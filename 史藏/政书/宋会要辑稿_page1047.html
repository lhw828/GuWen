<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 1047 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 1047 页/共 1125 页</h1>
    <div class="content">开禧二年五月十二日，臣僚言：「乞行下诸路安抚司，遍牒诸路所管州军，见任总管、路钤、钤辖、路分、将副有昏耄癃疾及七十以上人，许自行陈乞解罢，特与宫观差遣。(今)[令]所居州军应副请给，无致失禄。或身居兵职，不能当繁难任使而顾位不去，帅臣、监司按劾以闻，仍疾速催以次官赴上。内有曾从军者，与存留在任，讲究军事。」诏令逐路安抚司逐一从公(钤)[铨]量，保明申枢密院。 
嘉定十三年十二月十日，诏张威特差充利州路马步军副总管，利州驻札，三年满日罢，更不作阙。
 职官 宋会要辑稿 职官四八 巡检 
       
巡检
【宋会要】
       
掌巡检州邑、捕诘盗贼之事，以合门祗候以上至诸司使、将军或内侍充。自两州至十州。及沿边寨或路当险要者，亦因其地为名。亦有同都巡检使，供奉官以下为者不云使。沿边又有巡检都监之名。巡检使自一州至九州岛军，有或从道路便宜不限境土。亦有同巡检使，三班为者不云使。自二县至七县。开封府诸县有巡检一员，二县至三县有驻泊、巡检各一员。府界东、西路都巡检使各一员，京城四面各一员。缘海有刀鱼舡、战棹巡检，江、河、淮、海亦有捉贼巡检使，又有驻泊捉贼及巡马递铺、巡河、巡捉私茶盐之名。 
太祖干德五年二月，诏诸处巡检、监押自今捕得盗贼及犯曲盐人，并送本属州府，不得擅行决断。 
太宗太平兴国元年十二月，以前登州刺史翟美为濠州刺史，兼江南诸州巡检使，枢密副承旨潘仁谦副之。 
二年正月，以广南诸州巡检、唐州刺史曹光实为本州岛团练使，依前巡检。 
二年五月，以单州团练使刘延钦为两浙诸州巡检。 
真宗咸平三年正月十一日，以西京左藏库使、康州刺史杨允恭为荆湖江浙都巡检使，内殿崇班杨守遵副之，侍禁、合门祗候焦守节为都监。 
景德二年三月，以殿直、知雄州机宜司赵延祚为左侍禁、雄州北阙城巡检。延祚，本州岛之大姓，自 
       
太宗朝常出家财交结虏中豪杰朝：原作「庙」，据《长编》卷五九改。，伺戎人动静以白州将，因授殿直，令掌其任。至是，以契丹和好，废机宜司，而有是命。 
三年五月十日，置京东五路巡检司，以应天府、曹、濮州、广济军为一路，淄、齐、青州为一路，登、莱、潍、密州为一路，单、济、郓、兖州为一路，沂、徐州、淮阳军为一路。先是，京东诸郡常有 盗依阻山河，州县苦之，乃令合门祗候胡守节与京东转运使张知白等相度所部州军，分为五路，令便于警捕也。 
九月，诏选使臣二员为长城口巡检，一缘西山，一东抵顺安军，各给兵百人，分道巡逻。以边民多赍禁物及盗贩北界马故也。 
大中祥符元年八月，诏自京至应天府、曹、济、单、蔡、许、汝、(颖)[颍]、陈、澶、濮、淄、青州、广济军，并增置巡检兵、捕贼使臣，及令寄班忠佐提振之。
二年八月，令湖州发卒数十人屯洞庭山。初，帝出山图以示辅臣曰：「此山在水中，四面去岸各十余里，闻歉岁则寇盗多匿其中。」故命警巡之。 
九月，徙文州都巡检使廨于州东南之海澳，从转运使所请也。 
五年正月，京东都大巡检胡守节言：「部民王吉知 盗所匿，密以告官，请俟擒获，以其赃给之。」帝曰：「然则被盗之家不已重伤乎!宜赐官钱三万，赃物悉归其主。」 
二月，诏三班院择使臣为诸州都、同巡检。先是多用补荫未历事者，故申明之。 
三月，京城都巡检言：「京城宿铺兵士，自来官中不曾给与杵棒，只逐旋借代
       
及自收买。欲乞逐铺官给三须鈲子各三条，置簿管系，递相交割，坏即官为易换。」从之。 
九月二十八日，淮南转运使王随请差使臣一员充(卢)[庐]、寿等州提辖桥道兼巡检，量给兵士、器械，仍与巡检添支。从之。 
十二月，命吏部员外郎、知延州李及兼管界沿边都巡检使，仍给衙队马步兵士。如边境无事，即不得出巡。 
六年十一月，分命合门祗候、寄班、三班使臣等为在京新城外驻泊畿县巡检，以奉祀故也。俟车驾回，悉如旧。 
七年九月，诏选寄班四员充京城四面巡检寄：原作「可」，据原稿本卷第一三○页改。，仍优与添给，各差禁军马军五十人、步军八人，支给器甲。帝以京城四面巡检疆界阔远，兵士至少，其使臣复不谙练，故有是命。 
十月，以侍禁、合门祗候龚德为庆州沿边都巡检使，管勾庆州、华池县、平戎、凤川、柔远、淮安、鄜延州、子午、狗道岭、义位、达磨、洛河川至保安军小胡族地分，置廨于华池县，岁给缗钱五十万，备牢酒以犒蕃族。帝以庆州管熟户尤众，其间有纳质夏州者，故特置是职。 
十一月，置戎、泸、资、荣州、富顺监都巡检使一员。时内殿承制、合门祗候马守遵言：「戎、泸等州夷獠杂居，本路钤辖在遂州，缓急不能扞御。」故特置此职。 
八年十一月，京东转运司言：「青、潍等州提举巡检捉贼、寄班侍禁刘元晸等到任已来，获贼殊少，手下军马甚多，所至宁无搔扰 况逐州(目)[自]有巡检使臣，乞废提举巡检捉贼一司，却移 
       
登、莱等州都巡检于密州安邱县廨宇安泊。」从之。 
九年五月五日，以东染院使染：原缺，据《长编》卷八七补。、平州刺史、知辰州曹克明为宜、融、桂、昭昭：原作「照」，据《长编》卷八七改。、柳、象、邕、钦、廉廉：原作「广」，据《宋史》卷二七二《曹克明传》改。、白等州都巡检使，兼安抚使兼：原无，据《宋史》卷二七二《曹克明传》补。，殿直、马玉为合门祗候，充同巡检，兼安抚都监，并管勾涯洞事。时蛮人屡入寇，故有是命。仍发潭州驻泊虎翼兵三百人以从，岁给公费钱三十万。 
七月，以入内西头供奉官杨守珍为东头供奉官、宜融等州权同巡检，兼安扶都管勾溪洞公事，乘传之任。 
九月诏：「如闻诸道巡检兵士老病不任事，宜令该路转运、提点弄狱司分行点检，悉以强壮兵卒易之。其衣甲、器械捐赠弊者亦然。」 
天禧元年三月，诏徙戎泸资荣州富顺监都巡检使于江安县廨。先是，其廨在戎州，去淯并监押将百里，缓急夷寇惊扰，即应授不及故也。 
二年正月，诏川峡巡检、捉贼随行兵卒无料钱者，月给酱菜钱二百，其见请不及者足其数。初，寿春郡王友张士逊言友：原作「支」，据《宋史》卷三一一《张士逊传》改。，捕贼食不及时，皆须自市食物，(故)[欲]望加给之，故有是命。 
二月徙泗濠州路巡检廨宇于龟山。先是，僧智悟集乡里凶黠之人为行者集乡里凶黠：前四字原缺，又「黠」原作「辖」，据《长编》卷九一补、改。，计千余人，凌殴平民，恣为不逞恣：原作「恐」；不：原缺。并据《长编》卷九一改、补。。帝遣内侍任守忠取新隶籍者尽逐之者：原无，据《长编》卷九一补。，因命徙巡检以防察焉。 
四月，诏自〔今〕巡检使臣宜令选脚色有武勇者充。如军职出身及化外归朝班行，当更详酌差遣。 
八月，新城内权都巡检周仁美言：地分巡检军士捕亡卒贼盗不获皆有决罚，而 
       
获之者无赏，今请获亡卒一人赏钱二百，贼一人钱五百。从之。 
三年九月二日，供备库使侍其旭言侍：原作「傅」，据《长编》卷九四改。：「广州多蕃汉大商，无城郭。虽有海上巡检，又往复不常，或有剽劫，则全乏御备，请徙广、恩州海上都巡检一员「恩」上原有「祥」字，据《长编》卷九四删。，廨于广州市舶亭南，以便防御。」从之。 
二十九日，令诸路巡检不得以犯罪配军卒景迹百姓，于地内缉贼。时京东提点刑狱言，巡检使臣差军卒于地分缉贼，所差之人皆犯罪配隶者，恣乡村扰民，故有条约。 
仁宗天圣四年九月，诏：「诸路转运使、提点刑狱、知州、知军等，今后常切提举觉察巡检、捉贼使臣，若有盗贼之处，不住催促擒捕。如显是怯懦，即具状以闻，仍于部内选有武勇使臣权差替换。候有劳绩，则具奏闻。如不切觉察，当行朝典。」 
十月，上封者言：「在处水路巡检使臣每至警巡，船载骨肉随行，或遇贼惊劫，皆有顾恋，不画时寻趁捉杀，致令溃散。乞今后不得船载骨肉随行。」从之。 
五年六月二十一日，同提点开封府界诸县镇公事张君平言：「汴河至泗州千里堤，多盗贼剽劫，虽有县镇监押、巡检，又缘地里遥远，各有烟火、仓场、库务所系。欲乞每两驿添置巡检使臣一名，却废自京至楚州夹河巡检。」枢密院请于沿汴每两驿置捉贼使臣一员，选差与人员、兵卒七十人，器甲六分，人船一只，于空迥处立廨舍，却省夹河巡检。从之。 
七年八月，开封府界提点诸县镇公 
       
事张仲宣言：「府界诸县颇有贼徒，盖巡检使臣只于廨宇端坐，并不用心。望降诏旨(铃)[钤]辖府界东西路都同巡检、驻泊、捉贼使臣等，自今常切于地分内往来，所到县镇不得住过三五日，仍令诸县每遇巡检、驻泊到彼，却具到发日时文状报本府。如有诸县申报贼盗，令本府画时勾收巡检、驻泊印纸历子批上，候获销破。」从之。 
八年十月，供奉官、合门祗候康文德(奉)[奏]：「旧制，都、同巡检及捉贼使臣在任至得替，捉到强劫窃盗及杀人贼分数，磨勘升降施行。其诸州军县镇兼巡检使臣捉获贼盗，不该磨勘赏罚之法，事体未均。欲望(目)[自]今依都、同巡检捉贼使臣例，许令磨勘。」从之。 
庆历三年九月，置开封府诸县巡检各一员，分东、西二路，置提举捉贼各一员。是月，诏诸路转运、按察使、提点刑狱及诸州长吏，举所部兵马都监至监临场务使臣有材勇、堪任巡检者以名闻。若捕贼有功，即不次迁擢之。 
五年四月五：原缺，据《长编》卷一五五补。，诏保州保：原缺，据《长编》卷一五五补。、广信、安肃军巡检、都监，仍旧每月轮一员出巡边。 
六年正月，诏道州、桂阳监猺贼未息，权置都巡检使一员。 
七年八月，诏以保州沿边巡检司隶定州路，雄、(霰)[霸]等州界河隶高阳关路。其两司守捍之计，委逐路主将处置。仍分屯兵马，控御贼盗，毋令侵轶。 
八年六月二十五日，以礼宾副使乔铨充庐、寿、光州兼沿淮都巡检使。 
皇佑元年二月六日，泾原路都总管、知谓州夏安期言： 
       
「乞(今)[令]原州等处拣选弓手，分作三等，分属东、西两路都巡检下管系。乞差土人使臣四人充弓箭手巡检。」从之。 
七月二十四日，京西转司言：「相度滑州韦城，开封府长垣、东明，曹州 句、南华五县之间，自来多有贼盗，合添置使臣一员充五县管界巡检。」从之。 
至和二年二月，增置益州外城巡检一员益州外：原缺，据《长编》卷一七八补。，兼管勾城池事。 
八月，置宁化军东阳、西阳川至天池东西巡检使臣一员川：原作「州」，据《长编》卷一八○改。，专管勾弓箭手公事。以富弼言宁化军所招耕禁地弓箭手已千余人军所：原缺，据《长编》卷一八○补。，其土人右班殿直高政材勇绝伦，可使为巡检，因以命之。 
嘉佑元年五月，权置京城里外巡检，以昼夜大雨。是年七月，罢京师旧城里所增巡检师旧：原缺，据《长编》卷一八三补。。 
三年十二月，诏：「诸路每一州军巡检有至三五员者，又三两州至八九州岛有都、同巡检或驻泊、捉贼，员教过多，非唯军马势分，兼遇惊劫，罕能获贼，惟逐县弓手习知贼所匿藏而捕获之。其一州军止留巡检一员，数州留都、同巡检一员。其沿边、沿海及河汴江湖险僻之地湖：原作「潮」，据原稿本卷第一三○页改。，旧有巡检处并留之，其增逐县弓手减散从承符脚力，代以剩员。 
四年二月二十一日，减罢京东西路郓、齐等七州军管界巡检及驻泊兵士，以起居舍人、知制诰刘敞上言，而本路安(府)[抚]、转运司相度以为便也。 
五年三月，诏京城外四面巡检，自今并选合门祗候以上常经外任亲民而无赃私罪者为之。是月，罢沧州路岚石及高 
       
阳关路保州沧：原作「仓」，据《长编》卷一九一改。、广信等军都巡检司。 
六年七月六日，广南东路转运司言：「广州东江水路至东莞县界，海水至阔，多盗贼，去东南道巡检至远，难为防遏。有地名亭头，千余家，日有市井，乞添置巡检一员于亭头，仍分东南道巡检水军二百人防截。」从之。 
十月，诏：「京东西、淮南、江浙江浙：原倒，据《长编》卷一九五乙。、荆湖南北路，比年水灾，盗贼仍起，其令逐路安抚、转运、提点刑狱、钤辖司于控扼之地于：原无，据《长编》卷一九五补。，相度权增置都、同巡检。候向去丰熟，即复减罢。」 
英宗治平元年二月，枢密院言：「请自今使臣充替及降监当者，历任曾经亲民、实有武勇、堪捕贼者，元犯情轻，许举充权巡检，理监(赏)[当]资序。其入亲民差遣、曾犯赃私罪、实有武勇者，亦听举差沿边任使。」从之。 
二年十二月二十八日，诏界河巡检三员，自今当以一员屯独流寨，一员屯信安军，一员居霸州治本司事。仍一月一出巡，每季番休相代。 
三年十月，以泰州团练使郭绪为沧州总管，兼雄、霸州沿界河至海口及沧州界沿海都巡检使。 
国朝以合门祗候以上至诸司使此段文字与本门之首全同，似可删去。、将军或内侍充。自两州至十州，及缘边寨或路当险要者，亦因其地为名。亦有同都巡检使，若供奉官以下为之者，即不云使。缘边又有巡检、都监之名。巡检使自一州至九州岛军，有或从道路便宜，不限境土。亦有同巡检使，三班为之者亦不云使。自二县至七县，开封府诸县有巡检一员， 
       
二县至三县有驻泊、巡检各一员，府界东西路都巡检各一员，京城四面各一员。缘海有刀鱼船、战棹巡检，缘江、河、淮、海亦有捉贼巡检，又有驻泊捉贼及巡马递铺、巡河、巡捉私茶盐之名。 
景德三年，置京东五路巡检司，以应天府曹、濮州、广济军为一路，单、济、郓、兖州为一路，淄、齐、青州为一路，登、莱、潍、密州为一路，沂、徐州、淮阳军为一路。 
大中祥符五年，诏三班院择使臣为诸州都、同巡检。 
七年，诏选寄班四员充京城四面巡检。 
庆历三年，置开封府诸县巡检各一员，又分东西二路置提举捉贼各一员。 
嘉佑元年，权置京城里外巡检，以昼夜大雨。寻罢旧城里所增巡检。 
三年，诏：「诸路每一州军巡检有至三五员者，又两三州至八九州岛有都、同巡检或驻泊捉贼，员数过多，非唯军马势分，兼遇惊劫，罕能获贼，惟逐县弓手习知贼所匿藏而捕获之。其一州军止留巡捡一员州：原作「员」，据原稿本卷第一二九页改。，数州留都、同巡检一员，其缘边缘海及河汴江湖险僻之地，旧有巡检处并留之。」 
景德三年德：原作「佑」，据《长编》卷六三改。，上封者言：「诸处巡检务任武勇、心力强明者，乞不以福建，荆湖、江浙、川峡及衙前、省职文资出身入领其事领：原作「岭」，据《长编》卷六三改。。真宗谓枢密使王钦若曰：「人之勇怯岂拘南北，若此区别，非任人之道。」 
《归田录》：太祖时，郭进为西山巡检，有告其阴通河东刘继元，将有异志者，太祖大怒，以其诬害忠臣，命缚其人予进，使自处置。进得而不杀，谓曰：「尔能为我取 
       
继元一城一寨，不止赎尔死，当请赏尔一官。」岁余，其人诱其一城来降，进具其事送之于朝，请赏以官。太祖曰：「尔诬害我忠良，此纔可赎死尔，赏不可得也。」命以其人还进。进复请曰：「使臣失信则不能用人矣。」太祖于是赏以一官。君臣之间盖如此。 
太祖时，李汉超为关南巡检使。汉超武人，所为多不法。久之，关南百姓诣阙讼汉超贷民钱不还，及掠其女以为妾。太祖召百姓入见便殿，赐以酒食，徐问曰：「自汉超在关南，契丹入寇者几 」百姓曰：「无也。」太祖曰：「往时契丹入寇，边将不能御，河北之民岁遭劫虏，汝于此时能保其赀财、妇女乎 今汉超所取，孰与契丹之多 」又问讼女者曰：「汝家几女 所嫁何人 」百姓具以对，太祖曰：「然则所嫁皆村夫也。若汉超者，吾之贵臣也，以爱汝女则取之，得之必不使失所。与其嫁村夫，敦若处汉超家富贵。」于是百姓皆感悦而去。太祖使人语汉超曰：「汝须钱，何不告我而取于民乎 」乃赐以银数百两，曰：「汝自还之，使其感汝也。」汉超感泣，誓以死报。
 职官 宋会要辑稿 职官四八 提举兵甲巡检事 
       
提举兵甲巡检事
淳熙十五年七月八日，诏夔州守臣兼提举归峡州兵甲司公事。以知夔州杨辅言：「夔之与归，(蜃)[唇]齿相资，今以归州改隶湖北，则夔之屏蔽单弱，一有缓急，事不相应。乞依江西赣州兼广东南雄州兵甲公事例，庶几利害相通，以备不虞。」故有是命。 
淳熙元年正月四日，诏永州祁阳县排山增置巡检一员。五年， 
       
诏改作衡永州接界巡检。并从前后守臣之请也。 
二年闰九月七日，广南西路司言：「邕、宾、横、贵数州之间，有古棘、虚、通诸州境，寇盗往来会集之地，向来有巡检。今乞依旧置一员，乞以宾横州同巡检为名；招置土军，五十人为额。」从之。 
三年三月十三日，成都府路都钤辖司言：「威州巡检即无立定满替赏格，乞依茂州、石泉军巡检例，减磨勘三年。」从之。 
八年二月二日，知江陵府高夔言：「石首、监利、巘江三县巡检见在监利县置寨，缓急只可照管一县。其鲁家洑在三邑之间，欲移就鲁家洑置寨把截，庶可通照三县地分。」从之。 
</div>
    <div class="pagination">
<a href="宋会要辑稿_page1046.html">上一页</a><span>...</span><a href="宋会要辑稿_page1042.html">1042</a><a href="宋会要辑稿_page1043.html">1043</a><a href="宋会要辑稿_page1044.html">1044</a><a href="宋会要辑稿_page1045.html">1045</a><a href="宋会要辑稿_page1046.html">1046</a><span class="current-page">1047</span><a href="宋会要辑稿_page1048.html">1048</a><a href="宋会要辑稿_page1049.html">1049</a><a href="宋会要辑稿_page1050.html">1050</a><a href="宋会要辑稿_page1051.html">1051</a><a href="宋会要辑稿_page1052.html">1052</a><span>...</span><a href="宋会要辑稿_page1048.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
