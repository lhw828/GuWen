<!DOCTYPE html>
<html>
<head>
    <meta charset="UTF-8">
    <title>皖政辑要 - 第 61 页/共 66 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皖政辑要 - 第 61 页/共 66 页</h1>
    <div class="content">　　炭池州、徽州、六安为多。 
　　棕床安庆制。 
　　矿 物 表 
　　天然 
　　金产贵池县。 
　　银宁国、铜陵、定远、霍邱均产。 
　　铜南陵、铜陵、当涂、庐江、全椒均产。 
　　铅产庐江铅山。 
　　铁太湖、潜山、霍山均产。 
　　钢产芜湖县。 
　　锑产绩溪县。 
　　朱砂产铜陵县。 
　　水晶产徽州府属。 
　　金星石产凤阳县。 
　　磬石产灵璧县。 
　　云母石产凤阳云母山。 
　　白石英产寿州。 
　　矾石南陵、铜陵、繁昌均产，庐江尤多。 
　　滑石产凤阳县。 
　　寒水石即石膏，产芜湖荆山。 
　　长石产滁州。 
　　礞石产盱眙县。 
　　硝凤阳、颍州、泗州均产。 
　　瓷土产祁门县。 
　　煤有烟煤、柴煤二种。各属通产，池州、太平、广德尤多。 
　　制造 
　　金银器皿首饰安庆制者佳。 
　　铜器徽州、太平为多。 
　　水烟袋休宁特产。 
　　铁器各属均制。 
　　锅芜湖、霍山均制，绩溪尤佳。 
　　刀炼钢制，出黟县，又有牙镊亦佳。 
　　剪芜湖制。 
　　洋钉安庆仿制。 
　　铁花芜湖特制。 
　　锡器徽州、太平为多。 
　　锡箔徽州府属制。 
　　银朱芜湖制。 
　　磬灵璧特制。 
　　砚歙县特制。 
　　陶器繁昌县制。 
　　罗盘、日晷歙县特制，今出休宁。 
　　砖瓦各属均制，芜湖尤佳。 
　　石灰各属均制。 
　　按，通省土产以米为大宗。每年由芜湖出口，运赴直隶、山东、福建、广东等处，平均计算不下三百万石。其次莫如茶。北茶由六安运赴河南周家口，而分销于直隶、山东、山西等处。南茶则运赴汉口、上海、广东，而转售于外洋。近年，徽州、宁国二府于蚕事竭力讲求。所出之丝，除销浙江、江苏外，由上海出洋者亦复不少。至若泾县之纸、歙县之墨、芜湖之钢、庐江之矾、亳州之硝、舒城之漆、六安之麻、池州之棉、皖南之竹木、皖北之麦豆，皆为商品大宗，通行各省。而骨角、羽毛、皮革之属，亦且贩及于外洋。所惜输出者半皆生货，故输入者莫杜漏卮。现在，安庆、芜湖已有开办织布厂者，诚能广兴工艺，讲求制造，若烟、若酒、若糖、若烛、若火柴、若肥皂以及呢绒、绸缎，凡洋货之为日用所必需，而原料为皖产者，皆可渐次仿行，以保利源。其尤要者，沿江一带矿产充斥，虽经商部竭力提倡，而开采者仅用土法，苟且从事，徒劳罔功，以致外人垂涎，咸思出而攘夺。此不可不急起直追，合群策群力，以共为图维者也。至航路则以江淮为大纲，皖南之水附属于江，而皖南各属之商货，皆得沿江以利转运。皖北之水汇归于淮，而皖北各属之商货，皆得假淮以为委输。惟徽州一府，距江淮较远，而徽河、婺河、祁河发源万山中，数百里蜿蜒不绝。徽州六属之货，遂借以西出江西，而东抵浙江。综全皖航路计之，固已左萦右带，脉络贯穿，无滞塞不通之患矣。所患者，江淮二水不能交通，为皖省商务中一大阻隔。运河虽通江淮，路太迂折，与皖省商务无甚关系。适津浦铁路约成，皖绅乃以改道皖境为请，业经奏准派员勘测，不日可以开工。计自灵璧经凤阳、定远、滁州以达江浦，约五百余里。举向之航路所不能通者，一旦以铁路通之，且缘是而得直通天津，以与关内外铁路相间接，则皖省商务之发达，其以津浦铁路为嚆矢哉。据通志及商务局卷。 
　　
　　一级目录：农工商科·卷八十八·渔业 
　　二级目录： 
　　卷八十八渔业 
　　欧洲渔业，自西历一千六百八十二年，英人始设会于伦敦，凡畜鱼之法，捕鱼之具，莫不陈列比较，精益求精。不数十年，由三海里渔界扩充至二千五百余里，德、法、美、俄诸国继之，而渔业遂与国家领海主权有密切之关系。光绪三十一年，商部咨开：义大利国拟在秘拉诺地方设立赛会特有渔业分会。中国各省及通水路各地方官，应出示劝谕渔业公司或渔业之人预备赛会。咨准顾问官翰林院修撰张謇将筹办义国赛会情形呈部，所筹办法切实可行。本部重视实业，一意振兴。凡各省物土民宜，莫不详加考核。矧兹江海水产，即不因赛会亦应调查研究，陈列比较，俾供博览，借资改良。为此编列表格，分咨沿海沿江各省，派员查考渔业情形及所有水产品类，按表填报。其有可以赛会之物，务宜装潢完整，限于光绪三十二年二月以前，径寄上海吴淞渔业赛会汇集出品公所汇收，陈列考究，听候带往义国赛会，实于渔业大有裨益，等因。当由商务局派员分赴各州县，会同地方官详悉调查。兹将通省渔业情形列表如左。 
　　渔界 
　　江宿松、望江、怀宁、桐城、无为、和州、东流、贵池、铜陵、繁昌、芜湖、当涂界。 
　　泊湖宿松、太湖、望江界。 
　　湖 
　　龙宫湖 
　　大官湖 
　　茅湖均宿松界。 
　　杨溪河 
　　武昌湖 
　　青草湖 
　　白工湖 
　　漳湖均望江界。 
　　皖水潜山、太湖、怀宁界。 
　　鸭子湖 
　　菜子湖 
　　连城湖均桐城界。 
　　枞阳河潜山、怀宁、桐城界。 
　　獭桥湖 
　　白荡湖 
　　枫林湖 
　　陈洋湖均桐城界。 
　　新安江歙县界。 
　　婺水婺源界。 
　　大洪水祁门界。 
　　南湖宣城、建平界。 
　　句溪宣城界。 
　　琴溪泾县界。 
　　赏溪泾县界。 
　　青弋水南陵、宣城界。 
　　石硊河南陵、宣城、芜湖、繁昌界。 
　　五丈湖宣城、芜湖界。 
　　黄湓河东流、贵池界。 
　　白洋河贵池界。 
　　池口河贵池界。 
　　香口河东流界。 
　　大通河青阳、贵池、铜陵界。 
　　黄浒河铜陵、繁昌界。 
　　姑熟溪当涂界。 
　　石臼湖当涂界。 
　　丹阳湖当涂界。 
　　巢湖合肥、庐江、巢县界。 
　　东肥水合肥界。 
　　西肥水合肥、寿州界。 
　　三河合肥、舒城界。 
　　罗昌河庐江、桐城界。 
　　柘皋河巢县界。 
　　黄陂湖庐江界。 
　　泥汊河无为界。 
　　黄雒河巢县、无为、含山界。 
　　前河、后河均舒城界。 
</div>
    <div class="pagination">
<a href="皖政辑要_page60.html">上一页</a><span>...</span><a href="皖政辑要_page56.html">56</a><a href="皖政辑要_page57.html">57</a><a href="皖政辑要_page58.html">58</a><a href="皖政辑要_page59.html">59</a><a href="皖政辑要_page60.html">60</a><span class="current-page">61</span><a href="皖政辑要_page62.html">62</a><a href="皖政辑要_page63.html">63</a><a href="皖政辑要_page64.html">64</a><a href="皖政辑要_page65.html">65</a><a href="皖政辑要_page66.html">66</a><a href="皖政辑要_page62.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
