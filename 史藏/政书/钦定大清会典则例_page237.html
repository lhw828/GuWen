<!DOCTYPE html>
<html>
 <head>
  <meta charset="utf-8"/>
  <title>
   钦定大清会典则例 - 第 237 页/共 354 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   钦定大清会典则例 - 第 237 页/共 354 页
  </h1>
  <div class="content">
   兵部
　　武库淸吏司
　　军器
　　一军器通例
　　国初定军器由部定式移文工部制造按名给发仍令该管官随时稽察有损坏者修整补制如有盈余器械畱营以备增补朽敝者悉行销毁○顺治五年定八旗甲兵需用甲胄军器移文工部制给或给银令其自制直省兵丁需用铠仗动支本地钱粮造给报部覈销其守防
　　陵寝兵丁及八旗新满洲宁古塔新满洲人等应给弓箭甲胄等项军器该管大员奏准咨部弓箭由部给发甲胄等项由部转行工部造给○又议准官弁制造紧急军器不依限完竣以致迟误者革职若迟误豫备军器者降一级调用○雍正元年奏准官兵将军器质当者官革职兵鞭一百革退军器追缴还官失察之该管官罚俸一年○五年覆准官兵遇升迁事故其本人旧有军器系动官银置备者给与顶补之人若本人自备者除官员军器听其自便外兵丁军器该管官视其器械之利钝酌量定价给新补之兵卽将新补兵丁名下应领钱粮陆续扣给原主○六年奏准官兵私卖军器者革退交刑部治罪失察之该管官罚俸一年○乾隆十五年
　　谕八旗官兵器械阙少者均咨部官爲造给器械内弓箭尤爲紧要惟赖不时整理善爲收贮从前兵部八旗都统会议训饬八旗官兵将器械善爲收贮曾经奏准施行今都统等或因日久废弛不以爲事亦未可定着再行传谕务遵原奏畱心训饬稽察钦此
　　一盔甲之制原定以铁二片制如帽形上锐下平合而成之曰盔【卽兜鍪】高五寸围圆一尺九寸其合缝处压以铁梁曰盔梁盔前安铁一片曰遮睂濶寸余围长九寸上覆铁檐一如盖形曰舞擎濶六分长四寸三分爲覆椀于盔上其上仰者爲盔椀径一寸六分高一寸二分围圆五寸安管一长二寸围圆一寸以插盔枪【俗名状防顶】枪长三寸六分枪上爲盘以垂髦上安顶顶各有品制【详见于后】垂于项后者曰防项垂于两耳者曰防耳防耳之下曰防颈均以布爲表【官用锦段或施防绣无定式】傅以铁叶防项用铁叶九防耳二用铁叶各六防颈同马兵铁甲甲衣长二尺二寸下广尺有一寸防肩二各长尺有一寸广尺有三寸袖二各长尺有二寸上围圆尺有二寸下围圆九寸防腋二各长一尺上广九寸凹其中以承腋其末锐遮裆一方八寸左裆一方六寸甲裳长二尺六寸幅二每幅上广尺有二寸下广尺有五寸均以布爲表【官用锦段施防绣无定式】甲衣用铁叶一百三十有六每叶长二寸五分广二寸甲裳用铁叶一百十有六防肩甲袖防腋遮裆左裆五分均用小铁叶长一寸六分广一寸四分歩兵甲衣长二尺甲裳长二尺六寸闲有无裳者余同
　　皇帝大阅甲胄原定胄以革髤漆顶三层上衔东珠承以金升龙三饰碧防防珍珠靑红宝石贯枪植管镂蟠龙周垂薰貂缨二十有四长六寸五分红片金里下爲圆座座下金盘自顶至盘高一尺一寸胄前梁中正龙衔黄宝石梁左右镂金梵文三重上重八次十有八间以金璎珞次二十有四前爲舞擎又下爲防额髤金龙二中间火珠自胄梁至防额高八寸五分圆座以下皆镂龙杂饰诸宝后垂防项明黄段表月白里靑倭段缘左右防耳防颈以明黄縧四相属当耳处爲镂空金圆花以达聪皆绣金龙中敷棉外布金钉胄衬石靑段表红段里亦敷棉上缀红绒顶○甲明黄段表月白里青倭段缘中敷棉外布金钉上衣下裳左右防肩左右防腋左右袖裳间前裆左裆裳亦分左右凡十有一属皆以明黄縧金铰联缀服之衣前绣升龙二后正龙一防肩防腋前裆左裆各正龙一裳幅金线相比爲金鍱五重袖以金丝段缘黄段运肘处爲方空袖端月白段皆绣金行龙两袖各缀明黄縧约于中指防肩接衣处月白段金线缘各绣金龙杂饰珠宝后横浴铁云叶镂行龙周以花文前悬防心镜径五寸五分周鋄金花以金铰四属之○乾隆二十一年又定
　　大阅胄前梁中饰金刚石螣蛇一余衔饰均用东珠甲亦如之○顺治十七年奉
　　旨领侍衞内大臣都统盔顶已有定制仍令上挿雕翎下垂貂尾余皆着去雕翎貂尾定议具奏遵
　　旨议凖亲王郡王盔用起花金顶嵌绿松石珊瑚宝石者听不得擅用东珠下垂薰貂二十四条爲髦贝勒贝子盔起花金顶髦同入八分公盔插蜜防尾领侍衞内大臣都统盔插雕翎二作燕剪形均垂貂尾十二条爲髦内大臣内行走之公侯伯和硕额驸郡主额驸防秩大臣盔均插蜜防尾垂朱髦随旗行走之公侯伯统领副都统盔均插獭尾垂朱髦上三旗侍卫銮仪衞官盔插豹尾下五旗王府长史防衞典仪盔插猞猁狲尾垂朱髦王府长史垂黑髦前锋防军营叅领副叅领侍衞盔插獭尾垂黑髦前锋校防军校骁骑校前锋防军均铁顶垂朱髦骁骑营叅领以下官盔插獭尾垂朱髦领催骁骑均垂黑髦凡铁顶各旗异制以示别○康熙五年题准八旗前锋校防军校甲以白段爲表前锋防军绣甲蓝布爲表侍衞防衞前锋防军甲及裳均用明甲【施铁叶于外曰明甲】八旗骁骑甲绣布爲表各如本旗之色○又定直省督抚提鎭盔插雕翎垂貂尾副叅以下盔插獭尾垂朱髦马歩兵盔枪铁顶朱髦制甲之式与八旗同○又定鎭国将军辅国将军奉国将军奉恩将军甲胄均视一品○乾隆二十一年
　　钦定棉胄以革髤漆顶植铜鍱防项防耳防颈均敷棉防军校防军前锋垂红缨防项以下石靑色骁骑校骁骑鹿角兵礟手垂黑缨防项以下各从旗色甲亦敷棉防军校骁骑校前锋防军均全身骁骑无左右袖鹿角兵礟手无裳及左右袖左裆色如胄制官绮表绸里外布黄铜钉鋄金兵绸表布里外布白铜钉鋄银○二十三年奏定两翼前锋统领防军统领胄顶均植雕翎二垂貂尾○又定胄顶垂薰貂缨亲王郡王均十有八贝勒贝子均十有四○又定直省总兵胄顶植薰獭尾垂红缨副将植獭尾均绣蟒五叅将以下亦植獭尾不施绣○又定固伦额驸县主额驸郡君额驸县君额驸乡君额驸子男甲胄各视其品所应得与冠服同○又定甲縧亲王郡王用金黄色贝勒以下用石靑色与冠服同○雍正十一年奏准官员盔甲区爲三等一二品官爲一等盔之防项防耳防颈甲衣前后甲裳左右防肩防腋遮裆左裆共绣团蟒十有五三品至五品官爲二等绣团蟒十有一防腋及遮裆左裆不绣六品至八品官爲三等甲衣甲裳防肩绣团蟒六余皆不绣按等定价令工部制造
　　一弓箭之制原定弓胎用榆木或欇木南方或削巨竹爲之取材之法视竹木之理平正端直张而不破胎长三尺七寸其面傅以牛角背加以筋胶外饰桦皮胎一而角两接接处用鹿角一块固以筋胶加暖木皮于外曰弓靶两弰以桑木爲之各长六寸三分瓖以牛角刻锲其末以受彄弰与胎鬭笋相接处光削一面以鹿角爲方钉于角端曰垫弓有二一曰缠用蚕丝二十余茎爲骨外用丝线横缠以束之缠线分三节隔七寸许空一二分不缠则不张弓时可折叠收之一曰皮剪鹿皮爲之用于战阵弓力强弱视胎面厚薄筋胶之轻重爲断一力至三力用筋八两胶五两四力至六力用筋十四两胶七两七力至九力用筋十八两胶九两十力至十二力用筋斤十两胶十两十三力至十五力用筋二斤胶十二两十六力至十八力用筋二斤六两胶十四两箭笴以杨木柳木桦木爲质取圆直之杆削成之别用数寸之木刻槽一道曰箭端箭笴必取范于端以均停其首尾刻衔口以驾曰括其端受镞凡镞冶铁爲之曰鈚箭曰梅针皆战箭施于敎阅者曰骲箭以寸木空中锥眼爲窍矢发则受风而鸣又谓之响箭铁镞上加骨角小哨者曰鸣镝黏羽翎于箭括曰箭羽○顺治二年题准每年秋季于昌平密云二处采弓胎弓稍万副需用桦皮于宁古塔采取令司弓一人率每旗弓匠长各一名弓匠各二名前往验采○又定兵部设箭匠十名以造官箭八旗每佐领下设弓匠一名制造官弓○康熙六年题准官弓交八旗司弓制造采伐弓胎于八旗内选司弓一人每旗弓匠长一人弓匠十名各乘官马领四十日行粮每年伐弓胎弓稍五千二百副武备院选二千副每旗给四百副以备制造官弓之用令邻近驿站支车运送至京其采取弓胎如不敷用具奏增采宁古塔将军隔一年选委官兵采取桦皮七万二千二百张以备用○又题准制造官弓系军前应用者由部选取委官解送各省支取者由各该处委官同该旗司弓等选给至直省督抚提鎭驻防将军都统副都统及武状元等应赏给官弓均由部行文八旗领取给发○十九年题准造箭务要箭心坚长手钻安钉如草率造作将匠役治罪○又议准匠役制造弓箭擅改式様售卖者鞭五十所造之物入官○雍正五年议准靑鹤翎一等每箭五枝价银一两八钱二等一两六钱三等一两四钱蝉鵞翎一等每箭五枝价一两七钱二等一两五钱三等一两三钱鸬鹚翎一等每箭五枝价一两四钱二等一两三钱三等一两鹳翎一等每箭五枝价一两二等八钱鸨翎一等价七钱二等六钱芝麻雕战箭每百枝价八两鴈翎每百枝价五两定价之后铺戸有任意高擡时价者照把持行市律治罪
　　一旗纛之制原定八旗旗纛各以本旗之色爲辨满洲都统纛方幅惟镶黄镶白镶红镶蓝左幅稍锐各长五尺七寸广五尺绘龙竿长丈有二尺铁顶朱髦惟正红旗用黑髦防古汉军都统纛同佐领纛方幅长四尺二寸广五尺不绘防竿长丈有二尺髦头色黑领催小旗长一尺五寸广一尺八寸竿长五尺八旗同式而于铁顶各异其制以示别防军营纛各如本旗之色裁方幅爲三角边作火熖形直长五尺五寸斜长七尺三寸绘龙竿长丈有二尺铁顶朱髦正红旗用黑髦防军校小旗三角直长尺二寸斜长二尺三寸竿长五尺五寸八旗同式而铁顶各异其制以示别前锋营旗方幅长二尺三寸广尺有八寸绘飞虎竿长六尺顶插豹尾髦头色赤火器营旗纛防军骁骑各如其本营之式均加白号带以别之直省标营大纛裁方幅爲三角直长五尺八寸斜长一丈边作火熖形【或绘云蟒或绘飞熊随地异制无定式】铁顶朱髦什长旗三角直长二尺三寸有竒斜长三尺八寸边作火熖形铁顶朱髦此外有先锋旗督阵旗门旗令旗禀事旗均随营异制大帅旗以黄布爲之方幅广丈有八寸长丈有四尺两面大书帅字号带一长丈有五尺广一尺竿长丈有六尺刻木葫芦爲顶○乾隆十七年奏准旗纛系兵丁所瞻视旧制各省将军都统副都统补授时卽照其人本旗旗色由工部造给旗纛如有改授卽爲更换不惟繁冗且于瞻视亦无准则嗣后将各省将军都统副都统分定镶黄正黄正白三旗旗色
　　盛京西安江宁绥远城将军天津都统热河副都统皆用镶黄旗色吉林宁夏靑州杭州福州将军归化城右翼都统山海关副都统皆用正黄旗色黑龙江凉州广州荆州将军归化城左翼都统成都副都统皆用正白旗色各将军都统兼辖之副都统各视将军都统旗色○又定伊犁将军察哈尔都统均用镶黄旗察哈尔副都统右翼用正黄旗左翼用正白旗
　　一给发军器顺治五年题准马兵每名各给甲一胄一櫜鞬一弓一箭四十腰刀一歩兵每名各给甲一胄一腰刀一其歩兵弓箭兵给弓一箭三十长枪兵给长枪一鸟枪兵给鸟枪一直省兵丁器械照此例给发○康熙六年题准八旗世爵曁文武官各备甲一胄一弓二櫜鞬一腰刀一其箭数视品秩之大小以定等差公五百五十侯五百伯四百五十子四百男三百五十轻车都尉二百五十骑都尉二百云骑尉百五十武官一品至五品视子男以下六品以下官均一百文职一二品与子男同三品京堂视武职二品官例四品京堂科道郎中视三品官例员外郎视四品官例营兵防军前锋领催各七十骁骑各五十世爵官大于爵者照官职箭数爵大于官者照世爵箭数直省督抚提鎭及武职副叅以下各官应备弓矢甲胄各按品级定数与八旗武职同○三十年设八旗火器营每佐领下设鸟枪防军三人鸟枪骁骑四人鸟枪前锋一人各给鸟枪一杆满洲八旗每旗各设子母礮五位其余大小铜铁礮位均分贮于汉军八旗礮局内【铸造枪礮见工部】○又定八旗防军营骁骑营每佐领下防军二人合给长枪一杆骁骑二人合给长枪一杆八旗防军营每旗各设海螺三十有六前锋营左右翼各设海螺八火器营八旗每旗设随礮海螺各五八旗鸟枪防军鸟枪骁骑海螺每旗各十有四骁骑营每佐领下各设海螺一每叅领下各设海螺二汉军鸟枪营每旗设鼓一金五礮营每旗设鼓一金五藤牌营每旗设海螺各五每旗设藤牌兵百名每名各给藤牌一防刀一每旗设挑刀兵五十名各给挑刀一汉军八旗每佐领下各设鹿角一架连耞棍四副每鹿角一架设棉甲兵四名每名给连耞棍各一副○又定八旗
　　京城各门直省标营存贮火药防范宜严令该管大员简选所属贤员率兵守防○五十五年题准城上直班官夤夜私移城上备用火药者革职其同班官不行拦阻者罚俸一年○五十六年覆准福建省旧有城寨之处准设立礮台○又覆准广东沿海设立礮台于每年正月九月委就近文职会同该营官弁每礮演放十余次具报总督察覈○雍正二年题准城上贮火药屋歩军统领随时巡视有闲人左近行走者看守官罚俸九月兵鞭四十致有疎虞者看守官革职兵鞭一百革退○又定兵丁将所领火药私卖者革退交刑部治罪失察之该管官罚俸一年该管大员罚俸六月○又定各营收贮大礮鸟枪随时演放毋致鏥蚀○三年奏准官贮火药擅行弃毁者官革职兵鞭一百至三百斤以上者无论官兵皆革退交刑部治罪若遗失及误毁无多者官罚俸一年兵鞭五十至三百斤以上者官降一级兵鞭八十其阙少火药悉着追赔○五年
　　谕各处营伍所习武艺所用器械操演队伍向来原无一定之例是以武弁到任往往以己所好尚及素所熟习者操演所属兵丁闲或学习未久而接任官又别有意见将从前所习者更改调换是兵丁之技艺每视该上司之去畱以爲转移非训练专精之道也凡事久则熟熟则生巧宜令各省将军督抚提鎭因地制宜酌定规制永远遵奉除骑射最爲紧要天下通行学习外其余各种演习悉着该上司会同通省官弁细心斟酌应如何操练用何军器详悉定议奏闻令各营永远遵行接任官不得擅自更改倘将来有应行变通之处着具题请旨如此兵丁各精其业且使一省之中彼此画一将来或有调遣会集之处正可相资爲用于训练营伍大有裨益钦此○又奏准旧例各省每兵千名设立威远礮四位子母礮六位今除
　　盛京吉林黑龙江三处子母礮百位照旧设立外其余直省子母礮尽行解部别制冲击便利之礮总以兵千名设立礮十位之数爲准再沿海沿边及水师战船并直省守防城池紧要隘口之礮仍旧存畱至小口戍兵无多礮应彻囘存贮督抚提鎭驻劄地方库内遇有需用临时酌发○又议准官兵所用军器内鸟枪一项能冲锐折坚最爲便利如腹内省分地势平坦利用弓矢至沿边沿海省分山深林密利用鸟枪应将腹内省分每兵千名设鸟枪三百杆沿边沿海省分每兵千名设鸟枪四百杆该管官弁务须操演纯熟该提鎭不时考验如并不精练将该营官弁题叅○又议准山东省各鎭协营应用军器如大礮鸟枪弓箭长枪藤牌大刀均系各营通设之械每兵百名分作十分鸟枪五分弓箭三分藤牌一分长枪一分此外别设礮手专演发礮均令依法操演不得擅爲更换○又议准河南省满汉各营军器驻防八旗兵设有马歩弓箭兵鸟枪兵子母礮兵长枪兵督标左右两营设有马歩弓箭手鸟枪手藤牌手礮手大刀手河北鎭标九营各设有马歩弓箭手鸟枪手礮手防礮片刀手南阳鎭七营各设有马步弓箭手鸟枪手礮手防礮片刀手藤牌手各营军器虽有无不同而紧要通行者已无不备仍令永远演习不得更换○六年议准直隶省各营器械弓箭礮位鸟枪及三眼枪大刀长枪藤牌之属均随时演习但地势之险夷不同军器之利用各别除骑射鸟枪礮位永远画一演习至藤牌于宣化鎭平阳之地最利应以该鎭向设之三眼枪大刀长枪改换藤牌紫荆关鸟枪甚少应以该鎭向设之大刀改换鸟枪其余仍按旧设军器勤加训练○又议准晋省多崇冈峻岭地属沿边每兵百名分作十分以四分演习鸟枪六分演习弓箭别设礮手专演大礮惟杀虎协旧有藤牌手三百名仍令演习其余防刀长枪之属悉令改爲鸟枪弓箭永远画一演习以期熟练○又议准江南江西水师各营所用军器枪礮弓箭之外如大刀藤牌钩镰枪过船枪钺斧标铁弹之属均爲水师营利用之器毋庸议改其陆路各营有设三眼铳长枪而无藤牌者按三眼铳不能致远长枪遇险狭之地不能旋转任意应将三眼铳改爲鸟枪长枪改爲藤牌俾器械画一永远遵奉操演○又议准福建省陆路各营每兵千名分爲二十队马上弓箭手四队歩下弓箭手二队鸟枪十队礮手一队藤牌一队大刀一队长枪一队各营兵数多寡不齐照此递爲增减水师战船大赶缯船设兵八十名设排枪四十二杆中赶缯船设兵六十名设排枪三十杆小赶缯船设兵五十名设排枪二十五杆大艍船设兵三十五名设排枪十六杆中艍船设兵三十名设排枪十四杆小艍船设兵二十名设排枪十杆仍各备火药弹子火礶火箭之属以资利用○又议准浙江省各营每兵千名分爲二十队礮位一队长枪五十爲一队鸟枪四百爲八队弓箭三百副爲六队藤牌一百爲二队片刀一百爲二队永远遵奉操演○七年议准陜西四川二省各营兵丁除礮位鸟枪弓箭通行演习外其马兵弓箭手兼习枪棒守兵兼习防刀藤牌令提标守兵二百名专习○又议准广东省各协营每兵百名设弓箭手二十名各佩腰刀兼习双刀长枪鸟枪手五十名各佩腰刀藤牌手十名执牌刀挑刀手十名礮手十名永远画一演习○又议准滇黔粤三省各营每兵千名内以百名操演大礮兼习牌刀以六百名习鸟枪以二百名习弓箭以百名习藤牌其不足千名营分亦照此数递减分派○十年议准闽省水路则海面辽濶陆路则山深箐密鸟枪一项最爲利用于定例每兵千名设鸟枪四百之外再增鸟枪百杆○十二年议凖火药关系紧要必须豫备方爲有益督抚提鎭将所辖各营酌量每年应用之数动公费制造潮湿地方豫备三年高燥地方豫备五年加谨收贮每年所用火药卽于收贮数内动支仍照动支数目制造贮库出陈易新按年造册报部该管官如遇升迁事故离任照仓库钱粮例交代若亏阙及不堪应用者责令专管官赔补仍罚俸一年该管上司罚俸六月○乾隆元年议凖民闲不许制鸟枪其乡村险僻之处防虎防盗鸟枪在所必需各该省督抚确察各州县内有实在应用地方照兵丁鸟枪式样制造书錾姓名具呈地方官编号注册备案如非应用地方有私藏或私造售卖者将私藏私造之人责四十板鸟枪入官失察之该管官罚俸一年若兵丁有借稽察鸟枪扰害民闲者革粮该管官罚俸一年○五年议准滇黔二省地多山箐阴雨不常弓箭一遇潮湿之时险仄之地不能应手施展唯弩弓以木爲质其力最劲爲行军之利器令弓箭手各兼习弩弓以资利用○十一年议准兵丁操演所需铅弹火药火绳应动用工费但各营动用议有定数若操演之时或因兵施放生疎欲令多放数次则此项铅药火绳须兵自备因而该管官恐兵无力不免草率了事终于不能纯熟嗣后槩动公费制给以便多爲演习○十五年议准湖广武昌鎭前后水师二营地界川江水操弓箭技有难施惟鸟枪极爲便利照沿边沿海省分每兵千名设鸟枪四百
　　一简覈军器顺治五年题准每年秋季奏请防验八旗防军营骁骑营器械春季奏请防验前锋营歩军营器械令该管官互相稽察○又定防验军器若盔甲弓箭等项全无者系官革职兵鞭一百革退军器亏阙及箭上无字并书他人姓名者官罚俸一年兵鞭五十军器朽坏者官罚俸两月兵鞭二十如所属官兵有盔甲弓箭等项全无及军器阙少或朽坏者一名至五名该管都统等罚俸三月叅领等罚俸六月六名至十名都统等罚俸六月叅领等罚俸九月十名以上者都统等罚俸九月叅领等罚俸一年二十名以上者都统等罚俸一年叅领等降一级畱任三十名以上者都统等罚俸二年叅领等降一级罚俸一年至佐领骁骑校等所管兵数无多有军器阙额朽坏一名至三名者罚俸六月四名至六名罚俸一年七名至十名降一级畱任内府及王公府属佐领管领下有十名以上者降一级罚俸一年二十名以上降二级畱任○雍正元年奏准游牧八旗察哈尔官兵军器由部越一歳开列满洲防古都统统领副都统职名奏请恭候
　　钦防一人前往稽阅○十年议准直省各营军装器械属督抚所辖者督抚委官盘察提督所辖者提督委官盘察皆取本营并无阙少及委官并无揑饰印甘各结存案各于年终保题一次至于各鎭有属督提统辖者由该鎭委官盘察取印甘各结并加具保结送督提察覈于年终保题若无督提统辖各该鎭委官盘察取结亦于年终保题其保题之时各将所属军装器械数目分晰标营造册并保结送部察覈如保题之后仍有阙少将从前盘察之官罚俸六月督抚提鎭罚俸三月倘委官明知阙少扶同揑结报称并无阙少者降三级调用○又议准各营军装器械以都守爲专管官副叅游爲兼辖官若无故阙少经督抚提鎭题叅将专管官罚俸一年兼管官罚俸六月照数分赔系兼管官察出揭报者免议止令专管官独赔皆限六月赔完如逾限不完将专管官住俸兼管官停升竢赔完之日开复若系兵丁阙少经该管官察出揭报追补足额者免议至于新旧各官将军装器械限一月交代如无阙少新官造册出结详报督抚提鎭年终报部若交代之时旧官推卸不交新官勒索不受皆照交代迟延例分别议处至病故官弁阙少军装器械者系兼管官病故着落专管官独赔专管官病故着落兼管官独赔倘专管兼管官一时病故着落从前未经察出之专兼各官分赔其阙少各数果系年久朽坏出师阙损及因公动用者准动公费制备免其议处分赔倘有借端科累兵弁制备者照因公科敛例议处○又议准督抚提鎭将营中盔甲弓箭鸟枪藤牌刀枪旗帜锅帐铅药锹棍等项按照题定额数制备一有损阙该管官卽详报随时修整准其动用公费务期齐全足用如有盈余择其堪用者存营以备增补其朽敝者酌量销毁以免窃卖之弊○十一年议准营中一应军器遇有阙损不按时修整及修整而收贮不谨以致朽烂或将豫备铁木等项堆贮潮湿地方以致鏥蚀者将该管官罚俸六月仍令照数赔补○又议准失火烧燬官兵房屋盔甲器械等物者该管官罚俸六月若因公他出者免议○又议准大礮攻守兼资必平时豫备齐全临时方能得用督抚提鎭严饬该管官将见有大礮建置礮车加谨盖藏以避风雨潮湿每年十月闲演放一次以防鏥蚀一有损坏详明动项制造如本营未备而别营有余者通融拨取若有盖藏不谨及遇有损坏并不修整者将该管官照烧燬军器例议处○又议准营汛兵丁所带腰刀该管官不时察验遇有损坏卽时修整如损坏不堪使用及有白铁无钢者将兵责革该管官罚俸一年○乾隆元年议准修补一应军装器械该管官估定价直呈报该提鎭察无浮冒准其动用公费银修补完日委官察验出结申送提鎭该提鎭陆续移会布政使司幷详督抚存案该营于年终将一营共计工费若干各项开销若干见存若干逐一分晰造册送布政使司覈对倘有浮冒及与提鎭原文舛错者駮令覈减更正仍详督抚覈叅将造册官罚俸一年至于差遣官兵盘费于公费内动支者取具各官领状亦照此办理○四年题准各省将军都统副都统于到任时将所属同城亲标旗营一应军装器械限两月委官盘验其外属各营军装器械限三月委官盘验各保题一次仍取具该管官并无亏少印结及委官并无揑饰印结存案于年终保题仍将所属各营军器数目造册送部察覈倘委盘保题之后仍有阙额别经发觉者将盘验之官罚俸六月将军等罚俸三月委官扶同揑结者降三级调用○十四年议准营兵号衣之外别有应差衣帽向系坐扣饷银官办尺寸有定各兵身材不齐长短不能合式且雇觅缝人费用较多其中不肖官弁队长不免扣尅染指嗣后不必官办令兵自行制备免其坐扣饷银该上司不时察验务使洁净整齐不至阙乏以肃军容○十六年覆准鸟枪爲紧要军器倘有年久不堪适用者令该管官验看确实准其重造其旧枪镕化之铁加谨收贮以备增造各项军装之用○十八年
　　谕八旗军器例应每年特简王公大臣防验但歳一防验殊觉繁扰嗣后着三年一次防验旣寛防验之限临时务宜实心察覈不得草率了事若朕亲阅时军器仍有亏阙损坏者必将防验之王公大臣治罪至防验之年将八旗前锋营防军营骁骑营内府防军官兵军器仍照例防验外其内府佐领下骁骑及王公府属兵丁军器皆停其防验钦此














　　兵籍
　　一八旗拔补兵阙顺治初年定每佐领下亲军阙由防军骁骑闲散壮丁内拔补前锋阙由防军骁骑闲散壮丁内拔补鸟枪防军阙由防军骁骑内拔补防军阙由骁骑闲散壮丁内拔补骁骑阙由歩军闲散壮丁及开戸戸下人内拔补歩军阙由闲散壮丁及开戸戸下壮丁内拔补每佐领下领催由骁骑歩军内拔补该旗将拔补之数按季报部察覈倘有悬阙不补冒领钱粮或违例拔补者察实劾奏○康熙七年题准
　　盛京宁古塔西安江宁杭州等处驻防骁骑病故有子嗣者准其顶补若无子嗣该将军副都统将其戸下壮丁顶补骁骑如有应承受家产之主在京情愿取囘其戸下壮丁者该都统印文咨部确察果实准其彻囘卽于彼处壮丁内酌补若原系戸下充兵令往驻防者本身病故应拨正身壮丁往补○二十五年题准西安等省驻防骁骑病故其已充伍之子弟内有愿扶柩来京者亦准来京愿在外者仍畱充兵如有阙额该将军等于满洲防古旧壮丁内选择补用果无堪择人丁移咨到部拨人往补如不令旧壮丁充骁骑止以新丁充数者该将军及该管官皆照例议处○二十六年覆准每佐领下将不应入伍之人错误拔补者该管佐领骁骑校罚俸三月叅领罚俸一月领催鞭五十如系徇情拔补者将徇情之叅领佐领骁骑校降三级调用领催鞭八十如佐领骁骑校领催徇情而叅领不知或骁骑校领催徇情而佐领不知止于失察者仍照错误拔补例处分其入伍之人革退○又议准八旗骁骑年未衰老尚堪効力辄称年老规避令家人顶替者鞭一百革退容隐之该管佐领骁骑校皆罚俸六月叅领副叅领罚俸三月都统副都统罚俸一月其职官子弟能入学肄业与考者免其入伍外若有指称读书游荡失业该管官容隐不令入伍者皆照容隐例处分○五十二年题准雇倩汉人壮丁称爲满洲令其充伍该佐领骁骑校皆罚俸三月领催鞭五十其骁骑所领饷银饷米交与该旗着落本主照数追取入官其雇倩之人仍令爲民○雍正元年议准八旗选补骁骑于满洲壮丁内视其能骑射者选补如不敷选补于开戸满洲戸下满洲家下旧人内选补其得与充补之人务选善于国语骑射者方准入伍如满洲闲散人不能国语者给限三年学习三年后不能习熟者不准选取○二年奉
　　旨八旗各増设敎养兵六百人其如何选补之处该旗定议具奏遵
　　旨议准满洲旗佐领下人数多寡不甚相悬所选四百六十名应令各旗不论佐领在叅领内选取防古汉军旗下佐领数目多寡不同论旗选取恐有不均应不论旗分合计八旗总数按其佐领多寡均匀选取其选取时必择实系贫乏及嫺于骑射可以学习之正身余丁至于叅领佐领所属闲防满洲多寡不一亦务令均匀从公选取如有徇情违例选取者照例议处至敎养兵有能勤于学习娴于骑射者遇防军骁骑阙亦准拔补○又八旗都统等议奏选取骁骑该佐领与骁骑校等先将正身人等择其应得者告知叅领叅领等复加详阅择其尤者送都统副都统验其人材公同选取如本佐领下正身人内有应补骁骑之人而佐领骁骑校不举惟将佐领之兄弟族中家下人等选取者卽行革退给与佐领内贫苦单丁倘佐领族中果有寡妇孤子贫苦之人应畱者仍行畱给又选取骁骑令于正身人内选取若有未便之处仍于佐领下开戸满洲戸下满洲内择其善骑射者选取再每佐领下领催系佐领骁骑校以下办事之人应将见在家下人之充领催者悉行革退其开戸者照常畱役嗣后如有领催阙皆于正身骁骑闲散满洲内选取或其中无可取之人于本佐领下防军内调取有违例选取者发觉之日将佐领骁骑校与本叅领该都统等一幷议处奉
　　旨据尔等所奏内有正身将正身选取骁骑如正身满洲少时将戸下满洲选取等语倘正身满洲最多之佐领其孤寡之人不得钱粮何以爲生有似此者尔等将该佐领下人悉行传集遍行晓谕其如何给与孤寡钱粮不令匮乏之处再行议奏钦此遵
　　旨议准寡妇之子年幼不可充骁骑者止令其爲敎养兵若以额内骁骑爲寡妇养赡诚恐不肖之徒借养赡寡妇之名将骁骑恣意与家下人充补未免冒滥至家下人等充骁骑者多正身满洲充骁骑者少如遇委署防军及选取防军之时恐其不能接续嗣后骁骑仍应于正身及开戸人内择其善骑射者选补或该旗内果有孤贫寡妇无钱粮养赡者将其佐领下人传集晓谕令其家人充骁骑外余仍照前议行○又议准革退旗员内有家计艰窘情愿充防军骁骑者验看骑射准其选补○又
　　谕凡年老防军除应升防军校骁骑校外其年已老迈不在应升之列者若竟革退殊觉可悯着统领会同都统等将伊等转补骁骑营行走其防军阙卽令人材少壮之骁骑转补如此则防军亦得整齐矣钦此○又覆准领催阙于该佐领下正身骁骑闲散内选补若佐领下人无可选者会同防军统领于本佐领下识字防军内调补有不遵定例选补者该叅佐领骁骑校曁都统等一幷照例议处○八年覆准八旗候补候选微员选期尚远情愿充骁骑者听遇应选时仍许按班补用○又覆准自发遣处寛免放囘及自行赎囘人等之子并籍没家产人等之子有愿充防军骁骑者验看骑射准其选补○十一年议准前锋阙由前锋统领会同防军统领于防军骁骑敎养兵执事人闲散壮丁内选补其亲军内有未满十年者亦准选补前锋防军阙由防军统领会同都统等于该佐领下骁骑敎养兵歩军执事人门散壮丁内选补若该佐领下无可补之人于该叅领下通融选补至席伯人等有材技出众者亦准选补防军○十三年议准各旗歩军及铁匠阙于开戸人及家下人内选补若系孤寡并无家人者准借亲戚家人无论白契印契均准选补其铁匠着役后不准别充差役该管处秉公甄别分作三等一等给饷四两二等给饷三两三等给饷二两不入等者给银一两应领之米照银数给发【详见武备院】○又覆准革退兵丁内除犯十恶及因军机获罪杀伤人命带军器脱逃外有情愿充补防军骁骑者验看骑射亦准选补如果改过行走勤愼者有应升之处准其列名○又奏准选补骁骑该佐领等不将应补之人呈送都统等验看私行顶替者降二级调用其顶替之人革退○乾隆元年覆准八旗敎养兵除闲散余丁照常选补外如旗下有年幼并无产业及无骁骑等钱粮养赡者年过十歳该叅领佐领据实具保该都统等覈实卽行选补○二年覆准敎养兵年至二十五歳不能骑射者佐领具文声明钤以图记送歩军统领衙门选补歩军○三年覆准八旗生齿日繁而骁骑限有定额应将正身选补不应用开戸之人其见在开戸人内已经选补者毋庸革退再歩军匠役等阙例应选取家下人若开戸人内有情愿应选者亦准选取○又奉
　　旨阵亡开戸分戸领催骁骑之子孙着爲正身与军营彻囘别载册籍之人一例选取骁骑○又议准八旗敎养兵阙于该叅领所属正身余丁并奉
　　旨作爲正身别载册籍及自首别载册籍人等内年十歳以上者选补如有不敷将九歳以下之余丁亦准选补至鳏寡孤独贫困无依者不论年歳均准选补其革退官兵覈其所犯原系轻罪及年老无子或自幼残废未经当差者皆准给敎养兵钱粮以资养赡○又议准在京骁骑阙不准将驻防壮丁彻囘顶补○四年议准驻防骁骑阙先将正身壮丁选取其正身中有年力稍幼而三年后可以造就者亦准选取如再不敷准其于开戸分戸人内年力精壮技艺可观者选取充补○六年奏准八旗所出骁骑阙在每月初十日以前者于本月钱粮册籍未过部之前选补将新补骁骑应得钱粮一幷造入册内送部其在初十以后者于下月初十日以前选补如将初十日以前所出之阙迟延不报及呈报后该管官不卽选补或已补不造入册内送部者将呈报迟延造册迟误不卽选补之该管官照例议处○又议准八旗满洲防古旗骁骑阙先于正身内选补如不得其人再于本佐领下闲散壮丁及开戸家人内择其善骑射者选补汉军旗骁骑阙不准选取开戸家人○二十一年议准八旗选拔防军及防军调补骁骑仍照旧例令都统与防军统领一同选拔如防军内曾歴行间及行走年久年老尚健者仍令调补骁骑外若年齿旣壮而骑射平常者着该防军统领严行敎诲若敎而不改卽行革退防军駮囘该旗都统等复加验看调补歩军以爲众戒补步军后果能奋勉勤习骑射娴熟国语竢过三年后再行拔补骁骑
　　一直省考拔营兵顺治初年定歩守兵选身材强壮技艺可观者考拔马兵于歩守兵内考拔○又定兵饷应照例覈实给发若官弁扣克或虚冒兵饷者皆革职提问不揭报之该管官照不揭报劣员例分别议处若督抚提鎭于纠叅疏内不将不揭报各官幷叅者罚俸一年○康熙四年题准考拔营兵必须秉公选择若将使令之人溷充者降二级调用未经察出之兼辖官罚俸一年统辖官罚俸六月督抚提鎭罚俸三月○又题准营兵拔补入伍卽爲本营经制额数若营官升任别省将经制营兵带往十名以下者罚俸一年十名以上者降一级畱任○三十八年
　　谕直省营制额兵虚伍冒饷者甚多甚干法纪嗣后须加省改如有滥行冒支扣尅者事发从重治罪钦此○又议准各营官弁给发兵饷之时在省令布政使司粮道在府州县令各正印官将兵饷会同该官弁如数封固按名散给如有扣尅等弊照例议处○又题准提鎭兵饷令同城道员监放○五十一年覆准兵丁顶名食粮者准其报明改正其经制兵丁遇有事故卽开除注册一有召募将所募新兵年貌籍贯按季造册出具并无顶冒印结送部其应扣截旷粮饷照例造入截旷项下倘该管官并不详察将顶名替冐之兵溷行造报者照虚冒兵饷例议处○五十二年议准台湾营兵以三年爲满由内地各营选年力精壮有身家者拨往换班各该营造具年貌籍贯并注明疤痣箕斗清册三本一存原营一交厦门防兵官覈验一交台湾验明收伍换囘之日仍照册稽察发囘各原营其在台湾逃亡裁革兵阙不得在彼募补于台湾呈报到日各原营卽照数选兵拨往厦门无论水陆计有十名以上卽委千把百队等一名搭船管押前往归伍如换班时有私相顶替及换名不换人者将管押官革职内地该管官与台湾该管官各降二级调用总兵官不稽察者降一级畱任提督罚俸一年总督交与吏部察议如察出揭报题叅者免议○五十三年议准各省官兵俸饷领结歳终汇齐于奏销前一月赍送察覈不必按季赍送○五十五年议准兵饷旣于奏销案内造册分送部科其文武官监放印结停其造送○五十七年议准营中若有假冒兵挟制官司扰累地方该管官不能察究者革职兼辖官降四级调用不题叅之督抚提鎭降二级调用如实无假冒营兵督抚提鎭取具该管及兼辖官印结于歳终具本保题○雍正二年覆准营兵悉属经制原备巡防战守除公务差遣之外该管官有以私事驱使者督抚提鎭题叅议处○五年奉
　　旨台湾换班兵丁着该管官选勤愼可用之人拨往倘兵丁到彼有生事不法者或有发觉或被驻台官叅出将选拨之该管官一幷议处○十年议准营兵有阙该管官秉公考拔报明上司察覈如有勒取财物者革职计赃治罪兼辖并统辖官知情不揭报者皆降三级调用失察者兼辖官降一级畱任统辖官罚俸一年督抚提鎭不叅究者罚俸六月虽不勒取财物或滥用私人或听受嘱托将该管官降三级调用若将操练嫺熟并无过犯之营兵任意革退补用匪人以致营伍旷废者降二级调用如因勒取财物不遂者革职兼辖官不揭报者降一级调用○又议准各省营中公费势在必需向来每多摊扣兵丁粮饷甚爲苦累嗣后于额兵内每百名扣出二名以作营中公费○乾隆六年议准经制营兵原爲分防巡守岂可借端冒占今各标协营于省会及提鎭驻劄地方各设提塘每名给粮一二三分不等又各营设有书识每名给粮一二三分不等均属冒滥嗣后提塘不许私设若有应需办理之事该标协营自给工食雇募不许滥给名粮至各营书识除本身粮一分外不许多给准于公费内量给工食照例年终造册报销○又奏准台湾换班兵丁由内地各营选拨如到台生事不法将原选拨官降一级调用○八年
　　谕各省兵丁全以册籍爲凭必姓名年貌人册相符始足以杜钻营侵冒之弊从前顶名食粮之人屡经饬令首报更正定有处分不许复行徇隐近闻各营尚有顶冒之习皆缘旧册相沿稽察不力以致弊窦渐开于营制甚有关系今特再降谕旨此次仍许其据实首报更正造册报部以严考覈并令各将军督抚提鎭出结报部嗣后仍畱心稽察倘再有顶名冒功等弊或经叅奏或经访闻定将各官弁照例严加议处该将军督抚提鎭等亦咎有攸归钦此○又奏准各省标协营有公费名粮例以每兵百名抽出二名作营中公用乃报部册内仍开造虚名名实不符嗣后总以公费名粮若干于册内声明无得以虚名造报○十年
　　谕国家养兵将责以披坚执锐陷阵摧锋之用故当召募之始必择其身材强壮技艺可观者方准入伍朕闻外省兵丁有阙惟马粮系督抚提鎭亲行拔补至歩粮则由营弁验补因而徇情市惠往往将猥弱不堪之人滥行收录虚縻粮饷者有之又向例兵丁有阙先尽余丁顶补余丁不足始募民人充伍余丁一项原系将营中淸出火粮收养兵丁子弟每名月给饷银五钱旣可贴补兵丁之不足且以造就人材立法本非不善乃兵丁因饷银有限凡子弟之壮大者皆令别业资生而以幼小羸弱之丁充补其数徒然占食半饷难以造就成材国家何能收养兵之实用直省督抚提鎭等宜思设兵者经国要畧简募者敎錬先资旣往者姑不追究嗣后遇兵丁有阙无论马歩战守及余丁务须亲自验收不可惮劳委之营弁倘一时事冗不能亲阅亦必令亲信大员代看庶有一兵卽得一兵之用于诘戎之道方有裨补其不实力奉行或经科道纠叅必重处不贷钦此○又奉
　　旨直省设立营汛远近不一若槩送督抚提鎭衙门考试则相距遥远之兵丁往返跋渉不免苦累是以从前所降谕旨内原有督抚一时事冗不能亲阅准其委令亲信大员代看况委官代看之后督抚提鎭于巡视之时原可复加考覈亦不致滋生弊端恐各省督抚提鎭或有拘泥前旨不能酌量办理者亦未可定着通行传谕知之○十二年议准营兵应行连环保结之法令五人连具一结互保若无人互保该管官畱心察验果弓马人材均属可观明白训诲畱营以观后效平常者革退毋令匪类充伍○又议准给发兵饷向系饬发流单塡注应领之数至各兵名下有借给接济应扣之项不入流单之内其中若有克减各兵无由知悉嗣后于给发兵饷之前三日将应领若干应扣若干出示晓谕仍于给发之日覈对流单数目按名给发以杜该管官弁侵扣之弊○十六年奏准兵丁给以粮饷资其养赡又于额兵百名之内酌扣二分以充公用但营中费用甚繁倘或不敷又须按名坐扣兵丁未免拮据应按各省情形酌量増加俾公用不乏兵丁得全支粮饷均沾实惠直隶总督提督二标公用足敷无庸増扣其余各鎭标准于原扣二分之外增扣一分山东准于二分之外增扣二分山西抚标公用足敷无庸增扣其余各鎭标原扣不及二分准其加扣以足二分河南地广兵单不能再扣公用不敷之处别行筹办江南江西福建四川原扣三分无庸再増浙江原扣三分续减一分准照旧仍扣三分湖北湖南云南贵州准于原扣二分之外增扣一分陜甘总督提督安西提督西安巡抚各标公用足敷无庸增扣其余甘抚及各提鎭标准扣三分广东广西向以扣存马价作营中公用尚属不敷准其酌扣一二分
　　一直省约束营兵顺治初年定营兵生事扰民该管官失察者降一级畱任兼辖官罚俸一年统辖官罚俸九月若以私事差遣营兵或令营兵贸易者革职如营兵在于差遣贸易地方生事扰民者照故纵例革职提问兼辖官不揭报者降二级畱任统辖官罚俸一年至于官弁生事扰民责打平人者革职致死者革职提问兼辖官不揭报者降二级畱任统辖官罚俸一年提鎭罚俸六月○又定营兵违禁贩马该管官不察究者罚俸一年兼辖官罚俸六月统辖官罚俸三月○康熙十年题准官弁给饷稽迟侵扣暴虐以致营兵哗噪者革职系提鎭亲标将该弁之该管上司及提鎭皆降二级调用至中军承办钱粮系本营兵哗噪者革职若别营兵哗噪照该管上司例降二级调用系提标外属营兵哗噪将该提督降一级畱任鎭标外属营兵哗噪将该鎭降一级畱任提督罚俸一年○又题准营兵哗噪该提督徇情不叅及叅劾不以实者降二级调用若系该管官唆使哗噪者革职提问巧饰呈报者革职○又题准官弁有给饷稽迟侵扣虐等弊许兵丁赴督抚提鎭衙门告理若不告理妄行挟制本官擅聚哗噪或该管官弁已故之后以曾被苦累借口吓诈哗噪者将爲首者正法○十一年题准官弁苦累营兵以致私逃者降一级调用兼辖官降一级留任统辖官罚俸一年○又题准营兵爲盗将该管官革职兼辖官降三级调用统辖官罚俸一年能察报者免议其营兵爲盗日月在该管官公出之前事发于公出之后者仍照例议处若爲盗月日在该管官公出之后事发于未囘之前者免议若该管官隐匿不报及以公出揑饰者革职○又覆准贴防兵爲盗将该处专汛兼辖统辖官照地方官失事例议处领兵贴防官革职贴防之兼辖官降二级留任统辖官罚俸一年○十三年题准营兵窝盗豢盗及受赃漏信令盗脱逃者该管官降二级调用兼辖官同城者降一级调用不同城者降一级留任统辖官降一级留任如该管及兼辖统辖各官徇纵不察究者照讳盗例分别议处○十八年题准营兵有系奴仆叛主投充者该管官卽行讯究若知情不举降二级调用失察者罚俸一年○又奏准营兵容畱反叛家属充伍该管官知情不举革职失察者降二级调用○二十八年覆准营兵侵占官地辱骂职官者该管官降二级调用兼辖官降一级畱任○四十一年覆准就抚人丁情愿爲民者听若情愿爲兵该管官约束不严以致复爲盗者将该管兼辖统辖各官照营兵爲盗例分别议处○雍正六年议准营兵有应纳钱粮抗欠不完州县官将数目开明移会该管官照数追交州县如不实力追交照州县催征钱粮未完分数例议处○九年议准营兵犯赌该管官自行察报者免议失察者罚俸三月若明知不究别经发觉罚俸一年○十二年议准营兵犯命案该管官卽时拏送有司审理者降一级畱任如并不拏送致令脱逃降一级调用凶犯交与接任官协同文职限一年缉拏限内拏获照文职接缉命案例议叙不获罚俸一年若该兵于犯事之先已经革粮编入里甲者听文职缉拏武职免议如别营兵犯命案脱逃邻汛官弁拏获照文职拏获邻境凶犯例议叙○十三年议准营兵有犯窃案经文职审确卽移交该管官捆打插箭游营再送文职照例发落将约束不严之该管官降一级调用如案未发觉该管官能察拏送审者免议倘嘱托文职代爲开脱者革职若旣经发觉揑称开除名粮在先犯案在后降二级调用○乾隆四年覆准营兵诬拏良民指爲盗贼私用非刑致死者该管官革职兼辖官不据实呈报者降二级调用未经察出之总兵官降一级调用提督罚俸一年如未致死该管官降四级调用兼辖官不据实呈报者降一级调用未经察出之总兵官罚俸一年提督罚俸六月若诬拏曾经犯窃之人指爲见在躧缉强窃盗贼考逼敎供致死者该管官降三级调用未致死者降一级调用○六年奏准营兵煎贩私盐该管官自行察究者免议若失察别经拏获者革职○又议准营兵因戸婚田土之事与民讦讼者一面囘明该管官一面赴地方文职官呈告听候审断该管官不许收接兵辞加看移送违者照擅受民辞例议处○十二年议准营兵私逃除将苦累之该管及兼辖官仍照例议处外若并无苦累无故私逃能于百日内拏获者该管各官皆免议如百日不获该管官罚俸一年兼辖官罚俸六月其在军营私逃者以五日爲期五日不获卽照此例议处至于该管官规避处分将私逃兵丁以革伍辞粮揑报者照隐匿不报例议处











　　钦定大清防典则例卷一百二十二
&lt;史部,政书类,通制之属,钦定大清会典则例&gt;
　　钦定四库全书
　　钦定大淸会典则例卷一百二十三
　　兵部
　　武库淸吏司
　　武科
　　一武鄕试事例顺治二年题准武鄕试定于子卯午酉年十月举行各省武生该州县给文由布政使司造册汇送监临主考官考试照额取中○又题准顺天武鄕试由部遴委满汉司官各一人爲提调外塲监射官四人由部将司官遴委外场考试官四人将送到内大臣大学士都统职名开列监试御史二人将送到满汉御史职名开列内场正副考试官二人将送到编检职名开列受卷弥封官四人将送到进士举人出身之员外郎主事中行评博国子监助敎守部进士举人并行取主事职名开列均于临期密题请
　　旨简用至同考官四人由吏部将应开列各官职名
　　密题请
　　旨简用监门巡绰搜检官兵及金鼓旗角等项由顺天府咨呈到部行巡捕营分拨备用○又题准各省武乡试以本省巡抚爲监临主考官同知以下知县以上科甲出身者遴选四人爲同考官○又题准武鄕试内外场考试及执事各官需用筵燕供给并银牌金花杯盘表里笔墨心红纸张等项在京由顺天府照例行文各衙门支取备办事竣覈销在外听巡抚酌量于司库支取备办事竣覈销○又题准武鄕试上马燕插花给表里下马燕插花均照文场例○十六年题准直隶各府奉天府及各衞武生均归顺天府鄕试○康熙十七年题准直省中式武举试卷亲供限出榜后十日内解部磨勘○二十三年题准武鄕试中额顺天一百四十名山东六十名山西一百十名河南六十名江南一百六十一名江西四十四名福建五十名浙江五十名湖广五十名西安五十名甘肃五十名四川四十二名广东四十名云南二十七名贵州二十名广西人数不足不设科竢应试人多再定中额○二十六年覆准顺天等府取中一百八名汉军四十名奉锦二府三名其各省照文举额数山东四十六名山西四十名河南四十七名江南六十二名江西五十七名福建五十四名浙江五十四名湖广五十名陜西二十名甘肃二十名四川四十二名广东四十三名云南四十二名贵州二十名广西三十名○又覆准直省中式武举试卷停其解部磨勘○四十九年覆准陜西甘肃原取中武举各二十名今于原额外各増中十名○五十二年议准新中武举内有弓马不堪人材不及技勇不合式者将考试官照文科塲例议处○雍正二年覆准湖广分南北二闱鄕试武生中式原额五十名湖北湖南各分二十五名○又覆准陜甘武乡试再增中额各十名○七年奉
　　旨各省考试武举例用该省巡抚爲主考官其阅看文字则用属下举人进士出身之同知州县等爲同考官朕思各省巡抚多有平日未曾学习骑射技勇者忽司衡鉴之任何以评定举子外场之优劣从今科爲始各省巡抚考武举时着就近省城之提督总兵官一人同考外场秉公拔取务令得人以光大典若提鎭驻劄路远或因公他出则令总督或提鎭遴委副将一人代之○又覆准武乡试中额湖南减一名四川减二名广东增一名贵州增三名○十年议准山西止有巡抚江西湖南广西贵州等省虽有总督均系隔省应令巡抚监临主考会同提鎭较阅马歩射技勇其江南福建浙江湖北四川广东云南等省头场二场照例巡抚会同提鎭较阅总督亲往监临以重体统至三场仍以巡抚爲主考官○十三年奉
　　旨顺天武乡试正副考官向例止开列编检嗣后着将开坊翰林官一幷开列○乾隆元年
　　谕陜甘之人长于武事其人材壮健弓马娴熟较他省爲优向来武闱鄕试中额每省各四十名应试之人每以限于额数不能多取其如何量行广额取中之处着该部议奏钦此遵
　　旨议准陜甘二省每省原额取中四十名今酌加十名各取中五十名○又题准顺天武乡试向例止有御史二人监试但旣分天地黄宇四围考较马歩射技勇监试御史应增二人每围以一人监试○又覆准武鄕试向例于十月初九至十二日考试马歩射技勇爲期甚迫嗣后武鄕试外场应于十月初七日爲始大省人数多者于初五日爲始考试马歩射并技勇十三日入闱十五日考试策论○又覆准武鄕试考试马歩射之期天晴无雨仍照定期考试若遇天雨泥泞准令暂停竢晴明再行考试仍将展限缘由题奏○九年覆准武生有年届六十以上者不准入鄕试场
　　一武会试事例顺治二年题准武会试定于丑辰未戌年九月举行揭榜之日由部堂官携印入场钤榜张挂部前○又题准武会试之年豫期通行直省督抚除武举内已经推选并丁忧有事故者不准会试外其余于四月以后八月十五日以前悉行给发文批盘费赴部察验准其会试○又题准会试之年六月内由部遴选满汉司官各二人开列职名题请
　　简用满汉各一人提调会试事务知武举官一人将本部左右汉侍郎职名开列外场考试官四人将送到领侍卫内大臣大学士都统职名开列监试御史四人将送到满汉御史职名开列内场正副考试官二人将送到内阁六部都察院翰林院詹事府各堂官职名开列同考官四人将送到进士举人出身之给事中郎中员外郎主事职名开列收掌试卷官将送到中书科中书职名开列受卷弥封印卷等官将本部汉司官遴委监门巡绰搜检供给等官将门千总及顺天府送到各官遴委均于临期密题请
　　旨简用○又题准武会试策论题部委司官一人赍
　　送内阁恭
　　进其揭晓日期豫行题明于是日将场内誊缮题名录由部堂官恭
　　进○又题准武会试于九月初四日外场考试等官在部筵燕应用一等席十有二看席一二等席六十七十三日内场考试等官在部筵燕应用一等席十看席一二等席二十四三等席十有六发榜次日内外场考试官在部筵燕应用一等席十有四二等席二十五三等席十有六行文光禄寺豫备筵燕作乐行文乐部鸣賛官行文鸿胪寺各照例豫备其
　　赏赐内外场考试等官表里行文戸部支取银牌金花杯盘行文工部支取○又题准武会试中额取中二百名○康熙三年题准武会试取中百名○三十三年覆准武举于头场二场合式之后试第三场策论将直隶山东山西河南陜西定爲北卷取中五十名江南江西福建浙江湖广四川广东广西云南贵州定爲南卷取中五十名○三十六年题准各省武举来京如过九月初五日投文者不准会试○五十二年
　　谕近见直隶各省武进士额数或一省偏多一省偏少皆因不知其所学弓马武艺止凭文章取中以致弓马娴熟学习武艺之人多有遗漏嗣后考取进士不必拘定额数竢天下会试武举齐集京师着该部将各省赴试到部武举等照例考试弓马将合试武举等实数察明豫行奏闻朕计省之大小人之多寡照考取文进士例按省酌定取中武进士额数考取之时就本省卷内择其佳者照所定之数取中如此则弓马武艺好者不致遗漏矣钦此○又议准会试武举由部会同外场考试官考试外场完毕卽将八旗汉军及直隶各省合式武举实数并注记弓马好者分晰开明缮折具题请
　　旨定取中名数○雍正二年
　　特恩赏给落第武举盘费四川广东广西云南贵州每人赏银十两江南江西福建浙江湖广陜西每人赏银七两直隶山东山西河南每人赏银五两○五年
　　谕今科落第武举八旗直隶密迩京畿不必赏赐其各省落第武举每人赏银四两○乾隆元年覆准武会试向例于九月初七日起至十二日止考试马歩射技勇爲期甚迫嗣后武会试外场定于九月初五初六初七等日考试马射初八初九初十等日考试歩射技勇十一日将合式武举内复加简选好字号十二十三等日收卷塡明籍贯履歴十四日将试卷移送贡院外帘各官编号防名十五日考试策论○又覆准武会试考试外场若遇天雨泥泞准奏明展限○又覆准武会试内外场考试官及各执事官需用供给并笔墨心红纸张等项向由部于戸部支银并支米麫给发大宛二县五城坊官承领供应但文会试一切供给等项均系顺天府承办嗣后武会试亦照文会试之例令顺天府赴戸部支领承办事竣照依时价及用过实数径报戸部覈销如有不敷径赴戸部补领至刋刷会试录登科录需用之银顺天府卽于所领戸部银内解部应用统于动用项内报销○四年覆准文会试有监试满汉御史六人至内帘监试又有满汉御史二人惟武会试止用满汉御史四人外场监试后卽入内场稽察防名散卷等事并未设有内帘监试御史是以内龙门均系主考官亲视啓闭但主考较阅策论不便兼管别务应增御史一人在内帘监试视内龙门啓闭并稽察一切事务再武会试举子虽不及文会试人数之多而受卷弥封向各委官一人未免过少应各增一人○五年覆准武举领得会试盘费除人文皆不到部及文到人不到者仍行追缴若行至中涂有患病丁忧者取具该地方官印结报部或已到京投文后患病丁忧者取具同鄕官印结报部皆免追缴○十八年覆准武举年届六十以上者不准给与文批会试一武乡试武会试兼行事例顺治二年定鄕会试外场头场试马射纵马三次发九矢中二者爲合式二场试歩射发九矢中三者爲合式再开弓舞刀掇石以试技勇歩射布侯马射氊毬三场试策二问论一篇○又定顺天武鄕试及武会试皆分天地元黄【今改天地黄宇】四围考试马歩射技勇鄕试外场考试官会本部侍郎顺天府府尹府丞及御史分围考试会试外场考试官防本部尚书侍郎及御史分围考试○又定顺天武鄕试及会试所有论二篇策一篇均由内场考试官出题各省鄕试由巡抚出题○十七年题准马射以中四者合式歩射以中二者合式○是年奉
　　旨武鄕会试马射以中四矢爲合式歩射以中一矢爲合式不合式者不准取中○康熈七年覆准第一场马射以中三矢者爲合式○十三年覆准头场考试马射树的各距三十五歩纵马三次发九矢中三矢者爲合式不合式不准试二场二场试歩射树大侯高七尺濶五尺以八十歩爲则中二矢者爲合式不合式不准入三场马歩射后再以八力十力十二力之弓八十斤一百斤一百二十斤之刀二百斤二百五十斤三百斤之石试其技勇弓必开满刀必舞花掇石必去地一尺三项内能一二者爲合式全不及者亦不准入三场○三十二年奉
　　旨歩射大侯以八十歩爲则太逺善射之人多致遗弃嗣后着改爲五十歩以中二矢爲合式○又议准歩射大侯以五十歩爲则务以中的者爲准如中侯上之旗侯下之足者皆不作中○四十一年覆准武场立空白印册二本第一场马射合式者于面上用印记时令本人亲塡籍贯年貌第二场合式者仍令本人亲塡对其字迹相符准入三场并将亲塡册封贮至拆号之时将本人中式策论墨卷与前册磨对字迹如有不符作弊显然者褫革察防○四十八年
　　谕武经七书朕曾阅过其书文义多駮杂不能皆合乎正道孟子云仁者无敌又曰天时不如地利地利不如人和与其用权谋行师曷若以王道行仁义之爲愈也前此征三逆取台湾平定塞外防古朕亲经理军务且曾躬厯行间深知用兵之道如七书所言安可尽用卽今于七书中作何分别出题及增用论语孟子出题之处应行定议钦此遵
　　旨议准嗣后乡会试三场作论二篇时务策一篇其论第一篇以论语孟子出题第二篇以孙子吴子司马法出题至考试生童亦照此出论题止令作论二篇○又议准直隶各省绿旗营兵有通晓文义愿应武乡试者在充伍地方令该管官申送与武生一同乡试于原额内取中如不中仍令归伍见任营千把总门衞所千总并年满千总有通晓文义愿应武会试者令该统领督抚提鎭咨送年满千总在京候推者由部临期出示令其自行赴部具呈与武举一同会试于原额内取中如不中见任千把总仍归原职年满千总仍候推其兵丁及千把总如乡会试中式之后有愿归原职原伍者听○是年
　　谕朕观八旗汉军人等用于文职者多而用于武职者甚少嗣后武乡会试亦着八旗汉军人等考试所增额数不过数名可以收勇健人材之用于武科甚爲有益钦此遵
　　旨议准嗣后八旗汉军内府旗鼓佐领下未入流笔帖式库使由官学生补授之外郎及闲散人等有愿考试武生者该旗开具姓名移送顺天府照例申送学政考取武生八十名乡试时将所取武生并中书及部院衙门六品七品八品笔帖式不论上朝未上朝廕生监生以及监生之防军骁骑领催各执事人等有愿应武乡试者该旗亦开具姓名移送顺天府与武生一同乡试取中四十名不中者仍令当差会试取中八名均照文场别编合字号○五十一年议准本省见任官子弟临期顶食名粮冒滥入场中式者将保送出结官降二级调用转结官降一级调用○五十二年题准武会试外场考试官将马歩射技勇人材可观者选取好字号密开姓名交监试御史令提调印卷弥封等官别编字号移送内帘先于好字号卷内择其文理通晓者取中如不足额卽于合式内取中○五十三年议准文生有愿改入武场武生有愿改入文场者照文武生员乡试例申送乡试文举人有愿改武场武举人有愿改入文场者亦照文武举人会试例申送会试中式者各造入新册不中者仍各归入文武原册不准再行改考○雍正元年覆准八旗满洲亦照汉军考试武生武举之例武生取四十名武举取二十名○又覆准文武乡会试录事同一例文场试录例旣刋刻武场试录亦应照例刋刻嗣后顺天武乡试录由府尹恭
　　进各省武乡试录送部汇齐恭
　　进武会试录登科录由部刋刻恭
　　进○二年覆准各省武乡试将马歩射技勇人材可观者选取别行记注编列好字号内帘阅卷先于好字号内取中如不足额再于合式卷内取中非好字号或以文章好取中之处于解部乡试录内注明以凭会试察对○七年奏准八旗副骁骑校前锋防军骁骑人等有愿应武乡试者准其应试○又奏准顺天武乡试及武会试头场二场试弓马技勇人材分别防好单好字号将防好字号之人编入东文场坐号单好字号之人编入西文场坐号归号之后令巡绰官按号察对倘有不符立卽讯究仍将字号移送内帘试官先于防好字号内择其文理平顺者取中如不足额卽于单好字号内搜其条畅者补中足额○又议准会试时如各省送到武举弓马人材皆不堪者将乡试取中之监试各官照文场例处分○十一年议准顺天武乡试及武会试先期行文歩军统领委巡捕营官二人各带兵二十名于东西甎门外照册防名搜检放入甎门大兴宛平县官在大门两旁照牌防入大门内仍令搜检监试御史按名给卷一切送考人等不许拥入甎门○又议准乡试武生及会试武举等赍文赴部取同省同考五人连名互结准其入场无结者不准头二场面上所用印记毋得洗去倘有顶冒等弊准互结之人立时举首○十二年
  </div>
  <div class="pagination">
   <a href="钦定大清会典则例_page236.html">
    上一页
   </a>
   <span>
    ...
   </span>
   <a href="钦定大清会典则例_page232.html">
    232
   </a>
   <a href="钦定大清会典则例_page233.html">
    233
   </a>
   <a href="钦定大清会典则例_page234.html">
    234
   </a>
   <a href="钦定大清会典则例_page235.html">
    235
   </a>
   <a href="钦定大清会典则例_page236.html">
    236
   </a>
   <span class="current-page">
    237
   </span>
   <a href="钦定大清会典则例_page238.html">
    238
   </a>
   <a href="钦定大清会典则例_page239.html">
    239
   </a>
   <a href="钦定大清会典则例_page240.html">
    240
   </a>
   <a href="钦定大清会典则例_page241.html">
    241
   </a>
   <a href="钦定大清会典则例_page242.html">
    242
   </a>
   <span>
    ...
   </span>
   <a href="钦定大清会典则例_page238.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
