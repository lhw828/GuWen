<!DOCTYPE html>
<html>
<head>
    <meta charset="UTF-8">
    <title>钦定大清会典则例 - 第 247 页/共 354 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定大清会典则例 - 第 247 页/共 354 页</h1>
    <div class="content">　　先农坛年久未加崇饰不足称祗肃明禋之意今
　　两郊大工告竣应将
　　先农坛修缮鼎新即令原督工大臣敬谨将事钦此○十九年奏准牺牲所房宇经年久远闲有倾圮渗漏交与修理
　　两坛工程处覈估修理○又奉
　　旨
　　天坛西面外垣之南相对
　　先农门处增建门一座垣内增建钟楼一座门外甬路一律成造嗣后遇祭
　　天坛即进新建之南门祭
　　祈年殿仍进北门○二十年奉
　　旨神乐所改为神乐署
　　一
　　坛庙禁令顺治十四年覆准
　　天坛墙垣外壅积沙土由部委官修治完日交兵部令该营兵丁同守门军役每年春秋二季平治○康熙五年议准各
　　坛庙遇有损坏该管官即行具报如迟延不报以致盗失甎石木植等物将该管官题叅议处○又题准各
　　坛庙十有五步之内不许埋葬开沟栽种其附近坟茔令该城御史察勘有力者自行迁葬无力者报部酌量给银迁○二十四年奏准牺牲所牧管理畜牧准于
　　天坛附近处给房居住○三十三年遵
　　旨议准
　　天坛风沙淤壅之处于大路旁栽种柳树御风所栽之
　　树交廵捕三营看守
　　一直省
　　坛庙康熙二十三年
　　诏直隶各省修理
　　文庙银照旧存畱以供修葺其
　　五岳五鎭四海四渎庙宇倾頺者令该地方官修理
　　以昭诚敬○二十八年奉
　　旨泰山祠宇旧有储备修葺工银嗣后着每岁分给东岳庙
　　岱顶祠各二百两令守祠庙祝时加修葺仍令山东廵抚稽察毋使有司克扣虚冒○二十九年奉
　　旨修理阙里
　　圣庙所有物料工价不必动支戸部库银着照数发内库银采办其物料着囘空粮船载运○三十四年
　　谕凡
　　五岳五鎭四海四渎神庙有倾頺者该地方官估计价直具奏修葺钦此○四十二年
　　诏修
　　岳鎭海渎庙宇如前
　　谕○四十六年重修医巫闾山
　　北鎭庙
　　御制碑文勒石○四十七年重修衡山
　　南岳庙
　　御书匾额并勒碑文○雍正元年重修医巫闾山北鎭庙○二年重建阙里
　　先师大成殿令山东廵抚动用藩库银庀材鸠工择日兴修务期规制复旧庙貌重新凡殿庑门垣
　　特命易以黄色琉璃瓦○又奉
　　旨直省府州县学宫
　　先师庙及祭器等项如应行修葺凡本籍科甲出身之人及居家之进士举人生监等平时读圣贤之书有饮水思源不忘所自情愿捐修者听不必限数亦不必勉强○四年覆准各直省督抚饬各府州县衞所于各该地方择洁浄之地置耤田四亩九分内设立
　　先农坛坛髙二尺一寸方二丈五尺并建
　　神仓
　　神库
　　神防○七年奉
　　旨曲阜
　　圣庙应建碑亭二座着钦差等动支正项鸠工兴造
　　○乾隆元年
　　谕闻山西霍州
　　中鎭庙殿宇年久未修渐就倾圯着该抚委官确估修葺知会工部钦此○二年议准各直省督抚转饬各地方官将境内各坛应行修理之处详估工料数目报明督抚咨部动用正项钱粮如式修理工竣报销至各坛祭器或制造未备以及岁久损坏应行修理者亦转饬各地方官照依会典开载数目如式修造以备祭飨○十年议准各直省
　　先农坛宇如有倾圯及器具不备之州县即勒限地方官赔补逾限题叅倘因循怠忽除地方官照例议处外该管道府照例降二级调用抚司罚俸一年○十五年奏准广宁医巫闾山之
　　北鎭庙正殿后殿神库神防钟鼔楼石牌坊等处渗漏朽折殿宇墙垣采画涂饰多有剥落委官确估动用
　　盛京户部库贮备用银及时兴修












　　钦定大清防典则例卷一百二十六
<史部,政书类,通制之属,钦定大清会典则例>
　　钦定四库全书
　　钦定大淸会典则例卷一百二十七
　　工部
　　营缮淸吏司
　　城垣
　　一
　　京城规制
　　内城周四十里南面广二千二百九十五丈九尺三寸北二千二百三十二丈四尺五寸东长千七百八十六丈九尺三寸西千五百六十四丈五尺二寸下石上甎共高三丈五尺五寸堞高五尺八寸趾厚六丈二尺顶濶五丈设门九门楼如之角楼四城垜一百七十有二旗礮房九列戍八十四屯储火药房九十六所雉堞万一千三十有八礮牕二千一百有八凡门楼均朱楹丹壁檐三层封檐列脊均绿琉璃城闉九惟正阳门城闉辟三门谯楼一□楼三余八门城闉各一门谯楼□楼各一凡谯楼□楼均四面甎垣设礮牕雉堞均畱枪窦正阳门东西崇文门东宣武门西朝阳门南东直门南徳胜门西各设水闗一均内外三层每层皆防以铁栅○
　　外城环内城南一面计二十八里南面广二千四百五十四丈四尺七寸东长一千八十五丈一尺西一千九十三丈二尺下石上甎共高二丈堞高四尺趾厚二丈顶濶一丈四尺设七门门各有楼城闉七角楼六城垜六十有三列戍四十二屯储火药房七所雉堞九千四百八十有七礮牕八十有八凡东西便门楼及角楼制如内城谯楼设礮牕雉堞均留枪窦东便门东西便门东水闗各一皆三洞每洞内外均有铁栅东便门西水闗一内外二层铁栅如之○内城濠河发源玉泉山经高梁桥至城西北分二支一循城北转东折而南一循城西转南折而东环绕九门经九牐汇流至大通桥而东悉砌甎石于两岸地形高下不同濠之浅深因之正阳门外石梁三余八门各跨一梁外城濠河亦自玉泉山分流至西角楼绕城南流折而东至东角楼环绕七门东逹运河门外各跨一梁一守御器械内城正阳门信礮五大礮十礮车十火药一瓮【计三十斤】号杆龙旗号镫各五櫜鞬二十弓二十矢四百架二座鸟枪长枪各二十架二座余八门如之云牌各一崇文门东直门钟各一无云牌正阳门锁钥四红杖四十余八门半之正阳崇文宣武朝阳四门激筩各一正阳朝阳阜成西直安定五门各贮垫板十有六块崇文等八门共分贮旧礮千八百二十有七○外城永定门锁钥二云牌一櫜鞬十弓十矢二百长枪十铜礮五礮车五火药二千斤余六门均如之永定门烘药二十九斤右安门十有四斤余五门各贮二十八斤各有竒西便门红杖二十广宁门红杖十余各四十
　　一修缮
　　京城崇德年定城垣房屋衙门工完令部臣察验坚否工作不堪者即令原管工官修理如果坚固仍定限三年内塌坏者责令赔修○顺治十七年题准由部委官不时廵视内外城垣凡有损坏即行修葺○康熙五年题准内城下防城河岸遇有水冲处由部委官修筑外城河岸顺天府及五城官修筑○又题准凡城上遇有洼漏之处歩军统领即防同本部委官察验修补堆筑坚致俾水道流通无致浸齧○二十八年题准外罗城东便门起至西便门止水闗倒坏之处本部侍郎防同府尹监修○三十九年议准嗣后八旗城上火药房遇有倾圯由部防同歩军统领察验覈算奏闻令歩军营官兵修理其余由部修理○雍正八年覆准内外城墙除土心之外旧趾濶五六尺顶濶三四五尺不等今议以趾濶六尺顶濶四尺着为定例城顶海墁坚筑灰土铺垫平坦毋使积水向来城垣竢有坍塌始行修葺不惟城甎破损而牵连坍塌者必多嗣后着歩军统领防同本部各委官一人不时廵视于雨水之前修葺坚固一年任满委官更代
　　一直省城垣顺治十一年
　　谕各省城垣倾圯桥梁毁坏地方官能设法修葺不致累民者该督抚具题叙录钦此○十五年覆准各官捐修城垣务将丈尺及用过工料逐一详勘方准具题如借端科敛累民即行指防○又题准修完邉墙五十丈至百丈者纪录一次○十六年覆准禁止有司罚百姓修筑城楼雉堞○康熙元年题准捐修城垣务照旧式坚筑取结报部如不合旧式并三年内塌坏者管工官役该督抚指名叅处○三年定凡捐修城垣谯楼雉堞房屋等项督抚亲身察验保题若三年内损坏者监工员及该督抚皆降级赔修○四年奉
　　防捐修城垣令附近道员验看取具坚固印结督抚具题议叙○七年议准停止见任官捐修城垣事例○十五年题准城池不豫先修理以致倾圯者罚俸六月○二十四年题准各省倒坏城垣令督抚稽察速行修筑坚固汇数报部如仍漫不修理将该督抚交部议处○三十三年覆准提镇及专城副将叅游每年量捐工食给与歩战守兵修理邉墙至二百丈者纪绿一次八百丈者加一级多者照数递加各将弁量捐银数修理丈尺每年造册具报兵部察覈具题照例议叙○三十四年议准修筑邉墙每兵日给银四分邉汛武官捐银至六百两者准随带加一级三百两者不随带加一级百两者纪录一次○五十五年覆准修筑邉墙议叙之处着永行停止如有倾圯令各镇同地方官及时修补○雍正五年议准行令直省督抚察所属各处城垣如些小坍塌令地方官及时修补如漫不经心以致坍塌过多即行叅奏其原坍已多者地方官量行捐修工完详报委勘工程坚固量予议叙如兴工未竣遇有升迁事故将所修城垣造入交盘册内移交接任官续修工完分别新旧造册报部倘地方官因循怠忽或未修揑报并借修城名色科敛民间者督抚题叅治罪○七年定外省新修城垣地方官遇有升转离任将有无坍塌之处交代与接任官交代不明致有坍坏仍着前任官修补○八年覆准晋省坍塌邉墙该地方文武各官不时修筑果能坚固如式百丈以上者该抚提勘确年终题请议叙准予纪录一次多者以次计算不及百丈者该抚提酌量奬励倘揑报修筑照妄冒军功例治罪○乾隆元年覆准各处城垣遇有些小坍塌令地方官于农隙时修补如有任其坍塌者即行叅奏其坍塌已多需费浩繁者该督抚分别缓急报部有必应急修者一并妥议具题○二年
　　谕今年春夏之交直隶山东雨泽愆期二麦歉收虽屡降谕防蠲振平粜恐闾阎尚有艰食之虞着廵抚悉心计议开渠筑堤修葺城垣等事酌量举行使贫民佣工就食兼赡家口庶免流离再年嵗丰歉难定而工程之修理者必先有成局然后可以随时兴举一省之中工程之最大者莫如城郭而地方以何处爲最要又以何处爲当先应令各督抚确察分别缓急豫爲估计造册报部将来如有水旱欲以工代振即可按籍速爲办理于民生殊有裨益钦此○九年奏准州县城垣虽年久难免损坏亦由于地方有司未能随时修葺以致日益倾圯有曽经题咨估需工料仅数百金至千余金者嗣又陆续坍塌估至一二万金不等是前估未修续坍又至何所底止应就见在坍塌之处报有段落丈尺及已经勘估报有工料银数者爲准造册由府州覈明详抚存案饬令加谨防范嗣后凡有续坍处所除猝遇暴水冲坏以及积雨淋坍实在工程浩大者据实详明委该管府州亲诣确勘出结造册咨部存案竢歉嵗以工代振外其余些小坍塌均责令州县于农隙时酌拨本地就近民夫徐爲修补不得滥请动项亦不许请留代振致滋推诿仍责令该管府州于每年盘察所属时携带原估册籍亲加勘验果无未经补修之工程即加结备考倘有续坍未经修整即酌定限期勒令修理完固如延玩不修该府州即以玩视城工详叅倘通同徇隐即令该府州分认赔修至见在已坍者亦应分别工料多寡次第修举州县原设有存公银地方公事孰大于城垣即以此项购料兴筑并非捐垫其估需千金者除土方小工酌用民力外所需料价均令各州县即在额设存公项下动用按年分修完固如遇升迁离任着接署之官验明工段设有短少详令修足倘通同徇隐着落署官赔修○十三年覆准令各省督抚将所属城垣周若干里高厚若干丈尺并见在坍塌长濶厚各若干逐一造册报明以备稽察其或别有些小坍塌之处责令地方官及时修补倘玩视不修致令日渐倾圯即着赔修仍照例叅处如遇新旧交代着新任官照册察明令前任官赔修倘徇隐不报着新任官赔修○又议准陜省邉墙在河套内者二千里在河西者三千里套内之地沙浮无土而轻飏墙当浮沙之上坍塌者多河西之沙兼土而实坍塌者少套内旧建十有二堡见在居人八百十有九砦七十八小墩十有五大墩尚有坚完可观者其墙虽傅浮沙亦可爲中外之限一切甎石自不应听其倒塌爲闲人取去若河西之墙则尤不可使之渐坏令陜西督抚将见在邉墙饬令该管官弁加意保防其有坍塌甎石收贮备用毋许听人窃取如漫不经心即将该管官弁照例指叅凡有邉墙各省均照此例办理
　　一城垣禁令顺治二年定内外城楼及城上堆铺不许闲人登视违者交部治罪○十七年题准内外城垣凡有顽民窃甎盗卖者送刑部依律治罪○雍正八年奏准令歩军统领严饬该管营弁不许附近居民于城根取土○乾隆九年
　　谕各省城垣自应加谨防范以资保障其残阙处所修理虽有缓急若地方官果能随时补葺自不至介然成路岂可纵容民人登陟不爲察禁整理朕从前经过地方见有残阙之处听民人逾越渐成路径者令各省督抚董率有司留心整饬毋得仍前玩视钦此
　　钟鼓楼附
　　鼓楼在
　　皇城地安门北趾高一丈二尺广十六丈七尺有竒纵减三之一四面有阶上建楼五间重檐前后劵门六左右劵门二磴道门一绕以围廊甎垣周匝○钟楼在鼔楼北制相埓建楼三间柱棁榱题悉制以石【旧制用木乾隆十年改建以石十二年告成】



　　府第【房屋附】
　　一府第规制崇德年间定亲王府制正屋一座厢房二座台基高十尺内门一重在台基之外均绿瓦门柱朱髤大门一重两层楼一座及其余房屋均于平地建造楼大门用防瓦余屋用版瓦郡王府制大门一重正屋一座厢房二座台基高八尺内门一重在台基之上正屋内门均绿瓦门柱朱髤厢房用防瓦余与亲王府同贝勒府制大门一重正屋一座厢房二座台基高六尺内门一重在台基之上均防瓦门柱朱髤余与郡王府同贝子府制大门一重正屋一座厢房二座均于平地建造用版瓦门柱朱髤○顺治九年题准亲王府基高十尺外周围墙正门广五间启门三正殿广七间前墀周卫石阑左右翼楼各广九间后殿广五间寝室二重各广五间后楼一重上下各广七间自后殿至楼左右均列广庑正门殿寝均绿色琉璃瓦后楼翼楼旁庑均本色防瓦正殿上安螭吻压脊仙人以次凡七种余屋用五种凡有正屋正楼门柱均红靑油饰每门金钉六十有三梁栋贴金绘画五爪云龙及各色花草正殿中设座高八尺广十有一尺修九尺座基高尺有五寸朱髤彩绘五色云龙座后屏三开上绘金云龙均五爪雕刻龙首有禁凡旁庑楼屋均丹楹朱户其府库仓廪厨廐及祗候各执事房屋随宜建置于左右门柱黒油屋均版瓦世子府制基高八尺正门一重正屋四重正楼一重其间数修广及正门金钉正屋压脊均减亲王七分之二梁栋贴金绘画四爪云蟒各色花卉正屋不设座余与亲王府同郡王府制与世子府同贝勒府制基高六尺正门三间启门一堂屋五重各广五间均用防瓦压脊二狮子海马门柱红青油饰梁栋贴金彩画花草余与郡王府同贝子府制基高二尺正房三间启门一堂屋四重各广五间脊安望兽余与具勒府同镇国公辅国公府制均与贝子府同○又题准公侯以下官民房屋台阶高一尺梁栋许绘五彩杂花柱用素油门用黒饰官员住屋中梁贴金二品以上官正房得立望兽余不得擅用○十八年题准公侯以下三品官以上房屋台阶高二尺四品官以下至士民房屋台阶高一尺
　　一
　　赐宅额数顺治五年题准一品官给屋二十间二品官十有五间三品官十有二间四品十间五品七间六品七品四间八九品官三间防军领催骁骑各一间○十六年题准一品官给屋十有四间二品十有二间三品十间四品八间五品六间六七品各四间八九品各三间防军领催给屋二间骁骑歩军一间或买或造照数拨给○又定侍卫等给屋数目均照文官例一等侍卫照三品官二等侍卫照四品官三等侍卫照五品官蓝翎侍卫照六七品官其防军前锋领催等各给屋二间骁骑闲防人等各给屋一间一屋价顺治五年题准一等屋每间折给银百二十两二等屋每间百两三等屋毎间八十两四等屋六十两五等屋四十两六等屋二十两侍卫等屋折价亦如之○九年议准六等屋每间折给银三十两○又定凡由内城迁徙外城官民照原住屋数给银爲拆盖之费仍令部同五城御史察南城官地并民闲空地给与营造○康熙七年题准
　　盛京后来兵丁未得房屋者该旗咨部照毎人给屋一间例折给价银三十两令其自行建造○八年题准自一等屋至六等屋各减银十两嗣后各处投诚人员给与官地建屋均照此例给价
　　一八旗房屋顺治十一年议准八旗官员兵丁均照分定地方居住若遇调旗更地仍准住原处有情愿买屋迁移者听从其便该都统等不许强令迁移如欲自盖房屋者该都统察给本旗空地准令自造至外来归附之人应得房屋照所拨旗分买屋安插若无房屋由部于本旗空地盖给○乾隆六年议准旗民倾圯房屋情愿自行修理者勒限令其苫盖力不能修者酌量借给官银修理若力不能修情愿交官修理者照例给与房价动帑修补并分别缓急先将通衢大街房屋基地情愿交官修理者给与价直委官估修借银自修者借给官银分限扣还及时办理其巷内临街房屋统于次年借给官银陆续兴修
　　一禁令顺治初年定王府营建悉遵定制如基址过高或多盖房屋者皆治以罪○四年郑亲王建造王府殿基逾制又擅用铜狮鹤罚银二千两○雍正十二年议准
　　京师重地房舍屋庐自应聨络整齐方足壮观瞻而资防范嗣后旗民等房屋完整坚固不得无端拆卖倘有势在廹需万不得已止许拆卖院内竒零之房其临街房屋一槩不许拆卖○乾隆八年奏准兵民人等临街房屋皆其恒产非有急故谁肯轻弃或因年久倾圮修整无力即欲变价苦无售主又碍禁令不敢违例拆卖势必日就坍倒甎瓦木植尽归无用嗣后除旗人指俸认买官房扣限未满私行拆卖者照例治罪外其已清帑项作爲本人产业或因倾頺无力修整或有万不得已拆卖济急情由城内报明该地方歩军尉城外报明司坊官存案准其拆卖其有不告官司将认买官房私行拆卖者察出照例治罪至于兵丁自置产业无论院内临街均听自便番役人等不得借端勒索○又奏准
　　京城庐舍观瞻所系今旗民临街房屋准其拆卖虽属便民之举但不爲设法办理恐将来拆毁过多不足以肃观瞻嗣后旗民人等临街房屋实在拆卖济急者呈明该地方官察看果系僻巷尚可建筑墙垣令其拆卖即行筑墙遮蔽联络整齐其余临街房屋不可建筑墙垣者仍一槩不准拆毁○十九年
</div>
    <div class="pagination">
<a href="钦定大清会典则例_page246.html">上一页</a><span>...</span><a href="钦定大清会典则例_page242.html">242</a><a href="钦定大清会典则例_page243.html">243</a><a href="钦定大清会典则例_page244.html">244</a><a href="钦定大清会典则例_page245.html">245</a><a href="钦定大清会典则例_page246.html">246</a><span class="current-page">247</span><a href="钦定大清会典则例_page248.html">248</a><a href="钦定大清会典则例_page249.html">249</a><a href="钦定大清会典则例_page250.html">250</a><a href="钦定大清会典则例_page251.html">251</a><a href="钦定大清会典则例_page252.html">252</a><span>...</span><a href="钦定大清会典则例_page248.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
