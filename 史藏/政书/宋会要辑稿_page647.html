<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 647 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 647 页/共 1125 页</h1>
    <div class="content">十一日，诏德安府于桩管米内借拨三千石付江陵府，二千石付信阳军，并充赈济。 
十三日，知镇江府钱良臣言：乞于本府转般仓米内支米一万石，接续赈济。从之。 
二十一日，诏降空名度牒二十道付合州，专籴米以备赈给。从守臣何正仲请么。 
二十五日，诏平江府于桩管米内支四千石应副常州赈济。从提举张均请么。 
七月六日，知隆兴府留正言：「本路州军旱伤之甚，诸郡常平、义仓米约有三十万余石，及漕司桩管米十万余石，通共四十万有余石，乞立价预行赈粜。」从之。 
十三日，降空名度牒三百道，及于南库支会子一十五万贯，令淛东提举朱熹量度州郡旱伤轻重，均拨专籴米赈济，毋得他用。 
九月十七日，诏昌、合、普、资四州旱荒，可于四川总领新桩管钱引内支十万贯，随宜给散，令守臣多方措置收籴米麦菽粟之属，二分赈「赈」下当有脱文，下句「应副赈粜」当属另一条。。应副赈粜。诏借五万石。 
二十八日，诏：「台州今岁旱伤，细民阙食，于平江府见管淳熙四年和籴米内借拨二万石，专作赈粜。」以本府请么。 
十月二日，诏：「和州旱伤，令无为军于见桩管陈次米内支拨二万石，付本州岛借贷阙食人户，候来岁得熟，却行拘纳新米桩管。」从守臣张诏请么。 
十九日，诏：「兴国军旱伤差重，已令借拨总领所米五千石，恐未能均济，可更于江州大军仓取拨一万石赈粜。」 
十一月四日，诏绍兴府 
      
将今年合纳湖田米五万石在州赈粜。从本府请么。 
十二月十五日，诏江西转运司斟酌江州旱伤轻重，将许借发准纳和籴桩管米分拨前去应副赈粜。 
八年正月十六日，诏：「淛西州军去秋旱伤处，五分以上量行赈济，五分以下量行赈粜。」从提举常平赵伯涣请么。 
二十二日，诏无为军将桩管米内有陈腐不堪支遣二万二千余石拨付本军，尽行赈给。从守臣朱宋卿请么。 
四月十三日，知广德军耿秉言：「去岁旱伤，赖朝廷赈救，今去秋成之日犹远，欲于镇江府桩管陈次米内支二万石出粜。」从之。 
六月十一日，知绍兴府张子颜言：「今岁诸县民田渰没太半，复须赈济。所有见管义仓米斛数少，乞依去年例，将诸县湖田米就府送纳，应副赈粜。」从之。 
八月二日，臣僚言：「在法，灾伤及七分，则赈济、贷给。窃见州郡检放，自来统以一县灾伤纽筭分数。然一县之中，各乡土孀高下不齐，此熟彼凶，有至相绝，谓如一乡灾伤及十分，若使统计一县不及七分，则遂不被惠。乞自今纽筭灾伤分数各以逐乡为率，凡及七分以上，并令依条施行。」从之。 
十五日，江西转运司言：「本路旱伤，乞将诸州军桩管准纳等米一十四万余石，令知、通认数减价赈粜。」从之。 
十八日，诏：「两淮州县今岁间有不熟处，深虑民间阙食。可令漕臣于逐路桩管米内各取拨二万石，以补救荒，仍多方赈恤，务令安业。」 
九月十九日，臣僚言： 
      
「赈济、赈粜，其弊甚多，若州县无术，举而付之吏胥，吏胥责之里正，则侵 诈欺，无所不有，幸而及民者鲜矣。望诏监司，凡发官廪付之土著、寄居及上户、士人，逐乡分团抄札饥民户口，各就傍近请米给粜，务令实惠及民。」从之。 
二十四日，淮南运判赵彦逾言：「和州、无为军渡口有江、浙等处流移人颇多，已行下所指州县，(路)[踏]逐寺蹑及空闲屋宇安存，量给口食赈济外，缘本路今岁亦系旱伤去处，方赈救不暇，窃虑冬深流民益众，州县不能赡给，乞督责逐州守臣务功安集，毋令流徙。」诏令临安府、宁国府、徽、严、婺州守臣各行下诸县，将阙食人户多方赈济，不管更有流徙。仍令赵彦逾委所部守、令功意存恤，毋致失所。 
十一月十九日，宰臣王淮等奏：外路流民颇多。上曰：「可差餐职已下官一两人往按视赈济。」遂命秘书遂命秘书：此下当有脱文，下句「济，八分赈粜」当是另一条。。济，八分赈粜。从泸南安抚赵雄请么。 
十年二月八日，诏四川总领所支钱引一万道、米五千石付潼川运副张竑，专用赈济。以竑言旱伤故么。 
二十二日，知潭州李椿言：「去年本州岛诸县缘阙雨旱伤，乞下本路提举常平司措置仓米二万石下本州岛，从已降指挥赈济。」从之。 
三月十二日，右谏议大夫张大经言：「乞令两淛、江东、西漕司戒饬旱伤州军县分措置赈恤，毋令流徙。」从之。 
六月四日，诏临安府富阳县及严、婺州遭水处，可于常平钱米内给借种粮。 
九月十五日，诏江西提举司于邻 
      
州支米二万石付兴国军，充赈济、赈粜。从安抚程叔达请么。 
十二月十五日，诏：「建康府于见桩管籴还米内支拨一万九千石，委本路帅、漕、提举司通融应副本州岛赈济，务要实惠及民。」从帅臣漕司请么。 
十一年正月十一日，淛西提举刘颖、权知镇江府耿秉言：「被旨同共措置镇江府丹徒、丹阳县赈粜事。臣等今措置，于提举司取拨义仓米三千七百二十六石六斗，令本府照先来散给次第，接续更行赈济两月，庶可接新，不致人户阙食。欲那拨官钱收籴新米，依市价出粜，一则可以抑定米价，二则中、下之家皆可收籴。询访乡民，皆称利便。提举司令拨钱一万贯文付镇江府，同本府那移钱，委官于比近丰熟处籴米四万石，从本府分给两县，只依原价出粜。若其米出粜通快，拘收价钱循环作本收(粜)[籴]，将来委是可以接济乡民食用。」从之。 
二十一日，知江陵府、荆湖北路宣抚使、沂国公赵雄言：「荆门军(运)[连]遭灾伤，细民阙食，本军阙米支遣官兵俸粮。照得十年五月八日指挥，令荆门军将籴还淳熙九年分借拨赈粜米二千石认数桩管，非奉朝廷指挥，不得擅行支使。」(认)[诏]令荆门军将前项见桩管米二千石借充赈粜并俸粮支遣，候来年秋成日，依旧拨还。 
二十三日，湖广总领蔡戡言：「知襄阳府王卿月申，本府今春播种，中、下人户并无种粮。臣已逐急权借谷四万石应副，其借贷过谷，并乞令知、通 
      
认数置籍，候今年秋成日，拘收新谷入府城桩管。」从之。 
二十七日，知襄阳府王卿月言：「本府今岁旱伤，米价腾贵，民间阙食，乞于本府见管桩积米内更赐支拨米六七千石，以充赈粜赈济。」诏令王卿月更于本府见桩管米内借拨五千石，专充赈粜支用，仰将逐项粜到价钱，并行桩管，却于秋成籴还。 
二月十四日，诏：「金州洵阳、上津两县阙食民户，令利州路提刑勾跃行下所委官，同金州知、通等措置存恤，务要实惠及民，毋致流移失所。」 
六月二十二日，诏：「诸路转运司行下所部州军，自今年为始，得逐色稻种，并每岁约度措置籴买桩管，准备人户欠阙支借。」 
十月十六日，中书门下省言：广东诸郡，闻有咤夏旱，早米薄收、米价翔踊去处。诏本路漕臣、提举官，各将所部内似此郡县乡村措置赈粜，毋致阙食。 
十二年正月二十四日，福建安抚使赵汝愚言：「福、泉等州旱甚重，询问得广东潮、梅、循州、江西赣州、建昌军去岁亦甚旱，米价甚贵，汀、漳数县正与三路相连，其地皆深山穷谷，平时固多盗贼，实为可忧。乞下三路转运、提举司蹔宽逐郡豹赋，仍多方般运米斛，责委守、令措置赈给。如措置乖方，致有盗贼窃发，守、令乞先次取旨责罚。其有奉行如法，能使一方之民不至失所，许令逐司公共保奏，特与推赏。」诏检坐已降指挥，札下赵汝愚照会施行。如逐路守、令奉行不虔，仰本路安抚、转运、提举 
      
司公共觉察，按劾以闻。 
二月四日，权发遣兴元府张忞言：「本路金、洋州、兴元府去年阙雨，窃虑今春合行赈济。一、金州已将常平司银二万两、籴米钱五千六百余道、制置司钱二千二百道收籴斛斗，通常平、义仓见在并总领所发到桩积斛斗三万二千余石，可足用外，尚余钱六千七百三十余道、银二十二两有零。一、洋州见在常平斛斗不多，已移文利州路常平司，将金州余在钱银补洋州之不足，又于本司那拨钱引一千五百道送洋州收籴，准备赈济。兴元府自今物价甚平，亦无流徙之人，见行措置钱米，准备赈济。」诏依，仍行下逐州府，各将赈济斛斗务要实惠及民，不致阙食。 
十三年十二月二十二日，诏右司员外郎京镗同临安府通判应藏密依已降指挥，于封桩库丰储仓支拨钱、米，将城内外贫乏老疾之人措置计口赈济，候韩彦质归府，一就同共给散。既而知临安府韩彦质等言：「奉旨：『赈济细民，令京镗同应藏密(侯)[候]韩彦质归府，一就同共给散。』今措置：欲以二十万人为率，将所委官当日抄札到贫乏老疾之家人口，每名先支钱四百文、米二斗，计钱八万贯、米四万石。候抄札尽绝，将散不尽钱、米再行均给。」从之。 
十四年正月二十一日，诏：「访闻金、洋及关外四州缘去秋雨水频并，今岁艰食，可令四川总领所于逐州桩积米内各借一万石，共六万石，拨隶利州路提刑(帘)[兼]提举 
      
张演躬亲前去措置贷、济。如将来有支使不尽之数，即逐一具奏，却发还总领所，依元窠名桩管。其已用数目，候丰熟日，仰提举司以常平钱籴买补填。务要实惠及民，毋致流徙。」 
二十二日，兵部侍郎兼知临安府韩彦质言：「恭奉圣旨支降钱一十万贯、米五万石，令臣同京镗等措置赈济实系贫乏老病之人。已具奏闻，每口支钱四百文、米二斗，分委府官及差人吏遍于城内外巡门抄札，及别委官俵散。唯是城外南、北两厩地分极阔远，贫乏之家甚多，今欲于本府有管钱、米内支拨，接续俵散赈济」从之。 
七月十七日，淛西提举罗点言：「本路惟秀州旱势最甚，海盐、崇德渐有流徙，已下本州岛措置安集。照得已起和籴米数内第十纲正耗米二万一千石，已差官押发前去，缘河港干浅，舟船不前，在彼摆泊，至今二十来日尚未起发，纲稍逐日侵耗，必致折阅。除已拘回上件第十纲米前来平江府和籴场桩管，乞赐行下并与截留，准备将来充赈恤支用。」诏依，于内取拨二万石委官同秀州措置赈恤，务实及贫民，毋致流徙。 
十九日，臣僚言：「今岁两淛路间有旱伤州县，深恐贫乏下民或致阙食，乞令户部检坐赏格，许官、民户赴官输米，以备赈济。仍专委知、通认数令项桩管，却申朝廷差官同共盘量，如无欠少，保奏推赏，更不经由诸司及户部、司农寺之类，免致迂枉费用。其人户赈粜，委(艰)[难]谷考，乞令 
      
州县径自措置，听从民便，不在推赏之限。」诏令户部条具申尚书省。本部条具如后：「一、乞下两淛路诸州军，仰从今来奏请施行，并本部行下，仍约束不得于路外循例泛滥。一、数内官、民户输米在官，乞申朝廷差官同共盘量，如无欠少，保奏推赏，更不经由诸司等处。窃详上件米斛准备应副缓急赈济支用，务要实数在官，今乞下本处，遇有官、民户纳到米斛，径申朝廷差官同共盘量，如无少欠，保奏推赏。一、本部条具：如遇官、民户纳到米斛数目，委自知、通认数令项桩管，须管别置敖眼，分明排立字号盛贮，以备赈济支用，不得擅自妄行支借移易，务要实惠及民。仍每季具见桩管无侵移数目申尚书省。如遇灾伤去处，若官司赈济不敷，仰本军将已纳在官米斛先次取拨，赈济阙食民户，具取拨数目报提举司委官检察，庶几不致阙 。如遇赈济有合约束事件，并乞依前项节次已降指挥。」从之。 
同日，淛东提举田渭言：「绍兴、婺、台、处四州为旱特甚，明、衢旱损抑又次焉，诉旱之人千百为群，常平、义仓所存无几，傥不为备，则来年春夏必有流离乞丐、弃死沟壑之患。乞检会近年淛东常平提举官朱熹所乞赈济钱、米数目，斟酌给赐。」诏令常平司依条粜、济，将来少阙，(计)[许]申取指挥，于州军见桩管米内支拨。 
二十五日，诏支丰储仓桩管米二万石付淛东提举司，同绍兴府措置，于乡村赈济、赈粜， 
      
务要周及贫民，毋致失所。以绍兴府旱，从本路提举田渭请么。 
八月二十五日，臣僚言：「窃惟荒年饥岁，发仓廪以赈贫民，虽不可缓，然有赈济、赈粜。鳏寡孤独而不能自存者，予之可么，非鳏寡孤独而可以存，岂能人人而予之哉 故赈粜者，救荒之中制么。曩者，见知湖州向均论赈粜之法：当先计其一县几乡，一乡几村，一村几里，于各乡村酌道理远近之中，而咤其地之有僧寺、有道蹑、有店铺而为赈粜之所。大率不出数里而为一所，限其界至，择各处僧道与富民之忠实可倚仗者，每处三二人而主其事。凡数里之内，所谓贫不能自食之人，使主事者括其数，而州为计数支给米，立价直，就委之赈粜。人日食米二升，小儿一升，各给印历一道，就令支请状批凿，每次总计米若干，度可为旬日之用，逐旋将(以)[已]粜钱还官，复给米若干，周流不已。往来舟(军)[车]与收支钱米并不入胥吏、保正之手，使各任其责，而多予其舟车顾人工食之费。官为各书其本处贫不能自食者姓名若干人，牓于其所，而使其人于此而取食焉。又分委本处乡官与见在官者往来机察，严其赏罚。所谓寺蹑与夫富民铺既任其责，而视其不能自食者，皆其邻里与平日之所素习者么，故抄括之际[不敢]有所隐，而不患乎不尽，授给之际不敢有所利，而不患乎不及。傥抄括有不尽，授给有不及，其必与主事终身为仇，故利害相关， 
      
不敢不尽心，而人得以受赐。其与付之胥吏、保正之手，乍出乍入，骚扰干没者，万万不侔。深山穷谷之民，自然无有不被实惠者。此前人之所已行矣，其法或可为今日之用。乞札下两淛、江东、西、淮西、湖北帅、漕及常平提举官，行下各处所部州县，仿此斟酌施行。」诏札下诸路帅、漕司，各行下所部州县，专委守、令恪意奉行，如敢违戾，觉察按劾。 
十一月十八日，临安府言：「监登闻鼓院张澈等申，措置本府赈钱塘等九县旱伤，比较今年轻重，支拨米斛赈给饥民。缘今年诸县置场，(遂)[逐]旋起粜官米，难以「以」下当有脱文。，令鳏寡孤独、贫病不能自存之人反未得被朝廷赈救之赐。」诏令丰储西仓先次拨米一万石付临安府西：原作「而」，据《梦粱录》卷九《诸仓》改。，专充旱伤县分赈济。 
十二月十七日，两淛转运副使赵不流等言：「承省札，据本路州军奏请荒政事件，诏令臣等审度闻奏。数内一项，严州乞拨钱六万贯文发下本州岛，充六县接续赈济等事。照得严州今岁旱伤最重，提举司近拨米一万石，凑本州岛所管常平、义仓米共一万五千石，准备粜济。续据本州岛申：『从来体例，止是将钱责付上户自备舟船，于丰熟去处运米出粜，循环作本。今来若令泝流般运，水脚费重。止乞拨米五千石，其余却乞拨钱。』提举司已拨钱二万贯，及就平江府拨米五千石，通本州岛所管共一万五百石。今来所乞，量行支借，发下本州岛守臣责令交管，措置运米接济出粜，候将来荒 
      
政结局日，令本州岛尽数拘纳，发还元(措)[借]去处。」诏令封桩库借拨桩管会子二万贯，余依。 
十五年正月二十九日，诏建康府将所籴桩管米取拨二万石赈济贫民。以本府诸县旱伤，从守臣钱良臣请么。 
六月十九日，知临安府韩彦质言：「昨承指挥，于丰储仓借拨米一十一万石，应副钱塘等九县赈粜、赈给饥民。彦质遂与宗正寺主簿张澈、监文思院上界游九言面议，斟量旱伤轻重去处，均拨米斛付诸县官赈粜、赈给。今来诸县申到昨赈给月日保明，自去秋至目下即无流移之人，并已结局。」诏韩彦质令学士院降诏奖谕，张澈、游九言各转一官。 
十六年三月六日，诏：「昨令濠州支桩管米五千石，赈粜本府去年被水土(着)[着]及归正主、客户。尚虑逐色人阙钱收籴，可特改作赈济。」 
六月十一日，诏：「临安府城内外细民理宜存恤，可令封桩库支见钱二十三万贯，委守臣将贫乏老疾之人措置赈给。大人每名一贯，小儿伍(伯)[佰]，仍委官巡门俵散。」先有旨支二十万贯，于是张枃等言：「在城九厩，城南、城北两厩共抄札到二十六万八千余口，及养济两院并逐处病坊虽在耆界，亦宜赈给，计用二十三万贯文，除已降数外，尚欠三万贯，乞行揍数给散。」从之。 
同日，广东运判管鉴言：「广南小官流落狼狈、亡殁官员之家，饥寒无依，广州根刷已百余口，其它州县率皆有之。淳熙十四年九月二日指挥，拘没官田 
      
产估卖。广州拘到没官田，本司依价收买，拘收租课，专一桩管，充前项赈给。并于广州城内创建广安宅一所，约可住五十余家，应亡殁官员，许令从便前来居止，在外计口日给，愿还乡亦量给其归其归：疑有阙误。。尚虑来者不绝，大可怜悯。照得广州尚有淳熙十四年九月二日以前拘到户绝没官田产，无人承买，每年纽计租米七百六十三石一斗四升一合，租钱九百四十四贯七百七十八文，系在承准截日出卖指挥之前，见系人户租佃，合助常平赈济之用。乞许将二件拨付本司，添揍所买官田租课，永充前件支用，庶几落南仕族存殁被惠。」从之。 
十一月十八日，诏：「四川总领所于阶、成、西和、凤州桩积陈次物斛内各借一万石，拨隶利州路运司，准备将来贷济阙食人户。」以利州运判兼提举宋运请么。 
十二月八日，宰执进呈知温州汤硕言：「虫伤田谷，乞令本州岛措置赈给。」上曰：「今岁虽所至丰稔，然四方之广，岂能一一皆同 既有损伤去处，便当随宜赈恤。」于是诏淛东提举司，将温州灾伤县分阙食人户更功存恤，毋致失所流移。 
绍熙元年七月七日，权利州路提刑朱致知言：「阶、成、西和、凤州最系极边，连年灾伤赈济，其所管常平钱、斛，自今年赈济之后，已是支遣尽绝。乞预行措置收籴斛斗，专一准备缓急贷济支用。」诏四川总领所更切契勘，如将来委有欠少，即于逐州见桩积陈次物斛内更功斟 
      
量借拨，毋致阙 。 
十月二日，诏四川总领所，将阶、成、西和、凤州借贷过斛斗均作二年理还。 
十四日，夔路提举常平杨虞仲言：「本路亢旱，细民阙食，乞于邻路有备去处共借拨三四万石。」诏四川制置司、总领所公共详所奏事理，于邻近有米去处措置借拨，以备赈济支用，毋致阙食。如见得合行赈济，仰虞仲将今来所借米斛一面措置赈济施行。二年正月，四川总领所于阆州籴买场内支拨三万石应副赈济。 
二年二月六日，诏：「近日雪寒，细民不易，可令丰储仓支米五万石，令户部同临安府守臣措置，将城内外委系贫乏老疾之人计口赈济，务要实惠及民，具已赈济人数闻奏。」 
三月二十二日，诏：「蕲州于见桩管米数内取拨一万石，措置接济、赈粜，务在实惠及民。其粜到价钱，拘收令项桩管，不得移易别用。(侯令)[候今]岁秋成日，依元数收籴，仍旧认数桩管。」以蕲州去岁旱伤，从守臣请么。 
五月二十一日，四川制置司言：「夔路重庆府等州去(处)[岁]旱伤，目今青黄未接，民户乏食。遂将本司已运过米，并岳霖籴到米，忠、涪等州、本司赈济米，通总(令)[领]所米计五万一千六百余石，并令(遂)[逐]州充赈济支用。」从之。 
十一月二十七日，南郊赦：「西北归正、归朝民庶，不忘祖宗德泽远来，内有老弱孤贫无依倚不能自存之人，仰州县核实保明，申常平司取见诣实，特与赈济一年。」 
十二月二十四日，知(杨)[扬]州钱之望言：「本路旱伤，民户已自乏食，赈粜诚不可缓。乞就淮东诸州军见管朝廷桩积米内先次借拨一十万石。」又言：「访闻见用铁钱内有破缺，并私钱艰于行使。」诏淮东帅、漕司量度阙粜去处，(所)[将]附近州县桩管米内取拨一十万石专充赈粜。以之望言：「破缺私钱，艰于行使，乞念疲民，将赈粜米每升并作二十文足，不问官钱、私钱，衮同交受。伏准十二月十日诏，支拨镇江府陈次米十五万石，令淮东转运提举司日下般取，每石计破缺钱及私钱一贯四百文足收换。」又乞：「已降指挥，分拨镇江府桩管陈次米一十五万石付本路转运、提举司，收换破缺及私钱，每升十四文足。乞自朝廷明降指挥，令转运、提举司措置分拨本路八郡。应别州县城邑居民，每日计籴，仍逐户给凭由，许将私钱及破缺计口籴米，以防多粜不均之弊。既可以换私钱，又可以寓赈恤，实为不费之惠。」从之。又十二月十七日诏：令淮东安抚前去镇江府，更取拨陈次米一万石出粜施行。 
二十八日，四川制置司言：「本司访闻简、资、普、荣州、富顺监今年旱伤，简州尤甚，今将税米与第五等人户尽行放免，上、中等人户减半催理。兼本司再同转运、常平共拨钱引，于丰熟去处乘时收籴，准备将来赈粜。又资、荣、普州及富顺监亦合预行措置，今辍那分拨赴逐州收籴。」诏依已行事理，仍仰制置司行下逐路转运、常平司，通一路钱、米，多方措置赈 
      
恤，毋致民户流移失所。 
三年正月四日，诏：「淮南运判赵师于真州军粮等仓陈次米内支拨五万石，改充赈济，却令淮东安抚、转运司于本路桩管米内支五万石，专充赈粜。」先是，师言：「本路今岁灾伤，虽蒙朝廷拨降米一十万石赈粜，缘尚有半年不敷，乞更支拨一十万石赈粜、赈济。」故有是命。 
二月十九日，诏淮东提举张涛于本路州军桩管马料稻内斟量取拨二万石，借贷人户作种，候秋成日拘还数足，依旧桩管。 
四月十三日，四川制置使京镗言：「去秋成都、潼川两路资、荣、普、叙、简、隆、富顺等七处歉岁艰食，已措置赈济。资、荣二州旱荒尤甚，乞将二州租赋尽免，仍照去年奏乞度牒四百道(旱)[早]赐颁降及卖籴米「卖」前疑脱一「变」字。，以为四路日后水旱之备。」诏礼部给度牒一百道前去四川制置司交割，仰本司均拨付旱伤州军变转钱，专充籴米赈济。仍先次措置，许令人户纳米请买，出给公据，候度牒到日，即行给付。仍令总领所于近便有管米内(纳)[那]融应副。 
七月二十九日，诏江东提刑、提举司行下广德军、宁国府、徽州、池州，将被水之家更切赈济，优与存恤。从本路两司所请么。 
十一月三日，知襄阳府张杓言杓：《宋史》卷三六一《张枃传》作「枃」，当是。：「本府系居极边，殊无储蓄，入秋江涨，居民陆种尽被水伤。本府逐岁所仰，皆自江陵、荆门、复州等处般贩前来，遂至在市无米。今常出粜已尽「常」下疑脱一「平」字。，深虑边民乏食。」诏许于见管粳粟米内借拨八千石充 
      
赈粜，二千石充赈济。 
四年二月二十九日，知江陵府章森言：「本府江、汉二水暴涨非时，下田悉被淹侵。常平不过一万三千余石，赵雄任内籴到桩管米见在计一十五万余石，许令新陈兑易，散米赈济，所当举行。」诏江陵府于桩管米内取拨七万石，将四万石充赈济之用，三万石赈粜。其粜到价钱，候秋成日一并籴还，依旧桩管。 
三月二十五日，诏庐州桩管稻内借支五万石应副本州岛阙食人户。以守臣高夔请么。 
六月十九日，诏四川制置司、总领所各行下逐路旱伤州军，多方赈恤，毋令失所。如旱荒州军有未催税赋及公私债负，与权行倚阁，候丰熟日带还，务要实惠及民。如有流移，其当职官吏重作施行。 
八月十二日，诏：「逐路安抚、转运提举司，如实有旱伤州县，许劝谕官、民户有米之家赴官输米，以备赈济。委知、通交量，认数桩管，相度荒歉轻重，申取朝廷指挥，方许支拨。其出米及格人，仰(遂)[逐]司保奏，依立定格目推赏施行，不得科抑。」从都省检会么。 
</div>
    <div class="pagination">
<a href="宋会要辑稿_page646.html">上一页</a><span>...</span><a href="宋会要辑稿_page642.html">642</a><a href="宋会要辑稿_page643.html">643</a><a href="宋会要辑稿_page644.html">644</a><a href="宋会要辑稿_page645.html">645</a><a href="宋会要辑稿_page646.html">646</a><span class="current-page">647</span><a href="宋会要辑稿_page648.html">648</a><a href="宋会要辑稿_page649.html">649</a><a href="宋会要辑稿_page650.html">650</a><a href="宋会要辑稿_page651.html">651</a><a href="宋会要辑稿_page652.html">652</a><span>...</span><a href="宋会要辑稿_page648.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
