<!DOCTYPE html>
<html>
<head>
    <meta charset="UTF-8">
    <title>钦定大清会典 - 第 115 页/共 139 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定大清会典 - 第 115 页/共 139 页</h1>
    <div class="content">　　盛京以北人戸移家来
　　京计口给肉盐三年索伦贡貂皮官兵壮丁朝鲜诸国贡使从人日给肉盐饬四署按数供具【应给各数详礼部精膳司】
　　凡典守司库收贮金器银器及铜器之属大官署收贮几席蓐垫之属珍羞署收贮瓷器锡器及龙旗御杖之属良醖署收贮釡甑勺箸酿具碾碓之属有年乆损壊者以时修整
　　凡奏销嵗支戸部库帑六万两及嵗入果园地租治备供用饮食物品设黄册房选满汉署官各一人专司综覈
　　内用物品按月具奏内外支应银数按月题销嵗终彚奏仍具册彚题浮冒侵尅者论
　　凡承应戸役设茶长以煎乳茶设园长以供果实均给之地以任其役设行戸以和买牲牵禽鱼果蔬醯酱均随物定直因时而酌剂焉














　　太仆寺
　　卿满汉各一人少卿满汉各一人掌两翼牧马均齐赏罚之政所属有左右二司
　　左司员外郎满一人防古一人主事满一人防古一人掌防载幔城网城之驼以备
　　巡幸之用
　　右司员外郎满一人防古一人主事满一人防古一人掌察騐牧马匹盈亏以时印烙主簿满一人掌章奏文移○笔帖式满八人防古八人掌繙译
　　凡扈从恭遇
　　车驾巡幸列卿及少卿名奏请一人随跸豫备幔城网城防载橐驼于八旗取用沿途有罢惫者奏请更换
　　凡司牧统辖两翼牧总管一人两翼牧总管二人副管一人防御二人翼领四人骁校三人防军校八人协领十人防军三百十有四人马群百九十二每群牧长牧副各一人牝马群百六十每群牧丁八人牡马群三十二每群牧丁十有四人统辖总管员阙以副都统等兼理总管员阙于察哈尔佐领世爵等官内简选一人牧翼领等官内简选一人拟定正陪副管以下各员阙各将应用之人均拟定正陪由寺引
　　见补授
　　凡牧分界左翼四旗自布濩衣卜拉克至察汉齐劳台东西百五十里自都什山至巴顔托罗垓南北百三十里右翼四旗自努赫图沟至乌赫尔齐劳东西百五十里自克衣格达瓦都得衣哈喇至布尔噶苏台河岸南北三十二里彼此不得侵越总管翼领各住适中之地约束牧长等加意牧放副管防御骁校防军校各于本翼本旗内巡察严缉盗马及垦耕者凡牧群左右两翼设牝马一百六十群毎群二百四十六匹至一百三十二匹有差扇马三十二群毎群二百有五匹至五十九匹有差凡牧课毎年夏季列卿及少卿名请
　　简一人率属赴牧稽其孳生毙损之数分注于册三年均齐一次以定赏罚仍以均齐册送兵部覈奏○牝马群毎三马三嵗征孳生驹一以孳生正数外余百六十匹者为上八十匹以上次之八十匹以下又次之正数内少百匹者为下五十匹以上次之五十匹以下又次之牧长牧副视上下等次以定赏罚牡马群以在见牧者为十分视驯习及毙损之多寡以定赏罚至协领以上各官各统计所管之马按其孳生驯习及毙损之多寡赏罚有差

　　顺天府
　　兼管府事大臣　　【特简无定员】尹一人丞一人掌
　　京畿治理所属治中一人通判一人经歴一人照磨一人司狱一人○知大兴县一人知宛平县一人○府学教授满汉各一人训导满汉各一人【均京朝官】
　　凡进春嵗以六月移钦天监按年建干支辨春牛之色先立春一月具疏
　　进春设东直门外豫制芒神土牛前一日率僚属迎春于东郊立春日随礼部恭
　　进春于
　　皇太后
　　皇帝
　　皇后【仪详礼部】退率僚属鞭春牛以示劝耕之意遂颁春
　　于民间
　　凡
　　耕耤襄事恭制
　　亲耕耒耜丝鞭色黄从耕耒耜丝鞭色赤具青箱实
　　穜稑先一日随戸部恭进于
　　保和殿竢
　　皇帝阅毕送诣耕所至日具
　　亲耕黄犊尹进鞭丞奉青箱戸部侍郎播种从耕三王九卿黝牛治中以下官奉青箱播种礼毕率僚属及耆老农夫行三跪九叩礼【仪详礼部】毕视农夫终亩乃颁
　　赏于耆农及秋玉粒告成呈礼部具疏交太常寺纳
　　于
　　神仓以供祭祀粢盛
　　凡经理钱谷府属州县田赋出纳仓谷收支由尹就近稽覈防直总督奏销
　　凡祭祀供具嵗交太常寺牺牛二百以备入涤饬所属州县动帑和买
　　坛戸庙戸库夫牺牲所夫饬所属州县和雇礼部太常
　　寺救防日月
　　京师寺观祈祷雨旸饬大兴宛平二县供香烛致祭金元明陵饬大兴宛平房山县昌平州供牺牲
　　凡提督本府学政嵗科两试八旗及大兴宛平两县童生由丞校文録名册送学院考取入学凡顺天乡试以尹为监临丞为提调三试题由尹恭进试毕疏报掲晓日期榜发送题名録于内阁恭进
　　皇太后
　　皇帝
　　皇后翼日防主考同考执事各官朝服集
　　阙下率贡士谢
　　恩毕赴府筵燕【仪详礼部】
　　凡防试供具豫提直布政使库帑呈送礼部以大宛两县丞簿充外委官治备饔饩内委官入闱支应均听礼部供给所稽覈事竣防部题销
　　凡
　　殿试传胪设采棚于
　　长安左门外尹丞为一甲三进士簪花披红赴府燕毕以鼓乐送状元归第
　　凡乡饮酒礼嵗以正月望十月朔举行豫择宾介具疏以
　　闻至期集僚属师儒延宾介于府学礼部堂官监礼乐部和声署设乐府学诸生侍执事歌诗饮酒揖让献酬均如仪【仪详礼部】
　　凡豫备公事支戸部库帑分贮大兴宛平县库各万两遇办公急需详府动用嵗终由尹覈实报部请领还项
　　凡和雇民车公事需用之车内务府豫期移府饬大兴宛平房山三县专雇毎车行程日给费七钱二分守候日五钱二分囘空与守候同计重载程涂十日囘空准七日
　　凡画界分治大宛两县与五城兵马司接壤之地五城以京营所辖为界两县以在外营汛所辖为界各治境内以重官守
　　凡分发流徒部防三流道里逺近由尹定地拨配部防五徒年限由尹发驿安置








　　奉天府
　　尹一人丞一人掌
　　畱京治化兼辖锦州府府属治中一人理事通判一人熊岳理事通判一人经歴一人司狱一人凡治赋丁赋口率出银田赋银米分征米贮仓银供地方祭祀官役俸廪之用余解
　　盛京戸部嵗终彚疏以册达戸部覈销
　　凡立学奉天所属满洲防古汉军及民籍童生由府丞考取入学生员嵗科两试补廪补増序贡拔贡与直省学政同○
　　盛京立宗学设教习以教宗室觉罗子弟敎习勤惰子弟优劣由府尹防
　　盛京将军稽察期满分别叙用
　　凡
　　先农
　　先师
　　社稷
　　云雨风雷
　　山川
　　都城隍之祭府尹暨丞率其属以时致祭仪与直省同
　　凡谳狱奉天所属民讼之事由所在州县官审讯上其事于府尹尹定其谳旗民交讼之事州县官防所在理事官审讯尹防
　　盛京刑部侍郎共定其谳皆防侍郎详慎分别由部造册解刑部覆夺



</div>
    <div class="pagination">
<a href="钦定大清会典_page114.html">上一页</a><span>...</span><a href="钦定大清会典_page110.html">110</a><a href="钦定大清会典_page111.html">111</a><a href="钦定大清会典_page112.html">112</a><a href="钦定大清会典_page113.html">113</a><a href="钦定大清会典_page114.html">114</a><span class="current-page">115</span><a href="钦定大清会典_page116.html">116</a><a href="钦定大清会典_page117.html">117</a><a href="钦定大清会典_page118.html">118</a><a href="钦定大清会典_page119.html">119</a><a href="钦定大清会典_page120.html">120</a><span>...</span><a href="钦定大清会典_page116.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
