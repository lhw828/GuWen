<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 332 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 332 页/共 807 页</h1>
    <div class="content">　　两宫皇太后
　　皇帝卤簿仪仗俱不设免诸王大臣官员朝贺次日颁诏天下
　　诏曰朕惟自古帝王统御寰区首崇孝治溯宫闱之世徳备尊养之章隆号推尊甚盛典也钦惟我
　　圣祖母昭圣慈夀恭简安懿章庆皇太后佐
　　皇祖太宗文皇帝肇建丕基启
　　皇考世祖章皇帝宅中定鼎
　　母后皇后克嗣徽音母仪四海
　　母后温恭淑惠诞育藐躬朕嗣缵鸿图并承慈训仰惟恩徳爱戴弥殷爰稽古今之典仪用协臣庶之诚悃谨告
　　天
　　地
　　宗庙
　　社稷于康熈元年十月初三日率诸王贝勒文武羣臣
　　恭奉
　　册宝上
　　圣祖母皇太后尊号曰
　　昭圣慈夀恭简安懿章庆敦惠太皇太后
　　母后皇后尊号曰
　　仁宪皇太后
　　母后尊号曰
　　慈和皇太后盛典告成爰颁恩赉于戯诒孙翼子绵介祉于千秋大徳显名合欢心于六宇布告天下咸使闻知
　　戊申礼部题尊上
　　太皇太后
　　仁宪皇太后
　　慈和皇太后尊号大礼既成诏告天下各藩王并直隶各省文武官五品以上诸司例应赍进庆贺表文嗣后凡遇元旦
　　圣夀冬至各进表入贺得
　　防是
　　四年九月戊申
　　大婚礼成加上
　　昭圣慈夀恭简安懿章庆敦惠太皇太后徽号曰昭圣慈夀恭简安懿章庆敦惠温庄太皇太后加上仁宪皇太后徽号曰
　　仁宪恪顺皇太后前期一日上
　　太皇太后
　　皇太后奏书质明
　　太皇太后
　　皇太后仪仗全设宫门前礼部鸿胪寺堂官预赴太皇太后
　　皇太后宫各设黄案一于宫前丹陛正中又设黄案一于
　　隆宗门外又设黄案一于
　　中和殿内正中大学士捧奏书置匣内由中道之左至
　　中和殿案前设
　　太皇太后奏书匣于正中
　　皇太后奏书匣于东旁稍后预捧奏书出匣陈设毕礼部
　　堂官奏请
　　圣祖仁皇帝具礼服升殿至案前北面立阅奏书毕仍置匣内大学士二员捧奏书礼部堂官导引前行
　　驾升舆由右翼门出
　　皇太后奏书暂设于
　　隆宗门外案上
　　驾至永康左门外降舆礼部堂官导引捧奏书大学士前
　　行由
　　慈宁门之中阶入至中门西旁东向立礼部堂官导驾由东旁上阶至丹陛上东旁立礼部堂官传内监奏请太皇太后陞座
　　太皇太后礼服御内殿乐作
　　陞座乐止大学士捧奏书进丹陛上东旁立礼部堂官导驾诣正中拜位立鸣赞官奏跪
　　圣祖仁皇帝跪大学士二员一员捧奏书跪于在一员跪
　　祗候于右
　　圣祖仁皇帝受奏书恭献授右旁大学士接置正中案上鸣赞官奏宣奏书宣读官由案上捧起跪宣讫仍置案上鸣奏官奏叩兴乐作
　　圣祖仁皇帝行三跪九叩首礼乐止鸣赞官奏礼毕礼部
　　堂官导
　　驾还东旁立内监奏请
　　太皇太后还宫乐作进宫乐止
　　驾出陞舆诣
　　皇太后宫行礼礼部堂官导捧奏书大学士前行至夀昌门西旁东向立
　　圣祖仁皇帝献奏书行礼一应仪注俱与
　　太皇太后前行礼同礼毕
　　驾还宫至日礼部鸿胪寺堂官预赴
　　太皇太后宫
　　皇太后宫各设黄案一于宫前丹陛正中又各设黄案一
　　于左旁又各设黄案一于门正中
　　太皇太后
　　皇太后仪仗全设于宫门前设
　　大驾卤簿于
　　太和门前王以下入八分公以上俱朝服于常朝处齐集未入八分公以下镇国将军以上内大臣侍卫都统子满汉大学士尚书等官俱朝服于
　　熈和门外齐集文武各官俱朝服于
　　午门外齐集内阁礼部堂官设册宝防亭四座校尉举亭自内阁起由中路至
　　太和门内设
　　太皇太后册宝防亭于正中设
　　皇太后册宝防亭于东旁稍后鸿胪寺官引王以下入八
　　分公以上至
　　太和门丹墀分翼排立礼部堂官奏请
　　圣祖仁皇帝具礼服鸣钟鼓
　　御太和殿阅
　　册寳毕内阁礼部堂官捧置亭内校尉举亭次第前行驾升舆礼部堂官前导诣
　　太皇太后宫作中和乐王贝勒贝子公等随后行至
　　熈和门齐集诸大臣侍卫跪候
　　驾过随行至
　　永康左门
　　皇太后册宝防亭二座以次各暂设于
　　隆宗门外少俟奉
　　太皇太后册宝防亭由中路前行
　　圣祖仁皇帝降舆随后行至
　　太皇太后宫门内丹陛上东旁立大学士于亭内捧出册宝置门内所设案上内监奏请
　　太皇太后升座
　　太皇太后礼服御内殿乐作
　　陞座乐止大学士捧
　　册宝由中门进设
　　册宝于正中案上设
　　册宝文于东旁案上
　　驾诣正中拜位立王以下公以上在门内大臣侍卫在门
　　外排立鸣赞官奏跪
　　圣祖仁皇帝跪王等诸臣皆跪鸣赞官赞进
　　册宝大学士二员一员由案上捧
　　册宝依次跪进于左一员跪只候于右
　　圣祖仁皇帝只受恭献授右旁大学士接至正中案上鸣
</div>
    <div class="pagination">
<a href="皇朝文献通考_page331.html">上一页</a><span>...</span><a href="皇朝文献通考_page327.html">327</a><a href="皇朝文献通考_page328.html">328</a><a href="皇朝文献通考_page329.html">329</a><a href="皇朝文献通考_page330.html">330</a><a href="皇朝文献通考_page331.html">331</a><span class="current-page">332</span><a href="皇朝文献通考_page333.html">333</a><a href="皇朝文献通考_page334.html">334</a><a href="皇朝文献通考_page335.html">335</a><a href="皇朝文献通考_page336.html">336</a><a href="皇朝文献通考_page337.html">337</a><span>...</span><a href="皇朝文献通考_page333.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
