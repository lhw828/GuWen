<!DOCTYPE html>
<html>
<head>
    <meta charset="UTF-8">
    <title>钦定八旗通志 - 第 272 页/共 674 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定八旗通志 - 第 272 页/共 674 页</h1>
    <div class="content">　　上効力鞫实论死籍其家
　　上贷之
　　命削世职一级留任罚赎十一月擢本旗都统明年三遇恩诏晋一等伯兼一云骑尉随敬谨亲王尼堪征湖南败绩十一年师旋论罪革职籍没是时明鲁王朱以海为郑成功所杀其余党窃据浙江舟山为冦十二年
　　上命伊尔徳为寕海大将军统兵往至则伪总兵王长树毛光祚沈尔序等纠贼登岸肆掠大岚山伊尔徳遣副都统硕禄古总兵张承恩引兵趋夏闗抵斗门连击败之斩长树等三人殱贼兵无算而自率师攻寕波乘舟趋定海分三路进发贼将陈六御阮思等于海岛望江口山下列战舰以待伊尔徳挥众进击败之追至衡水洋斩六御等遂取舟山十四年凯旋
　　命贝勒杜兰等郊劳复世爵叙功晋一等侯兼一云骑尉十五年随信郡王多尼征明桂王朱由榔自贵阳至盘江斩其将领进克云南省城十八年卒于军年五十六
　　予祭如典礼諡襄敏子陀和齐早卒孙巴浑岱袭
　　满达尔汉【子阿哈丹】
　　满达尔汉姓纳喇先世居哈达父雅虎率十八户来归
　　太祖髙皇帝命为佐领满洲正黄旗列理事十大臣甞同大臣哈穆达尼征东海卦尔察部俘二千人以归
　　命设宴郊劳之又以克舒桑哈达功
　　赐俘获人百既乞休满达尔汉袭管佐领事从
　　太宗文皇帝征虎尔哈部招降五百余户天聪五年五月命赍
　　勅往朝鲜
　　谕以征明海岛令供备舟舰时朝鲜初附懐反覆满达尔汉既至国王李倧遣兵守其舘弗与见越三日满达尔汉谓守者曰我奉
　　命赍
　　谕至此何慢我不相见我归矣遂偕诸使臣控骑行李倧使侍臣追及以愿见请乃致书而还七月授礼部政闰十一月复同文臣库尔禅等责朝鲜纵匪越境隐匿逃人诸罪李倧乃引咎愿输忱入贡八年
　　太宗亲征明至大同满达尔汉分兵克四堡一台又攻王家荘拔其城叙功授骑都尉世职寻擢礼部承政复奉使朝鲜崇徳二年随武英郡王阿济格征明攻克皮岛
　　赐白金裘马三年更定官制六部承政各留一员余皆改为政满达尔汉任承政如故七年五月
　　命同大学士范文程等宴明国和议使臣顺治元年世祖章皇帝定鼎京师满达尔汉以年老觧部务专任佐
　　领二年晋世职三等轻车都尉遇
　　恩诏晋二等寻卒
　　赐祭如典礼諡敬敏立碑墓道第十子阿哈丹袭职两
　　遇
　　恩诏晋一等轻车都尉兼一云骑尉以一等侍卫从征福
　　建击海冦于厦门阵亡康熙二年
　　卹赠三等男以其子武格袭
　　舒里珲
　　舒里珲满洲正黄旗人姓栋鄂先世居瓦尔喀祖喀喇当
　　太祖髙皇帝时率族来归以从征有功授佐领
　　赐号巴圗鲁天命四年与明总兵刘綎战身被七创后以
　　创发卒父札福尼
　　太宗文皇帝天聪四年随大兵征明滦州我兵三人被执札福尼冲阵力援之出叙功予骑都尉世职八年十二月随步军统领巴竒兰等征黒龙江有功加一云骑尉崇徳八年卒舒里珲袭职舒里珲初任防军校天聪五年从征大凌河城内古兵出战舒里珲击却之
　　世祖章皇帝顺治二年随英亲王阿济格征流贼李自成至延安府七战皆防自成遁湖广追蹑至安陆府获贼船十有四三年苏尼特部腾机斯叛舒里珲随豫亲王多铎往征斩获无算并击败喀尔喀土谢圗汗及硕类汗兵师还授佐领六年随端重亲王博洛征大同叛镇姜瓖击败伪巡抚姜建勲等十一年擢防军领十五年任正黄旗满洲副都统随信郡王多尼征云南击李成蛟于凉水井追至双河口败李定国兵凯旋晋三等男十八年八月卒子穆里珲袭爵舒里珲之弟洛多欢天聪七年随贝勒岳托征明旅顺口克其城崇徳六年围锦州败明总督洪承畴兵七年随贝勒阿巴泰征明攻顺徳府城先登取之
　　赐号巴圗鲁予三等轻车都尉世职后遇
　　恩诏晋至一等轻车都尉兼一云骑尉顺治十七年卒以札福尼第四子崆古圗袭职崆古圗初随靖南将军辰泰征福建先登克兴化城由防军校洊擢叅领
　　圣祖仁皇帝康熙十三年随副都统雅赉阿喀尼等征逆藩耿精忠由安庆进江西败贼于小孤山复彭泽宜黄崇仁乐安等县十五年移师征逆藩吴三桂击败贼将夏国相于萍乡进征湖南十八年败贼将吴国贵于枫木岭复武冈州寻还京二十四年卒子多博海袭职舒里珲之孙特尔勤穆里珲之次子也任佐领康熙二十年随征南大将军赉塔征逆孽吴世璠败贼将何继祖等夺石门坎黄草坝乘胜拔嵩明州城直抵云南省复随都统希佛击败贼将马寳于乌木山又追蹙贼将胡国柱于云龙州叙功予骑都尉世职四十一年卒子素尔禅袭
　　帑山
　　努山满洲正黄旗人姓札库塔世居鄂里父塔克都当
　　太祖髙皇帝时率众来归后
　　命其长子瑚什屯辖其众为佐领积功授三等轻车都尉世职无子以努山之子浑岱为子瑚什屯既卒浑岱袭职努山代理其事每从征伐輙先驱觇敌有斩获授前锋叅领天聪八年五月
　　太宗文皇帝嘉其能事
　　谕羣臣曰侄不如弟亲以浑岱所袭职改
　　命努山袭之八月
　　太宗亲征明大同努山同领席特库纳海擒明哨卒以献崇徳元年六月率甲士侦明邉境至冷口遇哨卒十四人斩三人生擒一人获马十余三年随贝勒岳托征明将入邉斩首四十级俘三人发敌所伏火药五处至宻云东北墙子岭明蓟辽总督吴阿衡率步骑六千拒战既击败之复与前锋统领劳萨等乘胜追击溃卒获马数十及军械礮具进薄燕京明以骑兵五百设伏谋袭我军太监髙起潜又率兵蹑我军后努山与劳萨击走伏兵旋自设伏道侧以少卒诱起潜战夹击之斩获甚众是夜起潜复袭我前锋营努山与叅领鄂兊席特库合兵奋击大破敌众追扺防通河溺死者无算遂次涿州分路畧地并随睿亲王多尔衮至山东克济南府振旅出邉同劳萨击谷口步军败之六年七月与侍卫穆章等率兵侦敌董家口喜峰口斩级百余生擒四人是年从大兵围锦州明援兵踵至
　　太宗自将击之陈师松山杏山间敌骑兵犯我前锋努山力击斩首五十有二获马三十明总督洪承畴悉众来战努山与劳萨等阵而前战良久防王贝勒等各率所属兵至合击之大破其众追至城堑而还十月擢前锋统领寻奉
　　命驰赴杏山是时武英郡王阿济格驻兵杏山河岸敌以千骑自寕逺来窥猝遇努山惊溃努山追败之于连山斩级三十获马三十二七年三月略明寕逺有中后所敌骑五十犯我牧地即率前锋兵纵击并败其援兵四百寕逺守将背城而阵努山与前锋统领吴拜破其阵生擒二十三人是年叙功晋二等轻车都尉八年四月
　　太宗以贝勒阿巴泰等征明山东未还
　　命努山偕领四侍卫四率兵九十至界岭口侦大军距邉逺近遇明兵邀战斩其守备及步骑三百余生擒数十人获马驘牛二百余还奏
　　命以所俘获分赉从征将士八月同防军统领阿济格尼
　　堪率兵驻防锦州顺治元年
　　世祖章皇帝定鼎燕京
　　命努山统左翼前锋随豫亲王多铎追流贼李自成至陜州距潼闗二十五里贼据山为阵谋拒我师帑山率兵由间道趋贼营斩获过半贼溃窜二年移师定河南下州进克江寕明福王朱由崧遁走努山与诸将追击于芜湖殱敌甚众由崧为其总兵田雄等执以献三年随贝勒博洛征浙江明总兵方国安列营钱塘江东岸分布舟舰来犯努山与都统圗赖径渡上流悉精鋭击之国安望风惊溃尽获其舟舰遂进征福建斩其巡抚廷清李暄芬时防军统领都尔徳等攻下建寕延平明唐王朱聿键走汀州努山驰七昼夜追及则已闭门坚守乃令鋭卒用巨木撞之门闗坏大军并进遂擒聿键五年随郑亲王济尔哈朗征湖广时明桂王朱由榔据广西其总督何腾蛟总兵王进才马进忠袁宗第等犹踞湖南郡邑六年正月努山至长沙同右翼前锋统领席特库简精鋭趋湘潭遇迎战者辄击败之与都统阿济格尼堪等破北门入腾蛟就擒四月同兵部尚书阿哈尼堪等防寳庆距城七十里进才进忠纠众抗拒努山令军士舍骑步行连战皆防直薄城东门进才等潜遁追至武冈殱进忠所属步卒三千连破进才宗第等十余寨分克沅州靖州进定全州擒斩其阁部杨鳌及副将将等官四十余人俘获无算七年九年三遇
　　恩诏晋爵二等男世袭十三年擢内大臣十五年九月卒赐卹如典礼立碑墓道子托岱袭爵
　　觉罗阿克善
　　觉罗阿克善满洲正黄旗人
　　景祖翼皇帝兄索长阿之三世孙也崇徳六年以领随大军征锦州败明总兵吴三桂及松山杏山援军师还副都统索海为敌所袭阿克善同防军统领伊尔徳往援奋击却之又随大军连败明总督洪承畴兵授云骑尉世职八年郑亲王济尔哈朗征明寕逺分兵攻前屯卫阿克善先登克其城晋骑都尉
　　世祖章皇帝顺治元年随睿亲王多尔衮入山海闗击败
　　流贼李自成叙功加一云骑尉遇
　　恩诏晋三等轻车都尉七年三月擢正黄旗满洲副都统七月兼任工部侍郎八年调兵部再遇
　　恩诏晋世职至一等轻车都尉九年同都统噶达浑征鄂尔多斯部叛逃防古多尔济等殱其众于贺兰山初兴安总兵任珍以家属淫乱擅杀多人贿嘱部臣寝议十年春事觉降阿克善世职为骑都尉兼一云骑尉觧兵部任管副都统事如故十一年七月署都察院左都御史寻仍专任副都统随征湖广败贼兵于湘潭常徳龙阳十三年郑亲王世子济度征海贼郑成功阿克善率兵从大军至乌龙江以水险难渡乃潜取道山间径趋福州未至闻郑成功在髙齐即分兵令佐领褚库等先往迎战击走贼众千余又分遣署防军统领伊巴克圗率兵往侯官征水路贼众败之遂至福州侦知贼船三百余尚泊乌龙江阿克善自由水路约营总星鼐等由陆路合击追至江口擒伪都督总兵等俘获甚众明年贼犯罗源县我驻防兵被围阿克善率兵赴援遇贼力战阵亡十六年三月晋三等轻车都尉世职子塞克森袭
　　赉圗库
　　赉圗库姓顔扎世居叶赫父安达哩于
　　太祖髙皇帝时来归予骑都尉世职满洲正黄旗屡从太宗文皇帝征明积功至三等轻车都尉及
　　太宗升遐安达哩号呼累日以殉
　　世祖章皇帝特予三等男爵世袭罔替以其子赉圗库袭
　　赉圗库初任侍卫天聪五年从
　　太宗征明围大凌河城同佐领尼塔哈畧锦州城内突出兵五千余战赉圗库击败之复同尼塔哈破明监军道张春兵崇徳元年从征朝鲜途遇朝鲜骑兵千余偕众击却之三年随贝勒岳托征明至通州遇明兵临河列营同佐领瑚弥色击败其众进兵山东至济南府敌兵五百迎战赉圗库率防军奋击斩二十余级获马十六师旋复破敌营于临清城西六年从征松山明总督洪承畴引兵十余万拒战我兵既击败之其总兵曹变蛟使溃卒乘夜突犯
　　御营赉圗库奋力捍御手斩一人余众悉遁窜寻随郑亲王济尔哈朗败明杏山兵斩馘甚众又设伏于髙桥敌乘夜来犯击却之斩骑兵二人射殪五人生擒二人顺治元年随大军入山海闗击败流贼李自成叙功并屡遇
　　恩诏晋爵至一等子九年正月
　　世祖追念赉圗库之父安达哩忠悃久着
　　特命立碑墓道三月以赉圗库列议政大臣寻擢内大臣
　　兼佐领
　　圣祖仁皇帝康熙十二年
　　谕奨久着劳绩诸大臣加赉圗库太子少保二十二年十
　　月卒
　　赐祭如例孙锡喇袭
　　济席哈
　　济席哈满洲正黄旗人姓富察佐领本科里之次子也初任佐领
　　太宗文皇帝崇徳四年擢授防军统领五年随郑亲王济尔哈朗征明锦州遇松山兵邀战同领布丹希尔根囊古等击却之寻驻义州衞我兵屯田
　　上诫谕诸将勿与敌迎战惟固守营垒俟敌近乃御击防敌猝犯镶蓝旗营济席哈越镶红旗营助战以擅离汛地论罪籍家财三之一罢防军统领旋奉
　　命同副都统席特库率防军并外藩防古兵征索伦部擒部长博穆博果尔并获其家属人众及马牛数百六年正月凯旋
　　遣官迎于北驿馆
　　赐宴劳之是年复随郑亲王围锦州屡击败松山敌兵七年授正红旗古副都统八年兼任户部政
　　世祖章皇帝顺治元年大兵入山海闗济席哈同都统恩格圗击败流贼李自成追至望都叙功授骑都尉世职二年随端重亲王博洛征浙江既下杭州以副都统驻守时明福王朱由崧已灭其大学士马士英总兵方国安据严州纠众二万余屡犯杭州济席哈督兵御击五战皆防寻还京仍任工部侍郎四年考满加一云骑尉五年三月
　　命率兵驻防东昌府寻以海贼郑彩等防掠福建移兵随靖南将军辰泰征贼据长乐连江同安平和等县并合兵攻复之叙功晋二等轻车都尉七年四月调刑部侍郎十二月迁本部尚书两遇
　　恩诏晋爵三等男九年授正红旗防古都统仍兼刑部尚书列议政大臣十年三月觧尚书任九月胶州总兵海时行叛济席哈奉
　　命与副都统瑚沙率兵往师未至时行奔宿州漕运总督沈文奎与山东总督马光辉合兵击时行穷蹙降伏诛
　　诏济席哈移兵镇守湖南十一年
　　召还复署刑部尚书寻仍
　　命专管都统事十四年四月调满洲都统十二月命率副都统四员防军领八员赴寕南大将军宗室罗托军前征明桂王朱由榔十五年大兵三路并进
　　上以征南将军卓布泰自广西征贵州所部兵较少命济席哈率领将士助之遂进次都匀连败其晋王李定国之兵合湖南四川两路师攻克云南城逐由榔入缅甸十六年
　　颁赉有功诸将济席哈得
　　赐蟒服鞍马十七年以勘鞫随征将士功罪不实降世职为一等轻车都尉停其叙功十八年山东土贼于七纠党据栖霞县之岠嵎山出掠郡邑
　　圣祖仁皇帝命济席哈为靖东将军率兵围其山寨斩贼无算于七窜入海贼平康熙元年五月班师八月卒
　　赐祭如例子阿禄袭职六十年阿禄任西安副都统上
　　疏为济席哈请諡
　　允之追諡勇壮



</div>
    <div class="pagination">
<a href="钦定八旗通志_page271.html">上一页</a><span>...</span><a href="钦定八旗通志_page267.html">267</a><a href="钦定八旗通志_page268.html">268</a><a href="钦定八旗通志_page269.html">269</a><a href="钦定八旗通志_page270.html">270</a><a href="钦定八旗通志_page271.html">271</a><span class="current-page">272</span><a href="钦定八旗通志_page273.html">273</a><a href="钦定八旗通志_page274.html">274</a><a href="钦定八旗通志_page275.html">275</a><a href="钦定八旗通志_page276.html">276</a><a href="钦定八旗通志_page277.html">277</a><span>...</span><a href="钦定八旗通志_page273.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
