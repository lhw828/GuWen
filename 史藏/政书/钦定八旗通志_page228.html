<!DOCTYPE html>
<html>
<head>
    <meta charset="UTF-8">
    <title>钦定八旗通志 - 第 228 页/共 674 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定八旗通志 - 第 228 页/共 674 页</h1>
    <div class="content">　　命由喀喇鄂博入边攻克得胜保殱其兵明城守将李全自缢复进兵大同攻懐仁八月略代州侦崞县城頽壊夜半徃袭防之王东板镇二保居民皆潜遁复撃败代州骑兵百歩兵三百追薄其城乃还率兵谒
　　上于大同献俘获九年同多尔衮岳托豪格等统兵徃收察哈尔林丹汗子额哲途遇察哈尔汗之妻及台吉索诺木率所属千五百户来降进抵托里图尽取额哲全部时岳托驻军归化城萨哈璘同多尔衮豪格进略山西各府县仍自归化城旋事详睿忠亲王传崇徳元年正月萨哈璘有疾
　　上临视再三见其羸瘠愀然泪下五月薨年三十有三萨哈璘明达聪敏通晓满汉防古文义掌礼部事賛谟猷
　　上深嘉之及其薨不胜震悼入哭者四自辰至午乃还
　　宫仍于庭中设
　　幄座不御饮食至戌乃入
　　辍朝三日祭时
　　上亲奠酒恸哭追封和硕頴亲王读册毕复痛哭三奠诸
　　王文武大臣皆泣下六月
　　上御翔凤阁偶假寐梦人请曰頴亲王乞
　　赐牛一如是者再寤以问希福等皆奏言
　　皇上悼念甚切故有此梦
　　上曰不然此梦最真切当别有故于是希福等检阅防典凡亲王薨初祭时例赐一牛頴亲王初祭未用牛
　　上命致祭如礼康熈十年五月追諡曰毅乾隆十九年九
　　月入祀
　　盛京贤王祠萨哈璘长子阿达礼初袭封多罗郡王崇徳三年二月从征喀尔喀至博硕堆侦扎萨克图汗逺遁乃还五年正月同郑亲王济尔哈朗等驻义州迎来归古多罗特部于杏山西五里台败明追兵
　　赐御廐良马一六年三月同郑亲王围锦州降城中防古台吉诺木齐吴巴什等四月败明援兵于锦州南山西冈六月败明松山援兵九月围松山明兵犯我镶黄正红正黄三旗营汛撃败之斩级千四百余七年二月克松山城俘明总督洪承畴廵抚邱民仰等事俱详郑献亲王传七月叙功
　　赐鞍马一蟒缎九十寻
　　命管礼部事预议政先是
　　上御笃恭殿王以下众官皆立侍九月王请更定仪制上御殿及
　　赐宴亲王以下皆跪迎
　　上升陛方起
　　驾兴亦如之十月贝勒阿巴泰征明蓟州同豫郡王多铎
　　屯宁逺牵制援兵八年八月
　　世祖章皇帝嗣位以阿达礼与贝子硕托谋立睿亲王伏
　　诛爵除
　　多罗顺承恭恵郡王勒克徳浑【子勒尔锦　孙锡保】
　　勒克徳浑頴毅亲王萨哈璘次子兄阿达礼原袭郡王爵顺治元年以谋立睿亲王伏诛勒克徳浑縁坐黜宗室顺治元年十一月
　　上念勒克徳浑时年防未与谋
　　命复入宗室封多罗贝勒二年七月
　　命为平南大将军代豫亲王多铎驻江宁分兵平定闽浙是时明鲁王朱以海窃据浙东称监国其大学士马士英等率兵渡钱塘江距杭州城十里立五营勒克徳浑遣官兵撃却之九月遣左翼副都统珠玛喇等败士英于余杭遣右翼副都统和托等败其总兵方国安于富阳斩其副将二将游撃五及两翼合营杭州三十里外敌来突复大败之士英国安复渡江窥杭州守杭州副都统济席哈总督张存仁总兵田雄等撃败之溺死者无算时明唐王之总督何腾蛟合流贼一只虎等窃据湖南州郡十一月勒克徳浑奉
　　命同镇国将军巩阿岱都统叶臣征之三年正月自江宁抵武昌侦知叛贼总兵马进忠王进才等应腾蛟于长沙遣防军统领博尔辉等率兵进撃贼千余掠临湘殱之至岳州进才等俱闻风遁降其副将黒运昌至石首闻贼渡江犯荆州遣尚书觉罗郎球等以偏师赴南岸伺贼渡江撃之大兵去荆州百里渡江夜疾驰诘旦抵荆州分两翼直入贼营大破之斩获甚众薄暮郎球等亦夺贼船千余以归翌日遣奉国将军巴布泰等分追贼兵于安逺南漳喜峯山闗王岭防阳府等处勦杀殆尽大兵遂进彛陵流贼李自成弟孜伪磁侯田见秀伪义侯张耐伪武阳伯李佑伪太平伯吴汝义及伪将三十九人马歩贼兵五千余诣军前降获械畜无算防
　　闻得
　　诏优奬七月班师
　　赐黄金百白金二千五年九月晋封多罗顺承郡王寻同郑亲王济尔哈朗都统阿济格尼堪统八旗前锋防军兵拔湘潭擒腾蛟事具郑献亲王传移师征广西贼渠赵亷犯全州王率前锋统领席特库等击败之获马四十余闻贼渠曹杠子在道州据永安闗潜袭之破其营斩闗而入九月贼复聚党万余防道州又击败之七年正月凯旋
　　赐黄金五十白金五千五月预议政八年三月
　　特命管理刑部事九年三月薨年三十有四
　　赐祭如典礼康熈十年六月追諡恭恵第四子勒尔锦于顺治九年八月袭多罗顺承郡王康熈十一年八月掌宗人府事十二年十二月逆藩呉三桂反于云南由贵州犯湖广
　　上命王为宁南靖防大将军由湖广进征十三年三月师次荆州时沅州常徳继防贼兵自蜀道抵巴东防阳势甚急遣都统鄂内率官兵驰守是月伪将刘之复陶继智等率舟师犯彛陵夹江立五营遣防军统领额司泰等水陆并击贼大败遁回宜都是月防阳总兵官杨来嘉副将洪福叛降三桂四月陶继智复自宜都来犯败之七月败伪将军吴应麒等十四年五月贼犯均州遣都统伊里布等屡败之斩馘无算六月来嘉列阵山顶自山沟下断我归路我师分击之阵斩三千余级是月疏言逆贼逼彛陵兵众船多又于虎渡口诸处转运粮饷火噐宜急断其运道请益战舰备用
　　上命安逺靖防大将军贝勒尚善发岳州战船四十艘赴荆州七月伪将军张以诚王防等连来嘉犯南漳遣都统伊里布副都统根特防总督蔡毓荣兵援之旋报谷城失守复遣贝勒察尼前徃奋击阵斩三千余复谷城九月疏言湖广逆贼坚立营垒掘壕堑设鹿角挨牌骑兵不能冲突须简緑旗歩兵七千名造轻箭车二百礮车熟鐡礮各百量配兵丁驾进填其壕烧其鹿角挨牌用礮轰击满兵继进则逆贼可灭
　　诏如所请十二月复疏请拨禁旅进勦
　　上以其迁延时日切责之十五年三月统兵自荆州渡江遣前锋叅领卦尔察败贼文村又败之石首寻以击贼大平街失利退荆州具疏请罪
　　上复切责之九月奏副都统塞格勦贼郧西复其城十七年十一月奏先后伪官投诚及房县来归之伪总兵何以敬等虽授劄示鼓舞而止食兵粮生计难给
　　上以何以敬等慕化来归悉予半俸十八年正月疏言新増兵万二千请设随征前后左右四营总兵官分辖从之遂渡江诸贼悉溃遁分路追勦松滋枝江宜都及澧州以次恢复守百里洲伪将军洪福率舟师降二月大兵抵澧州进取常徳贼先期纵火焚庐舍战舰遁伪按察使陈寳钥等迎降又招抚伪总兵黄志功副将杨达武廵抚李益阳知县张文明等又遣游撃许嘉谟兵至青石渡贼首潘龙等迎敌我兵左右夹击追至平峪铺斩馘及落崖死者无算复衡山县进攻归州败贼廖进忠于马黄山贼向巴东遁追至西壤大败之复归州巴东十九年二月
　　命进取重庆寻奏留将军噶尔汉之兵防御荆州七月王率兵赴重庆半途返具疏自劾请觧大将军任徃沅州军前効力
　　上责令擕勅印率所属官兵还京十一月议以老师糜饷坐失事机削爵以其第三子勒尔贝袭多罗顺承郡王二十一年薨以第四子竒袭二十六年薨以第七子充保袭三十七年薨以第五子布穆巴袭布穆巴于五十四年五月以罪削爵以勒尔锦之弟诺罗布袭诺罗布初于康熈三十七年授头等侍卫三十八年二月擢镶黄旗汉军副都统十二月调镶蓝旗满洲副都统四十年摄右翼前锋统领四十二年授杭州将军五十四年袭封多罗顺承郡王五十六年二月薨年六十有八諡曰忠以其第四子锡保袭雍正三年三月掌宗人府事
　　命在内廷行走四年五月
　　谕曰顺承郡王锡保才品优长乃国家实心効力之贤王今在内廷行走差遣甚多王之费用亦多着给亲王俸防卫官员俱视亲王例九月授镶蓝旗满洲都统五年九月调正黄旗汉军都统先是保狥庇贝勒延信罪状不奏又将不能骑马之章京派拿延信以致迟悮十一月议削爵得
　　防寛免其
　　特恩赏给之亲王俸及防卫官员俱撤回寻降任左宗正
　　七年三月大军征噶尔丹防凌
　　命王署振武将军印赴阿尔台军营八年十一月奏八旗驻防官兵军营効力两年廵牧均已习练请仍留俟大兵凯旋不必如例三年更代
　　诏如所请行初王奏喀尔喀防牧处措置妥协其三路副将军各思効力已将御贼守城之防商酌预偹九年七月
　　上以锡保防范有方传
　　谕慎筹喀尔喀战守机宜八月
　　谕宗人府曰锡保自派徃军营以来办理事务克殚诚心勤劳宣力甚属可嘉王之祖多罗頴郡王亦系国家懋着劳绩之贤王着将钖保晋封顺承亲王九月
　　命严守察罕廋尔十月疏言凖噶尔贼大防凌敦多卜小防凌敦多卜多尔济丹巴等自华额尔齐斯至索勒毕乌拉克沁留兵四千应援率兵二万六千犯科布多等处见我军强盛不敢进遂抵克噜伦令贼将海伦鄂勒锥等掠喀尔喀逰牧大防凌敦多卜兵向苏克阿勒达呼屯劄小防凌敦多卜子曼济掠鄂尔海西喇乌苏臣令王丹津多尔济等合兵邀击至鄂登楚勒遣台吉巴海夜入大防凌敦多卜营擒其众贼将衮楚克扎卜喀喇巴图鲁复率兵三千来御我兵诱斩喀喇巴图鲁衮楚克扎卜伤遁擒杀数百大防凌敦多卜移营台什哩山曼济兵亦败归俱由哈布塔克拜达克遁疏入
　　诏嘉奨之十一月授靖逺大将军先是
　　上以军前大臣甚少
　　命保于军营众官中择可胜副都统防军统领之任者宻封陈奏十二年二月疏言新调吉林佐领委署前锋翼领阿思哈黒龙江协领委署前锋翼领布尔沙均属効力请
　　赏给副都统职衔
　　诏允之七月侦知贼赴额徳尔河源遣王丹津多尔济等率兵邀之于奔博图山岭八月师至额尔徳尼昭遇贼兵鏖击十余次贼且战且却日暮抵大山梁一面偪水战益酣杀贼万余余贼负伤奔获械畜无算十一年四月奏言察罕廋尔当阿尔台诸路要道建城驻兵歴有年所嗣以薪刍不足移驻阿勒达尔托罗海去年又移驻乌里雅苏台此外尚有额徳尔齐徳尔特尔唘塔宻尔地各寛濶然并在杭爱山阳与内地近至特斯等处僻在迤北若贼由南路来犯要撃堵御呼应不灵并不便驻大兵今已于乌里雅苏台山顶分建礮台就近令满洲蒙古兵驻劄且特斯台什哩各驻万人贼不敢逼应请即于乌里雅苏台内外植木中实土为城设仓库明春以察罕廋尔所贮银米军装火药等物陆续解运
　　上从之七月议贼越克尔森齐老时不速发援失机罪罢大将军任削爵以其长子熈良袭熈良初于雍正三年封辅国公寻授散秩大臣五年晋封镇国公十年正月封世子三月署镶红旗汉军都统十一年七月以父罪革世子十二月袭封多罗顺承郡王乾隆元年二月管镶蓝旗觉罗学九年四月薨諡曰恪九月以其长子泰斐英阿袭十三年授宗人府右宗正十五年管镶红旗觉罗学十九年四月任左翼前锋统领十月迁正黄旗汉军都统二十一年六月转左宗正七月薨諡曰恭以其第七子恒昌袭四十三年薨諡曰慎五十一年以其长子伦柱袭封多罗顺承郡王
　　多罗谦襄郡王瓦克达
　　瓦克达礼烈亲王代善第四子天聪元年五月
　　上亲征明宁逺明总兵满桂拒战大败之追至宁逺城下杀其士卒甚众瓦克达亦以力战被创崇徳五年七月随睿亲王多尔衮围明锦州见敌兵出樵者瓦克达率十余人越前锋统领布顔军撃斩之六年八月我兵围锦州明总督洪承畴集兵十三万
　　来援次松山大军进撃之敌骑兵来夺我红衣礮瓦克达同辅国公满达海奋撃却敌防天雨接战复败之进撃承畴三营歩兵瓦克达骤马而前敌众辟易前锋什长费雅思哈失马瓦克达援之累骑出叅领哈宁阿被创坠马瓦克达返战入敌阵挈以归顺治元年四月随睿亲王入山海闗破流防李自成追勦至望都十月随英亲王阿济格由边外趋绥徳二年五月自成南遁瓦克达随英亲王阿济格追至湖广安陆府与防军统领鳌拜进战贼众乘船窜瓦克达率师渉水登岸射殪贼众无算取其船以济大军先是瓦克达以兄子阿达礼谋立睿亲王事縁坐黜宗室至三年正月叙功授三等镇国将军复入宗室五月苏尼特部腾机思等叛奔喀尔喀瓦克达随豫亲王多铎徃讨至图拉河同吴拜领兵千击之杀喀尔喀布顔图台吉等十一人进至布尔哈图山与贝子博和托合军斩千余级擒八百余人获驼马牛羊无算又击败喀尔喀土谢图汗硕雷汗兵十月凯还四年三月议叙封镇国公五年十一月晋封多罗郡王十二月以喀尔喀扰我边界
　　命随英亲王阿济格驻防大同适总兵姜瓖叛据大同附近郡邑应之王随英亲王围浑源州六年三月睿亲王统师拔浑源州令还京七月
　　命同亲王满达海勦贼朔州宁武八月以巨礮克朔州城伪总兵姜之芬伪兵道孙承干髙奎等遁王与辅国公萨弼撃败其还战兵移师攻宁武闗伪总兵刘伟伪兵道赵梦龙焚城西遁王追之时大同伪总兵杨振威通欵英亲王军斩瓖首以降伟梦龙等亦率伪将五十余人兵五千四百余降于军平静乐县及宁化所八角保诸寨十月
　　诏满达海还京以瓦克达为征西大将军勦抚山西余贼七年二月疏报平定潞安平阳泽州伪总兵申亥郭中杰魏闵各率余党归顺明大学士李建泰初已投诚至是复同姜瓖叛据太平县我兵围之二旬余穷蹙出降
　　上命诛建泰及其兄弟子侄籍家产入官三月疏报平阳府属三十六州县皆平四月班师八年二月
　　特加封号曰谦郡王三月
　　命管理工部事六月随
　　驾幸南苑赐鞍马一十月任议政九年正月医人何大福出入部署招揺吓诈事觉伏诛王坐徇纵罚锾罢部任四月罢议政八月薨年四十七康熈十年五月追諡曰襄先是王征山西时尝驻平阳府平阳民感其戢军安民徳建祠致祭牓曰多罗谦郡王庙顺治十年议政王等以瓦克达曽获罪其爵不应承袭
　　上悯其子留雍哈尔萨
　　命食奉国将军品级俸康熈六年四月哈尔萨等诉其父军功辅政大臣鳌拜尚书马尔赛为哈尔萨姻戚议封哈尔萨为镇国公留雍镇国将军八年七月留雍以已不得与弟一例晋爵诉不平议政王奏留雍等俱夤縁得封应革哈尔萨镇国公并原有之奉国将军品级留雍应革镇国将军仍食奉国将军品级俸得
　　防哈尔萨奉国将军品级俸乃
　　世祖章皇帝恩给仍如旧二十一年五月哈尔萨复诉父
　　爵系军功所得例得袭宗人府以奏
　　命袭封镇国公并封其子海青为辅国公二十二年八月授宗人府左宗人二十四年九月迁右宗正二十五年十月
　　谕责哈尔萨鑚营不安分罢右宗正任削镇国公及海青辅国公爵以其兄留雍袭封镇国公三十七年四月
　　诏宗人府防同领侍卫内大臣察劾行走懒惰者削留雍
　　爵停袭乾隆四十三年三月
　　上追念谦襄郡王瓦克达着有功绩现无承龙之人恩赏瓦克达子孙一等镇国将军爵世袭防替以留雍之曽孙洞福袭初留雍第三子原封三等辅国将军台浑生忠端为闲散宗室洞福忠端第二子也至是袭封一等镇国将军四十九年十月授防军统领
　　辅国公玛瞻
　　玛瞻礼烈亲王代善第六子天聪九年五月大兵征明山西玛瞻奉
　　命随贝勒多铎从广宁入明宁逺锦州界以牵制明兵俾毋援山西败明兵于大凌河阵斩副将刘应选追奔及松山克一台玛瞻并在事有功崇徳元年封辅国公随武英郡王阿济格饶余贝勒阿巴防徃征明至安州连克十二城九月凯还
　　上行郊劳礼
　　赐宴玛瞻与
　　赐金巵酒三年八月随贝勒岳托征明由墙子岭毁边城入败明总督吴阿衡兵连克台保越京师至山东十一月卒于军年二十七四年四月与兄岳托榇俱至
　　盛京
　　上哭之恸
　　遣贝子及大臣等奠酒
　　赐银二千两马驼各一无嗣爵除






</div>
    <div class="pagination">
<a href="钦定八旗通志_page227.html">上一页</a><span>...</span><a href="钦定八旗通志_page223.html">223</a><a href="钦定八旗通志_page224.html">224</a><a href="钦定八旗通志_page225.html">225</a><a href="钦定八旗通志_page226.html">226</a><a href="钦定八旗通志_page227.html">227</a><span class="current-page">228</span><a href="钦定八旗通志_page229.html">229</a><a href="钦定八旗通志_page230.html">230</a><a href="钦定八旗通志_page231.html">231</a><a href="钦定八旗通志_page232.html">232</a><a href="钦定八旗通志_page233.html">233</a><span>...</span><a href="钦定八旗通志_page229.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
