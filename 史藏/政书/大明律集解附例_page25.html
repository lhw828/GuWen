<!DOCTYPE html>
<html>
<head>
    <meta charset="UTF-8">
    <title>大明律集解附例 - 第 25 页/共 42 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大明律集解附例 - 第 25 页/共 42 页</h1>
    <div class="content">一在京刁徒光棍访知铺行但与解户交关价银輙便邀集党类数十为群入门噪闹指为揽纳捉要送官其家畏惧罪名厚赂买减所费钱物出在解户以致钱粮累年不完如有犯者听经该及缉事衙门拿送法司查照打搅仓场事例发遣
虚出通关朱砂
凡仓库收受一应系官钱粮等物不足而监临主守通同有司提调吏虚出通关者计所虚出之数并赃皆以监守自盗论○若委官盘点钱粮数本不符同申报备者罪亦如之受财者计赃以枉法从重论○其监守不收本色折收财物虚出朱砂者亦以监守自盗论纳户知情减二等色刺元与之赃入官不知者不坐其赃还主○同僚知而不举者与犯人同罪不知及不同署文案者不坐
纂注钱粮等物如颜料金银叚疋竹木柴炭之类一项完全而出给印信长单曰通关仓库逐日截收而给与朱批照票曰朱钞未足而捏作巳足虚出皆字指监守及有司提调官吏谓不分首从皆坐全罪也罪亦如之亦计赃并论皆坐监守盗罪也纳户不知情谓受其欺诳或诈说有例或诈称告准而不觉其欺也原之赃即折收之物同僚知而不举上三节说此见钱粮等物皆有定数各有本色有定数者当依数收之若所纳之数本不足备而监临主守通同有司提调官吏虚出足备通关者则与盗不分首从论既言计而又言并者计则其一总虚出之数并则并其各人所分之数皆得全罪非谓但计其入巳久赃也若委官盘点钱粮数本不足而符仓库监守等人捏作完备申报上司者则与虚出通关何异亦计虚报之数并赃皆以监守盗论若委官受财而虚报者则计其入巳之赃以枉法从重论所受之赃重则论以枉法所虚报之赃重则论以监守自盗其各项钱粮有者当据实收之若监守之人不本色而折收财物虚出本色朱钞瞒官作弊者亦计所虚出之数以守自盗论纳户知作弊情而听其折收者减罪二等免刺原与之赃入官者彼此俱罪不知者不坐其赃还主者矜其受诳也仍追纳本色同僚官知其虚出关符同申报折收财物等情而不觉举者与同罪至死减一等若虽同署文案不知情及不同署文案者不坐仍依失觉察条科断
按监守虚出通关兼及有司等人而虚出朱钞止罪监守者盖关有司所出必彼此通同而后得之朱钞则仓库有给故也又虚出通关亏折之数当有纳户而不言其罪者散见于隐匿费用诸条也纳户听折财物知情得减二等不知不坐者以所纳者本户钱粮非在官起解之物若系官物自依转解不运本色之律矣
　条例
一凡各处巡按御史每年一次委官查盘所属地方钱粮及点闸驿递夫马等项事完之日各委官将查点过缘由并问过罪名通申巡抚知会内有与各差御史事体相关者摘申各差御史知会从一归结不必另委官查点致滋烦扰亦不许委州县正官致妨职业若各委官不悉心查点审究赃数的确但凭吏书故入人罪者听抚按官应提问者提问应参奏者奏
请提问降一级调用情重者革职闲住
附余钱粮私下补码
凡各衙门及仓库但有附余钱粮须要尽实报官明白正收作数若监临主守将增出钱粮私下销补别项事故亏折之数瞒官作弊者并计赃以监守自盗论○若内府承运库收受金帛当日交割未完者许令附簿寄库若有余剩之物本库明白立案正收开申户部作数若朦胧擅将金帛等物出外者斩守门官失于盘获摉检者杖一百
纂注附余即正数之外所积羡余如耗银耗米之类正收作数谓明白开作附余之数另项支销非谓作正数钱粮也事故亏折如安置不如法晒晾不以时不觉被盗之类将物出外兼收纳等人此见附余钱粮虽非正数均系官物故各衙门及仓库除正数之外积有多余者须明白立案正收在官作数支销若监守之人将前项增出附余私下支销辏补别亏折之数瞒官作弊者并计其所私补之数为赃以监守自盗不分首从论亏折之物着令均赔附余之数作正支销若内府承运库乃严密之地出入有防故纳户运送金帛等物当日交割未完者许令附簿寄库不许将出其所送金帛俱经原衙门封解之数或有剩余者法当正收作数若有朦胧擅将余剩等物出外者斩系杂犯不许赃之多寡者以事干内府故严为之禁也守门官吏失于盘获摉检者杖一百还职金帛入官
私借钱粮
凡监临主守将系官钱粮等物私自借用或转借与人者虽有文字并计赃以监守自盗论其非监守之人借者以常人盗仓库钱粮论○若将自巳物件抵换官物者罪亦如之
纂注等物如金帛之类非下条衣服之类也文字唐律云私贷文记兼文约票批簿籍言监守借者兼自借与转借言此见系官钱粮等物监临主守之人固不得私自借用亦不得私转借与他人也若有借者与借之者并以监守自盗论其非监守之人借者以常人盗仓库钱粮论虽有文字皆不得准理夫官物借且不可而况以自巳对象抵换之乎故犯在监守亦以监守自盗论犯在常人亦以常人盗官钱粮论故曰罪亦如之自巳物件入官所借所换者还官
按此借钱粮与后条借官物之罪不同者盖钱粮即金银米麦之类借之犹可以原物还故其轻重如此
私借官物
凡监临主守将系官什物衣服毡褥器玩之类私自借用或转借与人及借之者各笞五十过十日各坐赃论减二等若有损失者依毁失官物律坐罪追倍
纂注损失谓损失谓坏遗失也毁失官物见弃毁稼穑等物条此见系官什物衣服毡褥器玩之类乃官府所制以充官用者若监守之人私自借用或转借与人及借之者则是以官物而私相为用矣但比钱粮不同故各笞五十此自其暂借者言之耳若过十日不送还官者则计其所借之物价为赃坐赃论罪减二等虽满贯罪止杖八十徒二年若赃不及三十贯者仍笞五十若将所借之物损坏者依弃毁官物加窃盗一等罪止杖一百流三千里遗失者依遗失官物减弃毁官物罪三等罪止杖八徒二年并验数追陪还官故曰依官物坐罪追陪按此与私借官车船等相类彼计赁钱重者坐赃加一等与此不同者盖车船为利溥可以责庸衣服诸物为利微止可计直故不同耳
那移出纳
凡各衙门收支钱粮等物巳有文案勘合若监临主守不正收正支那移出纳还充官用者计赃准监守自盗论罪止杖一百流三千里免刺○若不给半印勘合擅出权帖或给勘合不立文案放古及仓不候勘合或巳奉劢合不附簿放支者罪亦如之○其出征守军马经过去处行粮草料明立文案实时应付具数开申合干上司准附不在擅支之限违者杖六十
纂注文案勘合乃提调衙门将应收支各项钱粮附写文案存备照验填入勘合给与仓库监守之人照依勘合所开各项收支是谓之正收支那移出纳如那夏税作秋粮移秋粮作夏税之类还充官用谓充别项公用也权帖谓权宜给发无印之票帖也出征守二项事此言各衙门收支钱粮等物有文案以备照有勘合以行移而仓库凭之以收支正以防其奸弊也若监临主守不行依照勘合逐项正收正支而那东补西依此彼还充官司之用者虽未入巳而出纳不明并计所那移之赃准监守自盗论罪止杖一百流三千里免刺若有司官吏不给勘合及不立文案而支放监临主守不候勘合及不立簿籍而支放事非那移而弊端易起故亦如那移者拟断此皆自常时常放支者言其遇出征及守经过去处虽未奉有勘合但事属紧关许明立案实时应付将支过之数开申合干上司准数开附不在候勘合之限若有违背此律不实时应付者杖六十此又一时变通之权不可以常律拘也
库秤雇役侵欺
凡仓库务场局院库秤斗级若雇役之人侵欺借贷移易系官钱粮并以监守自盗论若雇主同情分赃物者罪亦如之其知情不曾分赃而符同申报瞒官及不首告者减一等罪止杖一百不知者不坐
纂注收粮曰仓收财曰库税物曰务即都税司等衙门积物曰场如草场盐场之类局如织染等局如文思等院移易谓移此易彼即抵换也与那移还充官用不同减一等自五贯以下言之五贯以上虽四十贯亦直坐杖一百也此承上数条侵欺借贷移易止着本役之罪此则以受雇代当者言之见仓库务场局院皆钱粮出入之所而收物之库子秤物之秤子收粮之斗级皆见主守之役雇役之人既受直以主守其事即与正役同若有侵欺或借贷或移易系官钱粮者盗也并计所侵欺等项之赃以监守自盗论若雇主与受雇之人同情分赃者是同盗也亦以监守自盗论若虽知情不曾分赃而与受雇之人符同申报知情不曾分赃而与受雇之人符同申报欺瞒官司及不行首告者是纵盗也减雇一等罪止杖一百不知情者不坐
冐支军粮
凡管军官吏总旗小旗冐支军粮入巳者计赃准窃盗论免刺
纂注管军吏总小旗自本管所部者言冐支谓妄冐其名以支粮入巳此见军见在卫月粮乃其应得之物若管军官吏总小旗顶名而冐支入巳者乃取之于军非取之官也故止计其赃准窃盗论免刺若军巳迯故不行扣附而冐支入巳者则以常人盗官粮科断
备考
一旗军公差或操备及见在营而军官克落月粮等项以官物当给付与人若有侵欺者以监守自盗论
一冐关内府赏赐比此律加一等
　新颁条例
一刑部为查发侵饷大奸谨请
门旨处分以清积弊警将来事准都察院咨该总督蓟辽保右都御史兼兵部右侍郎张国彦等会题内参广宁左卫丁兵备道书辨徐仲魁杨翁宗善与管粮卫门并各营哨掌粮写字王国用牟占见等侵欺官军俸钞粮赏马匹料草等项银缘由附仲魁等问拟监守自盗库钱囡十贯并赃二百两以上照例真犯斩罪翁善等永远充军议称今后有犯该监守自盗之条者该营将领千把总等官一体坐罪其侵冐之多寡情罪之重轻临时奏
请定夺因奉
圣旨都察院知道钦此该本院看得今后凡将领官虽不得轻发钱粮而造册请支俱由该管千总把总业操等官开造如有冐支伺欺等弊务当一体究赃连坐增入问刑条例覆奉
圣旨徐仲魁等着监候详决翁宗善等发遗李惟萼等巡按御史提问具奏以后冐支侵欺边饷该管将领通同作弊的一体论罪妄抚总兵还会同严加查核其余俱依拟钦此
钱粮互相觉察
凡仓库务场官吏攒拦库子斗级皆得互相觉察若知侵欺盗用借贷系官钱粮巳出仓库匿而不举及故纵者并与犯人同罪失觉察者减三等罪止杖一百○若官吏虚立文案那出纳及虚出通关其斗级库子拦头不知者不坐
纂注仓场库务解见前攒拦税务之攒典拦头也觉察觉警紏察之意虚立文案二句只一意对虚出通关言此条亦总承诸条而申明之盖侵盗借贷系干钱粮者固各有罪而凡仓库务场之官吏各监临之摃攒拦库子斗级各有主守之责皆得彼此互相觉察若知其侵欺盗用借贷巳出仓库而隐匿不觉举及知情而故纵者虽非入巳亦同奸也并与侵欺等犯人同罪至死一等失觉察者有踈虞之失而无通同之情故得减犯人罪三等至二十贯五百文之上罪止杖一百若仓库务场官吏将钱粮虚立文案而那移出纳及数本不足而虚出通关以侵欺盗用借贷者则弊在官吏非攒拦等役之所得而觉也故不坐罪
仓库不觉被盗
凡有人从仓库中出守把之人不搜检者笞二十因不搜检以玫盗物出仓库而不觉者减盗罪二等若夜直更之人不觉盗者减三等仓库直宿官攒斗级库子不觉盗者减五等并罪止杖一百故纵者各与盗同罪若被强盗者勿论
纂注人指常人直更之人是被盗时所直本更之人也故纵及被强盗通把守直更直宿人言此条亦指以上诸条见仓库乃钱粮之所聚门有守夜有直宿皆以防盗也故凡有人从仓库中出而把守之人不摉检者虽未盗亦为怠弛笞二十若因不摉检以至盗物出仓库而不觉者则怠甚矣减盗罪二等若夜间该直本更之人不觉盗者事在暮夜比日直为轻故各减盗罪三等其余在内直宿官攒斗级库子虽有疎　虞之责但非正直本更之人故减盗罪五等把守之人至二十五贯直更之人至三十贯官攒等人至四十贯并罪止杖一百其把守直官攒等知其盗而故纵不举获者是亦盗也故与盗同罪至死减一等若被强盗劫夺者则非势力之所能禁故得勿论
按互相觉察条失觉察与此不觉被盗官吏皆系公罪完日各还职役匿不举故纵与此故纵官吏皆系私罪完日各罢职役不叙
　条例
一内外官库被窃盗银至一千两以上一个月不获经该并巡捕官俱各住俸半年不获提问被盗二三次者奏
请降调其该道分巡分守官参奏罚治不及前数者俱照常发落库子尽其财产均追偿其财产均陪偿候真赃得获照数给还若各官妄拏平人逼认盗贼陪者亦问罪降调
守支钱粮及擅开官封
凡仓库官攒斗级库子役满得代所收钱粮官物并令守支尽绝若无短少方许给由其有应相合沿交割之物听提调官吏监临盘点见数不得指廒指库交割违者各杖一百○若官物有印封记其主典不请元封官司而擅开者杖六十
纂注官攒仓官攒典也官攒库斗前言役满而不言任满后言给由而不言宁家者互见也相交割之物如盘出附余钱粮犯禁不应变卖赃之类相传守掌不系经收应支之物也违者通指上二言主典兼官吏原封官司指原印封之衙门不拘于封记之原官也此亦承上诸条言钱粮关系重大凡仓库官攒斗级库子皆有主守之责虽役满得代而原日经收之钱粮并令守攸支放尽绝无有短少方许给由其有应合相沿交之物听从提调官吏盘点明白不得混指其仓某廒虚文交割者恐有欺盗用借贷那移抵换之弊主守既易互相推调故也如有违者或役满不候守支尽绝交割不听盘点见数官攒斗库各杖八十若官物原用印封记者亦防侵盗抵换等弊也其主典官吏不请原封官司阅视而擅者杖六十谓如原封衙门隔远只文移请亦是但因而有所侵欺借贷移易者自从重论
出纳官物有违
凡仓库出纳官物当出陈物而出新物应受上物而受下物之类及有司和雇和买不即给会若给价有增减不实者计所亏久及多余之价坐赃论○若应给俸禄未及期而预给者亦如之○其监临官吏知而不举与同罪不知者不坐
纂注当出陈物而出新物如仓粮不俟物先放而出新物应受上物受下物如叚疋不收坚实而收纰薄之类言凡举类以括其余也和雇买谓和同用价雇买也此自充官用者言之不实谓或增或减不如所值之实价非谓不如领状之数也亏欠多余通一节说第三节总承上二节此见仓库出纳官物自有额例及有司和雇器具工役和买对象当依实价若当出陈物而出新物及雇买不即给价或给价增不以实者各有多余之利当受上物而受下及雇买不即给价或给价或给价减不实各有亏久之利计所亏久所多余之价坐赃论以钱粮不系入巳雇买非充私用轻之也若官吏人等应给俸禄各有定期以月给者须在本月之内以季给者须在本字之内若未及期而预给亦为有违亦如上季多余之数坐赃论罪其监临之主守官物出纳有违俸禄先期预给有司雇买于民而价不以实故纵而不行举究者各与犯人同罪不知者不坐其所出所受之钱粮并改正多余之价及预给之俸共并还官亏欠之价应还官者还官应给主者给主
　条例
一官员监生吏典旗军人等关过俸粮及预支应得粮米还有事故调用等项五斗以上失于还官者事发止问不应追粮还官五斗以下俱免追问
收支留难
凡收受支给官物其当该官无故留难刁蹬不即收支者一日笞五十每三日加一等罪止杖六十徒一年○守门人留难者罪亦如之○若领物纳物之人到先后主司不依次序收支者笞四十
纂注无故二字须重看曰无故则不中度而不收不依期而不给或别项公务冗并而不暇收给者不在此限矣此言各衙门监临主守收受及支给一应钱粮官物富该官吏无故将纳物领物之人留难刁蹬当收者不即收受当支者不即放支则守候艰难官事阻滞故计日论罪一日笞五十每三日加一等罪止杖六十徒一年若守门之人留难刁蹬不放出入者则与收支留难何异故罪亦如之若领物纳物之人到有先后而主典官司不依次序收支则搀越者众故笞四十
　条例
一各处司官府州县并各钞关解到布绢钱钞等项赴部给文送甲字等库验收若有指称权贵名色掯勒解户诓诈财物者听巡视库藏科道官及该部委官拏送法司究问不分军民匠役俱发边卫充军干碍内外官员一体参奏处治
起解金银足色
凡收受诸色课程变卖货物起解金银须要色如成色不及分数提调官吏人匠各笞四十着落均陪还官
注纂诸色课程变卖货物二句平说起解句总承上言足色足十分之色不及分数谓不及十分之数也人匠指煎销估计之人此言各衙门收受商税诸色课程及变卖入官职罚等项货物起解金银须要足色如成色不及十分之数者则下多侵欺而官无实用故提调官吏人匠各笞四十仍令均陪补足所亏之数还官
损坏仓库财物
凡仓库及积聚财物主守之人安置不如法晒晾不以时致有损坏者计所损坏之物坐赃论著落均陪还官○延烧盗贼劫夺事出不测而有损失者委官勘覆实迹明白免罪不陪其监临主守若将侵欺借贷那移之数乘其水火盗贼虚捏文案及扣换交单籍册申报官者并计赃以监守自盗论同僚知而不举者与同罪不知者不坐
纂注主守指攒拦库斗等人不氶监临者以看守之责非所亲也我火延烧谓他处失火而延及之若仓库失火自有本扣筭也扣换交单籍册谓折筭钱粮分数改换单册将侵欺等项作损失也此见仓库及各处积聚财物防护之责全在主守若安置不如法晒景不以时致有损坏者是为怠玩故计所损坏之物价坐赃论罪均陪还官若卒遇水火盗劫事出不测则非其所能防也委官勘实免坐不陪其监临主守将侵欺借贷那移之数乘水火盗贼之机虚捏文案及扣换交单册籍申报官者既巳作弊复图脱罪致故以监守自盗论若同僚官知其虚捏换作弊之情而不觉举者与同罪不知者不坐不觉举不及守者以虚捏文案等乃官吏所掌非斗级等人所能与也
按以监守自盗论惟虚出通关言并赃余条止言计赃者盖监守通同提调吏明言并赃以见罪非一人也若补借那移虚捏等项则事或出于一人止言赃设有同犯者依监守自盗不首从律并赃科罪用者当以意之耳
备考
一仓库内失火延烧系官财物依律论失火罪追陪及窃盗原非劫夺者仍依不觉被盗论
转解官物
凡各处微收钱帛买办军需成造军器等物所在州县交收县交收差有职役人员陆续类解本府若本府不即交收差人转解勒令人户就解布政司者当该提调正官首领官吏典各杖八十若布政司不即交收勒令各府就解部者首领官令典罪亦如之○其起运官物长押官及解物人安置不如法致有损失者计所损失之物坐赃论著落均陪还官若船行卒遇风浪及火延烧或盗贼劫夺事出不测而有有损失者申告所在官司委官保勘覆实迹明白免罪不陪若大侵欺计赃以监守自盗论○若起运物不运本色而輙赍财货于所纳去处收买纳官者亦计赃以监守自盗论
纂注钱帛如钱钞金银绢叚布疋之类军需如胖袄裤鞋之类军器如弓箭弦绦之类若有所侵欺句或因管解在手或因上项损失之故皆是此见各处民间微收钱粮买办事需成造军器等物其人户各于亲管州县交割收受州县差有职役人员陆续解府府解布政司司解部所以便人情均劳逸也若本府不即与交收而勒令州县原解就解布政司者是委其劳于州县而重累之也故当该提调正官及首领官吏典各杖八十曰各者不在以为首递减之例也若布政司不即交收而勒令该府原解就解部者是委其劳于府而重累之也故首领官令吏典吏罪亦如府官吏各杖八十此皆以暂时差遗者言若原行佥定长解人户不用此律其起运官物所差长押官及解物人不如法安置致将对象损坏遗失者计所损失之物价坐赃论著令均陪还官若遇水火盗劫事出不测而有损失者则非力之所能及也故听令申告所在官司保勘覆实免罪不陪若有所侵欺者并计赃以监守自盗论若解物之人不运本色而輙赍财货于所纳去处收买纳官者是以官钱易私货而图取盈余之利与侵欺者同故曰亦计赃以监守自盗论论此说本辩疑说对得亦字切当疏议较泛
　条例
一漕运把总指挥千百户等官索要运军常例及指以供办等费为由科索并扣附行月粮与船料等项值银三千两以上者问罪立功五年满日降一级带俸差操如未及三千两者此照常科断其跟官书筭人等指称使用科索军人财物入巳赃至二十两巳上发边卫充军
一凡漕运官军敢有水次折干及中途粜卖以玫抵坝起久及临仓挂久者即系侵欺除正犯查照律例问拟外其余官旗仍各总计名下久数总小旗久一百石问发哨瞭百户镇抚欠二百五十石千户欠五百石指挥及千户等官全帮领运者欠一千石把总官欠三千石俱问罪降一级发原卫所带俸差操有能临时设法买补完足止坐折卖正犯各官旗免罪其虽不系侵盗但有亏折俱照前例拟断若总欠数多及粗恶不堪至三万石以上总督总兵等官另行奏
请定夺
一京通仓完粮违限三个月者把总官以下罚俸半年五个月者罚俸一年蓟州昌密各仓完粮违限者照递减一等止行各该卫所罚俸免其提问违至次年二月终限者俱问罪降级若又挂久数多把总名下三千石或银一千五百两以上指挥名下及千户等官全帮领运者一千石银五百两以上千户五百石银二百五十两以上百户镇抚等官二百五十石银一百二十两以上仍于违限上递降一级每一倍加一等把总指挥千户降至总旗而止百户降至小旗而止不及前数者照常发落有能掌年补完者通免降级如愿下年领运至京补完许奏复原职仍以十分为率能完五以上者准复原降一级三年之内尽数补完准奏复原职其一应提问官旗各省及直隶江南分行各该巡按御史南京并江北卫分行漕运衙门各就近提问便结
一漕运把总指挥千百户等官如有漂流数多把总三千石指挥及千户等官全帮领运者一千石千户五百石百户镇抚二百五十石俱问罪于见在职级上降一级有能自备银两不费别军羡余当年处补完足者免其问降若愿随下年粮运补完亦准复职止完一半准复一级三千内尽数补充完亦准复原职
一卫所官完粮后备造支销数目呈报稽考若肴造报不明及侵欺靠损情弊许军指实首告各查照律例从重问拟把总官失于觉察问治罪
一漕运官军如有水次折干沿途盗卖自度粮米短少故将船放失漂流及虽系漂流损失不多乘机侵匿捏作全数贿嘱有司官吏扶同奏勘者前后帮船及地居民有能觉察告首督运官司查实给赏轻赍轻银十两官军不分赃数多少俱照例发边卫永远充军有司官吏从重问拟仍行原卫所将失事之人家产变卖抵偿不许轻扣别军月粮以长奸恶前后帮船知而不举一体连坐仍于正犯所欠钱粮内责令帮陪十分之三
一漕运米漂流万石以上漕运都御史总兵官听科道官紏劾该部具奏
定夺三千石巳上提问把总官不及数者止提问本管官旗各该巡抚亦有漕司之责系本境内漂失数多者照漕司事例一体参究出境不必槩及
拟断赃罚不当
凡拟断赃罚财物应入官而给主及应给主而入官者坐赃论罪止杖一百
纂注拟断赃罚如彼此俱罪之赃又犯禁之物入官取与不和用琼森事逼取求索之赃应给主名例给没赃物条备矣若各衙门问刑官拟断一应赃罚财物应入官而给主是谓亏官应给主而入官是谓亏民故各计所给所入之物价坐赃论至八十贯之上罪止杖一百以事由于错财非入巳故恕之也
守掌在官财物
凡官物当应给付与人巳出仓库而未给付若私物当供官用巳送官而未入仓库但有人守掌在官若有侵欺借贷者并计赃以监守自盗论
纂注二物字所包者广守掌在官四字要重看此指暂时之主守言盖官物巳出而未行给付有人守当犹官物也私巳输而未曾收入有人掌即官物也若守掌之人侵欺借贷者并计赃以监守自盗论非守当之人借者以常人盗仓库钱粮论其物各还官给主
　条例
一各处卫所管军头目人等关出粮料布花等物若指以公用为由因而扣减入巳粮料至一百石大布棉花钱帛等物值银三十两以上者问罪追赃完日军职发立五年满日降一级带俸差操旗军人等枷号一个月发极边墩台守哨五年满日踈放
隐瞒入官家产
凡抄没人口财产除谋反谋叛及奸党在十恶依律抄没其余有犯律不该载者妻子财产不在抄没入官之限违者依故入人流罪论○若抄札入官家产而隐瞒人口不报者计口以隐漏丁口论若隐田土者计田欺隐田粮论若隐瞒财物房屋孳畜者坐赃论各罪止杖一百所隐人口财产并入官罪坐供报之人○若里长同情隐瞒及该官吏知情者并与同罪计所隐赃重者坐赃论全科○受财者计赃以枉法各从重论失觉举者减三等罪止笞五十
纂注家产即上人口田土财物供报之人即当抄之人也伓科谓依坐赃律照赃全科其罪赃承里长官吏言此见抄没人口财产惩恶之极典惟反叛奸党系干十恶故尽法惩之其余有犯不该载者而擅拟抄没非意也以故入人流罪论杖一百流三千里若律该抄没人家产而供报之人隐瞒人口不报者计口以隐瞒丁口论一口至三口杖六十若隐瞒财产者以欺隐田粮论一亩至五亩笞四十隐瞒财产房屋孳畜坐赃论一贯以下笞二十各罪止杖一百止坐供报之人所隐之人不坐人口财产入官若里长与供报之人同其隐瞒之情及当该官吏知其隐瞒之情者并与供报之人同罪计所隐赃重者坐赃论于杖一百之上计赃逐节全科罪止杖一百徒三年若里长官吏受财而为之隐瞒者则计其所得之赃重于杖一百及坐赃全科以枉法之重罪论分有禄无禄若赃轻者仍从杖一百及坐赃全科故曰各从重论失觉举者既不受赃又不同情故减供报之人罪三等本犯罪虽加重而失觉之人止于笞五十矜其情而恕之也
按刑律故入条未决听减一等则此抄没未入官者亦减一等可知报之人止以坐赃论而加重者以其所隐瞒者自家之丁口财产也
大明律集解附例卷之八
     户律
   课程
盐法 一十二条
   　 凡犯私盐者杖一百徒三年若有军器者加一等诬指平人者加三等拒捕者斩盐货车船头匹并入官引领牙人及窝藏寄顿者杖九十徒二年半挑担驮载者杖八十徒二年非应捕人告获者就将所获私盐给付告人充赏有能自首者免罪一体给赏○若事发止理见获人盐当该官司不许展转攀指违者以故入人罪论谓如人盐同获止理见发有确货无犯人者其盐没官不须追究
纂注客商中买有引者曰官盐无引而私自贩卖者曰私盐诬指平人承上文犯私盐有军器二项言引领是指路人引领牙人窝藏寄顿四项人也注云确货谓见获的确之盐货也盖盐课之利
国家赖以足边若私盐行则官盐阻故凡军民有犯私盐者不论盐之多寡俱仗一百徒三年若带有军器随行者加一等恐其有拒捕之意因被获而诬指平人同犯者加三等恶其有害人之心若因追捕而抗拒所捕之人者则其拒敌之情为重故坐以斩以上犯人所贩盐货及驮载之车船头匹并没入官其原引领私贩之人与牙侩人及窝藏寄顿者即是为同谋故俱杖九十徒二年半若受雇而为其挑担驮载者未免为从恶故杖八十徒二年若非应捕人役告发而能捕送官者就将所获私盐给捕告获之人充赏若同犯之中及引领等项之人有能自首者免其本罪仍依告获人一体给赏至若私盐事发当该官司止许据见获人盐问理不许听其展转攀指违者官吏以故入人罪论夫告获自首者赏之所以开捕首之门而私贩者庶乎可戢展转攀指者禁之所以防滥及之害而平人不至被诬矣
</div>
    <div class="pagination">
<a href="大明律集解附例_page24.html">上一页</a><span>...</span><a href="大明律集解附例_page20.html">20</a><a href="大明律集解附例_page21.html">21</a><a href="大明律集解附例_page22.html">22</a><a href="大明律集解附例_page23.html">23</a><a href="大明律集解附例_page24.html">24</a><span class="current-page">25</span><a href="大明律集解附例_page26.html">26</a><a href="大明律集解附例_page27.html">27</a><a href="大明律集解附例_page28.html">28</a><a href="大明律集解附例_page29.html">29</a><a href="大明律集解附例_page30.html">30</a><span>...</span><a href="大明律集解附例_page26.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
