<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 749 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 749 页/共 1125 页</h1>
    <div class="content">五月十一日，武举进士及第江伯虎等乞：「先次参部，出给料钱文历，却行从军差遣。其料钱文历，乞依不愿从军之人一例帮行，及比附不愿从军人历巡尉、知寨差遣。从军及六考，并许理作关升资序。」从之。
十四日，诏：「武举进士出身人，已有淳熙七年三月四日指挥，其淳熙二年、五年武举不愿从军人，并合依干道八年指挥施行。内已历过差遣人，与依旧差注。」 
九年五月七日，诏：「访闻武举从军之人，往往自高，不亲戎旅。如自今职事勤恪，从主帅具名保奏升差。其或懈惰不虔，亦许按劾以闻，当行黜责。」 
十一年正月八日，诏刑部侍郎兼权兵部侍郎曾逮监试武举弓马。 
四月十一日，尚书省拟到武举正奏名进士林墡以下四十三人推恩：第一名、第二名补保义郎，策入优等，余皆平等，补承节郎，内陶天麟系以绝伦首解省试第一名，特补保义郎，更减二年磨勘；特奏名一名，补进武副尉。各展减磨勘有差。」从之。 
五月九日，诏殿试武举第一名林墡与堂除计议官，第二名林可久与准备将领。 
十三年四月八日，诏：「武学生年七十以上柯箕特与补承信郎，免省上舍生潘子震、周应迪、蔡纮依太学免省上舍生释褐恩例，并特与补承节郎，内愿赴淳熙十四年殿试者听。守年免省上舍生郑觉与径赴淳熙十四年殿试，永免解内舍生陈昌龄等并候将来过省赴殿试唱 
     
名日，各与减二年磨勘。内永免外舍生沈仲刚等各与减一年磨勘。」以兵部检会庆寿赦恩来上，故有是命。 
二十九日，兵部言：「今岁系武举比试发解年分，乞令武举人已有保官合该收试之人，并于六月终以前到阙。其奏状并是展限至闰七月半以前投下，已后更不收接。如出违今来立定日限，并不许收试。其无保官及不该收试之人，即不许临期引例陈乞。若许从本部所申，候指挥下日，遍牒诸路晓示。」从之。 
七月十三日，马军司状：「今来武举科场年分，依已降指挥，合于八月内引试发解两场弓马事艺，乞下内军器库依例关借绝伦两石弓一百张，发赴本司，打硾封记应副，至日使用，候引试毕发还。今后如遇阙少，依此(阙)[关]借。」诏今后准此。 
十四年二月八日，诏添省额三人，权以三十三人取放一次。武举进士金汤悁等状：「窃见武举省试，自来除上舍免省外，以三十名为额。隆兴元年，武学生该遇覃恩免解者五十余人，发解者一十三人，当举省试得添省额五名。今来在学生员该庆恩免解一百二十余人，在外发解者复取三十名，又年免者一十余人，较之隆兴元年到省人数，委是两倍。欲乞将隆兴元年与今来免解发到省之人，特与敷奏。」故有是诏。 
五月十四日，尚书省言：「拟到正奏名进士黄裒然以下四十七人推恩：第一名补秉义郎，第二名补保义郎，余皆平等，补承节郎，各展减磨勘有差。」从之。以上《孝宗会要》。 
淳熙十六年十月二十三日，诏自今武举人不许试换文资。以宰执进呈知归州林颖秀言：「武举一科，均隶右选，悉谋 换，以为快捷方式，然则是科殆可废也!乞明赐戒谕，或议条约。其间诚有学业优长，才兼文武者，乞令在内清望官、外台监司帅臣考察，如委堪保举， 
     
方得缴奏所业引试。庶几其人一意戎事，稍重武科。」上曰：「此说可从。既以武进，又却换文，甚非专设武科取人之意。」故有是命。 
十二月十二日，诏：「武举从军人，今后年限已满，愿留军中者，仰主帅保奏，与依诸军体例格法升差。不愿从军者，照应淳熙八年闰三月十一日已降指挥施行。」以臣僚言：「近得旨，武举人不得试换文资，恐舍其故习而失其所长，可谓当矣。既绝其文资之望，亦宜为开升进之路。虽有指挥，武举从军人职事勤恪，即从主帅具名保奏升差，累年未见引用是条升差一人，岂其果无堪用者乎 乞诏枢臣明立升差格法，如武举出身人从军年满，有智勇艺能精熟者，令主帅述其所长，保奏来上，(人)[又]命枢庭加审察焉，自同准备将以上，可以节次差补。」故有是命。 
同日，诏：「今后武举比试弓马，移于城东大教场，可差兵部长贰、郎官及殿步帅、统制等官监试，作一日引试。」从武举比试弓马所请也。
绍熙元年四月十五日，兵部言：「武举进士该龙飞恩例，比附进士正奏名体例，第一名特更与转一官，第二、第三名依第一名恩例。所有今来武举第一、第二、第三名愿从军不愿从军人，并依本部见行条格补官差注施行。」从之。以干道二年三月十七日指挥故也。 
十七日，上御幄殿阅试武举弓马。 
十八日，诏：「省试第一名武学上舍生，不愿从军人，照应干道八年格法施行，候一任回，与升一等差遣。」以兵部言：「武举殿试第一至第六名、省试第一名，已有格法补官差注，即无该载上舍合得恩数。窃缘太学上舍登第，例与省试上十名并注教官，而武举上舍不应全无优恩。」故有是命。 
二十五日，上御集英殿策试武举进士。策题见亲试门。 
二年八月十日，臣僚言：「乞诏兵部长贰措置将来解试弓马人，各先次当厅亲书家状一本，然后拍试，将合格人家状画时逐 
     
纸印押类聚，牒送发解所为照。候引试义策考校了毕，于拆号之次，将真卷比验兵部所发家状，如字画异同，虽已中选，亦行究实。如果有伪冒，即交驳放，并照科举条制施行。」既而本部言：「比试弓马已有措置外，若从今降指挥，拍试之前先令书写过家状，不唯丛杂交互，恐于射弓之际，难以识认正身，不能革弊。今措置欲下马军司约度今来合赴解试人数，预期印押白纸，排立千字文号，于引试日，将试中鉴箭人当官亲书家状，候马射应格，类聚牒送试院，遵从今降指挥施行。」从之。 
四年二月十四日，殿前司言：「已降指挥，武举从军人今后年限已满，愿留军中者，仰主帅保奏，与诸军体例格法升差；不愿从军者，照应淳熙八年闰三月十一日已降指挥施行。本司契勘诸军入额管事兵将官升差格法，如准备将及二年升副将，又二年升正将，正将三年升统领，统领三年升统制。虽有立定年限，系有窠阙，本司先以究心职事、管干廉懃、弓马精熟、众所推服之人，然后再选择履历月日深浅，保明申乞差填阙额。今来武举从军将佐，系是差充同将官，在入额将官数人，即不填阙。若从诸军格法年限升差，不十年间便可致身统领、统制官。本司今欲将武举将官自今后年限已及、能弓马、管事廉懃之人，照年限次第升差至正将止，后遇诸军入额正将有阙，从本司于内选择有武艺、廉勤为众所推服之人，保明申朝廷拨填入额，依例放行供给。若有过犯，即从本司责罚。却乞除落节次所降有犯，申取朝廷指挥。如不愿拨填入额，照应淳熙八年 
      
闰三月十一日指挥，与离军注授差遣。」从之。 
四月二十日，上御幄殿阅试武举弓马。 
五月四日，上御集英殿策试武举进士。策题见亲试门。以上《光宗会要》。 
绍熙五年十月十一日，臣僚言：「武科许试换文资，盖不止责以兵略骑射，诚欲益其学问而大其成就耳。比年以来，不许试换，虽曰使之从军，以备将帅之选，而升差之法，止于同正将。既塞其试换之门，又艰其仕进之路，使士以才气自负者将有不屑就之意。乞今后依旧许令武举人试换文资。」从之。 
闰十月二十三日，臣僚言：「方今取才之道，不为不尽，独武举人尚有可言。向来绍兴、干道间，愿从军人填阙之后，入额管干军马，若职事修举，则必随例升差至统制、都统。自淳熙以来，止令同副将之类，不复填阙，管干自此绝升差之望。乞将武举从军人先充同准备将或同正副将二年，待其谙晓军务，即令本军保明，主帅备申，许令拨填正额。如委是职事修举，许其升差统领、统制官，庶几人材得以展布。」诏依，仍照应节次指挥施行。 
庆元元年八月一日，兵部言：「四川四路武举解额，共取二十一人，其省试以三人五分取一名，共取六名为省额，零分不及三人五分，更不取放。缘今年系类试年分，内有自淳熙元年四年得解到省之人，至今及一十八年，并有四举到省人，合与理年理举免解赴今次省试者，窃恐比逐举人数过多，所有取放省额， 
      
欲取放正解六名外，有免解实到省终场人，如及五人以上，权取一名，通计七名为额一次，仍同正解人混同考校。如不及五人，更不取放，候试毕日，具终场人数，申明朝廷，以凭参照，后举取放省额施行。」从之。 
二十一日，兵部言：「国子监武举取放解额，照得今举解试武学生，系该七月七日覃恩免解外，有赴试终场绝伦三十人，平等四十七人，共七十七人。比之淳熙十六年，绝伦人数为多，难以比拟七人取三名，平等三人三分有零取一名。若照淳熙十三年体例，二人九分六厘有零取一名，则系合取二十六人。若照十六年三人取一名，则系二十五人，尚剩二人零分。今参酌欲依淳熙十三年指挥，权以二十六人为额取放一次。内绝伦以十分为率取四分，合取十人，尚剩四分，平等取一十五人，尚剩六分。以二项通剩分数计之，则合更取一名。但今举绝伦比之逐举人数稍多，更侵取一名，凑及二十六人之数。」从之。 
十二月二十七日，兵部言：「武举省试、殿试引见唱名及过省，并还试特奏名，系与文士一体。今来更不临轩策试，乞参照绍兴三十二年故例施行。」从之。黄牒令本部给散。一、绍兴二十二年，武举人补官推恩，系将贡院别院参考到合格过省人，牒会御药院例格申取指挥推恩。淳熙八年，正奏名只宣名，赐进士及第、出身。特奏名亦宣名，并给黄牒。其补官差遣，展减磨勘，合照前后指挥推恩。今欲依故例施行。一、免省人例合赴御试弓马程文，今不临轩策试，合依绍兴三十二年故例，弓马随省试赴军头司呈试，程文随赴省试进士后接连引试，别立考校，参入省榜优平二 
      
等，高下即不侵省额人数。如有过省不曾赴殿试人，合行还试弓马程文，乞照免省人一体施行。照得绍兴三十二年即无特奏名合就试人，今举如有该试之人，乞照故例引试施行。 
《文献通考》：宁宗初，复武科锁换令。 
庆元二年正月二十九日，兵部尚书张叔椿、兵部侍郎杨大法、著作郎兼兵部郎官王奭言：「武举省试系绝伦、平等各立字号考校，先次将程文分优平二等，混同放牓，然后却以弓马参考，各随武艺等第，其绝伦人尽数处在平等人之上。殿试用武艺参考，专以程文立优平等考校。若绝伦、平等俱入优等，当取第一，从淳熙二年指挥，绝伦人止与第一名恩例，不许升在平等之上。今来已降指挥更不临轩策试，合将省牓作殿牓推恩，即是省元合推殿元恩例，事体甚重。近承批下武学生周振等系平等人，乞于省试不用参考，依殿试例，止以程文排定高下。及绝伦人诸葛武等经部陈乞依法参考武艺，及照绍兴三十二年故例取放。本部开具指挥，乞朝廷详酌处分，累承批送本部，分明指定叔椿等。窃详绝伦及平等人所乞，互有得失，若用省试法参考武艺，绝伦人程文不以优劣，尽数必在前列，失于太优。若以殿试指挥排定高下，其所取文理优长之人必多是平等，未免于省试常法稍有不同。况绍兴三十二年故例，当时绝伦人虽参考在前，缘止有孙显祖等二人，第三人以下皆是平等之人。今举绝伦应取放者不啻十五六人，自不可循守故常。今欲将今举绝伦、平等且与 
      
混同，以程文精粗分优、平二等取放。若绝伦、平等俱中优等，须平等人程文高出绝伦人分数，方取第一名。若文理与绝伦人不甚相远，即以绝伦居首选。其余高下如之，不惟两无偏胜，庶几所取足以厌服人望。今指定如或可采，乞下试院精加考校，所有后举省、殿试，遵用条法指挥。」从之。 
二年二月二十五日，兵部言：「四川今举省试合格共取六名，行在武举过省人已从绍兴三十二年故例，候省试院申到人数，照应淳熙六年立定补官格法拟申外，其四川武举创自干道八年，即无绍兴三十二年故例可以拟定。照得当年止有四川省试进士一百二十七人推恩体例，第一等第一名赵雄于第一甲第五名安排，依行在第三名推恩，第二名游桂于第六名安排，余并三人中参入一人。礼部已从故例拟定推恩毕。今来武举止有六名，若将上件故例比拟，缘人数多寡不同，兼不曾分优、平二等。今指定欲将第一名于省牓第五名安排，第二名以下于第六名，以次每九名参入一名，照策入平等格法补官。」诏第一名于省牓第五名安排，仍比类行在三平等策入优等推恩补官，余从之。 
武举推恩，特奏名第一名策入平等，马步射二事并应格，补进武校尉，减一年磨勘，此格法也。端义乃前宰相端礼之亲兄，骤中魁选，公论极喧，辄令数内陈光朝等陈乞升等补 四月二十九日，诏：「武举特奏名第一名余端义，与依格补官减年外，所有特权减二年磨勘指挥更不施行。」以臣僚言：「伏 
      
官，迂回下部。端礼恳祷同列迁就勘当，必欲遂其私意，乃暗优端义，余皆不预。照得进武校尉三年磨勘便可转承信郎，今端义已补校尉，减一年磨勘矣，而又权减二年，则是正该承信郎。乞将权减二年磨勘指挥，特赐寝罢。」故有是命。 
五年四月十八日，上御集英殿策试武举进士。策题见亲试门。 
十九日，上御幄殿阅武举射射。 
六月二十日，诏敕赐武举绝伦进士及第胡应时与第一名恩例。以应时系绝伦，又策入优等故也。 
八月二十八日，臣僚言：「两淮荆襄皆楚地也，山川之胜，风土至厚，锺为人物，往往豪气磊落，有足观者。渐磨之以学问，劝诱之以爵禄，莫不奋起，出为时用。臣观武举通牓，所谓两淮荆襄之人绝不见有中是选者，夫岂无材可取 特未有招来诱进之方耳。乞将京西一路六州军、湖北沿边信阳军并江陵、德安府、复州、荆门军及两淮沿边庐、光、濠、楚、滁州、盱眙、安丰军土著士人，照兵部及四川试武举法，许令就试。」诏兵部检坐条法，行下逐州军，如委系土著士人，召文武官保奏，须要选择人材，精于武艺，于解试年分二月内，听于本路安抚司拍张弓马合格，不限人数，并行取放。仍就本司差官比试程文，将文理稍通人并赴行在解试，别立字号，令项考校，取拨十名为解额。仍于省试见取放人内拨五名为省额，如解发人数稀少，临时取旨。其冒贯不实，许人陈告，定行真决，不以荫论，保官降三官资，同保人殿五举，余照见行条法。既而兵部言：「淮西安抚司申审保官一节，系是创行之初，若候奏状到部，出给告示，令逐路收试，窃恐往返留滞。欲照四川武举体例，将合该奏举 
      
武举，如无违碍，先次收试，续行缴奏，降付本部照会。」从之。 
嘉泰二年正月二十七日，兵部言：「武学内舍生赖嘉言、缪南明、程君举、李叔瀛、陈天骥伏窃见两学学生程有徽、王飞英等陈乞两该覃恩免解事，已蒙朝廷下部监指定，缘嘉言等尚有五人未曾陈乞，下部监一就施行。批送兵部、国子监指定。据本监申：一、两经覃恩上舍生，见赴嘉泰二年省试人何大明；一、两经覃恩，系有公试及私试中选内舍生，住学十五年人龚泽、朱之奇、李秀实、叶崇；一、两经覃恩，系有公试及私试中选外舍生住学十五年人刘思、顾可、沈焘、朱次韩、陈天骥、周致远、程君举、李叔瀛、王飞英、陈浩、吴 计一十一人，乞比附太学生已得今降免解一次指挥施行，乞将今该免解之人，或因事故今举不赴省试之人，后举更不收使。本部契勘数内何大明系武学下等上舍生，从条已系免解见赴今年省试之人，并赖嘉言、缪南明，据国子监称逐人即不曾该过淳熙十六年覃免，是以不合问具。今指定上件事理，乞施行。」诏依兵部、国子监指定到人数，权特令赴今来省试一次。内上舍生何大明亦止许赴今来省试一次，日后不许作恩例收使。从之。开禧元年四月二十六日，上御集英殿策试武举进士。策题见亲试门。 
二十七日，上御幄殿阅武举射射。 
二年十月二十五日，臣僚言：「武举设科，政将以搜罗方略之士，为异时储用将材之地。恭惟孝宗皇帝淳熙八年特降 旨，今后武举及第、出身人，许令从军，愿与不愿者听。自第一名以至第二十四名之人，各依名次高下，分拨殿步司马军行司及沿江诸都统司军分，每司止许三人指占阙额管干职事，其余不在从军之数者，乃许注授在外巡尉差遣。嗣更两朝，率循旧章，凡登武举进士第者，莫不各随其资次，或授殿司同正副将，或授马步司与诸都统司 
      
同准备将。既从铨审，各供乃职，服劳戎事，悉闲教阅。近年幸门一开，诸武举及第人元不预从军数者，夤缘朝旨而复许入军；合在江上都统司军分者，申乞改换而复拨入殿步司。躐等躁进，不安职业，适为武举之累。乞今后每遇临轩策士之岁，先令三省枢密院类定廷唱名次先后与从军次第，别为一籍，合拨三衙及诸都统司军分者，不得蓦越别乞改拨。如名次不在从军人数，须令差注外任巡尉差遣，毋使计嘱，再与入军。又考限未满，不该离军者，亦不得妄乱陈乞庙堂陶铸。」从之。
嘉定元年五月六日，上御集英殿策试武举进士。策题见亲试门。 
七日，上御幄殿阅武举射射。 
四年五月八日，上御集英殿策试武举进士。策题见亲试门。 
九日，上御幄殿阅武举射射。 
五年二月一日，臣僚言：「武臣之至郡守，素不闲于民事，一旦骤用，徒谋富溢，滋病于民。盖先朝旧制，文武臣皆以磨勘迁转，文臣自选人至京朝官，止以考第，所以考察者详且密矣。仁宗皇帝以改官猥众，始立举员之制，不足者不改也。武臣则仍其旧，时武臣登用者少，而入仕之途未多。今之为郡，视为常典，而廉歹臭能否，莫之保任，可不斟酌其法而损益乎!今武臣从军，或为计议，不省民事，乃遽为郡，安有高材异能，不待尝试，如彼其易哉 往年知邕州陈良彪为武举第一进士，其政乘缪，有勘杖一百而杖之如数，财赋悉以营私，官 
      
无俸，兵无粮，冬衣不支，军士劫掠，几至大变。乞自今武举初官，须历巡尉，次历诸州都监，更任知县，无过犯，有举主，方可与郡，庶使习熟民事，宅生重寄，皆得循良谙练之士。」从之。 
七年五月四日，上御集英殿策试武举进士。策题见亲试门。 
七日，上御幄殿阅武举射射。 
十年四月二十二日，上御集英殿策试武举进士。策题见亲试门。 
二十七日，上御幄殿阅武举射射。 
十二月十二日，兵部侍郎赵汝述言：「文武并用，长久之术，有天下者不可偏废。近世武举进士，甫得赐第，多弃所学，必欲 试换文，回视兵书戎器，往往耻谈而羞道之。夫科目之设，不惟士子以此自致其身，国家亦将各赖其用。今既由武艺入官，又复慕为文臣，是右科徒为士子假涂之资，而非为国家储材之地，此科遂成无用矣。比年以来，韬钤之士无闻，将帅之材常乏，边尘有警，所籍以御侮者，类不胜任。使得右科智勇之人而用之，宜其必有可观者。乞自今武举出身不许再应文举，仍令考校之官精选其艺业，庙堂之上稍优其除授，俾之练习谋略，趋事赴功，自偏裨制领而上，主帅三衙，繇此其选，庶几右科增重，不为虚设。」上曰：「祖宗设右科，正欲选将帅。若令换文，则分明是阙将帅一科。」汝述奏云：「诚如圣训。」 
十二年八月八日，兵部言：「武学生邵刚克等状：「国家自更化以来，场屋情弊革去殆尽。惟武举解试，积弊显然。每举用八 
      
月十四日揭比试榜，十五日试弓马，十六日试程文七书义，恰与太学第二场论试同日。一篇之论，片时可办，各以余力助其武举朋旧，贿赂公行，幸中者半。今乞就八月十三日揭比试牓，十四日试弓马，十五日同太学头场试七书义。庶几寸晷各自为谋，无暇他及，则材能自见，不负设科取士之意。」送兵部同国子监勘当。既而本监据武学博士刘孟虎言：「所陈十六日引试七书义，正值太学试论之日，恐有余力可为武举士人之助。此弊不可谓无之，但每举用十五日试弓马者，所以防武举赴两试也。今就十四日试弓马，则试弓马不合格之人，可于十五日赴漕试，此风不可长。若不区处，无以革文人为武举代笔之弊；若展退一日，就十六日试弓马，十七日试七书义，如此则可以防其赴两试之弊。其日正是太学士人第三场，必无余力可及七书义矣。」从之。
十三年五月二十七日，上御集英殿策试武举进士。策题见亲试门。 
六月一日，上御幄殿阅武举射射。 
九月四日，右正言张次贤言：「窃惟国家取士，由武举策第，许换试文资，此网罗全才之意。绍熙略行沮格，未几仍就放行，比者臣僚复沮格之。且入赀门荫之流犹许换试，而武举进者独可沮抑其所能乎 至如文士擢第，犹必程其武艺，而惯于兵机者，可不容其通习文事乎 此武举试换不可不复也。夫武举历任，作邑既满，或可得郡，此固优假右选。然把麾一方，民社攸重，苟使官卑资浅之人幸而得之，何以重蕃宣之寄哉 且文臣三考作邑，两任作倅，方许典郡。今武举作邑，虽用举员，其视文臣五削脱选，难易不侔。或试邑甫毕，即便得郡，宁不太骤 此武举 
      
典郡不可不革也。或虑其得武复换以文，则是假途而进，适以轻武。然能中两科者，不过挺特翘楚之辈，岂能一一舍武就文乎 又虑作邑之后，未许作郡，非所以为诱掖戎行之意。然历任以来，或以功绩显著，庙堂自应如之赏遇，岂一例拘以格法乎 乞应武举出身照旧例听其换试，其已作邑人，受郡阙及已赴上者，且循旧格外，自今合体左选格法，须历计议路分差遣，比当两任通判而后与郡。庶几文武兼通之才可致，而郡国作牧之寄不轻矣。」从之。 
十四年四月二十四日，兵部言：「四川武举正奏名李炎卯言：『西蜀贱士，滥叨奏名。自去岁正月，万里束装，趁赴廷对。实以船小，偶遭风浪，遂被沮留，以致愆期，赶试不前。已引用文举体例，附牓推恩。兵部不照文举旧例，不蒙施行。』照得绍兴十八年指挥，四川类省试合格人赶廷试不及，第一等赐进士出身，余赐同进士出身。优待蜀士，恩宠甚渥，即不分文举许附牓、武举不许附牓。况今举左选正奏亦有三五人赶试不及，皆蒙注授西归。独炎卯未蒙放行，顿失进望，无复归乡之计。」诏李炎卯特与放行推恩。既而本部言：「文举与武举等甲，事体不同。在法，举人已奏名而有故，许次举就试。本部即未曾准四川武举正奏名赴御试不及推恩条例，乞指挥施行。」诏李炎卯特补进武校尉。 
十五年九月十四日，臣僚言：「窃惟开设科目，罗致英俊，贵而三事，亦由此进，可谓重矣。至如武举，素多代名之弊。如今次比试，有试卷与引试弓马 
      
日书簿字迹绝不类者，年甲不同者，已申省部，不令就解试讫。今后更加关防，兵部引试弓马之际，欲令五姓五名，先当试厅亲书情愿结保，如有一名伪冒，保内同罚，然后引试弓马。将来武举省试，亦合一体施行，乞下礼、兵部常切遵用，毋为具文，少戢吏奸，诚为士子之幸。」从之。 
十六年四月十九日，上御集英殿策试武举进士。策题见亲试门。 
二十三日，上御幄殿阅武举射射。 
十七年五月二十五日，诏：「保义郎、差充侍卫马军行司同准备将陈宗臣特降一官，拟承节郎、差充侍卫步军司同准备将陈甡追毁冒授付身，特殿三举。」以临安府言：「陈甡、陈宗臣招，互不相识，各习武举。嘉定九年，宗臣作本贯临安府取中比试，赴解试下，不愿次年赴补，写比试三代户贯，令陈文伟卖与陈甡，得钱二十二贯文。嘉定十年，陈甡隐下本贯温州及三代，妄作陈宗臣姓名、户贯、三代，赴补中格，拨入中吉斋。嘉定十二年科举，宗臣为前举比试卖与陈甡，今赴补恐致重迭，以此作曾祖不记名，赴比试并解试并中。嘉定十三年过省赴殿试，赐武举出身，授前件职，见在任。陈甡在学累试，进补内舍优等，校定该玉宝赦免解，嘉定十六年过省赴殿试，赐武举出身，拟前件职。被缪伯恭得知因依，经都省陈诉，札府追勘，实招情犯。」故有是命。以上《宁宗会要》。 
【宋会要】
 选举 宋会要辑稿 选举一八 宗室应举 
      
宗室应举
      
绍兴三十二年六月十三日，寿皇圣帝登极赦书：「宗室曾经锁试两次得解人，许赴将来殿试；曾经锁应人，许赴将来省试一次。」 
同日，登极赦书：「宗室实请文解之人，并与推恩。宗室无官人，依建炎元年五月一日赦，与量试推恩。」 
八月十三日，礼部言：「宗子无官人该登宝位赦量试推恩，看详并依国子监公试附试例，别场引试。愿试经义，量试本经义二道，试诗赋各一首，试论人论一首，作一场引，余并依建炎二年二月之制。合格人从本院具姓名申朝廷推恩。」从之。 
二十六日，礼部言：「无官宗子依赦量试推恩之人，若不立定年甲，例皆陈乞，窃恐太滥。欲自今降赦文以前，凡无官宗子见年二十五岁以上，方与量试。其行在无官宗子经大宗正司，在外经宗正司，即去宗正司远，经所在州军陈乞，各勘会年甲无违碍，给据赴部，下大宗正司勘会取试。」从之。
十一月十九日，礼部言：「宗子量试止一场，难以比附取应条格补官，将合格第之人补承节郎第之人：「之」字疑衍。，余合格人并 
      
补承信郎。如不合格，自不在推恩之限。取应宗子到省试下，若年及二十五岁，欲乞比附宗子实请文解之人，免量试，并补承信郎。其合陈乞，今已立定期日，或以赴不及为辞，并不在推恩之数，所贵不致冒滥。」从之。 
十二月二十九日，大宗正司言：「无官宗子，依赦量试推恩，在外宗子并召见任文武臣宗室委保。缘在外宗子亦有未曾召保，先结文据，已赴行在之人，引试日逼，若候取会，虑使徒费往返。相度如年果及，于引试前赍所居州军赴量试公据，乞看详先次引试，以俟审无增年诈冒，即与放行推恩。即有虚伪，自依所获旨治罪。」从之。
寿皇圣帝隆兴元年正月十三日，诏宗子进士赵不忮等五人并补将仕郎。登极覃恩，无官宗室曾请两举，并免省赴廷试。不忮等止一请解，先有旨并取应得解人并补承信郎。不忮等诉乞比附两举人推恩，故有是命。
二月十一日，礼部贡院言：「宗子量试终场七百余人，约三分文理稍通，余程文皆不荅所问，或全写他文者。若止取文理稍通并荅元题为合格，仅可取三分以上。虽文理稍通，偶尔杂犯，亦多有之。」诏取放文理合格人，合格杂犯于榜后仍展二年出官。 
</div>
    <div class="pagination">
<a href="宋会要辑稿_page748.html">上一页</a><span>...</span><a href="宋会要辑稿_page744.html">744</a><a href="宋会要辑稿_page745.html">745</a><a href="宋会要辑稿_page746.html">746</a><a href="宋会要辑稿_page747.html">747</a><a href="宋会要辑稿_page748.html">748</a><span class="current-page">749</span><a href="宋会要辑稿_page750.html">750</a><a href="宋会要辑稿_page751.html">751</a><a href="宋会要辑稿_page752.html">752</a><a href="宋会要辑稿_page753.html">753</a><a href="宋会要辑稿_page754.html">754</a><span>...</span><a href="宋会要辑稿_page750.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
