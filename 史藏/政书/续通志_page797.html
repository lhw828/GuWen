<!DOCTYPE html>
<html>
<head>
    <meta charset="UTF-8">
    <title>续通志 - 第 797 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 797 页/共 1359 页</h1>
    <div class="content">人亦莫知后事败狱治多相牵系独两人无与咏犹以不察免且檄参对纯愤懑陈书使者为讼冤咏得不坐熙寍初以河西令上书言政王安 
石异之引寘条例司数与论事荐于朝充审刑详议官或议复肉刑先以刖代死刑之轻者纯言今盗抵死岁不减五十以死惧民民常不畏而 
况于刖乎人知不死犯者益众是为名轻而实重也事遂寝秦帅郭逵与其属王韶成讼纯受诏推鞫得韶罪安石主韶变其狱免纯官韩绛为 
相以为检详三司会计安石再来乃请监池州酒久之为大理正上言比来或徒隶觖望或民相怨仇或意冒告赏但泛云某有罪某知状官不 
识所逮之囚囚不省见逮之故若许有司先计其寔而坐为欺者以诬告当无不竟矣曹州民王坦避水患以车载货入京征商者以为匿税将 
议黥坦纯复争之卿杨汲奏为立异废于家元佑元年范纯仁韩维王存孙永交荐之除河北转运判官初更役书司马光称其论议详尽予之 
书曰足下在彼朝廷无河北忧纯因建言河防旧隶转运今乃领属都水外丞计其决溢之变前日不加多今日不加少然出财之司则常忧费 
而缓不急用财之官则寍过计而无不及不如使之归一后如其言召为刑部员外郎大理寺卿擢侍御史言者诋其不由科第改右司郎中寻 
知相州徙徐州陕西转运使还拜鸿胪光禄卿权兵部侍郎谢病以集贤院学士提举崇福宫改修撰卒年六十四弟纮

　　杜纮

　　 杜纮

　　纮字君章起进士为永年今岁荒民将他往召谕父老给印券使称贷于大家约岁丰为督偿于是咸得食无徙者明年稔偿不愆素神宗 
闻其才用为大理评断官检详枢密刑房修武经要略职事对帝翊日语宰相嘉其论奏明白未果用纮每议狱必傅经义民间有女幼许嫁未 
行而养于壻氏壻氏杀以诬人吏当如昏法纮曰礼妇三月而庙见未庙见而死则归葬于家示未成妇也律定昏而夫犯论同凡人养妇虽非 
礼律然未成妇则一也议乃定又论天下囚应死吏懦不行法辄以疑谳夫杀人而有疑谳是纵民为杀之道也请治妄谳者不从擢刑部郎中 
元佑初为夏国母祭奠使时夏人方修贡入其国礼犹倨纮责之夏人畏惧加敬他日夏使至请归复侵疆纮逆之至馆使欲入见有所陈纮止 
之曰国主设有请必具表申朝廷肯以使人口语为可否乎乃不敢言迁右司郎中大理卿以直秘阁知齐邓二州复为大理卿权刑部侍郎加 
集贤殿修撰为江淮发运使知郓州狱系囚三百人纮至旬日处决立尽又以刑部召未至还之郓尝有揭帜城隅着妖言其上期为变州民皆 
震俄而草场白昼火盖所揭一事也民益恐或请大索城中纮笑曰奸计正在是冀因吾胶扰而发柰何堕其术中彼无能为也居无何获盗乃 
奸民为妖如所揣逐按诛之徙知应天府卒年六十二

　　△杜常

　　杜常字正甫卫州人昭宪皇后族孙也折节学问无戚里气习中进士第调河阳司法参军事富弼礼重之崇寍中至工部尚书以龙图阁 
学士知河阳军苦旱及境而雨大河决直州西上埽势危甚常亲护役徙处埽上埽溃水溢及常坐而止于是役人尽力河流遂退郡赖以安卒 
年七十九

　　△谢麟

　　谢麟字应之建州瓯宁人登第调会昌令民被酒夜与仇鬬既归而所亲杀之因诬仇麟知死者无子所亲利其财一讯得实再调石首令 
县苦江水为患堤不可御麟迭石障之自是人得安堵号谢公堤通判辰州章惇使湖湘拓沅州荐麟为守由太常博士改西上合门副使猺贼 
犯辰溪麟且捕且招一方以寍诏使经制宜州獠降其种落四千八百人纳思广洞民千四百室得铠甲二万褒赐甚渥加果州刺史知荆南泾 
邠二州元佑初复以朝议大夫直秘阁知潭州加直龙图阁厯徙江宁凤翔府渭桂二州融江有夷警将吏议致讨麟以计平之戍兵从北来不 
能水土麟部土人使极南而北兵止屯近郡赖以全者甚众卒于官

　　△王宗望

　　王宗望字磻叟光州固始人以荫累擢夔州路转运副使哲宗即位行赦赏军万州弥旬不给庖卒朱明因众怒白昼入府宅伤守臣左右 
惊散他兵籍籍谋兆乱宗望闻变自夔疾驱至先命给赏然后斩明以徇且窜视守伤而不救者乃自劾朝廷嘉之厯仓部郎中司农少卿江淮 
发运使楚州沿淮至涟州风涛甚险舟多溺议者谓开支氏渠引水入运河岁久不决宗望始成之为公私利代吴安持为都水使者自大河有 
东北流之异纷争十年水官无所适从宗望于内黄下埽自阚村而下创立新堤七十里尽闭北流东还故道右正言张商英论其诞谩而宗望 
奏已有成绩遂增秩三等加直龙图阁河北都转运使擢工部侍郎以集贤殿修撰知郓州卒年七十九元符中河复决内黄北流乃治其导河 
东流事以为附会元佑追所得恩典云

　　△王吉甫

　　王吉甫字邦宪同州人举明经练习法律试断刑入等为大理评事累迁丞正刑部员外郎大理少卿舒亶以官烛引至第执政欲坐以自 
盗吉甫谓不可执政怒移狱他所吉甫亦就辨亶乃用饮食论罪不以烛也南郊起幔城役卒急于毕事董役者责之曰此殆类白露屋耳卒诉 
之吏当以非所宜言论死吉甫谓非诅咒剖不应死遂求对从容敷陈不少慑帝为霁怒其人得释苏轼南迁所过郡守有延馆之者走马使以 
闻诏鞫之吉甫议当笞宰相章惇不悦吉甫曰法如是难以增加成罪卒从笞太仓火议诛守者十余人亦争之皆得不死其持论宽平大抵类 
此请知齐州徙梓州梓州在东州为壮藩户口最盛转运使欲增折配以取羡余吉甫谓其僚曰民力竭矣一增之后不可复减吾寍贻使者怒 
忍为国敛怨为民基祸哉竟却之厯提点梓州路京畿刑狱开封少尹知同邢汉三州以中大夫卒年七十吉甫老于为吏廉介不回但一于用 
法士恨其少缘饰云

　　钦定续通志卷三百四十九

　　●钦定续通志卷三百五十　列传一百五十

　　列传

　　宋 【五十四】

　　○宋五十四

　　孙长卿　　　周沆　　　　罗拯　　马仲甫　　　王居卿　　　孙构　　张诜　　　　苏寀　　　　马从先　　沈遘【辽 
括　】　　李大临　　　吕夏卿　　祖无择　　　张问【陈舜俞　　乐京刘蒙】　　苗时中　　　韩贽　　　　楚建中　　张 
颉　　　　卢革【秉】

　　孙长卿
　　周沆
　　罗拯
　　马仲甫
　　王居卿
　　孙构
　　张诜
　　苏寀
　　马从先
　　沈遘
　　李大临
　　吕夏卿
　　祖无择
　　张问
　　苗时中
　　韩贽
　　楚建中
　　张颉
　　卢革

　　△孙长卿

　　孙长卿字次公扬州人以外祖朱巽任为秘书省校书郎天禧中知楚州粮料院通判河南府秋大雨军营坏或言某众将叛洛中讙然长 
卿驰谕之推首恶一人诛之留宿其所众遂定诏汰三陵奉先卒汰者羣噪府下长卿矫制使还而具言不可汰之故朝廷为止知和州民诉人 
杀弟长卿察所言无理问其资曰上等也家几人曰惟此弟尔曰然则汝杀弟也鞫之服郡人神明之提点益州路刑狱厯开封盐铁判官江东 
淮南河北转运使江浙荆淮发运使岁漕米至八百万或疑其多长卿曰吾非欲事羡羸以备饥岁尔议者谓楚水多风波请开盱眙河自雅趣 
高邮长卿言地阻山回绕役大难就事下都水调工数百万卒以不可成罢之时又将弛茶禁而收其征召长卿议长卿曰祖宗榷茶盖将备二 
边之籴且不出都内钱公私以为便今之所行不足助边籴什一国用耗矣乃条所不便十五事不从改陕西都转运使踰年知庆州州据险患 
无水盖尝疏引涧谷汲城中未几复绝长卿凿百井皆及泉泥阳有罗川马岭上构危栈下临不测之渊过者惴恐长卿访得唐故道辟为通涂 
</div>
    <div class="pagination">
<a href="续通志_page796.html">上一页</a><span>...</span><a href="续通志_page792.html">792</a><a href="续通志_page793.html">793</a><a href="续通志_page794.html">794</a><a href="续通志_page795.html">795</a><a href="续通志_page796.html">796</a><span class="current-page">797</span><a href="续通志_page798.html">798</a><a href="续通志_page799.html">799</a><a href="续通志_page800.html">800</a><a href="续通志_page801.html">801</a><a href="续通志_page802.html">802</a><span>...</span><a href="续通志_page798.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
