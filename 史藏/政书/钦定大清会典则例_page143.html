<!DOCTYPE html>
<html>
<head>
    <meta charset="UTF-8">
    <title>钦定大清会典则例 - 第 143 页/共 354 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定大清会典则例 - 第 143 页/共 354 页</h1>
    <div class="content">　　帝王庙分献之例两庑各用分献官二人各增香帛
　　一案俾得就位行礼以严昭假再
　　十二哲两庑向皆于各位前豫奠一爵其分献官行三献礼则统奠三爵于香案以太常寺执事人不充数故也嗣后丁祭
　　十二哲两庑三献请均令肄业诸生奉爵令东西分献翰林官各奠三爵其两庑分献国子监官四人一如
　　帝王庙之例各统奠三爵以光祀典○又奏准按圣庙两庑从祀先儒位次谨依史傅按年序次行令国子监于月朔释菜时移请依次序位置以光典礼公羊高【周人子夏门人】谷梁赤【周人子夏门人】伏胜【秦博士汉文帝时命晁错往受尚书】高堂生【秦季人至汉时传士礼】董仲舒【汉景帝时爲博士武帝时爲江都相】孔安国【汉武帝时谏议大夫】后苍【汉武帝时博士】毛苌【汉武帝时河闲献王博士】杜子春【汉哀帝时人刘歆门人】郑康成【汉桓帝时人】诸葛亮【汉昭烈时人】范【东晋武帝时豫章太守】王通【隋文帝时人】韩愈【唐德宗贞元八年举贡士宏辞】范仲淹【宋眞宗大中祥符八年进士】胡瑗【宋仁宗景祐初苏湖教授】欧阳修【宋仁宗天圣八年进士】司马光【宋仁宗宝元初进士】杨时【宋神宗宁九年进士程子门人】尹焞【宋神宗时人程子门人】罗从彦【宋神宗时人杨时门人】胡安国【宋哲宗绍圣四年进士】李侗【宋哲宗时人罗从彦门人】张栻【宋高宗末以荫补官】吕祖谦【宋孝宗时进士】陆九渊【宋孝宗乾道八年进士】蔡沈【宋孝宗时人朱子门人】黄干【宋宁宗时人朱子门人】陈淳【宋宁宗时人朱子门人】眞德秀【宋宁宗庆元五年进士】魏了翁【宋宁宗庆元五年进士】何基【宋理宗时人黄干门人】王栢【宋理宗时人何基门人】陈澔【宋末人】赵复【宋末元初人私淑朱子】金履祥【宋末元初人王柏门人】许谦【宋末元初人金履祥门人】许衡【元世祖时国子监祭酒】吴澄【元人武宗时国子监丞】薛瑄【明永乐十九年进士】胡居仁【明正统时人】陈献章【明正统十二年进士】王守仁【明成化十七年进士】蔡清【明成化二十年进士】罗钦顺【明治六年进士】陆陇其【本朝康熙庚戌进士】
　　一
　　阙里祀典顺治八年
　　世祖章皇帝亲政遣四品以上堂官一人致祭
　　先师阙里祭文由内院撰拟香帛由太常寺移取祭品由该地方官备办承祭官由兵部给与勘合
　　世祖章皇帝亲阅祭文香帛遣行均与致祭
　　帝王陵寝礼同○康熙六年
　　世祖章皇帝配飨
　　南北郊礼成是年
　　圣祖仁皇帝亲政遣官致祭
　　先师阙里与顺治八年同○十四年
　　册立皇太子遣官致祭
　　先师阙里与六年同○二十年以滇南荡平遣官致
　　祭
　　先师阙里承祭官外委礼部太常寺笔帖式各一人典守祭文香帛遣行之日给繖仗牌旗与遣祭
　　帝王陵寝同○二十三年议准
　　銮辂东巡经过
　　阙里应照本处祀典致祭
　　先师○又议奏
　　躬诣
　　阙里致祭照顺治九年康熙八年
　　视学释奠之礼于驻跸次日致祭
　　御龙袍衮服行礼行在仪仗皆陈设迎神送神行二跪六拜礼读祝毕于跪处行三拜礼配位十哲两庑启圣祠均遣官分献扈从王公大臣官员照例陪祀地方官文官知府武官副将以上衍圣公曁各氏子孙见有官职者咸陪祀其不陪祀各官并地方官于
　　行宫前两旁列跪迎送咸蟒袍补服致祭时停用本处乐章奉
　　防尊礼
　　先师应行三跪九拜礼亦应用乐着考例详议具奏
　　钦此遵
　　防议准大礼攸闗
　　特加隆重迎神送神均行三跪九拜礼再
　　阙里所用乐章虽与国学小异亦皆尊崇师道之辞应即用此乐章致祭但恐乐工未谙礼仪应令太常寺酌委司乐及乐舞生先期驰驿前徃指示肄习至乐工袍服亦应将太学所用乐工袍服携徃备用以光盛典○又奏准
　　圣驾诣
　　先师庙行礼由曲阜南门入及庙由庙门入大中门至同文门于奎文阁前降辇诣斋宿所更衣大次内少憇鸿胪寺官引陪祭各官文由东金声门武由西玉振门入衍圣公曁诸文臣五经博士各氏子孙在庙庭阼阶下诸武臣在庙庭西阶下均东西以次序立赞引官恭导
　　圣驾自奎文阁步入大成门由中道诣
　　大成殿就拜位行礼陪祀王公拜于杏坛之上分献官拜于杏坛之下献帛爵乃升殿庑已献还拜于下陪祀各官拜于甬道东西均北面○是年
　　御制祭
　　先师文
　　亲诣释奠周视庙庭车服礼器毕诣斋宿所大次更衣
　　复
　　命驾至
　　孔林跪祭酒三爵每祭酒行一拜礼扈从王公大臣
　　暨衍圣公皆随行礼○又
　　谕至圣之德与天地日月同其高明广大无可指称朕向来硏求经义体思至道欲加赞颂莫能名言特书万世师表四字悬额殿中非云阐扬圣教亦以垂示将来钦此又
　　特命以御前曲柄黄盖畱设庙庭又
　　御制碑文及
　　阙里诗
　　赐衍圣公以下陪祀五经博士等银币有差○又谕周公古大圣人制礼作乐垂示万世今庙在曲阜应行致祭事闗大典大学士会同礼部翰林院详议具奏钦此遵
　　防议准道统之传上自尧舜至于周孔今
　　躬祀阙里复
　　命致祭
　　周公庙庭礼仪隆盛洵为万世章程应令该衙门撰
　　拟祭文遣官致祭奉
　　防致祭周公礼宜隆重其遣亲王及礼部尚书偕徃以示朕尊崇先圣之意是日
　　御制祭文遣官赍徃致祭○又题准致祭
　　元圣周公祝版用白纸黄縁墨书祭用礼神制帛一羊一豕一果五盘尊一爵三香帛爵由太常寺祭品牲醴由地方官备办祭日读祝文奠帛爵行三献礼○二十四年议准增扩
　　孔林地亩十有一顷有奇免其税粮○二十五年
　　谕孔子圣集大成道隆德备参两天地卓冠古今歴代帝王咸所师法朕硏精经传志切钦崇应勒庙碑朕亲撰文书丹以昭景行尊奉至意钦此○二十六年
　　议准
　　御书
　　圣庙碑文遣官赍送
　　阙里设黄盖御仗鼓吹迎送恭摹勒石于大成门外金声门之右○又奏准
　　御书周公庙孟子庙碑文亦照文庙如式恭摹勒诸贞
　　珉○二十七年
　　孝庄文皇后升祔
　　太庙礼成遣官致祭
　　先师阙里与二十年同○二十八年衍圣公奏请修
　　理
　　阙里
　　圣庙奉
　　防发内帑兴修于三十年四月鸠工○二十九年议准述圣向未建有专祠应仿顔曾孟三庙规制建立子思子庙春秋致祭载入祀典○三十二年重修
　　圣庙落成
　　诏遣
　　皇子诣
　　阙里告祭祭日具蟒袍补服于杏坛上行礼随徃大臣侍衞及守土官衍圣公五氏子孙有官职者咸于杏坛下陪祀余仪与遣官祭
　　先师阙里礼同是日祭告礼成
　　皇子诣
　　孔林至洙水桥下马步至
　　先师墓前行三跪九叩礼毕跪祭酒三爵每祭酒行一叩礼从官暨衍圣公皆随行礼○三十四年
　　畿辅灾伤山西地震遣官诣
　　先师阙里致祭与二十年同○三十六年以平定朔
　　漠遣官致祭
　　先师阙里与二十年同○四十二年
　　圣祖仁皇帝五十万寿遣官祭
　　先师阙里陈祭文香帛于
　　午门外礼部堂官敬阅毕安奉龙亭舁至部授承祭官付笔帖式赍徃与遣祭
　　帝王陵寝同余与二十年同○四十八年
　　册立皇太子遣官致祭
　　【祖时国子监祭酒】吴澄【元人武宗时国子监丞】薛瑄【明永乐十九年进士】胡居仁【明正统时人】陈献章【明正统十二年进士】王守仁【明成化十七年进士】蔡清【明成化二十年进士】罗钦顺【明治六年进士】陆陇其【本朝康熙庚戌进士】
　　一
　　阙里祀典顺治八年
　　世祖章皇帝亲政遣四品以上堂官一人致祭
　　先师阙里祭文由内院撰拟香帛由太常寺移取祭品由该地方官备办承祭官由兵部给与勘合
　　世祖章皇帝亲阅祭文香帛遣行均与致祭
　　帝王陵寝礼同○康熙六年
　　世祖章皇帝配飨
　　南北郊礼成是年
　　圣祖仁皇帝亲政遣官致祭
</div>
    <div class="pagination">
<a href="钦定大清会典则例_page142.html">上一页</a><span>...</span><a href="钦定大清会典则例_page138.html">138</a><a href="钦定大清会典则例_page139.html">139</a><a href="钦定大清会典则例_page140.html">140</a><a href="钦定大清会典则例_page141.html">141</a><a href="钦定大清会典则例_page142.html">142</a><span class="current-page">143</span><a href="钦定大清会典则例_page144.html">144</a><a href="钦定大清会典则例_page145.html">145</a><a href="钦定大清会典则例_page146.html">146</a><a href="钦定大清会典则例_page147.html">147</a><a href="钦定大清会典则例_page148.html">148</a><span>...</span><a href="钦定大清会典则例_page144.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
