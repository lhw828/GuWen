<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 215 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 215 页/共 1125 页</h1>
    <div class="content">二月六日，诏奉上孝宗皇帝徽号册宝礼毕，依绍熙二年奉上徽号体例等第推恩。第一等特转一官，内都大主管甘昺特与见今官上转行，承受官李大谦特与带行遥刺。 
八日，命右丞相京镗摄太傅，奉上宪圣慈烈皇后谥号册宝于庙室。册文曰：「孝曾孙嗣皇帝臣扩。臣闻生而得名，既极天下之美；没而定谥，宜超礼典之常。况垂范于层闱，爰勒崇于永世。恭惟大行太皇太后延陵开裔，秦仲起家，善积余庆，祥当女贵。神羊纪待康之梦，红光昭诏圣之符。惟我高皇，艰难缔建，靡行不从，有事必咨。果应(视)[俔]天之求，以翊兴王之业。柔顺丽乎中正，逸乐念乎忧勤。脱簪珥而纳箴规，躬缯练而倡纯俭。事姑尽孝，故能得其欢心；逮下以仁，故能均其恩意。动容有度而中珩佩之节，出言有章而蔼彤史之载。游戏翰墨则妙夺《兰亭》之迹，玩味经史则尤精《通鉴》之书。汤沐请还于县官，私谒不行于宫掖。厉外家以讲学，毋使得戚里之名；牓便坐为贤志，以自见辅佐之义。清净守老聃之训，监戒存列女之图。岂徒周室之姜、任，实乃女中之尧、舜。二王建邸，当(壁)[璧]未分。逮帝心之倦勤，咨圣德而内禅。外罕闻于大议，中独赞于神谟。旋俪极于北宫，以怡神于少广。思陵厌代，孝庙执丧，将移御于重华，复助成于与子。从(宫)[容]所决，固已着涂山翼夏之绩；仓卒而断，抑又有女娲立极之功。顷烈祖之上宾，属圣父之违豫，志安社稷，策定帘帏。高怀曲 于慈尊，神器猥传于 
      
眇质。恳辞虽切，拥佑冞坚。恩与天隆，孝方日致，身享曾孙之养，位居太母之元。实茂而声愈宏，仁高而寿益永。将修阳复之庆，忽爽节宣之宜。视夜旦以为常，却药饵而弗御。霓旌来导，鹤驭难留，痛切三宫，悲缠万宇。载惟终始，独备哀荣。正长秋之位，则岁浃再旬；受长乐之朝，则数周三纪。母仪坐阅于四世，圣筭宏开于九帙。两霈如天之庆泽，七登镂玉之弥文。披载籍则靡闻，考皇家而创见。信乎备(全)[生]人之全福，极天下之至美矣。顾大德虽泯于不言，而遗烈具存于公议。参稽故实，度越彝章，易名联五后之芳，因山视长陵之制。彰一时之保护，揭千载之仪型。谨遣金紫光禄大夫、右丞相、提举编修玉牒、提举实录院、提举编修国朝会要、提举编修 令、豫章郡开国公、食邑七千一百户、食实封二千四百户京镗，奉册宝上尊谥曰『宪圣慈烈皇后』。伏惟俨若明灵，膺兹盛礼，齐放勋在天之驾，扶炎宋无疆之统。谨言。」册文签书枢密院事叶翥撰，参知政事何澹书，宝文参知政事兼知枢密院事谢深甫撰。 
四月十日，命右丞相京镗摄太傅，奉上仁怀皇后谥册宝于庙(堂)[室]。册文曰：「哀侄曾孙嗣皇帝臣扩。伏以礼有易名而表行者，欲极其义以推称；礼有遭变而缺文者，必待其时而后举。昔在钦宗皇后，适丁靖康之难，遂旷长秋之居，从狩朔庭，讳问隔绝。顾眇躬之嗣统，奉宗庙而有严，肃瞻祖室之灵，尚虚帝后之祔，每亲祼献，衋然疚怀。念岁月之屡迁，悼典彝之未讲。今以太皇厌代，慈福治丧，议发礼官，允协众志，因时追奉，其敢或违!然以事之既远则定制必酌其宜，名之未彰则称美必宾其实。于稽节惠之法，以尽形容之辞。恭惟钦宗皇后淑哲挺生，夙有神异，懿范备具，得之天资。迹贵阀之庆源，出钦成之后族。被服礼法于闺门之内，增益闻见于图史之间。是宜聘为元妃，作合钦庙。逮正椒涂之位，载新玉册之仪。躬自节俭，取则《葛覃》；志在忧勤，允符《卷耳》。动可形于风化，嗣盖稔于徽音。方将极辅佐之劳，尽相成之道，而乃履运中否，属时靡宁。事不顾于私门，则家庙力辞而弗建；恩过裁于戚里，故亲属先抑而居卑。至于捐宫帑缯帛之储，为军士衣披之赐，义共国家之难，意图社稷之安。岂谓銮舆播迁，翟车随远。当周室中兴之日，翼苍梧或返之期。邈不得(门)[闻]，言之何忍!前考睿真之故事，具有唐朝之(金)旧章，依仿而行，情文惟称。呜呼!彤管之炜，仅得纪述于俪极之初；廞衣是陈，徒能讨论于悼往之制。既有司之订礼，将清鹢之升神。爰念当时扶持国步之孔艰，修明阴教之甚备，蚤发祥于甲观，终绝望于大宁。天道茫茫，莫可推测，苟不兴思以述前迹，撰德以诏无穷，则一代之典，不几于有遗阙欤!于是博咨卿士，受命 
      
，以告幄座，以寓哀情。谨遣太傅、金紫光禄大夫、右丞相、提举编修玉牒、提举实录院、提举编修国朝会要、提举编修 令、豫章郡开国公、食邑七千一百户、食实封二千四百户京镗奉册宝，上尊号曰『仁怀皇后』。伏惟明灵在天，永膺庙飨，光贲史 前宗，殚其名言，庶得髣(谍)[牒]，于万斯年。谨言。」册文签书枢密院事叶翥撰，参知政事何澹书，宝文参知政事兼知枢密院事谢深甫篆。 
六年七月二十日，起居舍人、兼权中书舍人、兼权直学士院(郡)[邵]文炳上慈懿皇后谥议。议曰：「臣闻皇天监諟万邦，将祚有德，以永熙运，必生淑哲，齐圣并明。化始于宫闱而治形于海宇，庆闳于当世而声施于方来。伏思三代之兴，独涂山、娀莘莘：原作「 」。按当作「莘」，汤妃有莘氏女(见《列女传》)，故称「莘」，犹契母有娀氏女，故称「娀」。，太姜、任、姒，载在简册，号称盛休，岂非为天所相、德行纯备者，其生也有数欤 于皇我宋，世有哲王，率以正身齐家守为成宪，故天立厥配，昭哉后范，助隆帝业，冠轶前古。至若作合初载，则诞开世嫡，以系天下之本；正位长秋，则明章内治，以成天下之风；燕居慈闱，则克俪极尊，以享天下之养。嫔则之礼备，母道之教彰，美具善并，咸极其会，是又弗可及者已。繄欲侈徽音于既往，播馨烈于无穷，则崇节惠之公，建殊常之号，协谋众志，受成太宫，用当乎灵心，用传乎古义，不可阙也。恭惟大行寿仁太上皇后端庄而顺静，温裕而慧明。先太尉楚王实事高宗、孝宗皇帝太尉：原作「太帅」，据《宋史》卷四六五《李道传》改。道即慈懿皇后之父。升，正诸少阳，元妃受册，时则行昭服瀚，诚助主鬯，称诗率礼，法度相成，以修于妇之道。惠问孚于帝室，景贶迓于穹苍。甲观开祥，申固景命。逮六龙在御，天德出宁，垂意太平，积精政事，时则作配皇极，齐体紫宸。深惟王风，实繇正始，致夙宵之警戒，参念虑之几微，惟德泽是培，惟节俭之迪。功宏于厚载而不见其迹，礼昭于善物而不知其劳。亦将以嗣曾壸之令猷，成河洲之美化。孝宗皇帝尝临未央， ，驰驱百战，号时虎臣。载肃戎昭，填抚疆埸。为国戡难而有不专杀之仁，为君尽忠而有不求报之义。储庆委祉，是生淑姿，以洪厥家，以瑞我宋。奉神明之祚，诞圣哲之君。巍巍乎，其兼三代之懿也!粤昔梦因之祥，赤光照室，视天之表，异人告符，毓粹闺门，振芳胄绪。不烦姆保之训而无违德，不待环佩之响而无惰容。天畀厥休，实锺渭涘。我太上皇帝潜曜朱邸，阴仪
其瘁勤，形于言动，载嘉后职，喜溢天语，内助之盛盖可知矣。于时革禁掖之靡饰，损椒涂之服御，新女史之法 (诚)[诫]，崇妇官之阴教。宫室不求于雕丽，锺鼓不闻于宴私。洁丰粢盛，躬视涤濯，所以严九庙之祀者罔弗备。敬共定省，亲调滑甘，所以赞两宫之奉者罔弗虔。戒踰阈之言，则肃清闺闼而险谒不萌；守恶盈之训，则检裁外家而毫发无假。袆榆有肃，遵礼节也；箴图布列，勤鉴观也；穜 
      
章籍籍，玩绎精专，琳宇梵宫，赐予周匝，所以密徼荫佑，导迎茀祉，上介慈皇曼寿之福，下副圣子宁亲之怀。龙楼问安，母赞父教，祖宗法度，必戒遵承。华夷抚宁，动植遂茂，阴功隐德，所被洪矣。至于服贱纤丽之巧而好乐乎绨纻，器斥瑰奇之玩而盥濯乎陶瓦，字下而加厚，视穷而兴恻，威怒之教不施于臣妾，衣食之惠每逮于鳏嫠，若斯之伦，何可殚数!历观古今之记，窃考妃后之事，未有殊尤绝迹可加于兹也。是宜膺福善之报施，乐抚运之熙明，坐少广以凝神，与太极而同体，含饴载怿，受嘏亡疆。夫何上天降凶，慈壸结祲，感炎敲之沴，愆冲啬之和。皇帝孝根于心，忧形于色，护诸医而疗疾，祷群望以求哀，药必亲尝，衣不解带，而柔徽遽诀，冥数莫回。飙驭何之，痛甚白云之远；容衣虽在，恍惊丹旐之飞。驹景易移，龙輴久殡，将肃攒涂之启，以须祖载之期。披绋既陈，池荒欲举，有严仙寝，遂毕羡封，此兆姓所以悼心，三灵为之变色。有司繇是稽若旧典，勒崇丕册。懿哉铄虖，几有以炳淑灵而昭全德也。谨按：视民如子曰慈，温柔圣善曰懿。乃若母仪两朝，抚育函夏，哀矜恻隐，轸怀如伤，博施为心，宝俭为德，厚泽所被，合于坤元，不曰慈乎 挺生圣嗣，训教恩勤，燕翼是裨，计虑深远，众美备具，一诚始终，仰增前辉，俯垂后范，不曰懿乎 惟号谥之建尚矣，皇后之谥则请于宗庙。矧慈衷之渊奥，仁德之庞鸿，皆非愚臣所能胜识， 述大行，寔稽民言。惟神灵之所顾歆，幽明之所合契，用昭示千万世，永为不朽之称，以振耀于丕铄。大行寿仁太上皇后尊谥，宜以祖宗之命，锡之曰『慈懿皇后』。」 稑献种，劭农务也；茧馆亲蚕，劝女功也。履綦贵而躬烦辱之事，当平世而厉忧勤之思，壸政穆宣，德教鬯达，用能辅成太上之兴理，以绍孝宗之垂休。逮神器之传，将畀圣子，从容赞决，翊成夫计，保佑启迪，助闳诒谋。内禅定于宫中而四方晏如，灵长之业益固且安者，繄母训是赖。太上褰裳高蹈，端处大庭，超心道微，储思于真一之境。皇帝钦承付托，尊崇尽礼，严四海〔之〕丕奉，饬五日之亲朝。称玉 ，镂宝牒，寔同寿母，均极怡愉。荣怀所覃，际天薄海，固已庆不可逢之嘉会矣。而慈殿之邃，密拱帝宸，承顺颜色，以适起居，在视寒暖，以奉饔膳，调娱清间之燕，绥妥中外之情，盖无所不尽其至。 
八月八日，礼部、太常寺言：「八月十三日，迎奉大行太上皇后谥册宝告庙讫，太傅以下从册宝径赴大行太上皇后几筵殿，上于灵座。」从之。 
十三日，命特进、右丞相谢深甫摄太傅，奉上慈懿皇后谥册宝于庙室。册文曰：「孝子嗣皇帝臣扩。臣闻难名者坤元之至德，莫报者母育之深恩。既乖终养之诚，宜极追崇之礼。始稽谋于群彦，继请命于大宫，于以易名，斯 
      
为美报。恭惟大行太上皇后维莘毓秀，指李呈祥。生而异表之俔天，夜有神光之照室。早从勋阀，择配浚源，馨香奉苹藻之羞，进止中珩璜之节。乃开承(之日)[日之]梦，乃俪前星之辉。绝险诐而不忘乎忧勤，服瀚濯而自安于恭俭。丕统既传于圣父，柔仪肇建于长秋。修内治而无惰容，抑外家而有常制。崇本躬先蚕之祀，禔身鉴列女之图。以大姒而兴周，人仰嗣徽之烈；若涂山之翼夏，独参与子之谋。雍容享至尊之称，佚乐同大安之奉。时翻经而膳素，日弄孙以含饴。调娱两宫，欢洽一意。上承太极，曲尽小心。尝药饵以忘疲，散金钱而植福。迄臻平泰，加霈黎(丞)[蒸]。偕老万年，喜玉 之称庆；常朝五日，欣彩服之问安。属当夏清之辰，俄感炎敲之沴，竟罹邦衅，夺我慈闱。理莫诘于高穹，数不登于下寿。未央兴悼，广 缠悲。况在眇冲，夙依圣善，痛仙游之已邈，竭孺〔慕〕以何追!惟宾实于一言，则流芳于千古。昔三宝闻之老氏，无越于慈；而圣德见于文王，必兼乎懿。合此二行，勒诸坚 ，上焉昭揭于母怀，下以章明于妇顺。谨(特)[遣]特进、右丞相、提举实录院、提举编修国朝会要、提举编修 令、申国公、食邑七千六百户、食实封二千八百户谢深甫，奉玉册金宝，上尊谥曰『慈懿皇后』。伏惟英灵如在，容物方新，永振休声，垂裕后嗣，俾我有宋，世世无斁。谨言。」册文〔知〕枢密院事兼参知政事何澹撰书，宝文签书枢密院事陈自强篆。 
二十七日，礼部、太常寺言：「大行圣安寿仁太上皇帝尊号册宝见在寿康宫，乞依典礼，俟将来神主祔庙日，将尊号册宝陈于仗内，迎奉赴太庙，于册宝殿奉安。」从之。 
十月五日，诏大行太上皇帝庙号：集议、率(郡)[群]臣请谥于南郊摄太傅，右丞相谢深甫；读谥议，权吏部侍郎兼给事中费士寅；举谥议，尚左郎官闾丘泳、军器少监兼权考功礼部郎官王炎；奉礼〔郎〕，太常少卿俞丰；太祝，太常博士陆峻；太官令，太常寺主簿王泾。 
同日，诏大行圣安寿仁太上皇帝谥册宝诣寿康殿行奉上之礼，都大主管官依例就差主管丧事官充。 
嘉定十七年闰八月三日，崩于福宁殿。年五十七。诏曰：「朕承十三圣之丕基，历三十一年之久。允赖天地之佑，祖宗之灵，海内乂安，年谷丰衍。北方故壤，浸复版图；中原遗黎，咸怀内附。而朕夙夜祗惧，不敢荒宁，宵衣御朝，感寒致疾，迄今大渐，不得负扆以见群臣。皇子与莒神受英奇，天锺睿哲，舂容朝谒，休问日彰，授以宗祧，天人允 。
可于柩前即皇帝位。然嗣君夙居外邸，未熟万机，皇后左右朕躬，历年滋久，秉心公正，务在进贤，任(似)[姒]之称，闻于天下。可尊为皇太后，权同听政。应军国事务，并听皇太后处分，必能祗荷宠休，奉若(承)[成]宪，佐中兴之运，副率土之心。更赖左右宗工，文武列辟，辅其不逮，惟怀 
      
永图。皇帝成服三日听政，丧纪以日易月。群臣共为宽释，勿过摧伤。百官入临，并随(帝)[地]之宜。诸道州府长吏以下三日释服，在京禁音乐百日，在外一月，无禁祠祀、嫁娶。沿边不用举哀，内外诸(运)[军]并令支赐，并听皇太后、皇帝处分。于戏!念有生之必死，如昼夜相代之常；惟付托之得人，乃宗社无穷之计。咨尔有众，体予至怀。故兹遗诏，想宜知悉。」 
宝庆元年三月十二日，葬永茂陵。在绍兴府会稽县。谥曰仁文哲武恭孝，庙号宁宗。谥议礼部侍郎兼直学士院程珌撰，谥册文参知政事宣缯撰，哀册文右丞相史弥远撰。 
三年九月，加谥曰「法天备道纯德茂功仁文哲武圣睿恭孝」。谥议翰林学士、知制诰程珌撰，册文参知政事兼同知枢密院事宣缯撰。
 礼 宋会要辑稿 礼五○ 后妃尊号 
     
宋会要辑稿 礼五○

后妃尊号
【宋会要】
太祖建隆元年二月三日，太常礼院上言：「伏以王者立显亲之殿，所以尊母仪；开长乐之宫，所以伸子道。稽诸历代，实有彝章。伏惟帝母南阳郡太夫人象协阴灵，功深厚载。涂山助夏，道冠于三王；文母兴周，名存乎十乱。徽号未正，阙孰甚焉。谨按《汉书》，帝祖母曰太皇太后，帝母曰皇太后。陛下膺图资始，孝治攸先，宜彰坠燕之祥，式表濯龙之贵。伏请上尊号曰皇太后。」诏曰：「恭依典礼，仍令所司候追册四亲庙礼毕，择日备礼奉册。」后不果行册礼。 
太宗至道三年四月一日，制曰：「王者膺顾托之重，居宸极之尊，稽考旧章，宣明孝治，用尊尊之义，慰烝烝之心。风化攸先，莫尚于此。顾惟眇质，获嗣庆基，仰奉慈颜，敢忘前训!洪惟大行皇帝皇后坤元表德，壸范流芳，辅佐先朝，厥功斯茂。俾陈典礼，式荐徽称。谨上尊号曰皇太后，令所司择日备礼奉册。」宰臣等诣崇政殿门拜表称贺，又诣内东门拜表贺皇太后。 
真宗干兴元年二月十九日，制尊皇后为太后。 
仁宗天圣二年七月十八日，宰臣王钦若等拜表，请上尊号曰「应元崇德仁寿慈圣皇太后」，表五上，诏答许之。 
八月七日，命宰臣王曾撰册文，参知政事鲁宗道书册宝。 
八月，翰林学士承旨利瓦伊等上皇太后于崇政殿受册仪注。帝曰：「恭上皇太后尊名，斯为盛礼，然于内殿受册，岂朕推奉母仪之意 」乃下诏曰：「朕仰承基构，获奉宗祊，期德洽于民心，在孝治于天下。恭惟皇太后祗膺遗训，总览鸿基，邦国用康，品物咸乂。将举禋燔之礼，爰尊巍焕之称。躬率 伦，式扬盛烈。览攸司之藏制，于内殿以陈仪，顾容典以未安，俾臣庶之曷仰 矧以簪绅就烈，金石在庭，阐不世之令猷，播绵区之欢颂，宜临显位，恭上徽名。所冀协众多爱戴之诚，副冲眇推崇之意，永为丕矩，勉务遵行。将〔来〕所上皇太后尊号宜就文德殿，发策仍就天安殿。」 
十一月十三日，郊祀礼毕，帝御天安殿受册，百僚称贺毕，再序班。侍中奏外办，礼仪使奏请发皇太后尊号册宝。皇帝服承天冠、绛纱袍以出，殿中监进圭。礼仪使与合门使前导，皇帝随册宝降西阶，内臣主当职掌捧至殿庭，置于东向褥位。礼仪使奏请皇帝再拜，在位官皆再拜。应行事公卿执事者不拜。再拜讫，太尉、司徒就受册宝位，皇帝搢圭，跪捧册授太尉。太尉搢笏，东向侧身跪受。册文曰：「嗣皇帝臣禛谨再拜稽首言：恭以为天下之母者，爱育之功博；居域中之大者，覆载之道均。乃有饰盛礼以推崇，因强名而丕显。恩则尊亲偕极，以义则中外一辞，表德垂鸿，非可以阙。况乎宁保基绪，抚览权纲，格万宇之治平，副舆情之输戴，式隆称号，以播休铄。伏惟皇 
     
太后陛下聪明淑哲，渊穆懿恭，袭御龙之遐源，启曾沙之瑞命。辅佐先圣，辑睦藩房，申翊宫朝，协敷阃教。服图史之至戒，慕黄老之微言。及正位承天，居尊治内，勤俭之化式于中闱，和平之风被于四表。王基允固，睿问载融。曩者号弓在辰，仍几有命，粤以大宝，付于菲躬。茕茕哀荒，惧罔攸济，实赖慈阴，以授洪图。上奉顾托之明，俯慰迩遐之望。详录机务，咨谋政经，宪祖宗之旧章，厉官师之凝绩。本乎子物之惠，济乃守成之业。方今蛮夷 附，封宇靖安，百度聿修，六气是若，肇禋肆类，克展上仪。飨是休嘉，率由保翼。故得公卿庶尹，藩岳守臣，武旅戎酋，缁黄耋艾，咸谓周有《思齐》之什，播于声歌，汉有《长乐》之谣，垂于竹帛。斟酌前训，拟议盛猷，允非鸿名，莫扬茂烈，绵代旷典，自我而着。犹且推美而弗有，约己以至谦。连袂叩阍，露章五请。臣得以因人之欲得：原作「等」，据《宋大诏令集》卷一三改。，拜疏于内疏：原作「跪」，据《宋大诏令集》卷一三改。袍，帘内诣皇太后御座前，奏请再拜讫，跪贺曰：「嗣皇帝臣禛言：皇太后陛下显崇徽号，昭焕寰瀛，伏惟与天同寿，率土不胜欣忭。」俛伏，兴，又再拜。尚宫诣御座承旨，答曰：「皇帝孝思至诚，贯于天地，受兹徽号，感慰良深。」宣答讫，皇帝再拜，归御幄。太尉率文武百僚诣皇太后御座前称贺，侍中承旨宣答讫，在位官俱再拜。礼毕，奏《隆安》之乐。皇太后降座还幄次，乐止。侍中奏解严，所司放仗，文武百僚并再拜讫，退。皇帝、皇太后还内，应内外命妇称贺皇太后、皇帝于内殿，在外命妇 ，甫回冲虑，乃循公言。夫含章履顺之谓应元，诒训逮下之谓崇德，体仁所以膺寿臧之福，宣慈所以隆圣善之懿。不胜大愿，谨以百僚庶士奉玉册琮宝，上尊号曰『应元崇德仁寿慈圣皇太后』。伏惟懋协欢心，诞膺洪册，承七庙之流祥，受九旻之敷锡，拥佑家邦，祉祚无极。臣禛诚欢诚忭、顿首顿首，谨言。」又捧宝授司徒如授册仪。皇帝归御幄，改常服，乘舆赴文德殿后幄。百官班退，并赴朝堂幕次。太尉、司徒奉册宝至文德殿门外幄次奉安，文武 官、宗室、客使并集于文德殿。中书门下、翰林学士、两省、御史台并立于殿阶下香案前。侍中奏中严外办，皇太后服仪天冠、衮衣以出，奏《隆安》之乐，行障、步障、方团扇侍卫。垂帘，即御座，南向，乐止。太常卿前导册案至殿西阶下，太常卿以下各归位。典仪曰再拜，在位者皆再拜，分班东西序立。吏部侍郎押册案，礼部侍郎押册升进，至褥位当御座前讫，太尉跪奉册案稍前。中书令读册讫，奉册亟北向，进置于御座前讫，中书令、举册官俱降还位。太尉降阶，纳舄带剑讫，侍中押宝案，司徒捧宝，侍中读宝，并如读册之仪毕，置于御座前册之南讫，司徒、太尉诣香案前分班东西序立。尚宫诣皇帝座前，奏请皇帝诣皇太后御座前行称贺之礼。皇帝服 
     
及两京留司官并奉表称贺。 
明道元年十二月十一日，宰臣吕夷简等拜表请加上尊号曰「应元齐圣显功崇德慈仁保寿皇太后」，表五上，诏答许。 
二年二月九日，太庙恭谢礼毕，帝诣天安殿庭跪奉皇太后玉册，授摄太尉宰臣吕夷简。册文曰：「嗣皇帝臣禛谨再拜稽首言：恭惟荷神器之重者，必能充其道；措天下之治者，乃可飨其尊。虽复虔巩大猷虔：原作「处」，据《宋大诏令集》卷一三改。，抑畏先宪，用藏功表，迹隐言外。至于体干之健，则四德随具；法坤之顺，则万物自光。乃知圣人施尊名，建显号，有以答四海之望，未始阙三神之欢。况夫有亲之慈慈：原作「恶」，据《宋大诏令集》卷一三改。，有国之典，有亿众之勤请，有冲人之奉承，则鸿徽景烁，揭无垠而耿千古，不得为身专辞也。伏惟应元崇德仁寿慈圣皇太后陛下，徇齐懿淑，钦明敦大，葛覃表乎成德，俔天禀乎睿姿禀：原作「表」，据《宋大诏令集》卷一三改。。内辅先帝，布昭阴教，柔风彷佛，太和絪缊。惟深以钩天下之志，弥简而知天下之阻阻：《宋大诏令集》卷一三作「限」。。及真庙冯几几：原作「玉」，据《宋大诏令集》卷一三改。，缀衣在庭，遵扬审训，参录庶务。时惟寡薄，嗣膺神统，惧德弗类，惟天难谌，实荷宝慈，佐佑丕业。于是进耆哲，黜憸壬， 清风，阜 品，蒸云以濡之，揭日以照之。回霜收电，恤狱(行)[犴]之苦；金声玉振，制条令之当。不爱牲牷以裕于神，不刓印钮以宠其勋钮：原作「剑」，据《宋大诏令集》卷一三改。。好直而无翳陈，育材而善多士。浣衣训俭，程书戒勤。出入十年，上下一德。乃至师兵不试，方陲无警。一介之使，朝服以至穹居；丈余之组，驰轺而抚西夏。荡然王德，无思不服。遂能内外有谧，宪度具张。俗去奇(袤)] [，民复敦庞。箫勺之和，极天而蟠乎地；义慈之爱，浃肌而沦于髓。祓其疠疵，内之仁寿。百昌蕃芜而竞乎昏作，三辰阳明而顺乎发敛。使眇眇之质，托王公之上，无遗德德：据《宋大诏令集》卷一三补。，无愆令，重雍越成，于缉熙于光明以：原作「于」，据《宋大诏令集》卷一三改。。谅非谆诲，畴臻于此!(此)曩以崖略上德，形容丕称，大功日新，舆议未惬。方今 谒庙鹢，只见祖宗，馨香升闻，休嘉震动。而廊庙文武，相臣将臣，卿尹师校，家陪耆艾，仙释之净众，要荒之渠长，蔼然咸造，以义固争。佥曰德物不膺，无以贲天命；谢生不怀，无以绥万国。况即旧典，创新制，则因而易明；略小节，着大美，惟称而后可。窃订茂实，以增圣号。陛下方复允恭克让，劳谦终吉，连袂五请，始曰俞哉。夫高明资始，是之谓应元；思睿周达，是之谓齐圣； 舞范围，是之谓显功；敷施迈种，是之谓崇德；睦族济众，是之谓慈仁；祈年思永，是之谓保寿。臣不胜大愿，谨遣摄太尉、太庙藉田大礼使、门下侍郎、兼吏部尚书、同中书门下平章事、昭文馆大学士、监修国史吕夷简，上尊号曰『应元齐圣显功崇德慈仁保寿皇太后』。伏惟钦受洪册，昭迪成功，揖道观妙，授天比崇，迈任姒之踵武，袭黄老之渊宗，乂安鼎祚，以摅无穷。臣禛诚欢诚忭、顿首顿首，谨言。」金宝授司徒。礼毕， 臣称贺。 
嘉佑八年四月五日， 
     
英宗即位〔未〕改元。制曰：「王化之隆，所先者孝治；邦典之重，莫大乎尊亲。言念眇躬，获承圣绪，况钦闻于顾命，俾祗奉于母仪。敢率旧章，式陈显册。大行皇帝皇后配德宸极，比大坤维，柔范蔼于宫闱，徽音流乎天 。辅佐先帝，肃雍罔违；抚毓冲人，爱慈至厚。奉加徽称，仰慰慈颜。谨上尊号曰皇太后，(某)[其]合行册礼，令有司检详典故以闻。」 
五月十二日，礼院言；「皇太后、皇后册礼，请俟三年丧除行礼。」从之。 
治平二年九月十八日，命参知政事欧阳修撰册文并书。 
十一月十六日，郊祀礼毕，帝诣文德殿庭跪奉皇太后玉册授摄太尉、宰臣韩琦。册文曰：「嗣皇帝曙谨稽首再拜言曰：臣闻昔者明王之以孝治天下者，非家至而日见之也，盖有要道焉。推所以行于己者为天下率，尽所以奉其亲者为天下先，而四海靡然其承风矣。洪惟有宋，受命造邦，百年四圣，而小子获承之，以继我仁考之遗休余烈。方与 公卿士夙夜以思，勉其不逮，庶几如我仁考付畀之意，以申罔极欲报之心，固栗栗祗惧、不敢遑宁者也。顾惟眇末之质，提携鞠育，慈仁咻煦，至于有成，自我圣母。嗣位之始，哀迷在疚，而忧劳艰难，一日万务，协和绥靖，保佑扶持，功施邦家，亦惟我圣母。永惟至恩大德，无物可称，是用稽参典礼，率吁 心，合志一辞，恳恳惓惓。不胜大愿，谨遣摄太尉、尚书右仆射、兼门下侍郎、同中书门下平章事、昭文馆大学士、监修国史、兼译经润文使臣韩琦，摄司徒、枢密副使、尚书礼部侍郎臣胡宿，奉玉册金宝，上尊号曰皇太后。恭惟皇太后圣善明哲，柔闲静专。粤自正位中宫，内助先帝，阴礼修而教行，俭德着而下化。遂及万国，先于正家。逮夫玉几受遗，属时多难，勉徇勤请，权同听决。而明识远虑，动怀谦畏，深鉴汉家母后之失，讫不践于外朝。及归政冲人，合于《易》之进退不失其正之圣，是为全节美，固已超出前古而垂法后世。宜乎盛烈播于声诗，尊名光于典册。惟末小子，获奉温凊。呜呼!罄九州岛之富以为养，未足以尽于孝心；飨万寿之福而无疆，其永承于慈训。臣曙诚欢诚忭、稽首再拜，谨言。」金宝授摄司徒、枢密副使胡宿。礼毕， 臣称贺。 
治平四年正月十日，神宗即位未改元。制曰：「圣人之制世驭俗也，莫大乎孝治；先王之正国安人也，必先于礼经。矧惟帝母之尊，夙毗王国之化。朕绍膺宝祚，祗遹圣谟，恭遵凭几之言，深惟置器之重。遵行典册，仰奉徽名。大行皇帝皇后柔范布于公宫，阴教播于天下，辅佐先帝，贤德内修，抚爱朕躬，慈训备至。恭加懿号，允迪先猷。谨上尊号曰皇太后，其合行册礼，令有司检详典故以闻。」 
熙宁二年正月十四日，命参知政事唐介撰册文并书。 
四月二十六日，上诣文德殿跪奉皇太后玉册， 
     
授摄太尉、枢密使文彦博。册文曰：「嗣皇帝臣顼谨稽首再拜言曰：臣闻子亲生之，而恩咻仁煦，至于有成，其义若天覆无穷极。矧眇躬所毓，以提以护，乃至托王公之上而获承祖宗之余烈，亲德所载，不以极隆而愈重欤!欲报之恳，顾天下无物以称其大，是用率吁众志，顺稽典礼，一辞欣合，不胜至愿。谨遣摄太尉、枢密使、剑南西川节度使、守司空、兼侍中臣文彦博，摄司徒、右谏议大夫、参知政事臣赵抃奉玉册金宝，上尊号曰皇太后。恭惟皇太后静专柔明，亶协坤体，以承天之顺，内助英考。惇俭德以为阴教之冠，而世莫不矜式；杜私恩以保外家之贵，而俾福之长享。懿铄远虑，高出前古。肆小子缵服，惟慈训是禀，夙夜寅畏，不敢坠继承之业。比见上帝，告成大礼，仰惟我圣母保佑之力。于戏!奄有九州岛之富，而莫大之德不足报万一；孝刑四海之广，而因心之笃不足见彷佛。惟是尊名徽册，合乎万寿之无疆。末予小子，永惟左右之是奉，兹惓惓之愿。臣曙诚欢诚忭、顿首再拜，谨言。」金宝授摄司徒、参知政事赵抃。礼毕， 臣称贺。 
哲宗元丰八年三月七日，即位未改元。制曰：「王者之治国也，莫重于礼文；人子之事亲也，莫先于孝至。矧正母仪之位，实基王化之纲。顾惟冲人，祗绍大统，奉受同之遗训，崇俪极之徽名，申敕攸司，答扬盛典。大行皇帝皇后化刑四国，教被六宫。辅佐先朝，秉齐明之德；抚循菲质，致均一之仁。恭迪圣猷，奉加美称。谨上尊号曰皇太后。」四月四日， 臣贺尊皇太后，拜表如仪。 
八日，礼部言：「皇太后册，请三年丧毕行礼。」从之。 
元佑二年二月六日，命门下侍郎韩维撰册文并书。 
九月七日，发册宝于文德殿。册文阙。 
徽宗崇宁二年二月七日，制曰：「朕获承至尊，嗣有令绪。顾我烈考，寔能配天，念兹哲宗，弗克与子，遂扬末命，肆及眇躬。载惟付托之大恩，实有谘谋之初议，诞扬显册，播告治朝。元符皇后刘氏端一诚庄，柔明懿淑。谨鸣玉佩环之度，广友琴流荇之仁。天下从风，则有化家邦之道；禁中定策，则有安社稷之功。宜极褒崇，以彰报称；尚循近比，乃复旷时。适宪府之建言，俾曲台之论定，盖以弟及之义，实从于兄，母贵之因，亦系其子。既册命已加于献愍，则典章当视于慈徽。用斟酌于情文，爰进升于位号。备增仪物，崇建宫庭，以尽友恭之心，以明继述之志。于戏!礼由义起，率因事以制宜；名与功偕，斯显庸而揆实。惟德尊者物必称，而施重者报亦隆。其茂对于闳休，以永绥于遐福。可进号太后，仍令有司择日备礼册命。」 
四月二十五日，诏太后受册宝(信)[仪]，并依皇后礼制。仍以五月二十八日，上御文德殿，遣摄太尉宰臣蔡京、摄司徒门下侍郎许将，持节册命太后。册文曰：「皇帝若曰：为天 
     
下国家者，盖亲亲而贵贵。亲亲有仁而褒以恩，贵贵有礼而叙以位。此帝王之通制，而古今之共繇者也。义有所起，朕其可忘 咨尔元符皇后刘氏，夙以内德，事我昭考，而徽懿庄淑，积有显闻。化行恭俭，祥发震育。乃正坤极，以母天下，忧勤辅佐，帝实允赖。建授神器，属于朕躬，而导扬末命，乃实与焉，厥功茂矣。朕躬念先朝弗克与子，唯献愍之赠既视青宫，而《春秋》之意母以子贵，遂进厥号，于事为称。斟酌其中，断自朕心，盖以对越在天之神，而成朕友恭敦报之志也。况复 议来上，佥谋率同，诹辰孔嘉，仪物具备。今遣摄太尉、右光禄大夫、守尚书左仆射蔡京，摄司徒、左银青光禄大夫、守门下侍郎许将，持节册命尔为太后。夫以贵名缛典，敻无比隆。惟益惠迪，以茂膺斯命；惟受兹福，尊荣显融，以克保绥于永年；惟益邵乃德，以仪刑六宫，光于家邦。尚俾永世有誉而无斁，岂不伟欤!」 
哲宗元丰八年三月七日，制曰：「朕蒙休先帝，羡锡我家，钦闻凭几之音，付畀承祧之托。眷言邦媛，久侍宸闱，俾序进于宠名，敢忽忘于天下!德妃朱氏发祥庆系，协德后庭。祗慎两宫，不遗于盥馈；帅循四德，居念于保阿。实生冲人，获绍正统，申隆懿号，用契旧章。谨加上曰皇太妃。」四月四日， 臣贺尊皇太妃，拜表如仪。 
八日，礼部言：「尊皇太妃册，请三年丧毕行礼。」从之。 
元佑二年二月六日，命尚书左丞李清臣撰册文。九月七日，发册宝于文德殿。册文阙。 
淳熙十四年十月十二日，诏上皇太后尊号。诏曰：「王者丕扬孝道，稽古圣之格言；尊奉母仪，宪累朝之茂典。盖所以广思齐之化，崇内治之风。矧祗迪于遗谟，俾率循于天下，敢当昧旦，亟正鸿名。寿圣齐明广慈备德太上皇后顺则干元，章明坤载。佑我昭考，周旋五纪之间；拊予冲人，绍承四海之重。至德光乎妫汭，仁恩播于周京。徽称之崇，慈闱有耀。谨上尊号曰皇太后，命行典礼，令有司检详典故以闻。」先是，十月八日，提点德寿宫张宗尹、王寔言：德寿宫提点等处应得旧例，并合经由本官裁处事务，并奏取皇太后圣旨施行。如干预外庭事，乞取旨施行。」从之。 
十一月二十二日，礼部、太常寺言：「今检照国朝典故，神宗朝元丰八年四月八日，礼部言：『尊皇太后册，请三年丧毕行礼。』从之。今来上皇太后尊号，合行典礼，乞依上件典故，候三年丧毕行礼。诏恭依。 
绍熙元年正月一日，诏寿圣齐明广慈备德太上皇后，恭上尊号曰寿圣皇(皇)太后。册宝礼例详附重华宫尊号门。亲属与本殿官吏等各推恩有差。 
四年八月七日，诏：「寿圣皇太后圣寿无疆，来岁八十，邦家大庆，可令有司讨论典礼来上。」 
十七日，礼部、太常寺言：「奉诏讨论寿圣皇太后庆寿典礼，参照淳熙十二年礼例，先加
     
上尊号，后行庆寿礼。今欲以九月十二日，宰执、侍从、台谏、两省官集议尊号于尚书省，议毕，令学士院降诏，以九月二十四日宣布。加上尊号册宝，欲用十一月冬至。行庆寿礼用新岁元日。」并从之。 
二十八日，礼部、太常寺言：「今来加上寿圣皇太后尊号册宝，并沿册宝法物制度，令工部下文思院，参照昨逐次加上寿圣皇太后尊号册宝制度修制施行。」从之。行礼服御、百僚服色、发授册宝、宿卫仪仗、宫架乐、 吹，并如逐次上尊号之制。详见重华宫尊号门。 
九月二日，诏：「将来修制加上寿圣皇太后尊号册宝行礼，都大主管官差降授武显大夫、明州观察使、新除入内内侍副都知杨舜卿，仍以都大主管所为名。」 
十六日，诏加上寿圣皇太后尊号册宝，摄太傅并礼仪使及撰册差右丞相葛邲，太傅、礼仪使，寻以邲免，改命左丞相留正。摄侍中并书册差知枢密院事赵汝愚，摄中书令奉册并篆宝差参知政事陈骙，前导礼仪使并奏礼毕差同知枢密院事余端礼。 
同日，右丞相葛邲，知枢密院事赵汝愚，参知政事陈骙，同知枢密院事余端礼，翰林学士李巘，权兵部尚书罗点，权刑部尚书京镗，户部侍郎赵彦逾，礼部侍郎倪思，权吏部侍郎沈揆，权工部侍郎谢深甫，太常少卿薛叔似，起居郎楼钥，起居舍人陈傅良，侍御史张叔椿，左司谏章颖，右正言黄艾，监察御史曾三复、杨大法、黄度，宗正丞、兼权礼部郎官郑公显，太常博士邵康，太常主簿张贵谟等，集议于尚书省，请加上寿圣皇太后尊号曰「寿圣隆慈备福皇太后」。诏恭依。 
二十四日，诏曰：「门下：朕缵熙洽之图，遵爱钦之训。躬修孝养，展诚意于重闱；咨举庆仪，介寿祺于八帙。爰辑佥辞之进，预申显号之登。寿圣皇太后妙广坤元，崇昭母道。尧门启瑞，翊成立极之勋；京室扬徽，懋迪思齐之行。方安冲澹，享延长。欣日御于常珍，期仰陈于善颂。承圣父宁亲之乐，衍皇家奕世之休。欲阐尊荣，敢稽褒赞 惟慈是实，隆实冠于千龄；以福为名，备盖彰于百顺。将选迎长之吉，用伸奉上之恭。繄盛典之具行，谅欢心之咸得。寿圣皇太后宜加上尊号曰『寿圣隆慈备福皇太后』。其令有司详具仪注，朕当亲帅 臣诣慈福宫奉上册宝。」 
二十五日，礼部太常寺言：「将来加上寿圣皇太后尊号，欲乞是日迎奉册宝至重华宫，以俟内侍官举册宝，入诣慈福宫行礼。」从之。 
二十九日，礼部、太常寺言：「加上寿圣皇太后尊号金宝一钮，欲以『寿圣隆慈备福皇太后宝』为文。」从之。 
十一月八日，诏奉上册宝，依礼例用 吹导引，更令临安府差乐人一百人，自祥曦殿门外作乐，导引册宝至重华宫。 
同日，诏：「今月二十日车驾诣慈福宫奉上尊号册宝毕，从驾臣僚并仪卫等 
     
并簪花，从驾还内。」 
九日，诏加上尊号册宝，差行礼官：押册案吏部侍郎一员，工部尚书赵彦逾。押宝案礼部侍郎一员，翰林学士兼侍读李巘。奏中严外办礼部侍郎二员，权兵部尚书兼权吏部尚书罗点、侍御史张叔椿。进接圭殿中监一员，权刑部尚书兼侍讲京镗。导册宝太常卿，权工部侍郎兼权给事中谢深甫。举册官二员，起居郎兼权中书舍人楼钥、起居舍人兼权中书舍人陈傅良。举宝官二员，右司谏章颖、右正言兼侍讲黄艾。奏解严礼部郎中二员，监察御史曾三复、杨大法。太常博士三员，赞引太傅、太常丞兼权都官郎官吕棐。赞引前导礼仪使、太常主簿张贵谟。赞引太常卿，太常博士邵康。押乐太常卿，太常少卿詹体仁。协律郎，监察御史黄度。前导皇帝行礼，知闾门事兼客省四方馆事兼枢密副都承旨吴、知合门事兼客省四方馆事谯熙载。进中严，知合门事兼客省四方馆事韩侂胄。进外办兼进解严。权知合门事兼客省四方馆事刘(考)[ ]。 
同日，诏差行礼内侍官：读册，王俞。读宝，杨诏先。尚宫奏请前导，谢恕。承旨宣答，王凑。司言前导，刘信之。前导奏请皇帝行礼，黄汝霖、徐考叔、蒋安常、杨荣显。进接大圭，李大谦。前导寿圣皇太后，张延礼、吴思义。举册，何靖、罗元、谭尧弼、任嘉谋、张从政、刘世修。举宝，张谦、张评、陆洵、李枢。举册案，任资深、李抡、任邦俊、于忠正。举宝案，吴惟忠、邝安祖。赞引。张玠。 
十七日，为加上寿圣皇太后尊号册宝，行礼前三日奏告天地、宗庙、社稷、宫观。 
二十日，加上寿圣隆慈备福皇太后尊号册宝。前一日，有司设御幄于大庆殿御屏风后之西，行发册宝之礼。仪注备载于重华宫尊号门。其日早，慈福宫设寿圣隆慈备福皇太后座于慈福殿，南向。俟大庆殿前发册宝礼毕，礼部率辇官捧擎册宝进行，仪仗 吹振作，仪卫等以次援卫，太常博士、太常卿、举册举宝官、吏部礼部侍郎步导，太傅、侍中、中书令步从。至和宁门外，太傅以下皆上马，导使至重华宫门外，步导、步从至重华宫殿门外，权置定。仪仗、 吹、仪卫等分列于宫门之内外，乐正帅工人以次入。赞者引押乐太常卿、协律郎入就位。举册官举册兴，中书令奉册；举宝官举宝兴，侍中奉宝。吏部侍郎押册案，礼部侍郎押宝案，先诣殿上褥位北向置定，少退立。太常博士、太常卿前导册宝进行，入殿门，宫架作《正安》之乐。太常博士引太傅后从至殿下，乐止。册宝升殿，宫架作《圣安》之乐。置册宝于案讫，乐止。中书令、侍中、举册举宝官、太傅以下并少立，举册宝内侍举册宝兴，举册宝案内侍举案先入，诣慈福宫寿圣隆慈备福皇太后座前东褥位，西向置定。太傅以下俱降阶归幕次，以俟拜笺表。都大主管官前导册宝进 
     
行，宫架作《正安》之乐。举册宝内侍置册宝于案，乐止。俟皇帝至重华宫殿上降辇，入诣慈福宫，易服通天冠、绛纱袍，内侍跪进大圭。皇帝执大圭，诣寿圣隆慈备福皇太后座前北向褥位立。内侍引司言，司言引尚宫，尚宫引寿圣隆慈备福皇太后出合，宫架作《坤安》之乐。升座，乐止。皇帝再拜，躬奏万福，又再拜讫，退诣座之东褥，西向褥位立。举册内侍举册兴，宫架作《圣安》之乐。次举册案内侍举案置于寿圣隆慈备福皇太后座前褥位，北向置定。内侍跪进册于案，乐止。次读册内侍北向立，举册内侍跪举册，读册内侍跪读册。册文曰：「皇帝臣(炖)[惇]，身见三世，再逢揖逊，四上宝册，稽诸往牒，邈无前闻。衍徽称，举褥仪，于以侈大庆而章盛德，其可已乎!恭惟寿圣皇太后庄正静渊，恭俭仁惠，夙有全行，俪尊匹休。厥初中兴，外虞略平，内治当饬，时则助我皇祖，躬帅九御，祗奉慈宁，夙夜辅佐，讫底绥靖。帝勋已成，神器有托，时则赞我皇祖，法尧禅图，脱屣万乘，高蹈少广，宴乐大庭。重华御邦，日严至养，调虞其间，两宫愉怡。以恩以礼，有慈有孝。越兹冲人，获以菲质，诞受舜禅，尊若彝训，亦克用乂。揆厥所元，繄圣祖母保佑是赖，其曷敢弗钦!永惟爱笃者报宜厚，道大者名必闳，乃考国章，率吁众志，将以元日上万岁寿于东朝。先卜初阳，奋扬馨烈，庶以慰亿兆人之望。臣不胜大顾，谨奉玉册金宝，加上尊号曰『寿圣隆慈备福皇太后』。夫老氏三宝，慈居其先；戴经百顺，福欲其备。窃惟殿下与坤元合德，而无一物之不成，不曰慈之隆乎 与太极同体，而无一事之不顺，不曰福之备乎 萃厥二美，固已揭之宫名，昭示天下矣。今者申辑闳休，增崇丕号，又孰有大于此者乎 伏愿殿下对越嘉会，昭迪令猷，协海宇之欢心，袭宫闱之重庆，永膺寿嘏，绥于圣父，以施于孙子，同垂万世无疆之休，岂不韪欤!臣诚欢诚忭、稽首再拜，谨言。」读讫，俛伏，兴。举册内侍奠册，举册兴，并册案退，各复位。次举宝内侍举宝兴，宫架作《圣安》之乐。举宝案内侍举案置于寿圣隆慈备福皇太后座前，北向褥位置定。内侍跪进宝于案，乐止。次读宝内侍北向立，举宝内侍跪举宝，读宝内侍跪读宝。 谨稽首再拜言：臣闻维宋受干命，德茂坤极，咸以显闻，克配祖烈，率时令范，诒宪有家。亦维累圣承绪，章明孝治，崇阐懿铄，以济登兹。肆皇祖绍隆炎运，则有淑哲，与圣作合，积仁流泽，燕及世嗣，亶时休哉!若昔文王，大姜之孙，大任之子。《诗》美大任，上嘉大姜，列在《周雅》，传诵不泯。矧我大母，寿绵八宝以「寿圣隆慈备福皇太后」为文。读讫，皆如上仪，退复位。皇帝诣寿圣隆慈备福皇太后座前，北向褥位立，尚宫奏请拜，皇帝再拜，俛伏，跪奏：「皇帝臣(炖)[惇]稽首言：伏惟寿圣隆慈备福 
      
皇太后殿下深仁衍庆，显号增崇，家国均欢，古今盛美。」俛伏，兴，又再拜。内侍承寿圣隆慈备福皇太后旨宣答曰：「皇帝来陈宝册，昭衍尊名，圣孝日崇，实增丕庆。」皇帝又再拜，退诣座之东，西向褥位立。内侍诣寿圣隆慈备福皇太后座前跪奏礼毕，寿圣隆慈备福皇太后降座，宫架作《坤安》之乐。入合，乐止。内侍前导皇帝退，释大圭，内侍跪受大圭讫，皇帝易靴袍，诣重华宫贺至尊寿皇圣帝、寿成皇后，如宫中之仪。次宰执率文武百僚诣重华殿下稍西，拜笺贺寿圣隆慈备福皇太后。次移班拜表，贺至尊寿皇圣帝。次移班拜表，贺寿成皇后讫，退，仪仗、 吹、仪卫以次退。应从驾臣僚俟从驾还内。 
二十四日，宰执率文武百僚诣文德殿拜表称贺。 
二十九日，诏修制加上寿圣隆慈备福皇太后尊号册宝礼毕，依淳熙十二年、绍熙元年奉上尊号册宝体例等推恩，内白身人候有名目日特(非)[作]转官收使。都大主管官杨舜卿、承受官张彦臣合转两官，吏部奏以碍止法，诏各与转行一官。余该册宝转两官人准此。 
五年六月十六日，内降诏曰：「门下：朕缵列圣之绪，罔敢弗钦；奉重闱之尊，惟惧不称。比以慈宸之孝，未崇祖后之隆名，兹举旧章，实循大卞。寿圣隆慈备福皇太后功侔太极，德配高皇。蚤辅中兴之勋，母仪四海；洊参内禅之烈，福备三朝。顾惟菲躬，尝加徽称，敢扬玉几之命，载(藏)[蒇]瑶编之仪。谨上尊号曰『寿圣隆慈备福太皇太后』，合行典礼，令有司检详典故以闻。」 
庆元二年十月三日，恭上寿圣隆慈备福太皇太后尊号曰「寿圣隆慈备福光佑太皇太后」。册文右丞相京镗书撰，篆宝知枢密院事郑侨。诏曰：「朕躬修孝道，务协礼经。奉三朝母仪之崇，必极推尊之典；合万国人心之愿，少伸归美之诚。增衍鸿名，预颁明诏。寿圣隆慈备福太皇太后道先太极，德广重坤。胥宇同功，丕赞中兴之业；补天契妙，屡参内禅之谟。冲虚自适于性贞，安乐方延于寿祉。属圣父倦勤之际，命菲躬嗣服之初，率慈训之禀承，荷深仁之覆护。虽殚至养，念莫报于隆恩；茂阐徽音，宜亟加于显号。以着辉光之盛，以昭保佑之休。尚需吉制之行，首备缛仪之举。邦家之庆，臣子攸同。」 
同日，奉上寿圣隆慈备福光佑太皇太后、寿成惠慈皇太后尊号册宝。前一日，有司设御幄于大庆殿御凫后之西，行发册宝之礼。仪注备载于寿康宫尊号门。其日早，慈福宫设寿圣隆慈备福光佑太皇太后座于本殿，南向；寿慈宫设寿成惠慈皇太后座于本殿，南向。俟大庆殿行发册宝礼毕，礼部率辇官于大庆殿门外，捧擎寿圣隆慈备福光佑太皇太后、寿成惠慈皇太后、圣安寿仁太上皇帝、寿仁太上皇后册宝进行，仪仗、 吹振作，仪卫等从行。太常 
      
博士、太常卿、举册举宝官、吏部礼部侍郎步导，太傅、侍中、中书令步从至和宁门外，寿康宫册宝于和宁门外幄次，权行安设讫。内仪仗、仪卫各分一半，于幄次前排立。太傅以下皆导从。慈福宫、寿慈宫册宝，都大主管官往来照管。至慈福宫门外，步导、步从至慈福宫殿门外权置定，仪仗、 吹、仪卫等分列于慈福宫门之内外，乐正帅工人入。押乐太常卿、协律郎入就位，举册官跪举寿圣隆慈备福光佑太皇太后册兴，中书令奉册，吏部侍郎押册案(外)[升]西阶，奉册实行礼等官(外)[升]降皆自西阶。先诣殿上褥位北向置定，少退立。举宝官跪举寿圣隆慈备福光佑太皇太后宝兴，侍中奉宝，礼部侍郎押宝案，先诣殿上褥位北向置定，少退立。举册官跪举寿成惠慈皇太后册兴，吏部侍郎押册案，先诣殿上褥位北向置定，少退立。举宝官跪举寿成惠慈皇太后宝兴，礼部侍郎押宝案，先诣殿上褥位北向置定，少退立。礼直官、太常博士、太常卿前导册宝进行，入殿门，作《正安》之乐。太常博士引太傅从(从)至殿下，乐止。册宝(外)[升]殿，作《圣安》之乐。至殿上，跪置册宝于案讫，乐止。中书令、侍中、举册举宝官兴，太傅以下并少立。举册宝内侍跪举慈福宫册宝兴，举册宝案内侍跪举册宝案兴，先入诣慈福宫寿圣隆慈备福光佑太皇太后座前稍南在东褥位，西向置定。举册宝内侍跪举寿慈宫册宝兴，举册宝案内侍跪举册宝案兴，先入诣寿慈宫寿成惠慈皇太后座前稍南在东褥位，西向置定。太傅以下俱降阶，各归幕次，以俟拜笺。都大主管官前导册宝进行，作《正安》之乐。册宝入宫，举册宝内侍各置册宝于逐殿册宝案，乐止。兴。都大主管官往来照管。俟皇帝自后殿服靴袍出，乘辇出和宁门，将至慈福宫，文武百僚迎驾，奏圣躬万福讫，权退，如值雨露湿，权免册宝下，行礼官免奏圣躬万福。以俟立班拜笺。俟皇帝至慈福宫殿上降辇，入诣慈福宫，服通天冠、绛纱袍，内侍前导皇帝，内侍跪进大圭。皇帝执大圭，诣寿圣隆慈备福光佑太皇太后座前褥位北向立。内侍引司言，司言引尚宫，尚宫引寿圣隆慈备福光佑太皇太后出合，作《坤安》之乐。升座，乐止。皇帝再拜讫，奏万福讫，又再拜讫，退诣寿圣隆慈备福光佑太皇太后座之东褥位〔西〕向立。举册内侍跪举册兴，作《圣安》之乐，举册案内侍举册案置于寿圣隆慈备福光佑太皇太后座前褥位北向置定，立。内侍跪进册于案，乐止。举册内侍兴，少立，读册内侍北向立，举册内侍跪举册，读册内侍跪读册。册文曰：「皇帝臣扩谨稽首再拜言曰：臣闻章献有保护仁皇之恩，故尊称上于明道临政之始；昭慈有亲立光尧之绩，故鸿名揭于建炎登极之初。盖不能忘者宗社蒙赖之训， 
      
而福本弥固，身历四朝而母仪益彰，三逢揖逊之盛时，六受尊崇之大典，九州岛四海极其奉养，三宫四殿恃其调虞，则又穷古亘今，见所未有。臣猥以眇质，获侍重闱，诞膺圣父神器之传，悉本太母慈训之禀。故践位以来，大惧凉薄无以钦承畀付之重，寡昧无以仰答生成之隆，辄遵昭代之宪章，博采 工之颂述，发扬景铄，衍着徽称，以殚臣子之微诚，以侈邦家之大庆。虽洪造不容于摹写，然闳休或可以铺张。永惟高世懿行，辉映简编，将赫赫明明而不泯，不曰光乎 启后大功，乂安宗鹢，将继继承承而不赞，不曰佑乎 臣不胜大愿，谨奉玉册金宝，加上尊号曰『寿圣隆慈备福光佑太皇太后』。钦惟殿下福兮方至之川，寿兮不老之椿，与乾坤以齐久，居宇宙而独尊。亿载万年，永保我子孙黎民。」读讫，俛伏兴。举册内侍奠册 不容已者国家推崇之典。矧我太母，贶施于冲人者靡不备至，视章献、昭慈有光焉。自缵绍丕图，欲少伸报效，而缛仪未举，显号未增，宁非今日之旷礼欤!恭惟寿圣隆慈备福太皇太后德全淑哲，性秉柔明。沙麓储灵，夙符梦月之兆；洽阳锺气，蚤示俔天之祥。来嫔高宗，为宋圣后。方化龙渡江，时未底于宁谧，则同济于艰难；及息马论道，邦已臻于嘉靖，则相成于警戒。逮三圣法尧蹈舜，倦勤与子，则又密参内襌之谟。迹其均苦淡，更险夷，以丕赞中兴，则启夏之涂山也；调滑甘，承颜色，以祗奉慈宁，则媚姜之大任也。恭俭而寡嗜好，谦肃而多诵读，则汉之光烈明德也；献规而有雅体，着论而抑外家，则唐之太穆文德也。至于年过八，举册兴，并册案退复位。读册内侍退复位，举宝内侍跪，举宝兴，作《圣安》之乐，举宝案内侍举宝案置于寿圣隆慈备福光佑太皇太后座前褥位北向置定，立。内侍跪进宝于案，乐止。举宝内侍兴，少立，读宝内侍北向立，举宝内侍跪举宝，读宝内侍跪读宝。宝以「寿圣隆慈备福光佑太皇太后宝」为文。读讫，俛伏兴。举宝内侍奠宝，举宝兴，并宝案退复位，读宝内侍退复位。次前导皇帝诣寿圣隆慈备福光佑太皇太后座前褥位北向立，尚宫奏请拜，皇帝再拜，俛伏，跪奏：「皇帝臣扩稽首言：伏惟寿圣隆慈备福光佑太皇太后殿下燕诒德远，翼拥恩深，迭贡号徽，永绵福佑。」俛伏兴。又奏请拜，皇帝再拜讫，内侍诣寿圣隆慈备福光佑太皇太后座前，承寿圣隆慈备福光佑太皇太后旨，退，西向答曰：「皇帝陈仪祲缛，登号辉华，备体爱钦，益深喜怿。」又奏请拜，皇帝再拜讫，退诣寿圣隆慈备福光佑太皇太后座之东褥位，西向立。内侍诣寿圣隆慈备福光佑太皇太后座前俛伏，跪奏礼毕。奏讫，俛伏兴。寿圣隆慈备福光佑太皇太后降座，作《坤安》之乐。入合，乐止。内侍前导皇帝退，释 
</div>
    <div class="pagination">
<a href="宋会要辑稿_page214.html">上一页</a><span>...</span><a href="宋会要辑稿_page210.html">210</a><a href="宋会要辑稿_page211.html">211</a><a href="宋会要辑稿_page212.html">212</a><a href="宋会要辑稿_page213.html">213</a><a href="宋会要辑稿_page214.html">214</a><span class="current-page">215</span><a href="宋会要辑稿_page216.html">216</a><a href="宋会要辑稿_page217.html">217</a><a href="宋会要辑稿_page218.html">218</a><a href="宋会要辑稿_page219.html">219</a><a href="宋会要辑稿_page220.html">220</a><span>...</span><a href="宋会要辑稿_page216.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
