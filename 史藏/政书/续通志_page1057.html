<!DOCTYPE html>
<html>
<head>
    <meta charset="UTF-8">
    <title>续通志 - 第 1057 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 1057 页/共 1359 页</h1>
    <div class="content">见授中书左丞行省江西二十五年拜四川等处行尚书省平章政事兼总军务改行中书省平章政事其兄特穆尔托噶 【经世大典作持 
穆尔托欢】 初以蒙古军千户从伐蜀有功授万户从大军攻重庆重庆降收其众徇下流诸城留镇夔门兼本路安抚司达噜噶齐递升诸蛮 
夷部宣慰使加都元帅伊实布什蛮叛与雅尔哈会兵讨平之征缅都元帅死于军

　　△萨奇苏

　　萨奇苏回鹘人其国阿达都督托果斯之次子也初为太祖弟乌珍笔且齐领王傅乌珍薨长子济伯格蚤世嫡孙塔齐尔幼庶兄托迪欲 
废嫡自立萨奇苏与和尔果斯驰自皇后及授塔齐尔以皇太弟宝袭爵为王以功分治黑山以南之地从宪宗攻钓鱼山建言乘势定江南帝 
嘉纳焉宪宗崩额呼布格争立诸王多附之萨奇苏驰见塔齐尔力言宜协戴世祖塔齐尔从之及世祖即位授北京宣抚使锄奸抑强辽东以 
宁会高丽有异志帝遣使究治则委罪于其臣洪察呼械送京师道辽东萨奇苏访知洪察呼以直谏迕意即奏疏为直其事帝命释之李璮叛 
命帅师从宗王哈必齐讨之璮伏诛哈必齐欲屠城萨奇苏力争止之众大悦授山东行省都督迁经略统军二使 【按世祖纪云分益都军 
民为二董文炳领军萨奇苏治民与本传异】 兼益都路达噜噶齐时兵燹后民之牛具为之上闻验民丁力官给之统军超布哈田游无度害 
稼病民元帅伊苏岱尔据民田为牧地萨奇苏随时表闻有旨仗超布哈令伊苏岱尔还其田璮故将毛璋欲率诸部谋执萨奇苏以归宋璋党 
上变乃袭璋斩之萨奇苏尝慕古人举亲举雠之义叛帅故卒得与子姓参用公论多之山东岁屡歉为请粟具恤又奏蠲其田租山东人刻石 
颂德卒谥襄惠

　　△额讷格尔

　　额讷格尔字正卿其先属永古特部徙居临洮之狄道金略地尽室迁辽东曾祖特穆尔英格仕金为马步军指挥使官名有马因以马为 
氏祖博索玛伊尔徙净州 【按元地理志净州路领县天山原文作静州误今改正】 之天山宣宗迁汴父实喇齐苏为凤翔府兵马判官死 
国事额讷格尔好学负气会国兵破汴时母北行间关锋镝中北见宪宗命赞布扎尔为断事官以燕故城为治所额讷格尔慨然以治道自任 
政事修举岁壬子料民丁于中原凡业儒者试通一经即不同编户着为令甲儒人免丁实额讷格尔始之也尝建言立常平仓举贤士杨春卿 
张孝纯辈分布诸郡号称得人又罗致名士敬鼎臣授业馆下荐引马文玉牛应之辈为参佐后皆位至卿相已未世祖以亲王南征从行至汴 
令专馈饟及世祖即位将亲征额哷布格额讷格尔市马以助军帝厚赡其家拜礼部尚书四年南边不靖建言光颍等处立榷场岁得铁以铸 
农器易粟输官不惟官民两便因可以镇服南方诏以本职兼领煽治未行以疾卒赠梁郡侯谥忠懿子孙登仕籍着甚众曾孙祖常自有传

　　△实保

　　实保辉和尔人父奇凌贝鄂齐尔智勇过人领兵来归太祖从征回回国数立功将重赏之自请为本国古鲁城达噜噶齐从之卒实保事 
世祖潜邸命长笔且齐中统元年为户部尚书宗正府扎尔古齐额哷布格之叛帝命实保诣河西督粮至西京北闻万户阿实克特穆尔将从 
额哷布格实保矫制召其军赴行在委曲谕之且以西京钱粮给其军遂率见帝帝曰战阵之间得一夫之助犹为有济实保以二万军至其功 
岂少哉海都叛世祖将讨之先命实保传旨往谕海都听命既退军置驿 【按特哩传云使至海都欲伺其隙谋害之与此所云听命退军者 
互异】 而丞相安图军先巳克和尔和大王部曲海都谓实保曰我不难于杀汝念我父尝受书于汝姑遣汝归以安图之事闻非我罪也实保 
以闻命为中书右丞商议政事妻以宗王之女博啰章公主明年复使海都谕之来归海都辞以畏死不敢实保奏使奔走三年时年巳七十矣 
命为翰林承旨给全俸养老后卒子乌噜斯哈美至元二十三年授浙东宣慰使浙东盗起铸印玺僭称天降大王乌噜斯哈美讨平之移镇广 
西峒蛮罗天佑作乱招降之卒子耀珠宗正府扎尔古齐

　　△特哩

　　特哩奈曼人居绛州祖拜布哈为宗王巴图傅特哩有谋略早岁宿卫王府巴图分地平阳以特哩监隰州中统初调平阳马步站达噜噶 
齐至元初宗王海都叛廷议欲伐之世祖以宗室之情欲择谨密者往使焉左右以特哩对遂召见帝嘉其辩宪曰止事非汝不可然必先诣巴 
图蒙古特穆尔王所相与计事而后行使二人副之特哩既奉命欲直造海都境副者弗从以上命不可特哩曰亲承密旨汝辈违则当诛副者 
惧而从之既至海都日召宗亲宴饮将伺其隙谋害之 【与前传互异】 特哩厉声曰且食勿语望语言脱口相摭为罪耶良久海都曰直哉 
因厚赠以行既至巴图蒙古特穆尔王所具告以故王曰祖宗有训叛者人得诛之如通好不从奉师以行天罚我即外应剿绝不难矣特哩还 
悉以事闻后屡使巴图王所道遇海都游兵副者前行遇害特哩后至曰我为天子使可以非礼犯耶游兵语屈乃释之遂独得还帝尝谓侍臣 
曰有特哩则朕之宗族将不失和矣海都觇伺巴图王为备巳严意乃帖然特哩始终凡四往返厯十四年帝谓曰在朝官之要重者惟汝所择 
对曰臣毋在绛州老且病得侍朝夕幸也诏从其请授绛州达噜噶齐十五年平阳李二谋乱特哩捕问尽得其状十八年病卒于官子达兰台 
嗣官

　　△阿锡页

　　阿锡页西域佛琳人通西域诸部语工星厯医药初事定宗直言敢谏时世祖在藩邸器之中统四年命掌西域星厯医药二司事后改广 
惠司仍命领之世祖尝诏都城大作佛事集教坊妓乐及仪仗以迎导阿锡页奏曰高丽新附山东初定江南未下天下疲弊此无益之费甚无 
谓也帝嘉纳之至元五年从猎保定日且久乃于帝前语供给之民曰得无妨尔耕乎帝为罢猎十三年丞相巴延平江南还奸臣以飞语谗之 
阳锡页叩头谏得解 【按巴延传云巴延取宋而还阿哈玛特诬以平宋时取其玉桃盏帝命按之无验遂复其任】 寻奉诏使西北宗王鄂 
勒欢所既还拜平章政事固辞擢秘书监领崇福使迁翰林学士承旨兼修国史大德元年授平章政事成宗崩内旨索星厯秘文阿锡页厉色 
拒之仁宗时封秦国公卒追封佛琳忠献王子阿里雅秦国公崇福使达罕翰林学士承旨哈斯光禄卿奇尔济苏同知泉府院事老哈广惠司 
提举

　　△库库

　　库库字子清本默尔奇斯氏部族世居布尔罕呼尔敦之地其俗骁勇善骑射诸族颇惮之国初举族内附世祖居潜邸选库库为近侍岁 
甲辰世祖闻王鹗贤征至问以治道命库库与廉希宪皆师事之库库每旦起盛饰其冠服鹗让之库库悔晤明日纯素以进鹗乃悦壬子奉命 
佥诸路军籍所至无扰人皆德之及还命领燕京匠局世祖即位特授中书左丞未几迁大名路宣抚使卒子坚通字永叔少孤甫十岁即从王 
鹗游既长奉命入国学复从许衡游弱冠入侍禁廷累官御史台侍御史至元二十四年扈从东征屡战有功迁燕南河北道肃政廉访使遂拜 
河南行省平章政事驿召赴阙未拜以疾卒

　　△图古勒

　　图古勒字亲臣喀喇伊聂之孙雅尔塔实第九李也自幼侍世祖命与额森特穆尔博果密从许衡游帝问其所学图古勒对曰三代治平 
之法也帝喜除蒙古学士客省使进兵部郎中迁佥太史院尝燕见世祖屡陈古今治乱政要多所裨益至元二十年迁中书右司郎中未几大 
宗正色彻肯荐掌其府判署阅诸狱文案尝暮归愀然曰今日所议死案于心有疑未得所以活之他日归喜曰我得之矣于法当流徒边地迁 
吏部尚书时哈喇哈斯为湖广平章尝与图古勒同在大宗正素知其贤举以自辅遂授湖广右丞时湖南北多盗图古勒擒杀盗首乔大使尸 
诸市羣盗顿息湖南宣慰张国纪创征夏税民弗堪图古勒屡请罢之 【二事见哈喇哈斯传并作哈喇哈斯事】 二十九年辰州蛮叛副枢 
刘国杰佥院苏玛拉移文索辰澧沅间弩士哈喇哈斯以民弗习战弗许图古勒曰因蛮政蛮古所利遂与之果以此获胜成宗即位迁江浙右 
丞适岁旱方至而雨民心大悦未几召还迁枢密副使大德七年卒赠赵国公谥文肃子舒苏晋宁路总管

　　钦定续通志卷四百七十二

　　●钦定续通志卷四百七十三　列传二百七十三

　　列传

　　元 【二十七】

　　○元二十七

　　达春　　　巴延　　　伊克德济　　额森鼐尔　托里实克　呼喇珠　　丹珠尔　　托欢　　　锡里巴　　布哷齐　　齐喇 
　　　安巴　　伊苏岱尔　实都尔

　　达春
　　巴延
　　伊克德济
　　额森鼐尔
　　托里实克
　　呼喇珠
　　丹珠尔
　　托欢
　　锡里巴
　　布哷齐
</div>
    <div class="pagination">
<a href="续通志_page1056.html">上一页</a><span>...</span><a href="续通志_page1052.html">1052</a><a href="续通志_page1053.html">1053</a><a href="续通志_page1054.html">1054</a><a href="续通志_page1055.html">1055</a><a href="续通志_page1056.html">1056</a><span class="current-page">1057</span><a href="续通志_page1058.html">1058</a><a href="续通志_page1059.html">1059</a><a href="续通志_page1060.html">1060</a><a href="续通志_page1061.html">1061</a><a href="续通志_page1062.html">1062</a><span>...</span><a href="续通志_page1058.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
