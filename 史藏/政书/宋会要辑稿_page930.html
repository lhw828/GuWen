<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 930 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 930 页/共 1125 页</h1>
    <div class="content">二月一日，诏医官能蒙、李九龄每日御前医药祗应，特与免今春点试官一次。以上《光宗会要》。
 职官 宋会要辑稿 职官二三 〔太仆寺〕 车辂院 
     
宋会要辑稿 职官二三



〔太仆寺〕


车辂院


【宋会要】


车辂院旧不载，御辇院掌乘舆步辇供奉及宫闱车乘之事。神宗正名，废群牧司，供乘舆法物，则归车辂院。有监官三员。一员内侍，一员文臣京朝官，一员武臣。

建炎三年罢，绍兴十二年，因前东京车辂院人吏王道陈(迄)[乞]，遂诏车辂院官吏依旧例减半差。

淳熙六年五月七日，诏：「今岁明堂大礼，添修五辂，差内侍官一员提点。」

八月十日，诏：「车辂院见教习五辂大平车，除玉辂教车见入丽正门里教习，其余金、象、革、木四辂并驾士军兵等，可自十一日以后，并令入丽正门里阅习三日。」

嘉泰三年六月二十七日，吏部言：「乞将兵部长贰如每岁车辂院有所辖(迁)[选]人三员以上，许各荐举二员，与监官监门官通行荐举。」从之。先是，监车辂院门王琳言：「窃见淳熙七年二月二十三日举员指挥，该载在京六曹寺监长贰如所辖选人三员以上，许各举改官二员。缘当来集议之时，本院监官、监门官俱系使臣，未曾堂除，通差选人，是致于指挥内止称，若兵部长贰各举车辂院官一员，送部勘当。」故有是命。

开禧二年正月十七日，都省言：「前监门行车

     
辂院门王琳状，车辂院官依在京日例，任满无遗阙，减三年磨勘。数内监内官一员，后来方始通差选人。上件赏格，监官每次替移，并已陈乞收使，独监门官前后多是使臣，注授因循，有失检照前后指挥，任满陈乞一例推赏。琳昨在任日，乞照前后已降指挥，与减磨勘，以举考及格离任半年。欲望指挥同在京局务门官例沾微赏。」从之。
 职官 宋会要辑稿 职官二三 〔太仆寺〕 骐骥院 
     
骐骥院


元丰二年七月二十一日，诏：「左骐骥院地狭，马多病死。其以旧养牛院、击鞠院、左骐骥院营、御厨营地为左骐骥院，仍取昨废左右天坊屋材增修。徙左骐骥院营、御厨营于废营。」

淳熙二年正月二十七日，诏：「左右骐骥院监官依旧堂除。」

七月二日，诏：「左右骐骥院自今将御前马院割移名粮教骏内或有阙额，不得便行招剌。候御前马院保明到人剌讫，发遣着役。」

六年五月七日，枢密院奏：「左右骐骥院申，本直以一百三十一人为额，见阙三十七人。乞下殿前司，于供圣骁骑指挥内将虞候至长行年四十已下，以过犯少人内差拨。」诏兵部行下所属，与拣填十人。既而十五年八月五日，本院又言：「近降指挥，裁减作一十一人为额。今来除出职事故及放停及拣充班直，见阙四十人。」诏许拣填二十人。

十四年四月九日，诏：「左骐骥院减骑御马一十人，教骏四十三人，右骐骥院减马直一十人，教骏三十七人。」以司农少卿吴燠议减冗食，下敕令所裁定，故有是命。

绍熙二年五月九日，骑御马左右直言：「本直人兵元额管一百三十一人，近裁减作一百一十一人。今来除出补、事故、年及、停放并拣充班直养老外，止见管六十四人，见阙四十七人。乞下殿前司，照所阙人数，于拱圣骁骑指挥内拨填赴直。」诏拣填二十人。

庆元二年十一月二十八日，兵部言：「左右骐骥院骑御马左右其直元额管一百三十一人，淳熙十四年，敕令所裁减作一百一十一人为额，系应奉常朝殿及车驾行幸等事。今两直止有管四十四人，见阙六十七人。元丰令：诸本直长行遇阙，合于殿前司拱圣骁骑指挥内将虞候至长行非三路人拣选配填。」诏令拣填三十人。
 职官 宋会要辑稿 职官二三 〔太仆寺〕 养象所 
     
养象所


【宋会要】


     
养象所在玉津园东北，掌豢养驯象，每四月送象于应天府宁陵县西汴北陂放牧，九月复归。岁令玉津园布种象食茭草十五顷。

太祖干德五年八月，有大象一自南来，至京十余日。命差许州奉化兵五百人执之，置养象所。其后有吴越、交趾、广韶诸州所进四十五(顷)[头]。

真宗天禧五年正月，玉津园养象所言：「旧管象四十六，今止三头，望下交州，取以足数。」诏知广州段晔规度，如有，即以进来，勿须宣索。

神宗熙宁六年七月，诏颁《南郊教象仪制》，凡七驯象，御札降关应天府宁陵县，九月旦发赴京。所用转光旗十五，铜沙罗一，鼓十，乘骑人七，簇引旗鼓人三十一。排引日，选驯象六，在六引之前六：原脱，据本书职官二三之一○补。，行中道，分左右，各备鞍、莲花座、紫罗绣 、蕉盘、钤王笔、杏叶络头络：原作「六」，据本书职官二三之一○改。。一人骑，四人簇引，并花脚乌巾、绯絁、青樱桃锦络缝四 (曰夕)衣，涂金双麻带。一内侍押象，绣衣执挝。

淳熙十六年十二月八日，宰执进呈兵部申乞收买驯象，上曰：「见设象所，经从骚扰不可言，不如且已。将来郊祀，不用亦可。」
 职官 宋会要辑稿 职官二三 〔太仆寺〕 群牧司 
     
群牧司


【宋会要】


     
旧有群牧制置使，以枢密使领之。嘉佑五年八月，以权陕西转运副使薛向专领本路监牧及买马公事，相度原州德顺军置买马场。其同州沙苑监并凤翔府牧地勾当使臣，更不下 牧司举官，并令薛向保荐。

【宋会要】


     
旧制：国马之政，皆骐骥二院监官专之。咸平三年，置 牧司，领内外牧之政，自骐骥院而下皆听焉。 牧制置使：景德四年八月，以兵部侍郎、知枢密院事陈尧叟兼 牧制置使。时内侍省副都知阎承翰为都监，(直)[真]宗议以尧叟充使。尧叟自陈：「居近密之职，而与承翰联事，合选舆议。」帝曰：「国马，戎事之本，宜得大臣总领，不可辞也。」自是常以枢臣领之。同 牧制置使：不常置，曾历中书枢密院及使相、宣徽、节度使为之。 牧使：咸平三年九月，以枢密直学士、主客郎中陈尧叟为制置 牧使。凡内外牧之事，皆领焉。四年，尧叟同知枢密院事，以礼部郎中、知制诰薛映充使。景德四年，复命尧叟为 牧制置使，因以制置 牧使为 牧使。大中祥符四年，知制诰朱巽带使职出知江陵府。五年，巽以擅牒给驿马被劾，解使职，自是不复有外任兼领者。同 牧使：不常置，以待制以上为之。 牧副使：景德三年七月，以内侍省左班副都知阎承翰为之。天禧元年十月，以枢密都承旨杨崇勋为之。 牧

     
都监：大中祥符三年八月，以入内内侍省副都知张继能为之。 牧判官：景德二年，以著作郎王晓为之。四年九月，增置一员，以太子中允田谷充。后每岁更出诸州巡防，监点鞍马。
真宗咸平三年十月，制置 牧使陈尧叟请令诸有监牧处，知州、知军、通判兼管内 牧事，从之。

六年四月，令河北转运使兼 牧事。

景德二年七月， 牧判官、著作佐郎王晓上《 牧故事》六卷，乞藏于本司，以备详阅。真宗览之，嘉其详博，特允所请，仍诏奖之。

四年十月， 牧制置使陈尧叟言：「本司事多，其常程文字，请止书检。其帖牒令 牧使、副、判官印书施行。」从之。

十一月二十二日， 牧制置使请易河北诸军牝马三千余匹，送诸监。从之。

大中祥符三年六月，诏：「 牧司更不置本司提点院务坊监公事所名目，其本行公人并行遣过文案，并委 牧司指挥。」

五年二月， 牧制置(使)[司]言：「本司事务颇繁，望令 牧使已下，每日巳时前，就本司同商议。其有兼职者，许巳时后赴他局。」从之。仍每月赐钱五十千，充公用。

是月， 牧制置司言：「自来凡制置改更事，并先下两骐骥院监官或坊监使臣定夺久远便宜，方与 牧司官员商量，连书申奏。今养马务移于 家庄充牧养，监坊连书，奏可施行。寻闻官吏使臣翻有异论，深属未便。乞自今应有同共商量、连书擘画改革事状，于签书时许立异议，从
</div>
    <div class="pagination">
<a href="宋会要辑稿_page929.html">上一页</a><span>...</span><a href="宋会要辑稿_page925.html">925</a><a href="宋会要辑稿_page926.html">926</a><a href="宋会要辑稿_page927.html">927</a><a href="宋会要辑稿_page928.html">928</a><a href="宋会要辑稿_page929.html">929</a><span class="current-page">930</span><a href="宋会要辑稿_page931.html">931</a><a href="宋会要辑稿_page932.html">932</a><a href="宋会要辑稿_page933.html">933</a><a href="宋会要辑稿_page934.html">934</a><a href="宋会要辑稿_page935.html">935</a><span>...</span><a href="宋会要辑稿_page931.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
