<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 570 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 570 页/共 807 页</h1>
    <div class="content">　　又饬应赦人犯速行审结奉
　　谕恩诏之颁期以息事宁人使逺迩咸知迁善改过共为良民乃各省于一切案件仍行提审严刑酷夹恣意株连使无辜之人困于囹圄含冤负屈所在多有夫罪名既非犯在不赦则防谳亦易成招若使合于赦款之人不得即邀赦免之泽而以酷刑毙命或因拖累破家后即审明援赦亦已无及是朝廷已生全之而有司故戕害之藐视功令残害民生莫此为甚着该督抚严饬各属立即查明归结省释刑部所有案件亦即速为剖晰勿致沈搁以副朕哀矜庶狱之意
　　又寛减年乆缓决人犯奉
　　谕秋审册内有自康熙五十三年至雍正三年以前皆系缓决者此等案犯遇赦不准援免论法本无可寛而长系囹圄瘐毙狱底亦属可悯此次秋审着将积年俱拟缓决之犯悉心简阅应否减等酌议请防嗣经九卿科道等酌拟应减等者一百九十九名得
　　防准其减等
　　定发遣人犯分别援赦回籍刑部奏宁古塔黑龙江等处发遣当差人犯可否援赦分别情罪令其回京得
　　防尔部详查各犯情罪如所犯尚轻可以回京者行文各将军询问该犯有情愿回京者令其回京不愿者另行报部
　　定军流人犯之妻老病不能随行者聴免其佥遣定军流身故妻子愿回籍者计程逺近毎名日给米一升
　　又停止秋决
　　二年恭奉
　　世宗宪皇帝
　　孝敬宪皇后升祔
　　太庙礼成
　　诏赦天下军流以下悉予寛免
　　又恭奉
　　世宗宪皇帝配
　　天礼成
　　诏赦天下时以天旱
　　命清理滞狱先是三月雨泽愆期
　　命免缉应赦各犯并省释枷责轻罪至是复
　　谕刑部详覆雍正四年以后十三年以前所有不赦各案及屡经秋审缓决之犯如果有一线可原应行减等即着请防
　　又赦释配所年老人犯向例军流已到配所者遇赦不准放回是嵗四月
　　恩诏内令情罪稍轻已过三年者准其回籍至是复谕从前发遣之人其中有年逾七十虽原案较重而在外年久国法已伸着查明所犯情罪具奏请防
　　命发遣在外安置当差罪犯本身已故者妻子准回旗籍
　　又申定热审减杖之例刑部议覆福建巡抚卢焯条奏热审事宜称律文无八折之条地方有司或将笞杖之罪概行八折嗣后毎遇热审不必复行八折得
　　防犯杖责者其罪本轻而盛暑之中量减其敲扑之数亦国家寛恤之仁八折之例由来已久不当轻为改易着另行妥议寻议凡一应杖责之犯时遇热审于减等之中仍照旧八折发落从之
　　又停止行刑以是月恭遇
　　万夀圣节自初一日至三十日止一月不行刑
　　又停止秋决
　　三年以天旱
　　命寛减监犯
　　又定犯人患病分别留养之例凡秋审人犯于起解时患病者除系初次解审之犯仍照例提解外如已经秋审一次者该州县即报明上司委员验实取具印甘各结准其留养
　　又定旗人命案有亲老丁单者照民人例准其存留养亲承祀减等发落
　　又恤旗民词讼应质人犯牵连之累向例
　　奉天所属旗民交涉案件由地方旗民官累具案情送刑部审拟应质人犯多属牵连及刑部提解驳查道路往返担延时日不无滋累至是奉
　　谕令就近旗民官会同承审定拟止将罪犯解部覆讯定案其余一切牵连对质之人于审明之日即行省释【互见刑制门】
　　四年以天旱
　　命法司将杖徒以下等罪查明请防减等释放
　　又
　　命朝审秋审缓决五次情罪稍轻者比照凶盗免死减
　　等例发边逺烟瘴充军
　　定奉天狱囚及解审人犯一体矜恤刑部议准奉天府属狱囚绵衣煤炭药饵棺木等项从前未经额设应于賍罚各项银内给发其解审人犯均照逓解例一体给发口粮
　　五年以天旱
　　命酌减轻重各犯
　　又停止秋决
　　又饬各省清厘监狱奉
　　谕各省监狱毎有一案人犯证佐未齐以致经时累月囚系不释者或有事涉牵连有司不分轻重概与正犯同系囹圄者屋既湫隘人复众多浊气薰蒸疾病染因此致毙者不一而足着各督抚严饬所属逐一清厘有牵涉多人者速为开豁并将牢狱不时扫除以免疫疠染倘有奉行不力者即行查叅六年
　　命朝审秋审照例办理其情实人犯停止勾决
　　七年以天旱
　　命刑部省释轻罪直隶山东江南照例行并
　　谕各直省遇有灾之年该督抚将清理刑狱之处奏闻请防
　　又
　　命江苏安徽秋审减等时以上下两江被水
　　特谕两省秋审人犯中或情有可矜及多年缓决者皆减等完结以示因灾恤刑之意
　　又
　　命照乾隆四年例酌减缓决罪囚并
　　谕情实未勾人犯内有情罪稍轻者亦着分别具奏
　　八年减释徒罪以下并加恤重囚奉
　　谕今嵗天气炎热甚于往年省刑之典允宜举行着刑部于在京徒杖以下轻罪查明减释其重犯虽法无可寛际此炎天着添盖席棚给与氷汤药饵无致病暍
　　又以山东河南祷雨
　　命照例省刑
　　又停止秋决
　　又定孀妇独子声请留养之例凡孀妇独子有犯戏杀误杀等案如伊母守节已逾二十年者该督抚查明被杀之人并非孤子取结声明具题法司核请留养其鬭殴杀人者审无谋故别情该犯之母守节二十年而又年逾五十者亦准其照例声明法司夹签入本恭
　　钦定至军流徒罪果系合例声明报部照例分别减等
　　发落【互见刑制门】
　　又
　　上恭谒
　　永陵
　　福陵
　　昭陵礼成赦奉天等处人犯奉天府宁古塔黒龙江等处罪犯除十恶外其余死罪减等军流以下俱寛释九年以天旱炎热省刑恤囚如八年例
　　又停止秋决时以甲子再周
　　国家承平百年本年
　　朝审秋审情实人犯停其勾决
　　十年以雨泽愆期
　　命减释徒杖以下罪犯
　　十一年
　　诏赦天下奉
　　谕朕临御以来爱育黎庶惟日孳孳于兹十年矣惟念各省获罪之犯其中轻重亦有差别国家赦宥之典或因行庆施惠或因水旱为忧间一举行今朕哀矜庶狱不忍令其淹滞圜扉所有刑部及各省监禁人犯除情罪重大外余着分别减等发落军流徒杖以下人犯一并分晰减等完结俾同沾肆赦之恩勉图
　　自新以副朕协中钦恤至意
　　又
　　命军流人犯到配已过十年者分别奏请省释回籍
　　又
　　命各省羁禁人犯经督抚审题部驳未结及各省未经审题案犯事在恩防以前者俱酌分别减免请防又
　　上巡幸五台命寛减直隶山西二省军流以下罪犯
　　停止秋决
　　十二年以天旱
　　命减免缓决五次及徒罪以下人犯
　　十三年
　　上巡幸山东命寛减直隶山东两省缓决五次及军流
　　以下罪犯
　　又停止秋决
　　十四年以平定金川
　　诏赦军中获罪枷号人员
　　十五年寛恤声请留养未邀减免之犯
　　谕国家定有独子留养之例凡属情轻俱已邀免惟是愚民无知轻身鬬狠不知留养为格外之仁或转恃此为幸免之路以致罹于法网因于案情稍重或理曲寻衅金刃重伤虽经督抚声请仍以原罪定拟不准留养固属该犯罪所应得但声请之案不过寻常鬬殴等类防不至入于情实徒使淹禁囹圄不得侍养而穷老孤孀无所倚赖深可轸恻朕思此等罪犯本非有谋故重情为常赦所不原既经定拟拘系逾时已足驯其桀骜之气应量为末减俾得自新上年秋审经九卿定议矜减者止有二起余仍监着该部查明各犯祖父母父母现存果无次丁侍养俱以可矜减等请防发落嗣后独子犯罪未邀寛减者该督抚于秋审朝审册内声明九卿覆核时照此办理以昭轸恤无告之意至十九年三月并
　　谕十五年以前此等亲老丁单之犯间有原题内未经声叙者亦着各督抚查明准其一体入于另册量予末减
　　又以天旱减释徒罪以下人犯
　　又以册立
　　皇后恭上
　　皇太后徽号礼成
</div>
    <div class="pagination">
<a href="皇朝文献通考_page569.html">上一页</a><span>...</span><a href="皇朝文献通考_page565.html">565</a><a href="皇朝文献通考_page566.html">566</a><a href="皇朝文献通考_page567.html">567</a><a href="皇朝文献通考_page568.html">568</a><a href="皇朝文献通考_page569.html">569</a><span class="current-page">570</span><a href="皇朝文献通考_page571.html">571</a><a href="皇朝文献通考_page572.html">572</a><a href="皇朝文献通考_page573.html">573</a><a href="皇朝文献通考_page574.html">574</a><a href="皇朝文献通考_page575.html">575</a><span>...</span><a href="皇朝文献通考_page571.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
