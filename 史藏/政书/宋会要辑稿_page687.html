<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 687 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 687 页/共 1125 页</h1>
    <div class="content">论如律。」从之。 
雍熙四年四月四日，诏曰：「悼耄之岁，刑责不加，斯圣人养老念幼之旨也。然则争讼之端，不可不省；奸险之作，抑亦多途。或有恃以高年，多为虚诞者，并从干德四年六月诏书从事。」先是太平兴国二年九月诏书，老人论讼事虚，罪其次家长。至是有司以为或不知情，虚坐其罪，请依干德诏书，七十以上不得论诉，当令宗族中一人同状，官乃为理，若实孤老即不在此限，乃下此诏。 
至道元年三月十五日，诏：「诸道州府军监，今后部下吏民有再诣阙陈诉，朝廷勘鞫，事皆不实者，更改陈诉，州不得为理，即禁锢，具前后事状奏取进止。」 
五月二十八日，诏曰：「古者二千石不察黄绶，故事丞相府不满万钱，不为移书，所以明慎经制而斥去苛碎，各守职分而不至踰越也。今分建转运之任以按察风俗，州县吏皆文学高第，朝廷慎选。甘棠听讼，固惟旧焉；肺石称冤，安及于此!应诸路禁民不得越诉，杖罪以下县长吏决遣，有冤枉者即许诉于州。」 
真宗咸平元年七月三十日，诏：「论事人如所诉虚妄，素好持(入)[人]短长，为乡县之害，再犯徒、三犯杖者，令所在具前后所犯械送军头引见司。」从陕西转运使陈纬之请〔也〕。 
六年七月十八日，诏军士因将校科责，挟恨诉讼，推劾虚妄者，并禁锢奏裁。 
十一月十七日，诏曰：「国家选择群材，明慎庶狱。列州县之职，属在审详；委漕运之臣，俾其厅察。而 
      
诣阙越诉，顽猾亦多，不顾宪章，(忘)[妄]陈文状，洎行推鞫，颇有紊烦。特举诏条，用清刑辟。应论诉公事，不得蓦越，须先经本县勘问，该徒罪以上送本州岛，杖罪以下在县断遣，如不当，即经州论理。本州岛勘鞫，若县断不当，返送杖罪，并勘官吏情罪，依条施行。若本州岛区分不当，既经转运司陈状，专委官员或躬亲往彼取勘，尽理施行。情理重者，备录申奏，仍于邻路差官鞫问断遣，若实有不当，干系官吏一处勘讫，结案申转运使。流罪以下先次决放，死罪及命官具按闻奏。如转运使收接文状，拖延避事，不切定夺，致诣阙陈论，差官制勘，显有不当，即并勘转运司官吏。如公然妄兴论诉，玷渎官员，该徒罪以上者，逐处决讫，禁奏取裁。其越诉状，官司不得与理。若论县许经州，论州经转运使，或论长吏及转运使、在京臣僚，并言机密事，并许诣 司、登闻院进状。若夹带合经州、县、转运论诉事件，不得收接。若所进状内称已经官司断遣不平者，即别取事状，与所进状一处进内。其代写状人不得增加词理，仍于状后著名，违者勘罪。州县录此诏当厅悬挂，常切遵禀。」 
景德二年六月十三日，诏：「诸色人自今讼不干己事，即决杖枷项，令众十日。情理蠹害，屡诉人者，具名以闻，当从决配。恐喝赃重者处死，被恐喝者许陈首，免其罪。」时曹州民赵谏与其弟谔皆凶狡无赖，恐喝取财，交结权右，长吏多与抗礼，率 
      
干预郡政。太常博士李及受诏通判州事，谏适来京师，即投刺请见，及拒之。谏大怒，慢骂而去，因帖榜言及非毁朝政。及得之，以匿名书未敢发。会大理寺丞任中行本谏同乡里，尽知其奸慝，密表言之。真宗即遣中使就访京东转运施护、知曹州谢清并及，皆条疏谏兄弟丑迹丑：原作「配」，据《长编》卷六○改。，乃逮系御史狱。又诏开封府、曹州吏民先为谏、谔恐喝者得自首释罪。命搜其家，得朝士、内职、中贵所与书尺甚众，计赃万。诏并斩于西市，党与悉决杖流岭外，与之游者并坐降黜。故有是诏。 
七月十三日，诏：「自今诣阙论事人，须具州县施行不当、曾经转运使披诉日月， 司、登闻院乃得受之。越诉虚妄论如法。」 
十四日，诏曰：「先是咸平六年十一月敕，禁论诉蓦越。近日诣阙进状人多称转运司不为收接，及至降敕施行，多未经转运司陈状。自今应论诉称州县断遣不当者，转运使实时收接，看详施行。如合候务开，及别有违碍格敕、不合施行者，亦当面告示，取索知委结罪状。如所诉事理合与施行，转运使行遣不当，不与收接，须诣阙披陈者，并具曾经转运陈诉日月、因依，方许诣 司、登闻院进状。若将来勘鞫，却有虚妄，依法科罪。」从河北转运使刘综之请也。 
四年五月十三日，诏：「自今文武官无例于合门上封者，并诸色人并许诣 院进状。本院官看详，其告机密及论讼在京官吏，许实封进内，自余刑讼冤 
      
枉、朝政阙失、民间利害，并许上言。事有可采，亦依例进入，违理不可行者罢之。其鼓院不行，如本人称不尽情，即许诣检院披诉。仰详事理，如委是允当，即判书状付之；如实不当，即缴连闻奏。如检院不判审状给付，即许御史台陈诉。其两院委实行遣不当者，方得邀车驾进状，两院官必行朝典；如涉虚妄，科上书诈不实之罪。如未经鼓院进状，检院不得收接；未经检院，不得邀驾进状。如违，亦依法科罪。如是令人代笔为状，即不得增添情理，别入言词。并元陈状人本无枝蔓论奏事，被代笔人诱引、妄有规求者，以代笔人为首科罪。」 
大中祥符元年正月二十九日，诏曰：「朕务辟言路，期清化源，念庶狱之斯繁，多蒸人之误犯，宜遵宽简，式示哀矜。前诏条约接驾进状，又近日以来，所犯犹众，悉坐徒刑，颇轸朕意。虽从减等，尚恐未明，特审载于情由，免陷人于刑法。自今车驾出，如入内内侍省送到接驾人等，仰军头司官密询事宜讫，内有未依敕命经历逐处者，具录札子，分明晓示。如坚(乞)[讫]施行，即取责(乞)[进]施行。如称不细认敕命误来接驾进状者，取乞不施行状，当议更不勘罪。若内称已曾经历逐处、依得敕命者，即不取状，本司逐色具状实封闻奏，候御宝批出，即得施行。」先是内出条约，邀车驾陈状人及禁中所录进状数，诏枢密曰：「下俚愚民，不知条法，偶来进状，便至重刑。今后更令引见司逐名 
      
据事理及曾与不曾经鼓、检院进状，具合经某司行遣，内中但批合与指挥，免使愚民陷于法也。」时上元行幸，诉事希恩者众，有司举前诏，悉以违(治)[制]论，特诏宽其罚焉。 
四年九月十日，诏：「自今诉讼，民年七十以上及废疾者不得投牒，并令以次家长代之。若己自犯罪及孤独者论如律。」 
五年四月二十四日，诏：「比来因公事勘断人经年遇赦，多诣阙诉枉。自今宜令制勘官，每狱具则请官录问，得手状伏辨，乃议条决罪。如事有滥枉，许诣录问官陈诉，即选官覆按。如录勘官委实偏曲，即劾罪同奏；如录问官不为申举，许诣转运、提刑司，即不得诣阙越诉。」 
六年三月十七日，开封府勘三司磨勘吏讼判官杨嵎款状，帝曰：「此诚申嵎行遣不当申嵎：疑当作「杨嵎」。。大凡因公事送人吏付有司劾问，须俟推鞫得实，法寺定断，方见刑名，岂有行下文字便须合招违敕罪 致小吏兴讼，是不解事。役使公人，虽然可恕，其如显是违敕文 」不欲因人吏责降，嵎特免追官，与监当，元诉人决杖停职。 
七年三月十三日，殿中侍御史曹定言：「诸州长吏有罪，恐为人所讼，即投牒本州岛首露，虽情状至重者亦以例免。请行条约。」诏自今知州、通判、幕职官、使臣等首罪，如实未彰露，则状报本路转运使，令检格条，纵当原免，亦书于历。 
九月十日，诏：「如闻外州百姓诣登闻院钉足断指诉事者，有司以妄自伤残，并先决杖，流离道路，深可嗟 
      
悯。自今并送所属州县，依法决罚。」时忻州有民诣检院钉手诉田，帝因谓宰臣曰：「朕顷莅京府，有蕲州女子诉父经县理田产被杖，千里而来，不为田而为父也。此事或有枉挠，即伤和气。」因有是诏。 
天禧元年十月十一日，诏：「如闻诸班直、诸军坊监库务官健，饮博无赖，或部分稍峻，即捃摭兴讼。今后所诉事并须干己、证佐明白，官司乃得受理，违者坐之。情或巨蠹，具案以闻。人员被欺吓者，仰自首露，并释其罪。」 
三年六月九日，诏：「兵部郎中、直吏馆陈靖，顷以典领藩条，决遣民讼，知胥徒之纳贿，列事状以上言。既歙怨于寺司，遂受诬于吏议。载披封奏，深用轸怀。非汝瑕疵，宜从洗涤。」靖先知泉州，有民张绩、张雅讼父产，绩、雅皆假子。靖奏条理待报，未下，又覆奏其事，并发法寺胥吏受请纳货得实。既而法官摘靖奏中有「必是不经圣览」之语，以为指斥乘舆，抵靖私罪。及是靖诉雪前事，故有是诏。 
七月十八日，诏：「今后有进状称累经勘断不当、披诉抑屈事，下本路转运司或提点刑狱司，详所陈，取索前后公事案看详，如实有抑屈，未尽情理，(堪)[勘]断不当，即仰依公尽理施行讫奏。如勘断已得允当，即告示知委。如不伏，再陈诉，即勘本人情罪区分。如是指论本路转运、提刑司，即下别路施行。」 
五年六月九日，诏：「广南路民讼命官不公者，须本官在任及得替未发、事实干己及条诏许诉者，乃得受 
      
理。如已离在路，除犯赃及私罪徒已上，即委转运、提点司体量，证佐明白非诬构者，乃得追摄。自余杖以下私罪，飞驿以闻。」时侍御史燕肃言：「岭南遐远，摄官校吏多务阿私在任命官，顺之以情则惠奸，纠之以法则聚怨。故有无端之辈，或遭刑责，或违请求，闻其得替，将到阙庭，捃拾微衅，兴起讼词。官司不详事理大小，即行追对，往来万里烟瘴之乡，或惧迢遥，便行拟伏，以此负谴，亦可悯伤。故有惧致此患，务于因循者，望行条约。」故有是诏。 
仁宗天圣八年八月一日，诏：「登闻检院今后诸色人投进实封文状，仰先重责结罪状，如委实别有冤枉沉屈事件，不系婚田公事，即与收接投进。如拆开却夹带婚田公事在内，其进状人必当勘罪，依法断遣。所有争论婚田公事，今后并仰诣登闻鼓院投进，依前后条贯施行。」 
九年八月九日，审刑院言：「请自今鞫劾盗贼，如实枉抑者，许于虑问时披诉。若不受理，听断讫半年次第申诉，限内不能翻诉者，勿更受理。」从之。 
十年正月二十二日，诏制置转运使、知州奏劾所部官吏罪，反为被劾人论奏者，自今无得受理。凡按察官悉如此比。」 
景佑元年六月十五日，中书门下言：「检会条贯，诸色人诉论公事，称州军断遣不当，许于转运司理诉，转运不理，许于提点刑狱陈诉者，虑诸色人方欲转运披理，却值出巡地远，难便披诉。自今如因提点刑狱巡到 
      
诸般公事，未经转运理断者，所诉事状显有枉屈，即提点刑狱收接，牒送转运司，即不得收接常程公事。」从之。 
三年七月七日，淮南转运副使吴遵路言：「民被骨肉指论本父亡没，元是异姓养男，夺却田业。年岁既远，事理不明，欺罔幼孤，规图贿财。乞自今论伯叔以上尊亲是违律养男，其被养本身、所养父祖并已亡殁，官司不在受理之限。」奏可。 
康定二年正月二十六日，诏：「自今诸讨捕获劫贼，须于现任州军、转运司陈状，保明申奏。如官司不为申奏，或自因事故离任，许参选日进状叙陈，送刑部定夺。如定夺未了，限一年别具申诉，送别司再定。委是刑部不当、本人妄诉，并依法施行。如不曾进状及披述经隔三年，更不在叙述之限。」 
八月，诏：「军人差出戍边，如有事诉理，一面前去，委所隶官司移牒讯问。若须对理，候军回乃得陈诉。」 
庆历七年三月十七日，权御史中丞高若讷言：「近年以来，犯罪之人已经断遣却来诉雪者，多下逐处看详定夺，除合别行根勘结绝外，有定夺得显是理诉不实及更有妄论他人或带不干己事者，乃至再三进状，紊烦朝廷。定夺得不合诉雪者，承例多止报罢。以此狂愚之辈侥幸理雪，亦有官司因循为之雪罪者。一成之法，遂可苟免。欲乞今后理雪罪名者，除定夺得合行别勘断遣外，如显然不实及妄论他人或带不干己事者，令逐处分明声说勘罪，依法 
      
施行。如经三度虚妄论诉不息者，委执政臣僚量远近取旨安置羁管，所冀稍抑奸妄。」从之。 
十月二十二日，诏：「今后命官犯罪，经断后如有理雪者，在三年外更不施行。」 
皇佑元年十一月十三日，诏：「民有诉冤枉而贫不能诣阙者，听投状转运、提点刑狱司，附递以闻。」 
四年四月九日，诏：「应今后命官犯罪理雪，如曾丁忧，并与除出持服月日外，依编敕年限厘革施行。」 
五年八月一日，诏：「灾伤之民诉于转运司而不受者，听逐州军缴其状以闻。」 
十一月二十七日，诏：「广南州县簿书被蛮贼焚劫，而已经官司理断者，勿受理。」 
嘉佑三年闰十二月七日，诏：「中外有陈叙劳绩或诉雪罪状，中书批送省司者，谓之送杀，更不施行。自今宜令主判官详其可行者，别奏听裁。」 
四年十月十二日，诏：「应今日以前因过犯经断，有司引用刑法差误，后来为碍条贯，三年外不许理雪，致久负冤抑者，并仰经所在投状以闻，当议别委官司定夺改正。」 
神宗元丰三年六月十五日，如京使高通上其叔永亨狱中诉冤文字二十二纸，乞移永亨别路州军待报，免为吕惠卿等刑禁，冤死牢狱。上批：「永亨边远小臣，犯法而主帅治其奸状，尚不知惧，乃敢饰情自言，凶顽之实，于此可见。仰见勘官司分析宽纵罪人、漏泄狱情因依以闻，仍将来遇恩不原。」 
五年五月四日，诏：「诉讼不得理应赴省诉者，先诣本曹。在京 
      
者先所属寺监，依尚书省本曹，次御史台，次尚书都省，次登闻鼓院。六曹诸司寺监行遣不当，并诣尚书省。」 
哲宗元佑元年三月十四日，诏：「熙宁元年正月已后至元丰八年三月六日赦前，命官诸色人被罪合行诉理，并限半年进状，先从有司依法定夺。如内有不该雪除及事理有所未尽者，送管勾看详诉理所。」 
四月十二日，看详诉理所言：「应系内降探报公事，于法不合受理者，如内有情可矜恕，具事理申奏。」从之。 
十三日，看详诉理所言：「刑部等处送到官员、诸色人犯罪进状理雪公案，其间有一案干连数人，内有情犯一般者，并合一体施行。缘系不经进状之人，致未敢便行一处看详奏闻。」诏令一处看详以闻。 
三年正月十八日，诏看详诉理所：「应元佑元年明堂赦恩以前，内外官司所断公事内有情可矜恕者，并听于元限内进状诉理，依前诏看详。」 
八年十月十日，御史中丞李之纯言：「欲望朝廷严饬省部，勾检前后词状文簿名件行下，在京者令本部长(二)[贰]紧行催驱，在外者令府界及诸路监司互行取索，责限促期，早令与决了当。如察见委有情弊，即按劾奏闻，等第降黜，以警慢吏。其所差定夺官员如承受经百日不为结绝者，虽得替交割，并须勒留，候毕了日方给与批书历子前去。如此则不敢迁延幸免，民间诉事早得辨正。」从之。 
绍圣元年六月十九日，殿中侍御史 
      
郭知章言：「近年官吏、军民诣阙，辨明酬奖，理诉冤抑，司勋、刑部会问稽留，有逾一二年不决者，辨诉之人致竭资产，困踬道涂，而官吏习为卤莽，惟以沮格为能。乞令左右司每季分取司勋、刑部辨诉未了事，具情节及诘难、疏驳因依，如(望)[妄]作滋蔓，行遣稽留，随事大小罪之。」诏左右司郎官取索司勋、刑部酬奖、叙雪事催促，如有违滞，举劾施行。 
二年三月十七日，江南西路转运副使马瑊言：「诉事而自毁伤者官不受理，事干谋叛以上不用此制。」从之。 
元符元年六月二十五日，御史中丞安惇言：「伏思神宗皇帝励精图治，明恤庶狱，天下莫不知之。而元佑之初，陛下未亲政事，奸臣乘时议置理诉所，凡得罪于元丰之间者，咸为雪除，归怨先朝，收恩私室。意者呼吸罪党，用为己助党：原作「当」，据《长编》卷四九九改。。未审当时有司如何理雪，傥出奸意，不可不行改正。欲乞朝廷委官，将元佑中理诉所公按看详，如合改正合：原作「何」，据《长编》卷四九九改。，即乞申明得罪之意，复依元断施行。」诏蹇序辰、安惇看详，内元状陈述及诉理所看详语言于先朝不顺者，具职位姓名以闻。 
十月二十三日，看详诉理所奏：「元佑诉理公按内，如语言止系称美，置诉理事，未审合与不合闻奏。」诏语言过者贴说。 
二年正月二十一日，诏：「元佑诉理事内，公人、军人、百姓其语言非于先朝不顺者，令看详诉理文字所、左右司更不看详。」 
徽宗崇宁元年三月十八日，诏：「应诸色人词讼， 
      
六曹行下别处定夺理断，经赦尚未了者，内事小并令依条结绝，若事大合差官置司推究者，令本曹量事大小给限，催促结绝。如违，仰本曹检按究治。若本曹失催及不切检察究治，并令御史台及尚书省催驱房点检申举。如催驱房不切检举，令左右司申举施行。」 
二年四月八日，臣僚言：「乞令内外应受词讼官司，并如六曹法置退状簿，其六曹词讼不属本处者，即具事因关送施行，庶几有以关防检察。」从之。 
三年六月十八日，中书省言：「勘会命官、诸色人陈乞理诉功罪之类，称熙宁、元丰条制因元佑改更，既行看详勘当，却系熙宁、元丰旧有条例；或系别无定制，出于朝廷临时详酌处分；或所诉事理，计其年限，依条厘革。」诏今后如有似此妄乱陈诉之人，并量轻重取旨施行。 
政和元年二月五日，诏：「应邀车驾陈诉人系尚书省厘会事，可令左右司置籍拘管，候结绝勾销，月具已未与决名件进入。」 
四年七月四日，中书省言：「勘会官司承受诸色人词诉，状内称『上命』及『与民作主』之类，其受状之官便将陈状人根勘，及一面具奏待罪。上件言语(言)虽不当称，缘愚民无知，别无情意，即与言语不顺事体有异。」诏今后官司承受诸色人词诉，状内有上件语言者，并勿受理，令别陈状。 
州县听讼，其间或有冤滥，即诣监司申诉，而监司多不即为根治，但以 八年闰九月十四日，臣僚言：「伏 
      
取索公按看详为名，久不结绝，或只送下本处，或不为受理，致无所控告。自来非无法禁，盖官吏玩习，恬不介意。虽廉访使者许摭实以闻，而讼牒难以悉陈，上渎天听。臣愚欲乞诏有司立法，诸路监司有能改正州郡所断不当，总其实数，岁终考校，以为殿最，庶几诉讼获申，以副陛下爱民之意。」诏臣僚所言切中今日监司之弊，可措置立法行下。 
十月十三日，臣僚言：「臣自到台，日阅四方词讼，诉酬赏稽违者率居其半。远者至十余载，近者或五六年，结恨衔冤，深可怜悯。夫赏不踰月，欲人知为善之利也，今留滞如此，何以励之使劝乎!臣究其所以然，为弊有七：酬赏保明，自有条式，所属未尝参对，致省曹点照不完，施行取会，又不如期应报，其弊一也。邸吏承受文状，不实时投下，候伺求觅，视多寡为后先，至有沉匿经年而不上者，其弊二也。六曹猾吏倚法为奸，贿赂公行，则洗垢吹毛，曲为沮抑，其弊三也。间有不圆，理须整会，则自应会问，径行催促，却令重别保明，便作结绝，其弊四也。掌典代替，文案并不交承，多有漏落，无凭举催。其弊五也，司勋勾复，专务自营，谓稽留之罚轻而差失之罪重，故根蔓牵连，以问难为得计，其弊六也。省曹行遣，无故稽违，于法自当弹奏，然经隔岁时，率以赦恩原免，故公然无所忌惮，其弊七也。凡此积有岁年，胥吏舞文，惟有力者往往缘奸而得志，孤寒寡援者 
      
一归于无可柰何。近者胥吏因循，不以为事，日趋于废弛，而终更赴诉者稽留待报，困于羁旅，皆由此也。陛下循名责实，设庆赏以驭群臣，而轻重与夺之权乃归胥吏。然此数者，关防旧有成法，若但申明行下，深恐玩习，徒为虚文。兼闻六曹住滞酬赏无虑万计，愿颁睿旨，别行措置，见今积压，立限催督，尚有违戾，则赦恩不原。庶几赏信必行，人无觖望。」诏尚书省取六曹未结绝名件，应赏未赏如言者所论，开具以闻，当行黜责。辄隐漏不实，以违诏，赦降不原。 
宣和元年十二月六日，臣僚言：「省部应年月未绝公事，并行根刷，责近限结绝。仍乞今后省部催促究治，每及二年以上而未结绝者，并类聚申朝廷，勘会住滞因依，取旨黜责。庶几诸路警畏，不敢慢易，而理诉之人早获伸雪。」诏依奏，仍限一月。 
二年六月二十五日，诏：「应陈诉事，遵依累降指挥，不得用例破条。条所不载者，仍不得援引优例。违者以违制论。」 
三年三月二十三日，诏：「被贼人户复业，如有论诉，并不得受理。应以前罪犯一切不问，并与释放。」 
五年正月二十八日，诏：「诸被受监司行下辞讼，应追治者，先追陈诉人，方许推治，着为令。」从提点京兆府路刑狱邹子崇之请也。 
高宗建炎四年二月二十三日德音：「昨差张浚为川陕京西湖北路宣抚处置使，见在秦州置司，所有川陕等路去行在地里迂远，民间疾苦无由得知，或负冤抑，无缘伸诉， 
      
仰宣抚处置司询访疾苦以闻。民有冤抑，亦仰经宣抚处置司陈诉。」 
绍兴元年十一月十三日，诏：「官员犯入己赃，许人越诉，其监司、守倅不即究治，并行黜责。」从知琼州虞开请〔也〕。 
二年九月四日赦：「应经断人依限三年外不许诉雪，如元因有司勘断委有不当，致久负冤抑，在五年限内者，并仰经所属投状以闻，刑部审实改正。」四年九月十九日明堂赦、七年九月二十二日明堂赦、十年九月十日明堂赦、十三年十一月八日南郊赦、十六年十一月十日南郊赦、十九年十一月十四日南郊赦、二十二年十一月十八日南郊赦、二十五年十一月十九日南郊赦、二十八年十一月二十三日南郊赦、三十一年九月二日明堂赦并同此制。 
三年十月二十二日，诏：「诸路州县自绍兴二年正月一日以前，应因群寇残破、占据去处乘时作过之人，限今降指挥到日，将已受理词诉限十日结绝，不得枝蔓。日后更有词诉，并不得受理。曾经金人占据去处，依绍兴府已降指挥施行。」以臣僚言：「所在寇乱，愚民无知，乘时作过，何所不有 事既灭息，而奸人或挟怨仇，或规贿利，转相告诉，无有已时。党与未平，连逮系证，按狱久不决，死者甚众。」故有是诏。 
四年十二月十一日，刑部言：「臣僚札子，乞立法，应人户于条许越诉而被诉官司辄以他故捃摭者，随其所诉轻重，以故入人罪坐之。本部看详立法，诸人户依条许越诉事而被诉官司辄以他事捃摭追呼赴官者家属同。杖八十，若枷禁捶拷者加三等。欲乞遍牒施行。」从之。 
六年十二月十九日，江州进士孙复礼进状讼 
      
德安令黄等，御笔批令监司体究已，下本路漕司施行。上曰：「孙复礼亦须知管，如体究所讼不实，即痛与惩诫。捡鼓院止许士庶陈献利害，傥挟私怨，有所中伤，不惟长告讦之风，亦非求言本意。」 
十二年五月六日，诏：「帅臣、诸司、州郡，自今受理词诉，辄委送所讼官司，许人户越诉，违法官吏并取旨重行黜责。在内令御史台弹纠，外路监司互察以闻。仍月具奉行有无违戾申尚书省。」绍兴令，诸州诉县理断事不当者，州委官定夺；若诣监司诉本州岛者，送邻州委官。诸受诉讼应取会与夺而辄送所讼官司者，听越诉，受诉之司取见诣实，具事因及官吏职位姓名，虚妄者具诉人，申尚书省。 
十三年八月二十三日，礼部言：「臣僚札子，江西州县百姓好讼，教儿童之书有如《四言杂字》之类，皆词诉语，乞付有司禁止。国子监看详，检准绍兴敕，诸聚集生徒教辞讼文书杖一百，许人告。再犯者不以赦前后，邻州编管。从学者各杖八十。今《四言杂字》皆系教授词讼之书，有犯，合依上条断罪。欲乞行下诸路州军、监司，依条施行。」从之。 
十四年四月七日，刑部言；「臣僚札子：『民有冤抑，诉于郡守、监司，其所委定夺之官或不即与决，缘是按牍亡失，间被拆换，亦无从稽考。欲乞令县官每月终具所承定夺事目，画一开坐被受年月日，若干件已回申，若干件见索按已未索到结无漏落文状申本县，类申本 
      
州，本州岛类申逐司。如此，一阅尽在目前，易为督责，不惟下情无壅，且可以察官吏之能否。』本部看详，欲依所乞行下。」从之。 
</div>
    <div class="pagination">
<a href="宋会要辑稿_page686.html">上一页</a><span>...</span><a href="宋会要辑稿_page682.html">682</a><a href="宋会要辑稿_page683.html">683</a><a href="宋会要辑稿_page684.html">684</a><a href="宋会要辑稿_page685.html">685</a><a href="宋会要辑稿_page686.html">686</a><span class="current-page">687</span><a href="宋会要辑稿_page688.html">688</a><a href="宋会要辑稿_page689.html">689</a><a href="宋会要辑稿_page690.html">690</a><a href="宋会要辑稿_page691.html">691</a><a href="宋会要辑稿_page692.html">692</a><span>...</span><a href="宋会要辑稿_page688.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
