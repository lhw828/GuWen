<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 681 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 681 页/共 1125 页</h1>
    <div class="content">五月二日，诏：「内外官以苞苴相赂遗，其赂遗并收受人并以坐赃论。如有违犯，必行窜责，令御史台常切觉察弹奏。」 
同日，诏：「今后内外官遵依已降诏旨，并以三年为任，如治状显著，仍许再任。辄敢陈乞替成资，以违御笔论。」 
七月一日，诏曰：「朕惟王者之法易避而难犯，若苛举细故，使人拘畏而忌讳，非所以示大体也。臣僚建请，士庶名、字有犯『天』『王』『君』『圣』及『主』字者悉禁。既非上帝名讳及无经据，谄佞不根，贻讥后世。并壬戌日宰执烧香住断刑释轻罪，至留系佚罚，皆非朕意，可并勿行。」 
八月二十日，中书省、尚书省言：「契勘诸州军每遇受纳籴买，往往差公使库官领之，其害不可胜言。应管公使库官并不得差充受纳籴买，违者重行流 
      
窜。」诏应管勾公使库官辄差充受纳籴买及受差者，各以违制论。 
十月一日，中书省言：「奉议郎、守尚书都官员外郎叶三省奏，昨见诸路财计之臣有以羡余为献而被赏者，臣窃惑之。欲自今有以羡余献者勿复推赏，仍令别路监司驱磨核实以闻。其间稍涉虚伪，则重加窜斥，驱磨不实与同罪。庶几诞谩之风熄而人之忠厚之归。」诏坐条申严行下。 
十二月十九日，诏：「二浙漕计积弊之久，访闻自来多务看谒，妨废职事。自今可恪守诏条，迎送之类，除专使外，余一切并罢。如违，以大不恭论。」 
同日，诏：「市户非圣节不许假借，自有定制。比来贪吏以和顾、和赁为名，须索无厌，不为给还，仰诸路监司觉察。」 
钦宗靖康元年五月五日，臣僚言：「医官周道隆、王舜康、王永言、荆璋初以大请官钱，奉旨勘鞫，及至案具，准内降御宝批，特与放免。窃以谓法者，太祖、太宗之法，所与天下共之，不得而私也。若使狱具可以幸免，则人人安然玩法，无所惩艾，前日之弊殊未易革。乞正典刊，以厉其余。」从之。 
同日，监察御史余应求言：「开封府尹王时雍奏：奉御批：开封府禁勘御前使唤西兵蔡宗等三人，并不曾劫盗。捉事使臣范振乱捉平人，可依理施行。又言：其人系属京畿等路制置司卢功裔下，止因被盗人暮夜错认贼人头面，以至范振涉疑收捉。伏见近年官司类以『御前』二字劫持上下，(具)[且]六军之众，当齐 
      
以一法，不可更分御前使唤之人，以失其余军士之心。兼自来权贵之家及诸局分多占蔽部曲诸：原无，据《靖康要录》卷六补。，盗博纵恣，稍加绳治，反遭屈辱。惩革此风，诚在今日。臣待罪天府，请坐不能戢盗之罪。有旨放免。臣详观时雍所言，则是近年宦官用事，凌轹百司，其弊皆若此也。范振宜在释放，此事宜在惩格。今但赦时雍之罪而已，振犹取勘具案，所陈之弊曾未禁戢。夫以军卒犯公事而乞降御宝，以被盗人错认而云乱捉平人，以宦者当直而称御前使唤，此皆可深疑者。奏请之臣以微末私事诬罔圣明，其罪固不容诛，而陛下又为之作御前使唤之名前：原无，据《靖康要录》卷六补。，特降御宝行下御：原无，据《靖康要录》卷六补。，则其失又甚矣。陛下往者下诏，有曰不任中人有：原作「又」，据《靖康要录》卷六改。，言犹在耳，今乃遽信其言，为之委曲批降。陛下即位之初，内侍莫不恐惧畏避，靡敢辄干以私。曾未数月，遽复为此，宦者之权自此复盛，而以私事求请者何所不至也!自今若此等类，乞一切杜绝，敢以私事干请御宝者，重寘于法。然后正功裔诬罔之大罪，明范振涉疑之无辜，其时雍所陈，严加禁约。庶几抑宦者，尊主威，绝近习请谒欺弊之原，伸百司屈辱劫持之弊。」从之。 
六日，臣僚言：「去秋四方丰稔，粒米狼戾，至今春夏物价贱，而官私钱(弊)[币]匮乏，无以收籴。不唯公上费出无节，兼恩幸之家收蓄不訾，亦缘铸钱铜料为他工匠盗写奇玩什器及销毁钱宝以营厚利，致官冶铜料阙绝，不登课额。钱(弊)[币]匮 
      
乏，职此之由。欲乞申明铜禁，除照子、磬、钹籍记工匠姓名许造外，余一切禁止。」从之。 
十日，禁士庶之家以销金为饰。 
七月十五日，诏：「祖宗以来，岁有 买合用之物 下诸路，既不过数，又复有常，故物不踊贵，民易供应。自崇宁以来，大臣误国，庶事纷起，而侈靡随之，无有纪极。太上皇帝念黎元之困，革旧政之弊，乃下明诏，罢非泛 买。朕恭承德意，要在裕民。闻省部尚有检举年例，便行 买非不可阙之物及不可减之数，致州县官吏并缘为奸，未免前日困民之弊。可具祖宗 买之额，酌今日合用之数，立为定式。如系军须或急阙之物，不得已者亦指定合用，不得滥增数目，及取特旨。如州县被受 买多增物数，或贴纳钱物，官吏分盗，虽入己数少，据所剩准全入己论。按察官失于按发，并以等第议罪。」 
八月二日，臣僚言：「祖宗以来，天下禁兵皆使之习攻守战阵之法，挽强击刺之利，至于他伎，未尝学也，故用心专而艺能精。近年以来，帅臣、监司与夫守倅、将副，多违法徇私，使禁卒习奇巧艺能之事，或以组绣而执役，或以机织而致工，或为首饰玩好，或为涂绘文缕，公然占破，坐免教习。名编卒伍而行列不知，身为战士而攻守不预。至有因缘请托，升迁阶级，或在众人之上。遂使辕门武功之士，困于差役之劳；末作庇身之人，复享安闲之利。所以兵阵教习之法日废，工匠技巧之事日多。 
      
兵政之弊，一至于此。欲乞除行兵合用工匠外，其末作他技皆严行禁止。」从之。 
二十三日，臣僚言：「朝廷比令六曹、寺监条具逐岁 科物色，多不尽实。闻即今京东所科买如泗水上供绵、木炭及燕山丝之类，并如宣和七年以前，元不少减。至于不要(今)[本]色，止督价钱，炭每秤、〔绵〕每两皆至六百。逐州县所取名色不同，其视诏令为空文而已。方命虐民，曾无体国之意。望申饬有司，条上其实，如有应罢催扰如故及并缘为奸、规利入己者，并重赐施行。」诏犯者并从违制科罪，奸利入己以赃论定之。 
二十八日，臣僚言：「陛下昨以章服之滥，悉从厘正，在京委礼部、在外委郡守移文告谕，俾之自陈。除在京臣僚不住缴申礼部及外路十余州已申照会外，其余去处久未听从，尚有侥幸之意。望量立日限，再俾自陈，仍令在外州军具数申礼部。自今尚敢违慢，许觉察举劾。」从之。 
高宗建炎元年六月二十二日，诏曰：「方时艰难，兵革未息，中原经劫掠之祸，四方有调发之劳。方彻乐菲食，夙宵在念，与 臣共图康济。访闻州郡官吏歌乐自若，殊无忧国念民之心。未欲便行诛责，可自今未得用歌乐筵燕，敢有违犯，监司按劾以闻。」 
七月十一日，诏：「〔近〕年在京并外任官多求差出，托故便私，般家东下，假势作威，搔扰百端，及外州县奉使、寄居、待阙官甚多，委是坐费廪禄。令吏部关牒诸部省台寺监、诸路监司，具 
      
自今年五月一日以前差出官罢归元任，及月具奉使并寄居待阙官申尚书省。」 
八月二十四日，诏州县官不得于见任科役人匠造竹木等什物，从中书舍人刘珏之请也。 
二十七日，臣僚言：「淮南真、扬、楚、泗等州系九路沿流之冲，舳舻相衔，不下数十州郡，终日将迎，职事尽废。况即今祗备车驾巡幸及防奸御寇，事务非一，乞一切迎送并行住罢，虽非泛使命及本路监司太中大夫以上等官，亦不许接送。所贵郡县官吏各得一意修举职事。」从之。淮南、江浙并依此施行。 
十二月二日，诏曰：「朕侧身寅畏，与二三大臣宵旰图治，罔贵奇玩，罔好畋游，罔昵近习使干政事，罔有邪封、墨敕以滥名器，夙夜正心持诚，祈天助顺。访闻小人为奸，或诈欺请托，鬻爵是谋；或臂鹰走犬，畋猎是习。乃(狂)[诳]百姓，辄谓御前之物，朕之好恶何以昭示外人 何以格于上帝 虑近习余风未殄，朕不遑宁。仰三省、枢密院榜谕戒约，言官觉察弹奏。敢有违者，重寘于法。并许人告，赏钱一千贯。内畋猎之人辄称御前鹰犬者，根治得实，配沙门岛。」 
二年正月六日，户部侍郎吕颐浩言：「臣尝闻官军所至，争取金帛之罪犹小，劫掠妇女之祸至深。尝观唐李晟复京师，秋毫无所犯，惟别将高明曜取贼妓一，即斩以徇。愿以此事申谕主兵将帅，各令体认圣朝仁政，傥或有犯，必罚无赦。昨来镇江府贼中妇女有尚在军中者，亦乞 
      
速令放归。」诏札与都统制、行军诸将知委。 
七日，知镇江府钱伯言奏：「已依处分，螺钿椅卓于市中焚毁，万姓观者，莫不悦服。」上曰：「还淳返朴，须人主以身先之，天下自然向化。」先是，镇江府军资库，杭州、温州寄留上供物有螺钿椅卓并脚踏子三十六件。前十日降圣旨：「螺钿淫巧之物，不可留，令钱伯言于通衢遣官监毁。仍榜谕，使人知朕崇俭去华、还淳返朴之意。」上因(信)[伯]言奏至，故又及此。 
二十一日，令扬州开具见称御前顿放金玉等物、乱占屋宇寺院去处申尚书省，不得漏落。及访闻两浙路有妄称御前收买海味等物者，仰本路提刑司收捉根勘，先具闻奏，仍令尚书省出榜晓谕。 
二月二十三日，诏曰：「先王省方，所以观民；天子巡守，盖将展义。粤朕纂临之岁，肇为时迈之行。爰繇睢阳，来抚淮甸，询究民瘼，采听风谣。颇闻东南，极困征敛，绎骚未定，憯怛靡忘。方将孚惠泽以感人心，躬节俭以先天下，卑宫菲食，刑家御邦，而掊克之臣，奉行失指，务为奢利，志在悦谀。营缮广于砖灰，期会急于星火。转输罢极，趣督暴苛。自闻张皇，旋即贬黜。以至率私财而助国，下及胥徒；纳经税以输仓，大增概量。亦既训告，俾悉蠲除，尚余弊端，犹郁舆议。若郡县沿供须以奉公上，侵渔民赀；监司妄犒设以市私恩，耗蠹邦用。岂不知民赀匮则敛怨于国，邦用竭则复取于民 吏弗知思，朕复何望!岂表仪之不
       
至，将播告之未修，云何纠纷，自作誖谬!兹申严于儆饬，庶咸变于恪恭，克黜乃心，丕从朕志。呜呼!高宗遯于荒野，爰知稼穑之勤；宣帝兴于闾阎，洞悉艰难之务。兹见自昔中兴之主，未有不通众志之微。朕久涉兵间，深烛民隐，况抚巡之滋久，顾情伪之益分，每聆怨咨，重轸矜悯。自今诏令到日，其各恳款恤民，务销愁孍之声，同底乐康之俗。布告列位，深体至怀，否有常刑，朕不汝赦。故兹诏示，想宜知悉。」先是，江南西路安抚使胡直孺言：「切见经制司 科砖灰等万数浩瀚，钱出民间，怨归公上，此害一也。劝诱忠义之人以私财助国，而宪司往往均科钱数，此害二也。诸州军受纳苗税，大加合耗，此害三也。朝廷所须，郡县取之于行户，所欠数千计而尚不足以偿，此害四也。监司多不体国，巧为犒设之名，动摇军情，人益骄恣，帅臣、郡守威令不伸，此害五也。望下宽恤之诏，除此五害，然后汰监司之躁妄，黜帅守之懦庸，惩县令之贪残，去官兵之愚怯者。」故降是诏。 
三月十一日，臣僚言：「江淮荆浙等路州县，辄于贼过之后科率百姓金银钱米等物，或称犒赏，或称创置防城军器之属，往往并缘为奸，肆行侵盗。伏望严立约束，委监司觉察，敢有抵冒者，重行黜责，监司知而不纠与同罪。」从之。 
四月十日，诏非警急不得擅闭城门，非因围闭急阙不得辄拘城中房钱，拘到钱置历收支，专充军须，不得他用。 
五月十 
       
一日，曲赦河北、陕西、京东路。昨降诏曰：「今后如闻见任官有涉疑异志者，止许经不干碍官陈告，如迹状明白，委非诬罔，即收捕付狱以闻。如辄一面擅行杀戮，事虽有实，亦坐擅杀官吏之罪。仍仰上下觉察，为贼反间、妄乱语言奸细，许诸色人捕捉赴官，比常格倍赏推恩。」又诏：「闻军旅及小民内有顽恶凶悍之人，辄敢凌犯官吏，欺压良民，苟不如意，诬以奸细之名，反中贼计，遂使被诬者枉遭刑戮。令帅司 下所部，出榜约束，立赏钱三百贯，许人捕捉，并从军法处断。」建炎四年十月十四日，通判临安府郑作肃言：「去冬贼马过江，州县惊扰，乡分辄因把隘结社，率众劫夺财物，甚者指平人为奸细，杀戮良善。乞令逐州行下诸路，令本保内每十家结为一甲，递相委保，不得劫夺财物及妄以奸细为名杀戮平人。如有违犯，听甲内人诣保陈首，赏钱一百贯省。如本保内不即陈首，却致因自败露，并一等科罪。仍乞限十日结甲了当。其乡村把隘处如遇实有奸细，亦须解送本保，解县施行。」从之。绍兴四年四月十二日，大理寺丞韩仲通言通：原作「绮」，据《建炎要录》卷七五改。：「近因泗州申请，获伪齐奸细依化外奸细推赏转官，或恐远方凶悍之徒贪赏，妄杀良善，为害滋大。乞应知有奸细，并告官司收捕，依条结赏。若擅收捕致杀伤，不经官司勘证者，为首人坐以故杀伤人罪。契勘江、湖、闽、广之远，西北士民流寓者众，若被诬执，因而遇 
       
害，其(其)必不能远赴行在伸诉。仍乞镂板遍行。」诏刑部限三日勘当。 
七月十六日，诏：「自来入川陕之人，依法经官司投状，给公凭听行。今多事之际，尤宜几密，若诈冒入川杖一百，已度关者加一等，所犯重者从重，候事息日即依常法。」 
三年二月二十三日，诏：「江浙等州军应客旅般贩米斛，并从便往来，其经由官司如敢非理骚扰阻节，许客人经尚书省越诉，官员停替，人吏决配。仰提刑司觉察。」四年二月二十三日德音：禁米谷铺户停米邀勒高价，如违杖一百。绍兴元年三月十九日，诏：「比来行在米价腾踊，或重税以困其兴贩，或遏籴以扼其流通，或夺舡以害其往来。今后仰州县特蠲收税，严止遏籴，及不得夺装载米斛舟船。如违，并以违制论。」六月十九日，诏：「浙西州县米价翔贵，虽有南船载到濒海诸州，多被米牙人邀阻，用大斗低价量籴私停，高价出粜。仍令温、台、明、越州严行约束。」 
同日，诏：「监司州县有擅立军期司为名，讽谕迫胁，掊刻民财，自今尽令止罢。违者委御史台专切纠察，当重寘典宪。」从尚书右丞叶梦得之请也。 
九月十日，诏：「监司、守臣，今后不得并缘军兴，妄有横敛。如违，命官窜海外，吏人决配。」 
十二日，诏：「江东西、湖南北两浙、福建守倅，今后并不许出谒及受谒、接送，违者徒三年，虽监司亦不许接送。如系休务假日准此。官属非实缘干办事，妄作名目，辄求差出，与 
       
差者各徒二年。」十一月九日，都省言：「近以军兴之际，州郡将迎送谒，妨废日力，遂降指挥，立守倅受谒、出谒之文。访闻缘此却有端坐廨宇一两日不出厅者。」诏自今及有职事及急速利害并许接见外，受谒、出谒依已降指挥。如依前废事，仰监司按劾以闻。 
十一月三日德音：「访闻州县近因军兴，并缘为奸，非理科率，如修城科买砖石，采斫材木，及沿江州郡科造木筏，致费四五十千，大困民力。并令日下住罢，如依旧科率，许人户越诉，及探访得知，其当职官并窜岭表。」 
敌，因兹成事。」诏逐州县长贰常切觉察，如违，重行黜责。 十五日，衢州盈川县进士吕南翼言：「近来场务私置巡子四五十人，常持杖乡村往来，及夜半举火，以捉私酒为名，破毁人家什器，挟势劫掠财物。窃恐夜深，民间不知，或相 
二十五日，诏：「今后舡户辄敢揽载无券引军人，不以曾与不曾作过，许诸人告捉，每名支赏钱五十贯。其犯人并依军法施行，及舡户名下船没官，或给告捕人充赏。如军人散往私小路乡村僻静处作过，其经从官司失觉察，致透漏去处，并科违制之罪。」 
四年正月二十八日，诏：「访闻士大夫避难入福建者，所至守隘之人以搜检为名，拘留行李，又不听去，稍自辨明，至有被害者，不免复还温、台，而逐州不许入城，至今县镇有不得安泊之禁。老幼流离，进退无所，甚非朕存恤衣冠之意。可行下 
       
戒饬逐州，令约束所在防托官辩验，如来历分明，不得辄有邀阻。」 
二月一日，诏：「巡幸所至，令御营使司严切觉察，如有官员、将兵、人吏强占民间舍屋，辄夺商旅舟船，买物不还价直，及诸般骚扰等事，将上取旨，犯人重作施行。应干官司取索等事，不经三省、枢密院取旨行下事件，州县不得回报，亦不得应副。三省、六曹不得发白帖子勾唤人吏，须经官长印押勾追方许发。如违，官员勒停，吏人决配。仍出牓晓示。」 
四月三十日，诏：「比年以来，爵赏失实，名器寖轻，人不加劝。盖自童贯、谭稹之流统兵，乘时射利，预乞空名告 、宣札，任意书填，驯致今日，未能遽革，深属冒滥。可自今后应将帅、监司、守臣等，并不得陈乞空名告 、宣札。如系实有功人，即仰保明申奏，以凭推赏。虽大臣出使，亦当遵守。如违，重寘典宪。」 
五月二十三日，诏：「访闻行在诸军及越州内外，多有宰杀耕牛之人，可令御营使司出榜禁止，诸色人告捉，赏钱三百贯。犯人依军法，如系军兵，其本军统领官取旨施行。」十月十四日，诏知情买肉兴贩者徒二年，许人告，赏钱五十贯。绍兴元年九月二十九日，诏越州内外杀牛、知情买肉人并徒二年，配千里，立赏钱一百贯。十一月二十六日，诏左藏库支钱三百贯，于尚书省都门桩垛充赏，许诸色人告捉。如绍兴府内外捕盗兵官不切用心缉捕，并先勒停。仍令尚书省检坐指挥，出 
       
榜晓示。二年九月四日赦，五家结为一保，邻保知而不纠及主兵官失觉与同罪。三年二月六日，禁影带宰杀，妄以毙死投报，其赏格并如上条。五年二月二十五日，诏应杀官私牛罪一等，官司断罪不如法杖一百，其告获杀官私牛及私自杀者，每头赏钱三百贯。二十三年三月二十四日，以军器监丞黄然言，复申严条法禁止。二十八年十一月二十三日赦，禁农生牛犊创使纳钱者。 
六月八日，诏：「行在受纳米斛、钱帛仓库，今后须管两平交纳，不得大量升合，非理退剥，阻节骚扰。如违，许纳人经尚书省越诉，其合干官吏并科二年之罪。及许人告捉，每名支赏钱二百贯。仍令尚书省出榜晓示。」 
九日，尚书省言：「勘会三省、枢密院、六曹、百司人吏，自军兴以来，全无忌惮，请托受赇，弊端不可概举。除已差人密行觉察，如有漏泄朝廷未下有司政事差除之类，又受请托贿赂，私相看谒，六曹、百司等处因公事受乞钱物等事，即具姓名密报，送所司根勘，即依法施行。窃虑未知上件措置尚有抵犯，理合检会条法，申严晓告。」诏三省、枢密院、六曹令尚书省出榜，百司等处令六曹随所隶出牓，并于门首晓谕。是日进呈，令海巡八厢密行视(密)[察]，兼出榜晓谕。上曰：「人吏请托受赇，不可不革。然此风已久，须三令五申，使上下通知而不敢犯。恐一旦付之八厢，犯法者必众。」范宗尹曰：「更望训谕八厢，止 
       
为人吏，不可使及百姓。若行在百姓因此恐惧不安，则亦非便。」上曰：「不惟不及百姓，公人受赇固有可阔略者，如大程官送 告、宣札之类，各有所得，岂人吏受赇之比 朕当一一谕之。」 
十七日，合门言：「奉旨，近来臣僚为患在朝假，往往赴局治事及看谒，并无约束。自今后如在假辄赴局治事及看谒，令合门觉察弹奏取旨。内文臣令御史觉察弹奏。」诏臣僚为患在朝假，若不妨本职自合赴局治事外，余依已降指挥。 
二十三日，诏：「诸军统制官常切钤束，不得容纵军兵等带领无图百姓，挟持兵势，采打鱼蚌、莲荷、菱草，践踏苗稻及拆去笆篱、斫伐墓园桑竹等。如有违犯之人，并依强刈田苗已降指挥，立赏钱五百贯，许诸色人告捉。犯人并申解枢密院，重作施行。其统制官不切觉察，亦当重寘典宪。仍出牓禁约。」 
七月六日，诏闽粤商贾常载重货往山东，令广南、福建、两浙沿海守臣措置禁止。四年七月十九日，禁明越州、山东游民来〔往〕贩籴。绍兴二年三月九日，禁江浙之民贩米入京东，及贩易缣帛者，濒海巡捕官觉察止绝，告捕人赏钱三千贯，白身补承信郎，有官人取旨推恩，犯人并依军法。三年二月一日，禁贩箭簳往山东，其有透漏并元装发州县，当职官吏并流三千里，各不以〔去〕官、赦降原减。三年八月七日，诏应水陆兴贩出界，其知情负载及随舡售顾火儿，并徒二年罪。三年十月 
       
二日，禁客人以箬叶重龙及于茶篰中藏( )[筋]鳔漆货过淮，前往外界货卖，许人告捉，并行军法。所贩物充赏外，其当职官吏等并依客舡泛海往山东法，并流三千里，不以去官、赦降原减。每旬具申以闻。京西等路州县界首并依此。四年二月十九日，禁客人收买诸军春衣绢往伪界货卖，罪赏并依透漏( )[筋]鳔条法。五年五月十九日，以沿海人户五家结为一保，不许透漏舟舡出北界。如违，将所贩物货尽给充赏外，仍将应有家财田产并籍没入官，同保人减一等。六年六月二十一日，禁贩海金沙往伪界。十二年八月三日，禁客旅私贩茶货，私渡淮河，与北客私相博易。若纠合火伴，连财合本，或非连财合本而纠集同行之人数内自相告发者，与免本罪，其物货给告人。若同伴客人令本家人告发者，亦与免罪，减半给赏。仍比附获私茶盐法，令户部立定赏格。二十二年八月二十六日，禁泉州商人泛海私贩。上宣谕曰：「累有约束禁止私泛海商人，闻泉州界尚多有之，宜令沿海守臣常切禁止，无致生事。」 
九月十五日，臣僚言：「近年州县之吏赃贪颇众，望应官员犯入己赃，许人越诉。其监司守倅不即究治，并行黜责。」从之。 
十八日，进(皇)[呈]越州勘到岢岚军狂人王师昊怪妄惑众事，上曰：「必是狂荡，可只送邻州编管。朕大开言路， 、检院进状日关听览。言有可采，至命以官；言或不当，虽斥朕躬，朕 
       
亦置而不问。至于狂诞惑众，不免略须禁止。卿等可以此意晓谕士民。」 
绍兴元年三月十七日，诏：「诸州军依已降指挥，免行钱并罢，见系行人户更不作行户供应。见任官买卖并依市价，违者计赃，以自盗论，许人户越诉。监司所部州军，分明出榜晓谕，如有违戾，按(刻)[劾]闻奏。候边事宁息日，令户部取旨依旧法。」 
四月四日，诏令枢密院札下诸军统制，今后遇军兵出城打草，须差使臣部押，不得将人户田苗收刈。如或违犯，许人告捉，赏钱一百贯。其统兵将佐不切觉察，亦当重黜责。 
五月十四日，诏曰：「朕遭时艰难，盗贼蜂起，比分遣将帅，招来平荡，而民力久困，不可枝梧。访闻县令寅缘为奸，廉者取羡余，悦权贵，为进身之术；贪者充家，民无所聊，朕甚悯恻。虽累降指挥，州县不得非理科率，缘其间实因军期急切，有不得已合须索之物，窃虑州县假此声势，过数率敛，为害不细。仰自今后州县如有似此合科物色，须管明以印榜开坐实数于前，次具乡村户口若干，依等第每户合出若干，仍具一般印榜申监司，因出巡亲行按察，不得更似日前先多科其数，然后轻重出没。如违，官窜岭表，人吏决配。仍许民户越诉。」 
九月二十五日，诏福建路转运司不得赍牒下所部州县抑勒士民出备助军钱物，如违，仰提刑司觉察闻奏。以福州寄居陈义夫愿以人户一钱之产均出十钱以助军资，于是 
       
本路运司遣官赍牒谕下四州，知漳州綦崇礼言其事，故有是命。 
十月四日，诏：「已降指挥，令逐军自二月十三日后权住采斫。若阙少柴薪，申取指挥，给限于买到山内采斫。如擅出城斫柴，当依军法。将佐不钤束，重寘典宪外，今后诸军并三衙遇得朝廷指挥，许打柴军兵并令长官给号，差官部押。如无押号及虽有而采斫坟茔林木作过，许巡尉、乡保收捉，赴枢密院取旨，部押官重作行遣。」从臣僚请也。 
二年正月二十一日，枢密院言：「访闻日近有诸军使臣军兵等赶逐居民，强占屋宇，致人户不得安居。」诏令枢密院出榜禁止，如违犯之人，仰临安府收捉，申解赴枢密院，重作行遣。 
二月十一日，诏：「临安府居民多不畏谨火烛，虽已差殿前马步军司人兵救护，缘措置未严，致多攘夺财物，民甚苦之。可更令本府差定救护人兵，仍令逐司并临安府依东京例，各置新号并救火器具，俟扑灭实时点龊搜捡讫，方得放散。及仰临安府差缉捕使臣，立赏钱收捉遗火去处作贼之人。犯人并依前项指挥，其寄赃隐匿之家，许依已立日限陈首，仍与免罪给赏。」二年三月四日，诏：「临安府城内犯强盗及放火烧有人居止之室，并依开封府条法断罪。告捕人除依条推赏外，令所属具诣实闻奏，当复与推恩，仍令尚书省出榜。」二年三月二十八日，知临安府宋辉言：「日近有遗火去处，其犯人多是避 
       
罪走闪，根捉不获。乞每五家结为一保，互相觉察。逃亡军人及奸细盗贼停藏之家，仰同保人赴官陈告，特与免罪。仍今后人户有遗火去处，本保人先次收捉正犯人赴府，如正犯人走失，其同保人并一例科罪。」从之。二年十二月十二日，尚书省言：「临安府近来累经遗火，至焚烧官司舍屋，间有存在，皆是瓦屋。今措置朝天门以南除诸军营寨外，应官司舍屋旧用茅草搭盖者，限十日改造瓦屋，限满差官点检。」诏依，尚书省出榜晓谕。二年十二月三十日，诏行在榷货务火禁并行在省仓、草料场火禁，并依皇城法。三年十二月九日，诏：「临安府官司已改造瓦屋，开通瓦巷，各有专降指挥。今后如有违犯之人，依条根治，命官降一官，民户徒一年，当职官奉行灭裂，亦从降官行遣。」三年十二月十一日，殿中侍御史常同言：「乞委临安府守臣多方措置，于紧切地分专置防火司，立望火梯楼，多差人兵，广置器用，明立赏罚。」从之。三年十二月十七日，诏：「今后火发去处，委官及临安府当职官监辖军民，约度火势，远近拆截，不得乘时作过。其救火之兵，并不得带刀剑军器出寨，因而邀夺物色。又乘火之际，于相去远处寻求有力之家，用铁猫钩索于屋上钩定，商量乞觅钱物，稍不满意，即便拆拽。令临安府觉察犯人，计赃断罪，重者取旨。又因火发，有良民妻女人口迷路，为人诱引，知下落不肯收赎者，许 
       
赴尚书省陈诉。」七年十一月九日，进呈临安府火禁条约，放火者行军法，失火延烧数多者亦如之。上曰：「放火、失火，岂可同罪 大凡立法太重，往往不能行。」赵鼎曰：「失火延烧多者，止可将上取旨断遣。」上曰：「止于徒亦足矣，庶几可以必行。兼刑罚太重，非朝廷美事。」 
八月二十七日，诏：「访闻行在渐赏花木窠株，或一二珍禽，此风不可长。及有舟船兴贩，多以旗帜妄作御前物色，可严行禁止。如或官司合行收买者，须明坐所属去处。其花木窠株、珍禽，可札下临安府门晓示，不得放入。」 
九月二十五日，诏令三省、枢密院常切戒饬检察，将兵不得妄有 拽舟船、开发箧笥及因而攘夺物色。如违，军兵重行断配，将官取旨施行。从殿中侍御史黄龟年请也。 
十月二十九日，枢密院言：「宣和间，温、台村民多学妖法，号吃菜事魔，鼓惑众听，劫持州县。朝廷遣兵荡平之后，专立法禁，非不严切。访闻日近又有奸猾改易名称，结集社会，或名白衣礼佛会，及假天兵，号迎神会。千百成 ，夜聚晓散，传习妖教。州县坐视，全不觉察。」诏令浙东帅宪司、温台州守臣疾速措置收捉，为首 众之人依条断遣。今后遵依见行条法，各先具已措置事状以闻。三年四月十五日，申严收捕徽、严、衢州传受魔法人。四年五月四日，诏令诸路措置禁止吃菜事魔。六年六月八日，诏结集(五)[立]愿、断绝饮酒，为首人徒二年，邻州编 
       
管，从者减二等。并许人告，赏钱三百贯。巡尉、厢耆、巡察人并邻保失觉察，杖一百。七年三月二十四日，禁东南民吃菜，有妄立名称之人，罪赏并依事魔条法。九年七月八日，以臣僚言吃菜事魔立法太重，刑部遂立非传习妖教，除为首者依条处断，其非徒侣而被诳诱、不曾传受他人者，各杖一百断罪。十一年正月九日，臣僚乞黜责婺州东阳县官吏，以不能擒捕事魔之人。诏自今州县守令能悉心措置，许本路监司审核以闻，除推赏外，量加奖擢。十一年正月十七日，尚书省检会绍兴敕，诸吃菜事魔或夜聚晓散、传习妖教者绞，从者配三千里，妇人千里编管。托幻变术者减一等，皆配千里，妇人五百里编管，情涉不顺者绞。以上不以赦降原减。情理重者奏裁，非传习妖教流三千里。许人捕至，(死)[以]财产备赏，有余没官。其本非徒侣而被诳诱，不曾传授他人者，各减二等。又绍兴九年七月八日，刑部看详臣僚札子，吃菜事魔本非徒侣而被诳诱、不曾传授他人者各从徒二年半，委是立法太重，请各杖一百断罪。诏依绍兴 断罪，其绍兴九年七月八日指挥更不施行。十二年七月十三日，诏吃菜事魔、夜聚晓散、传习妖教、情涉不顺者，及非传习妖教止吃菜事魔，并许诸色人或徒中告首，获者依诸色人推赏，其本罪并同原首。自今指挥下日，令州县多出印榜晓谕，限两月出首，依法原罪。限 
       
满不首，许诸色人告如前。及令州县每季检举，于要会处置立粉壁，大字书写，仍令提刑司责据州县有无吃菜事魔人，月具奏闻。十五年二月四日，上曰：「近传闻军中亦时有吃菜者，若此辈多食素则俸给有余，却恐骄怠之心易生。可谕与诸处统兵官，严行禁戢。」于是降旨行下。二十年五月二十七日，诏申严吃菜事魔罪赏，仰提刑司督切检察，须管每月申奏，务在恪意奉行。三十年七月二十日，知太平州周葵言，乞禁师公劝人食素。刑部看详：吃菜事魔，皆有断罪、告赏，前后详备。准绍兴六年六月八日，系结集立愿、断绝饮酒。今来所申为师公劝人食素，未有夜聚晓散之事。除为首师公立愿断酒依上条断罪追赏外，欲今后若有似此违犯，同时捕获之人，将为首人从徒二年断罪，邻州编管，仍许人告，赏钱三百贯。其被劝诱为从之人，并从杖一百。如徒中自告，免罪追赏。 
十二月三日，诏大理寺官自卿、少至司直、评事，虽假日亦不得出谒及接见宾客，令本寺长贰常切觉察，仍令尚书省出榜于本寺门晓示。七年七月十五日，三省言：「谒禁之制，皆有专条，比缘多事，因循废弛。昨因臣僚论列，已降指挥申严。访闻近来依前不遵法禁，非唯以杜绝请求，亦恐妨废职事。」诏令刑部再检坐条法申严，委御史台常切觉察，仍出榜晓谕。如有违犯之人，具名闻奏。七年十二月十三日，臣僚言：「国家 
       
着令，台谏不许出谒，而宾客之造请者许见不以时。给舍不许出谒既与之同，而受谒乃特在于假日，使论思献纳者例壅于见闻而不得尽知是非利害之实。乞诏有司更定给舍受谒之令，一视台谏。」诏依。九年七月十六日，诏申严谒禁之制，仍今后御史台每季检举。九年八月十七日，臣僚言：「乞申严谒禁，及在外新任待阙官吏，寄居于新部，与吏民私相往还者，并乞禁绝。」从之。十年八月四日，诏：「谒禁之制，具有成法，仰御史台觉察弹劾。」十一年三月十三日，中书门下省奏：「契勘绍兴七年十二月十三日臣僚言，乞更定给舍受谒之令，一视台谏。今来颁降新书，修立台谏、两省官不许出谒，虽非假日，亦许见客。切缘台谏许风闻言事，欲广耳目，故虽非假日亦许见客。其两省官所掌书牍、缴驳、制诰、记注等事，尽是朝廷机密利害，即与台谏事体不同，兼有紊祖宗旧制。」诏依崇宁旧法，给事中、中书舍人、起居郎、舍人并禁出谒，假日许见客。十八年七月十三日御史台主簿陈夔、二十二年四月二十七日国子监主簿史才、二十二年七月十三日祠部员外郎李 老，并乞申严内外谒禁之制。二十六年九月四日，尚书省札子，申严检正都司官不许出谒及接见宾客之令。二十七年四月十八日，诏除台谏、两省依令虽非假日亦许见客外，余官非旬假日并不许出谒、受谒。如违，御史台弹奏。二十 
       
</div>
    <div class="pagination">
<a href="宋会要辑稿_page680.html">上一页</a><span>...</span><a href="宋会要辑稿_page676.html">676</a><a href="宋会要辑稿_page677.html">677</a><a href="宋会要辑稿_page678.html">678</a><a href="宋会要辑稿_page679.html">679</a><a href="宋会要辑稿_page680.html">680</a><span class="current-page">681</span><a href="宋会要辑稿_page682.html">682</a><a href="宋会要辑稿_page683.html">683</a><a href="宋会要辑稿_page684.html">684</a><a href="宋会要辑稿_page685.html">685</a><a href="宋会要辑稿_page686.html">686</a><span>...</span><a href="宋会要辑稿_page682.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
