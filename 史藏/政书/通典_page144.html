<!DOCTYPE html>
<html>
<head>
    <meta charset="UTF-8">
    <title>通典 - 第 144 页/共 149 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>通典 - 第 144 页/共 149 页</h1>
    <div class="content">「艾兰以为防」注「兰香草也」。刊本「香」讹「者」，据谷梁传注改。
　　锦按：殿本、局本讹「者」。北宋本作「香」，与谷梁传昭公八年范注合。
「隋大业三年陈冬狩之礼诸将各帅其军集于旗下」。刊本「将」讹「侯」，据隋书礼志改。
　　锦按：殿本、局本讹「侯」。北宋本、傅校本、明刻本、王吴本作「将」，与隋书礼仪志三合。
「出师仪制后汉初立秋之日其仪乘舆御戎路」。刊本「其」讹「兵」，据后汉礼仪志改。
　　锦按：明刻本、王吴本、殿本、局本讹「兵」。北宋本、傅校本作「其」，与后汉书礼仪志中合。
「灵帝中平五年帝躬环甲介马称无上将军」。刊本「无」讹「为」，据后汉书改。
　　锦按：王吴本、殿本、局本讹「为」。北宋本、傅校本、明刻本作「无」，与后汉书何进传合。
　　　　卷七十七礼三十七
「天子诸侯大射乡射以狸步张三侯」注「三侯者司裘所供」。刊本「裘」讹「射」，据周礼注改。
　　锦按：各本皆讹「射」，应据周礼射人郑注改。
　　　　卷七十八礼三十八
「天子合朔伐鼓北齐制日蚀鸣鼓如严鼓法」。刊本「如」讹「加」，今改。
　　锦按：殿本、局本讹「加」。北宋本、傅校本、明刻本、王吴本作「如」，与隋书礼仪志三合。
「时傩仲秋天子乃傩」注「此傩傩阳气也」。刊本「也」讹「除」，据周礼注改。
　　锦按：明刻本讹「●」，殿本、局本因臆改作「除」。北宋本、傅校本、王吴本及御览卷五三０作「恐」，是也。「气」字圈断，「恐」属下「阳暑至此不衰」为读。通典此注采自礼记月令注而略有改动。考证明据月令注改「也」，而误谓「据周礼注改」。
　　　　卷八十礼四十
「天子为继兄弟统制服议夫帝位次自以君道相承」。刊本「夫帝」讹「太常」，据别本改。
　　锦按：王吴本、殿本、局本均作「太常位次」，不但「夫帝」妄改「太常」，且擅增「次」字。北宋本、傅校本、递修本、明抄本、明刻本均作「夫帝位」，应据之改删。
「天子不降服及降服议天子为诸侯绝期」注「天子之子封为诸侯」。刊本复衍「子」字，今删。
　　锦按：殿本、局本注中「天子」下复衍「子」字。应据北宋本、傅校本、递修本、明抄本、明刻本、王吴本删。
　　　　卷八十一礼四十一
「天子吊大臣服议魏蒋济奏」注「吴射慈丧服图」。刊本「射」讹「谢」，据隋书经籍志改。
　　锦按：殿本、局本作「谢」。北宋本、傅校本、明抄本、明刻本作「射」。作「谢」亦不误，三国志孙奋传即作「谢慈」。
　　　　卷八十二礼四十二
「皇太子为太后服议宋文帝元嘉十七年有司奏禫服变除礼毕余情一同不应复有再禫」。刊本「复」讹「服」，据监本改。
　　锦按：「同」应作「周」，宋书礼志二作「期」，通典避玄宗嫌名，例改「期」为「周」，「同」显系「周」之形讹。明抄本、王吴本、殿本、局本讹「服」，北宋本、傅校本、明刻本作「复」，与宋志合。
「皇太子为所生母服议庶子为后服所生母缌」。刊本「后」讹「后」，据仪礼改。
　　锦按：殿本讹「后」。北宋本、局本作「后」，与仪礼丧服同。
「诸王持重为所生母服议济南王统昔为庶母居庐」。刊本「济」讹「齐」，据监本改。
　　锦按：「持重」应作「传重」，北宋本、傅校本、明抄本「传」作「傅」，显系形讹。明刻本、王吴本、殿本、局本作「持重」，乃后人臆改。北宋本作「济」，殿本讹「齐」，局本已改正。
「为太子妃服议王者体绝大礼」。刊本「礼」讹「理」，据监本改。
　　锦按：北宋本、明抄本、王吴本、殿本、局本作「理」，是。明刻本作「礼」，非。原文作「王者体大，理绝凡庶」。考证摘句作「王者体绝大礼」，既读破原句，又擅改旧文，义不可通，与明刻本复异。
「为诸王丧服议诸侯体国备物典策不异成人」。刊本「策」讹「事」，今改。
　　锦按：考证摘句有误，「丧」应作「殇」。各本皆作「事」，无作「策」者。考证妄改「策」，不通。
「若升仕朝列则为大成」。刊本「大」讹「文」，据宋史礼志改。
　　锦按：殿本、局本讹「文」。北宋本、傅校本、明抄本、明刻本、王吴本作「大」，与宋书礼志二合。考证云「宋史」，误。
　　　　卷八十三礼四十三
「复夏采」注「求之王平生常有事之处也」。刊本脱「生」字，据周礼注疏增。
　　锦按：各本均脱「生」，当据周礼夏采郑注补。
「中屋履危」。刊本「履」讹「覆」，据礼记改。
　　锦按：北宋本、傅校本、明抄本、明刻本、王吴本、局本均作「履」，与礼记丧大记合。唯殿本讹「覆」。
「天子诸侯大夫士吊哭议周人去玄冠代以素弁」。刊本「去」讹「云」，据监本改。
　　锦按：王吴本、殿本、局本讹「云」。北宋本、傅校本、明抄本、明刻本作「去」，是。
「皇子之仪揖而不拜然犹应以练冠功缞迎立于户侧」。刊本脱「户」字，据宋书增。
　　锦按：殿本、局本脱「户」，北宋本、傅校本、明抄本、明刻本、王吴本均有「户」，当补。考证云「据宋书增」，宋书不见。
　　　　卷八十四礼四十四
「沐浴以鬯筑」。刊本「」讹「鬻」，据周礼改。
　　锦按：各本均讹「鬻」，应据周礼肆师改。
「濡濯弃于坎」。刊本「濯」讹「灌」，据礼记改。
　　锦按：北宋本、傅校本、明抄本、明刻本、王吴本、局本均作「濯」，与礼记丧大记合。惟殿本讹「灌」。
「含舍人供饭米」。刊本「舍」讹「含」，据监本改。
　　锦按：殿本、局本讹「含」。北宋本、傅校本、明刻本、王吴本作「舍」，与周礼舍人合。
「商祝掩瑱」注「象齿坚也」。刊本「齿」讹「啮」，据仪礼注改。
　　锦按：各本均讹「啮」，应据仪礼既夕记郑注改。
「袭决用正王棘」注「以沓指放弦」。刊本「放」讹「于」。又「生者以朱韦为之」。刊本「生」讹「主」。并据礼记注改。
　　锦按：殿本、局本「以」上脱「所」，「放」字讹「于」，应据北宋本、傅校本、明抄本、明刻本、王吴本补改。殿本讹「主」，北宋本、傅校本、明抄本、王吴本、局本均作「生」，与仪礼士丧礼郑注合。通典此节录自仪礼经注，考证云「并据礼记注改」，误。
「妇人则设中带」注「中带若今之裈襂」。刊本「襂」讹「袗」，据礼记注改。
　　锦按：王吴本、殿本、局本讹「袗」。北宋本、傅校本、明抄本、明刻本作「襂」，与仪礼既夕记郑注合。考证云「据礼记注改」，误。
「有前后裳不辟」注「不辟积也」。刊本「积」讹「质」，据礼记注改。
　　锦按：各本皆作「不辟质也」，与仪礼既夕记郑注合。辟积，示文；不辟，示质。考证改「质」为「积」，非。云「据礼记注改」，礼记注无此文。
「设冰君设大盘」注「秋凉而止」。刊本「止」讹「上」，据礼记注改。
　　锦按：王吴本、殿本、局本讹「上」。北宋本、傅校本、明抄本、明刻本作「止」，与礼记丧大记郑注合。
「始死变服为曾祖父母」注「父兄子姓妇人皆坐」。刊本「姓」讹「侄」。又「大夫以上素弁」。刊本「弁」讹「笄」。并据监本改。
　　锦按：摘句有误，各本均作「服变」，考证误倒。殿本、局本讹「侄」，讹「笄」。北宋本、傅校本、明刻本、王吴本作「姓」，作「弁」，是。
「始死禭诸侯相禭以后辂」注「后辂贰车也」。刊本「贰」讹「二」，据礼记注疏改。
　　锦按：殿本、局本讹「二」。北宋本作「贰」，与礼记杂记上郑注合。
「小敛袍必有表」注「为其亵也」。刊本「亵」讹「袭」，据礼记注疏改。
　　锦按：各本皆讹「袭」，当据礼记丧大记郑注改作「亵」。
「设百官位次」。刊本复衍「位」字，今删。
　　锦按：殿本、局本复衍「位」字，应据北宋本、傅校本、明抄本、明刻本、王吴本删。
　　　　卷八十五礼四十五
「启殡朝庙迁于祖用轴」注「状如长床穿桯前后着金而关轴焉」。刊本「桯」讹「程」，「关」讹「閟」，并据仪礼注改。
　　锦按：明刻本、王吴本、殿本、局本讹「程」，北宋本、傅校本作「桯」。各本均讹「閟」。十三经注疏仪礼既夕郑注作「程」，作「关轵」；贾疏述注乃作「桯」，作「关轴」，是。
　　　　卷八十六礼四十六
「荐车马明器荐马缨三就入门北面」注「凡入门者参分庭一在南」。刊本「一」讹「二」，据仪礼注改。
　　锦按：殿本、局本讹「二」。北宋本、傅校本、明抄本、明刻本、王吴本作「一」，与仪礼既夕礼郑注合。
「陈器之道省陈而尽纳之可也」。刊本「可」上衍「不」字，据礼记删。
　　锦按：殿本、局本「可」上有「不」，清人妄增。北宋本、傅校本、明抄本、明刻本、王吴本无「不」，与礼记丧服小记合。
「挽歌诗称君子作歌」。刊本「诗」讹「传」，今改。
　　锦按：各本皆讹「传」，据晋书礼志中改。诗句见诗经四月。
「葬仪大唐元陵仪注龙輴至羡道停于帷下南首以」。刊本「首」讹「省」，据监本改。
　　锦按：殿本、局本讹「省」。北宋本、傅校本、明抄本、明刻本、王吴本作「首」，是。
「大旐置于户内」。刊本「旐」讹「幡」，据监本改。
　　锦按：王吴本、殿本、局本讹「幡」。北宋本、傅校本、明抄本、明刻本作「旐」，是。
　　　　卷八十七礼四十七
「虞祭主人倚杖入祝从」注「主人比旋」。刊本「主」讹「室」，据仪礼注改。
　　锦按：殿本、局本讹「室」。北宋本、傅校本、明抄本、明刻本、王吴本作「主」，与仪礼士虞礼郑注合。考证摘句「北」讹「比」，误同明刻本。
「三虞」注「士则庚日三虞」。刊本「士」讹「是」，据仪礼注改。
　　锦按：王吴本、殿本、局本讹「是」。北宋本、傅校本、明抄本、明刻本作「士」，与仪礼士虞礼记郑注合。
「大唐元陵仪注司徒捧俎」。刊本脱「徒」字，据监本改。
　　锦按：殿本、局本脱「徒」，北宋本、傅校本、明抄本、明刻本、王吴本有。
「祔祭用专肤为折俎」注「专犹厚也」。刊本「厚」讹「群」，据仪礼注改。
　　锦按：殿本讹「群」。北宋本、傅校本、明抄本、明刻本、王吴本、局本作「厚」，与仪礼士虞礼记郑注合。
「大唐元陵仪注太乐令设登歌于太庙殿上」。刊本「令」讹「一」，据别本改。
　　锦按：明刻本、王吴本、殿本、局本讹「一」。北宋本、傅校本、明抄本作「令」，是。
「前一日尚舍与西内使计会」。刊本「与」讹「于」，据监本改。
　　锦按：王吴本、殿本、局本讹「于」。北宋本、傅校本、明抄本、明刻本作「与」，是。
「侍臣等夹于阶闲」。刊本脱「阶」字，据监本增。
　　锦按：考证校语涉下条而误，各本无脱「阶」者，应作「刊本闲讹门」。殿本、局本讹「门」。北宋本、傅校本、明抄本、明刻本、王吴本作「闲」，是。
</div>
    <div class="pagination">
<a href="通典_page143.html">上一页</a><span>...</span><a href="通典_page139.html">139</a><a href="通典_page140.html">140</a><a href="通典_page141.html">141</a><a href="通典_page142.html">142</a><a href="通典_page143.html">143</a><span class="current-page">144</span><a href="通典_page145.html">145</a><a href="通典_page146.html">146</a><a href="通典_page147.html">147</a><a href="通典_page148.html">148</a><a href="通典_page149.html">149</a><a href="通典_page145.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
