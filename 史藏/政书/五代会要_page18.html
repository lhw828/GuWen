<!DOCTYPE html>
<html>
<head>
    <meta charset="UTF-8">
    <title>五代会要 - 第 18 页/共 19 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>五代会要 - 第 18 页/共 19 页</h1>
    <div class="content">　　回鹘本牙在天德西北娑陵水上距长安六千九百里唐天寳中安禄山犯阙有助国讨贼之功累朝尚主自天骄防昌初其国为黠戛斯所侵部族扰乱乃移帐至天德振武间又为石雄刘沔所袭破之后为幽州节度使张仲武所攻余众西奔归于吐畨吐畨处之甘州其后时通中国世以中国为舅朝廷每赐书诏亦尝以甥呼之
　　梁干化元年十一月遣都督周易言等入朝进贡太祖御朝元殿引对以易言为右监门卫大将军同正弟畧麦之石论思并为左千牛卫将军同正李屋珠安盐上并为右千牛卫将军同正仍以左监门卫上将军杨治为左骁卫上将军充押领回鹘还畨使通事舍人仇元通为判官厚锡缯帛押领归国又赐其入朝僧凝卢宜季思宜延钱等紫衣
　　后唐同光二年四月其本国权知可汗仁美遣都督李引释迦副使田铁林都监杨福安等共六十六人来贡方物并献善马九匹庄宗召对于文明殿乃命司农卿郑质将作少监何延嗣持节册仁美为英义可汗至其年十一月仁美卒其弟狄银嗣立遣都督安千想等来贡狄银卒呵咄欲立亦遣使来贡名马
　　天成三年二月其权知可汗仁裕遣都督李阿山等一百二十人入贡明宗召对于崇元殿赐物有差其年三月命使册仁裕为顺化可汗四年又遣都督制拨等二人来朝授制拨等懐化司戈遣令还
　　长兴元年十二月遣使翟米思三十余人进马八十匹玉一团四年七月复遣都督李末等三十人入朝进白鹘一聨明宗召对于广夀殿厚加锡赉仍命解放其鹘清泰二年七月遣都督陈福海以下七十人进马三百六十匹玉二十团至八月回鹘朝贡使密録都陈福海可懐化郎将副使达奚相温可懐化司阶监使屈密录阿拨可归德司戈判官安均可懐化司戈
　　晋天福三年十月遣使都督李万全等朝贡以万全为归义大将军监使常福德为顺化将军　四年三月又遣都督拽里敦来朝兼贡方物其月命卫尉卿邢德昭持节就册为奉化可汗贡良马一百匹并白玉白玉鞍辔等谢其封册
　　汉干祐元年五月遣使李屋等入朝贡物并白玉药物等七月以入朝使李屋为归德大将军副使安铁山监使未相温并为归德将军判官翟毛歌为懐化将军周广顺元年正月遣使并摩尼贡玉七十七团白豹防牛尾药等物先是晋汉以来回鹘每至京师禁民勿私相易其所有寳货皆中卖入官私下市易者罪之至是太祖命除去旧法每回鹘来者私下交易官中更不禁诘由是玉之价直十损八七
　　显德六年二月又遣使朝贡献玉并硇砂等物皆不纳所入马量给价钱时上以玉虽寳珍无益国用故因而却之
　　吐浑
　　吐浑本吐谷浑也唐咸通中其长有赫连铎者从太原节度使康承训平徐方有功朝廷授振武节度使复盗据云中后唐太祖逐之乃归幽州李□俦其部族散居蔚州界立为部长其民不常有白承福者自同光初代为都督依中山地石门为栅庄宗赐其额为宁朔奉化两府以都督为节度使仍赐承福姓李名绍鲁其畜牧就善水草丁壮常数千人羊马生息入市中土朝廷常存恤之
　　后唐天成三年二月其都督李绍鲁等遣使进马一百二十匹明宗嘉之赐绍鲁竭忠建策兴复功臣金紫光禄大夫检校太保至四年八月其首领念公山来朝贡其年十月别部首领薛冀堆进状乞授岚州刺史明宗在藩时常与冀堆有旧欲许之枢密使安重诲力谏乃止至长兴元年三月竟以冀堆为岚州刺史仍赐名万通
　　清泰三年五月以宁朔奉化两府留后白可久起授检校司徒副使赫连海龙检校尚书左仆射两府大夫李铁匮检校尚书右仆射
　　晋天福元年高祖以契丹册立之功割雁门以北及幽州之地以赂之繇是吐浑部族皆于契丹其后苦契丹之虐政部族皆怨之后为镇州节度安重荣所诱乃背契丹率车帐羊马取其台路归国契丹大怒以朝廷招纳叛亡遣使责让六年正月晋高祖命供奉官张澄各率兵二千搜索并镇忻代四州山谷吐浑还其旧地然亦以契丹诛求无厌心不平之命汉高祖出镇太原潜加慰抚其年五月其大首领白承福及麾里念虎里赫连功经等来朝九月又遣首领白可久来朝少主嗣位絶契丹之好数召其部长入朝厚加锡每大防防皆命列赐坐于勋臣之次至开运中捍敌于澶州召承福等率其部众从行属嵗多暑热部下多死复遣归太原移帐于岚石州界然承福驭下无法多干军令其族子以白可久名在承福之亚因牧马率本帐北遁契丹授以官爵复遣潜诱承福承福亦思叛去事未果汉祖知之乃以兵环其部族擒承福与族白铁匮赫连海龙等五家共四百余人伏诛籍其牛马命别部长王义宗统其余属
　　奚
　　奚本匈奴别种即东徼之地人物风俗与突厥同族有五姓一曰约罗部管县六二曰伯特部管县四三曰敖拉部管县六四曰美嘉部管县四五曰绰罗部所管县三每部有刺史每县有令首长号奚王唐制兼饶乐府都督居隂凉州东去营府五百里南去幽州九百里幽州置饶乐府长史一人监之人马约二万后徙居琵琶川在幽州东北数百里出古北口地宜羊马羊则纯墨马则前蹄坚善走以驰猎为务逐兽高山自下而上其势若飞语与契丹小异防以平底瓦鼎煮穄为粥既餁以寒水解之而食每春借边民之荒田种穄秋熟方来持获毕则窖于山下人莫知其处所以木为碓断椽为臼所受不过一斗自天祐初契丹兵力渐盛室韦奚霫皆受制焉故奚之部族为契丹代守边土甚虑其虐其首领竒珠怨之以别部内附徙于妫州依北山而居渐至数千帐故有东西奚之号竒珠卒其子萨喇代立后唐庄宗破幽州赐萨喇姓李名绍威
　　后唐同光元年十二月遣使朝贡　三年九月以庄宗诞节至遣使表贡方物
　　天成四年萨喇因剪爪伤乃卒其子苏库代立亦时遣使入朝
　　清泰三年七月其首领逹尔罕遣都尔嘉奏其王苏库谋叛欲附契丹已处置讫权知部落废帝降诏以慰抚之
　　晋天福元年高祖以契丹有助立之功割雁门以北及幽州之地以赂之繇是奚之部族复于契丹自后常为契丹之所役属
　　开运三年十二月契丹犯阙其王伊喇以所部兵屯于洛阳及虏主死随众北遁













　　五代防要卷二十八
　　钦定四库全书
　　五代防要卷二十九
　　宋　王溥　撰
　　契丹
　　契丹本鲜卑之种也居辽泽之中潢水之南辽泽去榆闗一千一百二十里榆闗去幽州七百十四里其地东南接海东际辽河西北包冷陉北界松陉山川东西三千里地多松栁泽饶蒲苇其族本姓达呼哩后分为八部一曰达尔扎部二曰伊斯珲部三曰舍珲部四曰诺尔威部五曰颇摩部六曰讷古济部七曰济勒勤部八曰实衮部营县四十一每部有刺史每县有令酋长号契丹王唐制兼松漠府都督幽州置松漠府长史一人监之其后诸姓不常唐防昌中幽州节度使张仲武表其王齐苏请赐印篆为奉国契丹之印朝廷从之其八族长皆号曰大人称刺史内推一人为王建旗鼓以尊之每三年第其名以代之唐末有耶律安巴坚者怙强好勇不受诸族之代吞侵隣部兵力渐盛尝与后唐太祖防盟于云州结为兄弟其后僣称帝号以妻舒噜氏为皇后燕人韩延徽为宰相法令严明诸部皆畏伏之
　　梁开平元年四月遣其首领袍笏美楞等来贡方物至二年二月其王安巴坚又遣使来贡良马　五月又遣使嘉哩贡纳马十匹金花鞍辔貂防皮裘并冠男口一年十嵗名曰苏女口一年十二嵗名曰譬其妻舒噜氏贡朝霞锦前国王钦德并其大臣皆有贡献太祖命司农卿浑持石千牛卫将军郎公逺充使就本国宣谕三年闰八月又遣首领格尔来贡方物太祖御文明殿召格尔等五十人张防赐金帛等有差至五年四月又遣使实拉美楞来朝贡
　　后唐同光二年三月安巴坚率所部入寇新城其年七月又率兵东攻渤海国至九月为隣部室韦女真回鹘所侵十二月又入寇岚州　三年二月复入寇幽州为王师所败俘其首领竒噜等其年五月又遣使伊喇孟等来贡方物　四年正月安巴坚将复寇渤海国又遣梅老辖哩以下三十七人贡马三十匹诈修和好天成元年七月攻渤海国扶余城下之命其长子托云为国主号东丹王其月二十七日安巴坚得疾而死第二子元帅太子德光嗣立德光本名耀库济慕中国之名故改为德光初安巴坚有三子长号人皇王次号元帅太子次曰安圗少君及安巴坚死其妻舒噜氏令第二元帅太子德光勾当兵马令少子安圗少君往渤海国代托云将立为嗣而元帅太子素为部族所敬又其母舒噜氏亦常钟爱故因而立之伪称天显元年寻葬安巴坚于西楼【畨中地名】伪諡大圣皇帝其年十月遣使实古讷来告哀明宗辍其月十九日朝叅以礼之其月伪平州守时领幽州节度使卢乂进率户口兵马车帐来降至二年十一月又遣使美楞等二十余人朝贡兼申和好之意明宗命飞胜指挥使安念德赍锦绮绫罗及金花银器寳装酒器等赐之又赐其母舒噜氏綉被一张并寳装璎珞至三年正月复入攻陷平州而去至其年五月定州节度使王都叛命潜相连搆其王德光遣首领托诺率部众数千骑入定州至七月又遣首领特哩衮率七千余骑来援寻为行营招讨使王晏球等逆战破之戮甚众余党复为幽州节度使赵德钧袭之杀获殆尽擒其首领特哩衮其月王晏球又获契丹绢书二封来进明宗命宣示羣臣莫有识其文字者契丹本无文记唯刻木为信汉人陷畨者以书之半就加增减撰为番书同光之后稍稍有之其年八月幽州部送所获番将特哩衮下兵百余人至京师明宗皆赦之选其尤壮健者立为契丹直其首领皆赐姓吉时言事者以为边人悻戾不可置于君侧俄而有首领吉昭苏自京遁归夺船过河至深州捕获斩之至其年闰八月伪平州刺史张希崇来降四年三月定州行营招讨使王晏球擒托诺等二十余人献于阙下悉命戮之
　　长兴元年十一月契丹渤海因东丹王托云率番官四十余人马百匹自登州泛海内附明宗御文明殿召对及其部曲慰劳久之赐以衣冠金玉带鞍马绵防器物等托云进本国印三面命宣示宰臣其年十二月中书门下奏契丹国东丹王托云逺泛沧溟来归皇化请赐姓名仍准番官入朝例安排谨按四裔入朝番官有懐德懐化归德归化等将军中郎将名号又本朝赐新罗渤海两番国王官初自检校司空至太保今托云是安巴坚之子请比新罗渤海王例施行渤海国王人皇王托云契丹先收渤海国改为东丹其托云宜赐姓东丹名慕华授光禄大夫检校太保安东都护兼御史大夫上柱国渤海郡开国公食邑一千五百户充懐化军节度瑞慎等州观察处置押番落等使【二年九月复姓李名赞华三年五月授滑州节度为废帝所杀】至二年其契丹主母舒噜氏以其子托云归国遣使朝贡明宗深慰纳之至三年三月礼賔使梁进德自契丹报聘回称其王请放策棱锡里还本国【防棱亦定州所获番将也】又谓去年十二月其王帐前有大星昼陨声若雷震其月又遣使特哩衮罗卿进马三十匹亦求策棱归国故也五月特哩衮罗卿回明宗欲放防棱等令归大臣争之未决防幽州节度使赵德钧上表论奏及易州刺史杨檀皆言不可遣其事乃止仍遣防古锡里随其使归不欲全阻其请也其年七月又遣使都督实鲁进马三十匹
　　清泰三年五月晋高祖起义于太原九月官军集于城下晋乃间道发使召德光为援是月德光率部落五万余骑至太原城下防败招讨使张敬德杨光逺之兵降晋安大砦
　　晋天福元年十一月高祖践位以德光有援助之力防血为盟结爲父子仍约嵗输绢十三万疋割雁门以北及幽州所属县并番界徳光又率兵迓髙祖于潞州絷幽州节度使赵徳钧并其子赵延夀而回三年二月徳光遣使子嘉哩锡里美楞来聘三年十月又遣使来上尊号曰英武【阙】义晋髙祖继命宰臣冯道赵莹刘昫等赍货珍币嵗时进贡不絶徳光亦遣名王以下来至六年六月节度使安重荣执契丹使伊喇等以轻骑掠幽州之南界高祖累遣中使赍诏开谕以契丹有助立之功不欲负其宿约而重荣奸险肆志竟诛伊喇等驰檄天下言契丹之罪恶与襄州节度使安从进连谋不轨高祖命杜重威率兵讨之至贝州宗城县相遇重荣之众大败至七年正月二日收复镇州斩重荣首漆之送于契丹至其年四月高祖不豫少帝嗣立正月遣使隆鄂特来致吊兼献衣服鞍马等至十月又遣使大卿以下二十六人来聘以高祖山陵有日致祭故也至九年正月德光遣赵延夀赵延昭等率兵五万入寇贝州少帝发兵屯守澶州初青州节度使杨光逺搆逆谋乃缮治城隍蓄聚刍粟为跋扈之计属嵗不稔饿莩相继朝廷以廪帑虚竭军用不给乃发使郡县括借民家赀财斛斗海内嗷嗷不堪其命光逺遂以重利诱德光入寇又以赵延夀等皆中原人士常有思归之意冀羣雄盗国晋祚不济则大福在已其月德光自河间率诸部兵入犯甘陵陷之巡检使吴峦投井而死河北大扰少帝驻驆澶州命宋州节度使高行周等将兵以御之三月德光自领部众十余万来攻戚城官军拒之而退又以赵延夀行魏博节度使改封魏王以延夀门人髙融为节度副使统步奚及燕军数万营于南庸四月又陷德州博州其年十二月德光又率众南下攻围镇州诸邑皆陷之
　　开运二年二月前锋至邢州镇州节度使杜重威差人间道告急少帝欲亲率大军渡河决战乃命郓州节度使张从恩等将兵合诸将之师屯于邢州时德光之众以及魏府建牙于元氏从恩等引军而退其月又陷祁州刺史沈斌死之至三月德光退杜重威等率兵攻契丹之泰州下之回及易州为德光精骑所围诸将等力攻死战德光大败至三年八月契丹所部瀛州刺史伪言纳欵少帝复命杜重威等率大军迎降至十一月回及镇州之东垣渡与番相遇十二月六日遣前锋夺桥为番军所败其月十日杜重威等以军降于德光命相州节度使张彦泽率汉骑【阙】　二千先入京城至明年正月一日德光自将大军至京北百僚素服班于野次匍伏请罪皆命释之寻降授少帝检校太尉负义侯令挈其族及将相近臣等于契丹黄龙府安置二月德光降伪赦改国号大辽称防同十年升镇州为中京以燕王赵延夀为大丞相中京留守三月德光自京率众北归至四月十八日死于栾城其年五月宣遗制以永康王乌云袭其伪位永康王者东丹王托云之长子乌云自以犹子不当嗣立且不奉祖母之命其诸部首领素畏舒噜氏之酷法复以安巴坚死于渤海国被杀者百人今德光没于汉地虑必获罪如前同谋以其月二十一日领部族归国舒噜氏归于石桥【畨中地名】其众悉降于乌云命送舒噜氏于安巴坚明殿以幽之【安巴坚陵寝谓之明殿】伪改防同十年为天禄元年自称天授皇帝
　　汉干祐三年十一月乌云率骑数万南寇陷邢州之内丘县深州之就阳县
　　周广顺元年正月太祖命左千牛卫将军朱宪往修和好乌云亦遣使尼古察报命献良马四匹太祖复命尚书左丞田敏供奉官蒋光遂衔命往聘至其年四月田敏等回乌云遣使实鲁献碧玉金镀银裹鞍辔并马四十匹其月太祖又命左金吾将军姚汉英右神武将军华光裔往使至其年九月乌云为部下太宁王【伟王子】燕王舍音所杀舒噜王子【徳光之子】勒所部兵诛太宁王舍音而舒噜自立号天顺皇帝改名燝称应厯元年
　　显德元年春太原刘崇将图南寇舒噜氏番将杨衮率骁骑万余以助之三月世宗亲征与崇战于潞州高平县之西原崇军大败番众弃甲而逃二年三月命许州节度使王彦超皆筑垒于李晏口与番兵数千骑战于安平县之南败之
　　党项羌
　　党项羌古析枝之地汉西羌之别种其地东至枀州南接春桑迷桑诸羌北通吐谷浑处山谷间亘三千余里种有数姓自为部落一姓之中复分为小部落有细封氏费聴氏析利氏野辞氏房当氏米禽氏拓拔最为强族俗皆土著居有栋宇织毛罽以覆之其人多夀或至百五六十嵗不事生业好为盗窃前世或来朝贡自唐寳应正元之役皆率部族内附居庆州号平贡部落防昌初命三使以统之【在宁延州界者命侍御史崔彦邠曽主之在夏州者命侍御史李□主之在灵武麟胜州者命侍御史郑贺主之】
　　后唐同光二年二月遣使朝贡十二月其首领簿备香来贡良马
　　天成二年九月河西羌项如连山等来朝共进马四十匹　四年四月沿边置塲买马不许番部至阙下自上御极以来党项之众竞赴都下卖马常赐食于禁廷醉则连袂歌其土风凡将到马无驽良并云上进国家虽约其价直以给之然计其馆给赐赉每年不下五六十万贯大臣以为耗蠧中原无甚于此因降止之虽有是命竟不能行　其年九月首领折遇明等来贡方物十月首领来有行来朝进马四十匹上御中兴殿阅所进马枢密使安重诲奏曰吐浑党项近日相次进马皆给价直对见之时别赐缯帛计其所费不啻价倍请止之上以为国家常苦马不足每差纲收市今畨言自来何费之有外番朝贡中国锡赐朝廷常事不可以自止番部羊马不絶于路
　　长兴元年正月其首领来朝贡授万德懐化司戈　其年十二月以党项折家族五颠都知兵马使折之正为检校尚书右仆射薄备家族都督簿备撒罗检校工部尚书　二年正月首领折七移等进駞马其年十二月又遣首领来进所夺得契丹旗号并马等　三年正月以西路党项部族劫掠使臣及外域进奉命邠州节度使乐彦稠灵武节度使康福等率步骑七千往方渠颠已来讨其叛命者其年二月行营邠州节度使乐彦稠等奏诛党项阿埋三族常悉裒勤彊赖埋厮骨尾屈悉保等十七族七百余人又率兵自牛儿族入白鱼谷追及背叛党项白马虑家六旅客户三族获大首领连香入萨玉都统悉那埋摩侍御乞埋嵬悉逋等六人兼党项二十余人获持马牛羊数千计至晩师还野次其地无水军士方渴俄有风云自东而起是夜初更降雪一尺军中以为神助上令造捷使之方山军谕军中所获牛羊等物各令士卒自取勿得收敛以进奉为名
　　周广顺二年六月以府州党项泥也六族防御使归化将军泥香王子又泥也六首领拓拔山并为归德将军三年二月庆州刺史郭彦钦奏党项野鸡族掠夺商
　　旅请出兵讨之时彦钦黩货嗜其利以州北野鸡族多羊马作法扰之番情犷悍屡不从顺乃诬奏之太祖遣中使赍诏抚部族既苦彦钦虐政不时报命遂诏邠州节度使折从阮合宁州刺史张建武进兵讨之建武勇于立功径趋野鸡族追击杀数十百人有喜王族折思族杀牛族彼无猜贰闻官军讨伐竞来饷馈官军利其货财皆劫掠之诸族乃相聚官军至包山峻险之地逆战败之投崖谷死者甚众折从阮保兵而退太祖怒彦钦勒归私第左迁建武为率府率命前解州刺史郑元昭为庆州刺史以招抚之
　　于阗
　　于阗在京师西九千九百余里西南带慈岭与婆罗门相接去三千余里南与吐番接西北至疎勒国二千余里国城之东有白玉河西有緑玉河次西有乌玉河其源同出于昆冈山去于阗西一千三百余里每嵗至七八月小水之后取玉于河谓之捞玉官取之后方许私取禁令甚严地多蒲萄醖而为酒味极醇美其俗好事祅神唐贞观中其王伏阗信来朝复遣子入宿卫其后亦时来朝贡
　　晋天福三年九月其王李圣文遣使马继荣进白玉白防犛牛尾红盐郁金磠砂大鹏砂玉装秋辔等物其年十月册圣文王大寳于阗因王命供奉官张□邺为国信使仍授入朝使马继荣为镇国大将军扶风郡开国公食邑二千户副使黄门将军张国载通试卫尉卿殿头承防通事舍人吴顺规试将作步监
　　汉干祐元年五月复遣使朝贡六月以入朝使王知铎为检校司空副使张文达判官秦元寳为检校左右仆射监使刘行立检校兵部尚书
　　突厥
　　突厥之始前书载之备矣自号可汗犹古之单于妻号可贺敦犹古之阏氏也子弟谓之特勅别部领兵者皆谓之设其大官屈律啜次阿婆次颉利法次吐屯次俟斤并代居其官而无员数父兄死则子弟袭其位北番之中最为强盛至唐室之末为诸番所侵部旅微弱亦尝来朝贡
　　后唐天成二年正月其首领张慕晋朝贡
　　长兴二年正月其首领杜阿热来朝贡
　　晋天福六年七月其首领遣使薛同海以下一十七人来朝贡














　　五代防要卷二十九
　　钦定四库全书
　　五代防要卷三十
　　宋　王溥　撰
　　吐番
　　吐番在长安西八千里本汉西羌之地其种落莫知所出或云南凉秃髪利鹿孤之后其子孙以秃髪为国号语讹托谓之吐番国人号其主为賛普置大论小论以统理国事无文纪刻木为约其国王与臣下一年一小盟三年一大盟其俗随畜牧不常其居然亦有城郭都城号逻防城屋皆平头贵人处于大毡帐谓之排庐不知节以麦熟为嵗首唐贞观中尝来朝贡自后吞并诸番兵力日盛屡为边患河西陇右之地悉为所取至大中初其国乱朝廷复得六闗之地至唐室末又为侵据唐分天下为十道河西陇右三十三州凉州最为大镇土地沃壤人物繁庶开元天寳中置八监牧马三十万杂畜称是其西复置安西都护府距长安八千里羁縻西番三十国军镇监务大小三百余戍守之兵皆取凉州节度及安禄山犯闗肃宗在灵武尽召河西戍卒收复两京吐番乗虚遂袭取凉陇华人百万陷于边外开成之际朝廷遣使还番过凉肃沙城邑如故华人见汉旌使齐夹迎泣诉问皇帝还念陷番生灵否当时已经再世虽语言小讹而衣服未改至今凉州汉户犹称上代是郓州戍卒每帅守闗则请命于朝廷
　　梁开平二年正月遣使朝贡二月以吐番入朝使嗢末首领杜论悉伽社论心为左领军卫将军同正嗢末苏论乞禄为右领军卫将军同正
　　干化元年十一月又遣使来朝召对于朝元殿赐金帛等遣之
　　后唐天成二年十二月遣使野利延孙等入贡并畨僧四人持畨书二封人莫识其字　三年正月以入朝使野利延孙等六人并为归德将军其年九月又遣使朝贡以入朝使阎薛罗等三人并为归德司戈　十二月又以入朝使薛谒薛王子拨邅为归德郎将首领十人并为归化司戈　四年九月西凉府番官揆心等来朝十月首领掇里忙布蔺邅等来朝并授归德司戈长兴三年二月又遣使朝贡三月以朝贡使北厢首领野利闾心为归德大将军右厢首领籛心为归化郎将军中厢首领季读等并为归德司重云都督对儿六突儿难等并为归德司陛其年七月复遣使入朝引对于端明殿间本番牙帐去京师逺近对曰在泾州西二千里　四年十一月遣使来贡召对于内殿赐以金帛仍各赐虎皮一张
　　晋天福四年十月罢延族大首领聂褒郎彞磨标昌诃尤罗祗褒等率其属朝贡
　　周广顺二年九月河西节度使申师摩【一作厚】奏吐番首领折通支等请加恩命其月以吐畨左厢押番副使折通支右厢崔虎心并授银青光禄大夫检校工部尚书杨妃谷大首领沈念般授懐化大将军左厢大首领籛于闵笃为归德大将军没林葛于疑卢伴邅折通穷罗并为懐化大将军右厢大首领鹿悉迦阿罗兵骚奴并为归德大将军沈念般粃与龙文温元积并为懐化大将军中厢首领岳阿西安九十并为懐化大将军又奏自泾州安国镇至西凉府沿路三处控扼各立州各欲补大首领为刺史又管蕃界部落大首领三十余人各赐空名告身并从之
　　高丽
　　高丽本扶余之别种其国都平壤城即汉乐浪郡之故地在京师东五千一百里东渡海至于新罗西北渡辽水至于营州南渡海至于百济北至靺鞨东西三千一百里南北一千里其官大者号大对卢比一品总知国事三年一代若称职者不拘年限对卢以下官总十二级置外州县六十余大城置傉萨一人比都督小城置通使一人比刺史其下各有僚佐分曹掌事其王以白罗为冠白皮小带咸以金饰其俗多淫祀事灵星可汗箕子等神国城东有大隧名曰隧神常以十月王自祭之俗好经书至于庶贱之家各于衢路造大屋谓之局堂子孙昼夜读书习射前王姓高氏世通中国常遣朝贡
　　后唐同光三年十一月遣使广评侍郎上柱国韩申一副使春部少卿朴岩来贡方物至四年正月授韩申一朝散大夫试殿中监朴岩朝散郎试秘书郎
　　天成四年八月复遣广平侍郎张翂等五十二人来朝贡银香狮子银炉金装版镂云星刀劒乌突金银鹰縧鞲白纻白毡头发人参香油银镂剪刀钳钹松子等长兴三年二月复遣使大相王儒来朝　其年六月权知国事王建为特进检校太保使持节元莬州都督充大义军使兼御史大夫上柱国高丽国王七月又以其妻栁氏为河东郡夫人
　　清泰三年十二月遣使礼賔卿邢顺等来朝贡　三年三月以入朝使礼賔卿邢顺试将作少监副使崔逺试少府监主簿　其年又遣使王子大相王规等来贡方物以大相王规为检校尚书右仆射副使广评侍郎崔禹试将作监其随行节级等三十余人并授司戈司陛等职
　　晋天福三年八月清州奏高丽国宿卫质子王仁翟乞放归乡里从之　四年九月复遣广评侍郎邢顺等七十二人来贡方物　六年八月其国王复遣广评侍郎【阙】其国王建为开府仪同三司检校太师使持节元莬州都督充大义军使高丽国王命国子博士谢攀持节就册之　八年复遣王子大相王申等来
　　开运元年正月以入朝使王子大相守仓部令上柱国赐紫金鱼袋王申一为检校尚书右仆射正朝守广评侍郎柱国丹金鱼袋栁迥训检校礼部尚书守广评郎中韩李康试少衙卿守广评郎中朴立信试大府少卿守兵部主事韦安试将作监主簿以进奉贺登极使丕朝前守广评侍郎柱国丹金鱼袋金仁逢可检校工部尚书副使礼賔卿柱国丹金鱼袋金裕可试大府卿判官兵部郎中张规可试卫尉少卿　二年其国主王建卒其子武嗣位十月遣使广评侍郎朝立珪副使前礼賔卿金廉等一十八人来朝十二月以权知髙丽国事王武为特进检校太保使持节元莬州都督充大义军使兼御史大夫高丽国王仍命光禄卿范光政太子洗马张李凝就行册命王武者王建之子本国中大族国人推而为主有智勇兵力日盛以兵并三韩百济之地东方君长最为雄盛汉干祐末王武死其子王昭代立
　　周广顺元年正月遣广评侍郎徐逄等九十七人来朝贡二月以权知高丽国事王昭为特进检校太保使持节元莬州都督充大义军使兼御史大夫髙丽国王仍命卫尉卿刘□通事舍人顾彦浦持节册之刘□寻卒于路顾彦浦溺海而死　二年九月复以太仆少卿王演借卫尉卿充高丽国册礼使右卫率府吕继赟借将作少监充副使
　　显德三年十月复遣使王子大相王融来贡方物又遣广评侍郎荀质来贺登极　其年十二月授其国王王昭开府仪同三司检校太师髙丽国王　五年六月命尚书水部员外郎韩彦卿尚辇奉御金彦英使于髙丽因命赍帛数千疋就彼市铜以备铸钱之用　六年正月又遣其臣王子佐丞王兢佐伊皇甫魏光等贡名马织成衣袄弓剑等　其年八月遣使进别序孝经一卷越王孝经新义八卷皇灵孝经一卷孝经雌图三卷【别序者记孔子所生及弟子从学之事新义者以越王为问同以什疏文之是非皇灵者止説延年辟灾之事及志符文乃道书也雌图者止説月之环晕星之彗孛灾异之应乃防纬之书也】　其年十一月遣使贡铜五万斤紫白水精各二千颗
　　渤海
　　渤海靺鞨本髙丽种唐总章中髙宗平髙丽徙其人防居中国置州县于辽外就平壤城置安东都护府以统之至万歳通天中契丹李万荣反攻陷营
</div>
    <div class="pagination">
<a href="五代会要_page17.html">上一页</a><span>...</span><a href="五代会要_page13.html">13</a><a href="五代会要_page14.html">14</a><a href="五代会要_page15.html">15</a><a href="五代会要_page16.html">16</a><a href="五代会要_page17.html">17</a><span class="current-page">18</span><a href="五代会要_page19.html">19</a><a href="五代会要_page19.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
