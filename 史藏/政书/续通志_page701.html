<!DOCTYPE html>
<html>
<head>
    <meta charset="UTF-8">
    <title>续通志 - 第 701 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 701 页/共 1359 页</h1>
    <div class="content">山后诸州民三万七千余口太平兴国初领云州观察使判邢州仍兼西山巡检四年车驾将征太原先命进分兵控石岭关为都部署以防北 
边契丹果入侵进击败之攻破西龙门砦俘馘来献自是并人夺气时田钦祚护石岭军恣为不法进虽力不能禁亦屡形于言进武人性刚烈 
战功高钦祚以他事侵之心不能甘自经死年五十八钦祚以暴卒闻太宗悼惜久之赠安国军节度后颇闻其事因罢钦祚内职出为房州团 
练使进有材干轻财好施御下严毅在西山时太祖遣戍卒必谕之曰汝辈谨奉法我犹贷汝郭进杀汝矣尝有军校自西山诣阙诬进阴通太 
原将有异志太祖遣使送与进令杀之进释不问使御并寇曰汝有功即荐汝于朝败则勿来也其人果用命立功而还进即奏授以官太祖从 
之初开宝中太祖令有司造宅赐进悉用筩瓦有司言旧制非亲王公主之第不可用帝怒曰进控扼西山十余年使我无北顾忧我视进岂灭 
儿女耶亟往督役无妄言太平兴国初又赐宅一区 【按宋史此下有牛思进传无事迹足录今从删】

　　△李谦溥

　　李谦溥字德明并州盂人少通左氏春秋厯仕晋汉为供奉官周广顺初迁供备库副使世宗征刘崇辽州刺史张乙坚壁不下遣谦溥单 
骑说之乙以城降以功改闲厩使师还留为晋州兵马都监以偏师屡挫太原会隰州刺史孙义卒时世宗亲征淮南谦溥谓节帅杨廷璋曰大 
寍咽喉要地不能阙守且车驾出征若俟报则孤城陷矣廷璋即署谦溥权隰州事至郡亟命浚城隍严兵备末旬日而并人果以数千骑来寇 
方盛暑谦溥单衣挥扇从二小吏登城徐步按视战具并人退舍后旬余大发冲车攻城谦溥募敢死士得百余人短兵坚甲衔枚夜缒出城会 
廷璋兵至合势夹攻掩其不及并人大扰悉众遁去追北数十里时显德四年也明年五月攻克孝义县以功领衢州刺史监军如故世宗北征 
召赴行在恭帝即位为澶州巡检使诏城莫州数旬而就改丹州刺史太祖建隆四年移慈州兼晋隰缘边都巡检行石州事以兴同砦为治所 
太祖命四路进兵略地太原郑州刺史孙延进绛州刺史沈继深通事舍人王睿等师出阴地以谦溥为先锋会霍邑谦溥为画攻取之策众不 
能用军还出白璧关次谷口又谓诸将曰王师深入敌境今既退兵彼必乘我当备之诸将亦不答谦溥独令所部擐甲俄追骑果至延进等仓 
皇走谷中独谦溥麾兵拒之并人遂却复移隰州刺史开宝元年命李继勋等征太原以谦溥为汾州路都监太祖征晋阳为东砦都监前军副 
部署党进遣谦溥伐木西山以给军用未至闻鼓声乃并人逼西砦大将赵赞御之并众未退让溥麾所部赴之太祖遽至观战怪其赴援者非 
精甲问之乃谦溥也帝甚喜谦溥在州十年敌人不敢犯境有招收将刘进者勇力绝人谦溥抚之厚籍其死力往来境上屡以少击众并人患 
之为蜡丸书以间进佯遗书道中晋帅赵赞得之以闻太祖令械进送阙下谦溥诘其事进伏请死谦溥曰我以举家四十口保汝矣即上言进 
为并人所恶此乃反间也奏至帝悟遽令释之赐以禁军都校戎帐服具进感激愿击敌自效开宝三年召谦溥为济州团练使会边将失律复 
为晋隰缘边巡检使边民皆喜争相迎劳于道左六年领兵入太原连拔七砦八年以疾求归京师疾笃累上章辞禄不许明年卒年六十二谦 
溥与宣祖同里闬弟谦升与太祖为布衣交其母阎尝厚待太祖及即位数迎入宫中使左右掖之不令拜命坐饮食话及旧故赐赉优厚雍熙 
中太宗为许王纳谦升女为夫人以谦升为如京副使谦溥子允则允正从子允恭为内殿崇班合门祗候

　　李允则
　　李允正

　　 李允则

　　允则字垂范少以才略闻厯知潭沧雄镇潞州尝奏除潭州诸弊政又湖湘山田民不耕恳允则下令给诸军刍皆输粟藳由是山田遂无 
遗地初至沧州葺营垒多开井泉言者以为扰未几被兵近郊老幼皆入城保而水不乏真宗嘉之雄州居民惟结茅允则教以陶又合外旧瓮 
城与大城为一始创关城焉增广阎承翰所修屯田列堤道以通安肃广信顺安军所以设险者葢备契丹机密事动息皆知之当时边臣无及 
者景德以后国信往还议制及所费用皆其所裁定智识开敏处事审当其方略施设虽游观亭传莫不有所寓也官至寍州防御使卒 【据 
东都事略增】

　　 李允正

　　允正字修己以荫补供奉官太平兴国中掌左藏库屡得升殿奏事太宗颇记忆其旧故雍熙中与张平同掌三班俄为合门祗候四年为 
合门通事舍人时女弟适许王以居第质于宋偓太宗诘之曰尔父守边二十余年止有此第何以质之允正具以奏即遣内侍辇钱赎还缙绅 
多赋诗美之淳化中命讨戎泸州叛蛮迁西上合门副使又提点左右藏屡乘传北面经度边要五年为卫州修河部署会建清远军积石砦命 
诣瀚海部分其役还拜西上合门使并州驻泊钤辖俄代张永德知州事徙代州咸平初使西蜀询访民事还进秩东上合门使厯知镇莫二州 
又为并代马步军钤辖契丹扰边车驾驻大名允正与高琼率太原军出土门路来会召见便殿所部有广锐骑士数百皆素练习命允正引以 
入赐缗钱遣屯邢州与石保吉逐辽人辽人遁去俄以兵会大名复还并代五年合泾原仪渭邠寍环庆路为一界命黄汉忠为都部署驿召允 
正为钤辖兼安抚都监即日上道又命与钱若水同诣洪德怀安沿边诸砦经度边事加领诚州刺史罢两路之职复任并代钤辖每钱若水按 
巡边垒即诏权莅州事进四方馆使代马知节为鄜延部署兼知延州改客省使知定州兼镇定都钤辖大中祥符三年累表求还至京师将祀 
汾阴以疾难于扈从命为河阳部署以便养会张从贵卒赵德明颇踰轶亟诏徙允正为鄜延部署内使密诏存谕礼成领河州团练使允正颇 
知书性严毅疏财喜自修饬素病痀偻以是罕在要近累典边任多杀戮是秋移知永兴军卒年五十一

　　△姚内斌

　　姚内斌平州卢龙人少仕契丹为关西巡检瓦桥关使周显德六年世宗北征太祖将兵至瓦桥关内斌率众降世宗以为汝州刺史内斌 
本名犯宣祖讳下一字遂改今名太祖即位从平李筠改虢州刺史西夏数犯西鄙为庆州刺史兼青白两池榷盐制置使在郡十数年夏人畏 
伏不敢犯塞号内斌为姚大虫言其武猛也初内斌降其妻子皆在契丹干德四年子承赞密自幽州来归五年幽州民田光嗣等又以内斌儿 
女六人间道来归太祖并召见赐以衣服缗钱鞍马令中使护送还内斌开宝四年召赴阙帝待之甚厚遣归治所七年暴得疾卒年六十四子 
承赞为供奉官阁门祗候死于阵承鉴至殿中丞

　　△董遵诲

　　董遵诲涿州范阳人父宗本尝事契丹帅赵延寿及延寿被执举族南奔汉祖得之擢拜随州刺史署遵诲随州牙校周显德初世宗北征 
大将高怀德遵诲之舅也表遵诲从行师次高平与晋人遇将接战晋兵未成列怀德命遵诲先出奇兵击之晋人溃大军继进遂败之二年讨 
秦凤大将韩通又表遵诲自随与贼战于唐仓先登陷阵擒蜀招讨使王鸾以献克秦凤二州师还录其前后功补东西班押班又迁骁武指挥 
使四年从征淮南下合肥又从韩通平雄霸二州太祖微时尝客游至汉东依宗本遵诲凭借父势太祖每避之遵诲尝谓太祖曰每见城上紫 
云如葢又梦登高台遇黑蛇约长百尺余俄化龙飞腾东北去雷电随之是何祥也太祖皆不对他日论兵战事遵诲理多屈拂衣而起太祖乃 
辞宗本去自是紫云渐散及即位一日便殿召见遵诲伏地请死帝令左右扶起因谕之曰卿尚记往见紫云及化龙之梦乎遵诲再拜呼万岁 
俄有部卒击登闻鼓诉其不法十余事太祖释不问遵诲益惶愧待罪太祖召谕之曰朕方赦过赏功岂念旧恶耶汝可勿复忧吾将录用汝遵 
诲再拜感泣时遵诲毋在幽州经患难暌隔太祖令人赂边民窃迎其母送与遵诲遵诲遣外弟刘综贡马以谢太祖解所服真珠盘龙衣命赍 
赐之综曰遵诲人臣岂可当此太祖曰吾方委以方面不此嫌也从慕容延钊讨李筠迁马军都军头因留镇泽潞三年召归迁散员都虞候干 
德六年以西夏近边授通远军使遵诲拊谕诸族酋长谕以朝廷成德刲羊酾酒宴犒甚至众皆悦服后数月复来扰边遵诲率兵深入其境击 
走之俘斩甚众获牛马数万夷落以定太祖嘉其功就拜罗州刺史如故太宗即位兼领灵州路巡检遵诲豁达无崖岸多方略能挽强命中武 
艺皆绝人在通远军凡十四年安抚一面夏人悦服尝有剽略灵武进奉使鞍马兵器者遵诲部署帐下欲讨之夏人惧尽归所略拜伏请罪遵 
诲即慰抚令去自是各谨封略秋毫不敢犯厯太祖太宗朝委遇始终不替许以便宜制军事太平兴国六年卒年五十六录其子嗣宗嗣荣为 
殿直

　　△贺惟忠

　　贺惟忠沂州定襄人少勇敢善骑射周祖将兵讨三叛惟忠谒于道左自陈有武艺周祖悦之即留置所部洎开国得隶世宗帐下奏补供 
奉官不辞而去世宗怒之及嗣位终不迁擢初授仪鸾副使令知易州捍边有功寻迁正使开宝二年太祖驻常山以惟忠为本州岛刺史兼易定 
祁等州都巡检使尝中流矢金疮发而卒太祖闻之嗟悼即以其子昭度为供奉官惟忠性刚果知书洞晓兵法有方略在易州缮完亭障抚士 
卒得其死力每乘塞用兵所向必克威名震北边故十余年间契丹不敢南牧昭度至西京作坊使淳化中知通远军有罪当弃市减死流商州

　　△马仁瑀

　　马仁瑀大名夏津人少与羣儿戏为行阵之状自称将军日与之约鞭其后期者羣儿皆畏伏及长善射挽弓三百斤汉干佑中周祖镇邺 
仁瑀年十六愿隶帐下周祖素闻其勇既见甚喜留置左右广顺初补内殿直世宗亲征刘崇至高平周师不利诸将多引退仁瑀谓众曰主辱 
臣死安用我辈乃控弦跃马挺身出阵射贼毙者数十人士气益振大军乘之崇遂败绩擢为弓箭控鹤直指挥使还京又迁散指挥使从征淮 
南至楚州攻水砦砦中建飞楼高百尺余世宗观之相去殆二百步楼上望卒厉声嫚骂世宗怒甚命左右射之远莫能及仁瑀引满应弦而颠 
及淮南平身被数十创迁内殿直都虞候又从平三关太祖即位以佐命功授散员都指挥使累迁领扶州团练使从平泽潞以功领常州防御 
使建隆二年改领岳州俄又改领汉州初诏仁瑀等领荆湖诸郡不数岁复其地至是将征蜀又诏领川峡诸郡遂平之先是辥居正知贡举仁 
瑀私嘱所与者榜出无其人闻喜宴日仁瑀酒酣携所嘱者诣居正功责之为御史中丞刘温叟所劾帝优容之又与后族王继勋忿争各勒所 
部兵欲相图太祖密知之出仁瑀为密州防御使太祖征晋阳命仁瑀率师巡边至上谷渔阳契丹素闻仁瑀名不敢出因纵兵大掠俘生口牛 
羊数万计驾还仁瑀归治所明年羣盗起兖州贼首周弼毛袭甚勇悍材貌奇伟监军讨捕数不利诏仁瑀掩击仁瑀率帐下十余卒入泰山擒 
弼尽获其党鲁郊遂寍开宝四年迁瀛州防御使兄子尝因醉误杀平民系狱当死民家自言非有宿憾但过误尔愿以过失杀伤论仁瑀曰我 
为长吏而兄子杀人此怙势尔非过杀也岂敢以私亲而乱国法哉遂论如律给民家布帛为棺殓具太平兴国初移知辽州四年车驾从征太 
原有功又从成州刺史慕容超飞龙使白重贵八作使李继升分兵攻城及征范阳败契丹于卢龙北契丹兵奔溃师还迁朔州观察使判瀛州 
事七年卒年五十赠河西兵节度使 【按东都事略作赠河西观察使】

　　钦定续通志卷三百十四
</div>
    <div class="pagination">
<a href="续通志_page700.html">上一页</a><span>...</span><a href="续通志_page696.html">696</a><a href="续通志_page697.html">697</a><a href="续通志_page698.html">698</a><a href="续通志_page699.html">699</a><a href="续通志_page700.html">700</a><span class="current-page">701</span><a href="续通志_page702.html">702</a><a href="续通志_page703.html">703</a><a href="续通志_page704.html">704</a><a href="续通志_page705.html">705</a><a href="续通志_page706.html">706</a><span>...</span><a href="续通志_page702.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
