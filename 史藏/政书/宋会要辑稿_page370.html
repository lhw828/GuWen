<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 370 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 370 页/共 1125 页</h1>
    <div class="content">
二十三日，以银青光禄大夫、检校工部尚书、权知保州军、兼御史大夫、上柱国、陇西县开国男、食邑三百户董绍重为检校司空、使持节保州诸军事、保州刺史，散官、勋、封如故。保州在成都西四百五十里，唐开元中所置，亦羁縻之郡。绍重则部人之自相承袭者，继来请命，朝廷皆因而授之，示怀远也。 
七年三月十三日，诏黎州造大船于大渡河，以济西南蛮子朝贡者。 
二十一日，戎州言：蕃酋德化将军董春惜贡马二疋。 
雍熙二年八月，奉化王子以慈等三百五十人来贡方物。 
九月，蕃王龍漢璿自稱權南寧州事、兼蕃落使，遣羊 諸州都甲頭趙文橋率種落百餘人來獻馬八十五疋，朱砂、蒟醬各四十觔，草豆蔻三萬顆，並上偽蜀孟氏所給符印，請降真命，以安遠俗。(招)[诏]授汉璇归德将军、南宁州刺史，刻印赐之；赵文桥并押客张汉迁、甲头赵再海并为怀化司戈为：原作「百」，据《宋史》卷四九六改。。 
端拱元年三月，黔州上言：「龙汉璇乞开道通中国，且效贡奉。」从之。 
二年四月，汉璇贻书富州向通汉，乞朝贡。通汉以闻，从之。 
淳化元年八月，汉璇遣其弟汉兴来朝，贡马二 
      
疋、朱砂十两。又都统龙汉及行人谢再殊亦各贡名马、朱砂、毡罽、草豆蔻等。 
三年十月，蕃王龙汉兴遣顺化王子若柴等来贡马五十九疋、朱砂二百六十两、草豆蔻二万颗。都统龙汉：原作「绕」，据上下文及《宋史》卷四九六《蛮夷传》改。、刺史龙光显、龙光盈及顺化王雨泽亦来修贡。 

至道元年十月十六日，西川招安使王继恩等言：「将霸州都押衙梁延晖等状："刺史董忠意卒，今依蕃部故例，定忠意亲弟忠义堪任勾当。"已给牒差知霸州讫。」诏特授银青光禄大夫、检校工部尚书、使持节霸州诸军事、霸州刺史、兼御史大夫、上柱国。 
二十八日，蕃王龍漢遣使龍光進率西南羊 諸蠻來貢方物：原作「绕」，据上下文及《宋史》卷四九六《蛮夷传》改。。帝召见其使，询其地理、风俗，译对曰：「地去宜州陆行四十五程，程无(理)[里]堠，但晨发至夜谓之一程。人尚耕种，亦有五谷，多种 稻 ：原作「杭」，据《文献通考》卷三二九改。，以本弩射￡鹿充食。每三二百户为一州，州有长。其刑罚止用鞭扑，杀人者不偿死，尽入家财以赎。国王所居城郭城：原作「地」，据《文献通考》卷三二九改。，无壁垒，官府惟短垣。」帝曰：「古稱羊 蠻，今見之矣。天生四夷，或闻彼中亦僭命，官司有称谏大夫者，此可笑也。」令又作本国歌舞令：原作「今」，据《文献通考》卷三二九改。，一人吹瓢笙如蚊蚋声，良久，十数辈连袂宛转而舞，以足顿地为节。询其曲名，则曰《水曲》。其使十数辈，从者千余人，皆蓬发，面目黧黑，状如猿猱。使者衣虎皮毡裘，以虎尾插首为饰。是日，并赐冠带、银帛，诏授汉宁远大将军、西南蕃(官)[管]内招讨使，保顺将军龙光盈、龙光显并为安 
      
化大将军，光盈仍为管内都统使，龙光进等二十四人并授将军、郎将将：原脱，据《宋史》卷四九六补。、司候、司阶、司戈，其使从者，有甲头王子若刺史、判官、长史、司马司：原脱，据《宋史》卷四九六补。、长行、傔人七等之名，其使者许赴崇德殿上寿宴座。 
真宗咸年元年九月，龍漢遣使懷化將軍羊 都首領謝再殊等九百九十八人來貢，詔賜衣服、金帛有差，仍禦前賜 酒慰勞之。 
十月，授龙光腆等百三十人官秩有差。 
二年九月，都首领张文黔等来贡名马六十五疋、朱砂八百八十两，又山子一重十六两、草豆蔻二万枚，诏赐锦袍、袭衣、银带、幞头、银 、丝段等。 
五年五月，汉遣使率部蛮千六百人、马四百六十疋并药物、布帛来贡，厚赏遣还。 
六年四月，知金州钱济请招诱溪峒名豪，帝以其生事，不报。 

景德元年正月，诏广南西路转运使：「自今西南蕃羊 諸國遣使朝貢，欲親至闕廷者，勿抑其意，仍發兵援送之。」时转运使言：「得西南蕃牒："先准龙光进等赴阙进奉，道远，人马多死，自今止令至宜州就给恩赐。当蕃无于宜州受赐之礼，必取来年三月朝贡，愿至阙下。"」故有是命。 
二年正月，诏：保、霸州刺史董绍重、董忠义，自今岁赐紫绫锦袍。先是，知益州张咏上言：「绍重等皆世袭刺史，望赐冬服。」真宗曰：「蛮陬首领陬：原作「取」，据《长编》卷五九改。，假以名秩，若以内地牧守之制，当赐锦袍，又虑戎人无厌，请求不已，况维、茂知州止赐绫袍，可如此例。」 
四年，以保州刺史董绍重卒，命其子 
      
霸为检校工部尚书、知保州。 
三月，西南蛮罗瓮井都指挥使颜士龙来贡。士龙种落遐阻，未尝来朝，今始至。诏馆饩赐与如高、溪州例。 

十二月，诏益州谕缘边居民，无得采伐林箐以为道路，与蛮人交争。先是，嘉州犍为县民因伐木开道路，与南蛮相伤杀。任中正言：「此县岩险，当云南要路，请要置戍兵三百要：疑衍，《长编》卷六七无此字，可证。，以武臣为驻泊监押。」帝以蜀郡允安，不欲生事，因有是诏。 
大中祥符元年二月，泸州上言：「江安县蛮杀伤内属夷人，巡检任赛领兵追捕，为蛮贼所害。」 
二年正月，赐巩州印一钮。是州西南夷之地，初内属也。 
四月，遣内殿崇班、合门祗候侍其衡承传诣戎、泸州招抚夷人衡：原作「卫」，据下文改。。自任赛遇害之后，夷人不自安，遂集众为乱，虽屡示招诱，侵扰不已，遂令与转运使令：原作「今」，据《长编》卷七一改。、本州岛长吏谕以祸福：如尚敢拒命，即召集酋首以威警之；如能悛心，咸释其罪；苟迷执不改，须至加兵，即与钤辖等经度以闻。又令枢密院召前梓州路转运使李士龙询其便宜，士龙言：「泸州江安县最当要冲，望徙富顺监监押宋贲知县，仍给精兵三百人。」从之。 
七月，诏谕侍其衡曰：「如闻黎州夷人尚未宁静，宜谕以恩信，多设方略制御之，无使生事。」侍其衡
至，夷人即首罪来归，杀牲为誓。及案行盐井，夷人复拒之，乃率部兵百余，生擒其首领三人，斩首数十级，而部下被伤者几二十人，遂还黎州。又以衣服紬布诱降蛮斗婆门者，将按诛其罪，帝以召而杀之，是违招安之实，即降是诏戒止。
八月二日，以文思副使、知庆州孙正辞为黎雅等州水陆都巡检使，东染院副使、环庆驻泊都监张继勋副之，又以侍其衡为同巡检，许就近量发骑军，仍以曹利用讨广南贼赏罚格付之。侍其衡上言：「蛮人僻在岩险，未即首罪，尚集徒党拒捍，望发兵三五千，与近界巡检并赴淯井监胁诱。如尚敢陆梁，即因而讨之。」故兼命正辞、继勋，仍发陕西兵尝经战陈者付之，遣陕西转运使李士龙乘传与正辞偕行，供给军须。又以春夏瘴毒，令西面缘边将士计程，以冬初到彼。帝又言：「蛮性甚犷 ，往者丁谓夔州招抚，每有戒谕，并令歃血为盟，置铁石柱以志其事，条制甚多，枢察院可录其事示正辞等。」蛮人不赴招安者，多以逃窜。有蛮斗引深入藏避，遣人就招谕之。 
十二月，孙霸议分三路入夷境，其趣淯井其趣：《长编》卷七○作「直赴」，疑是。，且言邛部蛮深愤泸州夷人相残，乞举兵戎从讨。帝曰：「邛部夷若有成功若：原作「各」，据《长编》卷七二改。，必过有觊望，不若令其自守也。」 
明年正月，诏曰：「如闻泸州三月即苦瘴毒，若戎人尚怀旅拒，及至中春，且(今)[令]分屯兵马。」仍赐以解瘴药。 
二月，孙正辞等上言：「安抚戎人，悉以平定。蛮罗忽余等素来忠赤，防援井监，然至今捕杀为恶蛮人未已。」乃遣内侍郝昭信赍诏谕忽余等遣：原作「遗」，据《长编》卷七三改。，奖其向化，且谕以为恶蕃部，今朝廷既已释放，勿须更有邀杀。且虑正辞等军还，岩穴或有啸聚，又命史崇贵 
      
留戎、泸管勾军马，因下诏曰：「昨遣孙正辞招抚夷人，已而闻兵入溪峒，积聚廪庾多经焚荡。彼虽蛮貊，然亦吾民，虑其乏食，宜委转运使贷其口粮，无使失其所。」正辞为西染院使；侍其衡转内殿承制，仍合门祗候；其随行使臣、军校及夔州牙校各第功而赏之；所部禁、厢军及辇送护援兵健、白土兵，并赐缗钱。 
二十三日，龙汉遣军府南衙使进奉部领龙光琏及诸州刺史、长史、司马、(禄)[录]事、司户、监押部落等千二百四十五人来贡，贺东封。光琏等各贡马、朱砂、毡，赐锦袍、银带、衣着、钱有差，许赴含光殿秋宴。 
九月，诏加汉金紫光禄大夫、宁德大将军。又以龙光盈为怀化大将军，顺化王子罗洞多为安远大将军，及龙光琏并为保顺郎将；进奉勾押官龙以香为安化司候，进奉监勾事方定寿等四人并为保顺司候，刺史方汉昌等百一十人并为安化司戈。 

三年四月，诏：「戎、泸州夷人前岁为梗，盖淯井监深在溪峒，官司少人往来，致兹稔恶。宜令江安县监官量分兵巡警之。」 
七月，益州任中正上言：「羁縻霸州刺史董忠义卒，子当继袭子：原作「事」，据《长编》卷七四改。，缘尚幼，请以从弟延早领州事。」帝曰：「夷治落中，父亡子继，朝廷旧制，盖杜其侥幸，使知定分。今易此例，必贻后患。」乃与其子，许以近亲左右之。 
四年四月，茂州郭用之上言：「蕃族首领耆老董瓢等顷年侵扰，今相率于州北刑牛犬为誓，不复侵犯州界。」 
四月，峡(詻)[路]钤 
      
辖慕容德琛执为乱夷人王 体等至阙下。帝曰：「蛮夷不识教义，向之为乱，亦守臣失于绥抚。」并免死，分隶江浙远地。 
六月，知霸州董仕 为其巡检使董延早所杀。先是，董忠义卒，转运使固言其子幼，不任事，及是，遂令依例以其子承袭焉子：据上文疑当作「弟」。。 

五年正月，赐西蕃者龙族都首领舍钦波印一纽。者龙族(怅)[帐]甚大，久归诚向化，故从其请。 
六年五月，夔州(詻)[路]转运司言：西南蕃遣二百余人诣阙修贡。诏许其牙职至京，余令以所贡输黔州。 

是年，峡路钤辖王昭逊上言：「晏州多刚县夷人斗望、行牌率众劫淯井监，夺盐井，杀驻泊借职平言，大掠资畜，知泸州江安县奉职文信领兵趋之，遇害。民皆惊扰，走保戎州。」时转运使寇瑊即令诸州巡检会江安县，集公私舡百余艘，载粮甲，张旗帜，击铜罗，鼓吹，自蜀江下抵清浮坝，置营栅，招安近界夷族，谕以大兵将至，勿与望等同恶。未几未：原作「等」，据《长编》卷八一改。，纳溪蓝顺州刺史史介松、生南八姓诸团、乌蛮 广王子界、南广溪移悦等十一州刺史李绍安、山后高巩六州及江安界娑婆村首领，并来乞盟，立竹为誓门，刺猫、狗、鸡血和酒饮之血：原脱，据《长编》卷八一补。，誓同力讨贼。瑊乃揭榜，许以官军至不杀其老幼，给赐衣币酒食。 
七月，诏遣内殿崇班王怀信乘传与转运使寇瑊等体谅招诱绥抚方略，三日一具事宜以闻。瑊言：「斗望等屡为寇抄，恃宽赦不悛恶恃：原作「特」，据《宋史》卷四九六改。，今请发嘉、眉州兵捕翦，以震惧之。」 
九月，诏：「怀信为嘉 
      
眉戎泸等州水陆都巡检使，合门祗候康训、符承训为都同巡检使，及发虎翼、神虎等兵三千余人，令与瑊商度进讨。蛮人非同恶者，倍加安抚，无使惊扰。」帝语枢密使陈尧叟曰：「往时孙正辞讨蛮，有虎翼小校率众冒险者三人，朕志其姓名，今以配怀信。正辞尝料简乡丁，号"白子兵"，以其识山川险恶，遂为乡道，今日亦令怀信召募募：原作「慕」，据《长编》卷八一改。。又使臣米贲屡规画溪峒事，适中机要适中：原作「中适」，据《宋史》卷四九六乙。，以贲知江安县，与怀信等议事。」 
十一月，怀信、康训分领昌、泸、富顺监白子弟六千余人泸富：原作「溪昌」，据《宋史》卷四九六改。，缘溪入合滩，至生南界斗满村，遇夷贼二千余人，击之，杀伤五百人，夺梭枪藤牌梭：原作「校」，据《长编》卷八一改。。会暮暮：原作「募」，据《长编》卷八一改。，收众保寨寨：原作「塞」，据《长编》卷八一改。。夷党三千余，分两道，张旗喊呼来逼寨栅。怀信出击，皆溃散。进壁娑婆，遇夷二千于罗固募村固：原脱，据下文及《宋史》卷八一补。，又破之。追至斗行村上屏风山风：原作「凤」，据《长编》卷八一改。，连破四寨，一日三战，俘馘百余人，夺资粮五千硕、鎗刀什器万数，焚罗固募、斗引等三十余村，庵舍三千区。怀信又引兵至斗行村，追击过罗卢，射仆二百余人，烧其栏栅千数栏栅：原作「拦棚」，据《长编》卷八一改。，分遣部下于罗个颊、罗能、落运等村及龙峨山掩杀，大获戎具，斩首级及重伤投崖死者颇众，烧舍数千及积谷累万谷：原作「杀」，据《长编》卷八一改。。两道兵于泾滩置寨，怀信议遣康训部壕寨卒修泾滩路寨：原作「塞」；路：原作「詻」均据《长编》卷八一改。，以度大军。俄为夷贼所邀，战不利，训巅于崖，死之。怀信引兵急击，大败之之：原脱，据《宋史》卷四九六补。，追斩至泾滩峡，寨于晏口。瑊与符承训侦知贼谍欲乘夜击晏江，驰报怀信，即自泾滩拔寨赴之。比至 
      
晏江北山，夷众万余已自南、东合势逼怀信寨，怀信彀强弩环寨射贼，瑊等整众乘高册援，夷人大惧而却，合击破之，死伤千余人。明年正月，其酋斗望三(詻)[路]分众来斗，又为官军大败，射杀数百人，溺江水死者莫计。夷人震詟，诣军首服，纳牛羊纳：原脱，据《长编》卷八一补。、铜鼓、器械，瑊等依诏抚谕，还军淯井。夷首斗望及诸村首领悉赴监自陈，愿贷死，永不寇盗边境。因杀三牲盟誓，词甚恳苦。即犒以牢酒，感悦而去。 
七年二月，怀信上言：「夷人宁息，请置淯井监壕栅，并许近界市马。」从之。 
八月，西南蕃进奉都部领龙光进以下千五百人来贡方物、名马，入见崇德殿，赐器币有差。 
九月，西南蕃龙光等百五十八人并加恩。 

十月，诏西南蛮人朝贡回，应随行兵仗，令有司为驿递至蛮界给付。先是，蛮人以(抢)[枪]槊自随，在道被酒，用迫胁驿吏，故有是命。 
七年三月六日，戎、泸州巡检王怀信言：「泸州溪峒悉已宁靖，淯井监旧无城隍，请发泸州军士浚壕筑城。又近界蛮人赴监鬻马者，请比戎州给直市之。」从之。 
八年二月，夔州路转运使上言：「黔州西南宁州蕃族张声进遣使贡马宁：原作「密」，据同书蕃夷七之一九改。。」诏令近上二十三人赴阙，自余优与例物，(今)[令]归本族。 
闰六月，又言：「张声进贡奉至中路，为南宁州龙汉部领人马劫截，获马三十一疋、朝贡人员五十九人，余悉回走，见今递相雠杀，实阻贡路。」诏降敕书安抚之。 
九年二月，宜州上言：西南蕃遣使贡奉。诏以 
      
顷岁诣阙朝贡，在道践毁传舍，扰费居民，令广南转运使与宜州知州相度，如固欲赴阙，即令首领三二十人同来，自余纳所贡物，(扰)[优]赐遣归。 

天禧三年十月，诏：「益、梓、利、夔州路缘边居住夷人或有铜鼓、铜器，并许依旧于夷界内使用，州县不得搔扰。」先是，富顺监州始姑镇夷人家有铜鼓，子孙传秘，号为豪族。有司按法，当以违制论。帝念远俗，而有是诏。 

四年二月，归德大将军、知靖蛮军节度蕃落等使、检校太师、守蕃王龙光泷言：「昨大中祥符六年二月内，差武宁将军龙光进等部领进奉入京回，蒙恩赐臣官告、诏书、敕(谍)[牒]等三道，红中锦旋襕袄子一领，十两浑渡鹿儿银腰带一条，银器三十两，衣着三十疋，转迁臣归德大将军职员。今差安化将军兼节度副使、检校太傅龙光捷等部领入京进奉，乞加依前将军职员官告、诏书、敕牒、银器、衣着等物。」并从之。 
七月，广南转运使上言：「西南蕃千三百人诣阙进奉，已令殿侍罗节部送赴京。」诏遣使臣二人驰驿护送，勿令烦扰部民。 
仁宗天圣二年正月，保州刺史董霸卒，益州得保州七部三州都押衙董晃等状称：「董霸有亲长男继迁，请补知州。」从之。 
四年九月，西南蕃王龙光遣使进奉都部领龙光漩等来贡马百六十疋、朱砂七十三觔、毡八十五领，贺皇帝登极。又蕃僧丈遇亦进马及朱砂，乞赐戒牒、紫衣，从之。 
景佑三年十一月，西南蕃龙 
      
光辨等来贡方物。 
康定元年十一月，西南蕃进奉蛮人部领龙光琇入贡。 
庆历二年十一月，以泸州乌蛮王子得益所居为姚州，仍令有司铸印给之司：原脱：据《长编》卷一三八补。。初，本州岛言：「管下溪峒巩州、定州、高州、奉州、淯州、宋州、纳州、晏州、投附州、长宁州十州，皆自唐以来及本朝所赐州额，今乌蛮所居族最盛，旁有旧姚州，废已久，乌蛮累使人诣州，愿得州名，以长夷落。」故许之。 

四年四月，梓夔路兵马钤辖司言：泸州淯井监夷人攻三江寨。诏秦凤路总管司发兵一千人及选使臣三人驰往捕击之。 
五月二日，泸州言：「得乌蛮王子得益言：蒙赐州名，乞降黄敕，令子孙永以乡化。」从之。 
七月十二日，梓州路转运司言：「泸州教练使、生南招安将史爱诱降淯井监夷贼斗敖等，请并补为三班差使、殿侍、淯井监一路招安巡检。」从之。 

是月，梓州路转运司言：夷贼寇三江寨，淯井监指使、散(值)[直]王用等领众击走之。 
五年十一月二十五日，宜州西南蕃进奉蛮人首领龙以特以下七百一十九人来献方物，赐器币有差。 

六年七月，西南蕃遣支散副使龙延处、都管副使龙以约、蕃王太子龙以钦、管押副使龙以帐、引进判官莫仁印、都同使龙以列、观察龙以势、都进副使龙以狼、诸州副使龙以绰、部领龙以持、都押副使龙以干、都押使龙以层、监进副使龙以轮入贡。 
皇佑元年二月，梓夔州路兵马钤辖司言：淯井监蛮万余人 
      
内寇。诏知益州田况发旁郡士卒，令梓夔路钤辖宋定亲捕讨之。至四月，夷人平。 

</div>
    <div class="pagination">
<a href="宋会要辑稿_page369.html">上一页</a><span>...</span><a href="宋会要辑稿_page365.html">365</a><a href="宋会要辑稿_page366.html">366</a><a href="宋会要辑稿_page367.html">367</a><a href="宋会要辑稿_page368.html">368</a><a href="宋会要辑稿_page369.html">369</a><span class="current-page">370</span><a href="宋会要辑稿_page371.html">371</a><a href="宋会要辑稿_page372.html">372</a><a href="宋会要辑稿_page373.html">373</a><a href="宋会要辑稿_page374.html">374</a><a href="宋会要辑稿_page375.html">375</a><span>...</span><a href="宋会要辑稿_page371.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
