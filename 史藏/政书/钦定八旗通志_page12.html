<!DOCTYPE html>
<html>
<head>
    <meta charset="UTF-8">
    <title>钦定八旗通志 - 第 12 页/共 674 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定八旗通志 - 第 12 页/共 674 页</h1>
    <div class="content">　　白屋防家静绀霞万树春不教花逐水恐引问津人
　　春泛
　　前溪新水生后溪烟柳横来往东风里心随一叶轻
　　观瀑
　　飞流落危峡凭栏俯平楚天地不藏机色声无着处
　　云岚
　　千章树影蒙万曡山容活妙领米南宫此间得衣鉢
　　赏荷
　　朗开征士牖闲对君子花霞标徼瑞露镜里吐天葩
　　山寺
　　棒喝临济宗幽寂云门寺青鞵布韈来知复谁家子
　　梧月
　　古月不速客髙梧有脚秋鹤梦清宵冷幽人正倚楼
　　霜鸿
　　携得塞垣霜书空三两行芦花眠不穏却为忆衡阳
　　红叶
　　锦树经秋绚如燃不着枝相对停车客司勲字牧之
　　云栈
　　劔闗天外矗磴栈云中绕谁复嗣青莲抽毫吟蜀道
　　雪溪
　　天沉玉峰外芦重冻溪边破冷方兰棹惟应访戴船
　　赐尹继善回江南总督任
　　熙绩匪独能亮工资羣彦词林擅卓荦封疆推老练简畀淮海区奏成伫底奠保障财赋地茧丝非所羡去嵗吴淞灾波臣势方扇每念幸活民玉食不能咽赈济救燃眉其何筹久宴安民首察吏瘅恶亦彰善设诚物乃孚逞明终必
　　安防巡抚纳敏陛见入京兹以东巡扈驾便道遣赴任并赐以诗
　　属车扈从辔如琴敬慎还同在羽林赓和底多夸藻采【纳敏颇能诗是行凡令随驾诸臣赓和之作彼亦和之】要湏识我爱民心
　　赐傅恒经畧金川
　　壮龄承庙畧一矢靖天狼畨部蕞尔蠢王师武必慰予西顾久嘉汝赤心良挞伐敉么防抚循集众长斯能成伟绩用榦不庭方伫看销兵气敷天日月光
　　孟冬上旬于瀛台赐经畧大学士傅恒及命往蜀西诸将士食并成是什
　　大清声教暨遐陬岂有来王稽蜀酋黩武开边非我志安良禁暴借卿谋行军吉值初阳复赐食恩同湛露流转瞬明年擒娑虏还教凯宴侑封侯
　　南苑行宫晚坐忆经畧大学士傅恒
　　依然庭宇静朅尔研瓯闲一室澄心处两年睫眼间【南苑未至盖二年矣】冲寒懐硕辅此际厯重闗所愿明天讨成功指日还
　　经畧大学士傅恒舟渡蜀江赋诗呈览用其韵荅之
　　若济常殷拟巨川平羌今复率师前行旌冬发真勤瘁露布春传此伫延遥度应临滴博垒底教稍迟【去声】蜀江船【四川驿站所办不协故稍迟行程】数千里外宁暌隔心在丹枫玉马边
　　大学士傅恒经畧西川效忠宣力诛渠魁破坚垒申明纪律大振军威畨酋穷蹙乞命经畧大学士鋭意荡平未允其请朕宏解网之仁下诏班师召大学士还朝襄赞劳绩茂着诗以赐之
　　安边底绩本丹忠请命畨酋势已穷上将有心期利执大君无物不包防那湏一月闻三捷早觉千忻达两宫晋国勤劳予厪念速归黄阁赞元功
　　敺鸟何庸尽覆巢好生天地徳含包歌成宵雅八章句蓍得同人九四爻兵洗蓬婆春淡荡首稽玁狁面顤防蜀民安抚勤筹画心契元良泰陛交
　　经畧大学士忠勇公傅恒率师进畨酋忠诚奋发志期殄冦执奏再三朕揆势度理以允降班师休兵息民为经国逺计彼匈奴未灭何以家为者乃票姚貮师辈武人锐往立功之槩大学士辅弼元臣抒诚赞化名耀旂常正不必与兜鍪阃帅争汗马一日之绩诗以示之
　　三面姑开格蜀夷来调说鼎伫期之集思广益卿诚践勤逺劳民我不为武岂佳兵应戒彼绩惟和众孰同斯功成万骨枯何益壮志无湏效貮师
　　经畧大学士忠勇公傅恒赐第在东安门内迤北朕命将作为之经理今奏凯还朝适届落成为纪一律赐之
　　票姚赐第落成新歌凯归来得意春上将鹰今奏绩诸军鳬藻久懐仁攸芋君子熊罴梦毕骇酋涂匍匐臣从此坐调熙世鼎敷予教泽万方均
　　二月十四日经畧大学士忠勇公傅恒奏报金川畨酋莎罗奔狼卡擕其徒丑相率随提督岳钟琪以二月初五日亲诣军门筑坛纳欵匍匐稽颡永矢归诚经畧大学士升帐受降开诚抚谕逺近畨汉官兵观者数万众靡不欢呼忭舞肤功克奏边境敉宁露布驿闻喜而有作
　　止戈为武信其然我泽如春经畧宣共喜防音来玉阙何殊俘虏自金川畨酋路左心倾服军士行间气倍鲜单骑汾阳休比拟都因忠赤格
　　穹天
　　经畧大学士忠勇公傅恒奏凯金川率领诸将士还朝锡宴丰泽园用昭饮至之典即席得长律一首
　　卡撒功成振旅归升平凯宴丽晴晖两阶干羽钦虞典六律宫商奏采薇湛露应教颁幕殿甘膏更庆遍春畿持盈保泰咨同徳偃武脩文凛勅几
　　香山聼唐侃弹琴
　　经年唐侃琴音寂好是山深过雨初欲借散怀先属付抚弦切莫奏闗雎
　　二十一叔慎郡王生辰诗以夀之
　　圣祖含饴恩并天追随与叔正齐肩咏歌尚忆相酬日【向在书窻与叔和韵之作独多】彼此同交不惑年【叔今年亦四十】好学好文光谱牒为屏为翰效英贤三阳发嵗韶华富介夀还欣福似川
　　大学士来保七十夀为是歌以赐之
　　七十古稀亦常有纶阁中人不多觏【叶】居然台衮臻黄耉平生诚谨获福厚金门朝夕宣勤久鲐背精神尚抖擞汉万石君今其友作歌春酒为卿夀词取易达卿祗受勉力赞襄予左右
　　固伦额驸超勇亲王防楞夀终诗以惜之【有序】额驸在
　　皇祖时以名藩选尚公主宣力边陲茂着劳绩
　　皇考授为定边左副将军晋爵亲王额尔徳尼招之役血战先登万众披靡狡冦为之敛迹朕眷待优隆额驸弥笃忠荩始终一节允惟懿戚中杰出之良为王国屏翰于其薨也锡之优防且命配享
　　太庙崇祀贤良祠以报殊勲俾众防古知劝复成长律
　　用志悼怀
　　丁年尚主令名闻絶塞宣猷建伟勲不必读书知大义每于临阵冠三军老成凋谢予忧尔要寄畴咨子克云【命世子成衮札布嗣为札萨克盟长将来亦克胜定边左副将军之任云】重惜贤藩教侑庙报功兼以劝忠勤
　　往清河奠超勇襄亲王固伦额驸策楞
　　灵舆肃肃驻河濆归殡佳城别塞云即此始终怀大义【额驸在日曾奏闻　　皇考愿于身殁后仍归京师防大长公主园寝今其子奏请朕既允奏并命一切丧仪皆如宗室亲王之例官为经理云】果然卓荦轶前闻中年自是伤哀乐此日何堪哭戚勲见说漠陲将发引犹教血泪洒三军赐健鋭云梯营军士食即席得句【有序】
　　朕于实胜寺旁造室庐以居云梯军士命之曰健鋭云梯营室成居定兹临香山之便因赐以食是营皆去嵗金川成功之旅适金川降虏及临阵俘畨习工筑者数人令附居营侧是日并列众末俾预惠焉
　　犹忆前冬月云梯始习诸【戊辰冬月有香山阅云梯兵之作】功成事师古戈止众宁居实胜招提侧华筵快霁初馂余何必惜可以逮豚鱼
　　夀五弟和亲王四十夀辰
　　灰飞缇室应书云遐算添同刺绣纹邸第良辰欣有庆天伦至乐贵无文樽持北斗倾红友诗拟东坡夀夘君从此毎逢开袠嵗棣华歌继九如闻
　　示山东巡抚准泰
　　山左前巡忆洊饥吾民疾苦日思之三年休息今何若莫饰虚观进颂词
　　赐河东总河顾琮
　　堤遥工简息洪涛无事常经智不劳泉闸湖垸善潴泄永期转漕济千艘
　　赐两江总督黄廷桂
　　迎銮卫警跸建节久旬宣体我勤民徳嘉卿率属贤何须张锦帐惟喜阅鳞田细騐刚柔俗周谘丰歉年咸中方有庆虚已自无偏此地人文盛还淳尚勉旃
　　阅河示总督髙斌
　　泽国民生庶金隄
　　祖制垂来巡期善守底绩贵无为持正裁浮议开诚集众思问予何训示志在五言诗
　　赐浙闽总督喀尔吉善
　　巡呉于越便中过恐悮农桑正和完赋自縁民俗美不须重勉善催科【今年南巡元江南积逋二百余万而浙省向无逋欠特加恩蠲免本年正赋三十万两以示奨励】
　　阅杭州旗兵
　　承平世恐军容弛文物邦应武备明已向防稽陟禹迹便教浙水诘戎兵羽林旧将今谁是　　【皇祖驻跸杭州阅武诗有羽林旧将分防重之句】七萃材官古莫衡四十年重逢盛典行间踊跃倍常情
　　双忠祠【有序】
　　乾隆十五年驻藏都统傅清左都御史拉布敦诛叛臣朱尔墨特那木札尔其党罗藏札什率兵助逆二臣死焉赠以伯爵优防而归其丧于京师亲临奠醊建专祠祀之命曰双忠并纪以诗
　　卫藏西南夷极边入我王化百余年始犹羁縻后执賮置兵为守防呼韩【雍正年间始命大臣驻彼率緑旗兵防守凖噶尔】防古习俗尚黄教得失视此为转旋其何小丑背厚泽夜郎自大轻王臣托词承平劳物力示之大信休兵屯戕兄虐下遂无忌更与外贼为牵援血人于牙攫财贿中梗驿路军书传【朱尔墨特那木札尔乃颇罗奈之子朕以其父勤劳颇能安辑疆土封为郡王后颇罗奈故伊袭其父王爵即诡词请撤驻藏官兵因念彼既以撤兵为请即不从适足以致其疑故如其请自此肆无顾忌戕其兄弟侄荼毒所部遣使通凖夷求援旋防絶邮置军书不达者旬日二臣觇其逆谋已露遂决计先事诛之】惟时奉命监彼土曰傅清暨拉布敦目覩逆势日猖獗炎炎不息燎原战守不可兵力弱官军万里阻蜀门国事为重余度外二人同心利断金【叶】知无一生有九死但期济事酬深恩朱尔墨特那木札汝来示汝大义存天无二日尔二日尔忘尔父叨藩翰凶渠稔祻力已张【去声】藐视二人何有焉笼中之鸟砧上鱼西藏指日据有全挺身来见忽疑虑潜呼羣丑施戈鋋傅卿直前扼其臂逆王命者诛无延拉卿防刀剚其脰罪在魁首无牵连罗藏札什其羽翼走险呌詉豕突然桀犬吠尧各为主蜂屯蚁聚来獽狿吁噫二臣力不逮如归视死双躯捐小丑乌合旋就缚骈首就戮长竿悬逆诛顺抚妖氛靖卫藏万众如一言忠臣报主有如此智勇兼济诚通天昔每椎心今吐气如披云雾瞻苍旻不劳一旅翦渠冦岂止万命免沉沦尸祝社祭众夙志防伸絶域千秋传灵舆肃肃归故里建祠临奠恩频宣锡爵赐封延后世志予哀悼旌勲贤双忠之气浩千古双忠之力敌万军駡贼有似奋常山诱致大异斩楼兰双忠迹畧传斯篇他年以待信史编
　　大学士髙斌七十夀辰诗以赐之
　　早防黄阁侍金銮晚觉扶鸠步履难卧理借卿为保障成功告我永安澜读书未懈平生志益夀何须九转丹黄髪皤皤在朝众勤劳轸念久河干
　　夀原任大学士龙翰傅先生八十初度
　　光霁由来众式观绛帷黄阁领儒冠身名应拟济南伏年徳原同沛下桓松鹤作朋还侑酒孙曾绕膝合加餐还丹益算何须借两字经永不刋
　　赐盛京将军阿兰泰
　　出寄干城入侍宸【阿兰泰在御前侍卫里行】据鞍矍铄尚精神东都留守分眀是应令耆英防里人【阿兰泰年六十余而须鬓皆白故及之】
　　赐吉林将军傅森
　　数处开牙尽有名大东坐镇翼陪京军底事无勲勣累洽重熙值太平
　　过功臣费英东古里等墓题句志感
　　槗山柏里欝相望开国同心想杜房一二荩臣兹扈跸逸勤胥及尔宁忘
　　躬临酹酒当年事【癸亥初至盛京凡功臣墓皆亲临赐奠】遣奠依然表旧劳【兹以重来各遣大臣致酹】动我怆然翘望处山陵气接朔云髙赐河东河道总督兼署山东巡抚白钟山
　　治河以卫民表里本相因况萃一身钜其厪万姓辛宁当营供奉匪为事游巡立位官须业名言昔可循
　　双烈诗
　　双烈诗者例双忠诗而作也昔驻藏都统傅清左都御史拉布敦诛叛臣朱尔墨特纳木札尔以人少力防二臣死事然究能锄元凶而安絶域故临奠建祠并有双忠之诗以其勲去嵗命定北将军班第议政大臣鄂容安驻伊犁时二臣既奏阿睦尔撒纳有反志朕命便宜从事庶几消患未然乃二臣观望疑虑以致兎脱而贼党反得结连赴约袭我军营二臣力不能敌捐躯沙塲犹之死王事也一以勇决建绩一以徘徊偾事然而临难致命奋不顾身有足哀者今大兵既靖伊犁逆贼穷蹙逃窜不日献俘二臣灵轝至京之日朕亦亲临醊奠并成是作双烈云者盖不如双忠之尽善矣
　　昔有傅介子手斩楼兰头通权建殊绩芳名播千秋况乎统三军既悉彼逆酋一武夫之力何事仍夷犹逡巡大军彻偏师五百留彼枭有密约入觐中逗遛八月廿五日三处共一谋阿睦尔撒纳来阿尔台陬将合其部众挈妻孥以逃【叶】是则预有防其妻孥尽收厥阿巴噶斯断我军书邮克什木巴朗伊犁逞刼偷两路如期发猖狂肆呌詉【叶】蜂屯更蚁杂不可爬与梳【叶】二臣知不敌全军将内投而彼截归路加以聚蚍蜉巴朗谍致辞权假为我逑徐当备马駞送之返皇州二臣怒唾骂天朝无此媮効死视如归背义生肯求奋旅更前进气髪冲兠鍪终知事不济毕命饮属镂【叶】问罪重整师岂辞雪载途【叶阿睦尔撒纳叛后向谓事难成者皆以为不出所料伊犁卒不能平朕料叛贼隂险多诈其得在此其失亦在此伊犁之众不过一时附和终不能人尽从彼若少延缓则叛贼又将别生变诈反失事机因正永常恇怯退师之罚急趣西路军帅尅期进勦旋于今春直达伊犁逆贼失据奔窜】旋复定伊犁胁从寛厥尤一二助恶者【谓阿巴噶斯克什木之流】系虏皆防刘渠魁窜异域玉师奋遐搜亦闻哈萨克缚献深同讐命求二臣骨灵舆返首邱临奠例双忠惜哉涙涌流初若聼我言宁有今日不忠于国有济烈为已不渝【叶】究匪贪生比使我悲心悠朱门歌舞辈青史文章俦我岂为彼哉长歌旌乃休
　　舒布图铠巴图鲁竒彻布歌
　　千人万人敌昔有亦惟能将资众力一人奋勇敌二千昔未前闻今始岀其人曰惟竒彻布向为侍卫备宿直【叶】去嵗从军监包沁包沁之人乃通贼【厄鲁特呼礮为包包沁其司礮人也上年正月其宰桑阿克诸尔率众二千余人来附逆贼阿睦尔撒纳之乱包沁煽动阑出卡伦为官军所殱】来围其帐欲肆害竒彻布曾无惧色徐腰櫜鞬手弓箭出帐跨马声霹雳蚁聚呌讙羣近前应覆倒贼辟易辟易复前恃其众长枪火铳竞相逼竒彻布且战且走得一栁林为障翼贼人围之凡数重恐自伤无施铳隙持枪人亦弗敢进进被箭死尸横骼二千人各二千心一人气夺二千魄侵寻天暮众西奔竒彻布归奏殊绩赐金赐爵酬勤劳复请从师宴息舒布图铠巴图鲁神勇之名汝应得荆轲孟贲匹夫豪日月爝火光应息我歌嘉尔岂徒然朂我八旗永为式
　　三巴图鲁歌
　　巴图鲁者勇冠军昔我旗人颇恒有近世以来殊不闻盖因太平日已乆嵗寒松柏见后凋当春何以殊榆栁迩者西鄙属用军折冲咸欲効奔走舒布图铠已超羣三巴图鲁亦赳赳其一额纳伸去嵗伊犁从将军将军使彼询事因单骑迳入众贼羣左支右屈箭毙数人知事不济防刀自刎期报君其一巴宁阿【读作麻韵】仓卒乱时将军前后防卫相蔽遮发无不中中无不死杀人如麻将军遣之出巴宁阿曰朝廷命官偷生安往耶力敌视将军尽节然后伏剑义烈真堪嘉二人既死还复苏宰桑巴磉得之壮其志养之数月我师再入方得归军牙其一曰富锡尔将军命之携印以出归帝里其奈贼人拥蜂更屯蚁料不能出将印沉之水力战受创命垂尽伊犁喇嘛救之得不死故赐额纳伸曰卓礼克图巴图鲁卓礼克图者节义卓尔永不渝赐巴宁阿曰昆都尔巴图鲁昆都尔者力敌万人暇有余赐富锡尔曰哈布台巴图鲁哈布台者穿杨贯石技不殊回思去嵗迅功成亡矢遗镞夫何曾不期小丑逆志萌未能除蔓我二卿乃致沙塲双捐生亦我坐谋遥未精嘉我旗人多忠诚旧风未逺垂仪型愉以为戚留定评乃至西海芳声
　　原大学士傅龙翰先生挽诗
　　拖绅避省视【前冬先生抱恙时朕亲临视比于病中恐朕轸念戒家人勿以闻及闻丧往哭尚未大敛】易箦慎初终自昔赐叹从今融帐空仪型失老宿启迪忆童防未及询楹奠于斯恨莫穷
</div>
    <div class="pagination">
<a href="钦定八旗通志_page11.html">上一页</a><span>...</span><a href="钦定八旗通志_page7.html">7</a><a href="钦定八旗通志_page8.html">8</a><a href="钦定八旗通志_page9.html">9</a><a href="钦定八旗通志_page10.html">10</a><a href="钦定八旗通志_page11.html">11</a><span class="current-page">12</span><a href="钦定八旗通志_page13.html">13</a><a href="钦定八旗通志_page14.html">14</a><a href="钦定八旗通志_page15.html">15</a><a href="钦定八旗通志_page16.html">16</a><a href="钦定八旗通志_page17.html">17</a><span>...</span><a href="钦定八旗通志_page13.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
