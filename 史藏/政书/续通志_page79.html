<!DOCTYPE html>
<html>
<head>
    <meta charset="UTF-8">
    <title>续通志 - 第 79 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 79 页/共 1359 页</h1>
    <div class="content">喜隐复谋反囚于祖州秋七月戊午旺禄等献党项俘八月戊戌东幸冬十月辛未命巫祠天地及兵神辛巳以将南伐祭旗鼓癸未次南京庚 
寅次固安以青牛白马祭天地己亥围瓦桥关十一月庚子朔宋人来袭图鲁卜部节度使萧斡及四捷军详衮耶律赫德击却之壬寅休格败 
宋兵于瓦桥东再战再败之戊申又败之于水南追至莫州己酉复败之丙辰班师乙丑还次南京十二月庚午朔休格拜裕悦大飨军士如富 
瑚坂
　　干亨元年春正月乙酉遣塔玛长寿使宋问兴师伐汉之故二月丁卯汉以宋兵压境遣使乞援以南府宰相耶律沙为都统冀王迪里为 
监军赴之又命南院大王色珍以所部从枢密副使穆济督之三月辛巳苏色遣人以别部华格等降纳之丙戌汉遣使谢抚谕军民诏北院大 
王希达伊实王萨哈勒等以兵戍燕己丑汉使告宋兵入境诏左千牛卫大将军韩侼大同军节度使耶律善布以本路兵援之丁酉耶律沙等 
与宋战于白马岭败绩冀王迪里及图鲁卜部节度使图敏黄皮室详衮唐古皆死之夏四月辛亥汉以行军事宜来奏卢俊自代州驰状告急 
五月己卯宋兵攻河东汉与战不利刘继文卢俊来奔六月刘继元降宋汉亡甲子封刘继文为彭城郡王卢俊同政事门下平章事宋人来侵 
丁卯北院大王希达统军使萧托果伊实王萨哈勒击之战于沙河败绩己巳宋人围南京丁丑诏谕耶律沙及希达托果等军中事宜秋七月 
癸未沙等及宋兵战于高梁河大败之八月如冰井乙丑耶律沙等献宋俘九月己卯以燕王韩匡嗣为都统南府宰相耶律沙为监军特哩衮 
休格南院大王色珍权奚王穆济等各率其所部兵南伐仍命大同军节度使善布领山西兵分道以进冬十月乙丑韩匡嗣与宋兵战于满城 
败绩辛未太保舒苏与宋兵战于火山败之辛丑日南至大赦改元十二月乙卯燕王韩匡嗣遥授晋昌军节度使降封秦王壬戌以蜀王道隐 
为南京留守徙封荆王是冬驻跸南京
　　三年春二月丙子东幸已丑复如南京三月以秦王韩匡嗣为西南面招讨使夏四月如羊城泺五月丙午上京汉军乱刼立喜隐不克立 
其子留礼寿上京留守楚实勒擒之秋七月甲子留礼寿伏诛八月猎于炭山冬十月如富瑚坂十一月辛亥加楚实勒同政事门下平章事是 
月以南院枢密使郭袭为武定军节度使十二月以辽兴军节度使韩德让为南院枢密使
　　四年春正月己亥如华林天柱夏四月自将南伐至满城战不利守太尉奚斡里死之五月班师清暑于燕子城秋七月壬辰赐喜隐死八 
月如西京九月庚子如云州甲辰猎于尚和山帝不豫壬子次焦山帝崩年三十五谥曰孝成皇帝重熙二十一年加谥孝成康靖皇帝庙号景 
宗陵曰干陵
　　景宗保寍十年 【其元年即穆宗应历十九年】 干亨四年凡十四年

　　钦定续通志卷四十二

　　●钦定续通志卷四十三　辽纪三

　　辽纪 【三】

　　圣宗 【一】

　　○圣宗一

　　圣宗皇帝讳隆绪小字文殊努景宗长子也母曰睿智皇后萧氏干亨二年封梁王四年九月壬子景宗崩癸丑即皇帝位于柩前时年十 
二皇后奉遗诏摄政冬十月己未朔帝始临朝辛酉羣臣上尊号曰昭圣皇帝尊皇后为皇太后大赦以南院大王巴古济总领山西诸州事北 
院大王裕悦休格为南面行军都统奚王和硕鼐副之同政事门下平章事萧道寍领本部军驻南京乙丑如显州十二月戊午命耶律苏色讨 
准布辛酉宋使来议和诏以无书却之辛未南面招讨使秦王韩匡嗣薨
　　统和元年春正月乙丑以遗诏复封札穆为寍王戊辰以威乌库哩部节度使耶律乌克同政事门下平章事甲戌荆王道隐薨丙子以休 
格为南京留守仍赐南面行营总管印总边事辛巳苏色献准布俘甲申党项侵边西南面招讨使韩德威击破之乙酉诏苏色与达罕讨党项 
诸部二月戊子禁所在官吏军民不得无故聚众私语及冒禁夜行违者坐之甲午葬景宗皇帝于干陵以近幸朗掌饮伶人塔鲁为殉帝与皇 
太后因为书附上大行丙申皇太后诣陵置奠命绘近臣于御容殿辛丑南京统军使耶律善补奏宋边七十余村来附诏抚存之苏色奏讨党 
项捷戊申以特哩衮华格为北院大王吉琳为南府宰相辛亥幸圣山遂谒三陵三月己未次独山辛酉以大父帐太尉耶律赫勒讷为特哩衮 
甲子驻跸辽河之平淀辛巳以国舅同平章事萧道寍为辽兴军节度使仍赐号忠亮佐理功臣壬午以青牛白马祭天地夏四月丙戌朔如东 
京以枢密副使耶律穆济兼侍中为东京留守丙申南幸诏赐西南路招讨使达罕剑得专杀壬子如徽州以耶律庆朗为信州节度使五月壬 
戌西南路招讨请益兵讨西突厥诸部诏北王府耶律普努寍以达巴德哷勒二部兵赴之庚午耶律善补招亡入宋者得千余户归国辛未次 
永州丙子以青牛白马祭天地戊寅如木叶山六月乙酉朔党项酋长执额尔奇木子乌延等内附丙戌还上京己丑驸马都尉卢俊与公主不 
协诏离之出俊为兴国军节度使辛卯有事于太庙甲午帝率羣臣上皇太后尊号曰承天皇太后羣臣上皇帝尊号曰天辅皇帝大赦改元复 
国号曰大契丹 【据契丹国志增辑】 文武官各进爵丁未以枢密副使耶律色珍守司徒秋七月甲寅朔皇太后听政乙卯帝亲录囚辛酉 
行再生礼丙子韩德威上党项俘辛巳赏西南面有功将士八月戊子西巡癸巳帝与皇太后如怀州己亥猎于赤山乙巳诏裕悦休格提点元 
城壬子韩德威表请伐党项之复叛者诏许之九月癸丑朔以东京平州旱蝗诏赈之丙辰以南京秋霖害稼权停关征以通山西籴易壬戌还 
上京丙子如老翁川冬十月癸巳苏色奏德哷勒部及叛蕃来降乙未诏每岁诸节度使贡献如契丹宫例止进鞍马丁酉以吴王舒为上京留 
守行临潢尹事帝将征高丽阅东京留守耶律穆济所总兵马丙午命宣徽使兼侍中布琳林牙克特等将兵东讨十一月壬子朔观渔于塔玛 
泺癸丑应州获宋谍磔于市十二月壬午朔如显州甲午东幸己亥皇太后观渔于玉盆湾辛丑观渔于浚渊甲辰敕诸刑辟已结正决遣而有 
冤者听诣台诉是夕然万鱼灯于双溪
　　二年春正月甲子如长泺二月丙申东路行军宣徽使萧布琳奏讨女真捷庚子奉皇太后观猎于饶乐川乙巳赐五国威伊济节度使耶 
律威乌克剑得便宜行事丁未韩德威献所袭河东俘三月猎于山榆甸夏四月丁亥宣徽使同平章事耶律普寍都监萧勤德献征女真捷授 
普寍兼政事令勤德神武卫大将军庚寅皇太后临决滞狱壬辰以宣徽南院使刘承规为承德军节度使崇德宫都部署保义军节度使张德 
筠为宣徽北院使五月乙卯祠木叶山丁丑驻跸沿柳河六月己卯朔皇太后决狱至月终秋七月癸丑皇太后行再生礼八月辛卯女真珠卜 
奇萨里等八族举众内附是月如鹅山猎于岭右九月戊申朔驻跸土河冬十月丁丑朔以归化州刺史耶律普寍为彰德军节度使右武卫大 
将军韩倬为彭国军节度使兼侍卫亲军兵马都指挥使十一月苏色等讨准布杀其酋长达尔罕十二月辛丑以翰林学士承旨马得臣为宣 
政殿学士耶律佛德为南京统军使耶律瑶升为大内特哩衮大仁靖为东京中台省右平章事
　　三年春正月丙午如长泺丁巳以翰林学士邢抱朴为尚书礼部侍郎知制诰左拾遗知制诰刘景吏部郎中知制诰牛藏用并政事舍人 
二月丙子朔以牛藏用知枢密直学士三月乙巳朔免纳喇威二部户役夏四月乙亥朔祠木叶山壬午以凤州刺史赵匡符为保静军节度使 
癸未以左监门卫大将军王庭朂为奉先军节度使彰武军节度使韩德凝为崇义军节度使五月壬子还上京癸酉以国舅萧道寍同平章事 
知渖州军州事六月甲戌如柏坡皇太后亲决滞狱乙亥以归义军节度使王希严为兴国军节度使秋七月甲辰朔以将征高丽诏诸道缮兵 
甲寅东幸丙寅驻跸土河丁卯遣使阅东京诸军兵器及东征道路以平章事萧道寍为昭德军节度使武定军节度使守司空兼政事令郭袭 
为天平军节度使大同军节度使守太子太师兼政事令刘延构为义成军节度使八月癸酉以辽泽沮洳罢征高丽命枢密使耶律色珍为都 
统驸马都尉萧恒德为监军以讨女真丁丑次槀城庚辰至显州辛巳如干州观新宫甲申命南北面臣僚分巡山陵林木及令干显二州上所 
部里社之数辛丑西幸闰九月癸酉命邢抱朴勾检显陵丙子行次海上辛巳诏谕东征将帅乘水涸进讨丙申女真宰相哲伯埒来贡戊戌驻 
跸东古山冬十一月辛卯以韩德让兼政事令癸巳禁行在市易布帛不中尺度者
　　四年春正月甲戌观渔于土河林牙耶律穆尔古彰德军节度使萧达林上东征俘获丙子枢密使耶律色珍林牙勤德等上讨女真所获 
甲午如长泺二月壬寅以四番都统军李继忠为检校司徒上柱国癸卯西夏李继迁叛于宋来降以为定难军节度使银夏绥宥等州观察处 
置等使特进检校太师都督夏州诸军事西番酋帅斡尼奇伊为保大军节度使鄜坊等州观察处置等使丙寅行次纽斡哩井三月甲戌宋将 
曹彬崔彦进米信由雄州道田重进由飞狐道潘美杨继业由雁门道来侵岐沟涿州固安新城皆陷诏宣徽使布琳驰赴燕南与休格议军事 
分遣使者征诸部兵益休格以击之复遣东京留守耶律穆济以大军继进赐剑专杀乙亥以亲征告陵庙山川丙子统军使耶律佛德败宋师 
于固安庚辰寰州刺史赵彦章以城叛附于宋辛巳宋兵入涿州义顺军节度副使赵希赞以朔州叛附于宋壬午诏林牙勤德以兵守平州之 
海岸癸未师及田重进战于飞狐不利冀州防御使大鹏翼康州刺史马頵 【马頵辽史作马赟兹据文献通考改】 马军指挥使何万通死 
之丁亥以北院枢密使耶律色珍为山西兵马都统北院宣徽使布琳为南征都统以副休格彰国军节度使艾正以应州叛附于宋辛卯武定 
军马步军都指挥使郢州防御使吕行德等以飞狐叛附于宋癸巳赐林牙穆尔古旗鼓及剑率禁军骁锐以助休格丙申步军都指挥使穆超 
以灵邱叛附于宋夏四月己亥朔次南京庚子特哩衮瑶升西南面招讨使韩德威以捷闻辛丑宋潘美陷云州壬寅遣穆济穆尔古勤德等领 
偏师助休格癸卯休格以捷闻诏勤德还军诏侍中穆济统诸军赴行在所本布部节度使和勒敦黄皮室详衮嘉哩等各上所获兵甲又诏两 
部突骑赴蔚州以助达林横帐郎君老君努率诸郎君巡徼居庸之北将军华格统平州兵马横帐郎君努兄为黄皮室都监郎君伊里为北府 
都监各以步兵赴蔚州以助色珍庚戌以色珍为诸路兵马都统达林兵马副部署托色都监以代善布韩德威癸丑宋将曹彬米信北渡拒马 
河乙卯休格等击败之蔚州左右都押衙李存璋许彦钦等杀节度使萧卓琳执监城使铜州节度使耶律绍忠 【耶律绍忠辽史作耿绍忠 
兹据太平治迹统类改】 以城叛附于宋丙辰复涿州告天地戊午帝次沙沽河之北淀召林牙勤德议军事己未休格布琳来朝辛酉大军次 
固安壬戌围固安城破之五月庚午师及曹彬米信战于岐沟关大败之追至拒马河癸酉师还次新城甲戌以军捷遣使分谕诸路京镇己卯 
次固安南以青牛白马祭天地庚辰遣详衮巴雅尔率兵赴应朔二州界与特哩衮瑶升招讨韩德威等御宋兵在山西之未退者壬午还次南 
京癸未色珍奏复蔚州乘胜攻下灵邱飞狐丙戌御元和殿大宴从军将校封休格为宋国王加布琳筹寍普努寍及诸有功将校爵赏有差丁 
亥发南京诏休格备兵储粟以待大举南征戊子宋复围蔚州色珍击破之六月戊戌朔诏韩德威赴阙加统军使佛德检校太师甲辰诏休格 
遣炮手西助色珍甲寅色珍奏复寰州戊午如凉陉癸亥以节度使韩布格翰林学士邢抱朴等充云州宣谕招抚使秋七月丙子色珍奏复朔 
州擒宋将杨继业宋云应诸州守将皆弃城遁辛巳以捷告天地八月己未复山西今岁租赋癸亥加色珍守太保九月甲戌次黑河丁丑次河 
阳北辛巳纳皇后萧氏丙戌次儒州以将南征遣皮室详衮托迪郎君伊喇先赴本军缮甲兵己丑召北大王普努寍赴行在所甲午皇太后行 
再生礼冬十月丁酉复行再生礼为帝祭神祈福命新州节度使布克达哩选人分道巡检山西四川甲辰出居庸关庚戌分遣伊喇沿边侦候 
辛亥命皇族庐帐驻东京延芳淀壬子诏以敕膀谕拒马河南六州乙卯如南京戊午复南院部民今岁租赋十一月庚午以政事令韩德让守 
司徒壬申以古北松亭榆关征税不法遣使鞫之女真请以兵从征许之癸酉御正殿大劳南征将校丙子南伐次狭底埚皇太后亲阅辎重兵 
甲丁丑以休格为先锋都统辛巳诏以北大王普努寍居奉圣州其山西五州公事与节度使布克达哩共裁决之乙酉置诸部监勒所部各守 
营伍丙戌遣穆尔古萧继远沿边巡徼丁亥以青牛白马祭天地壬辰至唐兴县时宋军屯滹沱桥北选将射之进焚其桥癸巳涉沙河卓特部 
节度使罗卜科都监耶律■〈耳兮〉与宋战于泰州不利乙未以御盏郎君华格权卓特部节度使横帐郎君佛哩为都监代罗卜科命彰德 
军节度使萧达林将军托色略地东路十二月己亥休格败宋师于望都壬寅营于滹沱北诏休格以骑军绝宋兵毋令入邢州命太师旺禄谨 
侦候甲辰诏南大王与休格合势进讨宰相安寍及宋将刘延让李敬源战于莫州败之乙巳擒宋将贺令图杨重进等国舅详衮塔喇噶宫使 
萧达哩死之丁未筑京观击杨团城下之诏禁侵掠己酉次神榆村诏上杨团城粟麦兵甲之数辛亥以黑白二牲祭天地癸丑拔冯母镇丙辰 
</div>
    <div class="pagination">
<a href="续通志_page78.html">上一页</a><span>...</span><a href="续通志_page74.html">74</a><a href="续通志_page75.html">75</a><a href="续通志_page76.html">76</a><a href="续通志_page77.html">77</a><a href="续通志_page78.html">78</a><span class="current-page">79</span><a href="续通志_page80.html">80</a><a href="续通志_page81.html">81</a><a href="续通志_page82.html">82</a><a href="续通志_page83.html">83</a><a href="续通志_page84.html">84</a><span>...</span><a href="续通志_page80.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
