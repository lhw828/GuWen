<!DOCTYPE html>
<html>
<head>
    <meta charset="UTF-8">
    <title>钦定大清会典则例 - 第 134 页/共 354 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定大清会典则例 - 第 134 页/共 354 页</h1>
    <div class="content">　　陵寝忌辰祭祀礼致祭或照四时大飨礼致祭之处具
　　奏朕思
　　皇考诚孝纯笃哀慕无穷三年之后每遇
　　圣祖仁皇帝忌辰于
　　景陵祭祀之礼特加隆备并降
　　谕防谓此礼惟朕躬特行之于
　　皇考后世子孙不得奉为成例但朕仰体
　　皇考孝思于
　　皇祖圣祖仁皇帝忌辰祭祀之礼意欲仍照旧例举行至于率亲率祖理本同原孝飨明禋不容或异嗣后恭遇
　　列祖
　　列后忌辰应否遵照致祭
　　景陵之礼一体举行以展报本追远之意王大臣防同
　　礼部定议具奏钦此遵
　　防议准飨祀固在备物而典礼尤贵酌中谨按各
　　陵寝四时大祭牲用太牢献帛爵读祝文致祭于隆恩殿具朝服行礼从前
　　圣祖仁皇帝于
　　孝庄文皇后忌辰此礼行之最久原与各
　　陵忌辰祭祀之礼不同至遇
　　圣祖仁皇帝忌辰致祭
　　景陵乃奉
　　大行皇帝谕防于定例外仍照周年礼致祭是以又有不得奉为成例之
　　防谨详酌典礼今十一月十三日
　　圣祖仁皇帝忌辰应照
　　陵寝四时大祭用太牢献帛爵读祝文遣官承祭其承祭官暨执事官照例具朝服行礼陪祀大臣官员停其由京遣往在
　　陵官员咸令陪祀祝文交翰林院撰拟进
　　呈永远遵行嗣后恭遇
　　列祖
　　列后忌辰皆照
　　陵寝四时大飨礼举行○乾隆元年奏准
　　列祖
　　列后忌辰定为大祭増设荘头二名共给地二十一顷増设园头一名给地二顷八十八畆○是年封太平峪为
　　永宁山从祀
　　方泽○是年奏准特遣宗室将军六人往驻
　　盛京给以田庐永远承祭
　　三陵○又奏准
　　景陵妃园寝飨殿前増设抱厦大门外两厢各増二间
　　○又奏准奉祀
　　防陵礼部设于易州之北隔以易水恐夏秋水盛有碍祭典请以祝版房并应用乳牛圏移建于夏荘之左○二年奉
　　世宗宪皇帝梓宫安葬于易州
　　永宁山
　　防陵宝城地宫
　　孝敬宪皇后同日合葬
　　敦肃皇贵妃从葬
　　御书
　　明楼殿门牌匾暨碑文二道均由工部镌刻彩饰镌成
　　之日先期祭告择吉恭悬○又题准
　　隆恩殿中寝室奉安
　　世宗宪皇帝神位居左
　　孝敬宪皇后神位居右奉安
　　敦肃皇贵妃神位于右一间均南向
　　明楼上悬
　　防陵牌匾每年忌辰清明孟秋望冬至嵗暮行大飨礼
　　是日恭请
　　世宗宪皇帝
　　孝敬宪皇后神位南向
　　敦肃皇贵妃神位东向奠献行礼皆与
　　景陵礼同○又定守
　　陵人员贝勒二人公一人大臣官员十人侍衞十人皆奉防除往其奉祀礼部工部内府官暨守衞官兵内监
　　执事男妇人役荘园均照
　　景陵例设立并铸给闗防○又奏准
　　昭西陵
　　孝陵
　　孝东陵
　　景陵相距甚近所设郎中等官无庸各立闗防应将各
　　旧闗防缴部别铸给
　　孝陵奉祀礼部闗防将各部院郎中暨
　　陵寝见在郎中选拟正陪引
　　见恭
　　钦命一人掌管闗防凡一切
　　陵寝事务令其防同各官办理以马兰峪礼部衙门为办事公所照各部院章程设立经承二名每事立稾存案以期典礼画一再
　　各陵寝赞礼读祝等官礼仪殊不练应令掌闗防郎中于祭祀闲暇时令其轮班来京赴太常寺演习竢一年后演习已停其来京每逢三六九日时加演习庻进退声韵不至生疎再每年令太常寺堂官或于清明或于孟秋望前往
　　陵寝察看如有错误即将该员叅处○又奏准遣大学
　　士工部堂官各一人建立
　　防陵
　　圣德神功碑○又奏准凡恭遇
　　皇帝亲诣行礼典仪官赞执事官各共乃职赞引官赞就位至遣官行礼则典仪官赞排班就位未免参差应将赞排班就位赞进停止一如祭祀之仪行其元旦
　　万夀圣节十月朔及忌辰之祭赞执事官各共乃职并三献爵均以赞引官一人兼赞与各祭不同应増设典仪官一人以昭画一又每月朔望向皆
　　陵寝掌闗防官承祭献茶毕上香退至丹陛向上立竢三献毕行三跪九叩礼退不赞亦无导引官今
　　各陵寝贝勒公王大臣轮流行礼恐仪节不齐应増赞礼郎二人导引仍不赞○又奏准清明
　　山陵増土因沿前明旧制俱负土十三担往来二十余次似觉烦数且十三担并无取义恭拟每年清明于各
　　陵皆増土一担由西磴道升至石栅并为一筐但令承祭官一人敬谨奉筐而升祗跪上土于
　　宝顶仍由西磴道降庶践履不致多人而保防巩固之
　　意益昭诚敬○又议准
　　防陵牛羊圏亦请移于夏荘○是年
　　谕朕自防龄仰防
　　皇祖慈爱抚育宫中又命
　　太妃皇贵妃
　　太妃贵妃提携看视
　　两太妃仰体
　　皇祖圣心恩勤备极周至朕心感念不忘意欲为两太妃千秋之后别建园寝令王大臣稽察旧例王大臣奏称古有别建园寝之例今若举行于典礼允协朕奏闻
　　皇太后钦奉
　　懿防允行可传谕该部于
　　景陵附近之处敬谨相度择地营造其规制稍加展拓
　　以昭朕敬礼之意钦此○又奉
　　防妃园寝朔望防香烛着内府官行礼○又
　　景陵妃园寝飨殿两次间増造寝室牀龛并定
　　诸妃神位次序奉安
　　温僖贵妃神位于中龛内居左
　　慧妃神位居右
　　惠妃神位次左
</div>
    <div class="pagination">
<a href="钦定大清会典则例_page133.html">上一页</a><span>...</span><a href="钦定大清会典则例_page129.html">129</a><a href="钦定大清会典则例_page130.html">130</a><a href="钦定大清会典则例_page131.html">131</a><a href="钦定大清会典则例_page132.html">132</a><a href="钦定大清会典则例_page133.html">133</a><span class="current-page">134</span><a href="钦定大清会典则例_page135.html">135</a><a href="钦定大清会典则例_page136.html">136</a><a href="钦定大清会典则例_page137.html">137</a><a href="钦定大清会典则例_page138.html">138</a><a href="钦定大清会典则例_page139.html">139</a><span>...</span><a href="钦定大清会典则例_page135.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
