<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 258 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 258 页/共 1125 页</h1>
    <div class="content">十六年四月十三日，上谓辅臣曰：「礼器局铸造镈锺，须是声和应律，乃可更令礼官详审。若声未和协，未可以奉祭祀。」 
五月十八日，给事中段拂等言：「礼局准降下景锺制度，御前降到《大晟乐书》并金字牙尺二十八量，及太常少卿李周等所立碑刻《大乐尺图本》，付局参照。今详礼部、太常寺讨论，黄锺之律九寸，故景锺之高九尺，而九九之数寓于其间。又降到《乐书》，所载景锺，垂则为锺，仰则为鼎，鼎之(中大)[大，中]于九斛，中声所极。九数退藏，则八斛有一焉。及将降到金字牙尺，数内用皇佑二年制造大乐中黍尺，点量大常寺见管黄锺律编锺一颗，得高九寸，相合。所有退藏斛数，既锺高九尺，若约度金分厚薄，取应锺律，退藏可容二十斛数，即不应八斛有一。若就退藏八斛有一金写造，缘九尺之高，则金分太厚，委寔难以取应声律。欲乞依乐书制度，以皇佑二年大乐中黍尺为准，取高九尺，厚薄随宜金写造。」从之。先是太常寺讨论到景锺制度：按《大晟乐书》：黄帝有五锺，一曰景锺。景，大也；锺，西方之声，以象厥成。惟功大者，其锺特大。盖黄锺者，乐之所自出；而景锺者，又黄锺之本也。故景锺为乐之祖，而不当用。惟天子亲郊 
     
上帝，则立于宫架之中，以为君围。自斋宫诣坛以击之，以召至阳之气。既至，声阕，众乐乃作。祀事既毕，升辇，又击之，至斋宫而止。盖天者群物之祖，今以乐之祖感之，则天之百神皆可得而礼矣。黄锺之律九寸，故景锺之高九尺，而九九之数寓于其间。制炼玉屑，以入铜齐，取其精纯，音韵清越。拱以九龙，其下则宝锺，清声子，以承继也。其周则四清之锺磬，奠方隅以拱卫也。龙虡鸣球，问以风琴，平时弗考，风至则鸣，贵天籁而本自然也。声气之和，以降瑞露，唯积累修德，和气熏烝，光明盛大之业格于上下，始可作为景锺，郊见上帝。九九相生，其数无穷，寔为受命无疆之应。昔(皇)[黄]帝以指为寸，大禹以身为度，其制请以圣上君指三节为三寸，三三为九，以起律度。徽宗皇帝崇宁四年，命铸景锺，具载制作。」诏可付礼器局依此制造。至是本局参考制度来上，从其请也。 
七月二十八日，宰臣秦桧奉诏书撰《景锺铭》进呈。上曰：「词翰俱美，无可改者。」桧曰：「天子铭德，诸侯计功，臣浅陋岂能形容盛德 臣切惟文德武功，犹阴阳之时，而虞舜、周文之用心，世莫之识。盖较胜则迹显，兼怀则度宏，不可使后世无传也。」先是有司言：所铸景锺，合用锺铭，典礼系翰林学士撰、宰臣书。有诏令秦桧一就撰、书，铭之金石，以为万世不朽之传。至是秦侩撰、书上焉。 
八月十三日，秦侩进呈：礼〔器〕惟黄锺、大吕未甚应律，更宜详加考究。 
十月二日，上御射殿，召宰执、侍从、台谏、南班宗室、卿监、省官、礼官、馆阁及武臣刺史以上立班，观阅新造景锺礼器。其日，皇帝御殿视事毕，再坐，宣宰臣以下系鞋起居毕，升殿侍立；及监视制造礼器官亦升殿，执乐谱立御前，以待顾问。皇帝起观看讫，宰臣、侍从、正任刺史以上并观，军后从观看。讫，皇帝复御坐，宣合赴坐官，宣坐赐茶。是日作朝会乐三曲，节次候喝排立时，撞景锺，俟皇帝即御坐，引起居班绝止。次作宫架之乐，俟降座，再撞景锺，至还内止。既而诏太师、尚书左仆射秦桧以书、撰景锺之铭，可转一官，许回授，依例加恩，仍与长孙进职一等。余造礼器官属并推恩有差。 
二十五年八月十七日，刑部员外郎许兴古言：「比者休祥协应，灵芝生于庙楹，瑞麦秀于留都。斯太平之盛，亿万年无疆惟休之符也。臣谓宜如汉《(斋)〔芝〕房之歌》，制为乐章，登歌郊庙，于以荅扬神贶。」诏学士院：将(今)来郊祁大礼、圆坛、景灵宫、太庙所奏乐章内添入修制。 
二十八年七月二十日，诏：宰执、学士院、两省官所修润郊祀大礼乐章七十九首，下太常肄习之。 
二十四日，内出御制郊祀大礼天地、宗庙乐章十三首，下太常寺肄习之。 
诏兴三十二年孝宗已即位，未改元。六 
     
月二十日，礼部、太常寺言：「今来皇帝登宝位，车驾诣太庙、别庙亲行朝飨之礼，依仪合用登歌、宫架、乐舞、鼓吹等，内鼓吹系备而不作。今具下项：一、所有大乐乐章，乞从本寺由学士院制撰修润，降付本寺教习。一、合用登歌、金玉大乐及彩画宫架、乐舞，系用节奏乐正六人，登歌乐工四十八人，别庙登歌乐工三十六人，宫架乐工一百九人，二舞九十人。内登歌乐工前十日受誓戒，合服着衫帻等乞于祗候库并文思院应副使用，更不请敕号，止乞令所属照验头冠法衣，放令入出祗候。一、今来亲行朝享，创行制撰，修润乐曲。每遇大礼，乐舞系教习一百余日，令系作乐，教习四十余曲，委是繁难，止乞教习一十曲。一、合用艘运大乐军兵一百五十人，及遮护乐架、油幕屋，乞依例下所属差拨，绞缚施行。一、契勘别庙殿基窄隘，难以铺设大乐、祭器，欲乞令临安府依大礼景灵宫例，帮筑 基，搭盖席屋，安设施行。一、合用鼓吹系在仪仗内排设，备而不作，导引祗应合用鼓吹二百二十六人。除本寺见管令丞三人外，其余人乞下殿前马步三司差拨。杂攒乐人所有合用服着、执色乐器，乞下祗候库拣选使用。」诏依。 
八月十日，礼部、太常寺言：「将来奉上太上皇帝、太上皇后尊号册宝，依礼例合设宫架乐于大庆殿及德寿宫，并备而不作。今条具合申请事件：一、大庆殿并德寿殿合设宫架大乐二料，并合前期逐处排设。合差般运大乐军兵，乞依例下殿前(步马)〔马步〕三司借差军兵二百人，候礼毕般运讫，发遣归司。至日，乐正、乐工等自大庆殿番衮赴德寿宫应奉，其乐架候次日般发出殿。内德寿〔宫〕合设乐架，依今来修立仪注，于中门之外，北向，随地之宜安设，礼毕实时般发。乞关报皇城司、德寿宫关借牌号，放令出入。所有逐处遮护宫架、油幕、席屋，乞依例令仪鸾司绞缚。内油帕、芦席、椽木等，依〔例〕下临安府应付。所有宫架大乐系差乐正四人、乐工一百九十人，亦合前期点习。乞从本寺开其姓名，前期报皇城司，关借敕号，礼毕拘收送纳。」诏从之。干道七年正月加上册宝亦如此制。 
十一月十八日，礼部、太常寺言：「将来皇后神主祔庙，乞依显仁皇后神主祔庙礼例：一、合用鼓吹导引(祠)[词]曲及添撰追册皇后祔庙合用鼓吹导引酌献乐章，乞从本寺申学士院修撰，降下本寺教习。一、合设登歌、宫架、乐舞，昨显仁皇后祔庙系用节奏乐正六人、登歌乐工七十二人、宫架乐工九十九人、二舞九十人，教习十日。今乞依数差人，止教习七日。其合用般运大乐军兵八十人，乞行下步军司差拨施行。及合用遮护宫架油幕、席屋，依例系仪鸾司绞缚，临安府油幕、椽屋、芦席等「临安府」句：疑有脱字。。」诏从之。 
十二月三日，臣僚上言：「古之祭者，室事交乎户，堂事交 
     
乎阶，自始行事至于礼成，盖不甚久，故有强力之容、肃敬之心者，不至于倦怠也。《开宝通礼》：时享太庙十有一室，并与同时而祭，亚献复位而文舞始退，武舞立定而终献诣洗。所用时刻颇多，有司侍祠，不胜其久，非特跛倚，仍至有颠仆者，其为不敬大矣。欲乞将来安穆皇后祔庙，及太庙、别庙逐时祭享，并仿《开宝通礼》，文舞用于初献以前，武舞用于亚献以后；仍于亚献既入太室，即引终献，相继行事。其间如隋祭之与合乐，肺祭之与奉俎，束茅之与彻豆，皆可以并行而不相悖者。庶几百辟卿士各尽虔恭，以称主上严奉宗庙之意。」诏从之。 
五日，太常寺言：「勘会来年正月十日上辛祈谷祀上帝，同日祀感生帝，并依大祀。今具下项：一、两坛合设登歌、宫架、乐舞系，用乐工、二舞四百五十人。依昨绍兴十八年已降指挥，逐年行礼，遇阙二舞乐工，于殿前司借差杂攒乐人凑数，充摄祗应。今来殿前司申降指挥称，差出军权住差借。缘见今除见管乐工、二舞外，见阙一百六十三人，别无可差去处，乞下殿前司将见在诸军依年例借差，分作两坛凑数，充摄乐舞行礼，庶免阙误，礼毕即便发还。一、契勘每遇大礼，合用乐舞去处，系差般运大乐军兵八十八人；大乐用登歌乐去处，系差拨般运大乐军兵一十人，系殿前马步三司借差。近来殿前马军师各有申请免差指挥，并系步军司差拨。今来若止差步军司应付，诸处差使数多，其般运人多差不足。缘今来见排办腊祭太社、太稷、四蜡百神、荐享太庙、别庙乐舞，上辛祈谷祀上帝，同日祀感生帝，逐处合用乐舞各用大乐二千五百余件，阙人般运，排办窃虑不前。其所差拨〔般〕运军兵系祠前差到，昼(则)[时]般运，至晚各归营寨，礼毕即便发还，即非久占差身役。今来若止差步军司军兵，委是人力不胜。乞依自来例，下殿前马步军司均差，所贵办集，不误祠事。」诏从之。 
十三日，礼部侍郎黄中等言：「检准国朝故事，神主祔庙系用仪仗鼓吹导引至太庙，俟时用乐舞行事。今来追册皇后祔庙，缘在钦宗皇帝服制之内，即与昨来景灵宫奉安显仁皇后神御尊卑不同。虽宗庙荐享已用乐舞，然鼓吹施于道路，情所未安。其将来追册皇后、祔享太庙，合依见今荐享别庙懿节皇后礼例用乐行事外，所有导引仪仗内鼓吹，欲乞备而不作。」有旨依。续臣僚上书：「窃惟荐享宗庙，为祖宗也，故以大包小。虽别庙无嫌于用乐，今祔庙之礼专为安穆皇后也，岂可与荐享同日而语哉!窃见礼官申请，尚有未尽。欲乞将来〔安〕穆皇后神主至太庙祔谒诸室，用乐舞行事外，所有别庙奉安之际，则乞备乐不作。盖用于前殿，是不以钦宗之服而废祖宗之礼也；停于别庙，是懿节皇后、安穆皇后为钦宗服 
     
制未毕而少屈也。如此，则于礼为顺，于义为允。」诏从之。 
二十二日，诏安穆皇后祔庙日，以钦宗皇帝服未除，前后殿乐皆备而不作。先是安穆皇后册宝既成，祔庙有日，于用乐一事，以钦宗之服未除，臣下意有所嫌，礼部奏欲去鼓吹。既可之，给舍又言：庙中之乐于祖宗前殿当用，于安穆别庙不当用。亦可之。至是臣僚上言：「给舍之议固为得矣，而犹未尽也。祖宗前殿尊无二上，其于用乐，无复有嫌。然用之于其它行礼之日则可，用之于安穆祔庙之日则似不可。何者 今日之事是为安穆设也，其所用乐是为安穆用乐也。虽于别庙不用，然而为安穆用乐之名犹在也。曷若无间前后殿，皆备而不作，为尽善尽美，无一毫可议哉!」于是有旨从之。 
隆兴二年五月六日，诏：郊祀乐工令肄习一月，依例肄习九十八日。至是太常少卿、兼权礼部侍郎洪适奏：「仰惟陛下践阼以来，务崇俭德，始讲郊丘之礼，专以诚意交神，此外撙节浮费。臣职在太常，不容箝嘿。窃谓古今不相沿乐，金石八音不入时俗之耳，故通国无习其艺者，而听之则倦且寐，独以古乐用之郊庙尔。昔者竽工鼓员不应经法者，孔光、何武盖尝奏罢于汉代，前史是之。今所用鼓吹、警(杨)[场]诸工凡一千一百五十有九人，有司已三分减一，独是肄习踵例，尚存九十八日。夫驱游手之人摐金击石，不当律令，顾亦安能使凤仪而兽舞 而所用日给之镪，为缗一万六千三百有奇，诚为虚费。欲望祇令肄习一(日)[月]，亦可以成声中节，不至阙事。」诏从之。 
二十六日，礼部、太常寺言：「一、郊祀大礼逐处合用乐章，乞从本寺将绍兴二十八年郊祀大礼乐章开具申学士院看详修润，降下修习。一、逐次郊祀大礼系用节奏乐正五人、登歌乐工四十八人、宫架乐工二百七人、引舞二舞九十人，并番衮逐处祗应；并分诣九宫贵神、太社、太稷登歌乐工一百十四人，共四百六十四人。今来别庙懿节皇后一室系亲飨行礼，合用登歌乐正、乐工，今欲将分诣太社、太稷乐正乐工内差拨祗应。其分诣别庙安穆皇后一室，依逐次大礼例番衮祗应，更不添置人额。今来本寺见管乐工、二舞系祗应岁中常祀，除逃亡事故之人，大段(闻)〔阙〕人教习。大礼逐处乐章、舞仪、乐曲，及前期事务，令大礼五使肄习，至期受誓戒，逐处行礼祗应。除登歌三十六人有请给外，其余乐工、二舞并是无请给之人，止是免中下等行役。今来乐工、二舞除见管外，见阙一百六十余人，教习九十余日。今准近降指挥，止肄习一月，若行尽数召募新人，窃虑难以教习，兼合系御前应奉，其见阙人欲乞拘收曾经应奉惯熟之人赴寺应办，教习行礼，不许辞避。如不足，乞行召募有行止之人充填。其支破食粮，于本寺历 
     
内批放支散。」诏从之。 
九月五日，太常少卿、兼权礼部侍郎洪适言：「勘会今岁郊祀大礼，依逐次典故，用仪仗鼓吹，内鼓吹已赴警场振作。所有礼毕车驾回銮导引振作，亦合用军乐。端门(肄)[肆]赦所设宫架，系合用雅乐，并与燕乐不同，难以一例不用。」从之，以钦宗服未除故也。 
绍兴二十八年郊祀，用仪仗一万五千五十人，鼓吹、警场一千一百五十九人，八音、二舞乐工四百五十九人。近降指挥，仪仗人减半。臣前曾申请鼓吹、警场人已三分减一。旧例，乐人及鼓吹、警场人肄习九十八日， 十九日，太常少卿、兼权礼部侍郎洪适奏：「伏(入)[已]具奏减作一月。所有乐工凡二百六十人，太常有籍三十六人，有月给钱粮，所阙一百六十六人旋行招补肄习。缘窜名籍中可以规免临安府行铺技名，不无计嘱之弊。再行研考，除登歌坛上乐四十八人、二舞九十人不可减外，坛下宫架二百七人今欲减省六十七人。凡琴二十人，十人可减；瑟十二人，六人可减；笙二十人，四人可减；箫十人，六人可减；笛二十人，八人可减；箎十二人，六人可减；埙十人，四人可减；歌二十四人此句当有脱文。；锺磬四十八架，十六架可减；分诣九宫贵神、太社、太稷给祠一百十四人，四十五人可减。既减员，得以省费，而于事神之礼初无所阙。」有旨令量减人数。本寺今将坛下宫架锺磬依旧排设四十八架，所有乐工于宫架二百七人内，量减闲慢乐色二十人，并诣九宫贵神、太社、太稷一百一十四人内量减三十人，可以事神，排设祗应不致阙事。」诏从之。 
十二月十日，国子博士、兼权太常博士芮(辉)[辉]言：「勘会今来郊祀大礼，其合用乐曲，太庙行礼徽宗皇帝酌献一曲系御制，并其余乐章、鼓吹改词曲。今来改月行礼，节候不同，亦合修润。亦乞从本寺具申学士院修润，降下教习。」从之。 
干道三年七月二十五日，礼部、太常寺言：「勘会将来安恭皇后神主祔庙，依礼例合用鼓吹导引至太庙，排设乐舞行礼。其鼓吹词曲(拜)[并]乐章，依例本寺由学士院修撰。内鼓吹、乐舞支破教习食钱，今乞依见今例三分内减一分支破。」从之。 
四年十月二十九日，户部、礼部言：「太常少卿王沦奏：『乐之有舞，所以形容功德，施之天地宗庙之祭。岁十有二，工师之众必皆整肃，然后可以仰称皇上敬祭重祀之意。今二舞所用舞师，旧例并系招募百姓，殊不整洁。乞许每遇祠祭，合用二舞乐工，依正月上辛祀上帝例，借差殿前司杂攒乐人四十八人、部辖都管辖一名，在外充摄二舞。于受誓戒前一日差拨赴寺，礼毕交纳法衣讫，即便发遣归司。其教习食钱依上辛借差例支破，每祭逐人止支食钱三百文，于本寺大历内帮勘。』户、礼部看详，欲依所乞。」诏从之。
 乐 宋会要辑稿 乐四 郊祀乐 
     
郊祀乐
     
太祖建隆元年二月五日，有司上言：「(王王)[三皇]异代，不相袭礼，五帝殊时，不相 
      
沿乐。请改一代乐名，并太庙四室酌献迎俎送神乐章。诏恭依典礼，宜令权判太常寺事窦俨撰进。四月四日，窦俨上新定二舞十二乐曲名并乐章：文舞为《文德之舞》，武舞为《武功之舞》，祭天用《高安之曲》，祭地用《靖安之曲》，祭宗庙用《理安之曲》，祭天地宗庙登歌用《嘉安之曲》，皇帝临轩用《隆安之曲》，王公出入用《正安之曲》，皇帝食饮用《和安之曲》，皇帝受朝、皇后入宫用《顺安之曲》，皇太子轩县出入用《良安之曲》，正冬朝会登歌用《永安之曲》，郊庙俎入用《丰安之曲》，祭飨、酌献、饮福、受胙用《禧安之曲》。 

〔干德元年〕闰十二月二十七日干德元年：原无，据《宋史》卷一二六《乐志》补。，翰林学士承旨陶谷上祀感生帝乐章曲名：降神用《大安》，太尉行用《保安》，奠玉币用《庆安》，司徒奉俎用《咸安》，酌献用《崇安》，饮福用《广安》，亚献、终献用《文安》，送神用《普安》。 
〔干德〕四年六月，判太常寺和岘言：「旧制，宫县三十六设于庭，登歌两架设于殿上。请诏重造，仍令徐州采泗滨之石以为县磬。」从之。 
褶，冠进贤冠。引舞二人各执五采纛。其舞状、文容、变数聊更增改旧制。又陛下以神武平一宇内，即当奏武舞。按《尚书》，周武王一戎衣而天下大定，请改武舞为《天下大定之舞》。人数行列悉同文舞，其人皆被金甲、持戟，引舞二人各执五采旗。其舞六变：一变象六师初举，二变象上党克平，三变象维扬底定，四变象荆湖归复，五变象邛蜀纳款，六变象兵还振旅。仍别撰舞曲乐章。其铙、铎、雅、相、金錞、鼗鼓，并引二舞等工人冠服，即依《乐令》。而《文德》、《武功》之舞请于郊庙，仍旧通用。又按唐贞观十四年景云见，河水清，张文收采古《朱鴈》、《天马》之义，制《景云》、《河清歌》，名曰燕乐，元会第二奏者是也。伏见今年荆南进甘露，京兆、果州进嘉禾，黄州进紫芝，和州进绿毛龟，黄州进白兔。欲依月律撰《神龟》、《甘露》、《紫芝》、《嘉禾》、《玉兔》五瑞各一曲，每朝会登歌首奏之。」诏二舞人数、衣冠悉仍旧制；拱宸管乐章如所请。 十月十九日，判太常寺和岘言：「乐器中有抄手笛，臣曾令乐工调勘，得大乐局令贾峻等状称，与雅乐正声清浊相应。谨按《唐 乐志》：吕才歌《白雪》之琴，马滔进《太一》之乐，皆于当日得预宫县。况抄手笛可以旋十二宫，可以通八十四调。其制如雅笛而小；其长九寸，与黄锺之管等；其窍有六，左四右二，乐工执持之时，两手相交，有拱揖之状。请改为拱宸管，于十二案上及十二编磬并登歌两架下各一，仍望编于令式。」又言：「郊庙殿庭通用《文德》、《武功》之舞，然其缀兆未称文德武功之形容。又依古义，以揖逊得天下者先奏文舞，以征伐得天下者先奏武舞。陛下以揖让受禅，宜先奏文舞。按《尚书》，舜受尧禅，玄德声闻，乃命以位。请改殿庭所用文舞为《玄德声闻之舞》。其舞人约唐太宗舞图，用百二十八人，以倍八佾之数。分为八行，行十六人，皆着履，执绋，服 
六年十月二十七日，和岘言：「汉朝获天马、赤鴈、神鼎、白麟之瑞，并为郊歌。国朝合州进瑞木 
      
成文，驯象由南方自至，秦州获白马，黄州获白雀，并合播在筦弦，荐于郊庙。」又〔言〕：「按《开元礼》，郊祀车驾还宫，入嘉德门，奏《采茨之乐》；入太极门，奏《太和之乐》。今郊祀礼毕，登楼肆赦，然后还宫，宫县但用《隆安》，不用《采茨》。其《隆安》乐章本是御殿之辞，伏详礼意，《隆安之乐》自内而出，《采茨之乐》自外而入，若不并用，有失旧曲。今大乐局丞王光裕诵得唐日《采茨曲》，望依月律别撰其辞，每郊祀毕，车驾初入，奏之。御楼礼毕还宫，即奏《隆安之乐》。」诏岘作《瑞文》、《驯象》、《玉乌》、《皓雀》四瑞乐章，以备登歌，余从之。 
二十八日，太常寺言：「准令：宗庙殿庭宫县三十 ，郊社二十 ，殿庭加鼓吹十二案。开宝四年郊祀误用宗庙之数，今岁亲郊，欲用旧礼。」诏圜丘增十六 ，余依前制。 
太宗淳化三年元日，朝贺毕，再御朝元殿， 臣上寿，复用宫县、二舞、登歌、五瑞曲。又请取今朝祥瑞之殊尤者，作为四瑞乐章，备郊庙奠献，以代旧曲。诏从之。有司虽承诏，而不能奉行，故今阙其曲。 
至道元年十二月十二日，帝以新增九弦琴、五弦阮宣示近臣，因谓之曰：「古乐之用，与郑卫不同。朕近因内治心术，外观时政，求古人之意，有未尽者。增琴为九弦，曰君、臣、文、武、礼、乐、正、民、心；阮为五弦，曰金、木、水、火、土。别造新谱，凡三十七卷，俾太常乐工肄习之，以备登荐。」凡造九弦琴宫调、凤吟商调、角调、征调、羽调、龙仙羽调、侧蜀调、黄锺〔调〕、无射商调、瑟调变弦法各一。制 
      
宫调《鹤唳天弄》、凤吟商调《凤来仪弄》、龙仙羽调《八仙操》八：原作「入」，据《宋史》卷一二六《乐志》改。，凡三曲。又以新声被旧曲者，宫调四十三曲，商调十三曲，角调二十三曲，征调十四曲，羽调二十六曲，侧蜀调四曲，黄锺调十九曲，无射商调七曲。造五弦阮宫调、商调、凤吟商调、角调、征调、羽调、黄锺调、无射商调、瑟调、碧玉调、慢角调、金羽调变弦法各一。制宫调《鹤唳天弄》、凤吟商调《凤来仪弄》，凡二曲。又以新声被旧曲者，宫调四十曲宫：原脱，据《宋史》卷一二六《乐志》补。、商调十三曲、角调十一曲、征调十曲、羽调十曲、黄锺调十九曲、无射商调七曲、瑟调七曲、碧玉调十四曲、慢角调十曲、金羽调三曲。 

〔咸平〕四年二月，雅乐工王继昌言：「祭飨郊庙，止奏黄锺宫一调，未尝随月转律。其乐工二百余人，无艺者甚众。」乃命翰林侍读学士夏侯峤，刑部侍郎、判太常寺郭贽，及令选云韶班中官一人、明雅乐京朝官三数人较试。 
景德二年八月一日，殿中侍御史艾仲儒言：「太常乐器多损，音律不调。严禋在近，望遣使修饰。」帝以典乐之任宜得其人，乃命翰林学士李宗谔权判太常寺，及令内臣监修乐 
      
器，后复以龙图阁待制戚纶同判寺。乃命大乐、鼓吹两局工，较其优劣，黜去滥吹者五十余人。宗谔因编录律吕法度、乐物名数目，曰《乐纂》。又裁定两局工人试补条式及(隶)[肄]习程课。 
明年八月四日，引太常工于崇政殿，设宫县，作新教雅乐。帝召亲王、辅臣列侍以观。宗谔执乐谱立御前承旨，先以锺磬按律准，次令登歌，锺、磬、埙、箎、琴、阮、箫、笛等各两色合奏，筝、瑟、筑三色合奏，迭为一曲。复击镈锺，为六变、九变之乐。又为朝正御殿上寿之乐，及文武二舞、鼓吹为警夜六周之曲。旧制，巢笙、和笙每变宫之际，必换义管，然难于遽易。乐工单仲辛遂改为一定之制，不复旋易，与诸宫调皆协。又令仲辛诞唱八十四调，颇为积习。自是乐府制度顿有伦理。既毕，帝谓王旦等曰：「鼓吹局见用乐曲，词制非雅；及郊祀五畤飨庙歌词、冬正御殿合用歌曲，可并令两制分撰，预遣教习。」 
三年八月一日，诏曰：「致恭明神，邦国之重事；升荐备乐，方策之彝章。况乃大祠，所宜严奉。爰举行于旧典，用昭格于灵祇。夏至祭皇地祇，孟冬祭神州地祇，二月、八月社日，及腊祭太社、太稷，春秋二仲月祀九宫贵神，春分朝日，秋分夕月，季冬腊日蜡百神，立春日祀青帝，立夏日祀赤帝，季夏土王祀黄帝，立秋日祀白帝，立冬日祀黑帝等十四祭，宜并用乐。」先是，帝以祀皇(帝)[地]祇不用乐及应大祠合与不合用乐，下太常礼院，令具礼例 
      
闻奏。本院称，按礼文并合用乐。故有是诏。 
大中祥符元年正月四日，判太常寺李宗谔上皇帝奉迎天书酌献瑞文乐章，有诏嘉奖。时学士晁迥、知贡举杨亿被病，参知政事赵安仁草诏焉。 

仁宗天圣四年二月十七日，帝谓宰臣曰：「祠祭或遇大忌，如何 」王曾对曰：「祀事如礼，惟乐县设而不作。」帝因问古乐与今乐何故不同，曾曰：「古之乐所以飨宗庙、格神祇、法阴阳、来福祉者，盖雅正之音与天地同和也。今之乐则不然，荡情性，惑视听，开嗜欲之源，萌祸乱之本，无益于至治也。」帝曰：「朕不好乐，至于内外宴设，不可阙者，勉强耳。居常多恬然默坐，至于声妓荡心之物，固不屑意。」张知白曰：「圣心如此，但外人不知，抑兹盛美，实光史册。今吕夷简等见修《时政记》，此事不可阙载也。」 

      
景佑五年八月五日，太常寺言：「得大乐局状：李照所造大竽、大笙、双凤管、两仪琴、十二弦琴，并先准朝旨阅习行用。又旧乐宫县内用龙凤散鼓四面以应乐节，李照乐废散鼓不用，止以晋鼓一面应节。(文)[又〕旧(鼓)〔乐]以应之。今既复用旧乐，未委李照所作乐器制度改与不改 」诏依旧乐制度，其李照所作更不行用。 建鼓四架，并左鞞、右应，共十二面，设于宫县四隅，备而不击。李照乐以四隅建鼓与镈锺相应考击。又旧乐雷鼓两架，各八面，止用一人考击，李照乐别造雷鼓，每面各用一人椎鼓，顺天左旋，三步一止，各用一人考击，又令二人摇 

皇佑二年五月二十三日，内出御制明堂乐曲及二舞名：降神曰《诚安》；皇帝升降行止曰《仪安》；昊天上帝、皇(帝)[地]祗、神州地祗位奠玉币曰《镇安》，酌献曰《庆安》；太祖、太宗、真 
      
宗位奠币曰《信安》，酌献曰《孝安》，司徒奉俎曰《饎安》饎：原作「僖」，据《宋史》卷一二七《乐志》改。；五天帝位奠玉币亦曰《镇安》，酌献曰《精安》，皇帝饮福曰《胙安》；退文舞、迎武舞曰《穆安》，亚献、三献皆曰《穆安》，彻豆曰《歆安》，送神曰《诚安》，归大次曰《憩安》。文舞曰《右文化俗》，武舞曰《威功睿德》。又出御制乐章《镇安》、《庆安》、《信安》、《孝安》四曲。余所用乐章仍诏辅臣分撰。二十四日，诏御制乐曲名与常祀同者并更之。于是更常所用圜丘寓祭明堂《诚安》曰《宗安》，祀感生帝《庆安》曰《光安》，奉慈庙《信安》曰《慈安》。 
六月十一日六月：原无，据《宋史》卷一二七《乐志》补。，翰林学士承旨王尧臣等言：「奉诏与太常寺参议阮逸所上编锺四清声谱法，请用之于明堂者。窃以律吕旋宫之法既定以管，又十二锺准为十二正声，以律计自倍半。说者云：『半者，准正声之半，以为十二子声之锺，故有正声、子声各十二。』子声即清声也，其正管长者为均，自用正声；正管短者为均，则通用子声，而成五音。然求声之法本之于锺，故《国语》所谓『度律均锺』者也。其编县之法，则历代不同。或以十九为一虡者，盖取十二锺当一月之辰，又加七律焉。或以二十一为一虡者，以一均声，更加浊倍。或以十六为一虡者，以一均清、正为十四「一」、「十」二字原脱，据《长编》卷一六八补。，宫、商各置一副，是谓『县八用七』也。或以二十四为一虡，则清正之声备。故唐制以十六数为小架，二十四为大架，天地、宗庙、朝会等各有所施。今太常锺县十六者，旧传正声之外有黄锺至夹锺四清声，虽于图 
      
典，未明所出，然考之实有义趣。盖自夷则至应锺四律为均之(特)[时]，若尽用正声，则宫轻而商重。缘宫声以下，不容更有浊声。一均之中，宫弱商强，是谓陵僭，故须用子声，乃得长短相叙。自角而下，亦循兹法。故夷则为宫，则黄锺为角；南吕为宫，则大吕为角；无射为宫，则黄锺为商、太簇为角；应锺为宫，则大吕为商、夹锺为角。盖黄锺、大吕、太簇、夹锺正律俱长，并当用清声，如此则音律相谐而无所抗。此四清声可用之验也声：原作「锺」，据《长编》卷一六八改。。至他律为宫，其长短尊卑自序者，不当更以清声间之。自唐末多故，〔故〕乐文坠缺，考击之法，久(以)[已]不传。今若使匏、土、丝、竹诸器尽求清声，即未见其法。又据大乐诸工所陈，自磬、箫、琴、和、巢笙五器本有清声，埙、箎、竽、筑、瑟五器本无清声，五弦阮、九弦琴则有太宗皇帝圣制谱法。至歌工引音极唱，止及黄锺清声。臣等参议，其清、正二声既有典据，理当施用。自今大乐奏夷则以下四均正律为宫之时，商、角依
次并用清声依：原作「作」，据《长编》卷一六八改。，自余八均尽如常法。至于丝竹等诸器，旧有清声者，今随锺石教习；本无清声者，未可创意求法可：原作「有」，据《长编》卷一六八改。，且当如旧。惟歌者本用中声，故夏禹以声为律，明人皆可及；若强所未至，足累至和。请止以正声作歌，应合诸器亦自是一音，别无差累。其阮逸所上声谱，以清浊相应，先后互击，取音靡曼，似近郑声，不可用。」从之。 
十二日，以御制黄锺五音五曲凡五十七声，付太常教习施用。 

〔七月〕二十二日七月：原旁批作「五月」，据《宋史》卷一二七《乐志》改。，上封者言：「明堂酌献五帝《精安之曲》，并用黄锺一均声。此乃国朝常祀、五时迎气所用旧法，若于亲行大飨，即所未安。且明堂五室之位，木室在寅，火室在巳，金室在申，水室在亥，盖木、火、金、水之始也；土室在西南，盖土王之次也。既皆用五行本始所王之次，则献神之乐亦当用五行本始之月律，各从其音以为曲。其《精安》五曲宜以无射之均：太簇为角，以献青帝；仲吕为征，以献赤帝；林锺为宫，以献黄帝；夷则为商，以献白帝；应锺为羽，以献黑帝。」诏两制与太常寺详定以闻。 
九月三日，帝服靴袍，御崇政殿，召近臣、宗室、馆阁、台谏官阅雅乐。自宫县、登歌、舞佾之奏，凡九十一曲 作之。因出太宗皇帝琴、阮谱及御撰明堂乐曲音谱，并按习大乐新录，赐 臣。又出新制颂埙、匏笙、洞箫，仍令登歌以八音诸器各奏一曲。遂召鼓吹局按警场，赐大乐、鼓吹令丞至乐工徒史缗钱有差帝自景佑初诏所司博访通古知音之士，讨论雅乐制度与历代沿革，考正音器，作为新书，成一朝之典。至是谓辅臣曰：「作乐崇德，荐之上帝，以配祖考。今将有事于明堂，世鲜知音，其令太常益加讲求。」于是内出改制乐曲名及谱法、乐章，令肄习之。 
五日，诏：镈锺、特磬未协音律，令邓保信、阮逸、卢昭序同太常寺检详典礼，别行铸造。
十一月二日，召太子中舍致仕胡瑗赴大乐所同定锺磬制度。先诏改作镈锺、特磬，而太常言瑗素晓音律，而召之。 
      
闰十一月十二日，内出手诏曰：「朕闻古者作乐，本以荐上帝、配祖考。三五之盛，不相沿袭，然必太平，始克明备。周武受命，至成王时，始合大乐。汉初亦沿旧乐，至武帝时始定泰一、后土乐诗。光武中兴，至明帝时，始改《大予》大予：原作「太子」，据《宋史》卷一二七《乐志》改。之名。唐高祖造邦，至太宗时，孝孙、文收始定锺律，明皇方成唐乐。是知经启善述，礼乐重事，须三四世，声文乃定。国初亦循用王朴、窦俨所定周乐，太祖患其声高，遂令和岘减下一律。真宗始议随月律之法，屡加按覆。然念乐经久坠，学者罕传，历古研覃，亦未究绪。顷虽博加访求，终未有知声、知经可信之人。尝为改更，末适兹意。宜委中书门下集两制及太常礼乐官，以天地、五方、神州、日月、宗庙、社蜡祭飨所用登歌、宫县，审更定夺声律是非，按古合今，调谐中和，使经久可用，以发扬祖宗之功德，朕何惮改为 但审声、验书，二学鲜并，互诋胸臆，无所援据，慨然希古，靡忘于怀。」十四日，诏中书门下集两制及太常官，置局于秘阁，详定大乐。 
十七日，翰林学士承旨王尧臣等言：天章阁待制兼侍讲赵师民博通今古，望令同详定大乐，及乞借参知政事高若讷所校古尺十五等。并从之。
 乐 宋会要辑稿 乐五 郊祀乐 
     
宋会要辑稿 乐五

郊祀乐
皇佑三年七月九日七月：原作「十月」，据《长编》卷一七○、《宋史》卷一二七《乐志》改。，翰林学士承旨王尧臣等言：「按太常天地、宗庙、四时祠祀乐章，凡八十九曲，自《景安》而下七十五章率以『安』名曲，岂特本道德政教嘉靖之美，亦缘神灵祖考安乐之故。臣等谨上议，国朝乐宜名曰《大安》。其祀感生帝降神《大安曲》，请更为《元安》。」诏曰：「朕惟古先哲王，随代立乐，亦既制作，必有称谓，缘名以讨义，繇义以知德。盖名者德之所载，而行远垂久之致焉。故《韶》以绍尧，《夏》以承舜，《濩》以救民，《武》以象伐，传之不朽，用此道也。国朝绍膺显序，表里禔福，兴坠正失，典章交备。独斯体大，而有司莫敢易言之。朕悯然念兹，大惧列圣之休未能昭揭于天下之听，是用申敕执事，远求博讲，而考定其衷。今礼官、学士迨三事之臣同寅一辞，以《大安》之议来复，且以谓：艺祖之戡暴乱也，安天下之未安，其功大；二宗之致太平也，安天下之既安，其德盛；洎朕之承圣烈也，安祖宗之已安，其仁厚。祗览所议，熟复于怀。恭惟德之造基，神功之戢武，章圣恢清净之治恢：原作「拔」，据《长编》卷一七○改。，冲人蒙成定之业，虽因世之迹各异，而靖民之道同归。以之播锺球、文羽钥文：原脱，据《长编》卷一七○补。，用诸郊庙，告于神明，曰大且安，诚得其正得：原作「安」，据《长编》卷一七○改。。恭依。」 

四年十月二日，殿中丞致仕胡瑗落致仕，为光禄寺丞、国子监直讲，同议大乐。 
十二月二十一日，召两府及侍臣观新乐于紫宸殿。凡镈锺十二：黄锺高二尺二寸半，于广一尺二寸，鼓六，钲四，舞六，甬甬：原作「角」，据《宋史》卷一二七《乐志》改。、衡并旋虫共高八寸四分，隧径二寸二分、深一寸二厘二厘：原作「三厘」，据《长编》卷一七三、《宋史》卷一二七《乐志》改。，篆带每面纵者四、横者四，枚景侠鼓与舞，四处各有九，每面共三十六共：原作「重」，据《宋史》卷一二七《乐志》改。，两栾间一尺四寸，容九斗九升五合，重一百六斤。大吕以下十一锺并与黄锺同制，而两栾间递减半分，至(黄)[应]锺一尺三寸四分半；容受递减至应锺容九斗三升五合，而其重加至应锺重一百四十八斤。并中新律本律。特磬十二：黄锺、大吕股长二尺、博一尺，鼓三尺、博六寸九分之六，弦三尺七寸五分。太簇以下股长尺八寸、博九寸，鼓二尺七寸、博六寸，弦三尺三寸七分半。其声各中本律。黄锺厚二寸一分，大吕以下递加其厚，至应锺厚三寸五分。诏以其图送中书。按《周礼》：「大锺十分其鼓间，以其一为之厚；小锺十分其钲间钲：原作「 」，据《宋史》卷一二七《乐志》改。，以其一为之厚。」则是大锺宜厚，小锺宜薄。今大锺重一百六 
     
(千)斤，小锺乃重一百四十八斤，则小锺厚，非也。又：「磬氏为磬，倨句一矩有半，博为一，股为二，鼓为三；参分其股博，去其一以为鼓、博；三分其鼓博，以其一为之厚。」今磬无博厚、无长短，亦非也。 
五年四月二十六日，知制诰王洙言：「黄锺为宫最尊者，但声有尊卑耳，不必在其形体也。言锺磬依吕数为小大之制者，经典无正文，惟郑康成立意言之，亦自假之法，孔颖达等作疏，因而述之。据历代史籍，亦无锺磬依律数大小之说，其康成、颖达等即非身曾制作乐器。至如言『磬前长三律，二尺七寸；后长二律，一尺八寸，是磬有大小之制』者，据此以黄锺为律以：原脱，据《宋史》卷一二七《乐志》补。。臣曾依此法造黄锺特磬者，止得林锺律声。若随律长短为锺磬大小之制，则黄锺长二尺二寸半，减至应锺，则形制大小比黄锺(则)才四分之一。又九月、十月以无射、应锺为宫，即黄锺、大吕反为商声，宫小而商大，是君弱臣强之象也。今参酌其镈锺、特磬制度，欲且各依律数，筭定逐锺磬长短、大小、容受数，仍以皇佑中黍尺为法，铸大吕、应锺锺磬各一，即见形制声韵所归。」从之。 
时知谏院李兑等言：「去岁十二月二十一日，紫(宫)[宸]殿按试太常新乐，时议者以锺之形制未中律度，斥而不用，复诏近侍详定。窃闻今月一日崇文院聚议，而王拱辰欲更前史文义，王洙不从，言语往复，殆生諠哗。夫乐之道广大微妙，非知音入神，岂可轻议 西汉去圣尚近，有制 
     
氏世典大乐，但能纪其铿锵，而不能言其义。况今又千余年，而欲求三代之奇，不亦难乎 且阮逸罪废之人，安能通圣明述作之事 务为异说，欲规恩赏。朝廷制乐，数年于兹，当国财匮乏〔之〕时，烦费甚广。器既成矣，又欲改为，虽命两府大臣监总论议，然未能裁定其当。请以新成锺声与祖宗旧乐参校其声，取谐和近雅者合而用之。」翰林学士承旨王拱辰言：「奉诏详定大乐，比臣至局，锺磬已成。窃缘律有长短，声有大小，黄锺九寸最长，其气阳，其象土，其正声为宫，为诸律之首，盖君德之象，不可并也。今十二锺磬一以黄锺为率磬：原作「声」，据《宋史》卷一二七《乐志》改。，与古为异。臣亦尝询问阮逸、胡瑗等，皆言依律大小，则其声恐不能谐和。臣窃有疑，请下定大乐所更稽寻古义而参定之。」 
六月七日，御紫宸殿，奏太常寺新定《大安乐》，召宰臣至省府、馆阁官预观之，仍观宗庙祭器，赐详定官器币有差。 
八月十九日，诏：「南郊且用旧乐，其新定《大安之乐》，常祀及朝会用之。」 
</div>
    <div class="pagination">
<a href="宋会要辑稿_page257.html">上一页</a><span>...</span><a href="宋会要辑稿_page253.html">253</a><a href="宋会要辑稿_page254.html">254</a><a href="宋会要辑稿_page255.html">255</a><a href="宋会要辑稿_page256.html">256</a><a href="宋会要辑稿_page257.html">257</a><span class="current-page">258</span><a href="宋会要辑稿_page259.html">259</a><a href="宋会要辑稿_page260.html">260</a><a href="宋会要辑稿_page261.html">261</a><a href="宋会要辑稿_page262.html">262</a><a href="宋会要辑稿_page263.html">263</a><span>...</span><a href="宋会要辑稿_page259.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
