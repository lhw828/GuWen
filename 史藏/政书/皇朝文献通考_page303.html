<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 303 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 303 页/共 807 页</h1>
    <div class="content">　　林院掌院学士揆叙至其墓奠酒
　　十一月戊申
　　上西巡遣官奠大学士卫周祚墓
　　戊午
　　命奠提督张勇墓总兵官梁化鳯墓
　　四十四年二月壬午
　　命奠刑部右侍郎諡文恪励杜讷墓时
　　驾南巡
　　御舟泊静海县
　　御书諡故刑部右侍郎励杜讷文恪二字遣乾清门一等
　　侍卫副都统马武等
　　锡于其家并令至其墓奠酒
　　四十六年十月壬午
　　上巡幸塞外遣官奠喀喇沁多罗杜楞郡王扎什墓
　　四十九年十一月壬子
　　上谒
　　孝陵遣官奠和硕裕宪亲王墓和硕纯靖亲王墓圣祖仁皇帝御制和硕裕宪亲王碑文
　　国家景运厐洪本支百世用惇秩叙懋建屏藩矧兹同气之最亲加以懿行之茂着恩无间于终始礼务尽夫荣哀纪述生平倍増忾叹惟王为
　　皇考世祖章皇帝之长子朕之亲兄也冑既属尊齿复居长而秉性寛和持身谦牧虚受之量虽疎贱不遗矜慎之衷虽细防必饬而其大者则在因心展孝曲尽
　　慈宁色养之诚视国如家克敦夙夜奉公之义入而预闻大政出而翊赞戎机佐致升平共享清宴岂期偶恙遽遘厥凶当王之初疾也尝遣医审药躬视再三王自谓渐瘳谆辞逊谢及朕时巡塞上哀讣忽闻遂触冒炎蒸倍道遄返辍朝临奠制诔抒懐厯防礼之告竣常涕泗之横集顾瞻华屋杳隔春晖嵗月不淹顿成陈迹能不悲夫迄今追惟往事溯自龆龄或同侍寝门或偕逰禁苑或稽图史或陪扈銮舆朕日笃家人昆弟之欢而王则益修臣职惟谨四十余年曽无失徳天懐乐善何日忘之经曰髙而不危所以长守贵也满而不溢所以长守富也王服习斯训美备厥躬按法旌行予諡曰宪洵无忝矣兹王之寝园在黄华山麓川回岩抱既固且完朕亲加相度乃襄大事嗣子保泰命绍旧封式缵王绪于戏惟王克忠克孝允树为臣为子之型王之休徳朕褒扬之王之后嗣朕佑芘之爰据实摛文勒之贞石用垂令闻于不朽俾后之览者知所景仰焉
　　康熙六十一年十一月壬寅
　　世宗宪皇帝追封已故大学士三等公图海为一等公致
　　祭修墓
　　甲辰
　　命修佟国维墓
　　雍正元年三月戊子
　　命追封
　　皇后之父内大臣步军统领费扬古为一等公致祭修墓
　　五年五月庚申
　　命祭河道总督靳辅时奉
　　谕朕览治河方畧见原任河道总督靳辅昔年修理河工劳绩茂着欲加恩泽以奬勲庸该部查奏靳辅于康熙四十六年已防
　　圣祖仁皇帝
　　特恩加赠宫保给与世职今着追加工部尚书衔致祭一次以示朕笃念前劳之至意
　　五月庚辰
　　命造怡贤亲王茔时于涞水县境内
　　赐地一区即着管
　　太平峪工之员经理丙戌
　　上以王虽有遗言茔兆悉遵防典然寝园仅循常制则褒德显功之礼实为缺畧
　　特谕大学士九卿悉心详酌定议具奏六月辛酉大学士等议奏怡亲王茔制宜建享堂七间享堂外中门三间内围墙一百丈中门内焚帛亭祭噐亭中门外神厨五间神库三间东西厢及宰牲房各三间碑亭一外大门三间围墙二百九十丈大门外奉祀房二十间石桥二石坊一擎天柱二神道碑一得
　　防怡亲王有遗言殡殓用常服一切金玉珠寳之属不可用王妃及诸子遵遗言只以常服殓即平日所束之带未曽用朕亲临其防亦祗以血泪巾帕及所佩香囊附棺中示含玊之意志永诀之哀盖王天性节俭一生服食爱惜物力不多费丝粟故拳拳身后如此且识见髙明深凛古人寳玊送死之戒是以附身附官皆不忍违其素志至于园寝之制则关系国家典礼德懋懋官功懋懋赏乃古人之通义恐非朕所得私亦非王所可让者今大学士九卿等详定悉与典礼符合甚惬朕懐着依议行
　　世宗宪皇帝御制和硕怡贤亲王碑文
　　朕惟国家启昌隆之运则诞降名臣祖宗钟福庆之贻则笃生贤胄粤若师师虞代稷契为帝室之英济济周朝旦奭是姬宗之彦莫不纪诸谟典诵以声诗前绩可稽遗编具在如朕弟怡贤亲王则于古有光者也王秉乾坤之清淑萃川岳之精华爰自防年早征至行禁廷奉
　　诲循礼度以持躬内殿承
　　欢笃孝思于绕膝实超出于同气乆黙识于中懐是以缵绍之初慎选亲贤之寄特加恩命晋授王封正在亮隂俾膺总理当良奸之杂处以镇静服羣情遇纲纪之待厘以精明襄万务成劳既着眷倚逾殷综中外之訏谟司兵农之大计而王恪勤匪懈兢励弥深体朕心为已心视国事如家事详核度支之积窦府藏充盈请蠲吴越之浮粮闾阎康阜兴田工于畿内秔稻连畴筹水利于江南河渠顺轨至若边形指掌了大势于川原武畧在胸赞成谋于帷幄壮戎容于雁碛组练鲜明裕军实于龙沙骅骝腾跃苍黔恬乐罔闻徴发之烦朝省安闲莫见运筹之迹是其潜思黙备极精诚故能应变投机不形声色者矣扶持正直公道于以昭彰荐达猷为人材由兹奋起度维谦挹同事务协于和衷量本寛洪曹官胥归于涵茹领周庐之环卫训练维勤定宫府之规模施为悉当凡关于民生吏治知无不言曽经其熟计深图言皆有效祗慎而不宣于众退谦而恐居其名皆中禁之宻陈岂外廷之能晓心迹则青天白日衾影无惭节操则莹玊清氷垢尘不染研几穷理得圣经贤传之精防辅世宁民具帝佐王臣之蕴负道光竹帛恢平章调爕之勲瑞叶星云树喜起明良之范朕实赖王治安寰防王实为朕翌赞升平既厯八年犹如一日斯乃
　　上天降佑
　　列祖垂庥赉良弼于本支作盛时之梁栋于
　　皇考为孝子于朕躬为纯臣自昔罕伦在今幸觏惠兹之性宜其克享遐年岂弟之思足以迓承繁祉人情胥愿
　　天数难齐讵尽瘁以忘躯遂抱疴之纒体祷神只而靡应商医药而弗瘳王忠爱之忱始终一致沉绵之迁避而弗敢上闻危笃之期溘逝而虑伤永诀朕将临视王已飘升望幻影于云中灵竒示象蜕色身于尘界慧觉超凡生有由来理当可信王幽明感德逺近归仁锡命每申则日晴紫陌俎筵方彻则风霭青阡防叩繐帷动举朝之痛忆竞随素绋溢长路之悲号尝赐标题畧传梗概忠敬而兼之诚直勤慎而益以亷明礼重易名约一言而该美善义隆加諡冠八字以示宠褒朕亲奠郊坰频纡车驾时陈牲醴每遣臣僚敦俭素之风茔兆本由于自择议推崇之典经费优给于官兵吉兆既安丰碑宜勒于戏念股肱之谊重雕刻金镛惓手足之情深铺扬玉牒功髙徳茂享亘古之鸿声生荣死哀并生人之全福将使斯文炳焕偕星耀以流辉贞石嵯峨与峯峦而并峙云尔
　　八年十二月
　　命祭大将军岳钟琪祖墓于兰州是月乙未朔
　　谕大将军岳钟琪忠诚体国懋着功勤实由先世积德累仁是以诞生贤良为国家之柱石查岳钟琪晋封公爵以后未遇覃恩尚未领受诰命应加特典以表劳着照岳钟琪公爵给伊曽祖祖父三代及本身封诰闻伊之祖墓在兰州地方伊明春前赴军营取道祖营之侧着赐谕祭一坛令抚臣致祭以示朕眷礼大臣推恩先世之至意
　　十一年十月辛亥
　　命安徽巡抚徐本祭大学士张英于本籍先是九月辛夘谕朕已降防谕祭贤良祠大学士张英于本籍大学士张廷玉着给假数月于十月十三日起身囘家举行典礼张若霭着随去其族中子弟若有在京闲散职衔可以暂假者准其随囘襄事江苏学政张廷璐亦着给假囘本县其学政印务照例交与督臣代管竢事竣仍囘本任
　　乾隆元年十月戊寅
　　皇上诣水东村奠怡贤亲王墓先是乙丑奉
　　谕防朕躬送
　　梓宫囘时诣怡贤亲王墓次奠酒
　　八年九月丙午
　　上诣
　　盛京恭谒
　　祖陵礼成亲奠克勤郡王墓武勲王扬古利墓
　　戊申
　　上亲奠直义公费英东毅公额亦都墓
　　十三年二月己夘
　　上东巡躬谒
　　元圣周公庙先是丁丑
　　谕朕莅止阙里奠
　　先师祀
　　少昊夙诚申矣惟是周公元圣祠咫尺不一瞻拜于心歉然其致祭已照例遣亲藩从事今朕欲至祠瓣香瞻拜所司具仪以闻且朕所重者道也岂所论于位乎
　　三月己丑
　　上躬谒
　　帝舜有虞氏庙前一日戊子
　　谕朕诣阙里释奠礼毕因以祀
　　少皥谒
　　元圣素懐良慰今至厯下闻
　　有虞氏之庙近在城中缅想重华之盛实惟元徳之区景仰匪遥仪型甚迩其令所司洁祠宇以竢拜瞻十四年正月
　　命山东巡抚造周公庙及四氏先贤祠祭器是月壬子谕国家崇礼
　　先圣先贤秩祀惟谨阙里
　　文庙祭器
　　皇考世宗宪皇帝时制造颁发宫墙美富穆然见隆古典
　　型乃者各
　　坛
　　庙升馨荐享亦既悉用古制矣惟兹
　　元圣周公庙及四氏先贤祠朕于东巡之次特命修葺今轮奂翼如而器具未备非所以重明禋将诚恪也该抚凖泰其饬有司遵定式敬谨成造俾奠献几楹执事有恪肃钜典焉
　　十五年八月丁亥
　　圣驾时巡中州遣官祭前代圣贤忠烈祠墓凡祠墓在御道所经三十里内者皆遣官致祭前代名臣以配享帝王庙者为断先贤以从祀
　　圣庙者为断
　　本朝勲臣以入祀贤良祠者为断时祭
　　周文王庙伊尹墓周公庙宋璟墓许逺墓吕防正祠范仲淹墓司马光祠王曽墓韩琦墓岳飞庙子贡祠
　　韩愈墓程颢祠程颐祠邵雍祠朱子祠许衡墓又奉
　　命特祭殷比干墓汉闗帝墓晋绍祠唐顔真卿墓本朝魏裔介墓
　　十六年正月
　　圣驾南巡壬戍遣官山东祭
　　元圣周公庙
　　二月壬申遣官祭河臣靳辅齐苏勒曽筠祠辛巳遣官祭丹徒县宋宗泽祠
　　本朝张玉书祠阳湖县周吴季札祠
　　本朝赵申乔祠
　　丁亥遣官祭长洲县周言子防祠宋韩世忠祠
　　本朝汤斌祠张伯行祠陈鹏年祠吴县周泰伯祠宋范仲淹祠
　　庚寅遣官祭嘉兴府唐陆贽祠钱唐县唐钱镠祠宋岳飞墓明于谦墓
</div>
    <div class="pagination">
<a href="皇朝文献通考_page302.html">上一页</a><span>...</span><a href="皇朝文献通考_page298.html">298</a><a href="皇朝文献通考_page299.html">299</a><a href="皇朝文献通考_page300.html">300</a><a href="皇朝文献通考_page301.html">301</a><a href="皇朝文献通考_page302.html">302</a><span class="current-page">303</span><a href="皇朝文献通考_page304.html">304</a><a href="皇朝文献通考_page305.html">305</a><a href="皇朝文献通考_page306.html">306</a><a href="皇朝文献通考_page307.html">307</a><a href="皇朝文献通考_page308.html">308</a><span>...</span><a href="皇朝文献通考_page304.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
