<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 707 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 707 页/共 1125 页</h1>
    <div class="content">三年十月，大理寺丞惠价言：「州县制枷多不如令，请委逐处知州、通判依令制造，称校一依等第书字刻讫，各据所犯罪施用，违者官吏劾罪。不(恕)[如]令者一切毁弃。」 
四年十二月二十八日，太常博士、河北提点刑狱陈纲言：「诸州勘事，杖已下法当令众，及抗拒不招、当枷问者，未有定制。自今请置枷重十五斤。」命法寺参议，如纲奏，从之，仍须情状顽恶及准条令众者方得行用。 
真宗天禧二年二月，工部郎中、知制诰盛度言：「请委军巡使、判官点检见管枷杻 踀，如有窍棱生涩，修葺错磨滑易，无致磨损罪人肌肤。如违，狱子乞行严断，官吏重行科罪。」从之。 
二月，诏开封府将见造到枷并依式样、斤重刻字为记，令左右军巡使、判官依元条轻重施用，常切觉察，不得违越。 
仁宗庆历五年三月二十六日，殿中丞田颖
      
《狱官令》，内大辟以下枷有三等，独盘枷之制不着令式，而天下有司常所用之。县送徒于州，州送囚于他所，催理官物，督责赋税，锢身千里之外，荷校连月之间。考其所设，议谓得宜；审其所行，当须定制。今诸处轻者同于无用，重者致于太刻，轻重不等，何以为法!且小杖亦立分寸，岂盘枷独有差殊。欲乞许置盘枷，委有司明立觔数，颁行天下，俾之遵守。」从之。 言：「伏 
徽宗政和五年十一月十七日，中散大夫、新差提点京畿刑狱公事兼提举保甲钱归善奏：「臣检会政和敕，诸笞杖若诸军小杖制度违式者，已有断罪之文，而独讯囚杖枷杻未有专法。臣欲乞下有司，修立补完，以称陛下钦恤之意。」诏违者以违制论。 
宣和元年五月六日，诏：「狱具盘枷，止重十斤，日近官司不究法意，增置斤重过倍。其犯罪编配枷锢，不惟途路苦楚，枉致性命亦皆有之。可检会政和断狱条式，行下内外刑狱官司，常切遵守。其见使不依法式者，速令改正。若敢违戾，以杖刑法施行。仰刑部、御史台觉察弹奏。」 
高宗绍兴十二年四月二十六日，御史台言：「检会《绍兴令》，诸狱具当职官依式检校，枷以干木为之，长者以轻重刻式其上，不得留节目，亦不得钉饰及加筋胶之类。仍用火印，从长官给。访闻当职官吏视为虚文，并不依时检举，甚失朝廷钦恤刑狱之意。诏令刑部行下内外应有刑狱去处，各仰遵守成法施行。敢有 
      
违戾，在内令御史台，诸路委提刑司，弹劾以闻。仍季具奉行有无违戾申尚书省。本台今检点得钱塘、仁和县长枷并大杖各有违戾。内钱塘县杖直丁贵大杖一条，重多五钱半五钱半：疑是「五斤半」。；仁和县第二等长枷一具，重多一斤；第三等长枷二具，轻少半斤。临安府供到状，钱塘县左奉议郎、知县方懋德，右宣议郎、县丞蔡纯诚，左修职郎、主簿赵彦端，左迪功郎、县尉陈从易，仁和县左从政郎、知县王巩，左从政郎、县丞范光，左迪功郎、主簿谢沇，左迪功郎、县尉刘贽。」诏两县官吏各降一官。
 刑法 宋会要辑稿 刑法七 军 制 
     
宋会要辑稿 刑法七

军制
太祖建隆三年七月，诏搜索内外诸军不逞者，悉配隶登州沙门岛。先是，云捷逃卒李兴伪刻侍卫司印，捕得斩之，故有是命。 
干德三年十一月，斩雄武军卒百人。先是，诏诸道籍骁勇兵送阙下，太祖亲团结为雄武军，命王继勋主之，仍给缗钱，俾娶妻。继勋纵其军白日掠人妻女于都下，街使不能禁，里巷惊扰，半日方止。帝闻之，大怒，即命捕而戮之。小黄门阎承翰见而不奏，亦杖数十。 
四年闰八月，搜索殿前诸军亡赖者，得数十人，悉黔配通州义丰监。 
太宗太平兴国九年二月，释军人被钳者。先是，去年冬有军人夜入人家劫盗，捕之经时不获。太宗欲必得之，令厚其购赏，果有告者，乃军人数辈结约，夜踰垒垣而出，尽获而戮之。因 索军中，累有罪罚、凶愚无赖者得百余人，不忍杀，以铁钳钳颈，羁于本军。至是并释之，仍各赐钱三千。 
至道二年，诏：「自今沿边城寨诸军内有故自伤残、冀望(栋)[拣]停者，仰便处斩讫奏。」 
真宗咸平五年五月十四日，诏：「西路将士临阵巧诈退避者，即按军令，不须以闻。」 
六年七月四日，诏陕西振武军有愿依河东广锐例，官给价直市战马者，听。先是，帝曰：「河东广锐元是州兵，官给中金(克)[充]价，其兵各立社，马亡醵钱同市以补之者，自然用心养饲，官亦为利。关西振武亦可依广锐例处分，令立社市马。」 
十八日，帝曰：「累有臣僚言，迩来军旅之间若不懔畏都将，盖缘此辈为过犯，自抵科惩，即生怒恨，纪拾论诉纪拾：疑有误。，乞行极断。朕熟思之，便依此行，复有妨碍。如近者继有论诉本军人员非理不公，事皆得实，若论者不报，覆加严刑，或有他谋，亦不敢告，即所系大矣。只可降宣命，今后诸军因人员科责，挟恨 
     
论事，鞫勘虚妄者，并禁锢取旨。」 
景德四年四月，诏：「诸军厢主至员僚，今后各依职，一阶一级，全归伏事之仪，违者处斩。其御前忠佐军见排阵使、总管亦准此。」 
敌、能用命策应杀退贼者，戎人与诱兵翼张、受命掩击、能破走之者，贼游骑往来或近大军、受命掩袭而擒贼者，用命深入被伤者，临阵能用命入贼斫刺其首领、分散其旗鼓者，并赏之。其擒贼首领酋渠者并夺得旗 者，悉加等焉。如贼已败走，所夺车帐、生口、资财、牛羊、什物等，给与立功者。斩获首级及夺得马，如前诏给以金帛。仍令都总管等依此条制，差其功伐，或承制迁其资级，或赐以锦袍、银带、金帛。内迁职十将已 战生擒获贼者，临阵擒获贼首领者，偷侵营寨能惊贼令扰乱及擒获人畜者，诸偏裨下军士与戎人 七月，如京使何士宗言：「诏书条贯禁军将士等各依旧等级，并行伏事之理，违者按军令，其厢军将士等未立条制，欲望约前诏减一等定令。」帝曰：「禁卫兵士无他役，唯习戎艺耳。且廪给优厚，欲其整肃，有所懔畏，故设此条禁令。以厢军约此施行，必恐滋彰，难于经久。况尊卑相犯，自有条律，不行可也。」是月，诏北面诸路驻泊兵马使臣等，自今临阵之际，能率先用命杀贼者，与贼(十)[下]补置讫以闻。副总头、副兵马使已下，即给牒以俟朝旨，使臣等亦给文据，仍具功状来上。若 日会战不齐者，夜喧众者，不俟贼 
     
而观望不救者，兵器不预修理致临阵不堪施用者，巧诈以避征役者，临阵先退者，贪争赀畜而不负杀贼者，当遣入贼境、规避不去、既复命言不以实者，被遣斥候而不觉贼来者，临阵不射贼及有余箭辄弃之者，遗失铠甲兵器者，既贼伏降而辄杀者，分布军号及传军中令不慎密而漏泄者，受命逐贼只至某处而辄过者，总管下衙队军员并左右指挥使臣忠佐及随从当直人等，及使臣、军员下押前队员僚、军头、十将并随从当直人等，临阵辄离左右及不受节度者，并斩。 稍前而遥箭乱射者，军阵既列如都监、军员、使臣于步骑兵内擅简取一卒一骑者，栏后马有犯者，阵既成列而不齐者，旗鎗交错队仵者，贼兵至可以出军而不出者，方战 
二年二月，诏开封府：「自今殿前、侍卫司军人合追摄证对公事者，如旧制。其军人身死，犯杖罪，送本司施行；若将校及军人犯徒罪已上者，未得直牒追摄，奏闻取裁。」时殿前、侍卫司言：「开封府多直行捕逐禁军兵士，并不关报本司，事恐非便。」故有是诏。 
三年八月，帝问知枢密院王钦若等曰：「每发禁军及补战马，其数或有异同者，何也 」钦若等对曰：「骑、步诸军，枢密院但按籍而遣，本军于在处旋取见数以言。」帝曰：「若然，则不惟有所阙误，亦且不得的确。可下殿前、侍卫马步军，自今后据诸班直并禁军具逐指挥见管将校姓名、所辖人数，内差出者具言见在某处，离营若干年月，何处替回，或 
     
是新添配到。内马军亦令具逐指挥已有阙马之数，其营在京者逐月具实封奏状，于次月五日赴枢密院通进，外处就粮者每两月一奏，依此分析。仍令逐处各选知次第典级，令密切主掌，非奉宣取索，不得辄供。」 
十月，帝宣示御史台：「所勘神卫率敛，访闻内外诸军常有此事，缘条法甚重，朕虑诸军见此处断，各怀忧疑，可速降宣遍谕之。自今年十月十日已前，应曾率敛请求者，并特放罪；如有率敛物色见在者，并给还本主。今后尚敢踰违，其造意及行用受赃者，并当极断。人员知情者同坐，不知情者决杖配隶。仍令逐营置版榜示之。」 
四年十二月，诏：「厢军及诸州本城犯，所部决杖讫，并移隶他军。内情理重及缘边随军奏裁。」先是，法寺言请与禁军同等，帝以军秩既有差降，故犯者亦从末减。 
大中祥符元年三月，诏：「应诸道州府军监厢军及本城指挥，自都指挥使已下至长行，对本辖人员有犯阶级者，并于禁军斩罪上减等，从流三千里上定断。副兵马使已上勘罪，具案闻奏。厢军军头已下至长行，准 犯流免配役，并徒三年上定断，只委逐处决讫。节级已上配别指挥长行上名，长行决讫配别指挥下名收管。如本处别无军分指挥，即配邻近州府军监指挥收管。内有别犯重者，自从重法。其诸司库务人员兵士有犯上件罪名者，并依前项厢军条例施行。」 
十一月，诏内外诸军勿得科率部下，盛为军装及锦绣之 
     
饰。初，兴元府宁朔戍将课军中服锦绣以壮戎容，士伍廪给不充其费，因相与谋亡命为盗。帝知之，故有是诏。 
三年十月，殿前、侍卫亲军马、步军等司言，分析到诸军累作过犯员僚、节级、兵士。帝宣示知枢密院王钦若等曰：「俱是无赖不逞之辈，本营畏惧，不敢申陈。然一概行之，失于轻重，可分作四等；一等配海岛，一等配远处牢城，一等降配远处本城，一等降配句末疑有脱字。。并依例刺面，仍中书、枢密院籍之，遇赦不得放还。逐处只在差使，不得诸处屯驻。」是月，(诏)皇城司奏：「察访御龙直班院副指挥使吕遇日暮醉归，驰马奔逸不能制，百姓石谦为马践伤甚。」又言：「常时本班将士无故不出，今不能禁。」帝曰：「可下开封府按问。」因谓王旦等曰：「禁军将士无故不令出本班，故每班置市买二人。太祖朝法令严肃，无敢犯者；太宗时稍从宽贷，亦安敢醉酒驰马以归 」旦等言：「此皆骁勇之士，正当因事诫约。」帝然之。 
四年九月，诏殿前、侍卫司、宣徽院、三司、军头司：「自今以请托为名率敛军(头)士缗钱者，其同谋及受赃并处斩，军校知情者连坐，不知情者决配。」 
十月，宣示：「大凡国家诏令，每谕中书、枢密院常须执守施行，无议轻改。朕素闻军中不便之事，其兵士人员所得战马稍良者，则有势力者及将校等以弱马豪易之，其人但饮忿含怨，不敢伸理。累降宣命钤辖，如敢辍借改易军员、兵士战马者，当寘极典，犹有犯者，朕唯贷死而惩之。自三五年来，众皆为便，人无 
     
敢违。数日前，有臣僚自边上来，言缘路骁捷、骁武兵士脚下鞍马，复有为人易者。察之，盖因入契丹界臣僚，所给借马或有病患，乞于缘路诸军纳换，曾降宣命因其奏，自此缘边州(为)[谓]朝廷弛禁，仿效犯之。可降宣命，应差赴契丹界持礼臣僚，并选择准备马同行，不得更于沿路州军辍借回易，仍明以此意晓谕。」 
五年二月，内殿崇班、合门祗候钱昭厚言：「河清卒有惰役者，以鎌斧自断足指，例于徙邻州牢城。自有此类，望决讫复隶本军。」从之。 
九月，殿前司言：「诸军诉本军校长敛钱饰营舍仗物，数少者，望令 司勿受之。」帝曰：「军民诉事有琐细非切害者，朕常寝而不行。若明谕有司，则下情壅塞而人有冤滞矣。」不许。 
六年三月，帝曰：「京师每遇冬至寒节假日，许士庶赌博，其禁军违犯，一例舍之。可再降宣命，晓示军人仍旧禁，犯者论如律。」五年，诏一应军人出九和合而赌钱者与同罪，民伍论如律。先是，军人赌博以违制徒二年，仍降其名次。律有博戏赌博财物者杖一百，出九和合如之，而无军人出九条格。凤州威边军健阎晏以己钱借韩兴赌戏，州坐兴徒，晏第从杖科，因以上言。状下刑寺，请自今同其罪。从之。 
二月，诏随驾卫、殿前司所管诸班直诸军如有过犯、情理难原者，并申取枢密院指挥。其行宫内外库务诸色人等，如公然为非，理重者申取宣徽使马知节指挥。仍仰量其所犯，严行断遣，内情重者即便斩决，不候 裁。 
八年三月，诏河北诸州自今差防送兵士，不得以马军充。初，河朔州郡每 
     
臣僚经由，多以骁武、云翼军防送，所给官马第令其家饲喂，而死者几半，至是有司上言故也。 
六月，诏：「忠翊六军人员、十将，今后不得辄有取受本指挥兵士及诸色配役人等钱物。其执役处并仰置簿，次第均匀差遣，仍各用心部辖，常须齐整，无致别作过犯。如违，许人陈告，勘逐不虚，犯当行决配，被取受却钱物人免罪。陈告人若系忠靖六军，(常)[当]与优轻处执役。如是被取受却钱物人并不陈告，致别有彰露，亦当重断。仍令各置板榜抄录宣念，于本营张挂。」先是，以忠靖六军所〔管〕军校凡受其货赂者则优假之，无所赂者则委之重役，颇非均济，故条约之。 
闰六月，诏：「殿前、侍卫军司，如非时宣取兵士，候见御宝文字乃得交付；如无，则画时奏取进止。所降宣命仍仰本官躬亲收掌，不得传付所司，每遇转迁，递相交受。」先是，宫城遗烬夕宣诏诸军，皆实时奔赴。帝以王旅之众，非时召集，宜有符验，因条约之。 
九月，诏诸路转运司、殿前、侍卫马步军、军头司、三司、宣徽院、开封府、诸司库务等处人员、兵士等，如内有杀贼得功及诸般使唤得力者，或因官中取索之时，具诣实结罪供申所辖去处，委得诣实，保明申奏，不得更受侥幸虚妄及有隐落。 
九年正月，诏枢密院逐月进兵马都数，每季易之。 
天禧元年八月，诏枢密院所录诸班诸军兵籍，并令整备，无容主史漏泄。 
十月，诏：「如闻诸班直、诸军、坊监、库务官健饮博无赖，或部分稍峻，即招诱兴讼。仰今后所诉事，并须干己、证佐明白，官司乃得受理，违者坐之。或情理巨蠹，即具案以闻。 
     
二年十一月，诏环、庆、宁三州禁兵犯罪至死者，委本州岛依条区断讫，申总管司。罪状切害者依旧例。先是，上封者言环、庆、宁三州禁兵犯极刑者，狱既具，先以案牍申总管司以俟裁断，往复近十日，致留滞，故条约之。 
三年五月，诏自今放停军士愿还乡里者，并依大中祥符五年诏验认得实，即遣之。时编敕止用大中祥符元年八月十三日敕，放停军士愿还乡者，移牒会问其骨肉，仍奏取进止，方遣之，而不录五年敕文。至是知河阳孙奭言不便，乞改用五年敕。故从之。 
干兴元年十二月，诏：「今后差发诸军人员、兵士赴逐处，本州岛长吏读示宣命，不得敛掠钱物与本押使臣、殿侍，仍责知委结罪文状管系讫起发。如稍有违，因事罥罣，或人陈告，人员、都将并当决配，元造意掠钱物人处斩。管押使臣、殿侍只于兵士侧近安泊，不得入馆驿。」 
仁宗天圣三年七月，诏：「应有归远指挥处密降约束，自今节级、兵士内有作过者，本管人员区分后致死，若事不挟情，其人员不得收禁，具事由奏裁。」初，象州戍兵潭州归远指挥使尹元等以本营卒庄成吃酒，作决臀杖七十余身死，转运使王湛以成累犯凶恶，奏乞矜免元等，(太)[仁]宗令元无干系人并特放，故有是诏。 
十二月，诏：「自今军人犯私置兵器等，其本路人员连累负犯者，并从杖罪断遣，即更不等第降职。」 
四年四月，审刑院言：「准敕，军员、节级等因公事情不涉私，行小杖决人十五已上因而致死者，具奏取裁。」自来法寺检断，依诸色官员因公事小杖决人杖数过多致死律条，考囚数过以致死者徒二年定断取旨。缘军法务严，与他官不同，若依上条，似未允当。欲乞自今应军 
     
节级因所管人有过，情理难恕，须合区分，情不涉私，行小杖决十五已上因而致死者，并从律文决罪不如法以故致死徒一年上失减三等杖八十定断，仍具情理取旨。」从之。 
五年四月，枢密院言：「诸归远指挥系杂犯配军人拣充，先曾密降宣命，如有赌博、吃酒、劫盗、恐喝、不受约束者，便行处斩。访闻近日军伍渐有伦序，虑其间有因轻罪配军，今来再犯小过，逐处尽从极断。欲降宣，就粮并屯泊州军，如归远节级、兵士不改前非，再作过犯，先详前犯，如是贷命决配之人又作过者，即依宣命施行；若前罪稍轻，再作过犯者，止依法决断。仍此宣命不得下司，令长吏慎密收掌。」从之。 
七年，审刑院、大理寺言：「准敕，定夺军人随身装着衣物与军号法物，立定名目，开坐闻奏。寺司检会前后条贯，并无诸军军号与随身装著名件明文。寻牒殿前、侍卫马步军司，会问到诸军兵士合属军号与随身装着衣物名(姓)[件]。殿前司捧日、天武、拱卫、骁骑、骁胜、宁朔、龙猛、飞猛、神勇、宣武、虎翼、卫圣，绯紬衫子；渤海，紫紬衫子；吐浑，紫絁衫子。诸军指挥，绯小绫卓画带甲背子(冬)[各]、紫罗头巾、蓝黄搭膊、白绢衬衣、麻鞋。冬衣，马军七事：皁 、紫罗头巾、绯绢勒帛、白绢衬衣、麻鞋。步军七事：皁紬衫、白绢汗衫、白绢 一领，系军号；请到春冬衣赐制造军装，随身装着衣物，即不系军号。春衣，马军七事：皁紬衫、白绢汗衫、白绢 
      
、紫罗头巾、蓝黄搭膊、麻鞋。侍卫马军司员僚直、龙卫、云骑、武骑、带甲剩 、紫罗头巾、绯绢勒帛、麻鞋。步军六事：皁紬绵披袄、黄绢绵袄子、白绢绵袜头 、白绢夹袜头 紬绵披袄、黄绢绵袄子、白绢绵袜头(负)[员]，紫絁衫子各一领，系军号；请到春冬衣赐军装、随身装着衣物，不系军号。春衣七事、冬衣七事，与前殿司并同。侍卫步军司神卫、神卫水军、奉节、床子弩雄武、飞山雄武，各紫衫；虎翼水军、虎翼，各绯衫子。诸军指挥使绯卓画背子，系军号；请到春冬衣赐制造军装，随身装着衣物，不系军号。春衣七事、冬衣六事，并与殿前司同。殿前司诸班直，马军诸班直，殿前指挥使左右班、内殿直、散员指挥、散都头、散祗候、金枪东西班、钧容直、长行，旧例自初伏班时请到例物银束带各一条，至出职及转班，并随身带去。内有病死者，亦付本家。若正身犯事该决配已上罪，即例纳官。其诸班直锦袄子、背子、银鞍辔，步人御龙四直浑银度金腰带、锦袄子、背子、皁罗真珠头巾及旗号等，并系仪注物色。寺司看详，殿前司诸班直、马军长行等所有仪注物色，亦合系属军号法物。乞自今诸军兵士将军号法物转卖、典当者，并依至道元年并大中祥符七年六月二十四日敕，从违制本条定罪；若将衣赐制造到随身衣物非时破货典卖，即依天禧四年四月二十五日敕，从不应为重杖八十上定断。」从之。 
明道元 
      
年五月元年：原作「四年」，据《长编》卷一一一改。，诏禁军料钱五百犯阶级者斩。先是，开封府言编敕禁军料钱三百犯阶级者斩，刑名大重，故易之。 
七月，益州路钤辖司言：「自今两川配隶军籍之人，其元犯凶恶者不得放还乡里。」从之。 
景佑元年九月，枢密院言：「陕西沿边戍兵多为近上将臣选置麾下，及临行阵而裨将鲜得精兵自随。请自今以全军隶逐将下，不得擅有占留。」从之。 
宝元二年十月，臣僚上言：「边地用兵之际，悉藉全其队伍，熟其将守，多被帅臣挑拣以为防卫，是致余残冗怯之众，每临行阵，屡先挫衄。其精择者虽骁勇强梁，然而部伍不成，军分错杂，既无本辖将领，致使人心携贰。乞今后每差衙队，只得于全指挥内勾充，不得于逐指挥内拣选抽差。如违，并科违制之罪。」从之。 
心。兼闻诸路士卒往往如此，不唯胆勇将佐动为兵众所误，深虑军气不振，上损国威。欲乞今后主兵官员与贼接战，手下兵士并令军员已下至 十一月十五日，范雍言：「今后临阵有退却走洎妄言贼势、扇摇军伍者，只于随处处斩。」诏如有所犯者，仰押赴经略使，依军法处置。是月，韩琦等言镇戎军昨来战贼败状，「虽是主将素不经历，军员亦贵部分。其如兵士等，方布行阵，纔被贼兵呼噪来逼，即已不能驻足，一 奔溃。今或只坐主将、军校之罪，虽有所动，即恐兵士等以法不加众，向去临阵战，又即依前退却。且谓自有主将被刑，复免一时锋刃之害，唯求生路，岂有 
      
节级依次约束，如有不用命退却之人，便令军员等于阵前处斩。若军员不能部辖，至部伍错乱，却亦令主将实时处斩。所贵士卒畏法，以取胜功。」从之。 
康定元年八月二十四日，端明殿学士李淑等言：「参酌古制，定到铜符、木契、传(言)[信]牌(刑)[形]制及施用条件：铜符之制，上面刻篆字曰某处发兵符，下面铸虎豹为饰而中分之。右符五，左旁作虎豹头四。左符一，右旁开四窍，为勘合之处。又以上面篆文相向，于侧畔刻十干字为号。第一符勘甲己字，第二符勘乙庚字，第三符勘丙辛字，第四符勘丁壬字，第五符勘戊癸字。左符全刻十干字半，右符止刻甲己等两半字。右五符留京师，左符降逐处总管、钤辖、知州军官高者掌之。凡发兵，枢密院下符第一至第五，周而复始。全指挥三百人至五千人，用一虎一豹符；五千人以上，用双虎双豹符。下符日，枢密院以右符第一为始，盛以匣，封以枢密院印，差使臣赍宣命同下。宣头内言下第一符发兵若干，本处将佐符勘讫，即发兵与使臣，复封右符付使臣还，仍急递以闻。本处置簿录下符次第、月日及兵数，不得下司。其木契上下(而)[面]并题某处契，中剖之。上三段，中为鱼形，并题一二三次第。下二段，中刻空鱼，为勘合之处，左侧题云『左鱼合』，右侧题云『右鱼合』。上三段留总管、钤辖司官高者掌之，下一段付诸州军城寨主掌之。每总管、钤辖司发兵马日，千人 
      
以上先发上契第一段，以皮囊封以本司印，差指使并牒赍往逐处，验下契与上契合，即发兵，却封上契付去人还，仍报总管、钤辖司。其发第二、第三契亦如之。掌契司各置簿抄录发契次第、月日及兵数，互照验之。其传信牌，中为池槽藏笔，令主将掌之。每临阵传言语，写纸上置牌中，持往报兵官，复写事宜牌中而还，仍临时密以字号为验。其字号只令主将旋定，毋得漏军中。」诏有司制造，仍令淑领其事。 
庆历元年十二月二十一日，中书、枢密院并言：「欲令诸路将帅各置亲兵，选有武艺胆勇充，每月特给钱二百。应出师临敌，援护本官，如陷没者，亲兵并皆处斩。」诏陕西、河东诸路总管许置亲兵百五十人，钤辖百人「钤辖」上原有「招讨」二字，据《长编》卷一三四删。，招讨、都监等七十人，余并如所请施行。时陕西用师，或陷没将官，而麾下大率以罪不加众，或援护不谨，故特严其制而有是命也。 
敌。仰主将当面验认委实，集众处斩讫奏，仍令于教场上晓示知委。」 二年二月十四日，诏：「今后与贼兵战之后，内有兵士在身别无伤损，只是割却耳鼻，或遗失器甲、剥脱衣服者，显是一向怯懦，全不曾 
四年三月二十三日，诏：「禁军料钱满伍百有犯阶级者，自今毋得作情理可悯奏裁。」 
十一月十一日，诏：「主兵之官，皆有牙队带器械以从护之，其遇贼不用命而致陷没主将者，自今人虽众，并以军法论。苟能显立功 ，亦当优拔之。其令诸路总管司严申(饰)[饬]戒。」 
五年六月，诏：「诸军将 
      
，敢伪入箭头在身、欲希功赏者，以违制论。军中失觉察者，坐之。」是月，诏殿前马步军，自今内外禁军非武艺优者，毋得入优轻差遣。 卒如经战 
十一月，诏河北安抚司：「如闻自保州兵叛，多务姑息，恐军情益骄。其密谕主兵臣僚常加抚御之，如敢辄犯军律者，亦听法外施行。」 
七年正月十二日，枢密言：「陕西四路兵马，自来分在主兵官员及都司巡检下，泊外城堡寨防守，当边上事宜之时，里外兵马辛苦颇均。今边事渐宁，诸将下兵马绝少出入，比之巡检下及城寨诸军，不唯劳逸不同，兼恐渐成慵惰。欲令逐路经略司，将里外兵马定日分作番次，轮互差拨，务要均一，惯习披带。定夺闻奏。」从之。 
皇佑元年六月，诏管军臣僚，自今麾下军士非有战功，毋得请迁隶上军。 
四年八月，诏川陕四路配军元犯情轻、合拣放者，押送本军，其不愿者亦听之。 
英宗治平元年二月，枢密院言：「请河北、河东、陕西就粮禁军年五十以上者，子孙、弟侄、异姓骨肉年三十以下，虽短本指挥等样一两指，但壮健任征役之人，许以为代。无亲戚，即召外人为代，皆不支例物。即虽年五十以上，无病，乐在军者，射弓七斗、弩两石，听依旧。」从之。 
四年五月三日，神宗已即位，未改元。枢密院言：「国家置兵，本备战守，而主兵之官率多冗占杂使。欲令逐路帅臣、安抚使详此事节，严行约束辖下州郡及主兵之官，今后犯者，奏乞 
      
法外重断，仍每季举行讫奏。及下本路转运使、提点刑狱官，每因巡历，觉察奏闻。庶几除去宿弊，稍减冗费，边备兵政渐有伦理。」诏每年春首令枢密院举行此制。 
是月，诏奉园兵士等样、例物、请受，即依奉先指挥招置，其诸班违犯及改配等，并合作禁军。旧制，奉先兵士犯杖以下情轻者断讫，仍旧犯徒以上及杖罪，情理重者，杖讫配千里外牢城。 
</div>
    <div class="pagination">
<a href="宋会要辑稿_page706.html">上一页</a><span>...</span><a href="宋会要辑稿_page702.html">702</a><a href="宋会要辑稿_page703.html">703</a><a href="宋会要辑稿_page704.html">704</a><a href="宋会要辑稿_page705.html">705</a><a href="宋会要辑稿_page706.html">706</a><span class="current-page">707</span><a href="宋会要辑稿_page708.html">708</a><a href="宋会要辑稿_page709.html">709</a><a href="宋会要辑稿_page710.html">710</a><a href="宋会要辑稿_page711.html">711</a><a href="宋会要辑稿_page712.html">712</a><span>...</span><a href="宋会要辑稿_page708.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
