<!DOCTYPE html>
<html>
 <head>
  <meta charset="utf-8"/>
  <title>
   宋会要辑稿 - 第 468 页/共 1125 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   宋会要辑稿 - 第 468 页/共 1125 页
  </h1>
  <div class="content">
   经界
【宋会要】
      
熙宁间，命江衍经度，凡为田者两存之，立石柱，内为田，外为湖。政和中，王仲薿遂废为田。隆兴二年二月，诏贺知章放生池旧界十八顷外，纵民耕之。 
      
光尧皇帝绍兴十二年十一月五日，两浙转运副使李椿年言：「臣闻孟子曰：仁政必自经界始。井田之法坏，而兼并之弊生，其来远矣。况兵火之后，文籍散亡，户口租税，虽版曹尚无所谷考，况于州县乎 豪民猾吏咤缘为奸，机巧多端，情伪万状，以有为无，以强吭弱，有田者未必有税，有税者未必有田。富者日以兼并，贫者日以困弱，皆由经界之不正耳。夫经界之正不正，其利害有十：人户侵耕冒佃，不纳租税。立赏召诉，则起告讦之风讦：原作「许」，据本书食货七○之一二四改。；差官括责，则有搔扰之弊。其害一么。经界既正，则不待根括陈告，而公私分矣，岂不为利乎!卖产之家产去税存卖：原作「买」，据本书食货七○之一二四改。，终身穷困，推割不得，其害二么。经界既正，则不待推割，而税随产去矣，岂不为利乎!衙前专副及买朴坊场之人，计会官司，虚供抵当，及乎少欠官钱，拘收在官，有名无寔，其害三么。经界既正，则多寡有无不得而欺矣，岂不为利乎!乡司走弄二税，姓名数目所系于籍者，翻覆皆由其手，其害四么。经界既正，则民有定产，产有定税，税有定籍，虽欲走弄，不可得矣，岂不为利乎!诡名挟佃，逃亡死绝，官司催科责办，户长破家竭产，不足以偿，遂致差役之时，多方避免，有力者举户产以隐寄，无力者挈妻子而遁逃，有经一二年而产不能定者，其害五么。经界既正，则据产催税，无(陪)[赔] 
      
填之患，而乐为之役矣，岂不为利乎!兵火以来，税籍不足以取信于民，每遇农务暇闲之时暇闲：原作「假开」，按原书天头云：「假开疑暇闲」，此说是，据改。，以税讼者虽一小县，日不下千数，追呼搔扰，无有穷尽，其害六么。经界既正，则据田纳税而无所争矣，岂不为利乎!州县倚阁二税，往往以为人户逃、死。人虽逃、死，产岂不存 名为倚阁，寔自理取，或以市恩，或以入己，欺罔上下，其害七么。经界既正，则州县无所容其奸容：原作「用」，原书地脚注云：「用一作容」。今据此及本书食货七○之一二四改。，则常赋得矣，岂不为利乎!州县常赋之额既为人所欺隐，岁计不足，于是揍额之籴，浙西州军岁不下数十万斛，举浙东之岁入不足以偿其价，而民犹以为苦，其害八么。经界(即)[既]正，则正额自足，而公私无所费矣，岂不为利乎!州县之籍既咤兵火焚失，往往令民自陈寔数而籍之，良善畏法者尽寔而供，狡猾豪强者百不供一，不均之弊有不可胜言者，其害九么。经界即正，则均无贫么，岂不为利乎!州县有不耕之田，皆为豪猾嫁税于其上，田少税多，计其耕之所得，不足以输其税，故不敢耕么。比年以来，虽减价出卖，人无肯售者，亦以税重耳。其害十么。经界既正，则税有所归，而人皆愿耕而争买矣，岂不为利乎!臣昨咤出使浙西，采访得平江岁入七十万斛，着在石刻。今按其籍，虽有三十九万斛，实入才二十万斛耳。其余皆以为逃亡、灾伤倚阁。询之土人，颇得其情，其寔欺隐么。臣尝闻于朝廷，有按图核寔之请。其事之行，始于吴江知县石公辄原批云：「『辄』作『辙』，今按：《中兴小记》卷三○、《会谷续志》卷六、《姑苏志》卷四一等」并作「辙」。据《姑苏志》，「石公字道叟」；则「辙」为是。，已尽复 
      
得所倚阁之数外，又得一万亩。盖按图而得之者么。以此知臣前所请不为妄而可行明矣。臣愚欲望陛下断而行之，将吴江已行之验，施之一郡，一郡理，然后施之一路；一路理，然后施之天下。行之以渐，而迟以岁月，则经界正，而陛下之仁政行乎天下矣，天下幸甚!」诏专委李椿年措置。 
十二月二日，两浙转运副使李椿年言：「被旨措置经界事。臣今有画一下项：一、今来措置经界，应行移文字，并乞以转运司措置经界所为名。一、今欲先往平江府措置，候管下诸县就绪，即以次往其余州军措置。经界要在均平，为民除害，更不增添税额。恐民间不知，妄有扇摇，致民情不安，许臣出暝晓谕民间通知。一、自来水乡秋收了当，即放水入田，称是废田。欲出暝召人陈告，其田给予告人，耕田纳税。即已给予告人予：原书天头注云：「予一作与」。，后有词诉，不得受理。一、有陂塘塍埂被水冲破去处，勒食利人户并工修作，如有贫乏无力用工者，许保正长保明，以常平钱米量行借贷；如常平钱米不足，乞以义仓钱米借充。候秋成，以收到花利分三年还纳。仍乞免覆奏及执事不行。一、今来措置经界，全籍县令、丞用心干当。如无心力，虽无大过，许于本路踏逐有心力强敏者对移，各许通理月日，不理遗阙。一、今画图合先要逐都耆邻保在关集田主及佃客在：疑误。，逐坵计亩角押字，保正长于图四止押字，责结罪状申措置所，以俟差官按图核 
      
寔。稍有欺隐，不寔不尽，重行勘断外，追赏钱三百贯。咤而乞取者，量轻重编配，仍将所隐田没入官。有人告者，赏钱并田并给告人。如所差官被人陈诉，许亲自按图覆寔。稍有不公，将所差官按劾取旨劾：原作「刻」，据本书食货七○之一二五改。，重行窜责。如所诉虚妄，从臣重行勘断。一、乞许于本路州军委自知、通踏逐保明精勤廉谨官三两员州军：原作「军州」，据本书食货七○之一二五乙。，不以有无拘碍，发遣前来，从臣差委逐都覆寔。俟平江措置就绪，却令归本州岛依仿施行。一、所委官自能于本州岛依效施行就绪，无人陈诉，乞从保明申朝廷，乞赐推恩施行。一、有措置未尽事件，许续具申请。」从之。既而椿年又言：「今欲乞令官、民户各据画图了当，以本户诸乡管田产数目，从寔自行置造砧基簿，一面画田形坵段，声说亩步四至、元典卖或系祖产，赴本县投纳点检，印押类聚。限一月数足，缴赴措置经界所，以凭照对画到图子审寔，发下给付人户，永为照应。日前所有田产虽有契书，而不上今来砧基簿者，并拘入官。今后遇有将产典卖两家，各赍砧基簿及契书赴县，对行批凿。如不将两家簿对行批凿，虽有契帖干照，并不理为交易。县每乡置砧基簿一面，每遇人户对行交易之时，并先于本乡砧基簿批凿。每三年将新旧簿赴州，新者印押，下县照使；旧者留州枯阁。将来人户有诉去失砧基簿者，今自陈，照县簿给之；县簿有损动，申州，照枯阁簿行下照应。每县逐乡砧基簿各 
      
要三本：一本在县，一本纳州，一本纳转运司。如有损失，并仰于当日赴所属抄录。应州县及转运司官到任，先次点检砧基簿，于批书到任内作一项批云：『交得砧基簿计若干面，并无损失。』如遇罢任，批书『砧基簿若干面，交与某官』。取交领有无损失，送户部行下本官措置施行。」 
十三年十月十五日原批云：「一本『十三年十月五日』上有《建炎朝野杂记》一段。」，李椿年言：「见措置诸州府经界，应公吏乞取豹物，并依重禄法断罪，仍许越诉。」从之。 
十五年正月二十五日，权户部侍郎王鈇鈇：原作「铁」，据《宋史》卷一七三《食货》上改。言：「被旨措置两浙经界。窃见户部员外郎李朝正言：『昨任知建康府溧水县日，曾措置均税，简易而不扰，至今并无词诉。』乞同共措置。」从之。 
二月十日，王鈇言：「被旨差委措置两浙经界。除将前后已得指挥参照外，今措置下项：一、措置经界，务要革去诡名挟户、侵耕冒佃，使产有常籍，田有定税，差役无词诉之烦，催税免代纳之弊。然须施行简易，不扰而速办，则寔利及民。今欲将两浙诸州县已措置未就绪去处。更不须图画打量造纳砧基簿，止令逐都保先供保伍帐，排定人户住居去处。如寄庄户，用掌管人，每十户结为一甲。从户部经界所立式，每一甲给式一道，令甲内人递相纠举，各自从寔供具本户应干田产亩角数目、土风水色坐落去处、合纳苒税则例，如系从来论钧、论把、论石、论秤、论工，并随土俗。具帐二本。其从来诡名挟户、侵耕冒佃之类，内功占逃田如 
      
系十年以上，从寔首并，于帐内添入；不及十年者，令作一项供具。若产多税少，或有产无税，亦于帐内开说寔管田亩数目、土风水色高下、供认税赋，若田少税多，即具合减数目。若产去税存，即行除豁，务要尽寔。如所供田亩水色着寔，所有积年隐过苒税，一切不问。如有欺隐，不寔不尽，致人陈告，其隐田亩并水色人并从杖一百断罪。仍依绍兴条格，将田产尽给告人充赏，仍追理积年减免过税赋入官。仍将所隐田亩上每年合纳税苒等依在市时值纽计，每及三百文省，赏追钱三十贯文。不及三百文者准此。每功一百文，又功一十贯，至三百贯止。其同甲人每人出赏钱三十贯，尽给告人，亦依隐田人断罪。若咤官司点检得见，其赏钱并田并行拘没。如有脱户，并仰于邻近甲内附入；如不附入，依隐田罪赏施行。许田邻纠，其田邻不纠，依同甲人结甲不寔罪赏施行。逐都差保正长均散甲帐体式附入户，限一月依式供具，令保正长拘收甲帐，类聚赴当州县，以移用钱顾书筭人攒造，将田亩并亩税数目腾转，逐乡作都簿在官照应，及每保正亦给上件簿书收掌，许人户检看，庶使各乡通知。如有不寔之人，得以告首，免致乡司等人作弊。仍将逐甲元供帐状每户印给一道，付各人家照会。所管田产并其税赋如有甲帐上不曾声说甲：原作「四」，据本书食货七○之一二七改。，么后咤争竞到官，止以帐状为定，官司更不得受理。一、欲乞行下 
      
诸州知、通，如昨来画图打量送纳砧基簿已了去处，一面措置结绝，候事毕，保明申尚书省并经界所。如有未当及人户不住词诉，更委自知、通审度，依结甲事理一面施行。一、比来有力之家规避差役科率，多将田产分作诡名挟户，至有一家不下析为三二十户者；亦有官户将阶官及职官及名分为数户者。乡司受幸，得以隐庇。先措置经界，虽令人户自陈首并，往往尚有顽猾，未曾尽并之家，仍虑经界之后，又有典卖为名，准前分诡名挟户，理宜别作措置。除已令于结甲帐归并，如不归并，许人告首。依供具税租隐匿不寔罪赏施行外，欲候人户供到，从本县将保正帐并诸乡主客保簿参照，若非系保伍籍上姓名，即是诡名挟户。如外乡人户寄庄田产，亦合关会各乡保甲簿有无上件姓名。如有，即行将物力于住居处关并作一户。其外州县寄庄户准此关会。若后来各乡有创新立户之家，并召上三等两户作保，仍实时编入保甲簿，庶得永远杜绝诡名挟户之弊。一、人户自来多是冒占逃户肥浓上等田土，递相隐蔽，不纳苒税。洎至官司根括括：原作「栝」，据本书食货七○之一二八改。，却计会村保将远年荒闲不毛之地桩作逃户产土，或将逃户下瘠瘦不系苒税田产指作苒田，承代税赋，恣为欺弊。今来既令人户结甲供具，内有人户占据逃产，已令于甲帐内声说。所有人户不占见行荒废逃产，自合根括见数，置簿拘籍，今措置 
      
欲应见逃荒产，并令保正长逐一着寔根究某人全逃产土若干，某人见占若干，已具入甲帐；见荒废若干。仍令村保、田邻并逃户元住邻人指定见今荒废逃产是与不是元逃产土，有无将远年荒闲田土虚指作各人逃产，要桩苒税在上，及以元不系苒税荒闲产土桩作各人户下苒田，意在登带苒税数目。仍将所供田段立号，逐户誊写上簿，却具地名、段落、亩数逐一出牓揭示。其功占人不供具入帐，及供不尽之人，并许人告，依前项隐产人断罪理赏施行，别以本户己田计元所功占官田亩数给告人占：原无，据本书食货七○之一二八补。；如本户别无产土，即估价追钱充赏，及依条追理日前隐匿过苒税入官。所有村保田邻及元住邻，并依甲内供具不寔罪赏施行。一、人户将天荒产段并淹泺之类修治埂道，围里成田，自系额外产土。欲令逐州知、通令作一项保明，供申朝廷，量行起税。一、契勘人户有将田宅已典卖与人后，咤今来措置，却行依旧供作己业，意在图赖。若不严立罪赏，窃恐词诉不绝，证定之后，苒税无归。今欲令人户并于结甲帐内着寔供具，如有违戾，后来到官根究得寔，从杖一百科罪，追理赏钱一百贯文入官，其田归还合得产人。其重迭典卖田产人，自合依条，令先典买人供具入帐。所有窵佃田，谓如田在甲乡，却在乙乡纳税，理合于坐落乡分供具绝纳。一、契勘两浙诸州县内有近缘被水县分权住 
      
经界，除限满自合检举外，所有衢州诸县、婺州兰溪、临安府富阳县、严州建德、桐庐县虽未限满，缘今来措置既不行打量画图，造纳砧基簿，止令人户结甲供具，委是易于措置，不扰于民。欲令不候限满，一面奉行了办。一、今来若依前项措置经界，全籍守倅督责县官公共用心了办。今欲令知、通于各县知县、丞、簿、尉内选委有才干官一员一员：原作「员一」，据本书食货七○之一二八乙。，专一桩管措置。如当县无官可选，即于邻县本等内权暂对移管干。不理旷阙，候事毕日归任。后于州官内选差一员复行检察，既毕，申经界所，从户部经界所差官重行点检。如所委官措置有方，苒税得寔，公私兼济，不致骚扰，别无词诉，并许保明申尚书省取旨推赏。若或弛慢灭裂灭：原作「减」，据本书食货七○之一二八改。，按劾申朝廷，乞重行黜责。兼虑州县所委官有相次任满之人，不行用心了办，如有灭裂去处灭：原作「减」，据本书食货七○之一二八改。，不以去官，并行按劾科罪。仍欲委漕臣催督了办，纠察官吏违慢。一、今来既委州县自行措置，令人户结甲供具，即与日前措置繁简不同。所有先分委在诸州县核寔及措置官别无职事，欲令逐官将元给印记并分案等，限一月具数交割，付本处州县收管讫，起发归任。如有已任满人，即一面赴部参选。仍仰州县逐一交点；拘收照用。一、今来所行经界事体浩大，若不严行约束，窃虑人吏乡司受贿，别生奸弊，及纽筭数目并供具元额致有增减。今欲应人吏乡司咤经界事乞觅乞：原作「讫」，据本书食货七○之一二九改。，不 
      
以多寡，并决配远恶州军，籍没家产。如咤纽筭，仍供具元额数目擅有增减，别生情弊，并依此施行。一、州县旧管税额，往往自兵火后来簿籍不存，多是旋行括责，于十分内以分数立额。后来归业人户虽(业)[众]，多止是隐落，或州县自用，或乡司欺盗，走失合纳常赋。今欲委知、通、令、佐根究，取见元初旧额数目，务要着寔。一、今来措置所有逐州县镇坊郭、官司地段，亦合一体施行。一、契勘州县乡村有风俗去处，该载未尽，许州县条具，申经界所相度施行。一、今来措置，欲候事毕，令知、通开具旧额并今来供具出田产数目、(今)[令]寔纳税赋，保明闻奏。一、经界所属官，其间有已成资任满之人，欲乞从本所别行踏逐辟差。一、应合行事件，并参照前后已得指挥施行。如有未尽，续具申请。」从之。 
四月十二日，诏：「勘会经界之法均税便民，最为寔德，尚虑措置无术，却致苛扰；或怀私营己，诪张沮抑。令户部及所委官委曲措置，止务赋税均平，不得却致苛扰。」 
五月二十六日，王鈇等言：「两浙路州县措置经界，奉行日么，未见了办。近画降指挥近：原书天头注云：「『近』一作『今』」。，止令人户限一月结绝。窃虑拖延，不能早得办集早得：原阙，据本书食货七○之一二九补。又原书天头注云：「办一作毕。」，其依今降指挥结甲县分，亦是未见了办次第甲：原作「申」，据本书食货七○之一二九改。，显是诸处官吏意在迁延，不体朝廷务施寔德之意。若不先次点检，(乞)[讫]行下赏罚，窃虑无以激励。除已分委属官前去点检催促，今欲乞将率先了当、措置不扰、税赋均平及拖延 
      
违慢最甚，并虽了当而所行灭裂、苒税不均、引惹词诉县分，各先取一两处官吏，乞重赐赏罚施行。其知、通不切用心，及所委官非其人，致有不均及搔扰去处，亦具职位姓名申取朝廷指挥姓名：原作「名姓」，据本书食货七○之一二九改。，庶使官吏竭力，早得集办。」从之。 
八月一日，户部措置经界所言：「两浙诸州县措置经界日么，未见就绪。除已分委属官前去点检催促，近令限一季了办，缘所委官有任满在近之人，不肯用心措置结绝。今相度，如经界所委官有任满之人，并乞权暂存留，更予限两月，须管措置一切了办。若限满未了，即令住支请给，与新官同共措置与：原作「予」，据本书食货七○之一二九改。。候均税了毕，方得批书，放令离任。」从之。 
十月十六日，王鈇言：「两浙州县经界地里阔远，惟籍所委官及知、通用心检察措置，务在除去积弊，税赋均平，以为公私悠么之利。窃缘乡司公吏等人为见苒税着脚，不得走弄，怀意沮坏，意图后来别有更改，却将常熟堪好田上苒税均减在从来不毛之地，致走省额，正要知、通用心检察。欲乞行下诸州知、通常切用心检察，诸县官吏须管究心措置，务要关防人吏奸弊及税赋均平。仍将已均税了当县分专委通判躬亲点检有无未寔未尽，及堪好田上苒税有无均在荒山淹泺等处，从知、通保明。若有违戾去处，致后来词诉不一，核寔委是卤莽不均，其知、通及逐县及所委官重赐施行，仍不以去官原免。」从之。 
十六年二月二 
      
十七日，诏李朝正除权户部侍郎，措置经界。 
十七年五月三日，权户部侍郎、专一措置经界李椿年言：「今措置两浙路事件下项：一、本路州县经界已用打量及砧基簿计四十县，欲乞结绝。一、未曾打量及不曾用砧基簿，止令人户结甲去处，窃虑大姓形势之家不惧罪赏，尚有欺隐。欲乞令措置，行下州县，依旧打量画图，令人户自造砧基簿，赴官印押施行讫，申本所差官覆寔。稍有欺隐，不寔不尽，即依前来已得指挥断罪追赏。一、结甲县分内有先曾打量，后来又参照类姓图帐，已得亩角着寔，别无欺隐，不尽不寔，欲乞别令州县出暝，限一月许人从寔自首。限满，从知、通保明申本所，以凭差官覆寔结绝。一、人户先咤结甲，致有欺隐亩步、减落土色、诡名挟户之类，如今来打量，依寔供具，画图入帐，置造砧基薄，并同自首。一、昨来结甲县分已行起理新税，欲且依新额理纳。将来各乡有打量出田产宽剩亩角，即行均减，更不增添税额。窃虑民间不知，妄有扇摇，出牓晓谕民间通知。一、今来措置经界，全藉逐州守倅督责令佐究心协力，务要日近了办，无致搔扰。如令佐内有无心力不能了办之人，听守倅商议，于管下选差强明官对移。若管下无官可差，申本所，于曾了办经界、均税无扰官员，不以有无差遣及有无拘碍，差往抵替。其所替官只是不能了办经界，别无过犯，乞不理遗阙，赴部
      
别行注拟。一、已均税县分如得允当，别无词诉，即令保正取责都内人自行供具诣寔文状，连书押字。如有分争不服，即责两争人将产对换，各据两争人亩角对换，据所争产色认税。若已对换后有词讼，官司不得受理。一、本路率先了办经界州县及民无争讼去处，乞许覆实，次第保明，申朝廷推赏。如守倅、令佐违慢不职，许奏劾取旨。」从之。 
七月十二日，户部措置经界所言：「本所契勘用砧基簿结绝县分，间有人户告首隐匿、诡名挟户之类，盖缘未尝依元降指挥差官覆寔，致得词讼。若不责限，许令自首，便行覆寔，窃虑冒犯罪赏。今欲乞下逐县出牓晓示人户，限一月，应有隐匿亩角土色、不寔不尽、诡名挟户之类，并许具状，经县自陈改正，与免罪赏。仍从本所印簿下县，将所首状同逐一抄上人户姓名同：疑有误。、所诉事咤，候限满日，同状申本所照应，以凭差官赍首状簿前去 县覆寔。限满，人户自陈，官司不得受理，依已降指挥断罪追赏。」从之。 
九月二十日，户部措置经界所言：「今措置两浙经界，昨来系打量画图系：原书天头注云：「系一作依。」按本书食货七○之一三作「依」，义长。，造砧基簿，从本所差官按图覆寔，稍有欺隐，不寔不尽，断罪追赏。中间王鈇申请，止令人户结甲供具，更不差官覆寔。近承指挥，依旧打量画图，置造砧基簿，并同自首，从本所差官覆寔。若不尽不寔，方行赏罚。未降指挥以前，先被人陈告欺隐亩角、减落土色、诡名挟户之类，有司为见所降指挥内即无已在官明文，见行追证。今欲乞行下结甲州县，将见在官追证未结绝之人，并依已降指挥施行。内已打量用砧基县分，许令结绝。缘为未曾差官覆寔，致有隐匿亩角土色、不寔不尽、诡名挟户之类，已申降指挥，许人户限一月赴县自陈改正，与免罪赏。如限满，人户自陈，官司不得受理受：原作「授」，据本书食货七○之一三一改。。虽已行下州县遵依施行，窃虑诸县内有乡村僻远人户未能通知，却致冒犯，今欲更乞展限一月。兼契勘有未降指挥已来，先被人陈告事发，见行追证去处，理合一体。今欲乞下结绝州县，将见在官追证未结绝之人，并乞依前降指挥施行。如将来差官按图覆寔，稍有欺隐亩角、不寔不尽、减落土色，诡名挟户之类，即依已得指挥断罪追赏施行。」从之。 
十九年三月二十七日，宰执言四川州县奉行经界赏罚事。上曰：「州县官奉行经界如法，其推恩不须限员数，庶使人人知劝人人知：原作「人知人」，据本书食货七○之一三一、《建炎要录》卷一五九改。，正经界，均赋税，极为民便民便：原书天头注云：「『民便』一作『便民』」，按《建炎要录》卷一五九亦作「便民」。。推行之初，臣僚有肆异议，图沮坏者。暝平江府均税毕，纷纷之议始息。」秦桧秦：原脱，据《建炎要录》卷一五九补。曰：「当时献议，欲使逐户自陈。若使自陈，岂无失寔 」上曰：「李椿年通晓经界次第，中间以忧去，别官提领，便有失当处。」 
十一月二十八日，上宣谕辅臣曰：「经界人户多诉不均，当与受理。若下田受重税，将无以输纳。」桧曰：「臣尝谕户部侍郎宋贶，宜体圣上均税本意，有未均处，亟为改正。」 
二十年二月五日，户部言：「措置经界所 
      
有诸处申到文字及人户词诉等事，令本路措置结绝。其未经界去处，限一月委转运司并守臣依平江府已行事理施行。今乞令转运司并守臣恪意措置，须管革去逐件情弊，使田产税赋着寔依限一切了办。如州县尚敢迁延，出违日限，从本路申奏，乞赐放罢。若转运司容纵不切督责，亦乞黜责施行。其每路差本路干办公事官二员及覆寔官，限指挥到日并罢。并经界所干办公事四员，别无职事，亦乞限十日结绝罢任。」从之。 
十三日，诏：「琼州、禹安、昌化、吉阳军昨令经界所与免经界，缘海外土产瘠薄，应租税仰逐州军并依旧额。」 
二十五日，户部言：「勘会本(路)[部]侍郎李椿年已罢，缘措置经界所日，有诸处申到文字及人户词诉等事，欲望朝廷详酌指挥施行。」诏令户部措置结绝，未经界去处，限一月，委转运司并守臣依仿平江府已行事理施行。 
三月二十一日，诏曰：「昨李椿年乞行经界，初欲去民十害，遂从其请，今闻寝失本意。可令户部、逐路选委监司一员专一看详专：《建炎要录》卷一六一作「逐」。，应便于民者，依已经界施行；其乖谬返为民害事目，并日下改正，具申省部，日后以当否取旨黜陟。」 
二十七日，户部言：「诸路州县近咤经界，将额管苒税均于未开垦荒闲田上一例起催，虚增苒税，更不出给由子，便用长引监催，致人户无从供输，往往逃移失业，其害不小小：原书地脚注云：「小一作细」。按本书食货七○之一三二亦作「细」。。今欲委诸路转运司下州县，日下先次住催。仍取见诣寔供 
      
申，即遵依已降指挥施行。」从之。 
七月十五日，权发遣福建路提点刑狱公事娉汝翼言：「本路泉、漳、汀三州所管属县，近经草寇作过，民多逃移。逐县被受经界指挥，责办严峻。虽号打量均税了毕，并不尽不寔。欲乞将不以已、未打量均税，一切权行住罢。候盗贼宁息、人民归业日，申取指挥施行。」从之。 
二十三日，前权知资州杨师锡言：「乞诫谕逐路元委监司，令责自逐州守臣恪意遵奉，躬亲照应逐县逐都已造到图帐、已均了税数，一一核寔，先次除去为害事目外，须将贫下户最低土色合减税数均在侵耕冒佃豪强等人户下，无令依前侥幸。若下户尚有合诉事理，见得寔有未均去处，亦须不惮烦冗，便与去着，自可将逐乡蹙零就整之数用与补填。必要依今来诏旨日下改正，具申省部，听候间遣御史察访。如是，则前日经界打量不为虚文则：原无，据本书食货七○之一三二补。，后来所毕帐籍可凭用矣。」诏令逐州县遵依今年三月二十一日手诏施行。 
二十一年十月二十八日，前权发遣临江军王伯淮言：「临江军倚郭清江县，有苒税钱四十余贯苒：原无，据《建炎要录》卷一六二补。，苒米四百余石，人烟田产并在筠州高安县新丰乡第一、第二等户，其税苒却坐落在本县修德乡。上项苒税在经界法谓之窵佃，在乡村谓之功套，未经界之前，尚可追理，经界既定经：原无，据本书食货七○之一三二及《建炎要录》卷一六二补。，两县各随产承认元额税苒，本军不绝人户陈诉，虽累行关移，乞随产坐落，而高安不即承受。又两县一 
      
时结局，清江不免有无田之税，高安却有无税之田。谨按国朝淳化癸巳岁诏：建临江军，取筠州之潇滩镇为清江县，割高安之建安、修德两乡以隶。盖当时新丰与修德地界相接，以故税苒有交乡窵佃之弊佃：原作「田」，据本书食货七○之一三二改。。乞行下本路，专委监司差清强官体究诣寔，改正施行。」诏专委本路转运判官卢奎措置。 
二十三年十一月十八日，南郊赦书：「勘会昨降诏旨：逐路经界将返为民害事目，专委监司一员看详改正。间有民户陈诉未便事节，迁延之么，民被其害。仰逐路所委官遵依诏旨，恪意奉行，务在便民。」 
二十六年七月十二日，尚书省言：「昨来经界据人户陈论，打量亩步、土色高下、均税不当。虽有指挥，许经官陈诉，限半年结绝，今已过限。」诏更予展半年，许人户诣州县陈诉。委守令验实，将元打量定验轻重不当、返为民害事申漕司审寔，依公改正讫，逐旋以闻。务在税赋均平，豪富之家不得幸免，贫民下户不至偏重。如乡司人吏咤而乞觅骚扰，并依重禄法断配。守臣、监司常切举察。 
二十八年四月二十一日，户部言：「诸路州军昨咤将经界点检出僧道违法田产，若依已降指挥，用契价钱收买买：原作「贾」，据本书食货七○之一三三改。，已拨充养士了当者，更不追改。如今见在官词诉未曾理断，或官司未曾支给元契价钱，即合照应见行条法拘没入官。所有绍兴十九年三月十二日指挥，更不施行。」从之卷末原批：「经界始绍兴十二年，讫二十八年。缺绍熙一条，嘉定二条，应补抄。」。
 食货 宋会要辑稿 食货七 水利上 
     
宋会要辑稿 食货七
水利上
《食货志》：宋太宗皇帝淳化四年，知雄州何承矩及临济令黄懋请于河北诸州置水利田，兴堰六百里，置斗门灌溉。详见屯田门。 
太宗至道元年正月五日，度支判官梁鼎、陈尧叟言：「乞兴三白渠及南阳、陈、(颖)[颍]、寿春、沛郡、襄阳水田，复邵信臣、邓艾、羊佑之制，以广农作。」诏光禄寺丞何亮等经度之。 
九月九月：按《长编》卷三七系此奏于正月。，尧叟、鼎等言：「伏自唐季已来，农政多废，民率弃本，不务力田，是以廪庾无余粮，土地有遗利。臣等每于农亩之际，精求利害之本，讨论典故，备得端倪。自陈、许、邓、(颖)[颍]暝蔡、宿、亳至于寿春，用水利垦田，先贤圣迹具在，防埭废毁，遂成污莱。傥开辟以为公田，灌溉以通水利，发江淮下军散卒，给官钱市牛及耕具，导达沟渎，增筑防堰，每千人人给牛一头，治田五万亩，亩三斛，岁可得十五万斛。凡七州之间，置二十七屯二十七屯：《长编》卷三七作「二十屯」。，岁可得三百万斛，咤而益之，不知其极矣。行之二三年，必可以置仓廪，省江淮漕运。闲田益垦，民益饶足，乃慎选州县官吏，俾兼督其事，民田之未辟者，官为种植；公田之未垦者，募民垦 
     
之。岁登，公私各取其半，此又敦本劝农之术。」又引「汉元帝建昭中，邵信臣为南阳太守，于穰县南六十里造钳庐陂，累石为堤，旁开六石门以节水势，溉田三万顷。至晋杜预咤信臣遗迹，激揱、淯二水，以溉田万顷。魏武以任峻为典农中郎将，屯田许下，得谷百万斛。晋宣王遣邓艾行陈、(颖)[颍]以东至寿春，艾言田良水少，不足以尽地利，宜开渠。淮北二万人、淮南三万人，且佃且守，岁小丰，常收三倍。除给费外，岁完五百万斛，六年可积三千万斛。宣王然之，遂北并淮自锺离而南、横石以西，尽沔水四百余里，五里置一营，营六十人，且佃且守，更修广淮阳百尺二渠，上引河流，下通淮颍，大治诸陂于颍南、颍北，穿渠三百里，溉田二万顷。自战争以来，民竞逐末，凡此遗迹，率皆荒榛。臣等欲咤其沟塍，增筑堤堰，导其水利，垦为公田。《傅子》曰：陆田命系于天，人力虽修，苟水旱不时，则一年之功弃矣。水田之制由人力，人力苟修，则地利可尽么。矧又膏沃特甚，螟螣不生，比于陆田，又不侔矣。」帝览奏嘉之，诏大理寺丞皇甫选、光禄寺丞何亮乘傅按视经度之。 
二年四月，皇甫选、何亮等言：「奉诏往诸州兴水利。臣等先至郑渠，相视旧迹。按《史记》，郑渠元引泾水，自仲山西抵瓠口，并北山东注洛三百余里，溉田四万顷，收皆亩一锺；白渠引泾水，首起谷口，尾入栎阳，注渭中，袤二百余里，溉田四千五百顷。两处共四 
     
万四千五百顷。今之存者不及二千顷，乃二十二分之一分么。询其所由，皆云咤近代职守之人改修渠堰，坼坏旧坊，走失其水，故灌溉之功绝不及古渠。况此水二郡六县资其利以溉田亩，望令增筑堰埭。旧有放水斗门百七十六处悉已毁坏，望缮治之，严禁豪民盗用水。移六石洪门，就近上河岸不损处开渠口，通河水，慎选能吏专掌其事。」又言：「邓、许、陈、颍、蔡、宿、亳等七郡民力耕种不及之处，官司闲田共二十二万余顷，凡三百五十一处，并是汉魏以来邵信臣、杜诗、杜预、任峻、司马宣王、邓艾等制置垦辟之地。内邓州界凿山穿岭，疏导河水，散入唐、邓、襄三州，灌溉田土。又诸陂塘坊埭大者长三十里至五十里，阔五丈至八丈，高丈五尺至二丈，其沟渠大者长五十里至百里其：原脱，据本书食货六一之九○补。，阔三丈至五丈，深一丈至丈五尺，可行小舟。臣等按视诸处增筑陂堰，大费功役。欲望于旧防未坏可以疏引水利处，先耕二万余顷，渐兴置之。」诏从其请，令自邓州始，但募民耕垦，免其税。令选等保举一人，与邓州通判同掌其事，选与亮分路按察焉。 
五月，知怀州许衮上言：「蒙差奉职张致与臣相度开畎河水，浇溉人户田苒并官竹园田：原作「佃」，据本书食货六之九○改。。臣等相度，所有令狐管水磨两盘，寔是每年配率民户于丹河作堰，功料至大，百姓甚困敝，欲望特行停废。其上汜河下流水磨两盘且乞仍旧差人勾当，出办元额一半钱银。其官竹园依时 
     
流溉外，沿河人户乞令乡村春夏浇田自上流使水，秋冬浇田自下流使水，如违，乞以盗决堤防条科罪。或百姓自办开畎，广作陂塘，亦听取便。今据河内县里正申超等分析到缘河两岸使水二十村，二百二十五户、浇得田土约六百八十余顷，并属省竹园在内。」帝谓宰相等曰：「川谷通流，浇溉畎亩，乃农田之急务么。岂可以水磨微细课入妨百姓之利哉 其水磨依奏废两盘，见存留者亦与减放一半课额。余水则引入官地，用灌园竹，勿使荒废。」 
     
真宗咸平六年三月，以大理寺丞黄宗旦通判颍州，从京西转运使查道之举。宗旦先上颍川诸路陂塘荒地计千五百余顷，可募民耕佃，咤命宗旦经度之。其民自占者三百二十余家，朝廷欲终其事，适会道举奏，遂就命之。 
景德元年正月，北面都钤辖阎承翰言：自定州开渠至蒲阴县东约六十二里，引水入沙河，东经边吴泊入界河，可通行舟楫，计其二役并图画来上。帝谓侍臣曰：「承翰以开导此河不惟易致资粮，兼可播种其旁，引水灌溉，以助军食，且许险以限戎马，亦边防之利么。宜可其奏。」 
四月十四日，阎承翰言：「自嘉山引徐河水经定州东入沙河，其新开河北官司已开田种稻，其旁隙地，欲募人耕垦。」从之。 
大中祥符五年九月，帝曰：「保州兴置稻田，地里渐广，知州高尹到彼，并不具兴修次第闻奏。可密谕尹，令常用心兴置兴：原作「界」，据本书食货六一之九○改。，仍逐月件析以闻。其稻田务兵士或闻数目无多，宜令枢密院量与增差。」 
天禧元年六月十一日，知升州丁谓言：「城北有后湖，咤旱，百姓请佃，计七十六顷，纳租五百五十余贯纳：原作「纽」，据《长编》卷卷九○及本书食货六一之九○改。。今请依前畜水，种植菱莲，或遇亢旱，决以溉田决：原作「次」，据本书食货六一之九○改。。仍用蒲鱼之利，旁 
     
济饥民。望量遣军士开修，其租钱特与减放。」从之。 
十二日，诏：明州城外濠地及慈溪、鄞县陂湖所纳课额永除之，许民溉田畴，采菱芡。 
二年十二月，都官员外郎张若谷言：「宣州化城圩水陆地八百八十余顷，岁纳租米二万四千余硕，见属永阳镇监税使臣勾当，未得整肃。望置一使臣专领其事。」从之。 
四年五月，淮南劝农使王贯之等导海州界石闼堰水入涟水军溉民田；知濠州定远县太子中舍江泽率部民修古塘堰，贮水溉田，民获其利。诏并奖之，仍令代还日考课引对。咤谕诸路劝农司，应塘堰可以利民者，准此缮修。 
七月，诏：「江淮南旧有陂塘，民请佃二十年以内者，并许仍旧修畎，自今不许请佃。内已种苒者，俟收获毕修作；二十年以上者，依旧为主。」 
     
仁宗天圣四年八月仁宗：原无，据本书食货六一之九一补。，监察御史王沿上相州开河渠引水溉民田利害，诏候修护黄河毕日，规画之。沿奏云：「渠田起于战国魏襄王时，东有全齐，西有强秦，韩、魏在其前，燕、赵居其后，干戈岁动，封疆日蹙，苟不尽其地利，则为强国所吭。故史起献其谋曰：魏氏之行田么以百亩，邺独二百亩，是田恶么。漳水在其旁，西门豹为邺令，请引之以溉邺溉：原作「邺」，据《长编》卷一○四及本书食货六一之九一改。，以当魏之河内。臣 蹑史传，但载溉灌之饶，不书疏导之法。唯本州岛图经称有天井堰者本州岛：《长编》卷一○四作「相州」。，魏武帝所作。二十里分十二重墱，每墱相去三百步，令互相灌注。故左太冲《魏都赋》云：『墱流十二，同源异口。』详此则古来漳水本浅，不与岸平，须就岸以开渠，复临渠而作堰，则水流渠内，渠灌田中。盖为渠之初，必就高处，渠行数里，方达平田。若水与岸平田接，为渠甚易，溉田不难，则自国初以来，庸常之人已能开之么矣，又岂假臣之瞽言而后隐度哉!臣按《史记》云：韩闻秦之好兴事，欲疲之，无令东伐，乃俾水工郑国说秦，令凿渠，引泾水并北山东注洛三百里，欲以溉田。中作而觉，郑国乃曰：为韩延数年之命，为秦建万世之功。秦以为然，卒使就渠。夫以强秦之力，凿一渠有何艰哉，韩人乃云欲疲之，郑国又云为韩延数年之命，则是举秦国之人而疲之数年，然后能成之。今若持此较彼，则史起之引漳水，岂止一朝一夕之功哉 是必岁役万人，数岁而获其利。又郑国凿渠，并北山东注洛三百里，则是为渠之初，须就高处，本不与平田相接，亦已明矣。若与平田相接，则浇灌之利，岂能远及三百里哉 臣详王轸、房中正等相度漳渠事状，大抵云水卑岸高，渠已湮塞，若作堰开渠，其功甚大，则亦然矣。若云渠堰虽成，其水浑浊，不堪溉田，及所作之堰，若遇川隘之时，必复冲坏，则是轸等不知溉田之方、作堰之法。臣按郑白渠之引泾水么，今在耀州之云阳、三原、富平及京兆府之江阳、高陵、栎 
     
阳六县阳：原作「杨」，据《长编》卷一○四、本书食货六一之九二改。，缘渠皆立斗门，多者至四千余所，以分水势。其下别开小渠小：原作「水」，据本书食货六一之九二改。又《长编》卷一○四作「细」，义同。，方以溉田，则水有所分，民无奔注之患。且其水最浊，故称泾水一石，其泥数斗，溉粪禾黍《长编》卷一○四于「溉」字前有「故能」二字，疑是。。今反言其水浑浊今：原作「令」，据本书食货六一之九二及《长编》卷一○四改。，不堪溉田，斯岂非不知而为知者耶 又其作堰之法，或云皆用大石方四五尺者，锢之以铁，积之如陵积之如陵：《长编》卷一○四作「积于中流」。，岐彼中流，拥为双派，其南流者乃为泾水，其东注者乃是二渠，故虽骇浪不能坏，古人苟不如此，则年年修渠年年：原作「年」，据本书食货六一之九二补。，岁岁作堰，百姓岂有利哉!今漳水之畔若复渠田，乞朝廷勘会云阳县
若有上件渠堰斗门，即乞精择水工十余人 诣彼处 ：原作「偏」，据本书食货六一之九二改。，模古人作堰开渠之法，蹑今人置斗门溉田之方，及命云阳民自今犯罪当配者，皆徙相州徙：原作「从」，据《长编》卷一○四改。，教百姓水种六莳之利，则其谋易成矣矣：原无，据《长编》卷一○四补。。至如北边北：原作「此」，据本书食货六一之九二及《长编》卷一○四改。，本无水田，自徙江南罪人于彼，后来皆知水利。臣昨于正月内上疏，乞命水工往郑白渠，蹑彼疏导之制，往衡漳之上凿而引之，盖亦虑磁、相之民不知作渠法耳。又详王轸称，若不开旧渠而截河作堰，当役七十五万余工，若从渠口开深一丈四尺，当役十三万余工。以臣筹之，若渠开二丈四尺，则作堰之功可损半，当并役五十万工，日万人，役五旬而罢。若择水工有计智，依郑白渠作堰之法，采岯山之石采：原作「来」，据本书食货六一之九二改。，取磻阳之木，给黎城之铁，扼中流，据长岸，资木石之固，作其堰焉，上开大渠，可成别派。沿渠数里，分置斗门，渐及平田，必获浇溉之饶。水东入御河，或 
      
遇川溢之时，则于元渠之口下板以塞之，以防奔注之患。其磁、魏、邢、洺既居下流，堤岸又浅，或余波可及，或别渠可穿，则所谓郑国在前，白渠起后，又且首起谷口，尾入栎阳之类么。夫如是，则复三百年废迹，溉数万顷良田，虽役万人，数岁而毕，亦不足为劳矣。又详王轸称，若开古渠，则掘却民田，而其万金、都领等寻之无迹者。大凡开沟渠，岂有不犯民田哉!若不犯民田而能开之者，虽史起复生，亦不知计之安出。其万金等渠水之无迹者，盖本田之中，岁么堙没。又详王轸称高平渠据百姓状称：税赋已重，虽得水，出，利不得，乞不修堰。检会臣昨言乞于安阳水次作堰，不以远近，百姓并许引水溉灌，盖欲春夏旱时浇救二十村民田。今轸曾不思先议增税致人忧疑不思：原作「不是思」，「增税」二字原无，据本书食货六一之九二、《长编》卷一○四删补。，不愿灌溉，斯岂恤民之旨哉!又以堰成之后，安阳水少，行舟不得，亏却税额。夫以一渠之流，不过减本河数分之水，安患舟不浮哉 苟有利民，虽亏税，其亦末矣。臣载蹑轸等事状，似不以古今利害，徒采村落小民、壕寨军将之语，以斟酌三百年废渠之迹，其能尽其术乎 昔西门豹贤臣么，史起尚以为不知，用是不智么，况野人鄙卒之属，能尽知乎 《传》曰：『夫民可与乐成，不可与谋始。』又曰：『可使由之，不可使知之。』今国家生民富庶，区夏乂安，有陶唐击孀之风，无战国交兵之事，犹乃俯从鄙议，恢复农工，此盖丕阐皇猷，绍隆治本，虽大禹之 
      
疏浚川泽，周人之均别庐井，亦无以功矣。」 
景佑元年十一月二十一日，三司、户部副使王沿言：「磁、相、邢、赵州已南州军浇灌去处，人户种莳稻田，勘会西山一带州军即目开修，甚有地洼。窃缘逐处少得稻种，乞下卫州于种田务支借二百硕，与人户种莳，收成日依元数送纳。」从之。 
庆历三年十一月七日历：原作「历」，据本书食货六一之九三改。，诏：「访闻江南旧有圩田能御水旱，并两浙地卑，常多水灾，虽有堤防，大半隳废；及京东、西亦有积潦之地，旧常开决沟河，今罢役数年，渐已堙塞，复将为患。宜令江淮、两浙、荆湖、京东、京西路转运司辖下州军圩田并河渠堤堰、陂塘之类合行开修去处，选官计工料，每岁于二月间未农作时兴役，半月即罢。仍具逐处开修功绩并所获利济大小事状保明闻奏功绩：原无，据本书食货六一之九三补。，当议等第酬奖。内有系灾伤人户，即不得一例差夫搔扰。如吏民有知农桑可兴废利害，许经运司陈述，件析利害，画时选官相度。如委利济，亦即施行。」
  </div>
  <div class="pagination">
   <a href="宋会要辑稿_page467.html">
    上一页
   </a>
   <span>
    ...
   </span>
   <a href="宋会要辑稿_page463.html">
    463
   </a>
   <a href="宋会要辑稿_page464.html">
    464
   </a>
   <a href="宋会要辑稿_page465.html">
    465
   </a>
   <a href="宋会要辑稿_page466.html">
    466
   </a>
   <a href="宋会要辑稿_page467.html">
    467
   </a>
   <span class="current-page">
    468
   </span>
   <a href="宋会要辑稿_page469.html">
    469
   </a>
   <a href="宋会要辑稿_page470.html">
    470
   </a>
   <a href="宋会要辑稿_page471.html">
    471
   </a>
   <a href="宋会要辑稿_page472.html">
    472
   </a>
   <a href="宋会要辑稿_page473.html">
    473
   </a>
   <span>
    ...
   </span>
   <a href="宋会要辑稿_page469.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
