<!DOCTYPE html>
<html>
<head>
    <meta charset="UTF-8">
    <title>钦定续文献通考 - 第 317 页/共 455 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定续文献通考 - 第 317 页/共 455 页</h1>
    <div class="content">　　【臣】等谨案三余集世无传本宋艺文志作黄季岑玉余集经籍志作黄次山三余集厉鹗宋诗纪事则云黄次山字季岑辗转异同不可究诘惟丰城县志于宋黄得礼传内载其世系名字逐一条晰知此集为得礼次子彦平所撰
　　陈康伯文恭公集十三卷
　　康伯字长卿弋阳人宣和中上舍丙科官至尚书左仆射同中书门下平章事諡文恭
　　罗从彦豫章文集十七卷
　　从彦字仲素沙县人以荐授博罗县主簿淳祐间追諡文质事迹具宋史道学传
　　陈东少阳集十卷
　　东见史类
　　苏籀双溪集十五卷
　　籀见子类
　　廖刚髙峯文集十二卷
　　刚字用中顺昌人绍兴中官御史中丞以提举明道宫致仕
　　邓肃栟榈集十六卷
　　肃字志宏南剑人以荐赐进士建炎初官左正言【臣】等谨案王明清挥麈后録载栟榈遗文三十卷今本仅诗一卷词一卷文十四卷
　　李流谦澹斋集十八卷
　　流谦字无变徳阳人以父廕补将仕郎厯官通判潼川府事
　　曹勋松隐文集四十卷
　　勋字功显阳翟人宣和进士绍兴中以韦太后北还迎銮功累官昭信军节度使卒赠少保諡忠靖
　　张九成横浦集二十卷
　　九成字子韶号无垢居士其先开封人徙居钱塘绍兴二年进士第一仕至刑部侍郎以忤秦桧谪居南安军桧死起知温州丐祠归卒赠太师崇国公諡文忠
　　汪应辰文定集二十四卷
　　应辰字圣锡玊山人绍兴五年进士第一厯官敷文阁学亡四川制置使知成都府
　　【臣】等谨案马考载应辰玉山翰林词草五卷而宋艺文志载其集五十卷流传已罕明治中程敏政于内阁本摘抄其要编为十二卷又附遗事志传等文二卷今据四库全书着録较多十之四五
　　陈长方唯室集四卷附録一卷
　　长方见子类
　　郑兴裔忠肃奏议遗集【无卷数】
　　兴裔字允锡显肃皇后外家三世孙由成忠郎厯官武泰军节度使赠太尉諡忠肃
　　【臣】等谨案是编虽以奏议为名实则裒辑襍文共为一集以其出于南宋之后故陈振孙书録觧题及宋艺文志俱未载
　　郑樵夹漈遗稿三卷
　　樵见经类
　　【臣】等谨案樵当时以博洽着不以文章名其集自陈振孙书録觧题以下皆不着録此本乃后人所编
　　范浚香溪集二十二卷
　　浚字茂名兰溪人绍兴中举贤良方正辞不赴
　　曽协云庄集五卷
　　协字同季南丰人绍兴中以世赏得官歴仕临安通判权知永州事
　　呉儆竹州集二十卷附棣华杂笔一卷
　　儆字益恭休宁人绍兴进士厯官广南西路安抚使主管台州崇道观諡文肃
　　晁公遡嵩山居士集五十四卷
　　公遡字子西钜野人公武之弟仕履无考
　　李侗延平文集三卷附録二卷
　　侗见子类
　　冯时行缙云文集四卷
　　时行字当可璧山人绍兴间官提防成都刑狱公事【臣】等谨案时行集宋艺文志作四十三卷原本乆佚明嘉靖中李玺访得旧抄残本编为四卷
　　史尧弼莲峯集十卷
　　尧弼字唐英眉州人举进士未仕
　　【臣】等谨案焦竑经籍志载莲峯集三十卷今据四库全书着録原序二篇一作于乾道丙戍自署曰省斋无可考一为任济全序作于嘉定癸酉
　　罗愿鄂州小集六卷附録二卷
　　愿见经类
　　【臣】等谨案淳熈甲辰愿由知南劒州改鄂州卒于官州佐刘清之为刋其稿名鄂州小集止六卷史称十卷误今所传本明人重刻后附愿兄颂弟颀及侄似臣之文二卷
　　周孚蠧斋铅刀编三十二卷
　　孚字信道济南人寓家丹徒乾道进士官真州教授【臣】等谨案集首有京口陈珙序称遗文共三十卷盖珙序専指诗文而言末二卷为非诗辨妄以郑樵作诗辨妄决裂古训汨乱经义南渡诸儒多为所惑孚陈二十四事以攻之其书原自别本单行后人取以附入故通为三十二卷
　　崔敦礼宫教集十二卷
　　敦礼见子类
　　倪朴石陵书一卷
　　朴字文卿浦江人居石陵村因以为号尝应进士举以事徙筠州会赦得还
　　【臣】等谨案谢翺辑朴杂著其本乆佚此则明嘉靖间毛鳯韶所辑不曰集而曰书者以编中拟上髙宗书为主举其重也
　　卫博定庵类稿四卷
　　博里贯无考
　　【臣】等谨案宋中兴百官题名记载乾道四年正月卫博为枢宻院编修官四月致仕知其终于是职
　　李吕澹轩集八卷
　　吕字濵老光泽人
　　【臣】等谨案吕行事不见于史传惟周必大平园续稿有吕墓志称其端庄自重记诵过人年四十即弃科举至七十七而卒焦竑经籍志载澹轩集十五卷今本诗三卷词一卷襍文四卷末附周必大墓志
　　虞俦尊白堂集六卷
　　俦字夀老宁国人隆兴进士累官兵部侍郎
　　【臣】等谨案俦行事不见于宋史而志乘所载颇详盖屡着治行不徒以文学见长者据陈贵谊原序集本二十四卷今本诗四卷文二卷
　　袁説友东塘集二十卷
　　説友字起岩建安人隆兴进士累官同知枢宻院参知政事
　　彭龟年止堂集二十卷
　　龟年字子夀清江人乾道进士累官湖北安抚使以寳谟阁待制致仕諡忠肃
　　曽丰縁督集二十卷
　　丰字幼度乐安人乾道进士厯官知徳庆府
　　【臣】等谨案丰集真徳秀尝板行于世嵗乆不传元元统间丰五世孙徳安购其遗集虞集为之序明嘉靖间詹事讲尝选録十二卷刋行谨附识于此
　　王子俊格齐四六一卷
　　子俊字材臣吉水人安丙帅蜀尝辟为制置使属官【臣】等谨案子俊所着有史论师友绪言三松类藁诸书马考载三松集十八卷均佚不传此本原题曰格齐三松集当即类藁之一种
　　王炎双溪集二十七卷
　　炎字晦叔婺源人乾道进士官至军器少监
　　【臣】等谨案炎与淳熈中观文殿大学士王炎姓名相同非一人也所着总题曰双溪类稿今存者惟诗文集焉
　　舒璘文靖集二卷
　　璘字元质一字元賔奉化人乾道进士官宜州通判淳祐中追諡文靖事迹具宋史儒林传
　　赵汝谈南塘四六一卷
　　汝谈字履常太宗八世孙居余杭淳熈进士宫至权刑部尚书
　　刘爚云庄集十二卷
　　爚见经类
　　【臣】等谨案是集为祁承璞澹生堂抄本前有嘉定间李埴序又附真徳秀碑文乃明天顺间其十世孙梗所编
　　员兴宗九华集二十五卷附録一卷
　　兴宗见史类
　　赵善括应斋襍着六卷
　　善括为太宗七世孙宋史宗室表载其名
　　【臣】等谨案集中迓黄枢宻知隆兴府啓有一防为氓语则籍隆兴祭汉阳赵守文有仙源同盟雁塔俱第语则尝登进士也
　　陈造江湖长翁集四十卷
　　造字唐卿髙邮人淳熈进士官淮南西路安抚使参议
　　孙应时烛湖集二十卷附编二卷
　　应时字季和号烛湖居士余姚人淳熈进士知常熟县移判卲武军
　　【臣】等谨案是书末附应时之父介及其兄应求应符诗并应时父子志传行状子祖开补官省劄诸篇为上下二卷
　　李廷忠橘山四六二十卷
　　廷忠字居厚号橘山于潜人淳熈进士厯官防州通判
　　李洪芸庵类稿六卷
　　洪正民子寓海盐曽以侍从官知温州
　　杨冠卿客亭类稿十五卷
　　冠卿字梦锡江陵人举进士尝出知广州
　　陈淳北溪大全集五十卷外集一卷
</div>
    <div class="pagination">
<a href="钦定续文献通考_page316.html">上一页</a><span>...</span><a href="钦定续文献通考_page312.html">312</a><a href="钦定续文献通考_page313.html">313</a><a href="钦定续文献通考_page314.html">314</a><a href="钦定续文献通考_page315.html">315</a><a href="钦定续文献通考_page316.html">316</a><span class="current-page">317</span><a href="钦定续文献通考_page318.html">318</a><a href="钦定续文献通考_page319.html">319</a><a href="钦定续文献通考_page320.html">320</a><a href="钦定续文献通考_page321.html">321</a><a href="钦定续文献通考_page322.html">322</a><span>...</span><a href="钦定续文献通考_page318.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
