<!DOCTYPE html>
<html>
<head>
    <meta charset="UTF-8">
    <title>钦定续文献通考 - 第 63 页/共 455 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定续文献通考 - 第 63 页/共 455 页</h1>
    <div class="content">　　十二月赈甘凉被兵军民
　　十四年五月赈大同被兵军民
　　十四年十一月分遣侍郎何鉴大理寺丞呉一贯赈恤两畿山东河南饥民
　　十八年四月命刑部侍郎何鉴抚辑荆襄流民明防典成化十四年令淮徐二仓分拨米三万石临清仓拨四万石分附近被灾处所赈济
　　十五年七月命各边衞设养济院漏泽园
　　十六年九月赈两畿浙江山东河南湖广被灾军民武宗正徳三年九月赈南京饥
　　十一月赈鳯阳诸府饥四年三月赈浙江饥五年三月赈卹湖广七年七月赈四川饥十一年四月赈河南饥五月赈陜西饥十五年三月赈淮阳诸府饥十六年世宗即位赈江西饥者再又赈辽东饥
　　十月遣南京工部侍郎毕亨赈湖广河南饥
　　六年十一月遣户部侍郎丛兰王赈两畿河南山东八年十二月南京刑部侍郎邓璋赈江西饥十二年八月副都御史呉举赈湖广饥
　　十一年八月赐宛平县被冦者人米二石
　　十三年正月赈两畿山东水灾给京师流民米人三斗十四年五月诏山东山西陜西河南湖广流民归业者官给廪食庐舍牛种
　　世宗嘉靖元年七月以南畿浙江江西湖广四川旱诏抚按官讲求荒政
　　十月赈南畿湖广江西广西灾至次年两畿及山东河南湖广江西俱旱灾户部尚书孙交请留苏松折兑银粳白米两浙盐价浒墅闗钞课应天缺官薪皂赎锾并赈幷请发太仓银二十万折漕米九十万往赈从之又是年令将嘉靖三年分净乐宫库赃查盘节年所积香钱暂支二千两赈济湖广旱灾地方
　　十二月赈陜西被冦及山东矿贼流刼者
　　至十三年三月赈大同被兵者二十年十月吉囊冦山西命部臣给赈被兵郡县二十一年八月赈山西被兵州县二十九年九月赈畿内被冦者
　　二年二月赈辽东饥
　　十一月赈河南饥三年三月赈淮阳河南饥五年二月赈京师饥
　　四年闰十二月赈辽东灾
　　五年十月赈南畿浙江灾六年八月赈湖广水灾七年九月赈嘉兴湖州灾八年赈山西及浙江灾十二年十一月赈辽东灾十五年二月赈湖广灾十七年十二月赈宁夏灾十九年七月赈江西灾二十三年赈湖广及江西灾三十二年八月赈山东灾三十五年二月赈平阳延安灾四月赈陜西灾四十年九月赈南畿灾
　　五年八月赈湖广饥
　　凡灾伤处准将合属预备仓原积谷米杂粮八十二万石银四万两幷太和山嘉靖四五年分香钱现在实数十分内摘取六分酌量轻重赈济至八年赈襄阳河南江西湖广饥九年赈京师山西延绥饥十一年赈陜西山西饥十二年赈云南辽东饥十八年赈辽东饥二十年赈辽东及畿内山西饥二十六年赈成都饥二十八年赈陜西饥三十一年赈宣大饥三十二年赈陜西山东饥三十三年赈畿内饥三十七年赈辽东饥三十八年又赈之三十九年赈顺天永平及山西三闗饥四十年赈京师山东山西饥
　　八年定赈恤之令
　　令灾伤地方凡军民等有能收养小儿者毎名日给米一升埋一躯者给银四分隣近州县不得闭籴又令守巡官查审流民大口给谷二三斗各速还原籍
　　十年七月命侍郎叶相赈陜西饥
　　令支太仓银三十万两往赈又以灾伤重大令各州县戒谕富室将所积粟麦照依时价粜与饥民若每石减价一钱至五百石以上者给与冠带一千石以上表为义门被灾人民逃出外境者招集复业倍与赈济银两官给牛种隆冬十月饥民有年七十以上者添给布一匹动支官银收买遗弃子女州县设法收养若民间有能自收养至二十口以上者给与冠带州县各于养济院支预备仓米设一粥厰就食者朝暮各一次至麦熟而止自后十八年九月命侍郎王杲赈河南饥三十二年正月命侍郎呉鹏赈淮徐水灾三十三年六月命侍郎陈儒赈大同军士【臣】等谨按宋程子云救饥者使之免死而已非欲其丰肥也羸弱之人只以稀粥早晩两给勿使至饱俟气稍完然后一给昔人议荒政者亦多云惟设粥可以救急今考食货志赈粥之法始自世宗诚子民之善政也
　　二十九年八月粜赈京师
　　时发米五万石毎石定价五钱发粜给事中王徳御史李逢时言其价犹重请定为三钱五分禁富民乘机籴买者从之
　　三十二年十月河南山东饥赈之
　　时河南山东嵗饥盗起户部请发临清仓米七万石以三万石自衞河逹衞辉赈河南以四万石赈山东仍敇抚按发官银数万两于隣近州县籴粟赈民及立均籴之法以平时值从之
　　四十五年正月赈畿内饥民
　　在京者出太仓粟计口给济在外行抚按就近给赈
　　穆宗隆庆元年六月以霪雨赈京师
　　雨壊民庐舍令五城御史以房号钱巡按御史以赃罚银赈之贫者每户给银五钱次三钱谕都御史严加稽察至神宗万厯十五年六月京师大雨赈恤贫民三十二年七月昌平大水京师大雨赈被水居民
　　七月招抚山东河南被灾流民
　　二年五月陜西地震赈之
　　时令以本省织造羡余银八千八百三十两幷预备仓粮相兼赈济
　　十月赈淮徐饥
　　至六年十二月神宗已即位赈榆林延绥饥
　　三年七月遣使赈沿河被灾州县
　　以河决沛县故也
　　八月赈南畿浙江山东水灾
　　四年九月陜西水灾赈之有差
　　五年十月赈江西火灾
　　以南昌九江南康瑞赣饶等府火灾命有司赈济如例六年五月以辽东铁岭八城火命赈卹之
　　神宗万厯元年六月赈淮安水灾
　　九月赈荆州承天及济南灾二年八月赈山西灾又赈淮扬徐水灾四年十月赈徐州及丰沛睢宁金乡鱼台单曹七县水灾七年七月赈苏松水灾九年四月赈山西被灾州县又赈苏松淮鳯徐宿灾十一月赈真定顺徳广平灾
　　十二月赈辽东饥
　　五年二月赈广西饥八年十月赈苏松常镇饥十年赈畿内太原平阳潞安及平庆延临巩饥十四年夏赈直隷河南陜西及广西浔桞平乐广东琼山等十二县饥十六年四月赈江北大名开封诸府饥十八年四月赈湖广饥二十一年赈江北湖广河南浙江山东饥
　　二年二月赈四川被冦州县
　　十八年十月赈临洮被兵军民
　　九年更定报灾法
　　报灾之法洪武时不拘时限治中始限夏灾不得过五月终秋灾不得过九月终至是年准地方凡遇灾伤重大州县官亲诣勘明巡抚不待勘报速行奏闻巡按不待部覆即将勘实分数作速具奏以慿覆请赈卹至报灾之期在腹里仍照旧例夏灾限五月秋灾限七月沿边如延宁甘固宣大蓟辽各处夏灾改限七月内秋灾改限十月内俱须依期从实奏报或报时有灾报后无灾及报时灾重报后灾轻报时灾轻报后灾重巡按防内明白实奏不得执泥巡抚原防致灾民不沾实恵
　　十年十月苏松大水赈之
　　十一年二月赈临巩平延庆五府旱灾六月赈承天汉阳郧阳襄阳灾十月赈河南水灾十三年闰九月赈淮鳯灾十四年七月赈江西灾九月发帑遣使赈河南山东直隷陜西辽东淮鳯灾二十年十月赈畿内浙江河南被灾诸府
　　十五年正月发帑赈山西陜西河南山东诸宗室七月江北蝗江南大水山西陜西河南山东旱河决开封各赈济有差
　　十七年六月南畿浙江大旱太湖水涸发帑金八十万赈之十九年畿内蝗南畿浙江大水赈济有差
　　二十二年二月遣使赈河南
　　时兵科给事中张企程又奏中原饥馑异常山东淮扬有无碍官银解部者乞令使臣便宜给发章下所司户部以民饥异常乞就近开给以佐赈恵从之
　　二十三年十一月湖广灾赈之
　　至三十年十月赈江北灾三十四年三月真定顺徳广平大名灾赈之有差
　　二十四年六月赈福建饥
　　二十七年十月赈京城饥民十一月赈畿辅及鳯阳等处饥二十九年二月赈大同宣府饥夏赈畿内饥九年赈贵州饥三十年四月赈顺天永平饥三十二年九月赈畿南六府饥三十五年八月赈畿内饥十月山东旱饥赈之有差三十六年赈南畿者再及嘉兴湖州饥三十八年四月赈畿内山东山西河南陜西福建四川饥四十二年二月赈畿内饥四十三年七月又赈之十一月赈京师饥民四十四年春畿内山东河南淮徐大饥赈之有差四十五年三月赈江西饥四十六年二月赈广东饥四十七年十月赈京师饥民
　　二十七年十二月赈京师就食流民
　　四十年三月赈京师流民
　　二十九年冬煑粥济贫民
　　从户部奏节序方严防独可悯自十一月初起至次年正月终止煮粥济之
　　熹宗天启二年正月赈山东流徙辽民
　　八月又命两广总督于辽饷内支银五万两解给云南留赈辽民
　　实録二年二月戸部尚书汪应蛟奏曰避难辽民蜂拥入闗不可无拊循之实不必有发赈之名今奉防动支银两就彼给之恐此声一唱斗大之城不能容一金之恵不能厌应随地安挿或闲田可辟与为受廛之氓薄技随身勿失资生之防八府平粜仓谷宜免籴以供饘粥起解春夏赎银暂停解以给牛种大都宁散毋聚散则不生邪心宁逺毋近逺则无忧意外帝是其言
　　三年春赈山东被兵州县
　　四年七月赈山东饥
　　七年正月赈鳯阳饥
　　庄烈帝崇祯三年正月瘗城外战士骸
　　至十六年七月发帑瘗五城暴骸
　　四年正月命御史呉甡赈延绥饥民
　　时发帑十万两赈之
　　【臣】等谨按是时呉甡上防以延绥情状皆塞上饥军与失伍余卒为之倡而饥民随之其中少壮者犹能执刅从贼而止委十万金于延绥十九州县之间断不能继故有劝秦藩助赈括各署公费赎锾地方大小各僚与本地乡绅富户一一量力捐助诸议葢是时流防已渐炽而帑藏告匮左右支吾终无善防救民无计而国本日以拨矣
　　七年二月赈登莱饥
　　九年三月赈南阳饥十年三月赈陜西灾十三年闰正月赈真定及京师山东饥三月赈畿内饥八月赈江北饥
　　四月发帑赈陜西山西饥
　　至十三年七月又发帑赈畿内被蝗州县
　　十四年二月命驸马都尉冉再兴等赍帑金赈卹河南被难宗室
　　十五年十一月发帑赈开封被难宗室
　　十五年二月赈山东就抚乱民


　　钦定续文献通考卷三十二
<史部,政书类,通制之属,钦定续文献通考>
　　钦定四库全书
　　定续文献通考卷三十三
　　国用考
　　蠲贷
　　宋宁宗开禧二年六月蠲泗州租税三年
　　时镇江都统制陈孝庆新复泗州故有是诏是月又罢旱伤州军比较租赋一年
　　【臣】等谨按马端临谓宋以仁立国蠲租已责之事视前代为过之而中兴后尤嵗不胜书姑撮其普及诸路与所蠲名目大者録之今所续以一时善政不可从略凡正史所载者仍备述于后
　　三年二月蠲两淮被兵诸州今年租赋
　　十二月又蠲两淮州军税一年嘉定元年十二月又蠲两淮州军二税一年八年七月蠲两淮诸州今年秋税并极邉五州明年夏税
　　四月蠲湖北京西诸郡今年租赋
　　嘉定元年闰四月蠲两浙阙雨州县贫民逋赋
　　三年三月又蠲都城及荒歉诸州民间逋负六年九月蠲京湖诸州逋负二十八万余缗八年二月蠲平江等五郡逋负米十七年二月蠲台州逋赋十万余缗
</div>
    <div class="pagination">
<a href="钦定续文献通考_page62.html">上一页</a><span>...</span><a href="钦定续文献通考_page58.html">58</a><a href="钦定续文献通考_page59.html">59</a><a href="钦定续文献通考_page60.html">60</a><a href="钦定续文献通考_page61.html">61</a><a href="钦定续文献通考_page62.html">62</a><span class="current-page">63</span><a href="钦定续文献通考_page64.html">64</a><a href="钦定续文献通考_page65.html">65</a><a href="钦定续文献通考_page66.html">66</a><a href="钦定续文献通考_page67.html">67</a><a href="钦定续文献通考_page68.html">68</a><span>...</span><a href="钦定续文献通考_page64.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
