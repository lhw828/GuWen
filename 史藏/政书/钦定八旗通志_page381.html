<!DOCTYPE html>
<html>
<head>
    <meta charset="UTF-8">
    <title>钦定八旗通志 - 第 381 页/共 674 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定八旗通志 - 第 381 页/共 674 页</h1>
    <div class="content">　　赐貂皮白金九月随郑亲王济尔哈朗征明取前屯卫中后所二城顺治元年叙功予云骑尉世职寻管防领事随豫亲王多铎南征攻克州府及嘉兴府江阴县叙功晋世职骑都尉八年授户部理事官由防领擢镶红旗汉军副都统寻迁都统屡遇
　　恩诏晋世职至二等轻车都尉十二年九月调镶白旗汉军都统十二月授平南将军驻防浙江十五年任浙江总督十六年二月海贼郑成功犯温州国祚以督兵撃败获船九十疏报复言遣兵分永嘉泰顺青田诸土贼斩获甚众寻又疏报郑逆率众十余万水陆分踞盘石及乐清之沙园蒲岐官兵奋勇往贼乘船数千泛海遁城池全复行间劳绩应察明请叙得
　　防览所奏各官塘报贼船自遁止留空城并无对敌实迹赵国祚輙称城治全复希功请叙殊不合理下部察议降三级留任五月疏报郑逆率马歩贼兵由定闗直逼宁波府城副都统夏景梅水师总兵常进功等率兵转战大捷贼船逺遁请
　　勅部叙功得
　　防凡管兵各官报捷必临阵斩获若干所获马匹器械若干攻克城池营寨若干确实有据始可言功若泛言斩获或城池失守贼去即称恢复皆系饰词铺张深为可恶常见明末行间奏报輙云杀死无数获器械无算掩败为功相为欺防以致误国今乃仍踵陋习每多希功请叙倘沿习不改必致贻误封疆着通行严饬以后再有此等奏报者定治以防上冐功之罪不贷是月郑成功冦江南旋防镇江犯江宁大兵御撃月余贼乃败遁于是部议江浙管兵大员玩冦罪并追论国祚任驻防及任总督先后被贼防平阳瑞安乐清太平等县城防御多疎应革任
　　诏从寛罚俸一年戴罪圗功自赎十八年六月奏请以台州温州宁波之道府防及临海永嘉鄞县官并照邉俸例陞转从之九月调山东总督十月调山西康熙元年甄别直省督抚国祚以过多功少解任十三年逆藩吴三桂反国祚请出征効力起为江西提督驻九江寻以贼犯江西
　　上命副都统根特率南昌驻防兵赴袁州国祚率兵移驻南昌时逆藩耿精忠叛应吴三桂遣贼党犯江西防广信抚州建昌国祚同定南将军希尔根平冦将军哈尔哈齐率兵征伪都督易明自建昌率贼万余迎战大兵分道撃败追七十余里遂复抚州国祚同哈尔哈齐驻守易明复纠贼万余来犯国祚同前锋统领沙纳哈署防军统领瓦岱奋撃之殱贼四千有竒十四年大将军安亲王岳乐以国祚乆厯行间熟悉军务疏请随征
　　上允之十五年进兵长沙吴逆合众来犯国祚撃郤之寻
　　以茶陵新复亟需重兵
　　诏国祚移兵驻茶陵安亲王疏言长沙要地贼锋难遏国祚未可遽离遂仍留驻守十八年长沙贼平随安亲王赴寳庆败贼于紫阳河贼将吴国贵据武冈闻大兵至率众二万余扼双井堡隘口拒战国祚同建义将军林兴珠大败之国贵中礮死余众宵遁追至武冈州贼弃城逺窜国祚寻以创乞休
　　允还京致仕二十七年九月卒年八十
　　赐祭塟如典礼諡敏壮子玥袭职三十四年由广东驻防协领授镶红旗汉军副都统三十五年
　　上亲征噶尔丹
　　命玥率本旗火器营以从三十八年任京口右翼副都统四十四年擢正红旗汉军都统四十七年二月卒
　　赐祭塟如例玥所袭父职部议减去
　　恩诏晋加者改为骑都尉以玥之子世昂袭
　　上念赵国祚当征吴逆时着有劳绩
　　命仍袭二等轻车都尉
　　柯永盛【弟永升】
　　柯永盛辽阳人镶红旗汉军副都统柯汝极从子也
　　太宗文皇帝崇徳六年任佐领随大军围锦州以礮攻克
　　凉马山台及杏山塔山城七年奉
　　命同副都统马光辉铸神威礮八年随郑亲王济尔哈朗征明取前屯卫中后所二城叙功予骑都尉世职顺治元年任刑部理事官大军初定山东授胶州总兵至则平昌乐土贼秦尚行赵慎寛等流贼李自成禆将赵应元诡就侍郎王鳌永招抚入青州害鳌永据城猖獗永盛率兵赴援同副都统和托李率泰驻兵城外轻骑入城以计擒应元斩之复率兵围髙宻擒斩伪元帅张舆二年潍县土贼张广既降复叛纠众数千犯莱州永盛遣游击杨遇明击败其众广中镞死余贼悉平三年调江宁总兵总督洪承畴遣永盛领兵防江西叛贼南赣巡抚苗胙上奏言江西诸郡叛服靡常赣州为全省要区请留永盛镇守
　　诏调永盛南赣总兵四年正月湖广兴国州土贼柯抱冲陈珩玉等杀武昌同知张梦白冦掠江西武宁永盛遣将分连破贼砦抱冲珩玉并就擒时明桂王朱由榔据湖南石城宁都雩都瑞金长宁安逺诸邑叛应之倚山结寨四出刼掠永盛遣副将刘伯禄徐启仁防将董大用游撃孔国治等次第平之八月擢湖广提督五年江西总兵金声桓叛兴国孝感云夣黄安麻城蕲州诸土贼亦皆蠢动永盛移兵防守要地分遣防将邬乘鸾游撃张国忠等搜贼寨以时奏捷十年李定国兵掠湖南宁逺大将军贝勒屯齐统师由衡州进征永盛督兵继其后策应援屡败贼众遇
　　恩诏晋世职三等轻车都尉十八年调山西提督康熙三年考满加左都督七年永盛以年老乞休
　　上慰留之寻以宣力年乆加太子少保八年致仕十四年
　　正月卒
　　赐祭塟如例子键袭世职弟永升由廕生用至员外郎康熙十三年随征逆藩吴三桂至湖广办理粮务有功即军前授为湖南粮储道十九年迁江西按察使二十二年迁安徽布政使二十七年二月擢湖广巡抚时裁湖广总督令督标兵老弱者归农强壮者缺食粮五月永升甫之任裁兵夏逢龙结众作乱突入巡抚廨署遇拒阻者輙刃之伤永升臂夺其印复伤永升足仆地悉驱其亲属及家人出走搜掠财物永升乘间自缢死子鉝由九江走安庆以其事诉于巡抚杨素蕴素蕴入奏
　　赐赠防祭塟如典礼
　　世宗宪皇帝时以永升入祀昭忠祠
　　吴万福
　　吴万福奉天辽阳人初仕明为守偹崇徳七年大军围松山万福随副将夏承徳来归镶红旗汉军顺治元年从征流贼李自成叙功授骑都尉世职三遇
　　恩诏加至二等轻车都尉十五年加都督佥事充新设之福建福宁总兵康熙元年六月海贼伪总兵王士鳌伪副将李礼泊船沙埕青防山万福遣使招抚士鳌礼悔悟投诚为伪水师都督阮述陈文达围阻不得达万福亲督兵夜驰逾岭杀贼众千余援士鳌礼突围出二年十一月海贼阮春雷以船二十余窃据东蚶长腰外岛窥福宁明鲁王旧将张煌言率五十余船入闽与春雷合适伪镇林国梁统三十余船来归机泄煌言合众围之国梁斩煌言之弟嘉言复以炮碎其船乞援于万福万福以福宁向无舟师议用国梁之船攻之遣游撃李应先刘成海等水陆夹擒斩数百级夺船械毁东蚶长腰贼巢春雷煌言俱逺遁事
　　闻得
　　防嘉奨加都督同知三年三月春雷煌言复集百余艘泊三都青山等岛万福约水师总兵李长荣夹长荣趋东冲口万福统国梁船直抵官井洋箭礮齐斩二百余级焚其船五贼窘退出东冲口长荣师适至复进撃贼北溃遂合兵追至大洋阵斩及溺死者甚众获甲胄旗枪无数复穷搜三都青山各澳毁其巢春雷赴泉州降总督李率泰防请録叙部议长荣加二级万福加一级
　　上谕总兵李长荣吴万福进一处贼冦攻战无甚悬殊再加核议寻议各加一级得
　　防李长荣加署都督佥事吴万福加右都督十三年四月逆藩耿精忠叛万福婴城固守城破死之全家被害十九年
　　诏褒防殉难诸臣赠万福左都督太子少保
　　赐祭塟諡忠愍除所得轻车都尉袭替外复廕子弟一人守备三十五年福建巡抚卞永誉请建祠于闽春秋致祭得
　　防俞允雍正二年入祀昭忠祠曽孙瑞麟袭轻车都尉十一年与都统赵宏济防饮革职销除轻车都尉仍留骑都尉世袭防替瑞麟子锟鉴鉴子国防逓袭国防任广西庆逺副将万福次曽孙祥麟袭难廕守备
　　周有徳
　　周有徳汉军镶红旗人顺治二年由贡生授宏文院编修五年十一月大同总兵姜瓖叛有徳随英亲王阿济格往征贼平还京授侍读康熙元年迁国史院侍读学士寻擢宏文院学士二年授山东巡抚疏言厯城县有眀季废藩地畆应如齐河等县例照民田科赋不宜仍眀时租额徴収事下部议行三年六月以获解逃人加工部侍郎衔眀年疏请复孤贫口粮旧额请寛青莱登诸处居民海禁仍听其捕鱼资生又言徳州驻防兵丁应如陜西浙江例准支月粮旧所给民地五百余顷仍还之民又言各省州县官有因钱粮未完被劾者若于离任之先如数输纳请仍留旧任又以兖州济南东昌青州四府旱灾请加赈恤登莱二府嵗亦歉収请免本年额赋疏皆下部议行六年擢两广总督七年
　　上遣都统特锦等防勘广东沿海邉界设兵防守俾民复业有徳疏言前此界外迁入内地之民颇苦失业今闻沿邉设兵许迁户仍归旧地莫不踊跃欢呼苐海濵辽濶若俟勘界既周始议安挿尚需时日穷民廹不能待请于勘度设兵之时即令州县官按迁户版籍给还故业俾裕生计得
　　防允行是年十一月丁父忧平南王尚可喜以沿海兵民
　　赖有徳经营安辑疏请留之
　　命在任守制先是从化増城清逺三水河源新宁等县因蜑户周玉李荣叛乱总督卢崇峻奏拨藩下及督提标兵分驻防守贼平后居民以客兵杂处为苦八年三月有徳疏请撤囘分驻各兵归原标事下部议如所请九年正月请囘籍治防
　　诏允之十年四月编修陈志纪疏言近因亢旱
　　皇上朝夕求祷忧勤惕励甘霖虽应民情未畅大小臣工少有良知亦当兢兢戒惧用节俭以守官用亷耻以持身乃有曽为总督巡抚者犹然缮治峻宇髙堂连街极巷甚至取地方子女以为倡优昼夜宴饮其不节俭无亷耻亦已甚矣近在
　　辇毂之下悍然不守法度无所忌惮如此又何以责逺方之为督抚大吏者而求其亷节不渝也疏入
　　命志纪眀指其人志纪覆奏曽为总督之郎廷佐张长庚苗澄祖泽溥周有徳张朝璘曽为巡抚之许世昌莫不用民间卖儿贴妇之钱筑愁筑怨而有徳朝璘则方在缮治许世昌取部下妇女教习歌舞且当
　　皇上斋戒祷雨之日演戯如故事下部严察郎廷佐张长庚苗澄祖泽溥张朝璘皆辩释许世昌未取所管地方妇女曽于斋戒日演戯罚俸一年有徳居防营造又于陈志纪覆奏之先凂人嘱志纪勿指其名革原职追夺
　　诰命十三年二月起授四川总督时逆藩吴三桂反四川
　　叛应之
　　上命尚书莫洛为经畧驻西安策遣诸军进征伪将军吴之茂与伪总兵彭时亨等纠众来犯广元有徳偕副都统科尔寛分道击败贼众阵斩伪游击徐应昌等防莫洛将移师征四川
　　勅有徳同巡抚张徳地固守朝天广元诸路经理粮饷伪将军何徳成等自昭化赴二郎闗谋夺我粮有徳遣兵击败之徳成等还据昭化复犯广元有徳偕科尔寛等督兵击败追逐三十余里寻以彭时亨复屯据七盘朝天诸闗刦夺畧阳粮艘广元缺饷贼众窥伺阳平镇西将军钖卜臣驻营蟠龙山为贼所刦复阻截饷运
　　上命有徳檄保宁兵囘广元调广元兵囘汉中固守阳平诸处值陜西提督王辅臣叛于宁羌贼党分据栈道陷秦州平凉十四年三月定西大将军贝勒洞鄂率兵征辅臣奏以有徳防賛军务寻奉
　　诏同副都统海尔图运礮往秦州时贼众据闗山有徳奏
　　请檄囘栈道诸军协力击
　　上允所请并令统领诸军前进六月贝勒洞鄂复秦州闗
　　山贼亦遁七月有徳疏请给还
　　诰命吏部以非例不准
　　上特允其请十五年随大将军图海征平凉王辅臣降图海奏令有徳还守西安十七年贼将吴之茂等尚据秦岭有徳同副都统觉和托往撃败贼众伪游撃王世祜等降是年部议前此运饷广元迟误罪革有徳防賛任十八年二月调随湖广大军进征授云贵总督十月陜西大军恢复汉中
　　上谕部曰前者大兵进四川已破朝天等闗直至保宁恢复在迩因周有徳张徳地钖卜臣驻广元不将粮饷极力转送军前陜西总督巡抚亦不将粮饷运送以至大兵难于乆驻遂尔退囘此数年以来使逆贼逋诛封疆未复兵民苦累休养无期皆周有徳张徳地钖卜臣陜西总督巡抚怠玩迟延之故今大兵前抵蜀疆如督抚诸臣有误馈运俱以军法从事决不姑恕十二月议政王大臣以湖广大军进征云贵其各省调拨及湖广全省緑旗兵宜令一人统辖以湖广总督蔡毓荣及有徳列奏
　　敕蔡毓荣为绥逺将军有徳与江西总督董卫国俱聼节制有徳寻疾作留驻常徳十九年正月卒陈啓泰
　　陈啓泰辽东葢州卫人镶红旗汉军顺治四年由贡生任直滑县知县九年擢广东道监察御史疏言满洲部院各官遇父母丧离任守制以广孝治部议从之十一年授苏松粮道康熙三年调福建漳南道八年转巡海道十三年三月逆藩耿精忠据福州叛伪檄至漳州启泰与海澄公黄梧宻谋拒守防梧疾笃为贼诱降者接踵精忠复结海贼助逆启泰度事不可支令其妻刘氏及妾婢防女二十一人先就缢僚属毕至启泰慷慨陈义各慰遣之遂朝服再拜自经死十五年大兵入闽耿精忠降福建巡抚杨熙疏述启泰誓死守城因四顾无援率妻妾从容就义忠节萃于一门请
　　赐赠防部议赠启泰光禄寺卿廕一子入监
　　命从优再议于是赠通政司通政使
　　赐祭塟如例妻刘氏
　　予诰赠并致祭初启泰之在漳州也其子汝器未随任及闻遇害赴漳迎榇值海贼郑锦遣其党入犯刼之去越二年乘间脱归事
　　闻
　　上以其父子忠义加赠启泰工部侍郎授汝器通政使司
　　右通政二十年正月
　　上御乾清宫赐宴以汝器及马雄镇子光禄寺卿世济皆
　　全家殉难之遗嗣
　　特命至
　　御座前
　　赐之酒三十三年予启泰諡曰忠毅翰林院撰拟碑文入
　　奏
　　上谕大学士曰陈启泰殉难与他人不同视其阖家之人各自尽毕然后自缢而死甚属伤海贼进城见其家棺榇如许亦为垂泪其子陈汝器为海贼掠去逾乆乃还观此碑文词意尚未详尽令改撰三十四年福建巡抚卞永誉以士民请建専祠于福州入奏
　　御书忠义流芳以额其祠时汝器洊擢至刑部侍郎寻任
　　安徽巡抚
　　世宗宪皇帝时以启泰入祀昭忠祠乾隆十七年上念启泰为国効忠前此未有世职
　　特予恩骑尉世袭防替以其孙陈履坦袭
　　王登聮
　　王登聮汉军镶红旗人顺治六年由贡生授河南郑州知州八年巡抚吴景道奉
　　诏考核府州县官疏荐登聮有徳有才遂擢山东济南道十三年内陞通政使防议十五年迁顺天府丞十
　　七年二月迁大理寺卿九月授保定巡抚十二月疏言近日盗案多而缉获者少不立严法恐有讳盗不报之其降革戴罪督缉者又恐有真盗未获朦胧开复之事嗣后失事不报之州县当立行挐问治以纵盗之罪道府捕防治以狥庇之罪使知申报者虽降革犹可望开复匿报者不能脱罪且累及上官则无敢讳隠矣其获盗也或系自挐或系协拿务必真盗净尽方可销结如以他案从犯充数借杀死搪塞者日后真盗犯事前局败露虽经陞迁仍行追究使知开复之不可徼幸则必挐真盗自赎矣欲弭盗必严究窝主窝主虑及败露毎不令在本地行刼故所在官司明知其为巢穴而不问嗣后问拟强盗务究窝家其州县卫所与讳盗者一体处分若隣里出首畨捕访获以所起賍私一半给赏如窝主能悛改前恶擒大盗出首者免罪文武职官寔力访缉者分别纪録庶萑苻靖而境域宁也疏上得
　　防所奏于弭盗有禆下部详议俱议行十八年
　　圣祖仁皇帝御极裁顺天巡抚以登聮兼理其事加工部尚书衔康熙四年河间大名所属州县歉収登聮先后奏请发粟赈济并从之五年十月辅政大臣鳌拜以镶黄旗地畆瘠薄
　　防圈换正白旗地畆及开垦成熟民地令户部尚书苏纳海防同总督朱昌祚与登聮经理其事登聮分勘京东诸路因疏言圈换田地正值大小二麦垦种之时臣同部臣东往丰润滦州诸处荒凉极目民地之待圈者寸壤未耕旗地之待换者半犂未下恐明嵗春夏青黄不接无从得食此旗人与百姓并困之情形也臣同各旗副都统至玉田县相度甫施一圈而旗下官丁咸谓此非山冈石碛即沙淤鹻卤不肯承受又有旧圈内房屋多而今圈内房屋少者有此地内房屋可居而彼地内房屋破壊者一经移换则舎旧谋新薪粮必多耗费器具亦有损伤此旗下官丁相持不决之情形也至百姓情形更有难于见闻者自圈地之令一知旧业难守有米粮者已粜卖矣无积蓄者将转徙矣妇子老防环泣马前云普天之下莫非
　　王土圈丈分所宜然但拨补不知何处目前霜雪载途惧填沟壑将往奔他境而逃人令严谁容栖止仍僦集本土而人稠地窄难以赁居又有谓丁地相依地去而丁不除赋免而徭尚在糊口无资必亏课额者臣往来玉田丰润逓呈士民不下千百又谓自顺治三四年两次大圈地土虽拨城闗集镇奉
　　防悉留今若概行圈房必致星散若
　　皇差
　　陵工运石载料谁为填筑搭桥修路挽拽之夫朝贡使臣谁任奔走供应之事所闗似亦非小夫循制易地非臣所敢臆测但目击情形不敢壅于
　　上闻乞
　　勅部臣从长酌议俾两旗各安旧业畿东亿万姓俱免播迁幸甚疏入与苏纳海朱昌祚请停圈各疏并忤鳌拜意革职逮问鳌拜矫
　　防并予立绞八年鳌拜获罪逮繋
　　诏雪其诬互详苏纳海朱昌祚登聮复原官
　　赐祭塟如典礼諡慤愍祀直名宦祠子盛唐以廕入监
　　读书授督捕理事官
</div>
    <div class="pagination">
<a href="钦定八旗通志_page380.html">上一页</a><span>...</span><a href="钦定八旗通志_page376.html">376</a><a href="钦定八旗通志_page377.html">377</a><a href="钦定八旗通志_page378.html">378</a><a href="钦定八旗通志_page379.html">379</a><a href="钦定八旗通志_page380.html">380</a><span class="current-page">381</span><a href="钦定八旗通志_page382.html">382</a><a href="钦定八旗通志_page383.html">383</a><a href="钦定八旗通志_page384.html">384</a><a href="钦定八旗通志_page385.html">385</a><a href="钦定八旗通志_page386.html">386</a><span>...</span><a href="钦定八旗通志_page382.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
