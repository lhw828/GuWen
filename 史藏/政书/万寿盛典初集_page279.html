<!DOCTYPE html>
<html>
<head>
    <meta charset="UTF-8">
    <title>万寿盛典初集 - 第 279 页/共 307 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万寿盛典初集 - 第 279 页/共 307 页</h1>
    <div class="content">　　监　　　　　　　　　生【臣】陈　仕
　　钦惟
　　皇上
　　学隆千古
　　道冠百王
　　心源接精一之传文教敷于四海
　　治术迈羲轩而上丰功洽于九州合天人而被茀禄
　　时雨旸而卜休徴是以
　　御极五十二年海宇承平咸颂
　　一人有庆防同千八百国民气和乐羣祝
　　万夀无疆食徳饮和荷
　　生成而永戢生乐业戴
　　髙厚而宁忘所宜播诸乐章扬厉
　　熙朝之伟业更宣诸律吕铺张
　　盛世之鸿庥【臣】草茅下士樗栎庸材身际
　　文明之代沐教泽于无穷躬游
　　仁夀之天欲讴吟而莫罄敬效衢歌用申顶祝
　　钦明
　　天子小心翼翼永彼万年敬此朝夕绵绵葛藟施于松
　　柏福禄攸从崇于有徳【其一】
　　天命于徳作
　　君作师典兹六籍惟教思一哉
　　王心执徳靡遗于乐辟雍济济熙熙【其二】
　　济济多士执经秉徳维彼贤才以桢
　　王国至于都邑既齐既敕具曰
　　圣人永锡万亿【其三】
　　万亿之来自今伊始保定
　　圣躬至于卿士皤皤黄发是询是使
　　天子曰俞肃余纲纪【其四】
　　巍巍嵩岳培塿崇之泱泱大海江汉宗之肃肃
　　天子小大从之赫赫
　　王命福禄同之【其五】
　　福禄之同降此黄茂农夫之庆
　　天子之厚何以祝之厥徳由旧又何祝之
　　天子万夀【其六】
　　万夀诗【五言排律二十四韵】
　　监　　　　　　　　　生【臣】俞鸿徳
　　帝徳贞恒永
　　皇圗带砺长乾坤逢景运寰宇庆当阳周甲筹初记昌
　　辰厯讵量熙熙臻夀域蔼蔼徧荣光
　　天纵超羣圣心传绍百王唐虞今复覩谟烈古难方穷
　　发梯航徧雕题玉帛将敉宁清朔漠
　　威武靖南荒竹楗坚承防桃花静绕塘平成功已奏宵旰虑尤详叠荷新蠲赋仍苏旧负粮好生同覆载肆赦轸桁杨沐浴儒林盛薪槱士气扬两闱
　　恩再辟十载例成常好古圗畴契怡情翰墨香
　　宸章昭日月
　　奎藻灿琳琅盛事书难罄芜词颂莫彰春光三月丽喜
　　气八纮洋璀璨卿云晓茏葱
　　禁树芳绥山桃正熟瑶圃鹤羣翔银瓮天呈寳金芝地效祥厐眉争抃舞委佩肃趋跄献千秋镜欣称
　　万夀觞华封中古意长此戴穹苍















　　万夀盛典初集卷一百十三
　　钦定四库全书
　　万夀盛典初集卷一百十四
　　歌颂五十四【生监诸臣五】
　　万夀颂言【七言截句十首有序】
　　监　　　　　　　　　生【臣】邹士夔
　　皇上御极之五十二年嵗次昭阳律吹姑洗跻六旬之大庆届千载之昌期天下臣民懽忭鼓舞云集京师而士子之感戴尤深颂弥切【臣】士夔一介草茅恭逢
　　万夀开科来
　　都应试适奉
　　上谕许在京举贡生监人等报名注册叩祝
　　圣夀
　　恩皆出于望外庆自发乎中情谨献【臣】自绘长春图一
　　册并颂言十章凡以草木昆虫胥霑
　　圣泽而衢歌巷咏并效愚忱云尔
　　上日花开千叶莲红衣翠扇映交鲜缘知太液恩波暖佳气氤氲
　　万夀年【其一】
　　旰食宵衣厪
　　至尊为民祈福
　　诏书温雨时若休徴集万彚都霑
　　万夀恩【其二】
　　六合同风洽太和蠲租赐复受
　　恩多士林遭际尤难得旷典新开
　　万夀科【其三】
　　重叠
　　温纶喜共聼八方休请建碑亭
　　天心爱惜惟民力止列瑶堦
　　万夀屏【其四】
　　南极星光耀紫防山龙藻火并争辉由来万物如同体万姓装成
　　万夀衣【其五】
　　如日长升如月恒星桥璀璨防层层祥云捧出齐瞻仰天上髙悬
　　万夀灯【其六】
　　日丽旌旗
　　翠辇廻天厨络绎
　　御筵开一时醉舞瑶池畔玉露金茎
　　万夀杯【其七】
　　仙阙蓬莱防绛纱繁枝交绮发竒葩祗缘雨露栽培久上苑齐开
</div>
    <div class="pagination">
<a href="万寿盛典初集_page278.html">上一页</a><span>...</span><a href="万寿盛典初集_page274.html">274</a><a href="万寿盛典初集_page275.html">275</a><a href="万寿盛典初集_page276.html">276</a><a href="万寿盛典初集_page277.html">277</a><a href="万寿盛典初集_page278.html">278</a><span class="current-page">279</span><a href="万寿盛典初集_page280.html">280</a><a href="万寿盛典初集_page281.html">281</a><a href="万寿盛典初集_page282.html">282</a><a href="万寿盛典初集_page283.html">283</a><a href="万寿盛典初集_page284.html">284</a><span>...</span><a href="万寿盛典初集_page280.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
