<!DOCTYPE html>
<html>
<head>
    <meta charset="UTF-8">
    <title>八旬万寿盛典 - 第 295 页/共 321 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>八旬万寿盛典 - 第 295 页/共 321 页</h1>
    <div class="content">　　皇威鬯溟徼化亶炎荒虞都明宅周制蛮方析圭示宠
　　偃伯徴祥用辑
　　圣武定功煌煌
　　仁义中正防彰柔刚【用兵贵决先防乃易象介石贞吉之道也　　御制四知书屋记】
　　交南旧邦拜封
　　鼎卜七世共球十王典属【安南黎氏自顺治十七年归化百三十年以来凡七世十王】
　　维
　　帝承
　　天栽培倾覆
　　恩洽懐新
　　义申舍服仇尔婚媾【黎阮世为婚媾一居黎城一居广南素无统属】归我臣仆
　　天垂逺焘
　　圣广亭育【安南始末详见御制书事记文】
　　台崇昭徳【镇南闗内昭徳台与闗外仰徳台对】闗唘畏天【入诃柱右要路】已搘铜柱不下楼船沙萦白鹤【江名在三帯州】雾刷朱防【汉交距属县】来苏江【黎城东北境】广顺化城【即顺化府辖顺州化州】连居风【汉九真属县今清叶府】瘴息北景【汉日南属县】晖延维十三道【地有东西都分十三道】慎守聿防
　　帝有恩言俾宅维镇肇造图宁克恭表信
　　纶綍大文吉祥新印　　【命撰勅书铸吉祥金涂印于太和殿前颁赐赍回宣　　封阮光平为安南国王】上爵尔膺崇班尔晋固尔疆圉职尔贡觐
　　宠命载绥屏藩丕振
　　爰表方物有徕族亲【上年遣其侄阮光显赍表贡乞　　恩蒙　　赐觐扵山荘】
　　嘉防入绘【安南战图末绘光显入觐赐宴之图】
　　赉予迭申
　　崇封世赏逮尔子身　　【恩封光平长子先缵为世子】奉朔奉
　　诏万里阳春【光平恳　　颁时宪书本年元正并一体　　赐万夀恩诏】三沐瞻藻　　【御制诗章以赐】九颂
　　仁矢心敂
　　阙称
　　夀世臣【奉表有云　　圣天子天生至徳位録名夀兼而有之恭逢　　八旬万夀同效华封之祝实
　　为至愿优诏许之】
　　夀世之臣允賔于国　　【谕督抚相见待以宾礼】谒
　　帝威仪近
　　圣顔色【瞻觐时　　准行抱见请安礼谢表有　　天顔睟穆仅似五旬之语】卷阿献歌
　　【亲擕乐人演所进祝　　嘏词十章捧觞上　　夀】湑露
　　赐食章采殊荣冠裳奉则【光平乞遵　　天朝衣冠特赐红寳石帽顶三眼孔雀翎黄褂金黄色蟒袍四圑龙补服复　申命到京朝贺仍用该国衣冠以昭体制】　朱邸亚班　　【命班列郡王上】
　　紫防捧极袭
　　庆延
　　恩愿祝
　　万亿
　　朝鲜集范
　　惟天隂隲下民惟
　　皇建极曰
　　念用庶徴【本年　　御制八徴耄念之寳以副　八旬开袠之庆】曰
　　予攸好徳敛时五福而康而色以为天下王王道正直皇极之敷言睿作
　　圣　　【御制寳记有云一日万防未形智哀不可不自勉】天乃锡禹洪范九畴于帝其训六三徳乂用昏不明【六帝登八旬者三梁武宋髙尤为失徳惟元世祖差
　　贤见记文】
　　王省惟嵗日月之行土爰稼穑曰休徴百谷用成既富
　　方谷嵗月日时无易汝则
　　锡之福　　【记文云民物之养不可不心存又曰敬念庻徴即皇极敛锡之福】
　　谋及卿士卿士惟月人之有能有为人无有比徳卿士
　　俊民用章乂用明
　　明作哲而邦其昌
　　无偏无党有猷有为于其无好徳惟辟作
　　威八曰师彊弗友刚克是之谓大同归其有极
　　王道荡荡王道平平于汝极锡汝保极是训是行相恊厥居敬用五事庶民惟星恊用五纪
　　天子作民父母
　　身其康强
　　皇建其有极敛时
　　五福
　　向用五福　　【皇上庆得五代同堂因増书五福五代堂额并镌五福五代堂古稀天子寳兹
　　八徴耄念之寳仍以向用五福为副】
　　家用平康彛伦攸叙时人斯其惟
　　皇之极用
　　敷锡厥庶民子孙其逄吉【上年　　恩谕朝鲜国王李祘俟得有子嗣即奏明册为世子兹奏本年六月得子乞暂缓册封表称以大尧夀富多男之盛写洪范敷锡庻民之意愿待其稍长以不方来之福皆我皇上生成万物终始之恩】
　　惟辟玉食无有作好【朝鲜贡觐以时本年正贡外复备物先期呈进　　恩谕朝鲜国王并准作次年　　万夀正贡】以近
　　天子之光遵王之道八庶徴用静吉曰雨曰旸曰燠曰寒曰风曰时　　【记文云雨旸之时不可不常騐又曰念庶徴即所以念万民】九五福一曰夀
　　皇则受之
　　南掌进象词
　　丹徼炎荒有越裳遗裔今之南掌【大清一统志南掌古越裳氏地】久矣鞮鞻载在周官籍上谁识文身酋长刀线歹曽通来往又何事宣慰覊縻中疎蛮国归向【明永乐中刀线歹入贡始置军民民宣慰使后不复至】
　　圣朝天广一叭猛花夷使初谒
　　仙仗金册呈函特地瑶阶投颡【本朝雍正八年部长素马喇萨遣头目叭猛花始奉金表入贡】万里都归驯养申吚唱一心防仰犹然是献雉余风朝
　　天人解骑象【万年欢】
　　十年例贡
　　皇恩许【南掌贡道遥逺乾隆七年定为十年一贡】百兽前头舞熊熊南极夀星明辉映瑶光齐吐洗经香海来经重译蹋到中华土
　　大平真象慿防取品料
　　銮仪所驺虞
　　仁育上林多未要挝家【南掌老挝夷民俗呼为挝家】调拊防巾颔饰
　　珠铛耳玩七就朱缨组【御街行】
　　崇班金马门前曵韶箾两阶排比五色香烟百花雕辇早入升平图缋真依
　　象魏见象与人驯人知象意舞蹈蛮奴懐风上庆
　　大皇帝【本年南掌国王召温猛遣陪臣叭整烘等赍蒲叶表文一道子象二只防申祝悃】大皇帝夀无量备
　　威徳更备
　　福祥之至名马文皮生犀翠羽逺物何曾称贵生生世
　　世愿咸若骈珍咸宾集瑞
　　万载清宁【表文云遣使叩庆伏愿　　大皇帝常调玉烛万载清宁使小臣永荷渥凙云云】万
　　方呼
　　万嵗【齐天乐】
　　甸金叶祝辞
　　【臣】闻炎皇治壃际日月之表轩帝推防登甲子之鸿希风汉代三歌称主长夀徴典唐宫九奏演佛大乗伏惟
　　大皇帝万嵗万万嵗
　　广大宅中
　　骏厐服逺无私覆私载私照山海谐谐正同轨同文同伦蛮夷戢戢遄上滇池之使乞通骠国之朝【乾隆五十三年　　恩准甸国长益陨投诚纳贡】种呼十【族有得楞普澣洞吾摆古等十种】香焚阿瓦【王所居城名】城中路进八闗【境有铜壁鐡壁虎踞天马等八闗】马渡金沙江【对阿瓦城】上在昔新街输欵曾来祝髪之人【乾隆三十一年新街受降各头目遵制薙髪御制甸诗有防先乃新街归附髪已薙句】至今锡刺【兵名】护邉不扰邦牙【即元邦牙军】之籍西孟养北孟宻【其地西至孟养北至孟宻分防为界】防奴之箐落无惊大昭禄小昭纲【俗称宣慰为昭把事诸目为昭禄昭纲】酋长则棰鞭可使悉吐噜【吐噜无知也】一生之众为哒喇【哒喇犹言公道主人】诸部之尊天回气摩勒知春土告丰腴野蒲消瘴处处屋庐舟筏漫称汉三彛七之风家家茶布盐钱兼擅四庄五苗之利【缅用贝数一贝为庄四庄为手四手为苗五苗为索】聚如鸟杂竒到象花【地产竒异花象本年　呈进】洪惟
　　中朝大顺来
　　武不勤矣异域来同益信
　　仁能驭外幸附
　　天庭之职贡适逄
　　帝夀之洪延偕种人香花蠡鼓【制以八月十五日盛陈香花蠡鼓为朝防节】
　　北面而祝
　　长生遣把事锦衣革鞮中国而瞻
　　至圣【本年差心腹头目便居未驼等赴京叩祝表文云愿　　大皇帝夀如山海　　万年吉庆云云】恩光如旸谷日升【臣】躬受卜剌浪【人呼其王之称】之号【本年恩封孟陨为甸国王】
　　福徳比恒河沙算佛説献坎扒洼【本年　呈进万万夀佛经名之】之经
　　仰企
　　彤墀俯呈金叶无任欢呼抃蹈诚感诚颂之至
　　金川畨鼓吹曲
</div>
    <div class="pagination">
<a href="八旬万寿盛典_page294.html">上一页</a><span>...</span><a href="八旬万寿盛典_page290.html">290</a><a href="八旬万寿盛典_page291.html">291</a><a href="八旬万寿盛典_page292.html">292</a><a href="八旬万寿盛典_page293.html">293</a><a href="八旬万寿盛典_page294.html">294</a><span class="current-page">295</span><a href="八旬万寿盛典_page296.html">296</a><a href="八旬万寿盛典_page297.html">297</a><a href="八旬万寿盛典_page298.html">298</a><a href="八旬万寿盛典_page299.html">299</a><a href="八旬万寿盛典_page300.html">300</a><span>...</span><a href="八旬万寿盛典_page296.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
