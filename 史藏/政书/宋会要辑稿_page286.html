<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 286 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 286 页/共 1125 页</h1>
    <div class="content">寿康宫原无此题，据天头原批移入。
干道二年十月二十六日，礼部太常寺言：「正、至，皇帝率百僚诣寿康宫行朝贺礼，设黄麾角仗。」从之。 

四年八月丙戌，诏将帅、群臣诣宫上寿，既而不克行。 
 方域 宋会要辑稿 方域三 寿康宫 慈福宫 
     
慈福宫
     
淳熙十五年八月二日，诏修盖皇太后宫。 
五日，诏学士院、给舍同礼官依典礼拟撰进宫殿名。既而给事中兼直学士院李巘、权礼部侍郎尤袤、起居舍人郑侨、户部员外郎权太常少卿罗点、太常丞(张)[詹]体仁、秘书省著作郎兼权礼部郎官倪思、太常博士叶适奏，恭拟殿名曰慈福。诏恭依。 
十六年正月十五日丙午，皇太后迁慈福宫。
 方域 宋会要辑稿 方域三 殿 
     
殿原为此题，据天头原批移入。
讲武殿《京都杂录》：西京大内保宁门西有隔门，门内面南有讲武〔殿〕，唐曰文思球场，梁以行从殿为兴安殿球场，后改今名。 
广政殿天头原批：「东京。」按此门实以东、西京混编。建隆三年，三佛齐遣使来贡，对广政殿。 
含光殿祥符二年八月，西南夷来贡，令赴含光殿宴。 
集英殿集英殿旧曰元德，亦曰广政，晋天福二年改元德为广政，开宝二年改大明，淳化元年二月己酉改含光，祥符八年六月十五日甲子改会庆，明道元年十月甲辰改元和，寻改今名。春秋、诞圣节锡宴此殿。熙宁以后，亲策进士于此殿。殿后有需云殿，旧曰玉华，后改琼英，熙宁初改今名。东有紫云楼，宫中观宴之所也。熙宁三年三月八日，上御集英殿试进士。仁宗大宴集英殿者三十八。 
太极殿太平兴国三年二月，诏改西京新修诸殿名，今太极、天兴等名是也。 
武德殿天头原批：「西京。」《京都杂录》：西京大内延春殿，其次面北曰武德殿，后唐曰解御，又曰端明，太平兴国三年改今名。 
散甲殿《京都杂录》：西京大内东宫后东池门内有飞龙院，西有散甲殿，梁弓箭库殿为宣威，后改今名。 
景福殿《京都杂录》：东京大内崇政殿后有柱廊侧座殿，次北景福殿，前有水阁，旧试贡举人，考官设次于两 
     
廊。 
垂拱殿《京都杂录》：西京大内次曰垂拱殿，唐曰延英，太平兴国三年改今名。 
长春殿《京都杂录》：西京大内后苑南有长春殿，后唐建名。 
明福殿《京都杂录》：唐曰崇勋，后唐曰中兴，晋改今名。 
太清殿《京都杂录》：西京大内寝殿曰太清，第二殿曰思政，第三殿曰延春。 
广寿殿《京都杂录》：西京大内建礼门之西曰广寿殿，唐曰嘉庆，后唐改今名。 
明德殿《京都杂录》：西京大内内东门道，其北明德殿，太平兴国三年改广寿，第二殿曰明德，第三殿曰天和，第四殿曰崇徽。 
天兴殿西京大内太极殿前有右、左龙尾道，日楼、月楼，东、西横门曰日华、月华，殿后有柱廊。次天兴殿，旧曰太极后殿，太平兴国三年改今名。 
嘉庆殿《京都杂录》：东京大内禁中殿合有嘉庆殿，(平)[宋]初明德太后居此殿，后徙居万安宫。 
延和殿《京都杂录》：东京大内延和殿北向，俗呼倒座殿呼：原作「呜」，据本书《方域》一之七改。、仁宗于延和殿试宗室子弟书和：原无，据前注补。令宗正第其高下，宗望为第一。 
     
观稼殿《京都杂录》：东京有清华殿、观稼殿观稼殿：原作「亲稼殿」，据《宋史》卷八五《地理志》一改。。 
万岁殿万岁殿在垂拱殿后，祥符七年十月戊午改名延庆殿。一本作延福殿。祥符五年十月二十六日庚申，以(祖)[圣]祖降临，宴宗室于万岁殿。七年九月庚寅，诏辅臣、宗室观万岁殿上梁。 
延庆殿即万岁殿，祥符七年改今名，明道元年十月甲辰改名延福殿。 
宝慈殿《京都杂录》：京都大内福宁殿西宝慈宫宝慈、姒徽二殿，皇太后所居。 
柔仪殿东京大内福宁殿次后柔仪殿，国初但名万岁后殿，章献明肃皇太后居之，乃名崇徽。明道元年十月改宝慈，景(佑)[佑]二年改今名。 
坤宁殿《京都杂录》：东京大内福宁殿后坤宁殿，皇后所居。 
庆云殿《京都杂录》：东京大内庆云殿庆云殿：原作「云庆殿」，据《宋史》卷八五《地理志》一改。、玉京殿、清景殿。 
西凉殿景佑二年重〔建〕，在天章阁东。 
慈德殿《京都杂录》：东京大内慈德殿，章惠太后居。初名宝庆殿，景佑四年改今名。慈德后苑又有观稼殿。 
班瑞殿天头原批：「北京。」《北京杂录》：仁宗庆历二年五月，升大名府为北〔京〕，先朝驻跸行宫正殿以班瑞为名。其修葺行宫屋宇，并给官钱，毋得科率。 
鏺麦殿元丰四年八月，籍田司言，奉诏种水陆田于 
     
鏺麦殿前。 
打麦殿天头原批：「临安。」绍兴二年四月二十四日，上谓辅臣曰：「朕闻祖宗时，禁中有打麦殿。今朕于后圃令人引水灌畦种(种)重谷，示王政所先，亦欲知稼穑之艰难也。」
 方域 宋会要辑稿 方域三 阁 天章阁 
     
阁原无此题，据天头原批移入。
天章阁
     
绍熙五年闰十月九日，天章等阁状：「将来安奉今上皇帝藩邸旌节，两浙转运司合行雅饰，修换物件，并合用朱漆。青地金字牌二面，一面上题写太上皇帝藩邸旌节，一面上题写今上皇帝藩邸旌节。所有牌样制大小，乞令两浙转运司委官赴阁计会，合行换造对象，候毕日同时安挂。」从之。 
十日，天章等阁状：「勘会已降指挥，安穆皇后谥号改成穆皇后，安恭皇后谥号改成恭皇后，所有内中见崇奉安穆皇后、安恭皇后位牌各一座，并朱红漆卓子二只，乞行下两浙转运司依样制造。」
 方域 宋会要辑稿 方域三 阁 降真阁 
     
降真阁
东都大内次北广圣宫，天圣二年建长宁宫以奉三清玉皇道像，后安真宗御容于宫之降真阁。景佑二年改广圣宫。
 方域 宋会要辑稿 方域三 阁 延春阁 
     
延春阁
《京都杂录》：延春阁在东京大内走马楼。
 方域 宋会要辑稿 方域三 阁 迩英阁 延义阁 
     
迩英阁延义阁
二阁在崇政殿东、西，侍臣讲读之所。 
景佑二年正月二十八日癸丑，置写《无逸》篇于屏。 
三年正月乙巳，贾昌朝请辑经筵事为一书，诏以《迩英、延义二阁记注》为名。 
九月辛卯，诏辅臣至迩英阁观讲书。 
庆历四年，迩英阁出御书十三轴，凡三十五事。丁度等上《答迩英圣问》一卷。
 方域 宋会要辑稿 方域三 阁   阁 
     
 阁

熙宁元年二月十六日，大理寺言： 阁以详断法官兼监，欲专差检法官二员监之。
 方域 宋会要辑稿 方域三 阁 焕章阁 
     
焕章阁
淳熙十五年十一月九日，给事中、兼直学士院、兼实录院同修撰、兼侍读李巘等言：「已降指挥，编修高宗皇帝御集，依典故合建立阁名，令议定申尚书省取旨。巘等恭议，以焕章为名。」诏恭依，令学士院降诏。诏曰：「朕仰惟高宗皇帝恢广运之德，懋中兴之功。耆定群方，鼎新百度。制礼作乐，治具毕张；寝兵措刑，仁风大播。盖自缉熙之学，见乎经纬之文。扩斯道于精微之传，观众妙于尊明之养。凡敷言之是训，暨肆笔之成书，煟有洪辉，卓为丕宪。方始裒辑，将谨宝藏。载稽帝世之隆，无越尧章之焕，因揭名于层宇，仍列职于清厢。庶克奉承，用贻永久。其阁恭以『焕章』为名，置学士、直学士、待制、直阁。式循故实，以待贤才，其俾攸司，具着于令。」
 方域 宋会要辑稿 方域三 阁 华文阁 
     
华文阁
     
庆元二年八月十三日，中书门下省言：「孝宗皇帝阁以『华文』为名，乞于见今阁牌『焕章』字下添入二字，以『龙图天章宝文显谟徽猷敷文焕章华文之阁』一十八字为文。本阁应行移文字，并合添入。」诏依。
 方域 宋会要辑稿 方域三 阁 宝谟阁 
     
宝谟阁
嘉泰元年十一月十二日，诏曰：「朕惟昔在光宗，日新圣学。发于号令，雷风彰鼓舞之神；焕乎文章，云汉丽昭回之饰。钩画凛鸾龙之飞动，光芒灿珠璧以陆离。宜有袭藏，式严安奉。龟书阐瑞，交辉东壁之珍；虹彩凝祥，寅上西清之御。宝列羲图之秘，谟新禹命之承。冠以美名，揭于层宇。肃万灵之拥护，揜群玉之菁华。其阁恭以『宝谟』为名，置学士、直学士、待制、直阁，以待鸿儒，以昭燕翼。着于甲令，副在有司。」以吏部尚书、兼实录院修撰、兼侍讲袁说友等言袁：原作「表」，据《宋史》卷三八《宁宗纪》二改。：「已降指挥，令学士院、后省同实录院官议定光宗皇帝御集阁名，今恭议定，以『宝谟』为名。」故有是诏。 
熙宁元年二月十六日此条上原批：「 阁复，后校销。」，大理寺言：「 阁以详断法官兼监，欲专差检法官一员监之。」
 方域 宋会要辑稿 方域三 阁 显谟阁 
     
显谟阁
学士，建中靖国元年置，诏如三阁故事，序位在宝文阁学士之下；直学士，诏序位在宝文阁直学士之下；待制，诏序位在宝文阁待制之下。直阁，政和六年置。
 方域 宋会要辑稿 方域三 阁 仪凤阁 
     
仪凤阁
     
《京都杂录》东京大内仪凤、翔鸾二阁，景佑中有瑞竹生阁首。
 方域 宋会要辑稿 方域三 园 玉津园 
</div>
    <div class="pagination">
<a href="宋会要辑稿_page285.html">上一页</a><span>...</span><a href="宋会要辑稿_page281.html">281</a><a href="宋会要辑稿_page282.html">282</a><a href="宋会要辑稿_page283.html">283</a><a href="宋会要辑稿_page284.html">284</a><a href="宋会要辑稿_page285.html">285</a><span class="current-page">286</span><a href="宋会要辑稿_page287.html">287</a><a href="宋会要辑稿_page288.html">288</a><a href="宋会要辑稿_page289.html">289</a><a href="宋会要辑稿_page290.html">290</a><a href="宋会要辑稿_page291.html">291</a><span>...</span><a href="宋会要辑稿_page287.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
