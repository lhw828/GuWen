<!DOCTYPE html>
<html>
<head>
    <meta charset="UTF-8">
    <title>钦定续文献通考 - 第 177 页/共 455 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定续文献通考 - 第 177 页/共 455 页</h1>
    <div class="content">　　乐比声歌佾舞婆娑称彼玉爵酒防且多献享维终神听以和孝孙在位受福不那
　　彻馔雍和之曲
　　牷牲在俎稷黍在簠孝享多仪格我皇祖称歌进彻髦士膴膴孝孙受福以敷锡于下土
　　还宫安和之曲
　　犆享孔明物备礼成于昭在天以莫不聴神明【按会典作明神】即安维华寝是凭肇祀迄今百世祗承
　　宣庙英庙宪庙俱与仁庙同
　　孝庙迎神太和之曲
　　列祖垂统景运重熙于维孝皇敬徳允持用光于大烈化被【按史志作彼照防典改】烝黎专庙以享经礼攸宜俎豆式陈庶几来思
　　初献夀和之曲
　　粢盛孔蠲腯肥牷牲考鼓渊渊万舞跹跹清醑初酌对越在天明神居歆式昭厥防
　　亚献豫和之曲
　　祀事孔勤精意未分乐感凤仪礼防骏奔醖齐挹清载奠瑶尊神其格思福禄来臻
　　终献宁和之曲
　　乐舞既成献享维终明明对越弥笃其恭笃恭维何明徳是崇神之听之万福来同
　　彻馔雍和之曲
　　牲牢醴陈我享我将黍稷苹藻洁白馨香彻以告成降禧穰穰神锡无彊祐我万方
　　还宫安和之曲
　　礼享既洽神御聿兴庙寝煌煌以凭以宁维神匪遐上下在庭于寝孔安永底我烝民之生
　　武庙迎神太和之曲【按史志脱下四字照防典添】
　　列祖垂统景运重熙于维武皇昭徳敕威用剪除奸凶大业弗隳专庙以享经礼攸宜俎豆式陈庶几来思
　　三献及彻馔还宫俱与孝庙同
　　【臣】等谨按明防典直以睿庙六章列武庙前跻僖之逆史志正之
　　睿庙迎神太和之曲
　　于穆神皇秉徳凝道仁厚积累配于穹昊流庆显休萃于眇躬施于无穷以似以续以光绍我皇宗惟兹气始俎豆是供循厥典礼式敬式崇神其至止以鉴愚衷
　　初献夀和之曲
　　制帛牲牢庶羞芬膫玉戚朱干协于韶箫清醑在筵中情纒绵神之格思仪形僾然
　　亚献豫和之曲
　　瑶爵再陈侑以工歌籥舞跄跄八音谐和孝思肫肫感格圣灵致慤则存如闻其声
　　终献宁和之曲
　　仪式弗逾奠爵维三乐舞雍容以雅以南仰仁源徳泽岳崇海渊愿啓我子孙缉熙光明维两仪是参彻馔雍和之曲
　　嘉馔甘只亦既歆只登歌迅彻敬终维始惟神孔昭赉永成于孝矣
　　还宫安和之曲
　　幽显莫测神之无方祀事既成神返诸帝乡申发休祥俾【按俾字史志脱照防典】防嗣蕃昌宜君兮宜王厯世无彊
　　嘉靖十五年定九庙时祫乐章
　　孟夏迎神太和之曲
　　序届夏首兮风气薰礼严时祫兮戞击钟鼖迎羣主来合享交歆于皇列圣正南面以申崇报皇勲初献夀和之曲
　　瞻曙色方昕仰列圣在上奠金觥而捧币纹小孙执盈兮敢不惧慇
　　亚献豫和之曲
　　思皇祖仰圣神来列主防太宸时祫修循古伦惟圣鉴歆愚孙忱恂
　　终献宁和之曲
　　齐醴清兮麦熟新笾豆洁兮孝念申仰祖功兮宗徳愿降祐兮后人
　　彻馔雍和之曲
　　乐终兮礼成告玉振兮讫金声彻之弗违以肃精诚还宫安和之曲
　　三献就兮祖宗鉴享一诚露兮念维长思弗尽兮思弗忘深荷徳泽之启佑小孙惟愿以余光神返宫永安保家国益昌
　　孟秋迎神太和之曲
　　时兮孟秋火西流感时毖祀兮爽气回喜金风兮飘来仰祖宗兮永慕哉秋祫是举兮希鉴歆小孙恭迓兮捧素裁
　　初献夀和之曲
　　皇祖降筵列圣灵聫执事恐蹎乐舞蹁跹小孙捧盈兮敢弗防
　　亚献豫和之曲
　　再酌兮玉浆洁浄兮馨香祖宗垂享兮锡允昌万嵗兮此礼行
　　终献宁和之曲
　　进酒三觥歌舞雍韺钟鼓轰铮皇祖列圣永享愚诚彻馔雍和之曲
　　秋尝是举稌黍丰农三献既周圣灵显容小孙时思恩徳兮惟
　　还宫安和之曲
　　仰皇祖兮圣神功祀典陈兮报莫穷尝祫告竣鸾驭旋宫皇灵在天主在室万陟降何有终
　　孟冬迎神太和之曲
　　时兮孟冬凛以凄感时毖祀兮气潜回遡朔风兮北来仰祖宗兮永慕哉冬祫是举兮希鉴歆小孙恭迓兮捧素裁
　　三献俱同孟秋
　　彻馔雍和之曲
　　冬烝是举俎豆维丰三献既周圣灵显容小孙时思恩徳兮惟
　　还宫同孟秋但改尝祫为烝祫
　　嘉靖十五年定大祫乐章
　　迎神太和之曲
　　仰庆源兮大发祥惟世徳兮深长时惟嵗残大祫洪张祖宗圣神明明皇皇遥瞻兮顿首世徳兮何以忘初献夀和之曲
　　神之格兮慰我思慰我思兮捧玉巵捧来前兮栗栗仰歆纳兮是幸已而
　　亚献豫和之曲
　　再举瑶浆乐舞羣张小孙在位陪助贤良百工罗从大礼肃将惟我祖宗显锡恩光
　　终献宁和之曲
　　思祖功兮深长景宗徳兮馨香报嵗事之既成兮典则先王惟功徳之莫报兮何以量
　　彻馔雍和之曲
　　三酌既终一诚感通仰圣灵兮居歆万禩是举兮庶乎酬报之衷
　　还宫安和之曲
　　显兮幽兮神运无迹神运无迹兮化无方灵返天兮主返室愿神功圣徳兮啓佑无终【按终字于韵不叶疑误】元孙拜送兮以谢以祈
　　嘉靖十年定大禘乐章
　　迎神元和之曲
　　于维皇祖肇创丕基钟祥有自曰本先之奄有万方作之君师追报宜隆以申孝思瞻望稽首介我休禧初献夀和之曲
　　木有本兮水有源人本祖兮物本天思报徳兮礼莫先仰希鉴兮敢弗防
　　亚献仁和之曲
　　中觞载升于此瑶觥小孙奉前愿歆其诚乐舞在列庶职在庭祖鉴孔昭锡祐攸亨【按史志误作享照防典改】
　　终献徳和之曲
　　于维兮先祖延庆兮深髙追报兮曷能三进兮香醪彻馔太和之曲
　　芬兮豆洁兮黍粢祖垂歆享彻乎敢迟【按史志误作违照防典改】礼云告备以讫陈词永裕后人亿世丕而
　　送神永和之曲
　　禘祀兮具张佳气兮郁昂皇灵锡纳兮喜将一诚通兮万载昌祈鉴祐兮天下康仰源仁浩徳兮曷以量小孙顿首兮以望遥瞻冉冉兮圣灵皇皇
　　嘉靖二年御制改题兴献帝家庙祭告乐章
　　迎神太和之曲
　　秉徳奉藩仁孝谦恭委祉冲人入绍大宗故国绵邈新此閟宫以安明灵万世攸崇祀事孔严精神感通来格洋洋风云景从
　　初献夀和之曲
　　明灵在天陟降于庭声容肃然顾兹尝烝舞以八佾庶将其诚于万斯年禋祀永【按王圻续通考作承】承
　　亚献豫和之曲
　　裳衣既设笾豆更新惟祭之丰至养莫伸再酌清酤以荐明禋有秩斯祜锡我后人
　　终献宁和之曲
　　荷勤劳以生深恩罔极举追崇之典万舞有奕礼以三成防恭无斁江汉汤汤延我世泽
　　彻馔雍和之曲
　　菲荐具陈既歆既享敬彻不迟顾瞻下上濯濯厥灵式慰遐想嘏告以慈锡之景贶
　　还宫安和之曲
　　倏来忽往神化无方风驭云軿返于帝乡祥光奕奕旌斾央央衣冠在庙孝思不忘
　　嘉靖五年御制世庙乐章
　　迎神永和之曲
　　初献清和之曲
</div>
    <div class="pagination">
<a href="钦定续文献通考_page176.html">上一页</a><span>...</span><a href="钦定续文献通考_page172.html">172</a><a href="钦定续文献通考_page173.html">173</a><a href="钦定续文献通考_page174.html">174</a><a href="钦定续文献通考_page175.html">175</a><a href="钦定续文献通考_page176.html">176</a><span class="current-page">177</span><a href="钦定续文献通考_page178.html">178</a><a href="钦定续文献通考_page179.html">179</a><a href="钦定续文献通考_page180.html">180</a><a href="钦定续文献通考_page181.html">181</a><a href="钦定续文献通考_page182.html">182</a><span>...</span><a href="钦定续文献通考_page178.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
