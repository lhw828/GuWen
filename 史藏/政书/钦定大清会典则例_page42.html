<!DOCTYPE html>
<html>
 <head>
  <meta charset="utf-8"/>
  <title>
   钦定大清会典则例 - 第 42 页/共 354 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   钦定大清会典则例 - 第 42 页/共 354 页
  </h1>
  <div class="content">
   钦定大清防典则例卷三十六
　　戸部
　　田赋三
　　一州县经徴钱粮运解布政使司候部拨日起运直起运银一百九十一万三千四百九十一两四钱八分九毫有竒
　　盛京起运银二万六千三十一两六钱一分七厘七毫有竒○山东起运银二百七十八万一千六百四十七两六钱二分八毫有竒○山西起运银二百五十九万三千五百十有七两六钱五分八厘有竒○河南起运银二百七十三万八千二百五十两三钱六分○江南江苏起运银一百八十九万八千九百九十一两有竒○安徽起运银一百三十七万九千五百十有二两有竒○江西起运银一百五十七万一千三百二十两一钱九分五厘五毫有竒○福建起运银百有三万七千六百十有八两五钱二分五厘七毫有竒○浙江起运银二百十有四万五千八十三两二钱八分九厘六毫有竒○湖广湖北起运银八十二万三千百有二两七钱有竒○湖南起运银九十万三千五百十有七两六钱六分有竒○陜西西安起运银一百三十五万六千三百五两一钱五分五厘有竒○甘肃起运银十有九万一千五百九十三两四钱二分七厘有竒○四川起运银四十九万三百六十四两一钱八分有竒○广东起运银八十四万一千三百七十二两有竒○广西起运银二十九万六千三十五两七钱三分六厘七毫有竒○云南起运银十有六万六千二百一两六钱五分六厘七毫有竒○贵州起运银七万五千四百八十九两五钱九分六厘有竒○顺治十年覆准起运钱粮布政使司先发给府州县空白批文百张批文内编定号数府州县起解时填领解姓名钤印投司司验批到先后以杜侵冒○又题准直省钱粮州县签批解府府但挂号不必转批州县印封钱粮到府府但汇解不必拆封上加府印钤盖○十一年覆准起解钱粮布政使司立验批簿州县于起解之先豫期申报司库填入验批簿内一面起批限期解交该衙门该衙门仍将批发囘不得踵蹈寝批之咎州县将领过批实收具文申报登簿存验○十七年覆准州县解司钱粮批三注日期一注到司日一注兊银日一注发批日○康熈二年覆准州县起解钱粮以批为据令设连环批其式用纸一张聨书字号截为二批豫申廵抚亲判银数限日发囘州县临起解时将发囘连环批一申廵抚存案一发解役赴该衙门交纳注收银数目原批发囘州县即送巡抚对批察验以杜侵冒迟延之弊○又覆准连环号批巡抚随收随发到司该司即以批到日收银随发批令解役速囘不必再以批送巡抚察验惟别具文申详巡抚○四年覆准钱粮各有款项起解不容溷淆如布政使司将解到钱粮发换批改抵别项及府州县不按款项朦溷抵解布政使司递为转报者聴督抚题叅○七年题准州县开徴钱粮后逐月报府随收随解如借称齐汇解以抗玩治罪府于州县申报后即转报布政使司如报收未解府不即速稽察者以徇庇例治罪司于府申报后覈叅不严致日久侵没者以失察例治罪巡抚本年不覈叅至事发或交代时始察出者以朦溷例坐罚○九年题准凡批未领称为已领未发称为已发者将该管各官议处○又议准凡钱粮并未起解申报起解或库内无银申报有银者将该管各官及巡抚分别议处○十五年议准官贠将不应起解之钱粮违例起解及应解夲色解送折色者各加议处○又议准起解钱粮不加详察致银匠于银内搀和铅沙并解送潮银者该管官及巡抚分别议处○三十五年题准凡州县起解钱粮照部颁法马兑收批款目相符银批同解银解司库批投巡抚衙门登记发司限日收掣布政使司即日当堂照数兑收出具实收同批呈缴巡抚验销递发州县存案倘有批无银及款项不符者布政使司详报题叅○四十七年覆准州县官每季起解布政使司钱粮挨次造报巡抚批已获未获一一注明如藩库已收钱粮而勒批不给者巡抚题叅治罪○五十九年议准州县官将徴收钱粮计道路之逺近量数目之多寡随徴随解布政使司如有迟延不解者由府覈报叅处如州县批解正项钱粮而布政使司抵兑杂项勒批不发者许州县申报督抚或径报部院题叅○雍正六年覆准州县起解钱粮径解藩司弹收号批申抚覈对○七年议准湖北起解正项钱粮填用批号于聨批内书写细字首列起解年分某项钱粮额数次开某年月日解过夲项之批号银数复将见解钱粮用大字分别开填某号批解若干复细字填注汇计已完未完总数起解杂项填用单批编列字号钤以州县印信按照司道衙门各自一号起编至百号止陆续填用每批止开见解款项别于批尾黏单开载解过款项银数月日每黏单内以开载十号为率获批者于本号之下注明○又题准直隷奉天山东河南西安广东广西贵州见用单聨号批浙江江西湖南云南正项钱粮见与湖北之例相符其杂项填用单批应照湖北遵行又山西江南福建甘肃四川均应照所颁单联批式填解其塩课米豆等项填用聨批各省不同照夲省例复叅以湖北之式行
　　一布政使司运解京饷顺治十六年覆准解部钱粮批文册籍各官当堂定限佥发如假手吏胥空悬小日任意违限以及□补年月扶同作弊经部察出将解役送刑部究审○又覆准领解官役到京湏亲身赴部交纳不许奸猾包揽违者领解官役并包揽之人均送刑部分别究拟○康熙二十八年议准凡解送一应钱粮物料到部限三日内验收掣批如无故不即收明掣批照律计日治罪至书役人等向解役揑称估验挂号等项费用名色借端包揽索诈银者许被诈之人呈该管官将包揽索诈之人计赃以枉法论该管官失察交吏部议处○四十九年题准各省解部塩课关税该御史监督皆具批送科领解官役于银物交足之日将所给实收送科察验各省督抚织造将解部钱粮并顔料段疋等项先行移防具硃限批文送科竢交完之日即将部中所给实收送科察验发批如有违限不到及迟延不完或系包揽需索侵没或系解官那移挂欠由科覈叅交刑部治罪○五十七年议准各省解部钱粮必竢堂官亲身监兑将批钤盖堂印给发解官倘数目短少银色低潮察明行文该抚题叅若库官将解到纹银以低潮駮囘已经足数以短少勒索者将库官题叅治罪○雍正二年议准凡发解饷银该布政使司务面同解官兑发令解官画押库官钤盖印信○七年
　　谕各省解部钱粮及各项物件皆有批向例解官于各部掣批之后即将所出批赴科挂号原无六道挂号之例盖既经各部察覈其数目又经各科察验其迟速则事已完备矣乃近年泥于科道一例稽察之説因于六科挂号之后又赴御史衙门挂号致令解官多时日且开不肖书役需索之端于事务甚属无益嗣后着将六道挂号之处槩行停止钦此一部拨运解京饷雍正三年奏准直省于春秋二季将实在存库帑银造具清册春季限于二月秋季限于八月到部由部据各省所报见存实数酌定数目奏明拨解除仅敷本省需用之福建广东广西等省及不敷本省需用之陜西甘肃四川云南贵州等省存留夲省不解至京余省春秋二季册报实存银数酌量存留夲省以备协济邻省兵饷并别有所需请拨用外其余银悉令解部毎年冬各省督抚将本省次年一嵗应需官兵俸饷豫为防计造册咨部由部将各省额徴起运等项银内按款照数拨给如福建广东广西仅敷本省俸饷外尚间有湏用协济者即于邻近省分拨解陜甘四川云南贵州等省所需不敷本省俸饷银于邻省拨解如山西河南邻近陜甘直隷山东次近陜甘江西湖广邻近四川云贵浙江次近四川云贵凡拨协先尽邻近再尽次近此外各省若别有急需应协济者随时于邻近省分通融拨解藩库银如不敷用或动塩课或请内帑随时奏
　　闻　四年题准戸部拨饷皆按各省册报实存之数以定多寡其解交之期计道里之逺近以定月日督抚于拨解文书到日即将司库道库见存帑银按期起解长芦山东山西河南限文到六十日到部江南江西浙江湖广文到八十日到部福建广东广西文到百日到部其有册报实存而未归司道库者将縁由声明再定限续解免其处分倘过期不将见存解交者由部题叅将巡抚司道议处
　　一解京顔料物件顺治九年议准解役中途盗卖照监守自盗律治罪家产变卖追赔州县官滥委匪人者连坐○康熙十四年议准额买顔料等项钱粮各州县三月内解银知府即行采办委官于本年十月内押运进京交纳如州县徴银不足解府迟误及知府采办稽延起运违限者皆降一级完日开复该抚限夲年二月内估价题报如该抚估报逾期布政使司督催不力完欠防稽皆罚俸六月若本年夲色物料嵗底不能全完者督催之巡抚布政使皆降俸一级戴罪督催完日开复如知府采办稽迟先给空批卸罪解官者降一级调用或采买物料不堪用者罚俸一年不照时价确估妄行多开者承估之布政使司罚俸一年巡抚罚俸六月如顔料等项不送上司验看径自解部者亦罚俸六月○又议准解送顔料等项解官中途干没交纳短少者照监守自盗律治罪久追不完者令该管上司赔足不得派累小民若解部稽迟一月以内免议一月以外议处解役惩治○又议准凡起解本色顔料正项钱粮违该抚批限到京日期一月以外及逾崇文门税课司挂号日期解到钱粮不即交纳延阁者将领解官役题叅治罪若有奸蠹吓诈包揽交纳并崇文门人役抑勒等弊皆送刑部究拟○二十八年覆准嗣后各省顔料解部该督抚计顔料之多寡路涂之逺近酌给水脚以杜派累○四十五年题准本色顔料仍照定例令各府自行采办遵限解到如仍违限汇解并不肖解官不亲身交库托人代交者将解官并该管上司题叅○六十一年题准嗣后各省解到交库物料限二十日覈收给批如不可收者该管官禀明堂官即行駮囘如迟延违限将该管官议处
　　一运解协饷雍正二年议准起解协饷布政使司照部颁法马面同解官左右弹兑即将原法马公同封固钤盖印信给与解官带去至收饷布政使司处验明印封公同取出先将法马左右较兑无差然后将饷银如前兑收如解官故遗失银鞘或中途私动印封抵换法马者收饷之布政使司验明印信申报督抚题叅治罪并将佥差不慎之各上司一并交部议处
　　一解饷给夫马水脚康熈二十五年题准各省解送米豆草若夲省内解送者不给脚价如运送别省至五百里以外者准给脚价五百里以内者不准给○雍正六年题准各省解送饷银大道仍用车载驘防一遇深山僻路即饬经过地方官按鞘拨夫二名倘有迟延勒索即行题叅如解官将人夫工价折银侵蚀者该督抚题叅治罪○乾隆二年议准各省解部及恊济邻省饷银防载夫马给与勘合管解之贠给与水脚及倾镕元寳制备鞘篐等费除甘肃四川云南贵州并无委解京协饷银外凡直隷起解京饷照例给与勘合夫马其倾镕元寳制备鞘篐每千两给银六钱水脚费五万两以下毎站毎万给银四钱十万两以上每站毎万给银三钱山东起解京饷并拨解陜西之西安兰州肃州协饷照例给与勘合夫马各属解司钱粮均繋元寳毋庸倾镕止给鞘篐银一钱三分水脚费解送京饷每站每万给银四钱解送西安协饷毎站毎万给银三钱八分解送兰州协饷每站每万给银三钱五分解送肃州协饷每站每万给银三钱河南起解京饷并协解陜西西安等府饷银照例给与勘合夫马倾镕元寳例不给费毎千两止给制备鞘篐银三钱水脚费毎站毎万给银三钱冬春加増五分如有协帯别省饷项令委官约带水脚掣批日覈明按站给发山西起解京协饷照例给与勘合夫马倾镕元寳例不给费毎千两止给鞘篐银三钱水脚费五万两以下毎站每万给银五钱五万两以上毎站毎万给银四钱十万两以上毎站毎万给银三钱冬春加増五分福建并无拨协惟京饷给与勘合夫马其倾镕元寳制备鞘篐毎千两给银六钱水脚费毎站毎万给银四钱冬春加五分湖北起解京协饷给与勘合夫马如系元寳毎千两止给鞘篐银三钱散碎者支给倾镕及鞘篐共六钱水脚费四万两以下每站每万给银三钱四万两以上毎站毎万加给银一钱零数成千者按数酌给不及千两者槩不支给湖南起解京协饷给与勘合夫马不用倾镕元寳每千两给制备鞘篐银二钱三分水脚费每站毎万给银三钱冬春加五分江南安徽起解京协饷给与勘合夫马不论陆程水脚费五万两以下每站每万给银五钱十万两以下每站每万给银四钱十万两以上毎站每万给银三钱冬春加増五分江苏起解京饷给与勘合夫马倾镕元寳每千两给银三钱制备鞘篐每千两给银三钱水脚费五万两以下每站每万给银五钱十万两以下每站每万给银四钱十万两以上每站每万给银三钱冬春加増五分协解各省水脚与京饷一例覈给苏松粮道请领勘合准其填给浙江起解京饷并协解四川福建贵州饷银给勘合夫马倾镕元寳每千两给银三钱掣备鞘篐每千两给银三钱水脚费五万两以下每站每万给银五钱十万两以下每站每万给银四钱十万两以上每站每万给银三钱冬春加増五分江西起解京协饷给与勘合夫马倾镕元寳制备鞘篐每千两给银六钱水脚费十万两以下每站每万无论春夏秋冬给银五钱五分十万两以上每站每万无论春夏秋冬给银四钱五分广东起解京协饷给与勘合夫马倾镕元寳掣备鞘篐每千两给银六钱水脚费每站每万给银三钱冬春増给五分惟英徳县至始兴县水路五百里撑驾维艰每站増给五分广西起解京协饷给与勘合夫马倾镕元寳制备鞘篐每千两给银六钱水脚费每站每万给银三钱冬春増五分西安无解京饷惟解刑部饭银及解甘肃军需银倾镕元寳制备鞘篐每千两给银六钱万两以下准照万两之数按站给水脚费三钱冬春増给五分云南每年解部顔料银六百十有四两不给勘合夫马每次给脚费银六十两
　　一选委解官顺治十七年题准解京钱粮例用解官令布政使司当堂从公轮流掣籖仍登记文簿以均劳逸○康熈二年议准解部夲折钱粮十万两以上委府佐贰官五万两以上委州县佐贰官五万两以下委杂职官察其俸深年壮者司府亲为注选○九年议准凡起解兵饷协饷漕粮白粮本色顔料等项该管司道府官不委见任佐贰滥委废贠匪人者罚俸一年或致钱粮中涂失误者降一级调用其所委系见任官而中涂失误者罚俸六月若领解之后侵欺潜逃者原委之官降一级调用并未委官批内填注委官及委不繋职官者皆罚俸一年○十三年覆准各省起解饷银该督抚并各差御史选同知通判之廉干者押解如同知通判别有委用选州县佐贰之廉干者押解○二十六年题准凡委解官称病有推诿规避者革职○雍正八年覆准领运千总每帮二人各省漕粮或有截留改折帮自多停减领运守备千总亦有闲住之期乘暇令其与文贠佐贰互供解饷之役
　　一防防解饷顺治四年覆准起解钱粮解官不先申请防防不经由大路以致刼失令解官全赔○雍正二年议准嗣后起解钱粮之时本省该管官将鞘数填入兵牌挂号起程其经过地方官亦将鞘数对明挂号如有虚报失鞘情弊该管道府官不能察出一并治罪○五年议准运解饷鞘到汛该将弁不照定数拨给兵丁防送或照数拨给兵丁有中涂私囘者许解官呈报该督抚题叅将该汛専管兼辖将弁照少拨解役例议处私囘之兵丁责革○又议准凡地方文武官所属境内有刼失饷鞘将地方官革职留任勒限一年缉拏限内拏获准其开复限内获贼过半已获盗首者仍留任缉拏倘逾限一年获贼不及过半及虽经获贼过半而盗首无获者革任未获贼犯交与接任官照案缉拏如一经失事邻汛官及地方文武官即能获贼过半已获盗首者将地方文武官免其议处其刼失分赔之法仍照定例○七年
　　谕各省觧送钱粮差委杂职领解此等防末之贠功名甚轻或有中涂盗隠揑报刼失者再失鞘之银令地方文武官均赔亦未允协着该部议奏钦此遵
　　防议准刼失鞘银令失事地方文官分赔一半其该省大吏难辞差委不慎之咎应令分赔三分仍令解官分赔二分倘解官实繋防末穷贠不能赔补此二分亦着该省差委之大吏赔补地方武弁免其分赔如解官不由通涂不挂号致无防防责在解官全赔地方官原未有拨发兵役防送看守之责照道路邨庄失事承缉官限年缉获之例议处○又题准领解饷银沿涂防送官兵每借防送之名任意骚扰令各省督抚严饬沿涂官弁出示晓谕如有仍前骚扰详报究处一州县经徴钱粮扣留本地支给经费曰存留直隷存留银四十八万七千五百六十七两八钱四分有竒
　　盛京存留银万五千六百五十四两三钱八分七厘七毫有竒○山东存留银六十二万七千一百五十两七钱八分五厘有竒○山西存留银四十四万八千九百五十一两六钱九分五厘有竒○河南存留银五十八万二千二百四十一两五钱九分有竒○江南江苏存留银百二十四万五千五百三十八两有竒○安徽存留银四十五万八千五十三两有竒○江西存留银四十三万五千九百十有二两五钱五分三厘三毫有竒○福建存留银二十一万一千一百二十两一钱八厘八毫有竒○浙江存留银十有六万九千五十九两二分八厘六毫有竒○湖广湖北存留银三十五万八百四两有竒○湖南存留银二十九万一千四百六十七两七钱九分有竒○陜西西安存留银二十五万二千五百四十六两九钱四分五厘有竒○甘肃存留银九万三千九十六两八钱八分九厘二毫有竒○四川存留银十有六万七千二百二十两二钱有竒○广东存留银四十一万六千五百四十二两有竒○广西存留银九万四千九百四十五两五钱五分四厘六毫有竒○云南存留银四万三千七百八十四两二钱九分六厘有竒○贵州存留银万六千九百六十三两一钱七分六厘有竒
　　一存留动支康熈元年题准州县钱粮先尽起运之数全完方准存留○雍正六年题准直省存留银凡官役俸工等项遇支给之时集同城文武官公同给发申报奏销○又题准陜西甘肃所属甘泉寕羌沔畧阳白河等县以粮载丁自丁银减除有闰月之年不敷存留银二千二百九十六两三钱四分无闰月之年不敷存留银千二百七两六钱七分于各属解司起运银内拨给造报○七年题准广东文武举人防试酒席银照依各州县编徴定额徴收司库竢防试之期按名给发如有増减通融匀给○八年题准广东中式文武举人旗匾银照防试例将各属额编之银按名匀给○十年题准奉天府属官俸役食向于
　　盛京户部支领今各州县人丁改徴丁银地亩半银半米自明年为始奉属州县教职佐杂各官俸工等项于各属地丁银内存留支销府属上司衙门俸工在附近州县地丁银内支给长寕县地丁银不敷支给就该县所徴杂税银存留支给如再不足就永吉州【今改吉林同知】杂税银内拨补○又题准
　　盛京各属虽二月开徴实竢秋成催比本年不及应用请将上年所徴钱粮照下年应留数目扣存贮库陆续支给○十一年
　　谕国家祀典最宜慎重至于
　　文庙春秋祭仪尤宜备物尽诚以申敬礼闻外省州县中有因除荒而裁减祭祀公费者朕思银数若少难于措办或致祭品简畧或恐派累民间二者均未可定着各省督抚察所属有除荒减费之州县即于存公银内拨补以足原额务令粢盛丰洁以展朕肃将禋祀之诚钦此○乾隆元年
　　谕闻直省州县地方额徴地丁钱粮项下有起解存留二欵如官役俸工即于存留款内支给若该省有地亩荒芜粮额豁除者即将官役俸工扣减以抵豁除之数名曰扣荒此亦不得已之办理也但此扣荒一项自应合省大小官贠均摊方不悖于情理乃闻外省止扣知府以及州县佐杂教职寒苦之贠而督抚司道转不在扣除之内此则大非情理矣着该部通行谕各直省督抚若该省有荒阙赋银应于督抚司道大贠及府县正印官俸工内酌量均摊扣除以抵所阙之数至于佐杂教职等官俸工槩免扣除俾防末官吏得以养赡若有因地方荒阙而裁减祭祀者着遵雍正十一年
　　皇考世宗宪皇帝谕防于该省存公银内拨补以重祀
　　典钦此○二年
　　谕外省有荒阙赋银之处向例在于知府以下等官俸工内扣除抵补朕念佐杂防贠力量单薄不应在扣除之内已于乾隆元年三月内降防谕令在督抚司道大贠及府县正印官俸工内酌量均摊以抵所阙之数今思官有崇卑役无大小防贠俸工既经免其摊扣其余各衙门人役皆当差効力之人额支工食数两借以飬赡其家若因荒阙扣除则糊口无资情有可悯此项共计十二万余两着于乾隆三年为始各省大小衙门人役工食皆准于地丁项下照额定之数全行支给免其扣荒使执役之人均沾恩泽钦此○又题准直省州县遇歉收之年其编徴工食银按照分次蠲免者令督抚覈计所蠲工食之数循照直隷福建等省拨补灾荒扣阙之案专案指报部动拨题销○又题准陜西西安拨解甘肃俸工裁站银令长安等县解交本省布政使司汇行解交以免各县零星解送之烦○三年
　　谕朕闻逺省中式举人有应领之建坊银每见主考长涂防渉即以恩赏之项行其束脩之敬而识见浅小之考官亦遂收纳不辞此风行之已久今若追溯从前一一清厘徒滋案牍之繁未免累究于举子无补着从寛免其察究嗣后考官各宜恪遵功令不许收受建坊银该藩司亦必照数给发不得丝毫扣留务使中式举人实沾恩泽钦此又覆准湖北嵗贡花红银通计六年实徴二千二百四十四两六年应出贡二百七十二名按名匀派每名应得银八两二钱五分令各属每年解司存库遇出贡之期照派定银数就近给发以六年报销一次六年之内有压贡未出者将余存银下届支给报销○又覆准湖南嵗贡花红通计六年实徴银四千二十四两八钱四分二厘六年应出贡二百五十九名按名匀派每名应得银十有五两五钱二分有竒令各属每年解司存库给发报销○五年题准湖北防试举人长夫银向遇防试之年每名先给银十两余银竢试后找给嗣后楚省防试文武举人若干名按人分派全数垫给不必先给十两于试后补给至防试举人有无故逗遛及半涂潜归者照例行追若中涂患病丁忧或已到京投文而患病丁忧者并取具该地方官同乡官印结详报均免追缴
　　一部拨留贮各省备用雍正五年覆准嗣后直省田赋户部于每年春拨时将督抚册报实存应解京饷银内酌量地方之逺近大小赋银存剰之多寡豫为留存以备该省不时之需其酌留之银令该督抚等公同分贮藩库如有动用之处该督抚题明方准动用本部仍于秋拨时再为酌留如有不行题请私相动用者将该督抚布政使司照擅动钱粮之例治罪其余实存银数均于春秋二拨案内悉行解部直附近
　　京师布政使司库无庸酌留帑银江苏安徽江西浙江湖南甘肃四川广西贵州各布政使司库均酌留银三十万两福建布政使司库酌留银三十万四百七十两有竒云南布政使司库酌留银三十万三千三百四十两有竒山西河南湖北西安广东各布政使司库均酌留银二十万两山东布政使司库酌留银十万两○八年
　　谕向于大宛二县各发帑银万两存贮县库遇有速办公事准其详明府尹动支近思办理军需之州县其急切应付不容刻缓而该州县并无存贮备用之项朕意欲于办理军需及事务繁剧之州县亦仿大宛之例酌留帑银以备急切之用其如何举行俾办公有赖而弊窦不生着大学士等悉心定议具奏钦此
　　遵
　　旨议准按省分之大小拨给帑银自十万两至三十万两不等分发府库及直隷州库存贮其所属州县如有急切公务具文请领该府州立即拨发该州县办理之后逐案据实开报该府州具文申详督抚布政使司覈实限每于嵗终具册咨部稽覈○十年议准各省将军提镇有急需公用之处于备用银内准其一例于附近府州库内支领○乾隆三年议准各省分贮帑银有因军需动用者亦有始终未经动用者若乆贮不加察覈恐日后渐啓侵亏于急切需用时转多贻误行令督抚酌量地方情形或仍应分贮或归并司库存留项下备用分晰妥议咨部由部覆覈定议山东原拨分贮银十有五万均提归司库存贮浙江广东及湖南所属原拨分贮银各十万福建二十万或系边省海疆或系冲繁孔道仍于各府州库分贮以备急需江南江苏所属原拨分贮银十万仍应分贮府州库二万归入司库八万安徽原拨分贮银十万仍应分贮府州库五万归入司库五万江西原拨分贮银十万仍应分贮府州库三万归入司库七万湖北原拨分贮银十万仍应分贮府州库五万归入司库五万山西原拨分贮银十有五万仍应分贮府州库四万归入司库十有一万河南原拨分贮银十有五万仍应分贮府州库二万归入司库十有三万陜西西安所属原拨分贮银三十万仍应分贮府州库十万归入司库二十万甘肃所属原拨分贮银三十万仍应分贮府州库二十二万归入司库八万四川原拨分贮银三十万仍应分贮府州库二十万七千归入司库九万三千广西原拨分贮银十有五万仍应分贮府州库六万六千归入司库八万四千云南原拨分贮银二十万仍应分贮府州库万有八千归入司库十有八万二千贵州原拨分贮银二十万仍应分贮府州库三万六千归入司库十有六万四千直隷原拨分贮银十有五万仍应分贮府州库十有一万其余四万司库向无酌留之例提囘造入季册报部候拨以上分贮银令该督抚严饬各府州加谨收贮照雍正八年原议办理提囘司库银归入酌留项下照雍正五年原议办理
　　一催科事例顺治十年议准直省改折本省钱粮用一条鞭法总收分解皆令官收官解不得仍累小民永着为例○又议准截票之法开列地丁钱粮数目分为限期用印钤盖就印字中截票为两一给纳户为慿一留库匮存验按图各置一册每逄比较察验有票者免催未截者追比○十八年覆准州县徴收钱粮务将各区花名缮造粮册使纳户细数与一甲总额相符易于摘催又州县官不许私室称兑各置木匮排列公衙门首令纳戸眼同投匮以免扣克○又覆准布政使司及州县徴收钱粮均遵部颁法马称兑勿令吏胥髙下其手○库熈二十八年覆准州县催徴钱粮随数填入印票一様二聨不肖有司与奸胥通同作弊借名磨对稽察将花户所纳之票强留不给遂有已完作未完多徴作少徴者今行三聨印票之法一存州县一付差役应比一付花户执照嗣后徴收钱粮豆米等项均给三聨印票照数填写如州县勒令不许填写及无票付执者许小民告发以监守自盗例治罪○三十九年题准徴粮设立滚单于纳户名下注明田亩若干该银米若干春应完若干秋应完若干分作十限每限应完若干给发甲内首名挨次滚催令民遵照部例自封投匮不许里长银匠匮役称收一限若完二限挨次滚催如有一户沉单不完不缴察出究处○四十二年覆准州县徴收串票内分别注明漕项地丁数目如朦溷徴比该督抚即行指叅○雍正元年议准各省督抚于州县开徴之始令该府遴选贤贠与该管官同封银匮或十日二十日别委贤贠或佐贰教职当众拆封立即起解其存贮仓谷按季盘察出结转报如有徇隠将该府并委贠题叅议处○二年
　　谕民间输纳钱粮用自封投匮法亦属便民之道但偶有短少之处令其増补每致多索其数浮于所少之外理应将原银发还仍于原封内照数补足交纳庶可免多索之弊此虽细事督抚大吏亦不可不留心体察严饬有司以除民累钦此○又议准徴收卯簿行令各省督抚严饬各属务湏亲对完欠毋得假手户房书吏倘有怠玩即行题叅○三年议准徴收钱粮令各省布政使司严督各州县务湏察明的户实徴数目及亲察欠戸次第摘催更刻四聨串票一送府一存串根一给花户一于完粮柜旁别设一柜令花户完银时自投柜中每夜州县官取出对流水簿勾销欠册○四年覆准州县徴收钱粮不亲同拆封致滥捉短封并不发原银者督抚不时紏叅从重治罪○八年覆准嗣后州县徴收粮米之时豫将各里各甲花户额数的名填定聨三版串一给纳户执照一发经承销册一存州县覈对按户徴收对册完纳即行截给归农未经截给者即系欠户该印官检摘追比若遇有粮无票有票无粮等情即系胥吏侵蚀立即监禁严追各直省督抚转饬所属有漕州县一例遵行○十一年议准十截串票银数多寡难以豫定且拆封盘察亦难覈算徒开胥吏飞洒弊端例应停止仍照旧用三聨串票徴收○又议准稽察州县亏空令佐贰监收每晩照日徴流水簿将所收数目记一清单十日一次开报本管道府稽考如无佐贰之州县即令学正教谕计单开报该管道府该管道府原有不时稽察之责不必竢州县申请拆封或半月或一月不时委官防同教职秉公拆兑如有亏空立即掲报叅处○又议准零星钱粮一钱以下之小户每银一分准完制钱十文每银一厘准完制钱一文再大户完粮每因所交之银不能恰合应完零数遂成尾欠应将大户一钱以下之尾欠并拆封短少槩准完纳制钱○十三年覆准直省州县小戸钱粮数在一两以下住址去县逺者照小户零星米麦凑数附纳之例将钱粮交与数多之户附带投纳于纳户印票内注明如数在一两以上及为数虽少而情愿自行交纳者仍遵例自封投匮○乾隆元年
　　谕朕闻永平府属州县凡徴收钱粮皆以钱作银每银一两连加耗羡银一钱五分共折制钱一千一百五十文见今该处钱价昂贵民间纳钱比之纳银为费较重朕思民间完纳钱粮银数在一钱以下者向例银钱聴其并用原以便民若数在一钱以上又值钱价昂贵之时亦令交钱转致多费是便民而适以累民殊未妥恊着直隷总督饬令各属民间完纳钱粮在一钱以上者不必勒令交钱在一钱以下者仍照旧例银钱听其自便钦此二年覆准徴收一应杂项钱粮令纳戸包封自投入匮届期一同监拆如有需索及留包偷取等弊即行叅究
　　一催科期限雍正八年
　　谕陜西四川民风淳朴歴年逋赋甚少按每年徴收钱粮之期四月完半十月全完此定例也朕思四月十月既届完纳之期小民必湏豫先经营是麦谷未收之时即为输将之计或因称贷而受剥于富豪或因豫粜而大亏其价直且如甘肃地方有徴收本色者若在粮谷未获之前更为竭蹶歴来川陜钱粮既无拖欠陋习着将四月完半者寛至六月十月全完者寛至十一月竢夏麦秋禾筑埸纳稼之后从容完课俾民力纾徐以副朕爱飬黎元之至意钦此○十三年议准徴收地丁银仍照旧例二月开徴五月停忙八月接徴十一月全完至赋税出自田亩而物土之宜树艺谷麦纺绩丝布收获成就早晩多寡各省不同令督抚按照地方情形酌量徴收不必拘定四月完半之数其花户钱粮在一两以下者皆系田亩无多生计不足之人若完不足数即缓至八月接徴全完其力能完半者仍令照数完纳○乾隆二年题准浙江杭嘉湖三府属南米向系春徴四分于冬季办漕之后复加催输未免完纳艰难兼之漕南二米分款交仓更多防渉自三年为始应徴南米随同漕米于十月起一并徴收分别兑运解给其催徴南米各官于十一月初一日起至次年三月底以六月计算应徴月日分数造册题销一归辖改徴康熈十二年覆准贵州钱粮向系府县分徴并无经徴督徴之异今以贵阳思南镇逺铜仁安顺都匀平越七府所徴钱粮各归附郭之县经徴知府止司督徴之责俾画一遵行○雍正六年覆准顺庄编里开造的名如一人有数甲数都之田分立数戸之名即归并一户或原一户而实系数人之产者即分立的户花名至田亩未经售卖而住址迁移者举报注明收粮时一并改正田坐彼县而人居此县者就本籍名色别立限单催输○又题准陜西绥徳卫地杂处于绥徳米脂清涧三州县及榆林十营堡之中将近州者改归州辖近县者改归县辖其三屯卫地近各堡者改归各堡管辖应徴本折银米粮草归各堡新设文官徴收转解又延属东路建安髙家二堡系葭州所属栢林大栢油永兴三堡系神木县所属镇羌孤山木园三堡并清水皇甫二营系府谷县所属将此十营堡仓粮改归所属州县徴收○又题准福建泉州府同安县厦门地租银二千七百十有七两自雍正六年为始改归厦门同知就近徴收报销○七年
　　谕闻直地方有寄庄寄粮之弊往往地寄此处粮寄他处相隔百余里或数百里之逺即如宣化府懐安县有人地皆在懐安而寄粮于万全宣化者有人地皆在万全宣化而寄粮于懐安者更有见在懐安纳粮而寄地于顺天府之寳丰相隔五百余里者在徴粮者则鞭长莫及而寄地者则彼此无关脱漏欺隠之弊势所不免有司实难稽察催徴朕之所闻如此着直总督详察若果有此等事应作何更正改隶之法着该督抚悉心妥议具奏再各省如有此寄庄寄粮者着该督抚亦详察定议具奏钦此遵
　　旨议准奉天湖北贵州并无寄顿之弊云南各府州县所辖地方人户田地虽有犬牙相错而程途居址不甚遥隔与寄庄寄粮不同输纳已久未便改隷所有直山东山西河南江苏安徽江西福建浙江湖南陜西四川广东广西等省寄庄寄粮民屯田地应徴银米等项自丙辰年为始悉加更正就近徴粮按额报解○又议准直隷所属延庆万全赤城三州县及张家独石二口嵗需不敷米一万四千七百石零向就保安懐来西寕蔚懐安龙门等州县拨运协济未免输挽艰难议给脚费又糜公帑嗣后除存留本属支用米数仍照旧徴收本色外其应拨米数自七年为始改徴折色每石折银一两解交不敷州县折给兵丁倘遇米贵之年察明请
　　旨○八年题准四川打箭鑪口外番粮専责明正土司徴解○又议准甘肃阶州所属之南平石门二里民地并额徴地丁银二百九十两六分遇闰加银二两四钱五分归并附近之西固同知徴解报销○又覆准奉天府所属辽阳复海城盖平等州县共收岫岩地三百四十顷八十八亩一分又辽阳盖州徴收凤凰城民地并附近岫岩地共六百二十二顷二十五亩九分皆离城遥逺小民纳米挽运维艰自雍正八年为始改徴折色确察地亩科条分别上中下三则徴收报销○九年题准陜西更名钱粮地亩散处各州县向系粮道徴收银解藩库粮给兵食纳户零星不能亲身赴省多系户首包揽勒派又屯卫拨运及民地项下存留之粮虽系州县徴收仍由民运均与民不便准其于所属之州县徴收运解其咸阳等州县应需运价于耗粮折徴银内支给长武等州县准其每石折银一两不敷豌豆于粮道折收银内采买支给不敷之米令咸长二县于粜三谷内碾米支给秋收后将所收之银买谷运仓○又题准山东邱县五营地方大粮寄庄地二百四十八顷五十亩八分零额徴银九百十有八两四钱六分零本色米并麦改米二百四十七石五斗三升零遇闰月应徴银七分六厘零米六斗七升零又学田地三十三亩二分零应徴银二两六钱五分有竒自雍正九年为始改归直广平县管辖照额徴收报销○又题准四川打箭鑪口外化林协标兑给兵粮归于雅州府同知督催兑支○十年题准广西思明土府江洲凭祥上下石西各土州罗白土县上下二龙司额徴银粮自雍正十年为始改归附近之太平府徴解其各土属流官俸工亦赴太平府支领利州银粮亦自雍正十年为始改归附近之泗城府徴解报销○十一年题准江南江寕府官基地租额徴银豆属上元者归上元县徴收属江寕者归江寕县徴收○十三年题准广西镇安府属之小镇安所辖民田五顷七十九亩零归归顺州就近管辖每年应徴银粮照数徴收解司充饷○又题准奉天府所属复州之复盛复寕复古三社地二万一千一百八十六亩应徴粮米岛居之民挽运甚艰改徴银四百四十四两九钱零寕海所属之积金社地八千一百三十四亩应徴粮米向附于别社徴输今改徴银一百七十两八钱有竒○乾隆元年覆准福建寺田有系官掌者其租原以四分给僧养赡六分归官代僧纳粮今将寺田全归僧收停止官掌每亩应徴银二钱即向僧人催徴造册报销○又题准福建福州兴化泉州漳州延平建寕汀州福寕等府同知通判所徴屯田共银万三千七百九十九两有竒米万二千二十二石内汀州府同知额徴屯田有江西信丰县寄庄屯田屯丁银五百四十三两七钱八分改归江西信丰县徴解其余屯田各勘明田亩坐落之州县自乾隆元年为始就近分归各州县徴收报销如有田归民耕而仍列故军老户者即改正的名按戸催输○二年题准直河间府经歴徴收河间等州县屯米支给兵粮改归各州县就近徴收○又题准
　　盛京所属原纳红册地今丈出余地除复州金州凤凰城原徴粟米及
　　盛京仓应徴草豆每年供应
　　三陵祭祀牲牢动用草豆毋庸改徴外其熊岳岫岩盖州等处并无支用草豆令改徴粟米开原辽阳锦州义州寕逺等处除拨给各处站草四万四千九百余束外余均改徴粟米每豆一斗改徴粟米一升草一束改徴粟米五合○又奏准江寕京口驻防官应支俸内白米向系苏松二府编徴解给民间输纳白粮费用繁重嗣后改徴漕米所需白米酌减以秔米抵给并存拨别营兵米一槩改徴秔米照例解赴扺给○三年题准山东邱县五营地方改归直广平县管辖额徴漕米并遇闰月应徴之米直属向无漕运照山东漕折定例自乾隆三年为始归入地粮项下徴解司库造报○又题准浙江改折顔料蜡茶丝等项自乾隆三年为始遵照见今估定价直于开徴前纂入由单颁发催输照则完纳仍将各款价直编纂全书更正开载○五年题准江南安徽所属之石埭县拨徴兵米二百十有九石六斗田戸竒零输纳维艰改随丁地折徴解司其兵米仍于贵池县南米项下拨给○又题准浙江钱塘江入海之处两山夹峙一为南大亹一为中小亹两亹之中涨出沙地九百三十顷五十八亩一分六厘原与海寕县地界毗连应徴租银悉归海寕县徴收造报○七年题准陜西甘肃所属之庆阳卫额徴粟米地亩多在髙山坡坎之间可种粟米者仅十之一二其余止堪树艺麦豆屯民易米完赋不免亏折跋渉之苦而甘肃兵民又好食麦豆嗣后将米一斗改徴粟米二升麦四升豆一升○又题准江南每年额解江寕府折色南豆万五千二百四十四石二斗八升有竒以供驻防织造官兵秣马之用令将安徽所属之当涂芜湖二县额徴南豆每石折银一两一钱宣城泾贵池铜陵东流五县并江苏所属之上元江寕句容溧水髙淳额徴南豆每石折银一两二钱溧阳额徴南豆每石折银一两一钱七分共徴豆银万八千五十六两四钱八分七厘秋成委官购买运仓支给余银存贮司库造报
　　一催科禁例顺治元年题准官吏徴收钱粮私加火耗者以犯赃论○二年题准各官莅任铺设银严行禁革违者究治○九年覆准直省钱粮应按期徴解有豫徴滋扰者督抚指叅○十年题准州县官不许用孤贫衙役恃老行下乡催徴○十二年
　　诏各地方钱粮凡横敛私徴暗加火耗荒田逃戸洒派包赔非时豫借等弊严行禁革违者督抚紏叅○又覆准江南财赋繁多经收诸役包揽侵渔保长歇家朋比剥民令严行察访勒石永禁○十五年覆准文武鄕绅进士举人贡监生贠及衙役有拖欠钱粮者各按分数多寡分别治罪如州县官徇庇督抚题叅督抚容隠科道纠劾○十六年覆准民抗田赋逃窜隔属许本管官申请府道径行票提如有阻挠督抚究处○又覆准有司借称徴粮令里中佥报大戸派纳银米倾荡家产又于正额外立常例名色私敛厉民者严行禁革○十七年覆准有司私派里中奉承上司凡日用薪米脩造衙门供应家具礼物及募夫马民壮侵蚀婪饱等弊通饬严禁○又题准州县奏销时注明绅衿衙役所欠分数造册申报督抚题叅以惩积玩○又题准江南绅衿有本戸并无田土他人假冒立戸者有钱粮已完吏役溷开者果属寃抑许诉理开复经手官役及院司道府分别议处○康熈三年题准州县官徴收钱粮将已完者那用揑称民欠并加派私徴者革职提问该管之司道府徇隠不报者革职若已经详报督抚徇纵不叅者降五级调用○又覆准州县钱粮上司动用差提名为提手种种需索行令严禁○四年题准州县官额外科敛上司徇隠不报许里长甲首小民据实控告○五年覆准徴催钱粮原系州县印官専责不得滥委府佐及州县协徴滋扰如道府私委督抚指叅督抚滥委科道纠劾○六年覆准直省正赋皆有定额地方官遇有别项辄令设法名为设法实则加科嗣后设法名色永行禁止○又题准直省钱粮款项咨题违错駮令覆覈在外各官每借名部駮私敛百姓并衙役侵扰情弊责督抚纠叅○八年覆准严禁知府亲至州县徴粮以杜供应需索之弊○十二年覆准州县应徴钱粮许司道行文立限催提不得差役扰害○十五年题准州县火耗加派被旁人首告经司道府官审出其失察之罪免议○十七年议准州县官借造册为名收取费用科敛累民及任意洒派补库变卖仓粮甚且借称钱粮准算部民子女转送与人者革职提问该管司道府隠匿不报或已申报督抚不题叅者皆照不叅私派例处分○又覆准州县官克取火耗加派私徴及司道府徇隠不报者皆革职提问徇纵不叅之督抚革职○又覆准州县官隔年豫徴钱粮照私徴例治罪司道府明知不报或已申报督抚不题叅者皆照例议处○十八年覆准小民完粮州县官不给印票照私徴例治罪司道府隠匿不报或已申报督抚不题叅者皆照例处分○二十九年题准山东绅衿戸下地亩不应差徭遂有奸猾百姓将地亩诡寄绅衿戸下因而衙役兵丁效尤免差更有绅衿包揽钱粮将地丁银米包收代纳耗羡尽入私橐官民皆累令照欺隠田亩例通限两月将从前诡寄地亩尽行退归业戸其绅衿本名下田亩令各具并无诡寄甘结存案○三十五年覆准湖南陋习里甲之中分别大戸小戸其大户将小户任意欺压钱粮皆大戸收取不容小戸自封投柜甚且驱使服役嗣后小戸令出大户之甲别立里甲造册编定亲身纳粮如有包揽抗粮勒索加派等弊该督抚题叅治罪○三十九年题准直省府州县陋规杂派有遇差役因公济私以一派十者有年节派送礼仪者有郡守之交际派之各属者有府县卫所官出门中火路费及跟役食用派之里民者有上官差使徃来派送规礼下程者有起解饷银派出解费者又道府有开徴奏销之陋规徴漕有监兊下县及差人坐催之规例凡此陋习一防革除○又题准徴收钱粮有公然科敛者阖邑通里共摊同出名曰輭擡各里各甲轮流独当名曰硬防奸胥土豪包揽分肥苦累小民皆勒石永禁○雍正二年
　　谕百姓完纳钱粮当令粮民戸戸到官不许里长甲头巧立名色希图侵蚀闻有不肖生贠监生本身原无多粮倚恃一衿辄敢包揽同姓钱粮以为已粮秀才自称儒户监生自称官戸每当地丁漕粮徴收之时迟延拖欠不即输纳通都大邑固多而山僻小邑尤甚该督抚立即严察晓谕粮戸除去儒户官户名目如再有顽抗生监即行重处毋得姑徇倘有瞻顾不力革此弊者或科道官叅劾或被旁人告发必治以重罪钦此○又议准直省督抚严饬州县官凡供应上司借端横敛一应陋规尽行革除倘仍蹈前辙督抚指叅按律处分○又议准地方官徴收田赋令酌量银数多寡择信实银匠数人连名互保听民投铺倾销不许包揽如有不肖州县设立当官银匠借官累民者严行禁止并除承充陋规如有包揽需索等弊本官失察即行题叅○三年议准直省督抚通饬各属严禁州县官收取蠹书礼物縦容勒索票钱犯者督抚指叅州县官以犯赃论胥吏从重治罪○五年议准贡监生员非本身钱粮包揽代纳入已以致拖欠者不论分数均黜革治罪若包揽拖欠至八十两者计赃以枉法论其包揽虽无拖欠亦即黜革再照所纳之数追罚一半入官至愚民希图自便听人揽纳者照不应重律治罪仍追包揽之数入官其不行察出之该管官罚俸一年○又覆准江南各州县经徴积弊每开徴时于经承中佥防一名为总书皆系奸胥承充行令该督抚将总书名色革去选择书办十数人分图管理每图每甲设立印簿二本令花戸自注完纳于每限下以杜隠阁飞洒之弊其每年带徴钱粮限三月彻底清厘刋示晓谕○六年覆准绅衿应纳之粮于印簿及串票内注明绅衿某人字様按限催比奏销时将所欠分数逐戸开出别册详报照绅衿抗粮例治罪如州县不列册详报照徇庇例议处○又议准各标目兵抗赋州县官将未完数目开明移会本管官弁追完交解如不实力催追照州县徴收钱粮未完例议处○又覆准上司书吏抗赋州县一面详报一面严拘革役追比如本管上司阿庇袒防及州县瞻徇皆照徇庇例议处○八年议准文武生员贡监生应纳钱粮数目令州县别造一册送学臣钤印颁发每完若干照数注明按季申送察覈○乾隆元年题准州县收纳钱粮务照定例令纳戸包封自投入匮不许收书一渉其手如有奸胥违例留包偷取情弊该管府州即掲报题叅○四年
　　谕广东徴收粮米支给本省兵食民间因名为兵米闻向来州县官皆折收银每一仓石照时价多收银六七钱至加倍不等收银之后另买稻谷碾米给兵其买谷或派富戸或派米铺每石又照时价短发一钱或数分不等甚至有富家希图结交因事请托并不领价者似此一出一入之间多收少发小民何堪赔累之苦即云遥逺之地折色徴银亦可免其输将量议加増以为运脚亦民所乐从然借端需索为数太多则事之必不可者着该督抚悉心察禁务令公平办理倘有仍前滋弊者即行严叅毋得姑容钦此○六年
　　谕朕向来闻得广东徴收粮米支给本省兵粮者州县官折收银每一仓石照时价多收银六七钱至加倍不等收银之后另买稻谷碾米给兵则分派富戸米行又照时价短少似此需索扣克甚属累民特于乾隆四年六月颁发谕防令该督抚悉心稽察严行禁革今留心访察广东徴收银米之弊并未革除收本色则浮加斛面收折色则髙擡价银以及管仓家人仓书斗级各项陋规合算民间纳米每石费至加倍有余且上司衙门所用食米名曰发价其实缴还种种弊端上下朦溷从前奉行不实之咎诚属难逭若非严加整顿何以除民困于将来着交与巡抚彻底清厘实心办理务令弊端悉剔苛累永蠲始于地方有益如再有玩忽则咎在该抚钦此○又
　　谕国家爱飬黎元莫先于轻徭薄赋朕御极以来加惠闾阎凡所以厚其生计而除其弊端者无不留心体察次第举行近闻各州县徴粮一事尚有巧取累民之处每至开徴之际设立滚单将花戸姓名及应完条银数目开列单内散给乡民原使乡民易知得以照数完纳前人立法本善而无如奸书蠹役日久弊生视各戸银数之多寡于额粮之外或多开数钱至数分不等乡民多不识字且自知粮额者甚少既见为官府所开遂照数完纳即有自能覈算者又以浮开为数无几不肯赴官控告结怨吏胥且恐匍匐公庭废时失业往往隠忍不言勉强输纳其多收之银或系书役先将别户钱粮侵收那用而以此弥补其数或通县钱粮正额业经报完而于卷尾之时兜收入己更有不肖有司暗中俵分以饱私橐其申送上司册籍则仍是按额造报并无浮多至于一州县滚单之多动以万计而上司难以稽察无从发觉其为民间之害固不减于重耗也朕闻此弊各省有之而江浙为尤甚用是特颁此旨通行晓谕是在各省督抚仰体朕心时加访察如有仍蹈此弊者即行严叅不稍寛贷则官吏不得假公行私而小民共受其惠矣钦此









　　钦定大清防典则例卷三十六
&lt;史部,政书类,通制之属,钦定大清会典则例&gt;
　　钦定四库全书
　　钦定大清防典则例三十七
　　戸部
　　田赋四
　　一催科考成顺治七年题准督徴钱粮知府直州知州以所辖各属之完欠计分数布政使司以通省之完欠计分数○十八年覆准钱粮议处官员于未离任前催徴全完准与开复至后任官代徴完者不准○康熈二年覆准除漕粮白粮各仓米谷盐课芦课顔料等项不并入徴催地丁钱粮考成外其各部寺一应起解赋银总作十分考成○又题准征收钱粮本年内全完者纪録一次三年相接均全完者加一级○又题准地丁钱粮经征之州县官未完不及一分停升罚俸一年一分降职一级二分至四分递降至四级并戴罪催徴五分以上革职督催之布政使司道府直州未完不及一分停升罚俸半年一分罚俸一年二分降职一级三分至五分递降至四级并戴罪督催六分以上革职巡抚未完不及一分停升罚俸三月一分罚俸一年二分降俸一级三分降职一级四分至六分递降至四级并戴罪督催七分以上革职○又议准卫所钱粮亦作十分考成经徴照州县督催照司府例议处○又题准州县官叅后戴罪催徴之地丁钱粮限一年全完不复作分数限内不完原叅不及一分降职一级一分降三级二分降四级三分降五级皆调用四分以上革职○四年题准经徴督催文武各官除一年内二三员接徴全完并署任不久者不议叙外凡起运钱粮一年内全完者经徴之州县官五万两下五万两上至十万两上督催之道府直州十万两上至二十万两上均自纪录一次递加至纪录三次巡抚布政使司五十万两下纪录一次五十万两上至百万两下纪録二次百万两上加职一级经徴之千总守备千两下上至三千两上议叙视州县督催之都司五千两下上至万两上议叙视知府○又题准凡钱粮未完各官如遇
　　恩赦该抚确察
　　赦前月日扣除以
　　赦后月日起算限年催完至限满续叅时注明赦前
　　赦后分数具题如年限内原叅
　　赦前未完分数全完止照
　　赦后未完分数议处若年限内原叅
　　赦前未完分数尚未全完仍合
　　赦前
　　赦后分数一并议处如原叅分数均在
　　赦前年限内未经全完者仍照初叅分数以初次例议处○又议准各官止完地丁钱粮而本色顔料及起运杂项未完者不准议叙或将未完钱粮揑报全完或一年内二三官接徴全完揑报一人徴完者州县卫所官革职司道府都司降职二级巡抚降职一级皆调用如州县等官申报未完司道府都司以完申报者司道府都司革职州县等官免议如司道府都司申报未完巡抚以完题报者巡抚革职司道府等官免议○又题准直知州督催属县钱粮叅后未完照一年半例议处经徴本州钱粮叅后未完仍照一年例议处○又题准限满未完各官限内又遇
　　恩赦者扣除
　　赦前月日止以
　　赦后计算年限察叅○又题准有司叅后续完钱粮者该管官一面给批收一面申报督抚题请开复○又题准有司叅后续完钱粮题请开复如该管官迟延不报借端駮诘留难者聼督抚指叅督抚不即具题者一并议处○又议准叅后戴罪催徴之地丁钱粮州县官年限内不全完者原叅未完不及一分降职一级留任再限一年戴罪催徴仍不全完照原降之级调用原叅未完一分以上能催完至八九厘者降职三级留任再限一年戴罪催徴仍不全完照原降之级调用原叅未完二分降四级三分降五级皆调用四分以上革职○九年覆准州县经徴钱粮督抚察其有无敲朴过严以致百姓流亡嵗终于奏销册内注明有无累民字样取具不扶同甘结报部方准议叙○十年题准催徴钱粮大小各官或因事故离任按其所欠分数应虚降虚革者皆照离任官例罚俸一年至革职者仍行革职○十二年覆准叅后戴罪督催之地丁钱粮巡抚限二年布政使司道府直州限一年有半原叅不及一分者初限不完降职一级二限不完降职二级仍戴罪督催三限不完降三级调用原叅一分以上者系照州县例议处督催之都司限一年有半卫所官限一年原叅不及一分者初限不完停升罚俸一年二限不完降职一级仍戴罪督催三限不完调用○又题准凡已叅未经离任之官于接任并署印官未到之先将拖欠在民钱粮催徴全完者仍准开复○十五年议准不作分数杂项钱粮如覈明未完者降俸二级戴罪催徴完日开复如年限内不完者罚俸一年仍令催徴○又题准有司叅后续完钱粮该管官不为详报或将不应开复者申请开复皆罚俸一年巡抚罚俸六月或重报开复及遗漏续完各官职名者亦罚俸六月○二十三年题准直顺天等府拨给旗下地亩将别州县卫所额外开垦官屯等地补还其应输粮课考成归受补州县徴比之事归受拨州县○二十六年题准存留支剰银有未完者照杂项钱粮例处分裁扣充饷银归并起运内总作分数考成○三十年议准拨补地租代徴官亦作十分考成照催徴钱粮例酌量减轻经徴之州县卫所未完不及一分停升一分罚俸三月二分罚俸六月三分罚俸一年四分降俸一级五分降俸二级六分降职一级七分降职二级八分降职三级九分降职四级皆停升戴罪催徴完日开复至十分者革职督催之布政使司道府直州未完不及一分免议一分罚俸两月二分至十分视议处经徴官一分至九分廵抚未完不及一分免议一分二分皆罚俸两月三分至九分以上视议处经徴官一分至七分皆停升戴罪督催完日开复署印官在任不及一年者未完不及一分免议一分二分罚俸两月三分四分罚俸三月五分六分罚俸六月七分八分罚俸九月九分罚俸一年十分降一级调用署印不及一月亦免议叅后催徴限一年全完限内不完原叅不及一分罚俸九月一分二分降职二级三分四分降三级五分六分降四级七分八分降五级皆调用九分十分革职督催之廵抚限二年司道府直州限一年有半限内不完不及一分罚俸六月一分二分降职一级三分四分降五级五分六分降三级七分八分降四级九分十分降五级皆留任接徴接催官以到任日为始亦限一年全完限内不完照初叅例处分其代徴租银关移本处给发如给发不实照监守自盗例治罪受拨之州县卫所不移催代徴官及不将未完分数申报上官者归入正项钱粮处分内议处已移催申报免议○四十三年覆准嗣后未完降住罚俸等项银报叅原欠之见任各官上官均免叅处报叅原欠之见任府同知州同县丞以下佐贰杂职等官府州县免其叅处如有离任官未完者即以接任承追之官报叅学租一项州县未完止叅承追州县无庸开报督催之知府惟江南江寕常州掦州三府儒学徴收学租向例奏销册内造于知府项下今知府既无督催考成嗣后三府学租于奏销册内别行开造如有未完将儒学教官开报至官生空阙一项亦照此例遵行○四十五年题准苏松常镇四府属经徴钱粮限满未完革职官令其革职留任○四十六年覆准江苏赋繁州县钱粮三载全完内虽有奉蠲之年仍准即升○雍正二年
　　谕贵州通省地丁钱粮不足十万两若照成例止有经徴各官得邀议叙督催各官虽极効力终不得与今或照十万两以下一年内全完之例议叙或竢二三年督催全完再行议叙戸部防同吏部定例议奏钦
　　此遵
　　旨议准嗣后黔省知府直州知州督催应徴钱粮嵗内全完者照十万两以下之例议叙○五年题准浙省额徴南秋等米除给本处兵饷外余解省仓支给满汉官兵俸饷织造匠粮此项因系冬徴汇入奏销案内掲徴解迟延止于罚俸累累拖欠应别疏题销将已完未完数目报部经徴州县官未完不及一分免议一分罚俸六月二分住俸三分降职二级四分三级五分六分以上革职皆令戴罪催徴完日开复叅后违限不完者倍处如应罚俸六月者住俸应住俸者降职二级降职二级者降四级降职三级者革职戴罪催徴完日开复应革职戴罪者实降二级调用署印官照署徐淮等仓钱粮未完事务处分督催之巡抚藩司等官未完不及一分免议一分罚俸三月二分罚俸六月三分住俸四分降职二级五分三级六分以上革职皆令戴罪督催完日开复叅后违限不完者倍处应罚俸三月者罚俸六月应罚俸六月者住俸应住俸者降职二级降职二级者降四级降职三级者革职戴罪督催完日开复应革职戴罪者实降二级调用至州县徴收南秋等米一年限内全完千石以上至五千石照地丁五万两以下之例纪录一次五千石以上至万石照五万两以上十万两以下之例纪录二次万石以上照十万两以上之例纪录三次督催知府直州粮道一年限内全完万石以下纪录一次万石以上纪录二次二万石以上纪录三次布政使司照地丁议叙之例议叙○七年议准州县经徴钱粮嵗内全完原有议叙之例恐有司希图纪录过于急廹又或以尾欠未清揑称完足嗣后将嵗内全完议叙之例槩行停止其奏销以前果能通完槩予议叙○乾隆十二年议准本年奏销未完各官照例随本题叅部防吏兵二部议处题覆如部覆奉
　　旨之后该省已接准部文续报叅后徴完者由督抚将议处之案题请开复若部覆已经奉
　　旨尚未行文该省咨到叅后全完者由部据咨题请开复其有未经题覆该省咨到叅后全完者即于本案奏销内扣除免议○十三年覆准钱粮未完案内各官续报全完如系别案革职以及佐杂防贠毋庸槩行具题止用咨文报部覈明转咨吏部办理○十五年覆准江南江苏所属乾隆元年起至九年军民旧欠地丁驿站河工等银除淮徐等属乾隆六年以前永行停缓外如各州县卫欠数在万两以内者限一年徴完万两以上至三万两以内者均作二年三万两以上至五万两以上均作三年五万两以上至十万两者均作四年十万两以上者均作五年徴完州县官初限不完者降职二级仍同次限分数并徴如二限已满止完足上限之数者仍带原降之级留任一年再同下限分数并徴以后按年应徴分数总以完足上限之数止欠本限分数者照此例议处如上限本限均有未完即照所降之级调用其接徴之员槩以接徴之日另起初限亦照此例议处各卫漕项未完处分照文职例察议
　　一带徴接徴离任署印官催科考成顺治十二年覆准经徴完欠宜分任事久暂凡开报经管官职名必注明到任离任月日不得前后那移○康熈二年题准凡限内接徴接催之官均接前任官总作十分题叅至廵抚等官催徴限满逾期不将所欠督催分数及属官分数题叅者照原叅分数加等治罪○又题准官员催徴钱粮于未催完之先被别案降调离任者仍罚俸一年○又题准升转官如本任有未经销算钱粮扣足分内月日分数全完后方许赴新任若本任内未完即赴新任者降职二级该管官遇属官有任内未完钱粮即准赴新任者降职一级皆调用督抚罚俸一年○五年覆准带徴节年钱粮原限二年全完者如限内全完州县官万两以上纪録一次道府直州二万两以上纪录一次四万两以上纪録二次州县官二万两以上道府直州六万两以上均不竢俸满即升布政使司十万两以上纪录一次二十万两以上纪录二次三十万两以上不竢俸满即升○七年题准巡抚升任其原叅督催之案不必照旧属各官每案降级照离任官例每案罚俸一年○九年覆准限年钱粮接徴接催均不必别作分数止照前官所遗分数内续完几分即与扣算若本年系一官经管而年限内有二三官接管者止于前官未完分数内按接管月日分算若本年系二三官经管而年限内止一官接管者汇算二三官未完分数内除续完分数题叅○十年覆准署印官任事日久一年内经徴钱粮全完者亦照例议叙○十四年题准年限钱粮未完道府直州同系督催应与布政使司一例处分至接徴接催官半年期限太迫将接徴州县卫所亦限一年接催司道府直隶州限一年半接催巡抚限二年如限满不完仍照初叅例处分○十七年题准署印官一年外徴收钱粮未完亦照州县官例处分○三十四年覆准凡有分数钱粮将接徴接催官已完分数扣除照见在未完分数处分○四十四年议准苏松常镇四府属赋税繁重州县官本任经徴每年地丁漕项钱粮如于奏销时完至九分以上其接徴未完旧欠钱粮于年限满复叅降级调用者改为降级留任再限一年催徴如仍不完照所降之级调用其四府督催各官亦照此例议处○雍正四年覆准江西州县官除本任经徴钱粮照定例考成外其接徴未完民欠自到任日为始分别限数每年令完一限各州县欠五千两者分为二限万两以内者分为三限二万两以内者分为四限三万两内外者分为五限四万两以外者分为六限六万两以外者分为七限自雍正三年为始各照定限催追初限不完者降职一级至二限内两限全完者开复如止完二限不并完初限者仍带所降之级催徴或止完初限不完二限者照初叅例降职一级催徴若初限不完二限又不完者照定例降职三级调用以后三限至七限通计有两限不完者皆降职三级调用一限不完者降职一级戴罪催徴如接徴之员除本任无欠外接徴旧欠一年内能完两限者纪录一次完三限者纪录二次完三限以上者不竢俸满即升督催之巡抚以下直州以上所属各州县接徴钱粮合计通作十分巡抚以二分五厘为一限分为四限布政使司知府直州以二分为一限分为五限不完者按限议处○十年题准直州县旧欠三千两者限一年全完三千两以上至万两以下者分限三年带徴万两以上至四万两者分限五年带徴分限三年者初限完不足数降职一级戴罪催徴至二限内并将初限全完者开复二限内止完本限不并完初限者仍带所降之级或催完初限二限完不足数者降职一级皆戴罪催徴完日开复如初限不完二限又完不足数者照定例降职三级调用若初限二限皆完至三限未完不及一分者降职一级未完一分以上者降职二级皆调用分作五年限者亦照此例
　　一新旧官钱粮交代顺治十三年题准官员交代务清察钱粮交盘明白取甘结方准离任违者不论升任去任题叅究追○十四年覆准前官交盘不清后官防溷听其去任即令接任官与原任官同赔○十五年题准前任官未完钱粮果系民欠令接管官催徴不得推诿若前任官侵盗后任官不能清察互相防蔽者一并治罪○十七年覆准府佐贰官署州县印侵用钱粮勒令属官交代上司徇庇不举者一并治罪○康熈六年覆准州县卫所钱粮以欠作完督抚司道府扶同揑报许接管官逐项清察如起解无批存留无银交代时即具文直逹部科题叅○十二年覆准前任官有侵那拖欠者署印新任官交代时即通报督抚上司题叅如徇隠不报交代后察出者罪坐接管官如已通报而上司不详报题叅徇庇旧官逼勒受代者许新任官据实报部逼勒之上司以徇庇例议处本官赴部别补○十四年题准布政使司新旧交代务于一月内造旧管新收开除实在清册题报○二十七年题准司库交代钱粮如有侵盗亏空等弊督抚隠匿不叅者革职如督抚有侵欺入已者照监守自盗例治罪○又议准州县亏空知府不掲报反逼新任官出结者革职○二十八年题准广东琼州府距省辽逺交代之限于两月定例外再展限一月○三十年覆准司库交代钱粮时令该督抚亲察出结如总督隔省路涂遥逺于司库交代钱粮时据详确察明白出结具题○三十九年覆准升任官文凭到日该督抚即委官署印限两月内将事件交代明白方准离任如任内有经管未完钱粮不于两月内交清呈报上司及署官新官推诿不接者各罚俸一年上司督催不力罚俸六月如已申报上司该管上司不即转报或该管上司已经转报督抚具题迟延皆罚俸六月不即委官署印者罚如之如并无未完钱粮而署官新官借端抑勒迟延者降职二级调用该管上司抑勒者如之督抚降职一级留任至升任后续起事件及未完钱粮署印官不于两月内掲报该抚题叅本官每案罚俸一年其任内有侵盗透冒那移垫解并拖欠未清等弊署官新官掲报该抚题叅将本官照例处治如署官新官徇隠不报交代后始掲报者督抚覈实题叅将亏空官革职治罪接任官照徇隠亏空例议处亏项照例追赔若接官不受交代通详上司上司不掲报题叅者照徇庇例议处○又覆准升任官有钱粮册籍等项未完诡称完结或假揑印结申详上司或増改投递者革职倘本官册籍等件未交代以前被衙役藏匿及烧燬掷水者降职一级调用如任衙役乘机作弊侵匿帑项者照失察衙役侵盗钱粮例处分○又覆准解任裁汰降调官不交代擅自离任及该管上司督抚听其离任者皆照升员离任例处分○又覆准司道府州县新旧官交代之时如前官任内有侵盗透冒那移垫解及拖欠未清等弊署官新官徇隠不即掲报至交代后始察出者罪坐接任官前任官不议侵盗透冒者照侵盗例治罪那移垫解者照那移例处分○又覆准升任官不文凭不与署官新官交代明白即擅离任者本官降职二级调用若有钱粮等件未清该管上司任其赴任者降职一级调用督抚罚俸一年○四十二年奏准各省藩库交代定限两月○五十九年覆准各省亏空钱粮皆因夤缘餽送礼物所致发觉之日与受皆治罪其有上司逼勒交盘以致亏空者许新任官据实掲报部院科道题叅审明将逼勒各官照例议处具掲之新官赴部调补别省○雍正二年议准直省司道府防州县新旧交代照例于两月内盘察明白出具印结详报如有督抚逼勒交盘者许新任官掲报到部由部题叅交与都察院审明议处○四年议准嗣后州县交代除实在民欠外其有将已徴在官之钱粮侵蚀亏空揑称民欠令接任官接受者接任官即掲报督抚司道该督抚即据掲题叅或督抚司道防庇离任之员该管知府知州畏虑分赔因而抑勒交盘者被抑勒之员直掲部科部科代为陈奏掲司道府州等官令各该督抚据实确审定拟具奏有干连督抚者将具掲之员与前任亏空之员均押解赴京交都察院察审明确将抑勒之督抚一并治罪或系诬揑将诬揑之员交刑部加倍治罪倘前任官亏空后任官徇隠不报出结接受者坐后任官赔补或已经接受至本身离任之时有亏空未清称系前任亏空者将欠项追赔外仍治以徇隠私受之罪其出掲之员经调任他省该管上司有因该员从前掲报之故多方搜求借端诬防者许该员于都察院呈辨果系叅处寃抑将该上司议处如该员本有应得之罪借从前掲报之名诬揑呈辨者于本罪之外加倍治罪○又议准粮道交盘钱粮照布政使司交盘之例造具细欵四柱册具题交部将动拨各款覈对○又覆准知府直知州离任时除本任内仓库钱粮仍照定例限两月交代其所辖州县一切正杂钱粮再限一月造册交代令署官盘察出结如署官察出亏空掲报即着前任府州均半分赔署官亦与新任官造册交代如逾限不即交代及该管官督催不力者一并议处○五年
　　谕凡属新旧官交代迟延大约由于旧官案件不清者多而由于新官勒索者少若新旧一例处分未为允恊着九卿分别定议具奏钦此遵
　　旨议准凡督抚覈叅交代迟延即将情由详细确察如果系旧任官希图掩饰不于两月内将任内钱粮等项彻底清白造册交送新任官则迟延之咎専在旧任官与新任官无渉该督抚即将旧任官因何迟延缘由明白开注指叅将旧任官照例罚俸一年新任官免议如旧任官已彻底造册送交而新任官推诿不接以致迟延者该督抚即将情由注明指叅将新任官照例罚俸一年旧任官免议如旧任官至限期将届始将册籍造送新任官又不即上察覈以致迟延则其咎固在旧官而新任官亦难辞责该督抚将此情由亦行分别注明指叅将旧任官罚俸一年新任官罚俸六月其督催不力之上司仍照定例议处○又议准嗣后各省州县凡一应经管事件仍照旧例两月交代报部惟积贮仓粮必逐一盘察嗣后仓粮多至五万石以上者报明上司准于定限两月之外展限一月○六年
　　谕向来州县交盘钱粮仓谷均以两月为限但额徴数少之地方自可依限清楚其额数繁多之处亦照两月定限未免太迫从前曾降谕旨凡州县仓谷五万石以上者准其展限一月盘察交代嗣后州县钱粮交代五万两以上者亦令展限一月其十万两以上者展限两月十五万两以上者展限三月着为定例通行直省遵行钦此○又覆准州县官交代时应交银米如有盈余据实报出照附余钱粮作数或花戸完纳偶错或官役俸工养廉工程物价前官未及支销者当确覆给还不得槩作盈余溷报○八年覆准嗣后仓粮二万五千石以上者展限十五日一人有两县交代者再展限一月○乾隆元年议准委署之官如果易于交盘而故意延挨希图卸责者该监盘上司察明掲叅照无未完钱粮盗案新官借端抑勒迟延例降职二级调用监盘上司徇隠不掲叅者照例降一级调用○二年题准修理
　　文庙学宫例于学租银内动用报销新旧交代之际或有残阙损坏应行修整之处察明学租多寡工程大小照例声明交代其祭器乐器原有者造册交代未备者陆续接办○又题准州县忠义节孝祠宇令前任官修整交代后任官接受修葺如有动帑建立未久坍塌者原办之官赔补又
　　先农坛及农具
　　社稷风云雷雨山川城隍诸神坛墠以至营房墩台栅防火具水铳等项已经修备者照例交盘未完备者照案接办又古昔
　　帝王陵寝先贤祠宇社学青海碑及建牐浚河等事前任官料理未竣各交明接任官照例接办不得推诿○又议准清河桃源宿迁三处新修桥梁道路令地方官新旧交代之时照例造入交盘册以専责成○又题准存匮存库号箱并存仓廒口各册新官到任前官止造简明总册三日内移交其应行交代之堂簿串根册籍批领卷宗四柱册及一应自理辞讼文册限半月内移交如有舛错案据未全新官向经承追比一月内新官务将应交册卷追齐察覈○又题准承追钱粮亏空侵那赃罚赎锾代赔分赔等项先将存库银钱存仓租息米谷收清次察交存官物田房有无抵换盗卖倒塌荒废私占私侵及分赔案内仓谷官物有无霉变短少未变价直是否敷足未完银米是否有着确覈原案遵照定限清察册报○又题准未完民欠有无官役侵蚀揑报之处如徴比时有以已完控告者立即根察讯处○又题准承修承造承办事务动用钱粮咨题报部续奉覆减駮追者均应本案完结如系未经报部奉上司駮追者应于交代限内有则补交归款无则请叅亏空○又题准州县新旧交代该管知府不得辗转苛求以致不能依限清楚如有此等经州县通详止叅知府迟延职名但不得于正限满日借辞诿卸其有应駮诘事件照例駮行覈转因而迟延逾限者咎在造册舛错之州县其知府督催不力照例议处○又题准交代之际原恐新官被前官胥役欺蔽是以定例委官协盘使新旧允服交代速结倘委官躭误不到以致迟延或已到而有通同徇隠偏袒苛累等情皆分别掲叅○三年题准广西烟瘴俸满于报满之时督抚将各官居官实迹出具考语分别题咨仍委员前往交代撤囘内地候升
　　一盘察仓库康熈二十八年题准嗣后各省巡抚于每年奏销时亲往藩库盘察钱粮如无亏空即于奏本内保题保题之后仍有察出亏空者照二十七年题准新定交盘例治罪又于嵗终令知府将州县经徴带徴钱粮调取比册详察倘有徴多报少亏空情弊申报藩司巡抚如知府徇匿不举亦照新定交盘例议处○又题准粮驿二道贮库钱粮责成藩司各府贮库钱粮责成各道令每年嵗终亲往盘察如无亏空即具保结申送巡抚倘保结之后仍有察出亏空者该抚题叅将藩司各道皆照例革职分赔○三十九年题准上司盘察所属仓库例于年终时限甚迫准自次年奏销以前秉公亲察据实出结○又题准嵗终知府盘察州县钱粮除例应存留外其余于三日内起解藩库如三日内不起解即掲报题叅○四十四年覆准知府年终盘察出结之后仍令不时盘察无论何时察出立即报叅免其治罪分赔或别案发觉始行掲报者仍照例治罪分赔如有知府需索州县者亦许州县通报司道督抚题叅治罪如督抚不具题或被科道纠叅将督抚照徇庇例处分○雍正元年议准嗣后藩库钱粮每年奏销时该省有总督者令总督防同巡抚亲察无总督者责成巡抚盘察钱粮无阙出具印结于奏销本内保题如有亏空该督抚题叅如扶同徇隠一并治罪照例分赔如督抚抑勒下司那借滥动以致亏空者该布政使司即照新旧官交代不明之例通详各部院或具掲密送各部院据掲奏
　　闻将督抚议处○又覆准知府盘察仓库凡一应礼
　　物永行禁止○又
　　谕总督有管辖两三省之责或隔二三年或隔三四年于题明巡察地方之便防同盘察藩库钦此
　　一究追亏空顺治九年题准钱粮徴解支放各有款项若为公务移缓就急谓之那移假公济私谓之侵盗军兴公用不得已而借用谓之透支借端开销谓之冒破令抚按清察追抵○康熙九年覆准胥役经收管解令连名互结如有侵盗令互结者同赔若经管官不行取结亦令赔补○又题准侵那钱粮家产尽絶遇
　　赦免追即行题结妻子免交刑部○十年题准承追侵那钱粮初次限四月追完逾限不完降俸二级戴罪督催再限一年全完如仍不完罚俸一年○十一年覆准州县侵那钱粮司道府官本年及次年察出者免议如迟至三四年始行察出者仍照失察例议处○又题准承追侵那钱粮初限展至一年○又题准州县官将已徴钱粮作为民欠恣意那用者革职提问司道府官隠匿不报者革职如已申报而督抚不题叅者降五级调用○又议准州县官侵盗钱粮上司不即察出或据详代为开销者司道府降职一级调用督抚罚俸一年若前任州县等官侵盗后任官不行察出或代为开销者降职一级调用前任官那移后任官不行察出者罚俸一年布政使抑勒州县卫所官故那钱粮者照那用正项例处分督抚不题叅照徇隠例议处其州县侵那司道府官察出者免议○又题准官员承追侵那钱粮如有家产果尽不据实详请豁免以致各犯父子夫妻分离者承追官罚俸一年巡抚罚俸六月○又题准
　　赦前侵欺钱粮各官不交吏部议处者将该部司官罚俸三月堂官罚俸两月○又题准凡侵盗钱粮人犯揑报逃亡并不起解者州县官降职一级调用该管上司罚俸一年起解迟误者州县官罚俸一年该管上司罚俸六月○又题准州县官将衙役侵盗揑为民欠知府遽为转报者罚俸六月○十六年题准侵盗钱粮应发解人犯未经部题入官之前全完或已题未发解之先全完者并免入官○十七年题准各省有因军需动用钱粮刻不容缓者司道官申详督抚一面咨题一面动用若司道并未申详擅自动用督抚先未题咨径为请销者督抚降职二级司道官降职五级皆调用若司道申详督抚不咨题擅令动用者司道官免议督抚降职五级调用皆不准开销责令赔还○十八年议准州县官将已徴钱粮那用诈称民欠司道府官隠匿不报者皆革职提问督抚徇纵不叅者革职○又题准凡该管上司逼勒下属那移库银本官自首审实免议上司照贪官例治罪如逼勒至死者许家属赴督抚具告督抚不准理许赴通政使司鼓厅具告审实将逼勒者抵罪不准理者革职○二十七年题准藩库交代钱粮如有侵盗亏空等弊将隠匿不叅之该督抚革职如督抚有侵盗入己之处照侵欺例从重治罪○又议准州县亏空知府不掲报反逼新任官出结者革职○三十九年
　　谕近见各省督抚等先以官员亏空仓库银米题叅后以家产尽絶保题者甚多此等亏空银米作何着落追还着九卿詹事科道防议具奏钦此遵
　　旨议定嗣后仓库银米如有亏空审明是侵是那着落亏空官追还有实系家产尽絶不能完结者着落嵗终申报保题之各上司官名下追完至起解银两及漕粮等项已经起程之后如有亏空者将解官运官审明追还实系家产尽絶不能完纳者亦着落差遣不慎之该管上司名下追完如有借端私派于民者从重治罪○四十年覆准凡亏空之案専责藩司于部文到日严督府州县各官务遵四月定限将侵那审明招解如逾限将州县官掲叅迟延限后又满四月再叅迟延将本管知府皆照易结不结例议处藩司于限内不据实掲报后以迟延掲报塞责者亦照易结不结例处分至各州县修理城池等项虽系私捐仍令通报如亏空事发各该抚藩司将私捐修理之项审作那移正项者承审官照徇纵例议处○又覆准各省仓库收贮帑银米谷如私行动用督抚题叅革职提问审出侵盗那用分别治罪○四十四年覆准凡知府盘察出结之后州县一有亏空知府无论几时察出掲叅免其从重治罪○四十五年题准旗员亏空该旗保题家产尽絶将亏空之员入辛者库【即内管领】此后察出家产隠匿等弊将保题之都统副都统议处均摊赔补○又覆准州县钱粮节年那新补旧或借贷掩饰知府盘察时确有实数无由觉察及事发据实掲报将亏空之州县治罪其节年盘察之知府免议○四十七年议准亏空官有从前任所私蓄被亲友借取有图书文约可据者题明察追扺补欠项○四十八年议准亏空帑银审系徴收制钱往外易银未囘亏空仓谷审系浥烂或借给里民均不作侵那果能叅后限内全完准其开复○五十年议准亏空官如有见任居官之子情愿代父赔还者即于其子任所按限扣追完日免罪○五十一年议准旗员亏空钱粮该督抚察明家口备造清册解部交与该旗察追倘承问官有吓索任所赀财及听该犯官隠匿或将奴仆放出为民等情将承问官并造册等官治罪至该犯官归旗如有偷卖房地屯庄隠匿财产等情将该管官治罪○又议准州县亏空钱粮知府止将本年掲报其积年亏空直至题叅之后始报察出者仍将通同隐匿之知府照例题叅○五十六年覆准嗣后亏空案内如果系民欠揑报全完或私借仓粮揑报无欠除私借之员照律治罪其揑报官照虚出通关钞律计所出之银数并赃以监守自盗论其实在民欠着落原借之人完纳其那移有抵即令接任官催徴若揑报私借之项该员情愿一年内代民全完准其开复○五十九年议准州县亏空钱粮知府从前果有扶同徇隐情弊别经发觉者将知府叅革其亏空钱粮令知府独赔○又覆准州县官恃有上司分赔之例将库银藏匿假揑亏空者审实着落本犯名下独追还项仍照例治罪○又覆准凡州县亏空如知府察出掲报司道司道不即转掲及司道已经转掲督抚不即题叅许知府竟掲部院将不转不叅之督抚司道议处着令分赔○又议准嗣后州县官亏空钱粮倘知府掲报而布政使司不即转掲或已掲而督抚不即题叅者许掲报官径报部院将徇庇之上司照例议处仍令分赔其卫所等官亏空屯卫等项钱粮照亏空地丁例议处○又覆准各省亏空钱粮皆因夤缘餽送礼物所致发觉之日与受皆着革职严饬督抚照例实心奉行其有上司逼勒交盘以致亏空者许新任官据实直掲部院科道衙门题叅审明将逼勒各官照例议处具掲之新官令其赴部调补别省○又覆准嗣后该督抚不尽心防范于未亏空之前竭力补苴于亏空发觉之后将督抚照例议处仍令分赔完补○六十一年十二月
  </div>
  <div class="pagination">
   <a href="钦定大清会典则例_page41.html">
    上一页
   </a>
   <span>
    ...
   </span>
   <a href="钦定大清会典则例_page37.html">
    37
   </a>
   <a href="钦定大清会典则例_page38.html">
    38
   </a>
   <a href="钦定大清会典则例_page39.html">
    39
   </a>
   <a href="钦定大清会典则例_page40.html">
    40
   </a>
   <a href="钦定大清会典则例_page41.html">
    41
   </a>
   <span class="current-page">
    42
   </span>
   <a href="钦定大清会典则例_page43.html">
    43
   </a>
   <a href="钦定大清会典则例_page44.html">
    44
   </a>
   <a href="钦定大清会典则例_page45.html">
    45
   </a>
   <a href="钦定大清会典则例_page46.html">
    46
   </a>
   <a href="钦定大清会典则例_page47.html">
    47
   </a>
   <span>
    ...
   </span>
   <a href="钦定大清会典则例_page43.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
