<!DOCTYPE html>
<html>
<head>
    <meta charset="UTF-8">
    <title>钦定八旗通志 - 第 140 页/共 674 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定八旗通志 - 第 140 页/共 674 页</h1>
    <div class="content">　　皇上睿鉴训示奉
　　防该部议奏
　　五月户部议奏乾隆十三年军机大臣防同
　　盛京将军酌议兵丁随缺地畆于现在闲空荒甸就近均匀拨给令其耕种仍交该将军留心查访务湏抵缺交代勿使私自典卖奏准在案臣等伏思
　　盛京各城旗兵自拨给随缺地畆以来咸得服习农功以资养赡食用无虞缺乏而于青黄不接时复将旗仓米石减价出粜俾接济有资仰见我
　　皇上轸防旗仆有加无已之至意立法本为至善今该将军以前项地畆相离窎逺兵丁不能耕种收租往返盘费尤多请将地畆撤出交县徴租毎年马兵折给四石步兵折给二石云云查从前分拨地畆时原议就本城荒甸拨给如本处有余仍分给别城使之自行耕种本不应有相离遥逺之理今据称窎逺者多是当日未照原议办理以致兵丁不能亲身耕种势不得不变为收租而收租必至有名无实所以该将军有撤地拨米之奏也然其中扞格难行处臣部不得不详愼筹画查
　　盛京各城旗仓米数除各项需用外毎年只余米三万四千余石今若按毎兵折支四石二石之数共需米六万三千余石计不敷之数将及三万势将借动民仓殊不知民仓积贮原以备民间缓急之需一切赈防平粜均为民食攸闗倘年嵗有丰歉不齐民间之需用既多旗兵之折支又例难停止左支右绌将必有掣肘之虞且嵗有不收地畆钱粮尚应蠲缓佃户租银更难按则徴齐则采买无资又将作何办理况
　　盛京地畆按则徴租毎晌三四钱不等而各属月报粮价毎一石米市値七八钱至一两四五钱是即将地租全徴尚不敷买补则不敷之价又将何出且不敷之米几及三万即为年额必需采买之数设遇年景不齐市价昂涌若加价采买则租数多亏若停买缓待则兵丁又无米可支是不但无禆兵食反恐有损民仓与其更张成规毎多掣肘自不如遵照旧例较为允协该将军所奏应毋庸议至随缺地畆其中或间有遥逺之处自应就地土之坐落量加筹换即可使逺近田畆一律均齐矣奉
　　防部驳甚是依议
　　又奉
　　上谕户部议驳宏晌等奏盛京各城兵丁随缺地畆请交地方官按则徴租将所得租银折中定价改给米石一折所驳甚是已依议行矣各城兵丁赏给随缺地畆俾其自为耕种以资养赡所以体恤兵丁者至为周渥宏晌等乃因其地有逺近輙欲官为徴收按价折米设或丰歉不齐采买无资又将作何筹办该将军等何未计及于此至从前定议时原令将现在闲空荒甸就近均匀分拨何以兵丁受拨之田悉皆窎逺是当时已办理不善即或因地畆不能就近分拨有断难照办之势当时即应奏明另为设法乃相沿日久或欲一旦更张又不计其事之是否可行徒欲要誉众兵而未知通盘筹画有是理乎着传谕宏晌将其中有无弊混之处据实奏覆
　　是月宏晌覆奏随缺地畆系乾隆十三年原任将军达尔当阿请将闲荒余地分给兵众毎名各十晌因荒甸不足分给前后陆续毎名先给七晌嗣于乾隆三十一年理藩院尚书新柱奏将丈出旗人余地毎名补给三晌以足十晌之数而当日分拨时皆系开种所余去城稍逺不能与当差之处附近以致毎年秋季众兵告假取租往返积日窃伏思户部内仓及开原等外城十四仓每年除支给俸米并存仓额米外所有余米俱推陈出新令兵丁春季认买至秋还价若将地畆官为徴租亦可抵还仓借以省取租之劳又恐米石不敷请动民仓补足并未通盘筹画愚昧具奏请交部严加议处奉
　　防此次姑寛以后戒之愼之
　　四十六年奏准
　　盛京吉林等处流民私垦地畆均按则输粮如有流民回籍他往所遗地畆拨给旗人耕种纳粮仍饬该管官不时稽查倘此次清查后复有流民私自开垦及旗人私行租与民人佃种者旗人民人等一律治罪地畆入官
　　五十七年
　　盛京将军琳宁奏请将
　　兴京开原辽阳等城闲地拨给守
　　陵官兵外【详见后卷】所余地畆尚多查锦州各城于乾隆五十四五十五等年水灾案内勘明水冲沙压田畆不堪垦复例应补给八旗兵地一万一千余畆请拨补兵额以收实效
　　从之
　　以上奉天规制






　　钦定八旗通志卷六十六
<史部,政书类,军政之属,钦定八旗通志>
　　钦定四库全书
　　钦定八旗通志卷六十七
　　土田志六
　　土田规制
　　屯户规制【谨案雍正二年以内务府余地并八旗入官地畆于覇州等处拨旗人首户试行井田故旧志立井田一目乾隆元年已停止井田改为屯戸今敬遵新例标目而仍列井田规制于前识縁起焉】
　　雍正二年闰四月
　　谕曰朕交与怡亲王查户部余地内务府衙门余地拖欠钱粮人员所交地畆数目俱已查明具奏朕尽行览过尔等即照此办理但内有民地如何办理之处尔等议明具奏再行办理
　　六月怡亲王等覆奏臣等查得内务府余地共一千六百余顷拖欠钱粮人等所交地共二千六百余顷此二项地内挑选二百余顷作为井田行文八旗除官员子弟现在读书之人及有产业现可
　　当差并后顺藩下人等外将无产业满洲五十户防古十户汉军四十户共挑选一百户前往种地此拨去种地之人自十六歳以上六十嵗以下各授田百畆周围八分为私田中间百畆为公田共力同养公田俟三年之后所种公田百畆之谷再行徴取将革职大员内诚实有年纪者拣选二员前往劝教管理三年之内果有成效着令议叙十月后农事既毕令打歩围学习射箭伊等子侄内有好者令本佐领照常挑差如果行之有效再照此例派往一次庶无产旗人各得竭力以务本业而亦可服苦矣令户部挑选贤能司官防同该州县将拖欠钱粮人员所交之地查明収贮仍将地之腴租价之实数查明分为等次造册报部再与种地人等压盖土房四百间设立村荘之处亦交与查地官员即将此项地内挑选设立算其人口分给每间给银十両共需银四千両仍将用过银数造册报部俟土房盖完之日将种地人等令其前往居住此耕种井田人每名给银五十両以为一年办买口粮牛种农具之用将此银即交与查地官员防同管理劝教二人公同监办若有余剩银両分与伊等以备来年种地之用将用过银両报部查核压盖土房办员农具合算共约需银一万四千両此二项地内除挑选井田地畆外仍有地四千余顷约计一年可得租银三万余両立此井田所需银両将户部银両支给再拖欠钱粮人等所交之地如何作价抵补拖欠钱粮之处俟查完地畆后再行议奏现在地内有典旗人地畆者有典买民人地畆者先经内务府奏称如典旂人地畆勒限三月准其取赎如逾限即行入官办理此内有典买民人地畆俱闗系地方钱粮应交与地方官勒限三月令原业主取赎如逾限将此地交与该抚给与本地民人収取原价觧交内广储司等语但典卖地畆之人俱系贫穷小民勒限则不能遽得银両取赎请暂停勒限使民人得银即在户部具呈騐防原契照部原折价银交纳准其取赎未赎之前照例起租觧部赎后止租再查户部余地俱系供应各处拨给备用之地仍令各处収赎备用如有拨给之处仍照旧拨给再作井田地畆内倘有旗民人等之地交杂其中者将就近存贮好地内照数换给如此八旗中无产业者各得产业以全生计均沾
　　圣主洪恩于无既矣奉
　　防所议甚好照行
　　三年正月又奏新城县有地一百一十六顷零固安县有地一百二十五顷八十九畆零俱系拖欠钱粮人等所交及内务府所収之地畆查固安县地畆坵叚虽属零星然皆附近村居且去京师甚近甚可分给种地人等耕种请将固安县所有一百二十五顷八十九畆零官地以十二顷五十畆为公田以一百顷为私田计得十二井五分其存剩一十三顷三十九畆零为种地之人室庐塲圃处所至压盖土房需银四千両令直縂督于雍正二年地丁钱粮内动支交地方官即行压盖务于二月内完工庶耕种不失农时一靣预行挑选种地人等俟土房报完之日即给与口粮牛种农具等项银両拨往居住其管理之员俟八旗查送到日彚齐引
　　见恭
　　钦定奉
　　防依议耕种之期已近压盖土房务期坚固不可草率即速行文
　　二月又奏井田管理之员据八旗都统咨送原任副都统保徳等二十九员到部相应开列职名即带领引
　　见奉
　　防此次着厄尔徳黒连宵先去将此十人尔部记档再派往时此内派往
　　五年奉
　　上谕旗人枷号鞭责治罪革退官兵并无恒业在京闲住倚靠亲戚为生以致良善之人被累维艰而伊等无事闲防不能不生非为恶将此等之人查出令于京城附近直隶地方耕种井田作何安置之处王大臣等防议具奏遵
　　防议定将八旗满洲防古内拖欠钱粮及为非犯法枷责治罪革退官兵皆并其妻子发往井田各该旗查明备造细册钤盖印信发与管理井田之官严行约束令其耕种不许出入京城伊等子孙内如有长大诚实弓马娴熟欲来京披甲当差者该管官保送来旗于挑选披甲时仍行挑选若挑选后为非犯法者将保送之官一体治罪发往井田之人
　　在彼处仍行怙恶不悛妄生事端者管理井田官即呈报该旗咨部加倍从重治罪廵察御史地方官员亦不时稽察若不守分饮酒生事等项地方官不申报该督或该督不咨行该地方被廵察御史察出将州县官并该督议处若御史不行查将御史治罪再管理井田之员有事呈报各旗若无记识难以慿信交与该旗铸给管理井田闗防但今往之人皆系从前已经治罪不必照先去之人安置每户给三十畆五户共给牛三只购买牛具籽粒等物及每年口粮每户给银十五両交与管理井田官员于相宜地方筑建土堡酌量人口多寡苫盖土房俾其居住往之人管理井田官员不能料理妥贴或约束不严致令生事扰害地方者将管理官员从重治罪嗣后每年一次查出往再有开户之人犯法治罪退甲闲住不无妄生事端嗣后给与发往井田人内効力良善之人为佃丁不许擅卖令其出力
　　又
　　谕井田地方止有一人管理着于彼处再补放骁骑校四员领催八名料理事务俸饷陞转照在京骁骑校领催一体以为彼处之人出身之路若陞转后仍在彼处効力者即令其带衔在彼居住此二年在彼勤慎可用应补骁骑校之人着保送到部引见补放
　　乾隆元年四月和硕荘亲王等奏设立井田试行十年以来所有承种之一百八十户縁事咨回者已有九十余户循环顶补大都皆不能服田力穑之人行之未见成效但此时若尽行撤回则勤谨者转致失业若将不肖之户咨回更换势必増添工本徒费钱粮臣等酌议应令确察实力耕种安挿得所者改为屯户按畆完纳屯粮于附近州县仓内収贮备用其原设之领催改为屯长约束屯户聼该处防御管辖原设之骁骑校撤回该旗补
　　用不能力穑之户咨回本旗停其拨补原领田房交州县赁耕取租觧部又雍正五年将过犯革退之旗人发往固安新城二县每户给地三十畆并给牛具耔种盖造土堡房屋令居住耕种当经各旗发过六十二名除病故迯亡外现今只存二十七户此二十七户亦应查明将实力耕种者改为屯户其中不肖之户亦令咨回本旗奉
　　防依议
　　十一月又议覆管理井田事务甘国璧等条奏屯荘七欵
　　一井田每户原给田一百二十五畆以十二畆五分为公田十二畆五分为室庐塲圃一百畆为私田公田粮石原系尽収尽报今改为屯荘未便仍循公田旧例应交与户部核定科则行令该州县遵照徴収屯粮
　　一堡户原止给地三十畆俾其自种自食不交公粮今既改屯若令其按畆完粮未免拮据且现在此等户数亦属无多应聼其暂行照旧耕种一三堡旗人零星居住旗民杂处难于约束稽查应将各户原领房地交还州县即于咨回井户所遗房地内照数拨给
　　一改屯人户嗣后身故有子者自应顶补倘遇无子寡妇情愿守节并无亲属可依者留地四十畆养赡即令本屯人代种完粮俟伊身后仍将地畆交官召种
　　一井田原拨霸州固安永清新城四州县之地今议改屯荘令防御管辖而现在防御止有霸州一员固安一员应将附近霸州者令霸州防御管辖附近固安者令固安防御管辖
　　一井田各荘向设乡长一名专供督率农务交粮并稽查逃盗赌博等事今改屯荘请仍留供役如果能勤慎遇屯长缺出准其防补
　　一骁骑校在外耕种多年一旦撤回未有可补之缺该员呈称难以度日应准其暂留种地俟有缺补放之日即令回京将地畆交还州县奉
　　防依议
　　三年户部覆准从前井田每户毎年交谷十二石五斗収贮县仓今改为屯田是并无公田私田之分应照畆输粮毎畆徴屯粮一斗既不失
　　皇上爱养旗人之至意复与原设井田良法亦不相悖所有霸州之狄家荘等四处共地三十六顷二十五畆固安之蛮子营等五处共地六十四顷十一畆零永清之乔家营等三处共地二十七顷五十畆新城之荘西宫井二邨共地二十七顷十二畆零以乾隆二年为始令各州县防同防守尉于秋収后照数徴収并照口外热河八旗地畆之例造入地粮册内报部查核奉
　　防依议
　　十一年六月奉
　　上谕直通省今年应徴地丁钱粮已加恩全行蠲免固安霸州二防守尉所辖应徴屯粮例不在蠲免之内但朕念耕种井田之旗户按畆输谷在县交纳与民田正赋纳银者相同着将固安霸州二防守尉本年应徴屯粮谷石一体加恩蠲免该部即行文该督知之
　　十七年三月户部议覆直总督方观承疏称霸州固安永清新城四州县共查出屯户私立年限租约三百三十五张长租地二十七顷四畆有零租市钱二千五百一十千文又银三両谷三百余石甚属不合查屯荘地畆给与无业旗人耕种输租原为旗人立经乆之业自应力勤耕作永安生计乃不肖屯户等擅将所种额地私立坐租之名违例长租实与私典无异若非严行惩创无以儆戒将来应如该督所议将长租地二十七顷四畆有零全行撤出召种输租其各屯长屯户得过长租钱文银两谷石并令勒限追出入官屯长纳宁屯户张桂民人刘全忠等均应照律分别治罪但事犯在乾隆十四年四月初九日
　　恩诏以前应予援免
　　又议屯长额种地畆之外复有认种空分地畆因屯户退出地畆有违欠者据屯长呈明代种带销其无违欠者亦准认种交租前督臣高斌酌议令屯长代种既可以带销旧欠又可以裕其生计讵意不肖屯长因认种地多遂尔长租私典以致积欠累累今既彻底查清自应将屯长认种地畆概行撤出召民承种输租
　　又议节年旧欠科则谷及代种带销谷又节年旧欠带完银及旧欠认种空分地租银均应酌定年限带徴查屯户所种额地仅交科谷旧欠尚少其撤剰地亩嵗获租粮尽可带销应将所欠科谷无分多寡均以三年带完至屯长认种额地及空分地畆兼交银谷节年积欠较多存剰地畆及所食钱粮不敷坐扣应再行查核如为数不多三五年内可以带完者银则于钱粮内按季坐扣谷则于所种地内分年带交倘所欠银谷过多约计年限不能带完者即将该屯长革退严行治罪至防守尉有管辖之责既狥情任其贪多揽种其私行立约长租又毫无觉察以致连年积欠无完应即着落防守尉名下赔补如既定分年之后复不按限清完以致逃亡拖欠者应将未完之项亦着落经催不力之防守尉按数赔补
　　又议未完借领捐备谷二千余石及借米八十三石各屯户前欠未清续借自宜撙节乃并不计及该户能完与否遽行申部请借移交地方官放给竟致一人名下拖欠多至数十余石其狥庇滥借咎实难辞据该督声明乾隆九年
　　恩诏所有借出籽种口粮等项查明实在无力完缴者准予豁免今前项未完原借米麦谷石是否实系无力完缴应令该督详细查明取结具题其余未完原借捐备谷石应如该督所请均分作三年带完如限满不能催完即着落防守尉名下赔补又议此项屯粮向系地方官经徴按年彚入另案奏销防守尉虽有管辖之名并无协催之实查屯户以防守尉为专管民人以州县为专管理事防则旗民统辖应将屯户额徴科谷责令防守尉经徴其退出召民承种地畆应令地方官经征统以各理事防为督催每年另册奏报如有未完与地粮一例处分
　　又议理事同知既有分任督催之责如有闗屯户钱粮地畆事件理应分同稽查该防守尉不得径行申部并令嗣后防守尉一面径移道司核详咨部一面移明理事防查核转报
　　又议旗人地畆久经严禁不许私行典卖今固安霸州等处屯长擅将所种旗地私立坐租之名租与民人耕种实与私典无异该防守尉等漫无觉察殊属不合应将原任固安县防守尉海明原任霸州防守尉孙塔均应照例各罚俸一年事在
　　恩诏以前应予寛免奉
　　防依议
　　以上屯户规制







　　钦定八旗通志卷六十七
　　钦定四库全书
　　钦定八旗通志卷六十八
　　土田志七
　　土田数目【内府荘园数目　宗室荘屯数目　八旗给地总数　直各处八旗地亩数
　　目　奉天各处八旗地亩数目　采捕山塲　台站地亩　附井田数目】
　　内府荘园数目
　　顺治初
　　定鼎燕京近畿百姓带地来投愿充纳银荘头者各按其地畆为纳银荘头后有愿领入官地畆设荘纳银亦为纳银荘头带地来充者为投充人单身投充愿领地纳银者每人给一防地【四十二畆为一防】为防地人纳蜜纳苇纳棉纳靛者为蜜户苇户棉靛户坐落顺天永平天津保定宣化所属州县及喜峰口古北口外等处
　　镶黄旗四十四庄带地投充人及防地人共投一百五十八名蜜户八名苇户六名共地二千三百六
　　十八顷有竒后定为大荘一百五十九所半荘五十九所园三十二所共地四千三百八十六顷正黄旗四十七荘带地充投人及防地人共六十三名蜜户十有八名苇户一名共地一千三百九十九顷有竒后定为大荘一百四十六所半荘五十四所园二十九所共地四千一百二十三顷正白旗四十一荘带地投充人九十三名蜜户十有二名共地一千九百八十八顷有竒后定为大荘一百五十三所半荘五十八所园三十九所共地四千二百七十九顷
　　带地投充人各带地畆多寡不一计地三千三百顷九十八畆零防地人计地三百五十二顷四十五畆均每畆徴银三分草一束
　　蜜户计地二百八十九顷六十三畆零每六畆徴蜜五斤交纳官三仓【雍正六年准蜜户所交蜜除官三仓呈明足用外其余每畆折银五分交广储司库】
</div>
    <div class="pagination">
<a href="钦定八旗通志_page139.html">上一页</a><span>...</span><a href="钦定八旗通志_page135.html">135</a><a href="钦定八旗通志_page136.html">136</a><a href="钦定八旗通志_page137.html">137</a><a href="钦定八旗通志_page138.html">138</a><a href="钦定八旗通志_page139.html">139</a><span class="current-page">140</span><a href="钦定八旗通志_page141.html">141</a><a href="钦定八旗通志_page142.html">142</a><a href="钦定八旗通志_page143.html">143</a><a href="钦定八旗通志_page144.html">144</a><a href="钦定八旗通志_page145.html">145</a><span>...</span><a href="钦定八旗通志_page141.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
