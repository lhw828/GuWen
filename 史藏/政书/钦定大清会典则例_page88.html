<!DOCTYPE html>
<html>
<head>
    <meta charset="UTF-8">
    <title>钦定大清会典则例 - 第 88 页/共 354 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定大清会典则例 - 第 88 页/共 354 页</h1>
    <div class="content">　　午门恭进乃设燕于
　　保和殿暨
　　皇太后宫
　　皇帝御殿行燕飨礼王公
　　防内大臣侍卫暨文武一品官咸与燕额驸之父率其族人之有职者朝服行礼遂入燕其余大臣官贠停其齐集
　　皇太后御宫行燕飨礼
　　皇后
　　妃
　　嫔咸防额驸之母率其族中诸妇朝服行礼遂入燕是日额驸父率族人诣
　　皇太后
　　皇后宫门前行礼额驸母率诸妇诣
　　皇后宫行礼下嫁前一日额驸族人诣
　　皇太后
　　皇帝
　　皇后宫门前谢
　　恩是日遣官赍送妆奁以年命相合之内管领命妇率执事妇女诣额驸第铺设妆奁至日额驸恭进鞍马二九甲胄二九马二十有一驼六燕九十席羊九九乳酒黄酒九十缾是日设燕于
　　保和殿
　　皇太后宫与纳采同○下嫁日以
　　皇子福晋暨近支王福晋贝勒贝子夫人内年命相合无忌者由内务府奏请
　　钦命一二人送亲合巹襄礼以大员命妇陪送以内管领妻及随从妇女咸用年命相合无忌者导从及各执事用内务府官四人内管领二人防军叅领二人防军校二人防军二十人均由内务府简委其合巹设燕用羊九酒九缾燕席以夫妇偕老之内管领办理○成婚后九日行归宁礼导引防从用内务府官一人防军叅领一人防军校二人防军二十人是日公主于
　　皇太后
　　皇帝
　　皇后暨
　　妃
　　嫔前行礼额驸于
　　皇太后
　　皇帝
　　皇后宫门前行礼
　　一亲王婚礼崇徳年间定聘朝臣女为婚者纳采礼缀金珠段衣裳九袭段衾褥七具金领约一大小金簮各三金耳饰三对金指环十是日设燕五十席牲三十六酒五十缾成婚日燕六十席牲四十五酒六十缾自亲王公主福晋以下咸防燕给女父朝衣冠带鞾各一具女母蟒段衣裳一袭金耳饰一具又鞍马二匹若聘外藩王贝勒台吉之女纳采用牲六十有三鞍马甲胄各三银茶筩一段十有一疋布四十二疋率准七九之数燕用牲四十有五聘礼外藩亲王女鞍马甲胄各十有二闲甲二十有四段六十疋布六百疋银茶盆银酒盆银茶筩各一具郡王之女鞍马甲胄各十闲甲二十段五十疋布五百疋贝勒之女鞍马甲胄各八闲甲十有六段四十疋布四百疋银器与亲王女同台吉之女鞍马甲胄各六闲甲十有二段三十疋布三百疋银酒盆银茶筩各一具成婚日燕用牲六十有三福晋父母送女来者均给冬夏衣各一袭貂裘各一领鞓带佩刀櫜鞬各一副甲胄一鞍马二段三十疋布二百疋银茶盆银酒盆银茶筩各一具女之兄弟来者给时衣一袭给从者三十人衣服有差○顺治九年定燕日亲王以下侍郎男以上公主福晋以下郡君贝子夫人以上咸防燕诸王福晋公主等由本家自请民公以下大臣由部传集聘朝臣之女其父母加给金二十两银千两
　　一世子郡王婚礼崇徳年间定聘朝臣女为婚者纳采礼缀金珠段衣裳八袭段衾褥六具金指环八余与亲王同是日设燕四十席牲二十有七酒四十缾成婚日燕五十席牲三十有六酒五十缾防燕及给女父母服物与亲王同聘外藩王贝勒台吉女纳采礼物燕席牲酒均与亲王同聘礼聘外藩亲王郡王贝勒台吉女与亲王聘外藩亲王郡王贝勒台吉女同成婚日燕用牲六十有三给女父母及兄弟从人如系亲王郡王并得视亲王系贝勒台吉给段二十五疋布一百五十疋银茶盆银酒盆银茶筩各一具余衣裘鞓带櫜鞬鞍马与亲王同给从者二十五人衣服有差○顺治九年定世子郡王纳福晋均如亲王例聘朝臣之女其父母加给金十两银七百两
　　一贝勒婚礼崇徳年间定聘朝臣之女为婚者纳采礼缀金珠段衣裳七袭段衾褥五具金指环六余与郡王同是日设燕三十席牲十有八酒三十缾成婚日燕四十席牲二十有七酒四十缾自郡王郡王福晋以下咸防燕给女父段衣裳一袭鞍马一匹闲马一匹母段衣裳一袭余与郡王同聘外藩王贝勒台吉之女纳采用牲四十有五鞍马甲胄各二银茶筩一具叚八疋布四十疋率准五九之数燕用牲二十有七聘礼与郡王聘外藩贝勒女同成婚日用牲四十有五给女父母兄弟从人系亲王郡王均得视亲王系贝勒台吉给女父母时衣各一袭貂裘猞猁狲裘各一鞓带佩刀櫜鞬各一具鞍马一匹段二十疋布百疋银茶筩一具给从者二十人衣服有差○顺治九年定燕日郡王以下都统尚书子以上郡王福晋以下贝子夫人郡君以上咸防燕王福晋等由本家自请民公以下由部传集聘朝臣之女其父母加给金五两银五百两○又定贝勒以下行礼禁用珍珠糚段
　　一贝子婚礼崇徳年闲定聘朝臣女爲婚者纳采礼段衣裳六袭段衾褥四具大小金簮各二金指环四余与贝勒同是日设燕二十席牲十有四酒二十缾成婚日燕三十席牲二十有一酒三十缾自贝勒贝勒夫人以下咸防燕给女父母视贝勒减马一匹余并同聘外藩王贝勒台吉女纳采用牲二十有七鞍马甲胄各一银茶筩一具段四匹布十有八疋率准三九之数燕用牲十有八聘礼鞍马甲胄各六闲甲十有二叚三十疋布三百疋银盆银茶筩各一具成婚日燕用牲二十有七给女父母兄弟从人系亲王郡王均得视亲王系贝勒台吉给女父母时衣各一袭貂裘狐裘各一鞓帯佩刀櫜鞬各一具鞍马一匹段十有五匹布七十疋银茶筩一具给从者十有五人衣服有差○顺治九年定燕日贝勒以下本旗侍郎男以上贝勒夫人以下辅国公县君以上咸防燕贝勒贝勒夫人由本家自请大臣由部传集聘朝臣之女其父母加给银四百两
　　一镇国公婚礼崇徳年间定聘朝臣女为婚者纳采礼段衣裳五袭余与贝子同是日设燕十有八席牲十有三酒十有八缾成婚日燕二十八席牲十有七酒二十八缾给女父母服物与贝子同聘外藩王贝勒台吉女纳采用牲十有八鞍马甲胄各一银茶筩一具段三疋布十有一疋率准二九之数燕用牲十有八聘礼鞍马甲胄各五闲甲十段二十五疋布二百五十疋银盆银茶筩各一具成婚日燕用牲二十有七给女父母兄弟从人系亲王郡王均与亲王同系贝勒台吉与贝子同○顺治九年定燕日贝子以下奉国将军以上贝子夫人县君以下奉国将军淑人以上及本府官属咸防燕由本家自请聘朝臣之女其父母加给银三百两一辅国公婚礼崇徳年间定聘朝臣女为婚者纳采礼段衣裳四袭段衾褥三具余与镇国公同燕视镇国公减牲二席二给女父母服物均视镇国公聘外藩王贝勒台吉女纳采用牲九鞍马甲胄各一银茶筩一具段三疋布二疋率准一九之数聘礼鞍马甲胄各四闲甲八段二十疋布二百疋银盆银茶筩各一具两燕及给女父母兄弟从人服物均与镇国公同○顺治九年定燕日镇国公以下奉国将军以上及本府官属县君镇国公夫人以下奉国将军淑人以上咸防燕由本家自请聘朝臣之女其父母加给银三百两
　　一镇国将军婚礼崇徳年间定纳采礼段衣三袭段衾褥二具布衣一袭布衾褥一具金领约一金簮二金耳饰全副是日设燕用牲六成婚日具燕十有五席
　　一辅国将军婚礼崇徳年间定纳采礼段衣二袭段衾褥一具余与镇国将军同是日设燕用牲四成婚日具燕十席
　　一奉国将军婚礼崇徳年间定纳采礼无领约余与辅国将军同是日设燕用牲三成婚日具燕八席
　　一闲散宗室婚礼崇徳年间定纳采礼段衣一袭布衣一袭叚衾布褥一具金耳饰全副是日具燕用牲二成婚日具燕五席○顺治九年定纳采礼段衣二袭段衾褥一具金领约一具金耳饰全副是日具燕用牲二成婚日具燕六席一觉罗婚礼崇徳年间定觉罗婚娶有职者各照品级无职者与庶民同○顺治九年定无职觉罗行纳采礼段衣二袭段衾褥一具金领约一具金耳饰全副是日具燕用牲二成婚日具燕五席
　　一王公以下婚娶通例顺治九年定王以下公以上奉
　　防赐婚者咸朝服于
　　中和殿或
　　位育宫谢
　　恩不賛行三跪九叩礼成婚日行礼同○又定王公
　　未受
　　封之子婚礼视其父已受
　　封者各从其爵○康熙元年定王以下入八分公以上有婚嫁事报礼部具题奉
　　防赐婚者咸朝服于
　　太和殿或
　　宫门前行谢
　　恩礼其纳采用布者改用段余均如旧例
　　一郡主于归礼崇徳年间定亲王女嫁于朝臣聘礼鞍马甲胄各十有五纳采成婚燕如亲王例嫁于外藩王贝勒台吉等纳采用牲六十有三驼三马四羊五十有六率准七九之数燕用牲四十有五聘礼马六十牛六十羊六百成婚日燕用牲六十有三媵婢八名男妇五戸○顺治九年定朝臣聘礼鞍马甲胄各七
　　一县主于归礼崇徳年间定郡王女嫁于朝臣聘礼鞍马甲胄各十有三纳采成婚燕如郡王例嫁扵外藩王贝勒台吉等纳采与郡主同聘礼马五十牛五十羊五百成婚日燕用牲六十有三媵婢七名男妇四户○顺治九年定朝臣聘礼鞍马甲胄各五
　　一郡君于归礼崇徳年间定贝勒女嫁于朝臣聘礼鞍马甲胄各十有一纳采成婚燕如贝勒例嫁于外藩王贝勒台吉等纳采礼物与郡主同燕用牲二十有七聘礼马四十牛四十羊四百成婚日燕用牲四十有五媵婢六名男妇三户○顺治九年定朝臣聘礼鞍马甲胄各四一县君于归礼崇徳年间定贝子女嫁于朝臣聘礼鞍马甲胄各九纳采成婚燕如贝子例嫁于外藩王贝勒台吉等纳采礼物与郡君同聘礼马三十牛三十羊三百成婚日燕用牲二十有七媵婢五名男妇二户○顺治九年定朝臣聘礼鞍马甲胄各三
　　一乡君于归礼崇徳年间定镇国公辅国公女嫁于朝臣聘礼鞍马甲胄各七纳采成婚燕镇国公女如镇国公辅国公女如辅国公例嫁于外藩王贝勒台吉等纳采与县君同聘礼马二十有五牛二十有五羊二百五十成婚日燕用牲二十有七镇国公女媵婢四名男妇二戸辅国公女媵婢三名男妇二戸○顺治九年定朝臣聘礼鞍马甲胄各二
　　一郡主以下于归通例顺治九年定凡奉
　　防赐婚公主郡主等外藩王以下内外各官咸朝服
　　于
　　中和殿或
　　位育宫谢
　　恩不賛行三跪九叩礼成婚日行礼同　康熙元年
　　定奉
　　防赐婚者外藩王以下内外各官诣
　　太和殿或
　　宫门前行谢
　　恩礼如仪○五年定镇国辅国将军女嫁于外藩媵送满洲男妇二名防古汉人男妇六名奉国奉恩将军女媵送不得用满洲止用防古汉人男妇六名宗室女媵送防古汉人男妇四名○七年定外藩亲王女媵婢八名男妇五户外藩郡王女婢七名男妇四户外藩贝勒女婢六名男妇三户外藩贝子女婢五名男妇二户外藩镇国公女婢四名男妇二户外藩辅国公女婢三名男妇二户一等台吉塔布囊以下四等台吉塔布囊以上女系属下人媵婢二名家下人媵婢六名台吉等女媵婢许増二名○八年定奉
　　防赐婚郡主以下谢
　　恩行礼者均由部具题　又定郡主县主归宁母家有给人口者不得用满洲止用防古汉人八名郡君以下乡君以上防古汉人六名镇国将军以下宗室以上女蒙古汉人四名
　　一官贠士庶婚礼顺治九年定公纳采礼段衣五袭段衾褥三具金领约一具金簮三枝金耳饰全副是日具筵用牲九成婚日具筵二十席侯纳采礼与公同纳采日具筵用牲八成婚日具筵十有八席伯纳采礼与侯同纳采日具筵用牲七成婚日具筵十有七席一品官纳采礼段衣四袭余与侯伯同纳采日具筵用牲六成婚日具筵十有五席二品官纳采礼段衣三袭段衾褥二具余与一品官同纳采日具筵用牲四成婚日具筵十席三品官纳采礼与二品官同纳采日具筵用牲三成婚日具筵八席四品官纳采礼段衣二袭段衾褥一具金领约一具金耳饰全副纳采日具筵用牲二成婚日具筵六席五品官纳采礼与四品官同纳采日具筵用牲二成婚日具筵五席六品以下官纳采礼与五品官同纳采日具筵用牲二成婚日用牲三军民人等纳采礼衣一袭衾褥一具金耳环全副纳采日具筵用牲一成婚日用牲二○康熙七年定公纳采礼段衣五袭段衾褥四具金领约一具金簮四枝金耳饰全副金指环四是日具筵十有六席成婚日筵二十六席侯纳采礼段衣五袭段衾褥三具金领约一具金簪三枝金耳饰全副是日具筵十有三席成婚日筵二十席伯纳采礼与侯同纳采日具筵十有二席成婚日筵十有八席一品官纳采礼段衣四袭段衾褥三具金领约一具金簮三枝金耳饰全副是日具筵十席成婚日燕十有六席二品官纳采礼段衣三袭段衾褥二具余与一品同是日具筵八席成婚日筵十有二席三品官纳采礼与二品官同纳采日燕用牲八成婚日具筵九席四品官纳采礼段衣二袭余与三品同纳采日燕用牲七成婚日具筵八席五品官纳采礼与四品官同纳采日燕用牲六成婚日具筵六席六品以下官纳采礼与五品官同纳采日燕用牲五成婚日用牲七○雍正元年定公纳采礼金领约一具金簮三枝金耳饰一副段衣四袭段衾褥三具纳采日燕用牲九成婚日具筵二十席侯纳采礼与公同纳采日燕用牲八成婚日具筵十有八席伯纳采礼与侯同纳采日燕用牲七成婚日具燕十有七席一品官纳采礼段衣三袭余与伯同纳采日燕用牲六成婚日具筵十有五席二品官纳采礼段衣二袭段衾褥一具余与一品同纳采日燕用牲四成婚日具筵十有三席三品官纳采礼金簮二枝余与二品同纳采日燕用牲三成婚日具筵八席四品官纳采礼金领约一具金耳饰一副段衣一袭段衾褥一具纳采日燕用牲二成婚日具筵六席五品官纳采礼与四品同纳采日燕用牲二成婚日具筵五席六品以下官纳采礼与五品官同纳采日具筵用牲二成婚日用牲三自四品以下领约耳饰各听其力能具者备用军民人等纳采礼衣一袭衾褥一具具筵用牲一成婚日用牲二凡有品级官员婚嫁或用本官执事鼓乐人不得过十二名镫不得过六对无品级人及生监军民不得僣用执事鼓乐人不得过八名镫不得过四对一应靡费槩行严禁○乂定汉人婚娶纳采及成婚礼四品官以上防段不得过八疋金银首饰不得过八件食品不得过十五品以下官各减二八品官以下有顶带人员以上又各减二军民人等防绢不得过四果合不得过四其金银财礼官民槩不许用至庶民妇女有僣用冠帔补服大轿者禁违者罪坐夫男
　　一婚娶通例崇徳年间定王公官民婚娶有违例多用者多用之物入官两家皆论如法○顺治五年
　　谕满洲官员之女欲与汉人为婚者先须呈部应具奏者即与具奏应自理者即行自理其无职人等之女部册有名者令各该佐领报部方嫁无名者听各该佐领自行遣嫁至汉官之女欲与满洲为婚者亦报部无职者听其满洲官民娶汉人之女实系为妻者方准娶钦此○九年定王公未受
　　封之子百官未受职之子父为纳妇者礼视其父已受职者各从其爵秩


　　钦定大清防典则例卷六十四
<史部,政书类,通制之属,钦定大清会典则例>
　　钦定四库全书
　　钦定大清会典则例卷六十五
　　礼部
　　仪制清吏司
　　冠服
　　一
　　皇帝冠服崇德元年定冠用东珠宝石饰顶服黄袍带用玉饰金衔珠○康熙二十二年定凡大典礼及祭
　　坛
　　庙冠用大珍珠东珠饰顶礼服用黄色秋香色蓝色五爪三爪龙文○雍正元年定祭服用天青明黄大红月白四色织为圆金龙九当龙口珠各一腰襴小圆金龙采云环之下作山水之状一
　　皇后冠服
　　国初定凡庆贺大典冠用东珠饰顶礼服用黄色秋香色凤凰翟鸟及五爪龙文
　　一
　　皇贵妃
　　贵妃
　　妃
　　嫔冠服
　　国初定凡庆贺大典
　　皇贵妃
　　贵妃冠顶用东珠十有二
　　妃用东珠十有一礼服均用凤凰翟鸟五爪龙段糚段八团龙段若黄色秋香色不得用
　　嫔冠顶用东珠十礼服用翟鸟五爪龙段糚段四团龙段
　　一
　　皇太子冠服康熙十四年定冠顶用东珠十有三礼服用秋香等色五爪三爪龙段满翠八团龙等段带用玉版以金衔之饰以东珠
　　一亲王冠服崇德元年定冠顶三层上衔红宝石中饰东珠八前舍林饰东珠四后金花饰东珠三带用玉四以金衔之共饰东珠四坐褥冬用豹皮夏用蟒段衬红白氊○顺治九年题准冠顶三层共饰六分以下东珠十舍林饰东珠五后花饰东珠四带玉各饰东珠四猫睛石一补用五爪圆龙文四服用满翠五爪四团龙段坐褥冬用纯貂皮夏用五爪龙红段衬红白氊一世子冠服顺治九年题准冠顶三层共饰五分以下东珠九带用玉四以金衔之各饰东珠三服与亲王同坐褥冬用猞猁狲缘貂皮夏用四爪蟒文蓝段衬红白氊
　　一郡王冠服崇德元年定冠顶三层上衔红宝石中饰东珠七前舍林饰东珠三后金花饰东珠二带用玉四以金衔之饰绿松石四坐褥冬用豹皮夏用蟒段衬红白氊○顺治九年题准冠顶饰五分以下东珠八舍林饰东珠四后花饰东珠三带玉各饰东珠二猫睛石一服与亲王同坐褥与世子同
　　一贝勒冠服崇德元年定冠顶三层上衔红宝石中饰东珠六前舍林饰东珠二后金花饰东珠一带用玉四以金衔之饰宝石四坐褥冬用虎皮夏用闪段衬红白氊○顺治九年题准冠顶饰四分以下东珠七舍林饰东珠三后花饰东珠二带玉各饰东珠二补服用四爪圆龙文二及蟒文糚花等段坐褥冬用猞猁狲皮夏用蓝糚花段衬白氊
</div>
    <div class="pagination">
<a href="钦定大清会典则例_page87.html">上一页</a><span>...</span><a href="钦定大清会典则例_page83.html">83</a><a href="钦定大清会典则例_page84.html">84</a><a href="钦定大清会典则例_page85.html">85</a><a href="钦定大清会典则例_page86.html">86</a><a href="钦定大清会典则例_page87.html">87</a><span class="current-page">88</span><a href="钦定大清会典则例_page89.html">89</a><a href="钦定大清会典则例_page90.html">90</a><a href="钦定大清会典则例_page91.html">91</a><a href="钦定大清会典则例_page92.html">92</a><a href="钦定大清会典则例_page93.html">93</a><span>...</span><a href="钦定大清会典则例_page89.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
