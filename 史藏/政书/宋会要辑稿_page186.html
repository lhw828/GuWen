<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 186 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 186 页/共 1125 页</h1>
    <div class="content">十七日，诏曰：「朕恭以太皇太后保祖宗之基命，定社稷之永图，德参二仪，功冠千古。今普天丧恃，四海同哀，虽筑陵高于泰山，
      
备礼殚于万物，顾无以报，亦未(惟)[为]多。惟遵奉于训言，益光昭于俭德，以对在天之盛烈，以扬爱物之遗仁。缘山(林)[陵]非久修奉，虑有司过有烦劳，枉费人力，不能仰承遗诰务遵俭省之意。其令尚书户部斟酌应副，毋得宽剩计置。除京西路转运司自合供办，其诸道非抛降，毋得妄有进助。咨尔中外，当体朕怀。」 
十月七日，尚书户部郎中郭茂恂兼权京西路转运使，应副山陵事务。 
十一日，诏：「正任观察使已上见无疾病者，宜令随从灵驾至山陵，余宗室、宗女、宗妇并特与免行。」 
绍圣元年正月一日， 臣及辽国使、副诣西上合门进名奉慰。 
五日，侍卫马军都虞候吕真充灵驾都总管。诏元丰库支钱十万缗、绢七万匹，应奉山(林)[陵]支费。从户部请也。又诏赐山陵修奉兵士等特支钱有差。 
十八日，赐山陵修奉、提举、采石官以下钱绢，修奉总管以下银绢，各有差。 
二十九日，山陵使司言：「虞主至京，入琼林苑，依迎入右掖门例，量排香灯、腰舆、伞扇、细仗导引入苑。」从之。 
同日，开封府言：「请依元丰三年慈圣光献皇后掩皇堂，禁屠宰三日。」从之。 
三十日，赐京西转运司、西京、河阳、郑州山陵应奉官银绢有差。 
三月一日，中书省言：「山陵使司奏，应缘山陵用度，欲依故事，差户部郎官郭茂恂、右通直郎吕由诚会计编录，具册以闻。」从之。 
五日，葬于永厚陵，掩皇堂。 
二十四日，山陵了毕，五使以下管勾等官祔庙毕，宰臣以下
      
应奉、行事官，并赐器帛有差。两该赐者从壹多给多：原作「名」，据本书礼三三之二○改。。
 礼 宋会要辑稿 礼三七 〔后陵〕 钦圣宪肃皇后陵 
      
钦圣宪肃皇后陵
【宋会要】
徽宗建中靖国元年正月十三日夜，皇太后崩于慈德殿。翌日，召百官入班殿庭，尚书左仆射韩忠彦宣遗诰于殿之西阶，曰：「园陵制度，务从俭省，勉从吾志，勿事烦劳。」 
十五日，中书省言：「园陵修奉，深虑有司不能仰承遗诰务从俭省之意。」诏令户部并依往例，斟酌的确合用之物的确：原倒，据本书礼三三之二二乙。，不得过有宽剩。除西京转运司供办外，不得于别路须索别：原脱，据本书礼三三之二二补。。 
十六日，诏曰：「恭以大行皇太后逮事英宗，辅佐神考，保佑先帝，遭国变故，首建大策，援立朕躬。艰难之初，暂同听断，月日未几，遽欲复辟。朕固请不获，勉徇慈旨。退处宸闱，游心道妙，谦尊鲜俪，冲静自居。惟功隆德，福被天下，永言图报，未知所从。今遗命陵号仍重有贬损，曷以仰酬慈德，以慰塞中外之望乎!可诏有司，易园陵曰山陵，余恭依遗诰施行。」 
同日，命尚书右仆射曾布为山陵使，吏部尚书陆佃为礼仪使，兵部侍郎何执中为卤簿使，吏部侍郎张舜民权仪仗使，给事中、兼权开封府温益权桥道顿递使。舜民、益候差正官日罢。延福宫使、入内内侍省都知梁从政为山陵修奉都监，龙神卫四厢都指挥使徐和为山陵修奉总管，延福宫使、入内内侍省副都知冯世宁为按行山陵使，入内内侍省押班阎安、入内内侍省东头供奉官管勾御药院阎守 
      
懃，并都大管勾山陵事。尚书都官郎中曾孝序、提调孳生马监高伟，并为采石官。 
二十五日，罢梁从政山陵修奉，以阎守懃为山陵钤辖，仍许往来照管。 
二十七日，命权尚书刑部侍郎岑象求为覆按山陵使，入内内侍省押班刘瑗副之。 
二月五日，诏：「灵驾发引日，宗室节度使以上从行，余悉免。」三省检会故事，慈圣光献皇后山陵从者二十一人，宣仁圣烈皇后山陵从者六人。近以覃恩，正任员多，而节度使止六人，故有是诏。 
二月八日，山陵按行使冯世宁言，得地于河南府永安县凤台乡，诏遣内侍赍图示覆按所。 
十三日，太常寺言：「大行皇太后山陵一行法物，欲依元丰二年慈圣光献皇后山陵故事。」 
十四日，太常寺言：「故事，葬先轻而后重，祭先重而后轻。追尊皇太后宜以五月六日寅时掩皇堂，大行皇太后宜以巳时掩皇堂皇太后：原作「太皇后」，据本书礼三三之二六乙。。」从之。 
十九日，封山斩草。 
二十二日二十：原作「二日」，据本书礼三三之二六改。，诏何执中入国日，令徐绩兼权兵部侍郎，充山园陵卤簿使。 
三月十八日，太史局言：「园陵斥土宜用二月十九日，发引用四月十七日，大葬用五月六日。」从之。 
二十日，诏皇堂视大行皇太后制度修奉。 
二十七日，命权尚书刑部侍郎岑象求为覆按山陵使，入内内侍省押班刘瑗副之。 
四月五日，启菆宫，进大升轝，发引赴多庆院，俟车驾亲诣行礼讫，灵驾赴普安院权奉安。 
同日，诏以四月四日多庆院追尊皇太后启菆，须慈德殿大行皇太
      
后启菆礼毕乃可出。宜以五日启菆宫，权赴多庆院宿顿，俟车驾行遣奠礼毕，赴普安院奉安。 
二十七日，奉安灵驾于永裕之下宫。 
同日，灵驾至陵所， 臣奉慰。 
五月六日，葬于永裕陵，掩皇堂， 臣诣西上合门奉慰。
 礼 宋会要辑稿 礼三七 〔后陵〕 钦成皇后陵 
      
钦成皇后陵
【宋会要】
徽宗崇宁元年二月十六日，圣瑞皇太妃朱氏薨。 
十七日，命中书侍郎许将为园陵监护使，延福宫使、入内内侍省都知冯世宁为园陵都监，龙神卫四厢都指挥使张存为园陵修奉总管，尚书礼部侍郎周常为礼仪使，尚书兵部侍郎邹浩为仪仗使，尚书工部侍郎龚原为卤簿〔使〕天头原批：「『簿』字下增『使』字。」，尚书刑部侍郎杜常为桥道顿递使，将作监许几为提举采石官。尚书祠部郎中王诏权尚书度支郎中兼京西路转运使「祠部」下原有「侍」字，据本书礼三三之四四删。，候园陵事毕还阙。 
二十八日，太史局选到追尊皇太后斩草破地宜用四月六日庚寅吉，时宜用当日辰初四刻。先自皇堂下手，刻期趁办大葬外，神门阙角等继续修盖。从之。 
三月二十日，礼部言：「追尊皇太后园陵修奉所状：『准尚书省札子，今来园陵皇堂用四十五尺，依朝旨参酌增损丈尺等。其修砌皇堂地宫、鹿巷、厢壁、火口、土闇在四十五尺内，并依去年皇堂故例，开深六十九尺，打筑六尺，的用六十三尺。』今来阴阳官胡晟等状，依经法开掘五十三尺，打筑八尺外，的用四十五尺。今来既用石地宫，若依修奉所状内
      
事理，除别无典礼该载外，取到太史局状：『看详胡晟等状内所定皇堂下深并填筑丈尺，即别无妨碍。内看详神墙高一丈，即未合经法。若用九尺或一丈一尺，及神台等若依去年故例修制，各别无妨碍。』内参酌增损丈尺名件，即阴阳经书不载，若依所请，即无妨碍。又取到太常寺状，勘会建中靖国元年园陵神墙用一丈三尺。」诏用一丈一尺，余依修奉所申。
 礼 宋会要辑稿 礼三七 〔后陵〕 显仁皇后园陵 
      
显仁皇后园陵
【宋会要】
高宗皇帝绍兴二十九年九月二十日，皇太后崩于慈宁宫之慈宁殿。 
二十一日，文武百官赴慈宁殿听宣皇太后遗诰，曰：「园陵制度，务从俭省，毋事烦劳。」 
十月一日，礼部、太常寺言：「大行皇太后攒宫已依典故差按行使、副，检照国朝典故，园陵并系祔葬，止差按行使，不曾差覆按。昨隆佑皇太后攒宫系创始营奉，及显肃皇后攒宫系与徽宗皇帝同时迁奉，曾差覆按使，事体不同。今来大行皇太后攒宫合祔永佑陵，依典故自不合差覆按使。」从之。以得旨令有司检照典故，至是讨论来上。 
四日，太常寺讨论大行皇太后攒宫合用典礼下项：一、国朝典故，园陵皇堂、神台下深丈尺不同，及园陵上宫合置四神门，南门乳台、鹊台石作宫人等。今来止系修奉攒宫，欲并依昨昭慈圣献皇后、显肃皇后攒宫礼例修奉施行。 
十二日，按行使叶义问等言：「今相视永佑陵显 
      
肃皇后攒殿正西有地一段，土色黄润，林木荣盛，宜于此地安穴，堪充修制大行皇太后攒宫，即与国音并阴阳经书并无妨碍。今来永佑陵篱寨内，显肃皇后神围正西约一十九步以来，安立大行皇太后神围，内安穴即无妨碍。所有显肃皇后攒殿之西，分(挚)[擘]大行皇太后神围外，除豁二十五步安立内篱寨。西外篱寨有三十五步，缘正西俯及居民行路并昭慈圣献皇后攒宫司防守营寨，其元来西壁内篱寨至大篱寨封堠禁地七十九步，今来止有三十五步，所有增展四壁外篱寨，封堠禁地，更乞申明朝廷，下太常寺看详施行。」本寺看详，今若于永佑陵篱寨内显肃皇后神围正西按视到大行皇太后攒宫神围地段，及增展西壁外篱寨、封堠地等，即于典礼别无妨碍。诏依。 
同日，礼部、太常寺言：「太史局选到大行皇太后攒宫兴工日分，宜用十月十八日戊辰吉，时用其日巳时八刻后丙时吉。又今来于攒宫兴工，缘俯近昭慈圣献皇后攒宫，依礼例合行奏告。」从之。 
十八日，礼部、太常寺言：「攒宫桥道顿递使董苹等言，躬亲相视将来大行皇太后梓宫发引门户，太史局官供报状并图。一、甲方系国音福德利方，其地系在候潮门之南。看详此路自水步至江次，经隔清水浑水闸，地步稍远，今来冬月，窃虑潮水不应。一、丙方系国音利方，无凶神，其地约在嘉会门左右。看详此路至江道路稍
      
远，兼窄狭迂曲，窃虑措置费力。一、乙方不系国音利方，无凶神，其地约在便门之南。看详此路与今来桥道顿递司画到图两桥之间开城处相去不远，若令太史局官指定乙方地步，令桥道顿递司、临安府从便措置，开城取路，直至跨浦桥次，极为快便。又缘太史局虽称其方无凶神，又称不系国音利方，有此疑虑。今议定所具三路互有利害，缘事干国音，合取自圣裁。」诏用乙方，令太史局日下标定地步，报桥道顿递使司、临安府措办道路。 
二十一日，大行皇太后攒宫修奉使司言：「检照昨显肃皇后攒〔宫〕故例，其石藏利害至重。缘二浙土薄地卑，易为见水，若不预行措办，窃虑水脉津润，于久未便，辄别彩画石藏图子一本。虽功力倍增，恐可御湿。本司欲依上件故例制造。」从之。 
二十六日，礼部、太常寺言：「将来大行梓宫启攒、发引、掩攒宫，太史局依奉圣旨，选到启攒宜于十一月九日己丑，发引宜用十一月十八日戊戌，掩攒宜用十一月二十六日丙午，并用其日辰时八刻后巽吉时。」诏大行皇太后发引用十一月十六日，其时刻令太史局选定，余依本局所申。既而本局选定其日辰时八刻后巽时吉。以宰臣汤思退等奏：「臣等按《统元历》，发引用十六日丙申吉。又谨按《太祖实录》，建隆二年六月皇太后崩，以丙申成服。《真宗国史》，至道三年十二月丙申，追尊帝母为皇太后。并尝用丙申日。」故也。 
      
二十九日，诏：「梓宫舟船经由河道，近岸居民屋宇妨碍，时暂去拆及剪伐窠木去处，并攒宫修奉侧近侵占民田，令桥道顿递使司、修奉使司优计价直，报都大监领所支钱给还。」 
二十六日，显仁皇太后梓宫掩攒。 
二十七日，诏：「昭慈圣宪皇后永佑陵攒宫旧用『攒』字，《礼》菆涂用輴攒，音义一同。本朝明德皇后攒宫系用『攒』字，可令有司依本朝故事改正。」 
十二月十八日，诏：「两攒宫禁地内有迁去士庶坟冢、屋宇及收买士庶田产、山林地段，专委守臣同检察宫陵所措置告谕，先令合干人估定实直，报检察宫陵所，于慈宁宫兑便钱内倍数支还，当官给付。仍取人收领，毋令人吏乞觅搔扰。」 
二十八日，宗正寺主簿、兼权太常丞吴曾等言：「太史局杨彦名状：『检照昭慈圣献皇后攒宫指挥，禁地内有坟四所，令依旧；并永佑陵攒亦依昭慈圣献皇后已得旨施行，小坟六所不曾改迁。今按视西北及东系是国音，一百一穴依经合行挑去。其余七百四十六穴相去稍远，岗垄遮映，欲依前项指挥与免挑移。』臣等今检照故实，诸陵界内旧坟不许开。今欲依宫陵故实不许开之文。其西北一百一穴，臣等即非阴阳伎术之流，礼经不载，难以定夺。」诏依，余一百一穴令绍兴府更切相度，如系岗垄遮映，稍远处亦免挑移。 
四月二十三日，殿中侍御史汪澈言：「窃惟攒宫之地旧占百步，去冬新立四隅，四隅之内回环
      
不啻二十里，居民悉已迁徙，屋庐悉已毁撤，寸土尺木率归于官，今皆为禁地，而士庶丘墓错杂其中。阴阳家流或谓尽宜挑去，以肃静陵域，且有内将外从、天柱天门、三男方位之说；或谓暂为攒宫，不必挑去。是以致上贻圣虑，命臣躬亲前去看定。臣遵奉睿训，周视四隅，见得士庶坟冢元计九百三十八穴，除近已挑去一百七十二穴外，有七百六十六穴见存。窃以攒宫经今三十余年，无有议其非者，今二十里之内乃云尽合挑移，始有纷纷之论。太史局各守其说，皆虚诞淫诬，不可取信。臣请以史传及祖宗故事明之。秦樗里子死，葬于渭南章台之东，曰：『后百岁，是当有天子之宫夹我墓。』至汉兴，长乐宫在其东，未央宫在其西，武库正直其墓。且以天子之宫密迩，而当时不闻迁其墓也。以今观之，一百七十二穴业已挑去而筑塞之，无可奈何，而见存七百六十六穴，累累相望，虽山林掩蔽，而皆在禁地，若一旦悉令挑去，恐顿泄地气，兼于人情有所未安。欲下绍兴府，专委守臣出榜，备坐《宫陵仪制》内所载晓谕民间。如封界内旧坟有愿迁出者，仰召保开说，经府自陈，令巡尉监视，听其迁出。如不愿者，仍旧。」从之。先是，知绍兴府王师心称根刷得攒宫四隅之内有坟冢通约一千余处，太史局官李继宗等互说不同，有诏令澈将带两次太史局按视人前去看定，至是来上。
 礼 宋会要辑稿 礼三七 〔后陵〕 宪圣慈烈皇后陵 
      
宪圣慈烈皇后陵
【宋会要】
      
庆元三年十一月六日，寿圣隆慈备福光佑太皇太后崩于慈福宫之慈福殿，遗诰曰：「陵寝制度，务从俭省，毋事烦劳。仍依显仁皇后故事施行。」 
七日，诏：「大行太皇太后陵寝，当遵遗诰，务从俭省。应营奉等费，并以慈福宫钱物支给，免侵有司经常之费。」 
九日，礼部、太常寺言：「讨论典故，园陵皇堂、神台下深丈尺不同，上宫合置四神门，南门置乳鹊台、石作宫人等。今来系修奉攒宫，乞比附显仁皇后体例施行。」从之。 
十九日，诏：「皇堂内椁，可令有司用沙板随宜修制。候将来掩皇堂时，先下椁底板，俟进梓宫于椁底板上定正讫，然后安下椁身。次将天盘〔曩〕网于椁上安设。梓宫已有牙脚，止用平底。可就修奉攒宫处制造。」 
二十三日，礼部、太常寺言：「大行太皇太后山陵，已差按行使，检照显仁皇后祔葬永佑陵典故，即不合差覆按。」从之。 
十二月八日，修奉使司言：「今来修奉攒宫，并依显仁皇后体例施行。所有皇堂石藏，省记得显仁皇后石藏里明长一丈四尺八寸八分，阔一丈三寸，深九尺。若依此铺砌，窃恐至期安下神杀外椁，室分窄狭室分：本书礼三四之二九记作「空分」，似是。，事属利害。照得高宗皇帝石藏里明长一丈六尺二寸，阔一丈六寸，深九尺，欲乞依上件丈尺修奉施行。」从之。 
十七日，按行使、副钱象祖等言：「判太史局吴泽等状：按行大行太皇太后神穴，系在永思陵正北偏西祔
      
攒。相视其地土肉黄润，三男旺盛，秀气所聚，委是高阜，依得昭穆次序，可以安建。」从之。 
十九日，礼部、太常寺言：「今参酌礼例，条具：一、启攒发引，百僚并服初丧之服初：原作「将」，据本书礼三四之三○改。。一、发引日，总护、顿递使、都大主管就幄次朝辞管：原作「长」，据本书礼三四之三○改。，余并免。一、鼓吹、警场、挽郎，于发引前二日系总护、顿递使同都大主管官、礼部、太常寺官就贡院按阅官：原作「言」，据本书礼三四之三○改。。」并从之。 
二十二日，礼部、太常寺言：「今来灵驾前所立重，乞依典礼，将来发引日捧擎至攒宫，令太史局选利方，至掩攒日埋瘗。」从之。 
二十八日，按行使司言：「攒宫地段分立神围，缘永思陵铺屋窠木等有碍，乞行奏告去拆。」从之。 
四年二月十一日四年二月：原无，据本书礼三四之三七、三九补。，诏将来灵驾发引，帅捧梓宫奉升大升轝，又引梓宫即攒宫，摄少保复土九锸，差权工部尚书钱象祖按视。 
十二日，掩皇堂。
 礼 宋会要辑稿 礼三八 守陵 
</div>
    <div class="pagination">
<a href="宋会要辑稿_page185.html">上一页</a><span>...</span><a href="宋会要辑稿_page181.html">181</a><a href="宋会要辑稿_page182.html">182</a><a href="宋会要辑稿_page183.html">183</a><a href="宋会要辑稿_page184.html">184</a><a href="宋会要辑稿_page185.html">185</a><span class="current-page">186</span><a href="宋会要辑稿_page187.html">187</a><a href="宋会要辑稿_page188.html">188</a><a href="宋会要辑稿_page189.html">189</a><a href="宋会要辑稿_page190.html">190</a><a href="宋会要辑稿_page191.html">191</a><span>...</span><a href="宋会要辑稿_page187.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
