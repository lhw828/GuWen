<!DOCTYPE html>
<html>
<head>
    <meta charset="UTF-8">
    <title>续通志 - 第 1096 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 1096 页/共 1359 页</h1>
    <div class="content">百余人委官鞫问皆顾忌淹延弗能白复檄泽民谳之狱立具人服其明厯平江路总管府推官有僧净广与他僧有憾久绝往来一日邀广饮 
广弟子急欲得师财潜往他僧所杀之诉于官他僧不胜拷掠遂诬服泽民视其刀上有铁工姓名召工问之乃其弟子刀也一讯吐实人惊以 
为神至正三年召除国子司业预修辽金宋三史书成迁集贤直学士未两月移书告老大学士和尚曰集贤翰林实养老尊贤之地愿以少留 
以副上意泽民曰以布衣叨荣三品志愿足矣遂以礼部尚书致仕既归田里与门生故人相往返超然若忘世者十五年蕲黄贼犯宣州泽民 
时居其地江东廉访使道通日就询守御计城得无虞明年长枪军索诺木巴勒等叛来寇城或劝之去泽民曰我虽无官守顾受国厚恩临危 
爱死非臣子节留宣州筹划累败贼兵既而寇益众城陷泽民为所执使之降大骂不屈遂遇害事闻追封谯国郡公谥文节

　　钦定续通志卷四百九十四

　　●钦定续通志卷四百九十五　列传二百九十五

　　列传

　　元 【四十九】

　　○元四十九

　　韩镛　　　　　　李稷　　盖苗　　　　　　张桢　　归旸　　　　　　陈祖仁

　　韩镛
　　李稷
　　盖苗
　　张桢
　　归旸
　　陈祖仁

　　△韩镛

　　韩镛字伯高济南人登延佑五年进士第授翰林国史院编修官寻迁集贤都事泰定四年转国子博士俄拜监察御史帝欲以中书参议 
傅岩起为吏部尚书镛上言吏部掌天下铨衡岩起从吏部入官乌足尽知天下贤才况尚书秩三品岩起累官止四品于法不得升制可其奏 
天历元年除佥浙西廉访司事系奸暴黜贪墨特举乌程尹干文传治行为诸县最至正初累拜侍御史以刚介为时所忌言事者诬劾其赃私 
罢去五年台臣辨其枉复起参议中书省事七年会朝廷慎选守令参知政事魏中立言于帝帝乃特署镛姓名授饶州路总管饶俗尚鬼有觉 
山庙者自昔为妖以祸福人镛至即撤其祠宇沈土偶人于江凡境内淫祠不合祀典者皆毁之人初大骇己而叹服镛知民可教俾俊秀入学 
求宿儒为五经师朔望必幅巾深衣以谒先圣每月考课以示劝励由是人各致力于学镛居官廨自奉澹泊僚属皆化之十年召拜中书参知 
政事时丞相托克托在位袭伯璲辈方用事朝廷悉议更张镛有言不见听人以镛优于治郡而执政非其所长遂出为甘肃行省参政及托克 
托罢用事者悉诛而镛独免祸再迁西行台中丞殁于官

　　△李稷

　　李稷字孟豳滕州人幼颖敏从其父官袁州师夏镇 【按袁州志云夏镇字定远宜春人以进士授茶陵州判官行谊端饬学者宗之】  
又从官公山师方回孙泰定四年中进士第授淇州判官淇当要冲稷至能理其剧至正初擢监察御史劾阉宦高龙卜恃赖恩私侵挠朝政交 
通时相宜早正邦刑章上流之边境又言御史封事须至御前开拆以防壅蔽言事官须加优擢以开谏诤之路殿中侍御史给事中起居注须 
任端人承天护圣寺火有旨更作稷言频年水旱相乃公私交乏不宜妄兴大役议遂寝帝方注意守令稷言下县尹多从吏部铨选或非其才 
宜并归省选茶盐铁课责备长吏动受刑谴何以临民宜分委佐贰投下达噜噶齐蠹政害民不当授正官帝悉可其奏五迁至户部尚书十一 
年廷臣议以中原租税不实将履亩起税稷曰方今妖寇窃发民庶流亡此政一行是驱民为盗也相臣是之寻迁治书侍御史十二年从丞相 
托克托平除州谒告归葬厯拜中书参知政事后以山东廉访使致仕卒于京追封齐国公谥文穆

　　△盖苗

　　盖苗字耘夫大名元城人登延佑五年进士第授单州判官岁饥郡府遗苗至户部请赈户部难之苗伏中书堂下出糖饼以示曰济宁民 
率食此况不得此食者尤多岂可坐视不救乎于是凡被灾者咸获振焉单州税精岁输馆陶仓距单五百余里载驮担负民甚苦之是秋馆陶 
大熟苗先期令民籴粟仓下得省民力之半累擢江南行台监察御史建言严武备以备不虞简兵卒以壮国势全功臣以隆大体惜官爵以清 
铨选考实行以抑奔竞明赏罚以杜奸欺计利害以孚民情去民贼以崇礼节皆切于时务公论韪之天历初部以建康潜邸为佛寺毁民居七 
十余家命御史大夫督其役苗言今夺农时以刱佛寺又废民居使之家破产荡岂圣人御天下之道乎昔汉高帝兴于丰沛为复两县光武中 
兴南阳免租三年既不务此而信重佛教何以满斯民之望台臣职专纠察表正百司乃委以修缮之役岂礼也哉书奏御史大夫果免督役 【 
按虞集尼翔集庆寺碑云御史中丞赵世安承禀于内行御史中丞相继率其属以莅之则是未尝免督役也与本传异】 入为监察御史帝幸 
护国仁王寺泛舟玉泉苗进曰今频年不登边隅不靖正当恐惧修省何暇游逸以临不测之渊乎帝嘉纳之台臣拟苗佥淮东廉访司事帝曰 
仍留盖御史朕欲闻其谠言至正二年出为山东廉访副使益都淄莱地旧称产金朝廷建一府六所综其事民岁买金以输官或忤长吏意辄 
谓具居有金矿掘地及泉而后止苗奏罢之四年迁刑部尚书初盗杀河南省臣延坐五百余家已有诏止诛首罪至是宰臣复欲尽诛苗坚持 
不可御史趣具狱苗曰肆赦复杀在法所无御史独宜劾苗其敢累朝廷之宽仁乎乃卒如苗议七年拜中书参知政事时大臣以两京驰道狭 
隘奏毁民田庐广之已遣使督治苗言驰道创自至元初何今日独为隘乎力辩乃罢又欲出宿卫士为郡长官俾资养赡苗曰郡长所以牧民 
岂养贫之地果有不能自存赐子之可也若任郡寄必择贤才而后可议遂寝又欲以钞万贯与角抵者苗曰诸处告饥不蒙振恤力戏何功获 
此重赏乎会与时相议多不合每事相抗时相谓后有公务毋白参政苗叹曰猥以非才待罪执政中书之事皆当与闻今宰相言若此不退何 
俟有旨拜江南行台御史中丞比至除甘肃行省左丞时苗已致仕去复趣赴任苗舁疾就道至镇即上言西土诸王为国藩屏赐赉虽有常制 
而有司牵于文法遂使恩泽不以时及非隆亲厚本之意又言甘肃每岁中粮奸弊百端请以粮钞兼给则军民咸利矣朝廷从之迁陕西行御 
史台中丞到官数日即疏乞还里明年卒封魏国公谥文献

　　△张桢

　　张桢字约中汴梁人登元统二年进士辟河南行省掾踰年除高邮尹县民张提领武断乡曲一日至县有所嘱桢执之尽得其罪状杖而 
徒之累除中政院判官至正八年拜监察御史劾太尉阿齐拉欺罔之罪并言明埒克栋阿伊哩雅伊噜布哈皆陛下不共戴天之雠巴延贼杀 
宗室嘉王郯王一十二口稽之古法当伏门诛而其子孙兄弟尚仕于朝宣急诛窜伯勒齐尔布哈阿附权奸亦宜远贬今灾异迭见盗贼蜂起 
海寇敢于要君阃帅敢于玩寇若不振举恐有唐末藩镇噬脐之祸不听及红巾贼毛贵陷山东上疏陈十祸根本之祸有六征讨之祸有四厯 
数其弊一曰轻大臣二曰解权纲三曰事安逸四曰塞言路五曰离人心六曰滥刑狱所谓根本之祸六也伏见陛下以盛年履艰危而登大宝 
囚循治安不预防虑今天下多事海内不宁天道可谓变常民情可谓难保矣是宜卧薪尝胆奋发悔过思祖宗创业之难与今日坠亡之易于 
是修实德推至诚凡上木之劳声色之好燕安鸩毒之戒皆宜痛撤勇改有不尽者亦宜防微杜渐禁于未然出宫女节浮费畏天恤人而陛下 
乃安焉处之如太平无事时此根本之祸也至若不慎调度不资羣策不明赏罚不择将帅所谓征讨之祸四也伏见调兵六年初无纪律之法 
又无激劝之宜将帅因败为功指虚为实大小相谩上下相依其性情不一而邀功求赏则同是以有覆军之将残民之将怯儒之将贪婪之将 
所经之处鸡犬一空货财俱尽及其面谀游说反以克复受赏今克复之地悉为荒墟河南提封三千余里郡县星罗棊布岁输钱谷数百万计 
而今所存者封邱延津登封偃师三四县而已两淮之北大河之南所在萧条夫有土有人有财然后可望军旅不乏馈饷不已今寇敌已至今 
境固不忍言未至之处尤可寒心如此而望军旅不乏馈饷不竭使天雨粟地涌金朝夕存亡且不能保况以地方有限之费而供将帅无穷之 
欲哉其为自启乱阶亦已危矣陛下事佛求福饭僧消祸以天寿节禁屠宰皆虚名也今天下多杀人矣陛下泰然不理而曰吾将以是求福福 
何自而至哉颍上之寇始结白莲以佛法诱众而终成抗拒视其所向骎骎可畏堂堂天朝不思靖乱而反为阶乱有识者为之扼腕有志者为 
之痛心此征讨之祸也疏奏不省权臣恶其讦直二十一年除险山南道肃政廉访司事是时毛贵势逼京畿而博啰特穆尔驻兵大同察罕特 
穆尔驻兵洛阳方以争晋冀为事构兵相攻朝廷遣中书参政额森布哈枢密副使托克托穆尔治书侍御史纽纽往解之既受命不前进桢言 
其贪懦庸鄙苟怀自安无忧国致身之忠朝廷将使二家释憾协心诗贼此国之大计宜风驰电走而乃迂回退慑枉道延安以西绕曲数千里 
迟迟而行使两军日夜仇杀黎庶肝脑涂地实此三八所致宜急殛之以救时危亦不报桢慨然曰天下事不可为矣即辞去居安邑山谷结茅 
庐仅容膝有访之者不复言时事但对之流涕而已二十四年博啰特穆尔称兵犯阙皇太子出居冀宁奏除翰林学士不起库库特穆尔将辅 
皇太子入定乱遣使传东宫旨访以时政桢复书曰今大河内外长淮南北悉为邱墟关陕之区所存无几江左日思荐食上国湘汉荆楚川蜀 
淫名僭号利我多虞阁下国之右族三世二王得不思廉兰之于赵寇贾之于汉乎京师一残假有不逞之徒崛起草泽借名义倡其说于天下 
阁下将何以处之乎守京师者能聚不能散御外侮者能进不能退纷纷籍籍神分志夺国家之事能不为阁下忧乎今大要有三保君父一也 
扶稷二也卫生灵三也请以近似者陈其一二卫出公据国至于不父其父赵有沙邱之变其臣成兑平之不可谓无功而卒至于不君其君唐 
肃宗流播之中怵于邪谋遂成灵武之篡千载之下虽有智辩百出不能为雪呜呼是岂不可以鉴乎阁下览观焉谋出于万全则善矣库库特 
穆尔深纳其说用克有成 【按库库特穆尔传库库特穆尔从太子入朝后跋扈不臣戕杀官吏及明兵入太原弃城西奔迄无成就传文殊 
未可信】 后三年卒

　　△归旸

　　归旸字彦温汴梁人登至顺元年进士第授同知颍州事鉏奸击强人不敢以年少易之山东盐司遣奏差至颍恃势为不法旸执以下狱 
时州县奉盐司甚谨臣指气使辄奔走之旸独不为屈至元五年■〈木巳〉县人范孟谋不轨诈为诏使至河南杀行省官属使旸北守黄河 
</div>
    <div class="pagination">
<a href="续通志_page1095.html">上一页</a><span>...</span><a href="续通志_page1091.html">1091</a><a href="续通志_page1092.html">1092</a><a href="续通志_page1093.html">1093</a><a href="续通志_page1094.html">1094</a><a href="续通志_page1095.html">1095</a><span class="current-page">1096</span><a href="续通志_page1097.html">1097</a><a href="续通志_page1098.html">1098</a><a href="续通志_page1099.html">1099</a><a href="续通志_page1100.html">1100</a><a href="续通志_page1101.html">1101</a><span>...</span><a href="续通志_page1097.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
