<!DOCTYPE html>
<html>
<head>
    <meta charset="UTF-8">
    <title>续通志 - 第 294 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 294 页/共 1359 页</h1>
    <div class="content">　　宋真宗咸平中欲复唐职田之制令馆阁检校故事申定其制以官庄及远年逃亡田充悉免租税佃户以浮客充其两京大藩府四十顷 
次藩镇三十五顷防御团练州三十顷中上刺史州二十顷下州及军监十五顷边远小州上县十顷中县八顷下县七顷转运使副十顷兵马 
都监押砦主厘务官录事参军判司等比通判幕职之数而均给之后又稍更其制凡大藩长吏二十顷通判八顷判官五顷幕职官四顷凡节 
镇长吏十五顷通判七顷判官四顷幕职官三顷五十亩凡防团以下州军长吏十顷通判六顷判官三顷五十亩幕职官三顷其余军监长吏 
七顷判官幕职官并同防团以下州军凡县令万户以上六顷五千户以上五顷不满五千户并四顷凡簿尉万户以上三顷五千户以上二顷 
五十亩不满五千户二顷录事参军比本判官曹官比倚郭簿尉发运制置转运使副武臣总管比节镇长吏发运制置判官比大藩府通判安 
抚都监路分都监比节镇通判大藩府都监比本府判官兼黄汴河许汝石塘河都大催纲比节镇判官节镇以下至军监诸路走马承受并砦 
主都同巡检提举捉贼提点马监都大巡河不得过节镇判官在州监当及催纲拨发巡捉私茶盐贼盗驻泊捉贼不得过簿尉自此人有定制 
田有定限至熙寍间复诏更定凡大藩府以下至防御团练州军略有增损其藩府节镇录参视本州岛判官余视幕职官藩府节镇曹官视万户 
县簿尉发运转运使副视节镇知州开封府界提点视余州发运转运判官常平仓司提举官视藩府通判同提举视万户县令发运司干当公 
事视节镇通判转运司管干文字提刑司检法官提举常平仓司干当公事视不满万户县令蔡河许汝石塘河都大催纲管干机宜文字府界 
提点司干当公事视节镇判官总管视节镇知州路分钤辖视余州知州安抚路分都监州钤辖视节镇通判藩府都监视本州岛判官诸路正将 
视路分都监副将视藩府都监走马承受及诸州都监都同巡检都大巡河并视节镇判官巡检保砦都监砦主在州监当及催纲拨发巡捉私 
茶盐贼盗驻泊捉贼并视幕职官巡辖马递铺监堰并县镇砦监当并视本县簿尉诸路州学教授京朝视本州岛判官选人视本州岛曹官唯成都 
府路则以职田所收之课税论职之大小繁简而均给之知成都府一千石转运使六百石钤辖转运判官各五百石通判各四百五十石签判 
节推察推知录干当粮料院监军资库都监都巡检巡检走马承受京朝官知县各二百石监商税市贾院交子务视职官城外巡检排岸十县 
巡检各一百五十石司理司户司法学教授监甲仗库各一百石知眉蜀彭雅卭嘉简陵州永嘉军视成都通判其通判减三之一知咸黎茂州 
视眉蜀通判其都监监押驻泊都巡检签判推判官知录京朝官并职官知县监棚口镇视成都职官监押巡检同巡检驻泊初等职官或权入 
职官录事参军县令试衔知县视成都城外巡检司理司户司法诸县主簿尉应监当场务选人监税监盐巡辖马铺视成都曹官应诸县令佐 
系职员权摄者不给时有丰歉则税有多少皆随时斟酌为之增减后又诏熙河泾原兰州路州军官属职官每顷给银钞十千哲宗元符三年 
朝散郎杜子民奏职田之法每患不均神宗首变两川之法均给上下一路便之至元佑中推广此意以限月之法变为均给士大夫贪冒者或 
穷日之力以赴期会或交书请嘱以幸权摄奔竞之风长廉耻之节亏乞复元丰均给之法以养士廉节从之徽宗建中靖国元年知延安府范 
纯粹奏昨帅河东日闻晋州守臣所得职田谕属邑增广租税比旧数倍后襄陵县令周汲力陈其弊郡守为之减税十之七八佃户始免苛敛 
而晋绛陕三州圭腴素号优厚多由苛敛所致或改易种色或遣子弟公皂监获贪污猥贱无所不有乞下河东陕西监司悉令改正从之大观 
四年臣僚言圭田欲以养廉无法制以防之则贪者奋矣奸吏挟肥瘠之议以逞其私给田有限课入无算祖宗深虑其弊以提点刑狱官察之 
而未尝给以圭租庶不同其利而公其心也近时提点刑狱所受圭租同于他司故积年利弊壅于上闻元丰旧制检法官其属也当视其长自 
元佑初并提举常平职事归提刑司兼领编敕遂将提举官合给之数拨与提刑司参详修立而检法官亦预焉乃诏依旧法政和八年臣僚言 
尚书省以县令之选轻于措置自不满五千户至万户递增给职田一顷夫天下圭租多寡不均久矣县令所得亦复不齐多至九百斛如泾川 
高苑八百斛如常之江阴六百斛常之宜兴亦六百解自是而降或四百五百或三百二百凡在河北京东京西荆湖之间少则有置三二十斛 
者二广福建有自来无圭租处川陕四路自守倅至簿尉又以所收租税均给令固不得而独有今欲一槩增给一顷岂可得哉诏应县令职田 
顷亩未及条格者催促标拨务期如例均给宣和七年诏诸路职官各有职田所以养廉也诸县多踰法抑令都保正长及中上户分佃认纳不 
问所收厚薄使之必输甚至不知田亩所在虚认租课闻之恻然所有违法抑勒及诡名委保者以违诏论至高宗绍兴间又以田数或有不均 
诏诸路提刑司依法标拨官多田少即于邻近州县通融须令足数又诏将空间之地为他司官属所占者拨以足之仍先自簿尉始其有无职 
田选人并亲民使臣每员月支茶汤钱十贯其虽有职田每月不及十贯者皆补足之所以厚其养廉之利又惧其病民则委通判县令核寔除 
其不可力耕之田损其巳定过多之额皆所以示优恩厉清操也至其顷亩多寡则南渡后又有定式凡知藩府二十顷发运转运使副总管知 
节镇一十五顷知余州及广济淮阳无为临江广德兴国南康南安建昌邵武兴化汉阳永康军并路分钤辖一十顷发运转运判官提举淮南 
两浙江南荆湖东西河北路盐事官通判藩府八顷知余军及监并通判节镇州钤辖安抚副使都监路分都监将官发运司干办公事七顷通 
判余州及军满万户县令六顷藩府判官录事参军州学教授都监发运转运司主管文字满五千户县令副将官节镇判官录事参军州学教 
授转运司主管帐司不满五千户县令满万户县丞余州都监走马承受公事主管机宜文字都巡检都大巡河提点马监四顷节度掌书记观 
察支使藩府及节镇推官巡检县镇砦都监砦主巡捉私茶盐驻泊捉贼在城监当余州判官学教授并诸承务郎以上之军监都监三顷五十 
亩军监判官余州推官余州及军监录事参军巡检县镇砦都监砦主巡捉私茶盐驻泊捉贼在城监当藩府及节镇曹官州学教授满五千户 
县丞满万户县簿尉巡辖马递铺县镇砦监当及监堰三顷余州及军监曹官州学教授不满五千户县丞满五千户县簿尉巡辖马递铺县镇 
砦监当及监堰二顷五十亩不满五千户县簿尉巡辖马递铺县镇砦监当及监堰二顷

　　△金

　　金制正从一二品无职田正三品外官公田三十顷统军使招讨司副使公田二十五顷海陵天德二年省臣奏公田课租有数前此百姓 
各随公宇就输而吏或贪冒多取以伤民宜送之官仓均定其数与月俸随给从三品外官公田二十一顷正四品外官副统军职田十七顷余 
官公田十五顷从四品外官公田十四顷正五品外官剌史知军盐使公田十三顷余官职田十顷从五品外官公田七顷正六品从六品外官 
公田六顷正七品从七品诸同知州军都转运判诸府推官诸节度判诸观察判诸京县令诸剧县令提举南京京城规措渠河官诸都巡检诸 
酒曲盐税副诸正将统军司知事诸镇军都指挥使诸招讨司勘事官诸县令诸警巡副京兆府司竹监管勾盐使司判诸部图哩司提举上京 
皇城司同提举南京京城所黄河都巡河官诸河税榷场使职田五顷会安关使诸知镇城堡寨职田四顷正八品外官市令诸录事诸防御判 
赤县丞诸剧县丞崇福埽都巡河官诸酒税使醋使榷场副诸都巡检职田四顷按察司知事大兴府知事招讨司知事诸副都巡检使诸节镇 
以上司狱诸副将职田二顷从八品外官南京交钞库使诸统军按察司知法诸州判官诸京县丞诸次剧县丞诸三品盐司判官漕运司管勾 
永丰广备库副使左右别贮院木场使职田二顷诸默济格诸额尔锦职田三顷正九品外官南京交钞库副诸警巡判官诸县丞诸酒税副使 
职田三顷市丞诸司候诸主簿诸录判诸县尉散巡河官黄河埽物料场官职田二顷诸盐场管勾左右别贮院木场副永丰库广备库判诸都 
队将店宅务管勾诸州军司岳俱同从九品外官诸教授职田三顷三品以上官司知法司候判官职田二顷

　　△元

　　元至元三年定随路府州县官职田之制上路达噜噶齐十六顷总管同同知八顷治中六顷府判五顷下路达噜噶齐十四顷总管同同 
知七顷府判五顷散府达噜噶齐十顷知府同同知六顷府判四顷上州达噜噶齐十顷州尹同同知五顷州判四顷中州达噜噶齐八顷知州 
同同知四顷州判三顷下州达噜噶齐六顷知州同同知四顷州判三顷警巡院达噜噶齐五顷警使同警副四顷警判三顷录事司达噜噶齐 
三顷录事同录判二顷县达噜噶齐四顷县尹同县丞三顷主簿二顷县尉主簿兼尉并同经厯四顷十四年定按察司职田各道按察使十六 
顷副使八顷签事六顷二十一年又更定其制江南行省及诸司职田比腹里减半上路达噜噶齐八顷总管同同知四顷治中三顷府判二顷 
五十亩下路达噜噶齐五顷总管同同知三顷五十亩府判二顷五十亩经厯二顷知事一顷提控案牍同散府达噜噶齐六顷知府同同知三 
顷府判二顷提控案牍一顷上州达噜噶齐五顷知州同同知二顷五十亩州判同提控案牍一顷中州达噜噶齐四顷知州同同知二顷州判 
一顷五十亩都目五十亩下州达噜噶齐三顷知州同同知二顷州判一顷五十亩上县达噜噶齐二顷县尹同县丞一顷五十亩主簿一顷县 
尉同中县与上县同下县达噜噶齐一顷五十亩县尹同主簿兼尉一顷录事司达噜噶齐一顷五十亩录事同录判一顷司狱巡检同按察使 
八顷副使四顷佥事三顷经厯二顷知事一顷运司官运使八顷同知四顷运副三顷运判同经厯二顷知事提控案牍同盐司官盐使二顷盐 
副同盐判一顷各场正同管勾各一顷

　　△明

　　明初边臣有养廉田勋臣及公以下庄田百顷至千顷不等又赐功臣暨武臣公田又赐百官公田以其租税充禄指挥没于阵者皆赐公 
田其后令还田给禄米公五千石至二千五百石侯千五百石至千石伯千石至七百石正从一二三四品官自千石至三百石每阶递减百石 
至五品二百二十石从减五十石正六品百二十石从减十石正七品视从六品递减十石正八品七十五石从减五石正从九品视从八品递 
减五石 【详载禄秩门】

　　钦定续通志卷一百三十八

　　●钦定续通志卷一百三十九

　　职官略 【十】

　　官品

　　○官品

　　宋
　　金
　　元
　　明

　　△宋

　　宋承唐制分为九品品有正从诸太师太傅太保左右丞相少师少傅少保王为正一品诸枢密使太子太师太傅太保开府仪同三司特 
进嗣王郡王国公为从一品诸知枢密院事参知政事同知枢密院事太尉金紫光禄大夫开国郡公上柱国为正二品诸签书枢密院事观文 
殿大学士太子少师少傅少保御史大夫吏部户部礼部兵部刑部工部尚书左右金吾卫左右卫上将军冀兖青徐扬荆豫梁雍州牧殿前都 
指挥使节度使银青光禄大夫开国县公柱国为从二品诸观文殿学士资政保和殿大学士翰林学士承旨翰林学士资政保和端明殿学士 
</div>
    <div class="pagination">
<a href="续通志_page293.html">上一页</a><span>...</span><a href="续通志_page289.html">289</a><a href="续通志_page290.html">290</a><a href="续通志_page291.html">291</a><a href="续通志_page292.html">292</a><a href="续通志_page293.html">293</a><span class="current-page">294</span><a href="续通志_page295.html">295</a><a href="续通志_page296.html">296</a><a href="续通志_page297.html">297</a><a href="续通志_page298.html">298</a><a href="续通志_page299.html">299</a><span>...</span><a href="续通志_page295.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
