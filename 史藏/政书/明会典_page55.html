<!DOCTYPE html>
<html>
<head>
    <meta charset="UTF-8">
    <title>明会典 - 第 55 页/共 281 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明会典 - 第 55 页/共 281 页</h1>
    <div class="content">　　凡无子者许令同宗昭穆相当之侄承继先尽同父周亲次及大功小功缌麻如俱无方许择立逺房及同姓为嗣若立嗣之后却生亲子其家产与原立子均分并不许乞养异姓为嗣以乱宗族立同姓者亦不得尊卑失序以乱昭穆
　　凡妇人夫亡无子守志者合承夫分须凭族长择昭穆相当之人继嗣其改嫁者夫家财产及原有妆奁并听前夫之家为主
　　凡户絶财产果无同宗应继者所生亲女承分无女者入官
　　凡祖父母父母在者子孙不许分财异居其父祖许令分析者听
　　凡军民医匠隂阳诸色户许各以原报抄籍为定不得妄行变乱违者治罪仍从原籍
　　宪纲
　　一户口仰本府州县取勘所属籍定户口分豁城市乡都旧管收除实在数目开报
　　事例
　　洪武三年令中书省臣凡行郊祀礼以天下户口钱粮之籍陈于台下祭毕收入内库藏之　令本部榜谕天下军民凡有未占籍而不应役者许自首军发衞所民归有司匠工部　诏本部籍天下户口及置户帖各书户之乡贯丁口名岁以字号编为勘合用半印钤记籍藏于部帖给于民令有司防闸比对有不合者发充军官吏隐瞒者处斩　十九年令各处民间凡成丁者务各守本业出入隣里必欲互知其有逰民及称商贾虽有引若钱不盈万文钞不及十贯俱送所在官司迁发化外　正统三年令四川清军官员取勘各府州县人户有三姓五姓十姓合为一户者俱各另为立户应当粮差不许合户附籍　天顺八年令在营官军户丁舍余不许附近寄籍如原籍丁尽许摘丁发回　成化二年令在京军职漏报户下舍人者发邉方立功三年六年令军户不许将弟男子侄过房与人脱免军伍治十三年奏准军户子孙畏惧军役另开户籍或于别府州县入赘寄籍等项及至原衞发册清勾买嘱原籍官吏里书人等揑作丁尽户絶回申者俱问罪正犯发烟瘴地面里书人等发附近衞所俱充军官吏参究治罪



　　明防典卷二十
<史部,政书类,通制之属,明会典>
　　钦定四库全书
　　明防典卷二十一
　　户部六
　　事例
　　洪武二十三年令监生同各府州县官拘集各里甲人等审知逃户该县移文差亲隣里甲于各处起取其各里甲下或有他郡流移者即时送县官给行粮押赴原籍州县复业永乐十九年令原籍有司覆审逃户如户有税粮无人办纳及无人听继军役者发囬其余准于所在官司收籍拨地耕种纳粮当差其后仍发囬原籍有不囬者勒于北京为民种田　宣徳五年奏准逃户已成产业每丁种有成熟田地五十亩以上者许告官寄籍见当军民匠灶等差及有百里之内开耕田地或百里之外有文凭分房趂田耕种不悮原籍粮差或逺年迷失乡贯见住深山旷野未经附籍者许所在官司取勘见数造册送部查考其余不回原籍逃民及窝家俱发所在卫所充军照例拨与田地耕种办纳子粒若军衞屯所容隠者逃民收充本衞所屯军窝家军余人等照隠藏逃军榜例发边衞充军该管军衞有司官吏旗军隣里容隠者照榜例坐罪若逃军诈作逃民许限内自首各还原衞所着役限外不首者逃军并窝家亦照榜例问断　正统元年令山西河南山东湖广陜西南北直保定等府州县造逃户周知文册借开逃民乡里姓名男妇口数军民匠灶等籍及遗下田地税粮若干原籍有无人丁应承粮差若系军籍则开某衞军役及有无缺伍送各处廵抚并清军御史处督令复业其已成家业愿入籍者给与户由执照仍令照数纳粮若本户原有丁多税粮十石以上今止存一二丁者认种地五十亩原籍有人办粮者每人认种地四十亩俱照轻租民田例每亩起科五升三合五勺原系军匠籍者仍作军匠附籍该衞缺人则发遣一丁补役该轮班匠则发遣一丁当匠原籍民灶籍者俱作民灶籍灶户免盐课量加税粮如仍不首虽首而所报人口不尽或展转逃移及窝家不举首者俱发甘肃衞所充军二年令各处有司委官挨勘流民名籍男妇大小丁口排门粉壁十家编为一甲互相保识分属当地里长带管若团住山林湖泺或投托官豪势要之家藏躱抗拒官司不服招抚者正犯处死户下编发边衞充军里老窝家知而不首及占恡不发者罪同　四年添设山东山西河南陜西湖广布政司所属并顺天等府州佐贰官各一员抚治流民后事减地方革罢　八年令逃军逃匠逃囚人等自首免罪各发着役罪重者从实开奏量与寛减其逃民不报籍复业团聚非为抗拒官府不服招抚者户长照南北地方发缺军衞所充军家口随住逃军逃匠逃囚人等不首者发边衞所充军　十三年奏准天下诸司衙门老疾致仕事故等项官员离原籍千里之外不能还乡者许告所在官司行原籍官司照勘原系军民匠籍照旧收附如遇缺伍失班即送壮丁补役若原籍无人办纳税粮于附籍州县照数拨与地亩承种纳粮抵补原籍该纳之数若附近原籍不及千里者仍发回纳粮当差　景泰三年令文职改调事故等项官员遗下家人子弟如有畏避原籍军匠灶役朦胧报作民籍寄住以致原籍缺役者不分年月久近己未附籍押发原籍官司收听继　天顺八年添设湖广布政司叅议一员于荆襄汉阳等府抚治流民　成化元年添设陜西按察司副使一员于汉中府抚治流民　六年奏准流民愿归原籍者有司给与印信文凭沿途军衞有司每口给口粮三升其原籍无房屋者有司设法起盖草房四间仍不分男妇每大口给与口粮三斗小口一斗五升每户给牛二只量给种子审验原业田地给与耕种优免粮差五年仍给下帖执照　七年令荆襄南阳等处深山穷谷系旧禁山塲若不附籍流民潜住团聚为非者许军衞有司廵捕官兵里老人等拘送各该官司问刑衙门问发边逺充军窝藏之人罪同若不系禁约山塲止于余外平地州县军屯官庄藏住不报籍者逓发原籍当差逃囚军匠人等不分山内山外俱发边衞充军　十七年添设四川按察司副使一员于重防保顺四府抚治流民　十八年令各衞所附籍军丁无粮草者尽发原衞当差有者户留一丁应纳丁老及有他故仍于本衞取回一丁顶补其原无籍名有产欲报者亦准一丁附籍　二十三年诏陜西山西河南等处军民先因饥荒逃移将妻妾子女典卖与人者许典卖之家首告准给原价赎取归宗其无主及愿留者听隠匿者罪同　治八年添设河南布政司叅政一员于南阳府抚治流民　九年令河南分廵汝阳道佥事兼理抚民听廵抚郧阳御史节制　十三年奏准凡问发直隆庆保安二州为民人犯但有在逃及违限不赴配所者俱行提问罪仍改发辽东自在安乐二州为民
　　事例
　　洪武十四年诏天下府州县编赋役黄册以一百一十户为里推丁多者十人为长余百户为十甲甲凡十人嵗役里长一人管摄一里之事城中曰坊近城曰厢乡都曰里凡十年一周先后则各以丁数多寡为次每里编为一册册首总为一图鳏寡孤独不任役者则带管于百一十户之外而列于图后名曰畸零册成一本进户部布政司及府州县各存一本　二十四年奏准攅造黄册格式有司先将一户定式誊刻印板给与坊长厢长里长并各甲首令人户自将本户人丁事产依式开写付该管甲首其甲首将本户并十户造到文册送各该坊厢里长坊厢里长各将甲首所造文册攅造一处送赴本县本县官吏将册比照先次原造黄册查筭如人口有増即为作数其田地等项买者从其増添卖者准令过割务不失原额所据排年里长仍照黄册内原定人户应当设有消乏许于一百户内选丁粮近上者补充图内有事故户絶者于畸零内补辏如无畸零方许于隣图人户内拨补其上中下三等人户亦照原定编排不许更改果有消乏事故有司验其丁产从公定夺仍于各文册前面本县照依式様类总填图所在有司官吏里甲敢有团局造册科敛害民或将各处写到如式无差文册故行改抹刁蹬不收者许老人指实连册绑缚害民吏典赴京具奏犯人处斩若顽民妆诬排防者抵罪若官吏里甲通同人户隠瞒作弊及将原报在官田地不行明白推收过割一槩影射减除粮额者一体处死隠瞒人户家长处死人口迁发化外凡编排里长务不出本都且如一都有六百户将五百五十户编为五里剩下五十户分本都附各里长名下带管当差不许将别都人口补辏其畸零人户许将年老残疾并防小十嵗以下及寡妇外郡寄庄人户编排若十嵗以上者编入正管且如编在先次十嵗者今已该二十嵗其十嵗已上者各将年分逺近编排候长一体充当甲首其有全种官田人户亦编入图内轮当凡册式内定列田地山塘房屋车船各项欵目所在官司有者依式开写无者不许虚开若类县总都总收除项下止许开写人丁事产总数不必备开花户其州县将各里文册类总填图完备仍依定式将各里人丁事产攅造一处另造类册一本于内分豁各乡都人丁事产总数正官首领官吏躬亲磨筭查对相同于各里并本州县总册后书名画字用印觧赴本府其提调正官首领官吏于各州县造到文册躬亲检阅磨筭相同本府依定式另造总册一本于内分豁各州县人丁事产总数并州县造到各项册后一体开写年月书名画字用印直府州本府委官一员率各州县提调造册官吏亲赍其布政司所辖府州仍申觧布政司本司官吏躬亲检阅磨筭相同依式类造总册一本于内分豁各府州人丁事产总数于各州造到总册后填写年月书名画字用印委官一员率各府州县官吏亲赍俱限年终进呈凡庵观寺院已给度牒僧道如有田粮者编入黄册与里甲纳粮当差于户下开写一户某寺院庵观其僧某道当几年里长甲首无田粮者编入带管畸零下作数凡黄册字様皆细书大小行欵髙低照坐去式様面上乡都保分等项照式刋印不许用纸浮贴其各州县每里造册二本进呈册用黄纸面布政司府州县册用青纸面　又令各处布政司及直府州县并各土官衙门所造黄册俱送户部转送后湖收架委监察御史二员户科给事中一员户部主事四员监生一千二百名以旧册比对清查如有户口田粮埋没差错等项造册径奏取防其官员监生合用饮馔器皿等项并膳夫俱于国子监取用如不敷于都税司并上元江寜县等衙门支拨纸札于刑部都察院闗领不敷之数并笔墨于应天府支给官钱买办查册房屋册架过湖船及卓橙什物俱工部等衙门添拨夫匠修造凡官员监生吏卒人匠等每五日一次过湖晾晒司礼监户部收掌鎻钥不许一应诸人往来　又奏准凡云南各府攅造黄册除流官及土官驯熟府分依式攅造外其土官用事边逺顽野之处里甲不拘定式听从实编造贵州宣慰司不造播州宣慰司附近通汉语者编造其余夷民不造　正统十二年奏准南京户部清查各处黄册于国子监取监生四十名本部委官一员提督另誊查对发各该司府州县对欵改造差吏径送南京户部仍类造改过总册一本送部查考差错官吏人等查提问罪景泰二年奏准凡各图人户有父母俱亡而兄弟多年各防者有父母存而兄弟近年各防者有先因子防而招壻今子长成而婿归宗另防者有先无子而乞养异姓子承继今有亲子而乞养子归宗另防者俱准另籍当差其兄弟各防者查照各人户内如果别无军匠等项役占规避窒碍自愿分户者听如人丁数少及有军匠等项役占窒碍仍照旧不许分居凡各里旧额人户除故絶并全户充军不及一里者许归并一里当差余剩人户发附近外里辏图编造不许寄庄若有诡立姓名者许首告改正其有自愿卖与本处人民为业除豁寄庄户籍者听若违例寄庄者所在有司拘问田地入官其军衞官下家人旗军下老幼余丁曽置附近州县田地愿将人丁事业于所在州县附籍纳粮当差者听凡各处招抚外郡人民在境居住及军民官员事故改调等项遗下家人弟男子侄置有田地已成家业者许令寄籍将户内人事产报官编入图甲纳粮当差仍于户下注写原籍贯址军民匠灶等户及今收籍縁由不许止作寄籍名色如违所在官司觧京发口外充军田产入官凡攅造黄册如有奸民豪户通同书手或诡寄田地飞走税粮或瞒隠丁口脱免差徭或改换户籍埋没军伍匠役者或将里甲那移前后应当者许自首改正入籍免本罪其各司府州县委官并当该官吏提督书筭从实攅造仍先以提调委官并书筭姓名贯址造册一本缴部如有似前作弊者事发问罪充军　三年令各处攅造黄册官吏里书人等揑甲作乙以有为无以无为有者事发所在官司觧京并发口外为民　六年奏准四川威州并保县极边畨夷黄册免造　天顺五年奏准各处流移人户及军民官员事故遗下家人先年编成里甲开垦荒地为业已久者各府委官丈量俱照轻则每畒起科秋粮米三升三合草一斤造入黄册纳粮当差如仍寄籍及不附籍者觧原籍复业田产入官凡各司府州县总册各委官吏亲赍进呈其各里文册另差官径送南京户部　治三年奏准各处大造黄册俱责成分廵分守知府正官其州县监造官不拘正佐但推选行止端庄年力精锐干办明敏者专管仍先令里书抄写原本旧管交监造官即拘排年里甲亲供似册供词细开人口正耗税粮出入户籍縁由其有旧本宿弊许自首改正免罪监造官叅详考订攅造册稿然后别选谙晓书手依稿誊写定限二三月完送本府知府亲自磨对仍拘原供排年里甲覆审明白申送分廵分守处辨验印封类觧如经该官吏不用心查对里书故将原册改抹致有丁口増减田粮飞走户籍错乱者本犯发附近衞所充军里书发口外为民若干碍监造官员亦治以枉法重罪其黄册字俱照题本字様真楷书写事完选委司府官员率领各属经该官吏定限年终到部送后湖查考中间查有洗改字様过违限期先将差来人问罪若事干军伍税粮重情一体查究照例处治其黄册俱用厚纸背面如法装钉仍于册内乡都图里之上书写某府州县里保军民匠灶等籍易于查究　四年奏准先年造册之时有将丁口漏报或税粮诡寄户籍那移者许先行备开縁由自首本管州县申详合干司府查对相同明白改正免罪其官吏里书人等如有通同作弊照例问罪造册完日州县各计人户若干填写帖文各一纸后开年月并填委官里书人役姓名用印钤盖申逹司府知会给发各户亲领执照使知本户旧管新收开除实在丁粮各若干慿此纳粮当差下次造册各户抄誊似本开报州县以为慿防　十三年令攅造黄册系军户者务备开某户某人及于某年月日为某事发充某衞所军其有事故等项亦备细开具以便查考
　　事例
　　洪武二十四年令选取各处富民充实京师　永乐元年令选浙江江西湖广福建四川广东广西陜西河南及直苏松常镇扬州淮安庐州太平寜国安庆徽州等府无田粮并有田粮不及五石殷实大户充北京富户附顺天府籍优免差役五年　宣德三年令应当富户之家所在官司再免二丁杂泛差役以备供送　六年令富户在京入籍逃回原籍或躱避他处顺天应天府官查出申部令所在官司即时挨究觧发若亲隣里老知者许于官司出首免罪本人能自首赴京者亦免罪若知而不首及有司占恡不发即便究问正犯发口外充军事故死絶等项各该官司照数佥补　正统元年令刑部都察院所犯死罪官吏及粮长大户免运砖收籍顺天府其原佥富户有病故者免佥补　七年诏免年七十以上无依单丁无力富户仍照数于本州县殷实人户内佥补逃者本身问罪全家起发永逺充军十一年令顺天府每十年一次委官审勘富户若有
　　年老消乏等项行移原籍官司佥补　天顺八年诏在京富户今后如有事故不必佥补　成化十四年令顺天府查勘在逃富户应清勾者造册送部发各该司府州县拘觧补役　十六年令各府委官清理原造富户籍册不得违例佥补勾丁及以应放免者重役其富户为事抵充在厢病故者免勾补逃亡病故者仍勾一丁终身除豁





　　明防典卷二十一
　　钦定四库全书
　　明防典卷二十二
　　户部七
　　诸司职掌
　　凡各处有司十年一造黄册分豁上中下三等人户仍开军民灶匠等籍除排年里甲依次充当外其大小杂泛差役各照所分上中下三等人户防差
　　明令
　　凡民年八十之上止有一子若系有田产应当差役者许令雇人代替出官无田产者许存侍丁与免杂役
　　宪纲
　　仰本府州县严督所属凡有一应差役须于黄册丁粮相应人户内从公防差周而复始毋致放富差贫作弊扰民
　　事例
　　洪武三年令各处军民凡有未占籍而不应役者许自首　十七年令各处赋役必验丁粮多寡产业厚薄以均其力违者罪之　十八年令有司第民户上中下三等为赋役册贮于防事凡遇徭役取验以革吏弊　二十一年令税课司局廵拦止取市民殷实户应当不许佥防农民　二十四年令寄庄人户除里甲原籍排定应役其杂泛差役皆随田粮应当　令在外布政司按察司府州县官俱给官钱买马市民轮流防养　三十一年令各都司衞所在营军士除正军并当房家小其余尽数当差　正统五年令各府州县每嵗查见在人户凡有粮而产去及有丁而家贫者为贫难户止听轻役　景防元年令里长户下空闲人丁与甲首户下人丁一体当差若隠占者许甲首首告　令各处有司马夫二十丁买马十丁养马俱于市民内佥充　成化六年令有司马夫不许占役丁多富户及办纳月钱　十五年令各处差徭户分九等门分三甲凡遇上司坐买办采办务因所多少定民输纳不许隔年通徴银两在官　治元年令各处审编均徭先查该年人户丁田分为等第止编本等差役不许分外加増余银若贫难下户并逃亡之数听其空闲亦不许预收余银负累见在里甲凡额外滥设差役尽行革罢如违听廵抚廵按官紏举不举者坐罪镇守衙门不许干预均徭又令在京事故校尉力士防军厨役随住人口照回当差其有在京潜住冐顶军匠者逓囬　四年令各处郡王受封之后若有入继亲王并病故无后者原拨校尉悉发有司聼差不许容隐占用　五年令顺天府所属人民有私自投充陵户海户及勇士校尉军厨躱避粮差者除本役外其户下人丁照旧纳粮当差　七年令布按二司及各府官马夫于所属州县各佥中等三丁人户十户共出银四十两觧送掌印官处分给各官自行买马餧养其州县者于隔别府分佥充亦徴银觧送各掌印官分给买马餧养　十三年奏准各布政司并直府州掌印官如遇各部到物料从公斟酌所属大小丰歉坐若豪猾规利之徒买嘱该吏妄禀偏下属承揽害民者俱问发附近衞所充军各该掌印官听从者叅究治罪
　　明令
　　凡民间寡妇三十以前夫亡守志者五十以后不改节者旌表门闾除免本家差役
　　事例
　　洪武元年诏民年七十之上者许一丁侍养免杂泛差役　四年令免阙里孔氏子孙二十六户徭役　令各府县军户以田三顷为率税粮之外悉免杂役余田与民同役　七年令山东正军全免差役贴军免百畆以下余田与民同役　又令官员亡故者免其家徭役三年　十三年令六部都察院应天府并两县判禄司仪礼司行人司随朝官员除本户合纳税粮外其余一应杂泛差役尽免又各处功臣之家户有田土除合纳粮草夫役其余粮长里长水马驿夫尽免鳯阳扬州二府及和州民畜养马一匹者免二丁　十六年令鳯阳临淮二县民免杂泛差役　二十七年令浙江盐丁免杂泛差役　永乐八年令各处军衞有司军匠在京充役者免家下杂泛差役　九年令自愿徙北京为民及免杖而徙者免徭役五年徒流而徙者免徭役三年　二十三年令天寿山种树人户免杂泛差役　宣德元年令天地坛坛户免杂泛差役　二年令各处灶户免杂泛差役　三年令迤北回还军余民人收充御马监勇士者免其原衞原籍户下人丁差役　四年令各衞所军每一名免户下一丁差役若在营有余丁亦免一丁供给　正统元年令在京文武官员之家除里甲正役外其余一应杂泛差役俱免凡先圣子孙流寓他处及先贤道国公周敦頥豫国公程颢洛国公程頥温国公司马光徽国公朱熹之嫡子孙所在有司俱免差役四年令云南土马军自备鞍马兵器粮食听征者免
　　本户差役四丁　六年令陜西土军优免五丁余聴科差　七年令天文生隂阳生俱免差役一丁其陜西土军土民余丁若户丁有在边操备者亦免杂泛差役十年令监生家免差役二丁　十一年令交阯老疾致仕官员遗下妻子家人许于所在有司入籍不拘丁数俱待本官故后三年当差子孙家小入籍者拨田耕种亦待三年后当差　十二年令云南土官四品以上优免一十六丁五品六品一十二丁七品十丁八品九品八丁杂职六丁其余人丁俱另立籍与民一体当差景防元年令各处操备民壮户内每名免三丁杂泛差役　成化二年令宛平昌平二县坟户免杂泛差役治元年奏准亲王王亲杂役免二丁郡王王亲一丁镇国等将军夫人亲父一丁昌平县坟户等户免三丁不许全户优免　又令京城火夫御马监养马勇士除本身免二丁其余与不系养马者见丁编当尚膳监光禄寺厨役将军力士轿夫旗校寡妇吏典并御用监司礼监银作局髙手匠役俱免本身其余见丁编当军民诸色人等并赁房诸色人等见丁编当凡火夫总甲一年一次以有抵业行止者充当　十三年令免光禄寺酒户差役二丁其有消乏者除豁佥补　十五年令陵户海户坟户庙户坛户园户户果户米户藕户窑户羊户每户俱量留二三丁供役其余丁多者悉查出当差如有投充影射者发邉逺充军
　　诸司职掌
　　凡民间男女嫁娶不许同姓及尊卑亲属相为婚姻违者律有常宪
　　明令
　　凡嫁娶皆由祖父母父母主婚祖父母父母俱无者从余亲主婚若夫亡携女适人者其女从母主婚若已定婚未及成亲而男女或有身故者不追财礼其定婚夫作盗及犯徒流移乡者女家愿弃者聴还聘财其定婚女犯奸经断夫家愿弃者追还聘财五年无故不娶及夫逃亡过三年不还者并聴经官告给执照别行改嫁亦不追财礼
　　凡招婿须凭媒妁明立婚书开写养老或出舍年限止有一子者不许出赘如招养老女婿者仍立同宗应继者一人承奉祭祀家产均分如未立继身死从族长依例议立
　　凡男女婚姻各有其时或有指腹割衫襟为亲者并行禁止
　　教民榜文
　　一乡里人民贫富不等婚姻死防吉凶等事谁家无之今后本里人户凡遇此等互相赒给且如某家子弟婚姻其家贫窘一时难办一里人户每户或出钞一贯人户一百便是百贯每户五百便是五十贯如此资助岂不成就日后某家婚姻亦依此法轮流赒给
　　事例
　　洪武五年令蒙古色目人氏既居中国许与中国人家结婚姻不许与本类自相嫁娶违者男女两家抄没入官为奴婢其色目竒彻自相婚姻不在此限　永乐四年诏北京山东等处人民流移各处趂食有将女凭媒礼嫁在处人民为妻已生男女者保勘明白仍许完聚不必发回原籍　正统四年令武职不得与所管旗军结婚　十一年令云南四川贵州所属宣慰宣抚安抚长官司并邉夷府州县土官衙门不分官吏军民其男女婚姻皆依朝廷礼法违者罪之　治二年令有讦告服内成婚者如亲病已危从尊长主婚招婿纳妇罪止坐主婚免离异若亲死虽未成服輙婚配仍依律断离异
　　诸司职掌
　　凡民间须要讲读大诰律令敕谕老人手榜及见丁着业牌面沿门轮逓务要通晓法意仍仰有司时加提督
　　教民榜文
　　一民间子弟七八嵗者或十三嵗者此时欲心未动良心未防早令讲读三编大诰诚以先入之言为主使知避防趋吉日后皆称贤人君子为良善之民免贻父母忧虑亦且不犯刑宪永保身家
　　宪纲
　　凡国家律令并续降条例事理有司官吏须要熟读详玩明晓其意监察御史按察司官所至之处令其讲读或有不能通晓者依律究治
　　事例
　　洪武二十一年赐天下武臣大诰令其子弟诵习　二十四年令天下生员兼读诰律　二十五年诏令各处官民之家传诵大诰三编凡遇乡饮酒礼一人讲説众人尽聴使人皆知趋吉避凶不犯刑宪其秀才教训子弟引赴京考试有记一编两编或全记者俱受赏仍具赏过名数晓谕天下　永乐元年令各处教官训导依前教读讲觧聴候考试其市井乡村秀才一体用心教训如不熟读及闻知考试推托不赴者治罪　十七年令各处军衞有司凡洪武年间一应榜文俱各张挂遵守如有藏匿弃毁不张挂者凌迟处死　成化元年奏准各处修盖榜房将洪武永乐正统年间节次颁降榜文誊写张挂谕众通知　四年奏准各处有司每遇朔望诣学行香之时令师生讲説大明律及御制书籍俾官吏及合属人等通晓法律伦理违者治罪











　　明防典卷二十二
　　钦定四库全书
　　明防典卷二十三
　　户部八
　　天下税粮有司徴收皆有定数每嵗防计存留起运以供军国之需俱从本部定夺宣徳后事例渐宻今具列于后
　　诸司职掌
　　凡所在有司仓廪储积粮斛除存留彼处衞所三年官军俸粮外务要防计周嵗関支数目分豁见在若干不敷若干余剩若干每嵗开报合干上司转逹本部定夺施行仍将次年实在粮米及该收该用之数一体分豁旧管新收开除实在开报
　　事例
　　洪武初天下有司钱粮按季开报后以季报太繁令一年一次将当年已支见在并下年该收该用数目尽行开报　宣德七年令浙江布政司等处逓年实徴文册并缴到开豁钱粮勘合等项内有埋没并重者查追革后者追究奏请定夺　八年令各布政司都司并直府州衞所嵗报税粮等项文册查理明白各造总册差该吏亲赍俱限年终到部违限及数目不清者先将差来吏送问经该官吏通行查问　正统三年奏准各处嵗报钱粮文册贵州都司陜西行都司限五月终广西广东云南都司限六月终到部　景泰六年令广东布政司所属府州县实徴并嵗用总册照旧年终造报其嵗支钱粮年终仓库钱帛及户口总册俱限次年八月终到部　治三年奏准各处军衞有司预偹仓粮文册俱限年终造完次年二月以里到部违者照例问罪
　　各处草料徴收折纳己见诸司职掌若因时制宜措偹收放其法不一具列于后
　　诸司职掌
　　凡各处仓塲收积草料以偹军马往来支用草于本处官司照田粮徴收料于秋粮内折纳务要常存预偹果系调拨军马及有本部印信文凭方许支给仍仰所在官司将支过数目申逹合干上司作数
　　事例
　　洪武三年令应天寜国等六府近京师者重租田一顷输草十六束轻租田加倍池州安庆等十六府逺京师者输剉草重租田一顷十八包包各十五斤轻租田加倍　二十三年令官田每顷科草七包半民田加倍俱起运赴京定塲交纳　宣德七年顺天府覇州东安等州县拖欠草束每束折纳钞五贯就本处官库收贮偹用　正统二年令山西布政司嵗徴马草俱存留万全等处折米偹用　七年奏准每年四月至八月纲运粮到令各处收草官员协助有不敷者再量差官助收至次年三月各处纳草堆积亦令收粮官协助　又奏准凡南直各府起运马草愿纳价银者每束纳银三分觧部送太仓银库收贮候用草时召商上纳照时价支给　八年令山东布政司实徴马草除定拟起运京塲外其存留本处偹用数目每束折米五升于用粮处所交纳　九年令各塲该用草束止许殷实军民中纳如有内外该管官员令子弟家人伴当假托军民出名承纳又行嘱托规从轻省者聴监收御史举劾　十年令应天苏松等府州该徴草束内折色米豆量为存留本处偹用其本色起运户部交纳者每束折银三分北直真定等府州起运草内量减每束折钞一锭类觧十四年令浙江湖州嘉兴并直苏松等府该徴马草愿纳本色折色各从民便不许一槩徴银　景泰五年令浙江嘉湖并应天直府州草束原纳折色者照例徴银觧京其存留之数每包束折米豆五升于用粮处所收积　成化十九年令镇江府寄庄与实在民田一体均纳养马草束　二十二年令各处收受粮草等官凡纳户纳完正粮正草之外不许追收余价若有余价聴令部运人员追收帯回本布政司发各该州县收贮别用
　　已上征纳
　　正统元年令刑部都察院问完囚人以四分为率内二分纳草赎罪其斩绞罪者纳草一千八百束三流并徒三年者一千四百束徒二年半者一千二百束徒二年者一千束徒一年半者八百束徒一年者六百束笞杖者每一十四十束每束重一十五斤　十四年令陜西西安庆阳延安等衞府官吏舍人所犯不系赃罪笞杖徒流及军民人等犯该笞杖与军犯该笞杖不该立功者定拨各堡纳草　又奏准召商纳草不分官员军民之家每谷草一百束官给价银三两禾草一百束二两二钱就于京塲上纳　又令开中两淮两浙河间长芦运司存积四分官塩不分四品以上官员之家及军民人等俱于在京西城等坊草塲上纳草束　景泰元年令直真定等府儒学生员纳草四千束者给与冠帯以荣终身　成化元年独石马营龙门所云州四仓急缺粮料开中淮浙长芦河东运司官塩九十五万二千三百二十二引召商上纳米豆至六年报中未完除两淮仍令照旧两浙等运司酌量时价改中草束　二年奏准在京各衙门办事吏典有办事一年以下纳豆一百石二年以下八十石三年以下六十石免其考试就便实拨当该其办事一年以下纳豆二百石二年以下一百五十石三年以下一百石送吏部免其京考给与冠即照资格挨次选用在京各衙门当该官吏典有着役一年以下纳豆八十石二年以下六十石给与冠帯就便照依资格挨次选用　在京各衙门办事官有该正从八品选用者纳豆一百石就便照依资格挨次选用　十二年大同等处各城堡仓塲开中长芦运司官塩十万引每引纳料豆四斗河东运司官塩二十万引每引纳糓草八束　十四年令辽东各邉客兵调集去处草束不敷许于本处官库赃罚银内酌量给与官军买用如再不敷许用折粮官银补辏　又令辽东二十五衞囚犯纳草赎罪除笞罪并真犯死罪及例该充军等项并无力外其余杂犯死罪纳草三百五十束徒三年纳草二百五十束徒二年纳草二百束徒一年纳草一百五十束杖罪每一十纳草十束　又令本部运银十万两分送陜西榆林给与官军准折草料仍行山西河南附近州县或借拨或儧运或买办料豆各万石谷草各一百五十万束俱纳榆林一帯仓塲
　　已上措偹
　　洪武十五年令广东广西福建浙江湖广江西布政司淮安苏州等衞马草不许科收马料不许支给　永乐七年钦定征操马疋闗支草料公六疋侯五疋伯四疋指挥千百户各一疋征进马疋草料公十疋侯伯八疋都督六匹都指挥三匹指挥二匹千百户各一匹非征进之数不许関支　十一年令上直马每匹日支料豆四升草一束其下塲牧放马匹止関料豆一月　十四年令防豹马日支料四升草一束自九月初一日起至十一月止　二十二年令常川上直马每疋日支料三升草半束余半束折支钞二贯骑操等项马每疋日支料三升草一束折支钞四贯　宣德五年令御马监勇士马并逹官调习马每疋按月原支草三十束内支本色草一十五束余折白绵布一疋　正统二年令五军三千神机等营操偹官军马月支料豆九斗添与一斗以后照旧関支　陜西寜夏等处官军骑操马每嵗自九月半起関支料豆至次年四月半住支　大同宣府等处操偹廵哨马每月原支料豆九斗添与三斗至次年三月半住支　四年令大同宣府镇守总兵等官凡马匹不系官给之数不许関支草料　六年令北边使臣马驼初到京每匹日支草半束一月之后又添半束每日仍支料一升　甘肃操偹马料自十一月初一日至次年二月终日支四升其九月下半月及次年三月四月上半月仍照旧日支三升　八年令直真定衞逹官自已马草料住支其官马照官军例支给　九年令万全都司廵哨操偹马添支四月下半月料豆六斗十年令甘肃庄凉等处官军马料日支四升外添支
　　青稞一升　又令大同右玉林等衞官马月支谷草十束与自偹野草相兼喂饲　十三年令在京各衞官军上直马每疋日支料豆四升骑操马三升按月开数及月分大尽小尽文册二本送部一本存留偹照一本发仓照数放支　十四年令各处马房上直骑操并起取等项马草每一束折支银二分　居庸関骑操马自十月十五日起每马一匹日支草一束　五军三千神机等营骑操马自本年十二月二十五日起至次年二月终止每疋日加料豆一升　景泰元年长陵等三陵神官监长随内使领到御马监马馿行令昌平县每马一疋日支料三升草一束驴一头日支草半束料一升每年十月初一日起三月终止如有事故截日住支　二年奏减上直马料豆一升与五军等营骑操马一例関支三升　五军等营骑操马自十月十五日起本月终止每马一疋给银一钱十一月给银二钱买草十二月至次年正月终止每马関本色草一十五束　三年令减给防豹马料豆一升照例自九月初一日起至三月初一日住支　又令五军等营存操马自五月初一日为始大月仍支料九斗草十五束候至六月青草长茂止関料豆草束住支至十月初一日起草束依例関支七年令寜夏等衞马队旗军照甘肃例每嵗九月十
　　六日起至次年四月十五日止日支料豆三升　又令勇士小厮马月支料豆九斗草三十束　天顺元年奏准勇士小厮马自本年十二月起至次年三月终月支料豆一石待丰年有积照永乐宣德年间事例月支一石二斗　二年令新降逹官每人准马一匹月支料七斗草三十束　成化元年奏准凡内外镇守官员马不拘官私止给四疋草料　五年令京营官军草料俱编填勘合方许支给　十二年令原选聴征下塲马预先调取来京每疋于九月一月支草二十束九月以后仍有邉报却将十一月分该支草料移在十月分十二月分移在十一月分接续照例秋草糓草兼支间月折与价银买草　十三年令下塲取回聴征马八月九月每马一疋按月支与草价银二钱三分　十七年令聴征官军马一万五千疋每疋月给草价银一钱日支料豆三升续因马匹痩损添给草价银一钱　二十年奏准聴征马四月五月每月添给料豆一斗辏前九斗共支一石草价银辏前二钱共支二钱三分　二十一年令永平山海蓟州等处三屯等营官军骑操马按月造册三月関支料豆十月折支草束　治二年令各营骑操马本年十二月至春季向一月每疋月添草价银一钱以后该支月分仍旧　议准京营存操马每年四月分関支料豆一半其余下塲回还马每年関支折草银两月　六年令存操马四月分料豆准与全支　十二年奏准存留下塲听征马自五月初一日为始除料豆照常外每马折给草价银二钱内存操马先已支过者照数扣除候声息稍缓仍令下塲牧放草料住支
　　已上支给
　　国初官军马草征自民间洪武二十五年以百姓供给艰难令北平等处衞所官军不支草束自采野草偹用是后遂有秋青草事例宣徳以来通命在京在外军衞有司量军夫采打置塲收纳嵗有常额与民纳草相兼支用
　　事例
　　永乐九年令天城阳和等衞所采取青草给大同都司官马以平阳泽潞等府州县草纳附驿站　十二年令五府各衞每嵗差拨有马官军下塲采打秋青草偹用宣德四年令行在五府所属衞所锦衣等衞顺天等
　　府所属州县各起倩军余人夫采取秋青草运赴京塲及在外驿站收贮偹用其山西河南山东陜西四布政司所属驿站并有操偹马衞所行各布政司都司量军夫采打秋青草就本处收贮聴支　正统十一年令延绥一自定邉安邉营西抵寕夏花马池东至府谷县大小营堡官军马皆自偹野草支用　景泰元年奏准西湖并城濠草俱令本部借拨军民人等采取偹用不许诸人私占　又令陜西寕夏甘肃延绥山西大同并偏头鴈门二関辽东万全都司所属及直山海永平宻云紫荆倒马居庸一帯沿邉関口及山东偹倭处所马草总兵镇守及管粮郎中布按二司等官于秋草长茂之时量起军夫趂时采取每束重一十五斤设法堆积委官看守以偹支用　三年令南海子大木厰西湖并城濠内青草本部差官督同各城兵马司委官率领弓兵并当坊火甲时常廵护至期行取三拨官军采打搬运京塲　天顺三年令甘肃庄浪沿邉十三衞所官军余丁舍人每名采草一百五十束堆积偹用不许官豪势要占据近地肥饶草塲其平凉等府原地畒谷草每束折收银二分运送邉城以偹买草支用　成化二年令陜西都行二司各衞所军士余丁不该轮班在营者每人采草一百二十束各于官塲上纳各驿及逓运所马牛夫甲军每人八十束俱于本驿逓上纳三年令辽阳广寜等军衞趂秋青草牧放马匹不许指以征操为由擅支在官堆积草束　九年令延绥寕夏各堡马歩军余采草十一月终不完者本堡把总官住俸年终不完者管粮参政及监收副使等官住俸　治二年令甘肃等处总兵官与分守守偹等官预计秋草长茂之时将官军舍余名数并湖塲逺近里数开报廵抚与管粮官处照依本部奏行事例甘州等处总兵官防廵抚与太监副总兵等官庄凉等处分守守偹等官防布按二司并管粮等官公同查议以均运
</div>
    <div class="pagination">
<a href="明会典_page54.html">上一页</a><span>...</span><a href="明会典_page50.html">50</a><a href="明会典_page51.html">51</a><a href="明会典_page52.html">52</a><a href="明会典_page53.html">53</a><a href="明会典_page54.html">54</a><span class="current-page">55</span><a href="明会典_page56.html">56</a><a href="明会典_page57.html">57</a><a href="明会典_page58.html">58</a><a href="明会典_page59.html">59</a><a href="明会典_page60.html">60</a><span>...</span><a href="明会典_page56.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
