<!DOCTYPE html>
<html>
<head>
    <meta charset="UTF-8">
    <title>续通志 - 第 471 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 471 页/共 1359 页</h1>
    <div class="content">德皆克之时熙宗幸燕京宗弼见于行在所居再旬宗弼还军熙宗酌酒饮之进伐淮南克庐州复朝于燕京命与宰相同入奏事俄为尚书左 
丞相兼侍中太保都元帅领行台如故诏以燕京路隶尚书省西京及山后诸部族隶元帅府乃还军遂伐江南既渡淮以书责让宋人宋人答 
书乞先敛兵宗弼以便宜约以画淮水为界皇统二年 【按熙宗纪进誓表及册封宋帝俱系皇统二年本传承上文天眷称三年今改正】  
二月宋主遣端明殿学士何铸等进誓表宗弼进拜太傅乃遣左宣徽使刘筈使宋以衮冕圭宝佩璲玉册册康王为宋帝仍诏天下宗弼乞致 
仕不许优诏答之赐以金券七年 【按熙宗纪皇统七年九月以宗弼为太师此处误作三年今据改】 为太师领三省事都元帅领行台尚 
书省事如故八年薨大定十五年谥忠烈十八年配享太宗庙庭子伯特

　　亨

　　亨

　　亨本名伯特熙宗时封芮王为明安加银青光禄大夫天德初加特进海陵赐良弓亨性直材勇绝人喜自负辞曰所赐弓弱不可用海陵 
遂忌之出为真定尹厯中京东京留守家奴梁遵告亨与卫士符公弼谋反考验无状遵坐诛海陵益疑之改广寍尹使李老僧伺察亨动静且 
令构其罪状亨家奴禄锦颇黠给使总诸奴老僧谓之曰尔渤海大族坐累为奴寍不念为良乎禄锦识其意禄锦尝与事侍妾私通亨知之禄 
锦惧密与老僧谋遂诬亨欲因闲刺海陵老僧即捕系亨以闻工部尚书耶律安礼大理正图哩等鞫之复无验海陵怒复遣老僧同鞫之皆不 
伏老僧夜至亨囚所使人蹴杀之亨击鞫为天下第一常独当数人马无良恶皆如意马方驰辄投杖马前侧身俯地取杖而去终以勇力见忌 
焉正隆六年海陵遣使杀诸宗室于是杀亨妃图克坦氏次妃大氏及子音德等三人大定初追复亨官爵封韩王十七年诏有司改葬亨及妻 
子

　　 宗强

　　宗强本名阿噜天眷元年封纪王三年代宗固为燕京留守封卫王皇统二年十月薨子阿林克实阿苏

　　阿林
　　克实
　　阿苏

　　阿林

　　爽本名阿林天德三年授世袭明安正隆二年除横海军节度使改安武军留守司奉朝请海陵将伐宋严酒禁爽坐会饮被杖谪归化州 
刺史夺明安未几复除安武军节度使海陵渡淮分遣使者翦灭宗室爽忧惧不知所出会世宗即位东京宗室漳推爽弟阿苏行中都留守遣 
人报爽爽弃妻子来奔与弟克实俱至中都东迎车驾至梁鱼务入见世宗大悦即除殿前马少军都指挥使封温王改秘书监迁太子太保进 
封寿王顷之判大宗正事太子太保如故爽有疾诏除其子符宝祇候色埒为忠顺军节度副使疾少闲从驾如凉陉进封英王转太子太傅复 
世袭明安进封荣王改太子太师二十三年薨诏陪葬山陵

　　克实

　　克实累官唐古部族节度使降忻州剌史海陵遣使杀之克实闻世宗即位即弃州来归时弟阿苏权中都留守事克实欲留以助之乃留 
中都闻世宗发东京迎见于玛奇铺除兵部尚书将兵往东京行至中都闻南京已定遂止克实材武过人狠戾好乱自以太祖孙颇有异志世 
宗初至中都倥偬多事扈从诸军未暇行赏或有怨言昭武大将军鄂伦监古云军于归化次彰德会通吉和尚持大定赦文至使人招之鄂伦 
不听率兵来迎和尚亦以所将佛寍兵列阵待之鄂伦兵皆不肯战遂请降和尚邀入相州收其甲兵置酒相劳鄂伦托疾不饮与其心腹请执 
和尚和尚觉使其从者迫而伺之鄂伦不得发世宗至中都近郊鄂伦上谒世宗抚慰之河南统军司令史鄂尔多为人狡险鄂伦取兵于河南 
统军使图们额哩页鄂尔多与俱来皆不自安同知延安尹李惟忠与弒熙宗构杀韩王亨世宗疏斥之同知中都留守璋初自领其职因而授 
之完颜布呼为副统以罪解职居京师于是克实鄂伦李惟忠鄂尔多璋布呼谋欲因扈从军士怨望作乱惟忠尝为神翼军总管有两银牌尚 
在欲以矫发内藏赏士鄂伦往约押军明安阿古喇阿古喇从之惟忠往说万户高松高松不听大定二年正月甲戌世宗谒山陵克实中道称 
疾而归乙亥夜召鄂伦惟忠鄂尔多璋布呼会其家阿古喇以兵赴之璋曰今不得高松军事不可成矣克实璋布呼乃擒鄂伦惟忠鄂尔多阿 
古喇诣有司自首既下诏狱克实不肯自言其始谋及与鄂伦面质然后款伏世宗念兄弟少太祖孙惟数人在恻然伤之诏罪止克实一身其 
兄弟子孙皆不缘坐遂诛鄂伦惟忠鄂尔多阿古喇等除璋彰化军节度使布呼浚州防御使

　　阿苏

　　阿苏天德二年授奉国上将军累加金吾卫上将军居中都世宗即位东京阿苏与璋率守城军官乌凌阿实嘉努等杀留守萨勤扎府判 
穆延萨里罕众以阿苏行留守事璋自署同知留守事即遣穆昆实嘉努乌凌阿愿富察芬彻大兴少尹李天吉予盘等奉表东京大定二年授 
横海军节度使改武定军迁广寍尹坐赃解职入见于常武殿谕曰朕谓汝有才力使之临民今汝在法当死朕以亲亲之故曲为全贷当思自 
今戒惧勿复使恶声达于朕听改平凉济南尹卒于官

　　 宗敏

　　宗敏本名阿里布天眷元年封邢王皇统三年为东京留守拜左副元帅兼会寍牧进都元帅兼判大宗正事加太保领三省事兼左副元 
帅领行台尚书省事封曹国王海陵谋弒立畏宗敏属尊且材勇欲构诬除之及弒熙宗使葛王召宗敏葛王者世宗初封也宗敏闻召疑惧不 
敢往葛王曰叔父今不即往至明日如何与之相见宗敏入宫海陵犹豫以问左右乌达曰彼太祖子也不杀之众人必有异议不如除之乃使 
布萨呼图杀之呼图刃击宗敏宗敏左右走避肤发血肉狼藉遍地天德三年海陵追封宗敏为太师进封爵妃富察氏进国号封子萨哈连舒 
国公赐名褒进封王阿里罕封密国公正隆六年见杀大定闲诏复官爵

　　钦定续通志卷一百九十七

　　●钦定续通志卷一百九十八　宗室传十八

　　宗室传

　　金 【六】

　　○金六

　　太宗诸子
　　熙宗诸子
　　海陵诸子
　　世宗诸子
　　章宗诸子
　　卫绍王子
　　宣宗诸子

　　△太宗诸子

　　宗盘　　　宗固　　　　　　　宗本

　　太宗十四子富勒呼呼噜呼拉布阿噜岱阿里布呼沙呼阿林阿噜呼兰呼尔察实图美哈必苏沃哩和硕

　　宗盘
　　宗固
　　宗本

　　 宗盘

　　宗盘本名富勒呼天辅五年从都统杲取中京天会十年为古伦乌赫哩贝勒熙宗即位为尚书令封宋国王未几拜太师与宗干宗翰并 
领三省事熙宗优礼宗室宗翰没后宗盘日益跋扈尝与宗干争论熙宗前即上表求退熙宗因为两解宗盘愈骄恣其后于熙宗前持刀向宗 
干都点检萧仲恭呵止之既而左副元帅达兰东京留守宗隽入朝宗盘阴相党与宗隽 【按此下至宗固传为太保右丞相并系原史阙文 
今据永乐大典辑补】 时为右丞相用事达兰属尊功多先荐刘豫立为齐帝至是倡议以河南陕西与宋使称臣熙宗命羣臣议宗室大臣言 
其不可宗盘宗隽助之卒以与宋天眷二年宗盘宗隽达兰谋作乱宗干希尹发其事熙宗下诏诛之赦其弟呼拉布等九人并赦达兰

</div>
    <div class="pagination">
<a href="续通志_page470.html">上一页</a><span>...</span><a href="续通志_page466.html">466</a><a href="续通志_page467.html">467</a><a href="续通志_page468.html">468</a><a href="续通志_page469.html">469</a><a href="续通志_page470.html">470</a><span class="current-page">471</span><a href="续通志_page472.html">472</a><a href="续通志_page473.html">473</a><a href="续通志_page474.html">474</a><a href="续通志_page475.html">475</a><a href="续通志_page476.html">476</a><span>...</span><a href="续通志_page472.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
