<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 813 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 813 页/共 1125 页</h1>
    <div class="content">二十三日，新知颍昌府韩缜言：「故集贤校理、同修起居注江休复子懋相才质粹美，能守家法，皆因覃霈转官。会足疾，偶 
      
稽朝谢，遂踰百日之限，然实未尝在假，有司不为申理。欲望许令朝谢，及量其材质，稍加擢用。」诏江懋相特许朝谢。 
六月十三日，礼部言：「近制，尚书侍郎除改别曹免入谢，郎官亦当免。」从之。 
二年六月八日，枢密院言：「元丰八年四月八日朝旨，应见谢并军回、过军并权令门见谢。按干兴元年例，军回人兵并系引见。」诏依旧引见。 
元符三年正月六日，辽国贺正旦使、副辞于殿门外。以上服药故也。 
六月七日，辽使辞于皇仪殿，又赴紫宸殿朝辞。 
徽宗崇宁二年五月九日，臣僚上言：「窃见日近帅臣多是受命讫，数以乞对为名，不肯朝辞。既朝辞讫，又不肯起发，迟留都城，动踰旬月，只是谋为身计，殊不体朝廷所以遣之之意。欲乞今后除授边帅或身在阙下，或便路乞见，欲乞与越班奏事，限日朝辞讫，限日进发，庶几不至失事。仍乞令御史台纠察。」从之。 
钦宗靖康元年五月十五日，诏：「监司、守臣见待次朝辞上殿人并免。」 
高宗建炎四年十一月三日，合门言：「奉诏：今后臣僚投下见辞谢牓子，如经来年月违限，令召本等保识官二员，委保正身甘伏除名结罪，批凿印纸，方许引见谢辞。欲乞朝见自得替后限一年，谢辞以授宣告 札日限一月，如出限，即许召保。」从之。 
绍兴元年四月十七日，合门言：「故例，臣僚见谢辞，并权放，候皇帝御殿日依旧。」从之。时隆佑皇太后上仙故也。 
二年正月 
      
二十四日，吏部侍郎李光言：「望检举见任郎中自建炎以来未经上殿人，并令引对。」从之。 
八月九日，辅臣进呈左司谏吴表臣表，乞应郡守初自行在除授及自外罢任赴阙者，并令引见上殿。上曰：「郡守，民之师帅，若不得其人，千里受弊。」于是可其奏。 
九月十二日，工部员外郎、宣抚处置使司主管机宜文字张宗元言：「随行将佐、使臣远路从军，不曾将带袍笏履，朝日乞许着紫衫。」从之。 
三年五月八日，诏：「奉使官潘致尧、高公绘回，仰日下入门，不以早晚，服紫衫赴内殿朝见。」 
四年四月十八日，新除起居舍人王居正言：「被旨，候到令引见上殿。缘见患喘渴，登对未得，望许令先次朝见，候痊愈日即起赴上殿。」从之。 
八月二十六日，诏：「沿江帅守赴任，道由行在，权免朝见奏事，令取径路之任。」时以防秋，从臣僚请也。 
十一月三日，诏：「监察御史田如鳌回自张浚军前，令内侍省于内殿引见。」 
十二月二十二日，诏：「丁忧服阕及寻医侍养假满百日官如到行在，并许朝见、台参。」
五年二月十一日，御史台、合门言：「车驾亲征回，请依条令故事，俟还内次日，文武百官内殿起居，问圣体。」从之。 
七年二月九日，都省言：「除授监司、郡守合朝辞上殿人，缘见在易月服内，皇帝未御正殿，引对未得，窃虑有妨起发之任。」诏并权免，如愿伺候上殿者听。 
二十一日，合门言：「将来御殿，臣僚起居见谢等，内有该舞蹈官。欲权 
      
免舞蹈叩头，候卒哭依仪制。」从之。时以徽宗皇帝、显肃皇后丧制故也。 
三月十日，知建康府叶宗谔言车驾移跸到府，率本府应文武官朝见。从之。 
九月二十二日，明堂大礼，应命官犯罪依今赦合该原免。如因结断未了，未合朝见人，特先次朝见。 
八年十月十一日，诏：「今后应从官上殿，令次台谏、在面对官之上引。」 
九年七月四日，诏东京耆老寇璋等诣阙上表，令四方馆引见。时复河南诸郡故也。 
十一年十月十三日，诏御前统制官等各以职次高下轮替入见。 
十三年正月十八日，合门言：「将来御前殿，合赴朝参臣僚切虑朝集不知仪范，难以整肃。自今后应在外臣僚、兵将官等到行在见谢辞，并应朝集等，并依合门仪制。如请降到内殿或放免见谢辞等指挥，并令合门执奏不行。」从之。 
二月十一日，诏：「六参日依令引一班上殿，止引面对官。如值假，合后殿座日分，依令止引两班。」 
四月五日，两淛西路提点刑狱公事王鈇言；「本司官系在平江府置司，每遇出巡到临安府，亦系部内。欲依两淛转运副使徐康国例，许免辞见。」从之。 
十一月二十一日，诏：「臣僚已有差遣，受命讫，违五日之限不即朝辞起发者，令御史台弹劾。」从侍御史李文会请也。 
十四年三月十八日，诏：「今后臣僚有面刺大字或烧炙之人，遇合见谢辞，并许趁赴。」详见常参起居。 
十二月二十五日，诏：「自今后每遇紫宸殿使人见 
      
辞，更不排设逍遥平辇。」 
十五年十二月十一日，诏：「使人到阙、朝见、紫宸殿宴前一日，朝辞前二日，应奉官司并赴逐殿习仪。」 
十七年六月三日，诏：「金国使人见、辞等，如遇垂拱殿、集英殿、紫宸殿阶下立班，于拜处宰臣、(使)使人令仪鸾司铺毡，今后准此。」 
十八年十一月十三日，礼部、太常寺言：「来年正月六日人使朝辞使乐，系在上辛词官致斋之内。欲依治平故事用乐。」从之。二十三年五月十九日使人朝见，二十九年五月二十七日朝辞，并在夏至祭皇地祗致斋之内，亦引故事用乐。 
二十年三月二十二日，诏：「今后人使见辞， 擎檐床等人令殿门外随仪卫迎驾，奏万福。」 
二十五年十二月十八日，诏：「应召赴行在臣僚入国门日，令实时具状闻奏。」 
二十六年十二月十五日，诏：「三佛齐进奉人依仪从人门见，可依旧例俱令入见。」 
二十九年十二月十七日，诏：「使人朝见，后殿起居班绝，垂拱殿座，权令宰执、侍从日参官一班，次使相至刺史一班，次马步军都指挥使以下一班，次马步军员僚一班，次馆伴一班。并令常起居次引使人。」 
三十年五月六日，诏：「朕以国(使信)[信使]至，勉从群臣上寿之请。既未御纯吉服，仪仗难以尽饰。人使朝见日，可止量增禁卫，更不设仗。」以显仁皇后服制也。 
十一月二十七日，礼部、太常寺言：「金国使人到阙朝见日，依《政和五礼新仪》排设黄麾角仗一千五十六。 
      
人使朝见，得旨未御纯吉服，止量增禁卫，更不设仗。今自十月朔纯吉服，所有仪仗合行排设。」从之。 
三十一年五月二十七日，诏金国人使朝辞，御后殿东廊素幄。时闻钦宗皇帝讣音也。 
十二月八日，太常寺言：「车驾巡幸视师，经由州府县镇官迎驾起居奉辞，缘在恭文顺德仁孝皇帝服制之内，并乞常服、黑带、去鱼。」从之。 
三十二年三月十八日，诏：「人使朝辞，在京日经由垂拱殿过。缘垂拱殿非系人使立班处，可先后殿坐，次紫宸殿引人使朝辞。」 
孝宗隆兴二年五月十三日，臣僚札子言：「朝廷除授，当杜私谒。今士风奔竞，廉耻汨丧，宜明示告戒，依已降旨，以半月为限，有既除授而不朝辞，与夫至而不见、辞而复留者，令有司具名纠劾以闻。」从之。 
干道元年八月十四日，诏：「今后应文武知州军、诸路厘务总管、副总管、钤辖、都监见辞，并令上殿，批入料钱文历。如托故避免，并未得差除赴任，委台谏、监司按察，以违制论。」已而又诏：「内殿见辞奏事讫，亦令合门批上本官料钱文历照会。」 
二年三月一日，尚书吏部侍郎陈之茂言：「近者建议之臣欲以初改官人时出圣意临轩引问，观其能否。窃见选人改秩，亡(士)虑百员，每班不下十人。若尽令引对，则一朝之顷，不能遍及；若止取一二，则余者幸免，政恐其间又多碌碌。尽弃之则非所以广恩，尽容之则又非躬亲顾问之意。乞止从都堂审察。」从 
      
之。既而吏部言：「窃见故事：选人改官日，皇帝临轩引见，政欲观其人材。今立班之地相去稍远，乞令立班移近轩陛，逐一宣名。其间圣意或有所疑，即乞指名宣谕吏部侍郎令同到都堂审验。如不中选，即别取旨，免致一一紊渎圣听。」从之。 
四年五月二十四日，臣僚上言：「自今如有身到国都，不曾朝见，而辄见宰执，干求差遣者，乞重寘典宪。」从之。 
五年六月二十九日，诏吏部奏举改官人并权免引见，候引上殿班日依旧。时上目疾故也。 
七年三月四日，主管侍卫马军司公事李显忠奏：「乞移屯诸军统制、统领、将佐、大小使臣与免朝辞。」从之。
 仪制 ~ 赐服原校：「告谢」条下引见赐衣服分物，则此当作「赐衣服。」 
      
赐服原校：「告谢」条下引见赐衣服分物，则此当作「赐衣服。」
【宋会要】
      
凡五月五日赐服，二府宰相至同签书枢密院事、亲王、三师、三公、使相、东宫三师、观文殿大学士、仆射、宣徽使、殿前都指挥使至马步军都虞候、节度使、驸马都尉，、勒帛。都尉须观察使以上。 、小绫勒帛，银装扇子二。旧式：大绫夹 五事。润罗公服、红罗绣抱肚、黄縠汗衫、熟线绫夹金吾上将军、皇亲刺史以上，五事、扇子并同宰臣，惟小绫勒帛。两使留后、观察使、四厢都指挥使、忠佐领团练使，，无润罗。 五事、扇子同皇亲刺史，惟大绫夹东宫三少、尚书、三司使至权发遣使公事、观文殿学士至枢密直学士，并同仆射，惟绫绣抱肚。旧式：尚书同待制，三司使同节度使。防御、团练使、刺史，同留后，惟绫绣抱肚。旧式同三司使，惟无润罗。御史中丞、阁直学士、宫观判官，，权中丞如待制之例，知审刑、判检院并同。 ，银装小扇子二。旧式大绫夹 四事。润罗公服、黄縠汗衫、小绫勒帛、熟线绫夹诸统军，四事。同中丞，惟无润罗，扇子无银装。诸卫上将军，同统军，惟增绫绣抱肚，又改小绫汗衫。常侍、宾客、丞郎、给谏、舍人、知制诰、待制、卿监、祭酒、詹事、三司副使至发遣公事，。旧式：三司副使如宫观判官。 五事。罗公服、绫绣抱肚、小绫汗衫、勒帛、大绫夹内客省使、延福宫、景福殿使，同防御使。惟扇子无银装。皇亲大将军、将军、诸司使、副使，，银装小扇子二。 四事。罗公服、小绫汗衫、勒帛、大绫夹少卿监、知杂、司业、庶子、谕德、郎中、枢密都承旨至诸房副承旨，横行使、宣庆、宣政、昭宣使、诸司使、大将军、入内省都知、押班，，无扇子。旧式：三司判官、判勾准此，知杂、入内都知并同员外郎，押班同承旨。 四事。罗公服、小绫汗衫、勒帛、大绫夹皇亲崇班以上，。旧式：有扇子而无银装。 三事。同诸司使，而无起居郎至著作郎、三院御史、员外郎、少詹事、率更令、博士、三丞、大理正以上、开封府判官、将军、横行诸司副使、枢密逐房副承旨、皇亲殿直以上，。 三事。同少卿监、而无通事舍人、承制、崇班及合门祗候，二事。同诸司副使，而无勒帛。中允至洗马、尚药奉御至五官正、合门看班、三司勾当使臣、京官任在京职事者，二事。罗公服、绢汗衫。今选人充馆阁职任同。幕职、州县官、三班使臣任在京职事当赐者，止罗公服。监文思院门紫絁衫。内侍、两省使臣。供奉官并紫罗公服。内常侍加小绫汗衫，内侍至黄门、入内殿头至奉辇管勾紫罗窄衫、绢襕。内侍祗候高品至后苑散内品、入内贴祗候内品至云韶部内品紫官絁窄衫、绢襕。其内侍非宿直及在京勾当不给。(至)[自]内后苑内品至散内品紫平絁窄衫、绢襕。寄班祗候、奉职、借职罗公服。殿直以上加绢汗衫。旧式：带器械高品以上并罗公服、绢 
      
汗衫。
，扇子二。旧有银装。 凡诸军捧日、天武、龙卫、神卫、拱圣、骁胜、宣武、神勇、虎翼、步武、龙猛、吐浑、骁骑军都指挥使、诸班殿前指挥使、遥郡都虞候、御前忠佐马步都军头及遥郡副都军头，五事。罗公服、绫绣抱肚、黄縠汗衫、小绫勒帛、大绫夹不遥郡副都军头，五事并同都军头，惟小绫汗衫、小扇子二。捧日至神卫不遥郡都虞候及诸班内员僚、御龙四直都虞候、指挥使、御前忠佐步军副都军头已上、行门、殿前散直、钧容直指挥使，五事。并同都军头，惟绢汗衫。开封府马步都指挥使，，无扇子。 四事。罗公服、小绫汗衫、勒帛、大绫拱圣至骁骑及云骑、奉节、归圣、 忠、武骑、雄武、渤海、宁朔都虞候、捧日至神卫指挥使、殿前都指挥使知，、小绫勒帛、小扇子一。 四事。罗公服、绢汗衫、大绫夹内殿直散员、散指挥、散都头、散祗侯、龙旗、金枪东西班内员僚、外殿直都知，、小扇子一。 三事。罗公服、绢汗衫、大绫夹开封府马军、步军副都指挥使以上、牢城都指挥使，三事。同外殿直都知，而无扇子。拱圣至宁朔及骁猛、马直、步直、拣中龙神卫、契丹、飞猛卫、圣威、虎〔翼〕、神威、宣 、横塞、威猛、广勇、鞭箭、云捷、归明、雄武指挥使、捧日至神卫及御龙四直指挥使、教骏、广备、忠节、威武都虞候、殿前指挥使、副都知，、小扇子一。 三事。罗公服、绢汗衫、小绫夹内殿直至外殿直副都知、殿前散直都知，三事。罗公服、绢汗衫、勒帛。拱圣、归明、雄武副指挥使、教骏、骑御马、归圣、顺圣、勇捷、步斗尌、雄勇、广德、静戎、平塞、归化、顺化、忠节、桥道、清塞、广备、归恩、雄胜、威武、怀勇、 顺、怀爱指挥使、六军搭材都虞候、殿前指挥使、押班，，亦小扇子一。 二事。同威武都虞候，而无御龙四直都头，二事。同殿前指挥使、押班，而无扇子。皇城司都虞候，二事。罗公服、小绫汗衫。教骏至怀爱副指挥使、内殿直至外殿直押班、押蕃、御龙四直副都头、新立内员僚直行首、副行首、殿前散直副都知、押班、龙神卫剩员、保宁、搭材、窑务、广德指挥使、开封府六军副指挥使以上，罗公服。殿前指挥使、行门殿直及内殿直之进御弩者、钧容直、招箭班都知、副都知，紫罗旋襕、小绫汗衫。钧容直、招箭班押班、都(部)头、内园御辇、翰林、仪鸾、八作、绫锦、事材、车营务诸司都虞候，紫罗旋襕。捧日至神卫军使、都头、龙神卫剩员至广德副指挥使、 节指挥使、员僚直行首、(押)蕃已上、军头司副兵马使以上，紫罗宽衫、旋襕。捧日至神卫副兵马使、副都头、拱圣至鞭箭军使至副都头、军头司强壮及散指挥使、副指挥使以上、契丹、渤海、吐浑军使以下赴起居者，紫罗宽衫，绢襕。龙卫及骨朵子直、内殿直至内员僚直、殿前散直、招箭班及外殿直、散祗候、东西班权管指挥者、军头司散员至副兵马使、强壮副都头、散副都 
      
头以上、契丹、渤海、吐浑军使以上不赴起居者、教骏、骑御马军使、副兵马使、归明散员僚、诸司指挥使、副指挥使以上、军头司副都头以上，紫罗窄衫绢襕。御龙、弓箭、弩、钧容、契丹、吐浑等直、归圣至怀爱、龙神卫剩员至广德都头、副都头、六军喝探副都头以上、开封府步军副都头及诸司军使副都头以上，紫官絁衫子。御辇院供御辇官以上、车子院将、虞候，紫平絁衫子。外仗作坊前宿直者、军头司承局、御辇院下都辇官、车子院官健。紫南袖衫子。凡增立诸军并准视名额(第)[等]第给之。 
凡在京诸色人，中书堂后官、枢密主事，二事。罗公服、小绢汗衫。前诸司使，二事。罗公服、绢汗衫。翰林天文、知历筭、御书、御诏、翰林医学、书艺、书直、艺学、御书祗候，前防御、团练副使当直奉职以上、宣词令、左右军巡使、中书主事、诸镇节度进奏官、教坊使，罗公服。中书录事、守当官以上枢密院令史、书令史、宣徽院前行、三司孔目官、教坊副使、色长、监承进司高品、学士院书诏孔目官、客省行首勾押官，紫罗宽衫。枢密院杂事、承进银台司贴房、三司勾覆官以上、宣徽院后行、客省、合门承受诸州进奏官、检鼓院纠察、(题)[提]举司府吏后行以上、秘阁典书、翰林医人，紫罗窄衫，绢襕。礼宾院、客省、军头司译语、御辇院专典、提举司贴司，紫官絁衫子。秘阁楷书、御辇院曹司、奶酪匠、学士院亲事官、皇城 钥库子，紫平絁衫子。内衣物库专典，二事。小绫背子、绢汗衫。军头司句押官以下。、黄绢等第给之。 黄绢汗衫。其品目均者准此，余以青绢紬、赤黄、皁杂布衫 
凡十月一赐服，二府宰臣至同签书枢密院事、亲王、三师、三公、使相、东宫三师、观文殿大学士、仆射、宣徽使、殿前都指挥使至步军都虞候、节度使、驸马都尉、皇亲正任团练使以上，，都尉任观察使者方给润罗。 。旧式：大绫夹 宽对衣，五事。紫润罗夹公服、天下乐晕锦宽锦袍、小绫汗衫、勒帛、熟线绫夹皇亲遥刺史以上，并同正任团练使。惟簇四鵰宽锦袍。旧式：刺史以上并同亲王。东宫三少、尚书、三司(使)至权发遣使公事、观文殿学士至枢密直学士、内客省使、。旧式：尚书同丞郎。 紫润罗夹公服、簇四鵰宽锦袍、小绫汗衫、勒帛、熟线绫夹两使留后、观察使、四厢都指挥使、皇亲大将军、将军、诸司使、忠佐领团练使，。旧式：簇四鵰锦。 紫罗夹公服、川锦宽(绵)袍、小绫汗衫、勒帛、大绫夹统军上将军、防御、团练使、刺史、皇亲诸司副使，。 五事。紫罗夹公服、翠毛细锦宽绵袍、小绫汗衫、勒帛、大绫夹御史中丞、阁直学士、宫观判官，。旧式：知通进银台司、勾当三班、知审刑、判检院准此。 紫罗夹公服、师子大锦宽绵袍、小绫汗衫、勒帛、大绫夹常侍、宾客、丞郎、给谏、舍人、知制诰、待制、卿监、祭酒、詹事、三司副使至权发遣公事，五 
      
。旧式：三司副使同宫观判官。 事。罗夹公服、绫绣夹抱肚、小绫汗衫、勒帛、大绫夹延福宫使、景福殿使，，余同统军。 五事。紫润罗公服、熟线绫夹金吾大将军，。旧式：同统军。 紫罗夹公服、红锦宽绵袍、小绫汗衫、勒帛、大绫夹少卿监、知杂、司业、庶子、谕德、郎中、横行使、宣庆、宣政、昭宣使、枢密承旨至诸房副承旨、大将军、诸司使、入内内侍省都知、押班，。旧式：三司判官、判勾准此，知杂同员外郎，内侍省都知、入内都知、副都知同横行副使，内侍省副都知、押班、入内押班同通事舍人。 罗夹公服、小绫汗衫、勒帛、大绫夹起居郎至著作郎、三院御史、员外郎、少詹事、率更令、博士、三丞、大理正以上、横行诸司副使、将军、皇亲率府率、副率、枢密院逐房副承旨，罗夹公服，小绫汗衫、勒帛。旧式：皇亲崇班以上同诸司使，殿直以上同副使。通事舍人、承旨、崇班、率府率、副率，紫罗夹公服、小绫汗衫。中允至洗马、尚药奉御至五官正、三司勾当使臣、京官任在京职事者，罗夹公服、绢汗衫。今选人充馆阁职任同。旧式：京官任亲王诸宫者惟无汗衫。幕职、州县官、三班使臣任在京职事当赐者，止罗夹公服。合门看班、军巡使，以紫绫绵旋襕为差。内侍、两省使臣，内常侍供奉官紫罗夹公服、小绫汗衫，入内殿头至奉辇管勾、内侍殿头至黄门，紫光色大绫绵旋襕；祗候高班内品至入内内品紫花絁绵旋襕，入内贴祗候内品至后苑散内品、内侍祗候高品至后苑散内品，紫小绫绵旋襕；(宰)[寄]班祗候、紫干色大绫绵旋襕。旧式：内常侍同宣事舍人，内侍并紫大绫绵絁襕，殿头以上带器械紫罗绵旋襕。 
凡诸军捧日至骁骑军都指挥使、诸班、御龙四直、遥郡都虞候、忠佐马步都军头及遥郡副都头，翠毛细锦绵旋襕。不遥郡副都头(头)，旧式：方胜宜男细锦绵旋襕。不遥郡诸班及御龙四直、内员僚直、捧日至神卫军都虞候、诸班至员僚直及殿前散直、行门、钧容直指挥使、忠佐步军副都军头以上、开封府马步都指挥使，盘球云鴈细锦绵旋襕。拱圣、神勇、骁骑、云骑、武骑、宣武、龙猛、雄武、虎翼、吐浑、广备、渤海、骁胜、宁朔都虞候、捧日至神卫及员僚直指挥使，师子大锦绵旋襕。拱圣至宁朔及顺圣、卫圣、归圣、奉节、广德、 忠马直、步直、威虎、云捷教骏、伴饭、骑御马、内员僚直、龙神卫剩员指挥使、捧日至神卫、御龙四直、员僚直、神勇、吐浑、渤海副指挥使、忠佐都虞候、开封府马步副都指挥使、供奉官以下权管军者，方胜练鹊锦绵旋襕。飞猛、横塞、神威、宣 、威猛、归明、雄武指挥使，红团花大锦绵旋襕。诸军副指挥使、勇捷、归化、顺圣、清塞、忠节、桥道、保宁指挥使、六军搭材都虞候、开封府马步都虞候以上，红团花中锦绵旋襕。六军厢虞候，细团花次中锦绵旋 
      
襕。殿前及行门都知，紫地紫花透身欹正绵旋襕。内殿直散祗候、散指挥使、散都头、散员、东西班、金枪、龙旗、内员僚、殿前散直、外殿直都知、皇城都虞候，紫罗锦旋襕。内殿直至外殿直及殿前行门副都知、钧容直、招箭班都知、副都知、诸班直、押番、押班、皇城等诸司都虞候，紫干色大绫绵旋襕。内殿直已下及殿前节级、十将、捧日以下军使至都头、员僚直行首、押番、伴饭、骑御马都使、副兵马使、勇健至保宁副指挥使、六军指挥使、军头司都指挥使至副都头、钧容、招箭押班、东西班小底、披带殿侍、开封府本城指挥使、皇城诸司等指挥使、忠佐军使、副兵马使，紫大绫绵旋襕。御龙弓箭、弩手、长行，紫花絁绵旋襕。东西班下茶酒殿侍之内宿者、内员僚、钧容、殿前散直长行，紫川大绫绵旋襕。诸军都头、副都头以上、内员僚、员僚、契丹、女真等长行、军头司散副都头以上、教骏、喝探、伴饭、军使、副兵马使、皇城等诸司副指挥使至副都头，紫小绫绵旋襕。玉清昭应宫杂役、十将，皁细绵旋襕。牛羊司放牧军士、外仗、作坊前宿直长行，黄绢绵袄。凡增立诸军各随名额等第给之。凡在官诸色人，前任防御使至刺史，翠毛细绵旋襕。供奉官以下、皇城内监库务及骐骥牧监文思院者，二事。罗公服、小绫汗衫。翰林天文、知历筭、御书、待诏、翰林医官、医学、书艺、书直、艺学、御书祗候、枢密主事、中书堂(行)[后]官、主事、学士院录事，罗公服。教坊使，紫罗绵旋襕。中书录事至守当官枢密令史、书令史、三司孔目勾押官，紫罗宽袍。前诸司使、教坊副使至色长，紫干色大绫绵旋襕。宣词令、左右军巡使、供奉官以下当直者，节度使进奏官、秘阁典书、三班监左藏库、文思院门及进奏店宅务者，教坊都知，紫大绫绵旋襕。枢密院杂事、承进银台司贴房、宣徽院后行以上、三司勾覆官、秘阁楷书、客省、合门承受、学士院书诏孔目官、诸州进奏官、客省、礼宾院译语、军头司押司官、检鼓院纠察、提举司府吏后行以上、翰林医人、天文院节级、御辇官节级以上，紫小绫绵旋襕。司天节级、天文院学生、理检院令史、秘阁、通进银台司亲事官、契丹译语、大内钥匙库子、奶酪匠、御辇下都辇官、车子院官健，皁紬绵旋襕。军头司承局以上、仪鸾卓帐匠。等第给之。 黄绢绵袄。其品目均者准此，余以赤黄紬绵袄、皁绢绵旋襕、绿平二宜紬袄子、绢夹 
、小绫汗衫、勒帛。 凡赐外任初冬衣袄，使相、节度使、两使留后、观察使，五事。晕锦旋襕、大绫背子、夹尚书、管军四厢都指挥使以上及知益州，五事。次晕锦绵旋襕，余同观察使。学士、直学士、丞郎及知并州，。 三事。簇四鵰细锦旋襕、小绫汗衫、大绫夹给谏、舍人、待制、横行使以上，翠毛细法锦绵旋襕。防御、团练使及正刺史知 
      
州者，等。 倒仙牡丹细锦绵旋襕。若任总管、钤辖者及他官知广州，皆赐三事：翠毛细法锦绵旋襕、小绫汗衫、大绫夹遥郡诸司使及益州钤辖，方胜宜男细锦绵旋襕。益州钤辖仍加小绫汗衫。诸司使、横行副使、副都军头以上，盘球云鴈细锦绵旋襕。大卿监至(陛)[升]朝官、诸司副使至供奉官、大将军至将军、内侍至高品以上，紫欹正绵旋襕。天圣年后改用紫罗。京官侍禁至借职、医官及幕职、知春州，紫干色大绫绵旋襕。河北、河东、陕西都转运使，旧亦止赐紫欹正，景德元年赐方胜练鹊大锦绵旋襕。其溪洞刺史，倒仙牡丹细锦绵旋襕。溪洞知州，方胜宜男细锦绵旋襕。溪洞都巡检使及陕西沿边巡检蕃官供奉官以上，方胜练鹊大锦绵旋襕。溪洞首领及陕西缘边蕃官刺史以上、知唐龙镇，红团花大锦绵旋襕。溪洞义军指挥使及陕西缘边巡检、蕃官侍禁以下、知丰州，红团花中锦绵旋襕。溪洞义军副指挥使及蛮界边寨指挥使、把截寨将以上。紫小绫绵旋襕。凡外任通判、都监、监判、巡检、驻泊、知城寨以上皆赐。荆南、杭、益州监临物务及真州榷货务、雄州榷场、泗州守桥、府界捉贼、巡黄汴河皆赐之。驻泊、就粮、屯驻本城诸军巡检随行者，皆降 书示谕，第赐衣袄。 
凡诞圣节赐服，二府宰臣至同签书枢密院事，亲王、三师、三公、使相、东宫三师、观文殿大学士、仆射、宣徽使、殿前都指挥使至步军副都指挥使、节度使、皇亲遥刺史以上，，东宫三师、仆射无襜，驸马都尉任观察使以上准此。 。旧武：大绫夹 六事。紫润罗公服、红罗绣襜抱肚、小绫汗衫、勒帛、熟线绫夹东宫三少、尚书、三司使至权发遣使公事、观文殿学士至宝文阁直学士、中丞、宫观副使，，阁直学士无润罗，尚书同丞郎。 。旧式：大绫夹 五事。紫润罗公服、绫绣抱肚、小绫汗衫、勒帛、熟线绫夹殿前都虞候至步军都虞候、内客省使、延福宫使、景福殿使，五事。同节度使而无襜。两使留后、观察使、四厢都指挥使、皇亲大将军、将军、忠佐领团练使，。旧式：同步军都虞候， 紫罗公服、红罗绣抱肚、小绫汗衫、勒帛、大绫夹(雅)[惟]无润罗。金吾上将军，旧式同仆射。上将军、统军，同留后。常侍、宾客、丞郎、给谏、舍人、知制诰、待制、卿监、宫观判官、三司副使至权发遣公事、祭酒、詹事、率更令、防御、团练使、刺史、皇亲诸司使、副使、大将军，同留后。惟绫绣抱肚。旧式：知审官院准此，大将军同统军。少卿监、知杂、司业、庶子、谕德、少尹、郎中、横行使、宣庆、宣政、昭宣使、枢密承旨至诸房副承旨、诸司使、将军、入内都知、押班、皇亲殿直以上，。旧式：知杂同员外郎，两省都知并准此，押班无勒帛。 罗公服、小绣汗衫、勒帛、大绫夹起居郎至著作郎、三院御史、员外郎、少詹事、博士、大理正以上、 
      
率府率、副率、横行诸司副使、枢密(使)逐房副承旨，三事。罗公服、小绫汗衫、勒帛。通事舍人、承制、崇班，罗公服、小绫汗衫。中允至洗马、尚药奉御至五官正、(阁)[合]门祗候、三司勾当使臣、京官任在京职事者，罗公服、绢汗衫。幕职、州县官充馆阁职任者准此。旧式：三司推官、巡官并同京官，编修、校勘者止罗公服。幕职、州县官、三班使臣任在京职事(常)[当]赐者，紫罗公服。内侍、两省使臣。内常侍同崇班，供奉官及寄班罗公服，殿头至黄门并紫罗窄衫，入内祗候、殿头至后苑散内品紫官絁窄衫。旧式：当直奉职内侍带器械者并罗公服，内常侍加小绫汗衫，小底以上并紫罗窄夹四，监祗候库内品紫罗官絁窄夹四。凡诸军捧日至骁骑军都指挥使、诸班及殿前指挥使、御龙四直、遥郡都虞候、御前忠佐马步都军头、副都军头，。 五事。罗公服、绫绣抱肚、小绫汗衫、勒帛、大绫夹诸班直、入内员僚、御龙四直、不遥郡都虞候、指挥使、钧容、行门散直、指挥使、忠佐步军都军头以上，五事。同遥郡都虞候，惟绢汗衫。开封府马步都指挥使，四事。同都军头，惟小绫汗衫。拱圣至宁朔都虞候、捧日至神卫及员僚直指挥使、殿前都知、伴饭指挥使，。 四事。罗公服、绢汗衫、小绫勒帛、大绫夹开封府马步副都指挥使，。 三事。罗公服、小绫汗衫、大绫夹拱圣至宁朔及云捷、雄武指挥使、捧日至神卫、员僚直副指挥使、殿前副都知、内殿直至外殿直及钧容、招箭班都知，三事。同马步副都指挥使，惟绢汗衫。内殿直以下副都知、御龙都头，三事。罗公服、绢汗衫、小绫勒帛。皇城司都虞候，二事。罗公服、小绫汗衫。拱圣至宁朔副指挥使、搭材都虞候、教骏至骑御马指挥使、伴饭副指挥使，二事。罗公服，绢汗衫。忠节至广德指挥使、教骏至骑御马副指挥使、御龙直副都头、殿前及内殿直以下押班、内员僚直行首、副行首、龙神卫剩员、保宁指挥使、副指挥使、伴饭军使，紫罗公服。捧日至虎翼军使副都头以上，御龙、内员僚、员僚直押番以上、钧容直都部头、军头使、散兵马使以上、忠节、搭材副指挥使，紫罗宽夹四。招箭押班、行门、殿直、皇城等诸司都虞候，紫罗夹旋襕。皇城等诸司副指挥使以上、法酒库都头以上、教骏、骑御马副兵马使以上、紫罗窄夹四。御龙直、骨朵子、内殿直至金枪直行门、天武官、军头司副押班、副都头以上、宫观杂役、副指挥使、内宿殿侍、招箭殿侍、钧容直，紫花絁窄夹四。御龙、弓箭、弩直内员僚至员僚直、教骏至喝探副兵马使以上、诸军诸司副都头以上、契丹、女真、渤海军头至长行，紫官絁窄夹四。枢密院大程官副都头以上、外仗作坊前宿长行。紫南紬窄四。凡增立诸军，各准视名额等第给之。
凡在官诸色人，诸镇进 
      
奏衙内指挥使，四事。同诸司使。枢密主事、中书堂后官、主事、诸州进奏衙内指挥使，三事。同崇班。翰林天文、知历筭、御书侍诏、翰林医官、医学、书艺、书直、艺学、御书祗候、左右军巡使、左藏监门、奉职、诸州进奉判官、节度使进奏官、礼直官、副礼直官、学士院录事，罗公服。教坊使、副使，紫罗宽夹四，小绫汗衫。监(丞)[承]、进司、内侍、诸州进奏官、诸州进奉军将以上、中书守当官、枢密书令史以上、学士院孔目官、宣徽院后行、三司孔目官、客省、合门勾押官以上、教坊色长以上，紫罗宽夹四。诸州进奉人、枢密通进司杂事、客省、合门承受，紫罗窄夹四。客省、礼宾院译语，紫官絁窄夹四。三司勾覆官以上、尚衣库专典，小绫背子、绢汗衫。军头司承局以上，绢汗衫。其品目均者准此，余以紫花平絁等第给之。 
太祖建隆元年二月，长春节，赐群臣衣各一袭。十月，始赐宰相、枢密、宣徽、三司使、端明、翰林、枢密直学士、见任、前任节度、观察、防御、团练使、刺史、诸军列校冬服有差。郡国长吏、边防将士遣使就赐之。 
三年十月，始赐文武常参官冬服。先是，累朝以来，止赐将相、翰林学士、诸军大校，至是大祖谓侍臣曰：「冬服不赐百官，甚无谓也。」遂并赐之。 
太宗太平兴国二年十月，赐百官、诸军校百夫长以上冬服有差；将校之在外者及藩镇州郡悉遣赉以赐之。自是岁以为常。 
九年五月，又赐文武臣僚时服。 
真宗景德元年九月，赐河北、河东、陕西三路转运使副方胜练鹊锦袍。先是，河北转运使刘综言：「每岁朝廷遣使赐边城冬服，诸军将校皆锦袍，惟转运副使止颁皁花欹正，拜赐之际，颇用厚颜。」故有是命。 
大中祥符三年九月，诏：「自今每遇节赐臣僚吃食，令内侍省差使臣就御厨先点检精细，即付客省宣赐。若有不堪，便回换，仍具以闻。」 
八年五月，三司言：「端午合赐臣僚时服，以禁帑经火火：原作「史」。据《长编》卷八四，是年四月壬申荣王宫火，延烧内藏左藏库。此「史」字必为「火」之误无疑，据改。编排未得。」帝以时服不可后期，仍令先给诸军班及赐内侍。 
九月，诏：「同玉清昭应宫副使户部侍郎林(持)[特]、给事中、知制诰同知审官院钱惟演冬服，并依学士例给锦袍。」时自三司使授，惟演尝知通进银台司，因上言，故给之。又诏赐注辇使冬服锦袍。使方(服)[胜]宜男锦，副使盘球云鴈锦，判官方胜练鹊锦。仍赐八节潦羊、法酒。 
天禧二年四月，上封者言：「岁遣使臣赐府州、蕃郡冬服，悉召蕃部面给之，其使臣颇成留滞。望令麟府州驻泊石知颙及知府州折惟忠受之，纳于公库，召蕃部给付，冀免侵欺留滞。」从之。 
仁宗天圣元年四月，诏：「自今三班使臣殿直以上，虽未经差使见赴起居者，并依例赐圣节公服；未经差使不赴起居者不给。仍令三班院勘会年小使臣及十五岁以上者令赴起居。」 
九月，诏：「知舒州、秘书监李迪冬服特依丞郎例 
      
</div>
    <div class="pagination">
<a href="宋会要辑稿_page812.html">上一页</a><span>...</span><a href="宋会要辑稿_page808.html">808</a><a href="宋会要辑稿_page809.html">809</a><a href="宋会要辑稿_page810.html">810</a><a href="宋会要辑稿_page811.html">811</a><a href="宋会要辑稿_page812.html">812</a><span class="current-page">813</span><a href="宋会要辑稿_page814.html">814</a><a href="宋会要辑稿_page815.html">815</a><a href="宋会要辑稿_page816.html">816</a><a href="宋会要辑稿_page817.html">817</a><a href="宋会要辑稿_page818.html">818</a><span>...</span><a href="宋会要辑稿_page814.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
