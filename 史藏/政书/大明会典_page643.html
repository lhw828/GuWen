<!DOCTYPE html>
<html>
<head>
    <meta charset="UTF-8">
    <title>大明会典 - 第 643 页/共 713 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大明会典 - 第 643 页/共 713 页</h1>
    <div class="content">○嘉靖二十四年、添造七千一百五十件
○二十五年令、岁造三万二千三百件。工部二万八千七百件。南京工部三千六百件。其二十四年新添之数减去
○二十六年、令工部增造新添之数。南京工部仍旧。共岁造三万九千四百五十件
○隆庆元年、令照弘治旧额、岁造一万二千件。仍於额外多造三千件、预备缺乏。其续添之数、尽行裁革
工部修理并成造共八千四百件
珍羞署三千七百件
大官署一千二百七件
良酝署一千一十件
掌醢署二千四百八十三件
南京工部成造三千六百件
珍羞署一千四百七十七件
大官署四百四十三件
良酝署四百一十八件
掌醢署一千二百六十二件
额派各抽分厂单料杉板 【旧解本色。嘉靖九年、始照京价折解】
杭州抽分厂银四千七百八十二两五钱
芜湖抽分厂银四千七百八十两
荆州抽分厂银四千七百八十两
凡典礼合用器物。
登极、遣大臣祭告岳镇、海瀆、
陵寝、先师、诸王等坟庙。合用黄平罗销金云龙夹袱二百五十九条。硃红木匣二百五十九箇。锁钥全 【隆庆元年例、时有增减】
郊祀庆成宴、共造器皿七千七百二十四件。宴花一万一千枝 【隆庆元年例】
幸学释奠、题准白瓷尊爵盘碗、内承运库取用。贴金灵芝花凤、笙、琴、瑟等件、内官御用司设等监修理。祝板、锡爵、大铜爵等件、工部成造修理 【隆庆元年例】
遣祭先圣、歷代帝王陵寝、每三年一次。合用黄平罗销金亭罩六座。包裹祭文、黄平罗销金云龙夹袱三十六条。装盛香帛硃红木匣三十六箇。锁钥全 【嘉靖三十四年、匣袱各减一件】
亲耕耤田、合用房屋、 【木架十五间、芦席绳索全】 该营缮司办。庶人絳衣等、 【絳衣、青丝絛、白环、头巾、履鞋、布袜、各六】 该都水司办。外□龙口犁一张、 【黄犍牛一隻】 黄绒鞭一把、黄套索一副、耙二副、红犁十二张、 【黄牛十二隻】 红鞭十二把、红套索十二副、农夫挑担竹筐十对、铁锄、铁掀、木掀各十张、米筛、竹箕、荆筐、簸箕各十箇、竹扫、苗扫帚各十把、俱札行顺天府办送 【隆庆元年例】
大婚、合用硃红戧金盘盒、并黄红罗绢销金夹单袱茶袋等件器皿、共五千二百六十件。蓝绢叶罗帛花五千枝。及
乾清坤寧二宫、铺设帘櫳、绣龙凤帐幔铺陈、龙毯、花毯地毡、草席、竹帘等件、共一千二百三十二件 【嘉靖元年例】
亲王出阁婚礼、每位合用硃红器皿八百三十一件。蓝绢叶罗帛花三千五百枝 【嘉靖三十二年例】
各王府
册封中方木柜 【各年多寡不一。器皿厂造】
婚礼誥命匣袱 【誥匣一副、用紵丝衬里。铜锁钥全。内誥、嵌宝玉轴、玉籤、红罗销金大小袱各一件。匣外红绵布袱一条、红绵三两、红锁匙絛一副。弘治十四年题准、婚礼誥匣物料、行甲字等库、先关后补。嘉靖四十三年题准、每年额造一千副。凡各　王府及仪宾誥命、每轴造匣装盛。并用红袱红绵等物包裹齎送】
丧礼謚册宝 【亲王謚册宝。成化五年、令工部促办、付掌行丧礼等官顺齎。其冥器、下所司就彼製造】
凡改造器物。永乐间、令守卫官军木牌、更造以铜
○嘉靖二年、令江西烧造瓷器、内鲜红、改作深矾红
○三十年题准、光禄寺日用连二等盒、水花硃、改為银硃。黄绒索、改為黄绵纱索。南京亦照此改
凡停造器物。正统十四年奏准、今后在京易办不急之物、如马槽之类、不必远取
○成化二十一年
詔、南京工部成造马槽、马桩、等项麤重之物、沿途军民运送劳扰。一切停免。有缺在京成造
○嘉靖八年题准、光禄寺器皿、日用不可缺者、照例修饰。其係装饰附餘、俱从质免造
凡折价送造。成化六年奏准、内监岁用马槽、及他器皿、令南京类送价值、在京成造
○正德二年题准、南京工部原行买运柁木一千二百根、每根折芦课银五两、解部买木成造、以省转运
○嘉靖二年奏准、山西、山东、陕西、河南、原解成造
上用、并各宫物料。羊毛、皮、绵纱等八万四千斤张、照弘治间例、解银赴部召买。仍罢正德间诸传造者
凡查理器皿。嘉靖十二年题准、光禄寺供应铜器、铁器、各该署官、务令典守人役、用心防护。必待送出损坏一件、工部方与换新一件。如无、不准交换。典守人役、并各该署吏、仍听本部查究
○二十三年题准、光禄寺添造器皿数多、该寺监供应之后、务即照数发出輳用、不得私匿弃毁。如违、许巡视科道官指名参奏
○四十三年、以器皿厂料银过多、题准清理。照原题数目、每日填票、送光禄寺掛号验收。仍置簿二扇、一存本厂、一送该寺、每日登记。按月倒换。该厂将各器物料、从实估计、毋得侵冒
○又题准、今后该厂、将会计器皿正数、按月分作三次类送。仍於号单内、每副件下、开载价银若干、巡视衙门、及光禄寺验看。本寺仍行堂上官一员专理。置簿三扇、一记收数。一记放数。一记回销之数。月终、送部稽查。如造作人役作弊、听巡视部寺各衙门参送治罪

斛斗秤尺【法马附】

洪武元年令、铸造铁斛斗升、付户部收粮、用以较勘、仍降其式於天下
○二十六年定、凡使用斛、斗、秤、尺、著令木秤等匠、记算物料、如法成造。所用铁力木、杉木板枋、生铁等项、行下龙江提举司等衙门、照数放支。其合用锤鉤、行下宝源局、督工铸造。如是成造完备、移咨户部、较勘收用
○正统元年奏准、苏松等处、原降铁斛斗升、行南京工部、照旧式铸造、给领收掌、以备较勘
○又令各处斛斗秤尺、府州县正官照依原降式样、较勘相同、官民通用。仍将式样常於街市悬掛、听令比较
○成化二年题准、私造斛斗秤尺行使者、依律问罪。两邻知而不首者、事发一体究问
○嘉靖四十五年题准、南京供用库、斛斗升秤等、行南京工部拨匠料造三千八百七十六副

天平法马

嘉靖八年奏准、製天平法马一样七副。六副分给各司、并监收内府银料科道官。一副留部堂為式。凡解户、及本部送进
内府银两、俱照户部则例、给文掛号、领票关给、预先称验包封、会同该监较收

屯田清吏司

郎中、员外郎、主事、分掌屯种、坟塋、抽分柴炭之事

大明会典卷之二百二
屯种

国初以军食為重。自内廷及边境荒閒田土、各卫所拨军开垦。岁收子粒、為官军俸粮、以省餽餉。其耕种器具牛隻、皆给於官。今依职掌开载。其事例、详见户部田土中

开垦

洪武四年、令四川建昌卫附近田土、先儘军人、次与小旗、总旗、百户、千户、指挥、屯种自给。其新立苏州、柏兴、会州、梧州等卫、一体俵发
○二十六年定、凡边防郡县守御去处、新立卫分、拨军开垦荒田屯种。须要计算顷亩数目、及田地肥瘦、人力勤惰、务在不旷征徭、不失军餉
○嘉靖七年、令陕西、山西、山东、北直隶、沿边提督巡抚都御史、查革军伴、退回原卫所、并招辑游民、游僧、编堡定户、以耕边地
○八年题准、甘肃等边、凡开垦水地者、不分额内额外、俱照例、三年方行起科。南北山地、听其儘力开垦、永不起科。各该将领卫所、不必别僉屯丁。将所管步兵、比照凉州定规、查给牛种、委官统领团种。其将领垦田百顷以上者、抚按奖励。三百顷以上者、奏请擢用。备御官军、每年正月初一日上班、愿垦田者、分拨永昌、古浪、甘肃、山丹等卫所荒田尤多去处、查给牛种犁鏵、给与本色行粮、即委领班官员、统率团种。领班官能垦田者、照前例奖励擢用
○十三年题准、陕西河西地方、多有可耕之田、限於境外、无人敢种。通行巡抚等官、查照
国初壕墙边界、筑濬高深。可耕之田、儘令开垦。给与牛种、拨人佃种。岁熟、但收牛种原值。应纳税粮、缓以年岁、然后量地起科
○二十二年题准、各边拋荒地土、不拘将帅军民、开垦成业、即為已產、永不起科。其旧曾起科、积荒年久者、仍要用力开垦成业。应纳子粒、一体蠲免。成熟地土、递年纳粮管业者、照旧耕种徵收、以足边餉。其有相应修筑城堡、拨军防获云处、悉听从宜处置

农具

洪武二十六年定、凡屯种去处、合用犁鏵耙齿等器、著令有司拨官铁炭、铸造发用。若木植、令卫军於出產山场、自行採办造用。係干动拨官物、具奏施行
○永乐元年、令宝源局铸农器、给山东被兵之民
○嘉靖七年、令陕西、山西、山东、北直隶、沿边有司、给堡户农器

牛隻

洪武二十六年定、凡屯种合用牛隻、设或不敷、即便移文取索。若官厩数多、差人发遣。如果路途窵远、此间地方出產、可以收买、务在公私两便、就给官价、民间买用。其孳生数目、每岁年终通报
计天下屯牛二十五万五千六百六十四隻
浙江都司二千二百四十六隻
水牛一千二百五十四隻
黄牛九百九十二隻
江西都司四百九十九隻
水牛三百六十六隻
黄牛一百三十三隻
湖广都司四千六百六十七隻
水牛三千九百三十四隻
黄牛七百三十三隻
</div>
    <div class="pagination">
<a href="大明会典_page642.html">上一页</a><span>...</span><a href="大明会典_page638.html">638</a><a href="大明会典_page639.html">639</a><a href="大明会典_page640.html">640</a><a href="大明会典_page641.html">641</a><a href="大明会典_page642.html">642</a><span class="current-page">643</span><a href="大明会典_page644.html">644</a><a href="大明会典_page645.html">645</a><a href="大明会典_page646.html">646</a><a href="大明会典_page647.html">647</a><a href="大明会典_page648.html">648</a><span>...</span><a href="大明会典_page644.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
