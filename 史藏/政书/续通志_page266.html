<!DOCTYPE html>
<html>
<head>
    <meta charset="UTF-8">
    <title>续通志 - 第 266 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 266 页/共 1359 页</h1>
    <div class="content">祇曰化安 【景佑太宗位】 享别庙曰达安 【章献明肃室】 曰报安 【章懿室】 曰翕安 【章惠室】 其它祀典奠玉币祀感 
生帝曰庆安又曰光安玉清昭应宫上尊号曰灵安冬至祭宝鼎曰明安祭岳镇海济享先农祭文宣王武成王祚德庙曰明安 【淳佑祭四 
海又曰德安润安瀛安瀚安雍熙享先农又曰敷安】 享先蚕曰娭安祭风师雨师司中司命曰容安蜡祭曰钦安 【景德用嘉安熙寍东西 
方用钦安南北方用嘉安绍兴后南北方复改吉安】 祭五龙曰文安以上配位别庙之曲间或实异而名同葢礼官未遑厘正又多内出篇目 
称名偶复不敢议更兹谨编次以列于嘉安之后俾来者有所考焉又真宗朝奠瓒间万国朝天之曲则非常制也
　　隆安
　　（臣）等谨按隆安一曲仿唐之太和以为皇帝出入举止之节复增采茨独于还宫时奏之哲宗元符以后改曰干安杂用正安又改仪 
安靖安憩安诸名变革纷纷非能于声音之道有所发明徒好事更张而已甚至降奏正安为主以太蔟为商者当黄锺为宫之乐则是不辨君 
臣淆乱无等乃尔日职司诸臣弗克厘正之咎也惟太祖干德中和岘按开元礼请依月律别撰采茨一曲奏以还宫与隆安并行颇为近古矣
　　正安
　　（臣）等谨按正安一曲仿唐之舒和以为皇太子及王公出入之节以亚献终献以退文舞迎武舞以奉册宝其后于皇太子出入复有 
明安之名于王公出入复有保安祇安之名于亚献终献退迎二舞复有文安恭安顺安飨安雍安惠安庆安曼安威安穆安仪安和安嘉安冲 
安同安之名于奉册宝复有圣安礼安宜安明安登安大安真安之名皆随事以立文求其节奏不外乎太蔟之商自明安以下皆正安而已古 
人于乐取其声以合于义后人徒夸其词而锡以名自谓益求大备而不知圣作明述之意由此寖亡矣王真宗朝亚终献间用平晋乐哲宗受 
传国宝又有永昌神光翔鹤之曲皆非常制也
　　和安
　　（臣）等谨按和安一曲仿唐之休和以侑皇帝饮食间奏燕乐白龟甘露诸篇
　　顺安
　　（臣）等谨按顺安一曲仿唐之正和以为皇后出入举止之节其后改曰坤安承安和安成安泰安徽安史称皇帝受朝亦奏之然考自 
建隆迄绍兴朝会所奏不外隆安干安二曲而皇后出入举止其曲奏可以考见者惟已改坤安诸名亦无顺安足据疑宋初偶一行之而后之 
纪录者并畧不及也
　　良安
　　（臣）等谨按良安一曲仿唐之承和皇太子在其宫出入则奏之若在君父左右出入则奏正安与王公同所以避尊也
　　永安
　　（臣）等谨按永安一曲以正至朝会仿唐之昭和其与唐制昭和为皇帝皇太子举酒所奏似异实同说具周乐礼顺条下今观唐舍举 
酒乐外无朝会正乐五代迄宋舍朝会正乐外举酒无乐益可见其为历代相承之制矣
　　（臣）等又按史志云祭文宣王武成王同用永安而所列祭文宣王武成王及祚德庙乐章并称凝安且永安之名不见乐章之列殊为 
可异考凝安以祀岳镇海渎乃祀地祇之一类与静安同似不宜奏于文武祚德三庙若三庙之祭视天地祖宗有不可从同之义是故假正至 
朝会之乐以奏之当时具有深意存焉其以凝安殆史书之误否则景佑以还或不免混淆之失也
　　丰安
　　（臣）等谨按丰安一曲仿唐之雍和以奉俎亦以彻豆自干德改奉俎为咸安彻豆为肃安自是奉俎彻豆遂有二曲真宗大中祥符改 
曰吉安哲宗元符改曰熙安禧安钦安高宗绍兴改曰承安成安娱安歆安恭安失古意矣然理宗淳佑朝享明堂尚循并奏丰安之曲则旧章 
固未尽泯亡而改制之始终离合亦藉以考见所谓存什一于千百者此也按祀天神宜奏以黄锺之宫祀地祇宜奏以太蔟之宫祀人鬼宜奏 
以无射之宫同曲异调以义考之则咸安肃安熙安歆安禧安钦安系黄锺之宫承安成安娱安系太蔟之宫吉安恭安系无射之宫既匪通行 
未尝转调是但知有词章而不知有节奏欲乐之正难矣禧安（臣）等谨按禧安一曲仿唐之寿和以酌献饮福然自太祖干德以后更名亦 
多要以黄锺为宫则不可得而变也兹谨分类序列如左以明皆禧安所出配位酌献曰彰安 【景佑郊祀三圣位绍兴郊祀太祖位】 曰英 
安 【景佑常祀太祖位景佑绍兴祀皇地祇太祖位淳熙明堂大飨太宗位】 曰大寍 【政和郊祀文祖位】 曰韶安 【景佑祀神州 
地祇太宗位绍兴郊祀太宗位明堂大飨太宗位】 曰绍安 【景佑祈谷太宗位】 曰德安 【景佑明堂大飨真宗位熙寍明堂大飨英 
宗位绍兴祈谷太宗位淳熙明堂大飨太宗高宗位】 曰肃安 【景佑祀感生帝宣祖位绍兴祀感生帝禧祖位】 曰孝安 【皇佑明堂 
大飨三圣位绍兴明堂大飨太祖位】 曰大明 【大观明堂大飨哲宗位】 曰成安 【绍兴明堂大飨徽宗位】 曰恭安 【淳熙明堂 
大飨太祖位】 曰佑安 【熙寍祀皇地祗太祖位】 曰化安 【绍兴祀神州地祇太宗位】 曰大善亦曰基命 【享太庙熙祖室】  
曰大寍 【顺祖室】 曰大顺 【翼祖室】 曰大庆亦曰天元 【宣祖室】 曰大定亦曰皇武 【太祖室】 曰大盛亦曰大定 【 
太宗室】 曰大明亦曰熙文 【真宗室】 曰大仁亦曰美成 【仁宗室】 曰大英亦曰治隆 【英宗室】 曰大明 【神宗室】 曰 
重光 【哲宗室】 曰承元 【徽宗室】 曰端庆 【钦宗室】 曰大德 【高宗室】 曰大伦 【孝宗室】 曰大和亦曰大承 【 
光宗室】 曰大安亦曰考安 【寍宗室】 享别庙曰惠安 【孝明室】 曰奉安 【孝惠室】 曰懿安 【孝章室】 曰顺安 【懿 
德室】 曰嘉安 【淑德室】 曰理安 【章穆室】 曰永安 【章怀室】 曰兴安 【元德室】 曰厚安 【章献明肃室】 曰衍 
安 【章懿室】 曰昌安 【章惠室】 曰慈安 【崇恩室】 曰歆安 【懿节安穆安恭显仁成肃五室】 其它祀典酌献祀五方帝 
曰佑安祀感生帝曰崇安明堂大享朝谒玉清昭应宫奉迎圣像曰庆安祀高禖大辰曰佑安祀汾阴毕告庙曰显安上尊号曰大安朝献景灵 
宫曰祖安封禅曰封安曰禅安祀社首曰瑞安祀汾阴曰博安祗奉天书告祭曰瑞安祭九鼎祀岳镇海渎享先农祭文宣王武成王祚德庙曰 
成安 【淳佑祭四海又有熙安贵安类安溥安之名】 享先蚕曰美安祭风师雨师雷师司中司命曰雍安蜡祭曰怿安禔安择安穆安祭五 
龙曰恺安饮福亦曰广安胙安禔安大安报安博安绥安其同异分合之数大畧与嘉安同

　　辽雅乐章名章 【章名阙】

　　（臣）等谨按辽史称辽初用唐十二和乐其后改名十二安而不能备纪其目据圣宗统和元年册承天皇太后太后仪卫动举麾太和 
乐作文武三品以上入舒和乐作皇帝入门雍和乐作又兴宗重熙九年上契丹册皇帝出奏隆安之乐又载册太子仪太子入门贞安之乐作 
则是圣宗巳前尚沿十二和之名兴宗已后始改名曰安矣但初用十二和既袭唐旧而后改十二安又与宋制若合符节岂有辽二百十年之 
中不克创为雅乐新名独垂制作而始终蹈袭若此抑元初史臣于辽代乐制未尽搜罗遂乃摭拾傅会从而为之词耶故疑而阙之

　　金雅乐十二寍曲 【奠玉币侑食太子出入宫县三曲未详】

　　干寍
　　（臣）等谨按干寍以祀天神犹唐有豫和宋有高安海陵天德中册立皇后及皇太子奏以为皇帝出入之节其制若因册立而尊皇帝 
用盛乐然天人同事郑樵所识不无假借之失至世宗大定中册立皇太子始改用洪寍意盖不敢拟郊祀降神乐而拟其奠玉币乐是已
　　镇寍
　　（臣）等谨按镇寍以祀地祇犹唐有顺和宋有静安也
　　来寍
　　（臣）等谨按来寍以享宗庙犹唐有永和宋有理安祭文宣王亦用之正祀之外如升祔则奏显寍静寍犹宋之有显安也
　　（臣）等又按登歌奠玉币唐以肃和宋以嘉安金世奠玉币通行之曲不得而详沿革源流难以考见兹列其可知者于左郊祀曰洪寍  
【昊天上帝位】 曰神寍 【皇地祇配位】 曰永寍 【太祖配位】 祀方丘曰亿寍其亲享宗庙及他祀典奠玉币曲并轶
　　丰寍
　　（臣）等谨按丰寍以奉俎彻豆犹唐有雍和宋有丰安也
　　嘉寍
　　（臣）等谨按酌献唐以寿和宋以禧安凡祀通奏此曲宋时配位及各室别庙酌献之曲并别为异名然其节奏悉以禧安为准金世酌 
献郊祀及宗庙摄事并奏嘉寍则其为通行之曲可见惟方丘独奏溥寍其它配位各室别庙亦仿效宋制改名区别兹附列于左曰泰寍 【 
郊祀皇地祇配位】 曰燕寍 【太祖配位】 曰保寍 【方丘太宗配位】 宗庙曰肃寍各室曰大元 【始祖室】 曰大熙 【德帝 
室】 曰大安 【安帝室】 曰大昭 【献祖室】 曰大成 【昭祖室】 曰大昌 【景祖室】 曰大武 【世祖室】 曰大明 【 
肃宗室】 曰大章 【穆宗室】 曰大康 【康宗室】 曰大定 【太祖室】 曰大惠 【太宗室】 曰大同 【熙宗室】 曰大和  
【睿宗室】 曰大钧 【世宗室】 曰大寍 【显宗室】 曰大隆 【章宗室】 曰大庆 【宣宗室】 曰仪坤 【昭德别庙】 曰 
和寍 【宣孝太子别庙】 又案唐时酌献饮福并同一曲梁始分为二后唐以还皆仍唐制至金饮福独奏福寍之曲亦与梁同附识于此
　　昌寍
　　（臣）等谨按昌寍以为皇帝出入举止之节犹唐有太和宋有隆安凡郊庙行事通奏此曲惟祀方丘及别庙升降别奏肃寍行册礼出 
入别奏泰寍洪寍殆因事改名强分差别其实则与昌寍不异也
　　肃寍
　　（臣）等谨按肃寍以为皇太子王公出入之节以亚献终献退文舞迎武舞犹唐有舒和宋有正安惟郊祀及方丘亚终献文舞退武舞 
进别奏咸寍又皇太子册立时出入别奏元寍但匪通行者耳
　　和寍
　　（臣）等谨按和寍以朝会犹唐有昭和宋有永安也
　　（臣）等又按唐有休和宋有和安以侑皇帝饮食金制不可得详至朝会用燕乐与宋世畧同其曲名见后祀飨别声类中
　　坤寍
　　（臣）等谨按坤寍皇后以受册宝出入犹唐有正和宋有顺安也
　　（臣）等又按太子在其宫出入奏宫县唐以承和宋以良安金制轶未闻

　　元雅乐

　　（臣）等谨按元承宋制改雅乐之名曰成自大德迄至元颇称美备盖约畧亦沿十二以为数今溯其创制改作源流仅存七曲而已如 
祀地祇朝会举酒侑食皇后皇太子出入所奏之乐并阙如焉考史志称祭天地五方帝社稷先农间用金之十二寍旧乐以此观之当时不无 
因袭之迹或者所阙五者皆承宋金之旧未可知也兹谨论次凡承用寍安者槩从删省独取七曲着而存之以见变革之始终若其曲目则不 
可得而断也
　　天成
</div>
    <div class="pagination">
<a href="续通志_page265.html">上一页</a><span>...</span><a href="续通志_page261.html">261</a><a href="续通志_page262.html">262</a><a href="续通志_page263.html">263</a><a href="续通志_page264.html">264</a><a href="续通志_page265.html">265</a><span class="current-page">266</span><a href="续通志_page267.html">267</a><a href="续通志_page268.html">268</a><a href="续通志_page269.html">269</a><a href="续通志_page270.html">270</a><a href="续通志_page271.html">271</a><span>...</span><a href="续通志_page267.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
