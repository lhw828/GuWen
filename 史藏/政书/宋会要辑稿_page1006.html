<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 1006 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 1006 页/共 1125 页</h1>
    <div class="content">      
杂录
淳熙四年二月八日，诏：「三总领所出纳钱物并明附正历，不得再有侵借隐占。其州军纲运以时严紧催督，毋容拖欠。如复灭裂，重行责罚。」先是，总领所文帐多有侵借隐漏，遣官点磨。既条上其数，于是中书门下省言：「除赊欠占压虚桩之数别行契勘外，余见管并别库寄收与州军拖欠钱物共一千五百八十余万。内三百余万系无侵借及不曾附帐历钱，已改拨桩管外，历尾见在钱四百八十余万贯存留总所，认数桩收，以备急阙。仍令拘催州军淳熙元年至三年未起纲运七百九十余万贯，与建康、镇江场务月收窠名并淳熙四年所科岁计，应副支遣，已有宽余，其私置库历悉行改正。日后收支各立式行下，每岁开具申奏，以防渗漏。」因有是诏。 
十月二日，诏总领系与发运监司序官，职任尤重。自今在任一年已上者，亦许除郎。 
五年五月十一日，诏淮东西总领所各置市易库一所，不得往外州回易。先是，遣使驱磨总所钱物，回易例从废罢，钞引入纳，遂不及常平之数。淮东总领叶翥尝以为言，至是户部侍郎单夔复请依旧于市易、回易 
      
库发泄钞引，故有是命。 
七年七月二十四日，左司郎中杜民表言，乞住罢诸路总领、漕司营运。上曰：「朕欲罢此久矣。内外诸军添给累重之人，每岁共不过三十余万缗，别作措置支给。」于是诏两淮、湖广、四川总领所，两浙、四川转运司，营运并日下住罢。即逐司将截日终见管本息钱物实数逐一开具申尚书省，其诸军家累重、大官兵合添支钱，已一面别作措置支拨。既而八月诏，两浙本钱已拘收外，余各限指挥到日，先将本钱尽数发赴元来去处，依旧窠名桩管。其收到息钱，依已降指挥疾速开具申尚书省。 
十六年十一月二十三日，户部言：「湖广总领所申，除湖南创置飞虎军，系别降钱物应副外，有江鄂州、江陵府屯驻及襄阳府出(成)[戍]共四大军，并差出德安府、随、郢州、信阳军、光、黄、沅、靖州、常德府及大冶、麻城县等处军马，合用淳熙十七年分岁计钱物，乞科降。本部准淳熙九年十月二十一日指挥科降，每月以五十八万九千四百三十余贯为约，一岁计钱七百七万三千二百贯九十四文。今科拨下项：京西襄、郢等处见屯军马，合用铁钱，令转运司于舒、蕲州见桩管并续铸到铁钱内，各取拨七万五千贯赴湖广总领所交纳。所有诸路州军纲运钱，科拨五百七万二千六百八十二贯一百四十七文。数内有四川提刑司催发钱二十五万二千四百三十贯，近缘免起三年，乞下舒、 
      
蕲州，于今年分铸到正剩铁钱内，各取拨一十二万五千贯赴本所补还。朝廷钱贴降二百万五百一十七贯九百四十七文，数内贴降四川总领所拘桩纲运钱并贴降江西茶短引各一十五万贯，拘截四川合起行在窠名纲运钱三十万贯，朝廷应副四川免起三年钱六十万贯。京西提举司见桩钞盐钱内取拨三十万贯，就发鄂州桩管。去年改换江西茶长引二十万贯，榷货务都茶场于见在散乳香内品搭给降二十万贯，就拨鄂州军前大军库卖引司桩管。茶引钱二十七万五千贯，其余一百二万五千五百一十七贯九百四十七文，乞行下都茶场品搭(印)[给]降江西、湖南北茶长、短引，应副给遣。」从之。 
十二月十九日，臣僚言：「应外路诸司总领所，(今)[令]于得替日将应有钱物开申省部，其新到任人亦限一月内将交到数目从实具申。」从之。 
绍熙二年三月二十五日，知靖州姚 言：「乞将广西运司今年未支本州岛岁计钱二万贯，及绍熙三年分岁计三万贯，仍旧行下湖广总领所，照元例于茶引钱内支拨，却令本司于每年应副湖广总领所钱内一并起发交纳。以后年分岁计，只乞就本所支降。」诏湖广总领所依靖州所乞事理施行，所有广西转运司每岁合应副靖州钱，仰本司起发赴总领所交纳，理充岁计钱数。 
三年七月十二日，淮西总领所申：「干道四年，淮东总领乞将逐路州军应有总领所钱米去处，量 
      
立殿最之法，本所检察按治。刑部、大理寺看详，欲令诸路总领所于岁终将所管州军每月合发本所钱物十分为率，共拖欠二分，知、通各展二年磨勘。或欠数太多，重作施行；如了办数足，各与减二年磨勘。已得旨依淮东，至今遵奉，每年各有赏罚，独本所因循弛慢，今欲至岁终检举施行。」从之。 
八月九日，诏淮东西、湖广总领所，各将截日终见桩管金银钱会等数目，仍取见诸州军得熟分数，逐一从实开具申尚书省。 
绍熙五年十二月三日，太府卿、淮东总领叶适言：「去冬内藏库取去淮东总领所五十万贯，军民相语，往往觖望。万一更有支取，民力之所以穷竭，州县之所以败坏者，正为兵数太广，兵食太费尔。乞明诏有司，自今除每岁批放外，并将有管实在数目逐一开具，该载式册，要使朝廷通知有余不足之数。其非缘军前事，无得辄称支移起发，欲以他用。虽有中旨，许执奏不行。俟储积果多，戎大简核，朝廷经制既立，然后议窠名之重轻，省拨定之数目，宽减州县，还以予民。」从之。 
九日，淮西总领郑湜奏：「总领之职，在于调度粮饷，稽察军政而已。干道八年，总领周閟欲兴酒利，始奏乞拨诸司酒课并归总所，管趁御前并朝廷净息钱三十万贯，递年又抱认净息钱二十五万贯，又增认建康府税钱一万贯，通管趁到净息钱五十六万贯。自拨并之初，朝廷约束方新，诸司不肯过数造 
      
酒，亦不敢私自酤卖。数十年来，诸司私造之酒月增岁盛，始者举在城之酒利惟归一总所，故所亏课额不为甚多。后来裂为四五，各私其利。酒课既已暗分，每年(尝)[常]亏净息二十余万，往往皆侵移经常钱兑发，及别作营运补掩。见今已侵过经常钱四十四万余贯，拖欠朝廷桩管钱八十三万余贯，若不以利害分明控告，向后转见狼狈。乞矜念总所之职本为给粮饷、察军政，许将见在本钱给还诸司，自行酤卖。」诏令总领所依旧酤卖，每岁除合纳内库钱照数解发外，所起朝廷桩管钱全与减免，诸司息钱权减四分之一。仍自来年为始。 
庆元元年正月五日，中书门下省言：「淳熙二年十月指挥，镇江务场岁终收趁茶盐钱及额，淮东总领官与比附左右司官，计日减半推赏。又淳熙四年七月指挥，镇江务场每岁陈乞收趁茶盐等钱增羡，官吏推赏，从淮东总领所审实，一岁收趁到钱比额增羡，其所卖钞引等钱委是已拘收钱物数足，本所即具保明供申推赏。照得淮东总领既依淮西总领推赏，其务场收趁课额自合提领趁办。」诏淮东总领所照淮西总领所事体提领措置施行。 
嘉泰二年十月一日，新淮西总领王补之奏：「总领所岁计系朝廷科拨州军上供钱斛应副支遣，使郡守尽数拘桩，如期解发，不至有 指准。窃见漕、宪、常平茶盐、坑冶司皆以各州通判为主管官，盖权有所归，究心督促。倅 
      
厅非州郡比，无供输之烦，免支费之扰，断不敢移易借兑。乞令总领所将诸郡合解本所钱斛委本州岛通判充主管官，专一拘辖催促，应限起发，须管本年之内数足。本所逐季稽考，其间宣勤职守，取一二申奏旌赏。如或弛慢不职，欠负最多，按劾责降。所有诸州起发钱斛，每岁令本所于次年三月终比较，不许展限，具发足、实欠殿最名衔以闻，乞行赏罚。」从之。 
闰十二月二十一日，淮东总领所奏：「照得淮西总领司近画降指挥，专委诸郡通判充主管官，拘辖合发钱米，催督起解。所是淮东财计理合一体，乞令本所将诸州合发钱粮专委逐处通判一员，置籍拘催，主管催发，一依淮西总司已得指挥施行。」从之。 
开禧元年十一月三十日，臣僚言：「恭惟高宗皇帝以诸道财赋分置四总领所，而又以王人领之，其为虑深矣。比年以来，赋入亏于前后之相因，事权弛于劝惩之不及。假如一州财赋隶于总所者以十万计，今岁偶因水旱而亏其一，若未甚害。奈已亏者不复增，来岁逐以九万为率矣。使岁及九万犹云可也，今岁亏一岁，后来者复援亏多之岁以为率矣。故曰(财)[赋]入亏于前后之相因。且宪、漕诸司之势必行于郡县者，以刑狱之冤滥，讼牒之稽违，财赋之欺隐，诸司皆得以察之。下至当职官之去留，承行吏之罢复，诸司皆得以专之。至诸司耳目之所不接，又巡按得以及之，故郡县于诸 
      
司财赋，类不敢亏，惟总所则异是。兼置司之地去所部或千余里，间有及二三千里之远者，势有所不接，令有所不行。岁终比较，展减磨勘不过三二年，其间又有夤缘幸免者，而惩劝之术穷矣。故曰事权弛于劝惩之不及。夫前后之弊非可以骤革，劝惩之法亦未易骤加，乞于郡守离任之日，各令具本任内合解总所财赋有无亏欠。如亏者即诘其由，重加责罚。至若在任尤弛慢者，亦许总所按奏。如此则诸郡知畏，而财赋必不致有亏，缓急必不致误事。」从之。 
嘉定三年十一月九日，臣僚言：「四川总领所与东南三总领所事体不同，参政王之望总蜀赋日盖尝论列，以为东南将帅统军旅，户部总财赋，朝廷制其予夺盈虚之柄，所以东南总领责任稍轻。又朝廷在近，凡事有所倚重。今四川去朝廷路遥，又总所不与兵事，凡有调度之费，据其所需应副，若非朝廷主张假借，使之有以自立，则缓急难与财赋作主。此说最为明白。至开禧用兵之初，宣抚使程松以私意恳嘱权臣，遂令四川总领所照江淮、湖广体例，并听宣司节制。自是本所财赋，两宣司动(辙)[辄]干与，且不时取拨金帛。逆曦包藏祸心，用度无艺。自安丙诛叛之后，继为宣抚使，虽仍指挥之旧，其实总所全赖左右扶持，以至今日。但军政、财赋，既有攸司，所当各专任责。今宣司结局，改置制置大司，当核实军政，撙节钱粮，以宽总所 
      
馈运。总所当斡旋储蓄，极力措置，以应军须，不应复累大司。所有权臣一时元降节制指挥，合行厘正。其制司与总所往来文移，既是制置大使系执政大臣，总所合用公申。如将来止是制置司，欲合止用公牒。庶几名正体顺，两司 和，不致(止)[上]误国事。」从之。 
六年十月二十八日，臣僚言：「两淮榷货务场，自奸臣变法，创置提辖一员。嘉定二年，臣僚以其费用日广而财计展转不行，奏请省罢。未踰半载，朝廷仍旧差官。方其增置，固以贪吏侵欺出纳之无限也；及其省罢，则以官吏廪禄费用之尤多也。今此司再复，非以课额之有亏乎 尝以两司申请利害考之，镇江一司提辖未再置，时所管钱会犹足以支数月，今反空匮赤立，不可支吾，岁给降者不啻百万。建康一司每月认支之额既已省减，而朝廷给降月犹不下十四五万。夫差官三四任，更历四五年，课额不登，给降如故，而徒增二司官吏费用，所谓长立而马益癯也。今若逐岁指降钞引，令总所自行发卖，择一干官提其大纲，万一钞引未甚流通，虽不免陈请给降，岂不省增置官吏廪给之费!况供帐幕帟，徒御使令，欲与诸司并驱，今又有增而无减乎!乞将镇江、建康分司提辖职事并令总所交割管掌，各令归班，别与差遣，实经久之利。」从之。 
十一月十四日，监察御史黄序言：「国家置四总领所以董军饷，半天下之赋入皆在焉。又于建 
      
康、镇江各有榷务一司，斡茶盐之利以通商贾。曩时科降钞引，不为撙节，客商入纳，利源繁伙，军额多阙，支遣嬴余，总所得专其权，朝廷无所稽考。间有私自封殖，利己干没，而罚徒具文。此榷务所以专置分司，在前日行之为宜也。自分司之后，逐岁钞引掯数科降务场发卖，登载文历，出入明白，为辖官者不过谨出纳之司而已，流通则桩管月廪，阙乏则告急于朝，虽有他巧，无所施之。考之累政，借拨朝廷钱物不知其几，总所坐享其逸，朝廷实任其劳，无乃体统倒置者邪!向者以积弊而厘析之，今以其无弊而复归之，名正辞顺，故复(推)[榷]务于总所为便。或者谓专置一司犹不足以供亿，而总所安得力而给诸。审如是，则以王人委寄之隆而但曰催督纲运云者，无乃择易而辞难乎!夫钞引即钱物也，以变卖而为支遣，其数不易。万一入纳稍迟，支遣不敷，则以总所钱物通融之，此犹朝三而暮四也。钞引在是则钱亦在是，况科降出纳，大数灼然，逐时打算，毫发无隐，特不过使总所任向来之责而朝廷不为分司之累尔。榷辖一司官吏皆可省罢，欲乞将镇江、建康两处务场日下结局，仍旧付之总领，庶几事权归一，无所扞格。」从之。 
八年正月二十五日，吏部言：「淮东西、湖广总领所昨来系援引户部例差置催纲官，徒费廪给，合照户部例一体住罢。」详见户部门。 
九年正月二十七日，司农卿、淮西总领胡槻奏：「本所干 
      
办公事一员，分司池州，事权既专，责任亦重。池州一军岁蒙朝廷科降钱一百九万余贯，全藉分司干官拘催。缘累政皆系堂除选人，资浅望轻，州县固已轻视。又往往多非其人，到任即以文字为急，职业多不留意。只嘉定八年一岁之间，失催钱四十余万贯，常是本所那拨添凑支遣。望将上件窠阙发下吏部，照格法差已作县合入资序人。庶几资望稍高，必能办职。」从之。 
十四年二月八日，总领四川财赋军马钱粮所奏：「利州大军库系四川根本所在，日逐收支钱物，委是繁伙。其监官两员，从元申获绍兴十六年七月二十九日指挥，许从本所选择保明奏辟。近准朝廷差下新官杜璋，本所已行遵奉外，窃虑以后不经本所审量，或有癃老疾病、精力不逮之人，径行赴部注授，庙堂无缘得知，委碍本所出纳。乞将上件监官两阙日后免行差注，止从本所择材奏辟。」从之。 
十五年正月二日，朝奉郎、守军器监、淮东总领岳珂奏：「本所自绍兴间创置淮东一路军马，尽在镇江府大军仓官专一任出纳之责。近年边备未撤，王师宿淮就(成)[戍]，军兵粮米多移在淮南交受支遣。昨来扬州大军仓前政总领亦创辟仓官一员，已蒙朝廷从请。今楚州比扬州事体尤重，本所支遣镇江月支二万四千五百余石，扬州一万一千六百余石，楚州一万四千五百余石，委是一体，不可阙官。久例于楚州州官兼摄， 
      
各有本职，不能专心管干，遂致纲运积压，不以时交，委实利害。今欲照扬州大军仓体例，创置监楚州大军仓官一员，专一管干，隶属本所。乞从朝廷选差一次，或从本所奏辟，庶几官有定守，军储可以给足。」诏从公选辟经任无过犯、有举主人一次，仍以监淮东总领所楚州户部大军仓系衔。既而珂又奏：「本所置司镇江，相去动数百里，不惟出纳经常钱米、交受纲运数目繁瀚，要任得人。窃缘久例，沿边郡县通判、判官、知县兼受给，曹官、主簿兼仓库，指作兼职，不复经意，榜历支遣，率付吏手，递互推托，不与交受，正缘受给官不曾入衔，因此视为不切。窃照淮西总领所昨来陈乞通判主管官并带淮西总领所签厅职事入衔，及赴所批书，今来本所正与事体一同，乞朝廷详酌，特赐札下楚、扬、真、泰、盱贻军通判，高邮军判官，天长、六合知县，并各带淮东总领所受给钱粮职事入衔。除扬州已有专官外，余并于满替前一季预申本所，于见任官内从本所踏逐选差。或见得下政可委就差承代管干，其受给并仓库官遇差兼满替，并赴本所批书。」从之。
 职官 宋会要辑稿 职官四一 圣政所 
      
圣政所
【宋会要】
绍兴三十二年孝宗已即位未改元。六月二十三日，诏曰：「朕惟太
上皇帝临御三纪，法令一新，粲然备具。嗣位之初，深惧坠失。其议设官裒集建炎、绍兴以
来所下诏
      
旨条列以闻，朕当与卿等恪意奉承，以对扬慈训。」续
诏专委权吏部侍郎
徐度
、权刑部侍郎
路彬
措置裒集。
九月十一日，诏 令所可改为编类圣政所。 
十二日，吏部侍郎凌景夏言：「近年间有勋臣之家经省部理诉，稽之令甲，姓名不载，难以施行。兼在元佑党禁如文彦博、司马光、吕公着等，以至靖康、建炎以来，忠臣义士奋不顾身以卫社稷者，类多有之，皆略而未编，亦盛世之阙典也。愿诏有司，精加讨论，庆历、建中靖国所载或有未尽，悉令添入。元佑、靖康、建炎以后有合籍记者，接续修纂，以光中兴，天下幸甚。」诏就委编类圣政所接续修纂。 
十月七日，吏部侍郎兼编类圣政所详定官徐度、起居郎兼编类圣政所详定官周必大言：「本所奉旨接续修纂功勋、忠义臣僚事迹，合要昨来庆历、建中靖国编载未尽勋臣及元佑、靖康、建炎以来建立功勋卓然显著忠臣义士职位、姓名及所立功勋事迹，逐一参考编纂。欲望许从本所移文诸路，专委监司遍下所部州军搜访，如有前项勋臣及忠义之家，许令子孙或近亲供具职位、姓名、所立功勋实迹、见存干照，经所属陈乞，本州岛保明，录白缴申朝廷，下所参照施行。」从之。 
十八日，圣政所言：「已降指挥，将 令所改为编类圣政所，有应干合行事件，欲乞并依 令所前后申请已得指挥施行。」从之。 
二十四日，诏尚书左(朴)[仆]射陈康伯提举编类圣政 
      
所，参知政事史浩同提举。隆兴元年正月，浩拜右仆射，提举仍旧。 
十二月六日，吏部侍郎兼编类圣政所详定官凌景夏、起居郎兼编类圣政所详定官周必大言：「奉旨编类光尧寿圣太上皇帝一朝圣政，合要建炎元年五月(十)[一]日以后至绍兴三十二年六月十一日以前三省、枢密院时政记、起居注，参照编类。欲乞下日历所并移文谏院、后省，依年分逐旋关借或钞录，用毕封还。并合要诏旨草槁参照，已得指挥许差人于学士院就行钞录，本所人吏乞下皇城司支给敕入宫门号二道。兼本所检讨官除本处请给外，其所添御厨第三等折食钱，若于本处所请名色次数相妨者，欲乞不理为名色次数支破，仍自供职日为始。人吏请给，昨来 令所旧请则例，系依绍兴禄格禄秩申明，并绍兴十三年六月二十八日支米指挥支破施行，仍自差到所日为始。」从之。 
隆兴元年三月十六日，诏：「编类圣政所修纂光尧寿圣太上皇帝圣政，凡大号令、大政事今日合遵行者，并编类门目，每月投进。其编年纪事候书成日，一并进呈。」以本所详定官凌景夏等有(等)[请]也。 
五月十九日，诏编类圣政所并归日历所，依旧宰臣提领。其检讨官二员以馆职兼，仍令日历所人吏先行遣。 
同日，编类圣政所言：「接续修纂功勋臣僚、忠臣义士事迹，合行并归国史院，欲实封用印牒送。」从之。 
十月四日，诏编类 
      
圣政所检讨官差秘书省校书郎王东里、正字程千里兼，其圣政文字秘书监、少同预编类。 
干道二年闰九月二十九日，国史日历所上《光尧寿圣太上皇帝圣政》六十卷。进书仪注、官吏推恩，详见日历所门。 
十月五日，提举编类圣政蒋芾言，本所官吏欲限三日结局。从之。其详见日历所。 
淳熙十六年三月二十一日，国史日历所言：「奉旨：『寿皇圣帝临御岁久，典章法度粲若日星，可令日历所编类成书，朕当遵而行之，仰称付托之意。』本所今具下项：本所编类寿皇圣帝典章法度，乞以『至尊寿皇圣帝圣政』为名；欲从日例就监修国史提举，以提举编类圣政系衔；所修圣政文字，欲乞每月就监修国史过局日聚议供呈。检讨官二员，以馆职兼，乞朝廷差置，仍乞以兼国史日历所编修圣政检讨官系衔。即下干预修纂日历本所官秘书监、少、著作郎、佐，见修纂日历，乞依昨来修进《光尧寿圣太上皇帝圣政》，同预编类。所修《圣政》系就用本所应干国史文字照使，昨来修进圣政系今日历所人吏兼行遣。其取会文字并漏泄条禁并乞依本所前后已得指挥施行。仍乞就用日历所记行使，本所人吏更不添置。如遇文字冗并日，依例顾工书写。及应干支用，合于公使钱内支破，每月入历批勘一百贯。合用修书纸札、朱红、物帛等，欲乞从本所逐旋具呈监修国史，下杂买务收买。」并从之。 
闰五月一日，诏知枢密院事兼参 
      
知政事王蔺提举编类圣政。 
七月九日，诏秘书省秘书郎黄由、校书郎王叔简并兼国史日历所编类圣政检讨官。 
绍熙元年七月八日，诏左丞相留正监修国史，提举编类圣政。 
二年十月十三日，诏太常博士章颖兼国史日历所编类圣政检讨官。 
三年十二月二十三日，国史日历所上《至尊寿皇圣帝圣政》五十卷。 
二十五日，国史日历所编类圣政言：「《至尊寿皇圣帝圣政》今已进呈安奉了毕，所有本所诸色人将来推恩，内不愿转资合得折资钱，并经修不经进使臣人吏等推恩犒设钱二千贯文。今来务从省减，更不支降，止候推恩(止候推恩)指挥下日，从本所具的确人数申明朝廷，行下户部，依例入历批勘。」从之。
 职官 宋会要辑稿 职官四一 经略使 
      
经略使
【宋会要】
      
《哲宗正史 职官志》云：掌总护诸将，统制军旅，察治奸宄，以肃清一道，凡兵民之政皆总焉。系边任则绥御夷狄，抚宁疆圉，若甲兵屯戍、刍粟馈运，则视其缓急盈虚而移用之。掌凡战守之事，即事干机速边防及士卒抵罪者，听以便宜裁断。其属有勾当公事、管勾机宜文字、准备将领、准备差使。 
【宋会要】
      
元丰元年五月八日，熙河路经略使张诜乞举文资一员准备差遣，点检常平钱谷。从之。 
十月十四日，鄜延路经略使吕惠卿乞以本司回易库抚养士卒等本钱别置库，不得杂公使钱，从经略司变易，止(克)[充]抚养士卒及赏觇事人，如小事止支系省钱。诸路并乞依此。从之。 
三年正月十三日，龙图阁直学士韩缜以分画河东地界文字来上，诏录付河东经略司，令帅臣亲掌。 
六月二十四日，诏就近经略使所在封桩，委茶场司管勾，如封桩钱物法。自今有羡钱准此，岁终(辄)具数以闻。 
四年七月三日，诏鄜延、环庆、泾原路经略司各支封桩钱十万缗招纳蕃部。 
九月十七日，知延州沈括言：「西贼聚兵，各在本路对境，虑大兵既入境，贼乘虚寇袭，即乞令监司或以次官权州事，臣以经略都总管司职事领在城兵往照应。」从之。 
十二月三日，李宪言：「准敕差权泾原路经略使，其熙河路都大经制并节制秦凤路军马，合与不合依旧兼领 陕西诸路经略、转运司合应副本路兵马军须粮草，其经略使、监司乞许臣弹劾，以次当职官乞许臣一面遣官劾罪。陕西、河东见任文武官，乞许臣不拘常制选委应副，虽有违碍，并即发遣，如敢占留，并科违制。乞差近上禁军一指挥为牙队。」诏熙河经制并节制秦凤路依旧兼领，所乞牙队差神卫，余 
      
并依奏。 
</div>
    <div class="pagination">
<a href="宋会要辑稿_page1005.html">上一页</a><span>...</span><a href="宋会要辑稿_page1001.html">1001</a><a href="宋会要辑稿_page1002.html">1002</a><a href="宋会要辑稿_page1003.html">1003</a><a href="宋会要辑稿_page1004.html">1004</a><a href="宋会要辑稿_page1005.html">1005</a><span class="current-page">1006</span><a href="宋会要辑稿_page1007.html">1007</a><a href="宋会要辑稿_page1008.html">1008</a><a href="宋会要辑稿_page1009.html">1009</a><a href="宋会要辑稿_page1010.html">1010</a><a href="宋会要辑稿_page1011.html">1011</a><span>...</span><a href="宋会要辑稿_page1007.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
