<!DOCTYPE html>
<html>
<head>
    <meta charset="UTF-8">
    <title>续通志 - 第 899 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 899 页/共 1359 页</h1>
    <div class="content">　　△刘章

　　刘章字文孺衢州龙游人通小戴礼四冠乡举绍兴十五年廷对第一授镇江军签判是冬入省为正字明年迁秘书郎兼普安恩平两王 
府教授迁著作佐郎事王邸四岁受知孝宗自此始秦桧当国兼不附已风言者媒蘖其罪出倅筠州桧死召为司封员外郎检详枢密院文字 
兼玉牒检讨官擢秘书少监起居郎使金还除权工部侍郎俄兼吏部兼侍讲御史论章使胥长买绢高宗愕然曰刘章必无是事御史执不已 
罢提举崇道观起居郎王佐讼其冤亦坐绌起知信州未久复请祠孝宗受禅命知漳州为谏议大夫王大宝所格寻除秘阁修撰敷文阁待诏 
召提举佑神观兼侍读遂拜礼部侍郎奏禁遏淫祀仍于三朝史中删去道释符瑞志大略以为非春秋法朝廷议经略中原调诸郡兵民颇扰 
少卿赵彦端指言非是或谮之彦端惧帝以问章对曰议论不同或者有之彦端获免进权礼部尚书兼给事中告归以显谟阁学士食祠禄淳 
熙元年子之衡由御史检法出守广德军当陛辞帝问章安否旋遣合门祗候宣问拜端明殿学士赐银绢四百疋四年上表告老以资政殿学 
士致仕卒年八十赠光禄大夫谥曰靖文

　　△沈作宾

　　沈作宾字宾王吴兴归安人以父任入仕监饶州永平监冶铸又承诏造雁翎刀称旨连进两资中刑法科厯江西提刑司检法官入为大 
理评事改秩判绍兴府帅守邱崈遇僚吏刚严作宾从容裨赞每济以宽秩满知台州首访民疾苦弛盐禁宽租期均徭役更酒政决滞狱五十 
日闲尽除前政之不便民者邦人胥悦而前守嫉其胜己巧媒孽之罢去民为立留贤碑除大理正以亲嫌改太府丞迁刑部郎庆元初厯官至 
淮南转运判官以治办闻直华文阁累擢至太府卿以直龙图阁帅浙东知绍兴府入对奏徽州南康军月桩不如期朝廷科降额比年曰权免 
一次来年督促如初适足启吏奸重民害乞明诏示又楚州武锋一军已招三千五百余人朝廷初欲减戍数年未就纪律一主将望轻二郡守 
节制不为礼三训练不尽其能愿领本州岛少假借责之练习期以岁月考其绩而黜陟之帝嘉纳韩侂冑方用事族有居越者私酿公行作宾逮 
治之又论绍兴府和买事语在食货志除两浙转运副使权工部侍郎继兼户部侍郎奏请修绍兴三十一年以前故事复敕令所删修官五员 
以待选人有才者又乞申严保伍法以言者罢归起知镇江府除集英殿修撰改知寍国府除宝谟阁待制知潭州除户部侍郎兼详定敕令官 
奏湖北当储粟湖南当增兵未几除龙图阁待制知平江府请得节制许浦水军诏可郡有使臣故海盗也作宾使招诱其党既至慰勉之锡衣 
物又得强勇者几千人置将以统之号曰义士复募郡城内外恶少亦几千人号曰壮士衣粮器械皆视官军而轻捷善鬬过之于是海道不警 
市井无哗寻命参赞督府兼权镇江府请留戍兵千人又欲以江闽新军二千人易旧军千人备不虞朝廷难之遂请祠言者继及之复召为户 
部侍郎军兴以来国力殚耗见存金谷仅支旬日作宾考逋负柅吏奸阅三月即有半年之储充馆伴使兼权工部尚书除权户部尚书以母忧 
解服阕授显谟阁直学士知建寍府入觐乞申严诡户之禁除宝谟阁学士江西安抚兼知隆兴府奏部内南安南康龙泉三县逼近溪峒三县 
令尉及近峒之砦秀洲北乡莲塘并永新县之胜乡砦宜就委帅宪两司择才辟置量加赏格又乞诏诸道监司分诣州郡选禁军精练阅改刺 
其懦弱者为厢军在郡撙钱二十余万缗僚属请献诸朝作宾谓平生未尝献羡以半归帅司犒师半隶本府除焕章阁学士提举隆兴府玉隆 
万寿宫进显谟阁学士致仕卒于家赠金紫光禄大夫

　　钦定续通志卷三百八十七

　　●钦定续通志卷三百八十八　列传一百八十八

　　列传

　　宋 【九十一】

　　○宋九十一

　　周必大　　　留正　　　　胡晋臣　　赵汝愚【子崇宪】

　　周必大
　　留正
　　胡晋臣
　　赵汝愚

　　△周必大

　　周必大字子充一字洪道其先郑州管城人祖铣宣和中倅庐陵因家焉父利建太学博士必大少英特父死鞠于母家母亲督课之绍兴 
二十年第进士授徽州户曹中博学宏词科教授建康府除太学录召试馆职高宗曰掌制手也守秘书省正字兼国史院编修官除监察御史 
孝宗践阼除起居郎直前奏事帝曰朕旧见卿文其以近作进帝初御经筵必大奏经筵非为分章析句欲从容访问裨圣德究治体先是左右 
史久不除并记注壅积心大请言动必书兼修月进乃命必大兼编类圣政所详定官又兼权中书舍人侍经筵尝论边事帝以蜀为忧对曰蜀 
民久困愿诏抚谕事定宜宽其赋应诏上十事皆切时弊权给事中缴驳不辟权幸金索讲和时旧礼必大条奏请正敌国之名金为之屈曾觌 
龙大渊得幸台谏交弹之并迁知合门事必大与金安节不书黄且奏曰陛下于政府侍从欲罢则罢欲贬则贬独于二人委曲迁就恐人言纷 
纷未止旬日申前命必大格不行遂请祠去久之差知南剑州改提点福建刑狱入对愿诏中外举文武之才区别所长为一籍藏禁中备缓急 
之用除秘书少监兼直学士院兼领史职郑闻草必大制帝改窜其末引汉宣帝事必大因奏曰陛下取汉宣帝之言亲制赞书明示好恶臣观 
西汉所谓社稷臣乃鄙朴之周勃少文之汲黯不学之霍光至于公孙宏蔡义韦贤号曰儒者而持禄保位故宣帝谓俗儒不达时宜使宣帝知 
真儒何至杂伯哉愿平心察之不可有轻儒名帝喜其精洽欲与之日夕论文德寿加尊号必大曰太上万寿文表称嗣皇帝为未安按建炎遥 
拜徽宗表及唐宪宗上顺宗尊号册文皆称皇帝议遂定赵雄使金赉国书议受书礼必大立具草略谓尊卑定分或较等威叔侄亲情岂嫌坐 
起帝褒之曰未尝谕国书之意而卿能道朕心中事此大才也兼权兵部侍郎奏请重侍从以储将相增台谏以广耳目择监司郡守以补郎官 
寻权礼部侍郎兼直学士院同修国史实录院同修撰一日诏同王之奇陈良翰对选德殿帝袖出手诏举唐太宗魏征问对以在位久功未有 
成治效优劣苦不自觉命必大等极陈当否必大退而条陈陛下练兵以图恢复而将数易是用将之道未至择人以守郡国而守数易是责实 
之方未尽诸州长吏倏来忽去婺州四年易守者五平江四年易守者四甚至秀州一年而四易守吏奸何由可察民瘼何由可苏帝善其言为 
革二弊江湖旱请捐南库钱二十万代民输帝嘉之兼侍讲兼中书舍人未几辞直学士院从之张说再除签书枢密院给事中莫济封还录黄 
必大奏曰昨举朝以为不可陛下亦自知其误而止之矣曾未周岁此命复出贵戚预政公私两失臣不敢具草帝批王曮疾速譔入济必大予 
宫观说露章荐济必大于是济除温州必大除建寍府济被命即出必大至丰城称疾而归济闻之大悔必大三请祠以此名益重久之除敷文 
阁待制兼侍读兼权兵部侍郎兼直学士院帝劳之曰卿不迎合无附丽朕所倚重除兵部侍郎寻兼太子詹事奏言太宗储才为真宗仁宗之 
用仁宗储才为治平元佑之用自章蔡沮士气卒致靖康之祸秦桧忌刻逐人才流弊至今愿陛下储才于闲暇之日帝日御球场必大曰固知 
陛下不忘阅武然太祖二百年天下属在圣躬愿自爱帝改容曰卿言甚忠得非虞衔橛之变乎正以雠耻未雪不欲自逸尔升兼侍读改吏部 
侍郎除翰林学士久雨奏请减后宫给使宽浙郡积逋命省部议优恤内直宣引论金星近前星武士击球太子亦与臣甚危之帝俾语太子必 
大曰太子人子也陛下命以驱驰臣安敢劝以违命陛下勿命之可也乞归弗许上欲召人与之分职因问吕祖谦能文否对曰祖谦涵养久知 
典故不但文字之工除礼部尚书兼翰林学士进吏部兼承旨诏礼官议明堂典礼必大定圜丘合宫互举之议必大在翰林几六年制命温雅 
周尽事情为一时词臣之冠除参知政事帝曰执政于宰相固当和而不同前此宰相议事执政更无语何也必大曰大臣自应互相可否自秦 
桧当国执政不敢措一辞后遂以为当然陛下虚心无我大臣乃欲自是乎惟小事不敢有隐则大事何由蔽欺帝深然之久旱手诏求言宰相 
谓此诏一下州郡皆乞赈济何以应之约必大同奏必大曰上欲通下情而吾侪阻隔之何以塞公论有介椒房之援求为郎者帝俾谕给舍缴 
驳必大曰台谏给舍与三省相维持岂可谕意不从失体从则坏法命下之日臣等自当执奏帝喜曰肯如此任怨耶必大曰当予而不予则有 
怨不当予而不予何怨之有帝曰此任责非任怨也除知枢密院山阳旧屯军八千雷世方乞止差镇江一军五千必大曰山阳控扼清河口若 
今减而后增必致敌疑扬州武锋军本屯山阳者不若岁拨三千与镇江五千同戍郭杲请移荆南军万二千永屯襄阳必大言襄阳固要地江 
陵亦江北喉襟于是留二千人帝谕以金既还上京且分诸子出镇将若何必大言敌恫疑虚喝正恐我先动当镇之以静惟边将不可不精择 
拜枢密使帝曰若有边事宣抚使惟卿可他人不能也上诸军升差籍时点召一二察能否主帅悚激无敢容私剙诸军点试法其在外解发亦 
亲阅之金州谋帅必大曰与其私举不若明扬令侍从管军荐举或传大石林牙将加兵于金呼噜大王分据上京边臣结约夏国必大皆屏不 
省劝帝持重勿轻动既而所传果妄淳熙十四年二月拜右丞相首奏今内外晏然殆将二纪此正可惧之时当思经远之计不可纷更欲速秀 
州乞减大军总制钱二万吏请勘当必大曰此岂勘当时耶立蠲之封事多言大臣同异必大曰各尽所见归于一是岂可尚同陛下复祖宗旧 
制命三省覆奏而后行正欲上下相维非止奉行文书也高宗升遐议用显仁例遣三使诣金必大谓今昔事殊不当畏敌曲徇止之贺正使至 
或请权易淡黄袍御殿受书必大执不可遂为缟素服就帷幄引见十五年思陵发引援熙陵吕端故事请行乃摄太傅为山陵使明堂加恩封 
济国公十一月留身乞去帝奖劳再三忽宣谕比年病倦欲传位太子须卿且留必大奏圣体康强止因孝思稍过何遽至倦勤帝曰礼莫大于 
事宗庙而孟飨多以病分诣孝莫重于执丧而不得自至德寿宫欲不退休得乎朕方以此委卿必大泣而退十二月壬申密赐绍兴传位亲札 
辛卯命留身议定二月壬戌又命预草诏专以奉几筵侍东朝为意拜左丞相许国公参政留正拜右丞相壬子上始以内禅意谕二府二月辛 
酉朔降传位诏光宗即位问当世急务奏用人求言二事三月拜少保益国公李巘草二相制抑扬不同帝诏巘令帖麻改定既而斥巘予郡必 
大求去何澹为司业久不迁留正奏迁之澹憾必大而德正至是为谏长遂首劾必大诏以观文殿大学士判潭州澹论不已遂以少保充醴泉 
观使判隆兴府不赴复除观文殿学士判潭州复大观文坐所举官以贿败降荥阳郡公复益国公改判隆兴辞除醴泉观使寍宗即位求直言 
奏四事曰圣孝曰敬天曰崇俭曰久任庆元元年三上表引年遂以少傅致仕先是布衣吕祖泰上书请诛韩侂冑逐陈自强以必大代之嘉泰 
元年御史施康年劾必大首唱伪徒私植党与诏降为少保自庆元以后侂冑之党立伪学之名以禁锢君子而必大与赵汝愚留正实指为罪 
首二年复少傅四年卒年七十有九赠太师谥文忠寍宗题篆其墓碑曰忠文耆德之碑自号平园老叟著书八十一种有平园集二百卷尝建 
三忠堂于乡谓欧阳文忠修杨忠襄邦乂胡忠简铨皆庐陵人必大平生所敬慕为文记之一子纶

　　△留正

　　留正字仲至泉州永春人六世祖从效事太祖为清远军节度使封鄂国公正绍兴十三年第进士授南恩州阳江尉清海军节度判官龚 
</div>
    <div class="pagination">
<a href="续通志_page898.html">上一页</a><span>...</span><a href="续通志_page894.html">894</a><a href="续通志_page895.html">895</a><a href="续通志_page896.html">896</a><a href="续通志_page897.html">897</a><a href="续通志_page898.html">898</a><span class="current-page">899</span><a href="续通志_page900.html">900</a><a href="续通志_page901.html">901</a><a href="续通志_page902.html">902</a><a href="续通志_page903.html">903</a><a href="续通志_page904.html">904</a><span>...</span><a href="续通志_page900.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
