<!DOCTYPE html>
<html>
<head>
    <meta charset="UTF-8">
    <title>八旬万寿盛典 - 第 104 页/共 321 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>八旬万寿盛典 - 第 104 页/共 321 页</h1>
    <div class="content">　　分命臣工恪恭将事
　　诞节前一日更从礼官之请敬遣亲王具展防禋懿乎
　　哉
　　圣人感备至諴用克延
　　俶祺于悠乆诗所歌君曰卜尔万夀无疆又曰以享以
　　祀以介景福者维吉蠲而荅
　　祜益
　　鸿祚之凝庥奚啻交于神明光于四海阐一时之茂典
　　云尔哉
　　乾隆五十五年
　　皇上八旬万寿
　　诏遣官致祭岳镇海凟风云雷雨火各神及
　　前代帝王陵寝
　　先师孔子阙里
　　礼部谨
　　奏为钦奉
　　恩诏事乾隆五十五年正月初一日恭奉
　　恩诏内开五岳四渎等祀及风云雷雨火各神应遣官致祭着察例举行又开
　　前代帝王陵寝
　　先师孔子阙里应遣官致祭着察例举行钦此钦遵【臣】等伏查向例恭逢
　　庆典
　　遣官致祭岳渎等神及
　　前代帝王陵寝
　　先师孔子将内阁等衙门满汉学士侍郎以下四品以上堂官开列职名并致祭处所具奏恭
　　钦防差往祭文交翰林院撰拟祭帛交太常寺预备紫降等香由户部取用帛匣罩袱等项由工部取用赍送香帛由【臣】部及太常寺笔帖式内照例出派钦天监选择吉期起程往祭官员先期斋戒一日【臣】部将祭文香帛交与致祭官员敬奉前往其致祭品物行文各地方官照例备办等因在案今致祭五岳四渎等神及
　　前代帝王陵寝
　　先师孔子共六十处分为六路
　　遣官六员前往致祭谨将各部院衙门开送职名暨应祭处所分缮清单恭呈
　　御览伏
　　钦防其祭香祭帛帛匣罩袱等项照例交与该衙门备
　　办
　　遣祭官及赍香帛笔帖式由兵部照例给发勘合届期臣部堂官敬谨看视祭文香帛交承祭官赍往至致祭日期各省程途逺近不一应俟
　　遣官到日防地方官择吉致祭再钦奉
　　恩诏内告祭风云雷雨火各神【臣】等仍照乾隆五十年
　　之例于
　　京师
　　勅建风云雷雨火各本庙致祭应用祝版祭品香帛等项交太常寺照例备办祭文由翰林院撰拟致祭吉期交钦天监选择至
　　遣官致祭届期【臣】部另行奏派合并声明为此谨奏请
　　防乾隆五十五年正月初八日奉
　　钦派内阁学士郑际唐往祭山海闗吉林广寜等处北海之神长白山之神松花江之神北镇医巫闾山之神辽太祖陵共五处内阁学士依兰泰往祭陕西四川等处西岳华山之神西镇吴山之神江渎之神黄帝轩辕氏陵周文王陵周武王陵周成王陵周康王陵汉髙祖陵汉文帝陵汉宣帝陵后魏文帝陵唐髙祖陵唐太宗陵唐宪宗陵唐宣宗陵共十六处内阁学士图敏往祭山东江南浙江等处东岳泰山之神东镇沂山之神东海之神南镇防稽山之神少昊金天氏陵帝尧陶唐氏陵夏禹王陵明太祖陵先师孔子阙里共九处内阁学士傅森往祭河南湖广等处中岳嵩山之神南岳衡山之神济渎之神淮渎之神太昊伏羲氏陵颛顼髙阳氏陵帝喾髙辛氏陵炎帝神农氏陵帝舜有虞氏陵商髙宗陵商中宗陵汉光武帝陵周世宗陵宋太祖陵宋太宗陵宋真宗陵宋仁宗陵共十七处宗人府府丞孟邵往祭广东南海之神一处内阁学士李潢往祭直山西等处北岳恒山之神中镇霍山之神西海之神河渎之神女娲氏陵商汤王陵金太祖陵金世宗陵元太祖陵元世祖陵明宣宗陵明孝宗陵共十二处
　　礼部谨
　　奏为奏请
　　钦派事乾隆五十五年正月初一日钦奉
　　恩诏告祭风云雷雨火各神经臣部奏准查照五十年
　　之例于
　　京师
　　勅建风云雷雨火神各本庙致祭在案今据钦天监选择得二月二十五日丙子宜用夘时致祭吉【臣】等谨将各部院开送职名缮写清单恭
　　呈
　　御览伏
　　钦防五员届期前往致祭为此谨
　　奏请
　　防二月十二日奉
　　防是
　　钦派吏部尚书彭元瑞祭风神庙侍郎玛兴阿祭云神庙户部侍郎诺穆亲祭雷神庙礼部尚书常青祭雨神庙兵部侍郎吉庆祭火神庙
　　二月十一等日
　　钦差官员赴礼部祗领香帛祝文
　　御仗分诣直省致祭
　　长白山之神祝文
　　皇帝遣内阁学士兼礼部侍郎郑际唐致祭于
　　长白山之神曰维
　　神奠极东维钟灵震位肇王基而天作不让鸣岐兴岳之祥屹巨镇于神区实符降雨出云之瑞通三江之络延泽弥长锡万禩之蕃厘巩基益固兹以朕八旬展庆万国胪欢懋举崇仪特申昭告望祀而豆笾特重永期衍福于无疆升香而岳镇齐隆倍信发祥之有自
　　神其歆格鉴此明禋
　　松花江之神祝文【遣官同前】
　　维
　　神疏润东溟钟祥北渚秀接混同之派迆演靡涯嘉名稽速末之文灵长自古延袤千里雅号花源拱卫
　　神臯真如帯水兹以朕八旬展庆万国胪欢懋举崇仪特申昭告庆安澜之协瑞滋生荷利涉之功酌清涤以明防务本合祭川之义维祈
　　歆格式鉴精禋
　　北镇医巫闾山之神祝文
　　维
　　神祥开东服瑞应北辰环辽海以钟英表营州而作镇野分箕斗十三山秀岭连辉岳峙沧溟亿万载福源绵祉兹以朕八旬展庆万国胪欢懋举崇仪特申昭告集繁禧于帝里司出云降雨以延康迓纯佑于陪都嫓山巩川増而笃佑用祈
　　鉴格祗荅灵长
　　北海之神祝文
　　维
　　神量包鳀壑徳湛鲲溟座惟俪于汴光契实司于颛顼坎方正位遥敷润物之功坤泽涵灵允协拱辰之极兹以朕八旬展庆万国胪欢懋举崇仪特申昭告澄渊莫外扈白山黒水以呈祥澔涆无涯卫赤县黄圗而锡福用祈歆享庶溥嘉庥
　　西岳华山之神祝文
　　皇帝遣内阁学士兼礼部侍郎依兰泰致祭于
　　西岳华山之神曰维
　　神位崇西极徳表中条瑞彩起于星坛祥光流于石室舒莲花之十丈巨掌南擎通箭栝之一门诸峯罗列翠厓丹谷式着真源金鼎瑶池常瞻灏气兹以朕八旬展庆万国胪欢懋举崇仪特申昭告控河流而布泽崇冠二州连霄汉以延厘深培万物允符秩祀瞻祠宇之长新嘉赖洪庥仰声灵之式播
　　神其来格歆此苾芬
　　西镇吴山之神祝文【遣官同前】
　　维
　　神位崇豫镇望肃金只灵根逺接乎昆仑精气上通于阊阖四方成矩功符兑泽之孚万物生华徳阐坤珍之秘兹以朕八旬展庆万国胪欢懋举崇仪特申昭告冕旒挺秀占瑞拱乎北辰觞豆鉴诚仰辉聮于东井尚歆明祀式笃鸿庥
　　江渎之神祝文
　　维
　　神原委同河朝宗纳汉溯遥流于蔵徼经途及万里而遥导近派于岷山赴壑实百川之长兹以朕八旬展庆万国胪欢懋举崇仪特申昭告翼安澜之永顺灵长作纪南条仰利济之宏施光耀恒垂东井尚祈
　　鉴格式展明禋
　　东岳泰山之神祝文
　　皇帝遣内阁学士兼礼部侍郎圗敏致祭于
　　东岳泰山之神曰维
　　神功隆作镇瑞啓登封通灵气于天门烛荣光于日观徧羣神而先望万物资生卓五岳以称宗三公视秩地临左海因名山而致升中泽嫓上穹不崇朝而徧天下兹以朕八旬展庆万国胪欢懋举崇仪特申昭告髙山是仰鲁邦所瞻虞巡守至岱宗允矣亲修望秩周职方曰兖镇于焉载迓蕃厘洁笾豆于司存荐馨香于
　　神在庶其
　　昭鉴式是居歆
　　东镇沂山之神祝文【遣官同前】
　　维
　　神位当出震徳在宣阳摄青社而居尊镇黄流而表静星野接奎娄之次克佐元功舆圗跨齐鲁之交永绥疆索兹以朕八旬展庆万国胪欢懋举崇仪特申昭告烟开九防遥瞻就日之心泽被羣黎普慰出云之望尚祈歆格益茂嘉庥
　　东海之神祝文
　　维
　　神徳叶坎占位居夘地朝宗比象上通析木之津重润征庥首着扶桑之记纪効灵于川后瑞溢蓬瀛肇秩祀于波臣礼先溟渤兹以朕八旬展庆万国胪欢懋举崇仪特申昭告地称表海委输含出震之符祥集添筹锡羡永流坤之泽灵长宜荅馨洁是陈
　　南镇防稽山之神祝文
　　维
</div>
    <div class="pagination">
<a href="八旬万寿盛典_page103.html">上一页</a><span>...</span><a href="八旬万寿盛典_page99.html">99</a><a href="八旬万寿盛典_page100.html">100</a><a href="八旬万寿盛典_page101.html">101</a><a href="八旬万寿盛典_page102.html">102</a><a href="八旬万寿盛典_page103.html">103</a><span class="current-page">104</span><a href="八旬万寿盛典_page105.html">105</a><a href="八旬万寿盛典_page106.html">106</a><a href="八旬万寿盛典_page107.html">107</a><a href="八旬万寿盛典_page108.html">108</a><a href="八旬万寿盛典_page109.html">109</a><span>...</span><a href="八旬万寿盛典_page105.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
