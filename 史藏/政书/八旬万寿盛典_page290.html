<!DOCTYPE html>
<html>
<head>
    <meta charset="UTF-8">
    <title>八旬万寿盛典 - 第 290 页/共 321 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>八旬万寿盛典 - 第 290 页/共 321 页</h1>
    <div class="content">　　歌颂【三十二】
　　万夀征阐篇【谨序】
　　翰林院编修【臣】卢防
　　皇上御宇之五十有五年嵗在上章奄茂恭届八旬万夀圣节翕祜融庥腾懽防恺仰惟
　　皇帝陛下诞膺
　　昊天眷畀者厚
　　寅承敛锡褒大泽于天下
　　蠲丁粮开
　　恩牓
　　诏书所列百礼肹饬羣生澍濡二月
　　时巡东岳以畣灵绎自百辟卿士以及吮毫握牍之伦
　　莫不思竭葵藿咏歌
　　景铄先一载廷臣骈章掔吁恭循
　　圣祖仁皇帝茂矩编缉
　　万夀盛典一书得
　　诏报可谨按
　　圣徳
　　圣功
　　宸章盛事分类胪载
　　皇上敬
　　天法
　　祖勤政爱民揆文奋武剏制显庸五十五年实心实政桄被于薄海内外重防防帙犹惵罣漏【臣】职业文字昼夜屏营思约要摛辞恐不足扬防万一窃惟戴穹窿者徒藻缋日星之焴爚云汉之昭回而不原乎于穆不已之命悉数不能罄也恭诵
　　御制八征耄念之寳记至哉
　　圣言天人格应之理至矣帝王钦崇之事备矣伏惟郅治之隆莫大于雨旸时若年谷顺成三灵之荟萃诸福之权舆天之诏相惟是之不假易帝之慎省惟是之不敢康
　　皇上念兹在兹
　　夀身寿世端本于此然而
　　圣情防巩防抑让徳于
　　天袭盛美而不居臣不揣黭陋抒管蠡之见作为征阐一
　　篇推广
　　大圣人敬念之心与
　　天合撰迪万万年无疆之庆其辞曰于赫
　　昊干惟徳为丕应监观只烁以集禧降祉量视小大曰予是庸显征粤若太昊皇初之首洎乎陶姚子姒以逮苍姬功徳被乎生民虽殊尤絶迹罔嫓爰兹絣躬膺夀耈受福孔明亚斯之代综千八百余祀纷纶百四十帝齿及耄者三君眇兰陵与天水鄙防其无足述防古开拓之辟史号英喆然艾年践阼而统绪迄乎四叶亦未极帝者之盛懿洪惟
　　上帝之縡贞恒昭察孴元符神契蕃厘介祓蕴隆遏蓄以
　　傒鸿运用相
　　圣神文武之君而全与畀惟我
　　皇上徳备功穹御圜则大呼吸感通谓徳大者褫茂业
　　丰者祚隆
　　丕眷笃棐匪日月之笇覆载之量四时之运山岳之体则保之佑之申之之命为弗亶俾何以兴百代之阙遗而锡宙合之厐鸿方今
　　纯嘏在
　　躬宫廷五世太和曼羡滭渤沕潏寰防敉宁民物昌阜耆氓逾期颐者千余众抚曾元者二百戸嘉再穂四男骈育徽章仪轨亦以时复薮琅函秘籍扵府辟璧池镜流于廱叶歌诗重敏之谱次岐邍车攻之什坠靡佚而不匡徴奚琐而莫举雪岭廓金川置堠
　　声威憺詟日益日附台海生畨徕于南骠甸花象底于西巴勒布効譓而首经阮光平晣昧而面
　　陛暀暀皇皇奄迈方防彼甘露灵草之祥仪鸟兽角之瑞哆敶谲诡竒伟不亦恧乎且夫风声者知自望景者遡光
　　天不爱道时谅徴也
　　皇自敬徳征自召也姒王观洛受图肇垂大法箕衍为畴明于长事事以俪行作之者匪声以色备之者率昔鲜闻
　　圣人作肃敬
　　天格
　　祖
　　圜坛嵗三祀祼鬯必亲斋精对越一日罔弗忱
　　寳训
　　寳录晙晨
　　盥读
　　展谒僾忾迪
　　光只遹臮春
　　御筵以惇诲秋于狝以觐藩
　　端黈垂裳云日辉焕都哉涣汗
　　徳音肆顺民心
　　迪尔臣若震声之警防防尔氓若恫瘝之在身漕输蠲
　　再租赋弛四
　　滂仁汪恵乂孰甚焉
　　圣人之明日月炳烛不逾戸闼观火扵六宇之逷开惑行师决防万舍障澥囘灉防橅一瞩洞防古之隆替剖百家之譌讆惟哲无有覆辟门达聪
　　圣谟洋洋日枢臣嵗畺吏时见百执事
　　六巡南邦亦越东岳西台
　　省方俗迩言罔攸伏执两用中天下观成一日二日
　　万防靡有或间之
　　卓迈惟思囊括垓埏蟠际极维
　　智与年劭
　　神运精弥蜵蜎不自逸孔思周情
　　诗四万
　　文千有竒匪
　　睿圣畴其能之是故膏液防漉顺泽也景曜昭融光治也阳气函煦放察也万寳啬象成也条龢畼达叶化也刘向五位司月之説轇轕悂缪安石训若如似之辞瞀诬怠忽灼观防体
　　穹贶匪若事着物告厥敷冒于下土召休去咎均雨润日暄雷动风散之功秩发生长嬴收成安宁之序玉烛通正五十五年靡有僭忒荒卫甸邑百稔一歉机余缣廯溢粟沴厉弭协气塞庸能庶寀厘其府事万灵安其亭毒以之敷文而廞熙百废以之诘戎而大武九成以之锡恵而流泉不匮以之徕逺而占云景从瑞图灵寳期应绍至故愚者测委智者流圣者导源神者鉴脉惟
　　帝时念服
　　景命于前劼
　　昭事于后也仰【臣】又闻
　　圣人之著论也受福单厚而勤恁者敷锡绎思于畴无能去忧夫恐致福损受益图步机示大钧转圜将积万禩羕
　　寳算颎
　　洪翼纯纯常常延延与天无极岂亿兆京垓所能戬摩
　　醯首所及怸哉侯其伟防
　　万夀八征歌五章【谨序】
　　翰林院编修【臣】程嘉谟
　　乾隆五十五年庚戌秋八月
　　皇上八旬万夀庆节臣工羣进嘏词【臣】恭读
　　御制八征耄念之寳记悦服寻绎研求万一【臣】窃考三正之説黄钟为天正天数二十有五林钟之冲为地正地数三十太簇寅为人正以八为数阳气大奏地而达物是为正月之律班志所谓正月干之九三万物棣通太簇为人统伏羲氏所以顺天地通神明类万物之情者也又所谓三五相包而生天地之正也所谓太极运三辰五星扵上元气转三统五行于下其于人皇极统三徳五事者也由是千之则庄子所谓大椿以八千嵗为春也乗百十而四之则孔子所谓万有一千五百二十当万物之数者也今年
　　皇上八旬万夀在人统之数初周扵旬而自
　　御极以来纪年五十有五乃初协天地之数
　　帝者如春日之方午法
　　天
　　祖以治臣民惟诚惟勤数十年如一日伊古圣王所能致力之处造极而有过之而日单心扵古圣王不防致力之处
　　特镌玺文曰八征耄念之寳【臣】伏念洪范曰八庶徴曰雨曰旸曰燠曰寒曰风曰时又曰休徴曰肃时雨若乂时旸若哲时燠若谋时寒若圣时风若又曰王省惟嵗钦惟我
　　皇上龙徳正中
　　至诚无息而于天下所望于
　　天之事适于洪范休徴为
　　天锡自然之符
　　皇帝奉
　　天以肃乂哲谋圣之徳
　　天锡
　　皇帝以时雨时旸时燠时寒时风之休何也
　　皇帝作肃以亮
　　天之功夙夜宥密昭事不回之
　　心以
</div>
    <div class="pagination">
<a href="八旬万寿盛典_page289.html">上一页</a><span>...</span><a href="八旬万寿盛典_page285.html">285</a><a href="八旬万寿盛典_page286.html">286</a><a href="八旬万寿盛典_page287.html">287</a><a href="八旬万寿盛典_page288.html">288</a><a href="八旬万寿盛典_page289.html">289</a><span class="current-page">290</span><a href="八旬万寿盛典_page291.html">291</a><a href="八旬万寿盛典_page292.html">292</a><a href="八旬万寿盛典_page293.html">293</a><a href="八旬万寿盛典_page294.html">294</a><a href="八旬万寿盛典_page295.html">295</a><span>...</span><a href="八旬万寿盛典_page291.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
