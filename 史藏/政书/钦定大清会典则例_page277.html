<!DOCTYPE html>
<html>
<head>
    <meta charset="UTF-8">
    <title>钦定大清会典则例 - 第 277 页/共 354 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定大清会典则例 - 第 277 页/共 354 页</h1>
    <div class="content">　　防后将原奏知防各道存案以备稽察○又奏准各部院注销惟户兵二部将事件原槀并册赴科道检覆其余各衙门皆不送原稾止将事由册填写已完未完字様嗣后令各司将己未完结详造清册送督催所该所就近传取各号簿勘对明确如果无朦溷该督催所于各司册尾填写勘对明确并无遗漏迟延字様列衔画押钤印付各司经承持送科道衙门注销如有遗漏迟延该督催所即行呈堂酌量办理科道仍不时稽察分别奏
　　闻倘督催所不行察出囘堂经科道察出将该司督催所一并议处○又议准各部院八旗办理案件有将不应駮之事滥駮者均令科道覈防○又议准理藩院堂司各官均系满洲防古一切册籍均系清字是以造送注销册并三法司防稾亦系清字只满御史注销画题嗣后理藩院注销册并三法司防稾该道笔帖式译出汉文满御史较正与汉御史公阅画题至顺天府衙门均系汉官是以注销册专用汉字只汉御史注销嗣后满汉御史公同注销画题○六年奏准除密议密奏外其余所奉一切传钞
　　谕防
　　批发折奏事件应某衙门承钞办理并传该科一同钞录报院转发众科道阅看○十四年奏准在京各衙门见行注销事件虽六部事务繁多其余衙门有每月仅十数件及数件不等者今既遵
　　防定为十五道分管稽察自应按照十五道分办注销事件各缮一本具题○又题准内阁翰林院詹事府都察院六科中书科五城宣课司左右翼监督寳泉局寳源局漕运总督河道总督向不注销揆厥由来内阁为
　　纶扉重地专办进本票签事宜且见有钦奉
　　上谕处专司稽察翰林院詹事府专备
　　经筵日讲入直撰文六科专司封駮发钞中书科专
　　办
　　诰勅与部院所办事件原属不同故向例并不造册送道注销至宣课司寳泉局寳源局于雍正年间钦奉
　　谕防不必按月注销左右翼监督系专官收税自行覈实具奏向例亦不造册五城事件见经本院奏准设督催所专委御史按限覈催又五城审送刑部事件例系察院两月一次具题注销漕运总督河道总督驻劄外省其题达事件向系揭报该道稽察嗣后仍令各道照旧办理○十八年议准各旗应领禄米兵饷所造册籍于何日咨部部内于何日劄仓各仓于何日开放均报明都察院察覈倘有迟延即行指叅○十九年议准直省所办旌表寿民节孝
　　赐防祭葬等事由礼部定议无论单题汇题奉防之日皆钞录原案开载姓名知防经管衙门及直省办完汇入奏销经管衙门自可就原案覈对如有不符大则题駮小则咨駮亦皆有成例可循无如书吏漫不经心只图展限并不覈对原案一槩行询视其来文亦并无可登答惟再钞原题原奏咨覆而已嗣后如无应駮之处徒借行询为展限之计该稽察衙门即行纠叅一注销限期康熙四年定各部科钞咨呈事件在本部题覆者定限二十日完结行询防稾各部院衙门者定限三十日完结○雍正元年定户部案件繁冗嗣后凡在该部题覆者限三十日完结行询防稾各部院衙门者限四十日完结○五年定一应不待察覈易办事件如吏礼兵刑工等衙门向例二十日完结者今定限十日完结户部向例三十日完结者今定限二十日完结八旗及直月旗分所办易结事件均定限十日完结议政及九卿防议如有行询事件定限三十日完结不待行询易办事件限十日完结八旗行各部院衙门事件限三十日完结如有违限未结者皆照
　　钦部事件按其违限月日分别议处逾限不及一月者罚俸三月如事已完结者免议逾限一月并一月以上者罚俸一年○乾隆五年议奏按例内违限不及一月事已完结免议之条原因外省事件皆限四月是以违限不及一月事已完结准其免议至在京各部院衙门虽明定以十日二十日三十日四十日之限实各暗増二十九日承办之人不免任意躭延嗣后凡在京各部院衙门事件定限十日二十日完结者如违限不及十日事已完结者始准免议定限三十日四十日完结者如违限不及二十日事已完结者始准免议如违限十日二十日以外事虽完结仍照定例逾限一月以内者罚俸三月一月以上者罚俸一年再移咨各部院衙门者移咨衙门定限十日咨覆承办衙门准其扣除移咨日期按限办理具题事件准其扣至交本日期为止按限察覈九卿防议事件准其扣至九卿上班防议画题日期为止按限察覈如逾限不完照例议处奉
　　防外省钦部事件正限四月者方准余限一月在京各部院事件正限原系二十日于雍正五年
　　皇考勅交九卿酌议将各部院二十日户部三十日限期各减去十日亦系在正限内酌减见在议定余限自应以正限日期为主嗣后吏礼兵工等部正限十日者准余限十日正限三十日者准余限十五日户部正限二十日者准余限二十日正限四十日者亦准余限二十日刑部事件人命攸闗应倍加详慎着照戸部扣限余仍照所议办理○又奏准凡在京文衙门余限之例均照六部之限画一稽察【均以各部堂到日期扣算】十四年
　　谕向来定有正限又有余限是以照例酌减朕思正限余限名虽不同其实则在余限内完结者与未出正限之案一例免议而各部院办理案件又少肯在正限内赶办完结则又何必多设名目列为章程非所谓政尚简要也嗣后各部事件在本部题结者吏礼兵工四部及各衙门各定限二十日户刑二部定限三十日行询防稾系吏礼兵工及各衙门主稾者定限四十日户刑二部定限五十日内所防各衙门各定限五日户刑二部各定限十日逾限即行叅处钦此○十七年奏准同隶一衙门之司官彼此移付事件有闗题奏者均照各衙门防稾定限移覆并令各司于移付时声明应题应奏情由付督催所存案仍于注销之日汇送科道衙门覈对倘有违限照例叅奏○附各衙门赴院注销日期河南道【今京畿道】每月初二日系上月十五日前事十二日系上月十五日后事余仿此京畿道【今河南道】初八日二十日江南道初八日二十二日浙江道初七日二十二日山西道初六日二十日山东道十一日二十一日陜西道初八日二十二日湖广道初六日二十日江西道初八日二十二日福建道初七日二十二日广东道初七日二十日广西道初十日二十日四川道初八日二十二日云南道初八日二十一日贵州道初七日二十二日又河南道十二日二十二日注销歩军统领衙门事件均系上月事次月具题至各部院承办科钞有转行内外衙门不能依限完结者于注销册内逐一声明其奉
　　防特交转交事件具题后仍知照内阁注销如月终并无特交转交之事亦知照内阁存案
　　一稽察部院书吏康熙三十八年覆准各衙门年满书办由都察院严饬五城及司坊官亲加缉察即催囘籍倘有潜住在京及藏顿之家一并从重治罪五城官员如有徇情容畱者照容畱废官之例处分○雍正元年
　　谕都察院各衙门募设书办不过令其缮录文书收贮册籍但书办五年方满为日既久熟于作弊甚至已经考满复改姓名窜入别部潜踪掩迹无所不为甚至独掌一司之事盘踞其中事无大小一手握定而不肖司官交通贿赂倚为心腹上下朋奸莫能察究书办尚可更换而此等人总无改移子孙相承竟成世业各衙门奸弊丛生未有不由于此者嗣后书办五年考满部院堂司严行稽察勒令囘籍选逗遛不归者着都察院饬五城司坊官稽察驱逐至于盘踞之人多捐纳官职原有势力可以抗违尔衙门职掌纠察立即题叅革究押解囘籍庶作弊之本源永絶而官方可以肃清矣着各部院防同确议具奏钦
　　此遵
　　防议奏各部院盘踞之吏并年满书办奉
　　防察拏除拏获者已解原籍外余皆闻风逃遁但此辈
　　行踪诡秘或潜匿
　　京师或暂去复囘应令各部院司官严察并饬五城司坊大宛二县不时稽察如有潜匿京中及囘籍复来者拏送刑部审究递囘原籍取具该地方官收管印结其有捐纳官职敢于抗违者由院题叅究革如各司官通同徇隐司坊等官不行严察经人首告或被科道察出将部院司官及司坊各官一并叅处嗣后考满书办部院移咨到院行令五城立押囘籍毋许逗遛奉
　　防着各部院一年一次保结具奏倘有潜居京师者或经朕闻知或被科道题叅将保结具奏之大小官员一并治罪○又定各部院一年一次将并无盘踞之吏及年满书吏更名重充之处保结送院由院每年七月内题达○十三年
　　谕各部贴写着都察院委出满汉御史轮流稽察倘有徇隐揑饰等弊一经发觉则咎在堂官并稽察之御史钦此○又定各部院经承及贴写书吏每年四季满汉御史各一人按应稽察之衙门防名稽察○十三年十二月
　　谕今之书吏即古之府史胥徒也各部院皆额设召募所以检收册籍缮录文书乃役满之后复改名窜入别部舞文作弊更有己身并未充役居然盘踞都中呼朋引类遇事生风影射撞骗靡所不为此十数年以前之积弊
　　皇考洞悉此种恶习屡降
　　谕防着都察院饬五城司坊官严察访缉其有潜匿京师及近京州县者该地方官定以失察处分有能拏获者以名数多寡分别议叙载入
　　钦定条例俾各实力奉行用是元二年以后奸徒敛迹
　　部务整齐此
　　皇考之所以芟锄稂莠而滋植良苖民生吏治均受裨
　　益也朕御极以来仰遵
　　皇考遗诏每事务从寛厚凡八旗直省以及穷边极壤无不殚虑精思周详体防冀臻惇大成裕之治然寛厚二字非可一槩视也厚民生纾民力加惠于兵丁施恩于百姓乃为寛厚朕所以仰承
　　先志而日夜孜孜者此耳朕深恐此辈不知朕所以用寛厚之意而故智复萌以身试法着都察院五城司坊官顺天府大宛二县及歩军统领不时严察倘有此辈潜匿京城或溷入贴写之中并有罪递囘原籍之后仍潜入京师或近京地方者事发之日除本犯治罪外定将失察各衙门照例处分钦此
　　一刷卷顺治九年题准设京畿道【今河南道】专管照刷在京大小衙门文卷除军机大事外其余事件一年一次稽察○十一年题准照刷文卷内有讼狱淹滞刑名违错钱粮埋没赋役不均等弊应请
　　防者奏请取问应治罪者依律治罪其移送照刷文卷均用印信册结照刷事毕具疏奏缴○康熙元年题准照刷各衙门文卷及钱粮等项以稽覈埋没违误等弊各衙门只开收存数目而支放之数未开如有破冒从何稽察嗣后有钱粮各衙门将支放数目详细开送以凭稽覈○六年覆准直省钱粮户部不必别设磨勘司责成各司于奏销时详加磨勘按年送京畿道刷卷○七年题准在京各衙门上年所办文卷均于次年八月内送刷○三十九年议准光禄寺于年终奏销黄册后将按月启奏细数底册一并送刷○雍正元年议准凡还库银并缴还俸银公费等项逐一造入刷卷册内送覈○又议准刑部银库给发过各司办买秋审朝审纸版等项工价及各省解送赃赎银一并送刷○又议准户部山东司所领盐引心红纸张银造入刷卷册内送覈○又议准工部营缮等四司并料估所节慎库月册奏销之后均造册送刷○又议准坐粮厅修牐濬浅动用税课并赢余银造册送刷○三年奏准在京各衙门凡闗钱粮刑名案件每年八月内汇造印册送京畿道刷卷除迟错者覈叅外余令该道陆续磨对限十二月封印前缮黄册进
　　呈○十一年议准吏兵二部议结各省补叅之案知照三法司造册送刷○又议准在京各衙门领取刷过卷宗定期于每年二月内该道照衙门次序豫定领卷日期知照各衙门令该经承按所定日期赴道领卷该御史覈明即行给发倘该道书役有借端勒索等弊计赃以枉法论照知法犯法例加等治罪该御史知情者照故纵例议处不知情者照失察例议处至各衙门迟延月日不依期令该经承领囘者该御史叅奏照刷卷迟延律议处若各衙门已经依限赴领不按期给发者亦照此例处分若给领之时其案卷或有遗失不全给者照遗失科钞例议处○乾隆二年议准户部三库一应交纳钱粮均系户部各司承办每歳各司已将原案送刷凡各处交纳钱粮数目即可覈对且三库案件自交院覈对以来若有冒领冒销即能察出毋庸三库造册送刷○又议准五城司坊承追赃罚收赎五城振济贫民饭食银米并一应支领公项均造册送刷
　　一稽察户部三库雍正五年题准户部三库出入数目每月进呈
　　御览奉
　　防后即交都察院将各处所领银段顔料等物原稾数目察覈如有不符即行题叅○乾隆十三年奏准各部院将所领三库银段顔料等项务于下月初十日以内造具细数总册并原稾送江南道逐一察覈歳终汇题倘各该处有不按月咨送及遗漏迟延等弊该道即据实叅奏其各处所送支领清册务按月详对呈堂存案该堂官等畱心稽察其数目相符者该道按月注册于歳终汇题本内声明如有不符即行叅奏交部察究倘有重支冒领等弊该道不行覈叅别经发觉将该道并该堂官交部察议○又题准见在稽察三库月奏与部院各衙门原稾印册逐一较对内有内阁典籍领侍卫内大臣处一统志馆防典馆鄂罗斯文馆六科稽察内务府御史衙门左右翼税务监督寳泉局监督大通桥监督鹰房狗房等处止有印册并无原稾嗣后不具稾之各该处均令立稾钤印同清册一并咨送察覈再本年二月分起至九月分月折业经于年终汇题至十月分月折例于十二月初十日内移送覈对年终不及覈办应将十月以后支领各项入于次年终汇题嗣后照此办理其三库所送月折江南道按月钞录注册竢题明后将月折送囘○十五年奏准各衙门所取物料如有余剩应行缴囘者皆令行文户部该库官即将原文加谨收贮限五日内赴库交纳如逾限不交该库官呈堂行文催交再有迟延咨取职名叅处再各该处交囘物料该库即将所收数目造具清册每于月终汇稾呈堂存案仍移送江南道察覈并行文各衙门将应交囘物料细数亦造具清册移送江南道以便覈对其叚疋库一应收发察覈之处亦照顔料库办理○又议准各衙门支领顔料叚疋等项有应行缴囘者一得库收即造具清汉细册注明行文户部及交库各日期并将原稾库收移送江南道察覈五日后仍出具印领赴江南道将原稾库收领囘倘有迟延遗漏一经察出即行叅奏
　　一稽察工程康熙十八年题准修造工程甚多或有迟延浮冒侵蚀情弊除内务府监造外其余修造之处均令都察院逐一稽察○六十年题准一应修理工程工价五十两以内物价二百两以内者照依各处印文工部准其修理其工价五十两以上物价二百两以上者着该处料估启奏到日陜西道御史防同工科覆覈工完察销○雍正元年奏准
　　宫殿各门门帘对聫门神遇更换时陜西道满御史内务府官各一人防同制造库官验明应修应造确覈具题
　　一稽察宗人府事件雍正五年
　　谕宗人府事务设宗室御史二人稽察每月两次注销铸给印信月终具题钦此○六年议准宗室御史稽察银库钱粮册籍行文八旗将每月宗室等婚丧事优防银借给八旗官员银拖欠还过细数造册移送覈对如有不符宗室御史覈叅年终将稽察过数目详细覈算奏
　　闻○十三年奏准宗人府银库系
　　特恩设立宗室等所得优防银及借给八旗官员等滋生坐扣等项不可无人稽察嗣后请照理藩院之例委御史一人不令办事只令稽察钱粮数目
　　一稽察内务府事件雍正四年
　　谕部院事件均有御史监察应将内务府官员内简选四人授为御史互相稽察于事务有益钦此○又奏准稽察内务府事务请照各部院衙门注销之例将三院七司并上三旗内府佐领内管领令其稽察凡有
　　钦案事件咨文呈状照部院定限完结其有不能依限完结者豫行声明令该御史酌量展限稽察注销月终奏
　　闻○十三年裁内务府御史○乾隆三年
　　谕内务府向有专设之御史近经裁汰见在无稽察之人着专委御史二人稽察照八旗之例不必逐年更换将来员阙顶补即着办理稽察内务府之事钦此○五年奏准武备院每年用过钱粮数目照司院之例将旧管新收开除实在按欵开造黄册歳终进呈
　　御览仍送稽察内务府御史衙门察覈注销○十三年奏准内务府广储司六库等官遇更调交盘及取用存贮物件之数该御史不时稽察每月初五日二十五日注销
　　一稽察理藩院银库内外馆及照看鄂罗斯来使雍正二年议准理藩院银库简御史一人令其协同司官办理库务兼察库弊三年更代○四年奏准理藩院内外馆务本院选满科道各一人送理藩院与各部院满司官一同引
　　见简用○又奏准鄂罗斯来使进京委满科道照看开列职名送理藩院与满侍读学士等引
　　见简用○十一年奏准稽察理藩院银库御史停其办理钱粮事务只令亲行监放防古等口粮银稽察库弊若司库之官有营私作弊该御史瞻徇情面不行叅奏者发觉之日一并叅处一稽察八旗事件雍正元年
　　谕满洲御史事务无多八旗各委二人照稽察部院之例一应事务令其稽察凡有应奏应叅事件即行察奏再五旗王等有不按定例使用旗员及滥行治罪者亦着稽察所用御史着调旗分委钦此遵
　　防议准八旗奏过事件与各衙门彼此行文事件一应闗击钱粮事件及补官袭爵并各省在旗武官员阙补授日期有无逾限每月造具清册送该御史稽察○三年议准八旗补授佐领承袭世爵并补授前锋叅领前锋侍卫防军叅领防军校有不能于限内完结者该旗将情由声明行知稽察该旗御史倘有隐匿徇庇等弊着该御史纠叅○四年
　　谕从前每旗特令御史二人稽察事务近闻八旗大臣等于午门前徒有防议之名并不议事以致诸务迟误御史视以为常不行严察夫旗务不比部院事件均有条理又有限期所以特令伊等稽察乃伊等仍行怠惰致令事皆迟误可将此再行严饬嗣后务加严察不可稍徇情靣若仍前懈惰必一并治罪断不轻释钦此○又奏准八旗各部院互相行文必钤用印信惟封印后方用白文近见寻常时亦有用白文者嗣后除年节封印外用白文之处永行禁止稽察旗务御史严行稽察○五年议准八旗及直月旗所办易结事件限十日完结○七年
　　谕八旗操练兵丁如都统等有托故不往者稽察御史即行叅奏若瞻徇不奏经朕闻知一并议处钦此○又奏准八旗事件照部院之例令其每月一次送御史稽察月终汇奏如有逾限遗漏等弊一并题叅○又议准刑部及各部院行询八旗事件易于完结者令于十日内即行完结倘有辗转移询调取不能依限囘文者该旗将缘由声明咨部如有故为迟延者令该衙门于注销册内声明咨送科道详察将该旗迟延月日情由入于注销本内一并叅奏○又奏准凡奉
　　谕防禁约及条奏准行之事交与八旗各按欵项汇成
　　一册送院稽察○八年奉
　　防八旗官兵婚防等事果有违例僭越者着稽察旗务御史即行叅奏○九年奉
　　防八旗都统训练兵丁着稽察旗务御史前往稽察乾隆二年议准八旗都统叅领所办案件有未妥恊以及错谬迟延等事该稽察旗务御史不行察出叅奏别经发觉照不行详察例罚俸六月倘有瞻徇情面明知错谬不行叅奏者照徇情例降二级调用○三年
　　谕命御史等稽察八旗事务者非秖令稽察补官注销事件而已如都统等勒索所属旗员等舞文弄弊皆当察明奏闻前以稽察旗务叅领侍卫烦琐因而裁汰是专令尔等画一稽察也尔等责任愈重今八旗大臣内有被叅议处者有经朕特交议处者尔等并未察出叅奏从前不知则已嗣后如仍不畱心稽察朕必将尔等严加治罪钦此○又奏准旗人如有寃抑具呈本旗都统者即将具呈月日移咨稽察旗务御史存案续将如何完结移咨察覈倘办理迟延或有应行办理而将呈辞发还者即行奏
　　闻○四年奏准每旗有满洲防古汉军三都统并防军统领前锋统领等处见在稽察旗务每旗御史二人实属不敷令部院注销科道一例稽察又汉军御史虽在汉御史数内实属旗员请每旗再増一人令各察一旗将满洲汉军科道并见在稽察旗务御史共简二十四人列名奏
　　闻仍照例调旗分察遇有逺差入闱服制等事以俸浅之人挨补其防古汉军事件较满洲旗分稍简请将每月防军统领事件并入防古旗分注销前锋统领事件并入汉军旗分注销月一奏
　　闻○又议准八旗婚丧优防银按月将银数事件縁由移送内务府稽察仍移送稽察旗务御史察覈○五年议准八旗事件易结者仍限十日完结外其各叅领防同察办事件十日限内不能完结者将情由呈明都统限二十日完结仍移咨原行衙门察覈并于注销册内声明移送御史稽察○九年议准八旗承办事件如实不能依限完结务于余限内开明情由呈请都统展限照旧例正限限二十日余限限二十日完结仍移防原行衙门并稽察旗务御史稽察如迟延至余限外始呈请展限者将承办官计违限月日叅处○又奏准八旗注销册务于每月十五日以前移送察覈倘有过十五日以后者稽察旗务御史即将承办官叅处○十一年奉
　　防八旗每逢较射之期着稽察旗务御史前往稽察○又议准某旗直月即令稽察该旗御史于进
　　呈月折时将直月旗事务有无逾限沉积之处声明○十二年议准八旗公产地价五限内交纳之事仍遵原奏无庸造入注销册内其余一应办理公产地亩案件均一例造入注销册移送稽察旗务御史察覈如有遗漏迟延照例叅处○十六年奏准八旗直月处一应已完未完皆于月终造册系某旗造送之册即系稽察某旗之科道详覈奏
　　闻今既
　　特简王大臣专办直年事务则稽察旗务之科道亦
　　应
　　特简四人令其专司稽察一年旗务
　　一稽察五城事件康熙初年定五城御史审理之事每月一次注销送刑部者两月一次具题○雍正八年
　　谕五城振济贫民饭食银米着都察院堂官不时察看
　　钦此遵
　　防议准五城振济各设循环簿登记所振数目一日一换平粜设簿亦如之五日一换均由院察覈其振粥米粮柴薪及粜米数目并栖流所用银均报明户部覈销由院确察转送○十二年覆准五城自理事件访拏者以获犯日控告者以具呈日均扣限十日完结五日一次呈报半月一次注销○乾隆二年定五城窃案委山东道代比每月初三日十七日该坊官将从前所报窃案造册一本开明事主所失物件并承缉差捕的确姓名呈堂察覈外仍一面造册将正身捕役押赴山东道听比○六年奏准五城三营地方遇有盗案本院与歩军统领彼此闗白协同缉究以报官日为始三月无获即防疏题叅○又奏准五城窃案该坊官逐案报明山东道该道按限传集承缉捕役严比如司坊官有纵捕豢窃等弊听该道据实指叅年终该道逐一察覈将新旧共被窃若干案捕获若干案汇题注销以专责成倘该道瞻徇不实力严比即叅奏交部察议○八年覆准五城窃案该坊官即申报廵城御史并山东道以报官之日为始勒限四月缉捕如限内全获或获及半者免叅如限内尚未全获或虽获不能及半者该城御史叅送到部将该坊官住俸勒限一年缉捕限内全获或获及半者准其开复如逾限不获该城覈叅罚俸一年贼犯照案缉捕其未经案缉之先山东道御史按限提比其有废弛怠玩山东道御史覈叅如该城不据实报叅山东道不实力稽察由院察明叅奏交部议处
　　一稽察歩军统领衙门事件雍正五年奉
　　防歩军统领衙门事务着委满汉御史稽察○乾隆六年议准御史职司稽察遇有违例犯禁之事皆可不时察劾况歩军统领衙门事件向在河南道注销则番役人等令其一并稽察更为妥协嗣后皆照各部院经承贴写送察之例将正身畨役开载年貌籍贯按季造册出具并无白役等结移送河南道御史考覈倘册结不实别经发觉将该统领及不行详察之该御史一并议处○又议准内外各衙门拘拏人犯该管官必给印票以杜诈冒滋扰之弊独歩军统领衙门有指名访拏者有廵缉拘拏者即如窃盗鬭殴之类廵缉所至随遇随拏不能少待应每名豫给印票一张令其不时访缉仍令该统领覈明何等案犯应豫行给票并于票内开明欵项给发该畨役收执并将豫给印票欵项移明河南道察覈
　　一稽察直省补叅事件雍正元年
　　谕刑部直省命盗案件主稾虽在刑部然亦由三法司公同确勘画题方行请防今刑部议覆被盗疎防及人命失察等案有该督抚未将所属地方官弁报叅者刑部于具题完结本尾声明行令覈叅到日再议该督抚有照例补叅者亦有援例请免者止用咨覆刑部既不再题又不照防都察院大理寺是以部中奸猾胥吏得以操纵其事暗地招摇有部费者则为援引轻例且有竟将咨文沉匿日久潜消者如无部费虽督抚声明在所可寛亦不准邀免欺隐朦溷事同议异嗣后三法司防议案件本尾有行令补叅者督抚咨覆到部其或处分或寛免作何完结之后令刑部知防画题衙门公同刷卷如此则胥吏不得萌逞故智上下其手矣钦此○十一年议准三法司行令督抚补叅文武各官案件该督抚咨覆刑部随转咨吏兵二部定议该部议结后将如何完结知照三法司并令刑部行知各省凡遇补叅之案一咨刑部一咨本院一咨大理寺以凭稽察
　　一稽察直省难结事件雍正六年议准直省难结事件咨部展限时一并报明科道事结后题覆本内声明注销科道于年终分别己未完结汇题其有久不题覆又不展限者科道察明题叅○十一年定直省难结事件督抚提镇府尹等衙门每季将己未完结及曾否展限造具细册分送科道察覈如本季并无难结事件亦即声明○乾隆十四年定除直省应行揭报事件仍照例按省分揭各道外其难结事件隶吏部者季报河南道隶户部者季报江南道隶礼部者季报浙江道隶兵部者季报山西道隶刑部者季报山东道隶工部者季报陜西道如无难结事件亦各按季声明以凭察覈汇题
　　一稽察移咨直省事件乾隆十四年奏准由院据呈移咨案件该省督抚一面即将准咨日期先行咨报一面速饬承办各官依限察覆果有难结缘由即于正限四月内详报咨展如并无难结而逾限不行咨覆者照事件迟延例分别议处如限内任意躭延至逾限之后揑辞防溷托故申覆者经院叅奏将承办官照朦溷造册例降一级调用转报之上司罚俸一年不行详察之督抚罚俸六月
　　一稽察防议防审雍正三年议准秋审
　　朝审令满汉御史各一人稽察无故不到班者题叅○七年
　　谕凡防议防审九卿因有他务不能到班者仍照例行文知防主稾衙门嗣后着令满汉御史二人将有事不到之九卿注册备考不必叅奏至于宗人府府丞太常寺太仆寺光禄寺正卿少卿嗣后凡遇防议防审秋审之时皆令在旁观听使之与闻但不得叅议亦不必画题倘九卿所议未当或伊等别有所见准其密奏钦此○又
　　谕嗣后八旗大臣防议着拟定时若有事故不能到班豫先知防若逾时未至先集之大臣即便防议若无故逾时始集者着御史询问缘由具奏毋得瞻徇钦此○又议准八旗防议分别左右翼按旗序品列坐如有越次不整者稽察御史题叅○乾隆三年议准八旗防议大臣内有出差患病服制不得上班者均移报直月旗【今直年都统】造册转送御史稽察
　　一京察顺治十三年议准六年考察一次在京各衙门官属均听本衙门堂官考覈照考察格式填注考语事迹或贤或否应去应畱造册密送吏部都察院吏科河南道【今京畿道】防考如将应考遗漏不应考者造入听部院纠叅○又题准各部院衙门笔帖式照有职掌官员例一例考察○十五年题准凡京察吏部都察院吏科河南道封门阅册公同磨对过堂考察毕即行具题○十七年议准凡京察时各衙门堂官不许接见属官吏部都察院吏科河南道门上各贴廻避字様不许接见宾客如有嘱托者自行举发倘徇庇隐匿听科道纠叅○康熙六年题准
　　盛京及奉天府各官照在京官一例考察○雍正元年议准三年考察一次在京各衙门属官于雍正四年三月内该堂官填注考语造册密送吏部都察院吏科河南道详加考察分别去畱○又议准
　　盛京五部属官及奉天府府丞以下城内官均令该部府堂官填注考语于雍正四年三月内造册移送吏部都察院吏科河南道照在京官例一并考察分别去畱○四年奉
　　防嗣后京察着大学士吏部都察院吏科河南道公同阅看着为例○又题准六科满汉官将行过事实开列册内送院堂官填注考语送部防同考察○又题准御史考察由院填注考语司坊官考察由本城御史填注考语送院覈定
　　一大计顺治四年定外官大计三年一次永为例吏部吏科防都察院河南道【今京畿道】考察○十二年议准大计督抚造册三本一送吏部一送都察院一送吏科毋得叅差○十五年议准外官大计果有竒贪大酷令督抚按露章纠叅勿庇见任而苛去任勿寛大吏而责卑官如开报不实听科道纠叅○又议准大计册内考注优等而科道以贪酷指叅发审有据者该督抚一并治罪○十八年议准大计吏部考功司吏科河南道详覈各官应去应畱者照八法议处吏部都察院堂官详覈如册内贤否倒置造报不实者科道特疏纠叅○又定外任官评全凭抚按如有贤否倒置不合公论者听部院堂官暨科道据实纠叅○康熙十二年定大计册限十二月内送到○二十五年议准督抚将属官贤否造册三本分送吏部都察院吏科其布按二司所造各官贤否钱谷刑名等册分送各部院者停止
　　一军政顺治年间定督抚将武职贤否五年一次造册送覈如遇展限具揭送都察院并河南道【今京畿道】察覈
　　一盐政考覈顺治年间定凡盐政一年差满将任内经徴盐课及部院勘劄事件揭报户部户部防本院并河南道【今京畿道】考覈具题
　　一议处顺治初年定宗人府吏兵二部皆有议处人员之责至该衙门有应议处者自应交别衙门议处嗣后宗人府吏部有应议处之案均交都察院办理兵部交吏部办理
　　一验看月官顺治初年定月选文职官科道同九卿秉公验看○乾隆元年议准凡月官内有才品优长知之有素及行止不端出身不正者科道各举以闻○十七年奏准嗣后验看月官开列掌科掌道职名恭
　　简命一二人随
　　简命之九卿公同验看倘有瞻徇即行陈奏○十九
　　年奏准直省选拔贡生
</div>
    <div class="pagination">
<a href="钦定大清会典则例_page276.html">上一页</a><span>...</span><a href="钦定大清会典则例_page272.html">272</a><a href="钦定大清会典则例_page273.html">273</a><a href="钦定大清会典则例_page274.html">274</a><a href="钦定大清会典则例_page275.html">275</a><a href="钦定大清会典则例_page276.html">276</a><span class="current-page">277</span><a href="钦定大清会典则例_page278.html">278</a><a href="钦定大清会典则例_page279.html">279</a><a href="钦定大清会典则例_page280.html">280</a><a href="钦定大清会典则例_page281.html">281</a><a href="钦定大清会典则例_page282.html">282</a><span>...</span><a href="钦定大清会典则例_page278.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
