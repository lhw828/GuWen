<!DOCTYPE html>
<html>
<head>
    <meta charset="UTF-8">
    <title>熬波图 - 第 3 页/共 9 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>熬波图 - 第 3 页/共 9 页</h1>
    <div class="content">　　开河通海　晒灰煎盐灌泼摊塲通船运卤全頼海水每各灶湏开通海河道港口作垻令开月河取逺汛以接海潮每为沙泥壅涨淤塞每岁亦湏频频捞洗以深之
　　平地海可通要非一日劳成云举万锸落地连千锹水性元润下满沟来滔滔海水无尽时要在人煎熬


<史部,政书类,邦计之属,熬波图,卷上>








　　埧堰蓄水　办盐全頼海潮虽是各灶开挑通海河港必于港口筑捺埧堰置办工具雇募人夫看守每遇大汛人夫俱于海邉港口风雨不移彻夜守潮来则开月河通放河满仍旧运土坚捺蓄水以备朝暮灌泼晒灰潮涌则渰没摊塲水少则妨悮摊晒
　　今晨海多风潮水来浩瀚未作西头埧先捺东头堰蓄水不患多将以备烹炼复防有泛溢适中乃为善
<史部,政书类,邦计之属,熬波图,卷上>








　　就海引潮　摊塲周围虽有蓄水河沟每日浇泼灰淋卤渐见浅涸六七月久晴分外用水浩大海潮虽遇大汛亦不入港必湏雇夫将带工具就海开河引潮入港用车戽接
　　人言只手河可塞我见众力海可通东南财赋大渊薮货财所殖源无穷海波万顷取无禁千夫奔锸来如风湏臾引海出平地非人之力天之功

<史部,政书类,邦计之属,熬波图,卷上>








　　筑防海岸　每嵗七八月间多起大东北风海潮甚大虑恐涌涨渰没灰塲时急不能干有妨摊晒才被渰浸纵晴亦不下六七日不能施功每每多雇人夫髙筑堤岸以防不测潮汛长落又恐海涛冲激损壊时常廵视有损即补叠以防之
　　去海无十里水可狎而玩曽闻十年前沸腾无畔岸所以预隄防不独为水患煮海且富国民力惜有限

<史部,政书类,邦计之属,熬波图,卷上>








　　车接海潮　五六七八月间天道久晴正当酷热之时虽大汛潮不抵岸沟港干涸缺水晒灰只得雇倩人夫将带工具就海三五里河多用水车逐级接髙车戽醎潮入港所以备灶丁掉水灌泼摊塲淋灰取卤
　　翻翻聫聫荦荦确确东海巨蛇才脱殻滔滔车腹水逆行辊辊车声雷大作能消防部旱龙骨翻得阳侯波欲涸谁家少妇急工程径上车头泥两脚
<史部,政书类,邦计之属,熬波图,卷上>








　　疏浚潮沟　灶通潮河港因浑潮上落沙泥淤塞不时雇工防浚
　　潮来沟水满潮落三寸泥十日泥三尺沟与两岸无髙低长柄锨桷短柄锹深八尺过人头但得朝朝水满沟一生甘作泥中



<史部,政书类,邦计之属,熬波图,卷上>








　　开辟摊塲　办盐各随风土浙东削土浙西下砂等塲止是晒灰取卤摊塲防为急务择傍海附鹻地先行雇募人夫牛犁翻耕数次四围开挑蓄水围沟每淋湏广二十四歩长八十歩分作三片或四片但此等法度甚为艰辛故逐一图之于后
　　盐事有先后首当开摊塲深犁辟两岸坚堑壅四傍细草不留根咸波无清光但恐人力疲牛疲亦何伤

<史部,政书类,邦计之属,熬波图,卷上>








　　车水耕平　初辟灰塲自数次翻耕之后雇募人夫水车牛力于上耕垦将髙就低丁工亦各用鐡撘锄匀务要平正车海内咸潮灌浸如此数次令咸味入骨水干然后敲泥拾草
　　塲面有凸凹水力均浸灌车声接海声鸦尾啣欲断将来晒灰时恐有不平患但愿天公平无水亦无旱


<史部,政书类,邦计之属,熬波图,卷上>








　　敲泥拾草　车水灌浸之后干雇募人夫湏用铁锄将草根起拾去杂草根荄干浄如有土块仍用木槌一一敲碎如粉渐葺平正
　　拾草草叶空敲泥泥粉碎虽如镜面平犹恐蚁穴壊十指尽皲瘃那复问肩背抛却犁与锄平地且拾芥
</div>
    <div class="pagination">
<a href="熬波图_page2.html">上一页</a><a href="熬波图.html">1</a><a href="熬波图_page2.html">2</a><span class="current-page">3</span><a href="熬波图_page4.html">4</a><a href="熬波图_page5.html">5</a><a href="熬波图_page6.html">6</a><a href="熬波图_page7.html">7</a><a href="熬波图_page8.html">8</a><a href="熬波图_page9.html">9</a><a href="熬波图_page4.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
