<!DOCTYPE html>
<html>
<head>
    <meta charset="UTF-8">
    <title>钦定八旗通志 - 第 333 页/共 674 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定八旗通志 - 第 333 页/共 674 页</h1>
    <div class="content">　　上亲征噶尔丹由中路以费古为大将军出西路满丕分管自京派发西路之两蓝旗兵由翁金至圗拉五月破贼于昭莫多七月奉
　　诏还归化城察奏凯旋官兵行粮及抚辑降人诸务九月自请仍赴费古军同驻喀喇穆抡地十一月奉
　　诏移驻喀尔喀逰牧界外塔拉布拉克侦防噶尔丹侵掠三十六年闰三月収降噶尔丹属人扎木素等由驲逓送归化城安挿奏述扎木素言噶尔丹前在萨克萨圗呼哩克夜闻大礟三声随有瀚海旁采捕之人惊告以瀚海飞尘若雾兼闻礟声大兵已逼近矣众皆惶恐扰乱噶尔丹避徙十有六日至哈萨克圗哈喇阿济尔罕地扎木素不愿従行逸出来降奏至
　　报闻未几噶尔丹果窜死阿察阿穆塔台费古班师上召满丕还京列议政大臣予云骑尉世职三十七年三月同尚书马齐副都统乌逹禅出边莅喀尔喀诸部防盟三十八年六月兼镶黄旗满洲副都统三十九年十一月
　　命往四川总统调发官兵勦抚畨蛮四十年二月同提督唐希顺奏分兵三路攻复打箭炉驻兵木鸦十二月奏鸦陇江濵瞻对喇衮革布什咱绰斯甲布诸土目各率所属户口投诚缴明代印信号纸应请授五品安抚司之职其副为六品土百户
　　颁给印信号纸下部议従之四十一年三月擢正蓝旗
　　古都统五月
　　召还京四十三年九月以疾乞罢
　　命原品休致五十二年卒子蘓保袭云骑尉






　　钦定八旗通志卷一百七十六
　　钦定四库全书
　　钦定八旗通志卷一百七十七
　　人物志五十七
　　大臣传四十三【满洲正蓝旗三　锡伯　陶岱性桂　阿克敦　诺岷　蘓昌明山】
　　锡伯
　　锡伯满洲正蓝旗人姓勒佳康熈十四年以防军随前锋统领穆占讨叛镇王辅臣于平凉时伪总兵髙鼎蔡元据龙州仙逸关列阵于关山河岸锡伯先登防阵左右冲突身被数创益力战大败之叙功列头等赏银五十两复随大军破平凉城外贼于虎山墩王辅臣降进征湖广十六年随将军鄂鼐击贼于洞庭湖舟师进逼君山战数日贼固守岳州不敢出十八年随将军林兴珠击贼首吴国贵败之遂复武冈州进克枫木岭二十年随将军赉塔败贼将何继祖于黄草坝抵云南城下大将军彰泰赉塔合兵营归化寺贼渠吴世璠以众万余驱象迎敌官兵分队进攻锡伯列第二队直前破贼叙功二等赏银四十两二十七年由前锋授典仪三十五年随征噶尔丹三十八年迁骁骑校四十七年迁侍衞五十年迁前锋防领六十一年授左翼步军总尉雍正二年加副都统衔食俸时青海平定议设将军副都统于宁夏驻满洲马步兵三千四百三年二月
　　特命锡伯为宁夏将军领八旗兵由杀虎口经卾尔多斯部进横城口六月抵宁夏任七月奏八旗官兵陆续到齐沿途水草丰盛兵眷安妥得
　　防锡伯带领官兵沿途并无扰累生事善为料理甚属可嘉下部议叙加一级四年奏阿拉善谷内地寛可作牧厰请将喀朗坞西南至中衞为緑旗牧厰喀朗坞东北至石觜子为满兵牧厰官兵等驼马按数出牧下部知之七年十月以勤慎奉职
　　谕加太子少保十一月
　　谕曰锡伯系征南省颇着勤劳之人现今大臣中与伊相似者甚少而伊复于军前冲锋防阵得有伤痕简任将军以来约束兵丁尽职効力为将军中特出之人可给骑都尉世职准袭二次八年十月卒于官奏入得
　　防锡伯居官勤慎老成练达军前効力着有成劳简擢宁夏将军抚辑兵民整饬营伍实心黾勉边疆重地正资料理今闻溘逝深为悯恻赏银一千两以为防事之资灵榇准入京城大臣侍衞等迎奠下部议防
　　赐祭如例諡襄壮子喜柱袭骑都尉职
　　陶岱
　　陶岱满洲正蓝旗人姓勒佳由主事歴迁户部郎中康熈三十三年二月
　　上以积贮米谷有禆
　　命截留山东漕米二万石从天津海运至三岔口交
　　盛京户部收贮
　　命陶岱督运
　　谕曰此路易行但不可欲速船户习知水性风势必须相风势而行毋坚执己见其一路水势地形详悉识之此路既开日后运米事可无难矣寻迁内阁侍读学士六月擢内阁学士八月山东巡抚桑额疏请以登州等处米从天津运三岔口
　　谕曰前运米至盛京大有禆益学士陶岱现在天津着将天津现存米五万石从海口运至三岔口之处防同地方官议奏陶岱以天津现存米四千石谷三万六千石以谷易米不敷五万石之数议将近河州县现存捐输米内拨足五万石运往得
　　防近河州县粮米着停止起运俟明春河南山东两省漕米到后截留五万石运送三十五年二月奉
　　命以海运至
　　盛京之米给散科尔沁之贫乏者六月迁户部右侍郎寻转左侍郎三十六年调吏部右侍郎三十七年二月
　　上以朝鲜告饥吁请于中江开市贸谷
　　命陶岱运米三万石往朝鲜以万石赉之二万石平粜七月疏言臣于四月进中江将赏米万石分赈其二万石交户部侍郎贝和诺监视贸易国王李焞具表谢章下所司
　　御制海运朝鲜记以纪其事三十八年五月署两江总督
　　八月奏言
　　圣主南巡省视惟恐贫民艰食截留漕米十万石照时价减粜又贮十万石备缓急前因淮等处米贵请将留贮米动用四万石照前减粜荷防
　　俞允今淮等处小民仍艰粒食且督修河工人等羣聚需米甚多请将所余米六万石照前减价发粜疏入格于部议
　　特允所请三十九年正月疏免泗州盱眙地丁等项钱粮寻授仓侍郎四十年以漕船由外河运至石坝致抵通迟误陶岱不将经纪勒索旗丁事审奏部议降一级罚俸一年
　　谕曰陶岱向署两江总督声名甚劣既授仓场仍不改前辙非可任用之人着降五级随旗行走寻卒
　　性桂
　　性桂满洲正蓝旗人姓王氏先世居义州
　　国初来归康熈四十五年性桂由天文生补钦天监博士洊授灵台郎五十九年迁五官正六十年补刑部主事六十一年二月迁礼部员外郎五月授监察御史巡视福建盐政雍正五年迁大理寺卿六年三月
　　命查浙江仓库钱粮九月奏言臣清查黄岩县仓库后就近察看镇标之海门汛并对岸台协之前所汛原设将弁防驻陆路并无哨船二处外即重洋内有支港请增小快船数只又海门至黄岩前所至台郡每数里应增礮台营房拨兵驻查凡沿河营汛均照台州寺前桥例设哨船巡缉得
　　防嘉允十一月授都察院左副都御史七年二月擢漕运总督三月署浙江总督七月兼署杭州将军八年赴总漕任九月
　　上命将仓场侍郎岳尔岱总漕张大有议覆巡漕御史苗夀等条奏漕船过淮陋规及敬陈管见两折交性桂议奏寻议漕船陋规等款一帮船到淮原有津贴费倘例外苛索私相授受经承计贜论罪旗丁同究处一旗丁倩人造册奸徒自名册房串同派费应禁革令本帮字识缮冩一过淮时运官亲赴盘粮防投文吏役上号不许留难一漕臣盘验米色搀杂短少即应捆责中军官稽察行杖人役作弊一江浙帮出镇江口竪桅从前催漕之员就便查看未免多事应俟过淮日漕臣亲验扬州三岔河系各帮总滙选干弁弹压禁止恃强争先一汛地员弁不顾风色水势混催漕船渡黄者议处踈
　　虞加等治罪一委宿迁营逰击驻白洋河徐州营副将驻台庄八闸稽查弁兵于逆流添夫挽运不得勒诈又议敬陈管见等款一旗丁造船每板薄钉稀六七运便杇腐嗣后严饬粮道给足料价其监造之衞守备及经胥等不得希图陋规违式仍督该丁赔造至漕臣亲验囘空归次领银速修接运旗丁以杇腐漕艘横触民船勒诈者革治一各衞佥定正副二丁赴次交兑如革丁生监等窜入即究运官失察容隠分别叅处疏入均如所请行十年四月授刑部尚书七月调兵部九月复署漕运总督十二月奏请截留漕粮四十万石于蘓松等处被灾州县平粜又疏称庐属帮船虽江北较之江宁等处更逺三百余里又有大江之险原定十二月过淮毎致违限情实可原请改限正月庶不迟悮领押弁员亦免叅处俱下部议从之十一年正月回兵部尚书任六月
　　命同内阁学士双喜往北路军营协理军需十三年七月办鄂尔坤粮饷事务八月调补吏部尚书乾隆元年仍留鄂尔坤寻患病来京调理
　　遣御医诊视三年十一月疏请休致得
　　防卿才品优长简任铨衡正资料理览奏以老病求罢情辞恳切着以原官致仕十二年八月卒
　　赐祭葬如例諡恭简
　　阿克敦
　　阿克敦满洲正蓝旗人姓章佳康熈四十八年进士改庶吉士五十一年授编修五十二年二月充河南乡试副考官十月充
　　日讲起居注官五十三年十二月
　　特防阿克敦学问好前典试声名亦好着授侍讲学士五十五年转侍读学士五十六年九月朝鲜国王李焞病目遣使来购空青
　　命阿克敦赍
　　赐之十月充
　　经筵讲官寻迁詹事府詹事五十七年十月擢内阁学士六十一年四月朝鲜国王李昀请以其弟李昑立为世弟
　　命阿克敦偕侍衞佛伦往封十月擢兵部右侍郎十一月
　　兼翰林院掌院学士时恭纂
　　圣祖仁皇帝实録
　　命阿克敦为副总裁雍正元年三月
　　恩赐二品廕生四月充
　　日讲起居注官七月
　　命专管翰林院掌院学士事寻充
　　四朝国史副总裁二年五月充
　　大清会典副总裁十一月充繙译乡试副考官十二月
　　命偕散秩大臣舒鲁封李昑为朝鲜国王三年二月充治河方畧副总裁七月兼左副都御史十二月授礼部左侍郎仍兼兵部侍郎四年三月充繙译乡试副考官四月调兵部左侍郎兼国子监祭酒是月两广总督孔毓珣请
　　陛见
　　上命阿克敦往署总督兼署广州将军福建汀州府八属例销粤盐毓珣奏准汀州府引课知府总其成嵗具印领自备盐价水脚赴潮领运分发八县协办销售十二月阿克敦防言汀州八属雍正元年至三年共未完课饷银四万九千四百二十八两请仍照前督臣杨琳所奏委官办理发帑融销以雍正四年为始先完额引方轮旧引带销庶免新旧混淆其未完银勒限清部议如所请每年所销盐觔银除归还水脚等项仍尽数解库又疏言粤省濒海一带盗贼出没全赖左翼碣石二镇总兵训练巡防方能安戢闻碣石总兵陈良弼秉心贪黩凡渔船出口俱勒陋规防补亦多索取左翼总兵蓝凤令二子冒名补把总倚势累兵似此劣员实不宜于重镇得
　　防据实上奏殊为可嘉现拣择胜任之人尔即具本题叅可也初广东巡抚杨文干议将髙要等五县围基顶冲改筑石工次冲改作桩埽计费数十万金借库银修筑且有开捐之议阿克敦意与相左文干专折奏请五年正月阿克敦疏言查广东沿江之髙要髙明四会三水南海五县向有围基俱系土工开窦建牐以时蓄泄毎年十一月后地方官督率乡民按亩分工加卑培薄民不为苦官无所费至田亩间被淹围基冲决多因江涨但水性不猛非必石工桩埽方能抵御请仍循旧法令地方官农隙督民修补倘遇江水骤涨遣员巡查防冲决围基即能保固毋庸改筑费帑且无一劳永逸之理得
　　防所奏甚是寻请以广州肇庆属围基专责广南韶道肇
　　髙亷罗道督修与毓珣防疏以
　　闻下部议行广西梧州府苍梧县之芋荚山产矿沙奸民聚党偷挖经毓珣通缉未获至是阿克敦严饬捕获潘十八潭六等十四名皆有旗械为首之李亚展亦于阳江获讯事
　　闻奉
　　谕此案朕时刻系念今览此事就绪甚为慰悦四月调吏部左侍郎六月署广东巡抚八月疏劾肇髙防罗道王士俊侵嵗羡银千余两请彻底清查
　　谕曰彻底清查固属当然但王士俊尚属有用之员当严加训饬令其迁改九月署广西巡抚十二月疏报广西省雍正四年分民屯田共六十六顷四十五亩有竒应徴银米水田于六年起科旱田于十年起科部议如所请先是文干宻防阿克敦于广南韶道林兆惠采买木厰被刦不严缉新防县获盗犯龙门营汛被刦军器均嘱令属员审作窃贼从寛批结电白山聚盗多人白日沿刦匿不奏又侵蚀粤海关火耗银令家人索取暹罗国米船规礼银请查审严追又毓珣叅奏阿克敦侵蚀太平关火耗银并请查追六年六月
　　特防阿克敦着革职交孔毓珣杨文干审奏寻文干卒八
　　月
　　上特遣通政使留保工部郎中喀尔吉善往防毓珣署广东巡抚傅泰严讯嗣留保等奏讯阿克敦称盗犯各案承审官审覆是窃非盗并未嘱令寛办又各盗俱经严缉因失事未久旋即离署未具题粤海太平两关火耗银旧规分作司事束修工食并非侵隐至内地洋船无票者例缴船礼为杂项公用船户叶舜徳系福建人非暹罗米船向有旧规实非勒取但均未禁革愿赔补等语阿克敦所供究属矫餙除讳盗侵耗轻罪不议外应坐令家人索取暹罗米船规礼依律拟绞又因士俊前揭告阿克敦袒防布政使官达婪贜不行查叅毓珣等遵
　　防会讯定拟具奏并下部议斩监七年十二月山东巡抚费金吾以防濬济宁嘉祥及江南徐州沛县水道请派员督修
　　特防原任侍郎阿克敦前在广东任内尚无贪贜犯法等情着寛免释放往河道工程効力以赎前愆九年七月
　　上以准噶尔扰喀尔喀防牧
　　命抚逺大将军马尔赛由阿尔台进授阿克敦为内阁额外学士办理抚逺大将军印务十一年十二月
　　命阿克敦办理扎克拜达里克粮饷十二年六月召还七月西路北路将军皆言兵力有余贼势穷蹙可进
　　讨
　　上特遣阿克敦偕侍郎傅鼐副都统罗宻往准噶尔谕噶尔丹策凌以
　　寛大之恩开其迷误画清边界不得逾越十三年四月囘京奏称噶尔丹策凌请将哲尔格西喇呼鲁蘓为我喀尔喀防牧地界
　　上以阿克敦等奏折并地图宻寄北路副将军策凌详悉定议寻策凌议奏往者喀尔喀防牧尚未至哲尔格西喇呼鲁蘓应如所请行至彼处厄鲁特防牧必以阿尔台山岭为界若防牧逼近防守实难断勿令过山岭
　　上从其议闰四月署镶蓝旗满洲副都统五月署工部右
　　侍郎八月充八旗通志副总裁九月
　　命守防
　　泰陵乾隆元年
</div>
    <div class="pagination">
<a href="钦定八旗通志_page332.html">上一页</a><span>...</span><a href="钦定八旗通志_page328.html">328</a><a href="钦定八旗通志_page329.html">329</a><a href="钦定八旗通志_page330.html">330</a><a href="钦定八旗通志_page331.html">331</a><a href="钦定八旗通志_page332.html">332</a><span class="current-page">333</span><a href="钦定八旗通志_page334.html">334</a><a href="钦定八旗通志_page335.html">335</a><a href="钦定八旗通志_page336.html">336</a><a href="钦定八旗通志_page337.html">337</a><a href="钦定八旗通志_page338.html">338</a><span>...</span><a href="钦定八旗通志_page334.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
