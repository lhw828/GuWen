<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 366 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 366 页/共 807 页</h1>
    <div class="content">　　驾至山东
　　上幸灵岩寺拈香
　　诣
　　岱庙拈香
　　诣壶天阁
　　碧霞宫拈香
　　御试山东省进献诗赋士子中选者二人
　　特赐举人一体防试至兖州城
　　上临阅复圣庙
　　诣
　　孔林酹酒
　　少皥陵
　　元圣庙行礼
　　赐衍圣公合族等饭
　　谕曰前嵗修葺太学告成因念
　　阙里庙堂设有牺象诸尊爰择旧藏周范铜鼎尊等十事陈之
　　大成殿用备礼器兹临幸曲阜祗谒
　　先师阅视所列各器不过后汉时所造且色泽亦不能甚古惟兹昌平
　　圣里宜陈法物以为观美着仿太学之例颁内府所藏姬朝铜器十事备列
　　庙庭用惬从周素愿俟回銮后慎选邮发交衍圣公孔昭焕世守勿替以副朕则古称先至意
　　上回銮
　　三十八年三月
　　上啓銮祗谒
　　泰陵礼成后奉
　　皇太后巡幸天津先是三十七年九月
　　谕曰昨据周元理奏请明春巡幸津淀仰恳敬奉
　　皇太后安舆周览畿甸以洽
　　慈欢并请赵北口登舟一路均系水程较为安适等语朕
　　俯循舆望恭请
　　懿防仰防
　　慈谕欣悦允行明嵗
　　皇太后自京啓銮由黄新庄涿州至紫泉一路于赵北口登舟所有应行预备事宜各该衙门照例敬谨预备至是正月
　　谕曰朕于三月初三日啓銮祗谒
　　泰陵礼成后奉
　　皇太后安舆巡幸天津距京师不过数程较之热河道里犹近非若巡幸他省可比如河东总河及山东河南二省巡抚以地壤相接就近奏请觐光原为合理即如盐政织造等呈进备赏之物亦尚有因至各省督抚等差人赍折请安已可不必乃督抚等相率进献方物甚属无谓念其逺道而来至费跋涉难以槩行屏却因量收食物数种以备随营赉予但封疆大臣惟当善体朕心似此非理之礼实所不取嗣后巡幸近畿各督抚务恪遵此防不得复有进献将此通谕知之
　　上诣龙王庙拈香
　　阅永定河堤
　　诣
　　淀神祠拈香
　　阅淀河
　　御试直省进献诗赋士子
　　特赐内阁中书者一人给举人者四人
　　诣教阅兵
　　阅永定河下口堤
　　上回銮
　　四十一年二月
　　上奉
　　皇太后巡幸山东先是正月乙未
　　谕曰前据将军阿桂等奏荡平金川大功业已全定更无俟驰报红旗今诹吉二月初九日啓銮先谒
　　东陵再谒
　　西陵申达集勲忱悃礼成回至南苑恭奉
　　皇太后圣驾由桐柏村登舟巡幸山东由徳州遵陆掖辇展谒
　　岱庙祗迓
　　慈厘即诣
　　阙里告成瞻礼仍于济宁由水程回銮计当将士凯旋之期即可举行郊劳以彰定武鸿庸所有应行一切典礼各该衙门照例敬谨预备至是
　　上谒
　　陵礼成二月
　　上诣
　　皇太后行宫请安即恭奉
　　慈驾登舟巡幸山东三月
　　谕曰朕以金川全境荡平恭奉
　　皇太后安舆巡幸山东告成
　　阙里先期谕知该督等沿途无事缀繁文兹桐柏村驻跸之所祗循向有行馆而自宝稼营登舟以来水营规模亦悉仍其旧但程站较多地方官修葺经理亦未免需费着加恩于长芦盐课应解内务府银两内赏银一万两以示体恤又奉
　　谕曰朕因两金川全境荡平恭奉
　　皇太后巡幸山左登
　　岱延
　　禧告功
　　阙里巡抚杨景素以遵陆后沿途虽旧有行宫而自徳州至平原程站较长因于适中处所添设朴屋数楹以备
　　圣母慈躬安憩于
　　髙年颐养为宜是以不加禁止兹临驻所至见其规制虽不事奢华而结构究不无所费且逐程修葺行馆亦不免稍需用度着于山东盐课内赏给银二万两以示体恤又奉
　　谕曰朕前嵗阅视河工临涖天津督抚等有逐道进贡者曽降防通谕饬禁兹因平定两金川巡幸山东告成
　　阙里各省督抚呈递贡折者甚多殊属无谓朕銮辂所经如本省大吏呈进方物尚非过分即各盐政闗差织造间进防縀等项以备赏赉亦尚有因乃各省督抚竟相率逺致皮张縀匹等物为夸多鬬靡之举朕非但不喜且觉烦凟可憎封疆大臣朕委任以地方政务惟视奉职程其殿最岂因进贡衡其短长伊等何不知善体朕意冒昩若此乎所有此次各督抚呈进之物已谕令奏事处槩行掷还仍着传防申饬嗣后遇朕巡幸务恪遵此谕毋得复有进献将此再行通谕知之
　　上诣遥参亭
　　岱庙拈香
　　上诣泰山壶天阁南天门
　　闗帝庙
　　碧霞宫拈香
　　赐山东巡抚以下及盐政等官食
　　御试山东及各省进献诗赋士子
　　特赐内阁中书者二人赏给举人者三人
　　上诣
　　文庙行释奠礼
　　赐衍圣公及孔氏族人食复
　　诣
　　孔林酹酒
　　少皥陵
　　元圣庙行礼四月
　　上登舟至分水龙王庙
　　闗帝庙
　　禹王庙拈香
　　谕曰此次巡跸所经直隶山东两省毎日俱有戏台承应甚或间以排当殊属无谓朕啓銮前再三申谕勿务繁文而地方官总不能实心仰体朕于道旁老防扶携瞻觐嘉其情殷爱戴毎顾而乐之至于沿途缀饰为巷舞衢歌之象从未尝揽辔停舆一为聴览亦何必为此无益繁费乎前次恭奉
　　皇太后巡幸江浙胪欢祝
　　厘所至或缀陈灯防音乐以奉
　　慈娱因两淮苏杭地本殷阜且俗尚如斯遂尔不加斥禁然亦初不以为观美若北方风气淳朴岂可效其所为又从而踵事増华乎况今年巡涖山东原因临清地方前嵗经逆匪王伦滋扰闾阎不免凋敝故欲亲临阅视以慰厪怀适当平定两金川告功
　　阙里登堂展礼借申五年疎濶之忱又因道经泰山祗奉
　　安舆诣
　　岱庙瓣香展敬以迓
　　鸿禧此则朕自抒尊养之诚有司等固不当援引南巡祝嘏之例也朕省方问俗惟以民生休戚为念而农田晴雨尤轸于衷即如三月朔日天津途次优渥春膏夹岸麦陇青防深为欣悦乃自入山东境至今为之望霖已经弥月虽有廉纎微润而甘澍未得霈霑麦禾渐觉减色朕心实切焦劳即行馆供陈亦为之居不安席岂复能适意乎督抚等当以朕此心为心方不负朕委任至意朕简畀封疆大臣惟视其留心民事者加之恩眷从未尝因其能办差善承奉稍为嘉奬此尤中外臣民所共见共闻者督抚等可不知所趋向乎朕行事期为天下后世法方今纲纪肃清朕巡省周咨并不以游观为事诰谕谆谆督抚等尚且不能深喻朕意我子孙若能恪守朕训庶不致为奢靡所
　　移设或稍不自持畧涉流连游览督抚因而曲意逢迎其流弊伊于何底此于国运人心所系甚钜可不共知儆惧乎又如前四次南巡大学士傅恒总理诸务极为安静迩年两次东巡大臣等管理一切虽尚属妥协而行营已不能如从前之一无所事又渐有餽遗之风扈从诸臣不可益加戒勉乎今日召见军机大臣并周元理杨景素详悉诫谕并将此通谕知之
　　驾至天津
</div>
    <div class="pagination">
<a href="皇朝文献通考_page365.html">上一页</a><span>...</span><a href="皇朝文献通考_page361.html">361</a><a href="皇朝文献通考_page362.html">362</a><a href="皇朝文献通考_page363.html">363</a><a href="皇朝文献通考_page364.html">364</a><a href="皇朝文献通考_page365.html">365</a><span class="current-page">366</span><a href="皇朝文献通考_page367.html">367</a><a href="皇朝文献通考_page368.html">368</a><a href="皇朝文献通考_page369.html">369</a><a href="皇朝文献通考_page370.html">370</a><a href="皇朝文献通考_page371.html">371</a><span>...</span><a href="皇朝文献通考_page367.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
