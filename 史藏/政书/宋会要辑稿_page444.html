<!DOCTYPE html>
<html>
 <head>
  <meta charset="utf-8"/>
  <title>
   宋会要辑稿 - 第 444 页/共 1125 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   宋会要辑稿 - 第 444 页/共 1125 页
  </h1>
  <div class="content">
   十二月三十日，诏令茶马司将岁额川陕纲马，差人管押至汉阳军，置驿歇泊。仍令三衙及江上诸军差人前去，就汉阳军取押；令茶马司不得依前和顾人夫牵送。约度马到汉阳军数目，预期申取朝廷指挥，下逐处差人依资次前去，庶免拥并，在彼等候，虚费批请。其赏罚，以地里远近别行参照，比折轻重拟立。茶马司收买武骑毅 
     
士、神劲左右两军二十六纲并额外措置买马，系本司差牵送外，所有文州岁额马三十六纲，合赴荆南，止令茶马就便交纳。其江州一十纲，依今降指挥，就汉阳军马监歇泊，江州诸军差人取押。行下江州都统制遵守施行。 
二年二月七日，枢密院言：「四川宣抚使吴璘同郭升申，差使臣赵千等，管押御前马一纲五十匹到行在，看验得并无疮疥瘦瘠，送兵部施行。本部契勘：兴州即非团发纲马去处。昨降指挥内，亦无赏罚许依茶马司进马见行条法明文。缘茶马司起发御前马到行在交纳，每纲系五十匹，差使臣二员，将校、医兽各一名，牵马军兵五十人。今来本纲比之茶马司，除差使臣一员、人员医兽各一名、牵马军兵五十人外，计少差使臣一员，却多差节级、先牌旗头、押请料库子、曹司、火头一十人。」诏郭升买到马，其纲内多差过人，并依茶马司进马赏罚体例施行。干道元年八月八日，御前中军统制、权知兴州吴挺收买到御前阔壮马一纲五十匹，差使臣范 等押到行在。三年六月十四日，四川宣抚司差使臣杨全等管押到进马一纲五十匹，除沿路倒毙外，见在马四十八匹到行在，看验得并无疮疥瘦瘠病马。诏依郭升进马赏罚例指挥施行。今后并准此。 
五月五日，主管殿前司公事王琪言：「绍兴三十年二月二十七日指挥，差统领官一员躬诣宕昌、峰贴硖监视买发纲 
     
马，依旧差拨官兵，起兴元府茶马司团纲，交割归司，往往稍及臕分，少有损弊之数。绍兴三十一年指挥，止令本司差医兽一名，茶马差厢兵、顾夫等送至行在。马沿路倒毙过多，不堪医疗，利害灼然。今来若仍前差委厢兵衮同人夫牵送，又限至汉阳军，不无却将瘦病之马交付本司官兵，委是枉费官钱。所有本司合得隆兴二年分马七十一纲，欲乞权依绍兴三十年二月二十七日指挥，本司差统领官一员前去监视买发，继续差拨人兵就茶马司团纲处交割，管押归司。所贵纲马到司，易于养饲，便得为用。」诏隆兴二年分马，令殿前司权取一年，余令枢密院别行措置。 
七月九日，臣僚言：「四川茶马司每岁(置)[买]马一万匹，截二千应副吴璘外，有八千摊拨三司及江上诸军。向缘多毙，朝廷下茶马司于宕昌寨、峰贴硖、黎、文、叙州置场处，委属官说诱番羌，于价外增支犒锦彩、酒食之类，每疋不下用茶七驮、准绢七十匹，并部押一行官兵资赏口券马一匹，约铜钱三百贯文，而多毙如故，合行措置。一、州县批请元降指挥，系截用轻总制司钱和买支遣，本州岛县违法折支，不惟人马阙食，又虑欺隐和买价钱，或至扰民。欲下逐路监司，就驿置库，预办草料、钱米，常令有余。纲到实时批请，免有折支之弊。一、差厢、禁军牵马长行，日支米二胜、铜钱六十文，委是赡给不足，难以责办。今欲逐人日支铜钱 
     
一百五十文，川界折支钱引三分，米依旧二胜半。其余人员医兽，添作一百七十文，川界折钱引三分四厘、米二胜半。回程到川约四千八百里，空行每八十里为程，欲破六十券。虽有指定州军支给，例多阻节。今后欲于左藏库及鄂州总领所各支三十券。乞下逐处，不拘窠名，于应干官钱内实时支给。一、茶马司买马到官，并沿路日破料七胜，草十分。到及三月破料八胜，半年方料十胜。今欲乞沿路依旧支破十分草料。一、金、房州一带，皆崎险山谷，路皆曲折。值潢潦雨雪，必须人马失所。窃见自金州至均州梅溪驿二百八十里，皆浅山土路，更无险峻。缘兵火后不曾修葺，乞札下金、均两州，重行开广，改此驿路，比旧路裁损三驿，又道路坦夷，利便非小。乞下本路安抚司及都统制司同相视新旧两路，令制置司参详利害，一面施行。其添减程驿批请，令转运司应办。」有旨，第一项令户部申严行下，应纲马经由处，如有违戾，令提点纲马驿程官申本路转运司并提举司，具官吏申取朝廷指挥。(等)[第]二项行下应经由处，长行日支铜钱一百文，余依旧。第三项行下诸军，并纲马经由路分转运司，关报所属州县，如遇纲引，须管依数批支，不得稍有阙误。第四项，令赵樽、王宣看详所陈事并改移驿程，于边(房)[防]有无利害，具经久利便，申取朝廷指挥施行。 
二十七日，宰执进呈谏官论州郡送马转资人多，所至指挥使充 
     
满，只合依条支钱。上曰：「恐此徒益不肯在路照管纲马。今边境未宁，特有所不得已尔。」 
九月十二日，诏添差使臣州军，令逐州每月转差差五名在界首，每名管马一纲宿驿，批支草料。自入界，转交次界，要处处照管，不致损毙。以湖北、京西制置使韩仲通言：「马纲经由州县，无人照管，添差使臣端坐无事。」故有是命。 
      
干道元年二月十日此条前原有标目「马政八杂录中」，今删。，枢密都承旨张说言：「广西邕州横山寨马每匹价直大约用银四五十两，而全纲善达者十无二三。开具利害如后：一、永州界排山驿四望空迥，人烟在数里之外，草木深茂，虎狼出没，最为危险。寻常马纲经由，不敢就驿存住，却于道次客店人家寄歇。今乞下永州将此驿踏逐依傍人烟去处盖造。一、潭州湘潭县管下有青石、梅下等四驿，旧来草料、钱粮差人就驿给散。近年却(今)[令]押马将校停住行程，迂路八十余里到县请领。所有草料，往往不能般运，遂致马皆饥饿。乞严降约束，依旧将草料钱粮就驿给散。一、丰城起程分路到曲湖驿，约四十余里，沿江有檐岸十余里，路极窄隘，不住颓塌。马纲经由，常致颠落江中。乞行下常切开修隘窄之处，仍置栏干防护。一、广西发马旧例，每纲破官兵五十人牵控，后减去元数，只破将校五人、医兽一名，经过州郡，贴差兵级十一人传送，逐州交替。至饶州，止肯差五六人，池州直至镇江府，虽一名亦不应副。乞行下逐州，须管依数贴差十一人。一、沿路驿舍颓塌倾损，上漏下湿，堆积粪壤，马入辄病。一马感疾，众马传染。乞行下逐处州县官常切点检，修葺洒扫。」并从之。 
十一日，诏令茶马司，日后将及格尺、堪披带、口齿轻嫩、阔壮马，交付取马使臣，管押前来。如稍有违戾，当议重行 
      
降黜。以枢密院奏：「访闻茶马将无臕分病马衮同支拨元数希赏，是致沿路损毙。」故有是命。 
十四日，四川茶马陈弥作言：「契勘纲马多毙，缘迫于期程，沿路不得停泊，兼刍秣失时。欲于汉上踏逐水草便处置监，少令休(自)[息]。择瘦病者暂留喂饲，肥壮者先次起发。乞委本路漕臣措置施行。兼马纲经由处，全仰修整驿亭，预办草粮。访问沿路驿亭多是倒塌，及减 草料，或折支价钱，人马皆受其弊。今欲乞专委知县措置马驿，委巡尉监支草料，依程赶发出界。如界内全无倒死，与依巡尉纲运无沉溺法推赏。或倒死及分，亦乞严行责罚。应经由地分，如有官吏应办弛慢，许本司奏劾。」并从之。 
二月二日，权马军司职事李舜举言：「今年分纲马，合当本司取押。检照得绍兴三十一年指挥，系茶马司差人牵拽前来，人夫不切用心，是致倒毙。所有今年合得纲马，乞令本司自行差拨惯熟能养马官兵前去兴元府取押，贵得不坏官马。」从之。 
十一日，主管殿前司公事王琪言：「本司差人前去兴元府茶马司，取押隆兴二年分马七十一纲。续承指挥，每纲止差使臣一员，余差军兵牵取。缘军兵往往系新招之人，不谙马性，欲乞每纲差使臣一员充管押外，余差关马 用前去取押。所有添破钱米，止依军兵例添破，出给券历，庶得取押好马归司。」诏依，马步军司准此。 
四月四日，步军司言：「本司契勘殿前司所乞，差拨关马 用取马。缘本司所 
      
管关马 用数少，委实敷差不足，又逐纲合要兽医一名。其关马 用内少有谙晓马政之人，窃恐(关)[阙]人调护。今除差使臣一员充管押外，余于关马 用及惯熟能养喂马军兵内通融差拨。所有合用医兽，亦乞于本司应管军 用内选差。」从之。 
十八日，四川宣抚使判兴州吴璘言：「得旨，令时暂赴行在奏事，可令将带马二千匹起发前来。除已下诸军辍那，便行起发去讫。」诏可下茶马司，依数拨还。 
五月二十七日，鄂州驻札御前(谙)[诸]军都统制赵樽言：「本司合得纲马，茶马司有隆兴二年一全年未曾发到。兼令茶马司收买四尺二寸以上堪披带、齿嫩骒马，计纲差人押付本军，后来止承发到一纲。望下茶马司，疾早收买骒马。若四尺一寸，恐难披带。望(今)[令]将四尺四寸以上壮嫩骒马交付本司所差官兵。」从之。 
六月二十六日，枢密院言：「勘会吴璘见行起发战马二千匹赴行在，及应有非泛所起纲马，沿路经过州县不为预期桩(辨)[办]草料，深属不便。」诏令逐路转运司除桩(辨)[办]岁额纲马草料外，其非泛起纲马，亦仰逐司预于经过驿顿桩(辨)[办]应副。如违，重寘典宪。仍下(违)[建]康府、江、池、鄂州，委自都统制置驿提领。如遇纲马到日，令应副草料，歇泊三日津遣。 
七月七日，枢密院言：「得旨，(王)[三]衙私马令承旨司权住火印。江上诸军，火印私马，乞依三衙已降指挥施行。」从之。 
十三日，兵部言：「沿边屯驻军马 
      
吴拱差使臣郭(下)[卞]管押进马四匹到行在，送部照应见行格法施行。本部契勘：吴拱于绍兴二十四年、二十五年各进马四匹，系差节级一名、牵马军兵四名。今来差郭(下)[卞]管押进马，计多差四人。欲将节级一名、牵马军兵四名推转施行，并行下四川都统制，今后遇有进马四疋，并依此人数差拨。」从之。 
八月二日，兵部言：「勘会进马匹数推恩。今将无体例进马数参酌有体例数目，逐一拟定下项：有体例：四匹，五人各转一官资。六匹，八人各转一官资。八〔匹〕，一十一人各转一官资。一十二匹，一十七人各转一官资。一十四匹，二十人各转一官资。二十匹，三十四人各转一官资。二十五匹，四十人各转一官资。三十匹，四十二人各转一官资。五十匹，七十一人各转一官资。无体例：五匹，
六人各转一官资。七匹，九人各转一官资。九匹，一十二人各转一官资。十匹，一十二人各转一官资。十一匹，一十八人各转一官资。十三匹，二十人各转一官资。十六匹，二十八人各转一官资。十七匹，二十九人各转一官资。十八匹，三十人各转一官资。十九匹，三十一人各转一官资。二十一匹，三十五人各转一官资。二十二匹，三十六人各转一官资。二十三匹，三十七人各转一官资。二十四匹，三十八人各转一官资。二十六匹，三十九人各转一官资。二十七匹，四十人各转一官资。二十八匹，四十一人各转一官资。二十九匹，四十二人各转一官资。三十一匹，四十三人各转一官资。三十二匹，四十四人各转一官资。三十三匹，四十五人各转一官资。三十四匹，四十六人各转一官资。三十五匹，四十七人各转一官资。三十六匹，四十八人各转一官资。三十七匹，四十九人各转一官资。三十八匹，五十人各转一官资。三十九匹，五十一人各转一官资。四十匹，五十二人各转一官资。四十一匹，五十三人 
      
各转一官资。四十二匹，五十四人各转一官资。四十三匹，五十五人各转一官资。四十四匹，五十六人各转一官资。四十五匹，五十七人各转一官资。四十六匹，五十八人各转一官资。四十七匹，五十九人各转一官资。四十八匹，六十人各转一官资。四十九匹，六十一人各转一官资。」从之。 
十日，(认)[诏]吴璘起发诸路进马二(十)千匹到行在，将诸纲合转官资之人，并特与免纳绫纸钱，仰所属限十日出给所授告命宣帖等，并赴枢院承旨司送纳，当官给散发回。
二年正月二日，诏诸军养马倒毙，自合依着令，带甲射弓应法，与免科校。其干道元年四月内所降指挥，更不施行。已经降官展年，并与改正。先是，干道元年四月九日指挥，枢密院言：「勘会川广所起纲马，管押使臣、人兵全到及倒毙，已有定立赏罚指挥外，交付三衙及江上诸军之后，其部辖将佐等(从)[纵]容合(千)[干]人减 草料，全不用心养喂，往往瘦瘠，(到)[致]令倒毙数多，理合措置。兵部今参附马纲赏罚，随宜措置，拟立到诸军逐将部辖将佐合干人等赏罚：全不倒毙，转一官资；减一年磨勘。军兵、将校、白身人，每一年磨勘，折钱一十贯文。倒毙及一分至不及二分，减三年磨勘。军兵、劾用将校、白身人每一年磨勘，折钱一十贯文；倒毙及二分至不及三分，展二年磨勘，将校、军兵、白身人各从杖六十科断。倒毙及三分，降一官资。每增及一分，更展一年八个月磨勘。分数准此递展。内无磨勘人，后理磨勘日展年，将校、军兵、白身人各从杖八十科断。乞下殿前、马、步三司及江上诸军，责委主帅自今年为始，将见存及日后收到马数置籍抄转，以十分为率，候至岁终，将见存并倒毙马的实匹数及部辖逐将将佐等合干人职位、姓名、供申朝廷，赏罚施行。诸军所养马数，其马主名下若有倒毙，即合别行摊拨养喂，难以候至岁终迭较赏罚。如遇倒毙，马主即便科断，有名目人，供申所属展年。若养喂实及一年，别无损毙，从本军量支犒赏施行。」故有是命。 
四月十一日，利州路转运判官范南仲等言：「契勘茶马司所起川、秦纲马，从来于四川州军差拨官兵押发。所有隆兴二年分马，殿前司 
      
自差八十七官兵前来取押。抵今年八月，节次差发到七十纲官兵，止取发过马三十九纲外，余三十一纲官兵，只在兴元府守候纲马，坐费券食。又更接续差到取押干道元年分纲马一十七纲，官兵若等候资次，须是半年以上，委见虚费钱粮。所有纲马既于水路津发，自不须更差人前来取押。乞下殿前、马、步军司住行差拨，只依旧例，自茶马司差人押发。」诏并依，如后次纲马不堪，将茶马司差到押发人重作施行。 
六月十四日，诏四川军兵(目)[自]今十将以上，毋差押马。十将以上非武艺合格，毋得转资。以秘书省正字黄(钓)[钧]言：「窃见四川州郡军员之数最冗，军员之选最滥。盖押马转资之弊，有以致之也。押马转资，其弊有二：一曰坏军政，二曰耗国用。昔者祖宗立禁军之额，课其武艺而为排连转补之法，使之歆慕踊跃，日夜磨砺，而后有得。今也不然。驱马二驷，平达在所，则转一资，大率不过五六往返，则为都头、为指挥使。一岁马纲凡三百有奇，所差不啻千兵，迁补军员，其数不少。蜀郡之兵，多者四五千人，少者一二千人，而军员之数，大郡踰千人，小郡亦不下七八百人，可谓最冗最滥矣。击刺、射御之事则不能，坐作进止之节则不知，以道路之小劳，一旦偃然于一军之上，顾使负材力、习武艺者，俛首而下之。此军政之所以坏也。自押官等而上之，至于指挥使，资级愈高，则衣粮愈增。以衣食数兵之资，而后能给其一人。一郡而军员千人者，计其资用，虽养数千兵可也。视祖宗之旧，增者十倍。此州郡所以困于供亿而国用所从而耗也。绍兴二十三年以后，四川茶马制置司及普州守臣各有陈请，乞将押马转资为之止法，诸州军员为之定额。及省部看详之际，不知其为四川之害，止降指挥轮流差拨，不许折运。沿此，转员日多，省计日侵，其弊滋甚。方陛下修明百度，训治六师，而使游手无能之人侥冒赏级，坏军政而耗国用。望严立禁令。」故有是诏。 
三年二月二日，诏今后茶马司起发西马到行在，不以年分，轮拨付三衙。内殿前二纲，马、步军司各一纲，周而复 
      
始。仍自今年三月一日为额。以马军司李舜举、步军司陈敏言，乞将发到西马以四纲为率，分拨三司。故有是命。 
十月四月日，四川宣抚使虞允文言：「契勘宕昌所买西北之马，产于沙场平川之地，一旦使行金、房州路，固已损坏；草料不(辨)[办]，遂致饥饿，倒毙甚多。又自房州以去行在，马驿地理稍远，每程有八九十里者。尽一日之力，不能得至。既抵驿舍，马已困乏，刍秣不齐，来日又是催赶前去。若有蹄脚病患，州郡不肯寄留，直至倒死而后已。盖州县马纲、草料批请、程驿多是委之县令、簿尉，守臣殊不干预，事力至轻，例皆不办。伏望专委知州。所有逐驿程，每驿大约作五十里以下。所有病马，即权(守)[寄]留，如法医治。每岁若能医治及五十匹，知州即与减二年磨勘；不及五十匹，分数给赏。」从之。 
四年正月十五日，四川总领查钥言：「前宣抚吴璘起发进马，系于诸军入队马内摘拣，发赴行在，即不系买马起发。其牵马(宫)[官]、兵该赏一半折资钱，合于契税钱内支给。」从之。 
十九日，诏：「四川宣抚司所起进马五百匹，令御前诸军都统制员琦，第一至第四纲马二百匹，差有心力官兵管押赴行在。沿路如法养喂，仍赍元发纲解毛色、马图前来，不得换易。」 
二十三日，提举四川买马监牧公事张松言：「本司所买马，系在西和、阶、文、黎州、南平军置场收买，出自远蕃。纔买到场，便行起发。径由道路，多是山坡险峻，自早至暮，喂饲失时。虽依元降指挥于房州、鄂州、襄阳 
      
府、江州、宣州各有住程歇泊，缘为十程以上，方得歇泊。今相度，更于房州竹山县、光化军卧佛驿、郢州长寿县驿、汉阳军汉川驿、兴国军驿、江州石溪驿、池州贵池县、湖州安吉驿八处，各住程驿歇泊一日。所有草料钱粮，望行下所属宽剩桩(辨)[办]应副，检日批支。」从之。 
二十九日，枢密院言白札子：「马驿新路，自(今)[金]州用般装运，水路至净口约五百余里，净口至梅溪一百八十里之间凡有大小溪水近二百处，恐虚费措置，终不可行。旧路自金州至梅溪一十二驿，若于竹山县至宝峰，并高水田至长安，各添置一驿，使促其程，将房州山路修凿巇险，便为坦涂，则为力不劳。」同日，又白札子：「近来纲马疲瘦倒毙，缘宕昌中卖之初，却令元卖之人看养，候五十匹足数，然后排作短纲。押短纲使臣往往多是付身不圆之人，茶司别无请给，挨排守等，只候押纲，止得交子三十余道。押至兴元，全纲无损，方桩收钱四十余道。间有一匹病患，则被克罚。交割之后，或有病者，预知必罚，沿路于所请草料偷减入己。又缘西蕃之马，素不食料，骤尔喂料，皆成蹄注之疾。莫若于本处添置兵级，每遇买到马，如法养喂。调停草料，须自一升渐加至数升，候见肠胃惯熟，方可尽给全料。」诏令虞允文行下张松，同共从长措置，务要革去旧弊。 
同日，诏令逐路提举纲马驿程官并逐州知、通，专委清强官，前去点检逐处驿舍、 
      
桥道、草料等，如有驿舍鴥远去处，即仰添置，或有疏漏损坏，即行修整；及常切预前桩(辨)[办]草料(狂)[在]驿，不得依前灭裂。如有违戾去处，仰提举官按劾闻奏，朝廷不测差官前去点检。如提举官纵容不举，重作施行。以白札子言：「自襄阳(王)[至]、临安，驿舍疏漏，槽具不全。池州、宣、江间尤甚，或无监官驿子，村路间草料全无籴处。池州城下虽有马驿，止许吴璘进马占下，纲马不许占泊。桥道亦多狭小，纲马拥并，多坠落溪涧。」故有是诏。 
二月十四日，臣僚言：「自蜀抵吴，道里修阻，马之得全者十无四五。且如州县之濒于江湖者，马至，给一日券，阻风五六日者以一日之备为五六日之用。欲望今后纲马所经州县，专委通判、知县置历，所过开说交割逐考，批其印纸，以殿最升降之。傥无(遣关)[遗阙]，旌以一二年之赏；其败事者展磨勘。」从之。 
三月十四日，枢密院言：「茶马司每年起发御马一纲，系差使臣二员、将校医兽各一名，牵马军兵五十人，每人各牵马一疋，内(佳)[加]备马五匹，附纲牵拽。如军兵名下马一匹到，转一资；马一匹不到，降一资。今来纲马内有牵马二匹并牵马一匹到军兵，及二匹内一匹倒毙之人，欲乞将马二匹到军兵更各(兴)[与]转一资，二匹内一匹不到军兵，更不推恩。若日后有二匹全不到，与降一资。」从之。 
十七日，四川宣抚使虞允文言：「张松为提举买马官，首以京西、 
      
上京旧驿路檄之，使修治道路。将半，会有以虏境相近为言，松等议改置水程五驿，即画图具奏外，欲且乞从新路发马一年。或未便利，却改从上京旧路，浮言自息。」从之。 
二十二日，虞允文言：「都大主管茶马张松昨来乞将每年起发行在马纲，依御马例，每纲贴马五疋，作五十五匹起纲。得旨依。契勘茶马司逐年所买宕昌西马，常是拖欠。今来遽然每岁添贴三百五十五匹起发，窃虑买发不前。望且令依旧额马数排发。」从之。 
先是，三年十二月六日，张松言：「本司每年起发行在三衙马纲，押马纲官少有被赏，多是降罚。今来相度，每马五十匹为一纲，依御马例贴马五匹。所有赏罚分数，并令依旧格法，更不增减。内贴纲马，不在比较之数。庶被赏之人稍多。」诏依，仍不得亏损岁额合起纲马。故有是诏。 
四月六日，枢密院言：「汉阳军置收发马监。检会绍兴三十一年正月十四日指挥，今后三衙取押到纲马，看验讫，候降出，令都承旨用火印，拨付逐司。其见管马，亦依此用印。江上诸军委总领所，江州、池州、荆南委守臣。自近及远，欲以下项字为文：殿前马军甲，马军司乙，步军司丙，江上驻札御前诸军、镇江府丁，建康府戊，池州己，江州庚，鄂州辛，荆南壬。」诏令茶马司将所起三衙并江上诸军纲马，先于左胯上各随逐司并驻札诸军字号，用火印讫，仍选差有心力人及能养马军兵，管押赴收发马监交割。其荆南、鄂州所得马，更不入监，径押赴逐军交割。如茶马司依前灭裂，所差官兵不当，却致倒毙，重作施行。 
七月，诏令茶马司将三衙西马内殿前司二纲、马步军司各一纲，轮拨起发，周而复始。其江上诸军纲马，并照应岁额合发纲数施行。 
二十八日，两浙路转运副使沈度、转运 
      
判官刘敏士言：「得旨，条具马驿经入利便。今条画下项：一、临安府、湖州管下马驿修葺并得圆备。欲乞专委通判，每季亲诣管下马驿相视，仍令县尉每月前去照管有无损坏。一、临安府钱塘县余杭门外马驿，屋宇大小二十四间，若遇纲马并至，则无处安着，本驿周回并无地步可以添盖。今欲令临安府于左侧别行修盖马驿一所。一、临安府余杭县跨水马驿至湖州安吉县马驿，计七十里，难以一程赶趁。今欲于中路安吉县界添置马驿一所，添差官一员看管。一、管下马驿每遇纲马到来，合支草料，其押马官附带私马，却于正马草料内减克均养。乞令诸处发马官司，今后遇进纳纲马，严立罪赏，约束押马官兵将附带私马，自行计备草料，不得于官马草料内减克。一、沿路桥梁、道路低窊去处，如遇雨水，即皆渰没。乞令所属县分专委巡尉修治填迭，取令高阔牢壮，应副通行。一、马驿合将拣净稻子、大麦及齐头整草支给。访闻日来逐驿多是折支见钱，设或支给，又用陈湿糠 乱草和夹。乞令所属县令，不得仍前违戾。一、所管马驿，要得人兵打并照管官物。欲乞令逐县每驿各差人兵五人，日支给食钱五十文省，于系官钱内支，每季一替。」并从之。 
五月十八日，兵部言：「今看详，乞将殿前、马、步军司自临安府至汉阳军取马，依昨来兴元府发马至荆南立定赏罚。欲牵马军兵，自三衙 
      
于汉阳军取马至行在，如牵马二匹到，无疮疥、瘦瘠病马，并与减半推赏；愿折资者，支钱一十五贯。内一匹疮疥、瘦瘠病，支钱七贯五百文。不愿折资者，若两次押马该赏，许作转一资收使。」从之。昨来兴元府马至荆南，立定赏罚，全纲至，倒毙不及二分，谓九匹以下，使臣减三年磨勘，将校、医兽、执色合干人，各转一资；倒毙寄留及二分至不及三分，谓十匹至一十四匹，使臣展二年磨勘，将校、医兽、执色合干人更不推恩；倒毙寄留及三分，谓一十五匹，使臣、将校、医兽、执色合干人各降一官资。每增及一分，使臣更展一年磨勘，余分数准此递展。其将校、医兽、执色合干人更别无加罚。牵马军兵二匹到，转一资；一匹到，更不推恩。二匹到，并疮疥，更不推恩；二匹到，内一匹疮疥，减半推赏，支钱一十五贯文；二匹全不到，降一资。已上赏罚外，若纲内看验得有疮疥、瘦瘠病马，合依寄留倒毙马数除豁。若降资军兵内无资可降人，从杖八十科断。 
七月十二日，鄂州驻札御前诸军都统制赵樽言：「诸军战马，旧管万余匹，累经战阵，见管数少。望除本司合得岁额纲马外，别行支拨纲马，应副披带教阅。」诏令赵樽将干道四年分合拨付三衙马内截拨十纲。其三衙所阙马数，听候御前逐旋支降。 
十二月十七日，枢密院言：「茶马司起发三衙西马赴行在，每纲依御马例贴马五匹，共五十五匹为一纲。今来止依旧每五十匹为一纲，赵樽截拨西马十纲，止以五十匹为一纲。如赵樽已行截拨，却令据截过纲数报茶马司，将多收过马数贴以后起发纲马，揍作十纲。」从之。 
五年二月一日，兵部言：「广西经略司使臣守阙进义副尉张横押马五十匹，全纲倒毙。缘从来即无全纲倒毙降罚体例。今来若依格法纽计，不过降一资，展 
      
四年半磨勘止。乞别作施行，以为后来之戒。」诏张横追毁所授三资文书，令本军行遣讫，降充 用使唤。 
五月十四日，张松言：「本司将每岁所起纲马，并赴汉阳军新置马监交纳，令诸军差官兵就监牵取归军。照对川秦之马，乍入中国，皆非本性所宜，例生诸病，因致传染。若纲马到监积压数多，一马纔病，旬月之间，即成群皆病矣。欲乞下三衙、江上诸军，每岁预差将官一员，于当年八月内，将带本军取马一百人，在马监安泊。每发一纲，申本军接续差人，候马纲到监，歇泊十日，先行起发。内有病患，即留本监喂养，免其传染，亦不致众纲拥并。」诏依，仍令茶马司，遇有排发纲马，约度到监月日，预先关报三衙及江上诸军，指期接续，差人前去取押，不得留滞积压。 
八月十五日，诏三衙并江上诸军：广西经略司取押纲马军兵，今后并不许差十将以上人。以枢密院言：「已降指挥，四川军兵十将以上，不许差押马。其余去处，合一体施行。」故有是诏。 
六年三月二十五日，广西经略安抚司言：「本司每岁起发行在及镇江、建康、池州军前马纲，官校各系转一官资，使臣更减磨勘二年。内鄂州命官全纲，止减磨勘四年，将校只得半资公据外，襄阳府依鄂州已降指挥体例施行，致所差使臣及将校多不愿就。乞将押鄂州、襄阳府全纲到军押马使臣、医校与转一官资。若有倒毙，并依旧例施行。」从之。 
闰五月九日，枢密院言：「干道五年分步军 
      
司诸军牧放战马，数内中军统领官苗茂、亲随将第一将副将王明、左军统领官孟俊、第三将张国珍下，各倒毙马分数最多，理宜惩戒。」诏苗茂、马俊各特降一官，王明、张国珍各特降两官。 
十二日，江南东路转运副使张松言：「乞行下茶马司及逐路转运司，约度全年合用草料，以时计置足备，以马驿侧近堆桩。令茶马司于行程口券外，别给足备历一道，付押马官收执。如到，逐驿支给草料数足，方令驿司批下。如有欠(关)[阙]，更不得批，候七日终，朝廷差官取足备历比较，将逐路阙误最多去处，责罚施行。」从之。 
六月十八日，主管侍卫步军司公事王友直言：「本司节次取押到纲马，并承御前降到马数合得草料，其粮料院动经月余，方始放行。欲望日后取押到纲马，赴承旨司火印讫，依呈刺拍试过人体例，日下放行合得草料。」从之。 
七年九月二十六日，殿司乞依此已得指挥施行。从之。 
二十一日，王友直又言：「每岁差拨官兵前去汉阳军马监取押纲马，内有合该转半资、愿请折资钱之人，往往留滞，动经三两月，方始支请。窃详倒毙马数，所属便行责罚；其无瘦毙，亦合画时支赏。欲望日后赴承旨司审验火印讫，并令日下支请给散，庶几有以激劝。」从之。 
二十七日，诏：「三衙及都统制司于诸军马军逐将内，各创置医马院一所，将病轻者作一处，病重作一处，逐将差将官一员，并逐将管 
      
事人各一名，及医兽马主在彼，专一提点，灌啖医治。每半年一次比较痊可及倒毙数目，申枢密院，重行赏罚。」其后九年六月十二日，枢密院言：「殿前、马、步军司诸军各置医马院，遇有病马，不以轻重，尽拘一处医治，病势相传，例有倒毙。乞止令马主在家养喂，委将官一员巡视提点，勒医兽用药嚾啖，令主帅比较赏罚。」从之。 
九月二十三日，兵部言：「广西经略司所起纲马，每一名牵拽六匹，常纲每一方牵拽十匹。缘人力不胜，致病瘦倒毙数多。得旨，今广南西路经略安抚司今后起发纲马进马，每人牵拽二匹，常纲每人牵拽四匹，其赏罚令兵部参照见行格法比拟施行。本部今将格法体例指挥并地理参照比拟，立定到因依：一、契勘茶马司自来于成都府起发御马，至行在六千一百一十九里，牵马军兵每人牵马一匹。今来广西经略司自静江府起发进马，至行在二千八百七十七里，比之成都府至行在地里，虽止及一半，每人却牵马二匹。一、契勘茶马司自来于兴元府起发常纲西马，至行在四千八百八十九里，牵马军兵每人牵马二匹。今来广西经略司自静江府起发常纲马，至行在二千八百七十七里，至建康府三千五百八十六里，至镇江府三千七百六十里，至池州三千里，四处地里，比之兴元府至行在地里，各及一半以上。至襄阳府二千三百六十二里，至鄂州一千八百八十二里，其两处地里，各不及一半，每人却掌马四匹。今后广西经略司起发进马赴行在，每人牵拽二 
      
匹，全到无疮疥、瘦瘠病，转一资；若内有一匹疮疥、瘦瘠病，减半推赏，支钱一十五贯；二匹并疮疥、瘦瘠病并寄毙马一匹，并更不推恩。其纲内通管将校、医兽全纲至，寄毙不及一分，各转一资；寄毙及一分不及二分，通管将校、医兽更不推恩；寄毙及二分，通管将校、医兽各降一资；若 
      
更(不)[有]倒死分数，别无加罚。一、今后广西经略司起发常纲马赴行在并镇江、建康府、池州都统司，每人牵拽四疋，全无疮疥、瘦瘠病马，转一资；若内有一疋疮疥、瘦瘠病，减半推赏，支钱一十五贯文；二匹至四匹疮疥、瘦瘠病并寄毙马一匹，并更不推恩。其纲内通管将校、医兽全纲到，并寄毙不及二分，转一资；寄毙及一分至不及二分，通管将校、医兽更不推恩；寄毙及二分，通管将校、医兽降一资；若更有倒毙分数，别无加罚。一、今后广西经略司起发常纲马赴鄂州、襄阳府都统司，每人牵拽四匹。五十匹全纲到，医兽、牵马四匹全别无疮疥、瘦瘠病，转一资。若内有一匹疮疥、瘦瘠病，牵马人减半推赏，支钱一十五贯文；倒毙寄留不及一分，医兽牵马四匹全到无疮疥、瘦瘠、病，各支钱一十贯，若有一匹疮疥、瘦瘠、病，减半推赏，支钱五贯文；牵马将校名下马四匹全到，内二匹至四匹疮疥、瘦瘠、病，并寄毙马一匹，更不推恩；寄毙马二匹至四匹，止降一资；倒毙寄留及一分，医兽更不推赏；倒毙寄留及二分，医兽降一资；若更有倒死分数，别无加罚。一、本部契勘广西经略司自来差使臣管押出格马赴行在投进，每纲系三十匹，虽有赏罚体例指挥，从来未有立定格法。今参照体例指挥，比拟下项；一、全纲三十匹到，使臣、通管将校、医兽各转一官资，内使臣更减一年半磨勘。一、倒毙寄留不及一分，谓一匹至二匹，使臣、通管将校、医兽各转一资。一、倒毙寄留及一分至不及二分，谓三匹至五匹，使臣展二年磨勘，通管将校、医兽各更不推恩。一、倒毙寄留及二分，谓六匹，使臣、通管将校、医兽各降一官资。每增及一分，使臣更展半年磨勘。余分数准此迎展，其通管将校、医兽别无加罚。一、契勘广西经略司起发纲马赴前项去处交纳，若看验得内有疮疥、瘦瘠病马，其使臣、通管将校、医兽，合依寄留倒毙马数除豁。一、契勘广西经略司起发常纲马赴行在并江上诸军，每人牵拽四匹，每纲差一十二人，止牵拽马共四十八匹外，有零马二匹未有该载。今欲乞令广西经略司每纲更差将校一名牵拽，即与减半推赏，支钱一十五贯文。如内有一匹疮疥、瘦瘠病，更与减半支钱七贯五百文。若二匹并疮疥、瘦瘠病并寄毙马一匹，更不推赏；二匹全寄毙，降一资。」枞之。此上《国朝会要》。 
干道六年十月九日，四川宣抚使王炎言：「得旨，令于阶、成、西和、凤州选择水草丰美去处置监西和：原无，据下文补。。窃闻四州之地，山林陵谷，几居其半，欲求宽闲之地可以 
      
牧马三五百匹，不可得也。且以二千匹计之，养马人须千人以上，取之军中，必妨教阅。即今阶、成、西和、凤州见管忠勇军、弓箭手三千余人，内忠勇马军免家业钱有至三百八十贯者，步军免家业钱有至二百八十贯者，弓箭手官给田土，内马军两顷五十亩，步军两顷，从来各家多有鞍马出战，无异正兵。近年茶马司不许私下买马，今阙马之家十有七八。欲令茶马司收买骒马二千匹，马翁二百匹，给拨与忠勇军、弓箭手阙马人及步军情愿养马人着脚，养喂牧放，仍与理放有马家业钱及田亩税课。有孳生骝驹，实时申报官司系籍。候及二年，委官相视，分作三等：上等支钱引一百道，中等八十道，下等六十道，付养马之家。其马经官火印，籍充官马，解赴茶马司团并起纲，或支付诸军。若已为官中生两骝驹者，即后来所生驹子，不以骝骒，许以一匹与所养人，亦许经官中卖与诸军。先据茶马司买到襄、郢置监骒马五百余匹，取拨排纲外，见在一百三十二匹，乞将就充给拨之数。」从之。 
二十日，主管殿前司公事王琪言：「先降指挥，每遇都大茶马司差官押到纲马，据实到监匹数，申殿前司，差拨合用取马人兵。窃详自汉阳马监至行在，往复七十余日，缘路途遥远，若马监候见得马数报本司，差拨合用人兵，旋行出给券历前来，须是两月余日。是致在监积压马数，不下千余匹。乞不候马 
      
监报到马数，预先接续差拨全纲官兵，依例出给券历前去。窃见本司逐年合得纲马，比之马、步司及江上诸军纲马数多，所是医兽却与诸司一般，止差二人。欲乞贴差二人，通作四人，前去马监医治。」从之。 
十一月十七日，利州路转运司言：「四川宣抚司押马使臣供，沿路马驿内，有巨陵、米铺、栗溪、师子隈等处，或有草无科，或有草料而无人粮。得旨，令本司具析违慢因依。照得并系金州洵阳管下新开水路程驿守臣翟秉、知县程缜。」诏翟插、程缜各特降一官资。其后八年六月十九日，四川宣抚使司言：「本司看详昨来差使臣俞逿等管押进马一纲，内虽有两匹倒毙，缘系因卒患水结黑汗，灌救不下。其余马数，并各臕分肥壮。其逐人已该转官恩赏，即见得非因草料不足。窃虑俞逿等沿路以需索不如私意，妄有陈言。欲望翟秉、程缜降官指挥改正施行。」从之。
  </div>
  <div class="pagination">
   <a href="宋会要辑稿_page443.html">
    上一页
   </a>
   <span>
    ...
   </span>
   <a href="宋会要辑稿_page439.html">
    439
   </a>
   <a href="宋会要辑稿_page440.html">
    440
   </a>
   <a href="宋会要辑稿_page441.html">
    441
   </a>
   <a href="宋会要辑稿_page442.html">
    442
   </a>
   <a href="宋会要辑稿_page443.html">
    443
   </a>
   <span class="current-page">
    444
   </span>
   <a href="宋会要辑稿_page445.html">
    445
   </a>
   <a href="宋会要辑稿_page446.html">
    446
   </a>
   <a href="宋会要辑稿_page447.html">
    447
   </a>
   <a href="宋会要辑稿_page448.html">
    448
   </a>
   <a href="宋会要辑稿_page449.html">
    449
   </a>
   <span>
    ...
   </span>
   <a href="宋会要辑稿_page445.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
