<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 563 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 563 页/共 1125 页</h1>
    <div class="content">十一月八日，臣僚言：「左藏东 
      
库每遇支散诸军、百司等春冬衣赐，始缘经常数目不敷，户部遂约所阙数，委官置场收买，以备支遣。然场中所买，多是库中请出之绢，复卖于官，不知经几出纳矣。又况牙侩投卖，往往下色。乞下户部，将每年合支散大军衣赐，及诸司合干兵级等人所(诸)[请]多者，随宜以分数分折支官会，每匹依逐年立定中等时价为率。不特可以革置场买绢之弊，得绢而欲卖，亦以为便么。」户部指定，欲从所乞下所属，将诸军诸司等处合支绢帛，候取见逐处所请数目，随宜措置。自来年春衣为始。合支色额折支施行，更不置场收买。所是宗室等生日支赐，并非泛赏赐绢帛，亦乞候今降指挥下日，依此随宜折支施行。」从之。参酌下项名色，欲行折支，开具：一、年例杂支绢约一万二千八百余匹，欲全行折支；宗室生日六千余匹，圣节生辰御宴乐人支赐五千二百余匹，三年一次大礼合支赏给数内三万一千九百余匹，百官约一万五千余匹，欲于内一半折支本色；诸司局所等约一万六千九百余匹，欲全行折支。一、不测例外非泛进呈玉牒、会要、圣政、册宝并官员赙赠等应干杂支约一万八千余匹，欲全行折支。若许从今来所申，照市价以会子折施行。如约度库管有实阙之数，仍旧置场收买。 
嘉泰四年五月十六日，户部言：「左藏库旧来建置围墙二重，防备甚严。比年多有邻近居民、官户侵占墙外空地， 
      
间有檐屋相连。朝廷近来讲求火政，若不预行申奏，( )[忽]有旁近疏虞，利害非轻。乞委官相视有合去拆之所，下临安府措置，应自己楼屋，或赁人屋宇，或平屋，其间有尽行去拆，或除一半，或量行去拆，并与斟酌间枯所直，照应诸处去拆民间屋宇体例，欲乞于本部经常钱内就行支给。」从之。 
八月五日，户部言：「左帑宝货豹帛之聚，监临之官责任至重，非得公廉清敏之人为之，安能检柅吏奸，关防蠹病 近年以来，所差之官多以大小使臣及选人为之，或是诸色杂流，其源不清，乌得无弊 乞今后东、西库监官五员内：东库二员，以一员差文臣，一员差武臣；西库三员，以二员差文臣，一员差武臣，立为定阙，各自承替。文臣选改官曾经作县人，武臣选材武曹实历亲民人，仍须公廉详练，庶可倚仗。并以三年为任，候任满无过犯，与内外升擢差遣。」诏见任人且令终满，已差下人，依省罢法。内应选人，仰陈乞改替。其武官，仍差大使臣。 
嘉定五年九月按：「嘉定五年九月」条应放在下文「嘉定三年十月」条之下。，中书门下省言：「中书令节文：『诸左藏库监官，武臣差亲民资序，仍不差年六十以上赃私罪人。』照得左藏库职事，即与武臣材武事不相干。」诏除去「材」、「武」二字，余依已降指挥。 
开禧二年七月三十日，臣僚言：「选人监左藏及封桩库，既本职各有专立赏格，不许攀援监、专二年为界格法，须管依条三年满替无遗阙，方许陈乞任满转官酬赏。」从之。 
嘉定三年十月 
      
二十三日，诏：「(令)[今]后左藏东、西库官，并候见阙堂除。曾作县有政绩人，仍依旧法，并以二年为任。见任武臣，令候二年解罢，已差下人依省罢法。」 
六年三月六日，监行在左藏西库汪纲言：「左藏东、西库有专法一册，系绍兴二年敕令所画旨颁降，今已八十余年。纲到任之初，根索数目，吏辈方始将出，纸已破损，漏失两叶，其间法意周密，关防详尽。今上下玩习，十已不能遵守二三，是致弊端日深。照得本库法册既损失不全，其在京库务通用条令亦不曾该载，自绍兴以后，岂无申明起请 今乞行下敕令所，将上项条法重行颁降，付库缮写收掌，庶使官吏上下得以恪意遵守。又照东、西库自绍兴癸酉创置火禁，并同皇城法，文书簿历，宜若全备。纲尝欲谷考数年出入之数，根索踰月，互相推托，片文只字，尽藏吏人之家。吏辈更易文书，随以迁徙，么而散失，不可复寻。在法，漏泄库务所管钱数者，徒三年，配二千里。今则散漫民间，何止泄漏!正缘库无枯阁专管之官，么则奸生。今咤两库修造之际，乞于库之中门踏逐隙地，各创造枯阁库三间，西库专委都门官、东库专委中门官掌治，日下监勒根索五年内应收支文书簿历，置簿拘收入库。仍于岁终吏人交替之际，应干文历不许一件漏落。如界满，吏人簿历不足者，不得递补出役。簿籍从省部印押发下，次第接续。庶几帑藏干照稍稍整齐。」从之。 
七 
      
年正月四日，臣僚言：「左藏库监官旧系四选通差，不功选择。望轻责重，两门官犹时能举发擿之职。近来两库监官既尽用作县有政绩人，又有就任除擢者；两门官率是部注选人，由是 歹有蹑望。窃谓朝廷既遴监官之选，亦岂不当稍重门官之任 况上项两阙本是堂除，后来方发下吏部。而近者朝廷创置枯阁库，令两门官分董其事，则其职守亦寖不轻。欲望朝廷将左藏库都中门官，除见任人及差下人许令到任终满外，自后并依旧取作堂除窠(关)[阙]，见(关)[阙]方除，专以待选人已经任关升人。」从之。 
四月二十六日，臣僚言：「窃见左藏东库拘押官两员，西库拘押官四员，系吏部差到短使小使臣充应，向来三月一替，昨咤郊霈，一月一替，专以拘押供送宫禁物色为职，每日各支食钱二百文省；如有料历，遇春冬衣并时服，并该支请。一岁所费，亦自不赀。照得拘押之职最为重事，访闻向来库吏与行铺敢于通同换易者，正缘拘押官(条)[倏]去倏来，不相谙悉，库吏又不受其钤制，由是公然为弊，皆莫之知。今来两库官既已更革，所有拘押官六员委是冗猥，兼逐月申部更易，倍费文移。今乞将拘押短使尽行住罢，却于东、西库专置拘押官各一员，发下吏部右选作小使臣，初任阙以两年为任，俸料衣赐并随官资，仍每月各量与添支供给。到罢，从太府寺批书印纸。其职自拘押供送之外，如巡逻内外，打 
      
迭沟渠，看视雨漏，盖覆墙围，皆系掌管。遇坼，则轮一名在中门外直宿，机察两门启闭。其纲运入纳，并不得干预。」吏、户部相度：「今来创置上件员阙，职事繁冗，责任亦重，即与旧来专一拘押供送事务繁简不同，理宜参酌比拟，立定请给酬赏。欲依丰储仓面官请给支破，其房赁钱一项免支。遇考并任满，于太府寺批书。如任内无旷阙事件，仍照面官例，即从本库提辖官保明申部，关报所属量减磨勘一年。」从之。 
十六年正月四日，臣僚言：「天子之禁帑，兼受天下之贡输么。色额繁伙，货币山积，监董之任不与究心，吏肆其奸，何所不至 夫绢帛之库于东者，监官之员有二；银会之库于西者，监官之员有三，所谓提辖者，总其条式而振举焉。每于受纳绢帛，库官自合监临；银会交收，亦须亲为谷阅。臣顷丞外府，屡往监交，提辖未尝一来，监官则多已出局，将纳之绢壅集廊庑，但见管行人吏执其去受之权。计会已行，虽麤怯而不问；贿遗弗至，纵堪好而不留。或有已印退还，更复混同在库，仍须致赂，却与复存。银子交秤，固非难见，且犹卤莽，不务精详。遂致库胥与纲吏通同色两，视得钱为高下。至于给用之际，但依元数，锱铢轻重，莫之能辩。窃虑积么相仍，转萌欺蠹。诸弊若此，而上下恬不为怪，良以人情玩弛，殆非一朝。任于前者，幸以逭其愆，继于后者，得以逊其责，可不详虑而谨饬之乎 乞申 
      
戒左藏库，自今将纳银、绢，各以库分常切监临；所交会子，实时点对抄簿，随与区处。毋得纵之吏手，滋长奸欺，务以职业自勤，不许先时出局。其于国计庶有补焉。」从之。 
六月一日，臣僚言：「窃见左帑一职，凡邦之豹赋入出咸隶焉，至不轻么。卫以重门，分以东、西，各立监临，统以提辖，上下相维相制，有条不紊。近岁监东、西库官专以处色，最是谨重厥职么。其后库官为门官，为选人，未免俯视。其待辖官，亦不过同体，迁擢之等级迟速，辖官又多反不及之，宜其有轻心。自(足)[是]都门之辨验秤等庚艮之等色斤两、看视丝帛之堪否，一切皆归于库官之独运，玩慢日甚，无复有聚议商订之举矣。辖官之弱者，奉惟谨，强者或出一语，则库官以衔之矣。至有有出身之人，而与辖官论职事，公然肆言，云若言路首当惩之。迩来统纪紊乱，奸弊日多，凡声迹彰闻者固不少，而隐蔽不扬者又不知其几矣。佥谓库官之权，不容太重；门官之任，不容不谨；辖官之分，不容不尊。绍兴旧典，以太府寺丞簿兼提辖，似可举行，或专以有出身人、有声望者充选，如东、西库官止用曾经为邑无出身人，仍限以二年为任，候解罢后无过失者，才予迁擢。盖库藏之官数易之，为患最大，而激劝之权，尤足以使人尽职。欲望圣慈深察邦计之司存，岂容玩法慢令。乞明谕大臣斟酌而行之，诚非小补。」诏从之。
【宋会要】
      
太宗太平兴国二年六月按：此条应放在《左藏库》门第一条。，诏曰：「权衡之许，厥有常制，出纳之吭，谓之有司，傥求羡余，必恣掊克，苟视成而不戒，岂为天下守豹之道焉 应左藏库及诸军务所纳诸州上供金、银、丝、绵，系斤两物色，自前多为库务欺压秤盘，妄称要收羡剩进纳，致使部押之人虚抱欠折，破产偿纳。自今并须平定秤样斤两，与纳人同封样后，即得秤盘。仍自今凡有给纳，并须两平，不得更收羡剩。违者，许人陈告，主吏洎秤子、节级、库子，并当处斩；监官，重寘之法。告者，给赏钱二百千。」先是，诸州吏护送官物至京，藏吏率捶钩为奸，吏负官物，至于破产不能偿。太宗知其事，下诏禁之。 
八年十一月，诏：「今后诸路钱、帛、丝、绵纲运，令左藏库验认本州岛封记全，若有欠折，即随处官吏、库司摊填。如元无封及损动封记，并令管押军将陪填。」有司言：「州郡所纳丝、绵、紬秤两物色，许百两纳耗二两。朝廷虽严指挥不许多纳，秤入之际，随分须留耗折，蹙令就整，皆有羡余。皆是装纲交秤之时，本库不与了当耗折，收充羡剩，欲求劳绩，故(在)[再]令管押者陪填。望自今凡秤两之物，不得先收羡余。仍酌量均于束内明书斤两，据物收数。如有封记完全，欠少分两者，并将赴三司与判，使已下秤盘定数；若无封记而欠者，即(勤)[勒]管押人填纳。」从之。 
淳化元年七月，诏左藏库金银器皿悉毁之。侍臣 
      
有言：「其间雕镂珍奇者，欲留以备进御。」帝曰：「将焉用之 汝以工巧为贵，朕以慈俭为宝。」监库左正言直史餐谢泌贺曰：「圣意如是，天下幸甚。」 
三年九月，诏左藏库每受纳匹帛绢，监官当面点数，不得将赤文不成匹及不堪物纳下。 
四年二月，诏：「左藏内库专副库、秤、拣、搯等盗百钱已下，杖八十；已上，杖一百；一千已上，徒一年半，剌面配忠靖指挥；五千已上，流三千里，刺面配京窑务；赃满三十千，依监主自盗法处死。告捉者，第给赏钱。秤司透漏，减盗者罪二等。」 
十二月，诏左藏逐库监官，自今凭由须逐时申破，如积涉经年，以违制坐之。 
至道元年五月，诏：「左藏支俸钱衣赐勘旁，如旁数小于帖数，即据旁支；大于帖数，即子细根勘。」 
七月，帝问宰臣：「左、右藏库自何年月各自给纳 」对曰：「先是，朝廷置左藏库，金、银、钱、帛动计万数，以此库豹币新陈相压，虽以时给遣，终未漏底，所以前后界分职掌之人，帐籍具存，无由了当，计司亦难按比，遂令别置右藏以代受纳，左藏专掌出给。其后所司给遣之时，便于一处，有只就左藏支散。咤此两库各自给纳。」帝曰：「臣僚于公不用心如此。」遂督左藏出纳文帐速磨勘了当。其妄行奏改之罪，释而不问。 
十月，诏左藏库：「每月供帐，自今以钱金银、匹帛匹：原作「坐」，按下文熙宁元年七月王珪言：「左藏库自来匹帛与金银钱等分库。」据改。、杂色丝绵为三帐，犀玉、腰带、鞍辔、杂物别具帐。所差使臣，须二年满日，与专、副一时差替。监官候交割漏底，月帐到省，则给解由。 
      
归班已替者，更给添支一季。」 
二年十二月，诏左藏库支造衣服、匹帛，并用天长尺径量给付。 
三年十一月，诏：「诸州纲运纳裹角细绢，如磨擦损估亏官钱五千已上，奏裁；已下，与免理纳。川峡远路，不以好弱，悉据数纳。」 
真宗咸平四年二月，诏青、潍、登、淄、莱五月绢并直纳内藏。如左藏须物帛支遣，那换远年者充。 
五年十一月，左藏库郭守素言：「淮南升、润州紬绢价高，望不给冬服，留充郊祀赏给军士，可获数倍之利。」上曰：「朝廷方覃大庆，岂复规小利么 」罢之。 
景德二年八月，诏左藏库：「般出外绢如无印者，即讫给付。」 
十一月，诏左藏匹帛有渍污、狭幅不堪支给者，岁终申三司差官类估，具数以闻。 
大中祥符五年正月，三司言：「左藏三库自来各置官吏，今欲并为一，共置监官二人。」从之。后以官少事烦，遂改如今制。 
十一月，诏(请)[诸]州纳左藏金银器物者，令本库监门使臣勒行人验分厘受之。 
六年正月天头原批：「景德无六年，疑误。」按：据上下文，此条当为「大中祥符六年」。，诏：「内库务监、专诸色人食直节料，并差出诸色人盘缠，及斋醮道场所用钱绢，或传宣取索入内及支赐诸色人恩泽，并准宣支赐。差出官员、使臣、军员钱银衣物及蕃部马价例物，今后并各于左藏、新衣、茶库等处支给。」 
十二月，诏左藏库：「应三粮料院每日批勘文旁，须次日实封送左藏库，本库立便上簿，监官封记，到日，候请人到库，将请受历与正勾省帖勘同，于省帖及历内批书日分，拆开文旁， 
      
对历支付。所支文旁、正勾省帖粘连合帖，入当月或次月帐内除破。又所支官物，依旧例降正勾支帖下粮料院并合支库务，候支绝入帐。除破之时，将旁契勘元支省帖同，即入帐开破。如省帖内文旁未到，及已支检旁未见，委监官置历，抄上职位、姓名、所支物色名件，明言『甚年月日，省帖内有检寻未见文旁，候月帐入省，令省司追索文历点检，同前都手分于历上勘同，着字随帐入勾磨勘』，亦上下批凿书字，仰磨勘司责领交付专、副收掌，候得替，造成一帐。有攒那下无省帖者，文旁即将历照证旁上年月、钱数、官位、指挥同，即依例于一帐内开破。又监官、专、副年满日交割，仰将旧界得替末帐前月帐尾见在官物，勒行人看验据帐内桩讫名目交割，不得信纵乱有看验，致与元帐不同。如行人辄取意看验，不依元帐，令旧界监、专申解赴省，乞行勘断；如实亏官，与元帐不同，即令新界声说交割，别入库屋收管。又监官食直钱，朝臣、诸司使二十千；京官殿直已上，并十五千。又逐月收到蹙分钱，上历拘管，每旬具数申省，至月终入帐收附，其历随帐勾磨。又专、副如二年满替无遗阙，并各转一资。」 
七年九月，诏左藏库每出染彩帛，须分明雕匹帛州土字号，印霞头上，候染成，看验交纳。 
仁宗天圣八年五月，提举司言：「左藏库受纳金、银、丝、绵纲运，收到出剩，并不实时入帐，却称么例，直至末帐 
      
内收附比折。今勘会，自去年六月一日立界，至今年三月支外，见在收出剩金七十两、银一千一百三十五两，又于今年三月起置纳纲出剩历，只五十日内收出剩金二十五两、银一千五百四十两，显不依条约，陷失官物。欲下本库监官，每纲运到库，若有出剩，须分明上历拘管，逐月入帐，编排官物，各着库分排垛。其置到文历，请下三司逐月印缝给付，不得将剩数(界)[公]然比折少欠。仍出暝于监官厅张挂，常令遵守。」从之。 
庆历三年八月，三司言：「左藏库支用见钱浩大，不稞详条约用绢充折，本库又自得旨取索合用，内多有『见钱』二字，及有特令取见钱者。」诏：「今后敕葬支使依例用见钱外，凡御前取索，并依临时所降指挥。余支赐钱，并依旧条。一、应文武臣僚使臣差出外支盘缠，皇族迎嫁系亲下定诸般例物，并勾当行人钱，看经道场斋料等价钱，僧道等身死孝赠等钱，宣葬、敕葬并诸般支赐钱，皇亲房卧折诸物色价钱，并系亲折银马价钱，官员使臣身亡孝赠、御前支赐，并内中不显出名目取索制造诸般生活了当恩泽钱，以上并用绢折。如特旨令取见钱，即依临时指挥。赐皇亲并诸般支赐、恩泽，皇亲往西京汝州南祔葬，并系支见钱。」 
英宗治平元年七月四日，三司使蔡襄言：「今欲乞将左藏库、榷货务见管钱、帛、金、银等，比附明堂支数封桩，准备将来南郊支赐。并将见在宽剩数目 
      
拨充，即不阙本库支遣。」从之。 
神宗熙宁元年七月十三日，提举在京诸司库务王珪等言：「左藏库自来匹帛与金银钱等分库，各有专、副、人员等，唯是监官四员通管，日轮一员在金银钱、帛库支纳。既更去不定，则容公人等乘间生弊。乞将南、北两库添差文资一员，各令监管内南库文资一、使臣二；北库文资、使臣各一。其新添官，仍乞下三司、提举司轮举。其请给酬奖，并依本库旧例施行，自今年十月立界。所(费)[贵]逐库各得监官专一管勾，息绝欺弊。监门即仍通管。」诏减一小使臣，添文资、朝臣，余并从之。 
二年九月二十七日，诏三司指挥诸路，金、银数并纳左藏库，令左藏库逐年支金三百两、银五十万两赴内藏库，永为年额。 
三年十二月，制置司言右赞大夫吕嘉问擘画左藏库利害。诏送三司官与嘉问同议，具分定库目、关防人吏、拘辖官物、整齐文簿等事，即并从之。 
五年二月十七日，内藏库言：「勘会饶、池、江、建等州递年额铸钱一百五万贯，并额外增剩钱，么来并系内藏库送纳，每年支拨逐年退钱六十万贯，并三年一次支南郊钱一百万贯赴三司支用，显见往覆。欲乞下三司，今后年额铸钱一百五万贯，支拨一十一万六千六百六十六贯六百六十七文，并饶、池、江、建州钱监铸到额外剩钱，并赴本库送纳外，余钱并令左藏库受纳余：原作「饶」，据《长编》卷二三○改。，更不令本库逐年退钱六十万贯，并每次南郊拨 
      
赏钱一百万贯与三司。仍乞减放兵士、库、搯子、节级共二十人归左藏库放：原作「于」，据《长编》卷二三○改。。每日只轮差库、搯子三人赴库祗应，如遇诸处支纳钱，实据合使人数，逐旋于左藏库计会勾唤。」从之。 
【宋会要】
高宗建炎二年二月三十日，中书侍郎、兼专一提领措置户部豹用张悫言：「左藏库监官比其它库务轻重不同，依条不许差出。今检察得左藏东库朝奉大夫李藻、监西库朝散郎许端夫近各侥求差遣出外，除许端夫近临替暂还本任，又以界满不候交割官物、帐历已离本任外，有李藻见在陕西路经制使钱盖下充干办官，又别差权左藏库官一员，增费请给。望将李藻罢左藏东库及干办官差遣，仍申严钱谷仓库监官不许差出及所属不合放离任条法，以革积弊。所有许端夫差出左藏库月日，乞依条除豁，不理为任月日酬赏。」从之。 
四年五月二十三日，诏左藏东库置监官一员。以事务稀简，裁减一员么。 
十二月十七日，诏左藏西库岁供内藏库钱、金、银，并依建炎四年例，止逐旋供纳银五万两，权免「权」上疑脱一「余」字。。 
绍兴元年五月五日，诏左藏东库上、下界许置专知官(名)[各]一名，副知各一名，押司官共二名，手分共一十二名，书手共三(各)[名]，库、级共二十名，兵士共二十五名；左藏西库上、下界专知官各一名，副知各二名，押司官共 
      
二名，手分共一十二名，书手共三名，库、级共二十五名级：原作「给」，据上文改。，兵士共二十五名；左藏东、西库门手分共二名，库子共二名，并从户部敦减么。 
十二月十七日，诏左藏东库依元额差文臣一员，同共干办。户部言：「左藏东库元额监官，文、武官各一员，昨裁减一员，见有武臣一员。」故有是命。 
二年五月二十日，诏：「左藏东、西库遇纲运到库，如敢留难阻节，不即交纳、出给钞附，许管押人径赴尚书省越诉。」从仓部员外郎成大亨请么。 
十二月二十三日，诏东、西库手分、书手各添一名。从监官张耆请么。 
三年五月九日，诏左藏库：「今后将每日收到应干钱物，以十分为率桩出一分，专充大礼赏给支用。」 
七月十九日，诏：「左藏库给散诸军衣赐，令三衙管军、神武右中后军统制官、忠锐诸将官躬亲在库弹压，无令搀先拥闹。如有犯人，并从军法。仍令尚书省给降黄暝晓谕。」 
十一月十日，诏：「应折支绢，江南作五贯文，两浙作六贯五百文。如遇无渍污绢，即将好绢递增一贯文给。」今以户部状：「勘会支赐钱不言见钱，依法以绢折支。《宣和左藏库格》：『浙绢渍污，每匹五贯一百文；江南渍污，每匹三贯九百一十文。』窃缘近岁诸路纲运地里不远，即无大段渍污，又街市价例高贵，理当权行增价。」故有是诏。 
四年正月二十三日，诏邵武军每岁用上供钱收买上色朱红二十两，限至四月终，差人管押赴行在左藏库。 
四月 
      
三十日，诏东库添置手分、书手各一名，库子三名。从监官任几先请么。 
六年十月十四日，诏文思院铸造「行在所左藏东、西印」各一面，候铸到日，将见使旧印牒送行宫本库，候将来并库日申缴。今来行在所印，赴礼部置柜封锁，遇从车驾巡幸，关请行使。 
七年二月十五日，诏左藏东库武臣、监官带「同」字结衔。先是，旧额左藏库官文臣一员监，武臣一员同监。建炎四年间，裁减东库监官一员，咤而除出「同」字。绍兴元年间复置，内武臣差敕不曾改正，所有左藏西库武臣监官一员却带「同」字，至是本库有请，从之。 
十二年四月二十三日，诏：「今后恩赏支赐绢帛，除依绍兴二年九月七日指挥，禁中宫人、公主、命妇、军功捕盗军前遣来之人、两府除转厅及中丞除授，收茶盐钱及数支赐，许支本色外，其余窠名，并每匹折钱三贯文。如特降指挥令支本色者，每匹增钱一贯文。」从户部请么。 
二十三年六月十八日，诏：「应仓库交卸纲运折欠，并实时具各色数目申解。所属见得有侵盗贸易之弊，即送大理寺推治。其过误损失，并押下元起纲处，依法施行。」先是，(正)[止]送排岸司监系，故有是命。 
二十七年五月十七日，诏户部于辖下丞、簿内选通晓豹计人一员，兼充左藏库提辖检察官。任满无遗阙，依左藏库监官例理赏，仍每月添支茶汤钱十贯文。从本部请么。 
二十九年十二月七日，诏：「左藏库今后 
      
将应支钱物，逐一照验凭由、旁帖、文给，依限缴申。所属审实，不得别立寄廊单子。如违，官吏并依《收支官物不即书历及别置私历法》科罪。」 
三十年十二月六日，诏左藏库：「每纲运若有出剩，须分明上历拘管，逐月入帐，不得将剩数比折少欠。仍给暝监官厅遵守。」先是，委(大)[太]府寺官点检秤盘，收到出剩。故有是命。 
同日，诏：「左藏库今后差京朝官、诸司使、副，其见任人，令终满。今任已差下选人、小使臣，依省罢法。」 
三十二年四月十八日，诏：「今后应盗官物，其本库监门官吏，并依见行条法坐罪，不许擅用赶趁体例。」先是，左藏库有盗绢一匹至都门而获，其中监门官却作赶趁不坐，故有是命。 
孝宗绍兴三十二年未改元。七月十八日，诏：「将御前桩管激赏库并拨归左藏库。自今后诸路发纳到纲运，准此。」以左正言袁孚奏：「今之内藏，即当之封桩当：疑当作「旧」。，外又有桩管御前激赏库，亦封桩之类。臣窃闻异时天下贡赋多归户部，近来分入内藏库与桩管御前激赏库，致户部有不足之患。乞会二库一岁所入，酌取中制为岁额，岁额之外，悉归户部，使户部不致阙乏，则州县不至煎熬。」故有是命。 
二十一日，中书省言：「勘会御前桩管激赏库，元系检正都司检详(管)[官]提点，今来拨归左藏库。」诏令提点官编排见数，仰左藏库逐旋交跚跚：疑当作「接」。，以「左藏库」为名专一桩管，应副军期临时取旨，不得擅有支遣。 
九月二十九日，诏：「桩管御 
      
前激赏库已改作『行在左藏南库』，所有官吏罪赏、请给、人从，并差破巡防、杂役等应干约束事件，并依左藏库见行条法指挥。 
隆兴元年七月二十一日，诏李显忠侵欺过殿前司、池州、建康府及收复宿州逐处官中金银钱物，依已降指挥拘收入官。其私家赀产，并与免拘籍。其抄札到前招抚使司及都督行府支犒许军用不尽银五千一百二十一两四钱、绢六千五百匹，(今)[令]平江府并起赴左藏南库送纳，另项桩管，听候朝廷指挥。 
干道二年九月十四日，户部言：「契勘左藏东、西库逐年合赐锦袄子，官除亲王、宰执支全匹外，其余官并于整上各量裂合得数目支给。外有零丈赤积压在库，岁么色暗，令杂卖场出卖，不免低价，暗失国用。今年欲乞并支全匹，(人)[入]历帮勘。其余零丈赤，依文臣时服条例计价纳钱，牒临安府市令司差行人估价，关报粮审院，于逐官料钱历内除 施行。其余应支花罗、锦绮、鹿胎段子，并无见在，欲以别色充代折支。内合支本色而无见在者，乞依市价折支见钱。」从之。 
十八日，户部言：「左藏南库旧系桩管御前激赏库，昨于绍兴三十二年内改作『左藏南库』，依元降指挥，官吏罪赏、请给等依左藏东、西库见行条法。乞将见役人并已出职补授人，比附东、西库立界，并界满降一等补授名目送部勘当。南库比东、西库事务稍简，所乞颇优。今乞将南库人吏今后递迁至副 
</div>
    <div class="pagination">
<a href="宋会要辑稿_page562.html">上一页</a><span>...</span><a href="宋会要辑稿_page558.html">558</a><a href="宋会要辑稿_page559.html">559</a><a href="宋会要辑稿_page560.html">560</a><a href="宋会要辑稿_page561.html">561</a><a href="宋会要辑稿_page562.html">562</a><span class="current-page">563</span><a href="宋会要辑稿_page564.html">564</a><a href="宋会要辑稿_page565.html">565</a><a href="宋会要辑稿_page566.html">566</a><a href="宋会要辑稿_page567.html">567</a><a href="宋会要辑稿_page568.html">568</a><span>...</span><a href="宋会要辑稿_page564.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
