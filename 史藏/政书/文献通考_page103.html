<!DOCTYPE html>
<html>
<head>
    <meta charset="UTF-8">
    <title>文献通考 - 第 103 页/共 334 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>文献通考 - 第 103 页/共 334 页</h1>
    <div class="content">    平巾帻者，乘马之服也。金饰，玉簪导，冠支以玉，紫褶，白，玉具装，珠宝钿带，有靴。
    白合者，临丧之服也。白纱单衣、乌皮履。
    皇太子之服六：
    衮冕者，从祀、谒庙、加元服、纳妃之服也。白珠九旒，红丝组为缨，犀簪导，青纩充耳。黑衣裳，凡九章：龙、山、华虫、火、宗彝在衣；藻、粉米、黼、黻在裳。白纱中单、黼领，青衤票、、裾。革带金钩<角>，大带，瑜玉双。朱组双大绶，朱质，赤、白、缥、绀为纯，长一丈八尺，广九寸，三百二十首。黻随裳色，有火、山二章。白袜，赤舄。朱履，加金涂银钅口饰。鹿卢玉具剑如天子。
    远游冠者，谒庙、还宫、元日朔日入朝、释奠之服也。以具服，远游冠三梁，加金博山，附蝉九首，施朱翠，黑介帻，缨翠，犀簪导，绛纱袍，红裳，白纱中单，黑领、镖、、裾，白裙、襦，白假带，方心曲领，绛纱蔽膝，白袜，赤舄。朔日入朝，通服裤褶。
    公服者，五日常朝、元日冬至受朝之服也。远游冠、绛纱单衣、白裙、襦，革带、金钩<角>假带，瑜玉双、方心、纷，金缕ひ囊，纷长六尺四寸，广二寸四分，色如大绶。
    乌纱帽者，视事及燕见宾客之服也。白裙、襦、乌皮履。
    弁服者，朔望视事之服也。鹿皮为之，犀簪导，组缨九綦，绛纱衣，素裳，革带，ひ囊，小绶，双。自具服以下，皆白袜，乌皮履。
    平巾帻者，乘马之服也。金饰，犀簪导，紫褶，白，起梁珠宝钿带，靴，进德冠者，亦乘马之服也。九綦，加金饰，有褶，常服则有白裙、襦。
    群臣之服二十有一：
    衮冕者，一品之服也。九旒，青綦为珠，贯三采玉，以组为缨，色如其绶，青纩充耳，宝饰角簪导，青衣裳，九章：龙、山、华虫、火、宗彝在衣，藻、粉米、黼、黻在裳，皆绛为绣遍衣。白纱中单，黼领，青衤票、、裾，朱袜，赤舄。革带钩<角>，大带，黻随裳色。金宝玉饰剑镖首，山元玉。绿纟戾绶，绿质、绿、紫、黄、赤为纯，长一丈八尺，广九寸，二百四十首。郊祀太尉摄事亦服之。
    冕者，二品之服也。八旒，青衣裳，七章：华虫、火、宗彝在衣；藻、粉米、黼、黻在裳，银装剑、水苍玉，紫绶素质，紫、黄、赤为纯，长一丈六尺，广八寸，一百八十首。革带之後有金镂ひ囊，金饰剑，水苍玉，朱袜，赤舄，
    毳冕者，三品之服也。七旒，宝饰角簪导，五章：宗彝、藻、粉米在衣；黼、黻在裳。二章：山，火。紫绶如二品，金银镂ひ囊，金饰剑，水苍玉佩，朱袜，赤舄。
    冕者，四品之服也。六旒，三章：粉米在衣；黼、黻在裳，中单，青领。，山一章。银缕ひ囊。自三品以下皆青绶，青质，青、白、红为纯，长一丈四尺，广七寸，一百四十首，金饰剑，水苍玉佩，朱袜，赤舄。
    元冕者，五品之服也。以罗为之，五旒，衣，无章，裳刺黻一章。角簪导，青衣裳，其服用纟由。大带及裨，外黑内黄，黑绶绀质，青绀为纯，长一丈二尺，广六寸，一百二十首。象笏，上圆下方，六品以竹木，上挫下方。金饰剑，水苍玉佩，朱袜，赤舄。三品以下私祭皆服之。
    平冕者，郊庙武舞郎之服也。黑衣绛裳，革带，乌皮履。
    爵弁者，六品以下九品以上从祭之服也。以纟由为之，无旒，黑缨，角簪导，青衣裳，白纱中单，青领、衤票、、裾，革带钩<角>，大带及裨内外皆缁，爵，白袜，赤履。五品以上私祭皆服之。
    武弁者，武官朝参、殿庭武舞郎、堂下鼓人、鼓吹按工之服也。有平巾帻，武舞绯丝布大α，白练衤盖裆、蛇起梁带，豹文大口，乌皮靴。鼓人朱衤衣，革带，乌皮履。鼓吹按工加白练衤盖裆。
    弁服者，文官九品公事之服也。以鹿皮为之，通用乌纱，牙簪导。缨：一品九綦，二品八綦，三品七綦，四品六綦，五品五綦，犀簪导，背朱衣素裳、革带，ひ囊、小绶，双佩、白袜，乌皮履。六品以下去綦及ひ囊、绶、佩。六品、七品绿衣、八品、九品青衣。
    进贤冠者，文武朝参、三老五更之服也。黑介帻、青。纷长六尺四寸，广四寸，色如其绶。三品以上三梁，五品以上两梁，九品以上及国官一梁，六品以下私祭皆服之。侍中、中书令、左右散骑常侍有黄金，附蝉，貂尾。侍左者左珥，侍右者右珥。诸州大中正一梁，绛纱公服。殿庭文武郎，黄纱袍，黑领、，白练衤盖裆，白布大口，革带，乌皮履。
    远游冠者，亲王之服也。黑介帻，三梁，青，金钩<角>大带，金宝饰剑，玉镖首，朱绶，朱质，赤、黄、缥、绀为纯，长一丈八尺，广九寸，二百四十首。黄金，附蝉，诸王则否。
    法冠者，御史大夫、中丞、御史之服也。一名解チ冠。
    高山冠者，内侍省内谒者、亲王司阁、谒者之服也。
    委貌冠者，郊庙文舞郎之服也。有黑丝布大，白练领、衤票，绛布大口，革带，乌皮履。
    非冠者，亭长、门仆之服也。
    平巾帻者，武官、卫官公事之服也。金饰，五品以上兼用玉，大口，乌皮靴，白练裙、襦、起梁带。陪大仗，有衤两裆、蛇。朝集从事、州县佐史、岳渎视史、外州品子、庶民任掌事者服之，有绯褶、大口、紫附衤。文武官骑马服之，则去衤两裆、蛇。褶之制：五品以上，细绫及罗为之，六品以下，小绫为之，三品以上紫，五品以上绯，七品以上绿，九品以上碧。衤两裆之制：一当胸，一当背，短袖覆膊。蛇之制：以锦为表，长八尺，中实以绵，象蛇形。起梁带之制：三品以上，玉梁宝钿，五品以上，金梁宝钿，六品以下，金饰隐起而已。
    黑介帻者，国官视品、府佐谒府、国子太学四门生俊士参见之服也。簪导，白纱单衣，青襟、衤票、领，革带，乌皮履。
    朱冠者，冠则空顶黑介帻，双童髻，去革带。书律学生、州县学生朝参，则服乌纱帽，白裙、襦，青领。朱冠者童子髻。
    介帻者，流外官、行署三品以下、登歌工人之服也。绛公服，以缦绯为之，制如绛纱单衣，方心曲领，革带钩<角>，假带，袜，乌皮履。九品以上则绛衤衣，制如绛公服而狭，袖形直如沟，不垂，绯褶大口、紫附衤，去方心曲领、假带。登歌工人，朱连裳，革带，乌皮履。殿庭加白练衤盖裆。
    平巾绿帻者，尚食局主膳典膳，局典食大官署食，太官署、供膳署供膳、奉觯之服也。青丝布褶。羊车小吏，五辫髻，紫碧腰襻，青耳ハ。漏刻生、漏童，总角髻，皆青丝布褶。
    具服者，五品以上陪祭、朝享、拜表、大事之服也，亦曰朝服。冠帻缨，簪导，绛纱单衣，白纱中单，黑领、袖，黑衤票、、裾，白裙、襦，革带金钩<角>，假带，曲领方心，绛纱蔽膝，白袜，乌皮舄，剑，纷，ひ囊、双，双绶。六品以下去剑、佩、绶，七品以上以白笔代簪，八品、九品去白笔，白纱中单，以履代舄。
    从省服者，五品以上公、事朔望朝谒、见东宫之服也，亦曰公服。冠帻缨，簪导，绛纱单衣，白裙、襦，革带钩<角>，假带，方心，袜，履，纷，ひ囊，双佩，乌皮履。六品以下去纷、ひ囊、双佩。三品以上有公爵者，嫡子之婚，假冕。五品以上子孙，九品以上子，爵弁。庶人婚，假绛公服。
    初，隋文帝听朝之服，以赭黄文绫袍，乌纱帽，折上巾，六合<韦革>，与贵臣通服。唯天子之带有十三，文官又有平头小样巾，百官常服同於庶人。
    至唐高祖，以赭黄袍、巾带为常服。腰带，者垂头於下，名曰钅宅尾，取顺下之义。一品、二品钅夸以金，六品以上以犀，九品以上以银，庶人以铁。既而天子袍衫稍用赤、黄，遂禁臣民服。亲王及三品、二王後，服大科绫罗，色用紫，饰以玉。五品以上服小科绫罗，色用朱，饰以金。六品以上服丝布、交梭、双纟川绫，色用黄。六品、七品服用绿，饰以银。八品、九品服用青，饰以石。勋官之服，随其品而加佩刀、砺、纷、。流外官、庶人、部曲、奴婢，则服纟由绢纟布，色用黄白，饰以铁、铜。
    太宗时，又命七品服龟甲双巨十花绫，色用绿。九品服丝布杂绫，色用青。其後以紫为三品之服，金玉带钅夸十三；绯为四品之服，金带钅夸十一；浅绯为五品之服，金带钅夸十；深绿为六品之服，浅绿为七品之服，皆银带钅夸九；深青为八品之服，浅青为九品之服，皆石。带钅夸八；黄为流外及庶人之服，铜铁带钅夸七。
    程氏《演繁露》曰：“韩退之诗：‘不知官高卑，玉带垂金鱼。’若从国朝言之，则极品有不得兼者，然唐制不尔也。唐制：五品以上皆金带，至三品则兼金玉带。《通鉴》：明皇开元初，敕百官所服带，三品以上听饰以玉。是退之之客，皆三品之上，亦足诧矣。宋朝玉带虽出特赐，须得阁门关子许服，方敢用以朝谒，则体益以重。然唐裴晋公得特赐，乃于阗玉也。暨病亟，具表返诸上方，其自占辞曰‘内府之珍，先朝所赐，既不合将归地下，又不敢留在人，谨以上进。’不知故事当进如随身鱼符之类邪？抑晋公自以意创此举也？宋朝亲王皆服玉带，元丰中，创造玉鱼，赐嘉、岐二王，易去金鱼不用。自此遂为亲王故事，又前世所未有者。”
    按：此紫、绯、绿、青为命服，於隋炀帝巡游之时，而其制遂定於唐，此史传所纪也。然夏侯胜谓“士若明经取青紫如拾地芥”，扬子亦言“纡青拖紫，丹朱其毂，”则汉时青紫亦贵官之服。西汉服章之制无所考见，史言郊社祭服承秦制，用衤匀元（衤匀绀色也）。东汉则百官之服皆衤匀元，不闻以青紫。如淳注虽有五时服至朝皂服皂衣。皂衣，即元服也。岂服章虽用衤匀元，而青紫乃其时贵官燕居之服，非微贱者所可服欤？
    唐初，士人以棠苎衤阑衫为上服，贵女功之始也。一命以黄，再命以黑，三命以，四命以绿，五命以紫。士服衤豆褐，庶人以白。中书令马周上议：“《礼》无服衫之文，三代之制有深衣。请加衤阑、袖、衤票、，为士人上服。开胯者名曰缺胯衫，庶人服之。”又请：“裹头者，左右各三，以象三才，重系前脚，以象二仪。”诏皆从之。太尉长孙无忌又议：“服袍者下加衤阑，绯、紫绿皆视其品，庶人以白。”
    太宗尝以幞头起於後周，便武事者也。方天下偃兵，采古制为翼善冠，自服之。又制进德冠以赐贵臣，玉綦，制如弁服，以金饰梁，花跌，三品以上加金络，五品以上附山。自是元日、冬至、朔、望视朝，服翼善冠，衣白练裙襦。常服则有褶与手巾帻，通用翼善冠。进德冠制如幞头，皇太子乘马则服进德冠，九綦，加金饰，犀簪导，亦有绔褶，燕服用紫。其後朔、望视朝，仍用弁服。
    《朱子语录》问：“幞头所起？”曰：“亦不知所起，但诸家小说中班时见一二，如王彦辅《尘史》犹略言之。某少时，尚见唐时小说极多，今皆不复存矣。唐人幞头，初止以纱为之，後以软，遂斫木作一山子在前衬，起名曰军容头，其说以为起於鱼朝恩，一时人争效之，其先，幞头四角有脚，两脚系向前，两脚系向後，後来遂横两脚，以铁线张之，然惟人主得裹此，世所画唐明皇已裹两脚者，但比今甚短，後来藩镇遂亦僭用，想得士大夫因此亦皆用之，但不知几时展得如此长。五代时犹是，惟人君得裹两脚者，然皆莫可考也。桐木山子相承用，至本朝遂易以藤织者，而以纱冒之，近时方易以漆纱。尝见南溪沙漠一士夫家，尚收得上世所藏幞头，犹是藤织坏子。唐制又有两脚上下者，亦莫可晓。”又曰：“幞头本是偃脚垂下，要束得紧。今做长脚。”问：“横渠说唐庄宗取伶官幞头带之後遂成例。”曰：“不是如此。庄宗在位，亦未能便化风俗，兼是伶人所带，士大夫亦未肯带之，见画本唐明皇已带长脚幞头，或云，藩镇僭礼为之，後遂为此样。或云乃是唐宦官要得常似新样，故以铁线插带中，又恐坏其带，以桐木为一幞头骨子，常令幞头高起如新，谓之军容头。後来士大夫学之，令匠人为我斫个军容头来，盖以木为之，故谓之斫。及唐末宦者之祸，人皆以此为谶。王彦辅《尘史》说得有来历，恐是如此。後来觉得不安，到本朝时，又以藤做骨子，以纱糊其上，後又觉见不安，到仁宗时，方以漆纱为之。”
    高宗给五品以上随身银鱼袋，以防召命之诈，出内必合之；三品以金饰袋。垂拱中，都督刺史始赐鱼，天授二年，改佩鱼皆为龟。其後三品以上龟袋饰以金，四品以银，五品以铜。龟袋始於魏，唐改鱼袋，至武后改鱼为龟。中宗初，罢龟袋，复给以鱼，郡王、嗣王亦服金鱼袋。景龙中，令特进佩鱼。散官佩鱼，自此始也。然员外试检校官犹不佩鱼。景中，诏衣紫者鱼袋以金饰之，衣绯者以银饰之。开元初，驸马都尉从五品者假紫金鱼袋，都督、刺史品卑者假绯鱼袋，五品以上检、校、试、判官皆佩鱼。中书令张嘉贞奏，致仕者佩鱼终身。自是百官赏绯紫必兼鱼袋，谓之章服，当时服朱紫佩鱼者众矣。
    按《炙毂子》：鱼袋，古之算袋。魏文帝易以龟，取其先知归顺之义。唐改以鱼袋，取其合鱼符之义。自一品至六品以下皆佩。唐初，卿大夫殁，追取鱼袋。永徽中，敕生平在官用为α饰，亡没追收，情所不忍。五品以下亡殁，随身鱼袋不追。
    显庆元年，长孙无忌等曰：“武德初，撰《衣服令》，天子祀天地服大裘冕。按周郊被衮以象天，戴冕藻十有二旒，与大裘异。《月令》：孟冬，天子始裘以御寒。若启蛰、祈、冬至报天，服裘可也。季夏迎气，龙见而雩，如之何可服？故历代唯服衮章。汉明帝，始采《周官》、《礼记》制祀天地之服，天子备十二章。後魏、周、隋皆如之。伏请郊祀天地服衮冕，罢大裘。又《新礼》，皇帝祭社稷服冕，四旒，三章。祭日月服元冕，三旒，衣无章。按今文，四品、五品之服也。三公亚献皆服衮，孤卿服毳、，是天子同於大夫，君少臣多，非礼之中。且天子十二为节以法天，乌有四旒、三章之服？若诸臣助祭，冕与王同，是贵贱无分也。若降王一等，则王服元冕，群臣服爵弁，既屈天子，又贬公卿，《周礼》此文，久不用矣，犹祭祀之有尸侑，以君亲而拜臣子，{折石}蔟、蝈氏之职，不通行者盖多，故汉魏承用衮冕。今《新礼》亲祭日月，服五品之服，请循历代故事，诸祭皆用衮冕。”制曰：“可。”无忌等又曰：“礼，皇帝为诸臣及五服亲举哀，素服，今服白袷，礼令乖舛。且白袷出近代，不可用。”乃改以素服。自是冕以下，天子不复用，而白袷废矣。
    武后延载元年五月，内出绣袍，以赐文武三品以上官。其袍文，仍各有炯诫。诸王饰以磐石及鹿，宰相饰以凰池，尚书饰以对雁，左右卫将军饰以对麒麟，左右武卫饰以对虎，左右鹰扬卫饰以对鹰，左右千牛卫饰以对牛，左右豹韬卫饰以对豹，左右玉铃卫饰以对鹘，左右监门卫饰以对狮子，左右金吾卫饰以对豸。又铭其襟背，各为八字回文，其词曰：“中正贞直，崇庆荣职。”“文昌翊政，勋彰庆陟。”“懿冲顺彰，义忠慎光。”廉正躬奉，谦感忠勇。
    元宗开元四年二月制，军将在阵，赏借绯紫，本是从戎缺胯之服，一得之後，遂别造长袍，递相仿效。又入蕃使，则敕借绯紫者，使回合停。自今以後，衙内宜专定殿中侍御史纠察。
    唐初赏朱紫者服於军中，其後军将亦赏以假绯紫，有从戎缺胯之服，不在军者服长袍，或无官而冒衣绿，有诏殿中侍御史纠察。诸卫大将军中郎以下给袍者皆易其绣文，千牛卫以瑞牛，左右卫以瑞马，骁卫以虎，武卫以鹰，威卫以豹，领军卫以白泽，金吾卫以辟邪。
    八年，敕：诸笏，三品己上，前诎後直，五品以上，前诎後挫，并用象；九品以上，任用竹木，上挫下方。听依品爵报笏。假版官者亦依此例。
    《张九龄传》：“九龄体弱，有蕴籍。故事，公卿皆笏於带，而後乘马。九龄独常使人持之，因设笏囊，自九龄始。”
    德宗贞元十五年，膳部郎中归崇敬以百官朔、望朝服褶非古礼，上疏云：“按三代典礼，两汉史籍，并无褶之制，亦未详所起之由。隋代以来，始有服者，请罢之。”诏：“可。”
    按：褶魏、晋以来，以为车驾亲戎，中外戒严之服。晋制虽有其说，而不言其制。然既曰戒严服之，必戎服也。至隋炀帝时，巡游无度，诏百官从行服褶，军旅不便，遂令改服戎衣为紫、绯、绿、青之服。则所谓褶者，又似是褒衣长裾，非鞍马征行所便者，与戒严之说不类。唐时以褶为朝见之服，开元以来，屡敕百官朝参应服褶，而不服者令御史纠弹治罪。盖以为六品以下之通服，韵书训褶为，又为袷也。然，裳也；袷，衣之交领也。则不知所谓褶者一物乎？二物乎？《唐舆服志 群臣服》条内有绯褶大口，则似是二物。然不知所谓绯褶者衣乎？裳乎？当俟精识考古之士而订之。
    复考毕仲衍《中书备对 冕服》条下褶注云：紫、绯、绿各从本服，白绶，中单白罗，方心曲领，白绫，本品官导驾则骑而从之。详其说，所谓紫、绯、绿，即後来之公服，而非祭服、朝服也（祭服青衣，朝服绯衣，不分紫、绯、绿三等）但所谓白绶者，今之公服所无，而中单白罗、方心曲领，後之衣公服者，亦未尝服之。盖古人盛服必有中单，冕弁朝祭之服皆有之，多以白为之，而缘以朱绣之属。意公服之初制，亦必有此。後来流传既久，浸从简便，而朝服之里，所衣者非中单，乃流俗不经之服，如所谓紫袍皂褙之类是也。
    ●卷一百十三 王礼考八
    ○君臣冠冕服章
    宋朝之制：天子之服有衮冕，广一尺二寸，长二尺四寸，前後十二旒，二纩，并贯真珠。又有翠旒十二，碧凤衔之，在珠旒外。冕版以龙鳞锦表，上缀玉为七星，旁施琥珀瓶、犀瓶各二十四，周缀金丝网，钿以真珠、杂宝玉，加紫白鹤锦里。四柱饰以七宝，红绫里。金饰玉簪导，红丝绦组带。亦谓之平天冠。衮服青色，日、月、星、山、龙、雉、虎隹七章。红裙，藻、火、粉米、黼、黻五章。红蔽膝，升龙二并织成，以朵，饰以金花钿窠，装以真珠、琥珀、杂宝玉。红罗襦裙，绣五章，青衤票、、裾。六采绶一，小绶三，结玉环三。素大带朱里，青罗四神带二，绣四神盘结（绶带饰并同衮服）。白罗中单，青罗袜带，红罗勒帛。鹿卢玉具剑，玉镖首，镂白玉双，金饰贯真珠。金龙凤革带，红袜赤舄，金花、四神玉鼻。祭天地宗庙、谒太清宫、飨玉清昭应宫景灵宫、受册尊号、元日受朝、册皇太子则服之（大中祥符初，将东封，有司言封禅当服大裘，冕无旒，以羔皮为之。而唐制用衮冕之服，诏依南郊服衮冕。六年五月，朝拜圣像，时属盛暑，而皆亵服，有司请别制单衣以顺时令，从之）。通天冠。二十四梁，犀簪导，红丝组带，金花钿，以珠宝施博山附蝉，绛纱袍，以织成龙红金条纱为之，红里，皂衤票、、裾，白罗中单，蔽膝以红纱红罗里（饰与袍同），红罗裙红纱里，白罗方心曲领（馀同冕服）。大祭祀致斋、出乘玉辂，人乘金辂。正冬大会、五月朔受朝则服之。赭黄、淡黄袍衫，玉装红束带，阜纹靴，大宴则服之。赭黄、淡黄衤癸袍，红衫袍，常朝则服之。窄袍，便坐视事则服之。窄黄袍衫而下，比皂纱折上巾，通犀金玉环带。窄袍或御乌纱帽。
    皇太子之服。衮冕：青罗表、绯罗红绫里、涂金银花饰，犀簪导，红丝组，前後九旒，二纩贯水晶珠。青罗衣，绣山、龙、雉、火、虎隹五章；红罗裳，绣藻、粉米、黼、黻四章。红罗蔽膝，绣山、火二章。白纱中单，青衤票、、裾。革带，涂金银钩<角>，瑜玉双。四采织成大绶，结二玉，金涂银花饰。青罗袜带，红罗勒帛。玉具剑，金涂银花，玉镖首。白罗袜，朱履，金涂银钅口。从祀则服之。远游冠：十八梁，青罗表，金涂银花饰，犀簪导，红丝组，博山。朱明服：红花金条纱衣，红纱里，皂衤票、。红纱裳，红纱蔽膝，并红纱里。白花罗中单，皂衤票，，白罗方心曲领。白罗袜、黑舄，革带，剑、佩、绶（剑剑同衮服）。袜带，勒帛。受册、谒庙、朝会则服之。常服：皂纱折上巾，紫公服，通犀金玉带。
    王公以下冠服：唐制，有衮冕九旒，冕八旒，毳冕七旒，冕六旒，元冕五旒，爵弁：朝服、公服、褶、弁服。宋朝，省八旒冕、六旒冕。公服弁服：九旒冕：涂金银花额，犀、玳瑁簪导。青罗衣绣山、龙、雉、火、虎隹五章，绯罗裳绣藻、粉米、黼、黻四章，绯蔽膝绣山、火二章，白花罗中单，玉装剑、佩，革带，晕锦绶，二玉环，绯白罗大带，绯罗袜、履。亲王、中书门下奉祀则服之。九旒冕无额花，元衣裳，悉画，小白绫中单，狮子锦绶二银环，馀同上，三公奉祀则服之。七旒冕：犀角簪导，衣画虎隹、粉、米三章，裳画黼、黻二章，银装佩、剑，革带，馀同九旒冕，九卿奉祀则服之。五旒冕：无章，铜佩、剑，革带，馀同七旒冕，青罗衣裳，四品、五品为献官则服之。（六品以下无剑、佩、绶）。紫檀衣、朱裳，罗为之，皂大绫绶，铜剑、佩，御史、博士服之。平冕无旒，青衣裳，无剑，佩、绶，馀同五旒冕，太祝、奉礼服之。五梁冠：涂金银花额，犀、玳瑁簪导，立笔。绯罗袍，绯花罗中单，绯罗裙，绯罗蔽膝，并皂衤票，白罗大带，白罗方心曲领，玉剑、佩，银革带，晕锦绶，二玉环，白绫袜，皂皮履。一品、二品侍祠朝会则服之，中书门下省冠如笼巾貂蝉（笼巾编藤漆之，涂金银，饰玳瑁蝉一，金蝉六，御玉）。三梁冠：犀角簪导，无中单，银剑、佩，师子锦绶，银环，馀同五梁冠。诸司三品、御史台四品、两省五品侍祠朝会则服之。御史大夫、中丞则冠有獬豸角，衣有中单。两梁冠：犀角簪导，铜剑、佩，练鹊锦绶，铜环，馀同三梁冠。四品、五品侍祠朝会则服之。六品以下，无中单，无剑、佩、绶。御史则冠有獬豸角，衣有中单。褶，紫、绯、绿，各从本服色，白绫中单，白绫，白罗方心曲领，本品冠导驾，则骑而服之矣。
    国初，令礼官检讨模画褶衣冠形像，且云武弁、平巾帻，即是一物两名，乃於笼巾中别画一帻。中书门下奏议，据令文，明武弁非褶之冠，合是具服，有剑、履、佩、绶，又非骑马之服，乃请导驾官止用平巾帻，、褶、靴、笏如平巾帻，制度未详，且以今朝服冠代之，当戴笼巾者，亦不带导驾官褶色。未久，本品色者止用见著服色，其起梁带，依礼官之议，权以革带充，自是遂为定制。
    公服，唐制谓之常服，色同褶，曲领垂胡，加拦，折上巾。唐制：都督、刺史品卑者，并借绯。太平兴国二年，诏朝官出知节镇及转运使、副，衣绯、绿者并借紫。知州防御、团练、刺史州，衣绿者借绯，衣绯者借紫。其为通判、知军监，止借绯。其後，江淮发运，使同转运提点刑狱同知刺史州。凡升朝官绯、绿二十年者，遇恩爱叙劳以赐。其制恩者，给以公服，紫衣犀带，绯衣涂金宝瓶带，东封、西祀，京朝官服色经十五年者听，叙内职亦许窄袍。景德三年，诏出入内庭，不得服皂。
    腰带之制，恩赐有金球路、荔枝、师蛮、海捷、宝藏（方团二十五两；荔枝自二十五两至七两，有四等；师蛮二十五两；海捷十五两；宝藏二十两。惟球路方团胯，馀悉方胯。荔枝或为御仙花，束带亦同）；金涂天王、八仙、犀牛、宝瓶、荔枝、师蛮、海捷、双鹿、行虎、洼面（天王、八仙二十五两；犀牛、宝瓶自二十五两至十五两，有二等；荔枝自二十两至十两，有三等；师蛮自二十两至十八两，有二等；海捷十五两至十两，有三等；双鹿自二十两至四两，有九等；行虎七两；洼面自十五两至十二两，有二等）。束带之制，有金荔枝、师蛮、戏童、海捷、犀牛、胡荽、凤子、宝相花（荔枝自二十五两至十五两，有三等；师蛮、戏童二十五两；海捷自二十两至十五两，有二等；犀牛二十两；凤子、宝花十五两），金涂犀牛、双鹿、野马、胡荽（犀牛、野马十五两；双鹿自二十两，有三等；胡荽自十五两至十两，有三等）。犀有上等、次等，以牯为别（出黔南者，在南海之下）。太平兴国七年正月，翰林学士承旨李等奏曰：“奉诏详定车服制度，按礼部式饰以金玉之类，盖腰带之制也。今请从三品以上服玉带，四品以上服金带，以下升朝官、虽未升朝已赐紫绯、内取诸军将校，并服红呈金涂银绯方。虽升朝著绿者，公服上不得系银带，馀官服黑银方团胯及犀角带。贡士及胥吏、工商、庶人服铁角带，恩赐者不用此制。荔枝带本是内出以赐将相，在於庶僚，岂可僭服？望非恩赐者，官至三品乃得服之。”景德三年，诏出入内庭，不许服假通犀带。大中祥符五年，诏曰：“方团金带，优宠辅臣。今文武庶官及技术之流，率以金银仿效，甚紊彝制。自今除恩赐外，悉禁之。”
    笏：唐制，五品以上用象，上圆下方；六品以下用竹、木，上挫下方。宋朝文散五品以上用象，九品以上用木。武臣、内职并用象，千牛衣绿亦用象，庭赐绯、绿者皆给之。
    鱼袋：唐制散官二品、京官文武职事五品以上及都督刺史皆带鱼袋。国初，其制多阙。雍熙元年南郊毕，内出鱼袋以赐近臣，由是内外升朝文官皆带。凡服紫者，饰以金；服绯者，饰以银（庭赐紫者，给以金涂鱼袋；赐绯，亦有特给者。）京朝幕职州县官赐绯紫者，亦带。亲王武官、内职将校皆不带。大中祥符六年，诏技术官未升朝赐绯、紫者，不得佩鱼袋。
    重戴：唐时士人多尚之。国初，御史台皆重戴，馀官或戴或否。淳化二年六月，御史台奏，“旧仪，三院御史在台及出使，并重戴，其出使重戴，事已久废。其有御史出台为省职及在京别务者，请依旧仪，违者罚一月俸。”从之。十月，令两省及尚书省五品以上皆重戴，枢密三司使、副则不又五代以来，新进士亦重戴，遂以为俗，脱白则止。时服国初，因旧制赐将相、学士、禁军大校时服。建隆三年，乃遍赐百官。每岁端午、十月一日，文武群臣将校皆给焉。十月、近臣军校增给锦衬袍，中书门下、枢密、宣徽院，节度使及侍卫步军都虞候以上，皇亲大将军以上，天下乐晕锦；三司使、学士、中丞、内客省使、驸马、留後、观察使，皇亲将军、诸司使、厢主以上，簇四盘雕细锦；三司副使、官观判官，黄狮子大锦；防御使团练使、刺史、皇亲诸司副使，翠毛细锦；权中丞、知开封府、银台司、审刑院及待制以上，知检院鼓院、同三司副使、六统军、金吾大将军，红锦。诸班及诸军将校，亦赐窄锦袍。有翠毛、宜男、雁细锦，狮子、练鹊、宝照大锦，宝照中锦，凡七等。应给锦袍者，皆五件（公服、锦宽袍，绫汗衫、，勒帛，丞郎、给舍、大卿监以上不给锦袍者，加以黄绫绣袍肚），其次四件（无锦袍。系大将军及少卿监、郎卿以上等官），其次三件（无。系将军、知杂御史至大理正等官）其次二件（无勒帛，系通事舍人、承制、崇班等官，小内职汗衫以绫，小文臣以绢），ト门祗候、内供奉官至殿直，京官编修、校勘，止给公服。端午，亦给。应给锦袍者，汗衫以黄，别加绣袍肚、小扇。诞圣节所给，如时服（京师禁厢军校、卫士、内诸司胥吏及工巧等人，并皆给时服有差）。朝官、京官、内职出为外任通判、监押、巡检以上者（大藩府监务者，亦或给之），每服十月时服。开宝中，皆赐窄锦袍。太平兴国以後，文官知制诰、武官上将军、内职诸司使以上，皆赐锦。朝官供奉官以上，皆赐紫地造花欹正。京官殿直以下，皆赐紫大绫。在外禁军将校，亦赐窄锦袍，次赐紫绫色绢。亲王、宰相生日，赐衣五事。宰执、枢密使、宣徽使初拜、加恩申谢日，亦如之。郊礼毕，宰相、亲王以下赐袭衣、有差。
    士庶人之服：太平兴国七年，李等奏议：“按唐制，禁外官袍衫之内辄服朱紫。近年品官绿袍，举子白之下，多服紫色衣，并望禁止，已着绯者听。举人私第通服皂衣，职官之家子孙弟侄不用此制。又案唐天成三年，诏今後庶人工商只着白衣。今请县镇公吏及工商、技术、不系官乐人，通服皂白。”从之。端拱二年，申明前诏，令御史台严加纠察，又令巾子不得过二寸五分。妇人禁戴假髻，非命妇不得服销金、泥金、真珠装缀衣服。至道元年十月，许士庶工商通服紫。咸平二年，申明铺金、泥金之禁。大中祥符元年，又禁以箔金、金线饰器服。八年、复下诏自宫禁迨臣庶之家一切服玩，皆不得以金为饰。严其科禁，自是遂绝。又禁民服皂班衤颉衣。
    仁宗景二年八月，诏：“本朝帝后及群臣冠服，多沿唐旧而循用之，久则有司浸为繁文，以失法度。其令入内内侍省、御药院与太常院详典故，造冠冕，蠲减珍华，务从简约，俾图以进。”由是改制衮冕。服冕版截令广八寸，长一尺六寸，所谓翠旒碧凤、二十四犀瓶、二十四琥珀瓶，四神带，分旒玉钩二。悉罢之：而冕顶以青罗表绘龙鳞以代龙鳞锦，用红罗里绘紫白鹤以代紫白鹤锦，上以金丝为网，而旧以金丝蹙八龙，止存其四，又以青罗绘龙鳞饰冕及柱，以易龙鳞锦补空，地以龙细窠。以易玉金轮等七宝，其所施花坠、素坠、天河带、组带、款慢带、六采绶、冕之金钅口玉环，皆裁损轻於旧。而以青罗绘龙鳞锦为纳言以代玉，加︻纩、玉簪。上衣用青罗，以红罗，绣日。月、星辰、山、龙、华虫、火、宗彝八章，以。疏密视所宜，去所谓细窠及珠玑饰。下裳用红罗，绣藻及粉米、黼、黻，蔽膝，绣升龙二，以补空。地去细窠，除带首黄金叶，以销金代之。
    庆历三年，太常博士余靖言：“《周礼》司服掌王之吉凶衣服，所祀鬼神大小以为制度。今大、中祠所遣献官用上公九旒、九章冕服为初献，馀公卿皆七旒冕制无差降；小祠则公服行事，乖戾旧典，谓宜详《周礼》，因所祭鬼神，以等献官冕服之制。”诏太常礼官议，复奏曰：“《周官》，王之冕服有六，自昊天至群小祀，皆王者亲祀，而差六服，视神之上下以为别。圣朝之制，唯皇帝亲祠郊庙及朝会大礼服衮冕，而其下诸冕皆不设。岁奉常祀、大、中祠遣官行事。摄公则服一品九旒冕，摄卿则服三品七旒冕，悉从品制为服，不以祠之大小为等差。至於小祠献官，以公服行事。谨案《衣服令》，五旒冕，衣裳无章，皂绫绶，铜装剑、佩，四品以下为献官则服之。今小祠献官，既不摄公、卿，则属四品以下，当有祭服。请除公、卿祭服仍旧从品外，小祠献官，如令以祭服行事。若非时告祭，用香币礼器行事，亦准此。”诏施行焉。
    至和三年，王洙奏：“天子法服，冕旒形制重而华饰繁，愿集礼官参定。”诏礼院详定典礼上闻，礼院绘图以进。敕御药院更造，其後，冕服稍增侈如故。
    皇三年，御史台、皇亲侍祠、大朝会，大将军至副率当本品朝服，宜下有司制造。诏礼官详典故，而礼官言准令乘舆服并皇太子服，并云绛纱袍诸臣服，即言绛纱单衣，并当以单罗为之。朝服有里者，请除去，及冠服非仪者，皆当改正。
    皇四年，礼院以中单制不明考求以奏曰：“《礼》，‘绣黼丹朱中衣，大夫之僭礼也。’郑康成曰：‘此诸侯之礼，绣读为绢，绢绘名绣，黼丹朱以为中衣领缘也。’孔颖达曰：‘黼，刺绘为黼文。丹朱，赤色，染缯为赤色。中衣，谓以素为冕服之里衣，犹今中单。’《晋诗》：‘素衣朱衤暴。’孔颖达引释器以释之曰：‘黼领谓之衤暴。’孙炎曰：‘绣刺黼文以衤领’，是衤为领也。中衣者，朝、祭服之里衣，其制如深衣，故《礼》载深衣连衣裳而纯之采者，有表则谓之中衣。又《鲁诗》‘素衣朱绡’，绡为绮属，然则绡是缯绮，别名为绡，刺为黼文谓之绡黼，绡上刺黼以为衣领，名为衤暴。《开元礼》：‘天子服衮冕，元衣裳，白纱中单。群官服衮冕，青衣裳，白纱中单。’今者详古服之中衣，以素为之，以朱为领缘，而领刺黼文，即《礼记》所谓‘绣黼丹朱中衣’，《诗》所谓“素衣朱衤暴”也。今之祭服既有中单，又别为里，与古弗合。然则中单之制，宜用缯素而朱领缘，领刺以黑白黼文。《礼》云‘大夫之僭礼’，则诸侯之服，今五等祭服，宜悉依此制。”诏如太常议。
    仁宗时，太平日久，士民富乐，浸为浮侈，乃下诏禁约令京师士庶，得衣黑褐地白花，蓝黄紫地撮晕花，女子得衣白褐毛<黑参>褐帛。又屡下诏禁涂销黄金为衣服器物之饰。嘉未，诏禁天下衣黑紫。
    初，皇亲与内臣所衣紫皆再入为黝色，後士庶浸相效，而言者以为奇邪之服，故禁之，服者犹不止。
    英宗治平二年，诏：“衮服如景二年制，悉去绘画龙鳞、紫、白鹤，蹙金丝龙除，下裳绣外，衮服并绘而不绣。”
    知太常礼院李育奏言：“窃以郊庙之祭，本尚纯质。衮冕之饰，皆存法象，非事繁侈、重奇玩也。冕则以《周官》为本，凡十二旒，以采玉，加之以、纟延、笄、之饰。衮则以《虞书》为始，凡十二章，首以辰象，别以衣裳绘绣之采。东汉至唐，史官名儒，纪述前制，皆无珠翠、龙锦、犀宝、七星、鹤之饰。何则？鹬羽奉胎，非法服所用；琥珀犀瓶，非至尊所冠；龙锦七星，已列采章之内；紫、白鹤，近出道家之语，岂被衮戴ロ、象天则数之义哉？自大裘之废，颛用衮冕，古朴稍去，而法度尚存。夫明水、大羹，不可以众味和；《门》、《咸池》，不可以新声；衮冕之服，不宜以珍怪累也。若魏明之用珊瑚，江左之用翡翠，侈靡衰播之馀，岂足为圣朝道哉！且太祖建隆元年少府监所造冕服，及二年博士聂崇义所进《三礼图》，尝诏尹拙、窦义参校之，皆仿虞、周、汉、唐之旧。至四年冬服之，合祭天地於圜丘，用此制也。太宗亦尝命少府制於禁中，不闻改作。及章圣封泰山，礼官请服衮冕，帝曰：‘前王服羔裘，尚质也。今则无羔裘而有衮冕，可从近制’，是岂有意於繁饰哉？盖後之有司率意妄增，未尝确议，遂相循而用。故仁宗尝诏礼官章得象等详议之，其所减过半，然不经之饰，重者多去，轻者尚存，不能尽如诏书之意。故至和三年，王洙复议去繁饰，礼官画图以献，渐还古礼，而有司所造，复如景之前。又案《开宝通礼》及《衣服令》，冕服皆有定法，悉无《会要》所载宝锦之饰。况天地之德，无物以称，宗庙之荐，不美多品，惟纯质之器，法度之服，仅可飨之，其衮冕之服及、绶、佩、舄之类，与《通礼》、《衣服令》、《三礼图》制度不同者，宜悉改正。”诏太常礼院、少府监参定，遂合奏曰：“古者冕服之用，郊庙殊制。唐兴，天子之服有二等，而大裘尚存。显庆初，长孙无忌等采《郊特牲》之说，献议废大裘。自是郊庙之祭一用衮冕，然旒章之数止以十二为节，亦未闻有馀饰也。国朝冕服虽仿古制，然增以珍异巧缛，前世所未尝有。夫国之大事，莫大於祀，而祭服违经，非所以肃祀容、尊神明也。臣等以为宜如育言，参酌《通礼》、《衣服令》、《三礼图》及景二年减定之制，一切改造。孔子曰：‘麻冕，礼也今也，今也纯俭，吾从众。’纯者丝也，变麻用丝，盖己久矣。则冕服之制，宜依旧以罗为之。冕广一尺二寸，长二尺二寸，约以景表尺，前圆後方，黝上朱下，以金饰版侧。以白玉珠为旒，贯之以五采丝绳，前後各十二旒，旒各十二珠，相去一寸，长二尺，朱丝组为缨，︻<黄广>充耳，金饰玉簪导。深青衣裳十二章，八章绘之於衣，日、月、星辰、山、龙、华虫、火、宗彝也。四章绣之於裳，藻，粉米、黼、黻也。锦衤票、领，织为升龙。山、龙而下，一章为一行，重以为等，行十二。别制大带、素表朱里，朱绿终辟。、绂、舄，大小绶，亦去珠玉、钿窠、琥珀、玻璃之饰。其中单、革带、玉具剑、玉佩、朱袜之制，已中礼令，无复改为，则法服有稽，祭礼增重。”复诏礼院再详明以闻。而内侍省奏谓景中已裁定，可因而用也。乃诏如景二年之制。
    神宗元丰元年，详定官言：“《周礼 司服》云‘王祀昊天上帝，则服大裘而冕，祀五帝亦如之。飨先王则衮冕。’唐《开元礼》、《开宝通礼》：皇帝诣行宫及大次，并服衮冕；出次则改服大裘冕；临燔柴，则脱衮服裘。今赴行宫，则服通天冠、绛纱袍；至大次，则服靴袍；临祭，则以衮冕，有戾於古，请从唐制。”诏下参议。礼官咸谓“大衮之制，本以尚质，而後世浸文。今参考旧说，大衮冕无旒，广八寸，长尺有六寸，前圆低寸二分而後方。元表朱里，以缯为之。而以黑羔皮为裘，以黑缯为领袖。当暑则请从梁陆玮议以黑缯为裘，及唐《舆服志》以黑羔皮为缘。”帝以去古远不经见，使之审定。而详定官陆佃以为：“冕服有六。弁师掌王之五冕，则大裘与衮同冕。先儒或谓周祀天地皆服大裘，而大裘之冕无旒，非是。盖古者裘不徒服，其上必有衣，故曰‘缁衣羔裘’，‘黄衣孤裘’，‘素衣裘’谓服裘而以衮袭之，此冬祀之服也。夏祀亦将衣裘乎？《周官》曰：‘凡四时之祭祀，以宜服之’，明夏必不衣裘也。今欲冬至祀昊天上帝，服裘被衮，其馀祀天神地祗，并服衮去裘。”其後礼部亦言“经有大裘而无其制，隋、唐犹可考。隋制以黑羔皮为裘，黑缯为领袖及里、缘，袂广可运肘，长可蔽膝，请令有司改制。”
    详定所又言：“国朝以白珠为旒，盖沿汉旧，而其冕广长之度，自唐以来，率意为之。景中，以叔孙通汉礼器制度为法，凡冕版广八寸，长尺六寸。今以青罗为表，红罗为里，则非《弁师》所谓元冕朱里者也。周回用金棱天版，四面用金丝结网，旁用真珠、花素坠之类，皆不应礼，请改用朱组为，玉笄、玉，以元纯垂，以五采玉贯於五色藻为旒，以青赤黄白黑五色备为一玉，每一玉长一寸，前後二十四旒，垂而齐肩，宜表里用缯，庶协孔子麻冕纯俭之义。古者祭服、朝服之裳，皆前三幅、後四幅殊，其前後不相连属。前为阳，故三以象奇；後为阴，故四以象偶。今裳乃以八幅为之，不殊前後，考古不合。请改用七幅，幅广二尺二寸，两旁各缝杀一寸，谓之削幅，腰辟积无数。裳侧有纯，谓之裨；裳下有纯，谓之裼。裨、裼之广各寸半，表里合用三寸。群臣祭服之裳，仿此。”
    又言：“古者皆以冕为祭服，未有朝服。而助祭者、百官不执事者皆服常袍，衤匀元以从，此礼之失也。宋、齐王公平冕九旒，卿七旒；梁、隋则五等诸侯平冕九旒，卿大夫五旒；唐开元略具五旒，而百官各以品服之。令文：祀仪冕有九旒、七旒、五旒，今乃有四旒冕。又服者不以官秩上下，故分献四品官皆服四旒冕，博士、御史则冕五旒而衣紫檀，太祝、奉礼则服平冕而无玉，此因循不讲之失也。古者朝、祭异服，所以别事神、事君之礼。今皇帝冬至正旦御殿，服通天冠、绛纱袍，则百官当朝服。至亲祠郊、庙，皇帝既严裘冕，而侍祠之官亦朝服，岂礼之称哉。古者斋、祭犹异冠，况人神异礼，朝、祭异事乎？百官虽不执事、不当朝服侍祠。请亲祠郊、庙、景灵宫，除导驾、赞引、扶宿卫官外，侍祠及分献并服祭服，当如制度修制五冕及爵弁，以正冕弁之名。又《礼》曰，祀四望、山川则毳冕，祭社稷、五祀则冕，祭群小祀则元冕。今天子六服，自冕而下，既不亲祠，废而不用，则诸臣摄事，当从王所祭之服，请依《周礼》。”从之。
    三年，详定正旦御殿仪注所言：“《周官 司服》：‘王视朝则皮弁服’，郑氏注：‘视朝，视内外朝之事。王受诸侯朝觐於庙则衮冕。’贾公彦曰：‘觐礼，天子衮冕负黼。’故知朝觐在庙，王服衮冕，而春夏受贽在朝，则皮弁服。孔颖达曰：‘天子朝服，立於路门之外；诸侯朝服，执贽入应门。’汉制，百官贺正旦，天子服通天冠。自晋以来，天子郊祀天地、明堂、宗庙，元会临轩，介帻通天冠，平冕，冕单表朱绿里，加於通天冠上，衣画而裳绣，凡为日、月、星辰十二章。自此元日受朝，始用祭服。梁及隋、唐，既以因袭，而本朝亦用衮冕。臣等以为《周礼》朝觐，若春夏受贽於朝，则君臣皆朝服，秋冬受贽於庙，则君臣皆祭服。今元会行礼於朝，而天子服祭服，群臣服朝服，未合礼意。其元日受朝，贺宜服通天冠，绛纱袍。”从之。
    详定所又言：“按郑氏说，凡冕之制，以版为中，前圆後方，前低一寸二分，广八寸，长尺六寸，此广长之制也。《周官 弁师》曰：‘诸公之缫旒九就，玉三采。’其馀如王之事，而郑氏以为延ヨ皆元覆朱里与王同也。又曰：‘诸公缫ヵ皆就，玉、玉笄。’而说者曰：‘以塞耳，笄以贯武。郑氏谓或名为ヨ，君五色，臣三色；笄者屈组为，屈组谓以其一系之左笄，绕颐下，自右而上，仰属於笄，屈系之垂，其馀为饰。今群臣之冕，则以青为覆，以金镀银棱，非元覆里之制。自九旒冕而下，皆缀两缯带以系之，非组之制。以纩为充耳，非所谓玉。以犀为簪导，非所谓玉笄。公卿之衣，不以缁，非所谓五冕，冕又旁垂青纩，益非古制，请制五冕，其广长如前，元覆里，以缯为之，其缫就玉。玉则衮冕九旒，旒九玉，玉三采；冕七旒、旒七玉；毳冕五旒，旒五玉玉，皆三采。先朱次白，次苍，并以玉笄贯武，青组为。冕三旒，旒三玉，二采，朱绿。其元冕无旒，爵弁前後平，并用象笄，以缁组为，边，旁以三色之ヨ、垂玉填以充耳。’其後详定所言、古者冕有，冠有缨。今《衣服令》，冕而用缨，不与礼合。请改用，玉以朱组。九旒以青，七旒、五旒及平冕以缁，边而去其所缀两缯带，平冕改为元冕。用缯，色赤而微黑者为之。”
    四年，详定仪注所言：“凡在朝君臣同服。汉承秦改六冕之制，但元冠绛衣。魏以来名为五时朝服。隋、唐谓之具服。一品以下，九品以上，皆绛纱单衣，其冠有五梁、三梁、二梁、一梁之别。《隋志》曰：‘梁别贵贱，自汉始也。’绶则以组为之本，以贯佩玉而承受。韦彤《五礼精义》：‘绶以别尊卑，彰大德’，故汉制相国至百石长吏三采、二采、一采之等。然则冠以梁之多少别贵贱，绶以采之粗缛异尊卑，其来尚矣。古者制礼，上物不过十二，天之数也。自上而下，降杀以两。畿外诸侯，远於尊者而伸，则以九、以七、以五，从阳奇之数：王朝公卿、大夫近於尊者而屈，则以八、以六、以四，从阴偶之数。本朝《衣服令》，通天冠二十四梁，为乘舆服，盖二十四梁以应冕旒前後之数。若人臣之冠，则自五梁而下，与汉、唐少异。至於绶，则乘舆及皇太子以织成，诸臣用锦为之。一品、二品冠五梁，中书门下加笼巾貂蝉。诸司三品三梁，四品、五品二梁，御史台四品、两省五品亦三梁，而绶有晕锦、黄狮子、方胜、练鹊四等之殊。六品则去剑、、绶。隋、唐冠服皆以品为定，盖其时官与品轻重相准故也。今有品、有官、有职，以品与职定冠绶之制，则高下相牾，请以官为定，庶名实相副，轻重有准，仍分官为七等，冠绶亦如是。”
    七梁冠（金涂银棱），貂蝉笼巾（蝉，旧以玳瑁为蝴蝶状，今乃改为金附蝉）。犀簪导，银立笔，朱衣、朱裳，白罗中单，并皂衤票、，蔽膝随裳色，方心曲领，绯白罗大带，革带，玉佩，锦绶（以天下乐晕锦），青丝网施三玉环，白袜，黑履（革带以金涂银棱，玉佩以金涂银装），为第一等，宰相、亲王、使相、三师、三公服之。七梁冠，无貂蝉笼巾，银装玉佩，杂花晕锦绶，馀同三公服，为第二等，枢密使、知枢密院、执政官、东宫三师服之。六梁冠，白纱中单，银革带，佩，方胜宜男锦绶，银环，馀同七梁冠服，为第三等，大学士、学士、直学士，东宫三少，御史大夫、中丞，六曹尚书、侍郎，殿中监，大司成，散骑常侍，特进，金紫、银青光禄三大夫，太尉，节度使，左右金吾卫上将军服之。五梁冠，翠毛锦绶，馀同六梁冠服。太子宾客、詹事，给事中，中书舍人，谏议大夫，待制，九等卿，大司乐，秘书监，殿中少监，国子祭酒，宣奉、通奉、通议、大中、中大夫，中奉、中散大夫，上将军，节度观察留後，观察使，通侍大夫，枢密都承旨服之。四梁冠，簇四盘雕锦绶，馀同五梁冠服。九寺少卿，大晟典乐，秘书少监，国子、辟ń司业，少府、将作、军器监，都水使者，起居郎、起居舍人，侍御史，太子左右庶子、少詹事、谕德，尚书左右司郎中、员外，六曹诸司郎中，朝议、奉直、朝请、朝散、朝奉大夫，防御、团练使，刺史，大将军，正侍、中侍、中亮、中卫拱卫、左武、右武大夫，驸马都尉，带遥郡武功大夫以下，枢密副都承旨服之。三梁冠，金涂铜革带，佩，黄狮子锦绶，石环，馀同四梁冠服。殿中侍御史、监察御史、司谏、正言、尚书六曹员外郎，外符宝郎，少府、将作监、军器少监，太子侍读、侍讲，中舍人，亲王府翊善、侍读、侍讲，九寺、秘书、殿中少监、辟ń丞，大晟乐令，两赤县令，大理正、司直、评事，著作郎，秘书郎，著作佐郎，太常、宗学、国子、辟ń博士，太史局令、正、丞，五官正，朝请、朝散、朝奉、承议、奉议、通直郎，中亮、中卫、拱御、左武、右武郎，诸卫将军，卫率府率，武功、武德、武显、武节、武略、武经、武义、武翼郎，医职翰林医正以上，内符宝郎，ト门通事舍人，敦武、武郎服之。二梁冠，角簪，方胜练鹊锦绶，馀同三梁冠服。在京职事官，ト门候，看班候，率府副率，升辇辂立侍内臣服之。御史大夫、中丞，刑部尚书、侍郎，大理卿、少卿，侍御史，刑部郎中，大理寺正、丞、司直评事并冠獬豸冠，服青荷莲绶。
    群臣祭服之制：正一品，九旒冕（金涂银棱，有额花）犀簪，青衣（画降龙），朱裳，蔽膝，白罗中单，大带，革带，玉佩，锦绶，青丝网玉环，朱袜、履（革带以金涂银棱，玉佩以金涂银装，绶以天下乐晕锦）。亲祠大理使、亚献、终献、太宰、少宰、左丞，每岁大祠宰臣、亲王、执政官、郡王充初献服之（奏告官以依本品服，己下准此）。从一品，九旒冕（无额花），白绫中单，红锦绶，银环，金涂银佩，馀如正一品服。亲祠吏部、户部、礼部、兵部、工部尚书，太庙进受币爵、奉币爵宗室，每岁大祠捧俎官、大祠中祠初献官服之。二品，七旒冕，角簪，青衣（无降龙），馀如从一品服。亲祠吏部侍中、殿中监、大司乐、光禄卿、读册官，太庙荐俎、赞进饮福宗室，七祀、配享功臣分献官，每岁大祠（谓用宫架者），大司乐、大祠中祠亚终献、大祠礼官、小祠献官，朔祭太常卿服之。三品，五旒冕，皂绫绶，铜环，金涂铜革带，佩，馀如二品服。亲祠举册官、太乐令、光禄丞、捧俎馔笾豆簋官、分献官（分献坛遗从祀）太庙奉瓒盘、荐香灯、安奉神主、奉毛血、萧篙篚、肝豆宗室，每岁祠祭太乐令、大中祠分献官服之。无旒冕，素青衣，朱裳，蔽膝，无佩绶，馀如三品服。奉礼协律郎、郊社令、太祝太官令、亲祠抬鼎官、进抟黍官、太庙供亚终献金、供七祀献官、执爵官服之。五旒冕，紫檀纟衣，馀如三品服，监察御史服之。三都初献，八旒冕；经略、安抚、钤辖初献，六旒冕；亚献并二旒冕，终献无旒；节镇、防、团、军初献四旒冕，亚、献终献并无旒冕。
    百官公服：旧制，三品以上紫，五品以上朱，七品绿，九品青。元丰之制，去青不用，阶官至四品服紫至六品服绯，皆象笏、佩鱼，九品以上则服绿，以木为笏，上挫下方。武臣、内侍皆服紫而不佩鱼。假版官及伎术若公人之入品者，并听服绿。官应品而服色未易，与品未及而已易者，或以年格，或以特恩。治平四年，京朝官衣绯绿十五年。熙宁元年，见任升朝官衣绿，正郎以上衣绯二十年，并改服色，此特恩也。又令臣僚尝奉使北朝及接押伴使人，遇到关起居赴宴，曾借服者听服入朝。
    凡带有玉、有金、有银、有犀，其下铜、铁、石、角、墨玉之类，各有等差。玉带不许施於公服。犀非品官、通犀非特旨皆禁。铜、铁、角、石、墨玉之类，民庶及郡县吏、伎术等人，皆得服之。熙宁六年，收复熙河二州，帝御紫宸殿，宰臣王安石率群臣称贺，上遂解所服玉带赐焉。八年，岐王颢、嘉王κ言：“蒙赐方团玉带，著为朝仪，乞宝藏於家，不敢服用。”帝不之许，命工别琢玉带以赐之。颢、κ等固辞，不听；请加佩金鱼以别嫌，诏以鱼赐之。亲王佩玉鱼自此始也。
    元丰五年，诏：“三师、三公、宰相、执政开、府仪同三司、节度使尝任宰相者、观文殿学士以上，金球文方团带，佩鱼。观文殿学士至宝文阁直学士、节度使、御史大夫、中丞、六曹尚书、侍郎、散骑常侍御仙花带，内御史大夫、六曹尚书、翰林学士以上及资政殿学士特班翰林学士上者，仍佩鱼。”
    大观二年，诏中书舍人、谏议大夫、待制、殿中少监红呈犀带，不佩鱼。
    详定礼文所言：“古者祭服，皆元衣裳，以象天地之色；裳之饰有藻、粉米、黼、黻。《考工记》曰：‘白与黑谓之黼，黑与青谓之黻。’今祭服上衣以青，其绣於裳者藻及粉米，皆五色圆花藉之，而黼用蓝，黻用碧与黄，且虎隹共一章，粉米共一章。今皆异章而画不应古制，请下有司制五冕之服章，衮冕之章九（衣绘龙、山、华虫、火、虎隹，裳绣藻、粉米、黼、黻），冕之章七（衣绘华虫、火、虎隹，裳绣藻、粉米、黼、黻），毳冕之章五（衣画虎隹、藻、粉米，裳绣黼、黻），冕之章三（衣绘粉米，裳绣黼、黻），元冕衣无章，裳刺黼、黻，爵弁则缁衣裳。”从之。
    详定仪注所言，“按周以上祭服，无剑而有屦。胡《周官》司服之职，悉不著剑。自秦及西汉艰危用武之时，朝、祭服皆佩剑。东汉大祭祀玉佩约屦以行事，惟朝尚佩剑。晋制，服剑以木代之，谓之班剑。东齐谓之象剑。今冬正大朝会，若服三代之冕服而用三代之礼，则去剑可也。若服秦、汉之服而用秦汉之礼，则可存剑。然文武异容，佩剑之制不当施於朝事。又《周礼》以不脱屦为恭，以脱屦为相亲。今冬正朝会，若用《周礼》，则服当无剑；若袭秦汉之故，又恐佩剑而趋朝脱屦而示恭，与三代礼意不合。其冬正朝会，乞约用周礼不服剑不脱屦舄。”从之。而礼文所亦言：“《仪礼》尸坐不脱屦。郑氏以为侍神不敢惰。又古者朝服不佩剑，秦始加之，後汉祭服亦不佩剑。剑者武备，服以事神，於义无取。今祭祀用三代冕服而加以秦剑，尤为失礼。於是又去景灵宫、太庙、南郊仪注，及熙宁祀仪，内解剑脱舄履之节。”
    又言：“古者诸侯及群臣助祭，本无执玉帛羔雁之仪，故虽冕服，但当执笏。《玉藻》曰：‘见於天子，与射无说笏。’入太庙说笏，非古也。说者以为太庙之中唯君当事说笏，非是请群臣冕服助祭执笏。当事则笏，其陪位官亦合冕服执笏。”从之。
    又言：“古者六冕，皆赤舄。《诗》曰：‘王锡韩侯，元衮赤舄。’则诸侯之舄与王同。孔颖达亦谓卿大夫服冕者赤舄，馀服则屦。《士冠礼》曰：‘爵弁屦，黑钩纟意纯。’《周礼》屦人掌王及后之服。屦为赤纟意黄纟意青句素屦葛屦。而说者曰，衤复下曰舄，衤单下曰屦。而有纟句有纟意有纯者，饰也。凡舄之饰如缋次，故舄之饰用对方之色，赤舄黑饰是也。凡屦之饰如绣次，故屦之饰用北方之色，白屦黑饰是也。今冕服赤舄，自天子至四品官及监察监礼太祝奉礼皆以禅下为之，无舄屦之别，又无纟句纟意纯之饰。伏请六冕并用赤舄皆衤复下为之，以绦为口缘。又缀绦於牙底相接之缝中以缯一寸屈之为纟句，著於屦首，容穿系以结於足为之行戒皆饰以黑云。”
    哲宗元元年，太常寺言：“旧制，大礼行事、执事官皆服祭服，馀服朝服。至元丰七年，吕升卿始有行事及陪祠官并服祭服之仪。今欲令行事、执事官并服祭服，其赞引、行事、礼仪使、太常卿、太常博士、ト门使、枢密院官进接圭，殿中监止供奉皇帝，其陪位官止导驾、押宿及主管事务，并他处行事官仍服朝服。”从之。　五月，礼部言：“元丰所造大裘，虽用黑羔皮，乃作短袍样，袭於衮衣之下，仍与衮服同冕，未合典礼。”下礼部太常寺共议。
    礼部员外郎何洵直在元丰中尝预详定，以陆佃所议有可疑者八：“按《周礼 节服氏》‘掌祭祀朝觐，衮冕六人，维王之太常；’‘郊祀、裘冕二人’。既云衮冕，又云裘冕是衮与裘各有冕。乃云裘与衮同冕，当以衮袭之。裘既无冕，又袭於衮，中裘而表衮，何以示裘衮之别哉？古人虽质，不应以裘为夏服，盖冬用大裘，当暑则以同色缯为之。《记》曰：‘郊祭之日，王被衮以象天。’若谓裘上被衮，以被为袭，则《家语》亦有‘被裘象天’之文。诸儒或言‘临燔柴，脱衮冕，著大裘’，或云‘脱裘服衮’，盖裘衮无同冕兼服之理。今乃以二服合为一，可乎？且大裘，天子吉服之最上，若大圭、大路之比，是裘之在表者。《记》曰：‘大裘不裼’，说者曰，‘无别衣以裼之’，盖他服之裘亵，故表裘不入公门。事天以报本复始，故露质见素，不为表衤暴，而冕亦无旒，何必服他衣以藩饰之乎？凡裘上有衣谓之裼，裼上有衣谓之袭。袭者，裘上二重衣也。大裘本不裼。郑《志》乃云‘裘上有元衣，与裘同色。’盖赵商之徒，附会为说，不与经合。袭之为义，本出於重沓，非一衣也。古者斋祭异冠，斋服降祭服一等。祀昊天上帝、五帝，以裘冕祭，则衮冕斋。故郑氏云：‘王斋服衮冕’是衮冕者，祀天之斋服也。唐开元之时，始以衮冕为斋服，裘冕为祭服，兼与张融‘临燔柴脱衮服裘’之义合。请从唐制，兼改制大裘，以黑缯为之。”佃复破其说曰：“夫大裘而冕，谓之裘冕，非大裘而冕，谓之衮冕。则裘冕必服衮，衮冕不必服裘。今特言衮冕者，主冬至言之。《周礼 司裘》：“掌为大裘，以共王祀天之服。’则祀地不复大裘，以夏日至，不可服裘故也。今谓之大裘当暑，以同色为之，尤不经见。兼裼袭，一衣而已，初无重沓之义，被裘而覆之则曰袭，袒而露裘之美则曰裼，所谓‘大裘不裼’，则非衮而何？《玉藻》曰：‘礼不盛，服不充。故大裘不裼。’则明不裼而袭也。充，美也。郑氏谓大裘之上有元衣，虽不知覆裘以衮，然尚知大裘不可徒服，必有元衣以覆之。《玉藻》有尸袭之义，《周礼》裘冕注云：‘裘冕者，从尸服也。’夫尸服大裘而袭，则王服大裘而袭可知。且裘不可以徒服。故被以衮，岂借衮以为饰哉？今谓祭天用衮冕为齐服，裘冕为祭服，此乃袭先儒之谬误。後汉显宗初服日、月、星辰十二章，以祀天地。自魏以来，皆用衮服。则汉、魏祭天，尝服衮矣。虽无大裘，未能尽合於礼，固未尝有表裘而祭者也。且裘，内服也，与袍同。袍亵矣，而欲衤单以祭天，以明示质，是欲衩衣以见上帝也。洵直复谓大裘之裳，色而无章饰。夫裘安得有裳哉？请从先帝所定。”其後诏去黑羔皮而以黑缯制造焉。
    徽宗大观元年，议礼局言：“太社、太学献官祝礼，皆以法服奉祀，至郡邑则用常服，乞降祭服。”诏颁制度於州郡，然未明制造。至政和，始诏：州县冠服，形制诡异，令礼制局造样颁下转运司制造，以给州县焉。
    大观中，复诏置局议礼，於是宇文粹中上所编《祭服制度》，其论冕曰：“古者，冕以木版为中，广八寸，长尺六寸，後方前圆，後仰前低，染三十升之布，元表朱里。後方者不变之体，前圆者无方之用；仰而元者，升而辨於物；亻免而朱者，降而与万物相见。後世以缯易布，故纯俭。今群臣冕版长一尺二寸，阔六寸二分，非古广长之制。以青罗为覆，以金镀银棱为饰，非古元表朱里之制，乞下有司改正。古者，冕之名虽有五，而缫就、旒玉则视其命数以为等差。合采丝为绳，用以贯玉，谓之‘缫’。以一玉为一成，结之使不相并，谓之‘就’。就相去一寸，则九玉者九寸，七玉者七寸，各以旒数长短为差。今群臣之冕，用药玉、青珠、五色茸线，非玉藻三采、二采之义；每旒之长各八寸，非旒数长短为差之义。又献官冕服，杂以诸侯之制，而一品服衮冕，臣窃以为非宜。元丰中，礼官建言，请资政殿大学士以上侍祠冕，观察使以上服毳冕，监察御史以上服冕，朝官以上服元冕，选人以上爵弁。诏许之，而不用爵弁。供奉官以下至选人，尽服元冕无旒。臣窃谓依此参定，乃合礼制。古者，三公一命衮，则三公在朝，其服当冕。盖出封则远君而伸，在朝则近君而屈。今之摄事及侍祠皆在朝之臣也，在朝之臣乃与古之出封者同命数，非先王之意。乞下有司制冕八旒、毳冕六旒、冕四旒、元冕三旒，其次二旒，又其次无旒。依元丰诏旨，参酌等降，为侍祠及摄祭之服，长短之度，采色之别，皆乞依古制施行。又按《周礼》，诸侯爵有五等，而服则三，所谓‘公之服自衮冕而下，侯、伯自冕而下，子、男自毳冕而下’是也。古者，诸侯有君之道，故其服以五、七、九为节。今之郡守，虽曰犹古之侯、伯，其实皆王臣也。欲乞只用群臣之服，自冕而下，分为三等：三都、四辅、为一等，初献冕八旒；经略、安抚、钤辖为一等，初献毳冕六旒，亚献并元冕二旒，终献无旒；节镇、防、团、军事为一等，初献冕四旒，亚、终献并元冕无旒。其衣服之制，则各从其冕之等。”又曰：“今之组，仍缀两缯带而结於颐，冕旁仍垂青纩而不以，以犀为簪而不以玉笄、象笄，并非古制，乞下有司改正。”从之。
    政和三年，议礼局上皇帝冕服之制：衮冕，冕版广八寸，长一尺六寸，前高八寸五分，後高九寸五分。青表朱里，前後各十有二旒，五采藻十有二就（就相去一寸），青碧锦织天河带，长一丈二尺，广二寸。朱丝组带为缨，︻纩充耳，金饰玉簪导，长一尺二寸。衮服、青衣八章，绘日、月、星辰、山、龙、华虫、火、宗彝；裳四章，绣藻、粉米、黼、黻。蔽膝随常色，绣升龙二。白罗中单，皂衤票、，红罗革，帛青罗袜带。绯白罗大带，革带，白玉双佩。大绶六采（赤、黄、黑、白、缥、绿），小绶三色，如大绶，施玉环三。朱袜，赤舄，黄罗缘。亲祠服之。大裘，青表里，黑羔皮为领衤票、，朱裳，被以衮服。冬至祀昊天上帝服之。通天冠二十四梁，加金博山，附蝉，高一尺，广一尺。犀簪导，朱丝组带为缨，绛纱袍织成龙，皂罗衤票、，红罗为里，绛纱裙，蔽膝如袍饰，并皂衤票、，绣龙，白罗方心曲领，革带，馀同冕服。大祭致斋，诣景灵宫，太庙、行宫，礼毕还宫，元正、冬至大朝会，临轩册命皇后、皇太子、诸王大臣，亲耕籍田服之。诏通行。
    议礼局上所定皇太子服饰之制：衮冕，垂白珠九旒，红组丝为缨，青纩充耳，犀簪导，青衣朱裳九章；五章在衣，山、龙、华虫、火、宗彝；四章在裳，藻、粉米、黼、黻。白纱中单，青衤票、、裾，革带，涂金银钩<角>，蔽膝随裳色，为火、山二章。瑜玉双佩，四采织成，大绶施玉环三，白袜，朱舄（舄加金涂银钅口），加元服。从祀、纳妃、释奠文宣王服之。具服远游冠，十八梁（金涂银花饰），博山、附蝉，红丝组为缨，犀簪导，朱明服，红裳，白纱中单，方心曲领，绛纱蔽膝，白袜，黑舄（馀同衮冕）。受册、谒太庙服之。诏颁行。
    七年，初作明堂。礼制局言：“《周礼》：‘祀昊天上帝则大裘而冕，祀五帝亦如之。享先王则衮冕。’祀昊天上帝则郊祀是也。享先王则宗祀在其中，盖於大裘举正位以见配位，於衮冕举配位以见正位。以天道事之，则举尊明卑；以人道事之，则举卑明尊明堂。以人道享上帝，与郊祀异，请从衮冕。”从之。
    八年十二月，编类御笔所礼制局奏：“令讨论舄屦制度，下项纟句（履上饰也）、纟意（饰底也）、纯（缘也）、綦（履带也）。古者，舄屦各随裳之色，有赤舄、白舄、黑舄。今屦欲用黑革为之，其纟句、纟意、纯、綦，并随服色用之，以仿古随裳色之意。”奉圣旨依议定仍令礼制局造三十副，下开封府给散铺户为样制卖。礼制局奏：“先议定屦各随服色。缘武臣服色，止是一等，理宜有别。奉圣旨文武官大夫以上四饰，朝请、武功郎以下减去一纟意，并称履；从义、宣教郎以下至将校、伎术官减去二纟意、纯，并称履。”
    高宗绍兴元年，宗祀明堂，仅有朝服十三副，祭服六十二副，乃命工部增造祭服六十三副，及赞者、乐、武之服（赞者绯罗宽衫，介帻；乐正降公服，引舞；武弁，冠绯，绣抹额、鸾衫、革带、履，又幞头、紫，绣袍，抹额；文武舞人，紫纟冕，皂绣袍，革带、履。乐正，帻绯罗，宽衫，勒带）。
    国子监丞王普言：“近世冕服制度，沿袭失真。夫後方前圆，後仰前低，元表朱里，此冕之制也。今则方圆俯仰，几於无辨，且以青为表，而饰以金银矣。衣元裳，裳前三幅後四幅，此衣裳之制也。今则衣色以青，裳色以绯，且为六幅而不殊矣。山以章也，今则以{隋山}；火以圆也，今则以锐；宗彝、宗庙虎隹之彝也，乃画虎隹之状，而不为彝；粉米，米而粉之者也，乃分为二章，而以五色圆花为藉。佩有衡、璜、琚、、冲牙而已，乃加以双滴，而重设二衡；绶以贯佩玉而已，乃列为锦绶，而以双环。以至带无纽约，芾无肩颈，舄无纟句纟意，中衣无连裳。其他讹谬，未暇悉举。祖宗屡尝讲究，以旧服数多，不欲废弃。渡江之後，旧服无存者。明堂所造，才数十副。宜因兹改作，是正讹舛，一从周制。事下太常。”五月礼官言：“国家承唐旧，初有五冕之名，其後去三公衮冕及冕，但存七旒冕、五旒毳冕，无旒元冕，凡三等。自尚书服毳，至光禄承亦服焉。贵贱无差，宜增冕为八旒，毳冕为六旒，复置冕为四旒，并无旒元冕为四等。其他制作失宜当改正者，令普以图式送寺修改。”
    十三年，礼部侍郎王赏言：“按《周礼》王祀昊天上帝，服大裘而冕。元丰中，何洵直议以黑缯作大裘，如衮惟领袖用羔，议者谓纯用羔恐太重难服，今请如洵直议。”从之。皇太子之服，中兴後如政和制。其後，诏太子系通犀玉带，不佩鱼。先是礼官参稽礼典，谓无佩鱼之文（旧制，亲王赐玉带，加佩玉鱼）。皇太子受册，服远游冠，朱明衣，执桓圭。谒太庙、别庙行礼，服衮冕。朝谒景灵宫，服常服（七年三月，礼官言：朝谒景灵宫，所服典故不载，请依礼典服常服。先是元年十一月，诏皇太子遇大宴赐花，比亲王增其四栾枝，二以罗制之。淳熙十四年，命皇太子参决，隔日与宰执公裳系鞋相见於议事堂。嘉定二年七月，皇太子奏，制造冠冕合用珠玉皇后尽出首饰付道司。节约之美，超古冠今，请宣付史馆）。
    皇子之服：绍兴三十二年，礼官言：“皇子邓、庆、恭三王，遇行事服朝服，则七梁额花冠，貂蝉笼巾，金镀银立笔，真玉佩，绶，金镀银革带，乌皮履。若服祭服，则金镀银八旒冕，真玉佩，绶，金镀银革带，乌皮履，绯罗袜。”诏文思院制造。隆兴二年，令祗候库以真玉为邓、庆、恭王大礼所服玉佩，绶。
</div>
    <div class="pagination">
<a href="文献通考_page102.html">上一页</a><span>...</span><a href="文献通考_page98.html">98</a><a href="文献通考_page99.html">99</a><a href="文献通考_page100.html">100</a><a href="文献通考_page101.html">101</a><a href="文献通考_page102.html">102</a><span class="current-page">103</span><a href="文献通考_page104.html">104</a><a href="文献通考_page105.html">105</a><a href="文献通考_page106.html">106</a><a href="文献通考_page107.html">107</a><a href="文献通考_page108.html">108</a><span>...</span><a href="文献通考_page104.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
