<!DOCTYPE html>
<html>
<head>
    <meta charset="UTF-8">
    <title>续通志 - 第 80 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 80 页/共 1359 页</h1>
    <div class="content">邢州降丁巳拔深州李继迁欵塞请婚许之
　　五年春正月乙丑破容城县丁卯攻文安下之戊寅帝还南京己卯大赉将士壬辰如华林天柱二月甲午至自天柱三月癸亥朔如长春 
宫赏花钓鱼丁丑以伊喇嘉哩侦候有功命入御盏郎君班祗侯夏四月癸巳朔如南京丁酉帝率羣臣上皇太后尊号曰睿德神略应运启化 
承天皇太后羣臣上帝尊号曰至德广孝昭圣天辅皇帝戊戌诏有司条上勋旧等第加恩癸丑清暑于氷井七月猎于平地松林九月丙戌如 
南京是冬驻跸南京
　　六年春正月庚申如华林天柱二月甲寅大同军节度使同平章政事刘京致仕三月癸未李继迁遣使来贡夏四月乙未如南京五月癸 
亥南府宰相耶律沙薨闰月甲寅停威伊济部岁贡貂鼠青鼠皮六月乙丑谕诸道备南征攻城器具秋七月丙戌观市己亥遣南面招讨韩德 
威讨河湟诸蕃违命者己酉驻跸洛河壬子加韩德威开府仪同三司兼政事令门下平章事东京留守兼侍中漆水郡王耶律穆济为大同军 
节度使癸丑增置涿州驿传丙辰以青牛白马祭天地八月戊午休格与巴雅尔纽勒珲败宋兵于易州庚申如黎园温汤癸亥以将伐宋遣使 
祭木叶山丁丑西北路管押详衮舒僧格以伐哲琳珠噜二部上所俘获以大同军今岁霜旱乏食增价折粟以利贫民丁酉皇太后幸韩德让 
帐厚加赏赉九月戊戌如南京己亥有事于太宗庙以唐元德为奉陵军节度使癸卯南伐庚戌攻涿州破之宋师退色珍巴雅尔等追击大败 
之冬十月戊午攻沙堆驿破之己巳以黑白羊祭天地丙子筹寍奏破狼山捷辛巳复奏败宋师于益津关癸未进军长城口宋定州将李兴以 
兵逆战休格击败之十一月甲申诏诸军备攻具庚寅驻长城口督大军四面进攻宋师溃帝与德让邀击之大获辛卯围满城甲午拔之戊戌 
攻下祁州己亥拔新乐庚子破小狼山砦丁未宋师出益津关国舅郎君图卜威详衮实格击走之十二月丙辰畋于沙河是月大军驻宋境是 
岁诏开贡举
　　七年春正月癸未朔班师戊子宋鸡壁砦守将郭荣率众来降诏屯南京庚寅次长城口壬辰李继迁与兄继捧有怨乞与通好帝知其非 
诚不许癸巳谕诸军趣易州己亥禁部从伐民桑枝癸卯攻易州甲辰破之迁其军民于燕京乙巳如易州抚谕士庶丙午以青牛白马祭天地 
诏谕三京诸道辛亥还次南京六军解严二月壬子朔帝御元和殿受百官贺乙卯大飨军士爵赏有差枢密使韩德让封楚国王驸马都尉萧 
寍远同政事门下平章事是日如长春宫甲子诏南征所俘有亲属分隶诸帐者给官钱赎之使相从乙丑赏南征女真军使东还甲戌诏云州 
租赋止输本道三月壬午朔遣使祭木叶山禁刍牧伤禾稼李继迁遣使来贡丁亥诏易州筑京观己丑免云州逋赋丙申诏开奇峰路通易州 
市戊戌以王子帐耶律襄之女封义成公主下嫁李继迁是春驻跸延芳淀夏四月甲寅还京以御史大夫乌尔古领伊实大王甲子谏议大夫 
马得臣以帝好击球上疏切谏帝嘉纳之丁卯吐浑和珍回鹘安进吐蕃都图等自宋来归丙子以锡里军耶律杳为常衮己卯驻跸儒州龙泉 
庚辰遣宣徽使布琳等分道备宋以约尼副使崆果啰为锡里伊喇详衮五月辛卯猎于桑干河六月辛酉诏燕乐密云二县荒地许民耕种免 
赋役十年乙亥出诸畜赐边部贫民是月休格巴雅尔破宋兵于秦州秋七月癸巳遣兵南征甲午以达勒巴纳喇威三部各四人益东北路来 
人婆里德丁酉劳南征将士冬十一月甲寅钓鱼于沈子泺癸亥猎于好草岭
　　八年春正月辛巳如台湖庚寅诏决滞狱庚子如沈子泺三月丁丑李继迁遣使来贡乙酉城杏埚以宋俘实之是月如盘山猎于西科绰 
山夏四月庚午以岁旱诸部艰食赈之五月戊子以宋降卒分隶诸军丙申清暑呼图哩巴山诏括民田六月丙午以北面林牙穆尔古为北院 
大王秋八月乙卯以黑白羊祭天地九月乙亥北女真四部请内附壬辰李继迁献宋俘冬十月丙午以败宋师复遣使来告是月驻跸大王州 
十一月庚寅以吐谷浑民饥赈之十二月癸卯李继迁遣使者来庚戌遣使封李继迁为夏国王
　　九年春正月庚辰如台湖乙酉枢密使监修国史室昉等进实录辛卯免三京诸道租税仍罢括田二月丙午夏国遣使告伐宋捷丁未以 
涿州刺史耶律旺禄为特哩衮闰月壬申遣翰林承旨邢抱朴等分决诸道滞狱三月庚子朔赈室韦乌尔古诸部戊申复遣库部员外郎马守 
琪等分决诸道滞狱甲子如南京夏四月乙亥夏国王李继迁遣使来谢封册丙戌清暑于炭山秋七月癸卯通括户口乙巳诏诸道举才行察 
贪酷抚高年禁奢僭有殁于王事者官其子孙己未夏国以复绥银二州遣使来告是月猎于盘道岭及炭山九月己酉驻跸庙城冬十月壬申 
夏国遣使来上宋所授敕命丁丑定难军节度使李继捧来附授推忠效顺启圣定难功臣开府仪同三司检校太师兼侍中封西平王十一月 
己亥以青牛白马祭天地十二月夏国王李继迁潜附于宋遣招讨使韩德威持诏谕之
　　十年春正月丙午如台湖二月壬午免云州今岁租赋辛卯给复云州流民三月丙辰如炭山夏五月癸巳复朔州流民三年八月癸亥观 
稼仍遣使分阅苗稼九月癸卯如五台山金河寺冬十月壬申夏国来贡十二月庚辰猎于儒州东川拜天是月以东京留守萧恒德等伐高丽
　　十一年春正月如延芳淀三月丙午出内帑钱赐南京统军司军高丽王治奉表请罪诏取女真鸭渌江东数百里地赐之夏四月如炭山 
清暑秋八月如秋山冬十月甲申朔驻跸富瑚坂
　　十二年春正月甲寅以同政事门下平章事耶律实埒为特哩衮诏复行在五十里内租乙卯如延芳淀戊午蠲宜州赋调庚申郎君耶律 
必舒等谋叛伏诛壬戌以南院大王耶律景为上京留守封漆水郡王二月甲申免南京被水户租赋甲午免诸部岁输羊及关征三月戊午如 
南京丙寅遣使抚谕高丽壬申如长春宫夏四月辛卯如南京五月戊午如炭山清暑六月庚子录囚秋七月甲寅遣使视诸道禾稼辛酉以南 
院枢密使室昉为中京留守加尚父戊辰观获庚午诏契丹人犯十恶者依汉律己卯以翰林承旨邢抱朴参知政事八月庚辰朔皇太妃领西 
北路乌尔古等部兵及永兴宫分军抚定西边以萧达林督其军事乙酉宋遣使约和不许戊子以国舅帐克萧图格为伊勒希巴丁酉录囚杂 
犯死罪以下释之是月猎于东山九月辛酉猎于汗州西山乙巳诏定均税法十一月戊申朔行再生礼诏诸部所俘宋人有官吏儒生抱器能 
者诸道军勇健者具以名闻庚戌诏郡邑贡明经茂材异等甲寅诏南京决滞狱十二月甲申赐南京统军司贫户耕牛戊子高丽进妓乐却之 
癸巳女真以宋人浮海致赂及乌色叛来告丁未如南京猎于顺州西甸
　　十三年春正月壬子如延芳淀丁巳增泰州遂城等县赋庚申诏诸道劝农庚午如长春宫是月攻府州战于子汊河不利三月癸丑夏国 
来贡夏四月己卯邢抱朴以母忧去官起复丙戌诏诸道民户应厯以来胁从为部曲者仍籍州县甲午如炭山清暑是月攻雄州不克六月丁 
丑诏减前岁括田租赋丙戌诏许昌平怀柔等县人垦业荒地秋七月丁巳乌色乌哲图渤海雅木不勒等侵铁骊遣奚王和硕鼐等讨之八月 
丙子夏国遣使进马九月戊午赐南京太学水硙庄一区是月如大王川冬十月乙亥置义仓戊子乌色归欵十一月辛酉遣使册王治为高丽 
国王戊辰高丽遣童子十人来学本国语十二月辛巳夏国以败宋人来告
　　十四年春正月己酉渔于潞河丁巳蠲三京及诸州赋丙寅夏国来贡三月壬寅高丽王治表乞为婚许之庚戌高丽复遣童子十人来学 
本国语甲寅韩德威奏讨党项捷甲子诏安集朔州流民夏四月庚寅如炭山清暑己亥凿大安山取刘守光所藏钱是月削奚王和硕鼐东京 
留守萧恒德等五人官五月癸卯遣邢抱朴决南京滞狱六月辛未如炭山清暑冬十月戊午乌哲图乞内附十一月甲戌诏诸军官毋非时畋 
猎妨农十二月甲寅减南京道新定税法如南京
　　十五年春正月庚午如延芳淀丙子以河西党项叛诏韩德威讨之庚辰诏诸道劝民种树癸未乌色长武周来降己丑诏南京决滞囚乙 
未免流民税二月丙申朔如长春宫戊戌劝丕勒部富民出钱以赡贫民丙午夏国来贡丙辰韩德威奏破党项捷丁巳诏民耕种丕勒部旷地 
三月戊辰募民耕滦州荒地免其租赋十年己巳夏国以破宋师来告己卯封夏国王李继迁为西平王壬午免南京逋税及义仓粟甲申河西 
党项乞内附癸巳宋主炅殂子恒嗣位甲午皇太妃献西边捷夏四月乙未罢奚王部岁贡麕戊戌录囚壬寅发义仓粟赈南京诸县己酉如南 
京己未如炭山清暑五月己巳诏平州决滞狱是月德哷勒八部杀详衮以叛萧达林追击之六月壬子夏国遣使来谢封册秋七月辛未禁吐 
谷浑别部鬻马于宋辛卯诏南京疾决狱讼八月丁酉猎于平地松林九月丙寅罢东边戍卒戊子萧达林奏讨准布捷冬十月壬辰朔驻跸駞 
山罢奚王诸部贡物戊戌弛东京道鱼泺之禁辛酉录囚十一月壬戌朔录囚丙戌如显州是月高丽王治薨十二月乙巳钓鱼子土河己酉驻 
跸駞山壬子夏国来贡甲寅遣使祭高丽王治诏其侄权知国事丙辰录囚

　　钦定续通志卷四十三

　　●钦定续通志卷四十四　辽纪四

　　辽纪 【四】

　　圣宗 【二】

　　○圣宗二

　　统和十六年春正月乙丑如长泺二月庚子夏国来贡丙午以监门卫上将军耶律实哷为中台省左相夏四月癸卯振崇德宫所隶被水 
州县丁未罢民输官俸己酉祈雨乙卯如木叶山五月丁卯祠木叶山告来岁南伐乙酉迁上京六月清暑于炭山秋七月丁巳朔录囚八月丁 
亥朔东幸九月丁巳朔驻跸得胜口冬十一月遣使册高丽国王诵十二月丙戌宋王休格薨进封弟恒王隆庆为梁王南京留守郑王隆佑为 
吴王
　　十七年春正月乙卯朔如长春宫夏四月如炭山清暑秋七月以伐宋诏谕诸道九月庚辰朔如南京己亥南伐北院枢密使魏王耶律色 
珍薨以韩德让兼知北院枢密使事冬十月癸酉攻遂城不克遣萧继远攻狼山镇石砦破之次瀛州与宋师战擒其将康昭裔宋顺 【案康 
昭裔宋史通鉴俱作康保裔实战死优诏赠恤录其子孙辽史谓被擒嗣且以为昭顺节度使恐非一人宋史契丹国志俱载于明年则更误矣 
】 进攻乐寿拔之复与宋师战于遂城败之
　　十八年春正月还次南京诏诸军各还本道二月如延芳淀夏四月己未驻跸清泉淀五月丁酉清暑于炭山六月准布特彻布率部众来 
附秋七月驻跸汤泉九月乙亥朔驻跸黑河冬十一月甲戊朔授李继迁子德昭朔方军节度使
　　十九年春正月辛巳以祗候郎君班详衮观音为奚六部大王二月猎于崖头川三月乙亥夏国来贡乙酉西南面招讨司奏党项捷壬辰 
皇后萧氏以罪降为贵妃夏五月癸酉清暑于炭山丙戌册萧氏为齐天皇后庚寅以伊喇详衮耶律仁努为伊实大王辛卯以青牛白马祭天 
地六月乙巳以宋将康昭裔为昭顺军节度使戊午夏国奏下宋恒怀庆三州秋七月丙戌以南京统军使耶律诺观为南府宰相九月戊子驻 
跸昌平庚寅西南面招讨司奏讨吐谷浑捷辛卯如南京冬十月己亥南伐壬寅次盐沟吴王隆佑徙封楚王留守京师壬子以青牛白马祭天 
地甲寅及宋师战于遂城败之 【按宋史书遂城之战谓败在契丹葢两国各讳其败也】 庚申以黑白羊祭天地丙寅次满城以泥淖班师 
十一月丙子宋兵出淤口益津关来侵侦候玛虞人珠克击败之己卯观渔于儒门泺闰月己未减关市税十二月庚辰免南京平州租税
　　二十年春正月庚子如延芳淀诏安抚西南面向化诸部甲寅夏国来贡二月丁丑女真遣其子来朝三月甲寅遣北府宰相萧继远等南 
伐壬戌驻跸鸳鸯泺夏四月丙寅文班太保达里塔败宋师于梁门甲戌南京统军使萧达林破宋师于泰州五月乙卯如炭山清暑六月夏国 
遣使来告下灵州秋七月丁酉以邢抱朴为南院枢密使辛丑高丽遣使来贡本国地里图八月猎于平地松林冬十二月奚王府五帐六节度 
献七金山土河川地
　　二十一年春正月如鸳鸯泺三月壬辰诏修日历官毋书细事夏四月耶律诺观萧达林获宋将王继忠于望都五月庚寅朔清暑于炭山 
丁巳西平王李继迁薨其子德昭遣使来告六月己卯遣西上合门使丁振如夏吊慰乙酉准布特尔里克率诸部来降秋七月甲寅以奚王府 
监军耶律舒噜为南院大王九月己亥夏国李德昭遣使来谢癸丑如女河汤泉冬十月丁巳驻跸七渡河戊辰以楚王隆佑为西南面招讨使 
十一月壬辰故裕悦耶律休格之子道士努果济等谋叛伏诛丙申通括南院部民十二月癸未罢三京诸道贡
　　二十二年春正月丁亥如鸳鸯泺二月丙寅南院枢密使邢抱朴薨三月己丑罢番部贺千龄节及冬至重五贡夏五月清暑于炭山秋七 
</div>
    <div class="pagination">
<a href="续通志_page79.html">上一页</a><span>...</span><a href="续通志_page75.html">75</a><a href="续通志_page76.html">76</a><a href="续通志_page77.html">77</a><a href="续通志_page78.html">78</a><a href="续通志_page79.html">79</a><span class="current-page">80</span><a href="续通志_page81.html">81</a><a href="续通志_page82.html">82</a><a href="续通志_page83.html">83</a><a href="续通志_page84.html">84</a><a href="续通志_page85.html">85</a><span>...</span><a href="续通志_page81.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
