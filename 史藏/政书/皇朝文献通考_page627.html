<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 627 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 627 页/共 807 页</h1>
    <div class="content">　　特命诸臣详加考证厘定此书上编曰揆天察纪下编曰明时正度集中西之法而归于一致推衍精宻累黍无差殊非管蠡之见所能窥测也
　　御制数理精蕴五十三卷
　　【臣】等谨按是编为康熙五十二年
　　圣祖仁皇帝御定律厯渊源之第三部于中西两法融防贯通权衡归一上五卷曰数理本源曰河图曰洛书曰周髀经解曰防何原本曰算法原本则其立纲明体者也下四十卷曰首部曰选部曰面部曰体部曰末部则其分条致用者也又八卷曰八线表曰对数阐微表曰对数表曰八线对数表则其经纬异同辨订今古者也至本法所不能求者一一疏通证明之俾学者了然心目实为从古未有之书
　　大圣人所以妙契天元精研化本者胥不外乎是矣御制厯象考成后编十卷
　　乾隆二年
　　皇上御定
　　【臣】等谨按测騐之学积乆而弥精自西史第谷以来其法盛行我
　　圣祖仁皇帝创厯象考成上下二编阐发精微洞彻理数固已贯通中西之法以归于大同垂诸万世矣西洋噶西尼发兰徳等即将第谷未尽之蕴更为推衍穷极纎微其大端有三一曰太阳地半径差一曰清防气差一曰日月五星之本天騐之经纬尤为宻合是以
　　世宗宪皇帝特命修日躔月离二表续于厯象考成之后
　　然未加详説亦未及推算之法我
　　皇上缵承前绪夙夜勤求复増修表解图説凡新法与旧法不同之处疏剔精凿而古法新制脗合无殊仰见
　　圣学之高深而心源之符合也已
　　晓庵新法六卷
　　王锡阐撰锡阐字寅旭号晓庵又号天同一生吴江人
　　锡阐自序曰炎帝八节厯之始也而其书不传太初三统法虽疎逺而创始之功不可冺也刘洪姜岌次第阐明何祖専力表圭益称精切自是南北
　　厯家率能好学深思多所推论皆非浅近所及唐厯大衍稍亲然开元甲子当食不食一行乃为谀词以自解何如因差以求合乎至宋而厯分两途有儒家之厯有厯家之厯儒者不知厯数而援虚理以立説术士不知厯理而为定法以騐天天经地纬躔离违合之原槩未有得也明初元统造大统厯因郭守敬遗法增损不及百一及西人利氏来归颇工厯算崇祯初命礼臣徐光启译其书数年而成遂盛行于世今兼采中西去其疵纇防以臆见着厯法六篇防通若干事考正若干事表明若干事増葺若干事立法若干事旧法虽舛而未可遽废者两存之理虽可知而非上下千年不得其数者阙之虽得其数而逺引古测未经目信者别见补遗而正文仍袭其故非敢妄云窥其堂奥也
　　梅文鼎序曰从来言交食只食甚分数未及其边惟王寅旭则以日月圆体分为三百六十度而论其食甚时所亏之边凡防何度今为推演其法颇为精确又曰近代厯学以呉江为最识解在青州薛鳯祚之上
　　防何论约七卷　数学钥六卷
　　杜知耕撰知耕字临甫号伯瞿柘城人
　　梅文鼎序曰近代作者如李长茂算海详説亦有发明然不能具九章惟方位伯数度衍于九章之外搜罗甚富杜端伯数学钥图注九章颇中肯綮可为算家程式
　　数度衍二十四卷
　　方中通撰中通字位伯桐城人明检讨以智之子中通弟中履序曰九算之名始出周礼注称九章则见于郑康成传章懐云九章周公所作凡九篇艺经又云周公作捐闷今皆不传惟周髀积矩三圗而已自郑元嵩真曹元理辈皆善算而未尝著书张衡许商等皆有著书而亡者又众近惟泰西诸书行于世古法用竹径一分长六寸二百七十一枚而成六觚为一握今则用珠算泰西则用笔算又有筹算尺算其法不一其理则同葢勾股出于河图加减乘除出于洛书此数度衍之所以作也
　　凡例曰西学精矣中土失传耳今以西学归九章以九章归周髀周髀独言勾股而九章皆勾股所生故以勾股为首少广次之方田次之商功次之差分次之均输次之盈朒次之方程次之粟布次之九章取用无逾加减乘除四法四法偹于四算故以珠笔筹尺之法衍于九章之前数尽于九章矣然有不可属于某章之下者故曰外法于九章之后衍之又云勾股出于河图加减乗除出于洛书知一切不外河洛也故首言其原黄钟为数之始故次律衍线靣体之理尽于防何故约之厯算全书六十卷　大统书志十七卷　勿庵厯算书记一卷
　　梅文鼎撰文鼎字定九宣城人康熙四十一年大学士李光地尝以其所着厯学进呈防
　　圣祖仁皇帝南巡于徳州
　　召见
　　御书积学防微四字赐之后奉
　　诏修乐律厯算等书
　　文鼎自序曰万厯中利氏入中国始倡防何之学以防线靣体为测量之资制器作图颇为精宻然其书率资繙译篇目既多径纡澜濶读者每难卒业又奉耶苏为教与士大夫闻见龃龉学其学者又张皇过甚輙以世传浅术为古九章尽此于是薄古法为不足为而或株守旧闻遽斥西儒为异学两家之説遂成隔碍此亦学者之过也窃以学问之道求其通而已己之所不能通而人则通之又何间于今古何别乎中西因彚其书而説之【臣】等谨按文鼎厯算全书乃魏荔彤属杨作枚所校刋首曰厯学疑问即
　　圣祖仁皇帝亲为防定者其他著述极为繁富衍九章之未备着今法之靣形论中西形体之变化释弧矢勾股八线之比例葢中西法至难贯通文鼎原原本本洞究精微实为数家之总滙大统书志因明初大统术详为推衍分为法原立成推步三部法原凡七目立成凡四目推歩凡六目辨论详明有条有理厯算书记各疏其论撰之意于中西诸法一一得其要领自郭守敬徐光启以来无有出其右者矣
　　秦氏七政全书【无卷数】
　　秦文渊撰文渊爵里未详
　　勾股引防五卷　勾股述二卷
　　陈訏撰訏字言扬海宁人由贡生官淳安县教谕
　　隠山鄙事四卷
　　李子金撰子金号隠山柘城人
　　勾股矩测解原二卷
　　黄百家撰百家见儒家类
　　【臣】等谨按勾股测量昉于絜矩其术至精其用至广测高则用立矩测深则用覆矩测逺则用偃矩顾方可测圆不可测于是割圆之法立平可测险不可测于是重差之术生周髀开方之图刘徽海岛之算传者寥寥不絶如线自
　　本朝三角形测量法立较勾股至为径防简易功用悬殊要之仪表相辅而行勾股之法实不可废百家是书虽不过摭陈古法而测量之学颇足以资考证焉
　　少广补遗一卷
　　陈世仁撰世仁海宁人康熙乙未进士
　　【臣】等谨按少广之术所赅不一是编専取少广中堆垜一条因其仅具边数层数求积数法未具以积数求边数层数法且算家鲜通其故乃以一靣尖堆及方底三角底六角底尖堆各半堆等题分为十二法复有抽竒抽偶诸目反覆推求以补少广所未偹实为有禆算学惜其图説未之及焉厯算丛书六十二卷
　　梅防成重定其祖文鼎之书防成宣城人康熙乙未进士官至左都御史
　　庄氏算学八卷
　　庄亨阳撰亨阳字元仲南靖人康熙戊戍进士官至淮徐海道
　　九章録要十二卷
　　屠文漪撰文漪字莼洲松江人
　　围径真防【无卷数】
　　顾长发撰长发字君源江苏人
　　全史日至源流三十三卷
　　许伯政撰伯政见经类
　　算学八卷续一卷
　　江永撰永见经类
　　八线测表图説一卷
　　余熙撰熙字晋斋桐城人
　　右推算
　　御定星厯考原六卷
　　康熙五十二年
　　圣祖仁皇帝御定
　　【臣】等谨按古者重黎世职羲和命官所以顺天行而成人事也后世阴阳之术颇沿其流方技之家遂滋其説葢荒诞无稽者往往而有矣是书简汰诸説之纷繁而括其纲要凡分六目一曰象数本要二曰年神方位三曰月事吉神四曰月事凶神五曰日时总类六曰用事宜忌毎一目为一卷俾趋吉避凶者了如指掌
　　大圣人所为敬承天道而不拘于小数不牵于禁忌者宜
　　万世奉行而勿替也已
　　钦定协纪辨方书三十六卷
　　乾隆六年和硕庄亲王允禄刑部侍郎张照等奉
　　敕撰
　　皇上御制序曰粤昔帝尧命羲和敬授人时厥民知析因夷隩之节后圣有作推而弥广至于外事用刚日内事用柔日此皆载之经典百王不易者也厥后滥觞日以讹谬术士以吉凶祸福之説震惊朕师不可方物如褚少孙补史记所称彼家云吉此家云凶彼家云小吉此家云大凶茫乎不知其畔岸汉武以来已如聚讼而荀悦王充辈斥为理之所无弃而勿论者也虽然天以日月行四时人奉天而时若向明而治向晦而息后王君公所以奉若天道也日出而作日入而息羣黎百姓所以奉若天道也否则不能晨夜不夙则暮诗人讥焉人人所知也然则举大事动大众协乎五纪辨乎五方以顺天地之性岂无寸分节解以推极其至精至微之理者欤其支离昧拘牵谬悠之説乃术士之过而非可因噎而废食者也钦天监旧有选择通书刻于康熙二十二年其书成于星官之手因讹袭谬见之施行往往举矛刺盾
　　皇祖圣祖仁皇帝知其荒率不可以训曽纂为星厯考原一书刋刻颁行而未将监本改正葢以待夫后人
　　圣人之心慎而又慎如此也以喻监臣监臣曰通书之谬允宜改正朕因其请谓及今犹有庄亲王等数人曽经
　　皇祖指授稍明此理使此时不加订正恐后此益复无可任使爰命编辑成书颁布天下较之旧本谬説少除然俗所乆沿则亦不能尽去便民用也命名曰协纪辨方书夫协纪辨方者敬天之纪敬地之方也一作止一语默天地实式临之况其大乎如曰如是则吉如是则凶如是则福如是则祸则明者所弗道也虽然敬不敬之间吉凶祸福随之矣是为序
　　【臣】等谨按旧本选择通书羣疑滋甚
　　皇上特命诸臣详加驳正定为斯编凡本原二卷义例六卷立成宜忌用事各一卷公规二卷年表六卷月表十二卷日表一卷利用二卷附録辨讹各一卷凡五行之生克神煞之吉凶一一绘图立説以识趋避之端举术家之傅防不经繁碎拘碍者悉破除之仰见
　　圣人利用前民无不本乎至正大中之义有如是之深
　　切着明者耳
　　禽遁七元成局书十四卷
　　汪汉谋编陈锟校録汉谋锟里籍俱未详
　　【臣】等谨按是书用翻禽倒将之法世颇称之然与池本理所论以翻覆为翻禽倒转为倒将不能尽合葢犹未离乎俗説也
　　陈子性蔵书十二卷
　　陈应选撰应选字子性广州人康熙中诸生右五行
　　易冒十卷
　　程良玉撰良玉字元如歙县人
　　良玉自序曰用爻随大随细可求吉凶良玉向成筮类五十篇内设三百七十有七问适楚遇枯匏老人授以阐易之书数十种立法四十一篇计九十一章列成卦成爻之由立世立应之法葢易者象也告于蓍则以蓍占告于五行则以五行占告于焦氏则以焦氏占可也其成卦成爻一也皇极数钞四卷
　　陶成撰成南城人康熙己丑进士官翰林院编修卜法详考四卷
　　胡煦撰煦见经类
　　画前易衍【无巻数】
　　徐灿撰灿字朗亭号玉峯昆山人乾隆辛酉举人【臣】等谨按灿取周子太极图説衍为是编法用十六事为纲以十六事相错得二百五十六毎事各为五兆合为一千二百八十兆古来言数者所未有也
　　右占筮
　　画荚图一卷撼龙经一卷
　　孙光撰光字丹扶余姚人顺治辛夘副榜贡生官藁城县知县
　　定穴立向开门放水坟宅便览要诀四卷
　　梅自实撰自实字有源宣城人
　　山法全书十九卷
　　叶泰撰泰字九升婺源人
　　例畧曰山法流传既乆其正形正象俱去无遗故曰有遗穴无遗龙若言遗龙惟竒形怪穴人所不能识人所不敢下者耳于今日而言山穴舍竒怪无从也
　　尚书天地图説六卷
　　潘咸撰咸见经类
　　【臣】等谨按是书多涉堪舆之説虽借尚书以立名实则支离蔓衍渺不相闗故附于形法之末右形法
　　握机经解一卷
　　王防撰防字始旦绛州人
</div>
    <div class="pagination">
<a href="皇朝文献通考_page626.html">上一页</a><span>...</span><a href="皇朝文献通考_page622.html">622</a><a href="皇朝文献通考_page623.html">623</a><a href="皇朝文献通考_page624.html">624</a><a href="皇朝文献通考_page625.html">625</a><a href="皇朝文献通考_page626.html">626</a><span class="current-page">627</span><a href="皇朝文献通考_page628.html">628</a><a href="皇朝文献通考_page629.html">629</a><a href="皇朝文献通考_page630.html">630</a><a href="皇朝文献通考_page631.html">631</a><a href="皇朝文献通考_page632.html">632</a><span>...</span><a href="皇朝文献通考_page628.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
