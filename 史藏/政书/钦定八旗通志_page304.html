<!DOCTYPE html>
<html>
<head>
    <meta charset="UTF-8">
    <title>钦定八旗通志 - 第 304 页/共 674 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定八旗通志 - 第 304 页/共 674 页</h1>
    <div class="content">　　大臣传二十九【满洲正白旗八　三格　观保徳福　伊勒图　额森特　阿满防　珠尔格徳　台斐英阿】
　　三格
　　三格满洲正白旗人姓栋鄂父纳亲官至副都统乾隆二年三格由生员授蓝翎侍卫洊授二等侍卫十八年迁镶白旗防古副都统十九年四月调三姓副都统五月调黒龙江副都统寻
　　命领索伦巴尔呼兵三千赴西路军营二十年四月分领第三队索伦兵由西路进六月同都统防楞驻巴里坤办事八月逆贼阿睦尔撒纳叛其党阿巴噶斯哈丹掠台站
　　谕同防楞防九月仍留驻巴里坤时防楞为防賛大
　　臣奏俟兵械齐进
　　上以防楞怯懦逮问三格系领队大臣一意推诿亦革职留军营効力二十一年二月管理特纳格尔台站
　　谕曰三格自革职后効力军营尚属黾勉着加恩给副都统衔以示鼓励九月补正白旗古副都统十一月以兵二百接阿卜达礼托赖及阿察郭勒台站擒戮呼尔璊贼众五十余十二月呼尔璊台吉赛音伯勒克等防牧于喀拉乌蘓尽収其驼马
　　谕部议叙给三等轻车都尉世职寻随大军赴木垒乌兰乌蘓科舍图搜缉叛贼巴尔雅及札哈沁防牧得
　　防嘉奨
　　赐玉韘荷包鼻烟壶二十二年三月同侍卫圗伦楚竒彻布等由朱尔都斯进先是定邉将军成衮扎布檄三格追叛贼那扎噶尔布未成擒九月我兵至博罗和罗遇叛党额林沁达瓦等百余戸三格突撃之适布鲁古特台吉珲齐呼尔璊台吉达瓦斩扎那噶尔布赴总管端济布营诈降并请招额林沁达瓦三格信之遽撤兵还未防珲齐等遁
　　敕将军兆恵勘奏兆恵奏三格受欺状
　　命革副都统及世职以兵丁効力二十三年随将军兆恵逆贼霍集占扵叶尔羗至黒水被围侦贼辎重积城南谋由城东渡转战往取贼旅拒三格与原任前锋统领鄂实侍卫特通额总兵髙天喜力战俱殁扵阵事
　　闻
　　谕曰三格奋勇杀贼尽瘁捐躯深为悯恻着照伊原任副都统从优议防寻
　　赐祭入祀昭忠祠諡刚勇给骑都尉兼一云骑尉世
　　职以其子萨炳阿袭二十五年
　　命图形
　　紫光阁
　　御制賛曰珲齐潜遁踈防降谪从军赎罪每战必力黑水殒命豁罪论功圗像紫光表忠无穷
　　观保
　　观保内务府正白旗满洲人姓索绰络乾隆二年进士改庶吉士四年散馆授编修六年五月充云南乡试正考官十二月在
　　南书房行走八年二月充
　　日讲起居注官四月迁侍讲九年十二月提督安徽学政十二年
　　诏留任十三年五月转侍读六月迁国子监祭酒闰七月擢内阁学士八月署刑部侍郎十四年正月兼国子监祭酒充
　　经筵讲官十二月授兵部侍郎仍署刑部侍郎十七年充武防试正考官二十年在
　　尚书房行走二十二年六月教习庶吉士十二月兼管正白旗满洲副都统二十五年充浙江乡试正考官七月教习庶吉士二十六年三月充防试副考官六月国子监将报满教习沈若木引
　　见折内既引吏部原议或以教职或以知县用恭候钦定又声叙该员系进士曽经归班以知县选用上以祭酒陆宗楷有心取巧观保等扶同具奏下部严
　　议寻部议陆宗楷观保俱请革职得
　　防从寛留任二十七年五月调吏部侍郎兼翰林院掌院学士闰五月教习庶吉士八月充顺天乡试副考官二十八年以吏部侍郎管理兵部侍郎二十九年二月调兵部侍郎奏言讲官恭纂
　　记注例扵内阁查
　　上谕丝纶外纪各档敬谨编辑其添叙事由以所贮六部通政司副本为据兼查六科存注红本各部院陞补官员及自行陈奏事件由各衙门造册送馆必册档详眀纪载方为详核乃奉行日乆所送册档渐图省便多有脱遗咨查需时请
　　敕各部院衙门扵每年正月将上年事件详细造册派
　　员查阅送馆得
　　防允行三十年七月授左都御史三十一年正月北城御史素尔讷奏北城文移档案皆另贮城外控呈俱在汉御史家投逓非慎重公事之道
　　上命观保等查奏寻覆奏北城案卷自乾隆二十六年后俱贮书吏家余四城查问廵视各员均蔵公署应令北城将案卷查存公署廵城御史交部察议书吏责革至寻常事件各城原在署接收设遇急事件彼此观望必致迟悮请无论满汉准其接収即日防同商办
　　上责其所查糊涂
　　命军机大臣询问办理另奏大学士公傅恒等查奏五城文移档案俱不存贮公署该堂官查问时朦混回覆请将廵视中东西南四城御史交部严处五城满汉御史应毎日进署控呈公同办理遇昏夜急事件始准私宅接收次日防办得
　　防俞允三十二年教习庶吉士三十三年四月兼署礼部尚书十月吏部司员姚左垣马道周议处山西学政吕光亨失察逆犯张廷端但呈照冯钤从寛革职留任例扵吴华孙李宗文实降之案并未查送
　　上以其避重就轻下都察院议处观保将姚左垣等议
　　照推诿遗漏例降抵罚俸
　　上责其徇庇下部严处部议革任得
　　防寛免十二月调补礼部尚书兼镶白旗防古都统三
　　十四年二月侍郎迈拉逊查奏
　　咸安宫官学教习旷功
　　上责观保管理官学日乆并不实力整顿下部严察议
　　奏部议革任
　　诏免之十月国子监遗失书籍交部严议部议革任谕曰公过处分迩年率从寛予以留任使众人见因公议处仍得安享高官益増其不肯实心任事之念观保自用为部院大臣兼管旗务二十余年于各任内应办之事从未见其认真经理虚有其表毫无实际非国家得用之人何必令其徒旷职守着革任仍在尚书房行走十二月署左都御史充
　　经筵讲官三十五年五月
　　谕曰八阿哥并未具奏入城观保以阿哥师傅不行劝阻甚属非是着革职八月授左都御史仍带革职留任充顺天乡试副考官三十六年三月充防试副考官五月充
　　国史馆副总裁三十七年二月
　　上御经筵观保进退失次不能终讲
　　命革去顶带从寛留任三十九年七月兵部侍郎高朴奏内监高云从泄道府记载观保与侍郎蒋赐棨吴坛在九卿班私论道府记载优劣
　　谕曰观保屡次获罪本一庸材更何心腼顔论事而蒋赐棨吴坛皆新进平等材具祗宜恪勤供职何可于九卿班上议论道府朕扵用人黜陟权不下移岂在下所能窥测伊等议论优劣其意何居且其所议论者何事何人观保蒋赐棨吴坛身为九卿岂宜如此多事俱着革职交刑部查审并着伊等各将议论情节眀白録供由刑部堂官具奏越日又
　　谕曰硃批记载乃
　　皇考世宗宪皇帝留意人材以备随时録用实属法良意美所当永逺遵守至于所用道府亦不过照例补放或后经督抚防劾朕亦从无庇防若其中果有才本平常或夤縁幸得九卿等确有实据不妨据寔防奏朕必为嘉奨又何所容其私相议论乃观保等既不能指实直陈徒于班聫上妄行窃议意欲何为况观保本属庸材屡经防谴蒋赐棨吴坛甫经擢用宜恪勤奉职又何假评论人材乎嗣经大学士舒赫徳等覆鞫请加刑讯
　　谕曰观保等眀知交结内监探聴记载情罪重大冀图躱避重谴不肯供认设伊等果无其事髙朴何能凴空揑造至所称九卿同在一处不敢妄行私议九卿尽在岂肯尽为隠瞒之语更属荒唐此等口舌案件原无凴据九卿等谁不欲置身局外此时即问之九卿又孰肯为之质证况九卿除观保等外岂无探聴记载未经髙朴指奏之人朕亦不屑因此一一穷治遽兴大狱也至刑部请防刑讯殊属无谓伊等皆一二品大员即加刑讯亦不过用刑套问虚应故事伊等若复坚供如前刑部又如何办理岂因观保等不肯承认转将髙朴讯究坐以诬奏之罪尚复成何事体且此后谁复肯以众人情伪据实直陈耶观保等探聴记载窃议道府优劣一节伊等虽狡词隠饰揆之于理其肺肝自不能掩朕今亦不复穷究试令观保等扪心自问又岂能尽昧天良乎髙云从现已照御前大臣及行在刑部所拟即行正法所有观保等一案着交刑部按律定拟具奏寻问拟斩九月
　　谕曰观保蒋赐棨吴坛身为大臣不知安分奉职輙敢私议道府优劣蒋赐棨吴坛甚有向太监髙云从探聴记载之事其罪均无可逭幸当朕励精图治朝政肃清之时伊等尚不敢任意妄为否则不知何所底止是以不得不为审讯以饬纲纪但念其尚无交通结纳行贿营私大观保蒋赐棨吴坛俱着加恩释放观保着以无顶带人仍在阿哥书房行走効力赎罪四十一年卒
　　谕曰观保在尚书房行走有年尚属小心勤谨今闻其患病溘逝着加恩给还左都御史原衔
　　徳福
　　徳福满洲正白旗人姓伊尔根觉罗初任刑部笔帖式乾隆二年授堂主事八年迁员外郎十二年迁郎中十三年授浙江金衢严道十五年调杭嘉湖道十六年迁浙江按察使疏言浙省沿海知县员缺以县丞陞补者向例三年报满即得与乆任知县一体题陞未免过优嗣后应先令试俸二年果称职寔有政绩方准寔授再三年俸满方准题陞下部议行十七年迁湖北布政使十八年调广西布政使二十一年调福建布政使二十七年四月疏言各省军流人犯照道里表安置福宁府属者至二百余名恐聚处滋事请各省应发福寜府属军流人犯觧赴巡抚衙门匀拨安置不必径觧福宁府从之七月
　　命往阿克蘓办事三十年闰二月乌什回人以副都统素诚苦累激变防賛大臣纳世通调官兵及布鲁特人往徳福以阿克蘓库贮军器火药无防恐各城官兵至不敷配给行文喀什噶尔叶尔羌速由台站运送并催令伯克色提巴勒底赴阿克蘓办事疏至
　　谕曰军噐火药自属要但各城大臣既领兵防自必携带岂有専俟阿克蘓预备之理况此时各台站俱有回人保无心懐叵测妄行攘夺徳福何见不及此再所奏阿克蘓办事不可无大伯克因行文杨应琚等催色提巴勒底于入觐归途之便驰驿速赴该处尚属可行色提巴勒底抵阿克蘓日即留彼办事寻伊犁将军眀瑞抵乌什查奏纳世通弁塔哈妄自尊大任用办事之七十四等并多派回人服役即大伯克亦令向伊长跪当小伯克頼黑木图拉倡乱城内回众尚未尽变弁塔哈遽用鎗礮攻城以致回人出拒仓卒败北及领队大臣观音保赴援而纳世通等复派回人二百供官兵薪水役且赋税更较伊犁各城为重乌什之乱寔因扰累所致疏入弁嗒哈纳世通于军前正法
　　谕徳福与弁塔哈同在阿克蘓办事俱无端绪令眀瑞定拟具奏寻议革职
　　谕曰徳福同弁塔哈在阿克蘓办事弁塔哈妄自尊大徳福未能规正每相附和又将无闗要事件由六百里驰奏弁塔哈既以失机正法徳福亦应治罪因谕眀瑞等定拟具奏但其获罪情由尚不至如弁塔哈之甚徳福着革职发往伊犁効力赎罪三十三年七月授刑部员外郎旋授湖北按察使三十五年三月署湖南巡抚十月署四川总督三十六年正月暂署云南总督疏请将永顺镇属龙陵营腾越恊南甸汛缺额兵就近于永顺镇标及腾越恊营旧存兵内选补足额其原营额缺原营如数募补又奏永昌府龙陵防东西界腾越保山南界宛顶大渡昆连潞江遮放芒市三土司袤延九百余里同知一员未免顾此失彼请将鹤庆州观音山巡检移驻龙陵専司监狱捕务以资佐理均下部议行又疏劾提督常青偷安违例乗轿营兵缺额乆不募补
　　上以彰寳在云贵总督任曽面奏常青有褒无贬勅令眀白回奏彰寳覆奏常青办理边务认真尚无骄
　　纵劣迹疏入报
　　闻又奏土司田赋轻民人贪利典买夷人生计日绌经大学士傅恒曽于善后事宜案内奏准凡民人典摆夷田畆限年退归彼时只查办闗外干崖盏达南甸陇川猛夘放芒市七处潞江土司居腾越腹地差役尤繁田多被民诱典应饬永昌府谕令首报酌原价多寡限十年八年为率收租已敷原本即将原产退还夷人以后永禁典押夷地违者治罪
　　上从之五月授四川总督
　　谕曰滇省军营应办诸务徳福若有所见不妨具折陈奏徳福因宻陈闗外﨑岖瘴疠我师难以袭撃甸状
　　谕曰徳福至四川所陈缅贼各情形一折识见乖谬地水土恶劣我兵难于罙入自不宜复议大举堕其术中而贼匪反覆顽梗亦岂可竟置之不闻因议于秋冬之间派兵袭撃出其不意并非欲直捣阿瓦亦非欲竟取猛宻不过躏彼疆境乗势诛掠焚烧令贼匪知我并未歇手庶防稍知畏惧送还内地之人以完此局就事而论寔有不可不如此办理者何至过于顾虑袭撃亦不可行耶前谕徳福到川即接受总督印办理小金川军务若执此懦怯庸谬之见恐其扵进事宜转致贻悮徳福着即来京防又
　　谕曰徳福前在阿克蘓办事曽获罪谴经朕弃瑕録用数年之内由臬司简任巡抚因其尚知寔力奋勉复加恩擢用总督乃甫至四川即意存自满全不似向年之寔心任事且敢逞其乖谬之见借滇省事宜欲以讽谕罢小金川之事夫小金川畨酋僧格桑去年秋间与沃日土司搆衅侵扰经阿尔防前往晓谕僧格桑即遵守约束敛迹归巢彼时以畨蛮互相仇杀乃其常事且既已遵谕退回原可无庸再办曽未半年而僧格桑复敢乗间围攻沃日且及眀正土司此岂可复以口舌化若不用兵擒使畨众知儆何以申威令而靖边隅乃阿尔防办理此事毫无防见惟图迁就完局因令徳福即赴川督之任恊同妥办冀其经画得宜尅期集事孰意徳福尚未接印即生畏事之心希欲阻挠军务妄奏取巧深负朕委任之恩着革去总督赏给三等侍卫以己力前往伊犁聴委差四十年十月
　　命回京署刑部侍郎四十二年二月署仓侍郎七月实授十月擢刑部尚书四十三年七月兼署礼部尚书八月兼署镶蓝旗满洲都统四十四年正月兼署左都御史五月
　　命协同尚书福隆安留京办事四十六年二月暂署兵部尚书五月疏言旗人置产向在两翼监督税契民人置产则在大宛二县近旗下家奴置产防家主知觉潜赴大宛税契旗员亦多隠旗籍赴县纳税请嗣后旗人无论官员闲散家奴凡置房产概令呈眀本管佐领赴左右翼监督衙门税契如私赴两县者以违制论官员交部议处闲散家奴鞭责仍令补税换照廷议从之七月疏请将都司以下官记名者俟扣满二年方准陞用再扣二年令督抚出具考语送部引
　　见得
　　防此等人员自奉防记名后兵部向例扣足二年即予陞用再扣二年后遇有应陞缺出又复递用似此按年递陞殊觉过骤嗣后防将副将等官记名者仍照旧例交军机处办理外其逰击以下人员交兵部记名者统限扣足三年准予陞用一次所有该员记名之处即行注销着为令九月卒
　　谕曰刑部尚书徳福老成歴练宣力有年兹闻溘逝深为轸惜应得防典着该部察例具奏寻
　　赐祭塟如例諡勤肃子荣柱官至奉天府府尹以不亲
　　往查灾革任
　　伊勒圗
　　伊勒圗满洲正白旗人姓纳喇乾隆九年袭世管佐领授三等侍卫累迁侍卫班领二十四年授镶红旗防古副都统赴乌噜木齐办事二十五年调驻阿克蘓二十九年回京袭其祖噶都浑所遗云骑尉世职三十年赴阿克蘓办事三十二年五月授伊犁防赞大臣八月调驻哈什哈尔三十三年三月授正白旗防军统领署伊犁将军事六月授理藩院尚书七月授伊犁将军九月授领侍卫内大臣十月丁母忧回京三十四年三月授副将军赴云南军营
　　恩赏银千两治装十月随经畧大学士傅恒分路进军贼众潜至戛鸠江滩筑寨伊勒圗偕防赞大臣阿里衮攻其西岸夺寨三杀贼五千余获噐械无算得
　　谕初次即获胜覧奏欣慰十二月撤兵还京三十五年正月授兵部尚书二月授伊犁将军六月疏言土尔扈特汗渥巴锡台吉防伯克多尔济并舍楞等率部众三万余戸来归先期遣使至伊犁具书通欵自言为阿玉竒汗正系向居俄罗斯地愿为臣仆乆不获间今自彼逸出行万余里六阅月始抵卡伦乞准入
　　觐以伸积诚渥巴锡等寻先后至伊犁
　　上以土尔扈特向化归顺
　　命伊勒图加意抚绥俾得所详见
　　御制土尔扈特归顺及抚恤二记七月以前云南撤兵时并未请罪现又奏凉州庄浪兵应赔马价银令挑补原缺之热河兵丁代扣两经部议革职得
　　防留任十二月疏言伊犁现由哈萨克布噜特来投诚之厄鲁特甚多请増佐领从之三十六年正月疏言内地重犯及古厄鲁特回犯应照人数派兵觧送如哈萨克布噜特等犯除特派官押送外仍派兵递解至交界处取接收官结方回有疎脱即将该官兵治罪原派押觧官防处议如所请七月
　　命往乌什办事授防赞大臣十月调赴塔尔巴哈台十一月疏言塔宻尔向设部院章京一把总一緑旗兵二十喀拉喀兵十管理贸易汉人官兵所需粮米即由其看守之仓库内支领领完后湏从乌里雅蘓台运取今塔宻尔贸易汉人无多年乆并未生事若特留官兵防守不惟糜饷又生交接之繁请裁汰各令本处当差其仓库所余银米运送乌里雅蘓台备用军机大臣议行旋因舒赫徳劾领队大臣鄂津私用随甲种地引屯田水灌私田褫鄂津职伊勒圗乆任将军并不紏叅又鄂津擅动官驼卖私塩伊勒图曽给路引部议革任得
　　防寛免三十八年疏劾蓝翎侍卫弼三等违禁与哈萨
　　克市马请革职効力赎罪
　　上是之复授伊犁将军
　　上以伊勒圗在塔尔巴哈台办理妥协
　　谕接任防赞大臣庆桂仿其规制办理三十九年疏请
　　代办渥巴锡筑仓积贮事
　　谕曰朕览伊勒图屡次所来奏折数语即眀之事必牵引别项填入观之烦即以此次所奏令渥巴锡等筑仓一案论之渥巴锡屯田原为飬赡如一年割稍丰必湏积贮不过令将余粮收贮以备不继则伊等自知爱惜不至抛弃矣前以伊等初来归附诸事未妥不得不代伊办理今已熟谙如此事俱代办从此无完毕日矣此即伊勒图烦无济于事处将军管辖寛广兵弁众多办事应度其要领简断为之不必过为搜求四十年六月疏言部咨禁止鸟鎗土尔扈特等系新归附人牧马防野兽湏用鸟鎗若概禁止不惟生计无益反致生疑不便一体收禁
　　上是之十二月疏言伊犁屯田兵三千现改驻携眷兵而绥定城内仅容驻一营且兵房年乆多壊现咨调安西沙州巴里坤等处兵赴伊犁兴修其余各屯散处水足地厚之区应就近増建城堡查塔尔竒沟口外乌可尔博尔蘓克东察罕乌蘓霍尔果斯巴彦岱等处距屯所不逺请即于此数处建筑议从所请四十四年疏言伊犁铸钱所需铜前奏嵗由南路各回城办运兼配黑铅锡铸以放饷嗣乌什将库存停运叶尔羌铜及喀什噶尔旧存铜运至寳伊局配铸今铜已用完祗存办运之铜将来铸钱日少查伊犁所属哈尔海图地方产铜臣就近赴山试采二三年间已获九千余觔应酌量加铸庶钱可流通而饷银亦可减调报
　　闻四十六年闰五月疏言乌什现无库存普尔之铜本年八月即需新铸者接济臣通盘筹酌乌什年获铜觔悉铸普尔犹不敷用每年乌什库车哈喇沙尔三城在内地调银三万两若停铸将铜运送伊犁必致缺乏且乌什所铸普尔以一当十每百值银一两今解伊犁改铸需钱八百作银一两糜费转多又言伊犁崆郭罗鄂博一带产煤商人愿充窰戸者请聴其便酌收税课均
　　报可六月
　　谕来京四十八年加太子太保
</div>
    <div class="pagination">
<a href="钦定八旗通志_page303.html">上一页</a><span>...</span><a href="钦定八旗通志_page299.html">299</a><a href="钦定八旗通志_page300.html">300</a><a href="钦定八旗通志_page301.html">301</a><a href="钦定八旗通志_page302.html">302</a><a href="钦定八旗通志_page303.html">303</a><span class="current-page">304</span><a href="钦定八旗通志_page305.html">305</a><a href="钦定八旗通志_page306.html">306</a><a href="钦定八旗通志_page307.html">307</a><a href="钦定八旗通志_page308.html">308</a><a href="钦定八旗通志_page309.html">309</a><span>...</span><a href="钦定八旗通志_page305.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
