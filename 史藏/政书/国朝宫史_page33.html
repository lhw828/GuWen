<!DOCTYPE html>
<html>
<head>
    <meta charset="UTF-8">
    <title>国朝宫史 - 第 33 页/共 99 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>国朝宫史 - 第 33 页/共 99 页</h1>
    <div class="content">


　　国朝宫史卷十一
<史部,政书类,仪制之属,国朝宫史>
　　钦定四库全书
　　国朝宫史卷十二
　　宫殿二
　　内廷一
　　乾清门广宇五楹中门三陛三出各九级前列金狮二
　　皇帝御门聴政则于门下陈设
　　御座黼扆部院以次启事内阁面承
　　谕防于此
　　圣祖仁皇帝御制宫门聴政示阁部诸臣诗　中书天下本六官庶僚首丝纶委寄隆分职慎所守上相列天阶喉舌筦北斗乾象方昭垂古来讵虚授轩皇置六相姬文择四友得人邦乃昌此事谅非偶曰予既寡昧欿然谢哲后聴政日不遑望道逺何有启沃借臣邻匡赞资左右虽云际升平民物岂康阜图终贵谨始治安莫予狃广业惟克勤励精期永乆作诗一相朂敬哉庶无负
　　御制御门诗【丁卯】　凌晨御内朝咨采接羣彦嘉言孰予告庶政惟尔赞稍释望雨愁未惬求治愿周公古元哲犹坐以待旦钦哉与日深敢恃
　　天恩眷
　　御制御门诗【丁卯】　禁门咨庶事常朝接羣彦银蟾尚余光莲漏初停箭栗栗切独惧鱼鱼偕众选岂其旅进退实以资匡赞坦平文石陛净洁龙书案朂哉亮采俦伫尔嘉言荐
　　御制御门诗【庚午】　明庭霭曙色宵衣戒晏朝恭已庶防畴咨观百僚际和转忧盛知近讵达遥察察匪为明熙熙或致骄惠民诏屡逮毋乃屯其膏求贤念輙厪或则虚名要孜孜敢怠荒目蒿思亦焦所希万方逸遑惜一巳劳
　　御制御门日作诗【辛未】　一二日万防勤政遵
　　家法畴咨内朝门封章待批答率由贵有恒龙案延黄阁敷政权刚柔省身切兢业民风愿还淳岁功期允协每怀乃靡遂蒿目奈才乏
　　御制御门日作诗【壬申】　兴夙列卿齐唱晓鸡人报时巡返旌辔召对临廊庙勅防固无方咨政贵有要察察戒小智渊渊厪朗照唐虞夙所希成康犹未造设逢汲长孺岂免云云诮
　　御制御门日作诗【癸酉】　建礼接晨趍乘干奉永图勅防遑燕寝咨政辟亨衢晓日琉璃瓦香烟翡翠罏后言谁退有成见我从无
　　御制御门日作诗【甲戌】　黄阁封章待綍音明廷敭对诘晨临畴咨昼接寜惟是典礼时修更欲寻三九期余常厪念刚柔异克不容心遑云抚莅兹年乆益觉忧勤与日深
　　御制御门口号诗【丙子】　御门阁部奏封章进止畴咨不厌详一日万防宁止是要因爱礼亦存羊
　　御制御门日作诗【丙子】　省方秋跸旋勅防明廷莅畋游曷可极功叙无非事虞机省厥括丝纶慎所自畴咨实在兹都俞益增愧无过孰则能动是吁可悸
　　御制御门日作诗【丁丑】　南巡三阅月勅防心敢懈问民晋岳牧谘政接寮寀驿章按程递批答或至亥庭对虽故事爱礼正兹在回銮所先务百尔共亮采念彼劳始逸朂此敬胜怠周易有名言干惕时自宰
　　御制御门日作诗【己卯】　巡狩亦万防讵有间宵旰还宫即御门朝簮亟延见敢云宁借斯爱礼语弥羡庶政酌刚柔羣材抡俊彦惟是称职艰握吐懐公旦　凡召对臣工引见庶僚俱由门之右门出入　内廷行走之大臣官员俱得由之　乾清门之旁左为　内左门右为　内右门皆南向内左门不常启凡内官及承应人等出入俱
　　由　内右门军机处大臣　南书房翰林内务府大臣官员出入亦得由之如遇
　　皇帝御养心殿召对大臣之年老者亦得于此门引进墀下东出者为　景运门西出者为　隆宗门皆五楹门各三　内左门之东　内右门之西周庐各十二楹东为文武大臣奏事待漏之所西为侍卫房及内务府军机处直舎皆南向其南相对周庐各五东为宗室王公奏事待漏之所西为内繙书房皆乾隆十二年建　乾清门之内为
　　乾清宫顺治十二年建康熙八年重建
　　皇帝召对臣工引见庶僚皆御焉宫广九楹深五楹
　　正中设
　　寳座左右列图史玑衡彛器楣间南向恭悬
　　世祖章皇帝御笔扁曰正大光明
　　圣祖仁皇帝恭跋云
　　皇考世祖章皇帝御笔正大光明四字结搆苍秀超越古今仰见
　　圣神文武精一执中发于挥毫之间光昭日月诚足嫓美心传朕罔不时为钦若敬摩勒石垂诸永乆为子孙万世法康熙十五年正月吉旦恭跋两楹恭悬
　　圣祖仁皇帝御笔聨曰表正万邦慎厥身修思永敷
　　五典无轻民事惟艰北两楹
　　御笔聨曰克寛克仁皇建其有极惟精惟一道积于厥躬　东暖阁扁曰抑斋　西暖阁扁曰温室殿前露台列龟鹤各二晷影嘉量各一寳鼎四中为甬道与　乾清门相属左右丹陛南出者二东西出者各一东西丹陛之下有文石台二上安设
　　社稷江山金殿
　　御制乾清宫铭　大哉至健纯粹而精昭昭成象荡荡难名四徳嬗用六位时乘静专动直资始大生我
　　祖我
　　考奉是丹楹五福敷锡万国咸寜敢恃崇居惴惴矜矜
　　益慎体干惟皇永清
　　圣祖仁皇帝御制乾清宫读书记　二帝三王之治夐然尚矣后之人兴于千百世之下而欲遐稽往烈以为多闻畜徳之资非载籍是赖厥道无由顾载籍极博大而道徳之浅深政理之因革小而声名度数采章文物之繁靡弗该也靡弗悉也若徒习其文词侈其浩博而不深考其道法之大原得诸心而致诸用古人之言皆陈迹耳于我何与焉朕自冲龄性耽学问践阼迄今罔自暇逸未明求衣待旦视事讲臣执经羣工入奏未尝一日不与相接既退裁决庶务披览章疏有间则书册翰墨之外无他嗜好端居乾清宫取六经之书发而读之以求契夫古圣人之心将以致其用而未能也又上下古今盱衡数千载思昔人之所以致其用者而求之乎纪志表传编年纪事之文将以考其用而知其心之所存朝斯夕斯怡然忘倦葢浩乎其未有涯悠然其未有艾也比者海宇乂安国家闲暇而风俗人心未能登进淳良聿臻上理每一念之然于怀将以得之于心者而实致诸用焉积晦明阅寒暑展卷吟诵神理渊穆如晤古人夫干为健天得一以清所贵执中而建极也自强不息以希天逊志好学以希圣朕虽不敏讵弗勉防
　　圣祖仁皇帝御制元夜与诸王宴乾清宫诗　今夕丹帷宴聨翩集懿亲传柑宜令节行苇乐芳春香泛红螺重光摇绛蜡新不须歌湛露明月足留人
　　世祖宪皇帝御制恭侍乾清宫诗　殿阁参差际碧天玉堦秋色静芉绵云开北阙祥光满雨过西山霁色鲜寳座金炉香霭霭彤墀仙掌露涓涓承顔频荷
　　温顔接凛惕趋跄绣扆前
　　御制九日乾清宫侍宴恭纪诗【乐善堂集】　绣错仙枝焕彩霞重阳侍宴佩萸华牋分
　　御笔亲标韵席撤
　　皇恩别赐瓜一徳赓歌仁夀世太和景象
　　圣人家献诗爵跃追天保宴毕归来日未斜
　　御制新正二日召集羣臣于乾清宫赋柏梁体诗朕既首倡又成七言一章诗【己未】　泰交堂陛列鸳聨日暖彤墀淑景鲜祗以赓歌鸣喜起非夸宴乐沸丝弦觞浮柏叶添吟兴笔洒琼华映绮筵更庆元正飘六出又增新瑞纪瑶编
　　御制元旦同诸王宴乾清宫诗【壬戌】　韶律应三阳元辰福履昌展亲醻伯叔明命凛
　　穹苍凤琯春风入龙墀化日长献椒歌有庆行苇乐无
　　央
　　御制立春日奉迎
　　皇太后幸乾清宫侍宴恭纪诗【乙丑】　日色风光丽防
　　枌起居
　　膝下肃而訚縁阶瑞荚舒三叶贴户春屏灿五云青帝乘时方煦妪勾芒御气正氤氲晚来丝管城闉閙俶献家家想半醺
　　御制新正奉
　　皇太后乾清宫侍宴得句诗【丙寅】　瑞雪占时庆和风驱腊寒铜锾仙木丽兰戺玉华攒爵跃迎仙仗
　　慈宁降葆鸾献春陈桂醑履岁尚椒盘淑景欣昭盎祥
　　云看簇团初韶娱爱日长奉
　　万年欢
　　御制元日乾清宫宴诸王即席得句诗【庚午】　元日乾清宴本支百世亲丰年占首岁和气霭韶辰柏叶浮醽醁椒花焕柍桭银笺将玉管次第答光春
　　御制乾清宫小宴宗室臣工即席得句诗【辛未】　初筵和防景含韶瑞色琼楼雪未消已觉心期欣夏麦好酬节物颂春椒紫觞底用行麟脯青律徐闻引凤箫行苇载歌厪保泰百年一统正熙朝
　　御制乾清宫宴亲藩即席赋句诗【乙亥】　俶春始运启元辰曲宴乾清防懿亲同有殷心祈上岁从来乐事首天伦欣征人夀樽浮柏漫诩仙厨脯擘麟和气一家时敛福便因敷锡万方民
　　御制乾清宫小宴诸王即席得句诗【丁丑】　紫凤回春岁籥调乾清嘉防庆三朝化民政要先敦族行苇歌声并颂椒共祝康年遍寰宇端知和气霭宫寮本支百世绵瓜瓞景福如川御正饶　乾清宫之东为
　　昭仁殿殿内
　　御笔扁曰天禄琳琅聨曰风奏南薰调玉轸霞悬东壁灿瑶图殿后西室联曰有秋厯览登三鬴旰食惟期协九经又聨曰独喜惜隂澄静照更因稽古契遐心室之北扁曰慎俭徳聨曰亦曰钦哉贯谟典允惟难矣作君师又聨曰琼枝春意足缥帙古香多皆
　　御笔也
　　御制昭仁殿铭　四徳何以首元四时何以首春仁者人也要莫大于亲亲刑寡妻以至兄弟民同胞而物吾与皆由此施关痛痒而肫肫然其所包者广是以孔子对门人之问不同而莫非由已之所存人尽宜勉又何况乎为君吾用是居昭仁之殿怵然惟恐有愧乎斯言
　　圣祖仁皇帝御制昭仁殿诗　雕梁双凤舞画栋六龙飞崇髙惟在徳壮丽岂为威
　　御制昭仁殿诗【丁卯】　乾清宫之东为昭仁殿
　　皇祖在御时日夕寝兴之温室也朕弗敢居焉乃贮天禄琳琅宋元镌本于内时一徘徊曷胜今昔之思芸帷木榻想贻淳
　　圣日常悬丽柍桭六十一年兹惕息百千万世永昭仁
　　好书敢谓承
　　先志新徳惟期澡我身檐向周庐列书室每闻占毕达
　　枫宸　乾清宫之西为
　　徳殿殿内
　　御笔扁曰奉三无私聨曰二典三谟法尧舜之道五风十雨协天地之心殿后扁曰太古心东室阁上恭悬
　　世宗宪皇帝御笔聨曰惟以一人治天下岂为天下奉
　　一人
　　御笔聨曰九畴勤省岁万国协书云阁下聨曰得句因新意耽书是宿縁一曰墨汁润分瑶草緑篆文清带笔花香后室扁曰怀永图联曰云霞纷绮丽文物共葳蕤一曰心爽天宇豁情欣理境融皆
　　御笔也
　　御制徳殿铭　求全之毁吉徳也辨之不已是惑也不虞之誉凶徳也居之不疑是惑也知惑不为直言其来知惑而为谀言其滋谀滋悔生直来其亨宜已而辨汝奚为善宜疑而居汝惑宜袪屏乎营乎其思徳之所乎
　　御制徳殿诗【辛酉】　髙阁传银箭朝暾散绮疏忧心周蔀屋岂隔九重居
　　御制徳殿诗【丁卯】　轩宫象紫垣璇接路寝居中抚八埏奉三育羣品俭诒堦尚土侈戒帷裁锦万几常自惕庶政于焉审但希六幕调宵衣亦安枕
　　御制徳殿斋居诗【辛巳】　致斋返彤宫勅防临紫殿对时凛金柅惜隂聆玉箭徳搆斯肯循名实期践敬
　　天在爱民居贵可忘贱筹治诚契要励人已敢倦时豫
　　允厚幸厚幸益兢战庶几奉
　　前猷亿载皇清奠宫之东庑内臣直庐三楹
　　圣祖仁皇帝御笔扁曰御茶房稍南为
　　端凝殿
　　圣祖仁皇帝御笔扁曰执事敬
　　圣祖仁皇帝御制端凝殿斋居诗　肃肃羣籁屏袅袅炉烟舒诹日躬禋祀濯袚临斋居辉耀阁西日流影照绮疏坐乆微风来泠然吹衣裾霁心观万象黙见天地初感神在至諴宁俟灌鬯余　再南为旧设自
　　鸣钟处
　　圣祖仁皇帝御笔扁曰敬天
</div>
    <div class="pagination">
<a href="国朝宫史_page32.html">上一页</a><span>...</span><a href="国朝宫史_page28.html">28</a><a href="国朝宫史_page29.html">29</a><a href="国朝宫史_page30.html">30</a><a href="国朝宫史_page31.html">31</a><a href="国朝宫史_page32.html">32</a><span class="current-page">33</span><a href="国朝宫史_page34.html">34</a><a href="国朝宫史_page35.html">35</a><a href="国朝宫史_page36.html">36</a><a href="国朝宫史_page37.html">37</a><a href="国朝宫史_page38.html">38</a><span>...</span><a href="国朝宫史_page34.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
