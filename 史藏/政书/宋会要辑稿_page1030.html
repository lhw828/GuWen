<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 1030 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 1030 页/共 1125 页</h1>
    <div class="content">八年二月二十七日，臣僚言：「四川去朝廷最远，其在本处授监司、太守差遣者，既免奏事，一任复一任，至有不出巴峡、周旋麾节一二十年而未尝至辇毂者，贤否皆不可知。宜令久任四川监司、郡守人，更迭为东南差遣。其在任未久者，既有任满前来奏事指挥，候到阙始得别与除授。」从之。 
七月二十三日，诏：「帅臣、监司以劝农为名，自当朝夕谘访，以待上问。比者数命诸道条具雨旸丰歉之候，乃或泛言某郡某县大略如何，或云见行取会，显属文具。即自今行下所部，令诸县五日一申州，州十日一申帅臣、监司。纔候指挥到日，帅臣、监司实时开具闻奏实时：上一字原缺笔画，据残存笔画推断，似为「时」字。考《宋史全文》卷二七上记作「即便」，据改。。其或不尽不实，并当黜罚。」 
九年三月十八日，臣僚言：「顷诏监司、帅臣臧否所部，岁终以闻。然郡守更易不常，监司、帅臣好恶不一，则言有当不当。有已去而不及臧否者，有近到而已遇臧否者，或取其办事而不言其害民， 
      
或喜其弥缝而不言其疏谬，或畏其强有力而不议，或以其疏远无援而见斥。望复诏诸路监司、帅臣，自今臧否所部，必须总计一岁之数，不问已去、见在，就其中而区别之。或臧者朝廷已加擢用，则具其臧之次者；或否者朝廷已行罢黜，则具其否之次者。其有臧否不当者，必令具析以闻。」诏除初到任人外，余从之。先是，正月十三日，诏诸路监司、帅臣淳熙八年分岁终各合臧否所部守臣，令日下闻奏。至是臣僚复有此请。 
四月四日，诏：「(臣)[自]今盗发所临，其帅守、监司不能先事弹压，仰三省、枢密院具名将上，先议责罚。如平定有劳，却行推赏。」 
十一月四日，臣僚言：「监司、守臣所部官吏因不职对移，自有成法，访闻近来多任私意，不俟奏报，显属违例。」诏吏部检坐见行条法，申严行下。 
十二年六月二十六日，进呈诸路帅臣、监司每遇岁终各以所部郡守考察臧否来上，浙东一路最近，淳熙十一年分至今尚未开具闻奏，郑丙等拟展二年磨勘。上曰：「近来废弛事多，须当惩诫，可并降一官。」 
八月十四日，新除监察御史冷世光言察御：原无，据《宋史全文》卷二七下补。：「监司岁出巡历，吏卒诛求，所过骚然骚：原作「验」，据《宋史全文》卷二七下改。，有过使钱，有轻赍钱，有递马券食钱，一县之中凡数百缗，仅能应办。否则睚眦以兴怨，捃摭以生事。乞明诏诸路监司，今后巡历所至，力革此弊。所用随行吏卒，各于州郡差拨，逐州交替。庶几杜绝诛求之扰。」从之。 
十三年七月九日，诏：「监司去 
      
处守臣暂阙，令监司兼权。若监司两员去处，则依官职次序。如遇监司巡历，时暂令本州岛以次官兼权，毋得辄受知州上下马供给公用之类。」从臣僚请也。 
淳熙十六年七月十四日，臣僚言：「今来监司有兴贩木植，动以数万，高立价直以牟厚利。至于货卖不行，抑令所属州郡变转。州责之于县，县敷及于民，至有鬻产送纳。况牌筏所过场务既免征税，而住卖之处亦无抽解，不惟暗失官课，又且攘夺商贾之利。乞严立禁止，如有违戾，许令内台纠察，重寘典宪。」从之。 
十九日，臣僚言：「乞诏二三大臣，取诸路见在职任及已差除监司姓名，画一开具，禀取圣断，将其间素无材望又无绩效之人改授州郡差遣。若昏老庸谬并无廉称，则或与宫观，或遂废斥。如此，则见在不才监司可得而汰去矣。」又言：「乞诏侍从、台谏集议，公举才力可为监司者上之，宰执所知则许自荐，籍于中书，遇有员阙，即于其间选授。如此，则将来监司可多得其才者矣。」从之。 
十月九日，诏川、广监司、郡守未经上殿许先赴任之人，如连任上件差遣，任满须赴行在奏事讫，方得再有除授。见阙取旨。 
二十三日，前权知南安军方崧卿言：「乞明戒监司，凡官吏罪之当按者，不必互相(阙)[关]白，各以所察之实明着罪状。若果众所共恶，自应不约而同；若其意见有殊，或临部未久，更须详核，亦不必以失按为过。庶几监司得以各振其职，而为 
      
之官吏者乐于自展所长，不虞异见之罚。」从之。 
绍熙元年二月二十三日，臣僚言：「乞自今除授监司，必选择曾任州县之人。苟未历州县而爵位虽高，亦须使之试郡而后除。庶于州县事体身曾亲历，不至于持未试之术，行偏见之私。」从之。 
六月十九日，诏：「今后郡守、监司，其间有赃污狼藉、曾经论列、或曾被按劾而事迹昭著者，任祠禄之后不得复任监司、郡守。」从臣僚请也。 
十一月二十一日，御史中丞何澹言：「窃见寿皇在御，每因监司有阙，于少监而下亲自拔擢，人人感励，号为称职。近日监司适有虚员，亦有阙次不远者，愿陛下出自圣意，择朝臣之久次而人材为众所推许者分遣以往，以为初政特达之举，以重诸道按察之权。」诏三丞以上久次有材望、可为监司者，选择差除。 
二年四月十一日，臣僚言：「近来监司未知举察，罕事按刺。乞诏有司考监司之绩，凡其按察、刺举之职振而风采著者，与加旌擢。倘一任之内默默全无按刺，与一路之间官吏有不治之迹，因事自彰而失于按刺者，以不职之罪罪之。」从之。 
六月一日，臣僚言：「至尊寿皇圣帝屡申严守臣条具裕民五事之制，淳熙法书告成，遂以守臣到任及半年以上，具的实民间利病事件以闻，着之于令。欲乞今后监司到任半年，亦令条奏裕民事件，务要的实利便，不得灭裂文具。庶几广求民瘼，悉以上达。」从之。 
五年九月二十一 
      
日，中书门下省言：「四川、二广，其地险远，遇监司阙官，士大夫资望稍高者皆不愿就，无以深慰远民之意。乞今后于寺监丞内选差。」从之。 
二十七日，臣僚言：「窃惟今日至急者，惟有拯救诸路旱伤一事。兹事甚大，责在监司，监司得人则州县各自究心，赤子均受实惠。今救灾之责尤急于常平使者，目即灾伤去处尚且阙员，虽或已除，而在远者展转必至穷冬。救灾之务，要及西成之际，或就籴他方，或移拨近地，或输陈粟，或督种麰麦，皆在此月之内，若至天寒岁暮，则后时无及。差择监司，岂非今日急务 近年以来，立为二着、三丞之限，材与能者始不得以备缓急之用。只如寿皇之朝，或自寺监丞及百执事便与持节者累累相望，其人见朝廷非次擢用，必思悉力报称。昨日伏闻已降指挥，川、广监司得不以资格受任，臣知陛下之心与天下公议相协，但远民之可念，未若近民迩日迫切之情。欲望亟降睿旨，去近岁监执资格之说，遵寿皇选吏之规，诸路见阙使者，俾于班列之间疾速选差真实体国爱民之吏，以收人心，以回天意。」从之。 
庆元元年十月二十九日，殿中侍御史黄黼言：「窃详吏部铨法，年六十五不许注知县、巡尉。巡尉以警捕为职，而县有人户、社稷、财赋、狱讼，其责任之小者尚尔，而况于监司、郡守乎!乞检举绍兴二十三年十月二日、三十二年正月十三日、隆兴四年三月十四日 
      
前后指挥，令尚书省行下吏部，再行申明，监司、郡守年及七十者，其见任人不至疾病昏耄废事，听其终任，改畀祠禄。如有年耄疾病之人，许其自陈，以全其进退之义。自今年及七十者，不除授监司、郡守，着为定令。」从之。 
十二月二十六日，臣僚言：「乞今后应除授监司及已除未上之人，并须曾作州县及历他司者，庶几诸路皆受大赐，又可使人材之练历。前来三丞尝降指挥许作监司，今亦乞考其资历，如不曾经历州县，且与见阙州郡以试其材，俟有政绩，即行升擢，庶几内外均一。」从之。 
二年九月二十七日，臣僚言：「监司、帅守今于迎送之间，一切踰法过制，既破兵卫之给，又邀舟楫之用。方来则文移征索，以为当然；暨去则自为囊橐，取又数倍。今宜立为之法，使舟行者镌其兵卫，陆行者禁其水脚。或两有所取者，其一以赃论。迎送兵之多寡远近，并以成法申严行下。」从之。 
三年五月十一日，殿中侍御史张釜言：「乞今后有自朝行更迭补外而未经作郡之人，及在外虽经作郡而不曾考满者，并且与知州军差遣。俟其治行有闻，然后择尤异者，以节畀之。庶几诸路耳目之寄，尽得老成更练之人，而措诸政事，无捍格不通之患。」从之。 
十月六日，臣僚言：「辰、沅、靖在湖外，为至僻之郡，其地至狭，其民至贫。三州之境相接蛮猺生界界：原作「畀」，据下文所述改。，不率与之杂处，若州县政平讼理，拊摩得术，则百姓安业，边方帖 
      
然，岂复有侵扰骚动之患!向来所以间曾剽掠，敢入熟地作过，亦州县为政乖谬有以致之。夫州县官吏从事于此地，非不知百姓之不可虐，生界之不可扰，实缘三郡去朝廷至远，凡事轻忽，得以自恣。所赖监司岁一巡部，故风俗之美恶，狱讼之繁简，官吏之贪廉，蛮人之出没，皆可察访而赏罚之。今提刑、提举在常德为置(所)[司]之所，穷年卒岁，足迹未尝一到。究其所由，盖缘三州之地荒陋远僻，非特水陆皆险，舟车不便，行役所以亦难。乞行下湖北〔提刑〕、提举两司，每一岁分上下半年，必要遍历三郡，以察官吏，以问风俗，以安蛮獠。」从之。 
十二月十一日，殿中侍御史张釜言：「乞四川诸路帅臣、监司，今后不许令随侍子弟互注沿边有赏去处窠阙。应广西州县见任官，诸司不得存留在置司权摄，有(坊)[妨]本任职事。如有违戾，在外许诸司互劾，在内委御史台觉察弹奏，重寘典宪。」从之。 
四年正月十六日，监察御史张岩言：「孝宗皇帝有诏宰臣云：『监司，民之休戚系焉。今后二三大臣宜精加考择，既按资格，又考材行，合是二者，斯可进拟。』前日臣僚之言资格已正，臣谓材行尤当深考也。欲望睿旨，凡前所除授未经作郡除监司，已在任之人，若有声绩着闻、卓然超异者，可令终任，俟解替日朝廷别与见阙州郡。如已试平平、(如)[无]足采录者，似不应滥居其职，即与改郡，更令详试民事。若尚待次，即令换合入 
      
州郡，俟有治行尤异，然后畀之以节。如此，则资格、材行二者俱得，其于人情公论，方为惬当。」从之。 
二十二日，右正言兼侍讲刘三杰言：「乞今后监司、郡守应以疾患控列、别无规避者，即与将上取旨，畀之祠禄，以均闲佚。其抱病日久，不以自陈，致有废事者，郡守则令监司觉察，监司则令诸司互察，便赐罢斥。或有隐敝而不以闻者，则令御史台劾奏，亦与黜责。庶几各知廉耻，不敢养痾以负朝廷之隆委。」从之。 
五年八月二十六日，臣僚言：「乞备坐庆元重修条令行下诸路监司，严切戒饬，今后须管每岁 诣所属巡按。候起程有日，先次奏申。其所历郡县，或曾兴除民间利病，刺举官吏贤否，应有已施行事件，并于回司之后，限在半月内逐一开具闻奏，并申尚书省、谏院、御史台。如有违戾，仍前视为文具，委自台谏觉察弹劾，重寘典宪。」从之。 
十月二十七日，右谏议大夫兼侍讲陈自强言：「乞诸帅臣、监司今后属官遇有合行按发事迹，即当论奏，毋得党庇。一或党庇，致有台劾，则必量其轻重以罪其长。如此，则为之长者斯以时而觉察，为之属者亦自知于循谨。」从之。 
六年正月二十三日，臣僚言：「乞申敕监司，使之恪守成宪，明知分道置使，其职在于按察。若州县吏赃污不法，缪懦不治，劾章不以上闻，致有台谏论列者，当并责罚。仍诏大臣，其于诸路监司，遴选贤德重厚、风采有望之士俾当其寄。 
      
庶几上下相维，内外一体。」从之。 
嘉泰二年十月四日，臣僚言：「内外庶官除授监司、郡守在七十以前，而赴上之日适年及七十者，阙到之日，许其自陈，令赴阙奏事。傥于堂察、台参及陛对之际，见得其人视听不衰，筋力尚强，犹可委使，及自指挥下日见在任之人，并合满此一任，然后纳禄，不过踰致仕之期仅一二年尔。庶几有志事功者，不以年高而终弃，而监司、郡守亦多得老成更练之人。其有日暮途远，恃老贪污，不知止足者，则有台谏弹劾在焉。」从之。 
不任职，狠愎不事事，贪刻以害吾民者，悉纵之而不察，窃长厚之名以成委靡之俗。乞今后台谏或论及所部守臣通及三名，许御史觉察，将本路监司量行责罚。」从之。 十一月九日，臣僚言：「台谏风闻于千万里之外，日省月察，时有弹击。向之论及县令则守臣自责，论及守臣则监司引咎。今诸路监司偃然坐视，不得翫法慢令之守，置而不问，罢 
三年三月二十四日，臣僚言：「数年以来，州郡监司交承之后，具申钱物前后不同。或有申闻朝廷而不与之明别是非，或有私白台谏而无从究见曲直，其弊皆起于不候交割，先次离任之故。甚者贪夫资之以席卷，奸吏乘此以并沿，隐匿窠名，窜易文历，岁月侵夺，漫不可考。其间弊幸，殆不止此，合符告新，古人所贵。乞自今后监司、郡守到罢，虽被召命，并候亲相交割钱物，即须同衔申上，方许离 
      
任。或以故去，或以罢斥，亦令佐贰属官将见在钱物明着项目，列状交管，结罪具申朝廷。」从之。 
二十七日，臣僚言：「选任监司，多自三丞、二着及(遗)[诸]寺监丞中拔擢而用之。近岁以来，献议者必拘以曾任州郡，方许持节。夫监司之才固不可以多得，今有其才者，既以未任州郡而不预选，曾任州郡者或多迟暮而乏风采，是岂容拘之以此而不加广耶!乞自今监司除尝为知州军许选差外，其三丞、二着虽未为知州军而尝任知县者，若堪充是选，则并许通差。其未为知县者，虽历三丞、二着，勿差如旧。」从之。 
嘉定三年五月二十六日，臣僚言：「乞申儆中外，俾膺监司之任者，每岁各季轮流巡按管下州县，稽察官吏，疏列臧否，访求民瘼，具以实闻。虽穷荒僻左之地，尤当博采情伪。所过州县，各差三十人祇应迎送，不许赴宴会、受馈遗。」从之。 
四年二月五日，监察御史商飞卿言：「监司所统一路，吏治短长，耳目易及，顾乃窃贤厚之名以自盖，鲜所扬激。乞自今选任监司，一以孝宗之已行为法，不必拘三丞、二着之制。倘其人委有风望，曾经作邑，虽寺监丞亦许选差。仍乞令侍从、两省以上官各举所知，保奏以闻。有不如所举，并行责罚。」从之。 
九年二月三日，臣僚言：「今之监司或掌刑狱，或董饷运、茶盐、仓庾，各有攸司，大率以廉察为职。教画一攽，观听攸系，好恶虽微，舒惨立见。由中朝百执而视外，一监 
      
司若未足深加之意，然列城十邑之休戚，实关系乎一台之正否，委任一非其才，喜怒不得其中，则九重虽有如天之泽，亦将壅阏而不获施矣。今江浙诸路监司间有阙员，未即差除，得非谨于抡选而不以轻畀乎!乞命大臣审择中正无私、刚廉不挠之士，亟充监司阙人去处。仍诏近臣各举一二人，以备采择，诸路幸甚。」从之。 
十一年十月三十日，臣僚言：「朝廷置部使者之职，俾之将明王命，以廉按吏治。至于职事，则各有攸司。婚田、税赋则隶之转运，狱讼、经总则隶之提刑，常平、茶盐则隶之提举，兵将、盗贼则隶之安抚。是以事权归一而州县知所适从，民听不贰而词讼得以早决。而今之为监司者，依势作威。不以激浊扬清为先务，而惟以追逮县吏为威名；不以按发奸赃为己能，而惟以泛受词状为风采。故珥笔之吏，凡有词讼，今日经某司则判曰云云，明日经某司则又判曰云云。甲可乙否，彼是此非，遂致州县之间无所适从，日迁月延，终不予决。是岂陛下分台置使之本意哉!乞下臣此章，戒饬诸路监司，体朝廷设官分职之意，惩昔人侵官离局之非。若州县之间，或暴赋横敛以摇民心，或隐蔽水旱以欺主听，或大吏有奸赃而蠹国，或兵将包藏而干纪，许诸司从条(吏)[更]互察外，自余词诉，须委自签厅契勘，果隶本司，方与受理。若未经州县结绝者，且与立限催断，给与断由，听词人次第 
      
理诉，并不许他司越职干与及妄有追索入案。庶几州县之吏，可以一意奉行；闾里之民，不为豪强所困。」从之。 
十二年十月五日，臣僚言：「窃惟国家设官分职，内外错立，激扬所系，举刺并行。详内略外，固非分治本意，而有举无刺，任按察者可不究心乎!盖人主深居九重，人才贤否不能 察，故内而弹击则责之御史，外而按刺则责之监司。比年以来，台臣奏劾无月无之，而监司、郡守各不举职。夫有举必有刺，二者宜兼行之。今也连连累牍，纷纷来上，或举政绩，或举所知，或举廉吏，或举科目，有独衔而特荐者，有连衔而列荐者，有一状而荐至五六人者，每至将替，尤为猥众。其间固有时取奸赃，廉按一二，然类多吐刚茹柔，莫肯任怨。至有终岁而不按一人，终任而不劾一吏者，岂部内官吏皆贤而无可论者耶!上下相蒙，孰视不问。虽言责之地，得其风闻，不敢缄默，而外台容庇，漏网实多。乞戒饬监司各察其属，举贤纠恶，参举并行。仍令省部每遇刺举来上，或举多刺少，或举少刺多，并置籍稽考，略仿台臣月劾之例，少加旌别。如有任满不按一吏，终岁不劾一人者，并令台臣觉察，重与责罚。庶几官曹肃清，奸贪知畏。」从之。 
十四年六月三日，臣僚言：「天子耳目，寄与台谏，而台之为制，则有内台，有外台，外台即监司是也。今之内台，非已经作县者不与兹选，则外台之任，可轻畀之未尝作县者 
      
乎 且荐举之事，外台职之，按刺之事，外台又职之。至于刍粟飞挽之任，犴狱平及之责，仓储敛散之权，其上关国脉，下切民瘼，至不轻也。淳熙间，臣僚奏请，今后监司非曾历知县者不可轻畀，亦谓其纠察郡县，观览风俗，历任颇重，难以付诸未尝更历民事者也。欲望圣慈申明旧制，应凡监司，并照内台体例，必曾作县有声者，然后除授，则由内外，皆可得人，而于耳目之寄不为无补。」从之。 
闰十二月一日，臣僚言：「窃观庆历中，富弼上言，乞令中书、密院通选诸路转运使、副，令逐路转运选辖下知州，逐州选部内知县、县令，于是荐张温之九人以备选择。又观嘉佑中，陈升之尝言郡县之得失固不得周知，付之十八路转运使，遂上选用责任考课之法。二臣之言，可谓切中时病。今之监司鲜能任责，谓荐贤可以市恩，谓按吏足以召怨。或终一任而被(旗)[旌]擢者，多至数十，经按劾者间有一二，岂所部多贤而无可按之吏耶!臣尝考之矣，其说有四：雅无誉望则有所隐蔽而不欲言，素乏廉隅则有所纵弛而不复言，昵于亲故则有所掩覆而不容言，迫于势要则有所顾忌而不敢言。是以州县之吏，善恶不分，功过莫辨，朝廷有宽大之诏而吏弗宣，守宰无循良之政而民愈困。夫监司号外台耳目，职业不修， 至若是，岂不负陛下委寄哉!迩者近甸守令罪状显露，人所共知，台臣已行弹奏矣，监司方从而 
      
按发，不几于失职乎!州郡守倅赃证明白，见于互申，谏臣已行论列矣，监司乃为之回护，不几于惠奸乎!上下相师，习以成风，无怪乎吏不称职而民不得安其业也。夫有官必有课，其来尚矣。上自州县长官，下至一命之吏，皆有长以考察其能否。独监司无所属而莫为之长，其贤不肖当使谁课之 汉法，御史中丞外督部刺史。本朝苏洵亦欲朝臣议定职司考课之法，于御史台别立考课之司，中丞举其大纲，择属官强明者专掌其事，以举刺多者为上，以举刺少者为中，以无所举刺者为下。臣谓举贤人之所乐，按吏人之所难，故岁举率有定员，而终岁或不能按一吏。今莫若参用本台月课之制，委自御史考察诸路监司，相视按刺多寡而定其高下，岁终以名闻于朝而行赏罚焉。庶使监司皆知自勉而不至旷职，州县有所畏惮而不敢为非，民生庶乎有瘳矣。欲望睿旨宣(论)[谕]大臣，特赐施行。」从之。
 职官 宋会要辑稿职官 四六 分 司 
     
宋会要辑稿职官 四六

分司
【宋会要】
太祖建隆元年二月，以左骁卫大将军致仕李彦崇为右羽林大将军，分司西京。 
三年二月，以左清道率府率范昭祚为左卫将军，分司西京。 
开宝二年八月，以太子少詹事王哲为少(傅)[府]少监，分司西京。 
四年六月，翰林学士、左散骑常侍欧阳炯落职炯：原作「迥」，据《长编》卷一二改。，以本官分司西京。 
七年十二月，以江南伪命官许宪为右赞善大夫，分司西京。 
九年八月，以江南伪命崔万安为太府少卿，分司西京。 
太宗太平兴国六年十月，除名人和岘为秘书丞，分司西京。 
七年正月，以除名人张炳为殿中侍御史，分司西京。 
八年七月，以前崇信军节度掌书记沈承庆为大理寺丞，分司西京。 
雍熙元年十二月，追官人段从革为秘书丞，分司西京。 
二年正月，除名人曹翰为右千牛卫大将军，分司西京。 
四年十二月，前右补阙苏德祥为殿中丞，分司西京。 
真宗咸平元年九月，以左卫上将军张永德为太子太师，分司西京。仍授其孙大理寺丞文蔚西京监当，以便就养。明年十二月，以车驾北征，召永德为东京城内外都巡检使。三年二月，复授彰德军节度使。 
三年六月，西京左藏库使张正吉为左卫率府副率，分司西京。 
四年七月，都官郎中、分司西京杨坦检校秘书少监，充安远 
     
军节度副使。坦年老，上言分务不便，故改授焉。 
五年九月，右仆射张齐贤为太常卿，分司西京，坐子宗诲与薛氏讼财故也。 
十一月，以职方员外郎、分司西京乐史直史馆。史年七十余，以郊祀毕奉留守司表入贺，真宗召见，以其筋力不衰，笃学好著书，故授以旧职。 
六年三月，以前太子中舍吕藩守本官分司西京。藩，故相端之子，病足请告凡数年，当落籍，特推是恩也。 
景德元年七月，以光禄卿李昌龄分司西京。昌龄知光州，转运司言其病不任事，故有是命。 
闰九月，以归德军节度副使胡旦为祠部员外郎，分司西京。 
四年九月，以四方馆使、平州防御使、知同州上官正为左龙武军大将军，领平州防御使，分司西京。起居舍人、知华州张舒守本官分司西京。并以转运使言老疾不任吏事，而正以尝预平蜀功，故特令领郡，优其俸给。 
大中祥符二年三月，吏部尚书致仕宋白言：「母氏年八十五岁，臣弟炎见任职方员外郎、分司西京，欲望除一致仕官，带分司俸给，以遂侍养。」诏令依旧分司，支给请受，许赴东京侍养。 
三年七月，诏左龙武军大将军、韶州防御使、分司西京韩宗训请俸，依见任例支给。 
四年二月，诏应西京分司文武官不因赃罪授者，(科)[料]钱三分中特给一分见钱。 
六年六月，以翰林学士、户部郎中、知制诰杨亿为太常少卿，分司西京，阳翟养疾，俟损日赴西京损：原作「校」，据《长编》卷八○改。。亿以母 
</div>
    <div class="pagination">
<a href="宋会要辑稿_page1029.html">上一页</a><span>...</span><a href="宋会要辑稿_page1025.html">1025</a><a href="宋会要辑稿_page1026.html">1026</a><a href="宋会要辑稿_page1027.html">1027</a><a href="宋会要辑稿_page1028.html">1028</a><a href="宋会要辑稿_page1029.html">1029</a><span class="current-page">1030</span><a href="宋会要辑稿_page1031.html">1031</a><a href="宋会要辑稿_page1032.html">1032</a><a href="宋会要辑稿_page1033.html">1033</a><a href="宋会要辑稿_page1034.html">1034</a><a href="宋会要辑稿_page1035.html">1035</a><span>...</span><a href="宋会要辑稿_page1031.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
