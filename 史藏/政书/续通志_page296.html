<!DOCTYPE html>
<html>
<head>
    <meta charset="UTF-8">
    <title>续通志 - 第 296 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 296 页/共 1359 页</h1>
    <div class="content">各都转盐运使正议通议嘉议大夫昭武昭勇昭毅大将军上轻车都尉郡侯为正三品仪凤司大使各卫各亲军副使副都指挥使大都督府 
副都督司农丞翰林直学士国子监祭酒集贤院直学士太常礼仪典瑞太史太医中政储政各院签院艺文监太监都水监通政院副使都护 
府崇福司各同知武备寺同判太府度支利用中尚章佩经正秘书各监太监宣慰司同知中万户下万户府下路总管府各达噜噶齐万户总 
管太中大夫中大夫亚中大夫安远定远怀远大将军轻车都尉郡侯为从三品参议中书省事各部侍郎各部各院各府寺所属达噜噶齐都 
提举都漕运使同知引进使知侍仪事教坊司会同馆各大使枢密院同签通政院签院内史府司马各卫各亲军签事签都督事殿中侍御史 
廉访副使宣政宣徽太常礼仪典瑞太史太医将作中政储政各院同签奎章阁供奉学士给事中卫候直达噜噶齐都指挥使两都副留守司 
天监大都上都兵马都指挥宣慰副使各盐运司同知行中书省理问散府达噜噶齐知府府尹中议中宪中顺大夫广威宣威明威上将军上 
骑都尉郡伯为正四品仪凤司副使光禄寺少卿艺文监少监通政院同签武备太仆尚乘长信长秋承徽长寍长庆寍徽各寺少卿太府度支 
利用中尚章佩经正秘书各监少监尚供云需各府同知副都护崇福司副使广海盐课都提举上千户所达噜噶齐千户上州达噜噶齐州尹 
朝请朝散朝列大夫信武显武宣武将军骑都尉郡伯为从四品中书省右左司郎中客省使各部各院各卫所属达噜噶齐副提举及提点都 
漕运司副使新运粮司达噜噶齐都提举教坊司副使枢密宣政宣徽太常礼仪典瑞太史太医将作通政中政储政各院院判五官正枢密院 
各卫所属千户所达噜噶齐千户翰林集贤各待制国子司业都水司天各少监太府中尚章佩经正各监丞廉访司签事各总管府同知副总 
管各长官司 【品秩不一】 各留守判官中千户所达噜噶齐千户盐运副使中州达噜噶齐知州奉政奉议大夫武节武德将军骁骑尉县 
子为正五品各部郎中各部所属各库各司达噜噶齐提举大宗正府郎中翰林集贤宣政宣徽太常礼仪典瑞太史将作通政枢密院大司农 
御史台各经厯集贤院司直奎章阁参书中政储政院司议枢密宣政院各客省使太医将作院所属各大使 【秩品不一】 宣徽院太府监 
武备寺所属各库局提点内史府咨议大都上都所属修内祗应各司及各局大使光禄寺丞武备以下九寺各寺丞度支秘书艺文各监丞尚 
供云需各府副总管崇福司丞行中书省郎中副理问广东盐课提举广海盐课同提举各路儒学提举市舶提举下千户所达噜噶齐千户下 
州达噜噶齐知州各处托克托和逊奉直奉训大夫武义武略将军飞骑尉县男为从五品中书省左右司员外郎客省副使都漕运使判官国 
子司天都水各监监丞储政中政各院长史宣徽院所属各大使 【秩品不一】 大都上都留守司警巡使大都路学校所提举尚供云需各 
总管府判官开平宛平大兴三县达噜噶齐尹各盐运司运判上州同知承德承直郎承信昭信校尉为正六品各部员外郎各部各院各寺监 
及司农司所属提举副提举大使副使提点副提点各署令大宗正府员外郎大都督府经厯翰林及集贤修撰秘书监著作郎内史府记室都 
护府崇福司及大都上都留守司经厯宣慰司经厯官医提举行中书省员外郎广海盐课副提举广东盐课同提举市舶同提举上百户所百 
户中州同知上县达噜噶齐尹儒林承务郎忠武忠显校尉为从六品中书省右左司都事检校官各部各院各寺监所属各提举副提举大使 
副使提点同提点及各库各局达噜噶齐大使副使各市各局提领各仓达噜噶齐监支纳官侍仪司承奉班都知掌薪司令枢密院御史台都 
事太常礼仪院博士大史院保章正灵台郎秘书监著作佐郎秘书郎监察御史批验提领中百户所百户上州判官下州同知中县达噜噶齐 
尹各处托克托和逊副文林承事郎忠勇忠翊校尉为正七品各部各院各寺监所属提举同提举副提举大使副使提点同提点各署令各仓 
大使大都督府大宗正府大司农司翰林集贤宣政宣徽太常礼仪典瑞太史太医将作通政各院都护府崇福司宣慰司两都留守司都事仪 
凤司枢密院客省使太医院廉访司各卫各亲军各都总管各万户及各盐运司经厯应奉翰林文字光禄寺主事各卫各所所属百户秘书监 
及中瑞内正翊正各司典簿行中书省都事检校儒学副提举广东盐课副提举盐场司令中州判官下县达噜噶齐尹下百户所百户征事从 
事郎修武毅武校尉为从七品中书省照磨管句架阁库管句各部各院各寺监所属使大使副使提领同提领各仓副使掌薪司丞刑部司狱 
大都督府御史台司农司及宣政以下各院枢密院照磨管句各卫各亲军知事照磨宣徽院各库局知事直长翰林院编修检阅官典籍国子 
助教教授秘书监校书郎太史院保章副掌厯廉访司知事两都留守各司局直长行中书省照磨管句各盐场批验大使各路录事司下州判 
官登仕将仕郎保义进义校尉为正八品各部各院各卫各亲军各寺监各府所属诸司局知事照磨大使副使提领同提领直长大宗正府管 
句太常礼仪院举礼郎奉礼兼检讨协礼郎太祝太史院监候挈壶正教授各盐运使知事各盐场司丞管句登仕将仕佐郎保义进义副尉为 
从八品各部各院各卫各亲军各寺监各府所属诸司局照磨大使副使提领同提领枢密院御史台廉访使架阁库管句太史院各省司厯副 
监候司晨郎宣慰司照磨批验副使各路儒学教授巡检司为正九品各部各院所属各库各司属管句大使副使提领枢密院同管句太常礼 
仪院礼直管句太史院管句印厯管句学正司天监提学教授学正各科管句各盐运司照磨各盐场管句为从九品
　　（臣）等谨按析津志及元马祖常诸人文集元制上都皆有分院分监而元史百官志不载又大禧宗禋院为一品之秩而院使副使签 
院诸官皆不载其品左右威卫为亲军要职而副使签事亦不详其品他如各路及各府之同知治中判官推官各县之丞簿尉典史皆亲民之 
职其品级之大小皆失载史志之疏略可知巳又元制各部院寺监卫府所属提举同提举提领同提领大使副使以千百计或详其品或不详 
其品兹仅撮其大略附载于各品中所以节繁冗亦依郑氏原书简约之例

　　△明

　　明制宗人府宗人令左右宗正左右宗人太师太傅太保五军都督府左右都督特进荣禄大夫特进光禄大夫左右柱国驸马都尉公侯 
伯 【按都尉及三等爵秩品不着附见于此】 为正一品少师少傅少保太子太师太子太傅太子太保都督同知荣禄大夫光禄大夫柱国 
为从一品太子少师太子少傅太子少保吏部户部礼部兵部刑部工部尚书都察院左右都御史衍圣公都督佥事留守司正留守都指挥使 
资善资政资德大夫骁骑金吾龙虎将军正治上卿上护军为正二品承宣左右布政使都指挥同知正奉中奉通奉大夫镇国定国奉国将军 
正治卿护军为从二品太子宾客吏部户部礼部兵部刑部工部左右侍郎左右副都御史通政使大理寺卿詹事府詹事太常寺卿顺天应天 
两府府尹按察使京卫指挥使副留守都指挥佥事嘉议正议通议大夫昭勇昭毅昭武将军资治尹上轻车都尉为正三品光禄寺卿太仆寺 
卿行太仆寺卿苑马寺卿布政司左右参政都转运盐使留守司指挥同知京卫指挥同知宣慰使亚中大夫中大夫大中大夫怀远定远安远 
将军资治少尹轻车都尉为从三品左右签都御史左右通政誊黄右通政大理寺左右少卿少詹事太常寺少卿太仆寺少卿行太仆寺少卿 
苑马寺少卿鸿胪寺卿顺天府丞按察司副使各府知府京卫指挥签事宣慰司同知中顺中宪中议大夫明威宣威广威将军赞治尹上骑都 
尉为正四品国子监祭酒布政司左右参议转运司同知宣抚使宣慰司副使朝列朝议朝请大夫宣武显武信武将军赞治少尹骑都尉为从 
四品宗人府经厯中极殿建极殿文华殿武英殿文渊阁东阁大学士吏部户部礼部兵部刑部工部郎中通政司左右参议大理寺左右寺丞 
詹事府左右春坊大学士左右庶子翰林院学士光禄寺少卿尚宝寺卿钦天监正太医院使上林苑左右监正顺天应天两府治中按察司签 
事各府同知王府左右长史仪卫正千户所正千户宣抚司同知宣慰司签事奉议奉政大夫武德武节将军修正庶尹骁骑尉为正五品吏部 
户部礼部兵部刑部工部员外郎左右春坊谕德司经局洗马翰林院侍读侍讲学士鸿胪寺左右少卿尚宝司少卿转运使副盐盐课提举市 
舶提举各州知州五军都督府经厯京卫镇抚司镇抚王府仪卫副千户所副千户宣抚司副使安抚使招讨使奉训奉直大夫武略武毅将军 
协正庶尹飞骑尉为从五品吏部户部礼部兵部刑部工部主事都察院经厯詹事府丞大理寺正左右春坊中允翰林院侍读侍讲国子监司 
业太常寺丞太仆寺丞行太仆寺丞苑马寺丞尚宝司丞钦天监副五官正太医院院判上林苑左右监副中东西南北五城兵马司指挥顺天 
应天两府通判宛平大兴上元江寍各县知县王府审理正僧录司左右善世道录司左右正一神乐观提点各府通判王府典仗留守司及都 
指挥司经厯断事宣抚司签事安抚司同知副招讨长官司长官百户所百户承直承德郎昭信承信校尉云骑尉为正六品大理寺副左右春 
坊赞善左右司直翰林院史官修撰光禄寺丞署正鸿胪寺左右寺丞顺天应天两府推官僧录司左右阐教道录司左右演法布政司经厯理 
问转运司判官盐课同提举市舶副提举安抚司副使各州同知千户所镇抚承务儒林宣德郎忠显忠武校尉武骑尉为从六品工部营缮所 
正都察院都事监察御史通政司经厯大理寺评事翰林院编修太常寺典簿博士吏户礼兵刑工六科都给事中行人司司正上林苑左右监 
丞各典署正五城副指挥王府审理副按察司经厯各府推官各县知县京县县丞留守司都事副断事都指挥司都事副断事安抚司签事承 
事文林宣义郎为正七品翰林院检讨光禄寺典簿署丞太常寺奉祀太仆寺主簿行太仆寺主簿苑马寺主簿六科左右给事中六科给事中 
中书科中书舍人詹事府主簿行人司左右司副钦天监灵台郎顺天应天两府经厯布政司都事副理问转运司经厯盐课副提举各州判官 
五军都督府都事京卫指挥司经厯宣慰司经厯长官司副长官从事征仕郎为从七品户刑二部照磨户部宝钞司提举工部营缮所副各局 
大使大通关提举通政司知事翰林院五经博士国子监丞太常寺协律郎行人司行人钦天监主簿五官保章正上林苑监各署丞太医院御 
医京县主簿僧录司左右讲经道录司左右至灵王府典膳正奉祠正典宝正纪善良医正工正郡王府典膳按察司知事各府经厯各县县丞 
京卫知事宣慰司都事迪功修职郎为正八品左右春坊左右清纪郎翰林院典籍国子监五经博士助教典簿太常寺寺丞光禄寺录事监事 
鸿胪寺主簿钦天监挈壶正顺天应大两府知事僧录司左右觉义道录司左右玄义知观王府典膳副奉祠副典宝副良医副工副布政司照 
磨转运使知事宣抚司经厯迪功修职佐郎为从八品户刑二部检校户部宝钞司副提举各库大使兵部会同馆大使工部营缮所丞各院局 
大使大通关副提举都察院检校詹事府录事司经局校书翰林院待诏国子监学正太常寺赞礼郎太仆寺监正苑马寺监正茶马大使钦天 
监五官监候五官司厯鸿胪寺署丞上林苑录事典簿教坊司奉銮王府典簿典乐典仪正布政司检校按察司照磨各府知事各县主簿宣抚 
司知事将仕登仕郎为正九品各部各院各寺司务户部各库副使各仓大使兵部会同馆副使刑部司狱工部各院局副使都察院司狱左右 
春坊左右司谏司经局正字翰林院孔目国子监学录典籍太常寺司乐牺牲所吏目太医院吏目光禄寺各司大使教坊司左右韶舞左右司 
乐太仆寺监副苑马寺监副录事圉长茶马副使鸿胪寺鸣赞序班钦天监司晨博士顺天府各学教授照磨司狱各税课大使王府典仪副伴 
读教授衍圣公教授郡王府教授镇国将军教授布政司各仓库局大使按察司检校盐课司市舶司各吏目各府照磨各儒学教授巡检副巡 
检各府医学正科各府阴阳学正术僧纲司都纲道纪司都纪宣抚司照磨安抚司招讨司各吏目将仕登仕佐郎为从九品
　　（臣）等谨按明制在外文职如经略总督提督巡抚总理赞理巡视抚治诸员皆以都御史或副都御史侍郎及各寺卿少卿奉命莅事 
故无一定之品武职如总兵官副总兵参将游击将军守备把总皆无品级亦无定员总镇一方者为镇守独镇一路者为分守各守一城一堡 
者为守备同守一城者为协守又有提督提调巡视备御备倭诸职皆以公侯伯都督及勋戚充之品级无分校前代之制独异又正从九品之 
外别有未入流亦前代所无以其官冗职故不胪载云

　　钦定续通志卷一百三十九

　　●钦定续通志卷一百四十　选举略一

　　选举畧 【一】

　　（臣）等谨按举贤任官之制昉于上古自虞廷敷奏以言明试以功为奋庸熙载之本三考黜陟以课其续上庠下庠以储其才后世选 
造铨课之法国学党塾之教所由并设也杜典之志选举首举周官大司徒之三物宾兴以及汉晋六朝至唐天宝以前取士之殊制综其大纲 
别为杂议论一卷以备采择而学校则分载于后焉郑志取杜典而删节之沿其体例至德以后则补所未备若长庆之先请详覆建中之改试 
杂文太和之从内命题与夫殷侑请立史科李德裕议取实艺皆备着于篇则有唐一代之制度备矣惟杂议论一卷杜典本因唐之中叶登进 
乏才铨选壅滞始议更定其条例又取赵匡沈既济诸奏议评搉其是非然其意祗欲救一时之弊固不暇为累代久远之谟也其举人条例请 
令通礼记尚书孝经论语者必兼通道德诸经管墨诸子盖唐人尊奉老子置崇元观及道学生徒故诸子与六经并重宋以后专尚儒学凡不 
在六艺之科折衷孔孟者皆不立于学宫视唐制之兼采诸子为醇正矣其选人条例请令两都选人来年先试以定等第盖唐时选法在洛州 
</div>
    <div class="pagination">
<a href="续通志_page295.html">上一页</a><span>...</span><a href="续通志_page291.html">291</a><a href="续通志_page292.html">292</a><a href="续通志_page293.html">293</a><a href="续通志_page294.html">294</a><a href="续通志_page295.html">295</a><span class="current-page">296</span><a href="续通志_page297.html">297</a><a href="续通志_page298.html">298</a><a href="续通志_page299.html">299</a><a href="续通志_page300.html">300</a><a href="续通志_page301.html">301</a><span>...</span><a href="续通志_page297.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
