<!DOCTYPE html>
<html>
<head>
    <meta charset="UTF-8">
    <title>大唐开元礼 - 第 25 页/共 52 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大唐开元礼 - 第 25 页/共 52 页</h1>
    <div class="content">　　大唐开元礼卷七十六
　　钦定四库全书
　　大唐开元礼卷七十七　　唐　萧嵩等　撰吉礼
　　四品五品时享其庙
　　前享五日筮于庙门之外主人公服立于门东西面掌事者各服其服立于门西东面北上设筮席于闑西阈外西面筮者开韇出防兼执之东面受命于主人主人曰孝曽孙某来日丁亥祗享于庙尚飨【非必丁亥也直举一日以言之己亥辛亥茍有亥焉可也】筮者曰诺进就筮席西面以韇击筮遂述曰假尔太筮有常孝曽孙某来日丁亥祗享于庙尚飨乃释韇坐筮讫兴降席东面称占曰従筮者退若不吉则筮逺日如初仪賛礼者进主人之左告礼毕掌事者彻筮席先享三日主人及亚献终献并执事者各散斋二日于正寝致斋一日于庙所【同官僚佐之长为亚献其次为终献无则亲宾为之】子孙及凡入庙者各于家清斋一宿散斋不吊防问疾不作乐不行刑罚不预秽恶致斋惟祭事得行其余悉断其享官已斋而阙者通摄行事前一日之夕清扫内外掌庙者整拂神幄賛礼者设主人之位于东阶东南西向亚献终献位于主人东南掌事者位于终献东南俱重行西向北上设子孙之位于庭重行北面西上设賛唱者位于终献西南西向设亚献以下门外位于门外之东执事者在南差退俱西向设牲牓于南门北向以西为上掌牲者位于牲西北东向诸祝位于牲后俱北向设亚献省牲位于牲前近东西向祭器之数每室尊二簋二簠二登二铏二爼二笾六豆六掌事者以尊入设于前楹下各于室户之东北向西上皆加勺羃【首坐爵一余坐爵四置于尊下】设祭器于东序西向毎坐簋在前簠次之登次之铏次之笾次之豆次之爼在后每坐异之皆以南为上屈陈而下设洗于东阶东南东西当东霤南北以堂深罍水在洗东篚在洗西南肆实爵三巾二于篚加羃【凡器皆濯而陈之】执樽罍洗篚者各位于樽罍洗篚之后掌事者以牲就牓位賛礼者引亚献入诣东阶升堂遍视涤濯【于视濯执尊者皆举羃告洁】讫引降就省牲位亚献省牲掌牲者前东面举手曰腯还本位诸祝各循牲一匝北向举手曰充还本位诸祝与掌牲者以次牵牲付厨賛礼引终献诣厨省鼎镬视濯溉【亚献以下毎事讫各还斋所】执馔者入彻簋簠笾豆豆铏以出享日未明烹牲于厨夙兴掌馔者实祭器【牲体皆载右胖前脚三节节一叚肩臂臑皆载之后脚三节节一叚去下一节载上肫胳二节又取正脊脡脊横脊短胁正胁代胁各二骨以并余皆不设簋实黍稷簠实稻粱笾实塩脯枣栗之属豆实醢醤虀菹之类】主人以下各服其服掌事者入实尊罍【每尊二一实酒为上一实醴齐次之】祝版各置于尊所诸祝入立于庭北面西上立定皆再拜讫升自东阶整拂几筵讫出还斋所质明賛礼者引亚献以下及子孙俱就门外位賛礼者先入就位诸祝与执尊者入立于庭北面西上立定賛唱者曰再拜祝以下皆再拜各就位掌馔者奉馔陈于门外賛礼者引主人入就位又賛礼者引亚献以下及子孙以次入就位立定賛唱者曰再拜主人以下皆再拜賛礼者进主人之左白请行事退复位掌馔者引馔入升自东阶诸祝迎引于阶上各设于神坐前【笾居左豆居右簋簠登铏居其间羊豕二爼横陈重于右腊爼特于左】执炉炭萧稷膟膋者各従其爼升置于堂户外之左其萧稷各置于炉炭下施设讫掌馔以下降出诸祝各取萧稷擩于脂燔于炉炭还尊所賛礼者引主人诣罍洗执罍者酌水执洗者跪取盘兴承水主人盥手执篚者跪取巾于篚兴进主人拭手执篚者受巾跪奠于篚遂取爵兴以进主人受爵执罍者酌水主人洗爵执篚者又跪取巾于篚兴进主人拭爵讫受巾跪奠于篚奉盘者跪奠盘兴【凡取物者跪俛伏而取以兴奠物则奠讫俛伏而后兴】賛礼者引主人自东阶升堂诣某祖酒尊所执尊者举羃主人酌酒賛礼者引主人进诣某祖神坐前北面跪奠爵兴出戸北向立祝持版进户外之右东面跪读祝文曰维某年岁次月朔日子孝曽孙某封官【无封者但称官】敢昭告于某祖考某諡封时惟仲春【夏云仲夏秋云仲秋冬云仲冬】伏増逺感谨以柔毛刚鬛嘉荐普淖醴齐敬荐祠【其礿尝蒸各随时言】于某祖考某諡封某祖妣夫人某氏配尚飨【祖考及子孙各依尊卑称号祝文同】讫兴主人再拜祝进跪奠版于神坐兴还尊所賛礼者引主人以次酌献如上仪【惟不盥洗】讫賛礼者引主人诣东序西向立诸祝各以爵酌福酒合置一爵一祝持爵进主人之左北向立主人再拜受爵跪祭酒啐酒奠爵兴诸祝各帅执馔者以爼入减神前胙肉各共置一爼上又以笾遍取稷黍饭共置一笾祝先以饭笾进主人受以授左右又以爼授主人每受以授左右讫主人跪取爵遂饮卒爵祝进受爵复尊所主人兴再拜賛礼者引主人降自东阶还本位西向立初主人献将毕賛礼者引亚献诣罍洗盥手洗爵升自东阶诣某祖酒尊所执尊者举羃亚献酌酒賛礼者引亚献进某祖神坐前北向跪奠爵兴出戸北向再拜賛礼者引亚献以次酌献如上仪讫賛礼者引亚献诣东序西向立诸祝各以爵酌福酒合置一爵一祝持爵进亚献之左北向立亚献再拜受爵跪祭酒遂饮卒爵祝进受爵复于尊所亚献兴再拜賛礼者引亚献降复位又賛礼者引终献诣罍洗盥手升献如亚献之仪讫降复位诸祝皆进神坐前跪彻豆兴还尊所【彻者笾豆各一少移于故处】賛唱者曰再拜非饮福受胙者皆再拜賛唱者又曰再拜主人以下皆再拜賛礼者进主人之左白礼毕遂引主人出賛礼者引亚献以下及子孙以次出诸祝与执尊罍篚者俱复执事位立定賛唱者曰再拜诸祝以下皆再拜与执尊罍篚者出








　　大唐开元礼卷七十七
　　钦定四库全书
　　大唐开元礼卷七十八　　　唐　萧嵩等　撰吉礼
　　六品以下时祠　　　　王公以下拜扫【寒食拜扫附】六品以下时祠
　　前享五日筮于正寝之堂【若有庙者筮于庙门外如五品以上之仪】主人公服立于堂上楹间近东西面掌事者立于楹间近西东面北上设筮席于主人之西西面筮者开韇出防兼执之东面受命于主人主人曰孝孙某来日丁亥春祠【有庙者云祗享于庙下同】尚飨筮者曰诺进就筮席西面以韇击筮遂述曰假尔泰筮有常孝孙某来日丁亥春祠尚享乃释韇坐筮讫兴降席东面称占从筮者退若不吉则筮逺日如初仪賛礼者进主人之左告礼毕掌事者彻筮席先享三日主人及亚献终献并执事者各散斋二日致斋一日【亚献终献亲宾为之】子孙及凡预享事各清斋一宿散斋不吊防问疾不作乐不行刑罚不预秽恶致斋惟享事得行其余悉断其已斋而阙者通摄行事前一日之夕清扫内外賛礼者设主人之位于东阶东南西向亚献终献位于主人东南掌事者位于终献东南俱重行西向北上设子孙之位于终献西南西面设亚献以下门外位于门外之东执事者在南差退俱西向设牲牓于南门之外当门北向以西为上掌牲位于牲西北东向诸祝位于牲后俱北向设亚献省牲位于牲前近东西向祭器之数每坐尊二簋一簠一登一铏一爼一笾二豆二掌事者以尊入设于楹下近东北向西上皆加勺羃【首坐爵一余皆爵四置于尊下】设祭器于东序西向每坐簋在前簠次之登次之铏次之笾次之豆次之爼在后每坐异之以南为上设洗于东阶东南东西当东霤南北以堂深罍水在洗东加勺羃篚在洗西南肆实爵二巾二于篚加羃【凡器物皆濯而陈之】执尊罍洗篚者各位于尊罍洗篚之后掌牲者以牲就牓位亚献省牲掌牲者前东面举手曰腯还本位诸祝各循牲一匝北面举手曰充俱还本位诸祝与掌牲者以次牵牲付厨賛礼者引终献诣厨省鼎镬视濯溉【亚献以下每事讫各还斋所】执馔者入彻簋簠笾豆登铏以出享日未明烹牲于厨夙兴掌馔者实祭器【牲体皆载右胖前脚三节节一叚肩臂臑皆载之后脚三节节一叚去下一节载上肫胳二节又取正脊脡脊横脊短胁正胁代胁各二骨以并余皆不设簋实稷簠实黍笾实脯枣豆实菹醢】主人以下各服其服掌事者入实尊罍【毎室二尊一实酒为上一实醴齐次之】祝版各置于尊所诸祝设神坐于正寝室内祖坐在西东向祢坐在祖坐东北南向皆有几讫各就位质明賛礼者引亚献以下及子孙俱就位诸祝与执尊罍者入立于庭北面西上立定賛唱者曰再拜祝以下皆再拜各就位掌馔者奉馔陈于门外賛礼者引主人入就位又賛礼者引亚献以下及子孙以次入就位立定賛唱者曰再拜主人以下皆再拜賛礼者进主人之左白请行事退复位掌馔者引馔入升自东阶诸祝迎引于阶上各设于神坐前【笾居左豆居右簠簋登铏居其间爼横于其前】执炉炭萧稷膟膋者从其爼升置于堂户外之左其萧稷各于炉炭下施设讫掌馔以下降出祝取萧稷擩于脂燔于炉炭还樽所賛礼者引主人诣罍洗执罍者酌水执洗者跪取盘兴承水主人盥手执篚者跪取巾于篚兴进主人拭手执篚者受巾跪奠于篚遂取爵兴以进主人受爵执罍者酌水主人洗爵执篚者又跪取巾于篚兴进主人拭爵讫受巾跪奠于篚奉盘者跪奠盘兴【凡取物者皆跪俛伏而取以兴奠物则奠讫俛伏而后兴】賛礼者引主人自东阶升堂诣祖酒尊所执尊者举羃主人酌酒賛礼者引主人进诣祖神坐前西向跪奠爵兴少退西向立祝持版进于神坐之右北面跪读祝文曰维某年岁次月朔日子孝孙某官封某【无封者单称官无官者称名而已】敢昭告于祖考某諡封祖妣夫人某氏时惟仲春【仲夏仲秋仲冬】伏増逺感谨以刚鬛嘉荐普淖醴齐祗荐祠事尚飨【考及子各依尊卑称号其祝文并同】讫兴主人再拜祝进跪奠版于神坐兴还尊所賛礼者引主人诣祖考酒尊所酌酒进祖考神坐前北向跪奠爵兴少退北向立祝持版进于祖考神坐之左西向跪读祝文余皆如上仪【惟不盥洗】讫賛礼者引主人诣祖坐前近东西向立诸祝各以爵酌福酒合置一爵一祝持爵进主人之左北向立主人再拜受爵跪祭酒啐酒奠爵兴诸祝各帅执馔者以爼入减神前胙肉共置一爼上又以笾遍取稷黍饭共置一笾祝先以饭笾进主人受以授左右祝又以爼次授主人受以授左右讫主人跪取爵遂饮卒爵祝进受爵复于尊所主人兴拜賛礼者引主人降自西阶还本位西向立初主人献将毕賛礼者引亚献诣罍洗盥手洗爵升自东阶诣祖酒尊所执尊者举羃亚献酌酒賛礼者引亚献进诣先祖神坐前西向跪奠爵兴少退再拜賛礼者引亚献酌酒北面献爵余如上仪讫賛礼者引亚献诣祖神坐前近东西向立诸祝各以爵酌福酒合置一爵一祝持爵进亚献之左北向立亚献再拜受爵跪祭酒遂饮卒爵祝进受爵复于尊所亚献兴再拜賛礼者引亚献降复位又賛礼者引终献诣罍洗盥手升献如亚献之仪讫降复位诸祝皆进神坐前跪彻豆兴还樽所【彻者笾豆各一少移于故处】賛唱者曰拜非饮福受胙者皆再拜賛唱者又曰拜主人以下皆再拜賛礼者进主人之左白礼毕遂引主人出賛礼者引亚献以下及子孙以次出诸祝与执尊罍篚者俱复执事位立定賛唱者曰再拜诸祝以下皆再拜与执尊罍篚者出
　　王公以下拜扫
　　先期卜日如常仪前一日掌事者设次于茔南百歩道东西向北上备芟翦草木之器賛礼者设主人以下位于茔门外之东西面以北为上其日主人到次改服公服无者常服賛礼者賛再拜主人以下俱再拜賛礼者引主人以下入奉行坟茔【精灵感慕有泣无哭】至于封树内外环绕展省三周其有荆棘虑与荒草连接者皆随即芟翦不令火田得及扫除讫賛礼者引主人以下复门外位賛礼者引之次遂还第若假满或逺行辞墓若外官假满或京官逺行辞墓泣而后行其寒食上墓如前拜扫仪惟不卜日【古者宗子去在他国庶子无庙许望墓为坛以时祭今之上墓义或有慿然神道尚幽不可逼黩茔域宜于墓南山门之外设净席为位望祭以时馔如平生所嗜若一茔数墓毎墓各设位席昭穆异列以西为上主人盥手奠爵三献而止彻馔讫主人以下辞墓食余馔者可于他防避不见墓孝子之情也】












　　大唐开元礼卷七十八
　　钦定四库全书
　　大唐开元礼卷七十九　　　唐　萧嵩等　撰賔礼
　　蕃国主来朝以束帛迎劳
　　遣使戒蕃主见日　　　　蕃主奉见
　　受蕃国使表及币
　　蕃主来朝遣使迎劳
　　前一日守宫殿次于候馆门之外道右南向其日使者至掌次者引就次蕃主服其国服所司引立于东阶下西面【凡蕃主进止所司先引制使皆谒者先导】使者朝服出次立于门西东面従者执束帛立于使者之南蕃主有司出门东西面曰敢请事使者曰奉制劳某主【称其国名】有司入告蕃主迎于馆门外之东西面再拜使者与蕃主俱入使者先升立于西阶上执束帛者従升立于使者之北俱东面蕃主升立于东阶上西面使者执币称有制蕃主将下拜使者曰有后制无下拜蕃主旋北靣再拜稽首使者宣制讫蕃主进受币【防五疋为一束其蕃主答劳使各以土物其多少相准不得过劳币劳于逺郊其礼同蕃主还赠于逺郊亦如之劳蕃使即无束帛】退复位以币授左右又再拜稽首使者出立于馆门外之西东面蕃主送于馆门之外西面答使者蕃主揖使者俱入让升蕃主先升东阶上西面使者升西阶上东面蕃主以土物傧使者使者再拜受蕃主再拜送物使者降出蕃主従出门外皆如初蕃主再拜送使者还蕃主入鸿胪迎引诣朝堂依方北面立所司奏闻舍人承勅出称有勅蕃主再拜宣劳讫又再拜所司引就馆如常仪
　　皇帝遣使戒蕃主见日
　　前一日守宫设次于馆门之外道右南向其日使者至掌次者引就次蕃主服其国服降立于东阶下西面蕃主诸官立于蕃主之后西面北上使者朝服出次立于门西东面蕃主有司出门东西面曰敢请事使者曰奉制戒某主见日有司入告蕃主迎于馆门外之东西面再拜使者与蕃主俱入使者升自西阶东面蕃主升自东阶西面使者称有制蕃主再拜宣制曰某日某主见蕃主又再拜稽首使者降出蕃主送于馆门之外西面再拜使者还蕃主入
　　蕃主奉见【奉辞礼同】
　　前一日尚书奉御整设御幄于太极殿北壁南向守宫设次太乐令展宫悬设举麾位于上下鼔吹令设十二案乘黄令陈车辂尚辇奉御陈舆辇尚舍奉御铺蕃主牀坐于御座西南东向并如常仪其日典仪设蕃主位于悬南道西北面又设蕃国诸官之位于蕃主位后各依其班重行北面以西为上设典仪位于悬之东北賛者二人在南差退俱西面诸卫各勒所部列黄麾仗屯门及陈于殿庭太乐令帅工人入就位协律郎入就举麾位所司迎引蕃主至承天门外通事舍人引就次本司入奏钑防近仗入陈如常典仪帅賛者先入就位侍中版奏请中严诸侍衞之官各服其服符寳郎奉寳俱诣閤奉迎蕃主服其国服出次通事舍人引立于閤外西厢东面【若更有诸蕃以国大小为叙】蕃国诸官各服其服立于蕃主之后俱东面北上侍中版奏外办皇帝服通天冠绛纱袍乗舆以出曲直华盖警跸侍卫如常仪皇帝将出仗动太乐令令撞黄钟之钟右五钟皆应协律郎举麾鼓柷奏太和之乐以姑洗之均皇帝出自西房即御坐南向坐符寳郎奉寳置于御座侍衞如常偃麾戛敔乐止【凡乐皆协律郎举麾工鼔柷而后作偃麾戞敔而止】舍人引蕃主入门舒和之乐作至位乐止典仪曰再拜賛者承传蕃主再拜稽首侍中承制降诣蕃主西北东面称有制蕃主再拜稽首宣制讫又蕃主再拜稽首侍中回奏又承制降劳勅令升坐蕃主再拜稽首舍人引蕃主乐作蕃主至阶乐止舍人接引升至坐后蕃主就坐俛伏侍中承制劳问蕃主俛伏避席将下拜侍中承制曰无下拜蕃主复位拜对如常侍中回奏又承制劳还馆舍人引蕃主降自西阶典谒承引乐作复悬南位乐止蕃主再拜稽首讫舍人引蕃主乐作蕃主出门乐止初蕃主升坐舍人引蕃国诸官以次入就位立定典仪曰再拜賛者承传蕃国诸官俱再拜稽首舍人承勅降自西阶诣蕃国诸官西北东面称勅防蕃国诸官皆再拜稽首对讫又再拜稽首舍人回奏又承勅降劳还馆蕃国诸官俱再拜稽首于蕃主出舎人引蕃国诸官以次出讫侍中前跪奏称侍中臣某言礼毕俛伏兴还侍位皇帝兴太乐令令撞防賔之钟左五钟皆应鼓柷奏太和之乐皇帝降坐乘舆入自东房侍衞警跸如常仪侍臣从至阁乐止
　　皇帝受蕃使表及币【其劳及戒见日亦如上仪】
　　前一日尚舍奉御整设御幄于所御之殿北壁南向守宫设使者次太乐令展宫悬设举麾位于上下并如常仪其日典仪设使者位于悬南重行北面以西为上庭实位于客前典仪位于悬东北賛者二人在南差退俱西向诸卫勒所部列黄麾半仗屯门及入陈于殿庭太乐令帅工人入就位协律郎入就举麾位所司引客至承天门外典谒引就次本司入奏钑防近仗入陈如常典仪帅賛者先入就位侍中版奏请中严侍衞之官各服其器服符寳郎奉寳俱诣閤奉迎使者服其国服奉书出次通事舍人引立于閤外西厢东面从者执币玉庭实立于后俱东面北上侍中版奏外办皇帝服通天冠乗舆以出曲直华盖警跸侍衞如常仪皇帝将出仗动太乐令令撞黄钟之钟右五钟皆应鼓柷奏太和之乐以姑洗之均皇帝出自西房即御座南向坐符寳郎奉寳置于御座侍衞如常仪乐止中书侍郎一人令史二人持案预俟于西阶下东向北上舍人引使者及庭实入就悬南位使者初入门舒和之乐作立定乐止【大蕃大使为作乐次蕃大使及大蕃中使以下皆不设乐悬及黄麾仗】中书侍郎帅持案者进诣使者前东面侍郎受书置于案回诣西阶侍郎取书升奏持案者退初侍郎奏书有司各帅其属受币马于庭典仪曰再拜賛者承传使者以下皆再拜舍人前承制降诣使者前蕃国主使者再拜对讫又再拜舍人回奏又承勅问其臣下使者再拜对又劳使者以下拜对及舍人回奏并如常仪舍人承制勅劳还馆使者再拜舍人引使者以下出乐作止如常侍中前跪奏称侍中臣言礼毕俛伏兴还侍位皇帝兴太乐令令撞防宾之钟左五钟皆应鼔柷奏太和之乐皇帝降坐乘舆入自东房侍衞警跸如常仪侍臣从至閤乐止










　　大唐开元礼卷七十九
　　钦定四库全书
　　大唐开元礼卷八十　　　唐　萧嵩等　撰賔礼
　　皇帝宴蕃国主　　　皇帝宴蕃国使
　　皇帝宴蕃国主
　　前一日尚舍奉御整设御幄于所御之殿北壁南向尚食奉御太官令各具馔守宫设次太乐令设登歌位于殿上展宫悬于殿庭设举麾位于上下鼔吹令设十二案乘黄令陈车辂尚辇奉御陈舆辇并如常仪其日尚舍奉御铺蕃主牀座于御座西南蕃国诸官应升殿者坐于蕃主之后设不升殿者坐于西廊下俱东面北上尚食奉御设御酒樽太官令设蕃主以下酒樽并如常仪典仪设蕃主版位于悬南又设蕃国诸官之位于蕃主之后俱重行北向西上设典仪位于悬之东北如常仪诸衞各勒所部列黄麾仗屯门陈于殿庭太乐令帅工人二舞入就位协律郎入就举麾位所司迎引蕃主至承天门外通事舍人引入次【凡蕃客出入升降皆掌客监引】所司入奏钑防近仗入陈如常典仪帅賛者先入就位侍中版奏请中严侍衞之官各服其器服符寳郎奉寳俱诣閤奉迎蕃主服其国服出次通事舍人引立于閤外西厢东面蕃国诸官各服其国服立于蕃主之后俱东面北上侍中版奏外办皇帝服通天冠绛钞袍乘舆以出曲直华盖警跸侍衞如常仪皇帝将出仗动太乐令令撞黄钟之钟右五钟皆应协律郎举麾鼔柷奏太和之乐鼔吹振作【凡乐皆协律郎举麾工鼔柷而后作偃麾戛敔而后止】皇帝出自西房即御座南向坐符寳郎奉寳置于御座侍卫如常仪典仪一人升立于东阶上賛者二人立于阶下俱西面通事舍人引蕃主入国诸官従入蕃主入门舒和之乐作蕃主至位乐止其有献物则从入陈于蕃主之前以西为上立定典仪曰再拜賛者承传蕃主及蕃国诸官皆再拜侍中承防降勅蕃主升坐蕃主再拜蕃主奉贽【其贽随其国所有一以轻者为之】曰某国蕃臣某敢献壌奠侍中升奏又侍中承防曰朕其受之侍中降于蕃主东北西向称有制蕃主再拜宣制讫蕃主又再拜讫以贽授侍中侍中以贽授所司又所司受其余币俱以东舍人承防奉勅蕃国诸官等坐蕃国诸官俱再拜通事舍人引蕃主又通事舍人引蕃国诸官应升殿者诣西阶蕃主初行乐作至阶乐止通事舍人各引升立于座后初蕃国诸官诣西阶其不升殿者通事舍人分引立于廊下席后立定殿上典仪唱就坐阶下賛者承传蕃主以下皆就位俛伏坐太乐令引歌者及琴瑟至阶脱履于下升就坐位其笙管者就阶间北面立尚食奉御进酒至阶殿上典仪唱酒至兴阶下賛者承传蕃主以下皆俛伏兴立坐后殿中监到阶省酒尚食奉御奉酒进皇帝举酒良醖令又行酒殿上典仪唱再拜阶下賛者承传蕃主以下皆再拜搢笏受觯殿上典仪唱就坐阶下賛者承传蕃主以下皆就坐俛伏坐饮皇帝初举酒登歌作昭和三终尚食奉御进受虚觯奠于坫登歌讫降复位觞行三周尚食奉御进御食食升于阶殿上典仪唱食至兴阶下赞者承传蕃主以下皆执笏俛伏兴立座后殿中监到阶省案尚食奉御品尝食讫以次进置御前太官令又行蕃主以下食案设讫殿上典仪唱就坐阶下赞者承传蕃主以下皆就坐俯伏坐皇帝乃饭休和之乐作蕃主以下皆饭御食毕乐止蕃主以下食讫尚食太官俱彻案又行酒遂设庶羞二舞以次入作若赐酒舍人前承防诣受赐者前防赐者执笏俛伏起立坐后舍人称赐酒防赐者再拜酒至赐者搢笏受觯就席俛伏饮卒觯俯伏起立授虚觯又再拜就席俛伏坐会毕通事舍人赞蕃主兴蕃主以下皆俛伏兴立座后通事舍人引降乐作复悬南位乐止其廊下者通事舍人引复悬南位立定典仪曰再拜赞者承传蕃主以下皆再拜若有筐篚舍人前承防降宣勅蕃主以下皆再拜太府帅其属以衣物以次授之讫蕃主以下又再拜通事舍人引出乐作出门乐止侍中前跪奏称侍中臣某言礼毕俛伏兴还侍位皇帝兴太乐令令撞宾之钟左五钟皆应奏太和之乐鼓吹振作皇帝降坐乗舆入自东房侍卫警跸如常仪侍臣従至閤乐止
　　皇帝宴蕃国使
　　前一日尚舍奉御设御幄于殿之北壁南向太官令具馔守宫设使者次太乐令展宫悬于殿庭设举麾位于上下并如常仪【若大蕃中使小蕃大使等以下则不设乐及黄麾仗】其日尚舍奉御铺使者牀于御座西南设不升殿者座席于西厢下俱东面北上典仪设使者位于悬南重行北向东上设典仪賛者位于悬之东北如常仪诸衞各勒所部列黄麾半仗屯门及陈于殿庭太乐令帅工人二舞入就位所司迎引使者至承天门外通事舍人引就次所司入奏钑防近仗入陈如常典仪帅賛者先入就位侍中版奏请中严诸侍衞之官各服其器服诣閤蕃使以下服其国服出次通事舍人引立于閤外西厢东面从者立于使者之后重行东面北上侍中版奏外办皇帝服通天冠绛钞袍【不设乐者则常服】乘舆以出曲直华盖侍衞警跸如常仪皇帝将出仗动太乐令令撞黄钟之钟右五钟皆应协律郎举麾鼓柷奏太和之乐【凡乐皆协律郎举麾工鼔柷而后作偃麾戛敔而后止】皇帝出自西房即御座西向坐符寳郎奉寳置于御座侍衞如常仪乐止典仪一人升立于东阶上賛者二人立于阶下俱西面典仪引使者以下入就悬南位使者初入门作舒和之乐至位乐止立定典仪曰再拜賛者承传使者以下皆再拜舍人前承防降勅使者升坐使者以下皆再拜通事舍人引应升殿者诣西阶乐止如常通事舍人引立于座后其不升殿者分引诣廊下席后上下立定殿上典仪唱就座阶下賛者承传上下诸客各就座俛伏坐酒至阶殿上典仪唱酒至兴阶下賛者承传上下诸客皆俛伏兴立座后太官令行酒殿上典仪唱再拜阶下賛者承传上下诸客皆再拜搢笏受觯殿上典仪唱就坐阶下賛者承传蕃使以下诸客皆就坐俛伏坐饮觞行三周食升阶殿上典仪唱食至兴阶下賛者承传上下诸客皆执笏俛伏兴立座后太官令行诸客案设食讫殿上典仪唱就坐阶下賛者承传上下诸客皆就坐俛伏坐上下诸客皆饭诸客食讫太官令俱彻案又行酒遂设庶羞二舞以次入作若赐酒舍人前承防诣受赐者前防赐者执笏俛伏起立座后舍人称赐酒赐者再拜搢笏受觯就席俛伏饮卒觯俛伏兴立授虚觯又再拜就席俛伏坐防毕通事舍人賛使者兴上下诸客皆俛伏兴立座后通事舍人引使者降乐作复悬南位乐止其廊下者分引复位立定典仪曰再拜賛者承传使者以下皆再拜若有筐篚舍人前承防降宣勅使者以下又皆再拜太府帅其属以次授之讫使者以下又再拜通事舍人引出乐作出门乐止侍中前跪称侍中臣某言礼毕俛伏兴还侍位皇帝兴太乐令令撞蕤賔之钟左五钟皆应奏太和之乐皇帝降坐乗舆入自东房侍卫警跸如常仪侍臣従至閤乐止

　　大唐开元礼卷八十
　　钦定四库全书
　　大唐开元礼卷八十一　　唐　萧嵩等　撰军礼
　　皇帝亲征类于上帝　纂严
　　斋戒　　　　　　　陈设
　　銮驾出宫　　　　　荐玉帛
　　进熟　　　　　　　　銮驾还宫
　　纂严
　　纂严前一日本司承制宣摄内外诸司各随职备办尚舍奉御施御幄坐于太极殿北壁下南向如常守宫设羣官文武次于东西朝堂如常仪典仪设羣官位于殿庭文东武西每等异位重行北向相对为首乘黄令陈革辂及玉辂以下及车旗之属如常未明一刻开诸宫门诸卫勒所部列黄麾仗于门及陈于殿庭如常仪其日平明留従之官悉集朝堂次侍臣服平巾帻袴褶其将帅等及从行之官亦平巾帻袴褶留守之官公服上水五刻侍中版奏请中严钑防近仗以次列于殿庭上水三刻通事舍人引羣官以次就位诸侍臣俱诣閤奉迎侍中版奏外办皇帝服武弁之服御马以出曲直华盖侍衞警跸如常即御坐南向坐典仪唱再拜羣官在位者皆再拜讫中书令承防勅百寮讫通事舍人以次引羣官出侍臣跪奏礼毕俛伏兴皇帝降坐御马入自东房侍臣从至閤如常礼
　　斋戒
　　将告有司卜日如别仪前一日皇帝清斋于太极殿诸预告之官清斋于告所侍从之官应从升者及羣官客使等各于本司及公馆诸军将各于正寝俱清斋一宿【若在营者斋于军幕】晡后一刻诸衞令其属各以其方器服守衞壝门与太乐工人俱清斋一宿
　　陈设
　　前告三日尚舍直长施大次于外壝东门之内道北南向尚舍奉御铺御坐守宫设文武侍臣次于大次之后文官在左武官在右俱南向又设告官及从驾羣官次各于常所设军将次于外壝南门之外道东西向以北为上设陈馔幔于内壝东门之外道南北向前二日太乐令设宫悬之乐于坛南设登歌及举麾位于坛上并如常仪右校扫除坛之内外郊社令积柴于燎坛方一丈髙一丈二尺上南出户方四尺前一日奉礼设御位于坛之东南西向设望燎位于柴坛之北南向设告官及从驾羣官版位于内外如常仪设军将位于悬南每等异位重行北靣以西为上设军将门外位于南坛之外道东每等异位重行西向北上郊社令帅府史与斋郎以尊坫罍洗篚羃入设于位并如常仪执樽罍篚羃者各位于樽罍篚羃之后告日未明十五刻太官令帅宰人烹牲于厨【牲二一正座一配座】未明四刻太史令郊社令各服其服升设昊天上帝神坐于坛上北方南向席以藁秸设神坐于坐首
　　銮驾出宫
　　皇帝武弁乗革辂备大驾及严鼔时刻奏请进发内外器服皆如常仪前后备六军【诸军鼓严一准大驾】
　　荐玉帛
　　其日未明二刻诸告官各服其服郊社令良醖令各帅其属入实樽罍及玉【天帝太樽二实以泛齐明水实于上樽山罍二一实酒为上一实清酒次之玉币以苍】太祝以玉帛置于篚太官令帅进馔者实笾豆簠簋等皆设于馔幔内未明一刻奉礼帅賛者先入就位賛引引御史博士太祝以下及执事者入行扫除如常仪讫各就位驾将至谒者賛引各引告官以下及从告羣官客使先至者俱就门外位驾至大次门外廽辂南向千牛将军降立辂右侍中进当銮驾前跪奏称侍中臣某言请降辂俛伏兴还侍位皇帝降辂之大次郊社令以祝版进署如常谒者賛引各引从驾羣官就门外位太乐令帅工人以次入就位【其升坛者皆脱履于下降纳如常】谒者賛引各引告官及従告羣官客使诸将军次入就位皇帝停大次半刻顷太常博士引太常卿立于大次门外当门北向侍中版奏外办皇帝出次华盖侍衞如常仪【侍中负寳陪从如式】博士引太常卿太常卿引皇帝【凡太常卿前导皆博士先引】至内壝门外殿中监进镇珪华盖仗衞停于门近侍者从入如常皇帝至版位西向立【每立定太常卿与博士退立于左】太常卿前奏请再拜退复位皇帝再拜奉礼曰众官再拜賛者承传【凡奉礼有词賛者皆承传】众官在位者皆再拜太常卿前奏有司谨具请行事退复位协律郎跪俛伏举麾【凡取物皆跪俛伏而取以兴奠物则奠讫俛伏而后兴】鼔柷奏豫和之乐以圜钟为角太蔟为征姑洗为羽乐六成偃麾戛敔乐止【凡乐皆协律郎举麾工鼔柷而后作偃麾戛敔而后止】太常卿前奏请再拜退复位皇帝再拜奉礼曰众官再拜众官在位者皆再拜太祝取玉币于篚立于樽所太常卿引皇帝太和之乐作【皇帝每行皆作太和之乐】皇帝诣坛升自南陛近侍者从升如常仪皇帝升坛北向立乐止太祝以玉授侍中奉玉东向进皇帝搢镇珪【凡授物则搢镇珪奠讫执珪俛伏兴受】受玉币登歌作肃和之乐以大吕之均太常卿引皇帝北面跪奠于昊天上帝神坐俛伏兴太常卿引皇帝少退北向立再拜讫登歌止太常卿引皇帝乐作皇帝降自南陛还版位西向立乐止
　　进熟
　　皇帝既升奠玉帛太官令出帅进馔者奉馔陈于内壝东门之外谒者引司徒出诣馔所司徒奉天帝之俎初皇帝既至位乐止太官令引馔入俎初入门奏雍和之乐以黄钟之均【自后接神之乐皆奏黄钟之均】至陛乐止馔升自午陛太祝迎引于坛上各设于神坐前【笾豆葢羃彻之如式】谒者引司徒以下降自东陛复位诸执事各还樽所太常卿引皇帝诣罍洗乐作皇帝至罍洗乐止侍中跪取匜兴沃水又侍中跪取盘兴承水皇帝盥手黄门侍郎跪取巾于篚兴皇帝帨手讫黄门侍郎受巾跪奠于篚黄门侍郎又取匏爵于篚兴进皇帝受爵侍中酌罍水又侍中奉盘承水皇帝洗爵黄门侍郎又授巾如初皇帝拭爵讫侍中奠盘匜黄门侍郎受巾奠于篚皆如常太常卿引皇帝乐作皇帝诣坛升自南陛讫乐止谒者引司徒升自东陛立于樽所斋郎奉俎从升立于司徒之后太常卿引皇帝诣天帝酒樽所执樽者举羃侍中赞酌泛齐讫寿和之乐作【皇帝毎酌献两饮福酒皆作寿和之乐】太常卿引皇帝进天帝神坐前北面跪奠爵俛伏兴太常卿引皇帝少退北向立乐止太祝持版进于神坐之右东面跪读祝文【祝文临时撰】讫兴皇帝再拜初读祝文讫乐作太祝进跪奠版于神坐兴还樽所皇帝拜讫乐止太常卿引皇帝进天帝神坐前北面立乐作太祝以爵酌上樽福酒合置一爵一太祝持爵以授侍中侍中受爵西向进皇帝再拜受爵跪祭酒啐酒奠爵俛伏兴诸祝各帅斋郎进俎太祝减神前胙肉如常太祝以俎授司徒奉俎西向进皇帝受以授左右皇帝跪取爵遂饮卒爵侍中进受爵以授太祝太祝受爵复于坫太常卿引皇帝乐作皇帝降自南陛还版位西向立乐止谒者引司徒降复位皇帝既降坛谒者引诸军将诣坛东陛升立于天帝神坐前北向西上初军将升太祝帅斋郎以爵酌罍福酒进立于军将之西东面北上军将俱再拜受爵跪祭酒啐酒奠爵兴太祝各帅斋郎进俎减神前胙肉以次授军将受以授斋郎军将俱跪取爵遂饮卒爵太祝帅斋郎受爵复于坫军将俱兴再拜谒者引军将降复位诸祝各进跪彻豆兴还樽所【彻者笾豆各一少移于故处】奉礼曰赐胙賛者唱众官再拜众官在位者皆再拜【已饮福者不拜】豫和之乐作太常卿前奏称请再拜退复位皇帝再拜奉礼曰众官再拜众官在位者皆再拜乐一成止太常卿前奏请就望燎位太常卿引皇帝乐作皇帝就望燎位南向立乐止于羣官将拜太祝各执篚进神坐前取玉币祝版斋郎以爼载牲体稷黍饭及酒爵各由陛登坛南行经悬内当柴坛南东行自南陛登柴坛以玉币祝版馔物置于柴上户内讫奉礼曰可燎东西面各六人以炬火燎半柴太常卿前奏礼毕太常卿引皇帝还大次乐作皇帝出内壝门殿中监前受镇珪华盖侍衞如常仪皇帝入次乐止谒者引告官及从驾羣官客使等与诸军将以次出賛引引御史太祝以下俱复执事位立定奉礼曰再拜御史以下皆再拜賛引出工人二舞以次出其祝版燔于斋所
　　銮驾还宫如郊社之仪
　　大唐开元礼卷八十一
　　钦定四库全书
　　大唐开元礼卷八十二　　唐　萧嵩等　撰军礼
　　皇帝亲征冝于太社　斋戒
　　陈设　　　　　　　銮驾出宫
　　荐玉帛　　　　　　进熟
　　銮驾还宫
　　斋戒
　　将告有司卜日如前仪前一日皇帝清斋于太极殿凡预告之官清斋于庙所近侍之官应从升者及羣官各使等各于本司及公馆诸军将各于正寝清斋一宿【若在营者斋于军幕】诸衞令其属晡后一刻各以其方器服守衞社宫门与太乐工人俱清斋一宿
　　陈设
　　前告三日尚舍直长施大次于社宫西门之外道北南向尚舍奉御铺御坐守宫设文武侍臣次于大次之后文官在左武官在右俱南向设告官及从驾羣官次各如常仪设军将次于社宫北门之外道西东向以北为上前二日太乐令设宫悬之乐于坛北又设登歌及举麾位于坛上并如常仪右校清扫内外又为瘗埳二于乐悬之北如常前一日奉礼设御位北门之内当社坛南向设太祝等奉币血位于埳北如常设告官及从驾羣官版位于内外如常仪郊社令帅府史一人及斋郎以樽坫罍洗篚羃入设皆如常仪执樽罍篚羃者各位于樽罍篚羃之后告日未明十五刻太官令帅宰人烹牲于厨【牲用黑牛二斋郎以豆取牲血如常】未明四刻太史令郊社令各服其服升设神席位如常
　　銮驾出宫
　　皇帝服武弁乗革辂陈大驾卤簿其严鼓时刻奏请进发内外器服皆如常仪前后备六军
　　奠玉币
　　其日未明二刻诸告官各服其服郊社令良醖令各率其属入实樽罍及玉【太樽实以醴齐配坐之象尊实亦如之其明水各实于上尊玉俱以两珪有邸】太祝各以币置于篚【币随牲色各长一丈八尺】太官令帅进馔者实诸笾豆簠簋等皆设于神厨未明三刻奉礼帅賛者先入就位賛引引御史博士太祝诸执事者入行扫除如常仪讫各就位銮驾将至谒者賛引各引从驾羣官就门下位太乐令帅工人次入就位【其升坛者皆脱履于下降纳如常】谒者賛引告官及从告羣官客使入就位皇帝停大次半刻顷太常博士引太常卿立于大次门外当门北向侍中版奏外办皇帝出次华盖侍卫如常仪博士引太常卿太常卿引皇帝【凡太常卿前导皆博士先引】社宫北门外殿中监进镇珪华盖仗卫停于门外近侍者従入如常皇帝至版位南面立【每立太常卿博士退立于左】太常卿前奏请再拜退复位皇帝再拜奉礼曰众官再拜賛者承传【凡奉礼有词賛者皆承传】众官在位者皆再拜太常卿前奏有司谨具请行事退复位协律郎跪俛伏举麾【凡取物者皆跪俛伏而取以兴奠讫则俛伏兴】鼓柷奏顺和之乐以函钟之均乐舞八成偃麾戛敔乐止【凡乐皆协律郎举麾工鼓柷而后作偃麾戛敔而后止】太常卿前奏请再拜退复位皇帝再拜奉礼曰众官再拜众官皆再拜诸祝俱取玉币于篚各立于樽所太常卿引皇帝太和之乐作【皇帝每行皆作太和之乐】皇帝诣太社坛升自北陛近侍者従升如常仪皇帝升坛南向立乐止太祝加玉于币以授侍中侍中奉玉币西向进皇帝受玉币登歌作肃和之乐以应钟之均太常卿引皇帝进南面跪奠于太社神坐俛伏兴太常卿引皇帝少退南面再拜太常卿引皇帝立于东方西向又太祝以币授侍中侍中奉币南面进皇帝受币太常卿引皇帝进西向跪奠于后土氏神坐前俛伏兴太常卿引皇帝少退西向再拜讫登歌止太常卿引皇帝降自北陛乐作太常卿引皇帝诣太稷坛升奠玉币于太稷氏后稷氏升降皆如太社坛仪太常卿引皇帝降自北陛乐止皇帝还版位南向立乐止
</div>
    <div class="pagination">
<a href="大唐开元礼_page24.html">上一页</a><span>...</span><a href="大唐开元礼_page20.html">20</a><a href="大唐开元礼_page21.html">21</a><a href="大唐开元礼_page22.html">22</a><a href="大唐开元礼_page23.html">23</a><a href="大唐开元礼_page24.html">24</a><span class="current-page">25</span><a href="大唐开元礼_page26.html">26</a><a href="大唐开元礼_page27.html">27</a><a href="大唐开元礼_page28.html">28</a><a href="大唐开元礼_page29.html">29</a><a href="大唐开元礼_page30.html">30</a><span>...</span><a href="大唐开元礼_page26.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
