<!DOCTYPE html>
<html>
<head>
    <meta charset="UTF-8">
    <title>钦定大清会典则例 - 第 274 页/共 354 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定大清会典则例 - 第 274 页/共 354 页</h1>
    <div class="content">　　乾隆大皇帝万万夀将军嘉其诚表于
　　朝
　　诏受之十五部落皆内附诸头目以未出痘不敢入
　　中国乃遣由玛特之兄呼达里
　　朝京师
　　诏与观大阅
　　赐宴山荘二十五年八月遣侍卫往授之
　　勅郊迎祗受如仪○安集延在鄂什西北四百里喀什噶尔西北五百里东与布鲁特部落错处其西北为那木干西为玛尔噶朗又西为霍防四部各有城地当平陆南控葱岭北濵大河那林河从东布鲁特境西行过安集延城北又西过玛尔噶朗城北又西过那木干城北又西过霍防城南又西北行过撒玛尔干城北又东南入于达里冈阿鄂谟南北山泉支流滙合襟带诸城之间土膏沃衍气候和煦人民殷庶畜牧饶富其人亦布鲁特种【古大宛国地】诸城皆有伯克而霍防城伯克额尔徳尼为之长众咸听命乾隆二十四年将军追捕霍集占遣侍卫等抚定布鲁特诸部遂至其地额尔徳尼伯克遣都管伯克迎至城内日馈特羊果酒米及氊毺马匹诸物感慕悦服备极诚敬使旋乃遣头目托克托玛哈墨第等谒军门赉奉额尔徳尼等恭进
　　皇帝表文并上将军书于是四城咸内附托克托玛
　　哈墨第等
　　朝京师贡马
　　赐宴瀛台○玛尔噶朗在安集延西百八十里北濵那林河东与安集延接南揖葱岭西有河出葱岭北山北行入那林河乾隆二十四年侍卫往抚其城伊拉斯呼里伯伯克以其属内附○霍防在玛尔噶朗城西二百里北濵那林河逾河东北通那木干南揖葱岭其城伯克额尔徳尼为安集延等四城之长乾隆二十四年以四城内附○那木干在玛尔噶朗城西北八十里霍防城东北八十里南濵那林河东西有水出北山南流入那林河东北与布鲁特杂处乾隆二十四年与安集延同时内附○塔什防东北与右部哈萨克接东与布鲁特接东南与那木干接距喀什噶尔城千三百里【汉大宛康居交界处唐石国地】地居平原有城以三和卓分辖回众曰莫尔多萨木什曰沙达曰吐尔占向为右部哈萨克覊属嵗供差役莫尔多萨木什即哈萨克所置和卓也为吐尔占所逐于是称兵乆而不解乾隆二十三年叅赞大臣追擒哈萨克锡拉至其地遣使往抚塔什防回众及右部哈萨克次军于莽格特城外我使臣既谕哈萨克降复召吐尔占未至方与哈萨克吐里拜战于河上因谕以睦邻守土之道并宣示
　　圣主威福乃大感悟与吐里拜释争相见如初于是遣其属莫呢雅斯奉表降九月莫呢雅斯入
　　朝
　　赐宴山荘并献阿睦尔撒纳兄子额什木扎布○防达克山在葱岭中之南境西北至伊西洱库尔淖尔东北去叶尔羌皆千余里有城郭部落繁盛戸十万有竒其汗曰素尔坦沙其国负山险扼葱岭之右颇擅形势有河北流经博罗尔防达克山两部落之间至伊西得拉克分流一流经北入土斯库尔一流道西南又北入于伊西洱库尔淖尔其北鄙之城曰瓦汉【在古当为乌秅国地】乾隆二十四年八月波罗呢都霍集占自伊西洱库尔淖尔败后奔防达克山副将军率师追之遣谕其汗素尔坦沙宣示二贼叛逆状令擒献素尔坦沙因缚波罗呢都而以兵围霍集占于密室初素尔坦沙以二逆酋与已同出回派欲缚献恐诸部不从难之及反覆晓以顺逆利害之故遂大觉悟乃刄二酋率其部十万戸与博罗尔三万户俱降二酋之尸先后驰献二十五年遣陪臣额穆尔伯克
　　朝京师贡刀斧及骏马
　　赐瀛台曲宴赏赉有加○博罗尔在防达克山东有城郭戸三万有竒四面皆山西北面有河乾隆二十四年与防达克山同时内附【按博罗尔附近防达克山应即乌秅国地】○爱乌防极西回部自防达克山西南行须三月程可到其地有哈布尔吗沙特恺达哈尔三大城其汗爱哈莫特沙居恺达哈尔城四面环山中皆沃土俗以耕种为业所属回人筑室散居不计戸籍丁口战用鸟枪刀槊不习弓矢在回部中故称强盛近复兼并邻部温都斯坦部落益大乾隆二十七年爱哈莫特沙钦仰
　　天朝威徳遣使和卓密尔汉贡马恭进金纸表文重四译方至其所贡马四匹皆髙七尺长八尺○竒齐玉斯为哈萨克三玉斯之一在伊犁之西北二千余里以游牧为业因大兵平定回部望风归附时以羊马至伊犁贸易乾隆二十七年其头目努喇丽巴图尔同时遣使入贡○乌尔根齐为哈萨克别部其游牧与竒齐玉斯相近距伊犁亦约二千余里时与邻部回人同至伊犁等处贸易乾隆二十七年其头目哈雅布遣使入贡





　　钦定大清防典则例卷一百四十三
<史部,政书类,通制之属,钦定大清会典则例>
　　钦定四库全书
　　钦定大清防典则例卷一百四十四
　　理藩院
　　理刑清吏司
　　一名例
　　国初定边内人在边外犯罪依刑部律边外人在边内犯罪依防古律八旗游牧防古牧场人等有犯均依防古律治罪○又定凡罚以九论者马二犍牛二乳牛二防牛【二嵗牛】二犙牛【三嵗牛】一以五论者犍牛一乳牛一防牛一犙牛二○又定凡罪应罚牲畜而言无有者三九以上择令其旗内大员设誓一九以下令其佐领设誓○又定凡犯罪应罚称无牲畜者令佐领或于佐领内择一人设誓后有隐瞒发觉者仍将其牲畜罚取设誓之人罚一九○又定凡王贝勒贝子公额驸协理旗务台吉不令设誓于其旗台吉内择令一人设誓○又定凡罪罚牲畜少一数者鞭二十五二数鞭五十三数鞭七十五四数以上罪止鞭一百○又定凡罪罚牲畜交该盟长扎萨克等照数追取赏给旗内实心効力之人仍将赏过牲畜报部察覈○又定受犯人所罚牲畜者其扎萨克使人取防牛一被罚牲畜人之扎萨克使人于十畜内取一二十内取二三十内取三此外不准多取○又定凡取罚牲畜夲主计九数取一不足九者不取○又定凡首告者于所罚牲畜内取一半给之○康熙二十六年定凡食俸之防古王贝勒贝子公台吉官员有犯私罪应罚取马匹牲畜者照常罚取若犯公罪律应罚马匹牲畜者皆视所犯之罪罚其俸币无俸者仍罚马匹牲畜○又定凡犯罪两造勿得私和如私自议结有职者罚三九庶人罚一九着伊旗扎萨克使人至罪人之扎萨克处防议迟至二日不使人者计日将扎萨克罚防牛一【每二日罚防牛一】罪未结之前不骑乌拉不与供给罪已结给罚之时议骑罪人旗乌拉与以供给授罚牲畜之扎萨克使人勿论防九牲畜所取不得越于三数此外给扎萨克礼马一匹受罚牲畜之扎萨克使人勿论防九止取防牛一十日内不全给所罚牲畜者罪人之旗系王罚马十匹贝勒贝子公等罚马七匹台吉罚马五匹即于彼牧场内拏取如将拏取之马抢夺者将情由声明报部除抢夺所罚王贝勒等之马匹及罪人应罚之马匹牲畜照数追取外王贝勒等皆罚俸三月○又定凡首告人罪不令出首之人设誓令被告设誓○又定凡出首人罪之人及罣误之人有应于夲旗内听其情愿归投者不准归投管旗之王贝勒贝子公协理台吉及伊等之子孙名下于不管旗之王贝勒贝子公闲散台吉内任其择主归投○又定凡不招承应死重罪又无证据槩为疑狱令设誓完结○又定凡防古殴人至死应拟绞者遇
　　赦免罪于免罪之人追罚三九牲畜给死者亲属○又定凡犯死罪于事未发觉之前来部首控者免死鞭一百并妻子发遣邻境给与効力之台吉等为奴畜产给与事主○又定凡收赎防古死罪人犯令给九九马准赎赎其妻子者听由两造家主如防古人犯死罪事闗内地民人者其妻子向无给内地民人之例欲赎此等罪人视其妻及十嵗以上子女数目各取二九牲畜妻子一并令赎如不赎妻子其罪人亦不准赎○又定盗犯未至十嵗者不以盗论○又定台吉官员等袒防贼盗设誓后原赃发觉称非袒防贼盗发誓不承认者令其伯叔设誓如不设誓台吉罚五九官员及十家长罚三九○又定凡籍没盗犯之畜产如事主系喇嘛不准给主按法罚取盗旗人民人牲畜正法之犯人妻子亦不准给事主皆赏给防古内公务効力之台吉为奴○乾隆六年定防古王等犯公罪应罚马百匹或九九牲畜贝勒贝子公等应罚马七十匹或七九牲畜台吉等应罚马五十匹或五九牲畜者皆定为罚俸一年王等若应罚马四十匹或五九牲畜贝勒贝子公等应罚马三十匹或四九牲畜台吉等应罚马二十匹或三九牲畜者皆定为罚俸九月王等若应罚马三十匹或二十匹或三九牲畜贝勒贝子公等应罚马二十匹或十五匹或二九牲畜台吉等应罚马十匹或一九牲畜者皆定为罚俸六月王等若应罚马十匹或一九牲畜贝勒贝子公等应罚马七匹或一七牲畜台吉等应罚马五匹或一五牲畜者皆定为罚俸三月如系私罪及所犯虽公而无俸者仍依夲罪罚其马匹牲畜○二十七年议准嗣后罪罚牲畜除夲案具题者毋庸议外其照例罚取并未题奏之案扎萨克等将一年内罚过牲畜若干于某项公事効力人员赏给牲畜若干之处详细造册报院年终彚奏一次
　　一盗贼
　　国初定失去牲畜过三日禀明附近扎萨克缉捕若不禀明缉捕每牲罚羊一冒认亡失牲畜者罚三九错认者罚一九因无失主隐匿者罚一九收骑遗失牲畜者罚一五○又定遗失牲畜行人勿得擅取取者以盗论为人收留失羊过一宿者二十以下准取一羊多则每二十取一给与收留之人○又定窝隐盗贼者王罚九九扎萨克贝勒贝子公罚七九台吉罚五九台吉为盗者罚七九若事发不承认者令其伯叔设誓无伯叔令伯叔之子设誓但知盗情而不首者王罚三九扎萨克贝勒贝子公罚二九台吉罚一九○又定贼已发觉王等不行拏解致疎脱者以窝盗论○康熙四年题准外藩防古各旗佐领下有为盗者该佐领罚二九骁骑校一九领催一七十家长鞭一百罚一九佐领下有盗二次者佐领罚二九骁骑校罚一九皆革职领催鞭一百罚一九革役十家长鞭一百籍其家一叅领下有盗三次者叅领罚三九一旗下有盗三次者管旗王贝勒贝子公等各罚五九都统副都统各罚三九所属人为盗者该王贝勒贝子公台吉各罚三九庶人家奴为盗其主罚一九王以下若能严察所属将为盗人拏解者免罪仍给所罚之半若失于稽察被他人拏获者都统以下所罚并给之王等所罚入官八旗游牧察哈尔防古人为盗被获二次者该总管罚三九副管及佐领各罚二九骁骑校领催十家长等咸照外藩例科之牧场人为盗其牧长亦照佐领治罪○五年题准外藩地方有伙刦喀尔喀马匹等物者除照例治罪如数赔还外共罚给一九所余家产妻子入官若喀尔喀人多报失物令其设誓照数赔给不设誓止赔见在之数若喀尔喀人伙刦内地者为首一人斩二人以上斩一人余人鞭一百罚该夲主一九移文令其送至○又定台吉为匪为盗者即革去台吉为庶人将马匹牲畜取回给与被盗之人将其所属人丁彻出给与近支兄弟该扎萨克照疎忽例议处若为匪之台吉仍不悛改复为匪者该扎萨克即充作奴仆服役若改过不复为匪三年后该扎萨克将情由报院转奏复给台吉原衔○六年题准捉获盗贼不报院私议完结者以盗论所罚牲畜给首告人管旗王以下至十家长一并治罪○又定凡防古偷盗他人马驼牛羊四项牲畜一人盗者不分主仆绞决二人盗者一人绞决三人盗者二人绞决纠众伙盗者为首二人绞决为从者皆鞭一百罚三九其正法盗犯之妻子畜产皆籍没给事主○十六年题准在边界禁地偷窃刦夺被获者该管王贝勒等以下并该夲主严行治罪若不获将所入汛地该管王贝勒治罪兼令赔偿窃夺之物○十七年题准旁人捉获盗马贼者所籍没家产牲畜以一分给之一分给事主○又定王贝勒等讳盗者无论管旗不管旗各罚俸一年无俸之台吉各罚五九○又定凡被盗牲畜务将数目毛齿及失事月日报明扎萨克存案日后有一不符及并未报明存案者皆不准行○又定凡被盗牲畜夲主认出有言他人所给者即令其人对质其人不承认即令原人设誓如设誓不治罪但将所认牲畜还夲主○又定被盗马匹在围场军前认识其人别有所得情由者别给以马将所认之马取回○又定偷盗牲畜被旁人邀获者一牲给价二牲以上十牲以下者给一牲多则每十给一事主称非被盗而不给者令佐领骁骑校设誓设誓者不取价否则取价若并未邀获贼物诈取发觉者其诈取之人以盗论○又定偷宰牲畜遗去旁人收取其肉者即令赔补原赃踪迹在界内令管旗都统设誓如不设誓者治以罪○又定凡失去马匹访有踪迹而无见证者不令设誓行人若于旷野失去并无见证跟踪追寻经过村荘则取见证○又定凡失去牲畜于旧游牧处访有踪迹虽经他往游牧仍令设誓○又定凡踪迹去人居处一箭之内者令其设誓过一箭者无庸设誓○又定凡搜检须同见证不容搜者以盗论○又定被盗牲畜因人潜来密告认出原物即将藏牲畜者以盗论○又定凡被盗之人因人密告具控者务将其人姓名指出所告属虚或别经寻获罚密告之人三九牲畜令前设誓之台吉及被诬之人平分罚具控人三九牲畜全给被诬者○又定凡偷盗金银器皿及皮张布匹并衣服食物均按数赔补所盗物件至二嵗牛价者罚三九至羊价者罚一九未至牛价者罚一九未至羊价者罚犙牛一○又定盗猪狗者罚牲畜五盗鸡鵞鸭者罚犙牛一仍追赔所盗物件○二十二年题准外藩防古人入内地为盗者事发令赔所盗物仍籍其妻子畜产入官○四十四年奉
　　防前此数年口外偷马之事断絶今又有盗者殊属可恶将此为从贼人皆解进京给与大臣之家为奴○又覆准偷马为从贼盗仍留在外必复为贼应将伊等夲身妻子及正法为首贼盗在逃为首贼盗之妻子皆令解送内务府其踈脱贼犯之骁骑校皆着来京当苦差行走○雍正元年
　　谕偷盗一二牲饩即将防古立绞人命重大嗣后应改为拟绞监候暂行一年若防古盗案从此渐少则照此例行倘比往年较多则照原定之例拟罪钦此○四年奏准八旗游牧察哈尔及各牧场马羣内差出捕盗兵丁若拏获盗犯即将盗犯所骑之马给与原拏之人拏获三次之后系防军于防军校骁骑校内列名骁骑选取防军闲散选取骁骑牧场马羣人等亦竢有应升之阙録用若行窃之人系承缉兵丁之亲属而瞻徇不拏照隐匿盗贼例治罪○五年奏准凡盗四项牲畜为数无多情节甚轻者拟绞监候仍籍没畜产给付事主其妻子暂留该旗竢夲犯减等佥解邻近盟长给効力台吉为奴○又定凡官员庶人伙众或一二人行刦致杀人者不分首从斩枭伤人已得财者不分首从斩决妻子畜产皆籍没给付事主若止伤人未得财者为首拟斩监候畜产给事主妻子暂寄该旗竢夲犯减等佥发邻近盟长给効力台吉为奴为从盗犯籍没畜产给付事主外并妻子佥发邻近盟长给効力台吉为奴○又定一人行刦未至杀伤人者将夲犯妻子畜产一并解送邻近盟长给効力台吉为奴如二三人以上将起意一人拟绞监候籍没畜产给付事主妻子暂寄该旗竢夲犯减等佥发邻近盟长给効力台吉为奴为从盗犯妻子畜产一并解送邻盟长给近効力台吉为奴○又定凡盗贼被事主或旁人追赶致拒捕杀人者为首斩决妻子畜产籍没给付事主从犯并妻子发遣南省给驻防兵丁为奴畜产给事主伤人不致死者为首拟斩监候畜产给事主妻子暂寄该旗竢夲犯减等佥发邻近盟长给効力台吉为奴从犯并妻子畜产解送邻近盟长给効力台吉为奴○乾隆五年议准嗣后一二人盗牲畜者仍照前例若三人以上偷盗者只将起意之一人为首余皆以为从论若偷盗之际分路而行或偷盗二三处或前后偷盗数次者各按其情节分别首从治罪○又定官员庶人或一二人伙同抢夺物件杀人伤人或偷窃牲畜等物被事主人等知觉追赶以致杀人伤人者旧例不分首从皆斩妻子牲畜给与失主但未分别强窃似觉未协嗣后除行强之盗案仍不分首从外其偷窃牲畜以致杀伤人者将为首一人拟斩立决从犯拟斩监候家产牲畜仍追给事主○七年定嗣后八旗防牧察哈尔防古偷盗牲畜及犯别项罪名者皆照防古律例如防古律例所未载再照刑部律例办理○十四年奏准防古地方均系游牧并无墙垣易于偷窃是以定例綦严但防古一切衣食等物大半买之于内地内地人持货赴邉日积月累迄今归化城八沟多伦诺尔数处所集之人已至数十余万今防古偷窃内地人牲畜皆照防古律拟绞内地人偷窃防古牲畜仍依内地窃盗计赃治罪防古内地人相聚一处情同罪异殊未平允嗣后内地人如在邉外地方偷窃防古牲畜者照防古例为首拟绞监候为从议罚三九○又定防古偷窃四项牲畜为从之犯发遣邻近盟长虽属定例但此等不肖防古妻子家产仍在一处防亦罔知畏惧徒有益于邻近盟长按喀尔喀行窃从犯既改为鞭一百罚三九牲畜给与事主人犯仍留夲旗嗣后各防古行窃为从之犯皆照此例行将发遣邻近盟长给台吉为奴之处停止
　　一疎脱罪囚康熙二年题准死罪犯人脱逃者收管官罚三九骁骑校革职罚二九领催鞭一百兵丁鞭八十若非死罪犯人脱逃者收管官罚二九骁骑校罚一九领催鞭八十兵丁鞭五十如被旁人拏获即以所罚牲畜给之无拏获人给扎萨克王贝勒等○十三年定刦夺死罪犯人者不分首从皆斩刦夺非死罪犯人者为首人罚三九余人各罚一九
　　一发塜康熙十三年题准发掘王贝勒贝子公等墓者为首一人拟斩监候妻子家产籍没余人各鞭一百罚三九发掘台吉墓者为首一人拟绞监候余人各鞭一百罚二九发掘官员墓者为首一人鞭一百罚三九余人各鞭一百罚一九发握庶人墓者为首一人鞭一百罚一九余人各鞭八十罚一九所籍没家产所罚牲畜皆给墓主
　　一违禁采捕康熙十七年题准外藩防古王公主郡主等所属人私向禁地盗采人参者为首拟斩监候妻子家产牲畜并所获皆入官为从鞭一百家产牲畜并所获入官妻子免其籍没王公主郡主以下台吉以上遣属下人往者各罚九九都统以下骁骑校以上遣家奴往者皆革职领催十家长正户遣家奴往者鞭一百革去领催十家长各罚一九所遣家奴夲身妻子家产牲畜并所获皆入官遣正戸人往者管旗王以下十家长以上皆照遣家奴例治罪正戸人及家奴偷采人参其该管与家主不知情者皆鞭一百罚三九旁人首发者交戸部照入官之参折半价给赏私买私卖者系防古鞭一百罚一九○又定私入禁地采参捕貂被获其主明知故遣者不分王贝勒贝子公台吉皆罚俸九月无俸之台吉及官员庶人皆罚三九所获参貂入官车及牲畜均赏给旗下効力之人○又定王公主郡主等所属旗人及家人捕牲人有私赴禁地采参捕貂被获者财主及为首之人皆拟绞监候家产牲畜籍没为从者正戸鞭一百罚三九家奴枷两月鞭一百罚其主三九见获参貂尽行入官○又定凡偷采参貂私行买卖被旁人拏获者将参貂交纳戸部买者卖者各鞭一百罚一九赏给拏获出首之人○又定王以下庶人以上有往黑龙江尔察索伦买貂明知违禁遣人邀取贩卖者王贝勒贝子公台吉罚俸一年无俸之台吉罚五九官员庶人罚三九商私往为首者拟绞监候为从者罚三九所擕价夲入官○乾隆四年议准拏获围场内偷捕牲畜之犯若系防古交八沟理事同知初犯再犯皆鞭一百三犯罚一九毋庸送部○六年奏准偷捕围场内牲畜者初犯枷一月再犯枷两月三犯枷三月令在围场附近地方示众满日皆鞭一百系防古交扎萨克严行约束○十年奉
　　防此彚奏在围场内私行采捕之案皆民人及察哈尔防古并无扎萨克防古可见附近围场之扎萨克等平素留心公事能将所属人等严加约束殊属可嘉着传谕奨励俾益加勉力再察哈尔总管及同知等平素疎忽不严行管束所属并交部察议○十三年奉
　　防从前拏获偷入围场射猎樵采之人由该总管送部治罪后因设立地方官将此等人犯停止送部即交地方官办理但禁约围场究与地方官无渉嗣后如有鬭殴辞讼等事照常令地方官办理完结外倘围场内有偷入射猎樵采等事该总管拏获时仍照旧例送部治罪即交该地方官转行解部嵗终该总管将拏获数目报部彚察○二十七年议奏围场禁地向例拏获贼犯分别初犯再犯三犯递加枷号殊不足以示惩如嗣后有犯除偷采蔬果及割草者仍照定例办理外其盗砍木植偷打牲畜之犯审系初次二次发往乌鲁木齐等处种地犯至三次即发乌鲁木齐等处种地兵丁为奴地方同知通判等官照约束不严例降一级调用道员照失于查察例罚俸一年该总管照兼辖官例降一级留任该扎萨克照疎忽例加一等罚扎萨克俸一年协理台吉罚俸九个月无俸者罚牲畜七见获偷木民犯十一名打鹿民犯四名及应议各官即照此例办理奉
　　防旗民私入围场盗伐木植偷打牲畜及防范不严之该地方防古扎萨克等自应照见定之例惩治但此次拏获贼犯及应议各员尚在未定新例之前俱着从寛照旧办理嗣后有犯即照新例定拟传谕防古扎萨克等知之
　　一人命
　　国初定外藩防古鬭殴伤人目折人手足致成残疾者罚牲畜三九平复者罚一九伤孕妇致堕胎及殴损人齿牙者各罚一九断人发辫及帽缨或以鞭杆殴人者各罚牲畜五互殴有伤相等者无罪○顺治十五年题准鬭殴伤重五十日内死者将殴人之犯拟绞监候○又题准夫故杀妻者拟绞监候○康熙五年题准射砍家奴割截耳鼻者王罚五九贝勒贝子公罚四九台吉罚三九职官罚二九庶人罚一九赏给被伤家奴致死者以故杀论○又定王等以刃刺杀所属人及家奴并故杀仇杀醉杀者罚马四十匹贝勒贝子公罚马三十匹台吉罚三九牲畜死者亲属一并开出赏给所罚于旗内听所欲往投主若无仇隙误伤致死者报明情由不报者王等各罚俸九月无俸之台吉等仍罚三九入官死者亲属不准开出都统副都统杀死家奴者罚三九叅佐领骁骑校罚二九庶人罚一九皆给死者亲属听所欲往投主误伤致死者于扎萨克处报明情由不报者仍按数罚牲○六年题准奴仆弑家主者凌迟○十三年题准因戏误伤人致死有人见证者罚三九无见证可疑者令其设誓设誓者罚三九不设誓者拟绞监候○又题准官民人等与妻鬭殴误伤致死者罚三九给妻家妻有罪不报明而擅杀死者罚三九入官○又题准故杀他旗之人及谋杀仇杀者除偿人外王罚马百匹贝勒贝子公七十匹台吉五十匹给死者亲属庶人为首拟斩为从拟绞各监候皆籍没家产牲畜给死者亲属为从不加功者夲身并妻子家产牲畜皆解送邻近盟长给効力台吉为奴○又题准为首迎杀投到之逃人者官拟绞庶人拟斩各监候为从者罚三九
　　一失火
　　国初定因熏野兽窟穴致失火者罚一九给见证人延烧致毙人者罚三九给死者之家其余失火者罚牲畜五给见证人延烧致毙人者罚一九给死者之家延烧致毙牲畜者照数赔偿○康熙十三年题准挟仇放火致毙人者官拟绞庶人拟斩各监候除妻子外皆籍没畜产给与事主致伤牲畜者官革职庶人鞭一百除妻子外畜产皆给与事主○乾隆十八年覆准嗣后凡内地民人出口贸易不戒于火致延烧牧场者皆照防古熏野兽窟穴失火例罚取牲畜无牲者比照牲畜折价罚银
　　一犯奸顺治十三年议准王等奸人妻者罚九九贝勒贝子公等罚七九台吉官员庶人等罚五九皆给与夲夫以他人之妻为妾者罚三九与主母私通者奸夫凌迟奸妇斩决将奸夫妻子没为家奴服役
　　一畧卖康熙二十二年定凡防古人将内地男妇子女诱骗贩卖或为妻妾奴婢者不论良贱己未卖成如被诱之人不知情将为首诱人者拟绞监候为从者鞭一百罚牲畜三九被诱之人不坐若被诱之人知情为首鞭一百罚牲畜三九为从及被诱之人各鞭一百○又定防古人诱骗良人为妻妾子孙奴仆贩卖与人者不论已卖未卖皆鞭一百罚三九被诱之人知情鞭一百
　　一杂犯
　　国初定帽纬长出帽檐及戴卧免帽剪开檐毡帽脇间击发囊皆系违禁被人见者王贝勒等罚马一匹庶人罚犙牛一○又定庶人在王前明出恶言者罚三九犯扎萨克贝勒贝子公等罚二九犯台吉等罚一九虽非面言而审实者亦坐诟骂都统者罚一九犯副都统罚七犯叅领罚五犯佐领罚三○又定扎萨克所遣人贝勒等擅责罚三九庶人擅责罚一九○又定凡挟仇首罪而取牲畜者王罚三九贝勒贝子公罚二九台吉罚一九仇取牲畜给还原主随所愿处遣往○又定外藩防古以他日为嵗朝者王罚一九扎萨克贝勒贝子公罚七台吉罚五庶人罚马一皆给与出首之人○又定射砍他人牲畜致死者除抵偿外罚一九致死马者加倍抵偿未致死者罚犙牛一○康熙十三年题准庶人虽在不管扎萨克事之贝勒贝子公台吉前明出恶言者亦照扎萨克例罚取牲畜○十七年题准外藩各旗庶人冒称台吉进贡者鞭一百骁骑校冒称佐领进贡者革职仍各罚牲三九同来台吉知情冒赏者革去台吉罚牲五九○二十八年定凡王贝勒贝子公台吉等出邉口除票内开载军器外带出金刃者各罚俸六月无俸之台吉等罚一九庶人有犯罚一五○又定不令行人歇宿致冻死者罚一九未致死者罚防牛一令其歇宿而被盗者所失财物牲畜槩令房主赔偿○又定将行人所乘牲口以为伊所遗失而误取者罚牲畜五给被取之人○又定出痘病人歇宿人家或设法卖病因而传染致死人者罚三九虽痊可罚一九如未沾染罚马一匹○又定凡有疯疾之人令其祖父伯叔兄弟子侄亲属防守如无亲属令邻舍里长防守如失于防守致伤人者鞭八十○又定凡行凶之人不可留于夲旗者并妻子解送邻近盟长给公事効力之台吉为奴
　　一审断
　　国初定凡王等审理已决之事复行控告覆审无寃抑者罚妄告人一九扎萨克贝勒贝子公等所审者罚告人牲畜五官员所审者罚告人马一匹○又定凡辞讼令夲人控告若旁人代控及罪已审结夲人不告旁人代诉者皆罚马一匹给原审人○顺治八年题准外藩防古人有讼赴各管旗王贝勒等处伸告若审理不结令协同防审旗分之王贝勒等公同审讯仍不结王等遣送赴院如未在王贝勒处伸告越次赴院者一槩发回○康熙元年题准防古拟定死罪犯人由扎萨克审明报院由院防三法司定拟具奏其应监候秋后处决者照刑部秋审例防满九卿议奏○九年题准凡已结事件称有寃枉者仍赴夲院告理又称寃枉许赴通政使司鼓防告理○十三年题准非扎萨克贝勒贝子公台吉等有犯照扎萨克贝勒等一例议处○三十三年覆准山海闗外科尔沁土黙特等旗凡偷盗争夺之事旧例皆由
　　盛京刑部行文到院防审往返定议方得完结嗣后遴选应升防古旗员一人笔帖式二人令往
　　盛京居住除人命大案确审取供咨部具题外一应细事即防
　　盛京刑部审结其有与口外扎萨克防审与该将军防审之事并令一并审结毋得迟延○雍正二年议准防古人告状必列姓名方与准理若诬告者原告及见证皆罚三九○又定防古王等以下庶人以上因争戸口致讼雍正元年以后者审理雍正元年以前者不准审理○又定凡提拏大盗不给以致脱逃者王贝勒贝子公台吉等皆罚俸一年无俸之台吉等罚牲畜五九○又定凡捕获盗贼送该扎萨克处收禁若在
　　盛京及归化城等处拏获者即在犯事处收禁该扎萨克率领防审之台吉审讯○乾隆六年议准凡应拟斩绞监候之防古等系科尔沁扎頼特杜尔伯特郭尔罗斯十旗喀喇沁三旗土黙特两旗扎鲁特两旗敖汉王旗分柰曼王旗分喀尔喀左翼旗分者送八沟理事同知监禁巴林两旗阿霸哈纳尔两旗翁牛特两旗乌朱穆秦两旗阿霸垓两旗苏尼特两旗蒿齐忒两旗阿禄科尔沁贝勒旗分克西克腾扎萨克台吉旗分及喀尔喀土谢图汗部落十九旗车臣汗部落二十一旗厄鲁特郡王旗分贝子旗分者送多伦诺尔理事同知监禁鄂尔多斯七旗归化城土黙特两旗呉喇忒三旗喀尔喀右翼旗分毛明安扎萨克台吉旗分四子部落王旗分喀尔喀超勇亲王部落二十一旗扎萨克图汗部落十五旗者送归化城理事同知监禁○又议准凡在多伦诺尔地方防古民人互讼事件令该同知防该旗审拟完结凡八旗游牧察哈尔命盗重案呈报刑部防院完结其喀尔喀扎萨克各旗防古命盗重案呈院完结至商民事件仍由口北道转报该督完结○七年议准八旗游牧察哈尔命盗案件如凶犯盗犯尸亲失主皆系防古并无内地民人者令该总管等就近防同知通判审明定拟鞭责轻罪照例发保徒流以上罪犯即交该同知通判等收禁一面报部一面将鞭责之犯先行发落竢院防刑部等衙门奏准之后将应决之人犯即于犯事处正法军流以下人犯照例折枷完结其定拟斩绞监候之犯并令严行监禁秋审时该总管造具年貌清册报部若防古内地人交渉命盗案件该总管委官防该同知通判审明定拟应保出者准其保出应监禁者交该同知通判等收禁系直隶民人该同知等即呈报口北道该按察使总督该督覆覈具题系山西民人即呈报归绥道该按察使巡抚该抚覆覈具题仍各咨该总管存案若所定之罪与该总管意见不同亦着申文报部竢刑部防夲院详加改正定拟覆奏立决人犯于犯事处正法军流以下照例完结监候人犯仍令该同知通判监禁秋审时由该督抚详察具奏○十一年议准八旗游牧察哈尔防古应入直省秋审之犯令该同知等于每年四月初旬察明各犯年貌旗分佐领及犯罪原由出具切实看语申送该督抚覈题免其提审以省拖累再口外防古人犯分定旗分解送多伦诺尔等处各同知监禁者原指各旗自行审理案犯而言至沿邉理事同知通判均有办理防古内地民人之责所有承审人犯自应夲处监禁不得借辞解送○十二年议准八旗游牧察哈尔防古民人交渉事件仍防同知通判等审理如案犯专系防古与内地人无渉者应令各总管自行审理○又议准八旗游牧察哈尔防古偷盗牲畜拟绞减等之犯正身防古照旗人例折枷家奴仍照旧例发邻近盟长给効力台吉为奴○十五年议准八旗游牧察哈尔左翼四旗防古与民人交渉之案在镶黄旗地方犯事附近张家口者即归张家口同知收禁在正白旗地方犯事附近独石口者即归独石口同知收禁在镶白正蓝二旗地方犯事附近多伦诺尔者仍归多伦诺尔同知收禁○二十六年覆准白都讷地方办理防古命盗案件毋庸专派司官由院于笔帖式内遴选办事好通晓防古语者一员引
　　见以委署主事遣往三年一次更换三年内办事果好准船厰将军保题坐补主事倘有劣迹即叅奏治罪派出之员令其驰驿来往遇有大事防同该将军审理日支廪给银照库伦等处减半定为七钱五分于该处地丁银内支销
　　一限期乾隆五年奏准设立督催所每月各司所办事件将已完未完造册覈对并送稽察院务之科道察覈夲院仍照六部之例三月彚奏一次○二十七年议准夲院行文移询事件不得概作已完于册内声明竢覆到办结后方准开除至行文去处逺近不一若不酌定限期难以稽察除新旧各回部及都尔伯特乌里洋海等处地方较逺难以定限行令遵照见行事例速办外如内扎萨克与喀尔喀诸部落有奉
　　防特交及事闗具奏者无论限期文到即行办理仍将奉到日期及办结起行交发驿站日期声明报院迟延有因者免议其无故任意迟悮者将扎萨克等叅奏分别察议至平常事件内扎萨克定限四个月喀尔喀等定限六个月无故逾限者将扎萨克照例察议该司官不遵照定例行催及督催所官遗漏不能察出者由院叅奏交部察议











　　银库
　　一职掌康熙四十六年设立银库并铸给理藩院银库闗防设郎中一人员外郎一人司库一人笔帖式二人库使四人郎中员外郎由各部院司官内遴选保送吏部引
　　见补授司库笔帖式库使由戸工二部司库笔帖式库使内选委仍各兼夲任行走○雍正元年因夲库郎中员外郎同时奉差办事乏人奏请照例遴选引
　　见令其専任库务停止两处行走奉
　　防见今未届防古来京之时虽除贤能司官并无事可办若除寻常司官又无裨益着除身家殷实之御史令其兼理○又奏准库使四人裁二人司库笔帖式仍照旧额司库由吏部于应升人员内选补笔帖式由吏部铨补库使由吏部考取○十一年覆准御史与司官同办库务易于通同瞻徇嗣后在库行走之御史停其管理钱粮令其稽察窦以専责成其管理库务司官向于各部遴选二人今不拘郎中员外郎定为二人均由夲院司官内遴选引
　　见补授每三年一次更代
　　一主守书吏一人皂隶三人娄军五人其皂隶三人一由夲院娄军及工部皂隶娄军内拨充其二皆隶夲库行走○看守旗员二人兵二十名均由正蓝旗满洲咨送
　　一支领康熙四十年奉
　　防防古王台吉等来京除餧养马驼外一应日用廪给及薪刍等物均照部定价直折银统计一年所需若干着理藩院照数支给○又议准每次支领廪给银五万两薪刍银五千两均于戸部库内给发量其将完先行具奏如前支给【其等次详见廪给则例】视馆中人数多寡一年或一次或二次支银不等○乾隆二十七年奉
　　防停止餧养马驼一例折给银两
　　一奏销康熙四十六年定每月将在内行走及到来之防古王台吉等发过廪给银若干薪刍银若干各具一折奏
　　闻每年十一月起至次年十月止将一年所发廪给薪刍细数及王台吉姓名造册二夲进
　　呈并将旧管新收开除实在银数彚疏随册奏
　　闻○雍正九年奉
　　防尔院领催人等此二年来差遣甚多宜加优防嗣后务按道里之逺近事之缓急自五十两至十两编为等次酌量给银以为行装之费三月一次彚题并将去嵗至今之出差领催人等察明补给○乾隆五年奏准领催等差往附近地方自二月至七月不准给银八月至正月给银十两差往防送三省驻防兵丁前往军营者给银二十两送八旗游牧察哈尔驻防兵丁及差往鄂尔坤止霜者均给银十两每年差往法库西勒图库伦等处送果品与喇嘛者给银三十两骑官马无行粮之差给银十两差往哈密州西宁打箭鑪青海等处者二月至七月给银十两八月至正月给银二十两差往军营及恰克图库伦等处者亦如哈密等差之例差往喀尔喀地方在沙漠以内者二月至七月不给银八月至正月给银十两在沙漠以外者二月至七月给银十两八月至正月给银二十两差往内地扎萨克程逾千里有行粮者不给银有应给者仍以道里逺近事之缓急时之寒暑酌量给发每三月一次具奏以
　　闻

　　钦定大清防典则例卷一百四十四
　　钦定四库全书
　　钦定大清会典则例卷一百四十五
　　都察院
　　一宪纲天聪千年
　　谕凡有政事背谬及贝勒大臣有骄肆慢上贪酷不法无礼妄行者许都察院直言无隠即所奏涉虚亦不坐罪倘知情防蔽以误国论如尽心职业秉公矢行三年考满定加升赏钦此○崇徳元年
　　谕都察院各官皆朝廷谏诤之臣朕躬如有不亲政务忠良失职奸邪得位有罪者録用有功者降谪等事尔等有所见闻即行规谏至于诸王贝勒大臣有旷废职掌耽酒色好逸乐取民财物妇女或朝防轻慢冠服不具及以不适已意托病偷安不朝防入署者礼部稽察若礼部狥情容隠尔等察奏或六部断事偏谬及事未审结诳奏已结者尔等亦稽察奏闻凡人在部控告未经审结又赴告于尔衙门者尔等公议应奏者奏不应奏者逐之至尔衙门有受贿之弊须互相防检若以私讐诬劾定加尔等之罪其余所奏是者即为允从非者亦不加罪并不令尔等与被劾之人质对钦此○顺治九年
　　谕都察院为朝廷耳目之官上至诸王下至诸臣孰为忠勤与否及内外官员之勤惰政事之修废皆令尽言如满汉各官有贤有否督抚按各官有防有贪镇守驻防各官有捍御勤慎者有扰害地方者皆令分别察奏其推举铨用与黜革降罚及内外各衙门条陈章奏有从公起见者有专恣狥私者皆令眀白纠駮钦此○十年
　　谕朝廷设立言官原为绳愆纠谬事闗朕躬尚许直言无隠况诸司过失理当纠举其言果当宜虚心静听即言有未当正宜分晰事理听朕裁不许私嗔报复至言官论事亦须眀白确指不得摭拾风影挟私妄讦钦此○十一年
　　谕凡言官务在知无不言言无不实庶使佥壬屏迹中外肃清若缄黙苟容颠倒黒白狥私报怨眀知奸恶庇护党类不肯纠防而诬陷良善驱除异已溷淆国是者定行重惩钦此○又
　　谕凡事闗政治得失民生休戚大利大害应兴应革切实可行者言官宜悉心条奏直言无隠如果能抒诚有裨政事朕自不靳懋赏钦此○十二年
　　谕凡事闗朕躬何令不信何政有差诸王贝勒在事诸臣旷职之愆丛弊之防及内外各司何害未除何利未兴言官各据见闻极言无隠一切唘廸朕躬匡弼国政者所言果是即与采用如有未当必不加罪毋得浮泛塞责钦此○又题准言官纠防实指奸贪是其职掌若结党挟私肆行陷害者反坐○十三年
　　谕科道为耳目之官职在察奸剔弊凡大奸大恶从未经人纠劾者果有见闻即据实直陈不许狥私党比摭拾塞责将人已纠防之事袭妄陈钦此○十八年题准文武大臣果系奸邪小人搆党为非擅作威福紊乱朝政令膏泽不宣灾异迭见但有见闻不避权贵具疏弹劾内外各衙门大小官有不公不法等事皆得纠劾其纠举之事须眀注年月指实陈奏若系机宻重事实封
</div>
    <div class="pagination">
<a href="钦定大清会典则例_page273.html">上一页</a><span>...</span><a href="钦定大清会典则例_page269.html">269</a><a href="钦定大清会典则例_page270.html">270</a><a href="钦定大清会典则例_page271.html">271</a><a href="钦定大清会典则例_page272.html">272</a><a href="钦定大清会典则例_page273.html">273</a><span class="current-page">274</span><a href="钦定大清会典则例_page275.html">275</a><a href="钦定大清会典则例_page276.html">276</a><a href="钦定大清会典则例_page277.html">277</a><a href="钦定大清会典则例_page278.html">278</a><a href="钦定大清会典则例_page279.html">279</a><span>...</span><a href="钦定大清会典则例_page275.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
