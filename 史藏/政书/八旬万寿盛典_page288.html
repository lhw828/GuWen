<!DOCTYPE html>
<html>
<head>
    <meta charset="UTF-8">
    <title>八旬万寿盛典 - 第 288 页/共 321 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>八旬万寿盛典 - 第 288 页/共 321 页</h1>
    <div class="content">　　万寿诗十章【集文选并序】
　　翰林院编修冯冯集梧
　　【臣】闻歌以咏言沭浴福应则寄言以广意粤若稽古尧称则天华封致乗云之拜周风既洽登坛有降火之祥统和天人其归一揆若夫应感之防雍容垂拱含至徳之和平元符灵契永锡洪算六籍阙而不书穷神观化固未能缕形其所由然也盖以一人治天下惟精惟一运自然之妙有而不有其功然后精诚通于神明是以祥光总至福应尤盛保延寿而宜子孙故曰福所以兴惟人所召羙哉邈乎休徴之所伟兆则五帝三王之道其畴能亘之哉伏惟
　　圣朝受命于
　　天保大全祚
　　世有
　　哲圣重熈而累洽百有余年矣今
　　陛下遵
　　天之道操斗极握干符仪刑
　　祖宗绍隆
　　前绪悬衡天下既陶既甄和理日济万物咸得其宜乃贞
　　吉之元符允集兹日
　　天锡难老上膺
　　万寿发祥流庆受之自然且夫王者非徒聪明神武丰茂世之规永年之术以成其福禄者也是惟熈载翼翼矜矜参天地而施化恢惟宇宙以翔鸿业以介丕祉诚千载之嘉防是以其详可得而言伏惟
　　陛下钦翼
　　昊天
　　敬躬祀典必先斋戒黍稷馨香供
　　禘郊之粢盛竭诚尽敬
　　拜起
　　灵坛以为万姓请命于
　　皇天于是隂阳交和风雨玊烛二仪烟煴应之如响夫国
　　家之道农为正本致敬在
　　祈年于时也协风应律时至气动肆觐
　　天宗司农撰播殖之噐
　　躬三推于天田盖用昭明寅畏顺时立政烝民于农桑是以感而应之厥初生民启灵篇兮披瑞图炳炳麟麟
　　徳茂存乎
　　六世至于
　　经纬乾坤
　　体元则大为万世规信
　　圣祖之蕃锡时惟我
　　皇承聿懐之福是凖是仪有所造作必酌之于故实求
　　榘矱之所同所以致孝也传曰有开必先诗曰永世克孝
　　然则
　　圣人所以为圣者有自来矣
　　陛下以圣明统世昧旦丕显夜寐以思虽一日万几事
　　无大小日经
　　圣聼敬惟无怠尔乃峣榭迎风俛临烟雨闗外一区此
　　焉清暑而
　　皇情眷眷动摄羣防综覆精裁若乃
　　顺时莭而搜狩射中获多
　　犒勤赏功劝之以弗怠亦所以永安也
　　皇舆整驾
　　廵乎岱岳
　　纯化既敷则
　　惠存江南亦所以
　　省风助教不遑游宴歴年滋多莫之课而自厉其勤若此盖闻圣主之养民也劝穑以足百姓百姓不足若已纳之于隍是以呕咐受之若羣雏之从母也今
　　圣上虑深求瘼亮稼穑之艰难毎劳来而安集之故恤
　　贫缓富发仓廪布
　　徳恵应时而蠲动以万计盖不可胜数屡下
　　明诏
　　慈仁殷勤施畅春风饱于
　　盛徳譬犹鷇卵飞且鸣矣其令州县因形设象俾若神对振平恵以字小人而生生之理足矣昔之为文者摛藻下笔徒以赏好异情虽睿发于巧心而知徳者鲜矣
　　陛下睿圣考论文义吟咏情性着于竹帛
　　説数十余万言研道徳之元奥金玊渊海五曜霄映増
　　煇日月
　　富有之业书籍未见郁郁乎焕哉
　　天经地纬斧之藻之宜其为大也次有天禄石渠图书之渊陈农所未究众献而储校文讲义之官教使刋定使缀学立志得煇乎光明此亦天下要言妙道也当今
　　皇帝盛明掩四海而为家雍部之内囘而昧之者结俦
　　附党
　　天子命上宰翼而鹰扬素旄一麾囘首内向故制胜于庙算役不二时皆取定俄顷于彼西疆地方几万里靡
　　有兵革之事
　　洪规逺畧此非其效与于廓灵海岛屿緜邈一夫挥防
　　其防如林于是
　　天子知顽素之迷惑
　　耀威灵而讲武事不可以已乃
　　命上将亲奉
　　成规楼船万艘撇波而济水是以义兵云合猛气纷纭登飞梁斩丛棘蹷崭岩赴洞穴潜达旁通剖彼窟宅呼吸万里洗兵海岛兵举而
　　皇威畅天下晏如也
　　帝嘉茂庸大启爵命进以显秩车服有辉并图青史铭
　　功景钟勋绩维光隆于
　　今日矣是以异人慕响东震日域西荡河源南谐越裳北临沙漠目极四裔蹶角受化思禀正朔喁喁如也圣王作制规同造物所以笃俗训民宣和情志礼乐在是矣盖损益随时文质相济前事之不忘作者之师也
　　圣神纪物礼典旧章大备兹日盛三雍之上仪
　　皇帝亲临讲论乎六艺引而申之足以
　　埀世立教非钻仰者所庻几也左制辟雍引流激水长为委输周环囘复于是天下学士鳞集仰流真神明之式也昔周之宣岐阳之搜讐校篆籕式铭盘石阳文隂缦厥迹犹存于是
　　圣上以错文见义缀而序之古文毕发十恒八九深畧纬文复存于
　　圣世矣其奏乐也寻变入节曲折合符雷同相从自古
　　而然然未尽其理也
　　皇帝体膺上圣
　　神心所受观法于节奏赴曲之音各守一以司应左箎右笙百頼羣鸣一音称物风动神行宫判始辨聆清和之正声非纯徳之鸿图亦未达礼乐之情也
　　圣徳钦明尊事黄耉存问髙年乃
　　申旧章涓吉日贻晏好防三千景附皤皤然被黄髪者
　　罔不具集降
　　至尊以训防贵贱以班愔愔醧防于是
　　皇泽丰沛
　　恩隐周渥
　　洪徳施
　　寿觞举
　　赋诗申懐属而和者和乐怡怿此亦欵诚之至也才为世出利用賔王总礼官之甲科不激而自遇矣至若齿
　　危髪秀之老骧首
　　天路求之旷年于是不售
　　陛下明并日月
　　曲留降鍳
　　加非次之荣
　　擢自羣萃独化于
　　陶钧之上年过九十非止恒授軿青紫升之霄汉舒蓄
　　思之悱愤咸含和而吐气盖
　　天子穆然盘桓毓养
　　元化滂流跻俗于
　　仁寿之地是以耆儒硕老晖映先达以为羙谈非遇其时其孰能与于此乎且夫天下大噐也答三灵之
　　蕃祉膺多福以安悆不可以虚词借也
</div>
    <div class="pagination">
<a href="八旬万寿盛典_page287.html">上一页</a><span>...</span><a href="八旬万寿盛典_page283.html">283</a><a href="八旬万寿盛典_page284.html">284</a><a href="八旬万寿盛典_page285.html">285</a><a href="八旬万寿盛典_page286.html">286</a><a href="八旬万寿盛典_page287.html">287</a><span class="current-page">288</span><a href="八旬万寿盛典_page289.html">289</a><a href="八旬万寿盛典_page290.html">290</a><a href="八旬万寿盛典_page291.html">291</a><a href="八旬万寿盛典_page292.html">292</a><a href="八旬万寿盛典_page293.html">293</a><span>...</span><a href="八旬万寿盛典_page289.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
