<!DOCTYPE html>
<html>
<head>
    <meta charset="UTF-8">
    <title>八旬万寿盛典 - 第 279 页/共 321 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>八旬万寿盛典 - 第 279 页/共 321 页</h1>
    <div class="content">　　天子当阳盛徳在金以殷仲秋试从风騐律祥通夤极占云按节徴应图畴人捧葵心天将桂酒璧月清光盈殿头瞻南极有觚棱瑞霭蓊郁
　　皇州　丝纶大小共球任鼇抃千官拥八驺比羲珠农玉骈蕃介祉虞唐萐逴跞徽猷闻岳呼三维天锡五玉朱纮十二旒
　　干行健又宣和顺笃懋
　　鸿庥【夀星明】
　　受
　　天之命何
　　天之龙承
　　天之祜综庶绩兢兢业业夙夜斋心閟琼宇择元日向南郊北面蒸蔚薪燔燎炷渐调起云和琴瑟都靁鼗靁
　　鼓
　　彛训嘉言能晰数廸前庥明昭式序将一代登庸制作丕巩兹亿年基绪又底事取文华金匮方谓昭兹来许仰思成绍庭上下俾缉熈于纯嘏凡此肃肃雝雝早共见敬
　　天法
　　祖庆隆平万国咸寜与百神尔主行防遍雷霆风雨出震流虹渚迈振古书载惟防自昔诗歌下武【寳鼎现】东郊平秩仲月
　　临耕耤黛耜举青犁出三推陈冒橛百辟均衡石新雨过苍龙玉轪轻烟湿　畆畆春波溢井井秋成得瑞麦秀嘉禾殖九州因地利六府先民食
　　天语至三农齐戴寅賔日【千秋嵗】
　　玉几横经正春在南荣日丽东阁鹓鹭蝉貂万玉锵鸣帷幄济济桓班谘度更穆穆严徐俨恪守四字观易陈诗
　　御炉烟满金鹤
　　醲化盈廷霑渥况考言询事司勲申约九品官人都入三年计本是扬清激浊定无有虚縻好爵统天下经济文章范围咸就规彠【万年欢】
　　乐善堂开翰墨研珠玉洒云天五箴题笏三杰着瑶篇删尽丹圅翠蕴紫庭黄竹白麐朱鴈自谱南薫入舜　酉山负扆甲观陈编三余静纪长年书磥硌石刻更金填防防奎章髙阁风动碧牙籖【长生乐】
　　五福陈畴念八徴叙彛伦雨旸寒燠寳同登紫泥蒸石鼓新排収趩字磷磷车攻吉日句重増古何能【太平时】
　　聪明神武允矣赫赫王师震拓尽西羌邉竟収咫尺榆闗葱岭宛马贡葡萄进却渐与酒泉分濬聼月下一曲伊凉都奏升平答忠信　后时更有金川甸居国西南相近看抚定炖煌万里牂河四靣卭筰为州郡坚碉陡磴正宻宻橦花交映满滇南天气如春碧鸡先警【征部乐】
　　性相通西极巴勒布婆罗宻玉龙颔下金神仗外天魔都屈将珠林法苑重翻译九部献三车集五祴去千灯出自顶莲花皈佛　文轸接安南认桂岭浓烟如拭
　　勅命阮光平质馆通朝谒对辉煌
　　天书册号胪欢膜拜慈云慧日海水知归防东风吹画
　　鹢【塞垣春】
　　璧水桥门初幸展
　　星驾勾陈驻景雍雍西序东胶
　　命蒙瞍大昕鼓振　合声颁乐和鸾应陈礼器曲台新峻从今四术毋荒教国子六书声韵【上林春】五经六艺垂文字省试两次三科取士红绫赐杏花十里长安市　养髙年适馔省醴先贵齿余及行糜授几东荣洗服官伊始拖金紫【瑶池燕】青旂二月
　　廵方出万国统车书颁
　　恩泽绣满五色芳塍上与琮璜辨苍赤
　　天子命輶轩陈诗入　望祀逺近山川岱宗亲觌恍如
　　县圃开仙闾辟
　　举趾日观峯头秦松汉柏亭亭碧丝竹壁中闻文宣宅
　　【春草碧】
　　振廪何湏敷奏早是蠲租新旧三司钱贷无差漏樾防同登仁夀　秋霜不比春云厚赦天下鹤軿鸾辏王三宥棘木三公左右【秋蘂香】
　　神中四渎河为大天险从教漭瀁淮浦风恬江流月涌都视此间消长澄清如掌似现出荣光图书日朗髙堰修隄江南秋水碧于纺　海塘近多则壤渐胥江越壑禹门寜浪亥既珠擎支祁锁静子午灵涛相向临平山外有一帯清湍鴐鵞人放
　　天庆安澜与
　　恩波共广【齐天乐】
　　湛露初歌鹿鸣先奏还赓棠棣诗萹外饔司掌酒正礼无愆锡尔腵修肥羜中心贶降福于天羣公外宗人合食乡老国中贤
　　尧厨同醉饱
　　示慈命宴饰喜加笾幸延英门启
　　万嵗觞连不数汉廷賔服春正月来饮甘泉簮裾盛金
　　匏在席葆佾舞琼筵【满庭芳】
　　一堂五世千秋纪庆邦家燕喜自今以始緜緜瓞施于孙子　载稽唐宋徴前史讵六家能儗敷天之下凡周之士时纯熈矣【贺圣朝】
　　五徳生王千灵启圣
　　九重阊阖秋清率土讴歌天人同聼和声蓬壶髙转莲旗影跻重光玉律金衡验贞符如日之升如月之恒　封中鼎上嘉祥遍见頳茎碧毳紫脱华平于万斯年巍巍荡荡难名【防臣】愿効南山颂愧纎音下里巴人祝无疆
　　福禄来崇
　　福禄来成【庆春泽】
　　万夀徴符萹【谨序】
　　翰林院编修【臣】卲晋涵
　　【臣】晋涵稽首顿首言钦惟我
　　皇上笃祜延熈化融久照五十有五载嵗在上章恭届八旬万夀圣莭和雝桄被焕焯珍符薄海臣民咸戴景
　　承煇翺祥忭豫爕欱驩歈咏扬于
　　仁夀之宇【臣】窃惟唐臣栁宗元作贞符萹言受命休符不于祥于其仁词恉甚瓌然当时尠功徳可纪语皆蹈虚【臣】遭逄
　　盛世备员史馆亲见
　　洪猷懋绩景铄于前古炳耀乎来兹谨推天人感之
　　原撰徴符一萹用显著
　　大徳受命必得之符谌见诸实徴祎炳奕禩其词曰粤
　　若
　　昊苍笃祐我
　　圣清撰合
　　徳肖化久勰成我
　　皇上御宇初载太嵗在辰实惟唐典伊耆践祚之嵗肇嘉运于上元冲漠宣厥繇引翼厖鸿廼若黙感兆于
　　睿衷曰予一人寅承兹
　　丕丕基劭纉
　　祖武恪修图羕予惟是防厥
　　贻谋持久以孜孜爰翊亮
　　天工信饬庶采
　　命四方大吏毋奏祥瑞廼昭事
　　钦若諲礼于
　　圜丘
　　方泽秩于上下羣祀
　　亲奉瓉币祁寒盛夏惟无斁廼
　　绍徳言严
　　对越禴祠蒸尝奉灌荐秬芬芬苾苾
　　寳训
　　实录雒诵周环煜显兹
　　谟烈廼
　　诹询于庭广集益图敉寜其各敷陈讲义轨正史阐常
　　经乃
　　躬行节俭任九职以均九式安陶唐之阶尚夏后之食
　　廼
　　董正邦治
　　批章展牍晷发无遗
　　召卿寺以瞻对觐岳牧以
　　周咨廼
　　勤小民之依谷数民数司农嵗稽偶遘偏隅薄沴恩膏醲沃给餔给糜廼
　　诏大小臣工毋偏厥党毋毗厥私毋饰术以尝巧毋名浮而实漓其勤恁乃职蠲絜乃忱汝或有纎曲之隠畴克揜于
　　旭日之照临维时翔洽茂豫镜荣烛和润殷赈于阜庶昭玉律与金科叶以鼚乎之舞飏以康哉之歌春孳夏楙凯养防濡五十余年之间六合之内融融皥皥衎衎如也
　　皇帝渊然笃念抚兹懋图曰惟
　　天惟
　　祖宗蠁丰融
　　嘉况幠告曷敢不肃迓
　　鸿庥仔钜俶乂以绍兹久道且夫钜典之允叙非其时弗举伟畧之克登非其人弗承盛业之用襄非其
　　道弗彰今既秩祜修和厖禠锡羡矣尚克持之以恒行之以渐寜或不竺防寜或不蘉勉爰于重光恊洽之春肇举
　　南廵之典先期
　　给内府缗钱平治路衢陇安其耔市乐其估祗扫除乎
　　郊陌冺丝毫之供输
　　天子廼登礼名山厘治惇俗进资涤垢优老给复造士
　　陈诗诘戎载韣愉歌夹道
　　闿泽霑霮若丑若午若酉
</div>
    <div class="pagination">
<a href="八旬万寿盛典_page278.html">上一页</a><span>...</span><a href="八旬万寿盛典_page274.html">274</a><a href="八旬万寿盛典_page275.html">275</a><a href="八旬万寿盛典_page276.html">276</a><a href="八旬万寿盛典_page277.html">277</a><a href="八旬万寿盛典_page278.html">278</a><span class="current-page">279</span><a href="八旬万寿盛典_page280.html">280</a><a href="八旬万寿盛典_page281.html">281</a><a href="八旬万寿盛典_page282.html">282</a><a href="八旬万寿盛典_page283.html">283</a><a href="八旬万寿盛典_page284.html">284</a><span>...</span><a href="八旬万寿盛典_page280.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
