<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 196 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 196 页/共 1125 页</h1>
    <div class="content">谋，深惟似续之重。每临讳日，尤切永怀。式陈尊祖之诚，以罄奉先之礼。自今复为大忌前一日不坐，其日群臣进名行香日：原作「群」而有残笔；香：原作「孝」。并据《宋大诏令集》卷一四三改。，禁屠宰，着于令式。」 
四年三月二十九日，车驾祀汾阴还，驻郑州，诏以太宗忌辰罢赐酺宴。帝尝自三月下旬至忌日不举乐故也。群臣诣行在合门进名奉慰，行香于开元寺幄殿。 
五年十月七日，诏：「枢密使、同中书门下平章事，自今每国忌赴佛寺行香，依宰臣例，左右巡使、两县令夹阶通揖；及寺庭，缀宰臣，揖百僚。」 
十一月六日，知制诰王曾言：「奉诏使契丹，其十二月七日、正月二十五日皆是朝廷忌日，如遇宴席动乐，欲以此辞。」宰臣王旦日：「曾甚得使臣之体。比来奉使之臣未尝有请。」帝曰：「然当询旧来仪制以谕之。」
【宋会要】
天禧元年八月二十八日，西京留司御史台言：「太(容)[宗]圣容奉安应天禅院，自来忌日就广爱寺行香。将来忌日，欲就本院设斋，诣圣容殿行香，其诸忌仍旧广爱寺。」从之。 
二年九月二十二日，诏京城诸司当祈赛神者，无用十月二十日。时殿前司请以是日祈赛，帝以太祖忌日此下似有脱文。，今从之，因广条制。 
仁宗干兴元年即位未改元。二月二十三日，礼仪院言：「三月十二日元德皇后忌，十五日明德皇后忌，皆在真宗易月禫制之内，其进名行香望权停。」从之。 
十一月十四日，礼仪院言：「庄穆皇后(外)[升]祔太庙，其四
     
月十六日忌辰，请依礼例前一日不视事，(郡)[群]臣进名奉慰讫，赴佛寺行香，着为令式。」从之。 
天圣元年七月十一日，都官员外郎杨居简上言：「昨知泗州，刑禁甚众，每国忌日淹系百余人，杖罪望许忌日决罚。」下法官详议，审刑院上言：「按唐太和七年 ，准令国忌日惟禁饮酒举乐，至于科罚人吏，都无明文。但缘其日不合厘务，官曹即不决断刑狱，其小笞责在礼律无妨。众官参详前件律条，但未有指定刑名，所以不敢决遣。欲望自今后应杂犯杖罪，并许决遣；应入徒者，即次日。」从之。 
三年二月十六日，太常礼院言：「二月十九日真宗忌，准礼例前一日不坐，其日不视事，群臣诣西上合门、内东门进名奉慰，退赴佛寺行香。」(照)[诏]：先帝初忌，前后各三日不视事，不行刑罚，前后各五日禁止音乐。仍令百官赴景灵官奉真殿行香。自后每真宗忌日，皆约此制，余如太宗忌日之例。 
四年二月十七日，帝问宰臣曰：「祠祭或遇大忌，何如 」王曾对曰：「祀事皆如礼，惟乐悬设而不作。」 
六年二月六日，宰臣王曾上言：「真宗忌辰，禁刑、不视事日数太多，虑有妨阙。虽孝思追慕，而岁渐远，望差减其数。」诏自今前后各两日不行刑，不视事，仍禁乐。 
七年三月一日，东上合门使李昭亮等言：「伏见真宗忌辰并诸大忌，臣僚有称患请假，不赴奉慰、行香者，颇(陟)[涉]不恭。欲乞今后诸大忌，除寔患请假将治外，不许当日请假一日。如违，合
     
门具姓名以闻，重行责罚。」从之。 
八年十月五日，太常礼〔院〕言：「奉迎太祖御容奉安太平兴国寺开先殿，所有忌辰，合依太宗忌辰礼例，群臣赴开先殿行香。缘同日简穆皇后小忌，请其日先诣开先殿行香讫，移班赴本寺大殿行香，永为定式。」从之。 
九年十一月十二日，上封者言：「伏见国忌行香，不设帝后位次，于礼不恭。望自今于佛殿备设。」从之。 
明道二年正月二十一日，诏：「真宗忌辰，前后各两日不行刑，不视事，禁乐前后各三日，着为定式。」 
九月十五日，引进使李昭亮言：「切见国忌日，依近降 命，就佛像前别设位牌供养，只以粗恶斋食供奉神位，深成亵(黯)[黩]。欲乞今后一依旧例，更不奉安神位，只依旧于佛像前行香读疏。」从之。 
景佑元年二月九日，太常礼院言：「庄懿皇太后二月二十六日忌辰，欲望前后各一日不视事。其日百僚进名奉慰，退赴佛寺行香。」诏前后各两日不视事，各一日禁屠宰，各三日禁乐。 
三月十三日，太常礼院言：「三月二十九日庄献明肃皇太后忌辰，欲依庄懿皇太后礼例，缘同日太宗忌辰，其日百官于逐处行香，望于慈孝寺赐酒食。」从之。 
二年正月二十三日，诏真宗、庄懿皇太后忌辰并为大忌。 
二十五日，太常礼院言：「庄懿皇太后忌辰，群臣欲望依例赴景灵宫广孝殿行香，永为定式。」从之。 
六月四日，太常礼院言：「详定文武臣僚等每遇行香，并于相国寺南门入，别无妨
     
碍。」依奏。 
三年二月二十五日，〔诏〕庄献明肃皇太后忌为大忌。 
四年十月七日，太常礼院言：「庄惠皇太后请如孝惠皇后例，不立忌。」从之。 
庆历六年三月六日，诏：「自今祖宗、元德、章宪、明肃、章懿皇后
忌辰行香，臣僚并破素食。」从侍御史王平所请。 
七年九月六日，判尚书刑部、金部员外郎、崇文院检讨孙瑜，太常博士、秘阁校理晁仲衍并冲(簪)[替]，都官员外郎高赋特罚铜三十斤。初，赋为定州监当，二月十九日尝过同郡官，遇其令军士作砌台之戏。既坐罪十余年，始求雪于刑部，瑜等因为奏辨之。帝以其日盖真宗大忌，怒而重黜之。 
二十五日，景灵宫使李用和言：「自来祖宗忌辰例立班，臣僚并破素食壹千二百分。管勾使臣更下寺院造，准备食不少，不曾供应，虚有烦费。望只造一千二百分。」从之。 
八年正月十二日，诏：「自来诸州军每遇朝拜行香国忌日，官吏已下并赴，今后只令知州、通判、职官行香，主兵官员更不赴。」 
皇佑三年三月二十四日，诏：「今后应大忌行香，臣僚并破素食。」 
四年十二月四日，权知开封府吕公绰言：「相国寺、启圣院、慈孝寺国忌行香，应皇亲、诸臣僚并逐寺院殿门外下马，惟兴国寺未有定制，并入殿庭，就幕次前下马。欲乞今后兴国寺行香及非时开寺，皇亲、诸臣僚并依相国寺例，殿门外下马。」诏御史台详定，台司言：「今后兴国寺行香及非时开寺，依相国寺体例，百官并不得乘马
     
入殿庭。宰臣、枢密、皇亲正刺史以上，学士、节度使、大小两省(侍)[待]制以上文武百官，并许入寺东门上下马。皇亲遥郡大将军以下至率府、副率府，自东门慰班退，于东华门或左掖门上马。从御街直南赴寺，入南西偏门，至寺庭西门外上下马。」从之。 
五年四月二日，诏：「每遇大忌供食寺院，今后更不支绢，并支与见钱。」 
六年正月二十二日，诏太常礼院，孝惠、孝章、淑德、章怀皇后、章惠皇太后、温成皇后皆立小忌，寻罢之。
【宋会要】
外，更令诸禅院供造素食，虚破 嘉佑四年五月二十六日，三司详定所言：「大小忌辰，宰臣、百官赴寺院行香，翰林司破酒(物)[钱]。」从之。 外，自余忌辰并只破酒 物，搔扰僧寺。请自今除三月二十九日于启圣院、慈孝寺行香，于一处破食并酒 
七年八月一日，诏：「庙祭与忌日同，乐悬而不作，其与别庙诸后忌同者作之。若祠天地、日月、九宫、太一及 百神，并作乐。社稷以下诸祠卑于庙，则乐亦不为。」议具缘祀裁制。 
英宗治平三年三月二十六日，诏：「仁宗初忌不御前后殿，至四月三日，令开封(初)[府]停决大辟及禁屠宰十日。」 
三年八月，诏濮安懿王并三夫人忌辰，于景云院道场供养。 
十月，诏濮安懿王忌辰，依诸陵例斋僧。 
四年神宗即位未改元。十月四日，太常礼院言：「僖祖文献睿和皇帝、文懿皇后神主祧迁于西夹室，合依典故。
      
谨按《礼记 檀弓》曰：『舍故而讳新。』注：『为高祖之父当迁者也。』《唐会要》永徽二年，左仆射于志宁言：『依《礼》舍故而讳新，故谓亲尽之祖。今(洪)[弘]农府君神主上迁，请依礼不讳。』从之。又元和十年太常礼院言：『睿宗神主祧迁，其六月二十日忌并昭成皇后忌，准礼合废。』从之。今僖祖皇帝神主祧迁，准礼不讳，其十二月七日僖祖皇帝忌，六月十七日文懿皇后忌，亦请依唐故事废罢。」诏恭依。 
十一日，诏：「应国忌大会斋钱内，贰分给见钱，壹分折绢。」旧给见钱千贯，庆历后遂折以绢，至(自)[是]僧请如旧制，故稍增之。 
神宗熙宁元年三月六日，太常礼院言：「仁宗大忌，请前后各三日不视事，应臣僚等见、谢、辞正衙并放，前后各五日禁屠宰，及大辟罪不行刑。」从之。 
二年十月十九日，濮国公宗朴言：「濮安懿王并三夫人忌辰，乞依旧斋荐道场。」从之。 
二年正月二十二日，侍御史张纪言：「太祖忌辰，兴国寺行香，宰臣、百官出入行马并至殿庭，上下諠杂，颇失朝仪。请今后凡国忌行香，文武百官并于逐处寺门外上马，其知杂御史并两制、皇亲武臣正任已上至宰臣，许寺庭门里上马。」诏御史台、合门详定。既而请兴国寺依开封府编 ，景灵宫于承禧、昌福门出入，启圣院自来并于大门里，慈孝寺依以来立牌处上下马。合门、御史台检举，违者紏弹之。 
三年十一月，编修 令所删定到：每遇国忌前一日，牒三司取斋钱、香等，合门轮
      
差军将于左藏库请领，送僧录司斋僧。顺祖、翼祖、惠明、简穆皇后四忌，各斋钱二十千、香十两；宣祖、太祖、太宗、真宗、仁宗、英宗、昭宪、孝明、明德、懿德、元德、章穆、章宪明肃、章懿皇后十五忌十五忌：按以上只十四忌，疑有脱误。，各斋僧钱二十五千、香二斤。钱并以黄绢充折。仁宗忌斋钱分送道录司。 
十二月八日，太常礼院言：「仁宗忌辰，其日不作乐，前后一日不视事。来年英宗忌辰，请准礼例。」从之。 
元丰元年闰正月二十二日，御史台、合门言：「忌日神御殿行香，群臣班殿下，宰相一员升殿跪炉。」从之。先是，三司使李成之言：「伏见神御殿酌献，设皇帝位于庭下，升降再拜，而忌日两府例于殿上，未安。」故诏御史台、合门详定，着为令。 
三年三月十二日三年：原作「二月」，据《长编》卷三○三改。，元德皇后忌，罢奉慰行香，以慈圣光献皇后虞主在道也。 
十五日，明德皇后忌，罢奉慰行香，以奉安慈圣光宪皇后虞主也。 
五年十二月二十二日，御史王桓上言：「启圣院、相国寺忌辰行香仪，左右巡使、两赤县令于中门相向分列，俟宰臣至立位前，直省官通揖官通：原倒，据《宋史》卷一二三《礼志》二六乙。。按此仪推行虽久，无所据依，大意推崇宰司，故令立班迎候。日者极追远之奉于景灵宫，礼文咸秩，前事之失，义当是正。方百官就列，祗见祖宗，恐非大小之臣交相致恭之时时：原作「诚」，据《长编》卷三三一改。，望寝罢。」从之。 
六年五月一日，诏：「大忌日，六曹诸司不为假「诸」下原有「不」字，据《长编》卷三三五删。，执政官早出，诸司官不得随出。」 
七月十三日，诏孝惠、孝章、淑德、怀章四后忌日，依大忌例。 
八年二月二
      
十二日，礼部言礼部言：原作「诏」，据《长编》卷三五一、《宋史 礼志》二六补改。：「顺祖及惠明皇后迁主，既藏于夹室，罢忌日行香，请仿僖祖忌日于景灵宫天兴殿东设幄故事，遇忌日于永昌院佛殿之东张幄，斋设追荐。」诏：「僖祖、翼祖并后六位，遇忌日并于永昌院设幄追荐。」 
哲宗元佑元年正月十二日，礼部言：「翼祖皇帝、简穆皇后神主奉藏夹室，所有翼祖皇帝忌、简穆皇后忌，伏请依礼不忌。」诏恭依。 
二月十二日，诏：「每遇忌辰，臣僚赴西上合门奉慰讫，诣内东门奉慰太皇太后。」从礼部奏请也。 
三年三月二日，以神宗皇帝初忌，不御前后殿六日，开封府停决大辟，禁屠宰十日。 
五年正月二十四日，御史台、合门言：「孝惠、孝章、淑德、章怀皇后忌辰，于天兴殿西夹库屋设位行礼。」从之。以先帝升祔太庙，而景灵宫未及享故也。 
元符三年徽宗即位未改元。二月十一日，三省言：「请于皇太妃忌日前后殿不坐。」从之。辅臣初以崇奉皇太妃于母后有嫌，然难于开陈。及进呈，适符上意。寻诏皇太妃忌日止坐崇政殿，上意推隆太后，犹欲避此，故追改前诏。 
建中靖国元年四月二日，礼部言：「将来六月二十八日钦慈皇后忌辰，缘已系三年除服之后，如宣仁圣烈皇后故事，合依大忌例，乞颁降天下。」从之。 
崇宁四年正月二十六日，(神)[礼]部言：「奉(禧)[僖]祖神主为太庙始祖，其(禧)[僖]祖忌并文懿皇后忌，至今因循理例，未曾参考奉慰行香之礼。及近降诏旨，翼祖皇帝、简恭皇后神主、简穆皇后神主
      
复还本室，其忌辰亦合依旧。」诏并恭依。 
政和元年十一月二日，礼部言：「将来惠恭皇后忌，即乞依章穆皇后故事，内外禁乐一日。」从之。
【宋会要】
宣和三年七月三日，礼部、太常寺言：「祖宗朝诸后神御殿分建于在京寺殿，每遇忌辰，并请寺院行香。至元丰中，广原庙之制，告迁赴景灵宫诸殿安奉，所有文懿、简穆、孝惠、孝章、章怀皇后诸位于保宁阁。遇忌辰，张次于阁西，迁神位于次，事毕而复。今来明节皇后候过大祥忌日，就保宁阁张次设位行礼。昨来惠恭皇后、明达皇后忌日，除百官不奉慰，有司不进牌，皇帝不易服外，余依诸后例。」从之。 
四年十二月十日，饶州(奉)[奏]：「逐时遇国忌，系在僧寺行香，办斋一分供献。今降御笔指挥，并赴圣祖殿，即未审合与不合依僧寺办斋，于圣祖殿供献。」诏依旧供献，诸路依此。 
五年六月九日，诏西上合门，遇钦慈皇后忌，故陈祁王宅内外亲属有职事人，特与给假一日，趁赴行香。
【宋会要】
高宗建炎二年八月十三日，诏：「应诸路州军见屯军马，统兵官每遇朝拜国忌行香，并权时免赴。」
【宋会要】
绍兴七年二月一日，礼部、太常寺言：「《国朝会要》，干兴元年三
      
月十二日元德皇后忌三月十二日：原作「五月十六日」，据本卷前文改。，十五日明德皇后忌。礼官言：『二忌皆在真宗皇帝以日易月禫制之内，其进名、行香，望权停。』从之。今来二月九日昭怀皇后忌，十六日钦成皇后忌，十九日真宗皇帝忌，其行香缘皆在道君太上皇帝、宁德皇后易月禫制之内，乞依故事权停。」从之。 
二十三日，诏：「今后遇道君太上皇帝本命日，更不设狱，如遇忌辰即设。」先是，有诏遇道君太上皇帝本命设狱，至日讣音至，有司申审故也。
【宋会要】
十年十一月二日，礼部言：「章怀皇后、昭怀皇后、昭慈圣献皇后、显恭皇后、显肃皇后五位忌辰，除(昭)[章]怀皇后以(后)[外]，四位已得旨各设狱二日。所有章怀皇后忌辰，典故别无(设)[该]载，今欲比附章懿皇后忌辰设狱一日。」从之。
【宋会要】
十三年正月十一日，御史台言：「正月十三日，钦圣宪肃皇后忌日，其日立春。准令，诸臣僚及将校立春日赐幡胜，遇称贺等拜表等：原作「称」，据《宋史》卷一二三《礼志》二六改。、忌辰奉慰退即戴退即：原倒，据《宋史》卷一二三《礼志》二六乙。。欲乞候十三日忌辰行香退，即行插戴。」从之。
【宋会要】
二十九年九月二十二日，(部)[礼]部、太常寺言：「二十六日显恭皇后忌辰，系在大行皇太后以日易月服制之内，欲乞依十二年四月二十三日孝章皇后忌辰例，权免百 
      
官趁赴行香。」从之。
【宋会要】
三十一年五月二十二日，权礼部侍郎金安节言：「六月二日昭宪皇后忌，淑德皇后忌，懿节皇后忌，并六月十七日文懿皇后忌辰日分，系在孝慈渊圣皇帝以日易月服制之内，百官难以趁赴行香，依礼例合权停。」诏依。
【宋会要】
</div>
    <div class="pagination">
<a href="宋会要辑稿_page195.html">上一页</a><span>...</span><a href="宋会要辑稿_page191.html">191</a><a href="宋会要辑稿_page192.html">192</a><a href="宋会要辑稿_page193.html">193</a><a href="宋会要辑稿_page194.html">194</a><a href="宋会要辑稿_page195.html">195</a><span class="current-page">196</span><a href="宋会要辑稿_page197.html">197</a><a href="宋会要辑稿_page198.html">198</a><a href="宋会要辑稿_page199.html">199</a><a href="宋会要辑稿_page200.html">200</a><a href="宋会要辑稿_page201.html">201</a><span>...</span><a href="宋会要辑稿_page197.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
