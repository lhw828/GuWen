<!DOCTYPE html>
<html>
 <head>
  <meta charset="utf-8"/>
  <title>
   宋会要辑稿 - 第 147 页/共 1125 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   宋会要辑稿 - 第 147 页/共 1125 页
  </h1>
  <div class="content">
   不视侯而视公，犹未极乎推崇之礼，圣朝始帝五岳而王四渎。窃惟天莫尊于上帝，而五方帝次之；地莫尊于大示，五岳帝次之。神宗皇帝亲祠上帝于南郊，而五方帝列于第一成，然则五岳帝其可尚与四镇、海渎而并列乎 今欲升之于第一成。」并从之。 
【宋会要】
政和四年三月一日，礼制局言：「《崇宁祀仪》，昆仑地祇设位于坛之第一成，其说出于郑康成，盖康成以昆仑地祇为皇地祇。既皇地祗位于坛上，则昆仑地祇一位不当重设。崇宁四年，有司讲明，已知其非，乃复列于本方众山之首。然既有西山位，则昆仑在其中矣，欲乞除去。」从之。又言：「先依《崇宁祀仪》定方坛神位，谨按皇地祇北向，盖取荅阴之义。故阳祀降神升烟于坛，其位在丙，以阳祀皆南向故也；阴祀降神瘗血于坎，其位在壬，以阴祀皆北向故也。若皇地祇南向，则降神在神位之后，与阳祀不类。历代沿袭，并设南北之位，非所谓荅阴也。元丰、绍圣修定仪注，有失厘正。今新坛亦于午陛设小次，望赐裁定。」诏设神位北向，于北面设小次。 
高宗绍兴十三年二月十二日，权礼部侍郎王赏言：「若依《五礼新仪》，冬日祀昊天上帝，合称冬祀大礼，合设昊天上帝位，太祖皇帝配，并从祀共六百九十位。若依元丰已前祖宗朝礼例，于冬日至就圜坛合祭天地，合称郊祀大礼，合 
      
设昊天上帝、皇地祇位，太祖皇帝、太宗皇帝配，并从祀共七百七十一位。所有将来大礼，未审行冬祀大礼，唯复行郊祀大礼。」诏行郊祀大礼。 
【宋会要】
神宗熙宁四年二月十八日，太常礼院言：「三司乞织造圜坛地衣，准诏检详典礼以闻。今检到前后典礼并南郊一行仪制，即无地衣制度。」诏圆坛无用地衣。 
徽宗大观四年四月二十八日，议礼局又言议礼局：原作「仪礼司局」，据《宋史》卷一六一《职官志》一改。：「《祭法》曰：『燔柴于泰坛，祭天也；瘗埋于泰折，祭地也。』诸儒皆以谓祭天即南郊所祀感生之帝，祭地即北郊所祭神州之神，历代崇奉，以为天地大祠。故席以槁鞂，其仪必与昊天上帝、皇地祇等。」从之。 
【续宋会要】
      
光宗绍熙二年八月十四日，诏：「将来郊祀大礼，铺设高宗皇帝御书天地宗庙神位等，自今后依礼部祝册仪范体例，迎引赴圜坛。」太史局条具：「一、圜壇上鋪設禦書昊天上帝、皇地祇、太祖皇帝、太宗皇帝神位四位，並係朱紅漆腰 匣罩，見在文思院雅飾。每位制造迎引朱红漆献案一只，铜麻炉花瓶一副，罗帛花二十枝，点照神位朱漆红纱烛笼四只，黄绢夹烛笼袋四个。一、圜壇十二階龕，鋪設上下從祀神位，黑腰 匣共十有二，每匣朱紅紗、黃夾袋燭籠各二。一、 擎御书天地祖宗神位四位，乞差 擎每位天武官八人。 献案，打烛笼，每位天武官各四人。十二階龕從祀神位腰 匣一十二，每匣乞差打燭籠天武官二人。以上共八十八人，乞下殿前司前两月差拨赴局，人各制武弁冠、绯罗宝花袍、白抹带。一、援卫喝引神位，合差街司三十二人，乞下金吾街仗司，牒步军司差拨。内三十人衣制如天武官外，给黑漆杖子一条。将校二人，乞制平巾帻、紫罗宝花袍、铜革带、锦腾蛇二件，仪刀二柄。其冠、帻、袍、带等，乞下文思院依法制造。一、今来增置前项 擎神位、献案、烛笼天武官，乞破敕入坛殿号八十八道；援卫喝引三十二人，乞破黄方号三十二道。一、圜坛十二阶龛，合用从祀 
      
在天諸星神位，係一十二腰 匣；太廟七祀軷門、九宮貴神、太社、太稷，係四腰 匣。每一腰 舊例軍兵四人，共用軍兵六十四人，管押二人。本局依例于殿前、步军司差到七十人，除 擎神位外，有四人空闲，欲祗备 擎军兵不测病患。一、将来郊祀迎引天地、祖宗神位等，合用点烛和香，乞下两浙转运司应办。一、天地、祖宗神位及从祀神位等至圜坛，乞令仪鸾司预行高大绞缚幕屋五间，以俟至期安奉神位。」礼部、太常寺看详：「内朱红漆献案止合添造一只，铜麻炉花瓶止添造一副，罗帛花止添造二十枝，其 擎人照合用数裁减，余欲并从所申事理施行。」诏依礼部、太常寺看详到事理施行。 
宁宗嘉泰三年九月二十五日，增太子星、庶子星、宋星、感生帝四神位。以张宏图进《南郊辨驳》，从其言也。 
【宋会要】
      
神宗元丰元年十一月五日天头原批：「郊祀神位议论。」，详定郊庙奉祀礼文所言：「臣等见亲祠南郊仪注，并云祀前三日仪鸾司铺御座黄道褥。谨按唐故事，郊坛宫庙内壝及殿庭，天子步武所及，皆设黄道褥，坛上立位又施赤黄褥。将有事，命撤之。武德、贞观之制用紫，至德以来用黄。《开元礼》《开宝通礼》，郊庙并不设黄道褥。《太常因革礼》曰：『旧制，皇帝升坛，以褥藉地，象天黄道，太祖命撤之，设拜于地。和岘乞宣付史馆。』天圣二年仪注，又增设郊坛壝门道北御座黄道褥。康定初，有司建议，谓配帝褥用绯，以示损于天 
      
地，而自小次之前至坛上诸位诸：原作「请」，据《文献通考》卷七一改。，其道褥以黄，盖非典礼。是岁有诏，自小次至坛下撤黄道。臣等伏详《礼记》：『郊祭之日，泛埽反道。』郑氏注谓『 令新土在上也。』其藉神席，天地尚质则用蒲越、槁鞂，宗庙尚文则设莞筵、纷纯，加缫席画纯、加次席黼纯而已。天子受胙乃有席，《周礼》司几筵所谓『胙席』是也。今来郊坛黄道褥，欲更不设。」
 礼 宋会要辑稿 礼二五 郊祀配侑 
      
郊祀配侑
【宋会要】
      
太宗即位七祭，并以宣祖、太祖更配。太平兴国三年亲行郊祀，始奉太祖升侑。九年，礼仪使扈蒙建议，引《孝经》严父配天之义，请以宣祖配圆丘，太祖配大飨。是冬罢封禅，祀南郊，遂行其礼。太祖受周禅，追尊四庙，亲郊以宣祖配天。及太宗即位，礼官以为舜郊喾礼：原作「祀」，据《长编》卷二五改。，商郊冥，周郊后稷，王业因之而兴也。若汉高之太公，光武之南顿光：原作「九」，据《长编》卷二五改。，虽有帝父之尊，而无豫配天之祭。故自再郊，并以太祖配天，于礼为允。及将东封，召蒙定礼仪，乃奏此议，时论非之。 
淳化四年正月庚寅朔，亲享五室。辛卯，合祭天地于圆丘，以宣祖、太祖升配。 
真宗至道三年十一月，时真宗已即位。有司上言：「冬至祀圆丘，孟夏雩祀，夏至祭方丘，请奉太宗配；上辛祈谷，季秋大飨明堂，奉太祖配；上辛祀感生帝生；原无，据《文献通考》卷七一补。，孟冬祀神州地祇，奉宣祖配；其亲郊圆丘，奉太祖、太宗并配。」诏可。 
咸平二年十一月丙戌，合祭天地于圆丘，以太祖、太宗配。 
天禧元年正月十一日，奉天书合祭天地于南郊，以太祖、太宗并配。 
仁宗干兴元年，真宗崩。六月，诏礼官定迁郊祀配帝。乃请孟春上辛祈谷，孟冬祭神州地祇，以太祖配；孟夏雩祀，冬至祀昊天上帝，夏至祭皇地祇，以太宗崇配；上辛祀感生帝，以宣祖配；季秋大享明堂，以真宗崇配「季秋」至「崇配」，原无，据《文献通考》卷七一补。；皇帝亲祀郊丘，以太祖、太宗崇配。奏可。 
景佑二年五月一日，诏：「王者奉宗庙，贵功德。禋天祀地，则有侑神作主之尊作：原无，据《皇朝文鉴》卷三一《神宗升配诏》补。；审谛合食，则有百世不迁之重。朕以寡昧，获承天 
      
序，实赖先烈，迄臻治平。惧不能扬祖宗之丕休，显前人之懿铄，夙夜惟念，弗遑宁居。恭以太祖皇帝奋淳耀之精，辑乐推之运，属五代屯否，中华剖裂，英威一震，罔不率俾。夷僣黜暴，皇纲再张。革其桀骜，纳诸轨度，规摹闳远，诒万世法。太宗皇帝躬上圣之资，膺继及之运。来闽粤，复汾晋，方夏一统，尉侯万里；兴文教，拔 才，思皇政经，忧劳庶务。惠泽渐渍，浃人骨髓。真宗皇帝钦明孝熙，恢缵鸿绪。勤俭以率下，哀矜以慎刑。抚和二边，兵不复用，民靡知役，物遂其生。因时昭泰，宪章考古，登封巡祭，声明焯耀。享国多载，仁恩溥博。昔商、周之际，则长发大禘，严父配天。逮于汉氏，亦能尊二宗，立庙乐，朕甚慕之。肆我艺祖之受天命，建大业，可谓有功矣；二圣继统，重熙累洽，可谓有德矣。其令礼官稽按典籍，办崇配之序，定二祧之位。中书门下审加详阅，称朕意焉。」 
六月九日，太常礼院言：「将来皇帝亲祀，以三圣皆侑。其岁时常祀，则至日圆丘，仲夏皇地祇，配以太祖；孟春祈谷，夏雩祀，冬祭神州，配以太宗；孟春感生帝，配以宣祖；季秋大飨，配以真宗。」诏恭依。 
十一月乙未，郊，三圣并侑。此后迭配，还如前议。岁时常祀则至日圆丘，仲夏皇地祇，配以太祖；孟春祈谷，夏雩祀，冬祭神州，配以太宗；孟春感生帝，配以宣祖；季秋大享，配以真宗。
 礼 宋会要辑稿 礼二五 祖宗配侑 
      
祖宗配侑
      
国初南郊四祭及感生帝、皇地祇、神州地祇，凡七祭，并以僖祖、顺祖、翼祖、宣祖迭配。 
太祖建隆四年八月二十七日，诏以将亲郊祀，有司议配座之制。请冬至祀昊天上帝，夏至祭皇地祇，并以僖祖配；上辛祈谷，孟冬祭神州地祇，以顺祖配；雩祀以翼祖配；大享明堂以宣祖配。诏恭依。 
皇佑五年八月八日，诏曰：「祗见天地，莫重于亲郊；崇严祖考，无先于侑帝。朕以绍图敷治，慎祀讲仪。祖功存定配之规，宗德有迭主之序。自合宫臧事臧：原作「藏」，据《太常因革礼》卷九改。，参变旧文，今稽古奉神，特伸广孝。尊列圣以皆侑，对三后之在天。因自孝心，不为常制。今来南郊来南：原倒，据《太常因革礼》卷九乙。，三圣并侑，其后当复(加)[如]旧礼。」 
二十六日，诏曰：「王者因郊反始，无大于躬亲；本孝奉先，莫尊于主侑。且明堂之配，以着定仪；而景佑之文，盖存甲令。虽协事亲之爱，犹慎缘情之举。载诹 议，述考旧典，皆以谓祖功宗德，宜对越于上灵；文昭武穆，亦并严于祀位。息民昭礼，定保永图。自今南郊，三圣并侑。布告内外，宜体至怀。」初，太常礼院言：「奉诏再详定三圣并侑事详：原作「祥」，据《长编》卷一七五改。。伏以配侑之法，前代不同，古则一主，而后或兼配，皆是变礼弥文，广申诚爱也。国朝景佑二年，曾下诏书，今后郊禋，三圣并侑。其后以太祖定配，二宗迭配，明 
      
堂大礼亦三圣并侑。今陛下浚发德音，钦明大孝，况是本朝旧礼，已再躬行，于义无爽。」故下是诏。 
皇佑五年据此绦末「诏恭依」三字，则其前文字应为奏语，故此条之首脱上奏时间及上奏人员(或机构)名。俟考。，诏南郊三圣并侑，今请大庆殿设昊天上帝、皇地祇位，以三圣并侑，仍前一日享太庙。诏恭依。 
神宗熙宁元年八月九日，礼仪〔使〕言：「将来南郊，以太祖皇帝定配。」诏恭依。 
五年四月三日，中书门下言：「伏请奉僖祖神主为太庙始祖僖：原作「禧」，据《长编》卷二三二改。，每岁孟春配祀感生帝。乞诏礼院详定仪注。」诏恭依。始罢宣祖配位。 
元丰三年七月二十六日，诏：「朕惟先王制行以起礼，孝莫大于严父，严父莫大于配天。配天一也，而属有尊亲之殊，礼有隆杀之别。故远而尊者祖，则祀于郊之圆丘而配天；迩而亲者祢，则祀于国之明堂而配上帝。天足以及上帝，而上帝未足以尽天，故圜丘祀天则对越诸神，明堂则上帝而已。故其所配如此，然后以适尊亲远近之义。昔者周公之所亲行，而孔子以为盛者也。事载典册，其理甚明，而历代以来，合宫所配既紊于经，乃至杂以先儒六天之说，此皆固陋昧古以失情文之宜，朕甚不取。其将来祀英宗皇帝于明堂，以配上帝，余从祀 神悉罢。」 
五年七月丁未，诏以十月丙午有事于南郊。乙卯，祔孝惠、孝章、淑德、章怀皇后于太祖、太宗、真宗庙室。孝惠、孝明、孝章、淑德、懿德、明德、元德、章怀、章穆、章献明肃、章懿，各以配继先后为次。 
六年十一月五日冬至，祀昊天上帝于圜丘，以 
      
太祖配。 
哲宗元佑元年二月二十六日，吏部尚书吕大防等言：「谨按国朝之制，奉僖祖皇帝、太祖皇帝、太宗皇帝以配郊丘。季秋大享，自唐及本朝皆严父之义，伏请宗祀神宗皇帝于明堂以配上帝。」诏恭依。 
徽宗大观四年四月二十八日，议礼局言：「国家崇奉赤帝为感生帝，以始祖僖祖配侑，与迎气之礼不同，尊异之也。」 
高宗建炎二年十一月二十二日冬至，皇帝祀昊天上帝圜丘，以太祖皇帝配。 
绍兴二年，按太常寺每岁常祀，夏日至祭皇地祇，以太祖皇帝配。 
十三年十一月庚申冬至，(各)[合]祀天地于圜丘，以太祖、太宗并配(元)[云]。 
建隆四年十一月八日，吏部尚书张昭献议曰：「伏寻汉、魏以来，追谥止于一世，故郊天、祀地即奉以享配。惟光武追立四庙，皆在南阳，不加帝号，而立高祖、文帝、武帝三庙于长安，又立成、哀、平三庙，号为西庙。曹操封魏王，立三庙，至文帝始追尊其祖为太皇帝。晋武受魏禅，追尊宣、景、文三庙而立七庙，其四庙亦无帝号。宋武及南齐高帝、梁武帝、陈高祖受禅，皆立七庙，上追尊其父，而陈氏正月上辛祀南北二郊，以皇考配。北齐文宣立六庙，止加其父、兄帝号。隋文帝立四庙，亦止追尊其父。唐初立四亲庙，帝号但及于父、祖。其咸亨中，又追上二祖尊号二：原作「上」，据《太常因革礼》卷七改。。前代追谥，不过一世至二世，无诸庙 加帝号之文，故郊祀天地必以皇考作配。谨按郊礼用正月，梁 
      
天监三年，右丞吴操之议曰：『传，启蛰而郊，当在立春之后。』左丞何佟之曰：『周以建子祀天，三月祭地；商以建丑祀天，六月祭地；夏以建寅祀天，七月祭地。』自近代以来，南北郊为允。故梁、陈南郊皆以间岁正月上辛行事，用特牛祀皇天大帝于坛上，配以皇考。北齐圜丘三年一祭，亦以正月上辛祀昊天上帝，以神武升配。隋冬至日祀昊天上帝于圜丘，以皇考配。唐贞观初，以高祖配圜丘，世祖元皇帝配感生帝。高宗尝亲祀圜丘、方泽、明堂、神州，以高祖、太宗并配。中宗即位，南北郊、神州、明堂以高祖、太宗、高宗三帝并配。梁太祖开平三年郊天，以皇考烈祖文穆皇帝配。恭惟宣祖昭武皇帝积累勋伐，肇基王业，窃考历代之礼，咸以亲庙升配，伏请奉宣祖配享。」从之。 
太宗淳化三年十月一日，礼仪使苏易简上言曰：「伏以国朝亲祀圜丘，以宣祖侑神作主，此则符圣人大孝之道，成严父配天之义。恭以太祖光启丕图，恭临大宝，以圣授圣，传于无穷。谨按唐永徽中，以高祖、太宗同配上帝，欲望将来亲祀郊丘，奉宣祖、太祖同配。又按唐永泰中，礼仪使杜鸿渐奏：『冬至祀昊天，夏至祀皇地祇，以太祖景皇帝配；孟春祈谷，孟冬祀神州，以高祖配；孟夏雩祀，以太宗配；季秋大享明堂秋：原作「夏」，据《太常因革礼》卷七改。，以肃宗配。』当时之议，以为得礼。欲望自今孟春祈谷，孟冬祀神州，季秋大享，以宣祖崇配；冬至圆丘，夏至北郊，孟夏雩祀，上辛 
      
祀感生帝，以太祖崇配。」诏恭依。 
本院与崇文院检讨官详定，以宣祖配感生帝。窃寻宣祖非受命开统，因循配祀，义或未安。臣以谓三代、两汉之际，经礼虽着而事远难法，请以唐典明之。高祖武德初，定令每岁圜丘、方丘、雩祀并以景帝配，祈谷、大享并以元帝配。太宗初奉高祖配圆丘、明堂、北郊之礼，元帝专配感生帝。高宗永徽二年，祀高祖于圆丘，太宗于明堂，兼感生帝作主，又以景帝、元帝称祖，万代不迁，乃停配祀，以符古义。臣以为景帝厥初受封，为唐始祖，推于事实，盖与宣祖不侔。恭惟宣祖于唐，是为元帝之比。唐有天下裁越三世，而景、元二祖已停配祀之典。且受命创业既自太祖，垂宪缵绪，于兹四圣，而宣祖配侑因而未停，恐非往典之意。请依永徽故事，停宣祖配享。仍用唐太宗故事，宗祀真宗于明堂，兼感生帝作主。若据郑康成说，则曰五帝迭王，王者因所感别祭，遵之于南郊，以祖配之。今若不用武德、永徽故事，则请以太祖兼配，正符郑说。论者以为宣祖配坐，亦周配祖之义，窃又惑焉。详郑之意，非受命始封之祖不应配，故引周后稷配灵威仰之义为证。惟太祖始造基业，亲受符命，配侑感生帝，据理甚明。如恐太祖既配祈谷，与感生帝祠日相妨，则当以太宗配祈谷，太祖配雩祀，亦不失尊严之旨。臣以为 仁宗干兴元年十一月四日，秘阁校理、同判礼院谢绛言：「伏 
      
宣庙非为不迁，而迭用配帝，于古为疑。礼：『祖有功，宗有德。』但非受命之祖，亲尽必毁，况配享乎!」事下两制，翰林学士承旨利瓦伊等议曰：「谨按《礼记 祭法》曰：『有虞氏禘黄帝而郊喾，祖高阳氏而宗尧高阳：原作「高祖」。按经传无「高祖氏」之说，今本《礼记 祭法》记作「颛顼」，而颛顼即为高阳氏，因改。参《史记 五帝本纪》，夏后氏亦禘黄帝而郊鲧，祖高阳氏而宗禹；商人禘喾而郊冥，祖契而宗汤；周人禘喾而郊稷，祖文王而宗武王。』正义曰：『郊谓夏正建寅之月祭感生之帝于南郊。』此则崇配之文也。绛所陈以为宣祖非受命开统，不当郊配，则何以鲧、冥非夏、商受命之君，而皆崇配感帝 窃惟感帝比祈谷礼秩差轻，宣祖比太祖功业有异，请太祖配祈谷，宣祖配感生帝，称情立文，于礼斯协。望依礼官所定。」从之。 
景佑二年五月一日，诏欲以太祖、太宗、真宗并配，定崇配之序。礼官言：「臣等闻王者建庙鹢之严，合昭穆之缀，祖一而已，始受命也；宗无豫数，待有德也。由宗而下，等谓之疏戚，以为迭毁之制，使后嗣虽有显扬褒大，犹不得与祖宗并列，所以一统乎尊，尊古之道也。皇帝陛下躬孝治，发德音，永惟三后之盛烈际天接地烈：原作「列」据《太常因革礼》卷八改。，而推奉之礼有所未称，明发悼惧，图惟厥终，使攸司得稽旧章，开(辟)[群]议，摅懿铄，阐孙谋，将合灵心，垂荣无极，非臣等孤陋所能及已。窃以太祖皇帝诞受宝命，付畀四海，铺敦燮伐，巘黜不端，夷泽路之叛，兼淮海之昧，东焚吴舆，右困蜀垒，湘楚闽禺，请吏入朝。当此之时，天下之人去大残，蒙更生，卜 
      
年长世，丕阐洪业。太宗皇帝敦受皇图，广运神武，龚天之讨龚天：原作「袭天天」，据《太常因革礼》卷八改、删。，底定太原。由是慎九州岛之辟，艺四方之贡，信赏类能，重食劝分，官无烦苛，人无恫怨。又引搢绅诸儒讲道兴学，炳然右文，与三代同风。真宗皇帝干粹日昭，执竞维烈，重威抚和，休宁北方，顺斗布度，先天作圣，遂考夏谚，觇虞巡，秘牒岱宗，育谷冀壤，翕受瑞福，普浸黎元，肖翘跂行，罔有不宁。百度已备，眷受明辟。洪惟一祖二宗之烈，历选坟诰，未有高焉者也。昔成汤为商之祖，太甲、太戊、武丁实号三宗；后稷为周之祖，文王、武王庸建二祧；高帝为汉之祖，孝文、孝武特崇两庙。皆子孙世世奉承不辍。我皇伯祖经纶草昧，遂有天下，功宜为帝者之祖；皇祖勤劳制作，皇考财成治定，德宜为帝者之宗。三庙并万世不迁，宣布天下，以示后世，臣等请如圣诏。至于升侑上帝，裒对先谟，本之周道，克厌典礼克：原作「尧」，据《太常因革礼》卷八改。。昔太宗亲郊，奉宣祖、太祖配焉；真宗肇祀，奉太祖、太宗配焉。自尔有司不敢轻议。今二祖同跻不祧之位，则祀无异等。伏请自今以往，太祖为定配，二宗为迭配，称情适事，理实无嫌。其将来皇帝亲祠，伏请以三圣并侑并：原作「皆」，据《太常因革礼》卷八改。，上显对越之圣，次申遹追之感遹：原作「适」，据《太常因革礼》卷八删。，圣人之能事，群臣之大愿。此后迭配，还如前议。昔唐高宗之封也「封」上原有「上」字，据《太常因革礼》卷八删。，以太武皇帝、文皇帝配昊天；明皇之封也，以高祖配天，睿宗配地；开元之着礼也，高祖配方丘，太宗配神州。此二宗迭配之前比也前比也：原作「典此」，据《太常因革礼》卷八改补。。垂拱、 
      
开元之间，高祖、太宗、高宗同配昊天；真宗登介丘，降社首，并以太祖、太宗崇配天地。此三圣皆侑之明准。其岁时常祀，则至日圜丘，仲夏皇地祇，配以太祖；孟春祈谷，夏雩祀，冬祭神州，配以太宗；孟春感帝，配以宣祖；季秋大飨，配以真宗。伏请(尝)[当]如礼典。」中书门下言：「准诏及礼官所议，臣等伏以礼之为大则必以宗鹢居先，德之所尊则不随昭穆而毁，此有国之丕律而飨亲之大猷。是严父配天，因心之本；惟圣飨帝，至孝之宗。非夫浚哲聪明，曷能举百王之阙佚!恭惟国家膺神明之宝器，冯积厚之鸿基，源深流长，本固枝茂，祖宗之烈昭淖，顾复之施绵延。是以浚哲启渊衷，详求懿范。降发中之诏，鼓动于温辞；戒执事之司，谘诹于旧史。仍俾丞疑之列，重详今古之文，官抱蕝而协恭，物有章而惟允。若是则七世之庙，咸一德而可观；三后在天，虽百代而不毁。至于配侑之则，并申寅奉之崇，远以袭商、周之仪，近以沿汉、唐之制。广矣大矣，无得而名，真百王之称首矣。此盖皇帝陛下缵承宝绪，援席瑶图，推尊于缔构之初，制礼于治平之日。至德要道，时定于祊祧；长世善经，风行于海域。繇兹而教，畴敢弗祗!其礼官所定，伏望付外施行。」诏恭依。 
景佑五年南郊仪注：『设昊天上帝、皇地祇神座于坛 康定二年十月二十六日，同判太常寺吕公绰言：「伏地：原作「帝」，据《太常因革礼》卷八改。，南 
      
向西上；设太祖皇帝、太宗皇帝配座于东方，西向北上。』又注云：『准大中祥符元年 ，设太祖、太宗配座位，西北侧向，以表祖宗恭事天地之意。』臣案《春秋传》曰：『自外至者，无主不止。』《诗》云：『思文后稷，克配彼天。』又云：『对越在天。』皆谓以祖宗之灵配顺天地、侑神作主之义。考历代郊祀之制，设祖考配位，无侧向之理理：原作「经」，据《太常因革礼》卷八改。。昔真宗将有事于泰山于：原无，据《太常因革礼》卷八补。，以《封禅坛圜图》宣(宗)[示]宰臣曰：『当郊禋日，祀昊天上帝不以正座，盖有皇地祇次之。今封禅大礼，昊天上帝位当子位，太皇帝配位；北郊禋日，稍斜置之。』此可明先帝以告成报功成：原作「诚」，据《太常因革礼》卷八改。，酌宜变礼之意。外廷罔知渊旨非为定规外廷：原无，据《太常因革礼》卷八补。，每南郊撰仪，必引着祥符一 ，事乖先志乖：原作「承」，据《太常因革礼》卷八改。，体越旧章。虽后来有司相承，仍于东方宜设配座，不从西北侧向之文，缘仪矩两存，未尝折衷于上，在有司蒇事之际，择一而从，此又非慎重大事之所宜也。请诏有司撰郊仪，设太祖皇帝配座，只具东方西向之仪。如此，则增封建号，自存希阔之文；就阳配天，不爽古先之法。」诏从之。旧礼，配享神座在昊天上帝之东，西向北上。东封之岁，诏以祖宗配座皆西北斜向置之，用表祖宗恭事天地之意。至天禧元年南郊，遂因封禅故事侧置配座，至是始改焉。 
嘉佑七年正月二十七日，谏官杨畋上言：「《洪范五行传》曰：『简宗庙，则水不润下。』又曰：『听之不聪，厥罚常水常：原作「赏」，据《长编》卷一九六改。。』去年夏秋之交，久雨伤稼，澶州河决，东南数路大水为灾。 
      
陛下临御以来，容受直谏，非听之不聪也；以孝事亲，非简于宗庙也。然而灾异数见，臣愚殆以为万机之听，必有失于审者；七庙之享，必有失于顺者。惟陛下精思而矫正之精：原作「积」，据《长编》卷一九六改。。」于是诏太常礼院检详郊庙未顺之事，礼官乃言：「按《孝经》曰：『郊祀后稷以配天。』《春秋传》曰：『自外至者，无主不止。』然则天地之祭，必有所配者，皆侑神作主之意也。祖一而已，始受命也；宗无豫数，待有德也。由宗而下，功德显著，自可崇庙社之制，百世不迁，垂之无穷。至于对越天地，则神无二主，所以奉上帝之尊，示不敢渎。唐垂拱中，始用三祖同配。至开元十一年，明皇亲享，遂罢之。皇佑五年诏书：『今南郊且奉三圣并侑，后复迭配如旧礼。』未几复降诏，三圣并侑，以为定制。虽出孝思，然其事颇违经礼。当时失于讲求。」乃复下两制议，而翰林学士王珪等议曰：「推尊以享帝，义之至也。尊尊不可以渎，故郊无二主。今三后并侑，欲以致孝也，而适所以渎乎享帝。推存事亡，则非所以宁神也。请如礼官所议，自今南郊以太祖定配。」诏恭依。既而太常礼院奏议迁僖祖神主藏于西夹室，乃下诏议定庙祧之序。 
高(帝)[宗]皇帝绍兴元年四月十一日，刑部尚书、兼权礼部尚书胡直孺等言：「谨按百王之礼，沿革不同，然而祀天地于丘郊，天神地祇无不从祀此句原作正文书写，而《文献通考》卷七四所载无此句。今改作小注，以使正文文气通畅。。祀上帝于明堂，夆享祖宗于太庙，此三者万世不易之礼。惟仁宗皇帝在位之 
      
二十八年，改元皇佑。是时元昊纳款，王则伏诛，四方无虞，万物盛多，神祇祖考无不安乐。明年九月辛亥，大享于明堂，时则合祭天地，并配祖宗， 礼百神 ：原作「偏」，据《文献通考》卷七四改。。故仁祖有礼缘人情之语，而文彦博以仁祖为能达礼之情，适礼之变。由是观之，皇佑宗祀本非为万世不易之礼也非；原无，据《文献通考》卷七四补。。国朝配祀而无定制，自英宗皇帝始专配以近考，司马光、吕诲争之，以为绌祖进父，然卒不能夺王珪、孙抃之谄辞。其后神宗皇帝谓：『周公宗祀在成王之世，成王以文王为祖，则明堂非以考配明矣。』王安石亦对，以误引《孝经》严父之文文：原作「悦」，据《文献通考》卷七四改。，惜乎不能将顺上意以辨正其礼。今或者曰：『后稷为周之祖，文王、武王是为二祧；高祖为汉之祖，孝文、考武特宗两庙，皆子孙世世奉承不绝。太祖功宜为帝者祖，太宗、真宗德宜为帝者宗。』皇佑以二祖、二宗并配，议出于此。窃惟太祖皇帝削平僣伪，混一区宇；真宗皇帝丕承基绪，保绥黎元。二圣基命定命，有德有功，而谓当同为二祧，并崇两庙，考之周、汉，惧不相侔。直孺等闻，前汉以高祖配天，后汉以光武配明堂，盖古之帝王自非建邦启土、肇造区夏者，皆无配天之祭。古虽周之成、康，汉之文、景、明、章，其德业非不美也美：原作「羡」，据本卷第九五页复文改。，然而子孙不敢推以配天者，避祖宗也。圣宋崛起，非有始封之祖，则创业之君，太祖是矣。太祖则周之后稷配祭于郊者也，太宗则周之文王配祭于明堂者也。此二祭者，万世不迁之法。 
      
皇佑宗祀，合祭天地，固宜以太祖、太宗配，当时盖拘于严父，故配帝并及于真宗。今主上绍膺天统，自真宗至于神宗均为祖宗，独跻则患在于无名，并配则几同于夆飨。又从祀百神在于明堂本非典礼，或升或黜，慢渎为多。今参酌皇佑诏书，将来请合祭昊天上帝、皇地祇于明堂，奉太祖、太宗以配天。惟礼专而事简，庶几可以致力于神明。然后申饬攸司，各扬乃职，牺牲必成，粢盛必洁，衣服必备，以称致力于神之意，则一朝大典，岂特于艰难之时情文粗称，虽万代行之可也。」从之。 
二年闰四月二十七日，太常少卿王居正等言：「九月二日，季秋祀昊天上帝前二日，奏告神宗皇帝配侑。居正等窃惟去岁明堂大礼，是时礼官仰稽神宗圣训训：原作「顺」，据本书礼二四之八五改。，及取司马光、吕诲、王安石等说，皆以谓向者明堂配以近考，失《孝经》本旨，遂请以太祖、太宗配，而朝廷参用侍从、台谏之议行之矣。其九月四日祀昊天上帝，实每岁季秋大飨明堂之礼。今既不因旧配以神宗，而去岁明堂缘奉诏书参酌皇佑故事，有合祭并配之礼，与今来每岁季秋祀上帝礼复不同。乞令礼官合议，取旨施行。」从之。已而权礼部侍郎赵子画等言：「谨按《孝经》：『郊祀后稷以配天，宗祀文王于明堂以配上帝。』前汉以高祖配天句首原有「以」字，据本书礼二四之八五删。，后汉以光武配明堂，说者谓『古之帝王自非建邦启土、肇造区夏者，皆无配天之祭。圣宋崛起，非有始封之祖， 
      
则创业之君，太祖是矣。太祖则周之后稷配祭于郊者，太宗则周之文王配祭于明堂者。』仰惟祖功宗德，万世不迁，配帝配天，礼无易此。顷当三岁之亲祠，爰奉祖宗而并配，虽为旧典，其实权宜。自今每岁季秋摄事，臣等伏请专祀昊天上帝，以太宗皇帝配侑。」诏依。 
英宗治平元年正月二十五日，太常礼院言，请与两制同议大行皇帝当配何祭。翰林学士王珪等奏：「唐代宗即位，用礼仪使杜鸿渐等议，季秋大享明堂，以考肃宗配昊天上帝；德宗即位，亦以考代宗配。王泾《郊祀录》注云，即《孝经》周公严父之道。本朝祀仪，季秋大享明堂，祀昊天上帝，以真宗配。今请以仁宗配，循用周公严父之道。」知制诰钱公辅议：「谨按三代之法，郊以祭天而明堂以祭五帝。郊之祭，以始封之祖有圣人之功者配焉功：原作「德」，据《文献通考》卷七四改。；明堂之祭，以创业继体之君有圣人之德者配焉。故《孝经》曰：『昔者郊祀后稷以配天，宗祀文王于明堂以配上帝。』又言：『孝莫大于严父，严父莫大于配天，则周公其人也。』以周公言之，则严父也；以成王言之，则严祖也。方是之时，政则周公，祭则成王，亦安在乎必严其父哉 《我将》之诗是也。后世失礼，不足考据，请一以周事言之。臣窃谓圣宋崛起，非有始封之祖也。则创业之君，遂为太祖矣。太祖则周之后稷配祭于郊者也，太宗则周之文王配祭于明堂也。此二配者，至大至重，万世不迁之法也。真 
      
宗则周之武王，宗乎庙而不祧者也，虽有配天之功而无配天之祭，未闻成王以严父之故，废文王配天之祭而移于武王也。仁宗则周之成王也，虽有配天之业而亦无配天之祭，亦未闻康王以严父之故，废文王配天之祭而移于成王也。以孔子之心推周公之志，则严父也；以周公之心摄成王之祭，则严祖也。严祖、严父，其义一也。下至于两汉，去圣未甚远，而明堂配祭，东汉为得。在西汉时，则孝武之世始营明堂，而以高帝配之，其后又以景帝配之，孝武之后无闻焉。在东汉时，则孝明始建明堂而以光武配之，其后孝章、孝安又以光武配之，孝安之后无闻焉。当始配之代当：原无，据《太常因革礼》卷一○补。，适符严父之说，及时异事迁，而章、安二帝亦弗之变，此最为近古而合礼者。有唐始在神龙时，则以高宗配之，在明皇时则以睿宗配之皇：原作「堂」，据《太常因革礼》卷一○改。，在永泰时则以肃宗配之。礼官杜鸿渐、王泾辈不能推明经训，务合古初，反雷同其论以惑时主，延及于今，牢不可破。当仁宗嗣位之初，傥有建是论者，则配天之祭常在乎太宗矣。当时无或一言者或、者：原无，据《太常因革礼》卷一○补。，故使宗周之典礼不明于圣代，而有唐之曲学流蔽乎后人。愿陛下深诏有司，博谋 贤，使配天之祭不胶于严父，而严父之道不专乎配天，循宗周之典礼，替有唐之曲学。」于是又诏台谏及讲读官与两制、礼院再详定以闻。观文殿学士、兼翰林侍读学士孙抃等议：「谨按《孝经》出于圣述，其谈圣治之 
      
极则谓人之行莫大于孝，举孝之大则谓莫大于严父而配天。仲尼美周公，以居摄而能行天子之礼，尊隆于父，故曰『周公其人』，不可谓之『安在乎必严其父』也。又若止以太祖比后稷，太宗比文王，则宣祖、真宗向者皆不当在配天之序。推而上，则谓明堂之祭真宗不当以太宗配，先帝不当以真宗配，今日不当以仁宗配，必配之以祖也。臣等按《易 豫》之说曰：『先王作乐崇德，荐之上帝，以配祖考。』盖若祖若考，并可配天者也。兹又符于《孝经》之说，亦不可谓『安在乎必严其父』也。祖、考皆可配帝，郊与明堂不可同位，亦不可谓『严祖、严父，其义一也』。虽周家不闻废文配而移于武，废武配而移于成焉，然则《易》之配考，《孝经》之严父，历代循守，固亦不为无说。魏明帝宗祀文帝于明堂以配上帝，史官谓是时二汉郊祀之制具存，魏所损益可知，则亦不可谓东汉章、安之后配祭无传，遂以为未尝严父也。自唐至本朝，其间贤哲讲求不为少，所不敢以异者，舍周、孔之道无所本统也。今以为《我将》之诗祀文王于明堂而歌者也，亦安知非仲尼删《诗》，存周之全盛之颂，被于管弦者独取之也 仁宗继体保成，置天下于大安者四十二年，德之于人可谓极矣。今祔庙之始，遂抑而不得配上帝之享，甚非所以宣章陛下为后严父之大孝。臣等参稽旧典，博考公论，敢以前所定议为便。」知谏院司马光、吕诲议诲：原作「晦」，据本书礼二四之三六复文改。：「窃以孝 
      
子之心，谁不欲尊其父者 圣人制礼以为之极，不敢踰也。故祖己训高宗：『曲祀无丰于昵。』孔子与孟懿子论孝，亦曰『祭以礼』。然则事亲者，不以祭为孝，贵于得礼而已。先儒谓禘郊宗祖，皆祭祀以配食也。禘谓祀昊天于圆丘也，祭上帝于南郊曰郊，祭五帝、五神于明堂曰祖宗。故《诗》曰：『思文后稷，克配彼天。』又《我将》：『祀文王于明堂。』此其证也，下此皆不见于经矣。前汉以高祖配天，后汉以光武配明堂光武：原作「光光」，据本书礼二四之三六复文改。。以是观之，古之帝王自非建邦启土及造有区夏者，皆无配天之祭。故虽周之成、康，汉之文、景、明、章，其德业非不美也，然而子孙不敢推以配天者，避祖宗也。《孝经》曰：『严父莫大于配天，则周公其人也。』孔子以周公圣人之德，成太平之业，制礼作乐，而文王适其父也，故引之以证圣人之德莫大于孝，荅曾子之问而已，非谓凡有天下皆当尊其父以配天，然后为孝也。近世祀明堂者，皆以其父配五帝，此乃误识《孝经》之意而违先王之礼，不可以为法也。景佑二年，仁宗诏礼官稽案典籍，辨崇配之序，定二祧之位，仍以太祖为帝者之祖，比周之后稷，太宗、真宗为帝者之宗，比周之文、武。然则祀真宗于明堂以配五帝，亦未失古礼。今仁宗虽丰功美德洽于四海，而不在二祧之位，议者乃欲舍真宗而以仁宗配食明堂，恐于祭法不合。又以人情言之，是绌祖而进父也。夏父弗忌跻僖公，先兄而后弟，孔子 
      
犹以为逆祀，书于《春秋》，况绌祖进父乎 必若此行之，不独乖违典礼，恐亦非仁宗之意也。臣等窃谓宜遵旧礼，以真宗配五帝于明堂为便。」诏从抃等议，以仁宗配享明堂。 
十月二十五日，翰林学士王珪等言：「殿中侍御史赵鼎奏：『谨按本朝祀仪，冬至祀昊天上帝，夏至祭皇地祇，并以太祖配。正月上辛祈谷，孟夏雩祀，孟冬祭神州地祇，并以太宗配。正月上辛祀感生帝，以宣祖配。季秋大享明堂，旧以真宗配，循用周公严父之道，最为得礼。陛下纯孝之诚，固已格于上下矣。臣闻孝者善继人之志，善述人之事，陛下祗绍大统，纂承洪业，固当继先帝之志而述先帝之事也。仁宗临御四十二年，配享真宗于上帝者四十一祭，今一旦黜真宗之祀庙而不配，非所以严崇祖宗、尊事神明之义也。臣谨按《易》之《豫》曰：先王以作乐崇德荐之上帝，以配祖考。明此称祖者，乃近亲之祖，非专谓有功之始祖也。考《易》象之文则一，真宗配天之祭亦不可阙也。臣窃详有唐武德初，以元皇帝配享明堂，兼配感生帝。至贞观中，缘情革礼，奉祀高祖配明堂，迁世祖配感生帝，此则唐太宗故事，已有递迁之典，最为治古之道道：原作「近」，据本书礼二四之三八复文改。，有足考验。臣伏请递迁真宗配孟夏雩祀，以太宗专配上辛祈谷、孟冬神州地祇，循用有唐故事。如此，则列圣参侑，对越于昊天；厚泽流光，垂裕于万祀。』臣珪等按祀典，天地大祭有七，皆袭用历代 
      
故事，以始封受命创业之君配神作主。至于明堂之祭用古严父之道，配以近考。故朝廷在真宗则以太宗配，在仁宗则以真宗配，今则以仁宗配。方仁宗始以真宗配明堂，罢太宗之配，而太宗先已配祈谷、雩祀、神州地祇，本非递迁。今明堂既用严父之道，则真宗配天之祭于礼当罢，难议更分雩祀之配。」天章阁待制兼侍读李受、天章阁侍讲傅卞言：「昨于学士院会议，窃有愚见，与众不同，不敢不以闻。窃惟自唐末丧乱及五代陵迟，中夏分裂，皇纲大坏。我太祖、太宗以神武英睿，一统海内，功业之大，上格皇天。真宗以盛德大明纂承洪绪，恭俭御物，仁恕抚民，勤劳万机，哀矜庶狱，绥怀二鄙，遂偃甲兵。因宇内之泰宁，兴旷代之典礼之：原无，据本书礼二四之三九复文补。，登封、汾祀，烜赫声明，临御永年，仁恩普浃，则是二圣定天下而真宗成之也。故先帝景佑诏书，令礼官议定，以真宗与太祖、太宗并为为万世不迁之庙。然则侑配之道，是宜与国无穷矣，岂可甫及陛下而遂阙其礼乎!且礼不由天降且：原作「具」，据本书礼二四之三九复文改。，不由地出，合于人情而已矣。今若以人情揆之，则仁宗临御四十二年，配真宗于上帝者四十一祭，又定为万世不迁之庙者，孝道之大可谓着明矣。今仁宗神灵在天，乃以配享代真宗之旧而虚真宗之配，则仁宗以子而代父，使父不得与于配侑，岂神灵之孝心可得安乎 议者乃谓遵用严父配天之义，臣等谓窃以为所谓严父云者，
  </div>
  <div class="pagination">
   <a href="宋会要辑稿_page146.html">
    上一页
   </a>
   <span>
    ...
   </span>
   <a href="宋会要辑稿_page142.html">
    142
   </a>
   <a href="宋会要辑稿_page143.html">
    143
   </a>
   <a href="宋会要辑稿_page144.html">
    144
   </a>
   <a href="宋会要辑稿_page145.html">
    145
   </a>
   <a href="宋会要辑稿_page146.html">
    146
   </a>
   <span class="current-page">
    147
   </span>
   <a href="宋会要辑稿_page148.html">
    148
   </a>
   <a href="宋会要辑稿_page149.html">
    149
   </a>
   <a href="宋会要辑稿_page150.html">
    150
   </a>
   <a href="宋会要辑稿_page151.html">
    151
   </a>
   <a href="宋会要辑稿_page152.html">
    152
   </a>
   <span>
    ...
   </span>
   <a href="宋会要辑稿_page148.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
