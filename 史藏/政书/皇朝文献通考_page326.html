<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 326 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 326 页/共 807 页</h1>
    <div class="content">　　交泰殿陞丹陛序立于
　　殿前东西向内监引公主福晋暨命妇由
　　隆宗门
　　内右门入序立于丹陛左班西面右班东面俱北上引礼命妇转传内监奏请
　　皇后御殿
　　皇后礼服出中和韶乐作奏淑平之章【乐辞三大节同后仿此】陞座乐止引礼命妇引
　　皇贵妃
　　贵妃
　　妃
　　嫔就拜位公主福晋命妇俱就拜位左班西上右班东上均北面行六肃三跪三拜礼丹陛乐作奏正平之章【乐辞三大节同】礼毕复原位立乐止引礼命妇奏礼成中和韶乐作奏顺平之章
　　皇后还宫乐止
　　皇贵妃
　　贵妃
　　妃
　　嫔各还宫公主福晋命妇皆出内监引
　　皇子
　　皇孙诣
　　皇后宫行礼如仪
　　右中宫朝贺






　　皇朝文献通考卷一百二十九
　　钦定四库全书
　　皇朝文献通考卷一百三十
　　王礼考【六】
　　登极
　　臣等谨按马端临王礼考不载登极之仪王者践阼而治万国应期启圣握纪御符典礼讵宜従畧元史礼乐志载即位受朝仪明史礼志亦首载登极仪于例为协洪惟我
　　太祖肇兴王业建元受朝式创受命之规
　　太宗拓土启疆诸部咸附建国号曰
　　大清筑坛告
　　天宣表称贺益宏开国之模
　　世祖定鼎燕京柴燎告
　　天行即位礼遂成万年一统中外之业至于
　　列圣继体守文正位凝命告于
　　几筵临莅万国所定仪注斟酌古今之宜至孝至仁超轶
　　千古我
　　皇上嗣皇帝位悉遵
　　前典敬迓
　　天庥兹按
　　五朝实録
　　起居注及
　　大清防典敬谨编载以垂示无极
　　天命元年正月壬申朔诸王百官恭上
　　太祖髙皇帝尊号曰覆育列国英明皇帝建元天命御殿受朝贺是日内外贝勒大臣率羣臣集殿前分八旗
　　序立
　　上御殿陞座众贝勒大臣率羣臣跪八大臣出班跪进表章近侍侍卫阿敦巴克什额尔徳尼接表额尔徳尼在
　　御前宣表讫
　　上乃降御座焚香告
　　天率贝勒诸臣行三跪九叩礼毕复
　　陞座众贝勒大臣各率本旗人员行庆贺礼
　　十一年九月庚午
　　太宗文皇帝嗣皇帝位
　　御殿受羣臣朝
　　颁诏大赦是日三大贝勒诸贝勒大臣及文武各官聚于
　　朝具
　　法驾设卤簿
　　上率贝勒羣臣焚香告
　　天行三跪九叩礼毕
　　上陞座诸贝勒大臣文武官员行三跪九叩礼毕颁诏大赦以明年为天聪元年
　　崇徳元年四月乙酉内外贝勒以下文武百官上
　　尊号曰寛温仁圣皇帝改元崇徳建国号曰
　　大清前期筑坛于
　　天坛之东届期
　　上率内外贝勒以下文武百官出徳盛门诣坛告祭天
　　地礼成文武各官先至坛东所筑坛下奉玉玺四金椅陈
　　设坛上
　　大驾卤簿陈设坛前毕引官二人在前恭导
　　驾由中堦登坛升座诸贝勒大臣左右序列乐作鸣赞官赞跪叩众行三跪九叩礼兴赞跪众皆跪和硕贝勒等捧宝跪献
　　上受宝授内院官置宝盝内诸贝勒等复位鸣赞官赞叩兴众行三跪九叩礼兴赞跪众皆跪宣读官捧满洲防古汉字三体表文立于坛东以次宣读毕赞叩兴众行三跪九叩礼兴赞退诸贝勒羣臣俱退陈仪仗奏乐
　　驾还宫越二日丁亥诸贝勒大臣率文武各官上表庆贺
　　齐集殿前分翼排立
　　上御殿陞座乐作鸣赞官赞排班赞进赞跪叩兴贝勒大臣率满洲各官行三跪九叩礼兴赞跪贝勒大臣率满洲各官俱跪捧表跪进侍臣接至
　　御前跪读毕赞叩俱行三跪九叩礼兴赞退各复原位立次外藩贝勒大臣进表行礼次汉官进表行礼俱如前仪
　　御前官传
　　防曰
　　寛温仁圣皇帝有制谕诸贝勒大臣进前赞礼官赞班齐众皆序立赞礼官赞跪众皆跪满洲文臣捧
　　上谕至诸贝勒大臣前西向立宣读曰
　　寛温仁圣皇帝勅谕朕以凉徳祗承丕绪加以尊号惧无以慰众望尔等劝进再三屡辞勿获今敬告
　　天
　　地允受尊号尔诸贝勒大臣当同心辅政恪共厥职以匡朕之不逮正已率属各殚忠诚立纲陈纪毋图小利倘能建立功名朕当隆以爵赏尤须抚众恤民君臣一徳庶防上合
　　天心下遂民志如此则明良喜起政治咸熙万民乐利天益佑助之矣布告天下咸使闻知宣毕诸臣奏曰圣谕及此国家之福也于是赞礼官赞跪赞叩诸贝勒大臣行三跪九叩礼赞礼官赞复位诸贝勒大臣俱复位次执事文官都察院赞礼官各行三跪九叩礼毕
　　赐诸贝勒大臣文武各官坐众各一跪一叩坐
　　赐宴毕
　　驾还宫众皆退是日
　　颁诏大赦
　　八年八月丁亥
　　世祖章皇帝嗣皇帝位
　　御殿受羣臣朝
　　颁诏中外前期告祭
　　郊坛
　　宗庙是日内外诸王贝勒率文武羣臣具朝服齐集笃恭殿前两翼按旗序立内院官奏请
　　陞殿
　　上出宫时寒甚侍臣进貂裘
　　上却视裘弗御时
　　上甫六龄将升辇乳媪欲同坐
　　上曰此非汝所宜乘不许遂升辇由东掖门出诸王羣臣
</div>
    <div class="pagination">
<a href="皇朝文献通考_page325.html">上一页</a><span>...</span><a href="皇朝文献通考_page321.html">321</a><a href="皇朝文献通考_page322.html">322</a><a href="皇朝文献通考_page323.html">323</a><a href="皇朝文献通考_page324.html">324</a><a href="皇朝文献通考_page325.html">325</a><span class="current-page">326</span><a href="皇朝文献通考_page327.html">327</a><a href="皇朝文献通考_page328.html">328</a><a href="皇朝文献通考_page329.html">329</a><a href="皇朝文献通考_page330.html">330</a><a href="皇朝文献通考_page331.html">331</a><span>...</span><a href="皇朝文献通考_page327.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
