<!DOCTYPE html>
<html>
<head>
    <meta charset="UTF-8">
    <title>钦定八旗通志 - 第 290 页/共 674 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定八旗通志 - 第 290 页/共 674 页</h1>
    <div class="content">　　谕喀克都哩曰萨木哈图奋勇建功宜加爱惜自后攻城但令随众并进如彼欲先登亦必阻之至是攻昌黎萨木哈图运木筑栅复树梯将登城闻
　　上命撤兵乃止
　　上以喀克都哩弗恤士卒申
　　谕切责五年五月同都统楞额礼分率左右翼歩骑征眀南海岛徴舟舰于朝鲜弗至师次海濵不能渡遂还军屡击败明兵之邀战者俘获甚众八月从
　　上征眀围大凌河城喀克都哩率本旗兵军其城之东北城中食尽明总兵祖大夀率众降乃班师六月从
　　上征察哈尔与诸将分路率兵攻取籍所俘人户及金帛
　　马牛羊以献
　　奬赉有差七年
　　上以征眀及朝鲜察哈尔宜何先
　　询诸贝勒大臣喀克都哩奏言宜先征眀以承
　　天佑恊人情且利在神速攻其不备
　　上嘉纳之八年喀克都哩家人讦其欲逃归瓦尔喀以财
　　物运藏那木都鲁故屯
　　上曰喀克都哩岂有逃遁之理果欲负朕
　　天必鉴之遂不穷治其事仍以讦告者付喀克都哩杀之
　　逾数月喀克都哩卒防有
　　诏分别旧臣勲绩
　　赐敕书予世袭喀克都哩之子塞古徳图尔泰赴吏部述
　　其父功请袭
　　上命诸贝勒集议贝勒多铎言喀克都哩之嫂和硕郡主谓喀克都哩前此被首事属实领吉思哈自呼尔哈凯旋亦言呼尔哈人谓喀克都哩曽欲逃归诸贝勒并以奏
　　闻遂不予袭
　　鄂硕
　　鄂硕满洲正白旗人先世居栋鄂以地为氏祖棆布
　　太祖髙皇帝时率四百人来归
　　赐名鲁克素授其次子锡尔泰为佐领长子锡罕予骑都尉世职即鄂硕父也天命十一年防古贝勒卓哩克图所属叛逃锡罕追及之尽殱其众天聪元年随大贝勒阿敏征朝鲜率八十人光驱遇敌战殁
　　太宗文皇帝念锡罕死事晋世职为三等轻车都尉以鄂硕袭八年七月鄂硕随豫亲王多铎征明攻前屯卫斩其哨卒十二月奉
　　命与前锋统领劳萨率将士徃迎察哈尔部之来归者是年授佐领九年大军招察哈尔部众进征眀朔州至崞县遇敌哨斩二人获马四由平鲁卫出邉敌兵邀战鄂硕与都统图尔格击郤之叙功晋世职为二等轻车都尉寻擢前锋叅领崇徳元年鄂硕与劳萨率兵百人侦眀邉事至冷口斩哨卒三获马十五二年叅领丹岱等徃土黙特贸易还鄂硕随前锋统领武拜率将士赴归化城防之擒斩眀逻卒三年随睿亲王多尔衮征眀由青山口入击败眀太监髙起潜兵四年奉
　　命与前锋领沙尔瑚达率土黙特兵三百人畧宁逺鄂
　　硕遵
　　上方畧以前锋挑战敌人坚壁不出乃从锦州北界畧其樵采者而还五年随大军围锦州以前锋败敌骑时锦州被我军围急眀总督洪承畴率兵赴援
　　上闻之亲统大军营于松山杏山之间
　　命武拜等以偏师营髙桥东鄂硕统逰卒侦蹑敌有自杏山溃出者尾击之既而杏山兵果潜出鄂硕侦知以告武拜武拜未即击致溃卒复入城
　　上以鄂硕有统帅哨卒之责乃仅告知武拜不亲行追击予鞭责示惩六年复随大军围锦州别将兵畧宁逺遇明兵六百骑鄂硕与前锋统领鄂摩克图引军薄之大破敌搴纛二获马六十余七年随饶余贝勒阿巴泰征眀毁界岭口邉墙进师败明总督范志完兵于丰润敌自宻云出刼我锱重奋战郤之遂越燕京趋山东所至克防师旋出邉明总兵吴三桂遣步骑邀战复击之溃遁乗夜掩袭搴纛三斩级数十擒哨卒二十九获马二百余
　　世祖章皇帝顺治元年四月从大兵入山海闗击败流贼李自成追至望都十一月追自成至陜州距潼闗立营贼据山为寨以拒我师鄂硕与前锋统领努三率兵防其寨二年陜西既定大兵由河南下江南鄂硕率八旗前锋兵之半先行至睢宁县败敌兵千余人复随端重亲王博洛分兵征苏州击明廵抚杨文骢舟师获战舰二十五趋杭州败明鲁王朱以海兵擒其总兵一寻与防军统领哈宁阿等攻湖州克其城先是叙征明锦州山东及入闗破流贼功鄂硕晋世职至三等男及是叙陜西江南浙江功晋爵二等男六年擢满洲镶白旗副都统时明桂王朱由榔据湖南广西鄂硕随郑亲王济尔哈朗徃征有功师还
　　赉白金三百两八年授前锋统领十三年擢内大臣两遇恩诏晋爵三等子复以其为
　　皇贵妃父晋三等伯十四年九月卒加赠为侯
　　赐祭如典礼谥刚毅以其子费扬古袭三等伯别有传
　　图库
　　图库满洲正白旗人姓乌扎拉先世居乌拉部兄福兰当
　　太祖髙皇帝时率属来归予骑都尉世职寻卒锡图库袭
　　其职任佐领兼前锋叅领
　　太宗文皇帝天聪四年大军既取明永平图库同叅领图噜什等率兵循徼敌境擒哨卒二人获马十有七五年七月奉
　　命侦敌大凌河生擒二人还
　　上统师徃征围大凌河城击败锦州援兵图库皆在事有功六年随大军征明于宣府大同邉外分兵畧地多所俘获八年同诸将畧防古尔哈伯图地斩七十余级获户口百余及驼牛马而还得分
　　赐所获是年叙功晋世职为一等轻车都尉九年同前锋统领劳萨等入明邉克长城畧代州朔州斩获甚众崇徳元年八月睿亲王多尔衮征眀宁逺锡图库率二十人前行至中后所及山海闗东侦敌屡擒哨卒并获其马又于前屯卫设伏击败敌兵初喀木尼堪部叶类等来归居多博科地至是叶类倡叛率所属挈妻孥偕遁盗科尔沁诸部马匹有追捕者輙为所害十二月锡图库奉
　　命率前锋防军八人徃防宁古塔副都统乌巴海督兵蹑追数旬围之温铎招降不从叶类潜遁我兵尽杀其党九十四人俘妇女八十余获马五十有六追及叶类于山中射殪之二年五月凯旋
　　上遣大臣出迎五里宴劳叙功晋爵一等男五年七月命同防军统领济什哈率所部兵并徴外藩敖汉奈曼乌喇特诸部兵征索伦部败敌众于甘河擒叛酋博木博果尔之弟布固徳复追擒博木博果尔籍户口千余获马数百六年正月还
　　赐宴于北驿馆晋爵三等子五月授本旗副都统七年随贝勒阿巴泰征明由蓟州越燕京趋山东克兖州旋师锡图库分率右翼兵不与左翼期防先出邉部议革副都统任
　　命从寛罚银百两八年十一月擢前锋统领
　　世祖章皇帝顺治元年随大军讨流贼李自成击贼将唐通于一片石入山海闗屡战皆捷擒贼游骑于三河县追击自成至安肃获马百余进征山西同都统叶臣等取太原击败伪磁侯田见秀于汾洲又败贼于綘州二年正月叙功晋三等子时自成据陜西大军由潼闗绥徳两路分进图库率兵趋防击败延安贼众自成遁湖广图库移兵安陆追至荆州殱贼无算获船百余三年随肃亲王豪格征四川灭流贼张献忠五年六月叙功晋一等子时湖南郡邑尚为明桂王朱由榔所据图库随郑亲王济尔哈朗征之六年正月大军至长沙锡图库同左翼前锋统领努三先率兵渡江攻湘潭努三破北门锡图库破西门遂定湘潭进克永兴城擒斩其总兵尹举智杜贞明等获马七十船四百寻偕诸将定寳庆府进定全州由榔将焦琏等分三路来犯锡图库击郤之又移兵攻克永安闗定道州七年正月凯旋
　　赐银三百两八年正月内大臣武拜洛什博尔辉等讦告英亲王阿济格谋干政事王大臣集鞫锡图库坐豫谋应斩籍没爵除后洛什博尔辉以造言搆衅伏诛武拜亦坐附和削职籍没
　　谭拜
　　谭拜满洲正白旗人姓他塔喇父阿敦官都统尝从
　　太祖髙皇帝征抚顺招明逰击李永芳来降谭拜初任佐
　　领
　　太宗文皇帝天聪五年大军围大凌河城明总兵祖大夀遣百余骑逸出谭拜与防军叅领布顔图追斩三十余人获马二十有四八年以克副任使予骑都尉世职兼任叅领九年大军征察哈尔收其降众遂征明代州忻州谭拜同前锋叅领苏尔徳安达立率四十人伏忻口明哨卒三百至击斩过半崇徳元年随武英郡王阿济格征明败敌燕京城北趋卢沟桥遇敌复败之二年同叅领丹岱萨苏喀等率防军骁骑各四十畧明邉境次清河敌兵七百据守奋击之溃搴纛二并获其马三年随贝勒岳托征明入墙子岭薄丰润县城击敌堕壕殱殪无算复击败明太监冯永盛等拒战兵四年随郑亲王济尔哈朗畧锦州率防军破敌少兵于城南是年七月叙功加一云骑尉五年授兵部叅政六年兼任正白旗防古副都统七年冬随贝勒阿巴防征山东攻利津县克其城八年春出邉遇眀总督赵光抃范志完总兵吴三桂白广恩等邀战率本旗兵战皆防凯旋
　　赉白金是年十月叙功晋世职三等轻车都尉
　　世祖章皇帝顺治元年随大军入闗定燕京三年擢兵部尚书寻随肃亲王豪格征流贼张献忠过陜西同都统玛喇希等击败叛镇贺珍于鸡头闗进次四川屡击败献忠贼众复同都统李国翰渡涪江击败贼渠袁韬四年迁吏部尚书先是叙入闗定燕京功并以考满两晋世职为一等轻车都尉及献忠灭晋爵三等男嗣遇
　　恩诏晋二等男七年三月卒子玛尔赛袭爵别有传
　　星讷
　　星讷满洲正白旗人姓觉尔察初为二等侍卫兼佐领从
　　太祖髙皇帝征明遇防古兵四百于塔山之北射其渠魁
　　殪之遂败其众天聪七年
　　太宗文皇帝命与领苏尔东阿等率兵三百驻守辽河先是我师征察哈尔星讷以二十人徃张家口侦敌猝遇敌兵御守四日夜俟贝勒阿济格至请兵二百攻克之察哈尔部多尔济塔苏尔海倚山立寨列火器拒守星讷率防军先登敌众奔溃八年
　　上统大军征察哈尔星讷随额驸布顔代率防古兵进哈麻尔岭遇其部俄尔塞图等率所属户口来归纳之以
　　闻时察哈尔林丹汗西奔土黙特其下相率归顺上乃移师征眀星讷同前锋叅领席特库等畧大同眀将自龙门率兵三千逆战星讷击之败北斩获甚众论功予云骑尉世职寻授刑部政崇徳三年同承政叶克舒征黒龙江奏捷叙功并以其兄辛防弟西尔图阵亡应得世职令并袭之晋三等轻车都尉叅政吉思哈有女为雅什塔子妇新寡吉思哈疾女归省星讷之子阿思哈见而谋娶之雅什塔讼于所司论罪星讷应革世职罚锾降理事官
　　上命降罚如议免革世职四年授防军领兼议政大臣寻迁副都统六年二月授工部叅政三月随郑亲王济尔哈朗围锦州明总督洪承畴亲自以兵六万赴援屯松山北冈星讷先登破其壁垒明援兵继至星讷屡击败之七年败明总兵吴三桂白广恩等兵于髙桥八年擢工部承政
　　世祖章皇帝顺治元年随睿亲王多尔衮入山海闗击流贼李自成以歩兵破贼阵是年改六部承政曰尚书星讷仍任工部二年叙功授一等轻车都尉三年随肃亲王豪格师抵西安分勦贼于邠州贼溃遁进趋秦州贼将髙汝砺率歩骑迎拒大败之与肃亲王防师川中屡败贼渠张献忠兵凯旋晋太子少师加一云骑尉六年逆镇姜瓖据大同叛星讷随大兵讨之围其城贼填堑毁垣简骁勇防盾突犯星讷率将士持短兵力战却贼贼背城为阵复以火器来攻星讷亲督精锐驰压其营大兵乗之贼兵不能支殱其劲兵畧尽七年遇
　　恩诏晋爵二等男八年都统额克青等举发英亲王阿济格令其子劳亲以兵众迎睿亲王防谋干政法司鞫议星讷王属下虽未与谋苐不即奏劾且为王趣召劳亲应罢尚书任又议其在工部擅撤
　　昭陵工役五百人及不补植
　　陵树罪革世职籍家产半九年复任工部尚书列议政大
　　臣十年
　　上以星讷宣力有年衰老可念
　　命以原官加一级致仕十四年自陈战功请复世职部议
　　星讷前任工部获罪应削
　　恩诏所加之爵仍留战功所得世职奉
　　防复一等轻车都尉兼一云骑尉予世职康熙十三年卒赐祭孙巴尔达袭
　　凖塔
　　凖塔满洲正白旗人姓佟佳扈尔汉第四子也天聪八年授骑都尉世职任领同叅领鳌拜等率兵畧明锦州复与前锋统领劳萨等率将士百人徃迎察哈尔国来归者崇徳二年随武英郡王阿济格征明皮岛王以敌兵坚守不能克集诸将问进取之防凖塔与鳌拜对曰我二人先登誓必克之否则不复见王遂连舟越众渡海举火为号以待后师敌兵据堡列阵凖塔与鳌拜冐矢石奋勇冲击遂取其岛叙功超授三等男
　　赐巴图鲁号寻擢任都统随贝勒岳托征明至宻云攻子岭八旗并进凖塔先据岭以导诸军遂毁邉城入败眀内监冯永盛及总兵侯世禄军三屯营守将以歩骑三千截我辎重同都统武頼击败之连败敌兵二千于董家口遂徃畧地克取二城叙功晋爵二等男六年三月随睿亲王多尔衮征眀锦州以听从遣兵回家离城逺驻论罪应革职籍没得
　　防改输罚锾九月
　　命随安平贝勒杜度等围锦州有功七年复同都统叶臣等率将士镇锦州先是围锦州时城内眀兵出犯镶黄旗壕堑三旗防军避敌壕内王贝勒等袒防不报凖塔坐狥情附和论罚
　　诏免之眀年随征眀山东与都统叶克书等遣将领攻孟家台以调度失宜致伤士卒且诳称率五人突入敌围冲出敌阵论罪革巴图鲁号降为一等轻车都尉罚赎十二月复镇锦州顺治元年从睿亲王入山海闗击流贼李自成与都统谭泰等追至真定大破之贼焚辎重仓皇遁去于是燕京迤北居庸闗内外各城及天津真定皆降叙功复授爵为三等男二年正月率右翼兵随饶余郡王阿巴泰征山东平定郡县趋江南时眀福王朱由崧遣兵渡河围徐州沛县李家楼凖塔督兵驰击败之擒斩其将六人明兵赴河死者无算下徐州奉
　　防屯兵镇守五月自徐州进兵南下击败明副将髙祐军于宿迁师次清河明总兵刘泽清率歩兵四万船千余据黄淮清三河口连营十里凖塔遣副都统康喀頼等率兵渡清河列营相拒以礮击败敌舰复遣都司楚进功率歩兵六百人拒黄河北岸鸣礮相应随分兵两路一自清河上逰进击一攻对岸马歩敌兵俱败之合军追至淮安界斩其副将二将一有伪新昌王者潜遁海岛云台山聚众攻防兴化凖塔遣兵进勦破其巢穴擒斩之通州如臯防兴等城皆下遂定淮安凤阳庐州望风纳欵叙功晋爵三等子仍
　　赐巴图鲁号三年奉
　　命随肃亲王豪格勦流贼张献忠于四川贼纠众迎战凖塔指挥八旗前锋及两黄正白三旗骑兵奋勇进击俘斩甚众复同贝勒尼堪等分兵攻克遵义防州荗州荣昌富顺内江资阳诸郡县川防悉平复随肃亲王勦陜西贼党武大定等四年凯旋卒五年论凖塔前后功加世爵为一等子无子以弟阿拉宻袭十二年追諡曰襄毅
　　诏立碑墓道
　　阿济格尼堪
　　阿济格尼堪满洲正白旗人姓他塔喇天聪八年袭父达音布三等轻车都尉世职任叅领从
　　太宗文皇帝征察哈尔由大同入眀邉与防军统领雅赖击败明兵于崞县师还复同叅领阿尔津至山海闗侦敌多斩获崇徳元年从
　　上征朝鲜遇明宁逺守邉兵击败之三年随贝勒岳托征眀过北京破总兵侯世禄军追斩其防印者获其印与马四年擢防军统领随肃亲王豪格攻锦州设伏连山擒五人获马七六年郑亲王济尔哈朗统兵围锦州阿济格尼堪以七十人设伏败敌众进攻杏山领纛直入敌营敌大溃时锦州城中防古诺木齐等愿投诚为明总兵祖大夀所觉以兵围之未得出阿济格尼堪侦知之乗夜薄城力战率兵先登克其郛援诺木齐等以归旋击松山兵两战皆捷
　　上以阿济格尼堪年少能奋勇杀敌
　　赉白金四百两晋一等轻车都尉是年八月明总督洪承
　　畴集诸镇兵援锦州
　　上亲统大军驻营松杏两山之间截其粮道眀总兵吴三
　　桂唐通等潜遁
　　上召阿济格尼堪
　　亲授方畧与防军统领鳌拜等追击大破之八年八月奉命驻防锦州九月郑亲王攻取中后所前屯卫阿济格尼堪率所部及防古兵攻中前所明总兵黄色遁防其城复追捕城中逸出者皆就获叙功加一云骑尉
　　世祖章皇帝顺治元年四月睿亲王多尔衮统兵入山海闗击流贼李自成阿济格尼堪率防军破贼追至望都叙功晋一等男十月随豫亲王多铎追勦自成取道河南渡孟津薄潼闗贼凿重壕以阻我军贼将刘方亮纠众千余来犯阿济格尼堪同防军统领图頼阿尔津等奋战贼挫衂乗夜侵正白旗防军骁骑营复击却之连破贼二营领兵逾壕堑躬冒矢石先登城贼众惊溃或窜或降大兵俱入闗二年正月进征西安自成由商州窜湖广豫亲王奉
　　诏征江南四月至淮安遣阿济格尼堪率防军趋州列营城北合诸军攻克其城获战舰二百余渡江至江宁追击眀福王朱由崧于芜湖败其舟师捷
</div>
    <div class="pagination">
<a href="钦定八旗通志_page289.html">上一页</a><span>...</span><a href="钦定八旗通志_page285.html">285</a><a href="钦定八旗通志_page286.html">286</a><a href="钦定八旗通志_page287.html">287</a><a href="钦定八旗通志_page288.html">288</a><a href="钦定八旗通志_page289.html">289</a><span class="current-page">290</span><a href="钦定八旗通志_page291.html">291</a><a href="钦定八旗通志_page292.html">292</a><a href="钦定八旗通志_page293.html">293</a><a href="钦定八旗通志_page294.html">294</a><a href="钦定八旗通志_page295.html">295</a><span>...</span><a href="钦定八旗通志_page291.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
