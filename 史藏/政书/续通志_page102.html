<!DOCTYPE html>
<html>
<head>
    <meta charset="UTF-8">
    <title>续通志 - 第 102 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 102 页/共 1359 页</h1>
    <div class="content">贼于大沫堌瓜尔佳锡里格及默哷擒贼渠刘二祖等斩之前后殪贼万计前年京兆治中李友直私走华州结同知防御使冯朝等团集州民 
号忠义扈驾都统府相挻为乱杀其防御判官完颜巴锦及城中女真人以书约都统杨珪为府兵所得珪讳之请自効诱友直等执之麾所招 
千余人纳仗坑诸城下时京师道路隔绝安抚司以便宜族友直等至是以状闻乃赠巴锦及被害官军十余人各一官珪伏诛夏四月丙申河 
南路蝗遣官分捕帝谕宰臣曰朕在潜邸闻捕蝗者止及道傍使者不见处即不加意当以此戒之又言旧制夏至后免朝四日一奏事此在平 
时可也方今多故朕岂惮劳但使国事无废则善矣癸卯籍赴选监当官为军乙巳曲赦富察齐锦胁从之党募能杀获齐锦者以其官官之丙 
午以调度不给罢随朝六品以下官及承应人输佣钱经兵州府其吏减半司县吏减三之一其余除开封府南京转运司外例减三之一有禄 
官吏被差不出本境者并罢给券出境者以其半给之修内司军夫亦减其半壬子诏遣使同山西宣抚司选其民勇健者为军谕有司勿拒河 
北避兵之民所至□之招大沫堌渠贼孙邦佐张汝楫以五品职下诏湔洗其罪丙辰谕田琢留山西流民少壮者充军老幼者令就食于邢洺 
等州帝议遣亲军援中都宰臣以为行宫单弱不可遣遂止五月庚申中都陷尚书右丞相兼都元帅定国公承晖户部尚书任天宠知大兴府 
事高霖死之辛未立皇孙铿为皇太孙辛巳帝谕宰臣多事之秋陈言者悉送省恐卿等不暇朕于宫中置局命正官数员择可取者付出施行 
戊子议伐西夏遣大臣镇抚京兆秋七月戊午朔元兵陷济源县己未征弓箭于外内品官以级递减之庚申置陈颍漕运提举官以户部勾当 
官往来督察帝闻河北讥察官有要求民财始听民渡河者避兵民至或饿死自溺特命御史台体访之又禁随朝职官敓民碾硙以自营私诏 
河间孤城移其军民就粟清州括民间赢付诸军与马参用癸亥诏河北郡县军须并减河南之半丙寅遣参知政事高汝砺往河南便宜措置 
粮储甲戌借平阳民租一年丁丑肃宗神主至自中都奉安于明俊殿己卯明德皇后神主至自中都八月戊子朔以陕西统军使完颜哈达签 
枢密院事己丑制军府庶事枢密院官须与经历官裁决癸巳诏遣官体究京西路新迁军户巳亥诏武举官非见任及巳从军者随处调赴京 
师别为一军以备用被荐未授官者量才任之前冀州教授钮祜禄特烈集义兵御土寇复摄州召徕民户至五万迁三官以太常卿侯挚为参 
知政事行中书省于河北东西两路太祖御容至自西京奉安于启庆宫甲辰置行枢密院于徐州归德府丙午山东西路宣抚司完颜弼表张 
汝楫将谋复叛密遣人招孙邦佐邦佐斩其人驰报弼弼杀汝楫及其党承制升邦佐德州防御使余立功者赏有差帝嘉弼功诏奖谕之丁未 
诏近臣举良将加孙邦佐昭毅大将军泰定军节度使仍官其子戊申东平益都太原潞州置元帅府乙酉监察御史许古献恢复中都之策红 
袄贼掠城武宣抚副使延扎天泽击败之进天泽一官将校有功者命就迁赏命侯挚招邢州贼程邦杰以官不从则诱其党图之壬子置行省 
于陕西乙卯增沿河阑籴之法十取八以抑贩粟之弊诏增步军以戍京东西选陕西骑兵增京畿之卫谕陕西坚守延安临洮环庆兰会保安 
绥德平凉德顺镇戎经原鄜坊邠寍干耀等处要害分渭南州郡步兵屯平原令宣抚使治邠州副使治同州之澄城以统之更以步骑守沿渭 
诸津丙辰永锡坐援中都失律 【按中都之破由内则穆延尽忠有异志外则援兵败于霸州考承晖遣人以矾写奏告急宣宗乃命左监军 
永锡左都监乌库哩庆寿御史中丞李英等率兵援救英遇元兵于霸州败死庆寿永锡军闻之皆溃归自是中都援绝金纪未载穆延尽忠之 
出走亦未载霸州之败至于庆寿永锡同溃而止载永锡坐援中都失律于事实俱未详悉兹据续通鉴纲目附识】 削其官杖之九月丁巳朔 
定职官避难不仕违限者夺三官永不升注辛酉以永锡为信武将军息州刺史甲子谕宰臣沿淮塘路以南地向系民业今为豪势据夺者其 
令有司察之丙寅枢密院言陕西河东世袭蕃部巡检与明安穆昆例罢其俸今边事方急宜仍给之庶获其用又西边弓箭手有才武出众获 
功未推赏者令宣抚司核实以闻从之丁卯诏授隐士王浍太中大夫右谏议大夫充辽东宣抚司参谋官戊辰图克坦乌登告平章政事穆延 
尽忠逆谋诏有司鞫之设潼关提控总领军马等官辛未置河北东路行总管府于原武阳武封邱陈留延津通许杞诸县以治所徙军户黜卫 
绍王母李氏光献皇后尊谥神主在太庙画像在衍庆宫并迁出之陈州镇防军段仲连进羊三百诏迁三官命右丞高汝砺诣陈州规画粮储 
癸酉朝谒世祖太祖御容于启庆宫行献享礼始用乐甲戌朝谒太宗熙宗睿宗御容行献享礼诏开滑浚济曹滕诸州置连珠寨如卫州诏经 
兵处河北山东等路及平凉庆阳临洮府泾邠秦巩德顺诸州职事官并以二十月为满诏有能率众复取中都者封王迁一品阶授二品职能 
战郄敌善诱降人取附都州县者予本处长官散官随职迁授余州县递减二等红袄贼周元儿陷深祁州束鹿安平无极等县真定帅府以计 
破之斩元儿及杀其党五百余人丁丑定司县官募民进粮赏格庚辰陕西宣抚司奏万户杨再兴击走夏人之捷壬午以空名宣敕付陕西宣 
抚司凡夏人入寇有能临阵立功者五品以下听迁受乙酉置大名府行总管府于柘城县以治所徙军户冬十月丙戌朔乌库哩德升出为集 
义军节度使兼亳州管内观察使丁亥尚书右丞汝砺言河北军户之徙河南者宜赐以系官闲田及牧马草地之可耕者而罢其月粮从之夏 
人入保安都统完颜果嘉努破之攻延安戍将又败之至是捷至戊子以图克坦思忠为参知政事庚寅诛穆延尽忠癸巳诏枢密副使布萨安 
贞行枢密院于徐州戊戌辽东宣抚司奏败瑠格之捷甲辰诏求广平郡王承晖之后得其犹子永怀以为器物直长丙午夏人陷临洮陕西宣 
抚副使完颜和索哩被执庚戌诏布萨端兼都元帅行尚书省于陕西壬子以同华旧屯陕西兵及河南所移步骑旧隶陕州宣抚司者改隶陕 
西行省召中奉大夫袭封衍圣公孔元措为太常博士辽东贼布什万努僭号改元天泰十一月丙辰朔河北行尚书省侯挚入见诏河北西路 
宣抚副使田琢自浚徙其兵屯陕枢密院进王世安取盱眙楚州之策遂以世安为淮南招抚使与泗州元帅府所遣人同往计度其事戊辰夏 
人犯绥德克戎寨官军击败之犯绥平又败之参知政事图克坦思忠言今陈言者多掇拾细故乞不送省止令近侍局度其可否发遣帝曰若 
尔是塞言路凡系国家者岂得不由尚书省乎庚午帝与高汝砺商畧遣官括田赐军之利害汝砺言不便者数端乃诏有司罢其令仍给军粮 
之半其半给折实之价甲戌伊喇托卜嘉与夏人战于熟羊寨败之丙子知临洮府图们呼图克们击破夏兵于城下庚辰诏官荒牧马地军户 
愿耕者听巳为民承种者勿敓元兵徇彰德府知府图们色埒默死之十二月乙酉朔徙朔州民分屯岚石隰吉绛解等州己丑侯挚复行尚书 
省于河北戊戌陕西行元帅府乞益兵以田琢之众隶之仍奖谕以诏壬寅诏林州刺史惟宏与都提控苏尔坦同经理边事乙巳元兵徇大名 
府癸丑太孙薨
　　四年春正月丙寅红袄贼犯泰安德博等州山东西路行元帅府败之丁卯谕御史台曰今旦视朝百官既拜之后始闻开封府报衙声四 
方多故之秋弛慢如此可乎己巳尚书右丞高汝砺进左丞庚午元兵徇曹州辛未侯挚进尚书右丞乙亥以遂王守礼为枢密使濮王守纯为 
平章政事己卯立遂王守礼为皇太子壬午言者请遣官劝农宰臣言民恃农以生初不待劝但宽其力勿夺其时而巳遣官以往吏卒因为奸 
利是乃妨农何名为劝帝然之二月甲申朔日有食之诏皇太子控制枢密院事以金铸抚军之宝授之元兵围太原召枢密官问所以备御之 
策以永锡签枢密院事权尚书右丞丁亥以胥鼎为枢密副使权尚书左丞行省于平阳 【据续通鉴纲目作四月后事】 元兵攻下霍山诸 
隘甲辰命李革为修奉太庙使权祔肃宗神主于世祖室诏凡死节之臣立庙致祭同知观州军州事张开复河间府沧献等州并属县十有三 
三月经畧副使张文复恩邢二州巳卯处士王浍以右谏议大夫复选中奉大夫翰林学士仍赐诏褒谕夏四月己丑陕西行省奏秦州官军破 
妖贼赵用刘高二之捷张开奏复清州等十有一城甲午改赐皇太子名守绪丙申河北行省侯挚言北商贩粟渡河官遮籴其什八商遂不行 
民饥益甚请罢其令从之辛丑红袄贼渠郝定僭号署官陷滕兖单诸州莱芜等十余县道路不通诏枢密院招捕御备蔡息行元帅府兵拔木 
陡关五月癸丑朔礼官言太庙既成礼可从简约惟以亲行祔享为敬从之山东行省上沂州捷辛酉以侯挚行省事于东平己巳夏人将图临 
洮巩州窥长安命陕西行省严为之备夏人修来羌城界河桥元帅右都监完颜萨布遣兵焚之六月壬辰辽西伪瀛王张致上表来归诏授特 
进行北京路元帅府事兼本路宣抚使罢河北诸路宣抚司更置经畧司壬子以旱诏参知政事李革审决京师冤狱秋七月癸丑必喇阿噜岱 
复威州及获鹿县甲寅山东行省槛贼郝定等至京师伏诛闰月壬午朔日有食之辛卯复深州甲午命掌军官举奇才绝力之人提控都副统 
等官互举其属庚子诏河南陕西镇防军应荫及纳粟补官者当役如旧候事定乃听赴铨八月甲寅夏人入安塞堡元帅左监军乌库哩庆寿 
遣军败之乙亥命大名招抚使募人持诏往谕中都丙子元兵攻延安己卯夏人入结耶觜川官军击走之九月辛巳朔元兵攻防州以永锡为 
御史大夫领兵赴陕西便宜从事壬辰元兵攻代州经畧使鄂屯酬和尚死之 【按金史忠义传载鄂屯酬和尚被执不屈死之金纪止云战 
没则失其被执不屈之节矣今改辑】 冬十月己未亲王百官奉迎祖宗神主于太庙招射生猎户练习武艺知山径者分屯陕虢要地命必喇 
阿噜岱守潼关完颜仲元军卢氏元兵攻潼关 【按续通鉴纲目载元兵攻潼关时台臣言京师重兵徒以城守为事中都之危又将见于今 
日宜遣陕西兵拒潼关与伊尔必斯为犄角之势云云珠格高琪以元兵日逼欲以重兵驻汴自固川郡残破所不复恤乃谓备御方畧非台臣 
所知不用其议自此国势葢益衰矣】 西安军节度使尼玛哈富勒呼战没辛酉帝亲行祔享礼乙丑诏谕河南官吏军民以赏格募立功之士 
命参知政事图克坦思忠提控京师镇抚伊喇卓拉布屯关陕丙寅诏徙卫绍王及镐厉王家属于京师诏吏礼兵工四部尚书董治防城器械 
凿坎穽筑垣墙元兵徇汝州沿河惟存通报小舟余皆焚之庚午诏宿粮州县签民为兵就署队长以自防遏河南行省胥鼎遣必喇阿噜岱以 
军一万图克坦拜扎以军五千由便道济河趣关陕自将平阳精兵援京师命枢府督军应之辛未置官领招贤所事命内外官采访有才识勇 
畧能区画防城者以闻不为人所知者听赴招贤所自陈壬申以费摩杨格知归德府事行枢密院事甲戌谕附京民尽徙其刍粮入城丙子完 
颜哈达以征兵失应坐诛户部郎中魏琦以没王事官其子从韩希祖言以战功致身者尽拘京师备用十一月庚辰朔增定守御官及军人迁 
赏格壬午河东行省胥鼎入援京师以知平阳府王质权元帅左监军同知完颜僧嘉努权右监军代镇河东拜鼎为尚书左丞兼枢密副使遣 
还平阳 【据续通鉴纲目增辑】 乙酉实嘉喀齐喀杨噶拉等大败夏人于定公元兵至沔池右副元帅富察伊尔必斯军溃而逃丙戌权元 
帅右监军完颜哈达以军归国升镇南军节度使癸巳帝谕皇太子京城提控官有以文资充者彼岂知兵其速易之戊戌敕诸州县签籍军民 
以备士寇华州元帅府复潼关庚子元兵退 【从弘简录补辑】 罢在京防城民军河南路统军使赫舍哩素赫以发兵后期坐诛丙午内族 
承立进所获马驼帝曰此军士所得即以予之可也十二月辛亥珠格高琪加崇进尚书右丞相癸亥元兵攻平阳胥鼎遣兵拒战败之 【据 
续通鉴纲目补辑】 丙寅元兵陷大名府壬申进自代州神仙横城及平定承天镇诸隘攻太原府宣抚使乌库哩礼遣人间道告急诏发潞州 
元帅府平阳河中绛孟宣抚司兵援之乙亥高琪请修南京里城帝曰民力已困此役一兴病滋甚矣城虽完固朕亦何能独安此乎
　　兴定元年春正月癸未宋贺正旦使朝辞帝谓宰臣曰闻息州南境有盗此乃彼界饥民沿淮为乱尔宋人何故攻我高琪请伐之以广疆 
土帝曰但能守祖宗所付足矣安事外讨皇子平章政事濮王守纯授世袭东平府路三屯明安尚书左丞胥鼎进平章政事封莘国公乙巳元 
兵攻观州二月戊申朔初用贞佑通宝凡一贯当贞佑宝券千贯己酉命枢密院汰罢软军士谕尚书省用官马给驿传以纾民力辛亥以完颜 
萨布签枢密院事癸丑罢招贤所已未元兵徇忻代诏定州县官虽积阶至三品坐乏军储者听行部决遣壬戌尚书省请罢州府学生廪给不 
许三月戊寅敕事关刑名当面议之勿听转奏以李革知平阳府兼河东南路兵马都总管权参知政事行尚书省壬午定民间收溃军亡马及 
以马送官之格乙酉帝宫中见蝗遣官分道督捕仍戒勿以苛暴扰民乙未先征山东兵接应苗道润共复中都而石海据真定叛虑为所梗乃 
集钮祜禄贞郭文振武仙所部精锐与东平军为犄角之势图之己亥元兵攻新城庚子攻霸州甲辰威州刺史武仙讨石海斩之及其党二百 
余人降葛仲赵林张立等军进仙权知真定府事夏四月丁未朔以宋岁币不至 【按宋与金修好己非一日忽尔渝盟罢币失计之甚恭读 
通鉴辑览　　御批谓其失己之信幸人之灾虢亡虞及理势必然足见宋之君臣真不明于睦邻御敌之道矣】 命乌库哩庆寿完颜萨布等 
经畧之南边庚戌花帽军作乱于滕州诏山东行省讨之节度副使伊喇杨格讨南阳五朵山盗平之癸丑以安化军节度使完颜■〈宀禹〉 
权元帅左都监行元帅府事督经畧使苗道润进复都城且令和辑河间招抚使伊喇特尔格等军戊午平定州贼阎得用之党阎显杀得用以 
其众降己未以权参知政事辽东路行省完颜伊尔必斯为参知政事行尚书省元帅府于博索路以权辽东路宣抚使富察乌锦权参知政事 
行尚书省元帅府于上京甲子元帅完颜萨布破宋兵于信阳乙丑济南泰安滕兖等州贼并起侯挚遣棣州防御使完颜霆讨平之降其壮士 
二万人老幼五万人萨布复奏败宋军于陇山等处俘馘甚众辛未权孟州经畧使苏尔坦追贼宋子玉至辉州其党邢福杀子玉以众来归壬 
申诏谕辽东诸将讨布什万努并捕受伪官家属得高礼妻子皆戮之完颜萨布军渡淮破光州两关五月戊寅陕西行省破夏人于大北岔癸 
巳宋人攻颍州焚掠而去戊戌行枢密院兵败宋人于泥河湾又败之樊城县宋人取涟水县甲辰元兵下沔城县军官任福死之六月己酉苗 
道润表归国人李琛复以众叛琛亦表道润异谋诏山东行省察之修潼关遣中使持诏及暑药劳夫役设潼关使副及三门集津提举官权参 
知政事张行信进参知政事甲寅招抚使惟宏言彰德府守臣擅徙民山砦避兵帝曰难保之城守之何益徒伤吾民尔勿治丙辰诏枢密院遣 
经历官分谕行院严兵利器以守冲要宋人合土寇攻东海境戊午以宋数犯境及岁币不至诏谕沿边罪宋置南京流泉务辽东行省遣使奏 
正月中败契丹之捷秋七月丙子朔日有食之辛巳宋人围泗州壬午围灵璧县癸未隩州振威军万户马宽逐其刺史李策据城叛州吏擒戮 
之夷其族乙酉宋人袭破东海县丙申置提举仓场使副甲辰夏人犯黄鹤坌官军败之乙巳宋人及土寇攻海州经畧使击破其众夏人围羊 
</div>
    <div class="pagination">
<a href="续通志_page101.html">上一页</a><span>...</span><a href="续通志_page97.html">97</a><a href="续通志_page98.html">98</a><a href="续通志_page99.html">99</a><a href="续通志_page100.html">100</a><a href="续通志_page101.html">101</a><span class="current-page">102</span><a href="续通志_page103.html">103</a><a href="续通志_page104.html">104</a><a href="续通志_page105.html">105</a><a href="续通志_page106.html">106</a><a href="续通志_page107.html">107</a><span>...</span><a href="续通志_page103.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
