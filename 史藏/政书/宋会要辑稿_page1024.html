<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 1024 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 1024 页/共 1125 页</h1>
    <div class="content">七月二日，提点铸钱李大正言：「被旨遍诣所管坑冶州军，除已到赣、(表)[袁]、潭三州外，所有襄、房、辰、(沆)[沅]州及二广、福建去处，乞依潼川、利州路分委各监司与逐州守倅保明申省。」事下工部。本部勘会：「惟京西襄阳府、房州欲依所乞。」从之。 
二年二月二十二日，提点铸钱王楫言：「建宁府丰国监已行住罢，今二年间并不兴铸，乞将监辖收支物料鼓铸钱宝官一员减罢，依省罢法。」从之。 
二十四日，楫又言：「诸处场监官，乞从提点官选择，辟差一次。如有败事，举官同坐。」从之。 
三年五月十一日，户、工部言：「提点铸钱王楫鼓铸铜钱递年亏减，却以打造麻扎及雁(翊)[翎]刀为词，又乞以元降铸本旧钱通计新钱起发，失鼓铸本意。」诏楫降两官，仍自淳熙三年为始，须管每年鼓铸数足，不得拖欠。 
五年六月二十七 
       
日，诏江淮等路提点坑冶铸钱公事，可依景佑元年故事，衔内带「都大」二字，与提刑序官。 
九年十一月二十三日，诏：「左藏南库借会子二万贯文，付坑冶司鼓铸钱本；却仰本司发回茶引二万贯文，赴行在都茶场送纳。仍将本引现在之数日下措置给卖，及据拨足本钱，严禁拘催，须管鼓铸及额，毋致拖欠。」以本司言「坑户阙钱采打铜铅，有妨鼓铸，乞将元给降茶引五万贯文给换官会，应副支遣」故也。 
十年二月二十二日，诏诸州所欠铸钱司钱，七年已前并与蠲放，八年已后行下州县尽数拨还。 
十二年三月二十二日，省韶州永通监监官，置潭州衡山县泉井铜铅场监官一员。既而都大提点坑冶铸钱司言「永通监监官全无职事，徒费廪禄，而衡山县泉井铜铅新发，二年间趁铜一万二千九百余斤、铅七千五百余斤」，而有是请。 
十三年八月一日，都大提点坑冶铸钱公事赵师言：「信州铅山县坑冶场铺兵处，因县道不支衣粮，画降指挥专委任官别置仓库支纳。窃详铅山令、丞各系主管坑冶官，知县以兼兵马都监系衔，趁办铜铅，增亏均受赏罚。其铅山场趁铜兵级，知县自当管辖，但未有明降指挥，所以不曾干预。今欲将铅山场兵级，令、丞与监场检踏官同共统辖弹压，措置坑冶事务。其场兵衣粮，县丞专一拘催，及时支散。其余有坑冶场兵处，亦乞准此。」从之。 
绍熙元年十 
       
日来衰微，其监官二员亦乞省减一员，见任人许令终满，已差下替人亦与对换一等差遣。」从之。 二月三日，提点坑冶铸钱司言：「严州神泉监鼓铸合用铜、铅，系于信州铅山场等处支拨，缘般运费力，多是空闲工役。兼去永平监差远，铸料间有不相接济。今乞只就永平监一处鼓铸，人力不阙，实为利便。所是神泉监见任监官候铸绝物料日，并已差下替人，并乞与对换一等差遣。人吏、专知发归元来去处，兵匠移填本州岛厢军。及处州石堰场铜 
二年二月五日，四川总领李结言：「利州绍兴监见管工匠一百八十七人，除招刺到监兵子弟及旧收刺军匠三十六人外，其余皆是诸处配到贷命之人，昼则重役，夜则  ，无有出期。乞下铸钱司，日后遇有配到人兵，将在监执役年远者逐旋填替，发还元本州岛军。内癃老疾病与详元放停，若筋力尚壮、情理凶恶者，与在州羁管。兼本监军匠最系重役，而衣粮未能裹足，乞各除旧请外，更与添支米二斗。」逐部指定：绍兴监见管兵匠一百八十七人，工匠敷足，可以立为定额。如日后诸处配到人溢额，许将见在老弱之人拣放。如元系军人愿归本军、百姓愿充厢军者，听。其元犯情重、永不放还之人，不许拣放。所乞支米，欲行下本路漕司，于见管米内那融应副，按月支给。并从之。 
七月二十八日，提点江淮湖北铁冶铸钱刘炜言：「照应创置提点铁冶 
       
司，事务最为繁冗，今措置下项：一、照得淮南运司、淮西提刑、提举常平茶盐四司，止有属官并检法官共三员，内检法官不许差出。淮南运司旧有添差干办公事一员，见今阙人，今乞省并，却移充提点铁冶司干办公事窠阙，就无为军置司。一、乞置检踏官二员，内一员舒州置司，往来兼管舒州、光州钱监事；一员蕲州置司，往来兼管蕲州、汉阳、兴国军钱监事。并许于曾经本路本军县差遣任满及见任官选人内选择辟差。一、乞置监门官一员，兼受给，专关防渗漏及人匠出入搜检。许本司于文臣选人、武臣小使臣内通行踏逐有材干、公廉、经任之人。一、照应见今舒州同安监、蕲州蕲春监监官元系本州岛辟差，今乞止许本司差辟。一、照应捕捉私铸，全藉巡尉，乞将湖北路德安府、复州、汉阳军、鄂州，江西路隆兴府、兴国军、江州，江东路南康军、宁国府、池州、太平州、建康府，及两淮州军都监、巡尉衔内，并带『巡捉私铸铁钱』，任满批上印纸。」悉从之。 
十一月二十七日南郊赦：「勘会诸路州县坑冶兴发在观寺、祠庙、公宇、居民坟地及近坟园林地者，在法不许人告，亦不得受理。访闻官司利于告发，更不究实，多致骚扰。及有坑冶停闭、苗脉不发去处，勒令坑户虚认岁额。可令提点铸钱司委官询访，日下改正。仍检坐见行条法指挥约束，常切遵守，如有违戾，许人户越诉。」 
三年三月九日，提点铸钱司 
       
言：「窃见建宁府大挺铅场昨来系坑户扑认净利，日来兴发浩瀚，乞将丰国监监官兼监大挺铅场，往来管干两处职事。若将来大挺场采取尽绝，即仰(往)[住]兼。」诏建宁府大挺场创置监官一员，依处州石堰、库山银铜场例，作堂阙差人。其丰国监令坑冶司相度，合与不合省罢。既而坑冶司言：「照得旧系建宁府、严州、赣州三监与饶州分铸，今并就永平一监，稍觉难办。况丰国监有交受南剑等州并大挺场坑冶铜铅，从本监转发前来永平监鼓铸，事体稍重，若省罢丰国监官，深虑福建一路坑场转发铜铅迟滞。欲乞仍旧存留，免将来再有申乞复置。」从之。 
庆元元年十二月三日，右正言兼侍讲刘德秀言：「坑冶司凡所总(管)[官]属，自主管文字而下至于监辖坑场几三十员，随事之轻重，职之崇卑，莫不皆有责任。唯建宁之丰国监，赣之铸钱院，旧各置监官一员，后缘铜料不继，罢去鼓铸，而监官至今犹存。冶司旧有辟差窠阙凡六，近以其一归堂除，而今所存者尚有五阙，吉州置司检踏官、监潭之永兴场、监建宁之瑞应场，与夫处之石堰、库山场监辖使臣是也。乞废罢前两监官，少宽州县冗食之患；举后五阙皆归吏铨，以听公选。」诏吉州检踏官、潭州永兴场、建宁府瑞应场三阙今后堂除，余并依。其废罢两监官，见任人许终满，差下人依省罢法。 
三年八月十六日，江淮等路都大提点坑冶黄唐
       
奏：「本司岁计支遣钱二十六万缗，内十九万缗系省额钱均拨诸州供纳外，三万缗有奇系本司收到坑场所产花利钱，尚欠三万缗，系逐年拘催到诸州未解钱数补揍支遣。欲乞令本司今后于次年春季之终，取一郡欠数最多者申奏朝廷，主管官量赐责罚，庶几主管官有以任其责。」户部勘当：「欲下本司照合起条限催发，如有违欠最多去处，仰径申朝廷取旨施行。」从之。 
二十九日，中书门下省言：「已降指挥，诸路属官今后并不许差注本贯及居止在本路者。见任人令终满，已差下人听两易，添差不厘务者非。」诏坑冶司属官止避本贯及居止处。 
四年二月五日，中书门下省(下)[言]：「严州神泉监复置之初，已解到当三新钱三千贯，鼓铸精致，见得究心措办，理宜议赏。」诏监官如三年铸及十万贯，减改官举主两员。又能催趱工程，即照应已降指挥，更与优异推赏。其知、通应办无遗阙，每岁各减一年磨勘；如不及全年，计日推赏。 
嘉定十五年七月二十二日，臣僚言：「铜钱寖少，楮券寖轻，不可不虑。夫钱者，本也；楮者，末也。中兴之初，分铸于虔、饶二州，除桩留外，岁(鲜)[解]缗钱四十九万。今总九路为一司，岁额近有十五万，乃累政积压，至五十六年之钱犹未起发，尚何望其佐国之经费乎!彼司提点之职者，亦非不欲课额登足，积弊相仍，难以顿革，非上之出令有以申严之，则人心未易听从。夫其为
       
弊固多端，而关于利病之大者有三焉：一曰 销渗漏之多，二曰本钱支遣不敷，三曰官属体统不一。夫铜为有限，而用之者无穷，势家器具、商贾般载，散之外境，安得而不耗 此 销渗漏之弊也。坑冶本钱，朝廷于诸郡科拨，岁总十九万缗，而州郡驯习拖欠，每岁纔及十三四万，故工役之费卒不能给。此本钱支遣不敷之弊也。国家张官置吏，有长有属，使之作统相维， (刀)[力]裨赞，而冶司所总之路既广，故有检踏布于江浙、湖广间，分司以董之。顾乃阙到之官，任满解职，与冶司邈不相关，其贪者残克本钱，缪者亏折铜课，不恤也，所谓相维、裨赞之意何在!此体统不一之弊也。乞申饬有司，检照累降指挥，严漏泄之禁，官民之家不得以铜为器玩；每郡专委通判检察，其料拨本钱去处，亦专委通判拘催，如额解发，违，许冶司奏闻；分司检踏官并要赴冶司铨量，然后之任。如此，则三者之弊可革，而钱、楮庶乎可以相权，实正本澄源之策也。」从之
 职官 宋会要辑稿 职官四四 市舶司 
     
宋会要辑稿 职官四四

市舶司
【宋会要】
掌市易南蕃诸国物货航舶而至者。初于广州置司，以知州为使，通判为判官。及转运使司掌其事，又遣京朝官、三班，内侍三人专领之。后又于杭州置司。淳化中，徙置于明州定海县，命监察御史张肃主之。明年，肃上言非便，复于杭州置司。咸平中，又命杭、明州各置司，听蕃客从便。若舶至明州定海县，监官封船荅堵送州。凡大食、古逻、阇婆、占城、勃泥、麻逸、三佛齐、宾同胧、沙里亭、丹流眉， 通货易，以金、银、缗钱、铅、锡、杂色帛、精粗瓷器市易香药、犀象、珊瑚、琥珀、珠 、宾铁、鼊皮、 瑁、玛瑙、车渠、水晶、蕃布、乌樠、苏木之物。太平兴国初，京师置榷易院，乃诏诸蕃国香药宝货至广州、交趾、泉州、两浙，非出于官库者，不得私相市易。后又诏民间药石之具恐或致阙，自今惟珠贝、 瑁、犀牙、宾铁、鼊皮、珊瑚、玛瑙、乳香禁榷外，他药官市之余，听市货与民。其后二州知州领使如劝农之制，通判兼监而罢判官之名，每岁止三班、内侍专掌，转运使亦总领其事。大抵海舶至，十先征其一，其价直酌蕃货轻重而差给之。 
太祖开宝四年六月，命同知广州潘美、尹崇珂 充市舶使，以驾部员外郎、通判广州谢处玭兼市舶判官。 
太宗太平兴国元年五月，诏敢与蕃客货易，计其直满一百文以上， 
     
量科其罪；过十五千以上，黥面配海岛；过此数者押送赴阙；妇人犯者配充针工。淳化五年二月，又申其禁，四贯以上徒一年，递加二十贯以上，黥面配本地充役兵。 
二年正月，命著作佐郎李鹏举充广南市舶使。 
七年闰十二月，诏：「闻在京及诸州府人民或少药物食用，今以下项香药止禁榷广南，漳、泉等州舶船上，不得侵越州府界，紊乱条法。如违，依条断遣。其在京并诸处即依旧官场出卖，及许人兴贩。凡禁榷物八种： 瑁、牙犀、宾铁、鼊皮、珊瑚、玛瑙、乳香。放通行药物三十七种：木香、槟榔、石脂、硫黄、大腹、龙脑、沉香、檀香、丁香、丁香皮、桂、胡椒、阿魏、莳萝、荜澄茄、诃子、破故纸、 蔻花、白 蔻、鹏沙、紫矿、胡芦芭、芦会、荜拨、益智子、海桐皮、缩砂、高良姜、草 蔻、桂心、苗没药、煎香、安息香、黄熟香、乌樠木、降真香、琥珀。后紫矿亦禁榷。 
雍熙四年五月，遣内侍八人，赍敕书、金帛，分四纲，各往海南诸蕃国勾招进奉，博买香药、犀牙、真珠、龙脑。每纲赍空名诏书三道，于所至处赐之。 
端拱二年五月，诏：「自今商旅出海外蕃国贩易者，须于两浙市舶司陈牒，请官给券以行，违者没入其宝货。」 
淳化二年四月，诏广州市舶：「每岁商人舶船，官尽增常价买之，良苦相杂，官益少利。自今除禁榷货外，他货择良者，止市其半，如时价给之。粗恶者恣其卖，勿禁。」 
至道元年三月，诏广州市舶司曰：「朝廷绥抚远俗，禁止末 
     
游，比来食禄之家，不许与民争利。如官吏罔顾宪章，苟徇货财，巘通交易。阑出徼外，私市掌握之珍；公行道中，靡虞薏苡之谤。永言贪冒，深蠹彝伦。自今宜令诸路转运司指挥部内州县，专切纠察，内外文武官僚敢遣亲信于化外贩鬻者，所在以姓名闻。」 
四月，令金部员外郎王澣与内侍杨守斌往两浙相度海舶路。 
六月，诏市舶司监官及知州、通判等，今后不得收买蕃商杂货及违禁物色。如违，当重置之法。先是，南海官员及经过使臣多请托市舶官，如传语蕃长所买香药，多亏价直。至是，左正言冯拯奏其事，故有是诏。 
九月，王澣等使还，帝谕以「言事者称海商多由私路经贩，可令禁之」。澣等言：「取私路贩海者不过小商，以鱼干为货。其大商自苏、杭取海路，顺风至淮、楚间，物货既丰，收税复数倍。若设法禁小商，则大商亦不行矣。」从之。 
真宗咸平二年九月，两浙转运使副王渭言：「奉敕相度杭、明州市舶司，乞只就杭州一处抽解。」诏杭州、明州各置市舶司明州：原无，据《长编》卷四五补。，仍取蕃客稳便客：原作「官」，据《长编》卷四五改。。 
大中祥符二年八月九日，诏杭、广、明州市舶司，自今蕃商赍 吊石至者，官为收市，斤给钱五百。以初立禁科也。时三司定直斤钱二百，诏特增其数。 
九年九月十八日，太常少卿李应机言：「广州勾当市舶司使臣，自今后望委三司使、副使、判官或本路转运使，奏廉干者充选。」从之。 
天禧元年六月，三司言：「大食国蕃客麻思利等回， 
     
收买到诸物色，乞免缘路商税。今看详麻思利等将博买到真珠等，合经明州市舶司抽解外，赴阙进卖。今却作进奉名目，直来上京，其缘路商税不令放免。」诏特蠲其半。 
三年十月，供备库使时其昌言：「广州市舶库门，旧令钤辖监阅，望止于都监押内轮司其事。」从之。 
四年六月，右谏议大夫李应机言：「广州通判系审官院差，缘兼市舶公事，望自今中书选差。候得替日，如不亏递年课额，特与改官，优加任使。其市舶使臣亦候得替，依押香药纲使臣例，迁转亲民任使。」诏广州通判于京朝官中选累有人奏举者，具名取旨。其市舶依所请施行。 
仁宗天圣三年八月，审刑院、大理寺言：「监察御史朱谏上言，福州递年常有舶船三两只到锺门海口，其郡县官员多令人将钱物、金银博买真珠、犀象、香药等，致公人百姓接便博买，却违禁宝货不少。乞申明条贯，下本州岛。」从之。 
四(四)年十月，明州言：「市舶司牒，日本国太宰府进奉使周良史状，奉本府都督之命，将土产物色进奉。本州岛看详，即无本处章表，未敢发遣上京。欲令明州只作本州岛意度谕周良史，缘无本国表章，难以申奏朝廷。所进奉物色如肯留下，即约度价例回答。如不肯留下，即却给付，晓示令回。」从之。 
五年九月，自今遇有舶船到广州博买香药，及得一两纲，旋具闻奏，乞差使臣管押。 
六年七月十六日，诏广州近年蕃舶罕至，令本州岛 
     
与转运司招诱安存之。 
八年六月，诏：「广州监市舶司使臣，自今三班院依拣走马承受使臣例，选取三人各曾有举主三人已上者，具脚色、姓名供申枢密院。其差出使臣如在任终满三年，委实廉慎，别无公私过犯，仍令本路转运使、副保奏，当与酬奖。」 
景佑五年九月七日，太常少卿、直昭文馆任中师言：「臣在广州，奉敕管勾市舶司，使臣三人、通判二人，亦是管勾市舶司，名衔并同。勘会所使印是市舶使字，乞自今少卿监以上知广州，并兼市舶使入衔，内两通判亦充市舶判官，或主辖市舶司事，管勾使臣并申状。」诏知州徐起兼市舶使，今后少卿监已上知州兼市舶使，余不行。 
神宗熙宁四年五月十二日，诏：「应广州市舶司每年抽买到乳香、杂药，依条计纲，申转运司，召差广南东、西路得替官往广州交管，押上京送纳。事故冲替之人勿差。」至元符三年六月十一日，广东转运司奏：「欲于『上京送纳』字下添(人)[入]『如逐路无官愿就，即不限路分官员，并许召差，如无官，仍约定纲数申省，乞差军大将装押』字。」从之。 
七年正月一日，诏：「诸舶船遇风信不便，飘至逐州界，速申所在官司，城下委知州，余委通判或职官，与本县令、佐躬亲点检。除不系禁物税讫给付外，其系禁物即封堵，差人押赴随近市舶司勾收抽买。诸泉、福缘海州有南蕃海南物货船到，并取公据验认，如已经抽买，有税务给到 
     
回引，即许通行。若无照证及买得未经抽买物货，即押赴随近市舶司勘验施行。诸客人买到抽解下物货，并于市舶司请公凭引目，许往外州货卖。如不出引目，许人告，依偷税法。」 
七月十八日，诏广东路提举司劾广州市易务勾当公事吕邈，以擅入舶司 拦蕃商物故也。 
十九日，诏广州市舶司依旧存留，更不并归市易务。 
九年五月二日，中书门下言：「给事中、集贤殿修撰程师孟乞罢杭州、明州市舶司，只就广州市舶一处抽解。欲令师孟赴三司，同共详议利害以闻。」三司言：「今与师孟同共详议广、明州市舶利害，先次删立抽解条约。」诏恐逐州有未尽、未便事件，令更取索，重详定施行。 
元丰三年八月二十七日，中书言：「广州市舶条已修定，乞专委官推行。」诏广东以转运使孙迥，广西以转运使陈倩，两浙以转运副使周直孺，福建以转运判官王子京。迥、直孺兼提举推行，倩、子京兼觉察 拦。其广南东路安抚使更不带市舶使。 
五年十月十七日，广东转运副使兼提举市舶司孙迥言：「南蕃纲首持三佛齐詹毕国主及主管国事国主之女唐字书佛：原缺，据本书《补编》第六四○页补。，寄臣熟龙脑二百二十七两、布十三疋。臣昨奉委推行市舶法，臣以海舶法敝，商旅轻于冒禁，每召贾胡示以条约，晓之以来远之意。今幸刑戮不加，而来者相继，前件书、物等，臣不敢受。乞估直入官，委本库买彩帛物等，候冬舶回报谢之， 
     
所贵通异域之情，来海外之货。」从之。 
十二月二十一日，广西转运副使吴巘言：「雷、化发船之地与琼岛相对，今令倒下广州请引，约五千里，不便。欲乞广西沿海一带州县，如土人、客人以船载米谷、牛酒、黄鱼及非市舶司司抽解之物，并更不下广州请引。」诏孙迥相度，于市舶法有无妨碍。 
六年十一月十七日，密州范锷言：「欲于本州岛置市舶司，于板桥镇置抽解务，笼贾人专利之权归之公上，其利有六：使商贾入粟塞下以佐边费，于本州岛请香药杂物，与免路税，必有奔走应募者，一也。凡抽买犀角、象牙、乳香及诸宝货，每岁上供者，既无道涂劳费之役，又无舟行侵盗倾覆之弊，二也。抽解香药、杂物，每遇大礼，内可以助京师，外可以助京东、河北数路赏给之费，三也。有余则以时变易，不数月坐有倍称之息，四也。商旅乐于负贩，往来不绝，则京东、河北数路郡县税额增倍，五也。海道既通，则诸蕃宝货源源而来，上供必数倍于明、广，六也。有是六利而官无横费难集之功，庶可必行而无疑。况本州岛及四县常平库钱不下数十万缗，乞借为官本，限五年拨还。」诏都转运使吴居厚悉意斟酌，条析以闻析：原作「息」，据《长编》卷三四一改。。其后居厚言：「其取予轻重之权较然可见，于今无不可推行之理。欲稍出钱帛，议其取舍之便，考其赢缩之归，仍上置榷易务，差官吏牙保法，请自七年三月推行。」已而居厚又言：「锷所请置抽解务，如此 
     
则牵制明、广二州已成之法，非浙、广、江、淮数路公私之便。海道至南蕃极远，登、莱东北密迩辽人，虽立透漏法，势自不可 拦，而板桥又非商贾辐凑之地，恐不可施行。」 
哲宗元佑二年十月六日，诏泉州增置市舶。 
三年三月十八日，密州板桥置市舶司。 
五年十一月二十九日，刑部言：「商贾许由海道往来，蕃商兴贩，并具入舶物货名数、所诣去处申所在州，仍召本土物力户三人委保，州为验实，牒送愿发舶州置簿，给公据听行。回日许于合发舶州住舶，公据纳市舶司，即不请公据而擅乘舶自海道入界河及往高丽、新罗、登、莱州界者，徒二年，五百里编管，往北界者加二等，配一千里。并许人告捕，给舶物半价充赏。其余在船人虽非船物主，并杖八十。即不请公据而未行者徒一年，邻州编管，赏减擅行之半，保人并减犯人三等。」从之。 
元符二年五月十二日，户部言：「蕃舶为风飘着沿海州界，若损败及舶主不在，官为拯救，录物货，许其亲属召保认还，及立防守盗纵诈冒断罪法。」从之。 
徽宗崇宁元年七月十一日，诏杭州、明州市舶司依旧复置，所有监官、专库、手分等，依逐处旧额。 
三年五月二十八日，诏：「应蕃国及土生蕃客愿往他州或东京贩易物货者，仰经提举市舶司陈状，本司勘验诣实，给与公凭，前路照会。经过官司常切觉察，不得夹带禁物及奸细之人。其余应有关防约 
     
束事件，令本路市舶司相度，申尚书省。」先是，广南路提举市舶司言：「自来海外诸国蕃客将宝货渡海赴广州市舶务抽解，(举)[与]民间交易，听其往还，许其居止。今来大食诸国蕃客乞往诸州及东京买卖，未有条约。」故有是诏。 
四年五月二十日，诏：「每年蕃船到岸，应买到物货合行出卖，并将在市实直价例，依市易法通融收息，不得过二分。」从广南提举市舶司请也。 
五年三月四日，诏：「广州市舶司旧来发舶往来南蕃诸国博易回，元丰三年旧条只得却赴广州抽解，后来续降，沿革不同。今则许于非元发舶州往舶抽买，缘此大生奸弊，亏损课额。可将元丰三年八月旧条与后来续降冲改参详，从长立法，遵守施行。」 
大观元年三月十七日，诏广南、福建、两浙市舶依旧复置提举官。 
三年七月二十，诏罢两浙路提举市舶官，令提举常平官兼，专切提举，通判管勾。 
政和二年五月二十四日，诏两浙、福建路依旧复置市舶，从福建路提点刑狱邵涛请也。 
三年七月十二日，两浙提举市舶司奏：「至道元年六月二十六日敕，应知州、通判、诸色官员并市舶司官使臣等，今后并不得收买蕃商香药、禁物，如有收买，其知、通、诸色官员并市舶司官并除名，使臣决配，所犯人亦决配。缘止系广南一路指挥。」诏申明行下。 
四年五月十八日，诏：「诸国蕃客到中国居住已经五世，其财产依海行无合承分人
      
</div>
    <div class="pagination">
<a href="宋会要辑稿_page1023.html">上一页</a><span>...</span><a href="宋会要辑稿_page1019.html">1019</a><a href="宋会要辑稿_page1020.html">1020</a><a href="宋会要辑稿_page1021.html">1021</a><a href="宋会要辑稿_page1022.html">1022</a><a href="宋会要辑稿_page1023.html">1023</a><span class="current-page">1024</span><a href="宋会要辑稿_page1025.html">1025</a><a href="宋会要辑稿_page1026.html">1026</a><a href="宋会要辑稿_page1027.html">1027</a><a href="宋会要辑稿_page1028.html">1028</a><a href="宋会要辑稿_page1029.html">1029</a><span>...</span><a href="宋会要辑稿_page1025.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
