<!DOCTYPE html>
<html>
<head>
    <meta charset="UTF-8">
    <title>续通志 - 第 468 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 468 页/共 1359 页</h1>
    <div class="content">祖宗实录成进入帝焚香立受之诏职俸外别给二品亲王俸傔进拜平章政事时帝日与近臣酣饮或继以夜勖上疏谏乃为止酒进拜左丞 
相兼侍中监修如故八年奏上太祖实录二十卷封鲁国王勖刚正寡言海陵方用事朝臣多附之一日大臣会议海陵后至勖面责之海陵跪 
谢九年进拜太师进封汉国王海陵篡立加恩大臣以收人望封秦汉国王领三省监修如故及宗本无罪诛勖髭鬓顿白因上表请老海陵不 
许优诏谕之有大事令宰臣就第商议入朝不拜勖遂称疾笃表请愈切海陵不怿从之以本官致仕进封周宋国王正隆元年与宗室俱迁中 
都二年例降封金源郡王薨子宗秀

　　宗秀
　　齐

　　宗秀

　　宗秀字实甫本名锡里库涉猎经史通契丹大小字善骑射与平宗盘宗隽之乱授定远大将军以宗盘世袭明安授之宗弼复取河南宗 
秀与海陵俱赴军前宋将岳飞军于亳宿之闲宗秀率步骑三千扼其冲要击败之师还为太原尹天德初厯平阳尹昭义军节度使封广平郡 
王正隆二年卒于官

　　齐

　　齐本名素赫穆宗曾孙父哈布尔宁州刺史大定中以内族充司属司将军授同知复州军州事累迁刑部员外郎谕曰本朝未尝有内族 
为六部郎官者以卿厯职廉能故授之先是复州哈斯罕关地方七百余里因围猎禁民樵捕齐言其地肥衍赋民开种则公私有益诏弛其禁 
章宗立改户部员外郎出为磁州刺史治以宽简未尝留狱磁名郡刺史皆朝廷遴选郡人以前政有声如刘徽柔程辉高德裕皆不及也明昌 
三年议置诸王傅乃以齐傅兖王王将至任郡明安迎接齐峻却之王怪问故曰三国藩辅明安皆总戎职于王何利焉却之以远嫌也王府家 
奴为不法辄发还本明安终更无敢犯者明年授山东东西路副统军兼同知益都府事有惠爱转彰化军节度使六年移利涉军召见劳慰有 
加诏留守上京承安二年致仕卒齐明法识治体内族中兴丞相承晖并称云

　　△康宗诸子

　　宗雄【安塔哈阿林】　威赫

　　康宗三子敬僖皇后生楚王摩啰欢次室温都氏生昭武大将军胜格彻次室布萨氏生威赫

　　宗雄
　　威赫

　　 宗雄

　　宗雄本名摩啰欢康宗长子其始生也世祖见而异之因解佩刀使常置其侧曰俟其成人佩之九岁能射逸兔年十一射中奔鹿既长善 
谈辩多智略孝敬谦谨人爱敬之康宗没辽使阿息保来乘马至灵帷阶下择取赗赠之马太祖怒欲杀阿息保宗雄谏止之太祖攻宁江州渤 
海兵锐甚宗雄以所部败渤海兵授世袭千户穆昆太祖败辽兵于珠赫店宗雄战功为多达噜噶城之役宗雄将右军身先士卒辽兵当右军 
者已却复助左军绕辽兵后击之辽兵大溃乘胜逐北日暮围之黎明辽兵突围出追至页噜伯奇 【按太祖纪载达噜噶城之役逐北至阿 
噜冈此云页噜伯奇所载互异】 而还及辽帝以七十万众至图们诸将皆曰辽军势甚盛不宜速战宗雄曰辽兵虽众皆庸将不足畏也帝曰 
善追及辽帝于呼岱巴冈宗雄率众直前令前行持挺击辽兵马首后行者射之大败辽兵帝嘉其功以御介冑及御战马赐之舍音攻泰州宗 
雄与宗干罗索取金山县行近白鹰林获候者七人纵一人使归县人闻大军至乃溃遂下金山县与舍音俱取泰州太祖自将取临潢府遣宗 
雄先启行遇辽兵五千与战大军亦至大破之既而与普嘉努按视泰州地土宗雄奏其土可种植从之由是徙万余家屯田泰州西京既降复 
叛时粮饷垂尽议欲罢攻宗雄曰西京都会也若委而去之则降者离心辽之余党与夏人得以窥伺矣乃立重赏以激士心及克西京与宗翰 
等击耿守忠兵七千于西京之东四十里大破之迎谒太祖于鸳鸯泺从至归化州疾笃天辅六年薨赙赠加等诏哈济千户驸马实嘉努护丧 
归宗雄好学嗜书尝从太祖猎误中流矢恐太祖知之罪及射者托疾归家卧两月因学契丹大小字尽通之国初立法定制皆与宗干建白行 
焉及与辽议和书诏契丹汉字亦与宗翰希尹主其事而材武蹻捷挽强射远几二百步尝走马射三麞已中其二马蹶跃而下复彀满步射获 
之天眷中追封太师齐国公天德二年加秦汉国王正隆二年改太傅金源郡王大定二年追封楚王谥威敏配享太祖庙庭十五年诏图像于 
衍庆宫子富勒呼安塔哈阿林孙常春呼喇勒呼喇呼噜彻珍帕克巴恩楚初宗干纳宗雄妻海陵衔之及篡位杀宗雄妻与其子妇及常春兄 
弟彻珍之子七人皆弃其骨于濠水大定十七年诏有司收葬初富勒呼袭明安富勒呼卒子和勒端袭和勒端卒章宗命宗雄孙富德袭之

　　安塔哈
　　阿林

　　安塔哈

　　安塔哈又名鄂勒欢性端重有父风天眷二年袭明安除大宗正丞以明安让兄子和勒端加武定军节度使奉朝请改侍卫亲军都指挥 
使封金源郡王进封谭王迁同判大宗正事别授世袭明安海陵将迁中都谏曰弃祖宗兴王之地而他徙非义也海陵不悦留之上京久之进 
封郓王改封魏王除济南尹不堪卑湿以病告改西京留守正隆例夺王爵改广宁尹世宗即位赦令至广宁弟雅尔劝弗受安塔哈受之及诸 
郡皆诣东京安塔哈兄弟亦上谒有司请并诛之世宗曰正隆翦刈宗室朕不可效尤于是释安嗒哈而诛雅尔复判大宗正事迁太子太保封 
兰陵郡王改劝农使海陵时自上京徙河闲土瘠诏安塔哈族二十五家徙平州至是诏给平州官田三百顷屋三百闲宗州官田百顷进金源 
郡王致仕十四年薨临终戒诸子曰汝辈勿以生富贵中而为暴戾宜自谦退海陵以猜忌翦灭宗室我以纯谨得免汝辈惟日为善勿坠吾家

　　阿林

　　阿林颖悟辩敏通女真契丹大小字及汉字年十八授定远大将军厯泰宁定海镇西安国等军节度海陵南代以为神勇武平等军都总 
管由寿州渡淮与劝农使伊喇元宜合兵三万为先锋十月至庐州败宋将王权于渭子桥 【海陵纪作蔚子桥】 至和州南复与权战又败 
之世宗即位辽阳海陵死大军北还将渡淮舟楫甚少军士争舟不得亟渡阿林得生口知可涉处命本部涉济以全军还入见迁兵部尚书监 
督经画征斡罕诸军粮饷斡罕败还至懿州以疾卒

　　 威赫

　　威赫勇健有材略从太祖伐辽取寍江州战出河店天眷二年授骠骑上将军除乣详衮累迁忠顺兴平军节度使天德二年入为大宗正 
丞四年出为昭德军节度使寻改德昌军节度使封广平郡王正隆二年例夺王爵改哈斯罕节度使大定元年封宗国公为劝农使卒于官

　　钦定续通志卷一百九十六

　　●钦定续通志卷一百九十七　宗室传十七

　　宗室传

　　金 【五】

　　○金五

　　太祖诸子

　　△太祖诸子

　　景宣帝宗峻 【元】 宗杰　　　　宗干 【充　兖襄　衮】 　　宗望 【齐　文京】 　宗隽　　　　睿宗宗辅　　宗弼  
【亨】 　　　　宗强 【阿林　克实阿苏】 　　　宗敏

　　太祖十六子圣穆皇后生景宣帝豊王乌里赵王宗杰光懿皇后生辽王宗干钦宪皇后生宋王宗望陈王宗隽渖王额鲁宣献皇后生睿 
宗豳王鄂尔多元妃乌库哩氏生梁王宗弼卫王宗强曹王宗敏崇妃萧氏生纪王实讷埒息王寍吉莒王燕逊娘子时讷克生邺王干珲

　　景宣帝宗峻
　　宗杰
　　宗干
　　宗望
　　宗隽
</div>
    <div class="pagination">
<a href="续通志_page467.html">上一页</a><span>...</span><a href="续通志_page463.html">463</a><a href="续通志_page464.html">464</a><a href="续通志_page465.html">465</a><a href="续通志_page466.html">466</a><a href="续通志_page467.html">467</a><span class="current-page">468</span><a href="续通志_page469.html">469</a><a href="续通志_page470.html">470</a><a href="续通志_page471.html">471</a><a href="续通志_page472.html">472</a><a href="续通志_page473.html">473</a><span>...</span><a href="续通志_page469.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
