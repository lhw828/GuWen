<!DOCTYPE html>
<html>
<head>
    <meta charset="UTF-8">
    <title>万寿盛典初集 - 第 113 页/共 307 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万寿盛典初集 - 第 113 页/共 307 页</h1>
    <div class="content">　　赐异兽绿端砚一方【臣】何人斯既得御騄駬之骏复得霑琼液之觞既有章服以壮威仪复有端砚以为世宝种种
　　异数悉出格外【臣】虽捐糜顶踵未足仰荅
　　殊恩四月初四日又蒙
　　圣训谆至使【臣】跪听之下茅塞顿开愈切感激惟有凛
　　遵
　　天语竭尽驽骀鼓励弁兵宁静地方以期仰报
　　高厚于万一耳【臣】谨恭疏奏
　　谢伏乞
　　皇上睿鉴施行为此具本谨具
　　奏
　　闻
　　西安右翼汉军副都统世袭拖沙喇哈番加一级【臣】刘官统谨
　　奏为恭谢
　　天恩事钦惟我
　　皇上尧年益懋舜日弥昌恭逢
　　万寿六旬微【臣】得觐
　　天顔随内廷诸臣拜舞叨蒙
　　恩赐【臣】冒凟陈情为母恳请
　　御书蒙
　　赐北堂睂寿匾额准【臣】省母
　　锡类深仁荣増奕世【臣】敬谨赍捧于四月十七日扺
　　里恭设香案【臣】母率阖门男女望
　　阙叩谢外随敬悬中堂用昭
　　天贶【臣】母嘱【臣】谓
　　圣恩深重捐糜难报汝当竭蹶勉力不必以母老为念
　　顾【臣】驽劣庸材承兹
　　异数惟有鞠躬尽瘁图报
　　天恩于无尽耳【臣】省亲限满于五月初九日自河南起程二十四日至西安署所理合报明恭谢
　　天恩谨具
　　奏
　　闻





　　万寿盛典初集卷五十二
　　钦定四库全书
　　万寿盛典初集卷五十三
　　庆祝四【大臣入觐二】
　　提督管古北口等处地方总兵官都督同知【臣】马进良谨
　　奏为恭谢
　　天恩事窃【臣】以驽才备员畿甸恭逢我
　　皇上六十万寿防诣
　　阙下敬展嵩呼不过少申犬马爱戴之忱乃
　　恩赐稠叠
　　宠逾格外【臣】于本月二十八日回署随恭设香案率领阖
　　家老幼望
　　阙叩头谢
　　恩外伏念【臣】年当衰暮犹叨涵盖之仁世际升平未有
　　涓埃之报身为提镇子在中军谬荷
　　宠荣常惭尸素复以恭祝
　　圣寿更沐
　　殊恩章服被躬色夺天孙之锦珍羞饫口味分尚食之
　　香
　　颁松子以教守清操
　　赐端砚而训习文字【臣】受
　　恩若此报称无由惟有益励乃心仰荅知遇恪恭职守
　　永颂升恒而已谨具
　　奏谢以
　　闻
　　镇守宣化等处地方副将管总兵官事【臣】司九经谨
　　奏为恭谢
　　天恩事窃【臣】职典戎行近居畿辅钦闻
　　圣驾行围弗敢自逸于二月二十三日在北格驿接驾蒙
　　霁顔眷顾
　　温语下询
　　命【臣】拉弓毕遂得扈从蒙
　　赐郊兔克食【臣】跪领祗受讫于南海子恭请入
　　朝庆贺
　　圣诞叨荷
　　俞允【臣】得与在
　　廷诸臣随班叩祝拜舞之下仰见我
　　皇上温恭雍穆庄敬慈良寿域自天开鹭序鹓班共颂一人之有道欢声从地起黄童白叟羣呼
　　万寿之无疆景星庆云共耀文明之瑞祥麟威鳯爰昭徳化之徴盛世之风光太平之富贵真亘古所未有千
　　秋所罕见者也复
　　覃殊恩于三月二十二日
　　赐【臣】等筵宴【臣】因足踝忽痛未得亲侍几席过邀优旨颁
　　御宴于【臣】寓所【臣】望
　　阙叩谢之余正席先尝饱饫
　　天厨香生齿頬餍酣玉液爽浃肌肤不觉足疾顿愈
　　伏念【臣】何人斯受兹
　　宠眷不胜感激罔知所报惟有拜祝我
　　皇上行同干健
　　寿与坤贞卜年卜世八百之姬厯倍増作
　　君作师亿万之
　　皇图永固而已【臣】于四月初三日抵署谨恭疏
　　奏谢伏乞
　　皇上睿鉴施行
　　镇守直天津等处地方总兵官都督佥事【臣】杜呈泗谨
　　奏为恭谢
　　天恩事窃【臣】趋赴
　　阙廷叩祝
　　皇上六旬大庆二十二日
　　恩赏筵宴
　　特命阿哥及众大人分行
　　赐酒筵毕
　　赐【臣】线结圆顶海龙帽双龙捧寿袍挂金织龙袜缎鞾
　　谢
　　恩叩领二十三日
</div>
    <div class="pagination">
<a href="万寿盛典初集_page112.html">上一页</a><span>...</span><a href="万寿盛典初集_page108.html">108</a><a href="万寿盛典初集_page109.html">109</a><a href="万寿盛典初集_page110.html">110</a><a href="万寿盛典初集_page111.html">111</a><a href="万寿盛典初集_page112.html">112</a><span class="current-page">113</span><a href="万寿盛典初集_page114.html">114</a><a href="万寿盛典初集_page115.html">115</a><a href="万寿盛典初集_page116.html">116</a><a href="万寿盛典初集_page117.html">117</a><a href="万寿盛典初集_page118.html">118</a><span>...</span><a href="万寿盛典初集_page114.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
