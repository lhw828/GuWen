<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 40 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 40 页/共 1125 页</h1>
    <div class="content">八年，诏听宣胡氏、董氏等并特授掌簿夫人，管干尚书内省公事，以直笔累年、谨密无阙故也。 
绍圣元年九月，诏东阳郡夫人柳氏特追赠崇国夫人，以入侍宫掖、服勤累朝故也。诏典言李氏追封华原郡夫人，以李氏入宫七十余年，给事章懿太后洎仁宗诞生，而供奉之勤着闻宫掖故也。诏咸宁郡夫人任氏特授京兆郡夫人。任氏以神宗皇帝随龙，李氏常在藩邸日侍从太皇太后故也。 
建中靖国元年，诏咸安郡夫人李氏特授温国夫人，仁寿郡夫人王氏特授温国夫人，仁寿郡夫人王氏特授成国夫人，并以随龙初遇大礼推恩故也。 
崇宁元年五月诏以尚服张氏为景国夫 
      
人，以昔在哲宗朝侍御服勤，今彻几筵，故加恩奖也。 
三年正月，诏卫国夫人步氏特授吴国荣寿夫人，安定郡夫人董氏特授仪国夫人，并以钦圣懿肃太后宫人，执事服勤，因大祥推恩。 
政和元年六月，诏同安郡君张氏封安康郡夫人，皆随龙人，以正妇官换封故也。诏随龙宫人故济阳郡夫人王氏可特赠国夫人。 
干道元年十月，诏随龙平乐郡夫人张氏加封信国夫人，皆随龙被恩者也。 
六年正月，诏崇国夫人王从恭加封崇国柔明淑美和懿顺穆夫人，仪国夫人朱从仁加封仪国柔惠嘉淑静懿夫人。王从恭年八十七，朱从仁年八十九，并掌文字有劳，故有是诏。 
八月，诏德寿和国夫人张氏加封和国柔嘉夫人，御前随龙信国夫人张氏加封信国明顺夫人。 
九年六月，诏主管大内公事、知尚书内省事、庆国夫人李从信兼提举十阁分事、知尚书内省事，齐安郡夫人张从先善主管大内公事；加封惠国夫人。
 后妃 宋会要辑稿 后妃三 乳 母 
      
乳母
【宋会要】
      
太宗陈国夫人耿氏，始封鹿郡夫人，太平兴国二年八月封陈国夫人，八年正月卒。 
太宗至道三年八月十七日，封乳母齐国夫人刘氏为秦国延寿保圣夫人。先是，帝以汉唐封乳母为夫人、邑君故事付中书省，问宰臣吕端等曰：「斯礼可行否 」端等曰：「前代旧规，斯可行也。或加以大国，或益之美名，事出宸衷，礼无定制。」故有是命。 
真宗齐鲁国夫人刘氏，初封齐国夫人，至道三年八月封秦国，加号延寿保圣，咸平元年九月卒，进号成圣继明，天圣四年改号秦国肃明贤顺，至和二年追封齐鲁国夫人。真宗荆杨国肃明贤顺夫人刘氏，元符三年三月改封荆杨国。 
真宗咸平元年九月三日，秦国延寿保圣夫人刘氏薨。先是，帝谓宰相曰：「朕有乳母，奉之如母。近染疾，坚请就外将理，故令就高怀德旧宅安泊。如有不讳，朕将亲临，可乎 」咸言于礼无嫌。及薨，帝临丧，废朝三日，命入内副都知秦翰护丧事，遣诸亲及东宫旧给使辈以次奠哭。十一日，帝制服哀于苑中，群臣奉慰。十月二十四日，葬(子)[于]奉先寺，前一日车驾临奠，葬日辍朝，给卤簿鼓吹。时将发哀，又以太宗丧始期，颇疑其事，令有司详定。礼官奏议曰：「《书》称『高宗谅阴，三年不言。』孔安国曰，既卒哭，即位，除缞麻，听于冢宰，以终三 
      
年。至汉文帝即位，乃革三年之制，以日易月。二十七日除服，心丧，终制。《开宝通礼》云：『先遭重丧，后遭轻丧，皆为制服，往则服其轻，反则服其重。』又云；『皇帝为乳母缌麻三月。』按丧葬人皇帝，为缌麻一举哀而正服。伏以秦国夫人保傅圣躬，绵历星纪，遽兹沦谢，宜备哀荣。况太宗上仙，已终易月之制，而圣躬念往，当用举哀之文，酌于人情，允符典礼。」遂从之。 
宝元二年四月九日，六宅使、象州团练使郭承佑奏：「自宣魏国夫人入内以永圣保寿赐名，今魏国即已即世，诸事当悉如旧。晋国夫人陈氏内外传言，特继永圣之例。乞宣谕大臣，自今后依先朝旧式，更不添创名职，永为定制。」帝曰：「宫中之事，自有皇后，余局各有主者，美人亦不令见人，盖不欲别生头项。」对曰：「皇后母仪天下，规范六宫，如此，正合其理，禁中自然肃静。」帝曰：「承佑之奏，并依札与入内侍省。」 
至和二年八月二十二日，秦晋国肃恭贤正夫人林氏卒，帝成服于苑中，辍视朝三日，宰臣率百官奉慰。 
仁宗燕国夫人钱氏，天禧二年九月封为安吉县君，进封荣国夫人，至和二年追封燕国夫人。 
仁宗秦晋国夫人林氏，天禧五年四月始封福昌县君，干兴元年四月进封南康郡夫人，天圣六年十月进蒋国，徙晋国，加号慈寿福圣，庆历元年十二月进韩国贤和佑圣，益秦、晋二国，更号永寿佑圣，又号肃恭贤正，至和二年八月卒，赠秦晋国佑贤肃圣夫人。 
      
元符三年三月，改封吴越国。《大典》卷二千九百六十九。 
仁宗吴越国夫人许氏，先出嫁苗继宗，天圣二年四月邀车驾自陈，诏封临颍县君，补继宗右班殿直。寻封高阳郡夫人，景佑元年十一月进崇国，四年六月进齐国，五年二月加「永圣保寿」之号，肃月进魏国「肃」字疑误。。宝元二年三月卒，诏辍视朝三日，帝为制服发哀，追改号肃成贤穆。至和二年二月赠吴越国夫人。同上。元符三年三月改封燕冀国。《大典》二千九百六十九。 
崇国夫人戴氏，嘉佑二年五月，自尚服追封燕翼国。 
肃成贤穆夫人许氏，元符三年改封燕翼国。《宋续通鉴长编》乳母许氏先为宫人所谗，出嫁苗继宗，及是自陈，复入宫「肃成贤穆夫人许氏」至「复入宫」：当移「崇国夫人戴氏」之前。又其文颇与上文地脚批语「元符三年三月改封燕冀国。」重复，盖出处不同故也。。 
英宗徐国仁良懿恪夫人贾氏，治平四年三月封韩国夫人，元符三年三月追封徐国夫人，仍赐(谧)[谥]仁良懿恪。 
神宗燕鲁陈国两朝佑圣安仁保庆荣寿体慈履顺太夫人张氏，初封永康县君，治平四年三月追封崇国夫人，熙宁八年二月封魏国，加号安仁保佑；元丰八年四月封秦晋国安仁保佑夫人；元佑二年六月封吴越国，加号安仁贤寿；元符三年正月封韩魏国，加号保圣赞慈安仁贤寿惠和；建中靖国元年四月封两朝佑圣太夫人，品秩视贵妃。崇宁二年二月改封两朝佑圣安仁保庆荣寿太夫人，五年十二月薨。大观元年正月赠燕鲁陈国太夫人，增「体慈履顺」四字，谥曰恭懿。 
神宗元丰三年九月八日，诏魏国安仁保佑夫人张氏，自今遇大礼，增奏亲属恩泽一人，仍岁加赐冠帔三道。哲宗元佑二年六月二日，诏神宗 
      
皇帝乳母秦晋国安仁保佑夫人张氏守陵回，特封吴楚国安仁贤寿夫人。八月五日，诏以奉先寺后空营地半赐安仁贤寿夫人张氏为寿堂，其制度悉(放)[仿]仁宗皇帝乳母林氏之制。诏后许张氏买寿堂北民间地二段及赐官地一段，仍诏张氏本合许置房缗为寿堂费用。 
四年十一月六日，诏庆国夫人窦氏，今遇明堂，可依例许封赠三代。十八日，诏庆国夫人窦氏每遇明堂大礼，特许奏有服亲一名恩泽。绍圣二年十一月八日，魏国福康惠佑夫人窦氏奏：「蒙恩进封，欲乞与侄窦晞古等推恩。」诏窦晞古特与三班借职。三年六月十一日，魏国福康惠佑夫人窦氏言：「本位辇官张遇等四人到位岁久，备见勤劳，乞依吴楚国安仁保佑贤寿夫人张氏例，各与转官一等，仍旧祗应。」从之。 
元符三年，徽宗即位，诏神宗乳母进封韩魏国保圣赞慈安仁贤寿惠和夫人。建中靖国元年四年诏曰：「锡名十字，疏地两邦，曾未足以称万一而厌予志也。是用度越旧章，发扬显号，峻超列品，增畀大名。膺报礼之隆，益介寿祺之永。」遂以为两朝佑圣太夫人，品秩视贵妃。」 
哲宗韩燕国翊德保顺勤惠肃穆夫人窦氏，元丰八年四月封安康郡夫人，元佑四年三月封庆国夫人，(诏)[绍]圣二年十月封魏国绍：原误作「诏」，今改。，加号福康惠佑，元符三年正月诏以先帝寝疾弥留，尚隐蔽不以闻，降扶风郡夫人，建中靖国元年五月复魏 
      
国夫人，崇宁元年正月封楚越国，加号「翊德保顺」。四年三月卒，赠韩燕国加「勤惠肃穆」四字。 
安平县君王氏，绍兴元年九月，自陈元丰二年蒙取入皇太妃阁，常有乳抱之勤，元丰三年放出，望封一县君。诏特封安平县君，月给钱五十。 
徽宗燕越国安仁顺懿静和恭恪夫人刘氏，元符三年二月封安康郡夫人，建中靖国元年三月封荣国夫人，十二月封秦国夫〔人〕，加号「安和顺懿」。大观二年二月封燕国，加号「安和顺懿恭恪」。政和六年十二月进封越国，加号「安和顺懿静和恭恪」。七年正月改「安和」字为「安仁」。 
邠兖国康静恭懿惠穆夫人王氏，元符三年二月封和义郡君，四月封安定郡夫人，建中靖国元年三月封嘉国夫人，十二月封楚国，号康靖惠恭。大观二年二月封鲁国，加「康靖惠恭懿穆」。政和元年五月封鲁国，加「康靖顺和懿穆」。三年五月卒，赠邠兖国，易今号。 
徽宗崇宁四年七月五日，诏初供奉御乳人管氏特封县君，月支料钱五贯。以管氏自陈先于钦慈皇太后殿备月权乳，遇皇帝降生，首进御乳故也。八月七日，又诏管氏每月添料钱一十五贯文，以管氏陈乞依神宗朝司饰刘氏等例入内祗应，故有是诏。 
五年十二月，两朝佑圣安仁保庆荣寿太夫人张氏薨，诏许特于苑中治具，车驾临奠，辍朝三日。大观元年正月，以卤薄鼓吹葬。是日车驾为出郊，驻跸于崇福隆寿禅院。赠燕 
      
陈国太夫人，谥恭懿。崇宁中，即寿堂建院，赐金额。 
高宗绍兴五年五月十一日，诏寿国柔惠淑婉夫人王氏特授寿国柔惠淑婉育圣夫人，庆国柔懿淑美夫人吴氏特授庆国柔懿淑美保慈夫人，并依禄式支破诸般请给。 
九年八月六日，诏故庆国柔懿淑美保慈夫人吴氏特赠庆国柔懿淑美靖肃保慈夫人。 
九月二十四日，诏寿国柔惠淑婉育圣夫人王氏特授寿国柔惠淑婉和懿慈穆育圣夫人，依禄式支破诸般请给。二十年二月二日，诏寿国柔惠淑婉和懿慈穆育圣王夫人位官吏诸色祗应人，自到位未曾陈乞推恩，各特转一官资。六月十五日，诏故寿国柔惠淑婉和懿慈穆育圣夫人王氏特赠福寿国柔惠淑婉和懿慈穆育圣夫人，仍赐绢二千匹、钱一万贯，充敕葬使用。七月十四日，诏故寿国柔惠淑婉和懿慈穆育圣夫人王氏本位官吏可特转两官资。 
三十二年孝宗即位未改元。八月二十七日，诏随龙妳周氏特〔封〕崇国夫人，依禄式支破诸般请给。十一月十五日加封崇国慈良保佑贤寿夫人。十二月十四日薨。干道二年九月二十一日，赠崇国慈良保佑贤寿柔嘉静庄夫人。 
孝宗干道二年九月二十一日，诏故乳母红霞帔孙氏特赠柔靖夫人。 
淳熙十六年三月九日，诏随龙乳母张氏特封吉国柔明慈惠夫人，依禄式支破诸般请给。绍熙三年三月二十四日，加封吉国柔 
      
明慈惠淑谨和顺端懿夫人。 
十一月十日，诏故乳母新安郡夫人徐氏特赠宁国夫人。
 后妃 宋会要辑稿 后妃四 内 职 
     
宋会要辑稿 后妃四"

内职
【宋会要】
宋朝承旧制，皇后之下有贵妃、淑妃、德妃、贤妃、昭仪、昭容、昭媛、修仪、修容、修媛、充仪、充容、充媛、婕妤、美人、才人。旧有宝林、御女、采女，国朝不置。太祖置司簿、司宾，并封县君，乐使并赐裙帔。太宗置尚宫及大监，并知内省事，充内宣徽南院使兼承旨与司簿，或封国夫人、郡夫人。《大典》卷二千一百六十八，又二万四百七十八。宝省尚食封县君，司宝、司仪、司给封郡君、县君，乐使之下增副使。改内省为尚书内省令，尚宫大监，并号尚书，改祗候人为御侍，衣服为司衣，梳篦为司饰，枕被为司寝，汤药为司药，乐使、副使为仙韶使、副使，弟子呼供奉，置直笔书省主事，改茶器为翰林局，掌御阁为直合，掌宫门为直门，掌灯火为掌灯，掌从物为宜仗，针线院为裁缝院。令司簿兼掌宝，司言兼监班，司仪兼承宣，掌宝司仪及仙韶使、副使，封县君。司记知尚书内省公事，皆赐以(君)[口矢]帔。真宗置宫正、司籍、司乐、司赞、司珍、司膳、典宝、典言、典赞、尚仪、尚功、尚服、尚食、尚寝、司闱、司仗、司酝、司饎、司正、司设、司舆、司苑、司制、司彩、乐长、引客御侍、行首押班、殿直、散直、行首、都行首、辇头、知书省之名。景德二年，增置太仪。大中祥符二年，特置贵人。六年，增置淑仪、淑容、顺仪、顺容、婉仪、婉(客)[容]婉容：原文作「婉客」，原批云：「婉客，原本如此。」据《宋史》卷八：「六年正月庚申，置淑仪、淑容、顺仪、婉仪、婉容，在昭仪上。」兹据改。，在昭仪之上。司宫令一员，在尚宫之上。仁宗干兴元年，置贵仪，在淑仪之上。
 后妃 宋会要辑稿 后妃四 内外命妇品 
     
内外命妇品
凡内命妇品天头原批：「内外命妇品。」：贵妃、淑妃、德妃、贤妃、夫人，正一品；太仪、贵仪、淑仪、淑 
     
容、顺仪、顺容、婉仪、婉容、昭仪、昭容、昭媛、修仪、修容、修媛、充仪、充容、充媛，嫔，正二品；婕妤，正三品；美人，正四品；才人，正五品；贵人，无视品。宫人女官品：六尚书，正五品；二十四司司正、彤史，正七品；二十四掌，正八品；女史，流外勋品。
 后妃 宋会要辑稿 后妃四 宫人女官职员 
     
宫人女官职员
凡宫人女官职员天头原批：「宫人女官职员」。：尚宫二人，掌导引皇后，管司记、司言、司簿、司闱，仍总知五尚须物出纳等事；司记，二人，掌在内诸司文书入出目录，为记审讫付行监印等事，其佐有典记、掌记各二人、女史六人；司言，二人，掌宣传启奏事，其佐有典言、掌言各二人、女史六人；司簿，二人，掌宫人名簿廪赐之事，其佐有典簿、掌簿各二人，女史六人；司闱，六人，掌宫闱管钥之事，其佐有典闱、掌闱各六人、女史四人。尚仪二人，掌礼仪起居，管司籍、司乐、司宾、司赞事。司籍，二人，掌经籍教学纸笔几案之类，其佐有典籍、掌籍各二人、女史十人。司乐，四人，掌音集之事，其佐有典乐、掌集各四人、女史二人。司宾，二人，掌宾客参见朝会引导之事，其佐有典宾、掌〔宾〕、女史各二人。司赞，二人，掌礼仪班序、设版、赞拜之事，其佐有典赞、掌赞、女史、彤史各二人。尚服，二人，掌司宾、司衣、司饰、司仗之事。司宝，二人，掌珍宝、符契、图籍之事，其佐有典宝、掌宝各二人、女史共四人。司衣，二人，掌御衣服首饰之事，其佐有典衣、掌衣各二人、女史四人。司饰，二人，掌膏沐巾栉服玩之事，其佐有典饰、掌饰、女史各二人。司仗，二人，掌仗卫 
     
兵器之事，其佐有典仗、掌仗、女史各二人。尚食，二人，掌知御膳进食先尝，管司膳、司酝、司药、司饎事。司 ，二人，掌 [FJJ]羞器(血)[皿]之事，其佐有典膳、掌膳、女史各四人。司酝，二人，掌酒酝之事，其佐有典酝、掌酝、女史各二人。司药，二人，掌医药之事，其佐有典药、掌药各二人、女史四人。司饎，二人，掌宫人食及柴炭之事，其佐有典饎、掌饎各二人、女史四人。尚寝，二人，管司设、司舆、司苑、司灯事。司设，二人，掌帷帐 褥枕席、洒扫铺设之事，其佐有典设、掌设各二人、女史四人。司舆，二人，掌舆伞扇羽仪之事，其佐有典舆、掌舆、女史各二人。司苑，二人，掌园苑种植蔬果之事，其佐有典苑、掌苑、女史各二人。司灯，二人，掌灯油火烛之事，其佐有典灯、掌灯、女史各二人。尚功二人，掌女工，管司制、司珍、司彩、司计事。司制二人，掌裁缝衣服纂组之事，其佐有典制、掌制各二人、女史四人。司珍，二人，掌金玉珠宝财货之事，其佐有典珍、掌珍各二人、女史六人。司彩，二人，掌锦文缣彩丝枲之事，其佐有典彩、掌彩各二人，女史六人。司记，二人，掌支度衣服饮食柴炭杂物之事，其佐有典计、掌计各二人、女史共四人。宫正一人，掌 知宫内格式，纠正推罚之事。司正，二人，掌同宫正，其佐有典正、女史各四人。
 后妃 宋会要辑稿 后妃四 内职杂录 
     
内职杂录
真宗景德二年七月三日，以雍王元份疾，帝亲视之，问以「母氏早亡，得无永感 」元份顿首泣谢。翌日，诏置太仪，以赠 
     
王份母任氏焉。旧制，亲王母为太妃，公主母为太仪，时不欲有妃号故也。天头原批：《大典》卷一千二百六十四上引此条。 
大中祥符六年正月二十八日，诏曰：「朕以祗嗣庆基，交修茂则，眷言壸教，实系国风。辨彤管之等威，既存于旧制；益紫庭之位号，亦着于前闻。爰考典章，用新班秩。垂兹宪度，属在隆平。今增置淑仪、淑容、顺仪、顺容、婉仪、婉容，并[FJJ]从一品，在昭仪之上，可着之甲令，以为永式。」时将加恩太宗高昭仪、臧昭仪故也。 
二月一日诏曰：「朕以宫壸之间，各分事任；班序之际，夙着等威。爰按旧章，肇新明制，增其常秩，创以佳名。所冀彤管承荣，聿彰于茂渥；紫庭莅职，弥振于宏纲。令特置司宫令一员，正四品，班在尚宫之上。着于令式，以为永规。」时以宫正邵氏久在宫掖掌事，故特增置于加恩也。 
七年六月十八日，封婉仪杨氏为淑妃，帝不欲藩臣贡贺，故不降制外庭，止命学士草制付中书。翌日，宰臣言：「宫掖加恩，朝廷庆事，臣下不可阙礼，望令客省依例受贡贺。」帝勉从之。 
干兴元年仁宗即位未改元四月三日，诏曰：「朕仰绍鸿基，均覃涣号。眷惟宫掖，建事先朝，茂渥方行，徽章溥及。其有恭勤颇着，位秩已崇，所宜别建嘉名，用旌懿行。今增置贵仪，在淑仪之上。」时以加恩太宗臧淑仪故也。 
景佑元年八月十五日，诏曰：「朕祗绍庆基，务敦静治，每遵勤俭，用洽冲宁。至于宫掖之中，嫔侍之列，虽仅充于仪职，而靡厚于宠私。顷以中闱，有 
     
亏善道。降处次妃之位，仍从别馆之居。尚迩禁宸，未 彝制。郭氏宜于外宅居止，更不入内。美人尚氏昨由下陈，列于近侍，素非令善，但肆骄矜，特贷刑章，令于洞真宫披戴，永不入内。美人杨氏自居左右，靡蹈箴规，宜令出内，别宅安置。长秋之重，阴教是宣，顾厥位以难虚，必惟贤而是择。当求德阀，以称坤仪。属于勋旧之家，兼咨冠甲之族。将行骋纳，式助烝尝。曩者母后垂帘，广示慈爱，遂有臣僚戚属进献女口入宫，留处掖庭，颇彰物论，宜并放出。朕常思恬素，动守端庄，固于声色之间，绝无溺惑之意。每观古籍，备鉴前修。上或恣于耽荒，下必争于宠幸。亏德败度，莫甚于兹。固深念于防闲，弗暂忘于规戒。自此八月之筭，无事于访求；九御之班，庶臻于简肃。咨尔宰府，克辅善猷。」 
皇佑二年十月十九日，昭容苗氏特授淑仪。旧例，内命妇官告并称「宜特进封」，至是，中书门下议改称「特授」，后遂着例。 
神宗熙宁四年六月十八日，岐国贤寿夫人朱氏奏：「昨以老病，恩许于开圣尼寺养病。今得安痊，复见宫省。本位使臣祗应人等乞赐推恩。」从之。上语密院曰：「此真宗皇帝子周王乳母也。百岁而耳目聪明，宫中无先之者，可特听许。」宫人有疾甚者，出之比丘尼寺，十亡八九，上闵其然，着为条约，使太医治病，岁终计其全失而诛赏之，是所全活者多矣，朱氏乃其一也。 
七年四月三日，诏婕妤 
     
宋氏遇同天节，赐亲属霞帔三道，自今为例。 
八年四月二十九日，诏妃嫔每三岁许奏乞同宗或异姓有服亲合入差遣一次。先是，妃嫔陈乞无定法，故立此制。 
九年九月十六日，诏乔氏特封掌彩，刘氏特封掌设。以给侍太皇太后四十余年，最为勤旧，故有是诏。 
十年六月一日，诏典言李氏追封华原郡夫人。以李氏入宫七十余年，给事章懿太后洎仁宗诞生，而供奉之勤着闻宫掖故也。 
十月十二日，诏：「平昌郡夫人周氏，先朝选置，东宫保视朕躬几十余年，勤谨小心，久而不懈，今以寿终，赠楚国夫人。」 
元丰元年五月十五日，诏赐婕妤贤妃亲属霞帔各五道，美人二道，仍着为例。先是，(得)[德]妃苗氏、贤妃周氏、美人张氏乞遇同天节比类婕妤等亲属霞帔，故有是诏。 
</div>
    <div class="pagination">
<a href="宋会要辑稿_page39.html">上一页</a><span>...</span><a href="宋会要辑稿_page35.html">35</a><a href="宋会要辑稿_page36.html">36</a><a href="宋会要辑稿_page37.html">37</a><a href="宋会要辑稿_page38.html">38</a><a href="宋会要辑稿_page39.html">39</a><span class="current-page">40</span><a href="宋会要辑稿_page41.html">41</a><a href="宋会要辑稿_page42.html">42</a><a href="宋会要辑稿_page43.html">43</a><a href="宋会要辑稿_page44.html">44</a><a href="宋会要辑稿_page45.html">45</a><span>...</span><a href="宋会要辑稿_page41.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
