<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 496 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 496 页/共 1125 页</h1>
    <div class="content">陵井监旧在监及贵平、井研、籍县、唐福、赖镬、赖藕、新市、始建、高桥、归安、永安、三溪、赖社、石马、上平、赖浸赖浸：《元丰九域志》卷七有「赖漫」而无「赖浸」。、丽江、米市、赖王赖王：《元丰九域志》卷七作「赖玉」。、罗泉二十务，岁万四千二百二十三贯。熙宁十年，祖额一千一百六十三贯八百九十六文五分六厘。 
永康军旧在城及青城、导江、陶坝、蒲村、味江、小唐兴、白江镇八务，岁万九千二十六贯，今废。梓州路 
梓州旧在城及射洪、东关、飞乌、盐亭、中江、通泉、涪城县、张杷、木池、何店、白马、新安、石臼、临津、新市、铜山、新井、南明一十八务，岁十三万五千二百八十八贯。熙宁十年，祖额一万三千五百一十七贯八百二十七文。 
遂州旧在城及长江、蓬溪、青石县四务，岁九万三千九百二十二贯。熙宁十年，祖额九千四百五十四贯一百六十一文。 
果州旧在城及南充县二务，岁十万二千五百八十四贯。熙宁十年，祖额一万三千九十贯五百六文三(文)[分]。 
资州旧在城及资阳、内江、龙水县、月山、丹山、赖盘、铜鼓、赖胥、栗林、南湍、赖关、银山、赖( )[琬]、安仁、白沙镇十六务，岁三万九千八百六贯。熙宁十年，祖额四千五百六十一贯五十八文八毫。 
普州旧在城及安居、乐至、普康县、新旧龙台、茗山、通贤、泸候市、韩的韩的：《元丰九域志》卷七有「韩朋」无「韩的」。、澭流、水安水安：《元丰九域志》卷七有「永安」无「水安」。、喜井、崇龛、顺合、张康、石湍、永兴、永胜、婆渝、白富白富：《元丰九域志》卷七有「日富」无「白富」。、三会、白崖、史明、龙山、新龙归、永宁、仁义、固城、仁风、拐壳、旧龙归、罗溪、普慈、清流、罗杨仙、小安、流胡、六井、赖歆赖歆：《元丰九域志》卷七有「赖钦」无「赖歆」。、高寨、碑子、崇仪、赖如、管资、永宁店四十三务，岁二万四千二百三十七贯。熙宁十年，祖额二千四百五 
      
十四贯七百九十九文二分。 
昌州旧在城及大足、昌元、永川县四务，岁万一百五十一贯。熙宁十年，祖额一千一百六十二贯九百八十六文。 
戎州旧在城及僰道、南溪县三务，岁五百一十二贯。熙宁十年，无定额。 
泸州熙宁十年，祖额六千四百三十二贯七百五十二文。原空 
合州旧在城及巴川、汉初、赤水、铜梁县、沙溪、羊口、新兴、安居九务，岁八万八百三十七贯。熙宁十年，(初)[祖]额八千一百三十五贯四百九十四文。 
荣州旧在城及威远、公井、资官、应灵县六务，岁一万三千四百四十九贯。熙宁十年，祖额一千三百三十八贯三十八文。 
渠州旧在城一务，岁二万四千二百一十贯。熙宁十年，祖额二千四百五十四贯七百一十二文。 
怀安军旧在城及金堂县、古城、牟池、真多、唐化、三节、三州、常乐、柏茂、白茆白茆：《元丰九域志》卷七有「白芀」无「白茆」。、范村十二务，岁三万七千九十三贯，布四千四百二十疋。熙宁十年，祖额三千八百五十三贯九百九十七文六分，布一千四百二十疋。 
广安军旧在城及岳池县、故县三务，岁二万九千一百四贯。熙宁十年，祖额二千九百一十四贯八百八十一文五分。 
富顺监熙宁十年，祖额一千二十七贯五百文。利州路 
兴元府旧在城及褒城、城固、西县、柏树柏树：《元丰九域志》卷八有「柏香」无「柏树」。、长柳、石溪、驿水、圆融桥、尹池、桑林符、李店、界首、鹤鸣、仙源、十八里、游村、保子、白渠、飒石、沙坡桥、上元勾、家店、石羊、移平、柳家店、板桥、塌桥、张家店、梅子店、董村、龙潭、斯旱、文川、杨家铺、长木三十六务，岁六万七千八百贯。熙宁十年，买扑九千三百六十贯四百五十一文。 
利州旧在城及绵谷、东嘉、昭化、平蜀、葭葫县六务，岁万九千七百四十三贯。熙宁十年，买扑一千九百八十二贯二十八文。 
洋州旧在城及兴道、西乡、真符县、耳水五务耳水：《元丰九域志》卷八作「昔水」，本书食货一六之一八作「 水」。，岁万五千四百一十九贯。熙宁十年，买扑二千六十一贯四百二十四文八分。 
阆州旧在城及南部、苍溪、新政、奉国、新井、晋安、岐坪县坪：原作「怦」，据《太平寰宇记》卷八六、《舆地记胜》卷一八五改，按《元丰九域志》卷八作「平」。、彭城、龙荣、龙义、耀池、恭思、马头、东垣、南平、富安、金池、泉会、青山、牟池、普安、重山、长利、龙延、安溪、利溪、普润、龙泉、重锦、龙山、王井、封山、木奴、玉山、龙居、西水、金仙、木头、永安、花林四十二务，岁十万一千九贯。熙宁十年，买扑九千一百九十五贯六百六十五文一分。 
剑州旧在城及剑门关、梓潼县三务，岁三万六千九百六十二贯。熙宁十年，买扑三千七百三十贯七百一十四文。 
巴州旧在城及恩阳、七盘、曾口、其章县、茶垣、万善、嘉福、茸山、新兴、定宝、赤石、万春、习善十四务，岁七千四百七十贯。熙宁十年，买扑一千五十贯九百九十二文，银一百二十六两。 
文州旧在城一务，岁六千四百四十三贯。熙宁十年，买扑一千一百二十九贯二百七十六文。 
兴州旧在城一务，岁 
      
万八千三百二十贯。熙宁十年，买扑二千二百四十一贯二百六十四文。 
蓬州旧在城及蓬池、仪陇、蓬山、营山、伏虞、良山县七务，岁万三千七百九十五贯。熙宁十年，买扑一千二百九十四贯九百六文二分。 
龙州旧在城及清山县、都竹三(岁)[务]，岁三千七百四十二贯。熙宁十年，买扑三百五十八贯八百五十七文。 
三泉县一务，岁万二千三百一十一贯。熙宁十年，买扑一千五百九十七贯五十六文。
剑门关，无定额。 
集州旧在城及清化县二务，岁二千二百四十二贯，今废。 
壁州旧在城及符阳县、白石县三务，岁千一百九贯，今废。夔州路 
忠州旧在城一务，岁千七百三十六贯。熙宁十年，无额。 
万州旧在城一务，岁千三百四十七贯二百六十九文。 
渝州旧在城及江津、壁山、巴县四务，岁千七百三十六贯。熙宁十年，无额。 
大宁监旧在城一务，岁四百二十一贯。熙宁十年，无额。 
夔州、黔州、达州、开州、施州、涪州涪：原作「湆」，据《元丰九域志》卷八改。、云安军、梁山军，以上不榷。福建路 
建州旧在城及浦城、松溪、关隶关隶：原作「开隶」，据《元丰九域志》卷九、《宋史》卷八九《地理志》五改。、建阳、崇安县、天受、大挺、幽胡、永兴、大同山、通德场、柳源坑十三务，岁五万四千四百四十八贯。熙宁十年，祖额三万六千九百八十四贯二百五十九文，买扑九千一百九十三贯七百二十八文。 
南剑州旧在城及尤溪、将乐、顺昌、沙县、王丰、杜唐、娄杉、安福、石牌、叶洋、龙蓬、龙泉、梅宫梅宫：《元丰九域志》卷九有「梅营」无「梅宫」。、小安仁、杨兴、新丰、安仁场十五务，岁万五千九百七十一贯。熙宁十年，无额。 
邵武军旧在城及光泽县、黄土、龙鬓场四务龙鬓：《元丰九域志》卷九有「龙须」无「龙鬓」。，岁五千七百八十二贯。熙宁十年，无额。 
福州、汀州、泉州、漳州、兴化军，已上不榷。广南路东路： 
广州、韶州、循州、湖州、连州、贺州、封州、端州、新州、南恩州、南雄州、英州、惠州。西路： 
桂州、容州、邕州、象州、融州、昭州、梧州、滕州、龚州、浔州、贵州、柳州、宜州、宾州、康州、横州、化州、高州、雷州、白州、钦州、 林州、廉州、琼州、昌化州、万安军、朱崖州。 
已上并榷。 
 食货 宋会要辑稿 食货二○ 酒曲杂录一 
     
宋会要辑稿 食货二○
酒曲杂录一
太祖建隆二年四月，诏：「应百姓私造曲，十五斤者死；酝酒入城市者，三斗死；不及者等第罪之。买者减卖人罪之半；告捕者等第赏之。」 
三年三月，诏：「应私造曲者，州、府、县、镇城郭内一两以上不满五斤，徒二年；五斤以上不满十斤，仍配役一年，告者赏钱十千；十斤以上以满十五斤以：疑当作「不」。，徒三年，配役二年，告者赏钱十五千；十五斤以上不满二十斤，加配役一年，告者赏钱二十千；二十斤以上，处死，告者赏钱三十千，并以官钱充。其至死者，告、捉人依上条外，别给赏钱：东京三百千，西京及诸州、府二百千，县、镇百千，以死者家财充。若在乡村犯者，自一 
     
两十上满，自一两十上满：疑有脱文，当作「自一两以上不满五斤，五斤以上不满十斤」。，十斤以上不满十五斤，十五斤以上不满二十斤，二十斤以上不满三十斤，并如上法等第科罪，至三十斤处死。应私犯酒者，东京去城五十里，西京及诸道州府去城二十里，不许将外来酒入界，并入州府县镇城门，犯者一胜以上、不满一，量罪处断；一以上、不满三，徒二年，配役一年，告人赏钱十二千；三以上、不满五，徒三年，配役二年，告人赏钱十五千；至五处死，告人赏钱二十千。应乡村道店有场务处，其外来酒不许入界，犯者一胜以上、不满三，量罪科断；三以上、不满五，五以上不满一硕，并如上法等第科罪，至一硕处死。其私曲者，二两得一两之罪；私酒，二胜得一胜之罪。诸场务曲有羡余敢衷私货卖者，同私曲例。」 
刍米之用，定其价直，官给胜量之器」。 干德四年闰八月，诏：「京城民沽酿者规利颇多，命有司计其曲 
十一月，诏：「私犯曲者，州、府、县、镇城郭内一两以上、不满五斤，量罪区断；五斤以上、不满十斤，徒一年，告人赏钱五千；十斤以上、不满二十斤，徒一年半，配役一年，告人赏钱十千；二十斤以上、不满三十斤，徒二年，配役一年半，告人赏钱十五千；三十斤以上、不满四十斤，徒二年半，配役二年，告人赏钱二十千；四十斤以上、不满五十斤，徒三年，配役三年，告人赏钱二十五千。以上处死「以上」前疑脱「五十斤」三字。。告人优赏，东京五百千，西京及诸州、府三百千，县、镇百千。如乡村内犯者，一两以上不满十斤，十斤以上不满二十斤，二十〔斤〕以上不满三十斤，三十斤以上不满四十斤，四十斤以上不满五十斤，五十斤以上不满一百斤，并依上法等第科罪，至一百以上处死，告人赏钱三十千。应犯私酒者，东京一胜以上、不满不满：疑当作「不满一。」，量罪区断；一以上、不满三，徒一年，告人赏钱五千；三以上、不满五，徒一年半，配役一年，告人赏钱十千；五以上、不满一硕，徒二年，配役一年半，告人赏钱十五千；一硕以上、不满一硕五，徒二年半，配役二年，告人赏钱二十千；一硕以上、不满二硕，徒三年，配役三年，告人赏钱二十五千；二硕以上，处死，告人赏钱三十千。西京及诸道州、府一胜以上不满三，三以上不满五，五以上不满一硕，一硕以上不满一硕五，一硕五以上不满二硕，二硕以上不满三硕，并依上法等第科罪，三硕以上处死。两京及诸道州、府禁法地分并乡村道店有场务处，若外来酒不许入界，犯者，东京一胜以上不满三，量事科罪，三以上不满五，徒一年，五以上不满一硕，徒一年半，配役一年；一硕以上不满二硕，徒二年，配役一年半；二硕以上不满三硕，徒二年半，配役二年；三硕以上不满四硕，徒三年，配役三年；四硕以上处死。告赏悉如上条。西京及诸州、府 
     
一胜以上不满五，五以上不满一硕，一硕以上不满二硕，二硕以上不满三硕，三硕以上不满四硕，四硕以上不满五石，并减如上法等第区断，至五石处死。」 
五年三月，诏：「诸州、府、军、监，今后官曲并依先降 命悬秤出卖，不得别有抑配。」时具州具：疑当作「贝」。言：「承前节度使差充随监当曲务，除官曲外，别抑配酒户买属州曲，民受其弊。」故有是诏。 
开宝二年九月，诏西川诸州卖曲价高，可于十分中减放二分。 
四年四月，广南转运使王明言：「广州酒曲元无禁法，军民取便酝卖。」诏依旧不禁。 
十月，知邕州范旻言：本州岛元无曲法。诏如广州例。 
六年十月，诏许诸道州府县镇乡村人户自买糟造醋供食。 
七年六月，诏：在京买曲人户自今特与减价，每斤止收一百文足陌。 
太宗太平兴国元年十月，诏：「先是募民掌茶盐榷酤，民多增常数求掌以规利，岁或荒俭，商旅不行，至亏常课，多籍没家财以(傥)[偿]，甚乖仁恕之道。自今并宜以开宝八年额为定，不得复增。」 
二年十月，京西转运使程能言：「陈、滑、蔡、(颖)[颍]、随、郢、均、邓、金、房州、信阳军未行榷酤，今请并置酒务。」诏遣太常丞冯 与内品一人同共监当丞：原作「亟」，据《长编》卷一八改。，比较所收一年课利。 
十二月，权大理少卿赵齐言：「诸州擢酤募民擢：疑作「榷」。，能分其利，即给要契，许于(城州)[州城]于州城中，乱禁法，无以致其罪。望敕诸州非于所酤地造曲者，率以私曲论」。从之。 二十里外酤，而岁输其直者，多造曲 
六年，诏：「在京卖曲，每斤原定二百文八十五陌，自今斤减五十文。」 
七年正月，三司言：「诏州酒务所收糟诏州：疑误。，先许民间买以造醋，昨因天长军禁止不卖，而诸处积压极多，请依元敕出卖，其余羡者，令务内自造醋醅」。从之。 
八月，诏曰：「应剑南东、西川、峡路管内州府军监县镇等，一昨言事者以变钱法一昨：《宋大诏令集》卷一八三作「初」。「一」字当衍。，兴榷酤兴：原脱，据《宋大诏令集》卷一八三补。，有以便于民而佐民用民用：《宋大诏令集》卷一八三作「用度」，疑是。，朕不得已而听之。踰年未见其利，如闻民庶颇极怨咨，因遣使乘驿以观之，备得其状。朕奄有四海，宠绥元元，以百姓为心，恐一物失所。举事乖当，盖由朕之不聪；出令惟行，遂使民之受弊。况失道之未远，固改调以是宜。先是诸州官置酒酤并从除放，依旧造曲市与民，其益州岁增曲钱六万贯并除之。」 
九年九月，诏：「江浙之间禁榷私酒，小民规利，率多犯法，宜更条制，以便于民。今遣左拾遗韦务升等往杭州，将各务课额于上等户均定曲法钱数，依秋夏税期输纳，其酒更不禁榷。」 
雍熙二年五月，诏；「去年两浙转运司与杭州同建(仪)[议]废杭州榷酤之禁，以酒曲课额均赋于民。如闻更改以来，城郭富豪之家坐收酤酝之利，乡村贫弱之户例纳配率之钱，甚非便利。自今宜依旧置清酒务，差官监当，依江南例减价酤卖，其所均钱并罢纳。」 
六月，度支判官李惟清言：「诸处酒(处)[务]自来 
     
买酒，每斗给耗二胜。自太平兴国七年，三司建议斗给一升，店户获利既少，罕来沽买，遂致岁入课额率有亏欠。今请依旧复给二胜。」从之。 
三年十一月，秘书丞王嗣宗言：「澶州官务一斗酒量较其大小，不及官斗七胜，自来犯私酒人以此斗定罪断遣。缘所犯至三硕以上，即得死罪。虑诸道州府酒务亦有似此小斗，自今并望依官胜量酒定罪。」从之。 
四年十二月，诏：「诸处酒务不得于百姓处借米麦充用，已借者还其直。」 
端拱二年五月，诏：「应两京及诸道州、府民开酒肆输课者，自来东京去城五十里、西京及诸州去城二十里，即不说去县镇远近。今后须去县镇城十里外。」 
淳化二年八月，诏两浙诸州：「先是钱俶日，募民掌榷酤，酒醨坏，吏犹督其课，民无以偿。湖州万三千三百四十九缾，衢州万七千二百八十三缾，台州千一百四十四硕，越州二千九百四硕七斗，并许弃之，勿复责其直。」 
四年四月，诏：「诸道州府酒榷，岁费谷麦，不得用官仓军储，但今就善价以籴。酒匠及役夫粮廪，并以钱给之。」 
五年四月，诏：「天下酒榷先是分遣使者监筦，岁取其利，以资国用。自今募民掌之，减常课之十二，使其易办，勿复遣吏预其间。」 
九月，有司言：「诸道州府先置榷酤，募民掌其事，内四百七十处岁课无几，愿一切罢之，但卖曲收直。」诏从其请。先是，程能建议置天下酒榷，所在以官吏专掌，取民租米麦供用，以官钱市樵薪，给使者、工人俸料，岁得利无几，而主利规其盈羡利：疑当作「吏」。，以为积酝齐不良洁，酒多醨坏不可饮。至课民婚葬，量户大小令酤，小民甚被其害，州县苦之。太宗先知其弊，已诏减课，募民掌其事，至是又令卖曲，公私皆以为便。 
真宗咸平五年五月十一日，命度支员外郎李士衡、合门祗候李溥访陕西诸州增酒榷之利。先是，士衡上言：「陕西榷酤尚多遗利，今西鄙屯戍至广，经费实繁，望遣使制置其事，可济边用，而不扰民。」故有是命。 
六年十一月，江浙、淮南制置使秦羲言：「诸州清酒务甚有遗利，乞差官详酌制置。」帝问羲以「经费之广，有此规画，若下不获其利，则非悠久之道。可谕羲等酌中而行，务在通济。」遂命羲举朝官一员同往制置。 
景德元年闰九月，罢江淮荆湖制置榷酤。先是，发运制置使秦羲等上言，乞差朝臣乘传诸郡，增榷酤之课，至是特令罢之。 
二年正月，户部判官李防等言：「江南诸州所增榷酤钱颇为烦扰，属岁俭，已权罢之。其淮南、两浙、荆湖路亦望停寝，俟岁稔如故」。从之。初，制置茶盐秦羲规画此制，以助军旅之费，至是帝览防等奏，命亟停罢，仍诏羲等：自今榷酤之课悉仍旧贯，勿复增益。 
四年二月，诏曰：「卜洛之郊，久深奚望，从人之欲，爰示省巡。务敦宽大之风，以畅和平之化。榷酤 
     
之法，虽有明规，两都之间，实无异等。矧三川之繁会，极千里之浩穰。方合欢心，岂 改作 特弛科禁，永 便宜。用申济物之怀，庶广及民之惠。其西京清酒务宜令停废，一依东京体例施行，令三司规画以闻。」 
四月，诏曰：「榷酤之法，素有定规，宜令计司，立为永式。自今中外不得更议增课，以图恩奖。」先是，遣使检举天下酒税，颇为烦扰，且竞以羡利邀宠，遂罢其事而条禁约之。 
大中祥符五年六月，泾原路都钤辖曹玮言：「沿边诸寨许令人户买扑酒店，直于寨外边上开沽，恐隐藏奸恶，乞行停废。」从之。 
六年三月，诏：「诸处酒曲场务止得约造一年，合使酒曲交与后界。如于一年之外多造，并即纳官。若将不堪使用酒曲交与后界者，并仰毁弃，仍勘罪以闻。」先是开宝中，尝有是诏，其后定敕文误有删者，至是因小民买扑场务，有启幸而兴讼者，开封府引是敕以闻，故申明之。 
十二月十二日，诏：「诸州、军酒务委监官亲视兵匠尽料酝酿，其有酸败不任酤者，官吏悉均偿之。」初，汉阳军监酒梁绍熙委兵酝造不如法，而酸败者
数百斛，计价钱(喻)[逾]二百万，三司因请条制故也。 
二十四日，诏许民间市官酵，置坊鬻醋。 
七年二月，诏：「应陕西诸州、军、县、镇酒务衙前及百姓诸色人等已增添课利买扑，转运司更招人添钱 夺，自后不办，欠折无偿。令本路转运司及本州岛勘会，特与除放。」 
八年六月，诏令曲院出牓召在京酒户，除本店自来赊买曲货，于大中祥符五年至七年内取一年中等数立充本店旧买曲额外，相度逐厢市肆人烟别认所买曲货数目，依例赊买，只得本店造曲，般担清酒出门，须得于指射厢分界至内开店沽卖。仍与限一月，内经曲院投状，以认买得曲多者，许令置店开沽。如更要添买，不以数目多少，并听取便赊买，即不得亏元桩并添买数及城外印造，乃三年一替乃：疑当作「仍」。。如开沽后更有添买曲货 夺，须候三年，满日即得承替开沽。其赊曲抵当物，即依曲院久例施行。 
天禧元年九月，判三司都催欠凭由司张师德言：「淮南乡村酒户额少者，并望停废。」从之。 
二年闰四月，诏：「应灾伤州军买扑酒场年额不登者，如岁满愿仍旧沽卖者岁：原作「税」，据《长编》卷九一改。，听与展限一年。」 
三年六月，光禄少卿薛颜言：「杭州酒务税课一十五万贯都作一务，望折为三务。」诏三司定夺以闻。 
</div>
    <div class="pagination">
<a href="宋会要辑稿_page495.html">上一页</a><span>...</span><a href="宋会要辑稿_page491.html">491</a><a href="宋会要辑稿_page492.html">492</a><a href="宋会要辑稿_page493.html">493</a><a href="宋会要辑稿_page494.html">494</a><a href="宋会要辑稿_page495.html">495</a><span class="current-page">496</span><a href="宋会要辑稿_page497.html">497</a><a href="宋会要辑稿_page498.html">498</a><a href="宋会要辑稿_page499.html">499</a><a href="宋会要辑稿_page500.html">500</a><a href="宋会要辑稿_page501.html">501</a><span>...</span><a href="宋会要辑稿_page497.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
