<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 1017 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 1017 页/共 1125 页</h1>
    <div class="content">从之。 
五月七日，户部言：「江西提刑兼提举常平等事丁彬状，乞立限责委诸州主管官根括驱磨常平司田土、租课、钱物。欲依本官所申，限一月，如稍有违慢漏落，亦乞依已降指挥按劾。」从之。 
九月二十，户部状：「据江南西路提刑兼本路提举常平等事丁彬札子，契勘提刑官阙，在法系转运司兼权。若将来提刑官任满或非次替移，其提刑职事依法牒送转运司官兼权，所有提举常平司职事，若依例前去转运司官兼权，其州县官吏观望，定是依前违法侵用常平官物。今相度，如提刑司官阙，欲依条许将提举常平职事牒送提点铸钱、提举茶盐官，或廨宇所在文臣知州时暂发遣，庶几常平官物不致侵紊。」从之，余路准此。 
十月十八日，都省言：「今秋诸路大稔，正当米斛上市之际，虽依法合行收籴，深虑常平官不为尽数 刷钱本及收籴后时，却致价贱伤农。」诏令两浙东西、江南东西、广南东西路提刑兼常平官，将应干州县见在常平等合充常平籴本钱物，专委任主管官亲(谊)[诣]逐县，同令、佐尽数 刷，逐旋关拨，乘时措置(开)[关]报，尽本收籴米斛桩管。其籴到数，仰知、通认数就元籴州县常平仓别项封桩。仍仰提刑官严切约束所委官，将合取拨籴官先次桩垛钱本，遇有人户中，即仰躬亲监视，两平交量，不得过收加耗，实时支还价钱，无令少有科配骚扰及容纵请托入中，巧伪湿恶米斛。如 
      
违，仰提刑司官按劾，仍仰逐司各先(其)[具]上件合 刷窠名，且约度半年钱数及可以收籴米斛各若干，并旬具 刷到钱本、已籴买到米数，各开具申尚书省。 
十一月十六日，诏提举常平司主管官并依常平旧法。先是，户部看详，欲诸州并以通判充主管官，不得别差他官。臣僚言，元丰、绍圣立常平令，诸州听提举司选通判、幕职官充主管官，盖通判或材力不能办事，即令人许于幕职官选差，此通法也。 
五年闰二月十二日，诏诸路提举常平并入茶盐司，仍以提举茶盐常平等公事为名。内无茶盐去处，依旧令提刑兼领。先是，臣僚言财用利源，有旨令户部讲究，条具申尚书省。内一项，欲以常平茶盐合为一官，稍重其选。故有是诏。 
四月三日，总(令)[领]司言：「据两浙东路提举茶盐常平等公事司申，据绍兴府(中)[申]，契勘有管义仓米贰万一千三百余石，虽依条唯充赈给，其米经年陈次，欲比街市价例量减钱出粜。近缘明州申请，米价踊贵，细民阙食，乞将义仓米出粜。已承朝旨，特令明州于上件米内借支一万石，候秋成日却行依数收籴拨还，不得拖欠。仍令常平司拘催桩管，仍免执奏。及再得旨，奏知不行。今看详，欲乞于收到义仓米内借支一万石，令绍兴府置场出粜，余并依明州已得措挥。」诏依，即不得粜与公吏之家，务要实惠细民。 
七月二日，都省言：「诸路提举常平已降指挥并入茶盐司， 
      
无茶盐司去处依旧提刑兼领，专置干办官。今访闻逐司为系并入兼领职事，并不逐一讲究，致他司妄用，失陷钱物，有 朝廷缓急支用。」诏令诸路提举常平官将常平事务恪意奉行，无得苟简，致有失陷钱物。如敢少有灭裂，户部按劾，申尚书省取旨，重行典宪。 
八月七日，诏：「应诸州军曾兼主管常平官罢任到行在，如系合堂除差遣人，令合门候朝见日具职位、姓名报吏部，依元降指挥取索印纸点检。如不经批书，即具状申中书门下省，未得与堂除差遣。」 
十二日，福建路转运判官薛昌宋言：「诸路州军借拨过常平司钱物，亦皆缘应副军期，即非侵欺失陷。又已经年岁，今来若必令责还，要之尽取于民而已。欲乞将七州军以前年分借过常平司钱物，乞依福州已得今年三月二十二日圣旨，并特与除破，使福建一路之民均被朝廷宽恤之恩。」诏并特与除破。今后如更敢擅支常平钱物，依法施行。 
六年五月一日，诏：「自今诸路提举茶盐常平官有阙，并取资历已深、(呈)[诚]实素着之人，或于郎官以上选择任用。」从殿中侍御史周秘言也秘：原作「必」，据《建炎以来系年要录》卷一○一改。。详见提举茶盐司门。 
二十五日，诏：「令江南东路转运常平司行下所部州县，将本路应未纳并今后合纳职田租米，令输纳本色，随市价尽数收籴，充义仓米，别项桩管，专充赈济支用。其合支本钱，许取拨本路常平司所管钱。如不足，将本路系省钱相兼应副旱伤阙食。余路州军 
      
有职田去处，依此施行。」 
七年二月二十四日，浙东提举常平司主管官赵桩言：「今来逐路乞置提举常平司主管官一员，并依转运司主管文字官体例施行。欲乞许常平主管官往诣管下州县检察，将点检到事件申提举司。及遇有要切事，并从本司差委，庶几所至州县检察违戾，驱催钱物，不致失陷。」从之。仍诏余路准此。 
八月二日，诏令逐路转运司据借兑过常平数目，候起纳税日，并限一月依数先次桩还。仍令常平司不住催促，各具已交还数足文状申尚书省。 
十二月二十五日，有旨：「天下苗米，其不熟处，除依条放免外，止令纳钱，却运钱于熟处籴米，如此则公私两利。」臣桩奏曰：「此乃刘晏之法也，见行措置。」 
八年正月二十一日，诏：「今后提举常平及常平主管官除代，不过一员，其已差下人并令依旧。」从御史中丞常同奏，乞在外堂除窠阙依仿在内除授之限故也。 
十二月十九日，参知政事李光言：「政有避其名而失其实者，有无其实而徒存其名者。常平之法，本出于汉耿寿昌。今州县钱谷有属常平司者，名色非一，悉总于户部右曹。今乃以王安石之故而废之，既使香盐司兼领，又别差主管官一员，有司莫知适从，钱谷因致失陷，岂非避其名而失其实乎 欲望废罢常平司主管，依旧令香盐司兼领，庶几名正而事成。」寻进呈，上曰：「常平法既出汉耿寿昌，今岂可以王安石而废之  
      
其常平提举自可复置，庶几一司钱谷不致失陷。令三省措置，条具以闻。」 
九年四月六日，诏：「(令)[今]后诸路常平司干办官遇出陆巡按州县，许差破般担人一十名。」以江、淮、荆、浙、闽、广等路经制使司申明绍兴格，监司属官差出，止许破般担人六人，委是使用不足故也。 
七月十七日，臣僚言：「诸路常平钱物，昨罢提举官，不无陷失。近既设官主管，而命经制司领之。若使本司常切拘催奉行，不许诸司支借移用，则此一司所积，缓急亦不为小补。但其间有近降指挥令解付行在者，计天下诸司钱物亦多矣，虽未能尽如古人三分以一为凶年之备，独不可损此一项邪 盖州县之间有此一项钱物，丰年增价以籴，凶年减价以粜，物价自平，农末俱利。所济既多，而又有以备朝廷之缓急，何苦而不为!近见楚州乞将涟水县所有常平钱五百贯文，准备奉迎两宫及枢密楼照宣谕回日支遣，户部已申明许行支用。夫楚州虽阙乏，何至少此五百缗哉!政恐开此端绪，使州县各自侵用，非户部所当尔也。臣愚欲望圣慈特诏常平一司钱物，并遵守户部右曹敕条，虽内有近降指挥许解行在者，并令依旧法于所在处桩管，不许支用移易，仍追寝楚州许用常平钱指挥，庶几有以为国家根本之计，不胜幸甚。」诏令户部遵守见行条法。 
九月十四日，户部言：「诸路主管常平官，近因置经制司，改作经制某路干 
      
办常平等公事。今来经制司若罢，即合依旧称呼。又契勘建炎元年内，罢诸路常平司，其职事令提刑司兼管；后来绍兴五年内，改令茶盐司兼管，其无茶盐司路分(安)[令]提刑司、转运司兼领。近因经制司总领，其逐司并已罢，兼今来若罢经制司，所有常平职事若依旧止令一干办官主管，窃恐体轻，难以按察州县，无以革绝前日失陷之弊。兼常平一司所管钱物并粜卖、赈济等事，(言)[皆]常平、和籴之法，祖宗以是惠赒艰饥，其来久矣。比年州县类为文具，有废而不举者，有苟简以塞责者。以新易陈，此成法也，间有积岁蚀腐而未尝问；不许借贷，此成法也，间有悉充他用而实无储。愿诏诸州县，乘今日赋税未毕之时，以常平钱差官置场，悉数和籴。委常平官 行省按，有不虔者，必罚无赦。」从之。 
十二年五月二十三日，权发遣和州冯由义言：「前知州蔡伸因去岁支散官吏军兵请给、大军经过犒劳，遂致钱粮罄匮，以常平司二项钱共八千余贯、米二千余石逐急支散。本州岛已累申乞除破，虽蒙札下淮西常平司，令指定施行，其常平司至今移文折难。窃缘月给钱粮自不能继，无由可以拨还，欲乞特与除破。」从之。 
八月五日，诏：「令诸路提举常平司主管官遍诣所部州县点检，将日前籴米并以陈易新未还之数，乘此秋熟，收籴拨还，早令数足，如法桩管。仍开具本路州县已未补还实数，保明申尚书 
      
省，当议核实赏罚施行。先具知禀状闻奏。」以尚书省勘会，州县多以兑易为名辄行侵用故也。 
十五年六月二十一日，户部言：「民间生子不举者，已降指挥于常平或免役宽剩钱人支四千。缘免役宽剩钱所收微细，窃虑州县留滞，欲令诸路常平司行下州县，于见管常平、义仓米内改支米一石。」从之。 
八月二十六日，诏诸路提举茶盐官改充提举常平茶盐公事。先是，户部侍郎王鈇言鈇：原作「铁」，据《宋史》卷三○《高宗纪》七改。后遇此字径改。：「常平法始于汉宣帝，用耿寿昌之疏，施于边郡，以致中兴。国朝行之，大郡钱谷有至百万，其下犹不减五六十万。建炎初，罢提举官，兼以他司。初不以为不惠于民、不利于国也，徒以追咎改作，遂并其官(官)废，事关法令，无复修举。故绍兴六年，复置主管官，然权轻不能振职，名存实亡，无补于事，非祖宗利国惠民之旨也。夫常平之设，上以收开阖敛散之权，下以抑兼并豪(疆)[强]之家，备水旱而救扎瘥，视丰凶而平物价，科条实繁，其利不一，有义仓和籴之储，坊场河渡之入。以产制役，欲使平均；以陈易新，俾无红腐。一有饥馑，则开发仓廪以济艰食，岂一主管能胜其任哉!建言者将欲省官而主管复，将欲省吏而胥徒如故，独(能)[罢]一提举官而奸弊百出。州县苟且，无所畏惮，封桩钱物借贷移易，多致陷失，凶年饥岁赈济之法，漫不加省。盖以主管官威令既不能有制，而职事又不得自专，势使然也。今虽隶于宪司，而狱 
      
讼繁多，不能究心，其能责以利国惠民之实效乎!欲乞复置常平提举官，以主管官为干办公事，其它无所损益而积弊可除，庶几良法美意不为虚文。」故有是诏。 
九月八日，权户部侍郎王鈇等言：「已降指挥，诸路提举茶盐官改充提举常平茶盐公事。缘成都、潼川府、利夔州路即无提举茶盐官，及淮西、京西路提举茶盐见系逐路转运、提刑兼管，广西路提举茶盐见系提刑兼管，及诸路常平司主管官所掌职事，并合取自朝廷指挥。」诏四川、广西令提刑，淮西、京西令见兼提举茶盐官兼领，主管改充常平司干办公事，依转运、提刑司属官体例。 
十二月二十八日，吏部言：「常平官今来改充提举常平茶盐公事，合依旧法为监司，与转运判官序官，及岁举改官五员，县令三员，大、小使臣升陟八员，承务郎以上五员，试刑法官七人，合依旧尽还本司。」从之。 
十六年三月三日，户部言：「臣僚言：『常平一司专为赈济设，实国家之仁政也。自兵兴以来，州县纾目前之急，移易他用，习以为常。比复常平提举官，则向来借兑之弊已在累任，难以遽令填还。欲自未复提举以前，凡有借兑，宽立程限，分以三岁拨还，仍释其罪。违时拖欠，必寘常法。自已复提举已后，即仰州县遵守旧宪，不得借兑。提举官每岁考核，少有违戾，并不以赦降、去官原减。庶几往者既获自新，而来者有所畏惮。』本部措置，欲下诸路提举 
      
常平司，开具节次借兑因依、若干数目，从本司量度年月远近，申取朝廷指挥，随其多寡，立限拨还。余依臣僚所乞。」从之。 
二十一年十一月二十一日，上因论水利，谓辅臣曰：「须是常平官得人，若监司用心，此等事无虑。闻近时监司多是端坐，不出巡历。」仍诏诸路州县灌溉民田陂湖，往往为人侵占，令户部行下提举常平官躬亲措置，申尚书省。 
二十七年八月四日，户部言：「逐路常平司保明到本路州县所立平准务合用本钱，除不(不)及一千贯去处不立赏罚外，今相度比拟条法，将立到本钱一千贯以上去处，以本多寡参酌立定监官候一岁终以本计息赏罚格：自收息及三分以上升一季名次，不及一分五厘展一季名次；五千贯以上，收息及三分以上升半年，不及一分五厘展半年；一万贯以上，收息三分以上升一年，不及一分五厘展一年；三万贯以上，收息及三分以上减一年磨勘及三：原作「不及」，据前文例改。，不及一分五厘展一年磨勘。本部除已相度监官岁终收息分数赏罚外，窃缘立到本钱既多寡不同，即难以一等添破食钱。欲乞将不及一千贯以上本钱去处，比拟条法，除不赏罚外，每月收息及二分，止与添破食钱三贯文外，有立到本钱一千贯以上添五贯文，五千贯以上添七贯五百文，一万贯以上添一十贯文，三万贯以上添一十五贯文。如不及二分，即依已降指挥不支食钱。欲下逐路常 
      
平司，行下州县遵守施行。余依见行条法指挥。」从之。 
十三日，淮南东路提举常平司言：「分委官前去诸州军，点检到见在常平、义仓斛即无侵支、移易、虚桩之数。」户部将本司奏到今年四月分见在斛数目比较，一路总计奏到一十四万二千一百石，点检到共一十二万六千三百二十四石。庐、光州、安丰军比奏到增七百一十六石，和、舒、蕲、濠、黄州、无为军亏一万六千四百九十二石。诏令本路常平司取亏少数目，严立限以督之。 
九月十四日，户部言：「殿中侍御史王珪言：『常平赈粜粜：原作「籴」，据《建炎以来系年要录》卷一七七改。后同。，所以抑兼并

抑：原作「相」，据《建炎以来系年要录》卷一七七改。，济贫弱，此良法也。每岁夏秋之间，禾稼未登，或小有水旱，民方艰食之时，富人闭粜以规厚利，若官粜少损其直，则闭粜之家不能乘人之急，而价自平，所济贫乏，其利为不小也。窃见诸州郡每岁输纳秋租，自装发纲运之后，仓廪一空，所存止有常平、义仓斛，军粮、吏俸及揍发上供不足之数，百色支费，皆取给于此。受纳苗米，然后逐旋拨还，所在成例。是名为常平而专以备州郡急阙，至饥民艰食则坐视而无以赈之，殊非立法之意。前日朝廷委诸路常平提举差官盘量，所欠动以数万计。其间如借兑、耗折，虽责之分限补填，终不可得，亦恐见存之数未必皆可得实也。近闻福建有贵粜之处，父老诉之州郡，冀欲赈济，而郡官占吝不发，米价顿增，人多困毙。此其意必欲留为州郡急阙之备，或已
      
借兑、无见存之数，不暇恤民间之空乏也。臣愿委诸路提举常平 巡诸州，躬亲阅视，以知其实。有遇合赈济而州郡占吝不发者，许人户越诉，监司互察，台谏按劾以闻。有中下之州，所积不多，赈济不足，则令提举计以一路有余之处，通融取拨，以应其乏，免致流离转徙，此亦古者移粟就民之意。近年以来，州县遇合赈粜之时，官吏但欲塞责，其所给散多只于州城之内，近者可得而远者不能及。至村落之间，无所得食，而不逞之辈藉以鼓唱，有攘夺剽掠之患。况饥民往返数十里之间，或至(绥)[馁]死于道路。今若许令随所在差拨，就近应副，庶当均给而实惠可以及人也。』本部看详，欲下诸路提举司，依奏躬亲遍诣所部州县，点检见管米斛，令项如法封桩。如遇合赈粜，阙少米斛，须管于就近有米斛去处，多方兑拨那融应副，依条赈粜，不得占吝，务在存恤。如有违戾去处，从本司按治，依条施行。若本司失于按治，即仰转运、提刑司互相按察。」从之。 
二十九年三月二十六日，中书门下省言：「诸路出没没官、户绝田宅价钱，昨降指挥，许常平司取拨三分应副籴本。今来措置尽数起发，难以更行分拨。」诏令户部行下诸路，如常平司有阙籴本，令开具申朝廷支降。 
七月五日，诏：「逐路提举常平官躬亲措置没官、户绝等田宅，如能率先出卖数多，仰户部具申尚书省，取旨优异推恩。或出卖数少，当行黜 
      
责。州县当职官能用心措置，亦于已立赏格外增重推赏，或令常平官按劾闻奏，重作施行。」先是，户部提领官田所状：「契勘江浙等路没官、户绝田宅，近承指挥，州委知、通，县委令、丞，措置出卖。今访闻有奉行违戾去处，致引惹弊端，欲乞令提举常平官严行检察。今措置下项：一、人户见佃田宅，依指挥令州县官躬亲监督，依乡源体例，肥瘠高下估定实价，与减二分。如愿承买，并限十日经官自陈，日下给付，盖欲优恤见佃之家。今访闻估价之时，其所委官并不躬亲监督，致合干人作弊，受有力之家计嘱，低估价直，便令承买。或见佃人未有钱，即计嘱高 钱数，要得出卖不行。今措置，欲未卖田宅并依条出榜，许实封投状。自出榜日为始，限一月拆(开)封，以最高钱取问见佃人，如愿依价承买，限十日自陈，与减二分价钱给卖。如不愿承(卖)[买]，即三日批退给价高人。若见佃人先佃荒田，曾用工开垦，以二分价钱还工力之费。如元佃熟田，不在给二分之数。限满无人投状，再限一月。若两限无人承买，即量行减价出榜召卖。一、见佃人户已买田宅，既于官中低价承买，却又增价转手出卖，或借贷他人物收买后，却行增价准折之类，欲许诸色人经官陈告，以所买田宅价钱三分给一分与告人充赏，余拘没入官，别行召人实封投状买。庶几隔绝奸弊。一、人户所佃田宅，若其间有已前冒占及诡名挟 
      
田，至今耕种居住，送纳课米或二税，既已施工力，终是见佃之家。窃虑州县不许作见佃人承买，致引惹词诉，今措置，欲并作见佃人户承买。一、今来合卖田宅，其间有官户形势之家请佃，往往坐占，不肯承买，致阻障他人亦不敢投状。今措置，如出违前项(折)[拆]封日限，无人投状承买，即依官估定价直，就勒见佃人承买。其所纳钱令作三次，限一百八十日纳足。违限不足，即依已降指挥施行。如依前坐占，不肯承买，即仰州县具名申常平司，本司具因依申取朝廷指挥施行。一、人户投状承买田宅，(折)[拆]封日见得着价最高，合行承买却称不愿买者，依已降指挥，以所著价十分追罚一分入官，仍给卖以次着价最高人。又不愿，亦追罚一分钱。窃虑有狡猾之人用意阻障，妄增钱数，既至拆封，却称不愿承买，又将合没一分钱数用情计嘱，不为送纳，搅扰见佃之家。今措置，欲似此合追罚一分钱数，限一月追理纳足。仍令常平司常切觉察，如州县不为追理，或顽猾人户不为送纳，即具名申取朝廷指挥施行。所有人户实封投状着价最高，若见佃人与投状人皆不愿买，即将次高钱数先次取问佃人施行。一、契勘出卖浙西营田，已承指挥权住卖外，所有其余路分营(主)[土]、官庄、屯田，前后已降指挥即不该载，今来并不合出卖。一、访闻常平司并州县人吏多受情嘱，邀阻乞觅，及不将前后措置多出 
      
文榜晓示。虽出文榜，随即隐藏，不令人户通知。或州县作弊，欲使人(抵)[低]价买得，榜内更不写出田段、价直，却令买田人先低价投状，临时于纸缝内用纸搀入所买田土，外人无从得知，致出卖稽违。欲下逐路常平司官严行觉察，稍有违戾，按劾申朝廷，重作施行，人吏决配。一、今来措置止系补圆未尽事件，即不冲改前来指挥，欲下两浙、江东西、湖南、福建、二广、(西)[四]川提举常平司，疾速行下所部州县遵依施行。仍令州县分明大字多出文榜州县要闹及乡村坐落去处，晓谕民户通知，无令藏匿。若常平司不检察，乞令提刑司觉察按劾。」诏依(权)[措]置事理施行。于是中书门下省言：「江浙等路出卖没官等田宅，前后措置指挥纤悉具备，全在常平、州县官恪意奉行。近据逐路申到所卖田宅大段数少，盖缘常平官视为虚文，不切督责，及州县知、通、令、丞弛慢，全不究心觉察，容纵吏人受嘱，高下估价，隐匿文榜，百端欺弊，致出卖稽违，理宜申严约束。」故有是诏。 
同日，户部提领官田所言：「诸路寺观绝产，已降指挥令常平司拘收，令项桩管，申取朝廷指挥，至今未见申到已桩管数目。」诏令诸路提举常平司依已降指挥，疾速开具申尚书省。 
三十年十一月一日，右谏议大夫兼侍讲何溥言：「臣契勘常平义仓，所以为水旱、盗贼之备，祖宗立法，虽颗粒不得移用，其意深矣。臣访闻沿海州军比以装发海(州)[舟]， 
      
权宜济急，支费略尽，有司因循不补，终恐亡以待卒。欲乞特命提举官巡历诸州，稽其已支之数，量其合籴之实，或将他州赢余以济目下窘乏，有无相补，轻重适均。庶几新陈之交，有以相接，而缓急之际，不足为忧。」从之。 
孝宗干道元年八月十四日，诏诸路提举常平官下诸州主管官，契勘以新易陈借兑数目，于今秋苗米内依数拨还。仍开具申尚书省。 
四年五月十四日，诏诸路提举常平官，每岁春季躬亲巡历逐州，点检常平仓米，要见桩管实数，申尚书省。 
六月七日，诏诸路提举常平官督责所部州县，候秋成，须管将人户纳义仓米数，依条限拘催，尽实收桩。仍将见管钱趁时收籴米斛，如法桩管，不得违戾。 
七月十二日，诏提举官日下遍诣所部，盘量常平、义仓米斛，所至具实数实时开申。如州军元申数内却有虚桩，将当职官吏重寘典宪。提举官徇情隐庇，亦当一例黜责。 
八月十八日，诏诸路提举司差官根刷应诸司吏人所借常平雇役钱，在五年内者尽行追纳。自后州县敢擅借支者，依条按劾以闻。 
六年八月二日，权户部侍郎王佐奏：「臣摄(空)[乏]民部，日受四方词状，而诉冒役者居其半。乞令提举常平司委主管官，限两月取索属县额内公吏看详，委有违条冒役，即行勒罢。如收叙应法，自合听令在役。仍将各县公吏姓名揭于板榜，其再入役者，略(其)[具]所叙之因，俾民通知，岁终 
      
一易。自今以后，论诉冒役者，必须指其元来所犯刑名与收叙不当因依。如根究得实，监司、守令、当职官依绍兴二十六年八月指挥，坐以违制之罪。倘或奸民挟私妄诉，亦科反坐刑名，庶几州县稍得安静。」从之。 
七年六月二十四日，臣僚言：「近岁以来，常平之法寖以不修。抵当、平准之柄，悉取而用之；户绝、水利之田，欺隐于奸吏。帑庾之积，所至空虚。方粒米狼戾之际，无本以收籴，殆野有饿莩，始为移粟之举，取之邻州别路，道路既遥，时月亦淹，救助未至而民之骨已槁矣。愿陛下申诏提举官，检核管下诸州常平籴本，有支移侵盗去处，各令隐括桩办，以俟将来新谷既登、谷贱伤农之际，增价收籴，以惠斯民。」从之。 
十月二十四日，提举两浙西路常平茶盐公事李结言：「奉旨令礼部给降到度牒一百八十道，及左藏南库支到会子一十四万八千贯，付本司收籴米八万八千二十余石。除已州委主管、司法，县委县丞收籴桩管，契勘目(分)[今]正系米斛收籴之际，若候变到度牒价钱，窃虑失时。乞先次于左藏南库支借会子七万二千贯，付本司趁时收籴，所有度牒，令所属旋行转变，拘收钱会，发纳左藏南库。」从之。 
八年四月十七日，诏：「诸路常平官，限半月委逐州主管官取索五年的实收支义仓数目，开说逐年有无灾伤检故，及支给过若干，并见在之数实计若干，自今在甚处桩管，申户部稽
      
考。」从权户部尚书杨倓之请也。 
九年七月二十一日，户部尚书杨倓奏：「乞令诸路提举常平官，将诸州军常平仓钱斛，委邻州官点检截日见在数目。内米一万石已下尽行盘量，一万石以上抽摘盘量，结罪申提举司，从本司核实保明，限一月奏。(奏)如日后发露，其所委官并提举官并行按劾，取旨重作施行。若提举司不按月闻奏，亦乞从臣等比较最迟去处按劾。」从之。
 职官 宋会要辑稿职官四三 御史台主簿 
      
御史台主簿
【续宋会要】
      
元丰三年，李定请增置一员，点检六案文字。元丰六年九月，中丞黄履言：「本台有主簿兼检法官二员，乞复置分治职事。」诏置主簿并检法官一员，从八品。又奏：「本台主簿、检法官系分掌班籍，参预定刑，所领职事与他司不同。」元佑元年，大理寺右断刑架阁库专委主簿主管天头原批：「《大典》卷一千一百十七。」又批：「此条原夹在本卷第二页内。」。 
【续会要】
天头原批：「接上写，不空行。」
      
淳熙元年三月十日，京西运判胡仰言：「襄阳居民繁多，乞下本路常平司置药局一所，依免役令，以抵当务官兼，计置药材，修制出卖。」从之。 
二年闰九月二日，诏：「诸路常平司每岁秋成之际，取见所部郡县丰歉各及几分，如有合赈粜、赈给去处，即约度所用及管米斛若干，或有阙少，合如何措置移运，并预期审度施行。仍于九月初旬条具闻奏。」 
三年四月二十九日，诏广东提举依已降指挥，作提举广南东路常平茶盐公事系衔。 
八月十八日，诏提举常平茶盐官遇阙，如文武臣提刑有两员去处，令以官序兼权。从江西提刑赵烨请也。 
八年九月十四日，诏：「自今诸路提举官毋得轻授，虽差替人不得过一政，兼须履历有政绩之人。」以侍御史黄洽言湖南提举张仲梓未尝更练，喜怒任情，仲梓既罢，因有是命。 
九年十二月五日，前福建常平提举周颉言：「常平三弊：一曰公吏非时借请，二曰选人支破接送雇人钱，三曰给散乞丐孤贫米。乞下诸路，将前后公吏已借请钱，依元丰令克纳五分。官雇人钱般家，止得就寄居处保明帮请，如绍兴三十一年三月内臣僚所奏事理施行。至于支给乞丐人米，则与申严行下，责在提举常平司严行稽察，将州县违戾去处，痛与按劾惩治。」从 
      
之。 
十六年九月十五日，臣僚言：「常平所在桩管元有定数，乞令各路提刑司刷出州县所管常平见在之米，其间或有少损，则以陈易新，须管及额桩留外，有常平钱量支添籴，以实廪庾，如法藏贮，无致移易。」从之。 
嘉泰元年八月十四日，臣僚言：「今岁夏秋之交，雨泽稍愆，诸路州郡间有旱歉。虽未见申到被旱分数，然度其事势，向去未免举行荒政，全仰常平使者究心民事，预期措置。窃虑间有常平使者年老昏缪，全不事事，或贪庸失职，受成吏胥，或素无风采，人不畏惮，今若付以一道之重，俾之提振荒政，必致误事。欲望睿旨明(诣)[诰]二三大臣，相度被旱州郡，精择素有才望之人，付以常平使者之职。自今在任有如臣前所陈者，倘无显过，且于别路两易其任。若或素无治状，已试罔功，众论之所不与者，令御史台具名觉察，即赐罢黜，别选精力强敏、优于政术、一路官吏之所畏服者，畀以是任。庶几官得其人，民无捐瘠。」从之。 
开禧二年三月一日，户部言：「大理正费培奏：窃见江西提举置司于袁，自绍兴年始徙于抚，本州岛军兵提举司占破二百余人，衣粮、借请悉倚办于本州岛。去岁送迎提举官，前后凡五次，每一次为费略以借请一项计之，不下万有余缗。况又有非时差出，少者一二十人，多者五六十辈，每名借请三月或半年，皆从本司先次兑支，续移文帮勘，不踰晷刻，便行解发。蕞尔小 
      
</div>
    <div class="pagination">
<a href="宋会要辑稿_page1016.html">上一页</a><span>...</span><a href="宋会要辑稿_page1012.html">1012</a><a href="宋会要辑稿_page1013.html">1013</a><a href="宋会要辑稿_page1014.html">1014</a><a href="宋会要辑稿_page1015.html">1015</a><a href="宋会要辑稿_page1016.html">1016</a><span class="current-page">1017</span><a href="宋会要辑稿_page1018.html">1018</a><a href="宋会要辑稿_page1019.html">1019</a><a href="宋会要辑稿_page1020.html">1020</a><a href="宋会要辑稿_page1021.html">1021</a><a href="宋会要辑稿_page1022.html">1022</a><span>...</span><a href="宋会要辑稿_page1018.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
