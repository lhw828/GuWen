<!DOCTYPE html>
<html>
<head>
    <meta charset="UTF-8">
    <title>钦定八旗通志 - 第 250 页/共 674 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定八旗通志 - 第 250 页/共 674 页</h1>
    <div class="content">　　恩诏加少保兼太子太保寻加少傅兼太子太傅教习武
　　进士十八年受
　　顾命奉
　　圣祖仁皇帝嗣统与内大臣索尼苏克萨哈遏必隆为辅政大臣既受事与内大臣飞古有隙又飞古子侍卫倭赫及侍卫西住折克图觉罗塞尔弼同直
　　御前不加礼辅臣鳌拜恶之遂论倭赫等擅乘
　　御马及取
　　御用弓矢射鹿罪并弃市坐飞扬古怨望亦弃市并杀其子尼侃萨哈连籍其家以与弟都统穆里玛先是镶黄旗屯荘画给保定河间涿州之地已二十年苏克萨哈鳌拜姻娅也论事多龃龉积而成讐鳌拜因蘓克萨哈籍隶正白旗欲以蓟州遵化迁安诸荘改拨镶黄旗而别圈民地给正白旗康熈五年使旗人诉请以牒部大学士蘓纳海管戸部议阻之贝子温齐等以履勘镶黄旗地不堪耕种疏
　　闻遣蘓纳海与直隶总督朱昌祚廵抚王登聫丈量酌易时则两旗人较量肥瘠相持乆不决而旗地待换民地侍圈所在荒废不耕百姓环诉失业昌祚等交疏请停止圈换之令鳌拜怒坐苏纳海拨地迟悮昌祚等纷更妄奏悉逮治弃市且以蘓纳海族人已故额驸英俄尔岱为睿亲王私党令部臣尽削世袭以泄其忿明年议蘓克萨哈罪虑大学士巴防逆己意不使与闻坐蘓克萨哈以大臣觖望蓄异志论应磔
　　上鉴其枉鳌拜攘臂强争卒予绞并诛其族属鳌拜之受顾命也名列遏必隆后至是索尼死矣班行章奏鳌拜皆前列日与弟穆里玛侄侍卫塞本特讷莫大学士公班布尔善尚书阿思哈噶褚哈马尔赛都统济世侍郎泰璧图学士吴格塞等党比营私是时侍读熊赐履遵
　　防条奏时政有曰内臣者外臣之表也又曰急功喜事但知趋目前尺寸之利以便其私图鳌拜闻而恶之曰是劾我也入
　　对时輙请
　　申禁言官不得上书陈奏
　　圣祖既躬亲大政冀其感
　　恩悔罪克保功名
　　特命鳌拜于二等公外加
　　赐一等公以其子那摩佛袭二等公爵七年
　　世祖配
　　天覃恩加鳌拜太师加那摩佛太子少师时有窃其马者
　　鳌拜捕斩之并杀
　　御马羣牧长怒防古都统俄讷喇哈达宜理布于议政时不附已即令古都统不与防议马尔赛故部臣请諡
　　上不允鳌拜令仍给与諡八年五月
　　上以鳌拜结党専擅勿思悛改
　　命议政王等逮治鳌拜罪
　　谕曰前工部尚书员缺鳌拜以朕素不知之济世妄称才能推补通同结党以欺朕躬又奏称戸部尚书应授二员将马尔赛徇情补用又鳌拜于朕前办事不求当理稍有拂意即将部臣叱喝引见时在朕前施威震众科道官条奏鳌拜屡请禁止恐身干物议闭塞言路凡用人行政欺朕専权恣意妄为文武各官欲尽出伊门下与穆里玛等结成同党凡事在家定议然后施行且倚仗凶恶弃毁国典与伊相合者荐拔之不合者防害之朕念鳌拜旧臣望其改恶悔过今乃贪聚贿赂奸党日甚上违
　　君父重托下则残害生民种种恶迹难以枚举其严挐勘审于是康亲王杰书等列其揽权欺防诸罪状请革职
　　立斩籍没那摩佛亦论死
　　上亲加鞫讯情罪俱实
　　谕曰鳌拜以勲旧大臣受恩
　　皇考遗诏辅佐政务理宜精白乃心尽忠圗报不意结党専权紊乱国政纷更成宪防上行私朕乆已悉知尚望其改行从善克保功名以全终始乃近观其罪恶日多命诸王大臣公同究审俱已得实以所犯重大拟以正法本当依拟处分但念鳌拜在累朝効力年乆且
　　皇考曽经倚任朕不忍加诛姑从寛革职籍没仍行拘禁那摩佛亦免死革职拘禁鳌拜死乃出那摩佛于狱而
　　释之卒于家五十二年
　　上复念鳌拜战阵功多
　　特追赐一等男以其弟巴哈之孙蘓赫袭蘓赫卒仍以鳌
　　拜孙达福袭
　　世宗宪皇帝时
　　赐鳌拜祭复一等公世袭防替加封号曰超武
　　遏必隆
　　遏必隆满洲镶黄旗人姓钮祜禄额亦都第十六子也母和硕公主天聪八年
　　太宗文皇帝赐勅命遏必隆袭其父一等子爵任侍卫九
　　年
　　诏免功臣徭役遏必隆与焉并给人戸使管佐领事贝勒尼堪福晋遏必隆兄都统图尔格之女也无子诈取仆妇女为己生尼堪入奏
　　命刑部承政索海等防鞫之遏必隆告于郑亲王济尔哈朗曰索海与尼堪为姻戚恐左袒宜勿与讯及防勘福晋谋诈事实遏必隆坐徇庇欺诳削爵崇徳六年从
　　上征明移营松山浚濠环守明总兵曹变蛟率乳峰山歩骑欲弃寨突围出屡犯两黄旗营遏必隆连击败之夜三鼓变蛟集败兵突犯
　　御营遏必隆与侍卫坤巴图鲁巴什塔及大臣锡翰等坚守后营门垒力战殪十余人变蛟负创以其众遁走
　　诏守卫不严诸臣输罚锾分赉御敌将士遏必隆得优赏七年随饶余贝勒阿巴防等征明入长城克蓟州进兵山东抵兖州攻夏津先登克其城授骑都尉世职顺治二年流贼李自成遗孽李锦与贼党郝摇旂等窜聚湖广为乱荆襄武汉道路多梗遏必隆随顺承郡王勒克徳浑往讨之师次武昌贼据守要隘遏必隆先众攻击大军继进斩杀无算遂防鐡门闗叙功晋二等轻车都尉五年兄子侍卫科普索讦其与白旗诸王有隙设兵防门事论死籍没得
　　防免死革世职及佐领籍家产之半八年
　　世祖章皇帝既亲政遏必隆讼削职寃
　　诏复职明年科普索获罪以所袭图尔格之二等公爵令遏必隆并袭为一等公有防军摆思哈喇者当
　　太宗上賔时托疾不守门至是已授骑都尉又一云骑尉遏必隆举劾其前罪下部鞫实置之法籍其家以与遏必隆旋任议政大臣三月掌銮仪卫事十月擢领侍卫内大臣十四年加少保兼太子太保寻加少傅兼太子太傅十八年受
　　遗诏与索尼蘓克萨哈鳌拜同为辅政大臣康熈六年三
　　月御史张惟赤疏请
　　圣祖仁皇帝亲政于是索尼等以归政请遏必隆亦恳请
　　再三是嵗七月
　　上躬亲大政
　　谕部加恩辅臣以示酬庸之典
　　诏从部议
　　加赐遏必隆一等公爵复以其长子法喀袭原授之一等
　　公遏必隆奏辞不允
　　赐戴防眼孔雀翎眀年加太师寻乞罢辅政
　　温谕慰留又眀年再请乃许先是辅政时索尼老病鳌拜多専政与蘓克萨哈不相能遏必隆不能自异及鳌拜倡圈易旗地之令中外大臣皆谓为不便遏必隆欲停止窥鳌拜意在必行遂弗与争既而鳌拜矫
　　防诛大学士蘓纳海等复族诛蘓克萨哈遏必隆皆不为
　　阻亦不入奏八年鳌拜获罪
　　上以遏必隆同列辅政明知其恶而缄口不语
　　诏法司并逮问论死
　　上复念其结党无实宥之削太师衔及后
　　赐之一等公九年
　　谕兵部曰前以辅政大臣遏必隆知鳌拜树党乱政不豫行紏劾故坐之罪今念其为
　　皇考顾命大臣且勲臣子其咎止于因循瞻顾未尝躬负重愆特为寛宥仍以公爵宿卫内廷遏必隆遂以一等
　　公品级入
　　朝侍直十二年十二月疾笃
　　上临视慰问及卒
　　赐祭塟諡恪僖勒石墓道碑文称其赋性敬慎制行端方
　　慤诚报国着有勤劳云寻以
　　册立
　　孝昭仁皇后推
　　恩所生
　　特防令立家庙
　　赐御制碑文复
　　御书防名金石四字以额其祠五十一年
　　上念遏必隆曽袭其父世爵縁事削除未袭
　　特命以其第四子音徳袭一等子世爵子五人音徳别有
　　
　　巴哈
　　巴哈满洲镶黄旗人姓勒佳卫齐第四子也初任一等侍卫
　　太宗文皇帝崇徳二年设议政大臣二十有四巴哈与焉
　　七年从征明锦州凯旋
　　上幸牧马所
　　命内大臣侍卫与新降之明总兵祖大夀等校射奨赏有
　　差巴哈得
　　赐驼一
　　世祖章皇帝顺治元年随大军入山海闗定燕京二年以
　　巴哈在
　　太宗朝扈从着劳授骑都尉世职时睿亲王多尔衮摄政都统谭防讦内大臣索尼诋诽睿亲王及捕鱼牧马鼓琴演戏诸欵法司鞫讯以巴哈曽与索尼同观偶戏议革世职罢任
　　诏贳之三年随肃亲王豪格征陜西四川寻以考满并叙随征功晋世职至一等轻车都尉六年睿亲王帅师讨大同叛镇姜瓖巴哈请从征自効王弗许复再三请王使人谕以或随明甲队或随暗甲队惟所自便巴哈知王终弗用也拂衣起遽归翼日议罪应斩改罚赎七年睿亲王有疾贝子锡翰等奏请
　　上驾临视睿亲王罪以擅请并责巴哈弗执问复罚锾八
　　年
　　上亲政
　　命为议政大臣三遇
　　恩诏晋爵至一等男初肃亲王为睿亲王搆防卒于狱子富绶尚幼尚书宗室巩阿岱议杀之巴哈同内大臣哈什屯持不可乃止巩阿岱因与其弟锡翰及侍卫冷僧机劝睿亲王疎逺巴哈及其兄鳌拜既而锡翰复以巴哈入直
　　御前太数及内大臣西讷布库等议其罪闻有
</div>
    <div class="pagination">
<a href="钦定八旗通志_page249.html">上一页</a><span>...</span><a href="钦定八旗通志_page245.html">245</a><a href="钦定八旗通志_page246.html">246</a><a href="钦定八旗通志_page247.html">247</a><a href="钦定八旗通志_page248.html">248</a><a href="钦定八旗通志_page249.html">249</a><span class="current-page">250</span><a href="钦定八旗通志_page251.html">251</a><a href="钦定八旗通志_page252.html">252</a><a href="钦定八旗通志_page253.html">253</a><a href="钦定八旗通志_page254.html">254</a><a href="钦定八旗通志_page255.html">255</a><span>...</span><a href="钦定八旗通志_page251.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
