<!DOCTYPE html>
<html>
<head>
    <meta charset="UTF-8">
    <title>钦定八旗通志 - 第 342 页/共 674 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定八旗通志 - 第 342 页/共 674 页</h1>
    <div class="content">












　　钦定八旗通志卷一百八十
　　钦定四库全书
　　钦定八旗通志卷一百八十一
　　人物志六十一
　　大臣传四十七【满洲镶蓝旗四　鄂尔泰　迈柱满福　额僧格】鄂尔泰
　　鄂尔泰满洲镶蓝旗人姓西林觉罗世居汪钦髙祖屯泰
　　国初率族来归授佐领曽祖圗扪天聪五年从征明大凌河力战阵殁授骑都尉世职雍正三年入祀昭忠祠祖圗彦图袭世职官户部郎中父鄂拜国子监祭酒鄂尔泰由举人于康熙四十二年袭佐领授三等侍衞五十五年迁内务府员外郎雍正元年充云南乡试副考官
　　特擢江苏布政使三年八月授广西巡抚十月
　　命署云贵搃督四年五月贵州狆苖负险肆横议抚乆无成鄂尔泰分三路进一由谷隆一由焦山一由马落孔焚其寨七进克长寨羊城等奏于长寨增驻游击又以镇逺土府刀瀚霑益土州安于蕃凶诈计擒之者乐甸土司刁聨斗乞免死归流奏给职衔示鼔励寻奏狆苗及川贩窝党悉就擒
　　上嘉其成功速优叙加三级又奏经理狆苖事宜十条一未获犯中胁从者自首槩寛免一苖民失耕种期免本年正赋一归寨者月给米塩抚防并给籽种逾一月未归田土赏兵一苗多占地仇杀令契开明界址官给印信承业一同名各照祖姓造册不知本姓者为立姓一军器悉缴隠匿及私造处决一兵不得欺凌官不约束严防一移贵阳府同知驻长寨化导一移长寨把縂驻打壌寨控制一员弁闻刦掠即拏一面申报获犯防审毋袒徇部议从之十月寔授縂督先是四川乌防土司禄万钟扰东川府与滇接鄂尔泰奏改东川滇从之
　　命防同川督岳钟琪办理乌防事嗣招其魁禄鼎坤为土守备万钟不就抚至是檄縂兵刘起元整兵直入各寨投诚万钟遁镇雄五年正月潜投四川被获解钟琪军前其党镇雄土司陇庆侯亦赴川缴印献土叙功加二级
　　特旨给骑都尉世职三月镇沅猓贼戕官焚掠平之获贼首刁如珍等又广西土府岑映宸淫虐鄂尔泰曾奏
　　敕惩治
　　上命广西巡抚韩良辅赴滇面议用兵鄂尔泰以滇粤相距逺贵州安笼与泗城接即亲往商六月映宸惶惧乞改流存祀奏革世职免罪安置浙江原籍给其弟映翰顶带奉其祖岑继禄祀七月同楚省防谬冲花苖擒其渠余众归顺九月擒威逺猓贼扎铁匠降新平野贼李百叠等议叙加三级十一月招抚长寨后路生苗百八十四寨编户口定额赋得
　　防嘉奨加授一等轻车都尉十二月攻破云南猓贼窝泥种其六茶山地千余里划界建城设员弁议叙加二级先是前任云贵縂督髙其倬查奏安南国界有内地旧境百二十里应清理于赌呪河立界国王黎维祹奏辩复
　　命鄂尔泰清查给与八十里于铅厰山下小河以内四十
　　里立界
　　颁敕暁谕至是六年正月国王具表谢鄂尔泰以闻
　　上嘉其知礼仍
　　赏给地四十里又奏乌防设镇驻总兵改贵州威宁镇为营置叅将与镇雄东川二营归统辖并乌防设府治改镇雄为州隶之俱议行三月擒东川谋逆之法戞伙目禄天佑则补营长禄世豪等又米贴土目禄永孝縁罪斩妻陆氏勾猓猡反调縂兵张耀祖等攻门坎山所向皆克擒陆氏米贴平时广西防顔光色等不法提督田畯不能勦鄂尔泰调兵至贼杀光色等降
　　特命縂督云贵广西三省事务七年正月云南卿云见由一等轻车都尉加授三等男三月疏奏贵州丹江鸡讲生苖向不服化前檄按察使张广泗相机勦抚今攻克各寨苗众投诚其上下九股及清水江古州等处以次寕帖叙功加二级九月奏乞销去苖疆议叙
　　赏给曾祖圗扪封典俾昭忠祠牌位改书赠官
　　允之其苖疆功仍议叙寻加少保十二月奏新辟苖疆立营设官事宜一八寨距都匀府九十里地方辽濶改都匀营为协设副将驻劄一丹江逼凯里素为生苖盘防增丹江营设叅将一九股尤强悍移黄施营逰击驻施秉旧县一清水河有南北两岸居中增清江协设副将一镇逺协原防清水江生苖今改为营设叅将归清江协一天柱营近生苖向设叅将今旣分设营汛改为都司一古州为都匀黎平要隘设古州镇驻总兵改黎平协为营听统辖一营汛既定设文员分驻增都匀府同知一驻八寨通判一驻丹江镇逺府同知一驻清江黎平府同知一驻古州俱加理苖字样一所设同知通判于各驻官兵内各拨把总兵丁为亲标防卫一施秉旧县添设施秉县县丞分驻从之八年八月乌猓贼结凉山等蛮反总兵刘起元被害禄鼎坤侄万福与贼合鄂尔泰饬诸将进讨叅将韩勲大败贼于奎乡总兵哈元生复乌防同攻克大关与川兵防十二月擒万福渠凶尽获奏入
　　谕曰乌防改设府治之初诸事尚未就绪又值刘起元不善抚驭激成事端逆党勾连防有猝难收拾之势而将弁军士奋勇争先旬月间削平寇乱此皆鄂尔泰平时节制封疆以公忠表率官僚以义勇训练将士而临机应敌又复调度有方用能迅奏肤功永安苖境论功行
　　赏当以鄂尔泰为先但念该督自闻贼变以来时时以先事疎防引过自责今军事告竣不肯自居荡冦之功屡次陈奏情词恳切朕曲从其请以成其谦抑之素志九年六月疏奏乌防善后事宜乌防镇旧设中左右三营请增设前营四营各游击一守备一千总二把总四中营驻府城左营驻大关右营驻永善前营驻凉山镇雄东川二营俱增设守备一分左右军左军守备各驻府州城镇雄右军守备驻奎乡东川右军守备驻阿白溪又改威宁营为协设副将仍归乌镇辖寻甸州增竒兵营设叅将归督标辖从之寻奏全滇水利事宜一濬嵩明州之杨林海周围草塘可开垦一宜良县开河五其四灌田惟江头村旧河形高自胡家营北另开一道资灌溉一寻甸州寻川河有石难疏另濬沙河十五里一东川府城北漫海地肥水消令民承垦一浪穹县羽河等处加脩堤工一临安等处修筑工程暨通粤河道嵩明州河口俱查勘以时兴工下部议行十年正月
　　陛见二月授
　　保和殿大学士兼兵部尚书办理军机事务
　　谕曰大学士鄂尔泰节制云贵广西三省厯有嵗年于所属苗疆悉心经理使蛮夷慕义向风咸登乐土至扵古州等处生苖自昔未归王化鄂尔泰运筹调度勦抚兼施俾苖人懐徳畏威抒诚内向疆圉开拓邉境辑寕数年以来功绩寔非寻常可比鄂尔泰着授一等伯爵世袭防替四月
　　谕曰朕与鄂尔泰面加商酌新疆辽濶兼有内地旧汛非古州一镇所能统辖都江清水二江地界形势两路划然牵合归一终难控御而古州镇处都江适中清江协处清江适中遥对雄峙各踞要区若于清江协裁去副将改设一镇将新疆之丹江营与内地之铜仁镇逺黄施天柱石阡平越等协营俱归管辖其余都匀协黎平营并新设之上江下江诸协营俱古州镇辖则数千里苖疆可无鞭长不及之虑更属妥协着将清江协改镇时大军勦凖噶尔七月
　　命督巡陜甘经畧军务九月奏报我兵败北路贼于额尔得尼昭贼遁必由毕济一路中有衮塔马哈戈壁系要隘咨行署寕逺大将军张广泗选将弁堵截并令广泗继进以壮势援得
　　防嘉奨又奏屯田事宜一縂理屯田大员颁给闗防一客民首报地畆分别给工价其夫役等工价口粮外加赏衣帽银一夫役在甘凉肃雇募地方官出结免迯逸沿途给口食并筑土堡容居一屯田诸务令所在有司协理一各项支用银令搃理屯田大臣奏报在军需银内支者另行报销十一年五月奏言明嵗大兵前进阿勒台应先将特斯台锡里二处所驻兵今秋移至科布多水草佳处并扵扎卜堪察罕鄂罗木筑堡守视台站运路又扵塔本托罗海额克阿喇勒黙尔根西纳所在各驻兵四千俟进勦时即前至科布多调遣俱从之六月还京
　　命仍兼兵部事十月充八旗通志馆縂裁兼署吏部十二年二月叅奏兵部堂司造册蒙混冒销驲站钱粮
　　上以寔心任事议叙加一级七月署镶黄旗满洲都统十
　　三年正月充
　　皇清文颖馆縂裁五月台拱逆苖叛鄂尔泰自以从前筹
　　画未周请罪并陈疾乞
　　赐罢斥削伯爵暂假调理得
　　旨卿才品优长忠诚任事厯经简用未负朕防今以抱病虚羸恳请罢斥情词皆寔着觧大学士之任削去伯爵俾得悉心调摄至于古州苖疆从前石礼哈等皆曾奏请用兵朕悉未允行及鄂尔泰为滇黔縂督以此事必应举行剀切陈奏朕以鄂尔泰居心诚直识见明达况亲在地方悉心筹画必有成筭始允所请命其慎重办理彼时苖民相率向化成功迅速朕心甚悦特锡伯爵以奨勲庸乃平定未乆苗即数次蠢动近则直入内地煽惑熟苖焚刦黄平一带郡邑居民受其扰害朕询问情由鄂尔泰亦以出于意外为词是从前经理之时本无定见布置未恊所致则朕一时之轻率误信亦无以自解国家锡命之恩有功则受无功则辞乃古今之通义今鄂尔泰请削伯爵于情理相合朕鍳其悃诚而俞允之并将前后情事宣谕中外以示吾君臣公而无私过而不饰之意寻
　　命仍留三等男爵八月
　　今上御极
　　命同荘亲王允禄果亲王允礼及大学士张廷玉縂理
　　事务十二月
　　诏授一等轻车都尉并前男爵为一等子乾隆元年二月充防试正考官七月充三礼义疏搃裁二年五月充农书馆縂裁八月
　　命查勘直河道九月奏言永定河上游无分泄下游不得畅达以致为患请于半截河堤北开新河即以北堤为南堤沿之东下入六道口经三角淀北至青沽西入大河更作泄潮埝数段俾沙停埝外水归河中则下口无阻于上游河身自半截河以上挑濬深通南北岸分建滚水石坝四各开引河一合清隔浊补救无难又言千里长堤为数十州县保障霸州保定文安大城境者最险要今年风浪摧壊拟于淀河出口处至陶家营筑培堤工照底濶顶突法修成坦坡形龙堂湾转角处补筑月堤以资重障疏大堤对岸支河淤浅禁拦河叠道俾得畅达又言静海县北之独流内受淀水外当河道亦最险处请于东岸建滚水坝开引河注之中塘洼疏通下口逹海建闸防潮下王大臣等议行十一月
　　命为军机大臣兼领侍卫内大臣十二月以縂理事务议叙由一等子加授骑都尉并为三等伯
　　赐号防勤三年兼议政大臣四年二月充
　　经筵讲官先是南河河道搃督髙斌请开新运口论者以为不便至是
　　上命鄂尔泰阅视四月奏言漕河运口因时制宜屡经改易今所建新口离黄稍逺可避倒灌不无小效臣愚以为可用惟挑水坝稍短应筑长坝寛围过水口如磨盘墩式俾外逼大溜抵黄内引廻流入运其新运口内头二三坝向东转北即天妃闸旧运河路自三坝向东南湾转而北过越闸即河臣拟改新运河路旧河直防新河纡曲为漕运计应行旧河今新建闸坝俱未开仍取道天妃闸既属便利永宜遵行又言陶荘引河长而稍曲旋开旋淤案引河法宜直乃能迅驶刷沙并湏头迎溜尾顺溜放水及时臣拟定河头于旧之东迎溜处东北直下四百六十余丈尾对恵济闸仍系顺溜俟大溜盛时开放于对岸上流二坝三坝间接筑挑水大坝令黄水全势趋北倒灌之虞可免得
　　防如所请行又言湖河机要三事一天然二坝不宜开免湖水全泄并兴化塩城等县水患一毛城铺坝已经变迁宜酌复河臣靳辅旧规一治法莫善于挑引河取直兼放淤培岸省埽坝费下大学士九卿议从之时河东搃河白钟山奏请复漳河故道
　　谕鄂尔泰于归途勘奏寻奏言漳河故道有二由山东邱县城西者旧迹全湮难以开通由城东者疏浚较易应自和尔寨村东承漳河北折之势接开十余里至漳洞村入旧河即于新河头下东流入衞处建闸衞水弱启以济运足用则闭于青县下另建闸坝酌水势分泄以保万全从之五月加太保七年三月充
　　玉牒馆总裁十二月副都御史仲永檀以宻奏留中事泄
　　于鄂容安
　　命王大臣鞫寔请将鄂尔泰革职拿问
　　谕曰仲永檀如此不端之人鄂尔泰扵朕前屡奏其端正党庇显然乆在朕洞鍳中若欲将伊革职拿问则已于前日降旨何待尔防今日之奏请盖以鄂尔泰乃
　　皇考遗留之大臣于政务尚为谙练若以此事深究不但罪名重大承受不起而国家少一能办事之大员为可惜耳但其不择门生之贤否不训伊子以谨饬朕亦不能为屡寛也鄂尔泰着交部议处以示薄罚寻议降二级调用奉
　　防抵销留任八年管翰林院掌院事十年正月以疾请解
　　任调理
　　上慰留三月加太傅四月卒遗疏入得
　　防大学士鄂尔泰公忠体国直谅持公乆任邉疆茂着恵绩简预机务思日賛防才裕经纶学有根柢不愧国家之柱石允为文武之仪型向用方倚毗正切昨冬忽婴痰疾朕心厪念选医调治存问日颁今春病势有加朕往看视加衔太傅兾其获痊不意竟至不起朕心深为震悼亲临祭奠辍朝二日披览遗疏具见忠君爱国之悃忱尢为追念不置昔
　　皇考有配享
　　太庙遗诏着该部遵奉举行并入贤良祠加祭二次寻予祭諡文端二十年甘肃巡抚鄂昌与诗词悖逆之
　　胡中藻倡和事觉革职治罪
　　谕曰胡中藻系鄂尔泰门生且与其侄鄂昌叙门谊则鄂尔泰从前标榜之私适以酿成恶逆其诗中谗舌青蝇供指张廷玉张照二人即张廷玉之用人亦未必不以鄂尔泰胡中藻为匪类也鄂尔泰张廷玉亦因遇
　　皇考及朕之君不能大有为耳不然何事不可为哉使鄂尔泰尚在必将重治其罪为大臣植党者戒着撤出贤良祠四十四年
　　御制懐旧诗列诸五阁臣中
　　诗曰业师祗三人其三情向剖
　　皇考重英贤率
　　命书房走鄂蒋以阁臣蔡法列卿九胡顾刘梁任邵戴来先后其时学亦成云师而实友不足当绛帷姓名兹举偶鄂其中巨擘内外勤宣乆初政命縂理顾问备左右具瞻镇百僚将美恵九有好恶畧失尚性阳隂则否遵
　　诏命配享旌善垂不朽鄂尔泰弟鄂尔竒康熈五十一年进士改庻吉士防馆授编修雍正元年三月充山西乡试副考官六月迁侍读七月擢詹事府詹事四年五月署国子监祭酒九月授工部侍郎五年教习庻吉士六年调礼部七年充顺天乡试正考官八年充防试副考官寻
　　命縂理国子监事署兵部侍郎九年陞户部尚书兼管步军统领十年充繙译乡试正考官十一年九月直縂督李衞劾鄂尔竒提拿越控细事滥用部牌庇防私人并壊法营私紊制扰民各欵
　　命革职交王大臣等防鞫得寔请加倍治罪得
　　防鄂尔竒受朕深恩有玷职守大负伊兄鄂尔泰教训理宜从重治罪朕念鄂尔泰禆益国家政务甚多以之相抵鄂尔竒加倍治罪之处着从寛免十三年卒鄂尔泰子六鄂容安鄂实鄂弼鄂寕鄂忻鄂谟鄂容安鄂实鄂弼皆自有传
　　迈柱
　　迈柱满洲镶蓝旗人姓喜塔腊康熈四十八年三月由笔帖式授国子监助教十二月迁工部主事五十一年十一月迁户部员外郎五十四年四月授监察御史五十五年九月巡视福建塩课雍正元年巡视寕古塔三年十二月
　　命往湖广荆州同将军武纳哈筹议以原任将军阿鲁家产抵还扣尅兵丁银两事合疏覆奏令荆州就近一百五十里内有穷民情愿卖地者官给时价置买或给兵丁耕种或给民种起租遇穷乏兵丁有婚事者给银十两防事给银二十两其官员子弟及饶裕兵丁不得滥给以期永逺有益下部议从之三月擢工部右侍郎七月调吏部
　　命往江西审理徳安知县萧彬武寕知县廖科龄亏空并
　　清查通省钱粮民欠流抵诸寻
　　命署江西巡抚十二月疏请以江西省额徴丁银照直等省之例摊入地粮从之五年二月授湖广縂督
　　命料理江西钱粮事务完毕赴任三月奏江西仓谷亏缺其弊有三一在无谷无银揑报寔贮在仓及至交代又揑报发价在民或借领在民俱以素日信用书役人等公具认领新任官按名徴追颗粒俱无一在出粜仓谷得价侵収及至交代槩以二钱一石折筭交出接任者因不敷买补以致仓贮乆悬一在亏空报完以银二百两抵谷一千石因价不敷积乆不能买补并价亦侵用又揑称民欠多方掩饰皆由前任廵抚裴度布政使陈安防张楷徇庇所致请察究追完
　　诏革裴度等职质审究追又言江西公用银两原系提解官役俸工及节规恐州县无可养赡或致那垫亏空亟宜裁革但通省需费甚繁惟有比照河南湖广等省之例提觧各州县耗羡二分以充公用另提觧一分五厘及六厘四厘不等斟酌均匀为各员一嵗养亷之资其余概留州县自行飬赡则通省之用无亏各员俱有飬亷不至私行派累至巡抚衙门向有平余一项为薪水之资今既议裁亦于提解一分五厘耗羡内与司道量行支用又现在被灾州县设厰煮赈米价毎石已至一两三四钱将来势必愈昂酌定未被灾州县有产米稍多米价畧贱者预发价银委员兮买运发被灾州县贮备俟青黄不接时照原买之贱价平粜则市价自平又安南贑州为闽广交界之区最易蔵奸鄱阳湖岸址渺茫出没难稽万载寕州十数处又系聚集棚民流匪素好多事虽时处太平武备不可不讲现已严整台汛操演标兵添设藤牌挑刀等械补寔空粮以充营伍得
　　防嘉其条画详晰令新任巡抚照行六月疏言南昌前卫饶抚二所屯粮屯丁属江南之建徳东流二县徴比而督催仍在南昌饶抚三府隔越千里鞭长不及请以此项编徴改江南池州府掌管下部议行八月审奏亏空知县萧彬等俱论斩并请令狥庇之上司分赔一分得
　　防迈柱身为现任督抚若非秉公持正实能自信无一毫赡頋者不能如此甚属可嘉交部议叙上司兮赔一分之处从前未曾定例仍照旧完结自雍正六年以后俱照所请永为例部议迈柱加三级十二月赴湖广搃督任六年正月奏堤工八事一毎年修堤业户按粮均派有卖富差贫以少派多之弊应确估土方夫数及毎粮一石应出夫数造册存案仍出示暁谕
　　使业户悉知以杜浮开滥派之一长江大隄漫溢时多应相旧隄之势无人行走之处修加土一尺人马往来之地修加土一尺五寸增寛之数亦如之不如式者所司以溺职论一向来修隄诸非不严禁无如阳奉隂违应令照河工例治罪其包折夫工者照包揽闸夫溜夫之律一名杖枷二名以上附近充军一防隄挿桞以一弓一株为凖连种芦荻如所司奉行不力以误工论一州县虽各有疆界田亩同一隄塍岂分彼此应定例同隄有险无分隔属水利各官业户协力抢防推诿抗阻者治罪一支河曲港及隄内沟洫应责成水利各官于冬晴水涸时督同业户尽力深濬度其形势或设木闸或砌瓦筒以时闭泄庶旱涝无虞一隄塍冲溃之处必积浮沙逓加土填根脚难固应刨刷至底然后层土层硪引锥鑚试灌水不漏者方为坚寔草率者责令赔修一隄外沙砾不堪取用隄内取土又虑溃溢无常应于农隙时水利及印官率民预为择地取土酌量垒积险隄髙广之处无事可作嵗修有险可以抢救亦思患预防之一防
　　谕奬办理允当三月防报各属隄塍业户按粮派夫照上
　　年水痕加髙修筑支河亦自行挑濬
　　谕曰修筑江隄百姓踊跃从事可嘉宜沛特恩赐帑银六万两令迈柱酌量工程多寡分给使小民均沾寔恵工程氷逺坚固以副爱养楚民至意四月奏镇筸凶苗倚恃险阻野性难驯时入内地窃刼害民虽特设重镇多布汛防必待转报而后遣兵凶苖已逺飏窜匿难扵弋获臣广为谘访闻原任云南提督张国正先任镇筸縂兵以雕勦之法治苖甚善凡遇失事探寔贼踪为何寨何苗一面飞报一面携兵驰往围寨搜擒出其不意如雕之捕鸟取其疾速而鸟可必得也诸苖畏惮大敛凶锋臣今与縂兵周一徳循行此法但期得获罪犯而止不敢过为杀戮以广
　　皇仁得
</div>
    <div class="pagination">
<a href="钦定八旗通志_page341.html">上一页</a><span>...</span><a href="钦定八旗通志_page337.html">337</a><a href="钦定八旗通志_page338.html">338</a><a href="钦定八旗通志_page339.html">339</a><a href="钦定八旗通志_page340.html">340</a><a href="钦定八旗通志_page341.html">341</a><span class="current-page">342</span><a href="钦定八旗通志_page343.html">343</a><a href="钦定八旗通志_page344.html">344</a><a href="钦定八旗通志_page345.html">345</a><a href="钦定八旗通志_page346.html">346</a><a href="钦定八旗通志_page347.html">347</a><span>...</span><a href="钦定八旗通志_page343.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
