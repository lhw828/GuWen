<!DOCTYPE html>
<html>
<head>
    <meta charset="UTF-8">
    <title>续通志 - 第 78 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 78 页/共 1359 页</h1>
    <div class="content">年杀人无数至是觉其妄射杀之五月辛卯汉遣使来贡六月丙辰周南唐各遣使者来八月己未周使者来是秋不听政冬十月庚申猎于七 
鹰山十二月辛巳还上京
　　八年春二月乙丑驻跸潢河夏四月甲寅南京留守萧思温攻下■〈氵公〉边州县遣人劳之五月周陷容城县秋七月猎于伊喇山迄 
于九月射鹿诸山不视朝冬十一月辛酉汉以周人来侵遣使告急乙丑使再至十二月庚辰又至
　　九年春正月戊辰驻跸潢河夏四月丙戌周人来侵戊戌以萧思温为兵马都总管击之是月周拔益津瓦桥淤口三关五月乙巳朔陷瀛 
莫二州癸亥如南京辛未周兵退猎于鹿埚南林六月戊寅复容城县庚辰西幸如怀州猎于白鹰山是月周主荣殂子宗训立秋七月发南京 
军戍范阳射鹿于凤皇门九月遣使如南唐冬十二月戊寅还上京庚辰壬子迪里前宣徽使哈斯及萧达尔罕等谋反事觉系之辛巳祀天地 
祖考告逆党事败丙申召羣臣议时政
　　十年春正月周殿前都点检赵匡胤废周自立建国号宋夏五月壬子汉以潞州归附来告六月庚申汉以宋兵围石州 【宋史作泽州 
下同】 来告遣大同军节度使阿拉及萧思温率兵援之秋七月乙亥宋陷石州汉以潞州复叛遣使来告辛酉政事令耶律寿远太保绰卜鄂 
博等谋反伏诛以酒脯祀天地于黑山八月如秋山幸怀州庚午以镇茵石狻猊击杀近侍古格冬十月丙子鲁呼子喜隐谋反辞连鲁呼下狱 
死十一月哈斯狱中上书陈便宜
　　十一年春二月丙寅释喜隐辛亥司徒乌埒济子特尔格诬告其父谋反杖而释之丙辰萧思温奏老人星见乞行赦宥闰月甲子如潢河 
夏四月射鹿不视朝五月乙亥司天王白李正等进历六月甲午赦
　　十二年春正月甲戌夜观灯二月己丑以御史大夫萧和斯为北院枢密使夏五月庚午以旱命左右以水相沃祷雨六月甲午祠木叶山 
及潢河秋如黑山赤山射鹿
　　十三年春正月自丁巳画夜酣饮者九日癸酉杀兽人哈里二月庚寅汉遣使来告巡边乞张声援壬辰如潢河三月癸丑朔杀鹿人默尔 
奇枭其首以示掌鹿者夏四月壬寅猎于潢河六月癸未杖杀近侍误伤獐者甲申杀獐人哈玛尔壬辰诏诸路录囚秋七月辛亥朔汉以宋侵 
来告八月甲申以生日纵五坊鹰鹘戊戌幸近山呼鹿射之九月庚戌朔以青牛白马祭天地饮于野次终夕乃罢辛亥以酒脯祭天地复终夜 
酣饮冬十月内申汉以宋侵来告十一月庚午猎饮于虞人之家凡四日十二月戊子射野鹿赐虞人物有差庚寅杀彘人和卓
　　十四年春正月戊寅朔奉安神纛戊戌汉驰使告有宋难二月壬子诏西南面招讨使搭拉以兵援之癸亥如潢河戊辰支解鹿人摩多哈 
喇等七人于野封土识其地己巳如老林东泺壬申汉以败宋兵来告夏四月丁巳汉以击退宋军遣使来谢五月射舐鹻鹿于白鹰山至于浃 
旬六月丙午朔猎于玉山竟月秋七月壬辰以酒脯祀黑山八月乙巳如硙子岭射鹿戊申以生日值天赦不受贺曲赦京师囚乙卯录囚九月 
黄室韦叛冬十月丙辰以掌鹿舒苏代斡里为扎萨克辖所隶死罪以下得专之十一月壬午日南至宴饮达旦自是昼寝夜饮杀近侍辖鲁十 
二月丙午以黑兔祭神乌尔古叛详衮僧隐与战败绩死之库果济败黄室韦降其众
　　十五年春正月己卯以枢密使伊勒希为行军都统虎军详衮齐苏为行军都监合诸部兵讨乌尔古二月帝东幸甲寅以获鸭除鹰坊刺 
面腰斩之刑复其徭役是月乌尔古杀其长苏尔台以降巳而复叛三月癸酉手刺近侍栋尔丁丑大黄室韦伊聂济叛癸未五坊人四十户叛 
入乌尔古癸巳虞人色勒迪以侦鹅失期杀之夏四月乙巳小黄室韦叛伊勒希齐苏等击之为所败乙卯以托里代伊勒希为都统农古为监 
军率轻骑进讨仍令塔玛锡济尔持诏招谕之五月伊勒希与战于柴河不利甲申室韦长伊聂济亡入迪里秋七月甲戌乌尔古至河德泺遣 
额尔奇木华喇伊勒希巴察实击之丁丑乌尔古掠上京北榆林峪遣林牙萧斡讨之庚辰伊勒希等与乌尔古战不利冬十月丁未察实与乌 
尔古战败之十二月甲辰以近侍喜格私归杀其妻丁未杀近侍苏噜克驻跸黑山平淀
　　十六年春正月丁卯朔被酒不受贺甲申微行市中赐酒家银绢乙酉杀近侍白海等三月己巳东幸庚午获鸭甲申获鹅皆饮达旦五月 
甲申以岁旱泛舟于池祷雨复舍舟立于水中六月丙申赐白海家银绢秋七月壬午谕有司凡行幸之所高立标帜令民勿犯违者以死论八 
月丁酉汉遣使贡金器铠甲闰月乙丑观野鹿入驯鹿羣立马饮至晡九月庚子以重九宴饮至壬子乃罢己未杀狼人纽斡哩十月庚辰汉主 
有母丧遣使赙吊十二月甲子幸酒人伯勒格家复幸殿前都点检耶律伊勒哈家宴饮连日赏赐无算左右多授官者戊辰汉遣使来贡是冬 
驻跸黑山平淀
　　十七年春正月庚寅朔林牙萧斡郎君耶律贤适讨乌尔古还授贤适右皮室详衮乙卯伊勒希巴古格献乌尔古俘夏四月戊辰杀鹰人 
达鲁丙子射柳祈雨复以水沃羣臣五月辛卯杀鹿人扎喀壬辰北府宰相萧哈里薨六月己未支解雉人寿格寍古又杀鹿人四十四人是夏 
驻跸褭潭秋九月自丙戌朔猎于黑山赤山至于月终冬十月乙丑杀酒人索纽十一月辛卯杀近侍廷寿壬辰杀豕人额伯哩赫噜珠噜准讷 
哷库壬寅杀鹿人唐古直格萨喇十二月辛未手杀饔人哈里复脔之是冬驻跸黑河平淀
　　十八年春正月乙酉朔宴于宫中不受贺己亥观灯于市命羣臣亦市酒纵饮三夕二月乙卯幸五坊使锡沙哩家宴饮达旦如褭潭三月 
甲申如潢河乙酉获鴐鹅祭天地庚戌杀鹘人呼图哩近侍华格及监囚哈里仍剉哈里之尸夏四月癸丑杀彘人察尔吉五月丁亥重五以被 
酒不受贺壬辰获鹅于硕格水野饮终夜丁酉与政事令萧巴雅尔南京留守高勋太师珠克刘承训等酣饮连日夜己亥杀鹿人佛德哷克陶 
罕扎卜库舒古寍察布点克特达勒等六月丙辰杀彘人托诺己未为殿前都点检伊勒哈置神帐曲赦京畿囚是夏清暑褭潭秋七月辛丑汉 
主承钧殂子继元立来告且乞师遣使吊祭 【按五代史宋史契丹国志承钧殂继恩实嗣六十日被弒弟继元立辽史不书继恩葢汉与辽 
使问久绝继元始复结援遣使告立史因据事书之】 九月戊子杀详衮巴兰伊喇罕都等四人己丑登小山祭天地戊戌以宋欲袭河东喻西 
南面都统南院大王特烈豫为之备甲辰以伊勒哈兼政事令纽欢为近侍女真详衮嘉们为本部额尔奇木是秋猎于西京诸山冬十月辛亥 
宋围太原以塔拉为兵马总管发诸道兵救之十一月癸卯冬至被酒不受贺十二月丁丑杀酒人塔喇噶是冬驻跸黑山东川
　　十九年春正月己卯朔宴宫中不受贺己丑立春被酒命殿前都点检伊勒哈代行击土牛礼甲午与羣臣为叶格戏戊戌于醉中骤加左 
右官乙巳诏太尉华格醉中处事有乖酒解可覆奏自立春饮至月终不听政三月甲寅汉刘继元嗣立遣使乞封册辛酉遣韩知范册继元为 
皇帝癸亥杀前导穆济伊喇剉其尸甲子汉遣使进白麃己巳如怀州猎获熊获饮方醉驰还行宫是夜近侍霄格盥人华格庖人锡衮等六人 
反帝崩年三十九谥曰孝安敬正皇帝庙号穆宗附葬怀陵
　　穆宗应历十九年 【其元年即世宗天禄五年】

　　○景宗

　　景宗皇帝讳贤字贤寍小字明扆世宗第二子也母曰怀节皇后萧氏察克之变帝甫四岁穆宗即位养帝于永兴宫既长穆宗酗酒怠政 
帝一日与韩匡嗣语及时事耶律贤适止之帝矍然悟不复言应历十九年二月己巳穆宗于怀州遇弒帝率飞龙使尼哩侍中萧思温南院枢 
密使高勋以甲骑千人驰赴之黎明至行在羣臣劝进遂即皇帝位于柩前羣臣上尊号曰天赞皇帝大赦改元保寍以殿前都点检耶律伊勒 
哈右皮室详衮萧乌埒济宿卫不严斩之三月丙戌入上京以萧思温为北院枢密使太平王雅斯哈亡入沙陀己丑伊勒希巴诺木欢以阴附 
雅斯哈伏诛癸巳雅斯哈入朝甲午以萧思温兼北府宰相己亥封高勋为秦王夏四月戊申朔进封太平王雅斯哈为齐王改封赵王喜隐为 
宋王封隆先为平王舒吴王道隐蜀王必舒越王迪里冀王完卫王五月戊寅立妃萧氏为皇后秋七月丙子朔射柳祈雨壬寅汉遣使来贺冬 
十月如褭潭十一月甲辰朔行柴册礼祠木叶山驻跸鹤谷乙巳萧思温封魏王北院大王乌哲加裕悦
　　二年春正月丁未如潢河夏四月如东京致奠于让国皇帝及世宗庙五月癸丑西幸乙卯次盘道岭盗杀北院枢密使萧思温六月还上 
京秋七月以右皮室详衮贤适为北院枢密使九月辛丑得国舅萧哈济及哈里杀萧思温状皆伏诛冬十一月攻宋定州不克十二月庚午汉 
遣使来贡
　　三年春正月甲寅右伊勒希巴希达献德哷勒俘庚申置登闻鼓院辛酉南京统军使魏国公韩匡美封邺王二月癸酉东幸壬午遣多和 
使阿尔斯兰回鹘己丑以青牛白马祭天地三月丁未以飞龙使尼哩为契丹行宫都部署夏四月丁卯世宗妃卓琳及普格以行厌魅赐死己 
卯祠木叶山行再生礼丙戌至自东幸六月丙子汉遣使问起居自是继月而至秋七月辛丑以贤适为西北路招讨使八月甲戌如秋山猎于 
平地松林又猎于辽河之源九月乙巳以潜邸给使者为塔玛部置官主之壬子如归化州猎于呼图哩巴山甲寅如南京冬十月己巳以黑白 
羊祀神癸未汉遣使来贡是月驻跸富瑚坂十一月庚子胪朐河裕悦扬尼哩等率其众来附十二月癸酉以青牛白马祭天地是冬驻跸金川
　　四年春二月癸亥汉以皇子生遣使来贺闰月戊申齐王雅斯哈薨是夏驻跸冰井秋七月如云州冬十月丁亥朔如南京十二月甲午诏 
内外官上封事
　　五年春正月甲子特哩衮休格伐党项破之汉遣使来贡庚午御五凤楼观灯二月壬辰越王必舒献党项俘戊申以青牛白马祭天地辛 
亥如新城三月乙卯朔复如新城追封皇后祖瑚穆哩为韩王赠伯瑚鲁古兼政事令寍古齐兼侍中夏五月癸亥乌哲薨辛未女直侵边杀都 
监达里塔伊喇鄂啰罗六月庚寅女直宰相及额尔奇木来朝丙申汉遣人以宋事来告秋七月庚辰以保大军节度使耶律萨勒迪为中台省 
左相是月驻跸燕子城冬十月丁酉如南京十一月辛亥朔获应历逆党近侍霄格华格锡衮等诛之十二月戊戌汉将改元遣使禀命是月如 
归化州
　　六年春正月癸未如南京三月宋遣使约和以涿州刺史耶律昌珠加侍中兴宋议和夏四月宋王喜隐坐谋反废是月幸冰井秋七月丁 
未朔合门使卓库加检校太尉兼御史大夫庚申猎于平地松林冬十月乙亥朔还上京十二月戊子以沙门昭敏为三京诸道僧尼都总管加 
兼侍中
　　七年春正月甲戌朔宋遣使来贺壬寅望祠木叶山如扎兰淀二月癸亥汉鴈门节度使刘继文来朝丙寅以青牛白马祭天地三月壬午 
耶律苏色等献党项俘夏四月遣郎君舒苏使宋己酉祠木叶山辛亥射柳祈雨如频布里淀清暑六月遣使册汉主为大汉英武皇帝秋七月 
黄龙府卫将燕颇杀都监张琚以叛遣敞史耶律雅木丕勒讨之九月败燕颇于治河遣其弟安图追之燕颇走保乌舍城安图乃还是秋至自 
频布里淀冬十月钓鱼土河
　　八年春正月癸酉宋遣使来聘二月如金瓶泺三月辛未遣使廉问四方鳏寡孤独及贫乏失职者赈之夏六月以西南面招讨使耶律色 
珍为北院大王秋七月丙寅寍王扎穆妻安扎伏诛扎穆高勋等除名辛未宋使来贺天清节八月癸卯汉遣使者来丁未如秋山己酉汉以宋 
事来告是月女直侵贵德州东境九月辛未东京统军使察喇详衮古奏女直袭归州五寨壬午汉以为宋所侵遣使求援命南府宰相耶律沙 
冀王迪里赴之戊子汉以宋师厌境遣使来告冬十月辛丑汉以退宋师来谢如长泺十一月丙子宋主匡胤殂其弟炅自立遣使来告辛卯遣 
郎君旺禄塔玛讷默库等使宋吊慰十二月壬寅遣萧哲库马哲如宋贺即位丁未汉以宋军复至掠其军储来告且乞粮为助戊午诏南京复 
礼部贡院
　　九年春正月如鹿埚二月庚子宋遣使致其先帝遗物甲寅以青牛白马祭天地三月癸亥耶律沙迪里献援汉所获宋俘戊辰以粟十二 
万斛助汉夏四月遣使如宋会葬五月庚午汉遣使来谢且以宋事来告六月丙辰以宋王喜隐为西南面招讨使秋七月甲子宋遣使来聘壬 
申汉以宋侵来告丙子遣使以战马助汉八月汉遣使进葡萄酒冬十月甲子耶律沙以党项降酋克酬摩约来见丁卯以克酬为司徒摩约为 
太保如老翁川乙酉汉复遣使以宋事来告十一月癸卯祠木叶山乙巳遣太保塔喇噶等使宋乙卯汉复遣使以宋事来告十二月戊辰猎于 
近郊以所获祭天
　　十年春正月癸丑如长泺夏四月丁卯西幸五月癸卯赐尼哩死诛高勋六月己未驻跸■〈氵公〉柳湖秋九月癸未平王隆先子辰格 
谋害其父车裂之是冬驻跸金川
　　二年春正月丙子封子隆绪为梁王隆庆恒王丁亥以特哩衮休格为北院大王前枢密使贤适封西平郡王二月戊辰如清河三月丁亥 
西南面招讨副使耶律旺禄太尉华格遣人献党项俘是月如南京复西幸遣兵攻雁门不利夏四月庚辰祈雨戊子清暑于燕子城六月己亥 
</div>
    <div class="pagination">
<a href="续通志_page77.html">上一页</a><span>...</span><a href="续通志_page73.html">73</a><a href="续通志_page74.html">74</a><a href="续通志_page75.html">75</a><a href="续通志_page76.html">76</a><a href="续通志_page77.html">77</a><span class="current-page">78</span><a href="续通志_page79.html">79</a><a href="续通志_page80.html">80</a><a href="续通志_page81.html">81</a><a href="续通志_page82.html">82</a><a href="续通志_page83.html">83</a><span>...</span><a href="续通志_page79.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
