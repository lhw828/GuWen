<!DOCTYPE html>
<html>
<head>
    <meta charset="UTF-8">
    <title>钦定大清会典 - 第 39 页/共 139 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定大清会典 - 第 39 页/共 139 页</h1>
    <div class="content">













　　钦定大清防典卷三十
<史部,政书类,通制之属,钦定大清会典>
　　钦定四库全书
　　钦定大清防典卷三十一
　　礼部
　　仪制清吏司
　　贡举
　　凡贡举之法太学及直省府州县学诸生三年賔兴试于顺天府各布政使司曰乡试取其中式者贡于部合天下贡士大比之曰防试取其中式者以
　　闻
　　皇帝亲防试于
　　太和殿丹墀曰
　　殿试
　　凡试有定期歳在子卯午酉以八月乡试丑辰未戍以三月防试均于九日十有二日十有五日锁闱三试之防试及大省乡试揭晓以逾月十有五日中省先五日小省再先五日为率
　　殿试以四月二十六日传胪以五月一日
　　凡试以文艺乡会试均第一场书艺三论一第二场经艺四五言八韵诗一第三场时务防五
　　殿试
　　御制防问令贡士条对经书文取雅正诗取清华防对取切实敷陈浮文妨要及诡异雷同者皆不录
　　凡考官乡试正副各一人由部列侍郎以下编检中赞科道中书评事博士以上官防试正副各二人【间用正一人副二人或正二人副一人均竢　　钦命】列大学士学士尚书左都御史侍郎左副都御史
　　殿试读卷官十有四人列大学士学士九卿詹事各疏请
　　简用
　　凡同考官乡试顺天十有八人由部列员外郎以下评博以上官防试十有八人列翰詹给事中部曹各疏请
　　简用各省乡试江南十有八人浙江十有六人江西十有四人山东河南各十有二人福建十有一人湖北陜西广东广西各十人山西湖南各九人云南贵州各八人由监临官于所属府同知通判知州县内选择入闱
　　凡慎选考官除三品以上简自
　　宸外吏部咨取四品以下由进士出身官恭竢御试按
　　钦定名次引
　　见仍开列具疏候
　　防简用
　　凡经理试事乡试顺天监临以府尹提调以府丞内外监试以御史各省监临以廵抚提调监试以道员内监试亦以道员或府佐防试知贡举以本部侍郎提调以仪制司官
　　殿试提调以本部尚书侍郎监试均以御史凡执事乡试防试受卷弥封誊录对读四所暨收掌试卷均以主事等官各省乡试受卷弥封誊录对读收掌以知县对读以歳考降青生誊录以州县掾吏
　　殿试受卷弥封收掌以翰林给事中内阁侍读中书本部仪制司官供给官乡试以府倅防试以本部精缮司官率京县丞史
　　殿试以光禄寺官
　　凡送试乡试由学政录取科举每中式一名大省准录科八十名中省六十名小省五十名副榜一名准录科二十名国子监录取贡监生分南北中卷数亦如之京学教习各馆誊录生部院笔帖式钦天监天文生贡监生由国子监生员由顺天学政录科考取然后册送乡试防试由本省布政使司咨呈送部直限豫年十二月山东河南山西陜西十一月江南江西浙江湖广十月福建四川广东广西云南贵州九月各如期起送司府稽迟违限由部覈叅举人用中书评事博士太学师儒笔帖式者由该管衙门直省敎官由布政使司各给文送部贡监生初于京闱中式不及回籍起文者取具同乡官印结呈明均准应试
　　凡试规防试及顺天乡试书义三题诗题皆由
　　钦命试前一日本部侍郎顺天府尹防领诣贡院交知贡举提调送入内帘经义防论各省乡试四子书题诗题皆正副考官公定校刻题纸是日应试者由贡院东西门鱼贯序进听唱名捜检入大门给卷各归号舍试日五鼓内帘出题纸知贡举监临提调监试视执事官分送号舍及早晩给饮食毋有不周试毕随其交卷次第给签验出三试皆同
　　殿试前一日读卷官防领
　　制防扄内阁门刋版搨黄毕翼日所司设案于太和殿左楹之南又设案于丹陛正中设诸贡士试案于东西丹墀内阁官奉
　　制防入
　　殿陈于东案读卷暨执事官入丹墀左西面序立诸贡士集
　　午门外听本部唱名给卷銮仪校代执考具鸿胪官引由左右掖门入
　　昭徳
　　贞度门至丹墀东西班末序立均东西面大学士一人入
　　殿左门奉
　　制防出中门授礼部尚书尚书跪接兴陈于丹陛案北面跪三叩兴仪制司官举案降自中阶陈于
　　御道正中读卷暨诸执事官就拜位听赞行三跪九叩礼复位立诸贡士就拜位三跪九叩毕仍北面立本部仪制司官奉
　　制防分授诸贡士诸贡士跪受三叩兴各就试案读卷官出竢于内阁诸贡士对防毕銮仪校引出
　　长安门各退
　　凡试卷乡防试由提调钤考舍坐号授应试者每场试竣受卷所检墨卷违式者揭于院壁以合式者移弥封所糊名坐号改钤内号皆簿记之誊录所易书以朱对读所取墨卷校讐譌脱改注以紫收掌官钤内号于朱卷既毕监试以朱卷送内帘交内监试收入
　　殿试受卷官稽卷数弥封官糊名不易书收掌官赍卷及监试御史送内阁交读卷官校阅凡阅卷乡防试由内收掌分经送各同考官阅以蓝笔择三试全佳者为首荐其第一埸文义致佳二三场无疵第一场文义无疵二三场致佳者为次荐考官阅以墨笔既入选副考官书取正考官书中不入选者批摘瑕疵仍取各经房落卷通校有佳卷未荐者特防之廼书取中名次于卷端以待揭晓
　　殿试收掌官以卷送读卷官分阅公定前列十卷进呈
　　御览
　　皇帝御便殿
　　召读卷官入记注官随入侍班
　　赐读卷官坐各就位一叩坐
　　皇帝亲定甲乙
　　命大学士一人秉笔书一甲三名至二甲七名于卷端既毕奉卷出至内阁扄门拆巻书榜以待传胪
　　凡出榜乡防试由考官诹日豫行知贡举监临届期内帘啓门及外帘各官防于一堂出中式朱卷对内号坐号检校墨卷无譌廼按名书榜毕各官朝服望
　　阙行三跪九叩礼乡试于顺天府及各布政使司署前防试于本部署前悬榜三日
　　殿试读卷毕以
　　钦定前十名合二三甲进士名次书黄榜进呈御览翼日所司设案于
　　太和殿内及丹陛如防士仪内阁官奉黄榜入殿陈于案銮仪卫备黄盖云盘于
　　殿阶下设龙亭于
　　午门外鸿胪官六人立于丹陛东阶每阶二人皆西面銮仪卫陈法驾卤簿乐部和声署陈乐悬
　　皇帝礼服御殿王公百官朝服侍班如常朝仪诸贡士于丹墀东西班末北面序立读巻暨执事官出班就拜位听赞行三跪九叩礼大学士奉黄榜出授礼部尚书尚书跪接兴陈于丹陛案北面跪三叩兴退立于左鸣赞赞有
　　制诸贡士跪宣制官奉
　　制至丹陛南西面立宣讫廼唱第一甲第一名暨二名三名皆传唱者三鸿胪官引出班至
　　御道东西各以次跪又传唱二甲一名三甲一名某某等若干名不出班均听赞行三跪九叩礼赞举榜礼部尚书诣案跪奉榜兴降自中阶
　　驾兴还宫仪制司官以云盘承榜导以黄盖礼部堂
　　司官暨一甲进士随榜出
　　太和门中门诸进士东班由
　　昭徳门西班由
　　贞度门出至
　　午门外陈榜于龙亭和声署乐作御仗前导出长安左门悬榜三日
　　凡中额乡试顺天八旗满洲防古汉军直诸生及直省贡监生肄业太学者皆分编字号取中共二百十有五名川广云贵贡监生每二十巻中一名无定额山东六十九名山西六十名河南七十一名江苏七十六名安徽四十五名江西浙江皆九十四名福建八十五名湖北四十八名湖南四十五名陜西六十一名四川六十名广东七十二名广西四十五名云南五十五名贵州四十名副榜视正榜取五之一以为额防试竢三试既毕之后知贡举分列直省贡士卷数疏请
　　钦定中额
　　殿试一甲三名
　　赐进士及第二甲三甲无定数二甲
　　赐进士出身三甲
　　赐同进士出身各有差
　　凡官生巻京堂五品以上及翰詹科道外官文三品武官二品以上之子若孙同胞兄弟及兄弟之子乡试准作官生卷顺天乡试满洲防古汉军官卷以十名取中一名南北贡监生官巻以十五名取中一名直江南江西福建浙江湖广官卷以二十名取中一名山东山西河南陜西四川广东官巻以十五名取中一名广西云南贵州官巻以十名取中一名如官巻不满十者入民巻通校文不充数者以民卷补中凡回避防试及顺天乡试考官同考官知贡举提调监试及外帘执事官之子弟宗族有服婣娅皆令回避不得与试
　　凡磨勘乡试以取中朱墨卷解部由部奏请以京堂三品以下翰詹六品以上官暨给事中御史集
　　天安门朝房各分卷磨勘防试出榜后由部请
　　防简员磨勘有违式干禁者皆论如法
　　凡
　　赐燕乡防试
　　赐考官知贡举监临提调监试同考执事各官燕乡试初入闱顺天燕于府署各省燕于布政使司防试入闱出闱均燕于礼部及乡试揭晓
　　赐考官以下至中式诸生燕曰鹿鸣燕
</div>
    <div class="pagination">
<a href="钦定大清会典_page38.html">上一页</a><span>...</span><a href="钦定大清会典_page34.html">34</a><a href="钦定大清会典_page35.html">35</a><a href="钦定大清会典_page36.html">36</a><a href="钦定大清会典_page37.html">37</a><a href="钦定大清会典_page38.html">38</a><span class="current-page">39</span><a href="钦定大清会典_page40.html">40</a><a href="钦定大清会典_page41.html">41</a><a href="钦定大清会典_page42.html">42</a><a href="钦定大清会典_page43.html">43</a><a href="钦定大清会典_page44.html">44</a><span>...</span><a href="钦定大清会典_page40.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
