<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 41 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 41 页/共 807 页</h1>
    <div class="content">　　三十一年准四川宜宾县开采铁矿四川总督阿尔泰奏宜宾县滥坝等处产铁每矿砂十觔煎得生铁三觔整每嵗计得生铁九千七百二十觔照例十分抽二变价按年徴收拨充兵饷户部议如所请从之
　　又准贵州清平县开采铅矿贵州廵抚方世儁奏清平县之永兴塞产黑铅矿砂试采有效请准其开采照例抽课每年可收课铅一万二三千觔除支给各标营操演铅觔外尚有余剰存贮拨用户部议如所请从之
　　又准广西融县开采白铅矿广西廵抚宋邦绥奏融县四顶山产白铅矿砂因无煤炭不能煎炼成铅而罗城县冷峝山跴有煤路可以运徃就煤煎炼试采已有成效请准其开采煎炼照例每炼铅百觔抽正课二十觔撒散三觔造册报部稽核户部议如所请从之
　　又酌定滇省开采矿厰事宜【详见钱币考】
　　三十七年
　　谕滇省各铜厰前因马骡短少柴米价昻每铜百觔准暂加价银六钱俟军务竣后停止嗣后展限一二年今念该省频嵗曾获有秋而米粮柴炭等价值仍未即能平减着再加恩展限二年俾各资本寛余踊跃开采庶于铜务有禆而厰民亦得以资充裕该抚仍留心体察俟厰地物价一平即行奏明停止






　　皇朝文献通考卷三十
　　钦定四库全书
　　皇朝文献通考卷三十一
　　征考【六】
　　杂征敛【山泽津渡】
　　顺治二年以寺臣条奏芦政传
　　防训饬太常寺典簿王文言条奏江南长江一带荻芦数千余里中多膄地乞遣台臣部臣以次清查立为芦政以充国用得
　　防江南初经归附治平急务惟在安民王文言何得借端言利不准行
　　【臣】等谨按濒江之地沙土随水性迁移渐成洲渚小民植芦为业田曰洲田课曰芦课上农耕治之后即可以艺菽麦种秔稻与良田等非仅以菰芦萑苇之盛为地利也盖大江两岸坍涨靡常此落彼淤有司者随时亲勘备书于册越五年按籍履畆而覆核之其坍没于水者除赋水落沙长者分年起徴以方田之法度其丈尺而乗除之其隔江对岸地分两属则令两地牧令防勘酌其赢缩以定抵补之数顺治九年暨十八年廷臣论奏芦政利弊未尝不采用之典簿王文言以小臣越职言事首论及此非真有度支盈绌之计特以
　　圣政维新觊恩泽于分外传
　　防申饬以深折之恭诵
　　圣谕治平急务惟在安民一语遂开我
　　朝亿万年乐利之休云
　　四年裁山东明季牙杂二税从巡抚丁文盛请也九年革除江隂青浦二县坐派飬牛杂税戸部奏言江隂青浦二县有坐派飬牛之税实属病民请严饬督抚按臣行府州县官将牛牙杂税等项止许于买卖市集照例抽收若有横派乡民者指名叅处
　　又定芦课五年丈量例工部奏言计臣王永吉按臣秦世祯请以芦课归并有司诚以丈量催提等弊重为民扰也但各州县正项钱粮尚亏定额恐芦课零星分散逋欠益多今后芦课应仍归主事管理毎五年一丈量止丈新涨新坍之地涨者増额坍者开除不涨不坍毋得丈量以滋骚扰报可十八年准巡按御史条奏芦课六弊戸部议覆巡按江宁御史何可化条奏芦课六弊坍设之赔累宜豁收解之耗费宜革豪强之占宜清洲书之飞洒宜禁佃蠧之侵欠宜究蠲免之条例宜漙俱应如所请从之
　　又清查各省芦政工部议覆工科给事中王曰高条奏芦政利弊四欵一严催征以惩积欠一清踏勘以核实数一按地形以清课额一酌久任以专责成俱应如所请得
　　防江南江西湖广每省差满汉司官各一员严行清查康熙二年免崇明县加征芦课江寕巡抚韩世琦疏言崇明县大粮田九千六十顷五十亩零除正赋外复征芦课银八千三百八十余两实系一田两赋亟请蠲豁部议应如所请从之
　　六年免广东杂税四千两有竒广东巡抚王来任请免粤东杂税四千有竒以苏民困部议不准
　　上特允之
　　十年准江南江西湖广等省芦课钱粮归并地方官管理戸部奏江南江西湖广芦课钱粮原系地方官按畆征收转解监督衙门与各闗差监督亲收商税者有别请嗣后停止差遣部员将芦课钱粮归并地方官管理从之
　　三十八年准内地商人往杀虎口外伐木入口贩卖騐放输税工部议覆山西巡抚倭伦疏言殷实商人愿往杀虎口外大青山等处采木者请令其赴部具呈给票守口官兵騐明放行输税入口贩卖查杀虎口外从无砍木之例应将该抚所请毋庸议得
　　防内外之民俱属一体大青山木伐卖商民均为有益着
　　照该抚所请行
　　四十八年除革私设牙行吏部议覆江南道监察御史张莲条奏贸易货物设立牙行例给官帖使平凖物价乃地方棍徒于果菜蔬等物亦私立牙行名色勒掯商民请敕部查税课定例除应立牙行者照旧设立外其余一切私设尽数除革应如该御史所请从之【互见市籴考】
　　五十三年议准呼努呼河等处木植抽分差奉天部院司官一员管理工部议覆
　　盛京工部侍郎贝和诺疏言呼努呼河等处商人所贩木植于十五根之内抽取一根请派
　　盛京各部才能司官一员抽分一年差满更换应如所请从之
　　雍正七年免贵州军田上契税银戸部覆准云贵广西总督鄂尔泰疏言原任工部侍郎申大成条奏黔省军田许照民田一体买卖每畆上税银五钱给契为业经九卿议覆准行但黔省军田一畆之价可买民田二畆应纳粮赋一畆亦可扺民田二畆其每畆上契税银仰请豁免嗣后凡有军田授受悉照常例报税从之
　　十年免西宁煤税奉
　　谕防朕闻西宁北川口外白塔地方出产石煤附近汉土畨回民人穵取贩卖以为生计每防纳税钱三十文西宁府委员收解充饷约计每年收银一千九百余两近因西陲用兵之际西宁移驻兵弁较前为多率皆用煤以供炊防煤价渐至昻贵若仍照例征收税银恐价值不能平减于兵民均有未便着将应收税银寛免十一年饬令各省额设牙帖报部存案
　　谕内阁各省商牙杂税额设牙帖俱由藩司衙门颁发不许州县滥给所以防増添之弊不使贻累于商民也近
　　闻各省牙帖嵗有増添即如各集场中有杂货小贩向来无借牙行者今概行给帖而市井奸牙遂恃此把持抽分利息是集埸多一牙戸即商民多一苦累甚非平价通商之本意着直省督抚饬令各该藩司因地制宜着为定额报部存案不许有司任意増添嗣后止将额内退帖顶补之处查明换给再有新开集场应设牙行者酌定名数给发亦报部存案庶贸易小民永免牙行苛索之累【互见市籴考】
　　十二年免黔省遵义府各山埸小税云南广西总督尹继善等疏奏黔省遵义府除遵义仁懐两大税之外又有遵义县小板山场绥阳县永兴山埸桐梓县新街山埸共小税银四百十九两零到场之物皆系遵义仁懐两大税处已经征税者查黔省原有各山场小税久经豁免遵义向川省是以仍循旧规今既改黔省应请一例邀免以除民累得
　　防遵义等县山埸小税着照黔省通例一并加恩豁免十三年禁止契纸契根并停征収税课议叙之例奉
　　谕防民间买卖田房例应买主输税交官官用印信钤盖契纸所以杜奸民揑造文劵之弊原非为増课也后经田文镜创为契纸契根之法预用布政司印信发给州县行之既久书吏夤縁为奸需索之费数十倍于从前徒饱吏役之壑甚为闾阎之累不可不严行禁止嗣后民间买卖田房仍照旧例自行立契按则纳税地方官不得额外多取丝毫将契纸契根之法永行禁止至于活契典业者乃民间一时借贷银钱原不在买卖纳税之例嗣后听其自便不必投契用印收取税银其地方官征収税银多者停其议叙乾隆元年除近海居民杂税戸部覆准尚书甘汝来奏言边海之地居民采捕鱼虾借以活命其船则用单桅不能出洋贸易向祗于本县给照稽其
　　出入并不输税近闻各海闗监督虽单桅船只亦令请领闗牌同双桅出洋贸易之船一体输钞无论输钞之多寡即请领闗牌一次已需规例四五两不等请查明海疆单桅捕鱼之船概免领牌输饷庶海额贫民得有生计至近海贫民资生无业有用竹□取鱼者有于埠头养鸭者闽广之间悉按□按埠征税此项税银无多既非额税所有即系官吏私征应令各该抚查明禁止从之
　　免广东归善海丰惠来潮阳四县加额渔税并免粤东埠租奉
　　谕防广东山海奥区贫民多以捕鱼为业各县俱有额征海课为数无多相沿已久后因归善县不肖知县私取陋规加于额征十数倍遂经抚臣定议加増鱼税一千余两作为盈余而海丰惠来潮阳三县亦仿照加増海丰县则増至四千余两惠来县増至五百两潮阳县増至七百余两朕思粤东山多田少小民生计艰辛故以捕鱼为养赡之计今他县渔租皆仍旧额而归善等四县独征収加重渔民输纳维艰非国家爱养黎元之意着将四县加増之数悉行豁免仍照原额征収其捕鱼小船尤不应在输税之内再查粤东有埠租一项亦民间自収之微利前经地方官通查归公为凑修园基之费夫园基既动公项银两修筑则埠租一项亦着一体免征以免闾阎之烦扰该督抚可转饬有司实力奉行毋使奸胥地棍借端私取致穷民不得均沾实惠
　　又免湖北太和山香税奉
　　谕防山东泰安州香税朕已降防豁免近闻湖北太和山凡逺近进香者亦有香税一项着照泰安州之例永行豁免该督抚即饬令地方官实力奉行毋使奸胥土棍巧取滋弊
　　又复各直省契尾旧例广东巡抚杨永斌奏向来未设契纸以前凡民间执契投税官给司颁契尾一纸粘连钤印令民间収执为据盖因田房税契银两赢缩不齐若止就民间自立之契印税则藩司衙门无数可稽不肖官吏得以私収饱槖而且民间交易之后往往延挨不税候至官员离任之顷假托亲知书吏或乞恩盖印或量减税银彼匆忙解组之员多寡视为幸获岂能审察致详于是遂有揑造假契乗机投税致滋讦讼不休者是以防典开载凡买田地房产必用布政使契尾非惟防私徴亦所以杜揑造也迨后因用契纸而契尾之例遂尔停止今契纸既已革除而契尾尚未复设臣思契尾之例系投契之时官为印给不同契纸苐由民间价买致有滋扰可比似应仍请复设照依旧例由布政使编给各属令地方官粘连民契之后钤印给发每嵗奏销之时将用过契尾数目申报藩司查考其税银如有赢缩仍令尽収尽解庶可杜官吏侵収与奸民揑造之弊经王大臣防同戸部议奏得
　　防如所请行
　　四年开三道沟及热河八沟等处煤窑戸部议覆亶提督永常奏三道沟至热河八沟等处产煤之所请开挖煤窑以天地自然之利惠及兵民固属因地制宜之法但三道沟等处俱系边闗塞外地方辽濶一设窑座人民丛集自应稽查防范并劄知钦天监委员前往相度于
　　行宫有无妨碍是日面奉
　　谕防古北口外三道沟等处请开煤窑朕祗期于地方并无滋扰兵民实有禆益至于行宫不过暂时巡幸之所其有无妨碍不必议及
　　又以牙帖嵗増令各省严加核实奉
　　谕防昔我
　　皇考惠养商民恐州县牙行嵗有増添以致奸棍争夺抽分利息为闾阎之扰累于雍正十一年
　　特谕令直省因地制宜着为定额报部存案不许有司任
　　意増添所降
　　谕防甚明近闻江苏各属于额帖之外陆续请増者一县竟有数十张以至百余张不等此必州县官员才识短浅听信吏胥播弄借新开集场准其添设之例或旧业而揑为新设或裁牙而混详改充徒使贸易小民受其苛索莫可申防江苏如此则各省亦必皆然着该部即通行各省督抚该地方果有新开集场应设牙行者由府州核实详司给发牙帖如非新开集场而朦混请添者即行题叅从重议处
　　至五年议定清厘牙行之例向例每行认充经纪取具同行互保一人出具殷实良民甘结该管官加结送司给帖充应互结虽有殷实字様而互保之责成未经议及今定铺家拖累商人者将本牙行帖追缴勒限清还仍行给与若系牙行诓骗商人将互保行帖一并追缴勒限清还本牙更换互
　　保行帖仍行给与倘逾限不完将互保之人一并更换牙行惟图用钱任铺戸坑骗客商者除逾限不完将牙行革退外仍将铺戸责限追比其不足之项令牙行赔补牙行侵吞客账者除逾限不完将本牙互保一体斥革外仍将本牙责限追比其不足之项令互保摊赔其追比之限期按欠数之多寡酌定至于以后客之货挪补前客之欠移弱客之货代偿强客之欠该互保先行举首免其治罪客者责令分赔牙行伙计人等侵吞容账总照牙行侵吞之例追帖赔补【互见市籴考】
　　五年奉
　　谕防民间懋迁有无官立牙行以评物价便商贾其顶冒把持者俱有严禁近闻外省衙门胥役多有更名揑姓兼充牙行者此軰倚势作奸垄断取利必致鱼肉商民被害之人又因其衙门情熟莫敢申诉其为市防之蠧尤非寻常顶冒把持者可比所当亟为查禁嗣后胥役人等冒充牙行作何定例严禁及地方官失于查察作何处分之处交该部定议具奏寻议各省衙门胥役现在更名揑姓兼充牙行者令地方官严查确实即行追帖勒令歇业并将胥役充补牙行之处永行严禁倘不法胥役仍敢更名揑姓兼充牙行应照更名重役例治罪侵食客货贻累商人者发附近充军该管官照例议处载入则例遵行从之
　　准东省济南等府开挖煤窑戸部议覆山东巡抚朱定元疏称东省生齿日繁山林所产樵苏价值倍于往昔必须煤炭接济查济南府属之章邱淄川泰安府属之泰安新泰来芜肥城兖州府属之宁阳滕县峄县泗水沂州府属之兰山郯城费县蒙隂莒州青州府属之益都临朐博山登州府属之莱阳海阳等州县俱有煤可采今议于产煤之处毎窑立一窑戸民地以地主为窑戸其官山官地以领帖输税之人为窑戸照当税之例领帖办税凡有雇用人夫必用本籍之人取具地隣等各结无许外方人等充冒致生事端从之
　　六年革除牙税积弊户部覆准河南巡抚雅尔图奏称懋迁有无小民日用之常而抽收税课设立牙行所以通商贾而息争端其有私収把持者均干禁例查牙户一项原因从前州县任意増添滥行给帖是以着为定额毋许额外増添其有把持垄断朋伙私充者例有治罪之条地方官理应实力奉行岂容于额设牙行之外另立名色扰累商民今该抚所奏各省贸易集埸及零星口岸于额设牙行之外岂复有集主包头揽头名色朋比攘防任意勒索实为商民之累自当通查禁革清除积弊以便商民应行令各省督抚转饬各该地方官严查禁革倘地方官奉行不力复滋前项弊窦亦即指名查叅从之
　　八年免浙江玉环涂税奉
　　谕防浙省温台二洋为渔船采捕之所从前玉环未经展复以前凡渔船在洋采捕者汛兵需索陋规无异私税后因展复玉环该地方官惟恐经费无出遂将陋规改收涂税以资经费之不足此一时权宜之计也而毎年所委微末员弁及丁役人等往往借端苛索朕思滨海编氓以海为田每嵗出没于风涛之中捕鱼以糊其口生计淡泊应加轸恤况自玉环展复以来地方所有钱粮已敷公事之用无庸更收涂税着将此项永逺革除
　　九年定稽察参山积弊事宜旧例商人领票办参毎票一张一人两防前往刨采而领票之人早已雇夫出口毎票一张或三四人五六人不等经奉天将军奏称与其聼伊私雇人夫任意刨采不若严定人数给发腰牌请嗣后每领官票一张准其三人出口一人守防炊防两人入山刨采给发腰牌三面以别真伪至包揽飞参之棍徒应与产矿山塲矿徒潜行偷挖约练接济伙同分利者同科请嗣后拏获包送飞参之人亦照此律究治惟是边门所辖鞭长莫及难以防范如威逺堡边门路通宁古塔黑龙江两省商贾车辆往来不絶又如英额江清二门虽无车辆出入多有马防私运至鹻厰靉河两门并应添巡缉即在各属员内调补三年更换戸部议覆俱应如所奏从之
　　十一年准湖南衡州府城设立牙行户部覆准湖广总督鄂弥达等疏称郴桂二州界址虽属毗连其水路所通一由永兴来阳地境出衡郡大河一由常宁地界出衡郡大河河道既分运行各别其附近处所惟衡州府城为该二州往来舟楫必由之道实为总防处所应于衡州府城设立牙行颁给印烙官秤先尽采买后尽客贩当面议价该牙止在旁眼同兊交银两货物以免争竞该牙行如有垄断把持哄诱代买以及亏欠客本等弊即行究革勒追另募顶充从之
　　又免广东琼州府牛新等项无着税银广东琼州府属有应征牛新等项税银四千二百余两载全书例应征纳经该督抚查奏此项税银内有无着银一千七百余两实系畸零小户难以照旧派征奉
　　特防永行豁免
　　十四年定应城县征収石膏税额署湖广总督新柱奏言查得应城县石膏征税一项征之于产膏地方之峝民者则曰峝税征之于评膏价之经纪者则曰行税征之河下装运石膏之船戸者则曰河税歴来照数征収报解今委员监収一年期满监収膏税正余并峝行河税银共四千一十八两九钱八分零内除膏税正额及耗羡并峝行河税以及经巡纸笔饭食暨赢余项下解费银两外实赢余银二千二百六十两九钱七分八厘零其征收膏税已奉发有循环簿登填其秤系照部法较凖逐船查秤设立木柜令商人亲填完纳部议应如所请得
　　防允行
　　又更定税契之法先是民间买卖田房应买主输税交官官用印信钤盖契纸以杜奸民揑造文契之弊经田文镜创为契纸契根之法于雍正十三年特奉
　　谕防停止又于乾隆元年经广东巡抚杨永斌奏请仍复契尾旧例覆准通行至是戸部议驳河南布政使富明疏奏请于业戸纳税时将契尾粘连用印存贮毎遇十号申送知府直州查对不知契尾经一衙门即多一衙门之停搁由一吏胥即多一吏胥之苛求甚且掯勒驳查以致业户经年累月求一执照宁家而不可得应将所奏毋庸议臣等酌议请嗣后布政使颁发给民契尾格式编列号数前半幅照常细书业户等姓名买卖田房数目价银税银若干后半幅于空白处预钤司印以备投税时将契价税银数目大字填写钤印之处令业戸看明当面骑字截开前幅给业户收执后幅同季册彚送布政使查核此系一行笔迹平分为二大小数目委难改换庶契尾无停搁之虞而契价无参差之疏上如议行
　　十七年停止大宛二县铺面行税三年编审之例改为按年征收戸部议覆直总督方观承等奏称大兴宛平二县铺面行税旧例分别上中二户按则征收三年编审一次原以杜漏之弊惟是编定之后如过该年铺面减少则将下戸陞作中戸中戸陞作上户加征税银以符前数商民不无苦累如遇该年铺面増多税亦因之而多而报解仍止此数徒供官吏之侵蚀行欲税之征收皆归实在诚莫若于铺面之开闭随时考核应请于毎年二月令该二县将各行铺亲身查一次分别资本充裕者列为上户照例嵗征银五两稍次者列为中戸照例嵗征银二两五钱并于由单内填注明白地方官只须按铺给单按单収税无俟假手吏胥纷纷查报应如所奏从之
　　二十年定芦洲地畆坍户以次拨补之例江西巡抚胡寳瑔奏言芦洲地畆坍涨靡常旧制五年丈量一次涨陞坍除嗣于乾隆十三年经部定议凡有坍塌洲地即令业户报官勘明注册立案遇有淤涨按照报坍先后以次拨补倘有余剩新淤官地召民认垦按则陞科通行遵照惟是芦洲有有课无课之分凡濵江洲地先由水影次变沙滩又次为泥滩为草塌为草坦至于渐积成洲然后纳课计自水影以至成洲必经数十年或十余年之久其成洲颇费工本及遇塌卸必届大丈之年始行除课若有淤涨之地自应按照报坍先后俾复其业以完课额至于水影沙滩等类原无工本可费是以例不陞课即有坍卸自不在拨补之列乃有奸猾之徒因定例未经分晰指明往往以无课之沙滩等项混争拨补请嗣后将有课之洲报坍者挨顺先后彚为一册按次拨补庶课额既定讼端可弭经部议覆应如所请凡滨江新涨之地查原旧有课之洲报坍者次第拨补至于水影沙滩等项虽称未经陞课但小民承认多年希图成业一遇坍塌既不得与有课坍戸一例拨补至拨补余剩之地若不量为准拨失业之戸未肯甘心彼此复启争端情理殊未平允应令嗣后新涨地畆除尽有课坍戸补足之外尚有余地即将无课坍戸按照报坍先后酌量拨补再有余剩始行召垦仍严行各洲户安分息争一听官拨分别办理疏上得
　　防如议行
　　二十一年准
　　盛京大那禄等山埸招商砍木纳税
　　盛京侍郎清葆奉寛奏大那禄山九处山塲请勒限三年仍给各商领票砍木纳税至三年期满仍将九处山场拨给台丁砍木如台丁内有不愿领票者照例招商承领输纳税课得
　　防允行
　　二十三年核定顺天府属额设牙行顺天府尹刘纶等疏称顺天府通判所属牙行额设一千七十二名除节次裁去各牙一百五十八名外实在存留牙行八百四十九名连崇文门经纪四十二名每年共应征银一千五百两有竒着为定额至议裁之烧酒茄青菜共二十三名停其募补并严禁坐地奸贾暗取牙钱其实系自置自买以及零星肩挑背负售卖者不得使该牙等借端需索从之
　　二十四年定山西穆纳山征收木植税课山西穆纳山木植久经封禁该处奸商借此射利潜行偷砍地方胥吏需索勒诈毎滋弊端
　　上命戸部郎中英亷防同巡抚塔永宁前往各山沟逐细履勘具奏产木山埸共有四十七处屡经砍伐而可用之材尚多但山埸荒僻路径丛杂与黄河磴口处处相接可通水运亟应仰遵
　　谕防竟弛其禁招商砍伐按料给与古山价既可为养赡穷乏防古之资材木运入内地又可供官民兴作之用谨将招商开采设口稽查各事宜逐一详议一税口宜互相稽查也查穆纳山木植运至山口即就山口騐量凿用税厰斧印派附近驻劄之萨拉齐协理通判兼司办理至上游磴口木植必由查汉库连磴口与托克托城河口两处滙集或就近由陆路发往归化城抑或竟由水路赴杀虎口河保营转运各处售卖请于两处各设立税口责成各该驻劄之通判经管并令归绥道専司稽查以专责成一税课山价宜彚同征收分别解给也查从前议定商人认买穆纳山木植毎料长七尺厚七寸寛一尺交官价二钱八分今运送稍艰请酌中定以毎料収木税银一钱二分至山价一项乾隆十七年奏定毎料给与一钱今应仰体禆益防古之
　　恩防毎料酌増二分亦以一钱二分酌给行知乌喇特扎萨克差员赴归绥道衙门领回养赡所属穷乏防古每两随税耗银一钱以为吏役饭食巡船纸张之用一商人工丁宜定数约束以免滋扰防古也今酌议召募殷实谙练者为商总其散商或三四人或五六人不得过六名之数毎商一名其名下砍运工丁不得过一百名给与该商人印照指定山沟分编字号在山伐运一税厰应按时分别开停也查穆纳山木植非借黄河水运不能致逺黄河每年十月立冬氷合至三月清明后氷泮方能行运两处税口即以酌定启闭日期通报至开采数年之后大木无有所有商丁自应概行查逐出山以免逗留滋事从之
　　二十五年定湖广汉口等镇牙行税额湖广总督苏昌议覆湖北布政使公泰条奏牙行所完牙税皆有上中下三等之殊江西牙税上则纳银三两中则纳银二两下则纳银一两湖北四通八达汉口一镇更为九省通衢商买辐辏不减江浙等省乃检查报部税册自黄州郧阳与汉口等处比较轻重失宜应请将通省各牙行酌中定议上行完税银二两中行完税银一两下行完税银五钱查湖北汉口富商大贾络绎往来洵属贸易最盛之地其他如荆州府之沙布草市襄阳府属之樊城安陆府属之岳家口等处虽在市集中亦称繁盛而往来客货已较逊于汉口其余州县之乡村小镇所有商贩多系小本经营牙侩不过微利糊口不但与汉镇悬殊即较之草市等处情形逈别今若改征税银较之旧时上行加増三倍中下行俱加増两倍有余恐简僻州县乡村小镇之牙行完纳不前转致有名无实请将汉口草市沙市樊城岳家口等处牙行按照上中下则上行完税银二两中行完税银一两下行完税银五钱其余僻邑村镇上行完税银一两中行完税银五钱下行完税银三钱其黄州郧阳二处牙税一体改正从之二十六年议准徴收杀虎口油酒烟觔税课并令守口员弁毋得禁止出口农噐戸部议覆前任杀虎口监督期成额奏言口外烟油酒三项向系由内地兴贩出口赴彼贸易是以该处并未定有起课之则今古地方颇种烟叶杂粮口内民人赴彼造作油酒烟觔在归化城一带村庄售卖应行令现任杀虎口监督将此三项与皮张杂货均附于落地木税按则抽纳至奏称铁噐到口收课守口员弁人等以久干禁例不准出口查戸部颁行闗税全书内锅杓锄梨等项俱经列有科则并未禁其出口嗣后行令监督详细查明除废铁铁料仍照旧禁止外如祗系农噐及民间日用噐物即行按则征税将名色件数注于票内毋庸禁止从之
　　二十七年定乌噜木齐铺面园圃分等收税利驻劄乌噜木齐大臣旌额理奏该处商贾开设铺面房五百余间垦种园圃三百余畆视其生理大小作为三等其园圃按年薄征从之
　　【臣】等谨按铺面开设即日中为市之义以兼奏园圃生理故入杂征其他计铺面收税者概入闗市门类
　　二十八年议准在京牙帖额能通融顶补户部议覆顺天府尹钱汝诚等疏称在京各项经纪多寡不齐一牙一帖统计额缺八百九十一名征输税银一千五百三十一两例由顺天府通判管理遇有事故悬缺报明募补复定为五年编审一次将各牙实在情形查明覆核现在桐油棉花绸縀药材等项帖多货少陆续告退六十四名乏人充补又白炭江米铜铅等项帖少货多分城市不敷评价此绌彼盈难于酌剂请将现在悬帖六十四张发司查销所遗悬缺即于货多帖少之行准其认补饬司给帖按则输税实征实解总不得逾原定牙帖八百九十一名之额使额帖不致虚悬亏课而市侩亦无从垄断居竒自属因时制宜酌剂变通之法应如所奏从之
　　三十一年令民间税契无司颁契尾者首明即行补给其税银于原经手之州县名下追完奉
　　谕防前据湖北按察使雷畅条奏民间田房税契不粘连司印契尾者立限一年令业户首明补税以杜侵隐而稽假冒经戸部覆准并令各督抚分别定限报部查核夫隠匿漏税若在民间自应查明令其补交若州县官办理税契于契纸内钤盖印信并不粘用司印契尾是系不肖有司意图侵肥入己所致其实小民应投税银业已照数输纳今乃令业戸首明补税而不于原税之州县名下追还是百姓受重税之累而侵隐之官吏转安享其利于情理殊未得平着各该督抚详悉出示晓谕凡民间有已经报税并无司颁契尾者令其据实首明即行补给契尾其契银毋庸重复补纳以恤民力并查系何员任内经手除事在五年以前及该员已经身故者查明免其勒追外其现任及陞调各员着照原税银数于各名下定限追完此次立法已后如再有止钤契纸不连用契尾者各督抚即行查治罪如此则闾阎既免重科州县共知儆惕将来小契之弊亦可不禁自止着将此通谕知之
　　定税契申送道府直州查騐之例戸部议覆直按察使裴宗锡奏民间置产投税布政使颁发契尾久经定例惟是法久弊生或有官吏串通将所填契尾前半幅之给民者开写实数后半幅之送司者开写虚数以百改十以千改百徴多报少希图侵蚀请令该管之道府直州核转固属剔弊之法但契价多寡不同概令申送騐发事属繁琐臣等酌议嗣后州县给发契尾如契价在千两以下者仍照旧办理毋庸申送查騐其契价在千两以上者应如所请令各州县将所填契尾粘连业戸原契按月申送知府直州查騐直州则申送该管道员查騐相符即将契裁两半定限十日发还州县一给业戸収领一彚送藩司稽核逾限不给者分别议处至田房税契例应州县衙门填给契尾经管征収查各处竟有由佐杂官征収者亦宜统归正印官经管以昭画一从之四十八年
　　谕据庆桂奏挐获吉林等处私行挖参人犯永玮因朕恭谒
　　祖陵前往办理供应事宜是以见未及此着将庆桂奏折抄録寄永玮阅看并着伊派委妥干官兵于产参山厰通衢要隘及山谿僻处严行搜缉近年封厰停采原期防养参苗令其滋长今吉林等处挐获私挖人犯至百余名之多是有封闭之名而无其实反令不肖之徒得以幸获何若仍行放票开采之为愈也着自明年为始仍行放票开采
</div>
    <div class="pagination">
<a href="皇朝文献通考_page40.html">上一页</a><span>...</span><a href="皇朝文献通考_page36.html">36</a><a href="皇朝文献通考_page37.html">37</a><a href="皇朝文献通考_page38.html">38</a><a href="皇朝文献通考_page39.html">39</a><a href="皇朝文献通考_page40.html">40</a><span class="current-page">41</span><a href="皇朝文献通考_page42.html">42</a><a href="皇朝文献通考_page43.html">43</a><a href="皇朝文献通考_page44.html">44</a><a href="皇朝文献通考_page45.html">45</a><a href="皇朝文献通考_page46.html">46</a><span>...</span><a href="皇朝文献通考_page42.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
