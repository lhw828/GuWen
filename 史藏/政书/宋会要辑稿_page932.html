<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 932 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 932 页/共 1125 页</h1>
    <div class="content">五月十六日，河北监牧使崔台符〔言〕：「诸马监牧各有奇功工匠，及有会乐艺者不少，欲乞尽拣送本州岛，换厢军。」从之。

十月十六日，河南监牧使刘航言：「自治平四年正月差粟子岭提举采石回，差河北计会四帅创置坊监，又陕西经略使司勾当公事，往来鄜延，与西人议事，并赴行在，封册在京押伴。窃缘河南监牧一司已成伦理，伏望详酌，今后特免差也。」诏押伴以驾部郎中李直躬代之。

四年六月一日， 牧制置使文彦博言：「 牧之官，近制不许兼领他职。今权河北监牧使周革兼本路提点刑狱，详谳一路刑名，加之按察事务繁委，必妨马政，乞罢兼领。」从之。

五年十二月二十一日，诏起居舍人、史馆修撰、兼枢密都承旨、 牧副使曾孝宽为龙图阁待制、同 牧使。

八年四月二十九日，诏沙苑监、 牧司余八监及河南、北两监牧司并废。以中书、枢密院言：「河南、北十二监，自熙宁二年至五年，岁出马千六百四

      
十匹匹：原作「匠」，据《宋史》卷一九八《兵志》一二改。，可给骑兵者二百六十四，余止堪给马铺。两监牧岁费及所占牧地约收租钱总五十三万九千六百三十八缗，计所得马为钱三万六千四百九十六缗而已，得不补失。」故废之，以其马配军，及以次支马(餔)[铺]。病患驹子，就便出货，价钱及租收地利为市易司递年茶本，余籍常平帐出息，以充售马之直。
闰四月五日，诏沙苑监牧复属 牧司，余北京、元城等八监并废罢之。时废河南、河北两监牧司，故有是诏。

十六日，诏罢太原等监，依罢河南、河北监牧指挥，应河东、河南监牧令提举开封府界诸县镇公事蔡确，河北监牧令都大提举黄御河、同主管外都水监丞程昉专切勾当。

九年九月十七日，诏：自今后枢密都承旨兼 牧使、副都承旨兼副使，更不兼别遣差。

十年正月十九日，诏 牧都监自今与副使互置。

元丰二年二月二十九日，经制熙河路边防财用司言：「岷州 川 川：原作「床川」，据《元丰九域志》卷三改。、荔川、闾川寨、通远军熟羊寨，乞置牧养十监，募兵为监牧指挥为：原脱，据《长编》卷二九六补。。其营田乞依官庄例，募永济卒二百人。其永济卒通千人为额，以给十六官庄、四营田工役。其请给并从本司自办。」从之。

三年四月二十一日，罢 牧行司，复置提举买马监牧司。 牧行司未详元置。


五年七月二十四日，命凤翔府(軨)[钤]辖王君万专主管熙河路新置监牧，及给散蕃部马种。

六年六月一日，上批：「牧马重事，经始之际，非左右近

      
臣专总其政，随事奏禀，付之有司，未易营办。今日雾泽陂牧马所造法，且于畿内置十监。俟其就绪，推广诸路施行。可差枢密都承旨张诚一、副都承旨张山甫专提举经度制置牧马，条画奏禀施行。依五路保甲例，权不隶尚书驾部及太仆寺。有当自朝廷处分者，枢密院施行。」
八月十一日，提举经度制置牧马司言：「已遣官往诸路选买牝马上京，乞逐路专责监司一员提举。」从之。诸路差提点刑狱官，开封府界差提点官。

八年八月二十六日，罢府界新置牧马监，提举经度制置牧司、崇仪副使温从吉降一官，提举牧马司、枢密都承旨张诚一罚铜二十斤。初，枢密副都承旨曹诵言：「朝廷用从吉法，置孳生马监，得驹少而死损多，请委比较。」至是稽考如诵言，故罢之，仍有是责。

哲宗元佑元年十二月十四日，诏：「应缘内外马事，旧系 牧司管勾者，专隶太仆寺，直隶枢密院，更不经由尚书省及驾部。余并依官制。」

六年六月九日，枢密院言：「新复司监，其所生驹数，不足以补死损之马，又多低小，不应军格。令选差知马政大使臣二员，分诣左右厢诸监，询访利害，与提举官详究事状，同赴太仆寺讲议闻奏。」从之。

绍圣元年六月二十六日，右正言张商英言：「先朝废河北、京西等处马，募民租佃，而议养马于泾渭汧陇之间，未及施行。元佑初，收已租之田，复置监牧，行之九年，死生(嬴)[羸]壮，不足相

      
补。而又买马官本失陷本：原作「兵」，据同书兵二一之二八改。，殆无文书可考。太仆少卿牵制恩旧，谬悠行遣。望选官会计亏赢，熟讲马政，以修武备。」诏送太仆寺。元佑事未□。
七月二十七日，太仆寺言：「先朝元丰六年，于畿内置十监。缘初置监日，马多地少，又功力不足，故难孳畜，首尾方及二年废罢。今府界牧地除占佃外，尚三千余顷，草苗滋茂。乞依元丰指挥，于府界置孳生监。」从之。以庄宅副使麦文 、内殿崇班王景俭充提举，踏逐置监去处，约度将来马数，选差殿侍，分定匹数，专一管勾。其比较赏罚合行事，令逐官条画，申太仆寺。候及三年比较，见得蕃息，推之外监施行。

元符二年闰九月二十三日，诏：「同州沙苑监依旧拨属提举陕西等路买马司，仍以提举陕西等路买马监牧司为名。」

徽宗大观三年十二月十四日，诏：「内外祠庙献马，往往骨格越常，皮毛异众。可立法拘收，不得支遣，专充京畿孳生马监司。」

四年三月六日，枢密都承旨郭天信等奏：「准朝旨，诸州纳到祠庙献马，送孳生监养。访闻诸州见有献到马数不少，缘等候差人，多致稽留。乞今后立法，应收到献马，(正)[止]限三日内起发。」诏送兵部立法，申枢密院。本部拟修下条；诸祠庙献马，限一日申所属州，本州岛三日内具毛色齿岁，差人依程牵赴提举京畿监牧司送纳。从之。
 职官 宋会要辑稿 职官二三 〔太仆寺〕 淇水二监 
      
淇水二监


【宋会要】


      
元佑六年闰八月十八日，太仆寺言：「卫州淇水监乞改为第一监，牧养孳生群马。复置第二监，牧养调习杂犬马二千疋」。并从之。
 职官 宋会要辑稿 职官二四 大理寺 
     
宋会要辑稿 职官二四



大理寺


大理寺掌断天下奏狱，以朝官一员或二员判寺事，一员权少卿事。国初，置正、丞、评事，皆有定员。其后择常参官兼正，京官兼丞，谓之详断官。详断旧六人，后加至十二人至：原无，据《宋史》卷一六五《职官志》五补。。咸平二年又省去兼正、丞之名，别取幕职州县官为法直官二人，改京官即为检法官。自余互见审刑院及见法官门。

《两朝国史志》：大理寺判寺事一人，少卿一人，并以朝官以上充。凡狱讼之事，随官司决劾，本寺不复听讯讯：原作「计」，据《宋史》卷一六五《职官志》五改。，但掌断天下奏狱，送审刑院详讫，同书以上于朝书：《宋史》卷一六五《职官志》五作「署」。。详断官八人，以京官充。法直官二人，以幕府州县官充，改京官则为检法官。府史承阙三十五人。元丰二年改制，及官制行因之。左断刑：卿一人，秩从四品；少卿一人，秩正六品；正一人，从七品；丞二人，秩正八品；司直一人，秩正八品；评事八人，秩正八品；内卿、司直兼管右治狱事。绍兴三十一年减(平)[评]事三人。右治狱：少卿一人，正一人，丞二人，监门二人。内一人系内侍，一人武臣充。检法使臣一人，都辖使臣一人，并武臣小使臣充。

左断刑分案有三：曰磨勘，掌批会吏部等处改官事；曰宣黄，掌宣单应干断讫命官指挥；曰分簿，掌行分探诸案文字。设司有四：曰表奏议，掌拘(摧)[催]详断案八房断议狱案，兼旬申月奏；曰开拆，掌收接应干投下文字；曰知杂，掌本司诸杂务事；曰法司，掌诸处批下参详文字。又有详断

     
案八房，专掌定断诸路申奏狱案等。又有 库，掌收管架阁文书。吏额：胥长一人，胥史三人，胥佐二十人二十人：《宋史》卷一六五《职官志》五作「三十人」。，贴书六人，楷书十四人。右治狱分案有四：曰左右寺案，掌断讫公事案后收理追赃等；曰驱磨，掌驱磨两推官钱、官物、文书；曰检法，掌检断左右推狱案并供检应用条法；曰知杂，掌应干杂物之类。又有开拆司、表奏司、左右推，其左右推主鞠勘诸处送下公事及定夺等及：原作「又」，据《宋史》卷一六五《职官志》五改。。吏额：前司胥史一人、胥佐九人，表奏司一人、贴书三人，左右推胥史二人、胥佐八人，般押推司四人、贴书四人。
宋太祖建隆二年八月，以工部尚书窦仪兼判大理寺事。故事，台省长官兼判公事，得言判某官事。如晋朝尚书左丞(催)[崔]杞兼判太常寺事是也。若止言寺事，则其属丞、正并可行之。翰林学士窦仪兼判太常寺事，仪又兼判大理寺事，并新例也。

太宗雍熙四年三月，诏：大理寺官本寺祗应公事者，自今月俸并给见钱。

淳化元年九月，诏：「大理寺详断、检法、法直官，自今十月一日及端午，并给时服。」

二年八月，诏：「大理寺自今点检公案内(楷)[揩]改字涉要害，实时闻奏。」

三年五月，诏：「大理寺依旧轮府史二人宿直，同判寺以上至法直官轮一人押宿。归司勒留官，亦准府史例。」

七月，诏大理寺职掌内日差二人于中书审刑院承案。

十月，诏：「大理寺断官有周亲已下服者，依令给假，积滞公案。自今如在家者，攒葬讫公参，

     
闻哀者给假三日，婚姻亦假三日。小可疾病不妨看案者，于所居发遣。」
五年四月，诏：「南曹会问选人犯过者，委大理寺疾速回报。」

至道三年十一月，大理寺请增置写宣黄吏十七人，从之。

真宗咸平二年六月，诏：「大理寺断官每二人连签，如失错，一等科罪。」

八月，诏大理寺详断官以八人为额。
</div>
    <div class="pagination">
<a href="宋会要辑稿_page931.html">上一页</a><span>...</span><a href="宋会要辑稿_page927.html">927</a><a href="宋会要辑稿_page928.html">928</a><a href="宋会要辑稿_page929.html">929</a><a href="宋会要辑稿_page930.html">930</a><a href="宋会要辑稿_page931.html">931</a><span class="current-page">932</span><a href="宋会要辑稿_page933.html">933</a><a href="宋会要辑稿_page934.html">934</a><a href="宋会要辑稿_page935.html">935</a><a href="宋会要辑稿_page936.html">936</a><a href="宋会要辑稿_page937.html">937</a><span>...</span><a href="宋会要辑稿_page933.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
