<!DOCTYPE html>
<html>
<head>
    <meta charset="UTF-8">
    <title>续通志 - 第 215 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 215 页/共 1359 页</h1>
    <div class="content">宋河闲府乐寿县金天会七年升为寿州天德三年改今名】 冀 【安武军节度】 深 【刺史】 清 【防御】 沧 【横海军节度 
　案元史地理志横海作临海谨附识】 景 【刺史本唐景州宋为永静军金初复为州】 河北西路领府三曰真定 【总管府】 彰德  
【彰德军节度本宋相州金明昌三年升为府】 中山 【定武军节度】 州九曰威 【刺史本宋井陉县金天会七年升为州】 沃 【 
刺史本宋赵州后升为庆源府金天德三年更名仍为州】 邢 【安国军节度本唐州宋升为信德府金天会七年复旧】 洺 【防御】  
磁 【刺史】 祁 【刺史】 卫 【河平军节度】 浚 【防御】 滑 【刺史】 山东东路领府二曰益都 【总管府本宋青州金 
初更名升为府】 济南州十一曰潍 【刺史】 宾 【刺史】 沂 【防御】 密海 【刺史】 莒 【刺史本宋城阳军金大定二十 
二年升为城阳州二十四年改今名】 棣 【防御】 淄 【刺史】 莱 【定海军节度】 澄 【刺史】 寍海 【刺史本寍海军大 
定二十二年升为州　案山东通志金明昌中于牟平县置寍海军后升为州史文未晰谨附识】 山东西路领府一曰东平 【天平军节度 
】 州九曰济 【刺史】 徐 【武寍军节度】 邳 【刺史本宋淮阳军金贞佑三年更名升为州】 滕 【刺史本宋滕阳军金大定 
二十二年升为滕阳州二十四年改今名】 博 【防御】 兖 【泰定军节度本兖州宋升为袭庆府金大定十九年复为州】 泰安 【 
刺史本兖州奉符县金大定二十二年升为州】 德 【防御】 曹 【刺史本曹州宋升兴仁府金复旧为州】 大名府路领府一曰大名  
【总管府】 州三曰恩 【刺史】 濮 【刺史】 开 【刺史本澶州宋升为开德府金皇统四年更名降州】 河东北路领府一曰太 
原 【总管府】 州十三曰晋 【兴定四年以寿阳县西张寨置】 忻 【刺史】 平定 【刺史本宋平定军金大定二年升为州】  
汾 【汾阳军节度】 石 【刺史】 葭 【刺史本宋晋寍军金大定二十二年升为晋寍州二十四年更今名】 代 【震武军节度】  
隩 【本宋火山军金大定二十二年升为火山州后改今名】 寍化 【刺史本宋寍化军金大定二十二年升为州】 岚 【镇西军节 
度】 岢岚 【防御本宋岢岚军金大定二十二年升为州】 保德 【防御本宋保德军金大定二十二年升为州】 管 【刺史本宋宪 
州金天德三年改今名】 河东南路领府三曰平阳 【总管府】 河中 【护国军节度】 晋安 【绛阳军节度本宋绛州金兴定二年 
升为府】 州九曰隰 【刺史】 吉 【本宋慈州金天德三年改为耿州明昌元年更今名】 解 【宝昌军节度】 泽 【忠昌军节 
度】 潞 【昭德军节度本潞州宋升为隆德府金复旧为州】 辽 【刺史】 沁 【义胜军节度本宋威胜军金天会六年升为州】  
怀 【沁南军节度】 孟 【防御】 京兆府路领府一曰京兆 【总管府】 州六曰商 【刺史】 虢 【刺史】 干 【刺史本干 
州宋改为醴州金天德三年复旧名】 同 【安国军节度】 耀 【刺史】 华 【金安军节度】 凤翔路领府二曰凤翔 【总管府 
】 平凉 【平凉军节度本宋渭州金大定二十六年改名升为府】 州四曰德顺 【陇安军节度本宋德顺军金皇统二年升为州】 镇 
戎 【刺史本宋镇戎军金大定二十二年升为州】 秦 【镇远军节度】 陇 【防御】 鄜延路领府一曰延安 【总管府】 州五 
曰丹 【刺史】 保安 【刺史本宋保安军金大定二十二年升为州】 绥德 【刺史本宋绥德军金大定二十二年升为州】 鄜 【 
保大军节度】 坊 【刺史】 庆原路领府一曰庆阳 【总管府】 州五曰环 【刺史】 寍 【刺史】 邠 【靖难军节度】 原  
【刺史】 泾 【彰化军节度】 临洮路领府一曰临洮 【总管府本宋熙州金皇统二年改名升为府】 州六曰积石 【刺史本宋 
积石军金大定二十二年升为州】 洮 【刺史】 兰 【刺史】 巩 【通远军节度】 会 【刺史】 河 【平西军节度】 总京 
府州凡百七十有九而西北之乌尔衮锡林部族节度乌库里部族节度锡哷部族节度珠噜部族节度布塔本部族节度吉噜部族节度唐古 
部族节度多啰努瑚部族节度密雅里乣详衮穆腾乣详衮库坦乣详衮唐古乣详衮伊喇都乣详兖伊敦乣详衮色卜腾详衮呼敦乣详衮阿 
敦羣牧布沙堪羣牧耶鲁椀羣牧鄂尔多羣牧乣斡羣牧额勒本羣牧乌展羣牧特们羣牧多托都羣牧乌尔图羣牧腾羣牧富森羣牧不在其 
数焉

　　钦定续通志卷一百七

　　●钦定续通志卷一百八　地理略六

　　地理略 【六】

　　元

　　○元

　　元起朔漠并西域平西夏臣高丽定南诏太宗六年灭金得中原州郡世祖至元十三年平宋全有版图踵辽金故迹仍都于燕立中书省 
一统山东西河北之地谓之腹里行中书省十有一曰岭北曰辽阳曰河南曰陕西曰四川曰甘肃曰云南曰江浙曰江西曰湖广曰征东分镇 
藩服而西北要荒之地不与焉 【西北地名曰都哷特穆尔曰图鲁济曰克鲁伦地曰辉和尔曰格尔济农曰克布尔曰巴达克山曰图斯曰 
特尔默曰布哈尔曰诺海萨巴曰塔里堪曰赛玛尔堪曰和珍曰玛尔噶朗曰喀什噶尔曰和坦曰克特曰乌德埒尔曰巴布曰阿尔齐勤曰鄂 
赤曰库车曰喀伞曰阿特巴实曰巴尔莽曰察齐尔曰雅根赤曰额尔巴拉曰包喇曰叶密实曰阿尔穆尔曰哈喇和卓曰鲁克沁曰巴实伯里 
曰托克伞曰昂吉巴里白呼达巴里曰章巴尔曰伊尔萨巴曰锡喇哈斯曰阿噜音乌苏曰钦察曰哦啰斯曰布勒噶尔曰萨奇勒曰和拉扎木 
曰赛里木曰巴尔齐钦曰塔迪曰包赛音曰巴喇衮曰齐苏曰伯奇台曰苏勒坦尼雅曰和尔默色曰噶萨朗曰实喇斯曰色喇实曰库帕曰阿 
锡达曰乌楚辟喇曰茂沙里曰沙尔斡克曰噜尔曰奇尔玛锡达曰拉巴咱尔曰纳千班弟曰伊斯帕罕曰萨斡曰喀尚曰都兰曰郭斡尔曰锡 
木南曰阿勒木特曰克济叶曰阿穆尔曰萨里雅克曰塔玛沙曰安占曰阿巴哈纳尔曰萨里莽曰乌勒章曰迪斯坦曰巴勒达哈曰德尔本曰 
布木曰达布逊曰布色图曰佛叶曰泥沙布尔曰实喇哈达曰帕尔斡尔迪曰玛凌固曰特尔根曰巴勒噶曰奇尔济苏曰罕哈纳曰谦州曰伊 
兰州等处　案西北地名元史录于河源之后今附载于此】 大率以省领路以路领州领县而腹里或有以路领府府领州领县者其府与州 
又有不隶路而直隶省者其地葢北逾阴山西极流沙东际辽左南越海表者今具着于篇
　　中书省统腹里之地凡路二十有九曰大都路 【元太祖十年克燕于金大兴府置燕京路总管大兴府世祖至元元年中书省臣言开 
平以阙庭所在加号上都燕京分立省部亦乞正名遂改中都四年即其路定都焉九年改大都二十一年置大都路】 曰上都路 【唐奚契 
丹地金置桓州元初为孔拉尔乌噜郡王营幕地宪宗五年命世祖居其地为巨镇明年世祖命刘秉忠相宅于桓州东滦水北之龙冈中统元 
年为开平府五年以阙庭所在号为上都至元二年置留守司五年升上都路】 曰兴和 【金抚州元中统三年改升路】 曰永平 【金 
平州元大德四年改升路】 曰德寍曰净州曰泰寍曰集寍曰应昌曰全寍曰寍昌 【案元史志以上七路皆缺今考净州本仍金之旧集寍 
则金抚州县特未知元于何年升置改隶耳谨附识】 曰保定 【金保州元至元十二年改升路】 曰真定 【金真定府元至元中改为 
路】 曰顺德 【金邢州元中统三年改升顺德府至元二年改为路】 曰广平 【金洺州元至元十五年改升路】 曰彰德 【金彰德 
府元至元中改路】 曰大名 【金大名府元改路】 曰怀庆 【金怀州元延佑六年改升路】 曰卫辉 【金卫州元中统元年改升路 
】 曰河闲 【金河闲府元至元二年改路】 曰东平 【金东平府元至元九年改路】 曰东昌 【金博州元至元十三年改升路】  
曰济寍 【金济州元至元八年改升府十六年改为路】 曰益都 【金益都府元初改路】 曰济南 【金济南府元初改路】 曰般阳  
【旧淄州元初升为路至元二年改淄莱路二十四年更改名】 曰大同 【金大同府元至元二十五年改路】 曰冀寍 【金太原府元 
大德九年改置】 曰晋寍 【金平阳府元大德九年改置】 直隶省之州八曰曹曰濮曰高唐 【金博州属县元至元中升为州】 曰泰 
安曰德曰恩曰冠 【金大名府冠氏县元至元六年升为州】 曰寍海岭北行中书省路一曰和寍 【旧名和琳元初建都于此立元昌路 
皇庆元年更名】 辽阳行中书省路七曰辽阳 【金辽阳府元至元二十五年改路】 曰广寍 【金广寍府元至元十五年改路】 曰大 
寍 【金大定府元至元七年改置】 曰东寍 【本高句骊地元至元八年置东寍府十三年升为路】 曰沈阳 【金渖州元元贞二年 
改升路】 曰开元 【金会寍府元至元二十三年改置案元史志开元路即金会寍府又云开元万户治黄龙府考辽黄龙府金改为隆州非 
会寍也开元西北曰会寍府西曰黄龙府是会寍黄龙与开元相近而非即开元地也今仍其旧而识之】 曰合兰府硕达勒达等路 【金扶 
余海兰率璸和啰噶等路及肇隆信三州地也】 直隶省之府一曰咸平河南江北行中书省路十二曰汴梁 【金开封府元至元二十五年 
改置】 曰河南 【金金昌府元初改为路】 曰襄阳 【宋襄阳府元至元中改为路】 曰蕲州 【宋蕲州元至元中升为路】 曰黄 
州 【宋黄州元至元十四年升为路】 曰庐州 【宋庐州元至元十四年升为路】 曰安丰 【宋寿春府安丰县后建为军元至元十 
四年升为路】 曰安庆 【宋安庆府元至元十四年改为路】 曰扬州 【宋扬州元至元十四年升为路】 曰淮安 【宋楚州后改淮 
安州元至元二十年升为路】 曰中兴 【宋荆南府元天历二年改置】 曰峡州 【宋峡州元至元十七年升为路】 直隶省之府七曰 
南阳 【金南阳县后升为申州元至元八年升为府】 曰汝寍 【金蔡州元至元三十年改升府】 曰归德曰高邮 【宋高邮军元至 
元十四年升为高邮路总管府二十年改为府】 曰安陆 【宋郢州元至元十三年改升府】 曰沔阳 【宋复州元至元十三年升为路 
十五年更名为府】 曰德安州一曰荆门 【宋荆门军元至元十四年升为府十五年降为州】 陕西行中书省路五曰奉元 【金京兆 
府元至元十六年改安西路皇庆元年更今名】 曰延安 【金延安府元初改为路】 曰兴元 【宋兴元府元改为路】 曰河州 【金 
河州元升为路】 曰图沙玛直隶省之府五曰凤翔曰巩昌 【案元史志金为巩昌府考金史地理志止称巩州则是元时始升为府也谨附 
识】 曰平凉曰临洮曰庆阳州二十七曰邠曰泾曰开成 【金镇戎州元至元十年升为开成府至治三年降为州】 曰庄浪 【沿革阙 
元初置庄浪路大德八年降为州】 曰秦曰陇曰寍曰定西曰镇原 【金原州元初更今名】 曰西和曰环曰金曰静寍 【金德顺州元 
初更今名】 曰兰曰会曰徽 【宋凤州河池县元初别置南凤州至元中更今名】 曰阶曰成 【唐旧州宋改同庆府元复旧名】 曰金 
洋 【本兴元路二州元初有雷李二将挈民户归附令迁至成州自行金洋州事】 曰雅曰黎曰茂曰洮曰贵德 【金积石州西界元初置 
州】 曰岷 【宋故岷州地元初复置】 曰铁曰文 【案宋有文州元志无之惟有礼店文州军民府意即宋之文州又明志文县注云本 
元文州是元自有文州而史阙之也今谨补入以符二十七州之数而附识之】 四川行中书省路九曰成都 【宋成都府元改为路】 曰 
嘉定 【宋嘉州后升嘉定府元至元十三年改为路】 曰广元 【宋利州元至元十四年改置】 曰顺庆 【宋果州后升顺庆府元至 
元二十年改为路】 曰永寍 【宋泸州江安合江二县地元至元二十五年置路】 曰重庆 【宋重庆府元至元十六年改为路】 曰夔  
【宋夔州元至元十五年升为路】 曰叙州 【宋叙州元至元十八年升为路】 曰马湖 【古牂牁属地旧名马湖部元至元十三年内 
附置路】 直隶省之府三曰潼川曰怀德 【沿革阙】 曰绍庆甘肃行中书省路七曰甘州 【唐甘州张掖郡宋初为西夏所据改镇彛 
郡元初复为甘州至元八年升为路】 曰永昌 【唐凉州武威郡宋初为西凉府后入西夏元初仍为府至元十五年改为路】 曰肃州 【 
唐肃州酒泉郡宋初入西夏元至元七年改升路】 曰沙州 【唐沙州炖煌郡宋初入西夏元至元十四年复立州十七年升为路】 曰额 
齐纳 【汉居延故城西夏立威福军元至元二十三年立为路】 曰寍夏 【唐夏州朔方郡宋初入西夏元至元八年立西夏中兴路二十 
五年更今名】 曰乌拉海 【阙】 直隶省之州二曰山丹 【唐删丹县宋初入西夏置甘肃军元至元六年为山丹城讹删为山二十二 
年升为州】 曰西寍 【唐时没于吐蕃号青唐城宋改为西寍州元初为章吉驸马分地至元二十三年立州】 云南行中书省 【云南 
故滇王国汉武开置益州蜀汉置云南郡唐为姚州后没于南诏元宪宗五年取其地至元十三年立行省】 路三十七曰中庆 【大理国曰 
善阐府元宪宗五年立万户府至元十三年改置】 曰威楚开南 【硪碌夷地爨酋威楚居此后附蒙氏曰威楚郡元宪宗六年立万户至元 
八年改为路】 曰武定 【唐隶姚州大理国罗婺部元宪宗七年立万户至元八年为北路十二年改本路】 曰鹤庆 【大理国曰谋统 
郡元宪宗三年立鹤州七年立三千户至元二十三年改升为路】 曰云远 【本南诏香柏城地元元贞二年置路】 曰广南 【阙】 曰 
</div>
    <div class="pagination">
<a href="续通志_page214.html">上一页</a><span>...</span><a href="续通志_page210.html">210</a><a href="续通志_page211.html">211</a><a href="续通志_page212.html">212</a><a href="续通志_page213.html">213</a><a href="续通志_page214.html">214</a><span class="current-page">215</span><a href="续通志_page216.html">216</a><a href="续通志_page217.html">217</a><a href="续通志_page218.html">218</a><a href="续通志_page219.html">219</a><a href="续通志_page220.html">220</a><span>...</span><a href="续通志_page216.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
