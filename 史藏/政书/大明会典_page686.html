<!DOCTYPE html>
<html>
<head>
    <meta charset="UTF-8">
    <title>大明会典 - 第 686 页/共 713 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大明会典 - 第 686 页/共 713 页</h1>
    <div class="content">河南布政司
开封府 【陈州项城阳武封丘沉丘兰阳仪封七州县属】
彰德府 【磁州安阳汤阴临漳一州、三县属】
卫辉府 【六县全属】 归德府 【考城一县属】
以上各属。俱有专管马政官。各府通判一员。各州判官一员。各县县丞或主簿一员。各卫指挥一员。各所千户或百户一员。弘治十三年、各卫止委指挥一员。十八年令、各州县马不及五百匹者、革去管马官。以掌印官带管
凡分管少卿、旧设二员。一员、巡视京营、及各边骑操马匹。一员、提督顺天、河间、保定三府所属寄牧马匹。俱领
敕、一年更替。正德七年、添设一员、收兑马匹。及会同科道官、兵部委官、秤收马价子粒、各营桩朋银两。隆庆三年题准、少卿一员、仍提督京边马政。二员、分管东西二路。各兼寄牧孳牧验烙巡养之事。俱领
敕、不更替。万历九年、裁革一员。十一年、復旧
凡分管寺丞。旧设十二员。以九员、分管顺天、保定、真定、河间、永平、大名、济南、兗州、东昌九府。一员、管顺德、广平二府。一员、管开封、卫辉、彰德三府各马匹。一员、管京卫孳牧骑操马匹。弘治十八年、裁革四员。正德九年、添设一员、专管寄养马匹。嘉靖八年、裁革三员。以寄养马匹、令该管地方官带管。其六员。一员、分管顺天、顺德、广平三府。并京卫孳牧骑操马匹。一员、分管真定、保定二府。一员、分管大名、永平二府。一员、分管河间、及济南府。一员、分管兗州、东昌二府。一员、分管开封、卫辉、彰德三府。俱三年更代。每岁二八月出巡。照依兵部马政事例、逐一兴举。岁终比较。遇更代之年、具所行事蹟、造册缴部查照。其山东等都司所属卫所、各从本司委官提督。遇有解到孳生马匹、照例发属寄养。隆庆三年题准、定為三员。以一员、提督库藏、兼协理京边。二员、协理东西二路。万历九年、裁革一员。寻復旧。少卿
敕内、兼载寺丞职名。遇少卿缺、则寺丞暂摄行事事例 【详见兵部车驾司】

南京太僕寺

洪武七年、设群牧监、隶本寺。二十三年、定為十四牧监、九十八群。二十八年、裁革。以其马属有司提调孳牧。今所领府卫州县、总六十七处
在京
应天府 【八县全属】
在外
江南直隶
镇江府 【三县全属】 寧国府 【南陵一县属】
太平府 【三县全属】 广德州 【一县属】
江北直隶
凤阳府 【四县属】 　淮安府 【二州九县全属】
扬州府 【惟海门一县不属、餘三州六县属】
庐州府 【惟英山一县不属、餘二州五县属】
滁州 【二县全属】 　和州 【一县属】
徐州 【四县全属】 　滁州卫
以上各属、专委管马官员、及本寺出巡交代等项、俱与太僕寺同。事例与太僕寺同者、见兵部车驾司。係本寺者、见南京兵部车驾司


鸿臚寺　南京鸿臚寺
大明会典卷之二百十九
鸿臚寺

国初置侍仪司、為从六品衙门。职专朝会宾客吉凶礼仪之事。洪武九年、改為
殿庭仪礼司。设使、副、承奉、鸣赞、序班。十三年、革承奉、添设司仪。十九年、更使為司正、副為左右司副。三十年、始改鸿臚寺、陞正四品衙门。定设卿、左右少卿、左右寺丞。属官、主簿、司仪司宾署各署丞、鸣赞、序班等官。后又设外夷通事亦隶焉
凡朝贺等礼、本寺合用官员
每日
皇极门朝参
掌礼堂上官一员　　奏事堂上官一员
鸣赞一员　　　　　纠仪序班二员
齐文武班序班各三员
东西引人并举案等项序班各七员
传赞序班四员　　　门洞纠仪序班二员 【添设】
催人序班二员
午门外鸣赞二员　　　引朝见纠仪序班四员
朔朢日
皇极殿朝参
掌礼堂上官一员　　奏事堂上官一员
鸣赞一员　　　　　纠仪序班四员
齐文武班序班四员　传赞序班八员
皇极门外鸣赞二员　　纠仪序班二员
摆班序班四员　　　催人序班二员
掖门纠仪序班四员
万寿圣节
掌礼官一员　　　　宣表目官一员
宣表官一员　　　　致词官一员 【以上俱堂上官】
内赞鸣赞一员　　　对赞鸣赞二员
接赞鸣赞五员　　　东西传赞序班各二员
殿内、丹陛、丹墀、纠仪序班各二员
陈设表案序班二员　举玉帛案序班二员
陈设方物案序班每案四员
导引表案序班二员
东西引进表官序班各二员
东西引官吏监生人等序班各二员
东西角门、左右掖门、金水桥、催人序班各四员
东西摆班序班各二员
引外夷人并撒方物案序班十四员
正旦冬至同、但添传制官一员
东宫千秋节
掌礼官一员　　　　宣笺目官一员
宣笺官一员　　　　致词官一员 【以上俱堂上官】
内赞鸣赞一员　　　典仪官一员
通赞鸣赞二员　　　接赞鸣赞二员
东西传赞序班各五员
陈设笺案序班四员　举玉帛案序班四员
陈设方物案序班二员
导引笺案序班二员
殿前序班二员　　　引进笺官序班四员
齐文武班并引外夷人员通事序班十员
正旦冬至同、但添传令官一员
进历
掌礼堂上官一员　　传制堂上官一员
内赞鸣赞一员　　　对赞鸣赞一员
通赞鸣赞四员　　　东西传赞序班各三员
引进历上殿官序班二员
设历案并举案序班四员
扶案序班一员
东西引进历官序班各二员
引外夷人员通事序班八员
殿内、丹陛、丹墀、纠仪序班各二员
弘政门、宣治门、纠仪并催人序班各二员
东西摆班序班各三员
进春同、但不用传制官、添致词官一员。扶宝山芒神序班一员
郊祀驾回
掌礼堂上官一员　　致词堂上官一员
内赞鸣赞二员　　　对赞鸣赞二员
通赞鸣赞四员　　　东西摆班序班各三员
东西传赞序班各三员
殿内、丹陛、丹墀、纠仪序班各二员
弘政门、宣治门、纠仪催人序班各三员
</div>
    <div class="pagination">
<a href="大明会典_page685.html">上一页</a><span>...</span><a href="大明会典_page681.html">681</a><a href="大明会典_page682.html">682</a><a href="大明会典_page683.html">683</a><a href="大明会典_page684.html">684</a><a href="大明会典_page685.html">685</a><span class="current-page">686</span><a href="大明会典_page687.html">687</a><a href="大明会典_page688.html">688</a><a href="大明会典_page689.html">689</a><a href="大明会典_page690.html">690</a><a href="大明会典_page691.html">691</a><span>...</span><a href="大明会典_page687.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
