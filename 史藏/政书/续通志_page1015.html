<!DOCTYPE html>
<html>
<head>
    <meta charset="UTF-8">
    <title>续通志 - 第 1015 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 1015 页/共 1359 页</h1>
    <div class="content">　　图克坦乌登不知其所始累官中京留守招亡命千人号熊虎军剽掠南鄙宋人亦时时报复边民骚动乌登资性深刻而好设耳目凡诸 
将官属下及民家细事令亲昵日报之务为不可欺天兴元年正月元兵入饶风移乌登行省阒乡以备潼关图克坦伯嘉为关陕总帅便宜行 
事会召乌登入援遂与潼关总帅纳哈塔和硕秦蓝总帅完颜重喜高平都尉苗秀荡寇都尉珠嘉茂振武都尉张翼及虎威鹰扬葭州刘赵二 
帅军十一万骑五千尽撤秦蓝诸隘备从虢入陕同华閺乡军粮数十万斛备关船二百余艘皆顺流木下闻元兵近粮皆不及载船悉空下复 
尽起州民运灵宝硖石食粟游骑至杀掠不胜计又遣陕州观察副使穆延苏页以船往运潼关閺乡量行及灵宝北河夹滩会元将古鲁罕扎 
攻义军张信侯三水寨不克苏页船至即降元兵得之遂破侯张初乌登发闵乡拜天赏军人白金三两将校有差又日造银器及兵幕牌印库 
藏一空欲劫民财以资军苏哷谏之而止有李先生者谏曰元兵今在河南河北空虚可失取卫州出其不意彼必分兵北渡京师即得少宽相 
公入援亦易为矣乌登大怒谓泄军机斩之遂行军士各以老幼自随商贾亦从迁避妇女皆嫁士卒竟亦有强娶夺者是日军出两东门不遵 
洛阳路由州西南径入大山冰雪中诸帅皆叛去山路积雪昼日冻释泥淖及胫随军妇女弃掷幼稚哀号盈路至铁岭元兵绝其归路金兵己 
数日不食困惫不支完颜重喜先降元军斩于马前郑倜劫苗英降英不从杀之携其首以降于是士卒大溃乌登和硕提数十骑走追骑擒得 
杀之是役也荡寇鹰扬诸都尉及西安金鸡等军脱走者百才一二苏哷窜归有报图克坦伯嘉迎之陕州自军出日有逃还者伯嘉皆抚纳之 
军稍振七月复召伯嘉入援以权西安军节度使阿布哈努色尔代之巩昌知府元帅完颜呼沙呼入陕州诏拜参知政事行尚书省事寻召呼 
沙呼赴南阳留山寺又以努色尔权参知政事行省时赵伟为河解元帅屯金鸡堡军食尽屡白陕省无粮可给乃自往永宁劝喻伟颇为小民 
所信往往献粮或导其发藏南县把陆军提控以伟横恣言于行省行省遣赵提控者权元帅守永宁元村寨伟还金鸡元兵己破元村寨伟攻 
解州不能下密遣总领王茂入陕州乘夜召伟军入百渡河入城劫杀行省以下官属二十一人诬奏努色尔等谋反朝廷知其冤而莫敢诘就 
授伟元帅左监军明年三月降于元伟之变绛州录事张升谓知识者曰我本小人受国家恩不能从反贼赴水死及图克坦伯嘉郑西之败闲 
道入京为帝言铁岭败状于是籍重喜和硕乌登定赀暴乌登为罪首牓之通衢

　　△实嘉纽勒欢

　　实嘉纽勒欢本名实禄兴定三年为元帅右都监行平凉元帅府事上言镇戎赤沟川东西四十里地无险阻当夏人往来之冲明年春当 
城镇戎彼必来挠乞征旁郡兵声言防护且令鄜巩各屯兵境上示进伐之势以掣其肘臣领平凉之众入攻其心腹则镇戎可城而彼亦不敢 
来犯又所在官军多河北山西失业之人家属仰给县官每患不足镇戎肥沃平衍若授以荒田使耕且战则县官省费而食亦足矣其余边郡 
亦宜一体措置帝嘉纳焉迁昌武军节度使又言商洛重地西控秦陕东接河南军务繁密宜选才干士为防御使摄帅职镇之旧来诸隘守御 
官并从帅府辟置多其亲昵殖产营私当代又复保留为害最甚宜令枢密选举以革其弊又州之戍兵艰于馈运合依屯田以免转输又每年 
防秋诸隘守者不过数十人余尽屯保安石门大荆洛南为应援相距远至百里仓瘁岂能征集宜近隘筑营徙见兵居之以待缓急又南边所 
设巡检十员兵卒千人此乃平时以诘奸细者己有大军宜悉罢去朝廷畧施行之正大九年以行枢密院事守归德元将特默岱来攻提控张 
定夜出斫营发数炮而还定平日好谈兵纽勒欢令自募一军使为提控小试而胜上下遂恃以为可用元军中有献决河之策者主将从之水 
从西北而下至城西南入故濉水道城反以水为固围稍缓天兴二年帝至归德时城中止有马用一军七百人 【哀宗纪作二百八十余人 
】 官努忠孝军四百五十人河北溃军至者皆纵遣之 【按宋史纪事本末云时随驾亲军及河北溃军渐集纽勒欢惧不能给乃遣令出城 
及就粮于徐陈宿三州是纵遣官军致富察官努之变者纽勒欢也本传不载其谋谨识于此】 帝时召用计事而不及官努做官努有异心朝 
廷知两人不协恐生变命宰相锡宴省中和解之用遂撤备官努乃以兵攻用杀之遂驱纽勒欢至言自车驾到上供不给汝罪何辞拥至其家 
检出所有金具然后杀之即提兵入见言实嘉纽勒欢等反臣杀之矣帝不得己就赦其罪且暴纽勒欢之恶后其侄大安入蔡上言求湔雪帝 
乃复其官

　　△富察官努

　　富察官努少尝为元兵所据后自拔归收充忠孝军万户月给甚优日与羣不逞博为有司所劾诏勿问伊喇布哈攻平阳官努请行论功 
第一迁提控三峰山之败走襄阳说宋制使以取邓州自效己而知汴城罢攻复谋北归遣伊喇瑠格说邓帅聂赫称欲劫南军为北归计瑠格 
以情告聂赫聂赫欲就瓮城中擒之官努知事泄乃缚忠孝军提控姬旺诈为唐州太守械送北行因得入汴或言其出入南北军行数千里不 
慑智畧可取使权副都尉未几提军数百驰入元军猎骑中生挟一回纥而还又以军至黄陵几获镇州大将于是中外皆以为可用遂拜元帅 
统马军天兴元年十二月从哀宗北渡平章博索率诸将战官努功居多及渡河朔惟官努一军号令明肃秋毫无犯明年正月帝王归德知府 
实嘉纽勒欢以军众食寡请令河北溃军至者就粮徐宿陈三州亲卫军亦遣出城就食帝不得己从之乃召谕官努曰纽勒欢尽散卫兵卿当 
小心是时惟官努忠孝军四百五十人马用军七百人留府中用本果毅都尉帝至归德始升为元帅又尝召之谋事而不及官努故官努始有 
图用之志官努既总兵柄私与国用安谋欲邀帝幸海州不从又请北渡再图恢复纽勒欢沮之自是有异心矣帝窃忧之以马军总领赫舍哩 
阿里哈内族锡馨阴察其动静二人知官努不能制反泄帝意官努遂杀马用纽勒欢遣都尉马实劫直长把纳绅于帝前帝掷剑于地曰且留 
侍我实不敢迫而退凡杀朝官右丞蹊己下三百余人军将禁卫民庶死者三千郎中完颜呼喇勒都事冀禹锡赴水死 【按原史此下附冀 
禹锡传令改作博传归忠义门此从删】 帝不得己赦其罪以为枢密副使权参知政事初官努之母为元兵所得至是帝命因其母请和官努 
密与元将特默岱约欲劫帝以降特默岱信之还其母乃日往来讲议帝密令以金银牌与其来使勿令还营因知王家寺大将所在官官努画 
斫营之策五月五日祭天阴备火枪战具率忠孝军四百五十人自南门登舟由东而北夜杀外提逻卒遂至王家寺四更接战初小却再进官 
努以小船分军伍七十出栅外腹背攻之持火枪突入元军不能支即大溃溺水死者凡三千五百余人尽焚其栅而还遂拜官努参知政事兼 
左副元帅兵既退官努入亳州留锡馨总其军帝御照碧堂无一人敢奏对者日自悲泣于是密谋诛官努再召之还谕以幸蔡事官努愤愤而 
出帝决意诛之复召议事奉御钮祜禄温绰伏照碧堂门间官努进见从后刺其肋遂杀之忠孝军闻难皆擐甲帝亲抚慰以安反侧初官努尝 
从内族色埒默过蔡知备御不及睢阳力争幸蔡议号于众曰敢言南迁者斩众以官努为无君讽帝早为计遂诛之后遣乌库哩布什如蔡还 
言其城池兵粮果不足恃上巳在道无可柰何及蔡受兵始悔不用官努之言特诏尚书省月给其母妻粮俾无失所

　　钦定续通志卷四百四十四

　　●钦定续通志卷四百四十五　列传二百四十五

　　列传

　　金 【二十三】

　　○金二十三

　　苗道润　　　王福　　　　伊喇重嘉努　　武仙　　　　张甫　　　　　　靖安民　　郭文振　　　胡天作【史咏】　张 
开　　燕宁

　　苗道润
　　王福
　　伊喇重嘉努
　　武仙
　　张甫
　　靖安民
　　郭文振
　　胡天作 【史咏】
　　张开
　　燕宁

　　△苗道润

　　苗道润贞佑初为河北义军队长宣宗迁汴河北土人往往团结为兵或为羣盗道润有勇畧能得众心累战有功略定城邑遣人诣南京 
求官封宣宗召问河南转运使王扩扩对曰兼制天下者以天下为度道润得众有功因而羁縻使自为守策之上也今不许彼负其众何不可 
为于是除道润同知顺天军节度使事累功迁中都路经略使前后抚定五十余城兴定元年诏道润恢复中都以山东兵益之道润奏去年臣 
遣总领张子明招降蠡州通吉齐锦近日河北东路兵马都总管伊喇特尔格移军蠡州袭破子明军臣将提兵问罪重以特尔格自拔来归但 
备之而己今欲复取都城乞无罪特尔格直令受臣节制庶可集事宰相奏二人不协不可相统属完颜■〈宀禹〉行元帅府事以和辑之初 
道润与顺天军节度使李琛不相能琛遣兵攻满城完州道润军拒战杀琛兄荣及弟明等奏琛以众叛琛亦奏道润与潞州提控乌凌阿乌登 
日谋侵害杀臣兄弟将为后患又奏乞令河北州府官不相统摄并听帅府节制仍遣官增减诸路兵力使权均势敌无相并吞则百姓安农亩 
矣廷议令山东行省枢密院谕琛行省在彼自当俱听节制何待帅府土兵本以义团结且耕且战今乃聚之城寨遂相并吞百姓不安皆由官 
长无所忌惮使之然也以后严为约束依时树艺无致生事有诏道润与伊喇特尔格合兵抚定河北既而道润与贾仝贾瑀互相攻击贾瑀诈 
约和道润信之遂伏兵刺杀道润朝廷不能问经畧副使张柔因攻贾瑀杀之道润死提控靖安民代领其众自后乃封建矣初贞佑四年司谏 
珠嘉直敦乞封建河朔诏尚书省议事寝不行兴定三年太原不守河北州县不能自立诏百官议所以为长久之利者乃封沧州经畧使王福 
为沧海公河间路招抚使伊喇重嘉努为河间公真定经略使武仙为恒山公中都东路经略使张甫为高阳公中都西路经略使靖安民为易 
水公辽州从宜郭文振为晋阳公平阳招抚使胡天作为平阳公昭义军节度使完颜开为上党公山东安抚副使燕宁为东莒公九公皆兼宣 
抚使阶银青荣禄大夫赐号宣力忠臣总帅本路兵马署置官吏征敛赋税赏罚号令得以便宜行之

　　△王福

　　王福本河北义军积战功累迁沧州经略副使兴定元年福遣提控张聚王进复滨棣二州以聚摄棣州防御使进摄滨州刺史久之福与 
</div>
    <div class="pagination">
<a href="续通志_page1014.html">上一页</a><span>...</span><a href="续通志_page1010.html">1010</a><a href="续通志_page1011.html">1011</a><a href="续通志_page1012.html">1012</a><a href="续通志_page1013.html">1013</a><a href="续通志_page1014.html">1014</a><span class="current-page">1015</span><a href="续通志_page1016.html">1016</a><a href="续通志_page1017.html">1017</a><a href="续通志_page1018.html">1018</a><a href="续通志_page1019.html">1019</a><a href="续通志_page1020.html">1020</a><span>...</span><a href="续通志_page1016.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
