<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 138 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 138 页/共 1125 页</h1>
    <div class="content">二十三日，详定所言：「准诏旨取封禅之义易乐章之名，今参详，望改酌献《禧安》之乐，昊天上帝为《封安》，皇地祇为《禅安》，皇帝饮福酒为《祺安》。」诏宜依，俟封禅礼毕仍旧。 
二十六日，判太常寺钱惟演言：「六引门封牧令车，望改题牓为兖州刺史、干封(今)[令]。」从之。 
二十八日，御辇院请别制升泰山天平辇，帝虑其太重而劳人，俾裁减之。所司言登陟峻险，恐不坚固，帝曰：「山路稍艰，朕当降辇步进。」又令别造宝匣盝，咸差小其制。 
七月二日，详定所言定：原无。按「详定所」为官署名，因补。：「准《开宝通礼》，封祀五帝、日月、中官、内官已下及诸星位并奉玉币，又禅社首、岳镇、海渎之币各从方色。今得太府寺牒，南郊用币帛七十八段，天地、配帝、日月、五方帝、神州外，余六十六段，用于内官则有余，用于中外官、岳渎则不足。况礼文既言内官、外官、岳镇、海渎币各从方色，即明皆有制币。今参详封祀坛内官五十四座，中官一百五十八座，外官一百六座，社首坛、岳镇、海渎，望并依方色用币。」从之。 
四(月)[日]，以知制诰周起、合门祗候侍其旭编排东封路进奉。先是，朝陵沿路士庶贡物，俟有司给赐，颇至稽滞，及是命起等主之。 
六日，详定所言：「南郊正位、配位每位用犊羊豕各一，五方帝每位用羊豕各一， 
      
日月、神州每位羊豕各二。从祀七百三十七位，皆不用牲，并以上件羊豕分充。今准诏，五方帝、日月、神州并特用方色犊，其旧用羊豕二十二，望改充从祀牲。」从之。
式进御，帝起更袍而视之，盖奉祀崇严之至也。 ，仍令先至岳下规度之。时请对便坐，以 十一日，以秘书丞、直史馆刘锴摄将作监，入内殿头高品张承素领徒封圜台石 
十二日，详定所言：「圜台玉牒、玉册，望于车驾登山前一日先上泰山，于大次左右严静处别设次。」从之。 
二十三日，详定所言：「先准诏，九宫贵神升为大祠。今参详，如在本坛即为大祀，如当郊祭，元无此神。况位座不全，圭玉虚设，其九宫贵神于封祀坛不合用玉。望令三省官集议。」诏丞郎、给舍以上参议以闻。 
八月三日，诏：「东封路军马无得下道蹂践禾稼，违者罪其将校。如闻开封府界发民治道，可亟罢之。仍令诸色人非执事不得升山，升山路有大石难越者，筑土平之，或委曲而过。木当道者，用彩帛萦其枝干，咸勿伤动。泰山外七里内禁樵采，草莽许于山下一里外以时剪除，其耕垦如旧。」时王钦若言岩麓间多有灵迹，虑伤残草木，故有是诏。 
四日，详定所言：「准太常寺牒，景德二年南郊，天皇大帝、北极二位升在第一等，与日月、五方帝位同用十笾十豆。封禅日，未审何等礼料。今参详，日月、五方帝、神州地祇，准礼用犊。天皇大帝、北极，望令光禄寺于特牲内荐体，其笾豆礼料依第一等。」从之。
五日，诏：「封祀日，文宣王四十六世孙、同学究出身圣佑，令次京官陪位；兖州经省试举人，令于朝觐坛陪位。」 
十一日，诏扈从 臣诸班军诸色人装钱，比巡幸加等给赐。 
十二日，以车驾巡幸，京东西、陕西、淮南诸州地当冲要者，权增屯兵，仍第赐缗钱及酒，令长吏犒设。以内殿崇班刘文质为齐州驻泊都监兼都巡检，以泰山北面有路抵齐州，故增警备也。 
十三日，诏：「审刑院、开封府，自九月一日后勿奏大辟案，止令中书拟定施行。军头司引见罪人，悉具犯由闻奏，送开封府决遣。兖州大辟囚送邻州处断，俟东封回日依旧。」 
十六日，详定所言：「准唐明皇故事，封祀日备法驾，帝独与宰臣、行礼官登山。初以灵山清洁，不欲人多，上欲令初献于山上坛行事，亲王亚献、终献于山下坛行事。召礼官贺知章等入讲仪注，知章等以三献合为一处，于是亚、终献悉于山上， 臣并留谷口，从升者裁五十人。今如依古制，虑祗应不逮，欲望除亲王为亚献、终献及文武官升山行事外，余并山下封祀坛立班。入内内侍省除掌事带甲宿卫外，入内都知二人、内臣十人，内侍都知一人、内臣五人，带御器械二人，行宫使、合门使、通事舍人、尚药奉御、翰林书待诏各一人，翰林御厨、仪鸾 
      
司监官各一人。诸司职掌，令本司具数申奏，中书、枢密院房吏各二人，亲王、辅臣、直省官押卫各一人。其从人，亲王、两府仆射已上不得过五人；三司使、学士、尚书丞郎已上，节、察、留后、上将军，不得过四人；给谏、(如)[知]制诰、大卿监、龙图阁待制、三司副使、枢密都承旨、防团、刺史、合门使已上，不得〔过〕三人；余不得过二人。津置礼衣至山上讫，五人者留二人，余留一人。」从之。是日，详定仪注官晁迥而下习泰山圜台封祀仪于都亭驿。时礼官以封禅大礼旷废已久，简册所载不备，故先事肄习。后二日，再习于驿中。 
十七〔日〕，诏：「应天下并禁屠宰壹月，以十月一日为始。」己酉，王钦若献芝草，召辅臣同阅之。 
九月三日，以兵部侍郎向敏中权东京留守，翰林侍讲学士邢昺权判留司御史台。 
五日，礼仪使言：「准典礼，皇帝饮福酒以上樽，太尉而下以罍。今参详，告庙及封禅日，皇帝所饮福酒，盖上灵降祉，以交神明之福，望令尚食奉御一员于上樽酌酒以进，庶 礼文。」从之。己未，诏告太庙日以芝草、嘉禾、瑞木列于天书辇前及陈于六室。庚申，皇城使刘承珪诣便殿上新制天书法物，有鹤十四就舞于庭。 
六日，以权三司使事丁谓为行在三司使，盐铁副使林特副之，盐铁判官杨可、度支判官黄宗旦并为判官，度支副(司)[使]崔端、户部副使宋搏同勾当留司三司事。以(待)[侍]卫步军都虞候郑诚编排法驾卤簿，殿前副都指挥使刘谦、马军都虞候张旻编排执仪仗军士。谦仍兼行在马军司事，诏令先部前军赴泰山。是日，奉天书于朝元殿，帝斋于殿之后阁。初，有司撰仪，止致斋一日，特诏散斋二日。 
七日，扶持使等奉天书升玉辂，赴太庙神门内幄殿。帝酌献讫，奠告六室。至太祖、太宗室，告以严配之意。是日，有黄云迎日，若桥梁状，五色云如锦。钱惟演、黄宗旦、宋绶、刘筠、邵焕、晏殊以灵瑞纷集，咸上赞颂以美盛德。 
十二日，诏仪仗内导驾官从人，亲王、辅臣、宣徽、三司使四人，学士、尚书丞郎、节度使三人，给谏、知制诰、大卿监、三司副使、枢密承旨、客省合门使副、金吾大将军押仗鸣珂、内殿崇班已上二人。仍令官左右巡察之。 
十三日，详定所言：「旧制，车驾巡幸，皇帝座晚朝，国忌及假日不休务，亲王、中书、枢密、三司使副、学士、节察防团使、刺史并随驾，每日行宫合班起居，中路频侍食，文武百官先发，至行宫前迎驾起居。今参详，行在晚朝视事， 臣不赴起居，龙图阁待制依朝陵例，中路侍食。余如旧制。」从之。 
十四日，诏：「祀事醴酒，有司别择器用，精加酝酿。至时进内，朕躬亲题检，以付有司。」 
十六日，诏应文武官奉使至兖州当升岳者并公服。诸司奉祠升山人，官给衣服，祀日沐浴服之。令王钦若等察之。 
十七日， 
      
命诸司副使二员祀岳下诸坛，牲牢祭器有不恭其事者，遇赦不原。命宫苑使赵承煦、六宅使魏昭亮、御前忠佐马步军头周美点检山下诸坛牲牢祭馔，承煦仍点检山上圜台牢馔。内侍三班使臣、御前忠佐二十二员，监视封禅诸坛牲器礼料。又命入内高班邓守恩覆视诸坛牢馔。是日，诏：「皇帝自告庙即进疏食，从官、卫士至郓州即禁荤茹，公私羊豕不至岳下。」帝谓王旦等曰：「朕以封禅非常祀，自今日素膳。」旦等曰：「陛下方将涉道涂，冒寒冱，虑保卫圣体，未得其宜。况南郊亦祀天地，无闻预禁荤茹，于致斋或散斋后议进疏膳。」帝曰：「严于斋洁，所冀尽诚耳。」旦等三表恳请，终不许。《宋朝事实》：上于封祀，极其至诚。是日诏封祀有期，禁天下屠宰一月，其行事臣寮、乐工等于致斋日并斋戒沐浴，祭器委献奠官躬亲浣涤，随驾官吏、军兵不得将采捕罝罗、鹰鹞等随行。自告太庙毕，上即蔬食清斋。王旦等奏曰；「昨日亲奉德音，自此便素食，盖陛下特于封祀备尽严恭。然日月尚远，将涉长途，冲冒寒冱，况南郊亦祀天地，不闻预绝荤茹，乞于致斋或散斋后方进素馔。」上曰：「封禅大礼，固非常祀，先期斋洁，冀表至诚。」旦等复再拜恳言，上曰：「朕志已定，不烦重迭。」自告庙后不御前殿，诏审刑(部)[院]、开封府不奏大辟。上谓王旦等曰：「朕以登岱勒封，为民祈福，应缘今来封禅事合断罪人，卿喻有司，并从宽恕，不得过行刑责。」仍诏泰山社首、九宫贵神行事官并职事人，如奉祀懈慢，遇赦不原。上又谓陈尧叟曰：「朕虔心祀事，凡犯罪之人，不欲躬亲裁决。又虑小民以朝廷方行大礼，轻犯宪令，可降宣命，应自令诸事诸色人或有违犯，并送行营量轻重决遣，更不闻奏。内有罪重者，亦一面依法断遣，勿得奏来。」自讫事不戮一人，咸以谓上睿谋先见得省刑爱人之旨。 
二十二日，诏：「 臣有期服未除、(思)[缌]麻已上服未卒哭者，不得与祭。先遣执事者并令改易。敢有隐慝，遇赦不原。」繇是礼官吏部尚书张齐贤等数十人有服制者，皆改命焉。 
二十四日，给升山行事官及卫士钉鞋，以山路险滑故也。是日，赵安仁献芝草。 
二十五日，诏：「朕择日于崇德殿习东封仪。」初，帝谓王旦等曰：「封禅重礼，故精择儒臣详定仪注，有司虽已讲肄，而朕未尝躬习。」旦曰：「凡祀事无帝王习仪之文。」帝曰：「王者事天，如子事父，贵极于严恭尔。」晁迥等复入奏：「升降之节，在于有司，不烦君上亲习。」帝曰：「朕以达寅恭之意，岂惮劳也!」 
距、金玉匮。又设大次于殿庭，摄事公卿就列，有司赞引，帝出大次，陟降恭肃，尽其礼容。是日，帝既还宫，复出，召辅臣谓曰： 二十七日，帝躬习封禅仪于崇德殿。以殿上拟封祀圜台，设昊天上帝、天书、太祖、太宗位，仍设木制 
      
讫，皇帝再登坛省视。缘祀礼已毕，更不作乐，省讫降坛。」从之。 中，泥印讫，皇帝复位，饮福，乐止，燎火举。天书降圜台，金匮次降，礼仪使奏毕，俟封 后送神，则并为喧黩。臣等参详，请俟终献毕皇帝升堂封册牒，跪置 后燔燎。今如不对神封册，则未称寅恭；或封 中，即召亲从卒升堂封固，颇遽喧杂。卿等可与礼官、博士再议以闻。」于是详定所言：「按《开宝礼》则燔燎毕封册，开元故事则封 中；礼仪使奏礼毕，在望燎前；置玉匮于 「适因习仪，颇见典礼未便者：如天书未已，圜台朕已先降；又金匮先天书降坛，送神毕始奉玉册寘 
二十八日，奉祀官、从官习封社首坛仪于都亭驿。 
十(有)[月]二日，详定所言：「准仪注，泰山上圜台一壝，望于圜台四面相去一丈立笋柱一，围以青绳，上下三道，对子、午、卯、酉四陛，各开一门。又封禅前七日，太尉誓百官于行在尚书省。山下行事官职掌人，请以山下臣寮官高者一员摄太尉，择严静公宇受封祀社首坛两日誓戒。又泰山行礼在质明前，欲别置秉烛笼二，命从升内臣秉执。」并从之。又定朝觐坛在行宫南方九丈六尺，高九尺，四陛，南面两陛，余三面各一陛。一壝，二分在南，一分在北。 
三日，以御史中丞王嗣宗摄御史大夫为考制度使，知制诰周起摄中丞为副使。所经州县，采访官吏能否、民间利病、市物之价，举察仪制车服、权衡度量不如法则者。有奇才异行、隐沦不仕者，与所在长吏询求论荐。鳏寡惸独不能自存者，量加振恤。官吏政迹尤异、民受其惠，及不守廉隅、昧于政理者，孝子顺孙、义夫节妇为乡里所称者，并条析以闻。命给事中张秉、知制诰王曾访问所过耆老送合门引见，上州县系囚所犯。 
四日，有司宿设天书仗卫于干元门，昼漏未上三刻，自宫奉天书升玉辂奉：原作「奏」；辂：原作「轮」。并据《长编》卷七○改。，黄麾仗、前后部鼓吹、道门威仪，扶持使导从而行。帝服通天冠、绛纱袍，御大辇发京师。留司百官、京城父老奉辞于行宫门，留司诸军列辞永泰门外，赐留司诸军缗钱，父老锦袍、茶帛，自是所至皆然。 
五日，奉天书先路而行， 臣非常从者皆迎拜讫进发，车驾继发。次日如之。所过州县，官吏并城外更衣，幄次见辞，赐巡警及屯兵、邮传、治道卒时服、钱、屦。所经率以为例。是日，诏山上亚献、终献并特令登歌作乐。先是，帝习仪日，令中书传旨问礼官，亚献、终献何不作乐，详定所言：「按《开宝礼》，皇帝郊祀坛上设登歌，坛下设宫架。其登歌惟皇帝升降、奠献、饮福则作，其宫架六变降神、迎俎、退文舞、引武舞、坛下迎送皇帝则作，亚献、终献升降在退文舞、引武舞之内。其余大祀，有司摄事止用登歌，不设宫架、二舞，所以三献升降并用登歌。今缘山上设登歌，山下设宫架、二舞，其山上亚献、终献准 
      
皇帝躬祠礼例，无用登歌之文。」帝以对越天地，严配祖宗，不欲分等威，故有是命。 
七日，判太常寺李宗谔上圜台登歌亚献谔：原作「愕」，据《宋史》卷二六五《李宗谔传》改。、终献乐章二首。 
八日，详定所言：「登封日，山上下(诏)[设]黄麾仗，其天书仗更不上山。」诏天书法驾、黄麾仗相间序立。初诏黄麾仗自天门至山下每四步一人，后又益以亲事卒，两步一人。 
十日，王钦若等言：「请令从祀官乘马，京官至山门，朝官至回马岭，知制诰、待制至黄岘亭中路，翰林学士至黄岘亭，亲王、辅臣至御帐百步外，诸司使、副已下依此品。」从之。是日，诏应乘舆仪仗如城门不可入者，由城外而过。时大辇至澶州，有司以城门(库)[庳]下，将撤之，帝不许，因有是诏。 
十六日，诏知郓州马元方、知齐州陈既济、知忻州黄龟正、知济州李道、知单州李从政、知淄州郝大冲并赴泰山陪位。河北、京东转运使及使还京朝官未见者，许门见陪位。帝以前诏诸州长吏不得擅离本任，而仪注云东方刺史、县令悉陪位，因再令详定，遂许邻近长吏及兖州部内官吏陪祀讫归任。 
十七日，诏「扈从人宿顿之所，无得坏民舍、什物、林木，犯者重寘其罪。行事官职掌人尽恭奉祀，有涉懈慢，令监察御史纠举，遇赦不原。」 
十八日，详定所言：「山上圜台牲牢，俟山下省毕，方宰杀赍送上山，但委所司，虑失严洁，望遣内臣同其事。」诏入内高品邵文雅主之。 
十九日，诏刘谦、赵守伦于山门阅视升岳之人，着籍者许上，赍掌法物人至岳顶并还山下，俟礼毕呼集，令曹利用专领护之。翰林仪鸾御厨、内弓箭法酒库、内酒坊三十七人升山，十二人中路顿，四十三人至山上却下。始定百五十六人，至是又差减之。 
二十日，发翔鸾驿，至中路顿，备法驾入干封县奉高宫。摄太尉王旦告至于封祀坛场。辛卯，车驾发京师，至郓州，令从官及卫士皆蔬食。车驾所至，夜设警场，以鼓吹三千人奏严歌，六周十二时。 
行宫至山下道路平坦，伏望登山并赴社首山日乘辂，导驾官服褐，登山夜暂罢警场。」从之。 二十一日，帝斋于穆清殿。详定所言：「先定仪注，皇帝乘辇升山。今 
二十二日，知制诰朱巽捧玉牒、玉册，及圜台行事官并先升山。帝以回马岭至天门路颇峻绝，虑跻陟者稍艰，令巡检安守忠等为版三尺，许两首施彩帛，人各二，选亲从卒推引而上。 
二十三日，未明五刻，扶侍使奉天书升玉辂，至山下改舆升山。帝服通天冠、绛纱袍，乘金辂，备法驾。至山门幄次，改服韡袍，乘步辇以登。卤簿仗卫列于山下，黄麾仗卫士、亲从卒自山址盘道至太平顶，凡两步一人，彩绣相间，树木当道者勿伐，止以缯帛萦之。供奉马止于中路御帐，亚献宁王元墦、终献舒王元捻、卤簿使陈尧叟从升。 
【宋会要】
      
神宗熙宁二年八月十七日，龙图阁直学士傅永言：「奉符县泰山下，真宗皇帝昔封禅日所立碑记，旧有屋宇，当时委本州岛常切修护。今屋宇隳陋，碑石损折，甚非所以尊奉祖宗一代告成盛事。乞下转运司，支岱岳庙施利钱修葺。」从之。 
【宋会要】
政和三年十一月十一日，河南府言：「节次据管内属县命官、学生、道释、耆老等六十六状，咸言国家累圣相承，功成治定，是宜讲修封禅之仪，以答天地之贶，奉符行事，诚不可稽。欲诣阙进表，恭请皇帝登封中岳，告成天地。」诏许十二月十八日诣宣德门拜表。二十四日，于崇政殿引见，赐束帛、缗钱有差，所请不允。时本府以少尹一员部送请封人至阙，凡四千六百余人。自是他州诣阙请封人，皆以官部送。 
四年正月十七日，兖州命官、学生、道释、耆老及至圣文宣王四十七代孙孔若谷等诣阙进表，请皇帝行登封之礼。诏许二月七日拜表，八日引见，并如河南府已得旨挥，赐〔束〕帛、缗钱各有差。内高年人成倩授承事郎，赐绯衣银鱼，张春授将仕郎，并致仕。所请不允。 
二月六日，郓、濮二州命官、学生、道释、耆老等并诣阙进表，请车驾登封泰山。三月四日引见，赐钱帛如兖州例，所请不允。二州合八千六百余人。自是，开德、兴仁、(颖)[颍]昌府、郑州、广济军等处，并乞诣阙请封，止令递表以闻，优诏不允。 
四月二十五日，河南府命官、学生、耆老、道释等再诣阙拜表，请中封。二十六日引见，赐束帛、缗钱各有差，内高年人张成特授将仁郎致仕，诏不允。 
十月二十六日，郓、兖二州命官、学〔生〕、耆老、道释等并乞再诣阙恭请皇帝东封。 
政和四年三月五日，永兴军言：「本州岛学生钮昌言等诣州陈请，欲具表诣阙请皇帝登封，亲祠后土。」诏免赴阙，只令进表。以上《宋会要》。
 礼 宋会要辑稿 礼二三 社稷 社稷 
     
宋会要辑稿 礼二三

社稷
【宋会要】
仁宗天圣十年七月三日，判太常寺王随言：「社、稷二坛，数经增补，恐阔厚不如旧制，请下太常礼院检详制度。」礼院言：「按唐《郊祀录》，太社坛广五丈，高五尺，五色土为之。稷坛在西，如社坛之制。社坛以石为之主，其形如锺，长五尺，方二尺，剡其上，培其下半。其社、稷四面宫垣饰以五色，面各一屋，三门，每门二十四戟四：原无，据《宋史》卷一○二《礼志》五补。，四隅皆连饰罘罳，如庙之制，其中植槐。其坛三分宫之一，在南，无屋。」诏依旧制修筑，仍遣官祭告。 
庆历七年八月一日，〔诏〕：诸州军祭社物，今后并以省钱支给。 
神宗元丰七年六月十七日，尚书礼部言：「先农正座帝神农氏祝文云『以后稷配神作主』，配座后稷云『作主侑神』。谨按《春秋公羊传》曰：『郊则曷为必祭稷 王者必以其祖配。王者则曷为必以其祖配 自内出者无匹不行，自外至者无主不止。』何休曰：『天道闇昧，故推人道以接之。』然则古者作主配神之意，本施于祖宗。其间有虽非祖宗，而祝辞可以言作主配神者，如五人帝之于五帝，是推人道以接天神；勾龙之于社，后稷之于稷，是推人道以接土谷之祇，其祝辞俱云『作主』可也。若并为外祭而正正：原无，据《长编》卷三四六补。、配座又皆人鬼，则以正为主，其配座但合食从祭而已已：原无，据《长编》卷三四六补。。伏请于神农祝文云『以后稷配』，于后稷云『配食于神』。神无二主，伏牺既为主， 
     
其高辛祝文伏请改云『配食于神』。」并从之。 
二十三日，礼部言：「社稷之祭，乞下有司依礼制造两圭有邸二，以为社、稷之礼器。」从之。 
哲宗元佑七年三月十八日，太常博士孙谔言：「祭太社、太稷坛，亦设登歌乐，仍除去小墙。」诏令侍从官及尚书、侍郎、给舍、台谏、礼官集议以闻。翰林学士顾临等言：「按《开元礼》，祭社、稷设登歌登：原无，据前后所述补。、锺磬，今止社坛设登歌，诚为阙典，请如谔议。」从之。 
徽宗大观三年十二月，诏太社、太稷神门斋室，各以弊陋，墙垣庳下，命提点后苑作所具图以闻。 
九日，给事中张阁等言，乞增崇社、稷，与宗庙一体。上曰：「宗社礼当严谨，当即修崇。」遂从其请。 
四年四月二十八日，议礼局言：「国朝祀仪，每岁春秋祭太社、太稷，牲用太牢，腊祭用羊、豕。按《礼记》：『天子社稷皆太牢，诸侯社稷皆少牢。』其多寡之数不同，亦惟其称而已。今腊祭太社、太稷与春秋二仲之祭，所尊事者一神而有太牢、少牢隆杀之异，甚非礼经之意。伏请自今腊祭太社、太稷准春秋二仲之礼，牲用大牢。」从之。 
十月，提点后苑作所言：「重修太社、太稷神门、斋室毕功，旧止有郊社令一员及剩员三二人看管，全不严肃，未称崇奉之意。欲令太庙官兼行管干，其合行事，并依太庙已得指挥。」从之。 
政和二年八月二十四日，太常寺言：「宗庙、太社、太稷并系〔一体〕，太社、太稷登歌而不设舞，独为未备，宜用宫架。切 
     
缘太社、太稷迎神、送神乐曲，系两坛齐奏，今用宫架乐舞，则迎神、送神，诸罍洗归，复位捧俎，退文迎武，亚、终献望燎乐曲，并合用宫架乐，设于北墉之北。」从之。 
绍兴十三年三月十八日绍兴：原无，据《建炎要录》卷一四八补。又「十三年」原作「十二年」，亦据上引改。，诏令临安府于城内择地，依礼制建筑社稷坛壝；其行事官致斋所，亦随宜修盖。自建炎至绍兴初，臣僚奏请，有司但奉行祀典，不用牲牢，不设粢盛，止以尊罍笾豆以实酒脯鹿臡而已。至是，臣僚又请设建坛式，讲明旧制。寻下礼部、太常寺讨论，从所请，(欲以)[故有]此诏。以春秋二仲、腊前一日祭之，其礼料比拟旧制，用羊、豕各一口；笾十二，菱、芡、栗、脯、榛实、干桃干桃：原无，据《文献通考》卷八二补。、干撩、干枣、形盐、鱼鱐、糗饵、粉餈餈：原无，据《文献通考》卷八二补。；登二，大羹；铏鼎三「铏」下原有「脂」字，据《文献通考》卷八二删。，铏羹羹：原无，据《文献通考》卷八二补。；盘一，毛血；簋二，黍黍：原作「粢」，据《文献通考》卷八二改。、 食、鱼醢、豚柏 、稷；簠二，稻、梁；豆十二，芹、笋、葵、菁、「豚」上原有「羹酰」二字，据《文献通考》卷八二删。、鹿臡、酰醢、糁食兔兔：原作「鬼」，据《文献通考》卷八二改。；俎八，羊腥七体。羊熟十一、羊腥胃肺、羊熟肠胃肺、豕腥七体、豕熟十一、豕腥肤、豕熟肤；尊罍二十四，实以酒，并同皇地祇。 
【中兴礼书】
     
绍兴元年二月五日，礼部、太常寺言：「讨论裁定，每岁春秋二仲并腊前一日祭太社、太稷，乞于天庆观设位望祭，每位尊、爵、笾豆各一，实以酒、脯、鹿臡，权不用玉。币依方色。以献(一)官一员行礼。」诏依。详见祀上帝门。 
二年二月六日，太常少卿程瑀等言：「已降指挥，令临安府于城内踏逐祭太社、太稷去处，今本府踏逐到城内天宁观屋五间，可以充望祭等行事。」诏权于天宁观望祭。 
八年三月十六日，礼部太常寺言：「春秋(社)祭太社、太稷，乞就惠照院致斋，设位行礼。」诏依。 
十一月八日，礼部、太常寺言：「准 ，臣僚上言：『《王制》天子祭社稷皆太牢，《周礼》以祭祭社稷，虽在丧制，犹越绋而行事，其礼与天地等也。艰难以来，礼文旷阙，有司讨论，省繁就简，于祀社稷不用牲牢，不设粢盛，止陈尊、爵、笾、豆，实以酒、脯、鹿臡，虽云绵蕞，亦太草创。今天地、宗庙之祀，因时制宜，其文稍称，惟是社稷尚稽血食，恐非所以重国体。况州县之祭，各以羊豕，在天子之社，讵可简乎 伏望下礼部、太常寺，参酌旧文，重行裁定。』诏依。礼部、太常寺今参酌裁定下项：一、依仪用牛犊二，羊、豕各四，今欲乞依见今祀祭天地礼例，权用羊、豕各四。一、依仪用笾、豆各十二，簋簠各二，今乞依见今祀祭天地礼例排设。一、依仪系差三献，吏部尚书掌誓，刑部尚书 誓，押乐太常卿、户部兵部工部郎中、监察御史、光禄卿丞、奉礼协律郎、太祝太社太官令。缘今乐舞未备及牲牢止用羊豕，欲除 
     
押乐太常卿协律郎、捧牛俎户部郎中更不差官外，其行事官初献差礼部尚书、侍郎、太常少卿，如阙，欲乞差礼、祠部郎官充。亚献差太常卿少、礼祠部郎官，如阙，欲乞差太常丞、博士充。
终献差太常博士，如阙，欲乞报秘书省，差丞以下官充。掌誓差吏部尚书，如阙，欲乞差侍郎；又阙，差郎中。 誓差刑部尚书，如阙，欲乞差侍郎；又阙，差郎官。捧羊、豕俎差兵部、工部郎中。如阙，乞以郎官充。监察御史、光禄卿丞、奉礼郎、太祝太社太官令并合排办事件，乞从太常寺报所属差官。一、依仪礼不屋而坛，缘今未曾修筑坛壝，权于望祭斋宫殿前设位行礼。今既添用牲牢、祭器，其斋宫殿前地步窄隘，乞令临安府委官移斋宫内棂星门近南，及擗截修葺除治。」诏依。 
十三年三月十八日，礼部言：「臣僚札子奏：『臣窃考社、稷之祠，王者所重。国家南渡以来，上戊之祭寓于佛祠，既非典礼，未有以副(升)[陛]下祀神保民之意。伏望下礼官讲明旧制，择地为坛，式备春秋之祀。古者天子巡狩，既归则格于艺祖，庙社之留京师于此可见。若御军以战，则用命赏于祖，弗用命戮于社。是庙社之主与之偕行，师还则复仍其旧。二者谓一时巡狩、战伐之际，故有是礼。今陛下南幸十有七年，郊庙之制既备，独社、稷不可以无坛，宜袭东汉永平故事施行。』诏令礼部讨论。寻下太常寺勘会，依礼制其社稷坛在城内，今欲依臣僚所请， 
     
令临安府于城内踏逐可以修建社稷坛并行事官致斋去处，随宜修筑施行。」诏依。十四年六月十七日，临安府踏逐到观桥东民户地一段，修建坛壝并行事官致斋去处。至十五年七月二十日修建毕工。 
十五年七月七日，礼部、太常寺言：「勘会修建社稷坛，安立石主，依礼例合行祭告，其(币)[牲]币、祝文、差官、选日并应办事，乞依自来礼例关报所属施行。」诏依。太史局申，奉安石主宜用八月十日癸未丙时吉。 
</div>
    <div class="pagination">
<a href="宋会要辑稿_page137.html">上一页</a><span>...</span><a href="宋会要辑稿_page133.html">133</a><a href="宋会要辑稿_page134.html">134</a><a href="宋会要辑稿_page135.html">135</a><a href="宋会要辑稿_page136.html">136</a><a href="宋会要辑稿_page137.html">137</a><span class="current-page">138</span><a href="宋会要辑稿_page139.html">139</a><a href="宋会要辑稿_page140.html">140</a><a href="宋会要辑稿_page141.html">141</a><a href="宋会要辑稿_page142.html">142</a><a href="宋会要辑稿_page143.html">143</a><span>...</span><a href="宋会要辑稿_page139.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
