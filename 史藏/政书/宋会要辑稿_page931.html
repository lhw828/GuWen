<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 931 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 931 页/共 1125 页</h1>
    <div class="content">
     
长施行。即不得于申奏后，却称事理未当。如违，乞科违制之罪。」从之。
仁宗天圣七年二月七日，诏：「 牧制置使今后不得自举判官，只候朝廷差人。」

景佑二年十月十三日，诏以奉国军留后、检校太保、同知枢密院事王德用兼 牧制置使。今后只差同知枢密院、枢密副使以下充制置使。制置使屡罢而复置，明道二年五月十二日，尝罢而复置。宝元二年五月二十三日，又罢而复置。

庆历七年二月七日，制置使王贻永言：「本司先因详定所减罢副使二员，都监二员，判官一员，比来颇阙官分管职事。请自今以使、副各一员，都监、判官各二员为定制。」从之。

皇佑元年六月，以翰林侍读学士梁适为同 牧使。 牧使旧止一员，学士彭乘已为使，此特置之。

三年八月，诏：「 牧判官自今以朝臣历一任知州，馆职一任通判者为之，即不得干托保荐及有陈乞。」

至和元年七月十七日，差龙图阁直学士吕公弼同 牧使。权添此一员，后不得为例。

英宗治平元年二月二十一日，枢密使张升言：「以疾在假日久，其 牧制置使印在同制置使孙抃处，今抃已致仕。」诏差枢密副使胡宿权领，候升参假日还之。

二年三月十七日，权三司使吕公弼言，乞于前任 牧使合破兵给内权留十人，以其三任 牧使，特与教骏兵士七人，不得为例。六月，以枢密副使陈升之权 牧制置使。

治平四

     
年六月十七日，神宗即位，未改元。诏：「同(川)[州]沙苑监令隶陕西提举监牧司，本监使臣亦合选举，更不属左厢提点。」
十九日， 牧司言：「欲令河北、河东、陕西有都总管处，各于本路就近摽拨系官草地，置监一所。令陕西监牧司将买到马约定年额，牵送上京外，据余数逐旋分拨与诸路马监。久远既成伦序，即本路马军可以自办。」诏遣官同逐路帅臣度地置监， 牧司判官刘航河北，屯田郎中孙珪河东，监牧司判官李师锡陕西。

八月，诏：「 牧官判官自来多是到任一年，迁三司、开封府判官、推官。今后并令满三年，如职事修举，即与此等差遣。」

同日，上宣谕枢密院使文彦博曰：「马政未尽善， 牧使判官非其人，且不久任，无以成效。」令中书择人充使。彦博举判官俾之久任，冀国马蕃息，以给骑兵。《神宗职官志》： 牧司有制置使，枢密院使领之。

二十七日，诏 牧判官刘航、比部员外郎崔台符编修《 牧司条贯》，仍将唐令并本朝故事看详，如有合行增损删定事件，旋奏取旨。

神宗熙宁元年二月，诏：「今后 牧使、副各置一员，都监两员，并专管勾本司，更不兼厘他务。仍并久任。」

八月， 牧司言：「请兼监牧通判并三年一更，以马死数定其课。即能在任与诸监使臣协心，干集有劳，满日应赏者，委 牧司保明，听再任。兼监牧司知州诛赏准此。」从之。

九月十六日，司封郎中刘航为河南监牧使，比部员外郎崔台符为

     
河北监牧使。先是，枢密院言：「本朝初，以左右骐骥院总司国马，景德中始增置 牧使、副、都监、判官，以领牧之政。使领虽重，不闻躬自巡察，有所更制，马不蕃息。今欲专任责成，分置官局。」乃诏：河北、河南分置监牧使各一员，都监各一员，并以三年为任，将河南、河北马监并为孳生监，仍量度宜畜牧之地放牧。在外诸监马分属两使，各令久任，以责成效。所有合行更制利害，并令所差官参酌例，以条具闻奏。其官廨，河北于大名府，河南于河中府修建，后徙西京。诸监官吏，委监牧使奏举按劾，仍不隶 牧司，专属制置使总领。以司封郎中刘航充河南监牧使，比部员外郎崔台符权河北监牧使。(复)〔后〕又诏隶枢密院，不领于制置使，仍省 牧都监一员。《神宗实录》及朱墨本止省都监一员，而五年八月， 牧司言，熙宁元年九月，省副使及判官都监各一员，与此不同。
二年五月， 牧判官王诲上《马政条贯》行之。

五年八月十三日， 牧司言：「熙宁元年九月内，省本司副使及判官、都监各一员，后刊本司编敕，更不载副使。今复差起居舍人、充史馆修撰、兼枢密都承旨曾孝宽兼充 牧副使。检会旧敕，使、副共为一条。欲乞于见行新编敕条每『使』字下并添入『副』字施行。」从之。

十二月二十一日，诏起居舍人、史馆修撰、兼枢密都承旨、 牧副使曾孝宽为龙图阁待制，同 牧使。

六年七月，诏颁《南郊教象仪制》，凡七驯象，御札降关应天府宁陵县札：原作「礼」，据本书职官二三之三改。本条应入「养象所」类。，九月旦发赴京。所用转光旗十五，铜沙罗一， 十，来骑人七，簇引旗 人三十一。排引日，选驯象六，在六引之前，

      
行中道，分左右，各备鞍、花座、紫罗绣 、蕉盘、钤王笔、杏叶、络头。一人骑，四人簇，并花脚乌巾、绯袍、青缨桃锦络缝四 (曰夕)衣、涂金双鹿带。一内侍押象，绣衣执挝。
八年闰四月五日，诏沙苑监今复属 牧司，余北京、元城等八监并废罢之。时废河南、河北两监牧司，故有是诏。

七月十七日，诏权 牧判官、祠部员外郎韩宗师改屯田员外郎。初，御史蔡承禧言：「宗师自提举常平入为 牧判官，故事，不改右曹。恐中书官吏以宗师宰相子，故私徇取悦。」诏御史台定夺，而御史台以正 牧判官改左曹，而宗师乃权也，止当改右曹，为转运判官。旧例，依常调但转右曹。今宗师以第二任通判资序权 牧判官，与转运判官为一等，而本房乃引正 牧判官例，改左曹非是，故命改正。

八月三日，诏：「牧养监裁减兵员，其将校委步军司比类军分移隶，兵士依废左右天坊例施行。」从 牧司所请也。

九年九月十七日，诏：「今后枢密都承旨兼 牧使，副都承旨兼 牧副使，更不兼别差遣。」

十年正月十九日，诏：「 牧都监自今与副使互置。近已除张诚一副使，宋有志宜罢，其阙更不差人。」

九月二十四日， 牧司言：「欲乞今后辖下院监使臣，并自到任月日，实理三期，每一期一次比较。其公人等比较亦令随监官月日，则自齐一。如非时替移，即将一年以十分为率，计零考月日，纽计分数比较。」从之。

元丰二年

      
三月二十二日，诏权发遣 牧判官、太子中允王钦臣坐违法擅所部官，罚铜十斤。
九月四日，上批：「三司认还 牧司旧支券马糜费钱，昨虽裁折绢为七万缗，而迁延固吝，未肯备偿。盖未经他官会校，故彼此时有争辨。可差太常丞吴安持限一月，根磨未罢以前五年诸费用，纽见钱画一，与三司当职官连书以闻。」

三年正月二十七日， 牧司言：「收废监租课等钱共一百一十六万缗有奇。」诏 牧使韩缜、副使张诚一并赐银绢各三百两疋，共赐钱五千缗，令枢密院均给官吏。

二十八日，诏 牧废监及诸军班收地租课积年逋欠，遣太常博士路昌衡、秘书丞王得臣与逐路转运司、开封府界提点司，按租地依乡原例定租课，据岁输之物，酌三年中价为准。及合纳见钱，付逐司为年额。若催趣违滞，以擅支封桩钱法论。

二月十四日，三司使李承之等言：「三司负 牧司券马糜费钱百二十八万二千七百缗，自熙宁五年至元丰二年，费三司刍粟钱五十一万七千五百七十缗外，合偿钱七十六万五千二百二十缗。奉诏蠲其半，犹负钱三十八万二千五百六十缗。」诏三司限三年拨还。自元丰三年后，三司岁当〔偿〕 牧司券马糜费钱二十一万三千七百八十缗，除刍粟钱六万四千六百九十缗外，都计钱十四万九千八十缗。诏岁以十万缗偿 牧司，余特除之。初，自熙宁五年后，岁四月至八

      
月，京师诸班直、诸军马不出牧，岁费三司刍粟，自五年至元丰二年，为钱五十一万余缗。三司请取于 牧司，既命官校定，而 牧司岁罢券马，以嘉佑五年、六年、八年，治平二年、三年、四年，熙宁五年、七年、八年，凡九年通计之，岁省三司钱二百万缗，亦命官校定。至是计所费刍粟钱物外，定三司当偿 牧之数。
三月二十五日，诏增置 牧都监一员。

四月二十一日，罢 牧行司，复置提举买马监牧司。

六月二十四日，诏河北沿边州军、禁军阙额米归 牧司封桩。

五年五月一日，官制行，废 牧〔制〕置使，以职事归太仆寺。




      
〔治平四年〕十一月十四日此段天头原批：「添在『以给骑兵』下，在本卷第八叶后半第二行。」按即本门前文治平四年八月「同日」条，则本条亦为治平四年事。，环庆路经略使李肃之、鄜延路经略使路诜、陕西制置解盐判官李师锡言：「本路无系官草地，又密通西界，难以兴置马监。其同州沙苑监近割属陕西监牧司，可以增添牧马。」诏：「陕西四路都总管司更不兴置马，仰陕西监牧司广布善马，务令蕃息，以备逐路诸军(关)[阙]马。」又诏河东路都总管司于太原府交城县置马监。先是，遣比部员外郎崔台符往河东路按官田，将以牧马。汾州旧牧地
      
三千二百顷，其中有民先佃者，给以刍豆，仍候来年春于沙苑监移牝(壮)[牡]五百疋，往本监牧养。
〔熙宁元年九月〕十九日天头原批云：「『权河北监牧使』宜接此条。」意即此条当接于本门前文熙宁元年九月十六日条之后。按《辑稿》本门前半抄自《大典》卷一一一九，此下则抄自《大典》卷一三三二八，两部分侧重点不同，年月不相衔接，不可径合，今仍其旧。，诏河北、河南监牧使统领外监，更不隶 牧制置使，隶枢密院。

十月四日，枢密院先奉圣旨：「河南、河北诸监分属监牧使按劾，更不隶 牧司及制置使。」诏今后并申枢密院。

八日，河南、河北监牧使刘航、崔台符言：「奉诏置廨宇，河南于河中府，河北于大名府。本司都监乞就使廨同修。」诏都监河南于西京，河北于北京，占空闲廨宇居止。如阙少，量行添修。仍令刘航、崔台符于京官以上各举二人，供奉官以上各举二名，充本司勾当公事。于是上旨：「刘航、崔台符所管地分广大，相去辽远，若非许令举一二属官与之协，则独力往

      
来，恐难办事。可令于文臣京官已上、武臣供奉官已上举二三人，充本司勾当公事，并理合入资序，使之身亲监牧。十数年后，岁考渐深，或授以逐州通判，或授以本司都监，委之以事权，责之以功 ，庶几共济，早见成绩。」乃有是诏。
二年二月二十二日，诏选差馆阁校勘王存、顾临于 牧司检寻祖帐旧管河南、河北两监牧司所总诸监牧马草地，令详具逐监四至的寔顷亩闻奏。

</div>
    <div class="pagination">
<a href="宋会要辑稿_page930.html">上一页</a><span>...</span><a href="宋会要辑稿_page926.html">926</a><a href="宋会要辑稿_page927.html">927</a><a href="宋会要辑稿_page928.html">928</a><a href="宋会要辑稿_page929.html">929</a><a href="宋会要辑稿_page930.html">930</a><span class="current-page">931</span><a href="宋会要辑稿_page932.html">932</a><a href="宋会要辑稿_page933.html">933</a><a href="宋会要辑稿_page934.html">934</a><a href="宋会要辑稿_page935.html">935</a><a href="宋会要辑稿_page936.html">936</a><span>...</span><a href="宋会要辑稿_page932.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
