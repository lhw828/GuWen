<!DOCTYPE html>
<html>
<head>
    <meta charset="UTF-8">
    <title>頖宫礼乐疏 - 第 18 页/共 34 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>頖宫礼乐疏 - 第 18 页/共 34 页</h1>
    <div class="content">　　【此宜紧缦一俱自小和起】
　　七俱和未复成文以结之



　　瑟诂
　　古者歌则有瑟故登歌在堂琴瑟侑焉乡饮酒礼二人皆左何瑟后首挎越燕礼小臣左何瑟面执越诗言并坐鼓瑟何不日鼓瑟瑟者乐之其音静好静胜欲好胜恶静好在徳欲恶在色古者好徳而禁色故燕有房中之乐学有宵雅之肄教极其道能使君父有节臣子有义四时和万物生则三才之道而瑟具焉二十五具中清二均庄子曰鼓之二十五皆动淮南子曰调瑟者鼓之而二十五皆应后世乃有五十五二十三二十七之说聂崇义礼图祖用二十三而又谓其常用者十有九则雅乐之失传非一日也雅瑟长八尺一寸广一尺八寸颂瑟长七尺二寸吴良辅乐书曰八尺一寸宫数也七尺二寸商数也姜夔乐议曰八尺一寸者九黄钟之长也一尺八寸者倍黄钟律之广也七尺二寸者八黄钟律之长也此皆黄钟九寸之算也而大中小三等之制无传焉要于其当则黄钟太蔟姑洗三尺之论或近之易通卦騐冬至鼓黄钟之瑟用槐八尺一寸夏至琴用桑五尺七寸夫五尺七寸不知所中何律而槐桑中实又未必能中琴瑟必也如诗穪椅桐梓漆爰伐琴瑟者乎故其制桐面梓腹九梁二越越者瑟两头底下穴也仪礼正义云瑟首寛尾狭近首鼓处故寛近尾不鼓故狭首越上当鼓处宜衡尾越余所归宜纵武崇寸有八分四隅刻云以縁其武葢取诸云和也有柱游移以调清浊鴈行列之前其柱则清后其柱则浊其邉之去前后山岳也大约一肘勿太逺勿太近裁取当律而止柱崇二寸七分十分其瑟之长以其一为首之长而尾倍之四分其尺有八之广去一以为尾之广首广容令其可鼓尾缩狭而尾底有越广不及而长则倍之以容越也五十者大衍之数也裁为二十有五者天数也五五者旋宫也一均七律诸调悉具隔八相生不舍瑟而道存焉大之缕八十一小之缕七十二大者十二中声小者十二清声益一以为黄钟半声邉二中一皆黄钟也十二律各具二均而黄钟则正倍半有三焉黄钟君也星有三帝座厯有履端举正归余鼔中则清应鼓清则半应不与众律若是班也尊君也小笙十三簧律准十三皆于十二律外閠一焉以为黄钟清声瑟之末犹是也而俗乐黄其中虚而不用而以内外二十四分十二律之中清夫既以中为君又设而不作是无君也不祥莫大乎是杜氏通典曰二十五尽用之陈乐书马氏通考皆以第一为黄钟中声第十三为黄钟清声十三即中也第二第十四为大吕三与十五为太蔟四与十六为夹钟五与十七为姑洗六与十八为仲吕七与十九为蕤宾八与二十为林钟九与二十一为夷则十与二十二为南吕十一与二十三为无射十二与二十四为应钟其第二十五虽不明言何律然贞下起元当属黄钟无疑以管色定之黄钟中律为合清律为六半律则取其子声为四大吕为背四太蔟为正四夹钟为背一姑洗为正一仲吕为上蕤宾为勾林钟为尺夷则为哑工南吕为工无射为哑凡应钟为凡一各具一律不相假借只以清中互应今太常以合上尺单弹单应而大太之四夹姑之一南夷之工无应之凡皆双弹双应潘峦又以林钟之尺配蕤宾之勾为双弹以义揆之夫其中清相应有合之义双声相叶相得之义分别七音苐取谐适亦何不可但四并鼓未免繁声乱雅断非古法至其分别单双之义以单鼓黄钟为尊君似也以仲吕之实为黄钟之实所自出而亦单鼓以尊之牵合无谓惟谓六五变音借用右手以严正变其説近理葢鼓合而六应则右合而左六若鼓六应四自不得不右六而左四以至清大太之五原不与中声之四相应暂借右手别之自无不可柱非可胶指亦可换固不得谓右手专鼓中声左手专鼓清声而为是拘拘者也瑟音最雅而世鲜习之浸成絶响独使防筝阮筑箜篌之属啁哳喧豗以导欲増悲于世良可深悼幸而孔庭侑食饩典犹存胶庠士子尚或可以讲求故具述其大凡其虽繁指法甚简较琴更易衿佩雅士固不可以不时习也【姜夔瑟柱别以五色五五相次苍为上朱次之黄次之素与黝又次之使肄习者便于择八十一丝而朱之是为朱尺用汉尺凡琴具五声五声为均凡五均其二变之声则柱后抑角羽而取之五均凡三十五声十二律六十均四百二十声瑟之能事毕矣】






















　　以黄钟全律算瑟身通长九尺首长九寸广二尺尾长一尺八寸广一尺六寸两岳中间六尺三寸岳崇一寸七分腹下迎首对岳圆越一径三寸横四寸尾对岳方越一径四寸长五寸首尾两越使其音条达腹中贴施九梁梁下相通使其声冲融首通足中髙四寸傍髙三寸尾通足中髙五寸傍髙二寸五分尾下两傍垂云各六两岳外小孔各二十五以系长一丈色用朱每一柱柱崇二寸七分其制面桐背梓紫漆饰之绘云气以象云和两端绘锦承以架
　　用琴音定瑟法
　　将通解毕新布拂拭尾端用锦一幅衬之先上中空弹散声令与琴第三散声相同就从中挨次上之上听音俱用散声不须设柱第一第二散声比琴第一散声防低第三第四散声与琴第一散声同第五第六散声比琴第二散声防低第七第八与琴第二散声同第九第十比琴第二散声防髙第十一十二比琴第三散声防低自第十三起至第二十五散声皆与琴第三散声相同如是听毕然后安柱里外两近邉之皆去岳山一肘余斜排如鴈阵只作一行勿作两行
　　吹笙定瑟法
　　排箫及笙俱可用之定瑟而笙为更近即俗笙亦可也用新防合律者先吹合字定第一为黄钟中声又吹合字定第十三即中为黄钟之清声复吹六字定第二十五为黄钟之子声次吹四字定第三及第十五是为太蔟其隔第二不先定者以俗笙无背四故也次吹一字定第五及第十七为姑洗隔第四不先定者以俗笙无背一故也次吹上字定第六及第十八为仲吕次吹勾字定第七及十九为蕤宾次吹尺字定第八及廿为林钟次吹工字定第十及廿二为南吕次吹凡字定十二及廿四为应钟隔夷则无射而不先定者恐俗笙无哑工哑凡二音故也俗笙虽无此音但先定所有者而无者可推故求大吕在于合四两音之间比合微清比四微浊求夹钟在于四一两音之间比四微清比一微浊求夷则在于尺工两音之间比尺微清比工防浊求无射在于工凡二音之间比工微清比凡微浊俗呼背四背一哑凡哑工是也俗乐不用此音古乐旋宫有之今太常瑟无此四律者旋宫法久废故也是以合字上字尺字独弹独应四字一字工字双弹双应总之非古法也一黄中【以下用琴定之】对十徽按一实音定【用笙】吹合字定二大中　　九十两徽间按一实音定　　背四三太中　　　对十徽按二实音定　　吹四字定四夹中　　　两徽间按二实音定　　　背一五姑中　　　对九徽按二实音定　吹一字定六仲中　　　对十徽按三实音定　吹上字定七蕤中　　　两徽间按三实音定　吹勾字定八林中　　　对十徽按四实音定　吹尺字定九夷中　　　两徽间按四实音定　　哑工十南中　　　对十徽按五实音定　吹工字定十一无中　　　两徽间按五实音定　　哑凡十二应中　　对九徽按五实音定　吹凡字定十三黄清【以下即用瑟定之】弹第一黄中定　　吹合字定
　　十四大清　　弹第二大中定　　　　背四十五太清　　弹第三太中定　　　吹四字定
　　十六夹清　　弹第四夹中定　　　　背一十七姑清　　　弹第五姑中定　　　吹一字定十八仲清　　弹第六仲中定　　　吹上字定十九蕤清　　弹第七蕤中定　　　吹勾字定
　　二十林清　　弹第八林中定　　　　吹尺字定
　　二十一夷清　弹第九夷中定　　　　　哑工
　　二十二南清　弹第十南中定　　　　吹工字定
　　二十三无清　弹第十一无中定　　　　哑凡二十四应清　弹第十二应中定　　　吹凡字定二十五小黄清　弹第十三黄清定　　吹六字定
　　上法
　　先将穿入岳傍窍内以手探越取出将头系以绒条令抵窍隙紧抽贴岳即以尾穿入尾岳傍窍又以手探越取出纒于食指之端自掌内绕小指外着力紧拽绕瑟尾而上以止机按定然后将余纒绕本或三纒五纒大多不过七纒以不动为度止机之形如阮首瑶簪觚棱锐表其端平方用麫漆粘薄软皮于端取其涩滞上之际用以顶之则止而不走以便煞尾故曰止机
　　鼓瑟操缦法
　　凡学瑟者两手十指皆伸切忌屈其小指与筝手不同也其指法擘托抹挑勾剔打摘俱与琴同而雅音惟用擘抹勾三法此外尚有厯撮轮带等三十法俱出淫声非雅颂之音所有
　　十三字正应正和同　正和同　正应正和同　十六字正应正和正应正和正应正应正和正应
　　正者中声右手中指鼓【圆印朱书】应者清声左手中指弹【方印朱书】和者隔八右手大指擘【方印朱书】同者专壹两手声一般【圆印墨书】黄中隔八下生林中【勾黄擘林】　林中隔六上生太中【擘林抹太】太中隔八下生南中【勾太擘南】　南中隔六上生姑中【擘南抹姑】姑中隔八下生应中【勾姑擘应】　应中隔六上生蕤中【擘应抹蕤】蕤中隔六上生大中【擘蕤抹大】　大中隔八下生夷中【勾大擘夷】夷中隔六上生夹中【擘夷抹夹】　夹中隔八下生无中【勾夹擘无】无中隔六上生仲中【擘无抹仲】　仲中隔八下生黄清【勾仲擘黄】黄清隔八下生林清【勾黄擘林】　林清隔六上生太清【擘林抹太】太清隔八下生南清【勾太擘南】　南清隔六上生姑清【擘南抹姑】姑清隔八下生应清【勾姑擘应】　应清隔六上生蕤清【擘应抹蕤】蕤清隔六上生大清【擘蕤抹大】　大清隔八下生夷清【勾大抹夷】夷清隔六上生夹清【擘夷抹夹】　夹清隔八下生无清【勾夹擘无】无清隔六上生仲清【擘无抹仲】　仲清隔八下生小黄清【勾仲擘小黄】下生顺行隔八相和以右手中指勾大指擘上生逆行隔六相和以右手食指抹大指擘勾抹以大为正者则必以小为应和擘托以小为正者则必以大为应和今太常之瑟右手不鼓小左手不鼓大则専以大为正小为应矣
　　操缦琴瑟合谱上【瑟必合琴故并谱以便肄习】
　　迎神乐奏咸和之曲


<史部,政书类,仪制之属,頖宫礼乐疏,卷五>
<史部,政书类,仪制之属,頖宫礼乐疏,卷五>
<史部,政书类,仪制之属,頖宫礼乐疏,卷五>














　　右仲吕之羽太蔟起调太蔟毕曲
　　奠帛初献乐奏寜和之曲
<史部,政书类,仪制之属,頖宫礼乐疏,卷五>
<史部,政书类,仪制之属,頖宫礼乐疏,卷五>
<史部,政书类,仪制之属,頖宫礼乐疏,卷五>
<史部,政书类,仪制之属,頖宫礼乐疏,卷五>
　　右仲吕之羽太蔟起调太蔟毕曲
　　亚献乐奏安和之曲














<史部,政书类,仪制之属,頖宫礼乐疏,卷五>
<史部,政书类,仪制之属,頖宫礼乐疏,卷五>
<史部,政书类,仪制之属,頖宫礼乐疏,卷五>


　　右仲吕之羽太蔟起调太蔟毕曲





</div>
    <div class="pagination">
<a href="頖宫礼乐疏_page17.html">上一页</a><span>...</span><a href="頖宫礼乐疏_page13.html">13</a><a href="頖宫礼乐疏_page14.html">14</a><a href="頖宫礼乐疏_page15.html">15</a><a href="頖宫礼乐疏_page16.html">16</a><a href="頖宫礼乐疏_page17.html">17</a><span class="current-page">18</span><a href="頖宫礼乐疏_page19.html">19</a><a href="頖宫礼乐疏_page20.html">20</a><a href="頖宫礼乐疏_page21.html">21</a><a href="頖宫礼乐疏_page22.html">22</a><a href="頖宫礼乐疏_page23.html">23</a><span>...</span><a href="頖宫礼乐疏_page19.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
