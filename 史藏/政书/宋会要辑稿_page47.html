<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 47 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 47 页/共 1125 页</h1>
    <div class="content">景德三年十一月，以真定府三传平归一为本府助教，仍令常切讲授。 
大中祥符二年二月二十四日，诏应天府新建书院，以府民曹诚为本府助教。国初有戚同文者，通五经业，高尚不仕，聚徒教授，常百余人。故工部侍郎许骧、侍御史宗度、度支 外郎郭承范、董循、右谏议大夫陈象舆、屯田郎中王砺、太常博士(漆)[滕]涉皆其门人滕：原作「漆」，据《宋史》卷四五七《戚同文传》改。。同文卒后，无能继其业者。同文有子二人，维为职方员外郎，纶为龙(圆)[图]阁待制。至是，诚出家财，即(国)[同]文旧居，建学舍百五十间，聚书千五百余卷，愿以学舍入官。令同文孙奉礼郎(爵)[舜]宾主之舜：原作「爵」，据《宋史》卷四五七改。，召明经艺者讲习。本府以闻，故有是命。并赐院额，仍令本府职事官提举。
三年二月，赐英州文宣王庙板本《九经》。《宋大事记讲义》云：祥府二年二月，许曲阜先圣庙文学赐应天府书院额，州郡置学始此。 
天禧四年二月，以密州莒县马耆山、讲《九经》书杨光辅为国子四门助教，赐绢二十疋，委州长吏常切存问。光辅居山，聚徒讲学三十余年，时年七十余。知州王博文上言，而有是命。 
七月十四日， 
     
以富顺监神龟山人李见为国子太学助教，依旧讲诵。委本监常加安抚。 
干兴元年十一月，翰林侍讲学士孙奭言：「昨知兖州，以邹鲁之旧封，有周孔之遗化，辄于本州岛文宣王庙内修建学舍四十余区，受纳生徒，俾(隶)[肄]所业。自后听读不下数百人，臣以己俸养赡。今臣罢任，必恐学徒离散。伏见密州马耆山、讲书杨光辅学业精通，堪为师范。先授太学助教，昨经覃恩，未曾迁秩。乞特转一官，差充兖州讲书。仍望给赐职田十顷，冀学校不废。」从之。《纪纂渊海》云：「本朝国初，未建州学。干兴元年，兖州守臣孙奭私建学舍，聚生徒。余镇未置学也。 
仁宗天圣六年九月，御史中丞晏殊言：「应天府旧有 赐书院，诸生阙于师资。伏见部授贺州富川县主簿王洙素有文行，(其)[具]明经术，欲就举留，令带所授官充应天府书院说书」。从之。 
十二月，诏免应天府书院地基税钱。 
八月，江阴军言：「重修至圣文宣王庙，颇有举人习业，旧无《九经》书，欲乞支赐。」从之。 
宝元元年，诏许颍州立学，特从知州户部侍郎蔡齐之请也。自明道、景佑间累诏州郡立学，赐田给书，学校相继而兴。近制，惟藩镇立学，颍为支郡，齐以为〔请〕而特许之，故有是命。又蔡齐请立学时，大郡始有学，而小郡犹未置也。庆历诏诸路州府军监各令立学，学者二百人以上，许更置县学，于是州郡不置学者鲜矣。 
庆历三年五月，诏：「近制，旧举人 
     
听读一百日，新人三百日，方许取解。今天下建学，而未尽有讲说教授之人。其旧举人且与免听读，新人于听读限内，以故给假，而逼秋试，补日不足者与除之。其州军学未成，听至后试赴场为始。」按，本条选举一五之一二、长编一四七均系入四年。 
十月十九日，臣僚上言：「自古取士之术，皆本学校。太平以来，学校兴矣，未尝设官典教，以重其任。今使士角科举一日之长，岂如素养士于天下也 」诏：「诸路转运司，令辖下州府军监应有学处，并须拣选有文行学官讲说，不得因循废罢。」《玉海》云：庆历州县学，国朝自嵩阳、庐阜、岳麓、睢阳各有师徒，锡之经传。 
四年三月，诏诸路州府军监，除旧有学外，余并各令立学。如学者二百人以上，许更置县。若州县未能顿备，即且就文宣王庙或系官屋宇，仍委转运司及长吏于幕职州县官内荐教授，以三年为一任。若文学官可差，即令本处举人众举有德行艺业者充。候及三年，无私过，本处具教授人数并本人履业事状以闻，当议特与推恩。内有因本学应举及第人多处，亦与等鹃酬赏。如任满，本处举留者，亦听。其学规，宜令国子监详定其制颁行。如僻远小郡，举人不多，难为立学处，仰转运司相度闻奏。其州军监初入学人，须有到省举人二人委保是本乡人，或寄居已久，无不孝不悌踰滥之行，及不曾犯刑责，或曾经罚赎而情理不重者，方得入学。 
五年三月，诏：「天下见有官学州县，自今只许本土 
     
人听习。若游学在外者，皆勒归本贯。其所在官吏，仍不得以州学公用为名，科率钱物。令转运司常察举之。」
熙宁四年三月五日，诏诸路转运司：「应朝廷选差学官，州军发田十顷充学粮。元有田不及者益之，多者听如故。凡在学有职事，于学粮内优定请给。」 
六月，诏中书门下：五路举人最多州军，除河南府青州见有举辟学官，余并增选为逐州教授。 
六年三月，诏诸路学(官)并委中书门下选差京朝官选人或举〔人〕充。 
元丰元年正月十七日，诏自今学官非公宴不得豫妓乐会。从(之)[知]永兴军吕公孺请也。 
十一月十五日，诏：「未差教授州军，令本学主管官共选有学行举人充教授，学粮依旧以赡生徒。」时河北转运司请以无教授处学粮增助有处给用，下国子监相度，而有是命。 
二年七月十七日，诏诸路转运司相度当置学官州军以闻。 
六年七月十三日，国子司业朱服言：「诸州学或不置教授，乞委长吏选现任官兼充。先以名上礼部，从本监体验可为教授，即依所乞。其逐州旧补差教授，悉乞放罢。」既而礼部言：「乞今本监具如何体验外官学行堪充教授，及杜绝 私请托旧弊，然后立法。见为教授人，候有新官令罢。」从之。 
九月二十四日，诏岁于蜀州拨州学钱二百千、导江县百千，与成都府赡生员。其见管田，增给为十顷。从知成都府吕大防请也。 
七年三月九日，诏(请)[诸]知州选在任 
     
官为州学教授者，送国子监审察，令兼管。 
十一月十九日，尚书礼部乞诸州不置学官处，委转运司选官及生员多可置教授，申本部，下国子监审察。从之。 
元佑元年十月十二日，诏齐、卢、宿、常、虔、颍、同、怀州，各置教授一员。 
三年三年：长编卷四一○在二年。五月十八日，诏澶州置教授一员，从本州岛请也。 
六月十四日，知河阳李清臣言：河阳乞置教授一员。从之。 
七月八日，诏内外学官，选年三十以上历任人充。四年，以举荐颇众，诏须命举乃得奏上。
七年四月十二日，吏部言：「欲应奏举职官，知县、县令，依常调本资序系判司簿尉人差充；诸州教授，愿满四考者听。」从之。 
八年六月二十二日，诏诸州元无县学处，辄创修。及旧学舍损坏，许令人户出备钱物修整者，各杖一百。以尚书省言外路多违法科率造学故也。 
绍圣元年三月四日，诏(令)[今]后内外学官，选进士出身及经明行修人充。 
九月二十六日，监察御史黄庆基言：「立学限以一年考察无玷，方许应举。其间行艺为乡闾推，考察最优者，自可保明，遣置太学。方今州郡未有学官处，可量士人多寡而增置之。或委长吏选择郡官之有学问者兼领。庶几庠序之教遍于天下，以增光盛世之治功，非小补也。」诏送国子监。 
十月二日，左司谏翟思言：「乞修立诸州学舍。」诏送国子监。 
二年正月九日，诏诸州学不置教授处，合选官兼充者，并选本州岛见任官 
     
经义进士出身及经义兼诗赋出身者。 
元符元年七月十日，诏学官岁一试。详见国子监绍圣元年。 
二年十一月二十七日，诏：「诸州学生，依太学三舍法，限当年十二月到京，随太学补试。诸州贡上舍生到京，并权充外舍生食。诸路各选监司一员提举学校，仍知通专一管勾。诸州试内舍、上舍，并监司选差有出身官一员，与教官同考试。仍封弥誊录合用条贯，令于国子监取索行下。其外州不可行者，(此)[比]类条具，申尚书省。」 
元符三年，徽宗即位未改元。十月十八日，唐州言：「乞专置教官一员。」从之。 
建中靖国元年十月七日，臣僚言：「无出身人充内外学官者，别与合入差遣。」从之。详见国子监。 
十二月二十三日，诏以睦州进士王升为寿州司户参军，充湖州州学教授。以尚书左丞陆佃荐其孝行文学，故有是命。 
崇宁元年八月二十二日，宰臣蔡京等言：「乞罢开封府解额，除量留五十人，充开封府土著人取应外，余并改充天下贡士之数。诸州军额，各取三分之一，添充贡士额。乞天下并置学养士。郡小或应举人少，则令三二州学者聚学于一州置学。州并差教授，先置一员一员：《群书考索》后集卷六作「二员」。。在学生员及百人已上，申乞添置，不拘资序，并许选差。应元佑以来教授条制，更不施行行：原在下句「应」字下，误倒。依文例乙正。。应行应。本路常平户绝田土物业，契勘养士合用数拨充。如不足，以诸色系官田宅物业补足。请以太学三舍校试法，删立颁降。升 
     
补为上舍生者，听每二年贡入太学二年：《群书考索》后集卷二八、《宋史》卷一五七作「三年」。，随太学上舍试，仍别为号。若试中上等，补充太学上舍中等；试中中等者，补充下等；试中下等者，补内舍。余为外舍生。虽不入等及科举遗逸而学行为乡里所服，委知州、通判、监司依贡士法贡入，委祭酒、司业、博士询考得实，当议量材录用。每路自朝廷选监司二人提举，知通令佐仍每十日一诣学，监司一岁巡遍所部州学。凡贡士，自教授考选，推择申州，知州、通判审察，监司覆按，监司、知州、通判连书闻奏，随奏遣赴太学。若所贡非其人，或应举而不贡，一等依律科罪。若贡士到太学，试中上等及考选升舍人多，即等第立法推赏。请天下诸县皆置学，令佐掌之。学置长、谕各一人，并支俸禄。并职事人，相度随宜量置。除倚郭县不置外，有不置教授处，其州学听置，仍只依县学法。以知州、通判主之。及于本县委令佐擘画地利，及不系省杂收钱内桩充费用。诸学生在县学一年，学长、学谕考选行艺，报令、佐审实申州，知、通验实，教授试其文艺，以入州学。不置教授州依此。应州县学生，若外舍在学实及二年，五犯规矩，两犯第三等已上罚，并五试不中第三等，而文艺无可取之实、行能无可教之资，立出学之法。则在学者不敢不勉，在外者有阙可试。既屏之出学，却许入县学。又三犯规矩，犯第三等已上罚，并五试不中第三等，则屏之出学。若犯杖已上罪，终身 
     
不齿，永不得入州县学。历在外官子弟亲戚，法不合在本处取应者，许随处入学。即不得升补与贡。在学通及一年，不犯第二等已上罚，给公据，许赴太学取应。国子监解名，知州、通判、教授选补职事不当，并依贡士法降二等坐之。请除见行书(吏)[史]外，应邪说异书，悉不许教授。」从之。 
八月二十二日，宰臣蔡京等言：「乞州县学并置小学，十岁已上皆听入学。小学教谕，仍量给俸料。」从之。 
二年正月四日，臣僚言：「诸路教授自外任移者，除依条通理考任月日外，许就任升改。其教导有方、贡试如法者，仍听保明再任。内广南教授应升改者，减王举主一人。诸州教授合破接送人，承务郎已上，依转运司管勾文字，选人依管勾帐司，令住家州军限三日差拨，逐州交替。其当直人，承务郎已上十二人，选人十人，仍各差节级二名。」从之。 
二十七日，权发遣郑州王迭等言：「本州岛县学已经画措置，授之成法。今彩尽到图子赍呈。」诏王迭转官直秘阁，通判、签判官转一官。 
二月二十九日，臣僚言：「乞(乞)诏有司，每遇有制书手诏告词，并同赏功罚罪事迹，录付进奏院印本，送太学并诸州军，揭示诸生。」从之。 
四月十日，朝请郎刘泾言：「教搜合用荐举关开升与夫改官，宜立法，各少损其数。仍许自卿、监、祭酒、司业、尚书、侍郎而上，岁举三五人。」提举京西北路常平等事张元弼札子：「诸路教授，如合关升改官，乞于吏部常格 
      
裁减举荐员数之半。如训导有方，绩 可见，即特与不用举主。」侍郎左选勘会诸州教授在外已有监司知郡，在京已有国子监长贰岁举改官。昨又准朝旨，国子监添举改官八员外，诏提举学事司，每路教授及十人已上者，添举改官三人；十人已下者二人，不及五人一名。不许举他官。若能训导学生，试中太学上舍等，人数及八分者，依太学博士、正、录法改官。」 
十四日，涟水军使兼知楚州涟水县钱景允乞依例买扑醋坊，拨充军学应干支费。诏令本路提举常平司勘会，如不公公使库买扑上「公」字：疑误。，即依所申。余路依此。 
五月六日，宰臣蔡京等言，修立成诸路州县学敕令格式，并一时指挥，诏镂板颁行。 
三年正月十七日，诏诸路增养县学第子员。大县五十人，中县四十人，小县三十人。 
十一月十七日，诏曰：「神考(赏)[尝]议以三舍取士，而罢州郡科举之令。其法始于畿甸，而未及行于郡国。其诏天下，除将来科场如故事外，并罢州郡发解及省试法。其取士，并繇学校升贡。」 
十二月二日，诏：「访闻州有武臣知州，县有无出身人知县，考选校试，不能深原法意。应县学许本州岛教授抽摘点检施行。其知州、通判，凡学之事，悉已干预，唯不得参考去取文艺。教授之官，主行教事，当在学事官之上。提举学事官，宜在常平官之上，与提刑叙官。教授承务郎以上，本州岛在签判上，选人在本州岛职官之上。」 
四年 
      
八月二十八日，诏：「陕西新造之郡，犹用蕃字，可置蕃学，选通蕃语、识文字人为之教授。训以经典，译以文字，或因其所尚，令诵佛书，渐变其俗。」 
五年三月五日，诏：「诸州教授，双员处减一员。余远小及养士不多去处并罢，令有出身官一员兼领。勘会诸州教授员阙，并依堂(余)[除]人。元丰年以前差置州军，并依旧。其后来差置去处，如在学生员自来满百人以上，学粮可以赡足，各差一员。余依已降指挥。所有双员处，即将先到任人减罢一员。令诸路兼领学事监司，限半月，各具本路合存减去处并职位姓召，申尚书省。」 
十二月二十三日，学制局言：「小学虽有置历诵经，随其长少，设为程课之制，仍依太学生例，量破饮食。尚虑推行不一，未能仰副德意之厚。今取会太学小学见行规矩约束，参酌修立到州县小学课试等法。」诏小学皆隶太学，州合令教授，县合令学长总其事，不可别为一学。兼学长与县学长名同，可改为小长。 
大观元年十一月九日，郑宗奏：「乞以地里远近，生徒众寡，量其难易劳佚，旌别教官。」上批：「水土恶弱州军，承务郎以上与转一官；三千里外，承务郎以上可减一年磨勘。选人占射一次。其广南东西不及四千里者，依四千里法。」 
二年三月二十四日，开封府学博士郁师醇言：「检会御笔：『自今应于乡村城市教导童稚，令经州县自陈，赴所在学试义一道。文理不背义理者，听之。』 
      
虑有假名代笔诈冒之人，欲乞依大观学令初入学生结保之法，仍乞试日依补试法，差官封弥试卷，送考校官。」从之。诸路依此。 
三十日，前摄贺州州学教授曾鼎旦言：「切见广州蕃学渐已就绪，欲乞朝廷择南州之纯秀、练习土俗者，付以训导之职，磨以岁月之久，将见诸蕃之遣子弟，仰承乐育者，相望于五服之南矣。诏曾鼎旦充广州蕃学教授。其应合行事件，并依也「也」字及下文：疑有脱误。。伏望揭臣此疏，以示朝堂，出臣此疏以谕下。」诏榜朝堂。 
七月二十一日，诏：「阅前日宾兴之数，较其试中多寡，惟常州为众。其知州、教授，特与转一官。」 
八月十五日，辟廱言：「诸州岁升试，若于仲月内(拨)[发]榜出，即妨四季入学。自合于正月上旬内锁院，仍于当月内先次放岁升试牓。今看详，若知、通先次入院折岁升试牓，与试官相见，即于公试及试上舍未申号间，不无妨嫌。昨来开封府岁升试附贡士，举院系从本院一面先次发榜。」诏依开封府例。 
九月十八日，诏：「比闻诸路州学有阁藏书，皆以经史为名。方今崇八行以迪多士，尊六经以黜百家，史何足言 应已置阁处，可赐名曰《稽古》。 
十一月二日，诏：「郡守监司，各按所部，有违法害民、旷职失守者，悉以名闻。苟附下庇奸、畏避不言者，当遣使按察，罪不汝贷!」同日，诏：「在京百司，近在首善之地，比数废职，分命督按，各置以法。而郡守监司，耳目所寄，远在四方万里之外，守公奉 
      
法，其能无盭乎 设官分职，法全令(其)[具]，吏堕不虔，荒失诏命，使元元之民，或被其害。夙夜以念，时予之辜。其令天下郡守监司，各按治所部，违法害民，旷职失守，营私废公，徇流俗而无享上之心者，悉以名闻。苟附下庇奸，畏避不言，当间遣使者，分路按察、罪不汝贷。夫政自内治，化自近格。惟尔万邦，各袛乃事，罚及尔身，不可悔也。」 
十一月八日，魏宪言：「诸路学费房廊，止是科差剩员一名收掠，其间侵欺盗用，失陷官钱。欲乞学房廊多处，许依州县法，召募库子一名，专行收纳；其或少处，亦乞权令本州岛库子兼管。」诏不限钱多寡，并置一名。多者仍置专副主管。 
十一日，臣僚上言：「窃惟陛下制礼善俗，立教兴行，道化之所鼓舞，试意之所熏浃。所宜四方风动，而比屋可封也。然而忠厚之俗未底于旷然大同者，臣窃究其由矣。盖为守宰者，唯讼狱是亲，至于教化，则逡巡不任其事。监司所至，未有迪教法，察风俗者。是岂《周官》『掌父道王德意志虑与四壮使臣咨诹咨询』之意乎 以夫监司、郡守、县令数多苟且，不知职业之可为，此所以民俗治 未能仰称陛下政教之美也。臣愚，欲望圣慈时降睿旨，命有司类次诏书律令可以训民者为一书，与昏冠之礼先后颁焉。州县委试者，或先期请假，或临时托疾，欲乞明立条法。应赴岁升试而三不赴者，除籍。」从之。 
三年二月三日，宣德郎邢之迪言：「乞今后教授 
      
差出，因病在假，其本州岛时暂权官不得预差职事。」从之。 
十六日，提举黔南路学事戴安仁言：「所管多是新创州郡，内县城寨新民教授系经略司举辟。令来既有提举学事，其新民教授，欲乞一就提举学事司奏辟命官或贡士摄官有学行人充。新民学生就学，其间亦有秀异。今欲乞立劝沮之法，分为上、中、下三等。上等为能诵《孝经》、《论语》、《孟子》及一经略通义理者，特与推恩。中等为能诵《孝经》、《论语》、《孟子》者，与赐帛及给冠带。下等为能诵《孝经》、《论语》或《孟子》者，给与纸笔砚墨之费。」从之。 
二十一日，奉议郎李庠言：「沿边州县，素少士人，补试或不及三人者，许与在学生为保。」从之。其人少处依此。 
三年四月八日，知枢密院郑居中等言：「修立到小学敕令格式申明，一时指挥。乞冠以『大观重修』为名，付礼部颁降。」诏：「第一卷内，小学能通经为文者为上等；既不犯罚，又五次合格，令更不赴本贯县学试补；在学半年，升本学外舍生。」 
四月二十二日，奉议郎李庠言：「形势官户，有以田宅入官中卖，请托州县，因缘为奸。欲乞将形势官户等，不许中卖在官赡学田宅。」从之。 
八月二十三日，诏：「泉州州学全然不成次第，本路提举学事、知州、转运、判官，各特降一官。其学舍，令本州岛疾速修盖。」 
四年四月十四日，新权提举淮西路学事叶杞奏：「教授乃朝廷选除其教导有方、贡试如法，知、通、提举，职当审实，保奏 
      
再任；学生但合退听，岂可陈状举留 殊无朋比之嫌。欲乞今后州学教授，如委可再任，并本州岛准学法施行。诸生不得辄牵众陈状，举留教授。」诏依。 
八月十二日，诏县学并州县小学，更不给食，愿陪厨者听。同日诏：「三舍之法，初颁四方，深恐有司奉行违戾。故学生三百人已上，命置教官二员。今行之既久，已见就绪。所在学生及五百人已上，许置教授二员；其不及五十(八)[人]者，不置。以本州岛在任有出身官兼领，阙即知、通于本州岛在任官内选曾在太学、辟廱及得解与贡、经行可称之人，申学事司审察权差。所有合减罢官，依崇宁五年三月五日所降指挥施行。」同日诏：「贡士被贡日，许长吏集合州官燕犒，破赡学钱，乃无限定之数，往广有支用，实于养士有妨。可令今后许于公使钱内量支。」 
十七日，诏：「比降教授指挥，内『不及五十人者不置』一节，可改『五十』字作『八十』字。」 
九月二十日，吏部尚书刘拯言：「近降朝旨，三舍在学生及五百人已上，许置教授二员。其不及八十人者，不置。窃详学生实在者常少，系学籍者常多。其『在学』字谓实在学者，谓但系学籍者，皆是未有明文。欲乞明降指挥，仍立限下诸路提举学事司，契勘实数，开具申奏付部，差注施行。」诏可。委诸路提举学事司以元降教授省员指挥到学日，见系学籍人数，限半月(中)[申]尚书吏部，依已降指挥差注，立为定额。 
十月二十一日，开封 
      
</div>
    <div class="pagination">
<a href="宋会要辑稿_page46.html">上一页</a><span>...</span><a href="宋会要辑稿_page42.html">42</a><a href="宋会要辑稿_page43.html">43</a><a href="宋会要辑稿_page44.html">44</a><a href="宋会要辑稿_page45.html">45</a><a href="宋会要辑稿_page46.html">46</a><span class="current-page">47</span><a href="宋会要辑稿_page48.html">48</a><a href="宋会要辑稿_page49.html">49</a><a href="宋会要辑稿_page50.html">50</a><a href="宋会要辑稿_page51.html">51</a><a href="宋会要辑稿_page52.html">52</a><span>...</span><a href="宋会要辑稿_page48.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
