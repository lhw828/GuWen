<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 197 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 197 页/共 1125 页</h1>
    <div class="content">十二月二十五日，入内内侍省言：「安恭皇后忌辰，准太常寺关差官设狱，于典礼无戾。乞依□懿皇后例，令御药院差官施行。」从之。
【宋会要】
孝宗淳熙元年十一月十五日，诏：「文武百官诣景灵宫国忌立班行香，自今如遇宰执俱致斋不趁赴外，于东班从上引官一员升殿跪炉行香，以次官一员诣西班行香。」先是，合门得旨：「国忌行香，宰执致斋不赴，其西壁武臣阙官押班，已降指挥差使相或太尉、节度使等押班，可令文武班内上一员东壁押班，止令西壁散香，今后准此。」至是，礼部、太常寺重别指定来上，故有是命。
【宋会要】
九年十月五日，侍御史张大经奏：「比来国忌行香日分，合赴官员多托疾在告，以免夙兴拜跪之劳。乞自今如遇行香日，有称疾托故不赴者，从本台奏弹，乞置典宪。」
      
从之。 
十年六月二十三日，臣僚言：「朝散郎、监六部门潘旦每遇行香日分，称疾托故，乞与旦在外宫观差遣。」从之。 
十四年十月十三日，礼部、太常寺言：「十月二十日太祖皇帝、慈圣光献皇后忌，系在今来大行太上皇帝以日易月服制之内，百官难以趁赴行香，乞依礼例权停。」从之。 
十一月十一日，礼部、太常寺言：「十二月七日僖祖皇帝、孝明皇后忌，系大行太上皇帝以日易月百官释服之外，其上件忌辰上香日分，百官合服常服、黑带，趁赴立班。」从之。 
十六年七月十四日，礼部、太常寺言：「十月初八日，高宗皇帝大祥。国朝故事，大祥后次年，合于历日内笺注忌辰。」从之。 
宁宗庆元元年六月十八日，礼部、太常寺言：「孝宗皇帝立忌，国朝故事，大祥后次年，历日内笺注忌辰。今乞于庆元三年六月九日历日内笺注。」从之。宪圣慈烈皇后、慈懿皇后、光宗皇帝、恭淑皇后、成肃皇后崩，礼、寺并如故事申请。 
三年十二月十七日，礼部、太常寺言：「仁怀皇后朱氏立忌，乞下太史局，于次年历日内九月二十五日笺注忌辰。」从之。从后族合门舍人朱龟年言，上僊乃绍兴十三年九月二十五日故也。 
六年六月十三日，礼部、太常寺言：「《国朝会要》：『元丰三年三月十二日，元德皇后忌，罢奉慰行香，以慈圣光献皇后虞主在道也。三月十五日明德皇后忌，罢奉慰行香，以奉安慈圣光献皇后虞主也。』今来六月二十八日，钦慈皇后忌辰，缘其日系大行寿仁太上皇后以日易月大祥，皇
      
帝亲行祭奠之礼，文武百官并合陪位，即无相妨，于礼别无似此一般典故。今欲比效文武百官在散斋之内礼例，是日专差侍从官一员，诣景灵宫跪炉行香。其余宰执、文武百僚，并赴寿康宫慈仪殿陪位。」诏依，跪炉官差权兵部侍郎赵介。 
嘉定九年正月二十六日，诏：「宪圣慈烈皇后本以庆元三年十一月二日上僊，其后忌辰乃用六日，今改用二日为大忌。」
 礼 宋会要辑稿 礼四三 攒 所 
     
宋会要辑稿 礼四三

攒所
景献太子攒所。嘉定十三年八月六日，皇太子薨。七日，礼部、太常寺言：「参酌已行典故：一、皇帝为皇太子薨服期，六宫并不从服。一、发哀日，于皇太子宫正厅之东设素幄，其幄系青素，令仪鸾司钉设排(辨)[办]。皇帝服皂幞头、白罗衫、黑银带、丝鞋，就幄发哀，令文思院制造。一、是日皇后服素诣宫，随时发哀，如宫中之礼。一、发哀日，合赴陪位官并常服、吉带，入丽正门，诣宫幕次。俟时至，易常服、黑带立班，俟发哀毕易吉服退。一、故例，发哀成服，陪位立班官系用行在职事官，并见任升朝官已上。一、发哀、小殓、大殓、成服日时，乞令太史局选定。仍各差定时克择官，至日前来报时祗应。一、小殓、大殓各祭告皇太子，乞以本宫主管春坊官一员行礼。其余祭告依例以诸司官行礼。一、乞令临安府城里外寺院声锺三万杵。一、合奏告天地、宗庙、社稷、宫观，所有合排办事件及差官等，乞令太常寺照例差官排办。所有奏告日辰，乞令太史局选定，申寺施行。一、发哀日，合赴立班官常服、吉带，入丽正门，诣本宫幕次，换黑带。时前皇帝自内服常服至御幄，俟时至，皇帝就幄易皂幞头、白罗衫、黑银带、丝鞋。如有奏事，俟宰执诣幄奏事毕。次御史台、合门、太常寺分引立班官入诣殿下立定，俟克择官报时及，皇帝就幄内发哀，在位官就位皆
     
发哀。止，皇帝就服皂幞头、白罗衫、黑银带、丝鞋还内，立班官出本宫门，易吉带退。一、依礼例，自发哀至释服日，皇帝前后殿不视事。一、行在音乐自发哀权行禁止，俟将来虞祭毕日仍旧举用。并从之并从之：此三字原作正文书写，因前后皆为礼部、太常寺条具文字，故改作小注。后同。。一、成服日，皇帝合服次粗布幞头、襕衫、腰(经)[绖]、以麻皮。绢衬衫，皇后合服次粗布盖头、长衫、裙帔、绢衬服，并白罗鞋。乞下文思院制造，赴御药院送纳。一、文武百官成服一日而除，合服衰服，干道三年参酌除去冠，合用粗布带系腰，布幞头后幧软脚布带二条，乞从上件已行礼例。其文武合赴及御史台、合门、太常寺引班祗应人，并服布幞头、襕衫，腰系布带。一、前项所用衰服，乞令临安府委官制造，仍关会所属员数供送给散施行。今来皇太子本宫人并服斩衰三年服，令临安府计会数目制造施行。一、皇太子宫僚并服齐衰三日服，临七日而除。一、检照典故，东宫文武官等释衰服后藏其服，至葬日却服，葬毕而除。并从之。皇帝成服毕行祭奠礼，参酌合排办事件：一、合用供养茶酒果香案、香炉、炭火、匙合、汤瓶、注 、盘盏、茶盏、托奠茶酒盂子、燎草，并合用焚祝板燎草等灯火，并乞从敕葬都大主管所行下诸司排办施行。一、合用素青御幄，施帘，乞于皇太子宫殿之东随地之宜钉设，并合用御座黄罗裀褥并奏请紫褥，并乞下仪鸾司排办施行。一、合用祝文一首，述以皇帝为皇太子成服讫行祭奠礼之意。乞下学士院预
     
行修撰讫，降付太常寺供应。一、合差读祝文官一员，乞差官施行。一、合用御封降真香，乞下入内内侍省预先取降付太常寺，至日供应。一、合差侍香并进茶酒、卷帘、举祝板内侍，乞下入内内侍省差拨。一、合差定时克择官一名，乞下太史局，就差都大主管所克择官充。一、合差前导太常卿一员，赞引太常卿、太常博士一员，乞差本寺官充。一、成服日，行事、陪位官常服、吉带，入丽正门，诣皇太子宫幕次。俟时至，服衰服立班讫，权退，换常服、黑带，以俟立班进名奉慰皇帝，次移班进名奉慰皇后讫，出殿门换吉带退。一、成服行礼仪注：其日时前，文武立班官并常服、吉带，入丽正门，诣本官幕次，俟时易衰服。御史台、合门、太常寺分〔引〕行事、陪位官就位立定，皇帝服皂幞头、白罗衫、黑银带、丝鞋，诣皇太子宫殿之东御幄即坐，帘降。俟太史报时及，礼直官、太常博士引太常卿当幄前俛伏，跪奏「太常卿臣某言，请皇帝为皇太子薨成服」。奏讫，伏，兴。皇帝释素服，服衰服，文武百官于本宫内外同时易服讫，御史台、合门、太常寺报引文武百官入诣皇太子宫门内，随地之宜立班定。礼直官先引读祝文(武)官诣香案之西东向立，合门报班齐，在位官皆再拜讫，帘卷，礼直官、太常博士、太常卿前导皇帝出幄，诣香案前，奏请上香、再上香、三上香。内侍进茶酒，又奏请酹茶，三奠酒于茅苴。奠爵讫，奏请少立，读祝文官
     
东向跪读祝文讫，奏请皇帝举哭，在位官皆举哭。俟哭止，前导官前导皇帝，在位官皆再拜。俟前导归幄次，文武百官权退，易常服、黑带，以俟立班进名奉慰皇帝、皇后讫，出本宫门，易吉带退。」诏并依，内读祝文官差国子司业、兼权侍立修注官王棐，前导太常卿差太常少卿杜孝严，赞引太常卿、太常博士差太常博士诸葛安节。 
同日，礼部、太常寺言：「检会干道三年故事，皇太子远游冠、朱明衣随敛，其衮冕随葬，欲依上件体例施行。」从之。 
八日，诏护丧葬事差刑部尚书徐应龙，都大主管官差入内内侍省押班郑俣。 
同日，右武大夫、保康军承宣使、入内内侍省押班郑俣言：「皇太子薨，差都大主管敕葬，随宜参酌比附，条具申请。数内官吏、诸色祗应人等合用孝赠及节次支赐，并日支食钱及应干支费，乞依昨来敕葬庄文太子体例，于左藏库取钱二万贯文、银五千两、绢五千匹，仍免三分减一，全支本色。」从之。 
九日，诏：皇太子薨，可赐谥景献。 
同日，礼部、太常寺言：「今来皇太子薨，依故事皇帝服期，以日易月，十三日而除，成服后七日而释。其文武百官成服一日而除。今来已选定八月二十日成服，合至八月二十六日皇帝、皇后释服。是日更不行烧香之礼，乞从入内内侍省差官一员请降所服衰服，太史局指引利方焚烧。其释服日依体例班次立班，文武官合诣后殿门外进名奉慰。合
     
赴官并常服、吉带，入和宁门，至后殿门外易黑带立班，进名再拜奉慰皇帝，次移班进名再拜奉慰皇后讫，易吉带出和宁门，退。」从之。 
同日，诏：「皇太子薨，将来殡葬，灵柩所出经由门户，令太史局同护丧葬所克择官选择所出门户合利是何方隅，申尚书省。」既而本所请以丽正门东南方创开门户以出灵柩，由嘉会门、姥岭子、赤山至攒所。 
同日，诏：皇太子薨，将来殡葬去处，令护丧葬所就利方及寺院择地。既而刑部尚书、护丧葬事徐应龙等言：「本所据判局刘居仁、天文官胡居中相视踏逐到庄文太子攒所之东空地一段，堪充皇太子攒堂。应龙等将带克择、礼直官前去相视，上件地段林木茂盛，土肉肥厚，即无水脉，仍于庄文太子棂星门之北同向别置门户，委是利方地段。修制今来皇太子攒堂，应得昭穆尊卑次序，于礼典别无违碍，合随地之宜，分立墙围。所有攒堂及屋宇门户等制度，并合照庄文太子攒堂体式修盖。又据刘居仁等供到皇太子攒穴，用格盘南针定验得其地系离山，坐丙向壬。若将来开掘神穴，合深九丈，应得天星凤凰成吉。及勒令临安府壕寨打量到皇太子新攒地段，标立围墙，内南北入深一十八丈，东西阔一十六丈。勒画匠照庄文太子攒所样制造图见到，乞下临安府、两浙转运司照应体式(制)[制]度起盖施行。」从之。 
十三日，礼部、太常寺言：「皇太子薨，所有
     
生前有赐旌节牌印，依令即合随葬。」从之。 
同日，礼部、太常寺言：「皇太子薨，出葬日，乞依故事，前夕皇帝、皇后诣东宫行烧香之礼，如宫中之仪。俟兴灵前，命宰臣一员诣灵柩前烧香，俟读哀册毕，灵柩进行。將來皇帝行燒香禮，欲從乾道三年故例，權服忌日之服，易以黑 、犀帶。皇后服素服烧香，并如宫中之仪。宰臣烧香，合用御封降真香，乞令〔入〕内内侍省降付本寺，至日供应。合用宗室使相、南班及本宫官，常服、黑带陪位。本宫官服衰服。行礼仪注，乞从本寺修定，关报施行。」从之。 
十五日，礼部、太常寺言：「皇太子薨，出葬毕，依典故合行虞祭。一、合用虞主礼例，用桑长一尺，方四寸，上项圆径一寸八分，四厢各刻一寸一分，又上下四方通孔径九分。其 底、盖俱方，底自下而上，盖从上而下，与底齐。其趺方一尺，厚三寸。欲依礼例，令工部下文思院，更切照应干道三年已行造作体式修制施行。一、合用大 一，腰 一，汲水鐵絡桶一，索全。矮香案一，紫罗衣子全。白罗拭巾一，青罗巾一，各长八尺。行幢一，紫罗衣全。衬藉虞主紫罗褥子一，浴斛一，趺座一，直几一，衣子全。油绢帕一，罩 红罗夹帕一，欲令工部行下文思院，疾速修制施行。俟修製虞主並腰 等畢，前期赴敕葬所交納。一、虞祭共合用牲牢羊、豕各七，并安神礼(等)料、蜡烛、酒果等，乞从太常寺、临安府收买，下牛羊司入涤养喂，至日差宰手等祗应。一、虞
     
祭合用祝文七首，并述以行七虞祭之意。安神礼合用祝文一首，述以虞主安奉讫以酒脯行安神礼之意。乞下学士院预先修撰、书写，降付本寺，至日供应。一、合用白币八段，令户部下左藏库支供。一、合用御封降真香八合，令入内内侍省请降。一、浴虞主合用檀沉笺茆香末半两，并柴五十斤，乞令临安府排办。一、虞祭合用香炉、匙合、上香木炭、灯烛、燎草，并乞令主管诸司排办，内燎草乞(今王)[令主]管诸司一面报所经由门户照会放入。一、设虞主行礼处合用幕次椅卓一副、搭席等，乞令临安府仪鸾司排办。一、浴虞主并请神灵上虞主并捧迁官一员，并合差捧腰舆官四员及干办照管官一员，并乞差本宫春坊以下充。一、掩攒前浴虞主官先浴虞主讫，俟掩攒毕请神灵上虞主讫，行第一虞祭毕，捧升腰舆回归，以酒脯行安神礼毕。一、将来行虞祭礼，合用牙床一张，乞下文思院制造，赴太常寺送纳。其祭器就用本寺见管供应，礼料具数报临安府收买排办施行。一、合差 擎牙床、祭器兵士一十五人，节级一名，乞依例下殿前司差拨，前期赴寺般擎牙床、祭物诣虞主前祗应。一、虞主回，合用捧擎腰舆辇官并仪物等，并乞就用本宫常仪物、辇官等。一、虞祭行礼仪注，乞令太常寺修定，关报施行。一、所有虞祭行礼官、祗应人等，各合破早晚吃食酒果等，乞从本寺关报临安府应办施行。」并从之。 
十六日，礼部、太常寺言：「皇太
     
子薨，合用哀、谥册宝(制)[制]度，沿册法物，下工部令文思院依式制造施行。一、将来出葬，其谥册宝乞令文思院计会敕葬所，于前二日进呈毕降出，付敕葬所收管，于前一日交付礼部职掌，于皇太子宫钉设幕次，安设册宝伺候，以俟行礼。其哀册一副，乞令文思院计会敕葬所，于前一日交付本所收掌，于出葬日行礼前交付礼部职掌幕次安设，以俟行礼。及于出葬日，令礼部职掌等援卫至葬所交割。一、出葬前一日，奉谥册宝于皇太子灵柩前，欲前二日奏告天地、宗庙、社稷、宫观，其奏告官乞从太常寺具申差官施行。其余合排办事件，乞依自来奏告礼例，关报所属排办施行。一、合用 擎册宝辇官六十人，人员、节级五人在内； 擎谥册宝法物天武官六十人，人员五名在内；仪卫皇城司亲事官六十人，人员五名在内；街仗司三十人，节级五名在内。欲依例下御辇院、殿前司、皇城司、街仗司依数差拨，前来祗应。一、礼部所差捧册宝、抱席褥职掌，并仪卫 擎辇院亲事官、天武官、街仗司合着衣服，除辇官、亲事官合着服色乞下本处关借外，其天武官、街仗司合用紫衫、帽子，并仪卫人所执仗子，具差人数，乞下祗候库关借。其捧册宝职掌合用绯罗宽衫三十五领，乞下祗候库关借；黑角带三十五条，幞头三十五顶，乞下临安府关借。自来修制册宝，礼部当行人吏行遣催促趁办，依逐项修
     
整册宝体例，每人各有日支食钱。依故例捧册宝职掌礼毕，各人支赐绢四匹。今捧册宝职掌所得食钱并礼毕支赐，乞下都大主管所下诸司支给施行。一、所差捧册宝职掌、 擎仪卫辇官、亲事官、天武官、街仗司，各合破敕入宫门号，乞下皇城司关请施行，事毕送纳。一、皇太子哀、谥册宝，前一日致斋，幄次内合用点照常料烛三十对并秉烛三对，并乞下文思院依数捍造，应副使用施行。一、今来皇太子哀、谥册宝及宿斋日，欲令文思院逐作各差高手工匠二名，权借入宫门牌号，随逐册宝在彼，祗备不测修整。一、皇太子薨，礼寺见申请修制谥册宝，候行礼毕，俟将来于灵柩前陈列，付葬所收奉。所有皇太子生前元授册宝，欲依上件体例，俟出葬日于灵柩前谥册宝之前陈列，付葬所收奉。其合用执擎人，欲就前项人内差拨施行。一、将来皇太子哀、谥册宝宿斋，并至日行礼，系两日应奉祗应。其礼部所差职掌册宝下天武官、辇官、亲事官、街仗司，依例各合破早晚折食钱，职掌每人每日五百文，余各三百文，欲依例支破，于逐人请受文历内勘支施行。一、将来奉上皇太子谥册宝礼毕，太常寺行遣催促趁办祗应礼直官、赞者共二十一人，依体例每人各支绢三疋，欲札下都大主管所，行下支费所支给施行。一、奉谥册宝官于灵柩前行礼毕，合称『景献太子之宝景献：原作小字「谥号二字」，据前九日条，太子已赐谥「景献」，因改。』。其宝见伺候朝廷行下谥号日，关报文思院铸造施
      
行。一、出葬日，宰臣诣灵柩前行烧香之礼，陪位宗室使相、南班、本宫官僚及引揖班次，并诸色祗应人应奉，窃虑伺候开门不及，欲兴灵驾早二刻开新开门并经由门户，趁赴立班应奉。一、出葬日用元立班官于城外奉辞皇太子灵柩，乞服常服、黑带。其仪范从太常寺修定，关报施行。行葬讫，易吉带入皇城门，赴后殿门外易黑带，进名奉慰讫，易吉带退。所有都城门外合用幕次、拜席褥、香案、香炉、匙合、炭火、什物等，并乞下临安府，同仪鸾司预行排办施行。一、奉谥册宝前一日，宿斋官并应奉职掌、祗应人合破吃食、茶汤酒、幕次、灯烛、(件)[什]物等，乞从太常寺依例报临安府等处，专委官及差衙前管干排办施行。」并从之。 
十九日，礼部、太常寺言：「皇太子薨，将来掩攒毕，依礼例行七虞祭之礼。俟皇太子虞主回，行安神礼。虞祭并安神礼，合差行礼官一员，欲于礼官内差充。所有奉礼郎、太祝、太官令各一员，从本寺依例轮差太常寺官充，各前一日宿于本司，至日趁赴行礼。」诏依，内行礼官差太常少卿杜孝严。 
二十四日，诏中书令奉册宝差知枢密院事、兼参知政事郑昭先，撰谥册文官差签书枢密院事、兼权参知政事任希夷，书谥册文并篆谥宝文官差户部尚书、兼权吏部尚书薛极。 
二十五日，诏内读谥册文官差吏部侍郎宣缯，读宝官差权吏部侍右侍郎盛章，举册官差太常少卿杜孝
      
严、司封郎中高文善，举宝官〔差〕礼部郎中任逢、太常丞臧格。 
二十六日，诏撰哀册文官差侍右郎中、兼翰林权直林岊，书哀册文官差礼部侍郎杨汝明，读哀册文官差宗正少卿、兼权直舍人院陈卓，举哀册官差太常博士诸葛安节、太常寺主簿黄灏。 
二十九日，礼部、太常寺言：「九月十一日皇太子出葬，于前一日奉谥册宝行礼，中书令已下行事官，依礼例前一日各宿斋于本司。奉谥宝行礼日，皇帝不视事，百司作休务假。九月十一日皇太子出葬前一日，奉谥册宝行礼。系九月十日。其册宝已令文思院制造，于行礼前一日计会敕葬所进呈毕，降付本司收掌，以俟行礼。上件册宝合经由新开门入出，乞于出葬前三日系九月八日。开新开门，放令一行应办等人物入出施行。将来出葬日，俟兴灵讫，次宰臣诣皇太子灵柩前行礼毕，灵柩进行。其宗室使相、南班官常服黑带，并赴陪位立班讫，骑从皇太子灵柩至葬所，俟掩攒毕，奉辞讫退。出葬日，皇帝不视事，百司作休务假。其立班官赴嘉会门外立班奉辞讫，入丽正门，赴后殿门外立班，进名奉慰讫退，出丽正门。出葬次日，皇帝不视事，百司作歇泊休务假。出葬前一日，奉谥册宝于皇太子灵柩前行礼。及出葬日，宰臣行礼，宗室使相、南班、本宫官陪位讫，至葬所行掩攒、虞祭礼，并迎虞主回府，各有行礼。其逐处行礼官等，合用拜席褥并幕次、什
      
物，乞令仪鸾司同临安府预行钉设排办。其嘉会门外立班奉辞灵柩官，合用露屋，亦令先次措置，绞缚应办施行。」并从之。 
九月一日，两浙转运司、临安府言：「承议郎、特差通判临安府潘槱等申，从准牒，委提督起盖皇太子攒所，今据南山法因院住持僧善超状：『本院今蒙踏逐地段充造皇太子攒所，妨碍去处并行除治，方圆计四十余亩，尽行投献，充攒所禁地。窃见本院与攒所并壁，合行充应崇奉香火。』槱等照得所占皆本寺地段，所(坼)[拆]皆本寺屋宇，自新攒所去本寺最为傅近，他寺委难攘夺，合取指挥施行。」诏令法因院崇奉景献太子攒所香火。 
十日，遣摄中书令、知枢密院事、兼参知政事郑昭先奉谥册宝于故皇太子灵柩前。册文曰：「皇帝若曰：主器莫若长子，盖闻前圣之格言；壹惠所以尊名，兹率先王之谥典。嗟予上嗣，为国元储，何弗吊于昊穹吊：此字原残缺，据又礼四三之八补。，乃不延于永命。肆考尔行，庸笃予恩。故皇太子询聪叡生知，温文夙就。甫胜衣而进止有度，迨既冠而威仪孔时。端如玉粹以金昭，允若海渟而岳峙。大矣震雷之洊，烨然离景之重。礼乐不离于斯须，爱敬克勤于终始。翼翼庙朝之上，烝烝宫壸之中。鸡寝问安，退每形于喜色；龙楼祗召，进冞竭于小心。务远佞以去邪，尤崇儒而重道。三善皆得，法靡抗于伯禽；五经精通，礼犹尊于(亘)[桓]傅。 接有加于僚痴，讲论必验于古今。辞章卑《选》序之华，笔
      
法妙隶书之善。虽处燕闲之际，曾无玩好之娱。有奕其堂，尝锡居仁之牓；祗若予训，曲加克己之功。德既懋于在躬，孝宜施于有政。间者兵端妄起，国步多虞，属方志学之年，首陈更化之策。鉏奸去恶，实启予衷；易危为安，大慰人意。即青宫而议事，陪丹扆之朝。辅列大臣，盖踵天禧之故典；参决庶务，聿遵孝庙之宏规。偕予一德之良，致兹百度之理。兴滞补弊，率由旧章；登能庸贤，悉从民誉。阅一终而再岁，中外乂宁；凡四荐于贰觞，神示昭格。曷致阴阳之冠，端繇夙夜之劳。比尝少瘳，亟从宾赞之礼；迨夫寖剧，犹惟父母之忧。正四方瞻少阳之辉，乃一夕揜前星之耀。假以九龄之梦，必显乎周；形于四重之歌，莫班于汉。朝野悉为之惋愕，疆徼亦动于哀思。怅曷慰于慈怀，爰特颁于显号。载稽于众，蔽自朕心。耆意大图而成功，宜「景」之谓；质知有圣之尽美，宜「献」以名。拣日惟良，饬礼斯备。今遣摄中书令、通奉大夫、知枢密院事、兼参知政事郑昭先奉册宝，赐谥号曰景献太子。惟尔英灵不昧，神理如存，歆兹徽章，服我休命，垂问不朽，与国无穷。呜呼哀哉!」其日五更，有司诣敕葬所交割册宝幕次，俟中书令已下到位，请捧册宝出幕次，俟中书令已下步从至东宫厅稍西东向褥位权置定，册北宝南，权退。俟有司排办香火等毕备，先引升(诸)[诣]册宝案位立，俟举册官到位，搢笏跪，举册匣，兴。凡举册宝皆礼部职掌助举。
      
先捧册案诣香案前褥位，俟中书令升厅，捧册请举行。至褥奠册讫，俟读册官诣册案，举册官举，读册官读册讫，举册官奠册，次举册匣。职掌先捧册案诣厅上稍东褥位置定，俟举册官举册匣至稍东褥位跪，置于案上，举册官执笏兴，降复位。次举宝官、读宝官并职掌行礼，并如举册之仪讫，班退。至其夜四更兴灵前，俟举哀册行礼俱毕，其谥册、哀册宝俟出葬日，职掌援卫至葬所交割。 
十一日，景献太子出殡，宰臣等诣灵柩前行烧香之礼。举册官跪举哀册，读册官跪读哀册。文曰：「维嘉定十三年，岁次庚辰，八月戊午朔，初六日癸亥，景献太子薨于东宫。粤以九月十一日丁酉，出厝于南山庄文太子攒所之东，礼也。蚤盖宵陈，池輴夙祖，杂象设，哀鸣些 。皇帝眄承华而兴泗，悼望苑之宾仙，谓晖晖兮春阳，曷杳杳兮秋原。虽易名之永矣，奈割爱之茫然。德烈余美，词臣制编。其词曰：惟天锡羡，惟辟体干。储休贰极，胙国亿年。黄离积照，幼海澄渊。稽经诹史，踵武系传。畀龄访膳，周光重宣。文傅置令，汉嗣仁贤。充哲元良，挺瑞天支。金相玉裕，岳秀川辉。胜衣既冠，翼翼祗祗。文英独越，理识冥资。学问苞举，正邪洞知。弦更政化，策赞时几。黼扆之断，风霆奋飞；绲縢之韔，(就)[干]坤清夷。莫猷匪蔡，莫知匪蓍。邦本斯托，宸襟是依。主器备册，重觞侑词，不矜其盛，益谨其仪。鞠躬问寝，逊志尊师。侍朝拱立，会议
      
敷施。系心海宇，动色(绅缕)[坤维]。齿胄方壮，受禄咸宜。机祲安在，膏肓若疑。交使申祷，骈命挟医。辇舆戾止，椒殿贲思。载顾载拊，以瘳以熙。来几可复，往遽奚之。呜呼哀哉!抚此颢商，记其星诞。常常中府之赐，湑湑内庭之宴。孚尹鱼佩，惊迅召之无因；手颖犀盈，叹閟藏而弗见。呜呼哀哉!胥江舒练，汉月流波。兰菊纷砌，蜩蝉抱柯。云霒霒兮陈幕，飙肃肃兮鸣 。对银牓以空揭，摧瑶山其奈何!是邪非邪丹素旐，惨兮戚兮琳琅歌。呜呼哀哉!卜吉鬣封，栖神甸宇，痛奠彻乎罍 ，葳容启乎翿羽。宫僚缟送以泣护，行路赍咨而涕雨。逶迤广陌，号呼鹤驭之徐驱；寥(沉)[泬]往。酸笳希兮霜日白，虚卫归兮焄蒿怆。忆孝敬于平生，恍忠诚于遗响。曷皇情之塞悲，阜英蕤之精爽。呜呼哀哉!」 紫霄，飘忽凤笙之凝伫。呜呼哀哉!背峣阙以渐遥，凭层轩而 
十四年七月二日，礼部、太常寺言：「八月六日景献太子小祥，条具合行事件：一、欲依故事，皇帝前后殿特不视事一日。一、乞依典故，命执政官一员，小祥日赴本府诣景献太子神座前行奠酹之礼，用见今本府官僚陪位。一、合用御封降真香，乞下入内内侍省预行请降付太常寺，至日供应。一、合用祝文一首，述以为景献太子小祥遣官行奠酹礼之意。乞下学士院修撰，前期降付太常寺，至日供应。一、合差读祝文官一员，从太常寺照例一面轮(请)[差]本寺官充。一、乞依典故，小祥日皇子、国公赴景献
      
太子府，俟所命官奠酹毕，次皇子、国公诣景献太子神座前奠酹行礼毕，次本府宫人以下烧香奠酹如家人之礼。一、小祥日奠酹，所有景献太子神座前合用供养食、香、茶、酒、果、蜡烛等，从本府预行计置供应。其行礼拜席褥、燎草及待班幕次等，令临安府、仪鸾司钉设排办。乞朝廷指挥施行。」诏并依。奠酹官差知枢密院事、兼参知政事郑昭先。 
十五年九月十五日年：原作「日」，据《宋史》卷一二三《礼志》二六改。，诏景献太子已撤几筵，高平郡夫人傅氏可特封信国夫人，仍令主奉祭。诸般请给、支赐，并特依宫人禄格则例支破。
 礼 宋会要辑稿 礼四三 吊 仪 
      
吊仪
【宋会要】
      
外夷入吊之仪。干兴元年，真宗之丧，契丹遣殿前都点检、崇义军节度使耶律三隐，翰林学士、工部侍郎、知制诰马贻谋谋：原无，据《宋史》卷一二四《礼志》二七补。，充大行皇帝祭奠使、副；左林牙、左金吾卫大将军萧日新，利州观察使冯延休冯：原作「凭」，据《宋史》卷一二四《礼志》二七改。，充皇太后吊慰使、副。并素服由西上合门入，陈礼物于庭。中书、门下、枢密并立于殿下，再拜讫，升殿，分东西立。礼直官、合门舍人赞引耶律三隐等诣神御坐前阶下，俟殿上帘卷，使、副等并举哭，殿上皆哭。再拜讫，引升殿西阶，诣神御坐前上香、奠茶酒。贻谋跪读祭文毕，降阶复位，又举哭，再拜讫，稍东立。俟皇太后升坐，中书、枢密院起居毕，帘外侍立。舍人引吊慰、祭奠使副朝见，殿上举哀，左右皆哭。吊慰使副萧日新等升殿进书讫，降坐。俟皇帝升坐，中书、枢密院起居毕，升殿侍立。舍人引吊慰、祭奠使副朝见，皇帝举哭，左右皆哭。吊慰使副耶律宁等升殿进书讫，赐三隐等龙衣、冠带、器币、鞍马，随行舍利、牙校等衣服、银带、器币有差。吊慰使、副萧日新等复诣承明殿承明：原作「承殿」，据《宋史》卷一二四《礼志》二七改。，俟皇太后升坐，中书、枢密院俟立如仪。舍人引萧日新等升殿进问圣候书毕，赐银器、衣着有差。仍就客省赐三隐等茶酒，又令枢密副使张士逊别会三隐等，伴宴于都亭驿。 
英宗即位，契丹使来贺干元节，命先进书奠梓宫，见于东阶。放夏国使人见，客省以书币入，后吊慰使见殿门外。契丹祭奠使见于皇仪殿东厢，群臣慰于门外。使人辞于紫宸殿，命坐赐茶。故事赐酒五行，自是终谅闇，皆赐茶。 
神宗之丧，夏国陈慰使丁努嵬名谟铎、副使吕则陈聿精等进慰表于皇仪门外，退赴紫宸殿门，赐帛有差。 
元佑初，高丽入贡，有太皇太后表及进奉物。枢密院请遵故事，惟答以皇帝回谕 书。已而宣仁圣烈太后崩，礼部、太常、合门详定：高丽奉慰使人于小祥前后到阙，令于紫宸殿门见，客省受表以进，赐器物、酒馔。退，并常服、黑带，不佩鱼。候见罢纯吉服。 
淳熙十四年，金国吊祭使到阙，惟皇帝先诣紫宫行烧香礼，及使入门祭讫，皆就幄举哭外，陈设行事并如先朝旧仪。其奉辞日，有司亦先设神御坐及设香案、茶酒、果食盘台于几筵殿上盘：原作「盆」，据《宋史》卷一二四《礼志》卷二七改。。宰执升殿分东西立，侍从官于殿下西向立。使、副入门，殿上下皆哭，使、副升殿，哭止。使、副诣神坐前一拜，上香、奠茶、三奠酒毕，拜、兴，读祭文官跪读祭文，一拜，兴，殿上下皆哭。使、副俱降，归位立，又再拜讫退。
 礼 宋会要辑稿 礼四三 吊 祭 
      
吊祭
【宋会要】
      
淳熙三年五月十四日，安南国王李天祚薨，命广西提刑廖蘧时暂兼权本路转运副使，充安南吊祭使。绢、布各七百匹，羊七十口，面七十石，酒七十瓶，纸钱七十束，寓钱七十辫，寓( )[彩]七十束，寓金银七十铤。先是，太常寺言，欲依天圣、至和、熙宁典故，并绍兴八年三月二日指挥，绢、布各五百匹，羊五十口，面五十石，酒五十瓶，纸钱五十束，寓钱五十辫，寓彩五十束，寓金银五十铤。得旨，令礼部重别议定以闻。既而尚书赵雄等言：「李天祚承袭踰四十年，率职匪懈。淳熙元年，又因进贡特封安南国王，爵秩、礼数差别。欲将绢、布、羊、面等，比旧来各加两等支赐。」故有是命。吊祭使先差本路运副陆济，以济身故，改命蘧「蘧」下原有「时」字，按上文云命「廖蘧时暂兼权」云云，廖蘧乃人名，见周去非《岭外代答》卷二；「时暂」犹言「暂时」，不得以「廖蘧时」连读。盖《辑稿》抄书人误以「廖蘧时」为人名，于此处妄加「时」字。今删。。 
七年二月十日，赐魏王恺男左千牛卫大将军摅等诏曰：「咎自菲躬，祸临次嗣。当春秋之方盛，曾寿考之不延。讣问惊闻，哀怀震怛。重轸遗孤之恤，专驰近侍之臣。宽尔摧伤「摧」字原仅有右半残画，细察犹可辨识，今补。，纾予悼痛。今遣刑部尚书谢廓然致吊，赙赠银绢各二千五百匹两。」既而太常寺言：「《国朝会要》即无该载亲王赙赠，今检照大臣薨，合支降法酒五十瓶，秉烛、小烛各五十条，湿香三斤，布二百匹，生白龙脑一斤，秉烛、常料烛各五十条，湿香蜡面茶各五十斤，法酒、法糯酒各五十瓶，面各五十石，羊五十口。其馔系合用常馔、祭食、奠酒等，所有祭食，欲比仿牙盘荤
      
食二十四味。如已起离明州，令所至州县排办祭食。」从之。
 礼 宋会要辑稿 礼四四 赙 赠 赙赠杂录 
     
宋会要辑稿 礼四四

赙赠天头原批：「凶礼」。
国朝凡近臣及带职事官薨卒，非诏葬者，如有丧讣及迁葬，皆赐赙赠，鸿胪寺与入内内侍省以旧例取旨。其尝践两府或任近侍者，多增其数。熙宁七年，命官参酌旧例，着为新式，付之有司。旧例所载不备，今并其数俱存之新式。所谓三年服：父母。为人后者为所后父并继母、慈母及所生母三年服同。期年服：第一等，父卒母嫁继母嫁后者同。及出妻之子为母及祖父母，嫡孙为祖、庶孙为祖后，谓承重者。为曾祖、高祖后亦如之。及为祖后者，祖卒则为祖母，为曾高祖后者为曾高祖母亦如之。三年服同。为人后者为其父母为所生母服心丧同。妻；第二等，伯叔父母及兄弟及子、长子三年服及女在室同。继父同居；第三等，高祖父母、曾祖父母、继父不同居者，及兄弟之子、女在室同。父为其子之为人后者，及姑姊妹在室。大功服：从父兄弟、姊妹在室亦同。为人后者为其兄弟，及姑姊妹女子、兄弟之女子适人者，无祭主者期年服同。嫡孙、嫡曾孙、嫡玄孙长殇、中殇，嫡孙、嫡曾孙、嫡玄孙期年服同。庶孙、女在室同。子之妇、嫡妇期年服同。兄弟子之妇，及为人后者为其姑姊妹在室者，及从父兄弟、姑姊妹子、女子，兄弟之子、女子之长殇、中殇。 
宰相薨各五十硕，羊五十口。枢密使带使相同。其后龙脑并烛、香、茶、酒之类，皆仿此。 钱五百贯，绢五百疋，法酒五十瓶，秉烛、小烛各五十条，湿香三斤。新式：绢八百疋，布三百疋，生白龙脑一斤，秉烛、常料烛各五十条，湿香、蜡、面、茶各五十斤，法酒、法糯酒各五十瓶，米母、妻之丧绢五百疋，米面各三十硕或二十硕，酒三十瓶或二十瓶，羊三十口或二十口。兄弟子孙之丧及姑姊妹女之〔在〕室者绢三百疋，酒三十瓶或二十瓶，羊三十口或二十口，米二十石并面二十石，或无之。殇子诸侄之
</div>
    <div class="pagination">
<a href="宋会要辑稿_page196.html">上一页</a><span>...</span><a href="宋会要辑稿_page192.html">192</a><a href="宋会要辑稿_page193.html">193</a><a href="宋会要辑稿_page194.html">194</a><a href="宋会要辑稿_page195.html">195</a><a href="宋会要辑稿_page196.html">196</a><span class="current-page">197</span><a href="宋会要辑稿_page198.html">198</a><a href="宋会要辑稿_page199.html">199</a><a href="宋会要辑稿_page200.html">200</a><a href="宋会要辑稿_page201.html">201</a><a href="宋会要辑稿_page202.html">202</a><span>...</span><a href="宋会要辑稿_page198.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
