<!DOCTYPE html>
<html>
<head>
    <meta charset="UTF-8">
    <title>钦定续文献通考 - 第 103 页/共 455 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定续文献通考 - 第 103 页/共 455 页</h1>
    <div class="content">　　百官嵗给
　　太祖洪武初定丞相御史大夫以下嵗禄数刻百官署取给于江南官田十三年重定内外文武官嵗给禄米俸钞之制正从一二三四品官自千石至三百石每阶逓减百石皆给俸钞三百贯正五品二百二十石从减五十石钞皆一百五十贯正六品一百二十石从减十石钞皆九十贯正从七品视从六品逓减十石钞皆六十贯正八品七十五石从减五石钞皆四十五贯正从九品视从八品逓减五石钞皆三十贯勒之石敎官之禄州学正月米二石五斗县敎谕府州县训导月米二石首领官之禄凡内外官司提控案牍州吏目县典史皆月米三石杂职之禄凡仓库闗塲司局铁冶递运批验所大使月米三石副使月米二石五斗河泊所官月米二石闸坝官月米一石五斗天下学校师生廪膳米人日一升鱼肉盐醯之属官给之宦官俸月米一石
　　二十五年更定百官禄正一品月俸米八十七石从一品至正三品逓减十三石至三十五石从三品二十六石正四品二十四石从四品二十一石正五品十六石从五品十四石正六品十石从六品八石正七品至从九品逓减五斗至五石而止自后为永制明史食货志曰洪武时官俸全给米间以钱钞兼给钱一千钞一贯抵米一石成祖即位令公侯伯皆全支米文武官俸则米钞兼支官髙者支米十之四五官卑者支米十之七八惟九品杂职全支米其折钞者毎米一石给钞十贯永乐二年乃命公侯伯视文武官吏米钞兼支又仁宗立官俸折钞毎石至二十五贯宣徳八年礼部尚书胡濙掌户部议毎石减十贯而以十分为准七分折绢绢一疋抵钞二百贯少师蹇义等以为仁宗在春宫乆深悯百官折俸之薄故即位即増数倍此仁政也岂可违濙不聴竟请于帝而行之而卑官日用不赡矣正统中五品以上米二钞八六品以下米三钞七时钞价日贱毎石十五贯者已渐増至二十五贯而戸部尚书王佐复奏减为十五贯成化二年从户部尚书马昻请又省五贯旧例两京文武官折色俸上半年给钞下半年给蘓木胡椒七年从戸部尚书杨鼎请以甲字库所积之布估给布一疋当钞二百贯是时钞法不行一贯仅值钱二三文米一石折钞十贯仅值二三十钱而布直仅二三百钱布一疋折米二十石则米一石仅直十四五钱自古官俸之薄未有若此者又令以三梭布折米毎疋抵三十石其后麤濶棉布亦抵三十石梭布极细者犹直银二两麤布仅直三四钱而已乆之定布一疋折银三钱于是官员俸给凡二曰本色曰折色其本色有三曰月米曰折绢米曰折银米月米不问官大小皆一石折绢绢一疋当银六钱折银六钱五分当米一石其折色有二曰本色钞曰绢布折钞本色钞十贯折米一石后増至二十贯绢布折钞绢毎疋折米二十石布一疋折米十石公侯之禄或本折中半或折多于本有差文武官俸正一品者本色仅十之三逓増至从九品本色乃十之七武职府卫官惟本色米折银例毎石二钱五分与文臣异余并同其三大营副将叅游佐员每月米五石巡补提督叅将亦如之巡捕中军把总官月支口粮九斗旗牌官半之日知录曰大明防典官员俸给条云毎俸一石该钞二十贯毎钞二百贯折布一疋后又定布一疋折银三钱是十石之米折银仅三钱也盖国初民间所纳官粮皆米麦也或折以钞布百官所受俸亦米也或折以钞其后钞不行而代以银于是粮之重者愈重而俸之轻者愈轻其弊在于以钞折米以布折钞以银折布而世莫究其源流也又曰正统六年二月戊辰巡按山东监察御史曹泰奏臣闻之书曰凡厥正人既富方谷今在外诸司文臣去家逺任妻子随行禄厚者月给米不过三石薄者一石二石又多折钞九载之间仰事俯育之资道路往来之费亲故问遗之需满罢闲居之用其禄不赡则不免失其所守而防于罪者多矣乞勅廷臣防议量为増益俾足养防如是而仍有贪汚惩之无赦事下行在户部格以定制不行职田
　　【臣】等谨按马端临考禄秩之后载有职田谓官田占田也考宋史帝纪宁宗嘉定八年七月诏职田蠲放如民田违者坐之此可补前考所未载若辽史则无可考矣
　　金职田制
　　二品而上无职田三品而下在京者亦无职田正三品外官公田三十顷统军使诏讨使副使公田二十五顷从三品外官公田二十一顷正四品外官及副统军职田十七顷次十五顷从四品外官公田十四顷乌尔固使无正五品外官刺史知军盐使公田十三顷余官十顷从五品外官公田七顷乔嘉部族都钤辖无正六品外官公田六顷从六品外官公田六顷乌尔固副使无正七品外官诸同知州军都转运判诸府推官诸节度判诸观察判诸京县令诸剧县令提举南京京城规措渠河官诸都巡检诸酒麴盐税副诸正将职田五顷诸司属令诸府军都指挥及潼闗使并无从七品外官统军司知事诸镇军都指挥使诸招讨司勘事官诸县令诸警巡副京兆府竹监管勾五品盐使司判诸部图哩同提举上京皇城司同提举南京京城所黄河都巡河官诸河税使职田五顷防安闗使诸知镇城堡寨职田四顷正八品外官市令诸录事诸防御判赤县丞诸剧县丞崇福埽都巡河官诸酒税使醋使副诸都巡检职田四顷乌尔固判官无职田按察司知事大兴府知事招讨司知事诸副都巡检使职田二顷诸司属丞无诸节镇以上司狱诸副将职田二顷从八品外官诸州军判官诸京县丞诸次剧县丞诸三品盐司判官漕运司管勾永丰广备库副使左右别贮院木使诸黙济格诸额尔竒木职田三顷正九品外官诸警巡判官诸县丞诸酒税副使职田三顷市丞诸司诸主簿诸录判诸县尉散巡河官黄河埽物料官职田二顷管勾泗州排岸兼巡抚副都巡检诸巡检无职田诸盐管勾左右别贮院木副永丰库广备库判诸都将队将职田二顷从九品外官诸敎授司判官职田二顷诸佛哷军辖无职田百官志曰天徳二年省奏职田公田嵗入有数前此百姓各随公宇就输而吏或贪冐多取以伤民宜送之官仓均定其数与月俸随给
　　元职田制
　　世祖至元三年定随路府州县官员职田上路达噜噶齐一十六顷总管同同知八顷治中六顷府判五顷下路达噜噶齐一十四顷总管同同知七顷府判五顷散府达噜噶齐一十顷知府同同知六顷府判四顷上州达噜噶齐一十顷州尹同同知五顷州判四顷中州达噜噶齐八顷知州同同知四顷州判三顷下州达噜噶齐六顷知州同州判三顷警巡院达噜噶齐五顷警使同警副四顷警判三顷录事司达噜噶齐三顷录事同录判二顷县达噜噶齐四顷县尹同县丞三顷主簿二顷县尉主簿兼尉并同经厯四顷
　　十四年定按察司职田各道按察使一十六顷副使八顷佥事六顷
　　二十一年定江南行省及诸司职田上路达噜噶齐八顷总管同同知四顷治中三顷府判二顷五十畆下路达噜噶齐七顷总管同同知三顷五十畆府判二顷五十畆经厯二顷知事一顷提控案牍同散府达噜噶齐六顷知府同同知三顷府判二顷提控案牍一顷上州达噜噶齐五顷知州同同知二顷州判同提控案牍一顷中州达噜噶齐四顷知州同同知二顷州判一顷五十畆都目五十畆下州达噜噶齐三顷知州同同知二顷州判一顷五十畆上县达噜噶齐二顷县尹同县丞一顷五十畆主簿一顷县尉同中县同上【无县丞】下县达噜噶齐一顷五十畆县尹同主簿兼尉一顷录事司达噜噶齐一顷五十畆录事同录判一顷司狱一顷巡检同
　　按察使八顷副使四顷佥事三顷经厯二顷知事一顷运司官运使八顷同知四顷运副三顷运判同经厯二顷知事二顷提控案牍同盐司官盐使二顷盐副二顷盐判一顷各正同管勾各一顷
　　百官志曰江南行省及诸司职田皆比腹里减半至武宗至大二年外官有职田者三品给禄米一百石四品给六十石五品五十石六品四十五石七品以下四十石俸钞改支至元钞其田拘収入官四年又诏公田及俸皆复旧制仁宗延祐三年外官无职田者量给粟麦凡交代官芒种以前去任者其租后官収之以后去任者前官分収后又以争竞者多俾各验其俸月以为多寡
　　明太祖洪武十年十月制赐百官公田以其租入充俸禄之数
　　明初増尚书行省叅政公田禄各百石至是赐公田租充禄俸以后公田俱入官百官止给俸米并未颁有职田惟公侯之家得拨赐公田然数外不许受人投献田土及隐匿税粮
　　日知录曰前代官吏皆有职田故其禄重重禄则吏多勉而为防如晋书陶潜传之种秫宋史阮长之传之芒种前一日去官皆公田之证也明初此制未废不知何年収职田以归之上而但折俸钞其数复视前代为轻焉


　　钦定续文献通考卷六十三
<史部,政书类,通制之属,钦定续文献通考>
　　钦定四库全书
　　钦定续文献通考卷六十四
　　职官考
　　官品
　　【臣】等谨按马端临考自周秦迄宋有命有班有品分十八门而着代名于其下品同代异者各加细注详矣宋以后但一品至九品分正从焉辽史百官志无可考金元明则各据一代之制彚辑之又马考官之有秩即见于禄中今考金明二史百官志大畧相同惟元则于某省某寺监下各标以秩第几品且间有二秩而官分品不分者故今亦特从而载之
　　正一品【金元明】　秩正一品【元】
　　王【元】　　　　　　　　　郡王【金】
　　公【明】　　　　　　　　　国公【金】
　　侯【明】　　　　　　　　　伯【明】
　　上柱国【元】　　　　　　　左右柱国【明】
　　开府仪同三司【元】　　　　仪同三司【元】
　　特进【元】　　　　　　　　崇进【元】
　　金紫光禄大夫【元】　　　　银青荣禄大夫【元】
　　特进光禄大夫【明】　　　　特进荣禄大夫【明】
　　太师大传太保【金元明】　　　太尉司徒司空【金】
　　中书省右左丞相【元】　　　尚书令【金】
　　宗人令【明】　　　　　　　左右宗正【明】
　　左右宗人【明】　　　　　　五军都督府左右都督【明】大抚军院【元】
　　从一品【金元明】　秩从一品【元】
　　郡王【金】　　　　　　　　国公【金】
　　柱国【元明】　　　　　　　　开府仪同三司【金】
　　仪同三司【金】　　　　　　特进【金】
　　崇进【金】　　　　　　　　光禄大夫【元明】
　　荣禄大夫【元明】　　　　　　中书省平章政事【元】
　　少师少傅少保【明】　　　　太子太师太傅太保【明】行中书省丞相及平章【元】　尚书省左右丞相【金元】尚书省平章政事【金元】　　　翰林兼国史院承防【元蒙古翰
　　林院秩品同】　　　　　　　　集贤院大学士【元】
　　詹事院詹事【元】　　　　　大宗正府判大宗正事【金】大宗正府扎尔古齐【元】　　大司农府大司农【元】
　　枢宻使【金】　　　　　　　枢宻院知院【元】
　　行枢宻院知院【元】　　　　御史台大夫【元】
　　宣政院使【元】　　　　　　宣徽院使【元】
　　大禧宗禋院使【元】　　　　五军左右都督同知【明】
　　都元帅【金】　　　　　　　宣抚司使【金】
　　正二品【金元明】　秩正二品【元】
　　郡公【金明】　　　　　　　　国公【元】
　　上柱国【金】　　　　　　　上防军【元明】
　　正治上卿【明】　　　　　　金柴光禄大夫【金】
　　银青荣禄大夫【金】　　　　资德大夫【元明】
　　资政大夫【元明】　　　　　　资善大夫【元明】
　　龙虎将军【元加上明】　　　　金吾将军【元加上明】
　　骠骑将军【元加上明】　　　　衍圣公【明】
　　袭封正一真人【明】　　　　中书省右左丞【元】
　　行中书省右左丞【元】　　　尚书省左右丞【金元】
　　内八府宰相【元】　　　　　翰林兼国史院学士【元】
　　集贤院学士【元】　　　　　奎章阁大学士【元】
　　太子太师太傅太保【金】　　太子少师少傅少保【明】储政院使【元初为詹事院詹事文宗天厯二年改】
　　詹事院同知【元】　　　　　皇太子宾客【元】
　　六部尚书【明】　　　　　　大司农【金】
　　大司农卿【元】　　　　　　枢宻院同知【元】
　　御史台中丞【元】　　　　　都察院左右都御史【明】
　　宣政院同知【元】　　　　　宣徽院同知【元】
　　资政院使【元】　　　　　　太常礼仪院使【元】
　　典瑞院使【元】　　　　　　太史院使【元】
　　太医院使【元】　　　　　　将作院使【元】
　　中政院使【元】　　　　　　徽政院羣牧监卿【元】
　　内史府内史【元】　　　　　都元帅府左右副元帅【金】大都督府大都督【金元其山东河北防古军大都督为从二品】
　　五军都督佥事【明】　　　　都总管府都总管【元】大都上都留守司留守【元】　中都留守正【明】
　　都指挥使【明】
　　从二品【金元明】　秩从二品【元】
　　郡公【金元明】　　　　　　　柱国【金】
　　防军【元明】　　　　　　　　正治卿【明】
　　光禄大夫【金】　　　　　　荣禄大夫【金】
　　通奉大夫【元明】　　　　　　正奉大夫【元明初授中奉升授通奉加授
　　正奉】　　　　　　　　　　中奉大夫【元明】
　　辅国将军【元加上明】　　　　镇国将军【元加上明】
　　奉国将军【元加上明】　　　　定国将军【明】
　　中书省防政【元】　　　　　行中书省防知政事【元】尚书省防知政事【金元】　　　翰林学士承旨【金】
　　翰林兼国史院侍读侍讲学士【元】
　　集贤院侍读侍讲学士【元】　奎章阁侍书学士【元】
　　詹事院副詹事【元】　　　　太子左右谕德左右赞善
　　【元】　　　　　　　　　　同判大宗正事【金】
　　大司农司少卿【元】　　　　三司使【金】
　　枢宻院副使【金元】　　　　　御史大夫【金】
　　侍御史【元】　　　　　　　宣政院副使【元】
　　宣徽院副使【元】　　　　　隆祥司使【元】
　　崇福司使【明】　　　　　　通政院使【元】
　　太仆寺卿【元】　　　　　　左右布政使【明】
　　宣慰都元帅府宣慰使【元】　都防府大都防【元】
　　总管府总管【元】　　　　　宣慰使司宣慰使【元】
　　都总制庸田使【元】　　　　都指挥同知【明】
　　【臣】等谨按元代官制各总管府万户府以及各衞各司各局各所俱设有达噜噶齐品秩与总管万户都指挥使提举提防无异其副达噜噶齐亦如副总管副指挥使等秩下至府州县莫不皆同故篇中不载以省繁复
　　正三品【金元明】　秩正三品【元】
</div>
    <div class="pagination">
<a href="钦定续文献通考_page102.html">上一页</a><span>...</span><a href="钦定续文献通考_page98.html">98</a><a href="钦定续文献通考_page99.html">99</a><a href="钦定续文献通考_page100.html">100</a><a href="钦定续文献通考_page101.html">101</a><a href="钦定续文献通考_page102.html">102</a><span class="current-page">103</span><a href="钦定续文献通考_page104.html">104</a><a href="钦定续文献通考_page105.html">105</a><a href="钦定续文献通考_page106.html">106</a><a href="钦定续文献通考_page107.html">107</a><a href="钦定续文献通考_page108.html">108</a><span>...</span><a href="钦定续文献通考_page104.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
