<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 62 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 62 页/共 807 页</h1>
    <div class="content">　　皇朝文献通考卷四十四
　　国用考【六】
　　蠲贷上
　　赐复
　　顺治元年京城遭明末冦贼蹂躏之后其民居被逼迁徙者免赋役三年被毁未迁者免一年大兵所经田禾被伤者除本年田租之半河北府州县卫免租三之一
　　二年免河南被冦额赋有差是年山西初复除本年田租之半
　　三年免江南漕三之一其潜山太湖英山霍山诸县皆除之
　　五年以湖广岳州辰州诸府为大兵所经宿处免赋有差
　　十一年
　　诏顺治六七两年民间地丁逋赋勿収责
　　十三年
　　诏除顺治八九两年逋赋
　　是年定蠲荒流抵恐惠不下逮令民登填布政司册以禁滥収
　　康熙元年江西南昌新建丰城进贤奉新靖安五县浮米及浮米折银悉除之
　　二年
　　诏顺治十五年以前民欠银米物料皆勿収责
　　四年
　　诏天下逋赋在顺治十六十七十八等年者悉除之
　　十年
　　诏巡幸经厯通州以东至山海闗免今年租
　　十九年免江南康熙十二年以前逋赋
　　二十三年
　　恩诏减江南江西浙江湖广漕三之一
　　二十四年
　　诏免河南湖北今年租及二十五年嵗租之半直江南被灾之地二十四年秋冬二十五年春夏嵗租悉除之
　　二十五年免直顺天永平保定河间四府四川贵州二省康熙二十六年额赋及今年赋之未入者湖广福建二省二十六年秋冬二十七年春夏额赋及二十五年赋之未入者亦如之
　　又
　　谕免直正定顺徳广平大名四府明年田租
　　二十六年
　　恩诏自用兵以来动用钱粮累年未清者皆予除洗又谕免江苏陜西省明年额赋其今年赋之未入者亦除之
　　二十七年
　　圣祖仁皇帝南巡
　　诏免江南安徽府属去年田租并
　　谕令康熙十七年以前直省民欠漕银米麦皆勿収责
　　又
　　谕曰朕南巡至江南境上所经宿迁诸处民生风景较前次南巡稍加富庶朕念江南累年带徴钱粮恐为民累出京时曽询户部知全省积欠约有二百二十万除江南正项钱粮已与直各省节次蠲免外再将江南全省积年民欠地丁一应钱粮屯粮芦课米麦豆杂税概予蠲除
　　是年以云南供亿
　　王师劳瘁免二十一年至二十七年逋赋
　　三十年
　　谕曰朕抚御区宇三十年以来夙夜图维惟以爱育苍生俾咸臻安阜为念比嵗各省额徴钱粮业已次第蠲豁其嵗运漕米向来未经议免朕时切轸懐所有京通各仓米谷樽节支给数载于兹今观近年储积之粟恰足供用应将起运漕粮逐省蠲免以纾民力除河南省明嵗漕粮已颁谕免徴外湖广江西浙江江苏安徽山东应输漕米自康熙三十一年为始以次各蠲一年至江宁京口杭州荆州大兵驻防地方亦应豫行积贮将康熙三十一年起运三十年漕米各截留十万石存贮仓厫以备需用
　　是年江西南昌等五府康熙二十二年至二十七年帯徴逋赋吉水县二十七年以前各逋赋悉予放除又奉
　　防免湖南明年漕
　　三十一年免广东化州琼州等四州县康熙十八年至二十九年逋赋
　　三十二年
　　谕曰朕念广西四川贵州云南四省皆属邉地土硗瘠民生艰苦与腹内舟车辐辏得以广资生计者不同朕时切轸懐数嵗以来钱粮皆经次第蠲豁兹念育民之道无如寛赋矧边省地方非再沛优防之恩则闾阎无由充裕所有康熙三十三年四省应徴地丁银米着通行蠲免
　　三十三年免江南邳州康熙二十四年至二十七年逋赋并免直安州等十一州县明年田租三十四年
　　诏免河南康熙三十二三四年逋赋
　　三十五年免天下漕赋银米宿逋又以直宣化山西大同及陜西省因征厄鲁特噶尔丹供亿大兵免明年田租
　　三十六年免山西甘肃明年田租及陜西榆林等沿边州县卫今年租又免苏松等府州康熙十八年至二十六年逋赋
　　三十八年
　　圣祖仁皇帝幸江南浙江康熙三十四五六年逋赋悉予
　　放除又
　　谕曰朕巡省民生风俗南至江浙兹已返跸行经山东沿途见父老谘询农事幸今嵗雨旸时若二麦继登小民可以无忧粒食但前年被灾泰安等二十七州县生计尚未丰盈宜更加恩休养所有康熙三十六年未完地丁银米均着免徴
　　是年免湖广康熙三十九年甘肃四十一年各田租直蓟州康熙三十三十一二年退地逋负江南淮扬三十灶户康熙三十七八年盐课皆止勿责
　　四十一年免安徽明年租又以秦省不通水运河西地尤贫瘠悉除明年田租
　　四十二年
　　圣祖仁皇帝幸山西除山西去年逋赋
　　是年免山东河南云南贵州广西四川明年田租浙江康熙四十四年田租
　　谕免亦如之其江南睢宁县康熙三十七八九年邳州四十年各逋赋并山东积逋之在民者皆勿収责四十四年免湖北湖南明年租其带徴宿负并停输纳
　　是年
　　谕嗣后蠲免新粮之年停徴旧欠俟次年徴输
　　四十五年以旧税新徴势难兼办分年帯输仍多拮据
　　谕免天下逋赋直康熙四十一年至四十三年银八万二千七百两粮五千九百石山东康熙四十二年银一百六十九万千七百两粮五千九百石山西陜西甘肃江苏安徽江西浙江湖北湖南广东康熙四十三年以前银二百十有二万二千七百两粮十万五千七百石各有竒悉予放除其已入者作本年正赋
　　四十七年免江南明年田租
　　四十九年
　　谕曰朕比年省方时迈已阅七省南北人民风俗及日用生计靡不周知而民所以未尽殷阜者良由承平既乆户口日繁地不加増产不加益食用不给理有必然朕洞烛此隠时深轸念爰不靳敷仁用苏民力明年为康熙五十年原欲将天下钱粮一概蠲免因廷臣集议恐各处兵饷拨觧之际兵民驿递益致烦苦细加筹画悉以奏闻故自明年始于三年以内通免一周俾逺近均沾徳泽直奉天福建浙江广东广西四川云南贵州各巡抚及府尹所属除漕项钱粮外五十年应徴地亩银共七百二十二万六千一百两有竒均予豁免并累年旧欠共一百十有八万六千一百两有竒亦着免徴其五十一年五十二年应蠲省分至期防行
　　是年奉
　　防免江南淮扬徐三府淮徐泰三卫田租其湖广康熙五
　　十一年田租四十八九年逋赋
　　盛京奉锦承徳等府州明年租谷并予放除五十年免福建台湾府明年租谷
　　稻谷例不入蠲而台湾有谷无银时奉普蠲之令巡抚黄秉中以为言
　　上以嵗租已入
　　谕除明年租
　　五十一年
　　谕曰朕宵旰孜孜勤求民瘼永维惠下实政无如除赋蠲租除每嵗直省报闻偶有水旱灾伤照轻重分数蠲免正供仍加赈防外将天下地丁钱粮自康熙五十年为始三年之内全免一周使率土黎庶普被恩膏除将直奉天浙江福建广东广西四川云南贵州及山西河南陜西甘肃湖北湖南各省康熙五十年五十一年地丁钱粮一概蠲免累年旧欠钱粮一并免徴外所有江苏安徽江西山东各抚属除漕项外康熙五十二年应徴地亩银共八百八十二万九千六百四十四两有竒人丁银共一百三万五千三百二十五两有竒悉予豁免其累年旧欠银二百四十八万三千八百二十八两有竒着一并免徴计三年之内总免过天下地亩人丁新徴旧欠共银三千八百有六万四千六百九十七两有竒各该督抚务须实心奉行体朕轸念民生至意是年以陜西潼闗卫山西大同府今年应免之米豆薪刍已徴在官其明年之应徴者除之又免陜西西安今年租
　　五十二年
　　诏免天下明年房地租税及积年逋悬
　　是年免山西河南陜西西安府及防宁等处今年田租
　　五十四年
　　谕免顺天永平保定河间宣化五府明年田租
　　五十五年
　　谕防妄阿喇布坦近忽侵扰哈宻故特徴兵备边一应飞刍挽粟悉支正供毫无累及闾阎今嵗山西陜西二省虽属丰収犹念兵民効力转输无误特将沿边一带运粮地方自山西大同府属前卫右卫大同懐仁马邑朔保徳七州县卫直至陜西延安府属府谷神木等共四十二州县卫所堡康熙五十六年额徴银八万六千一百两有竒粮米豆谷三十一万七千七百石有竒草二千七十六万五千九百束有竒通行蠲免并将从前积年逋欠银粮草豆悉予蠲免
　　是年又免直田租
　　五十六年
　　谕免直江苏安徽江西浙江湖广西安甘肃八省带徴屯卫银二百三十九万八千三百八十两有竒其江苏安徽带徴漕项银四十九万五千一百余两米麦豆十四万六千六百十有余石以半除之是年
　　谕曰顷者朕巡幸口外经过三河等州县及永平府交界地方见今嵗秋成丰稔米价称平惟是去年雨水过溢田亩间被淹没朕深加轸防蠲赋平粜转漕分赈贫民
　　使不至失所今者虽复有年然仅足支一嵗之用恐来年之输将尚多难继是必再沛恩膏始可大培民力着将顺天永平两府所属大兴宛平通三河密云蓟遵化顺义懐柔昌平宝坻平谷丰润玉田良乡涿武清永清香河覇大城文安房山保定延庆卢龙迁安乐亭滦抚宁昌黎等州县山海梁城等卫所康熙五十六年地丁银二十六万四千三百余两米豆髙粮二万一千六百余石草九万四千九百余束通行蠲免所有屡年积欠银九万三百九十余两米豆髙粮万六千二百余石草八万四千四百余束亦并予蠲除
　　五十七年以军兴免陜西甘肃两省逋赋及明年田租其甘肃康熙五十三四五六年未入之银米草豆悉予放除
　　五十八年又以沿边民劳转输免陜西延安府属府谷神木等六十六州县卫所堡明年赋银九万八千一百两有竒
　　五十九年免陜西甘肃康熙六十四年额赋延庆等五州县今年杂粮
　　是年免福建台湾府民畨银粟
　　六十一年
　　世宗宪皇帝谕古北口一路为我
　　皇考每年行幸之地百姓効力有年今将宛平顺义懐柔密云平谷五县昌平一州雍正元年应徴正项钱粮一万四千三百八十两尽行豁免
　　是年以大兴三河通蓟遵化为
　　陵寝经由之路
　　谕免明年额赋
　　雍正元年免宛平等十一州县田租杂税又
　　谕免江苏等属康熙三十三年以前逋赋旋又
　　命三十四年以后逋赋亦勿収责共八百八十八万两有竒其旗丁康熙三十八年至五十年逋粮陜西康熙六十年以前未入之银米豆草悉除之二年
</div>
    <div class="pagination">
<a href="皇朝文献通考_page61.html">上一页</a><span>...</span><a href="皇朝文献通考_page57.html">57</a><a href="皇朝文献通考_page58.html">58</a><a href="皇朝文献通考_page59.html">59</a><a href="皇朝文献通考_page60.html">60</a><a href="皇朝文献通考_page61.html">61</a><span class="current-page">62</span><a href="皇朝文献通考_page63.html">63</a><a href="皇朝文献通考_page64.html">64</a><a href="皇朝文献通考_page65.html">65</a><a href="皇朝文献通考_page66.html">66</a><a href="皇朝文献通考_page67.html">67</a><span>...</span><a href="皇朝文献通考_page63.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
