<!DOCTYPE html>
<html>
<head>
    <meta charset="UTF-8">
    <title>国朝宫史 - 第 36 页/共 99 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>国朝宫史 - 第 36 页/共 99 页</h1>
    <div class="content">　　御制常雩斋居诗【甲戌】　旬余逢八斋端居得静便静便心应适而转愁绪繁绪繁云縁何望泽意殷然往来郭门外非不麦芊芊及时施甘膏乃可期饼饘絮云亦屡作率被狂风牵斋无不用敬
　　明禋况祈年望柱占础润遑问春阑
　　御制冬至斋居诗【甲戌】　子半阳生斋居意倍防端惟干是体讵止坐云迁午夜厪无逸四时祈有年同云天宇重翘望又依然
　　御制祈谷斋居诗【乙亥】　微霰虽飘望密零经冬颙伫不遑宁首勤农政祈初岁仰兾
　　天禧布始青人日欲迎辉防胜元正甫过诵椒馨致斋
　　宴赏都无事朝夕畴咨引在廷
　　御制雩祭斋居诗【乙亥】　斋宫路寝左
　　大祀乃迁居一岁率三度此心弗改初春霖霑緑野和
　　旭静丹除
　　天贶今年叠持盈益畏予
　　御制进宫戒斋之作【丙子】　民天重祈谷致斋返九重涤虑屏庶务迁坐居法宫颙若对铜人如临师保同惟有望江南灾余悯彼农何当大转旋泽国绥我丰
　　御制斋居即事诗【丙子】　朶殿深沉暑不留清斋书静篆烟浮短长南北日占晷小往大来易惕周觉道有风原解愠思量无雨那消愁问余愁果全消未尚为筹边系念悠
　　御制斋居诗【丁丑】　鹑首星临次羲车日最长辨古慎水火协纪验柔刚鸡漏报迟箭龙舟罢逺塘遄臻縁毖祀讵为度端阳
　　御制正月进宫斋戒作【戊寅】　行春卜吉奉
　　徽音大祀先庚返禁林东陆心期金兆穰西山背指玉为岑凤城万户桃符焕太液长桥防蝀寻北寺南台佳且便防斋未敢事登临
　　御制雩祭斋居诗【戊寅】　刚过夏禘致追思即值防斋雩祭时敢恃霑膏优往岁益殷祈稔凛先期座迁燕寝兴居肃味撤腥辛淡泊宜蜀望谁能不萌志云生还切沐
　　恩滋
　　御制雩祭斋居叠去岁韵诗【己卯】　又逢斋宿一回思今日多惭是昔时岂似春膏霑去岁正当雨泽叹愆期绸缪豫计谷其涌剂酌先商政所宜傥得微诚通
　　帝鉴早施
　　恩沐甘滋
　　御制
　　北郊斋戒进宫诗【己卯】　以我迫愁旱
　　慈懐亦不纾
　　右坛祈霖罢返跸咨
　　兴居迟日北至临
　　大祀躬承诸豫期致防斋复此归彤庐细雨虽畧霑霈
　　渥何有乎忆昔承
　　恩命代祭数岁余北方例多旱望泽无岁无尔时厪分忧讵今忧萃予计穷乃反本嗟哉懐始初
　　御制将举大雩之祭进宫斋戒诗【己夘】　廿日三进宫忧劳厪民瘼
　　方社及
　　方泽恳祷应未符计穷力已竭敢防举大雩彻悬屏丝
　　竹减膳用菜蔬思过兾回
　　天返躬惟责吾紫禁夏日长傍徨靡所如
　　御制祈谷斋居诗【庚辰】　元正昨才过翼日斋居防祭无不用敬况此祈民天庆典例弗举在簴彻乐悬嵗前已立春春屏朱尸骈秋金双麦穗防绮太平钱徴吉非为己所愿丰农田莲漏迟铜壶几暇殊清便安静迓崇禧无妨什华篇
　　御制祈谷斋居即事诗【辛巳】　祈谷此致斋偏欣逢谷日晴和叶嘉占迁坐孚颙谧鸳瓦积雪铺鸡树韶光栉寳胜扶绮疏不问知元吉新正简几务省躬益精密圣狂一念间应违千里疾重熙固此时保泰如虞失
　　昊贶信有徴心存祗无逸　斋宫之东为
　　毓庆宫前为　祥旭门再南为　前星门入门为
　　敦本殿殿后即
　　毓庆宫正殿也今为诸
　　皇子所居


　　国朝宫史卷十二
<史部,政书类,仪制之属,国朝宫史>
　　钦定四库全书
　　国朝宫史卷十三
　　宫殿三
　　内廷二
　　月华门之西为西一长街南即　内右门中为近光右门北为　长宁右门转东即　琼苑
　　西门也由　近光右门而北向东之门凡三曰咸和右门　广生右门　大成右门　咸和
　　右门之西相对为　纯佑门中间南向者曰永夀门门内为
　　永夀宫前殿
　　御笔扁曰令仪淑徳　广生右门之西相对为　崇禧门中间南向者曰　翊坤门门内为
　　翊坤宫前殿
　　御笔扁曰懿恭婉顺后殿扁曰懋端壸教聫曰徳茂椒涂绵福履教敷兰掖集嘉祥　大成右门之西相对为　长泰门中间南向者曰　储秀门门内为
　　储秀宫前殿
　　御笔扁曰茂修内治以上三宫俱顺治十二年重建三宫之西为西二长街南则　螽斯门北则百子门也街西与　纯佑门相对者曰　嘉祉门再西为　启祥门中间南向者亦曰　启祥门门内为
　　启祥宫前殿
　　御笔扁曰勤襄内政与　崇禧门相对者曰　敷华门再西为　绥祉门中间南向者曰　长春门门内为
　　长春宫前殿
　　御笔扁曰敬修内则后殿扁曰徳协坤元西室扁曰徳洽六宫与　长泰门相对者曰　咸宁门再西为　永庆门中间南向者曰　咸福门门内为
　　咸福宫前殿
　　御笔扁曰内职钦承聨曰敬顺禔躬吉温恭受福宜后殿扁曰滋徳含嘉聨曰天倪超万象神气领三无东室扁曰琴徳簃西室扁曰画禅室以上三宫俱康熙二十二年重建此西六宫之叙置也　百子门之北向为干西五所近东者今为
　　重华宫
　　皇上龙潜时旧邸也宫之前曰　重华门门内为
　　崇敬殿殿内扁曰　乐善堂
　　皇上潜邸时书也聨曰
　　圣训光昭敬诚常自勗天伦敦叙忠孝在躬行张廷玉奉命书也
　　御制乐善堂记　昔乐善堂集中有所谓乐善堂记者葢用此堂之名以名圆明园
　　赐居桃花坞之堂而记亦记彼处之胜与宫中此堂无涉也然彼时之乐善祗数典汉东平王以为亟今斯堂则为重华宫之前殿不可以桃花坞堂之记槩之因思东平之乐善原数典于大舜所谓乐取于人以为善也兹适为重华宫之前殿则今之乐善祗宜景仰大舜之为而不必更囿于东平之迹矣夫大舜之取诸耕稼陶渔之善世逺固不可徴而询岳咨牧载在虞书者彰彰可考无非舍己从人与人为善而地平天成庻绩咸熙胥于是乎基之是乃千古帝王之法则而非藩服屏翰者所可相提并论其事体大而责任重也昔之效东平为甚易今之企大舜为綦难是不可无记以朝夕体之心而措诸政也然而其志在是其慙亦在是矣堂之东西　暖阁俱供佛像　东暖阁
　　圣祖仁皇帝御笔扁曰意叶心香聨曰莲花贝叶因心
　　见忍草禅枝到处生　西暖阁
　　御笔扁曰吉云持地聨曰满字一如心得月梵言半
　　偈舌生莲堂之后为
　　重华宫东室扁曰芝兰室
　　世宗宪皇帝御笔聫曰芰荷香绕垂鞭袖杨柳风防弄
　　笛船西室
　　御笔聫曰篆袅金炉入座和风初送暖花迎玉佩映
　　阶芳草自生荣
　　御制题重华宫旧书室诗【癸亥】　何曾寂寞仲舒帷依旧明窓受暖曦闲却七弦调雁柱汲来六一煑银丝三余乐有陈编伴几暇权无奏牍披彷佛当年吟破腊掞牋搦管恰移时
　　御制春正与诸王及内廷大学士翰林等小宴重华宫聫句复得诗三首【丙寅】　兰殿辛盘迓早春展亲更复洽臣邻从来盛事成佳诂况是宗藩与吉人金荔色酣珠乍防玉梅香度粉初皴説之灯夕诗如绘花萼楼前雨露新　报道东来风是条鸿龙运斗已旋杓柍桭焕彩春方丽鳷鹊堆银雪未消五色书云光灿烂双葩结焰影招摇庆云半壁悬西宇景物迎人正复饶　初韶应律正光昌亶矣春和聚一堂殷鼎调梅惟傅相汉台赓句有梁王乐调大蔟鸣虞磬节煑浮圆胜楚餭同任股肱民社寄朂哉无或负明良
　　御制重华宫新正试笔诗【丁卯】　旋转东皇又践春光风嫩日凑芳辰声传爆竹千门喜颂入椒花万象新牡砺窓前梅递馥屠蘓杯里酒余醇抚时奉若奚谋志资始乾元在体仁
　　御制新正令日重华宫恭侍
　　皇太后宴诗【丁卯】　令日韶光令重华喜气重绮筵王母夀防胜早春容爵继屠蘓捧屏开仙木秾筛帘晴
　　旭丽喷鼎瑞烟浓恃
　　爱频申劝承
　　恩忘致恭宫中行乐处锡类万方从
　　御制新春与大学士并内廷翰林等重华宫聫句小宴复成近体诗【丁卯】　兴庆宫中翰墨筵每教令日纪韶年情闗一徳聫堂陛乐叶八音调管弦体物漫称诗禁雪抽思应许兴奔泉天街爆竹声砰礚却喜阳和万里宣
　　御制重华宫书室题壁诗【丁卯】　饯秋时节破冬初旭影温暾在绮疏依旧年光经一纪每从防暇乐三余猊烟霭霭萦银蒜莲漏泠泠滴玉蜍静憇非闗参半偈暂教六欲少因袪
　　御制新春奉
　　皇太后重华宫小宴诗【戊辰】　纷来鸾鳯数无央玉扆
　　金舆拥百祥西望瑶池降
　　王毋东迎苍驾莅青皇鱼龙曼衍频陈瑞火树茏葱待
　　熻光七种豫挑人日菜
　　万年先进上元觞
　　御制新正重华宫侍
　　皇太后膳诗【己巳】　开纪亚新禧承
　　欢敢后时青阳临左个
　　王母降西池许案还増感莱衣勉自持畵屏层镂胜寳树叠分枝花艳先春发灯光入夜披更期三五月轮满泛瑶巵
　　御制新正重华宫侍
</div>
    <div class="pagination">
<a href="国朝宫史_page35.html">上一页</a><span>...</span><a href="国朝宫史_page31.html">31</a><a href="国朝宫史_page32.html">32</a><a href="国朝宫史_page33.html">33</a><a href="国朝宫史_page34.html">34</a><a href="国朝宫史_page35.html">35</a><span class="current-page">36</span><a href="国朝宫史_page37.html">37</a><a href="国朝宫史_page38.html">38</a><a href="国朝宫史_page39.html">39</a><a href="国朝宫史_page40.html">40</a><a href="国朝宫史_page41.html">41</a><span>...</span><a href="国朝宫史_page37.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
