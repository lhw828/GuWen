<!DOCTYPE html>
<html>
<head>
    <meta charset="UTF-8">
    <title>明会典 - 第 270 页/共 281 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明会典 - 第 270 页/共 281 页</h1>
    <div class="content">　　凡公侯驸马伯家人给过文引本府官毎季具揭帖于御前奏进
　　凡各处赴京奏诉之人应递解者法司送至本府解发凡所属都税宣课等司批验茶引等所毎年收到商税等钞按季解本府类解户部交纳取具批收附卷备照凡清理军役本府通判一员专管
　　凡清理匠役本府通判一员专管
　　凡太仆寺寄养马匹本府通判一员专管
　　凡易州厰柴炭本府通判一员专管
　　凡漕运河道自通州抵直沽本府通判一员专管凡光禄寺供用诸物在城两县给料制造或给价买办惟衍圣公张真人下程礼部行本府自送
　　凡各庙寺宫观庙户治十一年奏定除文庙城隍庙照旧其余六户以上者各存留十户增多者尽行裁革
　　应天府
　　国初改集庆路为应天府设知府同知通判及经歴知事照磨等官后添设治中推官洪武三年陞正三品衙门赐银印改知府为府尹同知为府丞二十七年添设检校本府官本府官职专亲民之事惟以京府事重品秩体貌视在外诸府特异云
　　事例
　　凡本府毎嵗祭歴代忠臣府尹不具祭服用便服行礼凡本府乡试永乐后不进题
　　凡本府迎春行礼毕其春牛春花等物永乐后俱进太庙内官收送至京
　　凡南京外罗城旧例俱南京工部修理景泰六年奏准行本府属县暂拨人夫兼用成化九年奏准自驯象门起八门属本府修理沧波门起八门属工部修理又令镇江宁国二府及广徳州每年各出银六十两送本府收贮以备修理之用
　　凡太仆寺官歳终比较马匹成化十四年奏准府尹府丞许纳米赎罪
　　凡南京户兵工三部官银俱寄收本府永丰库成化十八年设大使一员佥拨库子十名











　　明会典卷一百七十
<史部,政书类,通制之属,明会典>
　　钦定四库全书
　　明防典卷一百七十一
　　光禄寺
　　国初置尚食尚醴二局又置宣徽院设院使同知院判典簿以统二局又改光禄寺正四品衙门设卿少卿寺丞并主簿职专膳羞宴享等事又移太常司供需库之洪武四年又置法酒库设内酒坊大使副使八年改寺为司陞从三品衙门改主簿为典簿又设录事置大官珍羞良醖掌醢四署毎署设令丞监事又设孳牧所大使副使局库俱革三十年复改司为寺署令为署正又设司牲司仍改孳牧所为司牧局
　　事例
　　凡本寺供用牲口果菜等物上林苑四署照数进纳供用不足于民间买办洪武间令本寺买办比与民间交易价钱每多一分永乐间差内官一员同本寺署官厨役领钞于在京附近州县依时价两平收买洪熈宣德以来止差署官厨役照前收买成化四年令光禄寺买办物料委堂上官一员及户科给事中监察御史各一员防同估计时价钱钞兼支具数奏领收买如有奸弊科道官指实叅奏又令本寺每季预关内库钱钞专委堂上官一员收掌遇买物料听户科给事中及巡视御史批押印信小票委该署官一员赍领收买四年令本寺买办一应物料奸顽之徒称是保头等项名色在街强賖作弊害人者枷号三个月满日从重发落
　　凡买办钱钞每岁该钱一千八百万文钞四百万贯俱赴天财库领回收贮该科道官防同本寺委官每日买办各项杂物等用
　　凡本寺收纳一应物料堂上官一员防同户科给事中监察御史各一员于本寺大烹门内验收
　　凡本寺供应物料文卷每月监察御史一员照刷具奏凡各处解纳果品厨料有从南京光禄寺转送者正统九年令不拘先后送纳南京径拨马快船装送
　　凡每年冬月藏氷见礼部精膳司职掌
　　凡供用器皿俱该工部造办后因不敷本寺自行买料雇匠相兼造用
　　几扛擡物件永乐十八年奉防不许撞磕损坏违者治罪
　　凡本寺进一应食物并筵宴茶饭等件器皿正统二年令俱用印信揭帖明白开写件数照进仍写内官某长随内使某交领待用毕六尚司务要检如数交付尚膳监照原揭帖数发出收领若不如数随即具奏挨寻务见下落或有失误损坏亦要明白交还鉒销以凭稽考敢有隠瞒私用不发出及不举奏者一体治罪凡每月奉先殿荐新品物从太常寺转送供荐
　　凡祭天地社稷山川享太庙省牲先二日本寺卿与太常寺卿同于御前奏知省牲毕次日仍同复命
　　凡圣节正旦冬至或吉庆筵宴所用诸品膳羞酒醴从礼部提调本寺供办
　　凡诸蕃国朝贡等使客并四夷来降土官人等管待茶饭物料支送下程俱从礼部行本寺支送
　　凡郊祀时享祭山川等神陪祀官胙肉从本寺分给如庆成有宴胙肉供用不分
　　凡遇节令文武百官例有宴如遇立春日春饼正月元宵圆子四月八日不落荚五月端午凉糕粽子九月重阳糕腊月八日麫俱先期奏请至日早朝毕复奏办完凡修实录成赐宴进士恩荣宴及经筵日讲东驾讲读酒饭俱本寺造办
　　凡早朝文武官及各王府镇巡等官公差人员见辞奉防与酒饭俱本寺备办只待
　　凡大臣考满差使等项赏劳羊酒疾病赐米肉酱菜等物俱本寺办送
　　凡丧葬合用祭祀品物从礼部行本寺备办
　　凡厨役悬带双鱼铜牌本寺具手本于内府印绶监关领
　　凡厨役老疾代替逃亡勾补等项俱从礼部查行凡各王府缺典膳吏部行本寺于年深厨役内拣选送用
　　凡传奉圣防本寺附録文簿不补本覆奏
　　凡本寺官吏俸粮俱于礼部带支
　　大官署事例
　　凡每嵗浙江等处嘉兴等府解纳白熟粳米四万九千石粟米五万五千石收充每日造饭只待内府衙门官吏监生锦衣卫将军勇士及各监局等衙门军民等匠食用
　　凡直隶等处解纳粟谷八千石稻谷二千石黑豆五百五十石菉豆二百石收充餧养牲口等物用
　　凡野味毎嵗南直隶庐州等府额办活鹿八十四只解至工部转送收养供应上用
　　凡供用牲口每嵗浙江等处解纳鹅三万二千五十只收养供办奉先殿等处祭祀并各宫膳羞及外夷人员筵宴下程等用折色鹅一只银三钱
　　凡每嵗时节各坟并内承运库教塲马神庙等处祭祀本署出票于良醖掌醢珎羞三署支白麫六万七千三百五十斤饧糖五百三十四斤赤豆四十四石二斗五升造办祭物
　　凡旛竿蜡烛二寺饭堂济贫日逐给与粟米六石凡筵宴每嵗庆成宴该用上中下卓共二千五百卓千秋节并节令等项每宴共一千二百卓
　　凡每嵗该用木柴六百八十万斤木炭三万四千斤俱工部坐派台基厰日逐领用
　　本署原额厨役三千一百二十名
　　珍羞署事例
　　凡每嵗南直隶常州等府解纳白熟粳米一千三百五十石白熟糯米四百五十石黄豆一千五百五十石菉豆二千四百石青菉豆四百石白豆二石山黄米七十石大青黄豆二十石赤豆六百石收办奉先殿供养并各宫膳羞等用
　　凡直隶等处解纳黑豆九百石薥秫六百石收充餧养牲口等物用
　　凡福建等处解纳白沙糖五万七千斤黒沙糖四万五千斤蜜四万七千斤盐卤三千斤茶叶一万五千斤先春等茶芽三千八百七十八斤鸡弹一十二万个收充供养膳羞茶饭等用
　　凡野味每嵗南直隶庐州等府额办天鹅二百六十七只解至工部转送收养供应上用
　　凡乳牛原额该兵部坐派直隶等处解纳一百九十九只挤乳造办酥油乳饼等物充供养膳羞等用
　　凡每嵗时节各处祭祀本署出票于良醖掌醢二署支白麫二万三千五百四十一斤香油饧糖俱四千五百二十四斤造祭品用
　　凡每嵗该用木柴二百五十万斤木炭一百万斤领用与大官署同
　　本署原额厨役一千四百六十四名
　　良醖署事例
　　凡每嵗浙江等处解纳白熟糯米一万二千石菉豆五百石荞麦五十石收造麯酒供奉先殿等处祭祀并进宫及给内外官员只待四夷筵宴下程各监局官匠人等用其内外官员官匠人等每嵗自五月至八月停给凡直隶等处解纳小麦三万六千石收造白麫供大官珎羞掌醢三署支用
　　凡牲口该浙江等处解纳绵羯羊一万一千只每只重三十斤祭祀羊每只重五十斤鸡三万七千九百只收养供大官署支用折色羊一只银一两祭祀羊一只银四两鸡一只银三分
　　凡料食该直隶顺德等府解纳菉豆九千石豌豆二百石大麦三百石薥秫八千石收充养牲口磨驴等用凡拽磨用驴原额九十一头遇有倒死瘦损不堪者该顺天府派所属州县换补
　　凡磁器河南等处彰德等府每嵗解纳缸五百只坛三万二千七百个酒缾一千八百五十个
　　凡每嵗南京差官厨运送官细煮酒一十万缾收充各项支用
　　凡每岁该用木柴二百二十万斤领用与大官署同本署原额厨役一千二百五十名
　　掌醢署事例
　　凡每岁该直隶等处常州等府解纳白熟糯米一千石白芝蔴七百石芝蔴一万三百石黄豆三百九十石大麦三百石大青黄豆二十石收造饧糖香油酱醋供用凡江西等防解纳莲肉三万斤胶枣六万六千五百斤牙枣三千斤栗子八千斤红枣八万八千斤柿饼八万七千斤荔枝圎眼各三万三千斤榛子六万二千斤银杏一万三千斤核桃十五万九千斤干葡萄一万八千斤菱米九千斤带殻莲子五百斤尖头榛子五百斤松子一万四千斤木耳一万三千二百斤香蕈一万斤菉笋十万五千斤川椒八千五百斤花椒九千斤杏仁七千六百斤上鹻三万五千斤茴香三千斤砂一千五百斤火薫猪肉一万五千五百斤干姜九百五十斤薄荷二千四百斤莳萝一千斤蘑菇四千四百斤大蒜一千斤青盐十五万斤白盐四万斤干鱼十四万八千斤鲚鱼一万斤鳓鱼九百八十四尾收充供养茶饭斋醮只待等用
　　凡浙江等防解纳祭祀猪一百五十口每口重一百五十斤肥猪一万八千九百口每口重一百斤收充大官署支用折色祭祀猪一口银五两肥猪一口银一两七钱五分
　　凡磁器河南等防彰德等府解纳缸五十只坛一万五千七百个酒缾一千二百五十个
　　凡每岁该用木柴六十万斤领用与大官署同
　　本署原额厨役一千五十名
　　司牲司养牲军人六十名民人五十名
　　司牧局养牲军人一百五十名
　　南京光禄寺大官署事例
　　凡奉先殿供养每月用鹅四十只鸡三百三十只羊七只猪二口
　　凡毎嵗奉先殿荐新该南京太常寺送到活鹿獐兔彘猪子鹅等牲口供用
　　凡每嵗时节若王妃及内官坟所开闭库藏并大小教塲新江口等防祭祀该用品物于本寺良醢等三署关支猪五十一口羊五十一只白麫一千九百五十斤豆粉三十斤沙糖五十斤
　　凡每嵗该湖广浙江广西并直隶宁国等府纳活鹿一百五十二只腌腊解赴光禄寺供用近例每鹿一只征收银二两解送南京工部转送本署类解工部转送光禄寺交收又每嵗该直隶滁州卫进鷀防八只鹌鹑一千一百只内除奉先殿荐新外其余附南京尚膳监解送光禄寺交收又本寺司牲司送到绵羯等羊三十只宰净送本寺掌醢署腌造亦解光禄寺交收
　　凡每嵗直隶松江等府纳次等粳米一万七千石白熟粳米六十石造饭只待南京内府各衙门官吏监生及军民匠役食用又三日一次宰猪一口作各官食用又毎嵗关本寺掌醢署酱一千八百斤醋一千八百缾花椒六十八斤八两盐二千一百斤并醋蒜苗青菜作官吏监生下饭
　　凡牲口料食该应天府属县纳稻谷三百石粟谷一百石
　　凡嵗用木柴该龙江瓦屑坝抽分竹木局关支一百八十万斤应天等府出脚价银运纳
　　本署原额厨役二百六十六名女户三名
　　珍羞署事例
　　凡每嵗奉先殿供养该应天等府纳白熟粳米八石黄豆一十三石日逐造办雪糕等物又养乳牛一百五十只挤乳造办酥油及常州等府纳茶叶共七十斤又南京太常寺每嵗送到鸡鸭子鲜菜等物
　　凡每嵗时节各处祭祀造办茶食二百五十五斤大顶花七顶响糖芝蔴纒各二十五个雪棃七十五斤鲜菱七十五斤橘子七十斤
　　凡每嵗应天等府纳蜂蜜九千斤造樱桃等煎三起共四千九十八斤一十二两南京尚膳监差官送京供应又福建建宁府纳茶芽五十二斤解光禄寺交收凡每嵗四月内南京太常寺送到雉鸡十只十月内送到活鴈十五只内除造办荐新外其余于十一月内宰送本寺掌醢署腌造解光禄寺交收又直隶滁州送到活天鹅六只活鴈三十八只内除荐新外其余付南京尚膳监解光禄寺交收
　　凡每嵗湖广江西并直隶安庆等府送到天鹅四百五十九只南京工部转送本寺腌腊解光禄寺近例每天鹅一只收价银五钱类送工部转送光禄寺交收凡本署嵗用木柴一十三万九千六十斤关支运纳与本寺大官署同
</div>
    <div class="pagination">
<a href="明会典_page269.html">上一页</a><span>...</span><a href="明会典_page265.html">265</a><a href="明会典_page266.html">266</a><a href="明会典_page267.html">267</a><a href="明会典_page268.html">268</a><a href="明会典_page269.html">269</a><span class="current-page">270</span><a href="明会典_page271.html">271</a><a href="明会典_page272.html">272</a><a href="明会典_page273.html">273</a><a href="明会典_page274.html">274</a><a href="明会典_page275.html">275</a><span>...</span><a href="明会典_page271.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
