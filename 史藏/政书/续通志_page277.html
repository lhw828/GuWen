<!DOCTYPE html>
<html>
<head>
    <meta charset="UTF-8">
    <title>续通志 - 第 277 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 277 页/共 1359 页</h1>
    <div class="content">　　 北面朝官

　　（臣）等谨按辽制北面朝官有北南二枢密分掌文武铨实与厯代之吏兵二部无异南北二大王视户部多啰伦穆腾视礼部伊勒希 
巴视刑部宣徽视工部而以北南宰相府总之又置特哩衮以比宗正林牙以比翰林裕悦坐而谕议以象公师史称官生于职职沿于事而名 
加之固有名不相沿而职可相例者犹想见当日设官之遗意云
　　契丹北枢密院 【掌兵机武铨羣牧之政凡契丹军马皆属焉其官有北院枢密使知北院枢密使事知北枢密院事北院枢密副使知 
北院枢密副使事同知北院枢密使事签书北枢密院事北院都承旨北院副承旨北院林牙知北院贴黄给事北院知圣旨头子事掌北院头 
子北枢密院敞史北院郎君北枢密院通事北院掾史其所属北枢密院中丞司有北南枢密院点检中丞司事总知中丞司事北院左中丞北 
院右中丞同知中丞司事北院侍御】
　　契丹南枢密院 【掌文铨部族丁赋之政凡契丹人民皆属焉其官有南院枢密使知南院枢密使事知南院枢密事南院枢密副使知 
南院枢密副使事同知南院枢密使事签书南枢密院事南院都承旨南院副承旨南院林牙知南院贴黄给事南院知圣旨头子事掌南院头 
子南枢密院敞史南院郎君南枢密院通事南院掾史其所属南枢密院中丞司有北南枢密院点检中丞司事总知中丞司事南院左中丞南 
院右中丞同知中丞司事南院侍御】
　　（臣）等谨按辽制林牙掌文翰之事北南枢密二院林牙即五代及宋枢密直学士之职其敞史郎君亦即前代之掌故令史也考契丹 
国志其佐吏如绷郭德斯弩衮推勒弩衮图卜弩衮职掌皆与令史同又辽初有额真尼郭齐喀为要尼故官后并其职于枢密院云
　　（臣）等又按北枢密院南枢密院所属官皆各隶南
　　北独点检中丞司事则两院并称北南或是互相司事之官但史志未详其所职掌无可稽核谨附识以存其疑
　　北宰相府 【掌佐理军国之大政有北府左宰相北府右宰相总知军国事知国事】
　　南宰相府 【掌佐理军国之大政有南府左宰相南府右宰相总知军国事知国事】
　　（臣）等谨按辽史纪传任总知军国事者代乏其人岂有其官而不轻授欤考太祖于要尼时曾任斯职或亦如唐之尚书令太宗曾为 
之后遂不以授人耶若北宰相府皇族世预其选南宰相府国舅世预其选相臣必简用于宗戚又与厯代之制异矣
　　北大王院 【分掌部族军民之政初名德哷勒部额勒金太祖分南北院太宗会同元年改额勒金为大王有北院大王知北院大王事 
北院太师北院太保北院司徒北院司空北院郎君其所属北院都统军司掌北院从军之政令有北院统军使北院副统军使北院统军都监 
又北院详衮司掌北院部族军马之政令有北院详衮北院都监北院将军北院小将军又北院都部署司掌北院部族军民之事有北院都部 
署北院副部署】
　　南大王院 【分掌部族军民之政有南院大王知南院大王事南院太师南院太保南院司徒南院司空南院郎君其所属南院都统军 
司掌南院从军之政令有南院统军使南院副统军使南院统军都监又南院详衮司掌南院部族军马之政令有南院详衮南院都监南院将 
军南院小将军又南院都部署司掌南院部族军民之事有南院都部署南院副部署】
　　（臣）等谨按太师太保唐宋为三师之职司徒司空唐宋为三公之职皆不轻除授惟辽制北面官凡公师崇秩仅为各司有职掌之官 
矣如北面大王院文班司侍卫司护卫府横帐详衮司王子院要尼九帐大国舅司十二宫各部族五冶羣牧使司东都省各属国皆有之或置 
太师司徒或祗置太保或称都太师各领所司之事或为属官此与唐宋名同而实异者也
　　宣徽北院 【会同元年置掌北院御前祗应之事有北院宣徽使知北院宣徽事北院宣徽副使同知北院宣徽事】
　　宣徽南院 【会同元年置掌南院御前祗应之事有南院宣徽使知南院宣徽事南院宣徽副使同知南院宣徽事】
　　大裕悦府 【有大裕悦无职掌班百僚之上非有大功德者不授为辽国之尊官犹南面之有三公云】 大特哩衮司 【太祖有国首 
设此官有特哩衮知特哩衮司事特哩衮司事】
　　（臣）等谨按辽之特哩衮治宗族即唐之宗正卿唯不置属官其制差异然史称皇族帐官皆统于大特哩衮司即其属也
　　伊勒希巴院 【掌治刑狱有伊勒希巴左伊勒希巴右伊勒希巴知左伊勒希巴事知右伊勒希巴事敞史选底掌狱】
　　大林牙院 【掌文翰之事有北面都林牙北面林牙承旨北面林牙左林牙右林牙】
　　多啰伦穆腾司 【掌礼仪之事有多啰伦穆腾总知朝廷礼仪总礼仪事】
　　文班司 【有文班太保文班林牙文班牙署文班吏】

　　 北面御帐官

　　（臣）等谨按周官幕人掌帷幕幄帟绶之事注云四合象宫室曰幄王所居之帐也辽制葢仿此顾古制出宫用之而辽初则未有城郭 
沟池宫室之固是以毡车为营硬寨为宫史称御帐之官不得不谨以此耳其制出于贵戚为侍卫着帐为近侍北面部族为护卫武臣为宿卫 
亲军为禁卫百官番宿为宿直奉宸以司供御三班以肃朝会硬寨以严晨夜法制极其严密而总名曰御帐官葢与唐之十六卫宋之环卫官 
带御器械之职制略相似
　　侍卫司 【掌御帐亲卫之事有侍卫太师侍卫太保侍卫司徒侍卫司空侍卫】
　　（臣）等谨按侍卫司所属有近侍局近侍详衮司葢宦者之职此外有内省 【设官有使副使内藏库提点】 有内侍省 【设官有 
黄门令内谒者押班左厢押班右厢押班契丹汉儿渤海内侍都知左承宣使右承宣使】 又着帐祗应诸司亦有以奄寺充者辽史宦官传赵 
安仁尝为秦晋国王府祗应可推也
　　北护卫府南护卫府 【分掌北院南院护卫之事其官各有护卫太师护卫太保护卫司徒其所属北有总领左右护卫司总领左右护 
卫南有总理左右护卫司总理左右护卫又左护卫司有左护卫太保左护卫右护卫司有右护卫太保右护卫又奉宸司掌供奉宸御之事有 
奉宸又三班院掌左右寄班之事有左班都知右班都知寄班都知三班院祗候又宿卫司专掌宿卫之事有总宿卫事总知宿卫事同掌宿卫 
事宿卫官又禁卫局有总禁卫事禁卫长又宿直司掌轮直官员宿直之事有宿直详衮宿直都监宿直将军宿直小将军宿直官宿直护卫】
　　硬寨司 【掌禁围枪寨下铺传铃之事有硬寨太保】
　　（臣）等谨按御帐官又有皇太子特哩衮司掌皇太子宫帐之事又皇太后宫亦有宿直官史志皆载于御帐之后其实皆宫官也

　　 北面着帐官

　　（臣）等谨按辽制内族外戚及世官之家犯罪者皆没为着帐官其诸色人犯罪则为着账户司凡职事禁卫以及祗从诸役皆充之称 
为着帐郎君娘子以示矜恤云
　　着帐郎君院 【有着帐郎君节度使着帐郎君司徒】
　　祗候郎君班详衮司 【有祗候郎君班详衮祗候郎君直长祗候郎君扎萨克辖祗候郎君祗候郎君伊喇】
　　左祗候郎君班详衮司右祗候郎君班详衮司 【各有祗候郎君班详衮祗候郎君直长祗候郎君扎萨克辖祗候郎君祗候郎君伊喇 
其所属有笔砚局有笔砚祗候郎君笔砚史又牌印局有牌印郎君裀褥局有裀褥郎君灯烛局有灯烛郎君床幔局有床幔郎君殿幄局有殿 
幄郎君车舆局有车舆郎君御盏局有御盏郎君本班局有本班郎君】
　　着账户司 【有着帐节度使着帐殿中】
　　（臣）等谨按史志载着账户司其所属有承应小底局有笔砚寝殿佛殿司藏习马鹰坊汤药尚饮盥漱尚膳尚衣裁造各小底皆给事 
贱役未足列于职官也

　　 北面皇族帐官

　　（臣）等谨按辽之皇族有二院四帐肃祖及懿祖之后共五房谓之二院元祖之后曰孟父房仲父房季父房太祖曰横帐共三房一帐 
谓之四帐二院治之以北南二大王四帐治之以大内特哩衮而总以大特哩衮司统之又置锡里司以治军政而诸王公主院府亦各设官其 
法制详矣
　　大内特哩衮司 【掌皇族四帐之政教有大内特哩衮知大内特哩衮事大内特哩衮都监】
　　大横帐详衮司 【掌太祖后九帐皇族之事有横帐详衮横帐太师横帐太保横帐司空横帐郎君横帐知事】
　　孟父族帐详衮司 【掌蜀国王雅本房族之事】
　　仲父族帐详衮司 【掌隋国王舒噜房族之事】
　　季父族帐详衮司 【掌德祖皇帝三房族之事】
　　四帐都详衮司 【掌四房军马之事有都详衮都监将军小将军其所属有横帐详衮司孟父帐详衮司仲父帐详衮司季父帐详衮司 
】
　　锡里司 【掌皇族之军政有锡里详衮锡里都监锡里将军锡里小将军锡里美棱】
　　大东丹国中台省 【太祖天显元年置有左大相右大相左次相右次相】
　　（臣）等谨按天显元年征渤海克辉罕城改其国曰东丹而以皇子倍为人皇王主之仍赐王子冠服故特置宰相以辅之至圣宗干亨 
元年乃省焉

　　 北面诸帐官

　　（臣）等谨按太祖受位于要尼尊九帐于御营之上存渤海之族帐亚于要尼并奚王之众抚其帐部拟于国族任国舅以耦皇族崇伊 
锡以抗奚王列二院以制要尼立国之初制此控御之良法后遂相沿不变云
　　要尼九帐大详衮司 【掌要尼温汗卓木布汗和抡汗苏尔扞沙津汗招固汗伊兰汗巴尔汗哈陶津汗九世宫分之事有大详衮要凡 
太师要尼太保要尼太尉要尼司徒要尼司空要尼侍中敞史知事其所属有要尼帐节度使司有节度使节度副使又要尼乣详衮司有要尼 
乣详衮要尼乣都监要尼乣将军要尼乣小将军又有要尼克】
　　大国舅司 【掌国舅伊苏济勒伯哩二帐之事有伊苏济勒国舅大翁帐详衮小翁帐详衮伯哩国舅大父帐详衮少父帐详衮国舅太 
师国舅太保国舅太尉国舅司徒国舅司空敞史又国舅伊苏济勒大翁帐详衮司有国舅详衮国舅都监国舅本族将军小将军又国舅伊苏 
济勒小翁帐详衮司国舅伯哩大父帐详衮司国舅伯哩少父帐详衮司又国舅伊勒希巴司有国舅伊勒希巴国舅左伊勒希巴国舅右伊勒 
希巴敞史又有国舅帐克】
　　（臣）等谨按契丹国志国舅帐有国舅钤辖掌国舅司事辽史百官志失载谨附识于此
</div>
    <div class="pagination">
<a href="续通志_page276.html">上一页</a><span>...</span><a href="续通志_page272.html">272</a><a href="续通志_page273.html">273</a><a href="续通志_page274.html">274</a><a href="续通志_page275.html">275</a><a href="续通志_page276.html">276</a><span class="current-page">277</span><a href="续通志_page278.html">278</a><a href="续通志_page279.html">279</a><a href="续通志_page280.html">280</a><a href="续通志_page281.html">281</a><a href="续通志_page282.html">282</a><span>...</span><a href="续通志_page278.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
