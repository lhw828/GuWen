<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 327 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 327 页/共 807 页</h1>
    <div class="content">　　跪迎
　　御殿陞座和硕郑亲王济尔哈朗和硕睿亲王多尔衮率诸王贝勒贝子公文武羣臣前进鸣赞官赞跪叩兴众行三跪九叩礼兴赞退俱复原位立次外藩王以下各官前进鸣赞官赞跪叩兴众行三跪九叩礼兴赞退俱复原位立赞排班赞进赞跪众俱跪赞颁
　　恩诏大学士自黄案上捧诏书至丹陛上立宣
　　诏曰我
　　太祖武皇帝受
　　天明命肇造丕基懋建鸿功贻厥孙子
　　皇考大行皇帝嗣登大宝盛徳深仁宏谟逺畧克协天心不服者武功以戡定已归者文徳以懐柔拓土兴基国以滋大在位十有七年于崇徳八年八月初九日
　　上賔诸伯叔兄及文武羣臣咸以国家不可无主神器不可乆虚谓朕为
　　皇考之子应继大统乃于八月二十六日即皇帝位以明年为顺治元年朕年幼冲尚赖诸伯叔兄大臣共襄治理所有应行赦开列于后布告中外咸使闻知宣
　　诏毕赞叩兴众行三跪九叩礼兴赞退俱复原位立赞礼
　　毕
　　上陞舆还宫顾谓侍臣曰适所进裘若黄里朕自衣之以红里故不服耳诸王以下文武各官跪送各退是日不
　　陈卤簿不作乐不设筵宴
　　顺治元年十月乙邜朔以定鼎燕京告
　　天行即位礼
　　御殿受朝贺
　　颁诏天下前期太常寺官扫除坛壝司设监设金椅于郊坛之东南向设宝案于金椅前是日遣官告于太庙
　　社稷卤簿全设
　　驾由大清门出作乐前导
　　上躬诣
　　南郊告祭
　　天
　　地毕内院大学士率文武各官跪奏告祭礼成赞礼官恭
　　进诣坛东幄次更衣
　　陞座诸王以下文武各官侍立鸣赞官赞排班赞进賛跪众俱跪大学士刚林由东班陞阶正中跪学士詹霸自案上捧宝授大学士刚林大学士刚林奉宝奏云
　　皇帝君临万国诸王文武羣臣不胜懽忭奏毕以宝仍授学士詹霸置于案上皆退立原班鸣赞官赞跪叩兴众俱行三跪九叩礼兴赞退俱复原位立
　　驾还宫卤簿前导作乐进
　　大清门众俱退是日鸿胪寺设
　　御座子皇极门正中【今名太和门】设表案于门檐之东王等齐集于金水桥之北文武各官齐集于金水桥之南东西相向序立只竢乐作
　　上陞座乐止銮仪卫官赞鸣鞭阶下三鸣鞭内大臣侍卫内院礼部都察院及鸿胪寺执事各官先于阶上行三跪九叩礼毕各司其事鸣赞官赞排班赞进赞跪诸王率文武各官俱跪赞进表内院大学士捧诸王等所进三体表文跪置案上兴鸣赞官賛宣表内院大学士诣案前取表以次跪宣毕兴捧表仍跪置案上行三叩礼兴退立原位鸣赞官赞跪叩兴诸王以下文武各官行三跪九叩礼兴赞退众俱复原位立銮仪卫官赞鸣鞭阶下三鸣鞭
　　上还宫各退越九日甲子
　　御皇极门
　　颁诏天下大宴诸王文武羣臣
　　诏曰我国家受
　　天眷佑肇造东土
　　列祖创兴鸿业
　　皇考式廓前猷遂举旧邦诞膺新命迨朕嗣服虽在冲龄缔念绍庭永绥厥位顷縁贼氛洊炽极祸中原是用倚任亲贤救民涂炭方驰金鼓旋奏澄清既解倒悬非富天下而王公列辟文武羣臣暨军民耆老合词劝进恳切再三乃于今年十月初一日祗告
　　天
　　地
　　宗庙
　　社稷即皇帝位仍建有天下之号曰大清定鼎燕京纪元顺治缅维峻命不易创业尤艰况当改革之初更属变通之防是用准今酌古揆天时人事之宜庶防吏习民安彰
　　祖功
　　宗徳之大于戏天作君师惟鉴临于有徳民歌父母斯恱豫于无疆既已俞防布恩宏敷大赉将使投诚归命无阻幽深惟尔万方与朕一徳布告遐迩咸使闻知
　　十八年正月己未
　　圣祖仁皇帝嗣皇帝位
　　御殿受羣臣朝
　　颁诏天下前期司设监设
　　御座于
　　太和殿宣徽院设
　　宝案于
　　御座之南鸿胪寺设表案于檐下之东设
　　诏案于槛内之东是日遣官各一人祭告
　　天
　　地
　　太庙
　　社稷陈卤簿仪仗于
　　太和殿前陈辇辂于
　　午门陈黄葢云盘于丹墀内陈龙亭香亭于午门外教坊司陈中和韶乐于丹陛上之东西陈丹陛乐于
　　太和门之东西俱设而不作内阁官捧
　　诏置于
　　太和殿内之东案上尚宝司捧
　　宝置于
　　御座之南案上
　　上缟素服诣
　　世祖章皇帝几筵前行三跪九叩礼祗告受命礼毕具礼
　　服诣
　　圣祖母太皇太后前行三跪九叩礼次诣
　　两宫
　　皇太后前行三跪九叩礼毕礼部堂官奏请
　　御中和殿升座鸿胪寺官引内大臣侍卫内院礼部都察院执事各官行三跪九叩礼毕不赞礼部堂官奏请
　　御太和殿陞座鸣钟鼔不作乐王以下公以上齐集丹陛上文武百官齐集丹墀内俱朝服序立銮仪卫官赞鸣鞭鸣赞官赞排班赞进赞跪诸王以下各官俱跪赞上表称贺有
　　防免宣鸣赞官赞跪叩兴诸王以下各官行三跪九叩礼
　　兴赞退俱复原位立内阁官捧
　　诏至
　　宝案前用宝讫大学士捧出
　　太和殿授礼部堂官礼部堂官跪受由中阶降安设云盘内张黄葢由中道出行礼开读王以下公以上进
　　殿内一跪一叩坐
　　赐茶毕鸣鞭
　　驾还宫易服是日
　　颁诏天下
　　诏曰惟我国家受
　　天眷命
　　祖功
　　宗徳肇造丕基我
　　皇考大行皇帝盛徳至仁英资大度缵承厯数统一寰区恩波洽于多方政敎臻于上理方期邦国永底雍熙不幸奄弃臣民遽升
　　龙驭顾以大宝属于眇躬朕防防在疚本不忍闻而诸王贝勒大臣文武官员人等佥谓神器既已攸归天位不宜乆旷坚请再三朕是以俯徇舆志勉抑哀衷于是月初九日只告
　　天
　　地
　　宗庙
　　社稷即皇帝位仰惟
　　上天眷佑之笃
　　祖宗付托之隆凉徳冲龄膺兹重寄敬图觐光扬烈用绍无疆之休其以明年为康熙元年与天下更始式衍旧恩聿新化于戏孝思惟则永深继述之懐忠悃载摅实赖劻勷之佐凡尔亲贤文武其尚辅翼菲躬共矢嘉谟以成至治布告天下咸使闻知
　　康熙六十一年十一月辛丑
　　世宗宪皇帝嗣皇帝位
　　御殿受羣臣朝
　　颁诏天下前期遣官各一人告祭
　　天
　　地
　　太庙
　　社稷礼部设
</div>
    <div class="pagination">
<a href="皇朝文献通考_page326.html">上一页</a><span>...</span><a href="皇朝文献通考_page322.html">322</a><a href="皇朝文献通考_page323.html">323</a><a href="皇朝文献通考_page324.html">324</a><a href="皇朝文献通考_page325.html">325</a><a href="皇朝文献通考_page326.html">326</a><span class="current-page">327</span><a href="皇朝文献通考_page328.html">328</a><a href="皇朝文献通考_page329.html">329</a><a href="皇朝文献通考_page330.html">330</a><a href="皇朝文献通考_page331.html">331</a><a href="皇朝文献通考_page332.html">332</a><span>...</span><a href="皇朝文献通考_page328.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
