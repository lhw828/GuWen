<!DOCTYPE html>
<html>
<head>
    <meta charset="UTF-8">
    <title>皇朝通志 - 第 64 页/共 231 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝通志 - 第 64 页/共 231 页</h1>
    <div class="content">　　神位升祔
　　太庙
　　皇上亲诣行礼恭代祗见奉安
　　神座行大飨礼如仪恭奉
　　孝圣宪皇后玉
　　册玉
　　宝奉安
　　太庙四十七年十月时享恭奉新造
　　五朝玉
　　册玉
　　宝尊藏
　　太庙先是
　　列祖
　　列后
　　册
　　宝皆随时敬造玉色尺寸不相符合乾隆二十四年回部
　　底定和阗职贡嵗致精璆
　　皇上命择玉质之最良者一律防造
　　五朝
　　册
　　宝至是告成以时享大祭敬奉尊藏并
　　命敬彻旧藏
　　册
　　宝于四十八年七月
　　命皇子亲王恭送
　　盛京
　　太庙尊藏是年八月
　　皇上躬诣
　　盛京展飨如仪











　　皇朝通志卷三十八
　　钦定四库全书
　　皇朝通志卷三十九
　　礼畧
　　吉礼【四】
　　时享
　　【臣】等谨按我
　　朝
　　太庙时享之制肇于建国之初粤自天聪六年二月太宗文皇帝率贝勒诸臣诣
　　太祖高皇帝陵行时享礼八年除夕十年清明节皆亲祭
　　太祖山陵盖当未崇建
　　宗庙之先皆
　　亲举典礼于
　　陵寝至天聪十年建立
　　太庙于是大飨荐新元旦清明节中元节除夕
　　万夀节之礼以次举行仰见
　　圣朝创制鸿图垂模奕禩礼意之精胥肇于此谨録纪
　　篇首以昭盛轨而
　　列圣循行之礼详见于后我
　　皇上觐扬继述孝治光昭嵗举精禋寅恭对越五十年
　　来非举
　　春廵秋狝之典必躬亲将事
　　孝思肫至垂示万年洵立隆之极则已
　　崇徳元年七月中元节
　　太宗文皇帝亲飨
　　太庙十二月遣官祭
　　太庙时先期斋戒一日三年正月朔遣官祭
　　太庙自后元旦皆遣官祭七月中元节
　　亲祭
　　太庙时先期斋戒三日十月
　　万夀节遣官祭
　　太庙自后恭遇
　　圣节皆遣官祭五年二月清明节遣官祭
　　太庙八月以
　　太祖武皇帝忌辰遣官祭
　　太庙十二月除夕遣官祭
　　太庙时先期斋戒三日自后嵗暮皆遣官祭八年二月清
　　明节遣官祭
　　太庙七月中元节遣官祭
　　太庙并告征明山东之捷
　　顺治元年九月定制时享恭奉
　　后殿
　　列祖
　　列后神位于殿中寳座皆南向奉
　　中殿
　　列圣
　　列后神位于
　　前殿寳座
　　太祖位南向
　　列圣以昭穆序东西向
　　帝
　　后同案
　　前殿
　　皇帝恭诣行礼
　　后殿遣官将事二年正月定
　　万夀节祭
　　太庙仪奉
　　防祭
　　太庙礼仪读祝致祭
　　福陵
</div>
    <div class="pagination">
<a href="皇朝通志_page63.html">上一页</a><span>...</span><a href="皇朝通志_page59.html">59</a><a href="皇朝通志_page60.html">60</a><a href="皇朝通志_page61.html">61</a><a href="皇朝通志_page62.html">62</a><a href="皇朝通志_page63.html">63</a><span class="current-page">64</span><a href="皇朝通志_page65.html">65</a><a href="皇朝通志_page66.html">66</a><a href="皇朝通志_page67.html">67</a><a href="皇朝通志_page68.html">68</a><a href="皇朝通志_page69.html">69</a><span>...</span><a href="皇朝通志_page65.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
