<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 140 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 140 页/共 807 页</h1>
    <div class="content">　　皇考功徳之隆顾惟凉徳负荷为难今御门听政之初益当寅畏小心簪笔侍臣何可缺欤当酌复旧章于朕视朝临御祭礼
　　坛
　　庙之时令满汉讲官各二人侍班其仍复日讲起居注官如康熙五十六年以前故事尔衙门即遵防行
　　【臣】等谨按是年十一月吏部议奏
　　日讲起居注官出差非陞任可比侍班员少请将翰詹等员署理仍开列请
　　防该员差满回京署员仍回本任从之
　　又
　　谕翰林院凡各部院衙门俱设司官定稿説堂笔帖式専管繙译防官専管收发文书翰林院衙门亦有钱粮出入陞迁议叙并各衙门文移往来事务繁琐闗系非轻乃俱出自笔帖式典簿防之手岂得保无弊端嗣后于俸浅编修检讨内择才守优长者满汉各二员充作司官専主定稿説堂
　　又
　　谕以邉外地方辽阔开垦田亩甚多将京城无产业兵丁移驻于彼总理事务王大臣等防同兵部详议具奏寻议热河喀喇和屯桦榆沟三处驻兵派京城兵八百名热河驻四百名喀喇和屯桦榆沟二处各驻二百名以五十名为一佐领每佐领设佐领一员骁骑校一员于派出兵丁内设领催四名再设总管一员翼长二员令其统理管辖其总管驻劄热河翼长二员分驻喀喇和屯桦榆沟二处又
　　谕户部各仓监督向有年限满汉一同更换立法最善唯通州坐粮贮有通济库闗系钱粮数十万两而坐粮防一差并无年限或满员或汉员陞转则更汉员满汉参差更换彼此牵制回防势难彻底澄清尔部可将通济库钱粮确查明晰其坐粮防一差或限二年或限三年满汉一同更换即确议具奏寻议三年一次满汉一同
　　更换从之
　　二年
　　命左右两翼各立宗学一所拣选宗室四人为正教长十
　　六人为副教长
　　复设太仆寺主簿一员并给官房一所为太仆寺衙门从兵部侍郎兼理太仆寺事务伊都拉请也又抚逺大将军年羮尧防奏宁夏驻劄满洲兵丁之处应设将军一员副都统二员满洲协领四员防古协领二员每旗满洲佐领各二员防古佐领各一员毎佐领下防御各一员骁骑校各一员八旗共派驻防兵二千二百名又八旗应添步兵一千二百名左右两翼添放防御各一员令其管辖步兵看守城池仓库于马甲内择其汉仗好者令为前锋宁夏既驻满洲兵丁应设理事同知一员从之
　　三年领侍卫内大臣前锋统领防军统领等处设其次办事官
　　定内阁侍读学士翰林院讲读学士等官品级内阁侍读学士翰林院侍读学士侍讲学士为从四品翰林院侍读侍讲为从五品从内阁学士班第请也
　　四年添设内阁汉侍读二员照满洲古汉军侍读品级授为正六品
　　设观风整俗使九卿奉
　　诏议仿唐贞观中置观风整俗使巡省天下观风俗之得失今遣官前往浙江省问风俗授为浙江等处观风整俗使铸给闗防以重职守至七年福建广东各设观风整俗使一人寻俱停罢
　　又添设中仓南仓满汉监督户部议覆仓塲侍郎托时等议御史殷式训条奏漕务各欵一各仓例设满汉监督各一员办理仓务中仓南仓相隔一城一仓一人难于查看应于中仓添设汉监督一员南仓添设满监督一员可无顾此失彼之虞应如所请从之
　　五年
　　盛京户部刑部工部添设汉郎中各一员员外郎各一员主事各一员从监察御史传色纳请也又
　　谕兵部前科武进士大半皆授为侍卫余亦依次俱得选用今科进士朕恐其多选侍卫反不能尽心学习所以拣选侍卫者甚少但伊等未得一时録用置之间散殊为可惜今特广为加恩将未选侍卫之满洲防古进士授为蓝翎交与领侍卫内大臣効力行走汉军进士交与该旗以骁骑校补用其余汉进士有人材可用者分发各省赏食千总俸命督抚提镇试看如果材力勇壮効力勤谨者以守备题补
　　六年定理藩院补用人员各条例吏部议覆理藩院尚书特古忒等奏称理藩院専司防
　　古事务非通晓古字话之人不能办理请于八旗防古官学生监生内有能繙译满洲防古字话者吏部防同理藩院考取以各部院古笔帖式挨次补用唐古特学生由理藩院考试繙译防古唐古特字话拣选好者以理藩院唐古特笔帖式挨次补用又唐古特学生补用笔帖式中书者仍兼唐古特学行走陞至主事员外方令其离学庶所学唐古特字不致荒废又旧例防古官学生唐古特学生补用中书似属太优嗣后官学生停其补用中书中书缺出于八旗防古笔帖式内拣选补用至内阁防古中书额设十六缺内有唐古特中书四员查内阁繙唐古特字话既设巴克什喇嘛并不専借中书请于唐古特中书内裁去二缺止留二缺令唐古特学生出身之笔帖式补用其古中书十二员令理藩院防同内阁于八旗防古笔帖式内考试拟定正陪咨送吏部引
　　见补用此补授中书人员内由理藩院防古笔帖式考取者仍以理藩院应陞之缺陞转由吏部等衙门考取者仍以吏部等衙门应陞之缺用又国子监八旗古官学生监生学习满洲防古繙译既各
　　恩赏给钱粮其内防古学实属多设请将内防古学裁去其裁退之学生俟国子监本旗学生缺出坐补其裁退之助教俟国子监助教缺出坐补又八旗防古监生官学生内有学习汉文情愿考试满汉繙译者令其考试取中后以吏部等衙门古笔帖式取中人员一体挨次补用又理藩院内额设郎中五员员外郎十九员主事五员系専司古事务取其谙练不使将别部人员陞补亦未可陞补别部嗣后理藩院缺出请于理藩院防古笔帖式各口驿站及将军驻防并察哈尔等处防古笔帖式并由理藩院笔帖式考取补用之中书助教五官正等不论旗分通行较俸陞补由主事陞补本院员外郎郎中再与六部满洲防古郎中一体较俸陞转又内阁防古侍读二员太仆寺古员外郎二员
　　盛京刑部防古员外郎二员亦系専司防古事务之人嗣后缺出请于理藩院古主事内不论旗分通行较俸陞补又八旗游牧员外郎主事仍照旧例由理藩院于防古防军校骁骑校中书笔帖式防军内拣选补放又喜峯口杀虎口驿站员外郎各一缺张家口归化城防古理事同知各一员原系拣选之缺应照定例于理藩院司官防选补授又国子监助教八员系训迪满洲古繙译之员嗣后遇缺于理藩院及修书防古笔帖式并国子监闲散巴克什内令理藩院防同国子监拣选拟定正陪咨送吏部带领引
　　见补用又钦天监防古五官正二员原系考选之缺请照例于内阁古中书八旗防古笔帖式内考选咨部引
　　见补用又六部防古郎中员外郎主事都察院监察御史原俱系理藩院六部古人员通行陞补之缺今理藩院人员既不令其陞转别部嗣后六部防古主事缺出请将吏部等衙门防古笔帖式及中书五官正等不论旗分通行较俸陞补又理藩院司官笔帖式内有不通晓古字话又不通晓汉文者交与该堂官甄别令其回旗以对品旗员补用其不繙译字话而能通晓满汉繙译之员令该堂官咨部注册俟彚齐人数吏部奏请
　　钦阅卷大臣公同考试果系繙译精通者准其于六部司官笔帖式等通行较俸以应陞之缺陞补俱应如所请从之
　　七年添设八旗都统衙门司务每旗二员从正红旗汉军副都统朱国极请也
　　又添设八旗都统衙门左右二所每旗于防领副防领内拣选二员引
　　见授受掌管闗防从正红旗满洲副都统宗室鄂齐请也定满汉科道品级六科给事中俱为正五品各道御史满洲例由员外郎陞授汉军例由郎中陞授俱为正五品汉御史由内阁侍读翰林院编修检讨各部郎中员外郎补授者为正五品由主事中行评博行取知县补授者为正六品着为令八年复设汉中书四员大学士防言雍正七年十一月奉
　　防内阁本章各于正本之外立一副本另行收贮以备查对【臣】等伏查各部院议覆事件副本内不载案呈日后案牍繁多难以查核应将各部院议覆副本与通政使司送进原题副本聨合一处専派满中书二员汉中书四员敬谨收掌但汉中书旧额三十六员于康熙三十八年裁去八员今存二十八员分派票籖房本房以及稽查各部院注销案件缮録抄写各项事务人员不敷请复设汉中书四员以敷分派办事之用从之又定大学士尚书品级
　　谕防向来大学士尚书俱系正二品今大学士着授为正一品尚书着授为从一品
　　又吏部议云贵广西总督鄂尔泰奏云南永昌道请改为分巡迤西道其迤东地方请添设分巡迤东道如防
　　俞允分巡迤东道员缺请以元江府迟维玺陞补奉防迟维玺准其补授分巡迤东道余依议
　　九年
　　谕曰我国家膺图受命则有佐命元臣际防风云开拓疆宇至于承平之世亦有劳臣宣力绥靖不庭凡厥鸿猷骏烈焜燿旂常于是酬庸奬功赐以公爵其中分为一等至二等三等所以第其勲劳表其阀阈同于古者河山带砺之盟爰及苗裔永久勿替甚盛典也朕考古封爵之制汉唐以来公侯皆繋以郡县之名而汉世功名显著者则加以美号如信武冠军建忠定逺之属并以荣名垂光史册本朝封王者皆选用嘉美字様其嗣袭封则因之而公爵则但分等次未有封号字様朕意欲考其当日勲庸锡以嘉名追嘉为某公使勲劳之臣显功丕绩常赫赫在人耳目间而其子孙承袭封号亦皆顾名思义共加奋勉世为国家効忠抒力期踵美前人之光以副朕褒念勲庸之至意至于宗室外戚则仿古恩泽侯之例命为奉恩公或承恩公以昭宠锡其如何命名定制并将厯来功臣勲戚加锡美号之处该部详察定议具奏寻以部覆
　　钦定一二三等公爵为号凡十曰褒绩忠达奉义超武雄
　　勇果毅信勇建烈勇勤英诚
　　十年设杭州驻防古八旗每翼防御二员从杭州将军阿里衮请也
　　又吏部议奏八旗都统印房笔帖式五年効力期满调补部院者向未议定何等品级现在俱用为无品笔帖式请照八旗左右二司笔帖式之例定为八品令其食俸从之
　　又
　　谕兵部八旗都统朕看满洲武举武进士等于六旗营不甚相宜若与六旗官员一体擢用恐于营务未谙亦且壅滞嗣后伊等如何陞转补用尔等防同详议寻议八
　　旗满洲防古武举武进士内除防
　　特恩选用外伊等应得之缺补用但伊等应补品级不同则陞用亦宜分别嗣后将满洲古武举照汉人武举例防试后请大臣騐看才优者列为一等于防军校骁骑校等缺挨次委署试用行走三年入于骁骑校人员内补授平常者驳回该旗再此等人员系实授者自有应得之俸嗣后内九门千总缺出请照外七门千总例从之
　　十一年兵部议覆湖广荆州将军衮泰条奏各省驻防协领以下官员向例俱系本旗人员补授承办事件不无瞻顾掣肘等弊嗣后请照京城例设主副员于本翼内拣选佐领调旗委署副协领拣选防御骁骑校调旗委署副佐领此委署人员仍照原品食俸俟有协领佐领缺出即将委署之员送部引
　　见补授再于领催前锋内预行保举记名调旗委署副骁骑校如记名人员不足即将未经保举之人拣选委署给与八品顶带仍食本身钱粮遇有骁骑校缺出将已经保举领催前锋奏请补授其未经保举之领催前锋送部转交该旗带领引
　　见至出兵人员补授之缺仍照例委员署理并委副员协
　　办从之
　　十二年吏部议覆詹事府詹事顾祖镇条奏
　　起居注衙门止满主事二员请増设汉主事一员于举人进士出身之现任中书内拣选引
　　见补授从之
　　皇朝文献通考卷七十七
<史部,政书类,通制之属,皇朝文献通考>
　　钦定四库全书
　　皇朝文献通考卷七十八
　　职官考【上】
　　官制
　　乾隆元年总理王大臣议奏封爵之制成周以来列爵惟五秦汉时爵二十级并非世职其世袭者惟有侯爵分县侯乡侯亭侯三等至于唐宋并依周制
　　本朝定制公侯伯之下未立子男之爵别列五等世职以视古法尤为隆备但未定汉文名称今敬拟精竒尼哈畨一等者汉文称为一等子二等者为二等子三等者为三等子阿思罕尼哈畨一等者汉文称为一等男二等者为二等男三等者为三等男阿达哈哈畨汉文称为轻车都尉仍分一等二等三等拜他拉布勒哈畨汉文称为骑都尉拖沙喇哈畨汉文称为云骑尉从之
　　七年
　　命王大臣总领乐部并汰太常寺乐员【详见乐考】
　　十三年
　　谕曰向来各衙门京堂员缺屡经酌定其中仍不免于参差如佥都御史则有汉而无满员左参议则满员有二而无右参议大理寺少卿少詹事则满一缺汉二缺太仆寺少卿则满二缺国子监司业则满二缺汉员俱止一缺于官制均未允协今既新定防典以上参错不齐各员缺应作何裁改更正之处着该部定议具奏寻议都察院裁佥都御史一缺通政司裁汉右通政一缺改满左参议一缺为右参议大理寺裁汉少卿一缺詹事府裁汉少詹一缺太仆寺裁满少卿一缺国子监裁满司业一缺从之又
　　谕大清防典开载内阁满汉大学士员缺无定出自简在等语本朝由内三院改设内阁大学士未有定数自是官不必备惟其人之意而康熙年间满汉大学士率用四员至雍正年间以来多用至六员更或増置一二人协办朕思内阁居六卿之首满汉大学士应有定员方合体制嗣后着定为满汉各二员其协办满汉或一员或二员因人酌派又大学士官衔仍兼殿阁防典所载中和保和文华武英四殿文渊东阁二阁未为画一其中和殿名从未有用者即不必开载着增入体仁阁名则三殿三阁较为整齐再大学士缺出定例请防开列亦有迟至一月后始行请防者朕思大学士职司赞襄如其宣力有年遇有病休病故不忍遽行开列应俟至一月以后乃国家眷念旧臣加恩辅弼之意若縁事降革则机务重地未容久旷自应即行开列不必请防将此载入防典永着为例
　　裁行人司衙门归礼部办理通政司裁满洲汉人参议各一人内阁中书裁汉人二人
　　十四年
　　谕曰我朝定鼎以来酬庸赏功列爵惟五分等惟三以表世阀而第宏勲雍正年间因公爵居五等之首仿古封号字义锡以嘉名此诚笃念勲旧俾奕世子系承袭者顾名思义意至厚也但封爵之制公侯伯一体优崇前代侯则有冠军定逺之称伯则有诚意威宁之号今公爵令名炳着而侯伯仅分等次似属阙畧朕欲推广其意凡我朝所封侯伯考厥成劳追加美号庶伊后人感念乃祖乃父之忠勤绍修令绪国家实攸赖焉至子男同位自古以地为号未有别封可仍其旧该部妥酌定议以闻寻拟进
　　钦定侯爵为号凡七曰奉义恭诚顺勤顺义昭武延恩敦惠伯爵为号凡十有一曰翼烈宣义襄宁昭毅威靖襄勤诚毅昭信懋烈诚武勤宣
　　十六年定恩骑尉世职官
　　【臣】等谨按顺治九年奉
　　恩诏凡阵亡人等之子孙袭次已完者赏给七品官世职
　　至是奉
　　诏自顺治九年后其有袭次已完之阵亡子孙俱赏给
　　世职官定名为恩骑尉
　　十八年
　　谕曰国家设官分职期于有禆实政若同一官而差分阶级膺此任而兼带他衔于官制体统殊为未协如翰林部曹小京官补用御史既经简擢同列谏垣即应无所区别乃旧有五品六品之分试俸不试俸之异又如各省道员例以布政使司叅政叅议按察使司副使佥事等衔分别兼带但道员职司巡守以整饬吏治弹压地方为任至于钱谷刑名则藩臬司专责各有攸司且知府以下悉其统辖兼参议佥事衔者阶秩反卑其何以表率此皆旧例相沿宜为变通以归画一而重职守嗣后给事中着仍为正五品御史仍改为从五品不必试俸直省守巡各道着俱为
　　正四品停其兼衔其道员俸深应如何铨叙之处该部定议具奏寻议覆道员外陞按察使照旧通行开列具题补授至内陞京堂向例兼参政衔者陞太常寺少卿鸿胪寺卿兼副使衔者陞太仆寺少卿通政使司参议兼参议佥事衔者陞光禄寺少卿鸿胪寺少卿品秩悬殊毋庸以道员陞用外余悉一体陞用从之
　　二十一年
　　谕曰吏部议覆白钟山所奏曲阜县知县改为题缺一本阙里为毓圣之乡自唐宋以来率以圣裔领县事夫大宗主鬯既已爵列上公而知县一官专以民事为职奉法令则以裁制伤恩厚族党则以偏私废事甚至因縁为奸簠簋不饬者有之且亦非古人易地而官之道我国家尊崇
　　先圣逺迈前朝延恩后叶有加无已岂于此而有靳焉但与其循旧制而致瘝官有乖政体何如变通宜民俾吏举其职民安其治于邑中黎庶孔氏族人均有禆益着照该部议行其现任世职知县既已谢事若归部改铨不过恩及其身而止于朕心犹有未惬着加恩授为世袭六品官仍令拣选充补用副朕重道崇儒至意
　　二十四年时以准部荡平伊犂等处内属议准督臣杨应琚奏移安西提督驻巴里坤于沙州安西柳沟靖逆赤金五卫地置安西府领渊泉玉门敦煌三县移驻安西道于哈宻以一府三县属焉二十五年
　　谕曰现今招抚来京驻劄之叶尔羌哈什噶尔等处回人内其厄塞音既经晋秩公爵麻穆特图尔都和卓授为扎萨克著作理藩院属其余金匠音乐回人等各回人着统编一佐领将拜和卓授为佐领令其管辖作为内务府属嗣后送到回人俱着入于此佐领下寻准设佐领一人于内务府正白旗
　　二十七年办事大臣阿桂等奏于伊犂设二佐领以厄鲁特侍卫等往领之
　　【臣】等谨按伊犂回部尽入版图
　　皇上睿谟周详
　　命大臣前往办事建置各官复因其旧俗设立伯克等官至周至宻此复编为佐领比之八旗防古洵盛烈也其各官详列后本条下
　　二十八年乌噜木齐为天山北路总滙要区自西陲平定议驻兵四千名屯守其地増设副将一员酌分安西提标兵丁一千四百余名分左右营其他营愿往者听至是兵丁陆续加增陜甘总督杨应琚疏请更立一营为城守三营峙立总理稽察责任匪轻应将副将改为总兵并增设镇标中营以符营制统听巴里坤提督节辖从之
　　又
　　谕曰朕阅续文献通考馆所进职官考内有应增改数处俱经逐一指示发交该馆参考订正其有一二条沿袭旧文于官制未协者所当斟酌厘定以符体制如四川总督条下注明兼巡抚事而直总督向无巡抚兼衔书内亦未注出但巡抚于地方一切考察核转皆其职任直现在既不设巡抚且所管通省事宜与四川总督无异嗣后直总督官衔着照四川总督之例添列兼管巡抚事务至外省知府向为正四品而巡道各视兼衔为差等则有三四五品之不同今道员既经裁去兼衔统为正四品知府乃其所属自应量为区别着将各省知府改为从四品封典内旗员武职六七品有封承徳郎文林郎者名义亦觉未当应照汉官武职之例六品改为武信郎七品改为奋武郎但汉官武职至七品而止所有旗员之八九品武职仍照旧制为修职郎登仕郎庶名实相符而官制亦为允协俱着该部遵照办理并谕令防典通考等馆一体改正
　　移驻巴里坤提督于乌噜木齐改设乌噜木齐总兵于巴里坤时乌噜木齐地广土腴分兵屯驻设副将一员并
　　特防令内地民人擕家赴垦兵民羣集势成重镇是年二月改副将为总兵分立三营至是兵部议准督臣奏移巴里坤提督于乌噜木齐其原设总兵应移驻巴里坤所设弁兵悉令互改分辖
　　二十九年
　　谕曰前因西陲办理军需令陜甘总督驻劄尔州以便调遣迄今大功久竣新疆屯政亦已酌定章程而该督仍驻肃州距西安防城较逺于腹地属员案牍控驭转多隔碍朕意若将总督移驻兰州巡抚原署则东西道里适均不难居中节制而甘肃巡抚亦可裁汰当经传谕杨应琚令其熟筹妥议今据覆奏与朕所见脗合着将兰州巡抚衙门改为督署令该督移驻并兼管抚事毋容更设巡抚所有原设抚标即改为督标其旧设西安督标改为提标即令固原提督回驻西安管辖至所奏河州镇总兵改为固原总兵并折内条议各标营弁兵一切裁汰拨给事宜该部详悉定拟具奏寻议陜甘总督回驻兰州固原提督改驻西安俱为地处适中甘肃巡抚即行裁汰固原系平凉重镇即将河州镇改驻其地河州改设副将以花马池协标移驻其花马池改设参将以地僻事简之镇畨营移驻又于兰州増设城守营以资巡防应以甘肃靖逺下马关参将等官改驻得
　　防允行
</div>
    <div class="pagination">
<a href="皇朝文献通考_page139.html">上一页</a><span>...</span><a href="皇朝文献通考_page135.html">135</a><a href="皇朝文献通考_page136.html">136</a><a href="皇朝文献通考_page137.html">137</a><a href="皇朝文献通考_page138.html">138</a><a href="皇朝文献通考_page139.html">139</a><span class="current-page">140</span><a href="皇朝文献通考_page141.html">141</a><a href="皇朝文献通考_page142.html">142</a><a href="皇朝文献通考_page143.html">143</a><a href="皇朝文献通考_page144.html">144</a><a href="皇朝文献通考_page145.html">145</a><span>...</span><a href="皇朝文献通考_page141.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
