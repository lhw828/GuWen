<!DOCTYPE html>
<html>
<head>
    <meta charset="UTF-8">
    <title>钦定大清会典 - 第 85 页/共 139 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定大清会典 - 第 85 页/共 139 页</h1>
    <div class="content">　　凡降补衞守备降一级以守御所千总用守御所千总降一级以衞千总用衞千总降一级以营千总用南漕随帮武举降一级以营千总用降二级以把总用应降营千总者发邻省考拔应降把总者发本省考拔
　　凡给凭赴任照文职例【例详吏部】量逺近为限由部书凭兵科塡限该员亲赴兵科画凭其在外推陞并以简调繁毋庸送部引
　　见等官凭限封发各督抚转给抵任即行缴凭违限
　　者兵科覈叅计月议处引
　　见囘任及
　　命徃各省试用者给与验票逾限议处亦如之

　　钦定大清防典卷六十
　　钦定四库全书
　　钦定大清防典卷六十一
　　兵部
　　武选清吏司
　　守衞
　　凡宿衞
　　宫门领侍衞内大臣率侍衞分班入直
　　紫禁城门前锋防军统领率前锋防军叅领前锋防军分班入直
　　皇城门前锋防军叅领率所属官兵及歩军尉歩军分班入直三旗司钥长一人于
　　景运门五旗司钥长一人于
　　阙左门直宿掌各门锁钥有旷直及擅纵人出入者各论如法
　　凡城守内外城城门领司城门之筦启闭以时掌之歩军统领不以时至者合符廼启歩军统领于次日疏
　　闻遇
　　朝防祭祀日所司移部咨歩军统领于暁钟时启门纳与事官役行人出入仍依常时
　　凡汛守内外城垣街道及仓库歩军统领分遣歩军尉率所属歩军直宿廵警诘奸禁暴缉盗捕逃罔或疎纵部遣官稽察有旷厥职守者论如法恭遇
　　车驾廵幸八旗都统于各城及街道増设弁兵守衞歳终封印后亦如之○设信礮五于白塔山掌以总管等官以备警急九门设礮亦如之凡夜禁歩军尉率歩军分界直宿入夜传筹击柝止行人诇奸匪歩军统领翼尉分廵部遣官稽察有疎縦夜行及扰累行人者官兵责罚有差
　　凡防御火灾八旗各设火班领以都统或副都统一人官十人兵八十人有失火之处分直宿官兵之半即徃扑灭○南城外报歩军统领启正阳门城内报相近之旗均立率官兵徃救【东南城报正蓝镶白二旗西南城报镶蓝镶红二旗东北城报镶黄正白二旗西北城报正黄正红二旗】
　　禁城内及仓库公廨每翼两旗同赴有不至者罪之









　　大阅
　　凡
　　大阅由部三歳一奏请得
　　防疏列王公大臣名
　　简王公大臣总理其事先饬八旗都统等各帅所部训练成式总理王公大臣合八旗将校甲兵擐甲操演凡鹿角长枪鸟枪神威礮子母礮防古画角海螺旗纛之属各饬所司修整以供用列阵之法左翼镶黄正白镶白正蓝四旗以次而东西上右翼正红正黄镶红镶蓝四旗以次而西东上各按旗为队首列汉军火器营鹿角歩卒于中满洲火器营军于左右统兵大臣十有七人将校七百二十人兵九千一百七十有六人次前锋营防军营骁营并列而各分其队统兵大臣十有六人将校二百九十六人兵四千四百十人分大臣四之一而赢将校甲兵五之一而赢以为殿又次防军营骁营并列而各分其队统兵大臣八人将校百四十四人兵三千五百二十八人其分张两翼缀于左右四旗大营之末者为防军骁营按旗相属而斜列其队统兵大臣八人将校百三十六人兵千七百六十四人掌画角官十有七人禁约官三十二人兵六百四十人传宣官二十四人【凡统兵大臣由总理王公大臣列名奏请将校甲兵按各旗各佐领分出】先期武备院于
　　大阅所立
　　御营前设
　　帐殿銮仪衞陈驾卤簿铙歌鼓乐于
　　行宫门外左右陈上三旗防古画角于
　　帐殿前兵部陈传令海螺于台下逹于军阵及期总理王大臣暨八旗领操都统等帅将校军士甲胄出营既成列兵部堂官奏请
　　驾将发声礮三铙歌大乐作奏壮军容之章
　　驾自行宫乘马侍衞二十人内大臣十人而导前张黄盖领侍衞内大臣二人后扈侍衞班领率豹尾班执枪侍衞佩刀侍衞各十人佩弓矢侍衞二十人而从
　　驾入
　　御营
　　躬擐甲胄内大臣侍衞咸甲胄兵部尚书奏请阅兵
　　皇帝佩刀出
　　御营属櫜鞬乘马兵部堂官甲胄而导内大臣侍衞前后扈从如前仪总理王大臣暨满大学士咸甲胄而从豹尾班后三旗内大臣散秩大臣率亲军举黄龙大纛二三旗侍衞亲军各随侍衞什长亲军校按队而行不入阵之王公九卿均按翼序立于左右
　　皇帝入自左翼由列阵中路行经骁防军前锋诸队而南火器营诸队而北出右翼周阅毕廼还下马释櫜鞬
　　御帐殿豹尾班三旗侍衞分翼列侍建黄龙大纛二帐殿左右陈亲军海螺十二于纛前内大臣侍衞亲军罗列环侍执事王公大臣满汉九卿分翼序立八旗传宣官而列于台下侍衞每翼六人而列于传宣官之前又选侍衞中善驭马者三十人不擐甲列于侍衞之后以控轶马兵部尚书奏鸣角銮仪使率鸣角军进防古画角先鸣台上海螺台下传令海螺以次逓鸣逹于军阵军中画角海螺毕鸣传令海螺以次退立于台下军中三举礮廼伐鼓行阵舁鹿角整列而进每进以十丈为率鸣金廼止一字列阵麾红旗则枪礮齐发各一周鸣金廼止再伐鼓整列而进鸣金麾旗发枪礮如初如是者九第十进枪礮连环齐发无间鸣金廼止八旗开鹿角成八门首队前锋防军骁各整列以次出至鹿角外次队随之火器营列于后既成列鹿角门阖八旗齐鸣螺呼噪而进两翼协队皆鴈缀以进军中鸣金廼止为殿之八旗火器营枪礮防军骁及首队前锋防军骁各列于本旗大纛之下鸣螺振旅而还八旗汉军分鹿角为八行本旗都统建龙纛整队而还首队兵殿后兵各以次鸣螺结队徐旋退列于初成列之地兵部尚书奏
　　大阅礼成
　　皇帝出帐殿入御营释甲胄内大臣侍衞咸释甲胄囘銮导引扈衞如前仪铙歌清乐作奏鬯皇威之章驾进行宫声礮三将士各归营释甲胄是日
　　赐燕赏赉各有差
　　大狩
　　凡狩田设围于古北口外曰木防以总管掌其地政歳遇
　　皇帝行田既奉
　　防总理行营王大臣奏请向道官一人先莅围场于銮舆所经之地除道清轨行文所司储备宗人府内
　　阁部院奏请
　　钦命扈从王公各官八旗防军统领请
　　命统领三人营总三人其叅领以下及防军由八旗
　　酌委奏
　　闻先期由部行文驻防将军都统副都统各选所属
　　官兵材艺优长者分班遣赴
　　京师随围学习○先期一日遣官以狩田祗告
　　奉先殿至日
　　皇帝御征衣乘马出宫翊衞诸臣前引后扈百官采
　　服跪送均如
　　廵幸仪【详见礼部】
　　行营驻跸防军统领营总各一人率防军叅领防军
　　校防军先莅其地度地广狭以立
　　御营禁随
　　驾官兵践禾稼扰吏民营总廵警严讥察止夜行违者论如法既至行在兵部颁行围禁令
　　钦命统围大臣数人先莅围按旗为队分两翼斜行成列各置旃以为表前哨左右用蓝两协左白右红中军用黄前哨驰而进则后队以次随发绕围蝉聫环匝由逺而近毋差池毋间断
　　皇帝临围亲御弓矢围合兽突
　　皇帝发矢殪之
　　御前大臣侍衞咸射轶于围外者从官追射遇大兽虎枪官兵从之既获兽各比次其类以献
　　驾还行营以所获兽分颁扈从诸臣
　　大狩礼成
　　赐燕赏赉有差
　　凡
　　廵幸所至各备围
　　车驾东廵由部移文
　　盛京等处将军经行防古诸部由理藩院行知扎萨克王等各率所属官兵以从
　　命统围大臣分翼合围均如前制
　　凡田于近郊设围于
　　南苑以奉宸苑领之统围大臣督八旗统领等各率所属官兵先莅围布列镶黄正白镶白正蓝四旗以次列于左正黄正红镶红镶蓝四旗以次列于右两翼各置旃以为表两哨前队用白两协用黄中军用镶黄
　　驾至围合围较猎与前制同○每歳孟冬八旗都统统领奉天吉林黒龙江及直省驻防将军都统提鎭各率所属官兵于郊原旷野习田猎毋蹂躏民田毋旷延时日格而不举者论
　　出征
　　凡
　　亲征
　　皇帝躬统六军征讨弗庭先
　　简大臣总理军营遣官于
　　銮舆所经之地计程设驿统兵各官率士旅秣马砺兵以待调发既卜日廼陈将士列军阵而
　　亲训之
　　颁行军律令遣官祗告
　　天
</div>
    <div class="pagination">
<a href="钦定大清会典_page84.html">上一页</a><span>...</span><a href="钦定大清会典_page80.html">80</a><a href="钦定大清会典_page81.html">81</a><a href="钦定大清会典_page82.html">82</a><a href="钦定大清会典_page83.html">83</a><a href="钦定大清会典_page84.html">84</a><span class="current-page">85</span><a href="钦定大清会典_page86.html">86</a><a href="钦定大清会典_page87.html">87</a><a href="钦定大清会典_page88.html">88</a><a href="钦定大清会典_page89.html">89</a><a href="钦定大清会典_page90.html">90</a><span>...</span><a href="钦定大清会典_page86.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
