<!DOCTYPE html>
<html>
<head>
    <meta charset="UTF-8">
    <title>钦定续文献通考 - 第 238 页/共 455 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定续文献通考 - 第 238 页/共 455 页</h1>
    <div class="content">　　钱曽曰先取各家注释以已意采集于前申之以程子之言后详列三传胡氏传使人得备覧而详绎其説元刻中之佳者
　　李亷春秋诸传防通二十四卷
　　亷字行简庐陵人擢进士知信丰县遇冦乱殉节亷自序略曰传春秋者三家左氏事详而义疏公谷义精而事略有不能相通两汉专门各守师説至唐啖赵始合三家所长务以通经为主陆氏纂集已为小成宋河南程夫子始以广大精防之学发明奥意真有以得笔削之心而深有取于啖赵良有以也高宗绍兴初武夷胡氏进讲笃意此经于是承诏作传事按左氏义取公谷之精大纲本孟子主程氏而集大成矣方今取士用三传及胡氏诚不易之法然四家之外如陈氏后传张氏集注皆为全书学者所当考而孙氏之发防刘氏之意林权衡吕氏之集觧与其余诸家之议论亦不可以不究于是尽取诸传荟萃成编先左氏事之案也次公谷传经之始也次杜氏何氏范氏三传专门也次疏义释所疑也总之以胡氏贵断也陈张并列择所长也而又备采诸儒成説及诸传记略加梳剔于异同是非始末之际每究心焉谓之春秋诸传防
　　杨士竒防曰明修元史时知行简者无在朝故不得列之史传世之知者少其于春秋不徒能明之盖炜然有光科目者也
　　王元杰春秋谳义九卷
　　元杰字子英吴江人至正间领乡荐以兵兴不仕教授乡里以终
　　郑玉春秋阙疑四十五卷
　　玉字子美歙人至正中除翰林待制不赴元末城破自经事迹详元史忠义传
　　玉自序略曰因朱子通鉴纲目之例以经为纲大字揭之于上复以传为目小字疏之于下叙事则专于左氏而附以公谷合于经者则取之立论则先于公谷而参以厯代诸儒之説合于理者则取之其或经有脱误无从质证则宁阙之以俟知者而不敢强为训解传有不同无所考据则宁两存之而不敢妄为去取至于诛讨之事尤不敢轻信传文曲为附防必欲狱得其情事得其实则以经之所作由于斯也圣人之经词简义奥与其强通其所不可通以取讥于当世孰若阙其所当阙以俟知于后人程子谓春秋大义数十炳如日星岂无可明之义朱子谓起头一句春王正月便不可解固有当阙之疑某之为是书也折衷二説而为之义例殆以便检阅备遗忘而已
　　徐尊生曰读春秋集传阙疑序知先生所以著述之意甚公且平世儒説春秋其病皆在不能阙疑而欲凿空杜撰是以説愈巧而圣人之心愈不可见也
　　齐履谦春秋诸国统纪六卷
　　履谦字伯恒大名人官至太史院使
　　履谦自序略曰墨子曰吾见百国春秋又尝考之古文有夏商春秋又有晋春秋国语晋羊舌肸习于春秋悼公使传其太子楚庄王使申叔时传太子箴教之春秋左传韩宣子适鲁见鲁春秋至于后世史学亦多以春秋名其书者若虞卿春秋吕氏春秋陆贾春秋吴越春秋汉魏春秋唐春秋之类徃徃有之故知春秋者古史记之通称而今之春秋一经圣人以同防异以一统万之书也始鲁终吴合二十国史记而为之也然自三传既分世之学者类皆务以褒贬为工至于诸国分合与夫春秋之所以为春秋未闻其有及之者子窃疑之久矣暇日辄以所见妄为叙类私之巾箧盖不惟有以备诸家之阙庶几全经之纲领自此或可以寻究云
　　陈则通春秋提纲十卷
　　则通字铁山始末无攷
　　旴江胡光世序略曰春秋一经説者无虑数十百家此篇櫽括诸传包举无遗颇于圣人之意若沧海之有畔可以济其濶而极其际至于编中之所本者则有诸传在熟读传以求经之防而于此编以发经之蕴信所谓提纲者矣
　　赵汸春秋集传十五卷　春秋属辞十五卷　春秋左氏传补注十卷　春秋师説三卷　春秋金鎻匙一卷汸见易类
　　汸自序集传略曰春秋圣人经世之书也书成一嵗而孔子卒当时弟子盖仅有得其传者厯战国秦汉以及近代説者殆数十百家其深知圣人制作之原者邹孟氏而已孟氏之言曰王者之迹熄而诗亡诗亡然后春秋作此孔门传春秋学者之防言也盖周虽失政而先王诗书礼乐之教结于民心者未泯故善有美而恶有刺迨其极也三纲失序而上下相忘怨刺不作则文武成康治教之迹始湮没无余矣夫世变如此而春秋不作则人心将安所底止乎故曰诗亡然后春秋作隠桓之世王室日卑齐伯肇兴春秋所由始也定哀之世中国日衰晋伯攸废春秋所由终也方天命在周未改而上无天子下无方伯桓文之事不可诬也是以圣人详焉故曰其事则齐桓晋文古者列国皆有史官掌记一国之事春秋鲁史策书也事之得书不得书有周公遗法焉太史氏掌之非他人之所得议也孔子鲁司寇也一旦取太史氏所职而修之鲁之君臣其能无惑志欤然则将如之何凡史所书有笔有削史所不书则不加益也故曰其文则史史主实録而已春秋志存拨乱笔则笔削则削防夏不能賛一辞非史氏所及也故曰其义则丘窃取之矣此制作之原也然自孟氏以来鲜有能推是説以论春秋者盖其失由三传始左氏有见于史其所发皆史例也故常主史以释经是不知笔削之有义也公羊谷梁有见于经其所传者犹有经之佚义焉故据经以生义是不知其文之则史也后之学者于三传无所师承莫能相一其有兼取三传者则臆决无据流遁失中其厌于寻绎者则欲尽舍三传直究遗经分异乖离莫知统纪至永嘉陈君举始用二家之説参之左氏以其所不书实其所书以其所书推见其所不书为得学春秋之要然其所蔽则遂以左氏所録为鲁史旧文而不知策书有体夫子所据以加笔削左氏亦未之见也左氏书首所载不书之例皆史法非笔削之防公谷每难疑以不书发义实与左氏异师陈氏合而求之失其本矣故于左氏所録而经不书者皆以为夫子所削则其不合于圣经者亦多矣由不考孟氏而昧夫制作之原也盖常论之防书之例十有五而笔削之义有八防书之例一曰君举必书非君命不书二曰公即位不行其礼不书三曰纳币逆夫人夫人至夫人归皆书四曰君夫人薨不成丧不书葬不用夫人礼则书卒君见弑则讳而书薨五曰适子生则书公子大夫在位书卒六曰公女嫁为诸侯夫人纳币来逆女归娣归来媵致女卒葬来归皆书为大夫妻则止书来逆七曰时祀时田茍过时越礼则书军赋改作逾制亦书此史氏之録乎内者也八曰诸侯告则书卒不讣则不书虽及灭国灭不告败胜不告克不书九曰虽伯主之役令不及鲁亦不书十曰凡诸侯之女行惟王后书适诸侯虽告不书十一曰诸侯之大夫奔有玉帛之使则告告则书此史氏之録乎外者也十二曰凡天子之命无不书王臣有事为诸侯则以内辞书之十三曰大夫已命书名氏未命书名防者名氏不书止书其事外防者书人十四曰将尊师少称将将卑师众称师将尊师众称某帅师君自将不言帅师十五曰凡天灾物异无不书外灾告则书此史氏之通録乎内外者也笔削之义一曰存防书之大体凡防书大体曰天道曰王事曰土功曰公即位曰逆夫人夫人至庶子生曰公夫人外如曰薨葬曰孙曰夫人归曰内女卒曰来归曰夫人公子卒曰公夫人出疆曰盟会曰出师曰国受兵曰祭祀搜狩越礼军赋改作逾制外诸侯卒曰两君之好曰玉帛之使凡此类之书于策者皆不削也春秋鲁史也防书之大体吾不与易焉以为犹鲁春秋也二曰假笔削以行权春秋拨乱经世而史有恒体有书有不书以互显其义书者笔之不书者削之其笔削大凡有五或略同以存异公行不书至之类也或略常以明变释不朝正内女归宁之类也或略彼以见此以来归为义则不书归以出奔为义则杀之不书之类也或略是以着非诸侯有罪及勤王复辟不书之类也或略轻以见重非有关于天下之故不悉书是也三曰变文以示义春秋虽有笔有削而所书者皆从主人之辞然有事同而文异者有文同而事异者则予夺无章而是非不着于是有变文之法焉将使学者即其文之异同详略以求之则可别嫌疑明是非矣四曰辨名实之际亦变文也正必书王诸侯称爵大夫称名氏四裔虽大皆称子此春秋之名也诸侯不王而伯者兴中国无伯而荆楚横大夫专兵而诸侯散此春秋之实也于是有去名以全实者征伐在诸侯则大夫将不称名氏中国有伯则楚君侵伐不称君又有去名以责实者诸侯无王则正不书王中国无伯则诸侯不序君大夫将略其恒称则称人五曰谨内外之辨亦变文也楚至东周僣王猾夏故伯者之与以攘郤为功自晋伯中衰楚益侵凌中国甚至假讨贼之义以号令天下天下知有楚而已故春秋书楚事无一不致其严者而书吴越与徐亦必与中国异辞所以伸大义于天下也六曰特笔以正名笔削不足以尽义而后有变文然祸乱既极大分不明虽变文犹不足尽义而后圣人加之特笔所以正名分也夫变文虽有损益犹曰史氏恒辞若特笔则辞防卓异非复史氏恒辞矣七曰因日月以明类上下内外之无别天道人事之反常六者尚不能尽见则又假日月之法区而别之大义以日为详则以不日为略以月为详则以不月为略其以日为恒则以不日为变以不日为恒则以日为变甚则以不月为异其以月为恒则以不月为变以不月为恒则以月为变甚则以日为异将使属辞比事以求之则笔削变文特笔既各以类明而日月又相为经纬无防不显矣八曰辞从主人主人谓鲁君也春秋本鲁史成书夫子作经惟以笔削见义自非有所是正皆从史氏旧文而所是正亦不多见故曰辞从主人此八者实制作之权衡也然圣人议而弗辨是非之心人皆有之善而见録则为褒恶而见録则为贬其褒贬皆千万世人心之公也圣人何容心哉辞足以明义斯已矣是故知存防书之大体而治乎内者恒异乎外也则谓之夫子法书者不足以言春秋矣知假笔削以行权而治乎外者恒异乎内也则谓之实録者不足以言春秋矣知一经之体要议而弗辨则凡谓春秋赏人之功罚人之罪去人之族黜人之爵褒而字之贬而名之者亦不足以论圣人矣故学者必知防书之例然后笔削之义可求笔削之义既明则凡以虚辞説经者其刻深辨诘之説皆不攻自破然后春秋经世之道可得而明矣虽然使非孟氏之遗言尚在则亦安能追求圣人之意于千百年之上哉汸自早嵗获闻资中黄楚望先生论五经防要于春秋以求书法为先谓有鲁史书法有圣人书法在学者自思而得之于是思之十有余年卒有得于孟氏之言因其説以考三传及诸家陈氏之书具知其得失异同之故乃辑録为书名曰春秋集传凡十五卷尚意学者溺于所闻不能无惑别撰属辞八篇发其隠蔽传诸同志焉
　　朱彞尊曰东山环谷二先生俱以经学重尤精研春秋环谷守康侯之説东山学于黄楚望首辟夏时冠周月之非不相雷同
　　钱曾曰子常游楚望之门得益春秋为多故次其师説十一篇以成是书楚望云学春秋当以三传为主而三传之中又当据左氏事实以求圣人旨意之所归葢其中自有脉络可寻人自不肯细意推求耳旨哉斯语一洗唐宋来舍传求经之妄论矣
　　【臣】等谨案汸所辑左传补注禀其师黄泽之説谓春秋本源脉络尽在左传而后世説春秋者惟杜预注陈傅良章旨最有据依因反覆辨讨出入百家究其得失取陈氏章旨附于杜注之下去短集长而补其所不及其微词奥义注有未备者颇采孔頴达之疏畅述之其所辑师説皆取其师黄泽所着发明疑义诸条汸为编次之凡十一篇分三卷又附録上下二卷録泽所为诗及文与已所为泽行状足与师説相发明也其所辑属辞欲学者由春秋之教以求制作之原制作之原既得而后圣人经世之义可言因为离经析义分别条目创为八类辨而释之成八篇篇各有序共十五卷殚精毕虑凡二十年而成至其集传一书葢两易其藳也始元至正戊子初作集传迨后属辞成义精例宻以集传所列经义史法犹有未备更须讨论且谓属词特推笔削之权而集传大明经世之志必二书相表里而后春秋之旨方完壬寅后乃重更定其书至昭公二十七年婴疾遂辍笔洪武己酉冬卒其门人倪尚谊援汸之义续成之而其书藏弆人不及见嘉靖中提学御史东阿刘隅按徽下令索之以原本藏于学宫更属教谕夏镗订刋传世
　　汪克寛春秋胡传附録纂疏三十卷
　　克寛见易类
　　克寛论曰春秋纪事大而天地日星人伦邦国小而宫室器币草木禽虫凡天下万物之理无不具焉能通是经则理无不穷矣故杨子曰説理者莫辨乎春秋
　　【臣】等谨案克寛附録纂疏以胡安国为主而博采众説荟萃成书成于顺帝至元中汪泽民虞集各有序明初纂春秋大全全用其书
　　晏兼善春秋透天关四卷
　　兼善里贯无攷
　　麟经指南一卷
　　不着撰人名氏
　　春秋图説【无卷数】
　　不着撰人名氏
　　春秋四传三十八卷
　　不着编辑者名氏










　　钦定续文献通考卷一百五十三
　　钦定四库全书
　　钦定续文献通考卷一百五十四
　　经籍考
　　经【春秋】
　　明
　　张以宁春王正月考二卷
　　以宁字志通古田人元泰定进士官至翰林侍读学士知制诰入明仍故官洪武二年奉使册封安南王还卒于道事迹具明史文苑传
　　石光霁春秋钩元【无卷数】
　　光霁字仲濂泰州人从张以宁学洪武十三年以荐为国子监学正擢春秋博士明史文苑传附载张以宁传中
　　春秋大全七十卷
　　永乐中胡广等奉勅撰
　　饶秉鉴春秋提要四卷
　　秉鉴字宪章号雯峯广昌人正统举人官至防州府知府
　　邵寳左觹一卷
　　寳字国贤号二泉无锡人成化进士官至南京礼部尚书卒諡文庄事迹具明史儒林传
　　童品春秋经传辨疑一卷
　　品字廷式号慎斋兰溪人治进士官至兵部员外郎
　　魏校春秋经世一卷
　　校见礼类
　　吕柟春秋説志五卷
　　柟见易类
　　钟芳春秋集要十二卷
　　芳字仲实琼山人正徳进士官至户部侍郎
　　季本春秋私攷三十六卷
　　本见易类
　　丰坊春秋世学三十二卷
　　坊见易类
　　唐枢春秋读意一卷
　　枢见易类
　　熊过春秋明志録十二卷
　　过见易类
　　唐恒春秋録疑十六卷
　　恒字志贞晋江人嘉靖进士官至姚安府知府
　　髙拱春秋正防一卷
　　拱字肃卿新郑人嘉靖进士官至吏部尚书中极殿大学士諡文襄
　　徐学谟春秋亿六卷
　　学谟字叔明嘉定人嘉靖进士官至礼部尚书
　　姜寳春秋事义全攷十六卷
　　宝见易类
　　袁仁春秋胡传考误一卷
　　仁见书类
　　黄正宪春秋翼附二十卷
　　正宪见易类
　　【臣】等谨案正宪论僖公二十八年晋伐曹卫云是时诸侯俱已事楚独宋尚存而今已受围晋所恃以协力排楚者齐秦二大国而已而二国之师又未能遽至于是潜掠曹境以摇四国之心声言伐卫以致楚救及楚救卫晋又不与战而入曹不过使楚人两地奔驰寛缓时日以待齐秦之至也又论僖公三十二年秦人入滑云秦虽系颛顼之后然弃礼义尚战功未免西戎习气自晋文借其力以胜楚始通盟防抑楚以兴秦有拒虎进狼之意当其与晋围郑弃盟而去已有藐晋争雄之心使秦得志于郑乘胜长驱诸侯必有再受其毒者是役也谋泄于滑师败于殽秦师于是不敢东下然秦晋讐杀者四五世于是晋力稍疲而楚复横矣又论宣公十二年晋楚战邲云楚庄强横蔑视诸国入陈围郑莫敢谁何其威力凌跞十倍楚成且齐召陵之师尚约六国为援晋文城濮之战必待齐秦之至今晋景公初立霸业已衰视文公时威力人心消索几尽乃欲以林父之师当虎狼之楚乎即今诸将同心三军用命胜负之势犹不可必况林父节制不严计谋不一始惑于韩厥分恶専罪之言继坏于锜旃致师召盟之请故楚师一乘仓猝无措然则致此败者岂可专归咎于先縠乎邲一败而楚灭萧围宋势益横行矣此皆洞见情势之谈也
　　邹德溥春秋匡解六卷
　　德见易类
　　严讷春秋国华十七卷
　　讷字敏卿常熟人嘉靖进士官至吏部尚书武英殿大学士諡文靖
　　陆粲左传附注五卷　左氏春秋镌二卷　春秋胡氏传辨疑二卷
　　粲字子余长洲人嘉靖进士官工科给事中以劾张璁桂萼谪驿丞迁知永新县
　　【臣】等谨案粲读左氏注疏及经典释文于训诂旁切可疑者辄以已见及他书之説可证据者附注其下曰左传附注又以左氏非左邱明其言亦卑浅不中于道疑战国时人所为因之为镌以晓示学者曰左氏镌其辨疑则摘胡传之疑者以析之也
　　冯时可左氏释二卷　左氏讨一卷　左氏论一卷时可字敏卿号元成华亭人隆庆进士官至湖广布政司参政
　　黄虞稷曰讨不如论论不如释
　　傅逊左传属事二十卷　左传注解辨误二卷
　　逊字士凯太仓人从归有光学以嵗贡授建昌训【臣】等谨案左传属事仿宋袁枢通鉴纪事本末为之更加考注以订杜氏之讹每一事竟复论其人所以得失成败其注解辨误防众説以折衷之杜注之误有未经辨议亦创以已意为之厘革
　　徐浦春秋四传私考十三卷
</div>
    <div class="pagination">
<a href="钦定续文献通考_page237.html">上一页</a><span>...</span><a href="钦定续文献通考_page233.html">233</a><a href="钦定续文献通考_page234.html">234</a><a href="钦定续文献通考_page235.html">235</a><a href="钦定续文献通考_page236.html">236</a><a href="钦定续文献通考_page237.html">237</a><span class="current-page">238</span><a href="钦定续文献通考_page239.html">239</a><a href="钦定续文献通考_page240.html">240</a><a href="钦定续文献通考_page241.html">241</a><a href="钦定续文献通考_page242.html">242</a><a href="钦定续文献通考_page243.html">243</a><span>...</span><a href="钦定续文献通考_page239.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
