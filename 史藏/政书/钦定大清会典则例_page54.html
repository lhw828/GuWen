<!DOCTYPE html>
<html>
<head>
    <meta charset="UTF-8">
    <title>钦定大清会典则例 - 第 54 页/共 354 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定大清会典则例 - 第 54 页/共 354 页</h1>
    <div class="content">　　皇太后西巡五台涂经畿辅念宿麦含滋正值发生之业已特颁谕防戒饬一应扈从人贠车马无得践踏但时当举趾所至地方除道安营不免有需民力着照上年秋间木兰之例直属经过州县本年应征额赋蠲免十分之三该督即行详细确察妥协办理务令民沾实恵以副朕轸念耕氓至意钦此○又
　　谕朕巡幸五台一切供应皆动支正项不令丝毫扰累闾阎惟是经过地方安营除道未免有资民力着将本年应征地丁钱粮蠲免十分之三钦此○又
　　谕朕巡幸嵩洛一应供顿皆动用正项丝毫不以累民惟是安营除道未免有资民力直隶所经之地已降旨照例蠲除所有河南经过地方着加恩蠲免钱粮十分之三钦此○又
　　谕此次巡幸河南省方问俗所至推恩尤念祥符为省会之区登封实望秩之所銮舆驻跸宜沛优施着将该二县乾隆十六年应征地丁钱粮全行蠲免俾恺泽均沾以惬小民近光之愿钦此○十六年
　　谕朕巡幸江浙问俗省方广沛恩膏聿昭庆典更念东南贡赋甲于他省其累年积欠钱粮虽屡准地方大吏所请分别缓带以纾民力而每年新旧并征小民终未免拮据朕宵旰勤劳如伤在抱兹当翠华临莅倍深轸防用普均沾之泽以慰望幸之忱着将乾隆元年至乾隆十三年江苏积欠地丁银二百二十八万余两安徽积欠地丁银三十万五千余两悉行蠲免俾官无罣误民鲜追呼共享升平之福夫任土作贡歳有常经自应年清年款江苏积欠乃至二百二十余万之多催科不力有司实不能辞其咎而疲玩成习岂民间风俗之浇漓尚有未尽革欤朕以初次南巡故特加恩格外嗣后该地方官务宜谆切劝谕加意整顿其在小民亦当湔除旧习勉効输将勿谓旷典可希冀屡邀而惟正之供任其逋负也其浙江一省虽额赋畧少于江苏而节年以来并无积欠岂犬牙相错之地不齐乃至是欤此具见浙省官民敬事急公之义而江苏官民所宜懐慙而效法者也朕甚喜焉着将本年应征地丁钱粮蠲免三十万两以示鼓励各该督抚其仰体朕惠爱黎元之意严饬所属实力奉行使闾阎咸沾实惠倘有不肖官吏以完作欠希圗侵蚀察出即行纠叅从重治罪钦此○又
　　谕朕上年巡幸嵩洛问俗省方清跸所经已叠沛恩膏彰行庆施惠之典而该省绅民踊跃急公就瞻恐后其欢忻鼓舞之诚不惟无怨而益肫至今犹为系念所宜再沛恩施者也其河南省乾隆十四年以前积欠带征缓征钱粮三十五万余两着再加恩槩行蠲免俾该省小民催科不扰益宏乐利之休该抚务董率有司实力办理使闾阎均沾实惠钦此○又
　　谕朕南巡江浙经过畿辅虽一应供顿皆令动支公项而安营除道未免有需民力朕心深为轸念着将直属所过州县本年应征额赋蠲免十分之三钦此○又
　　谕朕南巡江浙道出靑齐该省去腊以来雪泽沾足麦秋丰稔有望虽一应安营除道皆由官办而当兹春融土润正当有事西畴朕省方问俗念切闾阎着将经过山东州县本年额赋蠲除十分之三钦此○又
　　谕朕爱养黎元惟恐一夫不获时巡所至叠沛恩膏前已降防将江南民赋积欠悉行豁免更念两淮灶户僻处海隅専以煎盐晒盐为业且生计更窘于农民殊深轸切所有乾隆二年至十四年因灾停缓带征各未完折价共银四万二千余两着加恩照民户例一例豁免俾斥卤编氓咸沾实惠钦此○又
　　谕甘省积年民欠未完银二十三万七千余两未完粮百万四千余石往往旧欠未及清偿正额又成积欠岁有征催之名而无输将之实经朕传谕该督抚筹办今据奏此内有究出胥役侵蚀之项见在治罪勒追至民欠繁多量请停缓设法清厘等语朕念甘肃民力拮据自非腹地可比着加恩将该省自乾隆十一年至十四年银粮分作五年带征如有见准部文带征者仍照原限办理其乾隆元年至十年旧欠银粮槩予豁除该省士民倍应感朕格外之恩急公输纳该地方官亦湏实力整顿使年清年款不得任其仍蹈故习冀殊恩之可以屡邀也钦此
　　一免科顺治元年定明季加派三饷及召买津粮槩予豁除○三年覆准直隶任邱县咸水浸地赋税无出照数豁免○四年覆准江南淮徐荒地无主者钱粮全免有主者量免额赋三年漕米一年○七年覆准免湖广蕲州麻城罗田蕲水黄梅黄冈等县五六年分荒田额赋○八年覆准免直隶安州芝麻棉额解银○又覆准免山西朔州浑源州大同县无主荒地一万三千四百九十顷钱粮仍令有司招人开垦按年起科○又覆准免山西荒地一万五千顷额粮○又议准西安鳯翔汉中延安四府兴安一州有新荒民屯废藩地亩及前揑报民丁所征银三万七千三百九十余两粮千二百八十余石悉行豁免○九年覆准陜西荘浪西寜肃州所属故絶抛荒并水淹沙压地亩额征粮草悉予豁免○十一年覆准减江西瑞州袁州二府浮粮○康熙元年覆准江南海州近海居民迁移内地所遗田粮准予豁免○二年覆准广东福建迁移沿海田地无征银米悉予豁除○九年覆准江南淮属邳海宿沭四州县扬属通泰二州坍塌入水地亩令勘明永免○十年覆准河南陜州等处包荒银及江南临淮县古荒地灵璧县包荒地准予豁免○又覆准湖南各官揑报垦荒希圗纪録以至百姓包赔钱粮世受其累令察明悉予豁免○十三年覆准江南丹徒金坛二县田地有坍入大江者准予永豁○二十六年
　　恩诏自康熙十三年以后加増各项杂税该部察明豁免○二十七年覆准江南丹徒县康熙十八年以后坍卸入江田亩将钱粮豁除○二十九年
　　谕朕近见广东高州琼州等府所属州县地丁各项钱粮累年每致逋欠如果因丁阙地荒不能输纳该督抚将实系户口稀少田畆荒芜徭赋无从办纳州县积年所欠钱粮数目详晰察明具奏钦此遵
　　防议定广东高州府属呉川县琼州府属临高澄迈二县自康熙十八年起至二十八年止未完地丁银十有二万八千六百两有奇米四千六百石有奇实系户口稀少田亩荒芜徭赋无从办纳照数悉行豁免○三十年覆准江南睢寜县坍废地亩及阙额丁银自康熙三十年为始槩予豁免从前旧欠并免追征○又覆准豁免江南通州海门乡坍江田地正赋银四百九十二两米麦百二十石○三十一年覆准云南邓川州水冲石压田亩不能开垦银米永行豁除○三十四年覆准山西津荣河二县冲卸入河地亩钱粮永行豁免○三十八年覆准浙江鄞县潮水冲没田地千有七十余亩钱粮悉准豁免○三十九年覆准浙江鄞县十一都三圗近海田地旧有塘牐御湖蓄水自顺治十七年冲没未建田地被水淹没每年应征银永予豁除○四十九年覆准免江南荒地银○五十二年覆准免江苏等属荒地银○五十三年覆准浙江奉化县水冲田地无征钱粮悉行豁免○六十一年十二月
　　谕朕惟治安天下欲兵民并得其所必以敷恩减赋为要比年以来策妄阿喇布坦狂逞逆命发师致讨四川陜西官兵经由险道往返万有余里甚属劳苦朕深悯念其倒毙驼马价银及口外沿涂与西蔵留驻兵丁续补驼马价银着悉免追赔又西陲军兴以来民间急公趋事应付差役实厪朕懐闻陜西甘肃二属各州县衞所地丁银每钱额外征收三厘米每斗额外征收三合以为偹荒之用此项徒有加赋之名而无振济之实着自雍正元年为始将额外征收银米永行停止如有旧欠亦悉予豁免钦此○又
　　谕京师琉璃亮瓦两厂官地每月按间计檩征租相沿已乆朕念两厂多系流寓赁住揭本经营之民情可悯恻嗣后止征地租免其按间计檩逐月输纳钦此○又覆准将宛平等县一应地丁杂赋等项通行豁免○雍正二年覆准浙江仁和等十一州县水冲沙地无征银八十一两三钱免其征收○又覆准江西南昌府属之南昌新建丰城进贤奉新寜靖安七州县浮粮银七万五千五百四十九两有奇自雍正三年为始悉予豁免○三年
　　谕朕仰体
　　皇考爱民寛赋之盛心将苏州府额征银蠲免三十万两松江府额征银蠲免十五万两着为定例俾黎民轻其赋税官吏易于催科可饬令地方官知之钦此○又覆准江南丹徒县濵江坍没民屯田地共一百八十一顷二十三亩有奇应输钱粮永行豁除○又覆准福建台湾鳯山县上淡水下淡水等八社自康熙十九年平定照旧额征收丁赋番妇每口征谷二石于康熙二十五年入于台湾奏销册内今将鳯山八社番妇一千八百四十四口折纳谷三千六百八十八石自雍正四年为始照诸罗番妇一例免其纳赋○四年覆准河南祥符县被河水冲决田地难以耕种将每年额征地丁漕折等银及康熙六十年六十一年雍正元年二年三年未完民欠地丁等银槩行豁免○五年
　　谕各省之中赋税最多者莫如江南之苏松二府浙江之嘉湖二府考四府赋税加重之由盖始于明初籍富民之田以为官田按私租以为正赋此洪武之刻政也明二百余年减复不一我朝定鼎以来仍照明例征收盖因陆续办理军需经费所在未便遽然裁减
　　皇考圣祖仁皇帝常论及此雍正三年朕仰体
　　皇考圣心已将苏松二府额征浮粮豁免今特沛恩膏将嘉兴府额征银四十七万二千九百余两着减十分之一计免银四万七千二百九十余两湖州府额征银三十九万九千九百余两着减十分之一计免银三万九千九百九十余两共二府免银八万七千二百八十余两永着为例钦此○六年覆准陜西西乡县六十一年无着浮粮银千二百三十九两九钱有奇准其豁除○七年
　　谕湖南武陵县宿郎堰逼近洞庭下流淹没田地着将每年额赋三百二十四两有奇悉行豁除钦此○九年题准福建鳯山县郑宗明等官荘园地被水冲防自雍正四年起每年阙额无征银一百二十八两有奇又王荘李进等荘自雍正七年起每年阙额银五十九两有奇悉准其豁免○十年覆准福建寜洋县鐡鑪税银百二十两乆属有额无征于雍正九年起准其豁免○又
　　谕朕闻淮安府阜寜县属射阳湖地方于雍正五年题升淤地八千一百余顷升租银四千余两又康熙五十九年丈量射阳湖北岸滩地案内升地四百余顷应升银一百七十两皆系有粮无地小民赔累难堪向来积欠累累从未清完甚属累民着将前项升地八千六百五十顷四十九亩零租银四千二百六十一两有奇悉行豁除以苏民困钦此○又覆准江苏淮徐等属开河筑隄揠废民屯田地豁除银五千三百两有奇○又覆准陜西武功县水冲民屯地额征粮八石五斗一升有奇折色银五十三两七钱有奇地去粮存军民赔累准予豁除○乾隆元年
　　谕江苏淮安府属之桃源县徐州府属之宿迁县睢寜县沿河地亩淹涸靡常雍正五年涸出睢寜县报升地五千三十九顷宿迁县报升地四千七十二顷桃源县报升地三千八百四十二顷嗣蒙
　　世宗宪皇帝以淤地勘报不实令河臣防同督臣委官察勘共豁地七千二百余顷万民感颂存地五千七百余顷照各县成例折算实地三千五百余顷科则亦经减轻其潼安一卫裁汰改归州县征收乃比年以来仍催征不前盖此淤出之地亩即旧有之粮田是以民力维艰输将不继也朕既洞悉其中情事自当加恩开除以纾民力着将宿迁睢寜桃源三县见存新淤涸复改科地粮额征银六千五百四两全行豁免其雍正十三年淤地未完钱粮亦免征收至水沉地亩仍照例每年冬勘钦此○又
　　谕朕闻安徽所属之泗州地势极低凡虹县桃源之水皆归入泗州安河入洪泽湖旧存淤地千二百七十四顷入额升科此等淤地即在安河两岸每年淹涸靡常收成无定着将泗州安河两岸重粮水淹淤地额征银千二百二十二两三钱麦百有十石八斗自雍正十三年为始尽予豁免钦此○又奉
　　防河南郑州临河之姚店等堡地方鹻卤地粮准予豁除○又奉
　　防山东郯城等二十八州县冲压地亩地丁米麦悉行豁免○又
　　谕山东章邱县揑报垦荒地亩相沿已乆着将已摊入地亩者于乾隆元年覈明开除免其征收其未摊入地亩者自雍正十三年起悉行豁免钦此○又
　　谕豫省祥符等四十二州县所有盐鹻飞沙河坍水占荒废地亩既据该抚确勘奏闻着将额赋永逺豁除钦此○又题准直隶吕家湾等防有粮无地之项及粮存人亡水冲沙压并沙石不堪耕种荒地共九顷六亩零应征之粮准其豁除○又覆准甘肃狄道县阙额地粮并有额无征各项赋银悉与豁除○又覆准河南荥泽县地临黄河莭次坍塌无着地该银千二百十有二两六钱二分有奇无着耔粒河地该银百有七两六钱三分有奇准予豁免○二年
　　谕江苏阜寜盐城二县有濵河地亩淹涸靡定有司误报升科小民纳赋甚觉艰难着督抚确覈地亩额征银数悉行豁免其从前未完之旧欠一幷赦除钦此○奉
　　防江苏高邮等五州县隄工民房租银永行豁除○
　　又题准钦奉
　　恩诏内开苏松浮粮前已蒙
　　世宗宪皇帝谕防裁免四十五万两以纾民力但江省粮额尚有浮多之处着再加恩免额征银二十万两该督抚确勘详覈务使均匀钦此遵
　　防减免浮粮悉照雍正三年例办理将苏松太二府一州并崇明昭文二县划分通州沙地共免浮粮二十万两○又题准豁除山东商河县鹻卤不毛之官荘地亩银五百十有二两七钱三分有奇○又议准甘肃河西各属州县卫所随征马粮万余石自乾隆三年为始准予豁除○三年覆准四川射洪等六县被水冲没地亩所有应征粮银永行豁免○四年
　　谕云南勲荘变价一案尚欠银千八百二十九两有奇此项田屡被水冲沙压难以耕种承变各户逃散无可着追颇为地方之累着将应征银准予豁免钦此○又题准西安同州鳯翔三府咸寜等十九州县实在水冲民屯等地及荘基六十四间其应征银粮准其照例豁除○又题准江苏常州府武进阳湖二县役田原系明季该省巡抚捐银买田每亩别収租银以抵白粮水脚之用后归入白粮经费裁存项下充饷在当日止令民间领价认租并无开报田地邱段于是遂有无田领价及有田私卖以致日乆无着准其全行豁除以苏民困○五年题准河南中牟封邱等十四州县盐鹻沙积水冲隄压地亩额赋及郑州前项地户屡年积欠银米一幷豁除○六年覆准湖南湘乡临武二县水冲阙额地亩条饷等银永行豁免○七年
　　谕甘肃一省从前屡次军需凡供亿经费大端皆已覈算奏销完结惟部駮察覈各款尚有未楚者如寜夏则有康熙三十年至三十八年供应进勦大兵及驻劄满汉官兵喇嘛等案肃州一路则有康熙五十四年至雍正四年办过军需各案又有康熙五十四年至雍正十三年供支出口官兵马驼锅帐食物等案西寜一路则有康熙五十四年至雍正六年办过军需各案又有康熙五十四年至雍正十三年供攴出口官兵马驼锅帐食物等案又有雍正元年勦抚西海用过钱粮等案陜甘二提凉寜肃三镇则有康熙五十四年至雍正元年牧养马驼各案以上诸件事阅多年官经数易往返駮诘不但案牍纷繁地方滋扰且使已故之员累及子孙见任之员代人受罚朕心不忍用是大沛恩膏将康熙三十年至雍正六年以前未清之项悉予豁除至雍正六年以后之案尚易清理着督抚于一年限内秉公确覈其中应免不应免者一一分别造册具疏保题钦此○又题准河南洧川等十一州县河塌沙压地一百四十七顷每亩摊银不等内应豁漕米银准其照数豁除○又题准浙江钱塘县勘实水冲沙压难垦田地二顷七十五亩五分无征起运地丁银二十九两六钱七分新加蜡茶银五厘四毫南米一斗七合八勺以上无征银米于乾隆六年为始免征豁除○八年
　　谕朕闻浙江温台二洋为渔船采捕之所从前玉环未经展复以前凡渔船被汛兵需索陋规无异私税后因展复玉环地方官恐经费无出遂将陋规改收涂税此一时权宜之计也朕思濵海编氓以海为田每嵗出没于波涛之中捕鱼糊口生计淡薄应加轸防着将此项永逺革除免至不肖官弁丁役苛刻需索扰累贫民钦此○又覆准湖北兴国黄冈二州县山水冲压田地难以垦复应征银粮自乾隆八年为始照数开除○九年题准陜甘等处军需自雍正六年以后所有应行豁免者悉予豁免○又覆准四川成都等三十四州县本年六月被水冲决成河地亩难以垦复共上中下田一百九十六顷二十四亩零应征丁条粮银一百七十六两七分有奇悉准开除永免输纳又被水冲没碾榨磨共十有九座每年应纳课银四两五钱六分亦准予开除○十年覆准江西乐平德兴玉山宜黄等县山水冲坍田地不能修复共九顷六十六亩二分应征地丁银四十一两一钱四分九厘漕项正脚银三两七钱六分有奇漕粮三十五石一斗五升三合有奇兵米三石九斗五升七合有奇自乾隆九年为始悉准其豁除○又覆准陜西郃阳县乾隆八年七月被水冲塌地二十七顷九十亩五分应征本色粮七十七石二斗有奇折色均银百有二两五钱九分有奇准其豁除○十一年
　　谕直隶庆云县土瘠民贫连年荒歉朕心深为轸念着将庆云县每年额征地丁银豁免十分之三永着为例钦此○又
　　谕广东琼州府属牛薪等项税银内有无著者加恩永行豁免钦此○又题准福建闽侯官等八县无着渔课银分别豁除○又题准浙江云和县坑鑪税银自乾隆十一年起准予豁除○又题准江苏城租向系居民在沿城基地盖房赁地输租兹因屋坍民迁地势低洼不堪栖止租阙无着又折谷无征银向系州县自理辞讼问罚抵办今奉定例不许滥罚均系有款无征官民苦累与乾隆五年原奉
　　谕防相符以乾隆十一年为始准其槩予豁除○十
　　二年
　　谕乾隆十一年分直省额征地粮朕已普行蠲免其天津所属有苇渔课银一项向来摊入地粮完纳着加恩一例豁除俾濒海小民均沾恩泽钦此○十六年
　　谕朕闻常州府属之武进阳湖二县开抵役田租银一项原系前明时虚田领价后因夲户逃亡株连亲族各将已产开抵实非前明原置之田亦非当日领价之户小民条粮役租力难并输以致积年拖欠朕省方所至民隐勤求清问既周倍深轸念着将武进阳湖二县开抵役田除应办条漕仍照民田一例完纳外其新旧租银槩予豁免以除民累钦此○又题准浙江淳安县于乾隆十五年早禾被水冲淹沙石壅涨计田二顷六十三亩应徴地丁银二十六两二钱米一斗二升各有奇勘明实难垦种应照数豁除○又题准陜省吴堡县地三十八亩隶于葭州自前明拨入吴堡完粮佃于葭民耕种今据葭吴二州县会勘被水冲塌地七亩应征本色粮二斗五升五合折色粮七升四合粮折银二钱一分九厘各有奇又官学粮折银四分草十斤四两丁匠均徭共银一分九厘各有奇均准其豁除○又题准浙江临海瑞安二县于乾隆十五年秋禾被淹冲塌地十有一顷二十四亩应征地丁银六十二两一钱米二十五石三斗各有奇勘明实难垦种应准豁除○十七年议准甘肃狄道等十五州县乾隆十六年夏秋二禾被雹被水案内平凉县被水冲陷地二十九顷四十一亩应征银四百九十两三钱粮九百三十六石四斗番粮三十二石八斗草千八百九十一束均准其豁免○十八年题准浙江仁和县乾隆十七年被水坍没沙地四十四顷八十亩应征银二百六十一两二钱有奇准予豁除○又议准浙省东江周西团四甲灶地坍缷草荡五十一亩四分八厘滩四十九弓三尺七寸七分应征正课银五两八钱八分四厘滴珠银五分八厘车脚银四分一厘各有奇自乾隆十八年为始停其征収○又题准安属太平县水冲田四十一顷九亩七分三厘应征银二百九十六两四分八厘漕南米一百三十三石六斗一升三合南豆二十四石五斗九升一合各有奇准其豁除○又题准福建台湾于乾隆十五年六七八月猝被风潮冲陷难以垦复田园五百四十九甲八分有奇共无征粟一千九百八十石七斗二升匀丁银三十八两二钱一分官荘银百两一钱五分又冲陷糖廍三张半共无征廍饷银十九两各有奇自乾隆十八年为始均予豁除○又题准直属四旗通判及热河八沟同知所管地方于乾隆十六年秋被水灾冲压地共四十六顷五十二亩无征银一百十有三两六钱有奇应准开除○又题准东省官台西由二及平度掖二州县民佃灶地于乾隆十六年被潮咸废地共四百二十顷四十四亩三分五厘额征地丁银四百三十八两五分有奇准其豁免
　　一除役顺治元年题准各旗壮丁差徭粮草布疋永停输纳○二年覆准江南丹徒丹阳二县明末加派马折银悉予豁除○七年议准免江南桐城潜山太湖宿松休寕句容等县逃丁荒地额赋○康熙十二年议准停止河南佥派河夫如遇歳修准动河道银雇募毎夫月给银二两○十六年覆准禁止有司派罚百姓修筑城楼垜口○二十三年
　　谕东巡经行山东江南各州县卫所丁银曲阜县地丁银悉行蠲免钦此○二十八年题准江寜民间铺面岁输房号廊钞等银悉行豁免○五十二年
　　恩诏嗣后编审増益人丁止将滋生实数奏闻其征收办粮但据五十年丁册定为常额永不加赋○五十四年直省社仓劝输之例富民能捐谷五石者免本身一年杂派差徭有多捐一倍二倍者照数按年递免○雍正二年覆准凡督抚提镇及有属员之官到任其属员派累兵民修理备办及州县守御等官到任其属下人役铺设修理派及兵民者均严行禁止再不肖之官指称修饰衙署等派累兵民者该上司即行据实指名题叅文职照科敛律武职照克扣律治罪如该上司徇庇或勒令属员修理衙署发觉之日将该上司一幷交部分别议处○又议准直隶各省督抚各该属员署内遇有官事所用工料什物将设立总甲出票官买派工伺之处严行禁止务照时价给与铺户工役倘有不肖官员肆行科派扰累小民者该管上司即指名题叅从重治罪如该上司隐匿狥庇不行题叅或别经发觉或被旁人首告或被科道纠叅将该管上司一幷交部议处○八年
　　谕新设永顺一府所属永顺龙山保靖桑植四县火坑锄头烟户等名色钱一槩删除令该户自行开报开垦地方官给以印照永为世业钦此○十三年十二
　　月
　　谕山西大同偏闗老营水泉三汛兵丁交纳徭银向在饷银内扣交每年征银六百八十两有奇着自乾隆元年为始将此项蠲除永着为例钦此○又
　　谕江南太平县杂派江夫河篷钱粮永行免纳钦此
　　○乾隆元年
　　谕朕闻康熙五十七年甘肃伏羌通渭秦安会寜等县及岷州卫有地震阙额丁银着该督察明即行豁除钦此○又
　　谕将湖北江夏等十九州县未经摊减之丁银八千三百两有奇自乾隆二年为始全行豁免钦此○又
　　谕免江南长江一带网户鲥鱼折价银永着为例钦
　　此○又
　　谕四川松潘镇属番寨按年输纳正赋外各镇将衙门不得丝毫科敛钦此○又覆准陜西富平县水冲民地十有九顷十有八亩六厘应征折色均徭银一百八十七两三钱有奇准予豁除○三年奉
　　防豁免福建延平府南平县浮多丁银三千三百余两○五年
　　谕朕闻江省歳额钱粮地丁漕项芦课杂税之外又有名为杂办者不在地丁项下编征仍入地丁项下彚入分数奏销款目甚多沿自前明迄今赋役全书止编应解之数未开载出办原委即有开载出办之处亦未编定如何征收则例于是有阙额累官者有征收累民者有累在官而因以及民者有累在民而因以及官者朕心轸念特颁谕防除有款可征无累官民之项仍照旧征解但湏覈明则例立定章程明白晓示以杜浮收隐溷等其实在阙额有累官民者着督抚确勘请防豁免钦此○七年议准安徽所属社仓有捐谷五石者免本身一年杂派差徭○十一年覆准江苏杂办钱粮有城租吏农班余米军饷碾饷折谷等项均系有款无征与乾隆五年原奉
　　谕防相符以乾隆十一年为始准予豁除
　　一振茕独顺治八年题准大兴宛平二县收飬孤贫每月给米三斗银三钱每年给发六月○十年议准大兴宛平二县孤贫银米每年给发十月○康熙四十五年
　　京城广寜门外士民公建普济堂颁赐
　　御制碑文又
　　御书膏泽回春四字○雍正元年
　　谕各处养济院所有鳏寡孤独及残疾无告之人有司留心以时养赡毋致失所钦此○二年
　　谕京师广寜门外向有普济堂凡老疾无依之人每栖息于此司其事者殊为可嘉
　　圣祖仁皇帝曾赐额立碑以旌好义有地方之责者宜时奨劝鼓舞之但年力尙壮及游手好闲之人不得借名溷入其中长游惰而生事端钦此○三年
　　谕今冬天气甚冷京城广寜门外安定门外飬济院三处将变色米赏给百石煑粥振济以安穷民传谕仓侍郎将变色样米呈验然后赏给钦此○十三年议准广西镇安府向未有孤贫口粮应准其各设四名每名每年给银三两六钱遇闰加增一两二钱以雍正十三年为始均于地丁银内动支又迁江县所编口粮米折银一两四钱一分六厘有奇原编有孤贫口粮应覈明充补照例开支又桂平县原编板木银五两九钱六分五厘为殓葬孤贫而设亦以雍正十三年为始一例支销如该年无病故孤贫留存备给无庸解充兵饷○乾隆元年
　　谕各省府州县皆有养济院以收养贫民此即古帝王哀矜茕独之意朕闻归化城地方接壌邉关人烟凑集其中多有疲癃残疾之人无栖身之所日则乞食街衢夜则露宿荒野甚可悯恻彼地旧有把总官房三十余间可以改为収养贫民之所每年于牛羊税内拨银二三百两粟米百余石为饘粥寒衣之费着该处同知通判简选诚实乡耆经理其事仍不时稽察以杜侵蚀之弊倘地方有乐善好施者聼其捐助共成善举但不得稍涉勉强着该都统防同该同知通判妥协办理务令穷民均沾实惠钦此○二年题准江南淮扬徐海通三府二州额设孤贫原编有银无米江苏松常镇太五府一州属原编有银有米歳支数目不一应一例均给每孤贫一名歳给银一两二钱六分米二石八斗三升各有奇遇閠加银三分加米二斗三升各有奇于本县照额动支其原编银有余者即裁充饷不足者于地丁银内拨给原编米有余者改归南米项下拨给兵饷无米者即动地丁银按每石一两折给○又题准江南安徽所属额设孤贫自乾隆三年为始按名均匀支给口粮每名日给银一分歳共给银三两六钱遇閠加増小建扣除○又议准各州县设立养济院原以收养孤贫但因限于地额不能一同沾惠嗣后如有外来流丐察其声音讯其住址即移送各本籍収养令各保甲将实在孤苦无依者开明里甲年貎取具邻右保结呈报州县官除验补足额外其有浮于额数者亦收养院内动支公项散给口粮仍将散过额外孤贫口粮名数按年造册报销如冐滥扣克奉行不力照例叅处○又题准浙江所属之奉化等二十九县孤贫口粮荒阙银九百二十九两八钱八分三毫有奇按各县荒阙之数在于解司地丁银内补给○又题准陜西额编孤贫二千一百九十一名支银者每名日给一分支粮者每名日给一升为率其额外孤贫四百九十八名亦一例支给共应加增米一百二十五石五升二合在于各县存留粮内支给加増银五千九百六十五两三钱五分四厘在于各州县起运项下并存留公项银内分别支给至小建银米按日扣除造册报销○又覆准四川居民流寓最多与他省不同且地处万山险阻难行若将逺方流丐照各省之例一槩送囘原籍其老病茕民举歩维艰既多跋渉之苦亦非矜全之道将川省外来流丐饬令地方官稽察果系疲癃残疾无告穷民准其一例収入养济院动支地丁钱粮给养○又议准河南额编孤贫一千九百九十名自乾隆三年为始毎名日给口粮银一分其各州县有额设冬衣花布银者每名歳给银三钱三分○又题准浙属鄞慈等九县孤贫口粮自乾隆三年为始每名歳给口粮银三两六钱柴布银六钱均于各该县地丁银内动支遇閠加增小建扣除○又题准江西孤贫口粮每名嵗给银一两八钱日食不足请照安徽例每名日给银一分歳共给银三两六钱于乾隆四年为始除原额之外新增银在于起运项下动支遇闰加增小建扣除口粮既经倍给其冬月布衣银裁革毋庸别立名色○又议准湖北孤贫口粮每嵗给银一两八钱布花银三钱共银二两一钱较之江南等省虽属减少但楚省米价较平请照江省给米三石六斗之例每石折银七钱每名嵗増银四钱二分共银二两二钱二分在于地丁项下动支○又题准云南孤贫口粮向于常平捐输项下每名日给谷一升请照江南等省之例每名日改给银一分以资养赡通共歳给银二千七百六十一两二钱在于藩库地丁银内动支○又题准四川孤贫口粮每名歳支谷七石二斗布冬衣一件棉一斤共折银二两四钱九分每日止得银六厘零难免饥寒请照江南安庆议定之例每名岁给银三两六钱遇閠加增小建扣除在于地丁银内动支○又题准广东孤贫口粮额设四千六百七十六名编征粮银六千二百八十三两九钱五分有奇按数匀给每名仅三厘七毫不敷养赡准其每名歳给银三两六钱遇闰加增小建扣除其不敷银在于地丁起运银内拨补归入备支项下册报○四年
　　谕各府州县设立养济院原以收养鳏寡孤独疲癃残疾之穷民近闻山西陜西一带多有老病残废之人在涂行乞行旅见之恻然朕思各防既有飬济院若有司实力奉行何至小民之困苦无依者饥寒难支乞食于道山陜一路如此则他省与此相类者不少矣着各省督抚各饬所属州县官体国家设立养济院之至意与朕哀此茕独之心实力奉行毋得视为具文故事该督抚亦当时时留心访察钦此○四年题准湖南孤贫口粮照江南匀给之例每名歳给米三石六斗无米州县以每石六钱折算共折银二两一钱六分其各州县有实征米者即给与本色无实征米者给与折色毋庸于常平仓内支放共额设孤贫千二百五十八名除每嵗有实征米谷及原有银外尚不敷三百四十二两八分有奇在于各该县地丁银内动支报销○六年题准留养额内额外孤贫定上下稽察责成之法将见在额内额外孤贫饬定各该州县逐一详察凡不愿居住院内及冐滥食粮者悉行革除将境内实系老病无依之人照例取给收院顶补其余多者亦准作额外孤贫収养有滥收揑结者照例治罪覈定之后将实在人数按额内额外分造二册挨次编甲开列花名辨明年貎委系何项残疾孤苦之民并注明原住籍贯出具印结由府转送上司稽察后遇裁革病故顶补新収随时申明仍于年终将给过口粮柴布造册申覈○又议准令该管道府每年遇盘察或躧勘公事之时即带原送册籍赴养济院防验如房屋完整孤贫在院并无冒滥出具印结呈报上司如房屋坍塌孤贫不尽在院或年貎不符冒给者该管官照违例支给例降一级调用道府不行察验遽行加结转详照违例支给之转详官例罚俸一年若纵胥役及令为首之孤贫代领以致侵蚀该管官照纵役犯赃例革职道府不行察出照豫先不行察出例降一级调用如道府狥庇容隐及扶同出结照狥庇例降三级调用○七年覆准江西南昌等十一县原额孤贫一千八百八十七名应裁一百七名奉新等二十县原额孤贫二百六十七名应加一百七名所裁口粮归入起运项下解司所加口粮即于地丁银内动支若茕独尚多仍准额外収养随时损益○九年覆准各省流寓孤贫如系附近都邑仍照例移送原籍収养其有隔省遥逺及本省相去至千里外者准其一例加恩収飬动支公项银年终造册报销○又覆准广东广南等九府连罗二州额外孤贫二千九百十有四名准照额内之例每人日给银一分共银一万四百九十两四钱在于田房税羡银内动支遇闰加增小建扣除岁终造册报销
　　一养幼孤康熙元年于
　　京师广渠门内建立育婴堂遇有遗弃病废之婴儿收养于堂有姓名年月日时可稽者一一详注于册雇觅乳妇善为乳哺抚养有愿収为子孙者问明居址姓名方与之仍补注于册籍至本家有访求到堂识认者亦必详细问明与原注册籍无讹方许归宗○雍正二年
　　赐广渠门内育婴堂帑银千两○八年又
　　赐帑银千五百两令置立产业每年约收租银六百余两又养济院每年余剰孤贫口粮分拨育婴堂银二百余两合银八百余两及一年捐助之银每嵗支销款项均归顺天府察覈○又
　　谕闻广渠门内有育婴堂一区凡孩稚之不能育养者收留于此数十年来成立者颇众夫养少存孤载于月令与扶衰防老同一善举为世俗之所难朕心嘉悦特赐御书功深保赤匾额并白金千两顺天府尹等其宣示朕意并倡率资助使之益加鼓励再行文各省督抚转饬有司劝募好善之人于通都大邑人烟稠集之处若可以照京师例推而行之其于字弱防孤之道似有禆益而凡人怵惕恻隐之心亦可感发而兴起矣钦此○乾隆六年覆准通行直省督抚将见在设有育婴堂严饬地方官实力奉行择富厚诚谨之人董理并令州县率同佐贰不时稽察将实在无依遗弃婴儿收入养赡每于年终将所育婴儿及支存细数分晰造报察覈如有怠玩克扣需索等弊即行报叅
　　一收羁穷
　　京师广寜门外普济堂每嵗
　　恩赐崇文门税银千两拨给孤贫口粮银二百余两堂内地租银千余两以为养赡孤贫之用○顺治九年题准
　　京都五城每年自十一月起至次年三月中止每城日发米二石煮饭银一两以供炊爨【定例事宜载都察院】○康熙二十九年议准五城増饭厰五处每厰令贤能满汉司官各一人逐日亲往散给其新增五厰日需米二十石银十两并前五城原设饭厰均至六月终止○四十九年议准五城设厰煮振于十月初一日起至次年三月二十日止每城日发米二石柴薪银一两其米行仓场于仓内支领其薪银于户部库内支领○六十一年十二月
　　谕治天下要道莫过安民朕缵承大统以来轸念苍生痌瘝时切直隶山东河南连年歉收特降谕防缓征遣官振济每岁京师五城设厰自十月初一日起至三月二十日止交五城御史煮振今犹青黄不接之时着展期一月散振至四月二十日止但就食之民来京者多每日各增米银一倍务使得沾实惠以副朕悯念穷民之至意钦此○雍正十三年议准将存厰稄米详确验防如果米好色纯即饬令各该司坊官照数散振如系减色仍照例赴仓支领又行令五城所设饭厰加振一月○乾隆二年议准漕船縴夫中涂患病弃置河岸即无生理令河漕督臣转饬沿河各官遇有此等病夫就近送入各州县普济堂调养或送附近庵观量给口粮务令得所○又议准令五城御史转饬司坊官责令各铺总甲每日下午分在于各所管地方遍行察防如有贫民冻卧道旁无所栖身者即就近引赴普济堂栖流所等处宿歇饬掌管之人加意照看次早仍令赴厰就食竢来岁春融聼其去就○三年
　　谕每年十月京师五城设厰煮振以济贫民今岁米价昻贵恐小民乞食者多着照常设厰早半月之期于九月半举行钦此○八年奏准本年直属歉收普济堂收养人多外来孤贫就食者亦众所有钱粮及租息等银不敷接济者
　　恩准赏给京仓老米二百石以敷穷民日食之用一安节孝乾隆十年覆准孝子节妇中有食贫守志难以存立之人或至饥寒失所较之泛常孤贫尤宜矜防令该省督抚分饬州县覈实取具邻右印官各结详报酌量给与口粮俾存活有赖不致失所仍将动用款项数目造册报部一防薄宦乾隆元年
　　谕各省县丞主簿典史巡检等微员嗣后离任身故实系穷苦不能囘籍者该督抚于存留公项银内酌量赏给还乡路费每年造册报销钦此○十四年题准微员归籍赏给路费一案节年各省酌给银数有计算人口大小支给者亦有笼统酌给者有分别水陆程涂里数支给者亦有按每百里每千里约计省分逺近覈给者亦有按其无力等次分别给与者办理参差殊不画一嗣后各省县丞以下等官如遇病故休致因公革职并无侵贪重款穷苦不能囘籍者不论家口多寡每千里给银十两按程涂扣算身故者不论逺近加扶柩银八两州县官出结府州加结藩司于存留公项银内覈实支给不得额外加增至各省教官有相隔本地五百里以外实系艰窘不能囬籍者亦照此例支给
　　一矜罪囚刑部南北两监囚粮及各城门枷示之犯无家属送饭者日给仓米一升每季在部攴米三百石以昭矜防夏给氷水冬给棉衣并镫油药饵诸费在刑部秋审项下开销○雍正十年题准贵州每年囚粮在于秋粮耗米内拨给○十一年题准直隶每囚一名日给米一升钱五文米动支仓粮钱每千折银一两动支耗羡○十二年题准山西每囚一名日给米一升钱五文动支耗羡银河南每囚一名日给米一升钱五文囚粮于仓谷内动给钱于耗羡内支销福建每囚一名日给米八合银四厘额征囚粮银内动支陜西西安每囚一名日给米一升钱五文米动常平仓钱动公用银甘肃每囚一名日给米一升钱五文米于额征存留粮内动支如有不敷及并无存留粮米者每粮一石折银一两同应给之钱均于藩库公用银内支给四川每囚一名日给米一仓升钱五文除官基地租银租米外其不敷银在于存公银内动支棉衣一件工价银四钱七分六厘单裤一条工价银一钱四分八厘七毫五丝亦于存公银内动支广东每囚一名日给米一升于征收耗米内支给镫油柴盐银五厘于屯粮耗米内支给棉衣银于火耗内支给○十三年题准奉天每囚一名日给米一升大制钱五文又每囚一名给棉衣工价银八钱至一两不等米于征收地米内支给钱照时价合银于本省赃罚银内动用不敷银于田房税契银内支给山东每囚一名日给米一升大制钱五文米每石折银一两制钱每千折银一两均于存公银内支给安徽每囚一名日给米一升钱五文于狱田租银租米并常平仓粮存留公项银内动支江西每囚一名日给谷二升钱五文折银五厘其动支银谷于存公银内报销湖北湖南每囚一名日给米一升照时价折给钱五文折给银五厘于原有额设及捐置有狱田之司府州县支给其有不敷及原无额设囚粮之州县于公项银动支广西每囚一名日给米一升油薪盐菜钱五文于额徴地丁银内支给如有不敷于存公项下动支○乾隆元年题准江南江苏每囚一名日给米一升钱五文于狱田租银租米及常平仓粮存畱公项银内支给○又题准云南每囚一名日给米一京升柴菜钱五文遇闰加増小建扣除米于狱田及常平仓项下支给钱于公件项下动支○二年题准直隶每囚给棉衣一件折银五钱二分棉裤一条折银二钱八分于自理赎锾银内支给山东每囚一名给棉衣一件价银五钱棉裤一条价银三钱于本省自理赎锾银内动支如有不敷于存公银内支给河南每囚一名给毡防一顶价银五分棉袄一件价银六钱棉裤一条价银三钱五分外药饵每剂价银二分棺木每具价银一两动支自理赎锾银如有不敷于耗羡内拨给江西每囚一名给棉衣一件工价自二钱五分至七钱二分不等其动支银于外结赃赎银内报销福建每囚一名给棉袄一件折银六钱四分棉裤一条折银三钱四分于自理赎锾银内开销甘肃每囚一名给棉衣一件每件价银六钱三分至一两不等又每名给煤炭银五厘每年约计共支银一百八九十两不等每年除自理赎锾银动支外不敷银于司库公用内找支贵州每囚日给镫油柴水盐菜钱五文遇冬给棉衣一件报销银四钱五分患病每日用药一剂报销银一分五厘病故给棺木一具报销银一两○三年议准江苏所属系狱罪囚有赤贫之犯縁事系狱家口不能逐日送饭准一例给与口粮油盐等费湖广湖北每囚夏月酌给席扇茶叶冬月生姜草荐各照时价均无定数棉衣一件价银四钱服药一剂价银一分病故给棺木银八钱湖南每囚夏月各酌给扇一把银四厘席一条银三分茶叶银无定冬月日给炭银五厘姜银五毫草荐一条银一分棉衣一件银四钱每药一剂银二分○八年题准福建囚粮每米一石定价九钱发给不敷随时酌办于常平仓谷内令各州县动支碾米给散仍将额征折价拨给原动仓谷之州县尽数买补○九年题准浙江每囚一名日给米一升钱五文动支地丁存公银一抚难夷乾隆二年
　　谕今年夏秋间有小琉球国装载粟米棉花船二只遭值飓风断桅折柁飘至浙江定海象山地方随经该省督抚察明人数资给衣粮将所存货物一一交还其船及器具修整完固咨送闽省附伴归国朕思沿海地方常有外国夷船遭风飘至境内者朕胞与为懐内外并无岐视外邦民人既到中华岂可令一夫失所嗣后如有似此被风飘泊之船着该督抚督率有司加意抚防动用存公银赏给衣粮修理舟楫并将货物给还遣归本国以示朕懐柔逺人之至意将此永着为例钦此












　　钦定大清会典则例卷五十三
<史部,政书类,通制之属,钦定大清会典则例>
</div>
    <div class="pagination">
<a href="钦定大清会典则例_page53.html">上一页</a><span>...</span><a href="钦定大清会典则例_page49.html">49</a><a href="钦定大清会典则例_page50.html">50</a><a href="钦定大清会典则例_page51.html">51</a><a href="钦定大清会典则例_page52.html">52</a><a href="钦定大清会典则例_page53.html">53</a><span class="current-page">54</span><a href="钦定大清会典则例_page55.html">55</a><a href="钦定大清会典则例_page56.html">56</a><a href="钦定大清会典则例_page57.html">57</a><a href="钦定大清会典则例_page58.html">58</a><a href="钦定大清会典则例_page59.html">59</a><span>...</span><a href="钦定大清会典则例_page55.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
