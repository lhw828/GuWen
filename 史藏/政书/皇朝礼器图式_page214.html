<!DOCTYPE html>
<html>
<head>
    <meta charset="UTF-8">
    <title>皇朝礼器图式 - 第 214 页/共 234 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝礼器图式 - 第 214 页/共 234 页</h1>
    <div class="content">
　　緑营通天钯　谨按茅元仪武备志扒以木为之而外施铁
　　本朝定制緑营通天钯劚木为之通长七尺中为圭首长一尺横为半规皆涂银两旁施铁齿上下各三各长一寸四分柄长六尺围四寸六分髤朱











　　緑营长柄斧　谨按六韬大柯斧刄长八寸重八觔柄长五尺以上千二百枚一名天槌唐书李嗣业以陌刀长柯斧堵进所向无前
　　本朝定制緑营长柄斧錬铁为之自背至刃八寸五分刃径七寸背径四寸厚一寸横置柄首柄长四尺围四寸木质髤朱










　　緑营双斧　谨按
　　本朝定制緑营双斧錬铁为之左右双持刃如半月背方刃径各四寸六分背径一寸五分厚四分自刃至背各四寸五分重各一觔横置柄首柄各长一尺六寸围三寸一分木质髤朱











　　緑营双钺　谨按刘熙释名钺豁也所用莫敢当前豁然破散也
　　本朝定制緑营双钺錬铁为之左右双持刄如半月背圆而俯刃径各四寸六分背径二寸四分厚四分自刃至背四寸七分横置柄首柄如双斧之制











　　緑营三须钩　谨按茅元仪武备志撩钩三筲长一丈五尺须用三勾
　　本朝定制緑营三须钩錬铁为之通长一丈五尺七寸钩各长七寸分置三面下曲如鸡距竹柄长一丈五尺围一寸八分髤朱束藤八道











　　緑营铁挽　谨按
　　本朝定制緑营铁挽錬铁为之形如锄长五寸斜置柄首竹柄长一丈二尺围三寸二分













　　緑营犁头　谨按后汉书注通俗文曰刀锋曰或省作镖茅元仪武备志斗手遇贼则上斗用犁头镖下射
　　本朝定制緑营犁头錬铁为之形如犁通长三尺五寸刃长五寸上鋭下濶三寸柄长三尺围四寸木质髤朱










　　緑营铁斗　谨按茅元仪武备志小镖重四两首径六分掷之如雨
　　本朝定制緑营铁斗錬铁为之通长三尺四寸刃长四寸上鋭两旁曲刃向内径二寸七分柄长三尺围二尺七分木质髤朱






</div>
    <div class="pagination">
<a href="皇朝礼器图式_page213.html">上一页</a><span>...</span><a href="皇朝礼器图式_page209.html">209</a><a href="皇朝礼器图式_page210.html">210</a><a href="皇朝礼器图式_page211.html">211</a><a href="皇朝礼器图式_page212.html">212</a><a href="皇朝礼器图式_page213.html">213</a><span class="current-page">214</span><a href="皇朝礼器图式_page215.html">215</a><a href="皇朝礼器图式_page216.html">216</a><a href="皇朝礼器图式_page217.html">217</a><a href="皇朝礼器图式_page218.html">218</a><a href="皇朝礼器图式_page219.html">219</a><span>...</span><a href="皇朝礼器图式_page215.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
