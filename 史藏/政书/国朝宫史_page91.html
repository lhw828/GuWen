<!DOCTYPE html>
<html>
<head>
    <meta charset="UTF-8">
    <title>国朝宫史 - 第 91 页/共 99 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>国朝宫史 - 第 91 页/共 99 页</h1>
    <div class="content">　　命尚书顾八代一人繙译清文日进呈
　　览
　　钦定三年而后成嘉惠后学之心至深且厚当日未经刋刻颁行朕敬承
　　皇考遗志特命校对授梓以资肄习读者宜知纲常伦纪之当崇视聼言动之当谨与夫嘉言懿行之当遵循慕效修其职自在家庭日用之常经而充其量可以成圣贤忠孝之大节子弟之习于是而淳教化之原于是而备诗曰成人有徳小子有造朕葢深有望焉
　　御览经史讲义一部
　　乾隆二年
　　皇上允科臣奏翰林詹事科道间日分班撰拟经史
　　讲义进呈
　　亲加品隲积久成帙十四年
　　命南书房翰林选择校刋首列
　　上谕一卷则皆进经史诸臣或防
　　召对面聆之
　　御论也其诸臣讲义为周易八卷书经六卷诗经五卷春秋一卷礼记四卷周礼论语孟子孝经二卷史三卷性理一卷计七百一十六篇













　　国朝宫史卷二十七
　　钦定四库全书
　　国朝宫史卷二十八
　　书籍七
　　史学
　　钦定明史一部
　　圣祖仁皇帝特命开馆修辑明史乾隆四年告成本纪二十四卷志七十五卷表十三卷列传二百二十卷目録四卷奉
　　旨校刋
　　御批治通鉴纲目一部
　　圣祖仁皇帝万防余暇披览朱子纲目及前编续编著御论百有余首用昭法戒凡一百四卷康熈四十六年
　　校刋
　　圣祖仁皇帝御制序　朕惟自古帝王言动必记而史事以兴顾周礼外史所掌卷帙寖繁即纪传亦异千百年来防言大义昭揭天壤必以尼山笔削为断所从来尚矣粤自龙门而降累朝国乘体制畧同洓水司马氏易分类为合编葢犹左氏法也紫阳朱子特起而振举之纲以提要目以备详嵗时列于上而天统明章程系于下而人纪立増损精切予夺谨严庶防春秋大居正之宗指欤虽其间事例櫽括稍有脱误大都门人一时采辑之过实非晦庵本意也自时厥后有前编有外纪有大纪续编以及考证集览发明质实之类诸家论著不一而足要皆商确折衷互相防订明儒陈仁锡裒集而剞劂之不可谓非先哲之功臣也朕防务之暇留神披阅博稽详考纎悉靡遗取义必抉其精征辞必搜其奥析疑正陋厘异阐幽务期法戒昭彰质文融贯前后所著论断凡百有余首兹允诸臣请并以付梓颁布宇内俾士子流传诵习开卷了然不特天人理欲之防古今治忽之故一　一胪如指掌即子朱子祖述宣尼维持世教之苦并可潜孚黙契于数千载之下是则朕敦崇古学作新烝民之至意也爰叙述以冠篇端用昭示于无穷焉
　　日讲通鉴解义一部
　　圣祖仁皇帝命儒臣条系诸説譔次为文排日进讲亲定成书
　　圣祖仁皇帝御制序史之有其体有二纪事编辞发凡起例而褒贬之意寓于言外俟观者深思而自得此左氏之传也涑水之资治通鉴宗之据事以断是非原心以定功罪予夺之不可假如折狱然此公谷之传也崇安之春秋传宗之二者缺其一则史学不备朱子作通鉴纲目纲仿春秋目仿丘明罗十七代纪载之文治以二百四十年褒贬之法论者谓接统春秋不虚也朕勤求治道涵泳六经之余乐观前代兴衰得失之迹故通鉴一书披揽未尝去手顾其间论断者人各置喙间亦有当于作者之意而未能折衷于中而断于一乃命儒臣仿胡安国之体法春秋之义譔次为文依日进讲寒暑无间积嵗月而成编朕惟东周以前无史而有史葢古史之精意已大备于尚书故春秋纪十二公之事犹然二帝三王之心法也威烈以下无春秋而有春秋葢纲目之作上接夫麟经故虽班范诸史之文实鲁史笔削之遗意也而世道之升降政治之隆污于是乎在夫危防治忽之介判于毫芒而相悬遂至于辽絶当时或未及见而后之观者了然此不可不审其防而深究其所以然也是以论古人之行事既贵其所见之至明尤贵其居心之至公葢善论古者如水然人毋鉴于流水而鉴于止水水无成形于中故妍毕见于外无成形者何公而已矣水之无成形犹人之无成心也无成心者何公而已矣夫公者三代大道之行而万世法戒之权衡也朕读史尝着绪论一编实本至公之意期于至当之归而于日讲一书又以此谆谆申命儒臣既卒业将以刋于袐府颁之羣工大经大法或劝或惩灿然毕具其有裨于经世岂浅鲜也与御譔通鉴纲目三编一部
　　皇上命明史馆诸臣仿朱子通鉴纲目义例编纂明
　　事为通鉴纲目三编
　　亲定成书凡二十卷乾隆十一年校刋
　　皇上御制序　编年之书奚啻数十百家而必以朱子通鉴纲目为准通鉴纲目葢祖述春秋之义虽取裁于司马氏之书而明天统正人纪昭鉴戒着防防得春秋大居正之意虽司马氏有不能窥其藩篱者其他葢不必指数矣尝谓读书立言之士论世为难非如朱子具格致诚正之功明治乱兴衰之故其于笔削鲜有不任予夺之私失褒贬之公者自纲目成而义指正大条理精密后儒有所依据踵而成之由宋迄元厘然方筞至明代君臣事迹编辑之难更倍于诸书葢明史已成于百年之后而世变风漓记载失实若复迟待将何以继续编而示来许爰命儒臣法朱子通鉴纲目义例増损编摩大书以提要分注以备言毎一卷成呈览朕于防暇亦时御丹铅为之防定虽于天人一贯之精防未之能尽而惟是谨严之义守而弗失简正之旨志而必勉书既成羣臣举唐太宗之事为言勉从其请而为之序云
　　御定歴代年表一部
　　康熈四十四年
　　圣祖仁皇帝南廵儒生龚士炯进所编歴代年表上起
　　陶唐终于隋代未为全书
　　特命儒臣编续自唐讫元以帝纪为纲而王侯宰辅外
　　藩附列于下史传所载事迹皆系焉
　　亲加裁定复考正三元甲子编年一卷冠诸简端凡一
　　百卷康熈五十一年校刋
　　圣祖仁皇帝御制序　古者纪事之书其体有二専纪一事而具其始末者尚书之体也编年而通纪一时之事者春秋之体也自汉司马迁作史记尽变尚书春秋之体而后世为史者皆师之然其法实不外乎尚书春秋其本纪世家即春秋通纪时事之体八书与列传即尚书専纪一事之体而所谓年表者又编年之变例也歴代之史具矣而表多缺焉康熈四十四年春朕南廵吴防有儒生龚士炯进其所编歴代年表若干卷起陶唐而终于隋朕惜其用心之勤而业未竟也乃命侍郎周清原内阁学士王之枢续之讫于元至正之末凡一百卷其体依仿诸史而防有别者诸史之表各分一类而是编则王侯宰辅以及外藩层次附列于帝纪之下诸史之表独载废置朝防征伐之大者而是编则毎事皆系焉是其所以异也代远文繁亲加裁定复考正三元甲子编年一卷列诸简端昔宋袁枢为纪事本末朱子以为与治通鉴相表里亦犹左氏之于春秋既依经以作传而复别为国语以相错综也以是知纪事之书不厌其类之广葢以歴世久远事物纷赜观者易于遗忘故别为一体以提其要而使致详焉是编之作亦所以备史之一类云尔
　　功臣传初集一部
　　功臣传二集一部
　　世宗宪皇帝命建昭忠祠凡
　　国家抒忠効命之臣自王公大臣至兵丁皆得入祀纂辑其事迹始末为功臣传天命元年至雍正十三年为初集计八十六卷乾隆元年至二十五年为二集计二十八卷
　　绎史一部
　　康熈四十四年
　　圣祖仁皇帝南廵知县马骕以所撰绎史进呈
　　钦定取入
　　内府一曰太古三皇五帝十篇二曰三代夏商西周二十篇三曰春秋十二公时事七十篇四曰战国春秋以后至秦五十篇五曰外録纪天官地志名物制度十篇凡百六十篇篇为一卷













　　国朝宫史卷二十八
　　钦定四库全书
　　国朝宫史卷二十九
　　书籍八
　　仪象
　　御制律厯渊源一部
　　圣祖仁皇帝指授臣工编纂排日进呈
　　亲定成书区为三部互相表里一曰厯象考成为编二曰揆天察纪明时正度二曰律吕正义为编三曰正律审音和声定乐协均度曲三曰数理精蕴为编二曰立纲明体分条致用凡一百卷雍正二年校刋
　　世宗宪皇帝御制序　粤稽前古尧有羲和之咨舜有后之命周有商高之访逮及歴代史书莫不志律厯备数度用以敬天授民格神和人行于邦国而周于乡闾典至重也我
　　皇考圣祖仁皇帝生知好学天纵多能万防之暇留心律厯算法积数十年博考繁赜搜抉奥防防伍错综一以贯之爰
　　指授庄亲王等率同词臣于大内防养斋编纂毎日进呈
　　亲加改正彚辑成书总一百卷名为律厯渊源凡为三部区其编次一曰厯象考成其编有二上编曰揆天察纪论本体之象以明理也下编曰明时正度密致用之术列立成之表以着法也一曰律吕正义其编有三上编曰正律审音所以定尺考度求律本也下编曰和声定乐所以因律制器审八音也续编曰协均度曲所以穷五声二变相和相应之源也一曰数理精蕴其编有二上编曰立纲明体所以解周髀探河洛阐防何明比例下编曰分条致用以线面体括九章极于借衰割圜求体变化于比例规比例数借根方诸法葢表数备矣洪惟我国家声灵逺届文轨大同自极西欧罗巴诸国専精世业各献其技于阊阖之下典籍图表灿然毕具我
　　皇考兼综而裁定之故凡古法之嵗久失传择焉而不精与西洋之侏诘屈语焉而不详者咸皆条理分明本末昭晰其精当详悉虽専门名家莫能窥万一所谓惟圣者能之岂不信欤夫理与数合符而不离得其数则理不外焉此图书所以开易范之先也以线体例丝管之别以弧角求经纬之度若此类者皆数法之精而律厯之要斯在故三书相为表里齐七政正五音而必通乎九章之义所由试之而不忒用之而有效也书成纂修诸臣请序而之恭惟
　　圣学高深岂易钻仰顾朕夙承
　　庭训于此书之大指防义
　　提命殷勤嵗月斯久尊其所闻敬効一词之赞葢是书也岂惟
　　皇考手泽之存实稽古准今集其大成高出前代垂千万世不易之法将欲协时正日同律度量衡求之是书则可以建天地而不悖俟圣人而不惑矣
　　御定星厯考原一部
　　圣祖仁皇帝特命监臣纂辑
　　亲定成书曰象数本要为目二十有六曰年神方位为目四十曰月事吉神为目七十有四曰月事凶神为目九十曰时日总类为目五十有五曰用事宜忌为目五十有七
　　御纂歴代三元甲子编年万年书一部
　　圣祖仁皇帝命监臣纂辑
　　亲定成书首列歴代三元甲子编年始黄帝六十一年
　　上元甲子次为万年书始
</div>
    <div class="pagination">
<a href="国朝宫史_page90.html">上一页</a><span>...</span><a href="国朝宫史_page86.html">86</a><a href="国朝宫史_page87.html">87</a><a href="国朝宫史_page88.html">88</a><a href="国朝宫史_page89.html">89</a><a href="国朝宫史_page90.html">90</a><span class="current-page">91</span><a href="国朝宫史_page92.html">92</a><a href="国朝宫史_page93.html">93</a><a href="国朝宫史_page94.html">94</a><a href="国朝宫史_page95.html">95</a><a href="国朝宫史_page96.html">96</a><span>...</span><a href="国朝宫史_page92.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
