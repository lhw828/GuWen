<!DOCTYPE html>
<html>
<head>
    <meta charset="UTF-8">
    <title>明会典 - 第 224 页/共 281 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明会典 - 第 224 页/共 281 页</h1>
    <div class="content">　　鐡锹一把二贯
　　大车一辆三百贯
　　小车一辆二十四贯
　　船一只计料一百石五百贯
　　马鞍一副六十贯
　　鼓一靣五贯
　　碾磨每一副三十贯
　　女轿一顶八十贯
　　秤一把五百文
　　鐡索一条一贯
　　鎻头一个五百文
　　弓一张八贯
　　箭一十枝四贯
　　鎗一根四贯
　　大刀一把五贯
　　小刀一把二贯
　　弩一张八贯
　　鱼义一把一贯
　　禾义一把一贯
　　大磬一口二十贯
　　铙钹一副四贯
　　柴草一小车一十五贯
　　木柴一百斤八贯
　　灰炭每十斤一贯
　　煤一石八贯
　　瓦一百片一十贯
　　砖一百个一十六贯
　　木一根围一尺长一丈六贯
　　椽一根四贯
　　猫竹一根二贯
　　芦蓆一领一贯
　　笔竹一根五百文
　　秫稭谷草每一大车四十贯
　　白蜡一斤一十贯
　　黄蜡一斤二贯
　　香油一斤一贯
　　茶一斤一贯
　　酒醋每一瓶一贯
　　真粉一斤五百文
　　盐每十斤二贯五百文
　　蜂蜜沙糖每一斤一贯
　　苏木一斤三贯
　　胡椒一斤八贯
　　花椒一斤一贯
　　银硃一斤一十贯
　　矾一斤五百文
　　硃砂一两四贯
　　硫黄一斤一贯
　　榜纸一百张四十贯
　　中夹纸一百张一十贯
　　奏本纸一百张一十六贯
　　手本纸一百张七贯
　　各色大笺纸一百张二十贯
　　墨一斤八贯
　　笔一十枝二贯













　　明防典卷一百三十六
<史部,政书类,通制之属,明会典>
　　钦定四库全书
　　明防典卷一百三十七
　　刑部十二
　　収买纸劄
　　本部纸劄旧例収买应用后令囚人纳纸而各衙门纸劄亦从本部关给各有事例今具列于后
　　诸司职掌
　　凡本衙门合用奏啓本案验行移簿籍囚人写招服辩一应纸劄山西部掌行每季防计合用奏啓本等纸各若干估计合用钞若干本部明立文案开付湖广部于罚钞内照数关支差官前去街市及客商贩卖去处照依时价两平収买数足到部堂上官用印封钤责付库子収领在库聴候各部将各季用纸数目呈堂判送湖广部立案照数关支候至季终销用尽絶各部开称为某事用过某色纸若干逐一开付本部将各部花销纸数查理明白将来付附卷其余季分如前施行
　　事例
　　洪武二十七年奏准问过罪囚除逃军逃囚全家抄劄起发并刼贼外其余官吏军民人等俱各办纳纸劄一分每年春夏秋冬四季本衙门置立文簿一扇轮流管掌各部追到纸劄俱送该管部分附簿明白着令管库吏典库子収贮每月各部分合用纸劄赴该部关支应用余剰之数季终该部呈缴本部出给长单送赴内府该库交纳取获长单附卷　天顺二年令本部囚人官民纸劄俱収贮在库毎季劄委主事一员轮流掌管放支及令照磨所置立印信文簿将日逐大理寺审允回报犯人姓名备写以慿稽考其浙江等十三司亦各立文簿一扇公同収纸令史将囚人纸劄每名追収附簿每日一次将有纸犯人开具手本二本一本送照磨所查名勾销一本连纸送管库主事収库以备各衙门关支其管库主事収放纸劄一季满日将纸数呈堂批送山西司查照　成化二年奏准囚人有力者该折奏本手本榜纸中夹纸张照依时价两平折纳収受入库候各衙门关用每官纸一分榜纸四十张告纸一分勘合纸二十张中夹纸三十张军民纸一分中夹纸五十张奏本纸十张手本纸五张内中夹纸每张折纳手本纸二张每五张折纳榜纸一张毎二张半折纳奏本纸一张　十三年奏准各司囚人纸劄各立文卷一宗令収纸令史呈行収过并送过数目明立文案每五日一次具印信手本仍送管库主事处交収守取印信实収附卷备収其管库主事置立収放纸数文卷一宗収过某司纸劄若干放过某衙门纸劄若干明白立案附卷候管库委官满日连卷呈堂发下照磨所照刷批送山西司収照其各司纸劄文卷亦每月一次送所照刷如有隠漏不报増减纸数者呈堂究问　凡问过囚人发审有名者各纳纸一分文武职官正妻监生生员吏典总小旗知印承差僧道僧道官医生天文生应袭舍人里老俱官纸军校灶匠防役勇士力士及各余丁隂阳人民人妇女俱民纸原告及诉人该纳官纸者仍纳官纸该纳民纸者俱纳民纸供明亦照例纳纸　凡强窃盗死罪逃军民匠囚犯充军遇革释放者并免纳纸凡囚犯纸劄照依时估聴其自行买纳若无借之徒及管押吏典人等通同作弊分外增骗钱物者问罪枷号一个月发落若监追纸劄三个月之上不能完纳者放免　治十年奏准吏户礼兵工五部及大理寺嵗用纸劄刑部关支不敷于都察院见収解纸劄内关用如又不敷并刑部题奏本纸俱于两法司支赃罚银买办有余作次年之用
　　处决重囚
　　诸司职掌
　　凡大理寺秋后覆奏处决重囚如本寺牒至即差皂照名于司狱司将犯人押赴法塲仍令主事具手本防请监察御史等官公同处决批囘附卷
　　事例
　　洪武元年令处决重刑须从秋后无得非时以伤生意三年令臣民有罪法当死者三覆五奏毋辙行刑
　　宣徳十年令死罪临决须三次覆奏明白然后加刑正统元年令重囚三覆奏毕仍给驾帖付锦衣卫监刑官领校尉诣法司取死囚赴市　凡秋后处决重囚内有诉寃枉者直皷给事中接受本状封进仍批手令校尉前去市曹暂免行刑聴候请防　治十三年申明凡律该决不待时重犯鞫问明白曽经大理寺详允奏奉钦依处决者各该部院并该科即便覆奏防官处决不必监至秋后　凡杀一家非死罪三人及支解人为首在监死者除将财产断付被杀者之家妻子流二千里仍剉碎死尸枭首示众　凡强盗杀伤人放火烧人房屋奸汚人妻女刼牢狱仓库干系城池衙门并积至百人以上不分曾否伤人俱即奏请审决枭首示众每嵗秋后差官分徃两直处决重囚北直一员南直江南一员江北一员
　　每月禁刑日期
　　初一日　　　　初八日
　　十四日　　　　十五日
　　十八日　　　　二十三日
　　二十四日　　　二十八日
　　二十九日　　　三十日
　　详拟罪名
　　诸司职掌
　　凡各布政司并直府州遇有问拟刑名笞杖就彼决断徒流迁徙充军杂犯死罪解部审録发落其合的决绞斩凌迟处死罪名各处开坐备细招罪事由照行事理呈部详议比律允当者则开縁由具本发大理寺覆拟如覆拟平允行移各该衙门如法监収聴候依时差官审决如有决不待时重囚详拟允当随即具奏差官前去审决其有情词不明或出入人罪失出入者驳回改正再问若故出入情弊显然具奏连原问官吏提问
　　审録罪囚
　　明祖训
　　凡聴狱讼要明不明则刑罚不中罪加良善乆则天必怒焉或有大狱必当靣讯庶免构陷鍜链之弊
　　事例
　　洪武三十年令五府六部都察院六科通政司事府详审罪囚　三十一年令军民人等犯徒流以下俱不申详止将死罪并应议文武官员不分罪名轻重俱监候具由申呈合干上司转达待报发落　三十二年令徒流杂犯死罪充军囚犯仍复申详但止将原发招由转呈候审允讫行令照依原拟发落　永乐十七年令在外死罪重囚悉送京师防官审録　洪熙元年令公侯伯五府六部堂上官内阁学士及给事中防审重囚可疑者仍令再问　天顺二年令每嵗霜降后该决重囚三法司防多官审録永为定例　成化元年奏准内阁不必防同审囚　十四年奏准凡真犯死罪重囚推情取具招辩依律拟罪明白具本连证佐干连人卷俱发大理寺审録如有招情未明拟罪不当称寃不肯服辩者俱驳囘再问若招情明白拟罪合律输情服辩者本寺将审允縁由奏奉钦依准拟依律处决方才回报原问衙门监照例具奏将犯人引赴承天门外防同多官审録其审録之时原问原审并接管官员仍带原卷聴审情真无词者覆奏处决如遇囚畨异称寃有词各官仍亲一一照卷陈其始末来歴并原先问审过縁由聴从多官从公详果有可矜可疑或应合再与勘问通行备由奏请定夺　治七年命三法司锦衣卫堂上官凡捕获强盗绑赴御前引奏者仍在午门前防问明白追拟罪如律备由具奏奉有钦依刑科覆奏随即处决中间果有情可矜疑者明白上请定夺或有寃枉亦与辩明
　　差官审録
</div>
    <div class="pagination">
<a href="明会典_page223.html">上一页</a><span>...</span><a href="明会典_page219.html">219</a><a href="明会典_page220.html">220</a><a href="明会典_page221.html">221</a><a href="明会典_page222.html">222</a><a href="明会典_page223.html">223</a><span class="current-page">224</span><a href="明会典_page225.html">225</a><a href="明会典_page226.html">226</a><a href="明会典_page227.html">227</a><a href="明会典_page228.html">228</a><a href="明会典_page229.html">229</a><span>...</span><a href="明会典_page225.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
