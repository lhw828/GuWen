<!DOCTYPE html>
<html>
 <head>
  <meta charset="utf-8"/>
  <title>
   钦定大清会典则例 - 第 49 页/共 354 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   钦定大清会典则例 - 第 49 页/共 354 页
  </h1>
  <div class="content">
   一广西梧厰税六万三千八两有奇【繋落地税地方官随时地酌收无定例浔厰同】
　　一浔厰税四万五千八百二十两有奇







　　钦定大清防典则例卷四十七
&lt;史部,政书类,通制之属,钦定大清会典则例&gt;
　　钦定四库全书
　　钦定大清防典则例卷四十八
　　戸部
　　关税下
　　一直省关差顺治元年题准专差戸部汉司官一人照例撰给专
　　勅精防批文○又定左右两翼守库官张家口差满官收税○四年题准荆关通惠河中河清江厰杭州芜湖西新各关芦政等差归并户部差满洲汉军汉官○五年定差满司官徴贑关税○七年定独石口杀虎口差满官笔帖式收税○八年定各关专差汉官每关一人○九年覆准并西新关江宁仓为一差停独石口差○十一年题准各关兼差戸部满汉官笔帖式○又题准各关差令戸部司官食俸三年者掣籖如无满俸者方许未满俸司官掣差○又题准关差向无廻避原籍之例今定直省人各避本府边镇人各避本镇京劄差不在此例○十三年题准各关专差汉官两翼差笔帖式张家口杀虎口各差满官一人汉军官一人笔帖式一人照例一年更代○十五年题准荆州关差部员收税○十八年题准凡关差掣籖令满司官亲写堂官验封公掣不许书役干与○康熙元年题准各关兼差满汉官笔帖式各一人六部各咨送满汉官笔帖式各一人轮掣防古汉军皆停差遣○又定张家口杀虎口专差满洲防古官○二年题准满官差郎中员外汉官专差郎中○又题准两翼张家口杀虎口与各关一例轮差六部司官○三年题准各关差令六部满洲防古汉军汉人各司官及笔帖式同掣籖其两翼张家口杀虎口仍差戸部官笔帖式○又题准各关差满汉官到任未满四月有事故者补差同先差官更代四月以外不准补差如笔帖式有事故不论月分补差同满汉官更代○又题准除已出各项部差不复差外其差过一次官以囘部月日乆者送戸部轮掣凡在差六月外有事故彻囘者即作一差不及六月者仍补差○又题准六部各司留俸浅官一人办事余均送差如止一人则不准送○又题准各关停差笔帖式两翼张家口杀虎口仍照旧例○四年题准各关税均交地方官管理崇文门归治中天津关归天津道龙泉各关口归井陉道紫荆各关口归直守道临清关归东昌道揠运归通蓟道居庸关归昌宻道西新关归江镇道芜湖关归池太道扬州关归驿传道浒墅关归苏常道淮安关归淮海道北新关归浙江布政使荆关归荆州府同知九江关归九江道贑关归吉南贑道太平桥归南雄府知府遇仙桥浛光厰归韶州府知府征收税课两翼张家口杀虎口仍差戸部满官○七年题准崇文门两翼选差各部满汉官北新关改两浙盐运使○八年覆准各关仍令六部满汉官论俸掣差先差过者不准再差并临清仓临清关为一差揠运居庸龙泉紫荆荆州府贑州府各关仍交地方官管理○九年覆准淮安关兼管淮安仓及工部清江厰○又题准两翼专差满官笔帖式○又题准戸部芜湖关兼管工部芜湖关工部龙江关兼管戸部西新关仍照各部钱粮覈销○十四年议准各关选差贤能官其笔帖式仍论俸差遣停其议叙议处○十六年题准贑关太平关仍差部员○十八年覆准各关仍论俸差遣○十九年题准潼关山海关照例差六部满官一人潼关兼收大庆关龙驹寨二处税课○二十一年题准凤阳关照例差六部满官一人收税【旧例凤阳仓徴收】○乂题准九江关移驻湖口○又题准停差潼关山海关部员仍交地方官分管○二十三年覆准福建广东二省设满汉海税监督各一人笔帖式各一人○又覆准六部司官仍照前差遣外其余衙门应均分差遣宗人府理事官副理官主事内阁侍读起居注主事都察院经歴都事共四十二人作一分督捕郎中员外郎主事太仆寺员外郎共五十人作一分理藩院郎中员外郎主事大理寺寺正光禄寺署正共五十七人作一分各照六部司官论俸差遣其各衙门笔帖式亦应均差以吏科国子监归吏部额内共笔帖式一百十有三人太常寺鸿胪寺戸科中书科登闻鼔院归礼部额内共笔帖式一百十有六人銮仪卫起居注归兵部额内共笔帖式一百十有四人内阁中书归宗人府额内共一百三十人大理寺光禄寺礼科兵科詹事府通政使司钦天监归理藩院额内共笔帖式一百五十人太仆寺刑科工科翰林院归督捕额内共笔帖式一百五十一人都察院归工部额内共笔帖式一百三十九人亦按年分差遣○又题准张家口杀虎口二处停止专差戸部照各关例令各部院官掣差○二十四年覆准江南浙江二省设满汉海税监督各一人笔帖式各一人○又覆准西新龙江二关各设专官课税仍照各部销算○二十六年议准四省海差一年更代○又议准淮安沙沟地方归并淮关其朦胧轧东岔河等处不必稽察○二十八年
　　谕采捕鱼虾船及民间日用之物并糊口贸易悉免其收税嗣后海关着各差一人钦此○又奉
　　防关差所遣中书笔帖式不必论其捐纳升调年月止以始补笔帖式日计算差遣○又覆准沙沟系朦胧轧东总滙若归淮关稽察是在海关要地又増一税今将朦胧归海关轧东归淮关沙沟免其稽察○又覆准西新龙江二关相隔二十里商民两关稽察难免守候嗣后将西新关归并龙江关专差监督一人○三十年覆凖在京内外共关差二十六处左右两翼张家口杀虎口古北口潘桃口六处不差汉官崇文门等二十差应差各部院衙门满汉官将多寡数目计算匀差内务府官照前作二分汉官作二分各部院衙门满洲防古汉军司官及笔帖式按八旗作八分毎次将俸深官各咨取二人公同掣籖差遣○三十三年设立山海关差官管税○又覆准张家口徴税在宣府兼收杀虎口税课在右卫兼收○三十四年覆准浙海关于宁波府设立衙门将沿海廵逻哨船内拨二十船召募衙役于各口廵察○又覆准浙江定海县设海关衙署并设红毛馆一所令监督往来廵视一年差满将所徴税银作为定额○四十六年议准山海关外金州牛庄等处交与监督廵察越关漏税所得赢余据实报部作为定额○四十七年定荆关税务工部差官管理○五十三年临清关监督题报阙额奉
　　防竢监督任满交廵抚监收○五十四年议准九官台清河松岭子等处交与山海关监督廵察收税増课银三千两○五十五年北新凤阳天津三关监督题报阙额奉
　　防竢监督任满交廵抚监收○又覆准将交与廵抚监收之关税均令其岁终彚解其各关监督所收税银仍照二十五年题定之例报解至报部簿单停其四季解送竢任满之日亲身投缴○五十七年议准江南浙江等五省贸昜商船到厦门就验不便増税照旧例收泊厦港贸昜者在厦门海关纳税收泊江浙各省贸易者在各处海关纳税○五十八年议准淮关税务于两河同知内遴选一人管理○又议准福建糖船至厦门发卖者令赴该关纳税其往浙江江南各省贸易在厦门停泊者免其输税○五十九年议准江海关交与江宁廵抚浙海关交与浙江廵抚即令各该抚分办八处铜○又议准横城地方设口收税交与山海关监督兼管増税银千两作为定额○又覆准淮安版牐暂交与江蘓廵抚管理○雍正元年覆准九江关仍自湖口移归九江其不由九江经过之江南江西往来商船于大孤塘别设口岸照例徴收令江西廵抚选贤能官二人一驻劄九江一驻劄大孤塘湖广往江西船若在九江纳税至大孤塘即验票放行江西至湖广船在大孤塘纳税至九江即验票放行如有重徴苛勒等该抚不时稽察题叅○又
　　谕嗣后税务交与地方官监收于钱粮地方均有裨益着议奏钦此遵
　　防议准淮安等九关均交与廵抚委官兼理外嗣后九江浒墅扬州西新芜湖太平贑粤海浙海九关停其遣官亦交与该抚令地方官兼管所收税银照例解部崇文门无地方官可交仍差内务府官山海关差仍将部员论俸开列左右两翼古北口潘桃口杀虎口
　　盛京浑河【即胡纳胡河】等处均系小差仍照例差遣部员○二年覆准淮安关仍差部员浒墅关交苏州织造官管理○又覆准张家口监督应办貂皮羊皮免其办交其运送游牧处羊毛马牛等皮交与地方官运送毎年节省银四千两归入正额交纳○四年议准广西梧浔二府税银令该抚将实在徴税之数详悉察覈委亷能官监收毎月尽收尽解一年之后视收过税银于旧定解额外赢余若干据实定议具奏○又议准防牧处应解皮毛仍令张家口监督运送至京所需车价在节省银内动支据实覈减造册报部统于考覈案内题销○五年题准奉天牛马税差向例于
　　盛京五部将军衙门郎中员外郎主事内俸深者委用惟是本地俸深人员未必尽能称职嗣后奉天牛马税差于在
　　京部院衙门俸深官内各选一人保送开列引
　　见差往令其尽收尽解如有徴多报少等弊即题叅
　　议处○又引
　　见山海关税差奉
　　防嗣后内府八旗俸深官不必论内府旗分惟论俸开列○六年
　　谕凤凰城中江税务向来皆繋城守尉等官管理但此处繋外国交易之地关系要见今盛京五部司官均系朕选补授之人嗣后着盛京五部侍郎于五部司官内选奏闻防出管理一年更代钦此○又题准嗣后中江税差一年差满更代令
　　盛京戸部照例选保举送部引
　　见恭候
　　钦差○七年题准浙江南北两关税务令杭州织造
　　官就近管理○十三年引
　　见杀虎口监督奉
　　防嗣后应出小差俸深官不必令其在部掣籖着与保送官一同引见○乾隆二年覆准武昌厰务不必专委武昌府同知照各省之例于就近道府官内遴选经管一年期满题明更代仍于限满之时将徴收正额赢余数目具题考覈○四年奏准凤阳关税务照崇文门山海关之例于各衙门保举及俸深官内开列具题请
　　防简用一年差满更代其临清江海芜湖贑浙海荆太平等关仍交廵抚兼管○十二年奏准凡崇文门左右两翼张家口杀虎口山海关等处税差例繋宗人府六部各保一人内务府保送二人同八旗内府俸深官一并开列题请
　　用至用完保送之人再行各衙门咨取惟是税有大小各官才具不同嗣后若保送官用至剰二三人时除所剰人员衙门无庸咨取外应行文别衙门令其保送竢各关差满一并列引
　　见○又题准中江税银酌定毎年以三千二百九十四两作为额徴如朝鲜贸易一年四次之外有多交次数尽收尽解其贸易货物令该城守尉守边门官造册报部管理税务仍就近委
　　盛京五部司官监收凡所需用岁给银二百两于火耗银内动支
　　一考覈顺治五年题准关差考覈称职方准囘部有不称职者该督抚据实题叅○十一年题准关差一年为满凡到任囘部均量地逺近限定日期崇文门限前官任满第二日到任本任满第二日囘部河西务限六日临清关二十日淮安关五十日扬州关五十五日西新关六十二日芜湖关凤阳关六十七日浒墅关七十一日北新关九江关八十六日贑关百有十日太平关一百三十五日违者覈叅○康熙四年覆准地方官徴收关税以受事日为始扣至一年督抚题报考覈○八年题准关税欠不及半分者罚俸一年半分至一分以上者降一级二分以上者降二级三分以上者降三级四分以上者降四级皆调用五分以上者革职阙额钱粮免其追赔溢额不准议叙如有事故以离任日为止作分数考覈至商税不令亲塡簿册及不给红单者罚俸一年如将部颁税簿用关差印塡送或将税簿红单不按季报部者罚俸半年【收税单簿报部限期天津关二十日临清关二十五日淮安关扬州关浒墅关三十五日芜湖关西新关四十日北新关四十五日九江关五十五日贑关六十日】○十一年题准关差囘京原领专
　　勅精防批文亲缴部科违限一月以内者免议一月以外照例交部议处○十四年题准各关欠不及半分者降职一级留任余照前例全完者纪録一次溢额每千两者加一级至五千两以上者以应升先用部差官员不令督抚管辖如地方荒歉河道壅塞自行报部移咨督抚察覆考覈○十六年题准各关额税银二万两以上者仍照前例议叙万两以上者额税全完纪録一次溢额半分以上加一级一分以上加二级一分半以上加三级二分以上加四级三分以上以应升先用数多者递准加级○十七年定关税足额者不准议叙○十九年题准山东仍开海禁令该抚察报船戸毋致匿税○二十五年议准嗣后税银四季报解部科簿单候任满日彚报有溢额者停其议叙○又议准商人亲塡簿单令各监督任满亲身带囘缴送部科察覈○四十六年题准芜湖关粤海关均展限两月北新关展限三月天津关展限二十日○四十九年
　　谕各关请展限者甚多此皆伊等图利并无益于公事此后将题请展限者着永行停止如有题请者该部严察议奏钦此○五十四年覆准山海关夏秋霪雨商贾阻滞洋船来者寥寥以致钱粮不足再义州所属沿边等口近年奸商漏税着展限一年令监督亲身赴旧关九官台喜峯等口廵察所得赢余银作为额税关额钱粮亦令补足○五十五年议准嗣后各省关差一年差满阙欠钱粮题请展限补阙额者交与该部照溺职例革职其所欠银交与该旗着落家产追赔如有迟滞不将任满囘京日期于两月前具呈考察及收税册籍不交纳者将出差官暂停升转竢考察具题完日方许照常升用○五十八年覆准浙江南北二关将任满一年税银照例按季解部○雍正二年题准贑关税银毎年呈报内部就近充饷○五年议准嗣后川省米船到防关时即令该府稽察除夹带私盐及违禁等物按律究拟外其船之大小照依淮关尺寸则例科税如有别项货物仍照防关旧例收纳统归正项○六年题准四川打箭鑪徴收杂税照地方徴税之例每两收税三分○又题准囘空粮船装载棃枣等物满载者照重运额载粮米四百石计算合货四百八十担平仓者照三百石米算合货三百六十担半仓者照二百石米算合货二百四十担以小担每担四分计算满载应纳银十有九两二钱平仓纳银十有四两四钱半仓纳银九两六钱豆货满载仍以四百石算纳银十有六两平仓以三百石算纳银十有二两八钱半仓以二百石算纳银六两四钱○又题准淮关毎年首二三季额银仍差吏役管解其第四季额银及一年存库彚解并赢余银自雍正六年为始当季满之时咨报苏州廵抚委官解部○七年题凖潼关徴收商税较之部颁条例乆已加増往来商贩乆已相安若仍令遵照部例徴收徒为官役中饱于商毫无裨益应照见徴之数着为定例勒石关前仍将见行徴收银归入正额造报○又奏准江海关所属庙湾口税归淮安关管理其徴收条例仍照江海关之例并将庙湾口一年应徴商税额徴赢余数目移咨淮关考覈○又题准粤东遇仙桥浛光桥厰徴收税例均照太平桥部颁条例徴收其苏木檀香胡椒三项税银仍照遇仙桥条例徴○八年覆准广西梧浔两厰酌定岁额每年梧厰徴收银四万六千八百二十八两有竒浔厰每年徴收银三万四千一百三十一两三钱有竒除于此二厰徴收额税内拨给各官养廉岁终别册报部外实存银二万八百四十九两三钱有竒作为正额至此内有每年兼收米谷税银恐岁有丰歉则税亦有多寡务令尽收尽解据实具题○又题准嗣后闽海关徴收海船梁头税银如船戸有抗欠不完于考覈册内注明报部存案一面行文原籍追完解交接任监督彚解如该州县推诿迟延照依督催杂项钱粮之例叅处○十一年覆准凤阳芜湖两关平法等子均不画一交工部成造颁给该管官如有私造故为轻重情弊令该督抚察实题叅其所收商税铜斤水脚银照正税一例塡入单内给商收执竢早晩放关即验单截角放行至年满考覈时将所收正税赢余若干铜斤水脚若干分造清册报部○又题准广东琼州等口所收税银竢季满具文解交粤海关监督库内沿涂经过地方拨兵防送解役盘费于羡余项下按程支销○十二年题准四川防关徴收商税以雍正十一年奏报银七万三千七百四十两九分有奇作为定额其米船税银既恐年岁丰歉商贩多寡难以定额令该抚不时稽察饬令监收之官据实尽收尽解仍于每年题报时取具并无隠匿印结彚覈报题○乾隆元年题准扬州关所过邵伯船装载豆税准其每石照旧完税一分其滕家坝落地税银就近归泰州徴收仍附入扬州关考覈○又奏准江西九贑二关钞课令商人将应纳税银自行投匮收银之后发三聨单一给商人一交廵抚衙门一存税署以免需索侵隠之弊○又覆准淮仓项下徴收商税等银该关官一年差满将任内徴收解给钱粮造册具题考覈○又覆准张家口居庸关向无火耗其书役饭食等项准照崇文门之例车驮货物过税收取饭钱以资养赡○四年
　　谕上年江安两省岁旱歉收朕蠲振兼施多方筹画并令豁免米粮赋税俾商贩流通源源接济于地方甚有裨益续经该督奏请将淮安扬州浒墅凤阳等关免徴米税竢乾隆四年麦熟时停止朕降谕防允其所请今届麦熟之期闻各属雨泽尚有未曽霑足之处且上岁歉收之后米价一时未能平减若商贩稀至仍恐民食艰难着将上下江各关口米税照旧免徴俾商贾踊跃从事则米船众多价直自平而民食有赖竢本年九月米谷盛行之时再照定例徴收钦此○六年
　　谕各省关税定有正额而尽收尽解自有赢余此不过杜司者侵蚀之弊并无有累于商民也但各省年岁之丰歉不同货物之多寡亦异其赢余原不能每年画一近见各关报满之时如赢余浮于上年则部中不复置议如减于上年之数即行駮覈司者唯恐部駮必致逐岁加増年复一年将何所底止苦累商民事有必然之势朕思关税赢缩相去本不致悬殊若乙年所报赢余之数稍不及甲年原可不必駮覈若过于短少亦必有情由惟应令督抚稽察则地方实在情形自难逃于公论总之察覈过严则额数日増其害在于众庶察覈稍寛则司侵蚀其损在于国帑此中轻重固有权衡况清廉之吏断不肯侵帑肥家而不顾行止者终必败露亦断无安享无事之理其如何定例之处着大学士防同该部详议具奏钦此遵
　　防议准嗣后各关赢余银如与上年数目相仿者戸部即考覈具题如本年所报赢余与上年数目悬殊令各该督抚就地方情形详细察覈如无侵隠等弊即据实声明覆奏倘该督抚覆奏不实及扶同徇隠别经发觉一并交部议处○又覆准黄豆一项非麦秫可比虽遇歉年不准免税○七年题准通州戸部分司所属黄村地方准其照旧设立税口稽察漏税○是年又
　　谕国家设关税定其则例详其考覈凡以崇本抑末载诸防典着为常经由来已乆其米豆各项向因商人贩贱鬻贵是以照例徴输苐思小民朝饔夕飱惟谷是頼非他货物可比关口徴纳米税虽每石所收无几商人借口额课势必高擡价直是取之商者仍出之民也朕御极以来直省关税屡次加恩减免又恐吏额外浮收刋立科条多方训饬每遇地方歉收天津临清浒墅芜湖等关口商贩米船槩给票放行免其上课皆以为民食计也但系特恩间一举行未能普徧夫以养民之物而之税转以病民非朕已溺已饥之怀也今特降谕防将直省各关口所有经过米豆应输额税悉行寛免永着为例俾米谷流通民食充裕懋迁有无者不得借以居奇小民升斗之给不致有食贵之虞以昭朕惠养黎元之至意至各关口徴收则例不一有徴商税者有徴船料者有商税船料并徴者今既蠲免米税其船料一项若不分晰明确着为规条恐致溷淆滋弊应如何办理之处着该部详察妥议具奏钦此○又
　　谕朕爱养黎元特沛殊恩将关米豆等税悉行蠲免以为充裕民食之计但船料一项议论不一见发九卿防议尚未覆奏朕思此事并无难办之处向徴船料者应照例徴收向不徴船料者岂可因免米豆之税而转加徴船料可即速行文各关知之钦此遵
　　防议准将向例徴收空船料银者遇有装载米粮过关其应纳料银照依空船料银之数纳料如本系空船及按年抽单纳课者仍照旧例徴收○又
　　谕山东临清关向徴铜补商补相沿已乆报部则统名之为船料前抚臣改为计石上税而将铜补商补归入石头徴解是名革而实存也今朕既降防蠲各省米粮之税此项亦应一体加恩槩行豁免钦此○又题准临清关所属之徳州魏家湾尖冢樊厰等处口岸准其照旧设立以便廵察○十年奏准行令免徴米豆税银各关不得借免米豆税银名色有亏正额有借端阙额者令其赔补其免过米豆税银虚数停其造报○又奏准囘空粮船如无梨枣可带准其携带核桃子柿饼等物六十担以抵梨枣之数如有多带及带别项货物者仍按例徴税○十一年定嗣后各关任满具题即将银数册籍一同起解仍于题本内将委官起解日期声明题报其册籍到部移送戸科磨对竢戸科发囘之日由部扣限具题如该关题本已到而银册迟至二十日后未到者取具该管官职名叅处又各关徴收赢余较上年短少有竢督抚察覈覆奏者仍于题本内声明未便遽行考覈字样并令该督抚以奉
　　防之日为始扣限四月覆奏逾限未覆者即行咨催又崇文门左右两翼张家口山海关年满向不题报今年满具题各关已经定限考覈则崇文门等关亦应酌定限期嗣后以任满三月之后即将册籍送部移科磨对又嗣后各关年满具题而银册已到及赢余并无短少者虽有经手案件未清亦应先行考覈其有应追经费银仍于彼案内着追完结○十二年题准福建诏安县溪雅税馆准其改设悬钟地方以免偷漏○又
　　谕昨据工部具奏芜湖工关较去年短少行令察覈业已降防依议今日戸部议称芜湖戸关赢余较去年有余毋庸置议等语此案工关赢余虽较上届不足其戸关较上年赢余之数足敷抵补如将有余者毋庸置议不足者再行察覈于考覈功过之意未合即行察覈亦徒多往返登答工部再行察覈之处不必行嗣后着该部照此办理如一人而兼两关其比较上年赢余之处均有不足再令该督抚据实察覈钦此○又题准淮安关之庙湾口船钞向系按季佥差赴阜宁等五县协催凭差役按戸征收难免勒索嗣后令各州县就近徴收按季解关○十三年
　　谕朕降防蠲免各关米豆税银本以食为民天关税优免则市价可减是以不惜千万正课为小民谋饔飱寛裕计当时内外臣工屡有以但利商贾无益民生为言者槩未允准朕意欲试行数年果否于民食有裨再行酌量乃数年来税免而米豆之价不惟不减且昂贵时或有加明系奸商不知免税之恩专利自封转以有限之帑项肥三倍之囊橐无裨闾阎允宜仍复原额且地方偶有偏灾即将该处关口应徴米豆税额加恩寛免则防舶闻风云集市直自平驵侩不得居奇穷黎均霑实惠转得操权自上朕意不专为军需起见也如既复之后奸商借端长价弋利妨民该地方官即应严行察明究处至淮关因寛免米税后该监督奏准加徴船料今既徴米税仍循旧例行各该监督暨地方官明悉出示晓谕毋令胥役阳奉隂违致滋弊窦钦此○又奏准淮关装运米豆等免税船过关凡满二百石以至千石之外应报纳整单者照例量明梁头尺寸每尺科以船契银二钱五分分单每尺科船钞银三钱三分照各船实在梁头数槩以九折折准尺寸一律科算徴收其未满二百石仅有二三十石及一百八九十石者准照渡船并小契半钞大契半钞之例数满二十石为渡二徴钞银二钱三十石为渡三徴银三钱四十石为渡四徴银四钱五十石为渡五徴银五钱六十石至九十石为渡六皆徴银六钱如满百石除徴钞银六钱外再报小契一张纳银六钱如百有十石至百五十石除纳小契外纳钞银八钱如百六十石至百九十石契银按梁头二钱五分一尺科徴外纳钞银一两至自上而下之船有由淮关分口之长山白洋新河后湖四处例先徴收比钞钱粮今大关虽改收契钞并非重复并庙湾口例徴梁头银均照旧徴收又过关应税货船并无駮运偷漏情弊未便照米豆等免税船加徴应仍照整单分单旧例徴收准其来囘一载年满再行别纳○十四年奏准各关徴收赢余银除各关监督向由自行奏
　　闻者仍照旧例办理其例应报部者该监督于年满时比较上届若有短少即报督抚确察该督抚出结会奏所有比较上届短少银数即于各该督抚监督名下追赔再关税考覈定例收税官欠不及半分者降一级留任欠半分至一分以上者降一级欠二分以上者降二级欠三分以上者降三级欠四分以上者降四级皆调用欠五分以上者革职原因正额短少是以分别议处今赢余虽与正额有闲若不酌定处分恐致懈弛嗣后比较上届短少不及一分者免议外其一分以上者罚俸一年二分以上者罚俸二年三分以上者降一级留任四分以上者降一级调用五分以上者降二级调用仍令按照条例徴收不得借端滋弊工部所管各关亦一例办理○十五年奏准各关管理税务无论两任三任均令扣足一年为满其管关一年零数月者将一年赢余奏报零月归于下届统竢扣足一年再行彚奏其各任所徴赢余较之成数无亏及此任徴多能抵补彼任短少者均毋庸议倘彼任短少而此任所余之数不能抵补者止将短少之员议处如各任所徴银数皆少者皆照例议处如前任所徴税课果繋实力稽察尽收尽解令接任之员出具并无揑饰印结送部其已经出结以后接任不得复将短少縁由推诿前任倘接任官员察出前任果有徴多报少侵蚀等弊即据实叅奏如扶同徇隠发觉将出结之员一并交部议处○十八年
　　谕各省奏报关税赢余数较上届短少部议皆交督抚察明情由从未有察出侵蚀情节据实叅劾者章奏往返竟成故套朕思关税时赢时绌势所不免若无故短少或任意侵肥该督抚自应随时奏闻治罪如果无情弊何必重复声明致滋案牍嗣后各省奏报关税赢余数目该部覈覆时毋庸复交督抚察奏钦此○又奏准关税赢余较上届短少无几者本部随奏覈结较上届短少大相悬殊者令该监督将该年情形据实奏报如无故短少任意侵肥本部即行叅奏仍照数追赔其工部所管龙江等关亦一例办理
　　一禁令顺治九年题准各关差不许留用保家委官等项名色其额设廵拦各制号衣腰牌以杜冐充○十年题准令各关差刋示定例设匮收税不得勒扣火耗需索陋规并禁关役包报单○十一年覆准各关纳银数多给票数少者许商民首告议处○十三年题准过关船如有指称内外官及旗下人夹带私货者该关官报部叅处○又题准各关当堂设匮设梁头货物条例商民亲自填簿输银投匮验明放行隠漏者治罪如有滥委差役苛索民闲小船往来衣服食物者该抚察实叅处○十四年题准关税照部颁条例刋榜立关口便商输纳○康熙二年题准外国人带进货物崇文门不必收税○四年题准各关不许复用旧役○五年题准嗣后崇文门货物出门者免税○八年议准各关刋榜除去钞贯字样明载徴银数目收税单一样填写二纸一留商人一送部察覈○九年题准各关召募书吏不许旧役更名复充十一年题准裁各关典吏攒典○十八年
　　谕各关额外横徴差役四出扰害商民者该部严禁访叅钦此○二十三年覆准福建广东许用载五百石以下船出海贸易地方官登记人数船头烙号给发印票令防守海口官弁验票放行拨船廵哨如有双桅八桨载五百石以上大船出洋夹带禁物及文武官弁借端需索者皆从重治罪其进海口内桥津地方贸易舟车等物停止徴税○二十四年议准江浙二省亦许出海贸易其禁例与闽广同○又覆准福建沿海无篷桅捕鱼船税仍听地方官徴收其有篷桅船听监督照例徴收梁头税课沿海要口均拨哨船衙役廵察○二十五年议准州县官隠匿海口之船至五船者罚俸六月十船以下罚俸一年十五船以下降一级留任二十船以下降一级调用二十五船以下降二级调用三十船以下降三级调用三十船以上革职仍计所隠之船应徴税银照数赔补○又
　　谕桥道渡口处所槩行收税于朕防商之意不符着九卿詹事科道防议具奏钦此遵
　　防议准止收出海入海船税进口内桥津地方贸易船车等物仍停其徴收○三十二年覆准设关原以通商便民近多违例滥徴甚至小河小港以及近关之地旱路均行拦截担负之民尽行检索嗣后令各该督抚不时访叅如别经发觉将该督抚一并处分○三十四年覆准各关监督所给商人印单不许彻囘如有彻囘多徴等弊该抚题叅议处○三十六年议准关差赴任均照各衙门事例听旧官佥防经制书吏如有自京私带积蠹及年满复充旧役谋占总科库头名色者严加议处○五十二年议准嗣后出差官携家口赴任与不酌量关口足用多带家人及任满囘京不照题定两月限内具呈考覈擅买田宅者发觉之日交与该部治罪至衙役除解饷公事仍赴京长接监督在任买优置妾及以阙额借口题请展限者皆交该部治罪○五十三年题准湖广桂阳等四县行销引盐盐蠹串通太平关蠹阻留勒索又太平关统辖三关每过关船勒索单银桥钱行令督抚严行禁止○五十五年议准洲税课司每年额徴税银向徴贸易小民此后停其徴收令扬州府同知代为捐解并造入该同知经徴由牐额税内别欵清解如该同知再于商民私徴该抚即行题叅其税课大使既无徴收之责着令裁去○雍正元年
　　诏各关差除正额钱粮外加増赢余银作何减除之处该部酌议具奏遵
　　防议准将淮安北新南新凤阳天津临清江海浙海荆州等九关加増赢余银悉行裁去○二年
　　谕国家之设关税所以通商而非累商所以便民而非病民也朕抚御寰区加惠黎庶惟恐民隠不能上逹近闻关者往往寄耳目于胥役不实验客货之多寡而止凭胥役之报单胥役于中未免高下其手任意勒索饱其欲者虽货多税重而朦蔽不报者有之或从轻报者有之不遂其欲虽货少税轻而停滞关口至数日不得过是以国家之额税听猾吏之侵渔以小民之脂膏饱奸胥之谿壑司其事者竟若罔闻又闻放关或有一日止一次者江涛险急河路窄隘停舟候关于商民亦甚不便嗣后关者务须秉公除弊过关之船随到随验应收税者纳税即放不得任胥役作奸勒索阻滞以副朕通商便民之意至于崇文门收税及分委各口收税之人亦有多方勒索分外苛求之弊京师为四方辐辏之地行李络绎岂宜苛刻滋扰监收者尤当不时稽察杜絶弊端各省关差若不遵谕防经朕访闻定从重治罪钦此○又
　　谕凡商贾贸易之人往来关津宜加恩防故将关差归之廵抚以廵抚为封疆大吏必能仰承徳意加惠商旅也但各关皆有逺处口岸所委看管之家人贤愚不一难免额外苛求及索取饭钱等弊稍不如意则缚送有司有司碍廵抚之面徇情枉法则商民无所控诉矣嗣后着将应上税课之货物遵照条例逐件刋刻详单印刷多张各货店均给一纸使众人知悉其关上所有刋刻条例之木榜务令立街市使人人共见不得隠匿屋内或用他纸掩盖以便高下其手任意苛索立法如此自能剔除弊端各省兼管关税之廵抚受朕委任之重尤当仰体朕心遴选诚实可信之人以任稽察之责必期商民有益方为称职钦此○五年覆准浒墅关豆税旧例丈八梁头纳银六十七两三钱小贩每石七分近来丈八梁头有改造深寛者令循例籖量多者依数每石二分六厘递加其过船仓限槽余豆亦每石二分六厘小贩改每石四分○又题准粮船于装卸马头产货地方令押运官及沿涂催运文武官弁亲身察验如有不法奸丁舵工水手人等沿涂停泊载多货立即申报题叅将运丁照漏税例治罪货物入官拏获之兵役量加赏给如有明知故纵及漫无觉察者将该管运弁并地方官皆严加议处○又题准各商船戸不许私走支河务须直赴关口按例输课如有包送漏税及随带军器恃众拒捕等弊将奸徒奸商船戸按律究治地方官议处至于近关土豪或繋无頼或系革役成羣冒充廵拦撑驾白船横截港要路拦阻郷民柴米食用器具不应纳税之物勒索银钱者许监督地方官弁协拏究治○又奏准回空粮船许带土宜六十担免其输税伊等势必将货分散各船侵欺税课嗣后回空粮船所载梨枣等物仍令输税○又奏准浒墅关嗣后徴收大梁头船装载豆货活梁头船装载米货均令籖量计石收银四分其防段每担输税银二钱六分以七十五斤为一担布每担输税银二钱五分以百二十疋为一担桐油一担输税银一钱二分至各色货各样船应徴条例并令刋刻木榜晓谕商民其各关徴收税银亦令各关监督将各处见行徴收条例据实陈奏刋榜晓示毋得阳奉隂违倘经接任官察出从重治罪○又题准临清关徴收米麦税银照浒墅关之例籖量计石每石纳银二分二厘杂粮照原额每石一分一厘船戸应纳正粮仍照旧徴输○七年
　　谕各关开放商船向例有部颁号簿近闻各关别设私簿徴收惟于报部之时始将号簿挨日填造其意以水路船往来多寡不齐若据实填簿则不能逐日有徴收数目恐干部駮是以设法匀填造如此则簿内全非实在数目与商船过税串票毫不相符殊非政体且凡事据实则可以无弊作伪则弊窦丛生今既任意匀填造则号簿亦为虚设矣嗣后各关于部颁号簿务须据实填写倘无船过税之日亦即注明不得仍蹈前辙如敢故违定严加议处该部亦不得滥行指駮致滋弊端钦此○又题准浙省南北两关及浙海关税徴收税银事宜均令刋立木榜以便商旅其嘉湖两府南粮并民间完纳漕粮租米等项进关原非商贩其船税一槩免徴○又奏准凤阳关所辖之正阳关商船以豫斛三百石为满料关下装船以五百石为满料多余者为加仓不足梁头者为小贩光州杂货以担计税篷竹木以件计税临淮长淮照梁头例盱眙等本处装载照关下例临淮桅封船钞每丈纳银二两二钱每増减一尺各増减税银三分并令将各口条例刋榜晓示○八年题准天津关向来收税一两加等耗一分八厘船料一两加等耗五分八厘着永行禁革○又题准嗣后有黄金贩卖出洋者照铁货铜钱等物私出外境下海律治罪其监督守口文武官弁受贿故纵与犯人同罪失察者照律叅处○又题准采捕鱼船夹带米谷皆由私牙代买囤口豫积小船般运停泊游移之故嗣后米牙必择身家殷实取邻甲同行保结如串商代买本人并滥保者一例治罪其海口居民多行囤积私粜者邻甲举首免罪止究本人容隠发觉并行连坐外来船均令进口停泊其各澚小船令地方官按数察明编号入册取具互结令各营县汛口官弁兵役实力稽察如有盘出私米及首报者准其赏给十分之三在洋拏获者给半余入官充公仍饬廵察兵役不得将海口居民食米指称私积诈害违者按律治罪○又题准福建沿海各属给照通籴米谷令各营县官弁察验照内买米地方准其买足即于照内注明数目移知原籍察对如逾地偷买者拏究该地方官弁或故纵奉行不力者指名题叅○九年题准山海关之西北石门寨等处梨税准其每包减税一半止纳三分以防穷民将各税徴收火耗酌定以每两扣耗二钱其二钱二分者减去二分二钱五分者减去五分○十年议准徴收商税条例令管关者刋刻散给未免隠匿由己应行令各督抚转饬附近关口之地方官将题定见行条例刋刷小本颁发各行戸散卖每本定价银二分以为刋刷之资仍委官不时访察如各关木榜有黏贴掩盖及书役苛索等弊即详报上司题叅至地方官刋发条例有不详晰校定遗漏错误或扶同徇隠者一并叅处○十二年
　　谕直省关税监督于地方官原不相统辖一切呼应不灵而大小口岸甚多监督一人势难分身兼顾虽选委书吏廵役公同亲信家人稽察收放而地方文武官弁以为无与已事并不协力或转挟私则奸商之隠漏土豪之把持督抚或不关心监督动则掣肘不独于税务无补即于地方亦难免扰累嗣后凡有监督各关着该督抚监管所属口岸饬令该地方文武各官不时廵察如有纵容滋扰情弊听督抚叅处至监督徴收税课及凡应行事宜仍照旧例遵行不必听督抚节制如此庶既有专司仍无敢岐视于税课商民似均有禆益钦此○十三年
　　谕闻江南淮安版牐地方有土豪人等开立写船包载等行由该县滥请司帖合伙朋充为客商之扰累曾经该关差追帖禁止而土豪等仍改易姓名盘踞淮关上下凡有南河北河西河三路豆米货船内有重载在于关口雇覔小船起駮者輙恃强代雇任意勒索使用不餍不休客商甚为苦累毎致观望不前朕得之传闻者着该督抚再行确察倘果有此等情弊即严惩禁止毋得视为具文嗣后布政使司衙门亦不得滥给牙帖若他处关口有似此作弊者着该督抚一例察禁钦此○又题准山东青白二豆素资江省民食虽不在例禁之内但沿海载运商船出入理宜设法稽察以杜偷卖应令山东海口各州县卫设立两聨印票凡有豆船出口将商客船戸年貌籍贯本船字号梁头尺丈二豆数目出口月日逐一填注票内一给商船一留该处存察该船到次由海关进口上税者该关验明人船豆数相符即于来票内填明到口日期钤用关印仍将船票交商进口竢卖完回东呈送原给衙门验票察销其由刘河收口者亦令该关别设豆船印票发存口岸竢豆船进口上税之时即将印票验填进口日期将山东来票截角一并交与本商回东呈缴其有江南客商在东买豆回省者亦由山东给与印票竢回省将票缴存关口一月彚移覈销仍令山东州县卫每月将给过豆船票号造册申请咨送江南稽察江南关口亦将每月到关验过豆数造册申赍咨送山东较对至前次已经出口之船于下次出口船票内令山东各州县卫照数开载听江南海关体察前船曾否到省如有未到即关防确察嗣后山东豆船倘无印票而载运出口及有匿票私卖并与原票不符之处一经察出根究明确将无印票而载运出口及匿票私卖者船豆皆入官贩豆人等照偷运米谷出洋例治罪其与原票不符者果有私卖外洋情事将船豆亦皆入官贩豆人等亦照偷运米豆出洋例治罪如无私卖外洋情事或因出口之时二豆数目未经覈准有与原数短少无多者将贩豆之人照违制律杖一百船豆免其入官如该管官不行详察致有偷漏私越情弊别经发觉照失察偷运米谷出洋例罚俸一年○又议准各关将徴收税条刋书大字立于关口不得书写小字悬立僻处违者该督抚即行题叅又近关前后数里之内有设廵役者悉行革除以安商旅○乾隆元年
　　谕朕闻外洋红毛夹版船到广时泊于黄埔地方起其所带礮位然后交易竢交易事竣再行给还至输税之法每船按梁头徴银二千两左右再照则徴其货物之税此向来之例也乃近来夷人所带之礮听其安放船中而于额税之外将所携置货见银别徴加一之税名曰缴送亦与旧例不符朕思从前洋船到广既有起礮之例此时仍当遵行何得改易至于加増缴送税银尤非朕加惠逺人之意着该督察照旧例按数裁减并将朕防宣谕各夷人知之钦此○二年奏准杀虎口肩担背负携带箕筐笤箒鞋袜麦麯等物免其输税其兴贩积成车防捆担者仍照例输纳○又覆准各省米谷税例龙江西新山海贑杀虎口张家口闽海江海太平南新庙湾成都府等处皆称向来并不徴收米谷之税崇文门打箭鑪与扬州之滕坝均收酒米之税其余豆麦杂粮槩不徴收均应遵循旧例毋庸议外至九江粤海芜湖凤阳清江厰北新天津浙海等关并广西之桂林平乐梧州浔州富川贺怀集等府县皆称徴收船料州由牐淮安宿迁临清浒墅防关等处皆称籖量计石按例徴税未便遽行更张但米谷为民食所资与百货不同若不分别丰歉槩行徴收恐歉岁省分致増米价有妨民食嗣后旧徴米税船料各关除丰登之年遵照旧例按则徴收外倘地方偶遇旱涝其附近省分各关口令该督抚即将被灾情形具奏请
　　防寛免凡米谷船一到即便放行竢该地方秋收成熟方准按照旧例徴收再广东开建恩平二县米船税银均属奇零商贩不同外省大商巨舰永停徴收○三年奏准回空粮船稍带零星梨枣六十石以下免其课○又覆准凡装载米粮船察明实繋贩往歉收地方者免税放行仍给印照至歉收地方关口察验填明到关月日钤印发票令其回关察照如回船载有他货止徴货税免其船料倘贩米船不往歉收地方卸卖者仍照例输税如有揑称贩往歉收处给有过关免税印票而竟往他处贩卖者察出照漏税例罚惩○又
　　谕今春因直隶米价昂贵朕特颁谕防将天津临清二关及通州张家湾马头等处米税寛免徴收商贾闻风踊跃往来贩运民食无阙已有成效嗣因二麦有收经管理天津关报部行直督察覈随经督臣覆奏照例开徴在案近因沿河地方被水较重附京一带米价加昂见在又开海运商贩必多仍应免输税银以示鼓舞着将内河前项米粮各税一并暂停徴税俾商贾争趋云集于畿辅民食自有裨益即速行文督臣等知之钦此○又题准出海樵采船每船准带食锅一口每名止许携斧一把在船人数不得过十人令地方官均于照内注明出入察验有夹带出口及进口阙少者即行严究○四年奏准浒墅关续设蠡口港等十三处王庄等十处顾二房廊下等五处口岸廵拦稽察透漏应暂为存留毋庸裁汰仍不作报部经制其附近镇集船载米不及十石及农民交租办粮质当米麦并本地土货防不得徴收税银○五年奏准嗣后在京在外官员家眷船过关除无货物照常验放如有奸牙土豪假揑京官名帖讨关等弊该管关官即行拏究或京官子弟执持父兄名帖讨关夹带货物希图免税者照例叅处如该管关官不行详察及明知瞻徇者一并议处○六年奏准嗣后各关领帑委官采办铜锡铅经过关口察验文批数目相符立即放行不得收纳税课其有额外多带余铜及夹带别项货物则照例徴收如有偷漏情弊令该监督报其运载船既照时价给发水脚仍输纳税料○又题准嗣后各省发帑委官采买振济及粜三补仓米谷经过各关口免其纳税止徴船料○七年覆准北新关经过米船准其照旧徴收梁头课银不必计石科税其空船过口亦照旧免其纳料○八年奏准江苏起运振粜米谷非同客商米谷是以给发水脚止能计站覈给而经由关口难于豫定不能包算船料在内其从前酌定脚费每米谷一石毎百里给银八厘之例既无应输船料在内而较之民闲雇募脚价实属短少毎遇拨运雇覔之时船戸率多畏避若再令其完纳船料势难赔累应将在官拨运米谷免徴船料○九年奏准嗣后福建如遇歉收之年委官于米贱省分购买海运接济不得招商运贩以滋弊窦○十年题准福建台湾一府产米素饶泉漳诸府多仰给于台粟今商渔船般运过多以致漳泉诸府失所援济嗣后商船毎船止许带食米六十石于出鹿耳门之先令台防同知察验有多带者分别责惩余米就地起卖倘不能验明致有夹带至入口盘出或别处发觉者将该同知照例分别米谷多寡议处其沿海港纷岐难免透漏令地方文武官弁实力廵察拏禁
　　一各关见行条例有单徴商税者有单徴船料者有商税船料并徴者自康熈八年至乾隆十六年节年沿革损益屡经考订就本关时势因地制宜应加者加应减者减务期上无亏于
　　国课下无扰于商旅毎关刋刻见行条例各一本由部颁发各关令其遵照徴收部中亦各存一本以备稽考















　　钦定大清防典则例卷四十八
&lt;史部,政书类,通制之属,钦定大清会典则例&gt;
　　钦定四库全书
　　钦定大清会典则例卷四十九
　　戸部
　　杂赋上
　　一芦课乾隆十八年各省册报江苏芦地科银草麦芦耔粒等地每畆五厘至一钱五分一厘不等耔粒荡滩熟低等田每畆一分至一钱五分一厘不等密芦每亩三分至六分不等稀芦每亩一分五厘至四分不等埂划塘每亩一分至二分不等草泥水光耔粒水影荒白涂水洼等滩每亩一厘至三分八厘不等计芦地三万四千三十顷七十三亩零课银十有二万六千九百五十三两五钱一分有竒
　　安徽芦地科银基草荻草麦市熟等地每亩一分至三钱三厘七毫不等上中下等熟田每畆一分至一钱不等密芦每亩三分五厘至六分六厘不等稀芦每亩二分五厘至五分二厘不等水低等荡每亩一厘至二分九厘不等草泥水等滩每亩一厘至一分不等芦墩每亩五分七厘埂划每亩一分水套每亩四分白沙每亩四厘计芦地三万一千四百八十五顷三十一亩零课银五万一千三百四十七两二钱四分有竒
　　江西芦地科银上地每亩三分至三分五厘中地每亩二分至二分五厘下地每亩一分五厘密芦每亩三分稀芦每亩二分上草地每亩二分中草地每亩一分五厘下草地每亩一分鱼塘每亩一分草塌地每畆六厘计芦地四千三百四顷八十七亩六分零课银六千二百六十八两三钱六分有竒
　　湖北芦地科银密芦每亩三分二厘至三分四厘稀芦每亩自六厘至二分二三厘不等中芦田每亩二分五厘下芦田每畆七厘上则麦地每亩一分八厘至二分三厘中则麦地每亩一分八厘下则麦地每畆一分三厘中地并中熟地每亩二分五厘熟地每亩二分三厘及二分五厘基地每畆一分二厘至三分二厘五毫不等草塌葫荻湖垱中草塌下草等地每亩各六厘草垱下草垱每亩各三厘计芦地八千四百八十九顷三十五亩二分零课银九千八百八十四两二钱三分有竒
　　湖南芦地科银上熟地每亩九厘至一分九厘下熟地每亩八厘三毫至一分密芦地每亩五厘稀芦地每亩二厘及三厘成熟地每亩八厘三毫至一分四厘八毫六丝七忽不等耔种地每亩九厘六毫八丝九忽基地每丈科银五分其按亩科徴者每亩一分至一分九厘不等计芦地千六百三十六顷十有九亩二分零基地四百六十丈五尺课银千三百二十九两三钱五分有竒
　　一茶课江苏额行茶万五千引分发江宁茶引所大使茶引八千其余七千分发产茶之吴县荆溪县凡有商贩入山制茶货不论粗细每担给一引每引额徴纸价银三厘二毫其徴收课税例于经过各关按照则例验引徴收彚入关税项下报销
　　安徽旧行茶四万五千引新增二万四千九百八十引共六万九千九百八十引分发产茶之潜山太湖歙休宁黟宣城宁国太平贵池青阳铜陵建徳芜湖六安霍山广徳建平十七州县凡有客商入山制茶每担给一引每引徴纸价银三厘三毫其徴收茶课例于经过各关按照则例验引徴收彚入关税项下解部又歙县街口司有每年茶牙完纳茶税银四钱三分二厘彚归地丁奏报○雍正十年题准歙休宁黟宁国建徳霍山六县茶引不敷行销请增万八千三百八十引○又覆准六安霍山黟建徳宁国五州县请增万五千五百引又怀宁桐城宿松望江南陵泾旌徳石埭东流当涂等十县地不产茶开除八千九百引○十三年题准六安歙休宁霍山等四州县茶引不敷行运五六千引请于额引之外豫颁万引遇额引不敷即给行运每年所颁余引同额引一并发贮布政使司库遇有动用按数给发将给发存剩数目于嵗终造册具题
  </div>
  <div class="pagination">
   <a href="钦定大清会典则例_page48.html">
    上一页
   </a>
   <span>
    ...
   </span>
   <a href="钦定大清会典则例_page44.html">
    44
   </a>
   <a href="钦定大清会典则例_page45.html">
    45
   </a>
   <a href="钦定大清会典则例_page46.html">
    46
   </a>
   <a href="钦定大清会典则例_page47.html">
    47
   </a>
   <a href="钦定大清会典则例_page48.html">
    48
   </a>
   <span class="current-page">
    49
   </span>
   <a href="钦定大清会典则例_page50.html">
    50
   </a>
   <a href="钦定大清会典则例_page51.html">
    51
   </a>
   <a href="钦定大清会典则例_page52.html">
    52
   </a>
   <a href="钦定大清会典则例_page53.html">
    53
   </a>
   <a href="钦定大清会典则例_page54.html">
    54
   </a>
   <span>
    ...
   </span>
   <a href="钦定大清会典则例_page50.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
