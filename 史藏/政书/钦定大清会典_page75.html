<!DOCTYPE html>
<html>
<head>
    <meta charset="UTF-8">
    <title>钦定大清会典 - 第 75 页/共 139 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定大清会典 - 第 75 页/共 139 页</h1>
    <div class="content">　　皇陵山神翼日行遣奠礼陈馔筵二十五席羊七酒十有五尊楮帛九万往送之王公百官及在
　　陵贝勒公大臣官员咸齐集仪如祖奠先葬一日行迁奠礼仪如遣奠至时恭理丧仪王公大臣等率夫校进小轝恭奉
　　梓宫于
　　宝城前芦殿登龙輴进馔筵
　　皇子三祭酒毕众退乃焚楮帛仪驾讫至日皇子诣
　　梓宫前祭酒届吉时恭移龙輴自隧道入
　　地宫安奉宝牀设香
　　册宝于左右几遂掩闭
　　元宫
　　皇子于祭台前祭酒举哀行礼毕乃卒哭各退行题
　　主礼銮仪衞官豫设黄舆于阶下执事官设
　　神主宝座于殿内正中南向设题主案于东旁西向
　　设奉安
　　主椟案于宝座旁南向至时赞引官引遣官就拜位鸿胪寺官引王公百官各就位大臣一人启椟奉
　　神主设于题主案大学士二人朝服诣案东行一跪
　　三叩礼兴就位西向恭题
　　神主毕大臣奉
　　主安于
　　宝座三叩退乃行虞祭礼上香奠帛读祝三献爵送燎均如仪礼成銮仪衞堂官率校尉舁黄舆于阶上遣官诣
　　宝座前行一跪三叩礼恭奉
　　神主由殿中门出奉安黄舆校尉舁舆前列御仗黄盖内大臣十人礼部堂官导引启行王以下各官随行沿涂仍朝夕奠竢还京时升祔【详升祔仪】○【如距大葬之期尚逺乃于　　殡宫东庑制神主卜吉于　　殡殿　　钦命大学士二人行题主礼是日陈仪驾于大门外陈鳯舆于阶下奉　　主大臣恭奉　　神主至　　几筵前设左案大学士上香行礼毕恭题　　神主銮仪卫舁鳯舆陞至阶正中奉　　主大臣恭奉　　神主出大学士前导奉安鳯与内前引大臣十人前导校尉舁舆由中门出仪驾前导至　东华门止黄盖御仗前导至　诚肃门止】○期年小祥读文致祭陈设礼仪与前初奠同○再期大祥陈设礼仪与期年同○二十七月行除服礼
　　皇子丧服行奠献礼王公百官随行礼陈设礼仪与百日礼同祭毕
　　皇子皇子福晋除服○三周行礼仪同再期














　　钦定大清会典卷五十一
　　钦定四库全书
　　钦定大清防典卷五十二
　　礼部
　　祠祭清吏司
　　丧礼三
　　凡
　　皇贵妃丧礼疾革自
　　大内移至吉安所初薨
　　皇帝辍朝五日素服十日【若殡期逾十日及殡而止】
　　命所出皇子公主持服
　　皇子去冠纬公主
　　皇子福晋去簪珥届时入金棺奉安
　　金棺于正殿设几筵建丹旐于二门外之右陈仪仗于大门外
　　简命王公大臣办理丧仪既敛乃奠王以下四品官以上公主福晋以下一品夫人以上咸齐集男摘冠纬女去首饰○所出
　　皇子皇子福晋成服截发辫剪发
　　皇孙皇孙妇婣戚随成服至大祭日而除百日薙髪奏除诸
　　皇子及近支王公等并内务府总管一人散秩大臣三人侍卫九十人内府三旗佐领下官员及其妻以三分之一成服至大祭日而除薙髪本内管领下官员及执事男妇
　　皇子侍从成服至大祭日除服皆随
　　皇子百日薙髪○朝晡日中三设奠朝晡设仪仗王公官员公主福晋命妇咸齐集行礼举哀如仪【奠茶时惟　皇子　殿内内监等随行礼后皆同】○诹日而殡前期行启奠礼仪仗全设陈馔筵七席羊五酒五尊楮帛万有五千王公官员公主福晋命妇咸齐集
　　皇子祭酒众随行礼举哀毕各退至日豫设大轝于大门外届时
　　皇子祭酒三爵办理丧仪王大臣銮仪衞工部堂官率舁夫进小轝奉
　　金棺出升大轝礼部堂官祭轝内大臣祭所经门桥皆三祭酒焚楮帛
　　皇子步送王公各官婣戚以次随行齐集之公主福晋命妇先往以竢
　　金棺至奉安毕设几筵
　　皇子祭酒众随行礼举哀毕焚楮帛丹旐各退○行初祭礼王公官员公主福晋命妇咸齐集设仪仗于
　　殡宫大门外陈馔筵三十五席羊二十一酒二十一尊楮制丹旐一楮帛十有八万九千张黄幕于二门外之右设反坫具尊罍设仪仗陈冠服遣官读文致祭
　　皇子及众随行礼举哀彻馔奉祭文冠服送燎所皇子福晋祭酒行礼众随行礼举哀毕乃焚冠服楮帛各退翼日绎祭陈馔筵七席羊三酒三尊楮帛万有五千不设仪仗不齐集办理丧仪大臣内务府礼工二部光禄寺堂官执事内务府总管夫人内管领妻祭酒行礼如仪○行大祭礼仪与初祭同翼日绎祭仪与初祭次日绎祭同○周月奠献设仪仗陈馔筵十有一席羊五酒五尊楮帛二万一千众齐集【不读文】
　　皇子祭酒仪同大祭【二周月三周月仪同】○内阁拟諡号候
　　钦定工部造绢
　　册宝诹日行
　　册諡礼设采亭于
　　午门外正副使二人诣内阁于
　　册宝前行一跪三叩礼恭奉由
　　午门中门出安设于采亭一跪三叩校尉舁亭前列黄盖御仗至
　　殡宫大门外亭止正副使于亭前跪三叩正使奉
　　册副使奉
　　宝兴由中门入陈于案三上香毕宣读官以次宣
　　册文宝文毕各退乃行读文致祭礼正使祭酒仪如月奠○百日读文致祭陈馔筵十有五席羊七酒七尊楮帛五万仪与月奠同○既卜葬吉先期行祖奠礼陈馔筵十有五席羊七酒七尊楮帛三万七千仪与启奠同奏遣
　　皇子及王公大臣官员往送沿涂分站豫设芦殿缭以席垣
　　皇子王公各官内监女侍内府妇女三十人皆以次随行至宿次设晡奠翼日昧爽朝奠
　　皇子祭酒行礼如仪至
　　园寝日在
　　陵贝勒公大臣及不直班之官员咸于十里外道右跪
　　迎举哀候过随行奉安
　　金棺于
　　芦殿翼日行遣奠礼设仪仗送往之王公大臣官员及在
　　陵贝勒公大臣官员暨贝勒公夫人大臣官员妻咸齐集陈设礼仪一如祖奠及葬先期行迁奠礼陈馔筵十有三席羊五酒五尊楮帛三万仪与遣奠同届时奉移
　　金棺于墓前芦殿升太平车奠献行礼毕各退焚楮帛仪仗至日奉
　　金棺由隧道入墓圹掩闭墓门
　　皇子于月台前祭酒举哀行三叩礼众皆随行礼毕卒哭是日
　　皇子暨送往之王公大臣官员皆还京○行题主礼豫期近
　　园寝之外设
　　芦殿制造
　　神牌工竣设于案内阁大学士礼部堂官朝服行一跪三叩礼刻字将近大祭以前卜吉填青各行礼如初毕乃安奉于
　　芦殿日防香烛逢大祭日奉入
　　飨殿依次奉安于座礼成奉安寝室○期年小祥致祭行礼如仪○再期大祥如期年仪○三周行礼仪同再期
　　凡
　　贵妃丧礼疾革自
　　大内移至吉安所初薨
　　皇帝辍朝五日
　　命所出皇子公主持服
　　皇子去冠纬公主
</div>
    <div class="pagination">
<a href="钦定大清会典_page74.html">上一页</a><span>...</span><a href="钦定大清会典_page70.html">70</a><a href="钦定大清会典_page71.html">71</a><a href="钦定大清会典_page72.html">72</a><a href="钦定大清会典_page73.html">73</a><a href="钦定大清会典_page74.html">74</a><span class="current-page">75</span><a href="钦定大清会典_page76.html">76</a><a href="钦定大清会典_page77.html">77</a><a href="钦定大清会典_page78.html">78</a><a href="钦定大清会典_page79.html">79</a><a href="钦定大清会典_page80.html">80</a><span>...</span><a href="钦定大清会典_page76.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
