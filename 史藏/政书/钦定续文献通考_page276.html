<!DOCTYPE html>
<html>
<head>
    <meta charset="UTF-8">
    <title>钦定续文献通考 - 第 276 页/共 455 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定续文献通考 - 第 276 页/共 455 页</h1>
    <div class="content">　　史【时令　谱牒　目録】
　　宋史艺文志不立时令类
　　辽金元三史不立艺文志散见各纪传中
　　明史艺文志不立时令类
　　宋
　　陈元靓嵗时广记四卷
　　元靓里贯未详
　　明
　　瞿佑四时宜忌一卷
　　佑字宗吉钱塘人洪武初官国子助教永乐初官周王府右长史谪戌保安洪熙初赦还
　　李泰四时气候集解四卷
　　泰字文通鹿邑人洪武进士官詹事府通事舍人【臣】等谨案詹事府通事舍人明初尝设此官附识备考
　　卢翰月令通考十二卷
　　翰见经类
　　冯应京月令广义二十五卷
　　应京见经类
　　朱朝瞌节宣辑四卷
　　朝瞌明周定王橚七世孙橚曽孙同□始分封上洛万厯三十二年朝瞌袭封
　　戴羲养余月令二十九卷
　　羲字驭长里贯未详崇祯中官光禄寺典簿
　　陈堦日渉编十二卷
　　堦字升也应城人
　　王勲广月令三卷后集二卷
　　勲字曰放黟县人
　　右时令
　　宋史艺文志谱系类一百十部四百三十七卷
　　辽金元三史不立艺文志防见各纪传中
　　明史艺文志谱系类三十八部五百四卷
　　【臣】等谨案谱牒一门马端临通考所载已属无几自宋以下谱学久废传本尤属寥寥今所采辑亦惟宋明両代之书云
　　宋
　　王应麟姓氏急就篇二卷
　　应麟见经类
　　【臣】等谨案是书以姓氏排纂成篇仿史防急就章体
　　章定名贤氏族言行类稿六十卷
　　定建安人
　　【臣】等谨案是书搜采古人事实以姓氏为类用韵排次凌廸知万姓统谱廖用贤尚友録二书盖从其例
　　明
　　天潢玉牒一卷
　　不着撰人名氏
　　【臣】等谨案是书载名代世系盖自宋以后谱牒本仅有此尔
　　司马晰涑水司马氏源流集畧八卷
　　晰字宗晦夏县人万厯时举人宋司马光十七世孙
　　朱钟文考亭朱氏文献全谱十二卷
　　钟文字吾沧朱子十二世孙官大足县知县
　　李日华姓氏谱纂七卷
　　日华见传记类
　　夏树芳竒姓通十四卷
　　树芳见传记类
　　凌廸知万姓统谱一百二十六卷
　　廸知见史钞类
　　傅作兴文竽彚氏二十四卷
　　作兴字廷用建昌人
　　【臣】等谨案是书前有自序云文本于氏宜先正其氏以辨其文而滥竽是惧故以二字为名其説殊牵合无理所推原谱系之始亦多附防
　　廖用贤尚友录二十二卷
　　用贤字賔于建宁人
　　【臣】等谨案是书排纂事实以韵为纲以姓为目一如章定名贤氏族言行类稿及凌廸知万姓綂谱之例
　　右谱牒
　　宋史艺文志目录类六十八部六百七卷
　　辽金元三史不立艺文志防见各纪传中
　　明史艺文志不立目录类
　　【臣】等谨案诸家书目皆为经籍而作金石之文隋唐志附小学类惟马端临通考乃以金石入目録宋志因之今用其例附入金石一门而仍为分列不使与经籍相淆焉
　　宋
　　赵希弁读书附志一卷
　　希弁袁州人宋宗室子江西漕贡进士秘书省校勘
　　髙似孙子畧四卷目録一卷
　　似孙见地理类
　　陈振孙直斋书录解题二十二卷
　　振孙字伯玉号直斋安吉人仕为兴化府通判终官侍郎
　　【臣】等谨案振孙此书以厯代典籍分为五十三类各详其卷帙多少撰人名氏而品题其得失故曰书録解题马氏经籍考据此书及晁公武读书志成编然读书志世有刻本而此书久佚惟永乐大典尚载其完帙今加校订厘为二十二卷著录四库全书谨识于此
　　王应麟汉艺文志考证十卷
　　应麟见经类
　　明
　　杨士竒文渊阁书目四卷
　　士竒见诏令类
　　宁藩书目一卷
　　不着撰人名氏
　　钱漙秘阁书目【无卷数】
　　漙见传记类
　　叶盛菉竹堂书目六卷
　　盛见奏议类
　　崔铣文苑春秋叙録一卷
　　铣见经类
　　晁瑮寳文堂分类书目一卷
　　瑮字君石开州人嘉靖进士官至国子监司业
　　朱睦防授经图二十卷　经序録一卷
　　睦防见经类
　　焦竑国史经籍志六卷
　　竑见经类
　　经厰书目一卷
　　不着撰人名氏
　　【臣】等谨案经厰即内繙经厰明世以宦官主之书籍刋板皆贮于此所列共一百十四部皆习见之书好事者録而之往往舛误不足观也
　　以上经籍
　　宋
　　曽宏父石刻铺叙二卷
　　宏父字防卿庐陵人
　　【臣】等谨案宋有两曽宏父其一名惇字宏父为曽布之孙曽纡之子后人避寕宗讳多以字行其一即此曽宏父朱彛尊是书防谓宏父名惇以字行殊为失考谨附订于此
　　曹士冕法帖谱系二卷
　　士冕字端可号陶斋都昌人
　　俞松兰亭续考二卷
　　松字寿翁钱塘人
</div>
    <div class="pagination">
<a href="钦定续文献通考_page275.html">上一页</a><span>...</span><a href="钦定续文献通考_page271.html">271</a><a href="钦定续文献通考_page272.html">272</a><a href="钦定续文献通考_page273.html">273</a><a href="钦定续文献通考_page274.html">274</a><a href="钦定续文献通考_page275.html">275</a><span class="current-page">276</span><a href="钦定续文献通考_page277.html">277</a><a href="钦定续文献通考_page278.html">278</a><a href="钦定续文献通考_page279.html">279</a><a href="钦定续文献通考_page280.html">280</a><a href="钦定续文献通考_page281.html">281</a><span>...</span><a href="钦定续文献通考_page277.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
