<!DOCTYPE html>
<html>
<head>
    <meta charset="UTF-8">
    <title>钦定八旗通志 - 第 289 页/共 674 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定八旗通志 - 第 289 页/共 674 页</h1>
    <div class="content">　　谕而还十二月从征朝鲜其国王李倧遁走南汉山豫亲王多铎率师追之围其城朝鲜巡抚合兵万八千来援分树二栅悉众出战阿什达尔汉同贝子硕托帅骁鋭竞进大破其军其副将以兵五千营山麓遥为声援别遣兵百人沿河而下阿什达尔汉驰击殱之复攻防其营余众皆溃明年正月李倧降七月论功晋三等男世袭防遣大臣往科尔沁巴林扎鲁特喀喇沁土黙特阿禄等部颁
　　赦诏并防诸外藩清理刑狱阿什达尔汉为正使三年五月部议阿什达尔汉前往科尔沁部察审诸事狥庇失实且滥收诸藩贝勒财贿应削职得
　　防寛贳解部任追夺财物入官七月复任都察院承政五
　　年与防政祖可法等疏奏时事畧曰
　　皇上欲恢张治道深思笃行之今诸国景附
　　朝廷清明而诸王以下至都统彼此观望顾念身家莫肯精白一心为国陈奏不知果无可言耶抑有所畏忌而不敢言耶夫刑法者所以防民之奸也骫于法则丽于刑此不可逭也今刑部断狱不依本律或从重论輙削其职臣思诸臣经战阵出死力恩授一官一旦有过岂可不论重轻而遽革之乎臣等窃思先时简选议事十人此时皆不称职宜罢斥又例职官阵亡者子孙袭兵士阵亡者妻子受赏今未尽行惟
　　圣主裁察疏入
　　上嘉纳之六年大兵围锦州明总督洪承畴率师来援陈
　　师松山
　　上亲统大军击之明师宵遁分部诸将以追我偏将伊拜等驻兵杏山阿什逹尔汉按其营垒及斩获多寡之数敌众既溃
　　上合众围松山明縂兵曹变蛟营于乳峰山坚壁不敢战
　　乘夜弃山寨率部骑直犯中军入
　　御营时右翼大臣侍卫等俱未归部伍军中大惊将士以
　　死御之始退
　　上以阿什达尔汉为故旧大臣受心膂寄常随侍左右是
　　夜乃安处帐中不至
　　御前防防逐归本旗七年论松山失律诸臣罪罢承政任降世职为骑都尉寻以疾卒年六十三子三长席达礼次阿尔毕敦次阿尔賔席达礼袭世职别有传
　　萨穆什喀
　　萨穆什喀满洲正白旗人姓佟佳扈尔汉第三弟也少从
　　太祖髙皇帝征伐积功授三等轻车都尉世职征薫防率十二人追敌至山下斩百人获礟五十三人马牛羊千计
　　太宗文皇帝即位列十六大臣佐理镶白旗事天聪四年从征明滦州率众射敌获胜七年随贝勒岳托等征旅顺口由陆地运舟于水众皆乗马萨穆什喀建议曰兵既潜进何乗马为于是率众歩行比临水次镶黄镶红镶蓝三旗所运舟俱未至贝勒岳托谓萨穆什喀曰汝可努力曰如贝勒命此城誓必得不空返也遂与歩军统领巴竒兰连舟先八旗进身被一创战益厉大军继进遂破旅顺口八月凯旋
　　太宗郊劳之
　　亲酌金巵以赐先是萨穆什喀坐事削职至是复世职加一等轻车都尉八年任领同贝勒杜度防守海州十二月奉
　　命副巴竒兰往征黒龙江呼尔哈部明年四月降其众尽取其地俘获无算叙功加三等男世职授歩军统领崇徳元年随武英郡王阿济格等征明入长城同额驸苏纳率兵攻容城县先登克之二年授议政大臣复随武英郡王攻皮岛萨穆什喀督前锋兵渡江先抵防与都统阿山叶臣等攻克之斩其守将沈世奎七月叙功晋二等子是月任工部承政四年同刑部承政索海分统左右翼兵往征索伦部有达尔布尼阿哈尔都户白库都汉必尔岱四人于伍库尔城聚众抗拒萨穆什喀帅左翼兵攻克之随攻铎陈不下防佐领萨必图等引兵来助铎陈阿撒津二城兵潜出截战萨穆什喀设伏败之斩七十人五年师还
　　上郊劳赐宴旋因征索伦时所得三屯人民不加抚辑以致复叛及博穆博果尔兵攻掠正蓝旗辎重坐视不救致士卒为敌所杀议应革职籍没得
　　防削世职免籍家产罚赎以惩萨穆什喀复奏辨曰博穆博果尔攻掠时实率将士五十人击败其众复追里许值右翼索海潭布伏兵冲击二人遂冒吾功
　　上命王贝勒及议政大臣等详审防议以萨穆什喀巧辨
　　欺诳应论死籍其家
　　上念其旧着劳绩从寛宥之部臣追论萨穆什喀驻防海州时明知义州山寨有敌兵不严诫士卒警偹以致左翼屯丁多被杀掠依律罚赎明年从睿亲王多尔衮征明坐依附王贝勒私遣兵丁归家及离城逺驻复论革职籍没乃
　　命以罚赎惩之七年复从大兵征明攻锦州敌兵来犯我寨栅势甚鋭萨穆什喀力战三败敌兵锦州既克复授骑都尉世职八年以疾卒子罗什袭雅頼
　　雅頼满洲正白旗人姓佟佳扈尔汉第七弟也
　　太祖髙皇帝时从征乌拉畧地朝鲜数被创天命六年随大兵攻辽东及破古兵俱有功又征察哈尔先登杀敌俘获甚众天聪三年五月与领罗璧等率兵千人畧明新城路遇其故将毛文龙部众采参者斩六十人毁其船九月同额驸古利等蹑捕逃人于雅尔古复遇文龙部众杀九十六人擒其千縂三员及从者十六人以归十一月
　　太宗文皇帝征明北京明巡抚袁崇焕来援围我防军营城中敌兵亦出应雅頼奋勇力战郤之五年从围大凌河城累战皆防正白旗士卒有殁于阵者雅頼单骑入杀敌三人取尸而还七年征明旅顺口与副都统萨穆什喀同舟进敌据防列阵以拒雅頼超跃登防大呼曰雅頼先登矣遂冲入敌阵黎明与敌兵战于城门身被一创督战愈厉我兵或少退辄手刄之大败敌兵论功授骑都尉世职崇徳二年授议政大臣六年以从围锦州依附睿亲王多尔衮私遣兵丁归家及离城逺驻议革职籍其家之半得
　　防从寛罚赎明年兵部追论攻锦州时明兵出犯镶黄旗汛我兵有未战者雅頼坐狥隠应罚赎
　　上以雅頼素着劳绩
　　特命免之八年叙征明锦州松山北京山东等战功加一云骑尉顺治元年随睿亲王破流贼李自成于山海闗定燕京二年复随豫亲王多铎破流贼于潼闗平定河南江南叙功晋三等男兼一云骑尉两遇
　　恩诏晋一等男兼一云骑尉八年三月擢户部尚书四月以尚书巴哈纳给饷不均为驻防河间佐领硕尔对所控雅頼不行奏
　　闻论罪罚赎寻罢尚书任康熙三年四月卒
　　赐祭塟如例子花色袭
　　巴笃理
　　巴笃理世居佟佳以地为氏天命初与弟防阿图等率众来归
　　太祖髙皇帝命编所属户为二佐领使巴笃理与防阿图分领其众满洲正白旗巴笃理莅事有能与十大臣之列积战功授三等轻车都尉世职十年明发兵航海至旅顺口葺城驻守巴笃理从贝勒莽古尔泰攻克之尽殱明兵十一年明将毛文龙遣兵夜袭萨尔浒城城中礮矢交发明兵退而结营巴笃理率兵从山而下大呼乘之敌溃走追斩二百余人天聪三年从
　　太宗文皇帝征明指挥本旗兵攻克遵化城有功晋二等
　　轻车都尉
　　太宗亲酌金巵劳之四年正月大军克永平巴笃理随贝勒济尔哈朗等统兵镇守复赴迁安招抚明侍郎郭某比至已遁去执其孥至永平赡养之三月明副将张宏谟率兵来侵巴笃理与前锋统领屯布禄以兵百人迎之遇伏兵截撃屯布禄败北巴笃理殿后接战其弟课约马中矢巴笃理斩敌兵夺马与课约连斩三十余人敌遂遁五月明兵围滦州时大贝勒阿敏镇守永平不即赴援城垂破乃遣巴笃理率兵进击乘夜突围入城方议并力拒守敌发巨礟攻击城楼焚守将纳穆泰等度力不能支相率弃城依阿敏阿敏亦弃永平遂从归事
　　闻集廷臣议诸将弃城罪以巴笃理突围赴援释之五年
　　任礼部承政六年奉
　　命往朝鲜定职贡额数八年八月
　　太宗亲统师征明至应州
　　命随贝勒阿巴泰等往取灵邱县之王家庄巴笃理督众
　　攻其堡既被创犹鼓勇奋击中矢卒
　　太宗闻之泣下曰此朕旧臣効力多年致命疆埸深可惜
　　也
　　防赠三等男以其子卓罗袭爵顺治十三年追諡
　　敏壮
　　防阿图
　　防阿图姓佟佳巴笃理之弟也天命初偕其兄来归授佐领以丈量地亩有功擢正白旗副都统为縂理粮饷大臣克勤其职继因多取田地又以余地私给汉官及择各处腴地别立庄屯为本旗大臣阿山所劾坐削职天聪三年
　　太宗文皇帝命率官八员兵三百人往征瓦尔喀谕之曰尔等行军宜严纪律毋妄杀毋刦掠归附之众皆编为民户擕还所产貂皮诸物毋纎毫私取防阿图
　　奉
　　命往俘获男妇三千余口及牛马等物五年二月自宁古
　　塔奏防凯旋
　　太宗至十里外迎劳蒙阿图遥见即拜近前复拜行抱见
　　礼礼毕设宴
　　太宗以蒙阿图出征劳苦特撤御膳赐之叙功授骑都尉世职是年任工部承政驻天瑞山一载缉获逃人无算从征明北京击败明兵于遵化又征呼尔哈并以俘获多论功晋三等轻车都尉六年大兵征察哈尔
　　太宗遣防阿图还沈阳
　　命移饷贮辽河加意防防撤回阿巴泰等防御兵守城及催督喀喇沁人于法库山耕种者八年考满晋二等轻车都尉崇徳三年七月
　　召见谕曰尔今年老且复有疾不必管理部务宜闲居调养病痊之日朕当起用尔等旧臣朕见之輙为心喜仍不时朝见可也未防卒于家子翁克任防军叅领兼佐
　　领











　　钦定八旗通志卷一百五十六
　　钦定四库全书
　　钦定八旗通志卷一百五十七
　　人物志三十七
　　大臣传二十三【满洲正白旗二　喀克都哩　鄂硕　锡图库　谭拜　星讷　凖塔　阿济格尼堪　萨弼图　卓罗　瓦尔喀珠玛喇　苏拜】喀克都哩
　　喀克都哩世居那木都鲁以地为氏
　　太祖髙皇帝时与其兄康果礼率众来归分辖其众为佐
　　领满洲正白旗授三等子爵
　　太宗文皇帝初即位以喀克都哩为正白旗都统天聪元
　　年随征朝鲜有功三年
　　上亲统大军征眀
　　命八旗都统攻遵化城
　　授方畧分八隅列阵喀克都哩督所部兵萨木哈图树云梯先登众继之城遂防明廵抚王元雅自杀
　　上嘉喀克都哩造攻具如法督兵先诸军克城功亲酌金巵奬劳
　　优赉之晋爵二等子
　　赐号噶思哈巴图鲁言其勇敢善战疾如飞鸟也眀年正
　　月
　　上攻克永平眀兵溃走昌黎
　　上遣敖汉奈曼巴林扎鲁特兵攻其城不克
　　命喀克都哩同都统达尔汉等率兵千人徃助仍不克焚其近城庐舍而还先是叙克遵化功萨木哈图得
　　赐巴图鲁号授骑都尉世职并
</div>
    <div class="pagination">
<a href="钦定八旗通志_page288.html">上一页</a><span>...</span><a href="钦定八旗通志_page284.html">284</a><a href="钦定八旗通志_page285.html">285</a><a href="钦定八旗通志_page286.html">286</a><a href="钦定八旗通志_page287.html">287</a><a href="钦定八旗通志_page288.html">288</a><span class="current-page">289</span><a href="钦定八旗通志_page290.html">290</a><a href="钦定八旗通志_page291.html">291</a><a href="钦定八旗通志_page292.html">292</a><a href="钦定八旗通志_page293.html">293</a><a href="钦定八旗通志_page294.html">294</a><span>...</span><a href="钦定八旗通志_page290.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
