<!DOCTYPE html>
<html>
<head>
    <meta charset="UTF-8">
    <title>钦定八旗通志 - 第 482 页/共 674 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定八旗通志 - 第 482 页/共 674 页</h1>
    <div class="content">　　王师进剿十六年福建平定委知徳化县时海防未平泉郡新复疮痍满野之纪简静镇抚不事纷更平讼狱省兴作民甚便之擢行人司行人去之日士民攀辕乞留不得祀之名宦祠
　　吴延贵
　　吴延贵字子良汉军正红旗人康熙十六年由廕生任福建泉州府知府十八年擢漳州知府时海防未靖兵马云集流民失业延贵请设站运转军食因以给民廵海道陈启泰之殉难也其子汝器防贼中延贵重资购归以军功加一品服寻擢盐运使去任后闽人祀之名宦祠
　　朱天爵
　　朱天爵汉军正红旗人康熙十八年由监生知山西稷山县徴収一切地丁钱粮悉令花户自封投柜减火耗絶私派驿马需用草豆向皆派民交办天爵到任后俱发时价购买毫不累民仍立石永禁防大兵过境人民惊惶天爵设法调停恬然无扰日用薪水俱发现价永除行户名色市防颂之清除幚役遵照经制留用从不滥差扰民又留心文教毎于公暇集诸生讨论典籍士子感悦奋兴禁苞苴杜交际人不敢以私事干凟严行保甲督捕役廵缉莅任四年盗贼屏迹乡城寜谧不滥淮词讼间有情重准理或奉上批审事件随到随讯不令守曲直立剖阖邑至今食徳以卓异内陞都察院经歴复外转江西临江府同知陞山东兖州府知府稷山人思其徳崇祀名宦祠同旗有杨竒烈者康熙二十四年由贵州按察使谪四川泸州知州管収闗税正额外锱铢弗取商民称亷崇祀本州名宦祠
　　杨竒逢
　　杨竒逢汉军正红旗人康熙二十四年由监生任山东滕县知县捐俸修理学宫季考月课士风丕振讲约劝善严行保甲催徴有方赋无积欠吏罕侵渔遇编审亲阅人丁优免老防恵及穷独嵗歉施粥济饥城垣之坍阙者补之词讼必察情寔苞苴不行徴収漕粮除淋尖之市肆免杂派彭口河夫及河工所需栁枝旧俱滩派民间竒逢详请豁免捐资募夫二百名应役劝民植栁于城壕以偹用后因与泇河通判滕县典史等互讦离任民人思之奉主祀名宦祠
　　王永名
　　王永名汉军正红旗人由例监任三水县知县康熙二十四年初设花县以永名调补时诸事创起凿山填谷建城立学百务兴举招徕开垦防御防盗民甚徳之卒于任四十一年崇祀本县名宦祠刘徳芳
　　刘徳芳汉军正红旗人由例监任东昌府知府勤于政事朔望必亲诣公所率僚属宣讲
　　圣谕积久不懈劝课农桑优礼齿徳民情向化详减梨棉靛四种额税众啇戴焉康熙二十九年春至四月不雨徳芳步祷于颛顼庙还至中途甘霖大沛四野沾足重建
　　圣庙及啓圣祠盖造督学使者考棚设义学三处一在学宫一在七贤祠一在东闗三义庙延师训教各给膏火费其东闗一学路苦泥水甃之以石至今便之三十年漳河暴涨迁邱县受害尤甚买谷分
　　运各村亲徃散赈三十二年水决皮家口昼夜督修隄城民庆有秋是年值飞蝗入境亲诣八蜡庙防祷蝗不为灾府境西南洼下夏秋雨涨水溢为患申详河道总督开通临清月河以泄下流又修防城河隄増髙培濶亲行按视务令坚固大堂夹道及各监厰更夫旧无工食特按名给银六两诸所建置皆捐俸为之不以累民每年徴収钱粮必严饬州县革除耗羡令明自封投柜一切陋规尽行禁革民乐输将聴讼质狱平心讯鞫务得其情严饬保甲盗贼絶迹政事少暇即集师生论文课艺士风丕振四十三年陞四川按察使谳狱平允修葺文翁石室为锦江书院择民之秀者肄业其中课督有方廪饩无阙一时士子翕然向风是时打箭炉甫定茶塩之政壅遏不行徳芳筹画徴収嵗无停引既卒民思其徳四十四年崇祀四川名宦祠山东东昌亦祀之于名宦祠
　　苏昌臣
　　苏昌臣汉军正红旗人康熙三十年由廕生累任至江西督粮道洞察江西漕政一切存仓转厫淋尖踢斛等尽行革除正则之外不加颗粒凡地方急差徭悉设法捐银雇覔不扰里民市防嵗终催防漕粮冬兑冬开依限抵通刻期无悮其营兵食米按月给发从无愆期兵民俱霑实恵三十八年崇祀名宦祠
　　苏良嗣
　　苏良嗣汉军正红旗人任杭州府知府强干有守骫法者锄击之不少贷益民之事悉心兴举杭民懐之勒石湖濵以志不忘康熙三十五年十二月崇祀名宦祠同旗有王毓竒者康熙三十二年任四川泸州知州革火耗严保甲课士抚民催科不扰民安盗息以报最内陞州民思其善政四十七年亦崇祀名宦祠
　　鲍复昌
　　鲍复昌汉军正红旗人康熙四十三年任懐庆府知府以才能称每逢朔望宣讲
　　圣谕谆谆开导五年如一日修理学宫捐己赀鸠工毫无
　　扰累建亭立碑恭刻
　　御制训饬士子文防课诸生乙酉秋闱列贤书者多至十三
　　人催科有方
　　国赋以时完纳属邑皆邀议叙给散孤贫口粮亲督六邑如数分给劝谕防葬以时勤农桑凿井偹旱濬城壕筑河堤修理丹沁二水桥梁以便行人减定塩价以培户口劝减当利以舒贫困凡先贤祠宇坛庙及沿途墩台隘口栅栏并加葺治地方肃然加意抚卹贫民施棉衣施粥施药饵棺椁六邑被泽康熙四十八年正月卒于官士民徳之崇祀名宦其弟名复防者亦有综练才由廕生任台州府知府当兵燹后力谋生聚疮痍满野民頼以安
　　亦崇祀本府名宦祠
　　臧宪祖
　　臧宪祖汉军正红旗人康熙四十五年任嘉兴府知府甫下车值嵗旱劝谕富民无得闭籴又委官泛舟外郡市米平粜贫不能自食者发仓设粥厰赈之旁及湖郡饥民亦頼以活后以疾卒于官生平亷洁自矢卒之日嚢槖萧然士民哀之祀于名宦祠同旗有杨应魁者任分廵台州道布政司议时海防叛扰大兵云集台州应魁殚力搘拄乂安百姓以劳卒于官士民奉其主入名宦祠祀之门可荣
　　门可荣字维光汉军正红旗人以恩廕授山东曹县知县下车剔除弊窦输纳钱粮皆令民自封投柜严革火耗杂派裁白夫陋规银数百两官俸役食加额给领行税尽行革除明于聴讼事无株连集镇乡村终年不见差扰一薪一粒皆足价发买邑嵗苦河患莅任之明年河南徙数里百年沦防之地一朝变为桑田春雨雹多在城郭空地不甚伤禾既秋飞蝗蔽野皆穿田覔草食之有嘉谷一茎五穂者先是虎患甚多至是有四虎出境他徙人称济隂五竒曰雹不伤禾蝗不害稼虎不入境黄河逺徙谷茎五穂云后崇祀名宦祠【以上二十人并旧志所载】
　　董宏毅
　　董宏毅奉天正红旗人康熙十六年任江西奉新县知县时新昌贼大至逼及县城誓以孤身破贼随任一子不暇顾家人携抱走匿亲自督兵率战手斩一人余党搜杀畧尽贼失内应皆惊沮宏毅率民兵出战发一矢先毙伪左将军一人生擒六人斩首无算余贼悉奔城頼以完又知山防蔓延势将复至捐募义勇亲授阵法为战守计贼万余踞邑城北狮山炮石雨下宏毅亲率守兵殱其前锋贼溃走乃呈禀分廵道李世昌领兵防剿身为前驱遇贼下捣其巢穴贼积忿怒环攻城邑大兵屯聚省防宏毅飞请协剿挺身先导与贼遇于邑之棉花池斩馘无遗贼悉平防乱之后地方凋敝田皆荒芜积逋累累请蠲卹钱粮得邀豁免百姓为之顿苏以后渐兴学校按季课艺士习一新去任之日士民号泣声震数十里绘董公杀贼图以献官累陞至都察院左副都御史卒乾隆二十一年崇祀名宦祠【以上一人江西廵抚册报】






　　钦定八旗通志卷二百三十七
　　钦定四库全书
　　钦定八旗通志卷二百三十八
　　人物志一百十八
　　循吏三【汉军镶白旗】
　　汉军厢白旗外任官
　　白登明
　　白登明字林九汉军厢白旂人世居辽东葢平顺治二年方弱冠以
　　廷试防贡生授河南柘城令时鼎革之初疆圉甫定盗贼尚多登明侦擒其魁悉按以法羣盗屏息设条教劝耕读考最陞江南太仓州知州才益练达剔惩奸清粮除耗问疾苦察寃抑尊贤礼士敦孝重节杜滛侈训俭朴严逐优娼禁止师巫善政无不举海壖民居因乱荡析登明召沙民开垦遂成村落十年九月海防犯刘河堡防入内地居民惊
　　沸登明偹御有方防宵遁十六年夏海防破镇江势猖獗太仓为海隅要冲征剿之师四集云扰登明镇静应之民恃以无虞迨防由江寕败回急攻崇明火礮声连三昼夜城埀破廵抚蒋国柱治丘防应无可使渡海先达信者登明乃自驾一艘夜半飞渡叩城攀絙以入众始知援兵将至守益坚防力穷遂遁州水之下流曰刘河歳乆湮塞上江低洼者困于潦本州高亢者复困于旱蓄泄无所资登明相视刘河北支有宋范仲淹新塘遗迹名曰朱泾请于院司开凿五十里于是蓄泄有济廵按李森先知其能檄开大刘河六十里复故迹于是震泽东北诸水并得入海为一郡利所属崇明县民田旧额正课外有芦课银一万三千余两一田两赋力请于院司题请免之州有大蠧吏设法擒而毙之蠧习遂息明于聴防邻邑有疑狱院司恒委令审谳逺迩颂神明焉性骨鲠不媚人有大帅求婚请再三登明薄其人终弗许未几大帅果以事败又有大吏按州恣索私贿弗从拂其意欲甘心焉先是防棘时廵抚索剿饷许别项抵补因以云南恊饷应之大吏即以擅那恊饷紏遂至落职未几大吏以事败州人以登明在任正荐五纪录五卓异一保举要郡太守一又有疏河定乱诸功皆未题叙列治状吁请院司湔洗诖误复任终弗能得坐废二十余年防福建有事例许入赀赎诖误登明贫不能赎縂督姚启圣廵抚吴兴祚素知登明以良吏负屈代为捐赎依例开复补任高邮州甫抵任值诸湖水涨决清水潭堤役繁苦登明设法授食禁吏胥侵尅役夫踊跃堤成名曰永安歳荒请蠲赈劝富民分食全活万众明年再荒四野大潦再请蠲赈舣舟救溺饥者予粥病者予药忧劳尽瘁竟卒于官宦槖萧然高邮人助资以殓哀声震野如防怙恃太仓士民闻讣亦巷哭设祭于生祠咸谓宜祀于名宦因列名公请于学臣以康熈二十六年四月奉主入祠州人顾士琏尝佐登明开二河又为着开江书以良法贻后云去太仓任三十余年民思念不已茜泾镇民肖其像于三官庙又州城西郊及夀庵沙溪诸处民并建祠祀之
　　白允明
　　白允明字正纯登明仲弟少与兄及弟启明并就傅学举子业比壮兄以防贡得官弟亦补弟子员乃慨然曰
　　国家肇基东土从入関者多以武功翼运今天下虽大定然西南尚有逋防依托明藩窃据云贵侵扰川湖两广兵革不息正志士効命之秋也乃习韬钤精武事允明固长身善射意气慷慨识者以大器期之顺治十二年
　　朝廷以比歳南征失利连损大帅日乆未能奏绩
　　勅下八旗简防武畧人材本旗首以允明应
　　诏即授云骑尉品级章京十五年从安南将军明安达礼率兵驻防贵州明年移驻荆州十六年七月海贼郑成功入防防镇江州直犯江寕楼橹甚盛连八十三营又于上江下江及江北等处分布贼艘阻截要路允明随明安达礼自荆州赴援八月至江南时郑成功已为满汉大兵所破逺飏入海而分布江南北两岸贼众犹焚掠蔓延允明随明安达礼以初八日至荻港闻贼船千余只越江寕泊三山峡随分兵前进至旧县地方击伪都督杨文英等于扬子江口大败之擒斩伪副将一员获船只器械无算防疏入
　　告下所司议叙时京口新设驻防将军石廷柱等竒允明材畧留于京口以防守官补用康熈十年将军柯永蓁题补本旂叅领十三年逆藩吴三桂耿精忠叛乱海防亦乗机窥伺江南京口为重镇控制江海时三等伯王之鼎来为镇海将军莅官甫数
　　月念中军副将为全标节制縂防甚难其人访于部曲共推允明遂特疏
　　题补允明感知遇首列状白于将军言逆藩叛乱人心惶惑江海之防在于戢兵安民以定人心南方初设驻防军纪未肃兵丁纵营马践食田禾甚或放牧学宫士民苦之墓木为民间最珍防者营兵贪樵苏微利髠伐不忌民尤伤心汛守廵江本以讥察非常而兵弁籍以骚扰沿江村镇塩课上関
　　国计营兵结私枭挜卖引壅不行又私放印子钱剥算贫民追索酷暴至于攘夺并当严行禁止而伐民墓木尤重请以军法从事之鼎悉如所请于是号令一新犹恐属员奉行不力时时亲出访缉又遣亲信兵弁四出采捉于是全标凛凛奉法士民欢呼鼓舞以为自设驻防以来未之有也是时南方九省云扰所在亡命哨聚响应惟镇江一带无枹鼓之警允明之力为多至于扣尅饷银及虚冐籍伍差操累众诸革除必尽故驭众甚严而兵弁仍悦服焉十八年崇明协镇阙员崇明为县孤县海中三沙洄合为海贼入防咽喉要地
　　特防加允明为都督佥事徃镇其地二十五年
　　廷议三藩既定海宇乂安旂员任营镇者并令还京师允明以广东驻防营员领需人特令改补寻以乆居炎方水土不习乞病北归四十二年卒于家子四人潢仕至大学士洵仕至广西按察使雍正元年二月子潢遇
　　恩诏赠允明光禄大夫文华殿大学士兼兵部尚书是嵗镇江士民追念允明驻防时功徳羣请于江南江西縂督查弼纳等崇祀名宦祠
　　白启明
　　白启明登明季弟康熈十六年由举人累迁至南安府知府时当三藩变乱田地荒芜百姓乏食启明设立义仓借贷救济捐给牛种俾失业者开垦
　　力耕万民得苏其男妇之被掠者捐俸取赎使室家完聚兵燹之后家废诵启明创立义学捐俸延师教习贫士皆得肄业飬教兼举二十八年陞分廵南赣道诘奸除暴讼简狱清革除陋规属吏畏威守法赣郡界连闽粤奸宄出没无常启明严饬捕缉民頼以安癸酉甲戌连歳荒歉米价腾贵首倡捐赈请发仓谷平价粜卖民皆頼之赣南两郡城垣倒塌率属员捐赀修理兼表彰理学修葺道源阳明两书院诸生肄业其中给以膏火文教聿兴五十七年崇祀名宦祠
　　王秉忠
　　王秉忠汉军厢白旂人顺治十八年任南康知府葺白鹿洞书院振起人文赈恤饥民修治桥道在任八年惠政甚多康熈五十年崇祀南康府名宦祠同旂有萧永芃者康熈三年任四川温江县知县甫下车即咨访地方利弊劝垦荒田掩埋枯骨招集流移期年民尽复业至今称良吏焉亦崇祀本县名宦祠
　　李徳耀
　　李徳耀汉军厢白旂人康熈四年任四川卬州大邑县知县自奉俭薄以简约为政尝单骑遍阅原野相视水利俾民开濬功不劳而事集无旱涝之患凡先贤祠宇必重加修葺立碑以志之民思其惠乆而不忘五十年崇祀本邑名宦祠
　　王国泰
　　王国泰汉军厢白旂人世居奉天葢平县康熈十二年任福建福州府同知时逆藩耿精忠潜蓄异谋国泰每侦其隂事闻于縂督范承谟寻改泉州同知就迁驿道防耿逆甫平海氛尚炽军需旁午国泰筹画有方民以无扰俄泉州告警国泰募壮勇得数千人授以衣粮甲仗率先奋击贼众大溃泉围以觧叙功増秩擢安徽按察使闽人祀之名宦祠
　　张翼
　　张翼汉军厢白旂人初任笔帖式陞部曹康熈十七年外补福建廵海佥事道时逆藩耿精忠变乱之后兵民杂处翼请于督抚运济粮糈给房以住兵民得安初永定县防贼男妇离散翼力为安集复五千余家而龙岩民苦转输奸民谋为乱翼鹏单骑晓谕反侧始安寻迁广东分廵副使道闽人思之崇祀名宦祠
　　徐崇礼
　　徐崇礼汉军厢白旂人由兵部笔帖式知湖广徳安府应城县康熈十八年陞许州知州许州地多荒芜崇礼多方劝垦二三年间尽成熟地又设立义学训民间子弟月课严于论文人材成就者甚多学宫倾坍已乆捐俸修葺焕然一新地有积水所淹者民不得耕种开沟渠使通大河歳大旱露祷日中三日而甘雨降严保甲稽察盗贼许有四保一保之民有散处数保者钱粮难于催办崇礼厘正其籍使保有定处民不散居州人至今感之三十一年卒于官崇祀本州名宦祠同旂黄极者任四川江油县知县康熈十九年委署綦江县印务有惠政未几离任民咸惜之崇祀綦江县名宦祠
　　鄢翼明
　　鄢翼明汉军厢白旂人顺治乙未进士康熈二十年以礼部郎中出知汀州府赋性仁慈聴防词讼片言立决囹圄为之空虚时学宫倾圮翼明率僚属及绅士修之后崇祀汀州名宦祠同旂有迟熇者康熈二十一年知四川芦山县县分三乡明制照里甲定役康熈二十三年编审熇按亩均丁民甚便之遂为成例崇祀本县名宦祠
　　董守义
　　董守义汉军厢白旂人康熈二十三年由廕监生任四川达州知州在任期年有凶人手贼叔母假以盗杀诉于州守义察其有异片言摘发其人不能隐竟伏罪州人称神焉督抚以才能荐居官所至皆有声崇祀达州名宦祠同旂有胡顼者康熈三十一年任四川泸州知州清查田赋酌剂维均民利頼之亦崇祀名宦祠
　　杨朝正
　　杨朝正汉军厢白旂人由侍卫出为东昌府知府到任后每月朔望亲率僚属宣讲
　　圣谕传集士民环聴仰体
　　朝廷飬老至意歳暮择年高者防赏之行文各学教官课试生童觧卷亲阅奨励偹至每年春秋遍廵四野劝课农桑见田苖茂盛者赏荒芜者罚于是家无惰民野无旷土访知临清有临米临银二项奸丛集即详请廵抚题准归并正赋项下民防其
　　利二十四年三春无雨民不得耕种乃斋戒沐浴同妻亲自防麦磨麺作供具焚香告于天曰若知府有罪愿干天谴乞无降灾百姓自亥时跪祷至子时沛然下雨是年大有时盗贼未靖民不安居因亲查里甲按戸编牌令地方人等严驱奸宄盗遂屏迹东昌府向有挑浅水夫名色甚累民即行文聊城令其申请布政司均役至今士民称便凡理词讼概不批委属员大事执法小事准息数十年间讼狱衰少东阿县教谕王璜事继母尽孝值歳荒救饥民数百人朝正详请布政司旌其署监生崔允璧于通济闸设大桥一座桥之南北各施义渡一艘亦旌其门王士杰捐资补东関石街亲置酒劳之由是郡人争先向善郡城西南低洼每逢大雨泛溢五六十里民遭淹溺者甚多朝正捐俸银三百两属武进士何泌等监工创建大石桥三座砌路六十丈又虑水大冲堤复捐俸银五百两修筑坚固府城始无水患二十五年春夏不雨二麦无成朝正自捐俸煑粥且劝绅衿恊助于是教谕王璜监生崔允璧展一等各捐米数百石又开仓发粟减价出卖民頼以活者甚多临清钞関廵拦不时擅到东昌扰害地方啇人执从前碑文合词公吁朝正详明督抚题请遵照旧例勒碑以垂不朽行旅永頼焉今祀本府名宦祠子宗仁仕至湖广縂督宗义仕至河南廵抚宗仁见世职大臣
　　蒋毓英
　　蒋毓英汉军厢白旂人初以官生任浙江温州府同知时海氛未靖三军驻衢征剿毓英悉心筹画输运粮饷仍加意抚绥严行保甲阖郡帖然康熈二十九年陞任江西按察使到任见学宫年乆倾頺即捐资修葺并檄行各属查学宫凡有倾頺者悉估价报明公同捐俸修理一时学校无不聿新南昌北城有飞沙拥积上接城雉盗贼乘垣出入难于守御毓英为捐资募夫剔除积沙并建竪木栅居民得以安枕三藩甫定河道尚多剽刼者州县官隐匿不报毓英廉察得情檄令各县查明船户编立字号各给用印腰牌饬令未晚停泊守汛兵目以五船为一伍十船为一甲轮流支更守宿天明放行由是河盗屏息常亲理监狱寒冬制棉衣分给囚犯寻陞浙江布政使赴任后众囚闻之号泣数日康熙四十六年崇祀名宦祠
　　高起龙
　　高起龙汉军镶白旗人康熙四十年任四川布政使檄州县征收
　　国课令民自封投柜严禁陋规每遇编审年分俾里甲均平胥吏不敢为奸士民徳之四十八年公请崇祀名宦祠
　　高荫爵
　　高防爵字澹庵汉军厢白旗人雍正元年改入厢黄旗初由廕生任直正定府蠡县知县迁湖广安陆府同知康熈四十五年陞四川松茂道佥事疏濬都江堰水灌田民食其利督运黄胜关粮储累署布政使按察使事凡所措置动合机宜后转直口北道四川人至今思之崇祀名宦祠董绍美
　　董绍美汉军厢白旗人由监生授山东沂州州同以卓异陞知州康熈五十九年任钦州正直亷明申明伦理屏絶苞苴雍正三年卒钦州绅士感徳设神主位奉祀天涯亭崇祀名宦祠
　　孙芳
　　孙芳汉军厢白旗人初以正四品职衔任河南陈州知州首革编审陋规防拨置闽兵至中州开垦安揷营房各得其所民不扰害立社学置学田又厘正商水所侵故地疆界民颂其功寻陞云南鹤庆府知府崇祀河南名宦同旂有朱廷梅者任江南徽州府知府清白自矢洁己爱民善政甚多士民徳之亦崇祀名宦祠
　　万萧裕
　　万萧裕汉军厢白旂人由监生任桃源县知县操守洁清聴断明决减火耗禁私派重农恤刑加意学校士民頼之崇祀名宦祠【以上二十二人并旧志所载】







</div>
    <div class="pagination">
<a href="钦定八旗通志_page481.html">上一页</a><span>...</span><a href="钦定八旗通志_page477.html">477</a><a href="钦定八旗通志_page478.html">478</a><a href="钦定八旗通志_page479.html">479</a><a href="钦定八旗通志_page480.html">480</a><a href="钦定八旗通志_page481.html">481</a><span class="current-page">482</span><a href="钦定八旗通志_page483.html">483</a><a href="钦定八旗通志_page484.html">484</a><a href="钦定八旗通志_page485.html">485</a><a href="钦定八旗通志_page486.html">486</a><a href="钦定八旗通志_page487.html">487</a><span>...</span><a href="钦定八旗通志_page483.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
