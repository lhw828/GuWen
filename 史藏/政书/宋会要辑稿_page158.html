<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 158 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 158 页/共 1125 页</h1>
    <div class="content">三日，命入内内侍省副都知李允恭充按行山陵使按：原作「接」，据前太祖、大宗、真宗丧礼，皆作「按行使」，此处当为形近之误，径改。，带御器械张茂则副之，供备库副使梁寔为都监，引进副使王道恭充契丹告哀使。 
四日，命宰臣韩琦为山陵使，翰林学士范镇为礼仪使，权御史中丞王畴为仪仗使，龙图阁直学士周沆为卤簿使，翰林学士、权知开封府冯京为桥道顿递使。 
五日，命宰臣韩琦撰哀册文及陵名，曾公亮撰谥册文，参知政事欧阳修书哀册、谥宝，赵 书谥册，翰林学士王珪议谥号。诏两省、御史台文斑各撰挽歌词二首，付太常寺教习。又诏哀谥册条依干兴故事，用阶玉制造。 
六日，命侍卫亲军马军副都指挥使郝质为山陵都护，宣庆使石全彬为钤辖。 
七日，群臣表请听政事，诏荅不允。自是三上表，始从之。 
八日，大敛成服，群臣入临，移班奉慰，退诣内东门进名奉慰皇太后。自后凡进名奉慰皇帝于西上合门，皇太后于内东门。 
十一日，帝同皇太后御内东门小殿，垂帘听政，群臣于门外进名起居。 
十二日小祥，群臣入临、奉慰，内出遗物赐辅臣近侍金帛、器币有差。 
十五日，发诸路卒四万六千七百八十人修奉山陵。 
十七日，太常礼院言： 
      
「故事，皇帝释惨常服，群臣如之，宗室出则常服，居则衰麻以终丧。」从之。 
十九日，权三司使蔡襄言，山陵一用永定陵制度。诏可。于是右司谏王陶上言：「民力方困，山陵不当以永定陵为准。」其后京西转运使吴充、楚建中、知济州田棐继上疏，请遵先帝遗制，山陵务从俭约，皇堂、上宫除明器之外，金玉珍宝一切屏去。乃诏礼院与少府监议，唯省干兴中所增明器而已，其佗犹一用永定陵制度。太常礼院请三京、诸路军民至卒哭，东京至祔庙，灵驾所过州县毕山陵，文武官至三年，乃听用乐。皆从之。 
二十一日，以大行皇帝丧三七日，群臣入临。自是每七日皆朝临，四十九日而止。 
二十三日，掩攒宫，群臣入临、奉慰。 
二十五日，大祥，群臣入临、奉慰。宰臣韩琦上陵名曰永昭，诏恭依。 
二十七日，禫除，群臣入临、奉慰。 
五月九日，太常寺言：「准例，代哭一百人，于灵轝四面作和声。按《周礼》挈壶氏，凡丧，以水火守壶以代哭者。《礼记》：『君丧官代哭。』注：『代，更也。未殡哭不绝声，为其罢倦，既敛，可以为刻漏，分时而更哭也。』今来殊乖典故，欲请不用。」从之。 
十(月)[日]，太常礼院请大祠用干兴故事，备乐而不作，祔庙毕如故。从之。 
十二日，按行使李允恭等上所按地图，命翰林学士贾黯、入内内侍省副都知石全育覆按之。 
十三日，命三司户部判官张靖权西京转运使，终山陵而罢。 
十五日，赐郑州公使钱五 
      
百贯，以灵驾所过故也。 
十九日，翰林学士王珪言：「谨按《曾子问》曰：『贱不诔贵，幼不诔长，礼也。唯天子称天以诔之。』《春秋》公羊说，以为读诔、制谥于南郊，若云受之于天然。干兴元年夏，既定真宗皇帝谥，其秋始告天于圜丘，史臣以为天子之谥，当集中书门下、御史台五品以上，尚书省四品以上，诸司三品以上，于南郊告天议定，然后连奏以闻。近制唯词臣撰议，即降诏命，庶僚不得参闻，颇违称天之议。臣今拟上先帝尊谥，欲望明诏有司，稽详旧典，先之郊而后下臣之议，庶先帝之茂德休烈，有以信万世之传。」诏两制详议，翰林学士贾黯等议如珪奏，从之。 
二十三日，桥道顿递使请以剩员百五十人代杂户、妇人把幕。从之。 
二十四日，贾黯等言，覆定陵地如初按。从之。 
六月七日，诏皇后送大行灵驾至山陵，既葬三日而返。其后以疾不果行，又令宗室遥郡团练使以上，又出嫁郡县主随从。 
十二日，赐西京公使钱千贯，以上陵所在故也。 
十三日，直秘阁吕夏卿言：「请定九庙之制。及请俟山陵复土，百官班迎灵驾还内，山陵使先入见，日中行始虞之祭，虞主不题谥号。九虞既毕，然后行卒哭之祭，明日而祔庙。」诏两制及待制以上与礼官议，观文殿学士孙抃等奏：「夏卿所陈九庙，事不经见。其言周、汉以来九虞之祭，皆在十六日外，欲俟灵还内，日中行始虞之礼。缘古之葬去国近，平旦 
      
而葬，日中而虞于寝。今之葬还远，虞主在涂，日迁舍，不可以无祭。其言汉制不题谥虞主，及终虞而行卒哭之祭，则乞如夏卿所议。」从之。 
二十二日，山陵使言：「诸顿所调物过多，请选朝臣一员，付之计度。」命权三司盐铁判官楚建中往裁其数。 
七月二日，判大宗正司允弼言，乞许宗室防御使以上妻随灵驾。从之。 
十二日，卒哭，群臣入临、奉慰。 
十三日，帝始御紫宸殿〔朝〕群臣，退御垂拱殿，中书、枢密以次奏事，帝感恸者久之。自是只日御前殿，双日御后殿。礼院奏请朔望不御前、后殿，至祔庙如故。从之。 
十八日，大辽皇太后遣林衙、左金吾卫上将军萧福延，观书殿学士、礼部侍郎、知制(诏)[诰]、同修国史张嗣复，皇帝遣昭德军节度使萧逊、给事中王籍，充祭奠使副；皇太后遣左骁卫上将军耶律达，卫尉卿、昭文馆学士刘霖，皇帝遣安东军节度使耶律衍、四方馆使韩贻庆，充吊慰使副。入诣皇仪殿大行皇帝灵座前祭奠，如干兴之仪。 
二十八日，以入内内侍省副都知甘昭吉充永昭陵使，庄宅使、嘉州团练使刘保信副之。是夕，以请谥南郊宿斋，群臣于尚书，宗室于都亭驿。 
二十九日，摄太尉、宰臣韩琦，中书、枢密及侍从官，御史台五品、尚书省四品、诸司三品、宗室团练使以上，请谥于南郊。议曰：「臣闻元精磅 ，济万物而不昭其迹者，荐名曰天；至德汪洋，泽万世而不有其功者，建谥于帝。伏思在昔帝王，生膺大名，终纪大行，使金声而玉振之，以诏虖无穷之闻者，帝莫盛于尧、舜，王莫隆于禹、汤也。盖易 
      
名之典，下不得诔上，古将为至尊之谥，必质于郊，然后定之，所以推天下之至美，明天下之至公，虽天子不得以自专也。洪惟大行皇帝躬上主之姿，承累圣之序，流大汉之恺悌，履放勋之钦明。包富有之业而能守以约，揽泰定之势而弗恃以安，固尝邈然驰视所未形，俛然积思所不及。谓天命之匪易， 严恭戒惧，庶有以荅灵心之顾；谓民怀之靡常， 涵容煦咻，庶以陶善类之归。知括万虑而不可测测：原作「颐」，据王珪《华阳集》卷四五、《太常因革礼》卷九一改。，恩渗四垠而不可形，如两仪之无不焘载，如三辰之无不临烛。于时修废官，继绝世，礼高年，劝力穑，减常赋，抑末游，虚己以遇豪俊之材，降志以从忠直之谏。振立赏罚而权衡之，章明典礼而黼黻之，宥恕刑岳而荡涤之之：原脱，据王珪《华阳集》卷四五、《太常因革礼》卷九一补。，惠哀困穷而衣食之。人情莫不欲逸，爱其力而不劳；人情莫不欲寿，辅其生而不伤。群公庶尹，罔弗夷正，相与谋王之朝；殊邻绝区，罔弗亿宁，相与慕王之境；父父子子，兄兄弟弟，罔弗顺祗，相与立王之涂。盖仁教之施，沛然其若是，莫之能御也。矧复耕籍于千亩之田，夆祭于先王之庙。报天之诚笃，则八奠于圜丘；严父之志尽，则再侑于明堂。宗支既蕃，则广诸分玉之爱玉；原作「王」，据王珪《华阳集》卷四五、《太常因革礼》卷九一改。；邦统未绍，则豫有主器之属。下议乐之诏以考锺石之和考：原作「孝」，据王珪《华阳集》卷四五、《太常因革礼》卷九一改。，置写书之官以缉经坟之学缉：原作「缀」，据王珪《华阳集》卷四五、《太常因革礼》卷九一改。。迩英敷席，图讲艺也；凝机校宇校：原作「祓」，据王珪《华阳集》卷四五、《太常因革礼》卷九一改。，资味道也；藻思粹发，穷圣作也；飞毫洒落，肆天纵也。知声色之靡伐于德义，于是乎屏燕饮之娱；知雉兔之获殚于精神，于是乎绝盘游之欲。念组织之 则却服御之华，念土林之费则损宫室之丽。西羌阻命，不欲久戍劳师，而遂纳玉关之誓；南蜑肆奸，不欲深入薄伐，而自致槁街之戮。时则有踰沙轶漠卓荦之贡委来有：原无，据王珪《华阳集》卷四五、《太常因革礼》卷九一补。，应图合牒沕潏之瑞丛至牒：原作「谍」，据王珪《华阳集》卷四五、《太常因革礼》卷九一改。。四十二年于兹，可谓海内大治矣。窃迹羲皇之前，敻虖莫索其详，自诗书之载，揆厥所元，终都攸卒，未有如兹之盛者也。方将勒鸿休，受永佑，岂图神机 厌，邦衅上延。仙鼎已成，不返荆山之御；玉衣虽在，空陈渭水之游。嘉原既新，同轨迫至，下华盖于北极，引龙輴之西巡。此万国所以摧心，三灵为之变色。有司繇是饬旧典，册丕称，皇哉铄虖，几有以焕王灵而炳帝烈也。谨按《谥法》：『一民无为曰神，经纬天地曰文，通达先知曰圣，保大定功曰武，照临四方曰明，慈惠爱亲曰孝。』若乃群生啿啿，鼓之舞之，不知至化之所自然，非至神虖 制作礼乐，际天接地，焕然而大备，非至文虖 永惟宗庙之奉，实发先识，以建大本，非至圣虖 戴白之老，不识兵革之警，非至武虖 群黎之情，格于聪明而无所遗，非至明虖 惇序九族，以述夫祖先之志，非至孝乎 粤庙号之建尚矣，维其历古圣贤之君，莫不极所以尊明令称，又或至于代相袭之。夫仁者圣人之盛德，岂独未有以当之耶 抑当时鸿儒学，乃略于稽求，将天之所启，期以克配大行之庙虖 《诗》云『维天之命，于穆不 
      
已』，此之谓欤!惟功以创业为祖，德以守成为宗，皆尊尊之大谊也。大行皇帝谥，宜天锡之曰『神文圣武明孝皇帝』，庙曰仁宗。」礼毕，还斋宫，太尉以下列名上之。 
八月二日，命内侍省副都知李允恭为大升轝前后都大巡检，东上合门使张希一、内侍押班李继和为大升轝防援巡检。 
十三日，诏置永昭陵奉先指挥兵士五百人。初，三陵皆置卒五百人，唯定陵后以章献太后故别置一指挥。至是，昭陵使甘昭吉以定陵为例，奏请置守陵奉先两指挥，而京西转运司请减定陵卒半以奉昭陵。诏止令选募一指挥，以五百人为额。 
二十五日，诏赐永定院额曰永定昭孝禅院。初，翰林学士贾黯言「永定院去昭陵不远，乞量加葺饰，别赐名额，兼奉二陵」故也。 
九月二日，命侍卫亲军步军副都指挥使贾逵为灵驾都总管，永昭陵使甘昭吉兼大升轝前后编栏仪仗都大巡检。 
六日，诏自七日不御前殿，以修輴车路也。 
七日，以谥号奏告天地、宗庙、社稷、宫观。 
八日，摄太尉、宰臣韩琦率群臣奉谥册宝上于福宁殿，摄中书令读于灵座。册文曰：「哀子嗣皇帝臣曙谨再拜稽首曰曙：原作「英宗御名」，据其名回改。：臣闻名以宾实，谥以表行，先王之通宪也。宓羲氏躬法象，正五行，故首太皞之称；有熊氏建中和，存万世万：原作「方」，据《宋大诏令集》卷九改。，故冠黄轩之号。彰大圣烈，义莫此先。恭惟大行皇帝粹天之武，纯地之文，缵祖之功，继昭之勋。惨怛忠利，有唐尧之至仁；深沉溥博，有汉高之大度；身先敦朴，有夏王之克俭；躬自抑畏，有高宗之无逸。昔在巘隐，早章于睿问；载登元良，益储于群望。天禧之季，永定倦勤，是谘监抚，乃总机务。九宸奠枕而晏谧，四表覆盂而安定，君人之量已表于冲年矣。及嗣天宅统，绍宣圣职，以大公驭群品，以大定域群生，以四海食宗庙，以天下养文母。于时遐迩砥厉，风化景开。宾延老成，斥逐凶党，赏不失劳而忠义劝，罚不遗近而权幸警。若乃旌用谠直，开纳谏诤，增言职之选，广所未闻，复制策之举，询及在下，士得尽忠矣。播刑之迪，所尚在宽，间临便座，亲虑系狱，申厥攸司，增设课法，人以不冤矣。封先代之后，录功臣之世，民化而归厚矣。察贡士之行，裁入流之冗，官修而无邪矣。矧复 
      
建亲邸以合族，幸学宫而尊教，杜斜封之启宠，禁私谒之败公。放后宫之御，以遂物情；发少府之藏，以广平籴。制田廪以活艰食，赐爵币以礼高年。摘山抵禁，论者日报，故弛之以惠下；铸铁乱币，刑者岁积，故平之以利俗。加以戢兵而时动，得武之善经。当夏戎之不恭也，谋臣献濯征之议，犹念暴师于外，卒从 塞之请；侬寇之背叛也背叛：原作「皆诞」，据《宋大诏令集》卷九改。，上将建荡平之策，犹虑勤人于远，遂止深入之伐。自是二方之虏，冠带而入朝；百越之长，梯航而请吏。其御戎来远之术深矣，保邦息民之利长矣。至于明号令明：原无，据《宋大诏令集》卷九补。，信言动，远声色远声色：原作「法远声」，据《宋大诏令集》卷九改。，屏佞士。迩英岁启迩：原作「迹」，据《宋大诏令集》卷九改。，惟讲学之接；观文燕居，必坟史之玩。究礼乐书射之蕴，洞阴阳图纬之兴，斯又天纵神悟又：原作「文」，据《宋大诏令集》卷九改。，上圣之兼德也。故能统一海内，四十有二年。缉熙光明，格于上下，三辰轨道，群瑞昭锡。九荐阳址，皆上帝之显临；再类合宫，极圣人之能事矣。方当归勋祖考，谢德穹厚，大庭特室，垂拱无为。不图邦祸，奄弃宸极，三灵变景，万类摧心。顾惟菲质，获承丕绪，哀穷荒惑哀：原作「充」，据《宋大诏令集》卷九改。，惧弗克嗣。今考筮迪吉，因山有日，爰稽节惠之法，虔讲至郊之文，丕承监观，以易称谓。谨遣摄太尉、门下侍郎、同中书门下平章事臣韩琦，奉宝册，上尊谥曰神文圣武明孝皇帝，庙号曰仁宗。伏惟睿灵昭格，允膺大典，锡祚流庆，与运无极。呜呼哀哉!」礼毕，群臣奉慰。 
十六日，启攒宫，群臣以丧服临。自是日一临，临已易常服出，至灵驾发而止。 
十月五日，群臣入临，辅臣宿中书、枢密院，皇亲宿于内东门外。 
六日，帝启奠于梓宫，群臣入临，升梓宫于龙輴。祖奠彻，与皇太后步哭以从，出宣德门。梓宫升轝，设遣奠，〔读〕哀册。册文曰：「维嘉佑八年，岁次癸卯，三月癸卯朔，二十九日辛未，仁宗神文圣武明孝皇帝崩于福宁殿，旋殡于殿之西阶。粤十月戊辰朔，六日癸酉，迁座于永昭陵，礼也。龙驭宾天驭宾：原作「驰腔」，据韩琦《安阳集》卷四一改。。色出珪璋，步严龙虎。其俾真人，来绥下土。元良之建，匕鬯是主。寝门之问，惕若文、武。嗣训之循，纂承丕绪。左右献后，以蒙自处。大运归干 ，珠襦留殡，万方之轨同臻，七月之期兹近。法仗已严，灵輴未进。风云惨郁以生悲，臣妾啼号而思殉。孝子嗣皇帝臣曙接统承尧，念亲晞舜。徘徊象物，惊禁从以如存；摧慕僊游，致哀诚兮必尽。繄临奠以长辞，盖终天之永恨。乃命弼臣，以文传信。其词曰：惟宋受命，与天无疆。艺祖以武，底宁四方。神宗以文，万邦一王。真庙绍隆，赫然其光。逮夫仁宗，益炽而昌。阙生之初，上帝惟佑。天日之表，振古不大：原作「奸」，据韩琦《安阳集》卷四一改。，独化陶甄。进良黜佞，始章圣权。 
      
其仁如天，其度如渊。其仁伊何，得之自然。草莠而茁，虫飞而翾。尚不忍伤，况吾民焉。恩泽之霈，旁被幅员。物无不滋，四十二年。猗如天兮，化工则全。其度伊何，汪然莫际。巨细必容，默分诚伪。其在言职，不知讳忌。时肆诋讦，众嫉狂易嫉：原作「嫁」，据韩琦《安阳集》卷四一改。。圣心怡然，曰此忠义。是也吾从，过焉何戾。猗如渊兮，是能致治。明慎庶狱，极于哀矜。惟法所在，未尝妄刑。郡邑之吏，责之详平。一失入罪，无阶显荣。尊为天子，以俭为贵。崇尚清虚，屏斥纷丽。向缘不怿，辅臣入视。殿幄萧然，茵衾故敝。率用缯素，了无文绮。众目惊嗟，上曰何喟喟：原作「谓」，据韩琦《安阳集》卷四一改。。吾之售用，素止如是止：原作「上」，据韩琦《安阳集》卷四一改。。此民膏血，乌敢妄费。恭事天地，孝承祖宗。九见圜丘九：原作「八」，据韩琦《安阳集》卷四一改。，再祗合宫。大夆于庙，亲籍于东。服器精备，粢盛洁丰。小次不御，秉圭颙颙。何必户晓，民胥偃风。取士之路，务存至公。十二临轩，策之必躬。隽髦尽得，岩穴几空。有将有相，曰功曰庸。眇视三代，吾其比崇。北胡之强，西夏之猘。时欲跳梁，恣其贪嗜。吾以威怀，折其凶锐。两皆摇尾，从我羁饵。百蛮梯航，琛赆日至。礼乐具修，干戈不试。夫惟立嗣，天下之基。前世令王，或牵以私。事不前定，滨于乱危。我出独断，挺然不疑。求贤于宗，唯圣是知。神器之重，其传有归。庙社以安，生灵以禧。迹其大公，尧舜之为。昔在人上，必有偏好。或乐驰逐，或喜征讨。或务宴游，或专营造。或迩声色，或泥册灶。棋奕之工，击拂之妙。有一于此，下从而 。噫吾仁宗，澹无所乐。曰吾好者，在勤正道。日必旰昃，惟先之绍。间时弄翰，或隶或草。圣笔之挥，千奇万巧。去冬之暮，清燕之闲。再辟天阁，诏呼从官。亲作飞白，侍臣纵观。心合造化，生成笔端。书幅踰百，大均宠颁。退坐群玉，行觞尽欢。呜呼哀哉!赐墨尚湿，宸章未刊。植璧斯虔，遽有金月（米纟）之祷；缀衣遂彻，俄承玉几之言。呜呼哀哉!大变之来，天倾地裂。四海之动，风号雨血。兆民震骇其无生，百辟冤呼而仅绝。乘云之游兮，汗漫而自高；持髯之慕兮慕：原作「幕」，据韩琦《安阳集》卷四一改。；僵仆而徒切。因疑前会之非常，似与群臣之叙诀。呜呼哀哉!候律云凛，诹辰协元。严蜃辂以方驾，视羽幢兮始前。池竹摇雉，车旗饰鸾。背朱雀之通逵逵：原作「达」，据韩琦《安阳集》卷四一改。，指青龙之吉山。关路长兮去复去，宫车挽兮还不还。痛彻六宫兮莫如逝如：原作「知」，据韩琦《安阳集》卷四一改。，泪洒重瞳兮胡可攀。呜呼哀哉!寒日昼昏，愁阴夜积。卷晴霓于丹旌霓：原作「蜺」，据韩琦《安阳集》卷四一改。，荡霜波于素帟。哀笳互咽，六州之奏增凄；骏岳前瞻，万岁之声何阒。大隧一扃，幽堂永寂。人间之恨空长，帝所之欢岂极。呜呼哀哉!秦汉而下，御邦子民，敻越三纪，纔闻数君。其间治乱以相驳，否亨之不醇，如仁宗飨国之久，而始终太平兮，彼安敢望吾之清尘。生而无穷者厚载，健而不息者高旻。惟至仁盛德与高厚之俱兮，万世巍然而不泯。呜呼哀哉!」帝与皇太后奉辞还宫，群臣奉辞于板桥，易常服而返。 
十一日，诏 
      
给田三十顷、房钱日一千，赐永定昭孝禅院。 
十五日，奉安大行梓宫于永昭陵之下宫。 
二十七日，永昭陵掩皇堂。 
袍，集英殿门迎拜，前导奉安殿幄，宗正卿行九虞之祭。 十一月二日，虞主至京，群臣板桥奉迎，皇太后诣琼林苑迎拜。帝服 
七日，帝行卒哭之礼，群臣奉慰。 
八日，帝斋于垂拱殿。 
九日，帝奉迎神主讫，自集英殿导至宣德门外奉辞。有司奉神主至太庙，端明殿学士蔡襄题谥号，行祔飨之祭，祔于第八室。礼毕，群臣奉慰。 
十二日，德音：「两京畿内减死刑，释杖罪。沿山陵科率，蠲复赋役，
应奉行事官量与恩泽。」 
二十日，赐山陵行事官器币有差。 
英宗治平元年三月一日，诏以小祥禁京师乐，至四月十五日，前后各五日不视事。是日，三司言内藏库拨钱三十万贯修奉永昭陵，欲依干兴例蠲其半。从之。 
二十四日，以小祥不视事，至四月四日，禁京师屠十日。 
二十六日，辅臣、待制、观察使以上及皇亲遥(群)[郡]防御使入奠于福宁殿，三日而止。 
四月十一日，增置永昭陵巡检一员。 
二年正月九日，诏以大祥，京师自二月一日、府畿自三月一日禁乐，至四月十五日，诸路禁乐前后各七日，沿边州军勿禁。 
三月朔，以大祥(月)[日]不御前、后殿，及望亦如之。 
二十二日，太常礼院言：「近依国朝故事，详定仁宗大祥变除服制，以三月二十九日大祥大：原无，据《文献通考》卷一二补。，至五月二十九日禫，以六月二十 
      
九日禫除，至七月从吉，已蒙诏可。臣等谨按礼学，王肃以二十五月为毕丧，而郑康成以二十七月。《通典》用康成之说，又加至二十七月终，则是二十八月毕丧，而二十九月始吉，盖失之也。祖宗时，据《通典》为正，而未经讲求，故天圣中更定《五服年月敕》，断以二十七月，今士庶所同遵用。夫三年之丧，自天子达于庶人于庶人：原无，据《长编》卷二○四补。，不宜有异，请以三月二十九日为大祥，五月择日而为禫，六月一日而从吉。」 
二十四日，以大祥不御前后殿，令开封府停决大辟，及禁屠至四月五日。是日，辅臣、待制、观察使以上及宗室管军奠于福宁殿，自是日一奠，至二十八日而群臣皆入奠。马端临《文献通考》：按自仁宗以来，视朝则用易月之制，而宫中实行三年之丧。故于小祥、大祥、禫除之时，旋行禁音乐及奠祭之礼，盖亦适礼之变云。 
二十九日，大祥。 
五月九日，服禫。 
二十九日，除禫服，群臣皆奉慰。 
四年三月九日，太常礼院言：「仁宗大忌，准礼例前后各三日皇帝不视事。其日百官进名奉慰，次诣内东门慰太皇太后、皇太后，退行香于景灵宫孝严殿。」从之。
 礼 宋会要辑稿 礼二九 历代大行丧礼上 英宗 
      
英宗
【宋会要】
      
治平四年正月八日，英宗崩于福宁殿。遗制曰：「朕蒙先帝之遗休，荷高穹之眷命，获主大器，于兹五年，乐与群公，讲求至治。先身以俭，冀臻四海之富康；励志之勤，未尝一日而暇逸。而忧劳积虑，疾恙踰时，有加无瘳，遂至大渐。皇太子顼睿哲之性顼：原作「神宗御名」，据其名回改。，天姿夙成，储两之明，人望攸属。可于柩前即皇帝位。尊皇太后为太皇太后，皇后为皇太后。诸军赏给，并取嗣君处分。丧服以日易月，山陵制度务从俭约。在外群臣止于本处举哀，不得擅离治所，成服三日而除。应沿边州镇皆以金革从事，不用举哀。于戏!死生之理，圣智所同，惟赖宗社之灵，臣邻协德，辅我元子，永康王家。咨尔多方，当体予意。」召文武百官叙班殿庭，辅臣宣制发哀毕，移班谒见上，于殿之东厢贺，复奉慰。退，辅臣宿于资善堂，宗室于殿门外。是日，以景福殿使石守彬提举制造梓宫。 
九日，群臣朝晡临于殿庭，止小祥。 
同日，诏：「大行皇帝山陵有期，准遗命，不得劳扰百姓。应缘山陵一行合役工人、役夫，并须先给钱物雇召；诸杂费用，一切官物供给，不得差遣人户，科配州县。」 
同日，命入内内侍省副都知石全育、张茂则都大管勾山陵事；入内副都知李继和为山陵(安)）〔按〕行使，带御器械李若愚副之；东上合门使冯行己为大辽国告哀使。 
十日，命宰臣韩琦为山陵使，龙图 
      
阁直学士李柬之为礼仪使，知制诰韩维为卤簿使，权御史中丞彭思永为仪仗使，龙图阁学士、权知开封府傅求为桥道顿递使。后思永知太平州，以权御史中丞王陶代。陶知陈州，以权御史中丞司马光代。柬之致仕，以知制诰宋敏求代。维知汝州，以龙图阁直学士张(棪)[掞]代。以侍卫亲军步军副都指挥使宋守约为山陵都护，内侍押班张若水为山陵钤辖。入辞日，守约赐窄衣、金带、银鞍辔马，若水赐窄衣、金束带。 
同日，太常礼院言：「丧服请如嘉佑故事。准礼例，群臣自成服后朝晡临，三日止。朔、望日祭奠即入临。成服后乘布裹鞍鞯，小祥临讫除头冠、方裙、大袖，大祥临讫裹素纱软脚幞头、惨公服、乘皂鞍鞯，禫除临讫裹素纱幞头、常服、黑带。二日改吉服，去佩鱼。」从之。 
十一日，群臣拜表请听政，荅不允。自是表三上，始从之。 
同日，命宰臣韩琦撰陵名及哀册文，曾公亮撰谥册文，参知政事欧阳修书册宝，翰林学士承旨张方平议谥号。 
十二日，大敛，群臣入临、奉慰。 
十三日，成服，群臣入临、奉慰。 
</div>
    <div class="pagination">
<a href="宋会要辑稿_page157.html">上一页</a><span>...</span><a href="宋会要辑稿_page153.html">153</a><a href="宋会要辑稿_page154.html">154</a><a href="宋会要辑稿_page155.html">155</a><a href="宋会要辑稿_page156.html">156</a><a href="宋会要辑稿_page157.html">157</a><span class="current-page">158</span><a href="宋会要辑稿_page159.html">159</a><a href="宋会要辑稿_page160.html">160</a><a href="宋会要辑稿_page161.html">161</a><a href="宋会要辑稿_page162.html">162</a><a href="宋会要辑稿_page163.html">163</a><span>...</span><a href="宋会要辑稿_page159.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
