<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 384 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 384 页/共 1125 页</h1>
    <div class="content">十二月五日，交趾遣使秘书丞杜文府、副使左侍禁冯昌瞻贡驯象。 

七年正月二十六日，管勾交州进奉人使所言：「乞下开封府告谕诸色行人，不许与交州人买卖违禁物色、书籍。」从之。 
十月七日，磨毡角遣使僧蔺毡等贡方物角：原作「国」，据《长编》卷一六一改。。 

十一月五日，编敕所言：「今后交州进奉人使经过州军，只委知州职官接坐，其通判、都监更不许相见。」从之。 

八年十月二日，南蕃涂渤国遣使奉表，贡佛金骨、真珠、雕佛、西天佛、犀牛头、连犀、象牙。表云：「涂渤修行国王臣思蒙孙打南俾顿首大宋皇帝陛下：臣思蒙本国修行，荣求佛理，每切常臻于正教，倾心可慕于空门。伏闻大宋皇帝陛下德应三乘，功明大道，圣惠远超于南土，宸严广布于华夷，是以臣思蒙远颙金阙，遥想旌墀，身属迈年，无由顿首。臣思蒙收得西天佛金骨及西天佛树枝连叶并西天佛一登，元是西天僧将到，兼本国犀牛头一个，连犀一株，尾一条，犀四株。臣思蒙发遣弟打钦赍赴广州进献，伏乞天慈俯赐鉴纳。谨进。」译到：「兴涂渤国蕃王元是丹蒲胧，每年发船归大地，今特将书求拜大朝官家。我听闻道是大朝官家修行，我州府有圣佛，重佛是重家一般，特将来兴涂渤国佛一登， 
      
犀牛头一个，连犀一株，又犀四株。蕃王修行年老，听闻大朝官家修行，办心礼拜。打钦元是我弟，特差亲弟来广州送纳，乞回。」 
二十九日，西南蕃大留国王子龙异王鲁等来贡。 
皇佑二年正月十二日，西南蕃主龙光来贡朱砂、马、毡、银香炉、合、匙。 
十八日，占城国俱舍利波微收罗婆麻提榻盈卜遣使奉蕃唐书表二通来贡。表云：「进上皇帝：天下〔州〕府国土不如大朝国土，无有国土得似大朝官家国土，自来官家州府不曾有失脱，帝王自来坐大朝管得天下州府，帝王所有行遣公事依王法所行，每年常放赦罪人，帝王似释迦牟尼佛一般，诸道州县府每年发进奉大朝官家「发」下疑脱一「遣」字。。盈卜孝顺，小心官家，为逐年交州来探占城国，纔成，又来劫夺。至是，占城国逐年要来进奉，收拾不办，今年略有些小仪信，进上帝王，愿官家万岁。乞止约交州不要来夺占城州府。交州属官家所管，自我占城国亦系大朝官家所管，交州遶括占城，如同遶括大朝一般，如断得交州一年不来，我便大段年年来进。今进上蕃唐表二道。」 

十九日，入内内侍省请：「自今应有化外进奉蛮人到阙，如不在礼宾诸处安下者，乞令内供奉石全育提点，所贵均一，不至远人失所。」从之。 
四月八日，沙州符骨笃末似婆温等来贡玉。 
闰十一月二十八日，西蕃瞎毡遣使来贡方物。 
十二月十五日，唃厮啰遣使来贡方物。 
三年二月四日，广源州首领 
      
侬智高奉表，献驯象及生熟金银。诏转运、钤辖司止作本司意，答以广源州本隶交趾，若与其国同贡奉，即许之。 

四年，《山堂考索》：是年正月癸巳，龟兹国、沙州并遣使贡物。十月十二日，沙州遣使来贡方物。 
五年四月四日，占城国遣使蒲思岛应来贡方物。 

十一月二十一日，占城贡到沉香九百五十六斤、附子沉香一百五十斤、笺香四千二百五十八斤、速香四千八百九十斤、象牙一百六十八株三千五百二十六斤、澳香三百斤、犀角二十株、玳瑁六十斤、暂香一百二十斤、细割香一百八十斤、翠毛一百六十只、番油一十埕、乌里香五万五千二十斤。 

至和二年八月十八日，西南番首领张汉陛、王子罗以崇等以方物来贡以崇等：原脱，据《长编》卷一八○补。。 
十月二十六日，大食国首领来贡方物。 
十一月四日，占城国遣使满息沙琶来贡生象、犀牛。 
十一日，安南道李日尊遣使告其南平王卒，仍奉遗留物及驯象十来贡奉：原作「奏」，据《长编》卷一八一改。。 
十二月，广南安化州蛮来贡方物。 
嘉佑元年正月十二日，西蕃磨毡角首领来贡方物。 
闰三月十七日，占城国遣使来贡方物。 
四月，大食国首领来贡方物。 
二年正月八日，诏广州赐占城国进奉使蒲息琶银千两，以舟行至太平州，江岸崩，沉其行李，特赐之。 
二月十三日，西蕃首领瞎毡遣使来贡方物。 
五月十八日，西蕃鹣州遣使来贡马。 
十二月五日，西平州黔南道张玉张玉：原作「王」，据《宋史》卷四九六补改。、石自品遣首领贡方物。 
三年六月二十八日，交趾遣使贡异兽二。初，本国称贡麒麟。 
      
状如水牛，身被肉甲，鼻端有角，食生刍果瓜，必先以杖击然后食。既至，而枢密使田况言：「昨南雄州佥判、尚书屯田员外郎齐唐奏："此兽颇与《书》、《史》所载不同，倘非麒麟麒：原无，据《长编》卷一八七补。，则朝廷殆为蛮夷所诈。"又知虔州、尚书比部员外〔郎〕杜植亦奏植：原作「稹」，据《长编》卷一八七改。："广州尝有蕃商辨之辨：原作「辩」，据《长编》卷一八七改。，曰：此乃山犀尔。"谨按《符瑞图》："麒麟，仁兽也，￠身，牛尾，一角，角端有肉。"今交趾所献，不类￠身而有甲，必知非麟，但不能识其名。昔宋泰始末，武进有兽见，一角，羊头，龙翼，马足，父老见而亦莫之识。盖异物，虽中原或有之。《尔雅 释兽》："E，大如麃，牛尾，一角。驨，如马，一角。!，￠身，牛尾一角。"又："兕，似牛，一角，青色，重千斤。"然皆不言身有麟甲有：原脱，据《长编》卷一八七补。。《广志》云："符技如麟，皮有麟甲。"此虽近之，而形乃如牛，又恐非是，故在外之臣屡有章奏辩之。然不知朝廷本以远夷，利于朝贡，以示绥徕，非以获麟为瑞也。请宣谕交趾进奉人及回降诏书，但云得所进异兽，不言麒麟，足使殊俗无我欺，又不失朝廷怀远之意。」乃诏止称异兽。后又诏令呼豹牛，宣付史馆。 
闰十二月五日，安化上、中、下三州及北遐镇蛮人来贡方物。 
四年十二月七日，唃厮啰遣人贡方物。 
五年正月二十八日，大食国首领蒲沙乙来贡方物。 
六年九月二十一日，占城国遣使贡驯象。 
十二月二十六日，安化州蛮贡方物。 
七年五月二十二日，占城国遣使顿琶尼来贡方物。 

八年正月九日，交趾遣使贡驯象。《玉海》：是年八月，于阗入贡。 

      
六月九日「六月」上原有「九年」二字，按嘉佑无九年，「九年」当衍，今删。，西南蕃羊 首領龍以烈等貢方物。
八月三日，西南蕃张玉玉：原作「王」，据《宋史》卷四九六改。、石自品等来贡方物。 
二十六日，于阗国遣使来贡方物。 
英宗治平元年正月十二日，于阗国遣使罗撒温来贡独峰撒：原作「撤」，据《宋史》卷四九○改。下同。，诏还之，其已给价钱更勿追。 
三月一日，押伴于阗国进奉所言：「罗撒温等朝辞，特赐钱五千贯文。今如赐见钱，虑以买物为名，未肯进发。欲望以绢、绫、锦充。」从之，仍诏将所赐疋帛内二分与有进奉人，一分与无进奉人。 
四年七月八日，神宗即位，未改元。西南蕃王石自品遣使石光陈奉表，贡朱砂、毡、马。 
十二月十二日，西南蕃奉华将军、知静蛮军蕃落使、守天圣大王龙异阁来贡银香合匙、朱砂、马、毡。 

熙宁元年正月二十一日，西南蕃静蛮军节度使、守蕃王方异等来贡朱砂、毡、马。 

六月四日，占城国杨卜尸利律陀般摩提婆遣使蒲摩勿等贡方物，蒲麻勿乞市买骡马归本土。诏赐白马一疋、银鞍辔一副，骡令就广州收买而还。 
七月二十九日，回鹘可汗遣使来贡方物。 

二年九月一日，诏：「交州第一次朝贡，其使人可特与推恩。进奉使、崇仪副使郭士安特除六宅副使，东头供奉官陶宗元授内殿崇班。」 
三年六月十七日，西南蕃捍蛮军节度使、守蕃王张汉兴等奉表贺，贡朱砂、毡、马。 
八月二十七日，大渡河南邛部川山前后百蛮都首领苴 奉表，贡马、犀。《玉海》：是年八月，丹流眉入贡。 
十二月二十四日，大食国遣使来奉表， 
      
来贡珊瑚、金装山子笔格、龙脑、真乳香「真」下疑脱一「珠」字。、象牙、水晶、琉璃器、锦罽、药物。《玉海》：是年，高丽来贡。 
四年二月十四日，於闐國黑汗王遣大首領翟進奉表，貢珠玉、珊瑚、翡翠、象牙、乳香、木香、琥珀、花蕊布、 砂、龍鹽、藥物、鐵甲、馬。 
七月五日，层檀国遣使层加尼、防援官那萨奉表，贡真珠、龙脑、乳香、琉璃器、白龙黑龙涎香、猛火油、药物。 
八月一日，高丽国遣使金悌奉表，贡御衣、腰带、金器、弓、刀、鞍辔、马、铜器、布、纱、纸、墨、人参、硫黄、松子、香油。《玉海》：是年九月，龟兹入贡。 
十月六日，枢密都承旨李评言：「诸国朝贡，乞别置一司总领，取索诸处文案会聚照验，预为法式。」从之，仍令管勾客省官领之。 
五年二月二日，大回鶻龜茲可汗王遣使盧大明、督都奉表，貢玉、象牙、翡翠、乳香、花蕊布、宿綾、 砂、鐵甲皮、團牌、馬、刀劍。 

四月，西南龙蕃、罗蕃、方蕃、石蕃八百九十人入贡。诏以道路遥远，往复甚劳，如愿于沿边纳所进物，更不须赴阙。即以回赐物与朝见所赐并沿路馆券与之。 
五日，大食勿巡国遣使辛毗罗奉表，贡真珠、通犀、龙脑、乳香、珊瑚、笔格、琉璃、水精器、龙涎香、蔷薇水、五味子、千年枣、猛火油、白鹦鹉、越纟若布、花布、兜罗绵毯、锦、蕃花蕈。 

六日，占城国遣使奉表，贡龙脑、乳香、丁香、紫矿、荜澄茄、胡椒、回香。 

六月二十七日，客省言：「诸蕃进奉人送管勾使臣等土物，欲除送押赐及传宣使臣物受而不答外，仍比旧数不相远者，并听准例收。」从之，仍禁不 
      
得辄有计会。 
十月二十二〔日〕，日本国僧成寻献银香炉、木子、白琉璃、五香水精、紫檀、琥珀装束念珠、青色织物绫。 

十二月二十六日，于阗国黑韩王遣使奉表，贡玉、胡锦、玉秋、鞍辔马、乳香、木香、腽肭脐、金星石、花布。《玉海》：是年，交趾贡象。

六年三月二十一日，交州遣使供备库副使李怀素、东头供奉官段延寿来贡方物。 
五月六日，西南蕃知静蛮军天圣大王龙异阁、顺化王子罗元昌来贡方物。 
八日，西南蕃安远上将军、静蛮军节度使、六蕃大王方以达来贡方物。 
七月三日，大食国婆离国遣使蒲麻勿等来贡真珠、玻璃、金饰寿带、连镮辔、臂钩念珠、龙脑、乳香、象牙、千年枣、琉璃器、药物。
七年正月二十六日，高丽国遣使金良鉴、卢旦奉表来，贡御衣、腰带、金器、红罽裀褥、鞍马、纸、墨、弓、刀、幞头纱、色罗绫、生中布、人参、松子、香油。 
二月三日，於闐國遣使阿丹一難奉表，貢玉、乳香、水銀、安悉香、龍鹽、 砂、琥珀、金星石。 

九年八月二日，大理国遣使奉表，贡金装碧玕山、毡罽、刀剑、犀皮甲、鞍辔。 
十二日，占城国遣使灵保麻遐金夭啰底亚尼律来贡方物。 
十一月二十一日，高丽国遣使工部侍郎崔思训奉表来，贡御衣、腰带、金器、色罗绫、幞头纱、鞍辔马、弓、刀、红罽褥、纸、墨、铜器、生中布、人参、松实、香油、黄漆、药物。 
十年四月八日，于阗国黑汗王遣使罗阿厮难撒温奉金表，贡玉、胡锦、鞍辔马、乳香、木香、翡翠、琥珀、安悉香、龙盐、鸡 
</div>
    <div class="pagination">
<a href="宋会要辑稿_page383.html">上一页</a><span>...</span><a href="宋会要辑稿_page379.html">379</a><a href="宋会要辑稿_page380.html">380</a><a href="宋会要辑稿_page381.html">381</a><a href="宋会要辑稿_page382.html">382</a><a href="宋会要辑稿_page383.html">383</a><span class="current-page">384</span><a href="宋会要辑稿_page385.html">385</a><a href="宋会要辑稿_page386.html">386</a><a href="宋会要辑稿_page387.html">387</a><a href="宋会要辑稿_page388.html">388</a><a href="宋会要辑稿_page389.html">389</a><span>...</span><a href="宋会要辑稿_page385.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
