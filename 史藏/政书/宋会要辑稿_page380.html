<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 380 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 380 页/共 1125 页</h1>
    <div class="content">十一月十三日，沙州节度使曹元忠、瓜州团练使曹延继遣使贡玉鞍勒马。《玉海》：十一月，三佛齐贡象牙、孔雀。 
十二月四日，于阗国王李圣文遣使贡玉圭一，盛以玉匣，本国摩足师贡琉璃器二、胡锦一段。《山堂考索》：十二月壬辰，回鹘可汗景琼
遣使贡物，自是甘州回鹘贡良马、美玉、珊瑚、琥珀之类不绝。《玉海》：十二 
     
月壬辰，回鹘景琼贡方物。甲午，于阗王李圣文遣使贡玉圭。是年，灵武五蕃贡名马。 

三年，《山堂考索》：正月庚辰，女真遣使只骨来贡。三月五日，三佛齐国遣使来贡。《玉海》：四月庚子，西州回鹘阿督等四十二人贡方物。 
七月二日，李煜遣其臣客省使谢赐生辰国信，贡金器二千两、银器一万两、胡锦绮罗绫计一万疋。《山堂考索》：八月辛亥，女真国遣使嗢突剌来贡名马。 

九月十七日，占城国遣使贡象牙、乳香。《玉海》：九月丙子，占城遣使朝贡。十一月丙子，三佛齐贡方物，对广政殿，赐其使冠带、器币；还，赐以锦彩、银器。高丽王昭遣使来贡。 
十二月二十三日，三佛齐国王释利乌耶遣使李丽林、高丽国王昭遣使广评侍郎李兴佑等来朝贡方物。 
四年，《宋史 世家》：二月，高继冲献钱五万贯、绢五千疋、布五万疋，复遣王崇范贡金器五百两、银器五千两、锦绮二百段、龙脑香十斤、锦绣帏幙二百事。四月十九日，荆南节度使继冲进助宴白金五千两、金器五百两、绢二千疋、金银香龙二、紫罗云凤额三十、龙凤柱衣二十、白罗花株屏风十。 
九月二十日，女真国遣使贡名马。 
十月十九日，钱俶遣使贡银一万两，犀、牙各十株，香药一十五万斤，供奉金银、真珠、玳瑁器数百事，助南郊。 

干德元年，《玉海》：元年，女贞遣使来贡方物使：原作「贡」，据《长编》卷四改。。八月癸巳、九月戊辰，并遣使贡名马。十一月十八日，李煜贡贺南郊礼毕银一万两、绢一万疋，贺册尊号绢万疋。 

二年正月八日，回鹘遣使贡玉、琥珀、戁牛尾、貂鼠皮等物。《玉海》：贡珠玉、貂皮、马。 
二月二十八日，李煜贡助改葬安陵银一万两、绫绢各万疋，别贡银二万两、金银龙凤茶酒器数百事。 
三年，《玉海》：正月，高丽献锦罽、刀剑。二月二日，李煜贡长春节御衣二袭、金酒器千两、锦绮罗縠各千疋、银器 
     
五千两。钱俶贡长春节御衣一袭、金酒器三百两、银器二千两、罗绮三千疋。 

四月五日，回鹘遣使贡方物。《玉海》：四月，回鹘贡马十疋、玉、琥珀、戁牛尾、白垒毛布、玉鞍辔。 
十四日，李煜贡贺收复西川银五万两、绢五万疋。 
十一月七日，西州回鹘可汗遣僧法渊贡佛牙及琉璃器、琥珀盏州：原作「川」，据《长编》卷四九○改。。 

十二月十二日，甘州回鹘可汗、于阗王及瓜、沙州皆遣使来朝贡马、橐、玉、琥珀。《玉海》：十二月，甘州贡马十疋、珊瑚、玉带、玉鞍。干德四年二月，于阗贡方物。三月，占城贡犀、象、白垒毛。六月，遣还。九月庚申，贡巨象一，其色青，饰以金鞍，置都亭驿，都人纵观。是年，回鹘来贡。 

开宝元年，《山堂考索》：是年四月甲辰，占城遣使贡物。二月二十二日，大食国遣使贡方物。《山堂考索》：是年，大食国遣使贡方物，自是贡奉商船往来不已。 
二年六月二十一日，李煜遣其弟从谦贡茶、药、器、币，以助车驾北征。《玉海》：是年十月，邛部川蛮入贡。 

十一月二十二日，回鹘、于阗国皆遣使贡方物。《玉海》：十一月，回鹘贡马。是年，于阗贡玉。《山堂考索》：是年，黎州山后两林蛮王子勿儿王：原脱，据《长编》卷一○补。、部落将军离鱼以状白黎州，求入朝贡。诏答之，使至，赐以器帛，自是朝贡不绝。 

三年，《山堂考索》：是年四月丁卯，三佛齐遣使来贡方物。九月十八日，女真国遣使赍安定国王烈万表并贡方物。《玉海》：是年，占城贡象，至九年，凡七来贡。 

四年四月二日，三佛齐国遣使贡方物。《玉海》：贡水晶、火紬。是年六月，大食国入贡。《山堂考索》：是年七月庚子，大食国遣使来贡。 
十一月一日，李煜遣其弟从善，钱俶遣其子惟浚以郊礼来贡。《玉海》：是年，于阗贡疏勒舞象。《山堂考索》：是年，于阗国僧吉祥以其王书来上，自言破疏勒，得舞象一，欲以为贡。从之。 
五年三月十二日，占城国王波美税遣使蒲诃散来贡方物。 
四月一日，三佛齐国王释利乌耶遣使贡方物。 
八月三日，高丽国王王昭遣使贡方物。 
六年二月十二日，钱俶进长春节涂金银骑鹿仙人二对三千两、色绫五 
     
千疋、御衣一袭、犀带一条、金器五百两、乳香二千斤。两浙节度使钱惟浚进长春节浑金渡银狮子一对一千两、细衣段十疋、乳香二千斤，又进宫池银装花舫二、金酒器一副、金香狮子一、金香合一、金托裹玳瑁 十、碟子二十、金棱牙茶床子十、金棱红藤盘子一、金渡银果子十、钉龙凤翠花十株、金棱七宝装乌纹木椅子、踏床子、金银棱宝装床子十、银装椅子十、金棱秘色瓷器百五十事、银棱盘子十、银装笼子十。《玉海》：是年三月，大食国入贡。 
四月二十一日，占城国王悉利盘印茶遣使贡方物。《玉海》：是月，交趾丁琏贡方物。《山堂考索》：是年五月甲寅，交趾丁琏遣使朝贡，六月辛卯，占城(遗)[遣]使贡物。十二月庚子，女贞遣使贡方物。是年，凉州令步奏官僧各毡声、逋胜触二人求通于泾州，以申朝贡。 
七年正月十一日，占城国王波利税褐茶(遗)[遣]使贡方物。 
三月十五日，三佛齐国王释利乌耶遣使贡方物。 
八月三日，钱俶遣行军司马孙承佑来朝贡。 
十月九日，李煜进绢二十万疋、茶二十万斤、买宴绢万疋、钱五千贯、御衣、金带、金银器用数百事，闻将举兵，故有是献。 
闰十月十三日，李煜遣使贡银三万两、绢五万疋，以王师傅其城，惧而来告。 
十一月二十九日，大食国遣使贡方物。 

八年，《玉海》：是年十月，大食按《玉海》卷一五四《开宝大食贡方物》条云：「开宝元年十二月贡方物，四年六月、六年三月、七年十二月、八年三月、九年五月、兴国二年四月、雍熙元年入贡。」此引文阙。。五月二十一日，静海军节度使、安南都护丁琏遣使以犀象香药来贡。 

八月十九日，西南蕃三十九部顺化王子若废等以马、丹砂来贡。《山堂考索》：是年十二月戊辰，三佛齐遣使来贡方物。 
九年二月二十二日，钱俶与其子镇海镇东等军节 
     
度使惟浚、平江军节度使孙承佑等来朝，对于崇德殿，俶进朝见银二万两、绢三万疋谢恩，差皇子远接，及赐茶、药、银二万两、绢二万疋，赐俶衣一袭、玉带一、金器千两、银器三千两、罗绮三千段、玉鞍勒马一，馆于礼贤宅，即以其宅及器皿、床帐、帟幕赐之。其日，宴于长春殿，俶进上寿酒器金五百两、银器千两、绫罗二千疋、绢五千疋，贺平升州银二万两、绢三万疋、乳香二万斤，又银五万两、钱十万贯、绵百八十万两、茶八万五千斤、犀牙二百株、香药三万斤。翌日，又进御衣一袭、文犀带一、银香囊七枚、银香象一只、银浴斛二对、银笠子千顶，共重五万两，浑金茶酒器二十事，共重一千八百两。《玉海》：是月，契丹贺长春节，献御衣、名马二疋、鞍勒副之，马百疋、白鹘二。 
三月二日，俶进助郊礼银十万两、绢五万疋、乳香五万斤。 
四日，俶辞，宴于讲武殿，赐袭衣、玉带、锦绮、绫绢共十八万五千疋、金器二千两、银器三万两、玉勒马一疋、散马百疋，又进药物一金合，重四百五十两，香药二十银合，重四千两，白乳茶三百斤，端午银器千两，衣段千疋，绫二千疋，白乳香千斤，并银装扇簟席等；其子惟浚银千两、绫千疋、绢二千疋。 
四月三十日，大食国王珂黎拂遣使莆希密来贡方物。 
六月四日，钱俶进谢朝觐日蒙恩礼殊等银三万两、绢万疋。谢回日赐药茶银三千两，赐进奉使钱惟治袭衣、玉带、涂金鞍勒马、器币及赐从行群吏衣服、鞍马、器币有差。时 
     
帝幸西京回，进贺车驾还京，助宴银三千两，上寿金酒器一副，重百两，涂金银香狮子五枚，并台 重千两，衙香一金合，重五十两，又进教坊诸司绢二千疋。明州节度使惟治进涂金银香狮子并台重千两，金银香鹿一对，重千两，涂金银凤、孔雀并鹤三对，重三千两，白龙脑十斤金合，重二百两，大绫千疋，宝装合盘二十只，瓷器万一千事，内千事银棱。俶又进谢加恩银五千两、绢五千疋，谢令男惟浚押送加恩官告银万两，谢男已下加恩乳香万斤，又银四万两、绢四万疋、绵三十万两。 

七月十三日，泉州节度使陈洪进遣其子漳州刺史文颢奉表乞朝觐，贡瓶香万斤、象牙二千斤、白龙脑五斤。 
八月一日，钱俶进射火箭军士六十四人。 

十月，俶又进驯象。《玉海》：是年九月，高丽王王 贡罽锦、漆甲、白垒毛。

太宗太平兴国元年，《玉海》：是年五月，龟兹遣使来贡。十一月二十一日，钱俶奏谢恩，不允。奏请添贡物色绢二万疋、绵十万两。 
二年正月八日，俶进贺登极御衣通犀带及绢万疋，又黄金并玳瑁器、金银棱器、涂金银香台、龙脑、檀香、龙床、银果子、水精花等，又银万两、绢万疋、绵三十万两、干姜五万斤、大茶万斤、犀十株、牙二十株、乳香五十斤、杂香药五千斤。 
二月二日，俶进黄金桃菜器四、黄金错刀四、银桃菜器二十、银错刀二十。《玉海》：是年二月甲午，契丹遣使贡御服、金玉带、玉鞍勒马、金银饰戎仗马百疋来贺上登极，别贡御服金带、鞍马为贺正之礼。闰二月，回鹘贡橐、名马。《山堂考索》：是年二月丁未，占城来贡方物。 
三月三日，俶进金银食奁二、 
     
红丝络银榼四、银涂金扣越器二百事、银匣二。 
四月，陈洪进进银千两、香二千斤、干姜万斤、葛万疋、生黄茶万斤、龙脑、蜡面茶等。 
是月，大食国遣使蒲思郝、副使摩呵末、判官蒲罗来贡。 
七月一日，钱俶进翠毛六百斤、七夕乞巧楼子缘用杂物装饰银共六千两。 
闰七月，俶又进翠毛六百斤、淡鲞千头、截脐鱼五百斤，谢恩赐羊马紬二万疋、绢三万疋，其子惟浚进金器五百两、银器五千两、木香五百两、荔枝十瓶。 

八月二日，山后两林蛮王子卑彩、副使牟盖、鬼主还祖等以名马来贡还：原脱，据《长编》卷一八补。。 
五日，陈洪进来朝，对于崇德殿，进朝见银万两、绢万疋，谢允朝觐绢千疋、香千斤，谢降使远加劳问绢千疋、香千斤，谢远赐茶药绢千疋、香千斤，谢迎春苑赐宴绢千疋、香千斤，谢差人船绢千疋、香千斤、币帛二千疋、涂金鞍勒马一疋、钱二百万。其子文颢进绢千疋。又进贺登极香万斤、牙二千斤，又乳香三万斤，牙五千斤、犀二十株、共重四十斤，苏木五万斤、白檀香万斤、白龙脑十斤、木香千斤、石膏脂九百斤、阿魏二百斤、麒麟竭二百斤、没药二百斤，胡椒五百斤。又进贺纳后银千两、绫千疋，又谢赐都亭驿安下乳香千斤，谢追封祖考及男己下加恩乳香万三千斤。又进通犀带一、金匣百两，白龙脑十斤、金合五十两，通牯犀一株、金合百两，牯犀四株、金合二百两，真珠五斤，玳瑁五斤，水晶鸉子五副、金合六十两，乳香万斤。 
九 
     
月六日，陈洪进贡助宴银五千两、乳香万斤、泉州土产葛二万疋、干姜二万斤、金银器皿二千二百两、绫二千疋。 
九日，钱俶进盛菊花金蓝四只二百两，银蓝二十只九百两，功臣堂酒、圆莲实等。 
十三日，陈洪进进银万两、钱万贯、绢万疋、谢恩乳香二万斤、牙二千斤。 
十五日，钱俶进贺纳后银器三千两，色绫三千疋，金器三百两，金香狮子一座，并红牙床金香合、金香球共五百两，银鸾凤二对，银香囊二，银合子三百，银装箱十，共重五千两，并涂金。其子惟浚进银器二千两、色绫千疋。 
二十日，勃泥国王向打遣使施弩、副使蒲亚利、判官哥心来贡龙脑、玳瑁、白檀、象牙。 
二十九日，钱俶进涂金银火炉一十只，重千五百两。 
十月十五日，黎州山后两林蛮遣其使离鱼以马九疋、犀二株来贡，贺登极。 
十七日，钱俶进银三万两、绢二万疋、紬二万疋、绵五十万两、犀二十株、牙千五百斤、乳香五千斤、苏木三万斤、大茶三百笼、干姜十万斤，修岁贡谢赐生辰物银万两、绢万五千疋「疋」下原衍「五千匹」三字，据文意删。、乳香三千斤，贺冬银二千两、绢二千疋，上寿酒金器百两、银千两。其子惟浚进谢赐生辰银五千两、牯犀二株、牙七百斤、乳香三千斤，贺干明节檀香雕千佛万菩萨一龛、金银台座，御衣、牯犀带并御衣段百疋、金器五百两、衣段四千疋、色绫二千疋、乳香三千斤、银香龙一对并台重三千两，助宴绢万五千疋，及上寿酒、金银器用等，并涂金银 
     
凤一只，重二千两，又绵五万两、干姜五万斤、大茶万斤、脑源茶二万斤，并器用香药等。修常贡，又银万两、绢万疋、绵万两、犀十株、牙十株。其子惟浚贺开乐，进银香囊六只，共万四千两，银装鼓二，银共三千两，白龙脑十斤，金合重二百两。 
十一月，陈洪进贡贺开乐乳香五千斤、象牙千斤。《玉海》：是年十月辛酉，契丹献良马、方物。 
十二月二十五日，高丽国王王 遣子元辅以良马、方物、兵器来贡。 
二十七日，交州丁琏遣使以方物来贡。 
二十八日，钱俶进瓶香二万五千六百斤，白龙脑三十一斤，象牙八十六株，药犀十株，木香、阿魏、玳瑁、紫矿共四百四十斤。《玉海》：是年，高丽国贡马。十二月，交趾贡方物。 
三年正月九日，西山野州路蛮首领马令膜等来朝，贡名马、犎牛、虎豹皮、麝脐。 
</div>
    <div class="pagination">
<a href="宋会要辑稿_page379.html">上一页</a><span>...</span><a href="宋会要辑稿_page375.html">375</a><a href="宋会要辑稿_page376.html">376</a><a href="宋会要辑稿_page377.html">377</a><a href="宋会要辑稿_page378.html">378</a><a href="宋会要辑稿_page379.html">379</a><span class="current-page">380</span><a href="宋会要辑稿_page381.html">381</a><a href="宋会要辑稿_page382.html">382</a><a href="宋会要辑稿_page383.html">383</a><a href="宋会要辑稿_page384.html">384</a><a href="宋会要辑稿_page385.html">385</a><span>...</span><a href="宋会要辑稿_page381.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
