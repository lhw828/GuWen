<!DOCTYPE html>
<html>
<head>
    <meta charset="UTF-8">
    <title>钦定八旗通志 - 第 157 页/共 674 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定八旗通志 - 第 157 页/共 674 页</h1>
    <div class="content">　　顺治九年题准出京城俱排设遇元旦
　　万夀冬至大朝日除纛旗外余俱排设仪仗至下马牌
　　止
　　凡舆马顺治九年定亲王乗轿马至
　　午门外下郡王至
　　午门前両旁楼角下贝勒以下在阙门外下马牌处下亲王以下贝勒以上坐八人明轿贝子以下辅国公以上坐四人明轿贝勒贝子公坐轿至
　　皇城外易马入愿骑马者听
　　亲王旗鎗五对攒竹桦皮杆长八尺上安铁鎗头下有铁防桦皮鎗帽饰以红缨系云缎旗长三尺濶二尺三寸上销金云蟒
　　豹尾鎗一对硃红攒竹竿长八尺一寸画三色金云蟒上安镀金鎗头下有鐡防红油鎗防画五色云蟒饰以红缨下悬豹尾
　　纛二对以縀为旗红縀火熖邉长三尺三寸濶七尺五寸上销金云蟒硃红薫竹竿长一丈四尺间纒以藤下钉铁篐上安镀金顶饰以红缨大刀二口吾杖二对硃红攒竹为之长七尺両末贴金铜篐沥粉贴金云二叚
　　立二对硃红攒竹柄长五尺三寸贴金铜篐刻木为立置于上承以龙头及龙头俱沥粉贴金
　　卧二对刻木为卧置于上柄长五尺五寸余制同立
　　骨朶二对硃红攒竹柄贴金铜篐刻木为骨朶承以龙头贴金饰共长七尺
　　红绣曲柄伞一把顶径五尺冐以红罗垂三檐绣五龙风衣二件帯二条伞骨三十二根竹鐡相间硃红攒竹柄长九尺五寸柄曲处用鐡心贴金龙头承伞顶安金木葫芦
　　红绣花伞二把红罗为之上绣四季花直柄长九尺余制同曲柄伞
　　红瑞草伞二把红罗为之上销金瑞草余制同红绣伞
　　红绣扇一对心高二尺三寸濶二尺三寸五分面背皆红罗面绣四季花背销金团花硃红合竹柄长九尺二寸
　　黑绣扇一对面背皆皁罗面绣孔雀背销金团花余制同红绣扇
　　明轿一乗面濶二尺二寸进深一尺八寸高三尺三寸地平濶二尺二寸进深二尺九寸俱施羊肝漆洒金上下雕玲珑花卉直竿二根各长一丈五尺横竿二根各长六尺二寸肩扛四根各长五尺撑竿二根各长一尺八寸俱红漆贴金饰
　　暖轿一乗银顶金黄葢幨红帏缎氊随时通高六尺余制与明轿同
　　红布幰衣油绸雨衣各一件
　　郡王旗鎗四对硃红攒竹竿各长八尺贴金云蟒上安鐡鎗头下有鐡防红油鎗防画五色云蟒饰以红缨悬云縀销金云蟒旗
　　纛一对【以下诸制俱同亲王仪仗惟曲柄伞绣龙四】
　　吾杖二对
　　立二对
　　卧一对
　　骨朶一对
　　红绣曲柄伞一把
　　红瑞草伞二把
　　红绣扇二把
　　黑绣扇二把
　　明轿一乗暖轿一乗红葢幨帏余同前制
　　乾隆四十六年
　　谕嗣后阿哥内经朕加防封为王贝勒贝子公者毋庸由诸王贝勒等蓝甲内均匀摊出给与着加防照所封品级另给一分蓝甲如此办理封爵之阿哥等不分诸王贝勒蓝甲而诸王贝勒养赡伊等所属应得分例自然足用尤为有益
　　顺治五年七月定诸王贝勒贝子公和硕格格等应用金噐数目亲王和硕福晋金鞍各限一噐皿不限郡王瓶一铛二茶筩二酒罇二余小噐不限贝勒铛二茶筩二酒罇一碗三盘三余小噐不限贝子铛茶筩酒罇各一碗二盘二公碗盘各一和硕格格等铛茶筩酒罇各一碗盘各三酒杯盏不限公主王妃等仪仗【贵妃车制附】
　　凡公主以下仪仗崇德元年定固伦公主清道旗一对红杖一对吾杖一对销金红伞一柄青扇一把拂子一对金唾盂一金水盆一轿车红葢红帏青镶葢角青垂檐和硕公主红杖一对吾杖一对销金红伞一柄青扇一把拂子一对金水盆一轿车红葢红帏蓝镶葢角蓝垂檐以上赴朝或坐轿或坐车止用伞扇红杖吾杖郡主吾杖一对销金红伞一柄青扇一把拂子一对轿车青葢青帏红镶葢角红垂檐赴朝或坐轿或坐车止用伞扇吾杖县主红杖一对销金红伞一柄拂子一对车青葢蓝帏红镶葢角红垂檐赴朝坐车止用伞红杖郡君红杖一对销金青伞一柄车蓝葢蓝帏红垂檐赴朝坐车用伞红杖县君红杖一对车蓝葢蓝帏红镶青垂檐赴朝坐车用红杖乡君车蓝葢蓝帏红镶青垂檐
　　顺治四年正月定公主格格仪仗公主大旗二杆吾杖一对立一对卧一对骨朶一对绣花青扇一对绣孔雀红扇一对绣寳花红伞二柄曲柄伞一柄轿车红顶红幔顶上四角镶邉及垂檐俱用青和硕格格大旗二杆吾杖一对立一对骨朶一对绣孔雀红扇一对绣寳花红伞二柄轿车红顶红幔顶上四角镶邉及垂檐俱用蓝多罗格格吾杖一对立一对绣花青扇一对绣寳花红伞一柄轿车青顶青幔顶上四角镶邉及垂檐俱用红多罗贝勒女多罗格格轿车青顶蓝幔顶上四角镶邉及垂檐俱用红固山格格轿车蓝顶蓝幔红垂檐镇国公女格格轿车蓝顶蓝幔青镶红垂檐辅国公女格格轿车蓝顶蓝幔红镶青垂檐【按防典九年题准例即系四年所定不复载】
　　康熈六年题准公主郡主轿夫执事人用绣狮子緑縀衣县主轿夫执事人用素緑縀衣
　　三十年定固伦公主轿车金黄葢红帏红镶葢角金黄垂檐和硕公主轿车红葢红帏金黄镶葢角金黄垂檐郡主轿车红葢红帏青镶葢角红垂檐县主轿车红葢红帏蓝镶葢角蓝垂檐郡君车红葢蓝帏蓝镶葢角红垂檐县君车青葢青帏红镶葢角红垂檐镇国公女乡君车青葢青帏蓝镶葢角红垂檐辅国公女乡君车青葢蓝帏红垂檐凡公主以下乡君以上庆贺及赴朝仪仗康熈六年定仪仗至
　　紫禁城止公主等至下马牌下轿车其随入妇女名数固伦公主五名和硕公主四名县主三名郡君二名县君一名
　　乾隆五十一年七月
　　诏向来亲王郡王固伦公主和硕公主门上总管首领太监俱无给与顶戴之例但亲王郡王为宗潢屏翰公主系皇帝亲女其谙逹太监总管首领太监内即酌量给与顶戴一人尚不为过分嗣后亲王郡王固伦公主和硕公主太监内各准给八品顶戴一人将名姓报礼部内务府备查不得私有増益至固伦公主和硕公主一切礼仪防卫防典内并未定有等级嗣后固伦公主品秩着视亲王和硕公主着视郡王其额驸品级顶戴着照防典旧例
　　公主纛一对硃红薫竹竿长一丈三尺间纒以藤下有鐡防上安镀金顶饰以红缨悬素縀旗红绣曲柄伞一把红縀为之上绣寳相花【余制与亲王曲柄伞同】
　　红绣花伞二把直柄余制同曲柄伞
　　红绣方扇二把髙二尺四寸五分濶二尺二寸面背皆红縀面绣孔雀背销金火熖硃红合竹柄长九尺二寸
　　黒花扇二把制同红绣扇
　　吾杖一对
　　立一对
　　卧一对
　　骨朶一对
　　翟轿一乗红缎顶衣青缎縁边并沥水
　　【余制与亲王轿同】
　　朱轮车一乗红缎顶衣青缎縁边并沥水
　　【余制与贵妃车同】
　　乾隆五十一年八月
　　诏向来固伦公主俱乗坐银顶轿嗣后固伦公主着乗坐金顶轿和硕公主仍乗坐银顶轿
　　贵妃翟车一乗身濶三尺一寸进深四尺七寸柱髙三尺三寸五分顶濶四尺五分进深五尺六寸髙一尺二寸辕长一丈六尺六寸轮髙四尺八寸俱施金黄油金黄云縀车衣重檐沥水红油里素纯金顶镀金铜事件全
　　金黄布幰衣油防雨衣金黄氊顶各一件
　　公主仪仗系工部造办其郡主等仪仗系自备充用
　　凡王妃以下仪仗崇德元年定亲王妃清道旗一对红杖一对吾杖一对销金红伞一柄青扇一把拂子一对金唾盂一金水盆一轿车红葢红帏青镶葢角青垂檐执事人青衣红带青防银顶上竪红翎赴朝或坐轿或坐车止用伞扇红杖吾杖侧妃轿车红葢红帏蓝镶葢角蓝垂檐郡王妃清道旗一对吾杖一对销金红伞一柄青扇一把拂子一对金水盆一轿车红葢红帏蓝镶葢角蓝垂檐执事人衣防同前赴朝或坐轿或坐车止用伞扇吾杖侧妃轿车青葢青帏红镶葢角红垂檐贝勒夫人红杖一对销金红伞一柄拂子一对轿车青葢青帏红镶葢角红垂檐执事人衣防同前赴朝或坐轿或坐车止用伞红杖侧夫人车青葢蓝帏红镶葢角红垂檐贝子夫人车青葢蓝帏红镶葢角红垂檐赴朝坐车侧夫人车蓝葢蓝帏红垂檐镇国公夫人车蓝葢蓝帏红垂檐辅国公夫人车蓝葢蓝帏青镶红垂檐镇国将军夫人车青葢蓝帏青垂檐辅国将军夫人车蓝葢蓝帏蓝垂檐奉国将军夫人车蓝葢白帏蓝垂檐
　　顺治四年正月定诸王福晋仪仗和硕亲王和硕福晋大旗二杆吾杖一对立一对卧一对骨朶一对绣花青扇一对绣孔雀红扇一对绣寳花伞二柄曲柄伞一柄轿车红顶红幔四角镶邉及垂檐俱用青【按防典载是年所定例青扇红扇各一把多红方伞二柄】和硕亲王庶福晋多罗郡王多罗福晋大旗二杆吾杖一对立一对骨朶一对绣孔雀扇一对绣寳花红伞二柄轿车红顶红幔顶上四角镶邉及垂檐俱用蓝多罗郡王庶福晋多罗贝勒多罗福晋吾杖一对立一对绣花青扇一对绣寳花红伞一柄轿车青顶青幔顶上四角镶邉及垂檐俱用红多罗贝勒庶福晋固山贝子福晋轿车青顶蓝幔顶上四角镶邉及垂檐俱用红固山贝子庶福晋镇国公夫人轿车蓝顶蓝幔红垂檐镇国公庶夫人辅国公夫人轿车蓝顶蓝幔青镶红垂檐辅国公庶夫人轿车蓝顶蓝幔红镶青垂檐
　　八年二月更定和硕亲王大福晋车轿青檐为红檐其后封端重亲王敬谨亲王大福晋车轿檐仍镶青仪仗内减青花扇二把
　　是年五月定世子福晋仪仗纛二吾杖二立二卧二骨朶二红孔雀扇二红寳花伞二曲柄伞一车轿红顶红帏顶上四角镶邉及垂檐俱用青顺治九年题准亲王妃纛二杆吾杖一对立一对卧一对骨朶一对红绣寳花伞二柄曲柄伞一柄青绣寳花扇二把红绣孔雀扇二把轿车红葢红帏青镶葢角红垂檐侧妃轿车青垂檐减青绣寳花扇二把余俱同世子妃仪仗轿车与亲王侧妃同世子侧妃纛二杆吾杖一对立一对骨朶一对红绣寳花伞二柄红绣孔雀扇二把轿车红葢红帏蓝镶葢角蓝垂檐郡王妃仪仗与世子侧妃同轿车照先定例郡王侧妃吾杖一对立一对红绣寳花伞一柄青绣寳花扇二把轿车青葢青帏红镶葢角红垂檐贝勒夫人仪仗轿车与郡王侧妃同贝勒侧夫人轿车青葢蓝帏红镶葢角红垂檐贝子夫人以下奉国将军淑人以上车俱各照先定例
　　康熈六年题准亲王妃侧妃郡王妃执事人及轿夫用绣团狮子緑縀衣郡王侧妃贝勒夫人执事人及轿夫用緑素縀衣
　　三十年定亲王妃轿车红葢红帏青镶葢角金黄垂檐侧妃轿车红葢红帏青镶葢角红垂檐其世子妃轿车与亲王侧妃同侧妃轿车红葢红帏青镶葢角青垂檐郡王妃轿车与亲王世子侧妃同侧妃轿车红葢红帏蓝镶葢角蓝垂檐【以上车辕轮俱用红色】郡王长子妃轿车与郡王侧妃同侧妃轿车红葢青帏青镶葢角红垂檐贝勒夫人轿车与郡王长子侧妃同侧夫人轿车红葢蓝帏蓝镶葢角红垂檐贝子夫人车与贝勒侧夫人同侧夫人车青葢青帏红镶葢角红垂檐【以下车辕用紫色】镇国公夫人车与贝子侧夫人同侧夫人车青葢青帏蓝镶葢角红垂檐辅国公夫人车与镇国公侧夫人同侧夫人车青葢蓝帏红垂檐【以上车辕用青色轮用红色葢帏垂檐用縀】镇国将军夫人车与辅国公侧夫人同辅国将军夫人车蓝葢蓝帏红垂檐奉国将军淑人车青葢青帏青垂檐奉防将军宜人青葢青帏青垂檐【以上车辕用青色轮用红色葢帏垂檐用素縀】
　　凡王妃以下公夫人以上庆贺及赴朝仪仗康熈六年定仪仗至
　　紫禁城止妃等至下马牌下轿车其随入妇女名数亲王妃世子妃四名郡王妃三名贝勒夫人二名贝子夫人公夫人一名
　　八旗官员仪从【命妇车附】
　　崇徳间定固伦额驸彩画云红伞一柄豹尾鎗二杆旗六杆红杖二杆其执事人役青衣红带青氊帽银顶上挿红翎城内止排伞杖超品公和硕公主额驸金黄伞一柄豹尾鎗二根旗六杆城内止用夜不収二名后随人十名民公郡主额驸金黄伞一柄豹尾鎗一杆旗六杆城内止用夜不收二名后随人八名都统子尚书县主额驸金黄伞一柄旗六杆城内止用夜不收二名后随人六名内大臣大学士副都统防军统领前锋统领侍郎郡君额驸旗六杆城内止用夜不收二名后随人四名一等侍卫防卫叅领前锋叅领县君额驸学士满启心郎郎中旗四杆城内止用后随人四名二等侍卫防卫乡君额驸佐领员外郎旗二杆城内止用后随人二名三等侍卫防卫防军校主事以下官员许随从一人
　　顺治三年五月定品官引导公以下理事官以上大洒金扇一柄小洒金扇一柄甘蔗棍一对如系宗室觉罗官员用红柄扇红棍辖员不论有无世
　　职不许用引导七月定各官引导部院各官执甘蔗棍一对公侯都统内大臣总管纛章京副都统叅领等官俱执棕竹棍洒金扇如前
　　顺治三年定公掌扇贴方金一块一品官掌扇贴圆金四块二品官掌扇贴圆金三块三品官掌扇贴圆金二块四品官用洒金掌扇五六七品官用素黑掌扇八九品官用白掌扇
　　顺治六年五月定公以下四品以上官员出京执事三等公和硕额驸用金黄伞二柄旗十面侯伯金黄伞一柄旗十面一品官金黄伞一柄旗八面二品官金黄伞一柄旗六靣三品官金黄伞一柄旗四靣四品官旗四靣其在京所用扇棍等物仍照旧行
　　八年三月定侯伯扇制侯用二面贴金三尖月扇伯用二面贴金大月扇其满官自佐领等品以上悉用执事
　　顺治八年题准民公和硕公主额驸杏黄伞二柄旗十杆大小扇二把贴方金四块侯郡主额驸杏黄伞一柄旗十杆大小扇二把贴方金三块伯杏黄伞一柄旗十杆大小扇二把贴方金一块一品官杏黄伞一柄旗八杆大小扇二把贴圆金四块二品官杏黄伞一柄旗六杆大小扇二把贴圆金三块三品官杏黄伞一柄旗六杆大小扇二把贴圆金二块四品官旗四杆洒金大小扇二把五品以下官仍照三年例行以上伞旗止许京城外用京城内不许排列凡宗室觉罗各官扇柄及棍俱用红油凡各官进
　　皇城止许用小扇不许用大扇及棍
　　顺治元年四月定公侯伯都统尚书内大臣大学士
　　皇城外许坐四人暗轿不愿坐轿愿骑马者聴公以下有棍扇者扇上各写职衔一半满字一半汉字康熈元年题准公侯伯都统内大臣镇国将军子辅国将军防军统领前锋统领副都统男大学士学士尚书左都御史侍郎副都御史銮仪使通政使大理寺卿以上在
　　皇城外坐四人暗轿愿乗马者聴
　　乾隆十五年
　　谕本朝旧制文武满汉大臣凡遇朝防皆乗马并不坐轿从前满洲大臣内有坐轿者是以降防禁止武大臣坐轿未禁止文大臣坐轿今闻文大臣内务求安逸于京师至近之地亦皆坐轿若谓在部院行走应当坐轿则国初部院大臣未尝坐轿此由平时不勤习技业惟求安逸之所致也满洲大臣尚思本朝旧制遵照奉行似此并不演习乗马倘遇急官差将何如耶嗣后文大臣内年及六旬实不能常乘马者照常坐轿其余着禁止再王公等不分老防一概坐轿亦非古道嗣后长朕一辈之王公等照常坐轿其余王公内有髙年者亦许坐轿余皆乗马王等既有仪卫除年节列仪卫坐轿朝贺外平时皆着乗马将此通行知倘禁止后有坐轿者着查旗御史即行查叅若御史不叅奏经朕访闻一并治罪断不寛宥又
　　谕前因诸王及满洲大臣等皆互尚安逸行动坐轿并不乗马经朕降防禁止坐轿是令伊等娴习武艺勿致废弛满洲旧制之意并非谓大臣等不应坐轿也近闻王大臣内有坐车者试思坐车与坐轿何异视此乃王大臣等全未识朕欲挽回满洲旧制之意转似有心致朕降防亦觉赧顔诚不知伊等是何居心也朕思王大臣早起来圆明园连朝奏事或身有疾病坐轿亦未为不可嗣后诸王及满汉文职一品大臣如早起来圆明园或身有防疾者照常坐轿王大臣等不识朕意仍总不乗马専坐轿者经朕察出必惩数人以为众戒伊等各宜仰体朕体防之意勿致废弛满洲武艺应乗马之处照常乗马黾勉向上再八旗大臣以上不应坐轿久经禁止近闻有坐车者伊等有何劳苦官差亦尚安逸坐车耶且伊等既有教训官兵之责理宜为众表率嗣后八旗大臣及部院二品以下堂官倘有坐车之人着御史等指名题叅朕必将违禁之人治罪断不寛宥
　　康熈元年定公和硕公主额驸旗十杆杏黄伞二柄金黄棍二对执事人青衣緑带红氊防铜顶上挿緑翎京城内止用伞一柄侯伯郡主额驸旗十杆杏黄伞一柄金黄棍二对执事人服色与公同都统镇国将军内大臣县主额驸子大学士尚书左都御史等旗八杆杏黄伞一柄金黄棍一对执事人青衣緑带红氊防铜顶【六年定顶上挿緑翎】辅国将军郡君额驸防军统领前锋统领副都统男侍郎学士九卿正卿銮仪使副都御史歩军总尉等旗六杆杏黄伞一柄金黄棍一对执事人服色与都统同三品官执事与辅国将军等同四品官旗四杆京城内一品官以上用伞一柄棍一对二品官棍一对
　　三年题准子散秩大臣在京城内停排执事京城外许排散秩大臣内有世袭子者照子品级排执事
　　四年题准四品以上官乗马准用踢胸凡在京文官大九卿詹事以上武官副都统男散秩大臣以上准令一人引马前导其余各官不许用引马五年题准各省驻防将军副都统照在京都统副都统排列执事
　　康熈七年八月
　　命都统内大臣大学士尚书精竒尼哈畨以上各照实级用棍伞行走不必照加级防军统领前锋统领副都统侍郎亦不必照加级各照职掌品级用执事行走余俱照现行例
　　康熈七年题准凡加太师公和硕公主额驸金黄棍二对改为红棍二对棍头用铜镶执事人用緑布衣緑带红氊防铜顶上挿緑翎伞扇照前定例民公及加级侯郡主额驸金黄棍二对改为红棍二对棍头用铜镶执事人衣服仍照旧例
　　崇德间定超品公命妇车青葢青帏青垂檐三等公命妇车青葢青帏蓝垂檐都统子尚书等官命妇车青葢蓝帏青垂檐内大臣大学士副都统防军统领前锋统领侍郎等官命妇车蓝葢蓝帏蓝垂檐一等侍卫防卫叅领前锋叅领学士满启心郎郎中等官命妇车蓝葢白帏蓝垂檐二等侍卫防卫佐领等官命妇车蓝镶白葢白帏蓝垂檐顺治四年正月定公夫人轿车青顶青幔緑垂檐银顶一品官员妻轿车顶幔垂檐俱用青色银顶二品官员妻轿车青顶蓝幔青垂檐三品官员妻轿车蓝顶蓝幔青垂檐四品官员妻轿车顶幔垂檐俱用蓝色五品官员以下及有顶带官员妻轿车蓝顶蓝幔无垂檐俱锡顶民人妻轿车蓝顶幔无垂檐黒油木顶
　　顺治八年题准三等公命妇车青葢青帏緑镶葢角緑垂檐银顶侯伯命妇车青葢青帏緑垂檐银顶【按一品以下官员命妇及民妇车俱与顺治四年定例同不复载】
　　康熈元年题准三品以上官员命妇车用银顶四品以下至民妇车俱用顶违者治罪
　　三十年定三等公命妇车緑葢青帏青镶葢角緑垂檐侯伯命妇车緑葢青帏蓝镶葢角緑垂檐内大臣都统大学士尚书左都御史子命妇车青葢青帏緑镶葢角緑垂檐闲散大臣前锋统领防军统领歩军统领副都统侍郎学士副都御史通政使司通政使大理寺卿詹事府詹事男命妇车青葢青帏緑垂檐【以上车葢帏垂檐俱用素縀】一等侍卫叅领歩军总尉王府长史太常寺太仆寺光禄寺等正卿国子监祭酒通政使司左右通政大理寺少卿督捕衙门理事官内阁侍读学士翰林院讲读学士侍讲侍读詹事府少詹庶子谕徳洗马鸿胪寺正卿郎中给事中监察御史太常寺太仆寺光禄寺等少卿轻车都尉命妇车青葢青帏青垂檐【以上俱用银顶】闲散宗室二等侍卫佐领贝勒长史钦天监监正内阁侍读国子监司业鸿胪寺少卿通政使司叅议詹事府中允员外郎歩军副尉骑都尉命妇车青葢蓝帏青垂檐三等侍卫云骑尉五品以下官员命妇车蓝葢蓝帏青垂檐【以上俱用顶葢帏垂檐用布辕轮用青色】民公侯伯以下有顶带官员以上命妇车各照伊夫现在品级不准以加级用



　　钦定八旗通志卷八十
　　钦定四库全书
　　钦定八旗通志卷八十一
　　典礼志四
　　八旗祀典一　【太庙配享　王公　堂子祀典王府庙祀　功臣庙祀　昭忠祀典】
</div>
    <div class="pagination">
<a href="钦定八旗通志_page156.html">上一页</a><span>...</span><a href="钦定八旗通志_page152.html">152</a><a href="钦定八旗通志_page153.html">153</a><a href="钦定八旗通志_page154.html">154</a><a href="钦定八旗通志_page155.html">155</a><a href="钦定八旗通志_page156.html">156</a><span class="current-page">157</span><a href="钦定八旗通志_page158.html">158</a><a href="钦定八旗通志_page159.html">159</a><a href="钦定八旗通志_page160.html">160</a><a href="钦定八旗通志_page161.html">161</a><a href="钦定八旗通志_page162.html">162</a><span>...</span><a href="钦定八旗通志_page158.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
