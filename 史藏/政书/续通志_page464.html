<!DOCTYPE html>
<html>
<head>
    <meta charset="UTF-8">
    <title>续通志 - 第 464 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 464 页/共 1359 页</h1>
    <div class="content">
　　 伯赫

　　伯赫及同母弟二人自幼时每争攘饮食昭祖见而恶之曰吾生子如此后必为子孙之累世祖初立伯赫果有异志诱和诺克萨克达乌 
春乌木罕离闻部属使贰于世祖世祖加意事之使为贝勒而不令典兵伯赫既阴与和诺克乌春谋计国人皆知之而童谣有欲生则附于伯 
赫欲死则附于和哩布颇拉淑之语世祖亦以策探得兄弟部人向背乌春和诺克相次以兵来攻世祖外御强兵而内畏伯赫之变将行闻伯 
赫食于其爱妾之父家肉胀咽而死且喜且悲乃迎尸而哭之

　　崇成
　　国保

　　崇成

　　崇成本名布呼泰州司属司人昭祖玄孙也大定十八年收充奉职改东宫入殿实达尔转护卫二十五年章宗为原王充本府祗候郎君 
明年章宗为皇太孙复为护卫章宗即位授河闲府判官以忧去职起复为宿直将军累迁武卫军都指挥使泰和三年卒崇成谨饬有守宿卫 
二十余年未尝有过故久侍密近云

　　国保

　　国保昭祖族人从昭祖耀武于青岭白山还至古哩甸昭祖得疾寝于村舍洞无门扉乃以车轮当门为蔽国保卧轮下为捍御已而贼至 
刃交于轮辐闲国保洞腹见膏恐昭祖知之乃然薪取膏以为炙中夜启行

　　△景祖诸子

　　和卓　　　噶顺【普嘉努】　满丕【满都布们都】　　鄂兰哈玛尔【晏　　宗尹宗寍　宗道】　　们图珲【阿里布方】

　　景祖九子昭肃皇后生韩国公和卓次世祖次沂国公噶顺次肃宗次穆宗次室绰斯和生代国公赫色本次室温特赫氏生虞国公满丕 
隋国公鄂兰哈玛尔郑国公们图珲

　　和卓
　　噶顺 【普嘉努】
　　满丕 【满都布】
　　鄂兰哈玛尔
　　们图珲

　　 和卓

　　和卓世祖兄 【按原史别为萨哈列传而以和卓附于传首今考和卓为景祖长子仍节入宗室而萨哈则仍其旧云】 景祖方计定诸 
部爱世祖胆勇材略及诸子长国俗当异宫居而命和卓与世祖同邸和卓专治家务世祖主外事世祖袭节度使越噶顺而传肃宗穆宗皆景 
祖志也子萨哈斡鲁自有传

　　 噶顺 【普嘉努】

　　噶顺天会十四年大封宗室噶顺追封王爵正隆例降封沂国公子普嘉努又名昱尝从太祖伐埒克马塔太祖使普嘉努招卓多卓多即 
降康宗八年系辽籍女真赫舍哩部阻兵招纳亡命边民多亡归之普嘉努以偏师夜行昼止抵实埒水袭破之尽俘其孥而还天辅五年普嘉 
努为温贝勒遂为都统使袭辽帝以雨潦不果行既而乌赫哩贝勒果都统内外诸军以取中京普嘉努等皆为之副辽帝西走都统杲使普嘉 
努以兵　千助达兰击辽都统玛格与达兰不相及普嘉努与色哩舍音降其西北居延之众而降民稍复逃散布什部亦叛遂率兵袭之至德 
里川遇敌八千遂力战兵败察喇以兵来会追及敌兵于黄水获畜产甚众萨里亦以兵会太祖自草泺追辽帝普嘉努宗望为先锋戒之曰彼 
若深沟高垒未可与战即侦伺巡逻勿令遯去以俟大军若其无备便可击也太祖次古尔珍川乌舍马和尚至小鱼泺夜潜入辽主营执锡喇 
努以还遂知辽帝所在普嘉努等昼夜兼行追及于石辇铎我兵至者才千人辽兵围之伊都指辽帝麾葢骑兵驰之辽帝遯去兵遂溃所杀甚 
众宗翰为西北西南两路都统普嘉努斡鲁为之副乌珲部叛普嘉努讨平之天会闲为司空封王天眷二年薨天德初配享太祖庙庭正隆二 
年例封豫国公

　　 满丕 【满都布】

　　满丕天会十五年封王正隆例封虞国公长子满都布孝友恭谨多谋而善战年十五隶军中从攻鄂勒欢及系辽女真和硕台等为变满 
都布自为质遂从和硕台归中途以计杀守者而还攻寍江州取黄龙府破高永昌取春泰州皆有功遂为穆昆讨岭东未服州郡过土河东山 
败贼三千人奚契丹寇土河西与明安蒙克玛奇击之摧锋力战破其众九万人奚众万余保阿林旬复击败之降其旁近居人复以五百骑破 
辽兵一千生擒其将以归与栋摩攻兴中府中流矢卒天眷中赠金紫光禄大夫谥英毅弟们都

　　们都

　　们都

　　们都袭父满丕明安卒子素赫袭素赫卒子萨哈连袭萨哈连卒子惟镕袭惟镕本名默哷字子铸骈胁多力喜周给人至寍初守杨文关 
有功兼都统护漕运贞佑二年护亲军家属迁汴遥授同知祁州军州事充提控三年破红袄贼于大沫堌惟镕入自北门诸军继进生获刘二 
祖功最迁泰安军节度副使改遂王府尉都水少监东平府治中坐误以刃伤同知府事赫舍哩约赫德当削降仍从军自效讨花帽贼于曹济 
闲行省蒙古纲奏其功复前职迁邳州经略使卒子从杰袭明安累功遥授镇南军节度副使

　　 鄂兰哈玛尔

　　鄂兰哈玛尔健捷善战拉必玛察据穆棱水乌春乌木罕以古哩甸兵助之世祖擒拉必穆棱水人尚反侧不自安鄂兰哈玛尔往察之与 
萨布合兵攻乌木罕乌春已死乌木罕弃城遯去后从萨哈讨平埒克太祖擒萧哈里使鄂兰哈玛尔献馘于辽太祖谋伐辽鄂兰哈玛尔实赞 
成之及举兵屡战有功收国元年太祖即位鄂兰哈玛尔与宗翰以耕具九为献祝曰使陛下毋忘稼穑之艰难太祖敬而受之顷之为古伦英 
实贝勒为人聪敏辨给凡一闻见终身不忘始未有文字祖宗族属时事并能默记与色克同修本朝谱牒见人旧未尝识闻其父祖名即能道 
其部族世次所出天辅三年寝疾宗翰曰往问之尽得祖宗旧俗法度疾革太祖幸其家问以国事对曰马者甲兵之用今四户未平而国俗多 
以良马殉葬可禁止之乃献平生所乘战马并以马献太宗薨太祖哭之恸及葬复亲临熙宗时追封隋国王天德中改赠开府仪同三司隋国 
公大定闲配飨太祖庙庭谥刚宪子赛音鄂伦赛音子宗尹鄂伦子宗寍宗道

　　晏
　　宗尹
　　宗寍
　　宗道

　　 晏

　　晏本名鄂伦明敏多谋略通契丹字天会初乌达噶叛太宗幸北京以晏有筹策召问称旨命督扈从诸军往讨之至混同江谕将士曰今 
叛众依山谷地势险阻吾骑卒不得成列未易破也乃令诸军据高山连木为栅多张旗帜示以持久计声言俟大军毕集而发潜以舟师浮江 
而下直捣其营遂大破之月余一境皆定师还授左监门卫上将军为广寍尹入为吏礼两部尚书皇统元年为北京留守改咸平尹徙东京天 
德初封葛王又拜同判大宗正事进封宋王授世袭明安海陵迁都晏留守上京累封豫王许王越王贞元初进封齐王正隆二年例削王爵改 
西京留守未几为临潢尹遂致仕还居会寍海陵南伐世宗为东京留守晏之子伊哷讷自军前率众来归白彦敬等在北京闻伊哷讷等逃还 
使会寍同知高国胜拘晏家族世宗既即位遣使召晏晏率宗室数人入见即拜左丞相封广平郡王寻兼都元帅大定二年正月世宗如山陵 
礼毕将猎有司已夙备晏谏曰边事未寍畋游非所宜也世宗嘉纳之进拜太尉复致仕还乡里是岁薨诏有司致祭赙赠银币甚厚

　　 宗尹

　　宗尹本名阿里罕充护卫改牌印祗候授世袭穆昆为右卫将军厯顺天归德彰化唐古部族横海军节度使正隆南伐领神略军都总管 
先锋渡淮取扬州及瓜洲渡大定二年改河南路副都统时宋陷汝州杀刺史乌克逊满丕及汉军二千人宗尹遣万户富珠哩定方完颜阿呼 
喇瓜尔佳清臣乌库哩萨哈克楚额哲将骑四千往攻之复取汝州除大名尹副统如故顷之为河南路统军使迁元帅左都监除南东留守八 
年置山东路统军司宗尹为使迁枢密副使录其父功授世袭扶余路屯河明安并亲管穆昆除太子太保枢密副使如故世宗以宗尹虽才无 
</div>
    <div class="pagination">
<a href="续通志_page463.html">上一页</a><span>...</span><a href="续通志_page459.html">459</a><a href="续通志_page460.html">460</a><a href="续通志_page461.html">461</a><a href="续通志_page462.html">462</a><a href="续通志_page463.html">463</a><span class="current-page">464</span><a href="续通志_page465.html">465</a><a href="续通志_page466.html">466</a><a href="续通志_page467.html">467</a><a href="续通志_page468.html">468</a><a href="续通志_page469.html">469</a><span>...</span><a href="续通志_page465.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
