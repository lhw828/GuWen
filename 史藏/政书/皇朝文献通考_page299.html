<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 299 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 299 页/共 807 页</h1>
    <div class="content">　　勅建浙闽总督赠太子少保諡忠贞范承谟祠福建巡海道赠工部侍郎諡忠毅陈啓泰祠时福建巡抚卞永誉言浙闽总督范承谟当耿逆之变幽羁三载自缢殒身巡海道陈啓泰矢守孤城从容自经皆已防
　　赠諡今士民皆请立祠致祭得
　　防允行
　　三十五年四月乙未
　　勅建福宁总兵官呉万福福州府知府王之仪邵武府知府张瑞午江西建昌府知府高天爵建宁府同知喻三畏邵武府同知高举侯官县知县刘嘉猷龙溪县知县李埙福州城守营千总廖有功等祠时礼部议覆福建巡抚卞永誉疏耿逆叛乱之时诸【臣】守节殉难请建公祠致祭应如所请从之四十七年十二月
　　命以嵇永仁王龙光沈天成范承谱入祀范承谟祠时礼部议覆广东巡抚范时崇疏耿逆之变随臣父范承谟殉难者五十余人内生员嵇永仁王龙光儒士沈天成及臣族叔范承谱俱偕臣父幽囚三载殉难死节仰祈
　　特沛纶恩予以一命陪祀臣父祠以慰忠魂查生员嵇永仁王龙光应照例追赠国子监助教沈天成范承谱虽庶民无追赠例但殉难死节风烈可嘉应酌量追赠国子监学正并准其入祠从之
　　五十七年十月壬戌
　　勅建云贵总督甘文焜山西汾州府知府黄廷柏祠时礼部议覆故云南贵州总督甘文焜值逆贼呉三桂之变不屈殉节故山西汾州府知府黄廷柏值逆贼姜瓖叛乱骂贼殉节应各建祠本处载入祀典从之
　　雍正元年九月辛巳
　　勅建八旗左右翼直省府州县卫忠义孝弟祠节孝祠是
　　日
　　世宗宪皇帝谕旌表节义给银建坊民间往往视为具文未曽建立恐日乆仍至泯没不能使民间有所观感着于学宫内建忠义孝弟祠一所立石碑一道于学宫近
　　处购买基址建节孝祠一所立大牌坊一座其石碑牌坊将先后忠孝节义之人悉标姓名于其上已故者设牌位于祠中春秋祭祀用阐幽光以垂永乆寻议准行令所在各建忠义孝弟祠一建节孝祠一嵗春秋以守土官致祭
　　祭忠义孝弟祠节孝祠仪
　　届期清晨庙户启祠门拂拭神案执事人入陈羊一豕一笾四豆四鑪一镫二陈祝文于案左陈壶一爵三帛一香盘一于案右引赞二人引主祭官入诣案前北面立礼生自右奉香盘主祭官三上香讫引赞官赞跪叩兴主祭官跪三叩兴礼生自右授帛主祭官受帛拱举仍授礼生献于案上礼生挈壶酌酒实爵自右跪授爵主祭官受爵拱举仍授礼生兴献于正中读祝者取祝文跪案左引赞赞跪主祭官跪读祝辞曰维某年月日某官某致祭于忠义孝弟之灵曰惟灵禀质贞纯躬行笃实忠诚奋发贯金石而不渝义问宣昭表乡闾而共式祗事懋伦之大性絷莪蒿克恭念天显之亲情殷棣萼模楷咸推夫懿徳
　　纶恩特阐其幽光祠宇维隆嵗时式祀用陈尊簋来格几筵尚飨读毕以祝文复于案退主祭官俯伏兴执事者酌酒献于左又酌酒献于右退引赞赞跪叩兴主祭官跪三叩兴执事者以祝帛送燎引赞引主祭官出执事者彻皆退节孝祠仪同祝词曰维某年月日某官某致祭于节孝之灵曰维灵纯心皎洁令徳柔嘉矢志完贞全闺中之亮节竭诚致敬彰阃内之芳型茹氷蘖而弥坚清操自励奉盘匜而匪懈笃孝传徽
　　丝纶特沛乎殊恩祠宇昭垂于令典祗循嵗祀式荐尊醪
　　尚飨
　　【臣】等谨按旧制直省府州县卫儒学左右皆建有忠义节孝名宦乡贤四祠嵗春秋丁祭礼毕教谕一人公服诣祠致祭今名宦祠乡贤祠祭品与行礼仪节均如前其祭文则所在各异
　　【臣】等再按马端临所载祀先代帝王贤臣其于孝妇烈女固以类及而书入我
　　朝节妇贞女着闻里巷比屋而有
　　列圣礼教之孚行实超前古我
　　皇上慎重名器既令直省督抚核实节孝之祀并谆谕名宦乡贤之难其人所为维风化示观型典至隆
　　意至切矣
　　雍正二年十月癸未
　　勅建昭忠祠是日
　　世宗宪皇帝谕九卿翰詹科道朕惟周礼有司勲之官凡有功者书名太常祭于大烝祭法曰以死勤事则祀之凡以崇徳报功风励忠节也
　　太祖髙皇帝肇造鸿图
　　太宗文皇帝式廓区夏
　　世祖章皇帝奄有万邦自创业以至定鼎将帅之臣致命立功者不少
　　圣祖仁皇帝临御六十一年中间殱灭三逆永清朔漠以及平定西藏台湾虽天戈所指如疾风振槁而师旅臣之捐躯马革及守土官之见危授命者所在多有迩者青海荡平西域效顺然自用兵以来将士奋勇前驱亦有殁于行阵者此皆尽忠报国之臣朕甚嘉之亦甚悯之当于京城建立祠庙春秋妥侑其偏禆士卒力战敌忾舍生取义者亦附列左右用以褒崇大节扬表芳徽俾逺近观听勃然生忠义之心于治道亦有禆益仍令翰林官纂其籍贯事迹各为立传彚成一编垂诸永乆尔等悉心详议具奏寻议覆凡文武诸臣临阵捐躯守土授命及偏禆士卒赤心报国奋不顾身者令兵部查案行八旗直省将籍贯事迹缮册具奏工部于崇文门内度地建祠正殿九间南向左右序各七间东西屋各五间屋南东西庑各三间殿后正室五间东西正屋各三间左右配房各五间东西羣房各三间至六年工竣
　　钦定曰昭忠祠
　　锡额表奬忠勲恭悬正殿七年礼部防同工部太常寺堂官将王公大臣官员兵丁牌位按次安设前大殿正中奉和硕敬谨庄亲王尼堪英诚武勲王扬古利定南武壮王孔有徳追赠忠勇王黄芳度武襄公巴尔堪五人东次龛奉一等公安北将军忠勇佟国纲赠太师一等公忠烈佟养正散秩大臣一等公达福一等公领侍卫内大臣西哈一等侯諡襄武马得功赠三等侯巴什太一等伯諡武壮宜理布赠二等伯巴都里一等伯程尼三等伯穆和琳大学士张泰赠一等伯议政大臣罗沙太子少保三等伯諡忠毅王之鼎赠太子少保福建总督諡忠贞范承谟额驸托柏大学士龙西大学士色思泰湖广总督諡忠勇额伦特副将军查弼纳内
　　大臣兵部尚书图扪赠大学士佟济仓总督王秉仁赠太子太师兵部尚书諡忠毅傅宏烈二等子都统博波图大臣长史諡襄壮雅赉刑部尚书道禅工部尚书名葢防赞内大臣马尔萨共二十八人西次龛奉续顺公沈瑞辅国公諡襄愍巴赛大学士諡忠愍莫洛礼部尚书布顔岱十六大臣管佐领绰和诺湖北巡抚柯永升都统沙里布赠太子少保巡抚諡文毅马雄镇云贵总督諡忠果甘文焜两广总督佟养甲礼部侍郎朝哈尔赠礼部尚书諡忠烈髙天爵赠工部侍郎费扬古赠三等子图鲁锡赠三等男喀尔他拉防军统领喀尔防吉副都统海兰苏图前锋统领胡里布防军统领哈克三叶喜侍郎永国防军统领阿尔岱湖广提督孙定辽二十四人东又次龛奉前锋统领刘哈副都统卢锡科普苏阿喀倪纳尔特锡密赉科尔坤多颇洛戴豪浑锦魏正罗济阿什图觉罗阿克善常禄阿尔防吉三巴雅思虎朗十八人西又次龛奉福建提督段应举副都统穆舒孟魁副都统白【阙】巡抚贾维钥副都统迈图葛思特云南巡抚朱国治右副都御史张文衡刑部侍郎马如璧工部侍郎諡忠节叶映榴巡海道諡忠毅陈启泰通政使莫洛浑一等子穆克覃阿纳达代音布通政使陈丹赤一等子觉罗莫洛浑十八人东稍龛奉赠左都督总兵官諡忠愍呉万福总兵官諡忠勇徐勇贾雅达总兵官諡忠壮朱天贵张存福都督佥事洪徴总兵官諡忠武阿尔泰欧阳凯赠光禄寺卿李懋祖总兵官杨佐赠云骑尉张廷辅赠总兵官杨光祖前锋统领定寿总兵官王承业三等子锡喇巴江西布政使司迟变龙十六人西稍龛奉防军统领郭色新泰提督諡壮勇康泰二等子觉罗顾纳岱赠都督同知司九经二等子拜兰总兵官郝效忠刘良臣三等子巴郎都尔莽鼐赠左都督杨三虎都督同知赵登举赠提督纪法赠总兵官甘应龙赠右都督蔡龙二等子拜三一等男路什总兵官康海十七人后正室奉备御尼马禅等一百十有五人左次龛奉防军防领倭赫等七十人右次龛奉一等轻车都尉季普哈达等八十人左又次龛奉防将刘衍等四十五人右又次龛奉二等轻车都尉莽仪禄等四十人东配楼奉赠云骑尉七品官觉罗星徳等四百三十七人西配楼奉赠云骑尉防军校雅思哈等四百五十八人东庑奉三等轻车都尉赫尔徳等一百八十八人西庑奉守备刘泽乆等一百二十八人东西房祔祀兵丁共一万三百有七人自是每嵗春秋二祭遣官行礼
　　世宗宪皇帝御制昭忠祠碑文
　　朕惟疆场用命因敌忾以效忠行阵争先值临危而殉节追寻壮槩殊切轸怀载建丰碑用光崇祀尔和硕敬
　　谨亲王尼堪等赋资雄毅秉性坚贞均际会于从龙各图功于汗马我国家荡平区防命上将以专征绥靖边陲张王师而挞伐戈鋋所向旋见廓清貔虎前驱一惟奋勇或气凌劲敌纵横万众之中或志鋭先登出入重围之内王公将帅既赴义以如归禆校卒徒亦衔恩而自矢励致身之素志蹈刃何辞耿报国之丹诚婴锋不顾芳名常着摛文宜付于史官英爽犹生勤事允符于祀典乃者构成栋宇罗设几筵考厥官资定其位次握麾拥节并肹蠁于一堂擐甲荷殳得从班于两庑悬之巨牓表厥忠勲锡以纶章昭兹节烈于戏华楹敞朗长回日月之辉雕琰嵯峨永壮风云之色聿传乆逺式载宠荣
　　乾隆十三年以总兵官任举赠云骑尉三等侍卫丹泰入祀
　　十四年以副将买国良防将李成邦守备梁士伟等四十人马歩兵丁二千三百二十八人入祀又以逰击孟臣等五十六人马歩兵一千五百十有三人入祀
　　十五年以驻藏都统赠一等伯諡襄烈傅清左都御史赠一等伯諡壮果拉布敦入祀
　　十八年议准前殿正龛内武襄公巴尔堪西第一龛内辅国公巴赛皆追封简亲王巴尔堪应改题封号位于英诚武勲王扬古利之上巴赛应改题封号入中龛位于定南武壮王孔有徳之上前室左右各三龛祀公侯至二三品官向以爵秩尊卑为序不论时代先后应自天命年以来按代序官同代同官则序年月再前室内有赠袭公侯伯子男世爵而官兼尚书都统侍郎副都统者有任尚书都统等官而世爵不及五等者亦有赠袭世爵而别无兼衔者更有官爵本小以子孙贵显追封加大者位次最难应照贤良祠按代叙官例公侯伯大学士内大臣尚书都统将军总督一品子爵前锋统领防军统领侍郎巡抚副都统二品男爵三品京卿提督总兵官武职加赠至正从一品等官依序列前室其四品卿翰林院学士藩臬一等侍卫防领轻车都尉武职二品之副将等官列后正室五品少卿二等侍卫道府佐领骑都尉武职三品之防将逰击等官列后左室讲读御史部员三等侍卫云骑尉武职四品之都司等官列后右室同知知州通判骁骑校等武职五品之守备等官列前东配室知县笔帖式州同县佐以下武职六七品之千把总等官列前西配室均按时代官爵为序庶位次秩然而忠义之灵益昭妥侑至兵丁位前后庑共八处应将各龛皆以横板隔别次第安设
　　二十一年以义烈公班第刚烈伯鄂容安佐领萨积图三人入祀
　　二十二年以副台吉孙都布等二十五人入祀又以防领扎布等官兵五百三十人入祀
　　二十三年
　　诏即翰林院开舘令翰林院官统辑昭忠祠前后诸功臣事迹各为立传歴嵗纂撰天命年天聪年崇徳年顺治年康熈年雍正年诸臣是为初编
　　皇上乾隆元年以来诸臣为二编
　　二十三年以都统满福等官兵三百六十六人入祀
　　二十四年以骁骑校老格等官兵七百九人入祀二十五年以防领科木布萨等官兵二百五十六人入祀
　　二十七年奏准从前遗漏未经入祀之人员查明补制牌位将扎萨克王喇嘛荆州等万有七百六十三人入祀
　　三十二年以二等侍卫宗室恒斌等二十三人入祀
　　三十三年以将军公諡果烈明瑞都统諡昭节扎拉丰阿防军统领观音保总兵王玉廷李全入祀三十四年以蓝翎侍卫克穆纳克等官兵一百三十三人入祀
　　三十五年以副都统呼尔起阿第木保防军统领乌三太总兵徳福入祀
　　三十六年以前锋防领留保等官兵九十七人入祀
　　三十七年以翼长占辟纳等官兵七人入祀三十八年以逰击黄海等官兵九十七人入祀三十九年以定边将军温福等官兵二千六百六十二人入祀
　　四十年以千总汪汝鳯等官兵三千九百一十六人入祀
　　四十一年以防领乌巴齐等官兵一千三百八十一人入祀
　　四十二年以防御雅库外委唐克伦入祀
　　四十三年以同知胡邦佑府经歴许景淹入祀四十四年以外委叶生桂入祀
　　四十五年以千总柯建基把总袁天麟外委陈国枚入祀
　　四十六年以总兵图钦保等十六人入祀
　　四十七年以副将新柱等官兵一千三百四十八人入祀
　　又以土官河州副指挥使韩成璘等官兵四百四十名入祀
　　四十九年以副都统觉罗明善赠知府衔李南晖典史费元灯温模入祀
　　五十年以佐领委署营总黒汉永徳等官兵七百二十八名入祀
　　祭昭忠祠仪
　　嵗春秋仲月诹吉遣大臣一人诣前室致祭太常寺宫十有三人各分献所祀王公子孙暨诸臣子孙在京师有官职者咸与行礼祭之日太常寺官入祠供具前室七案中室羊一豕一果实五盘左三案各果实五盘共羊一豕一右如之中左右各香案一鑪一镫二后正室五案后左右室各三案每案果实五盘共羊一豕一爵三【中案奠献余爵实酒豫设配室及房庑同】每室统香案一鑪镫具东西配室各五案陈设如之前庑及后东西羣房每案果实二盘豕肉一爵三鑪镫具前室中设一案少东北向供祝版东西序设案分陈香帛尊虚爵后室及前配室左右房庑分陈香帛【房庑不设帛】尊虚爵如仪漏未尽与祭者各服其服毕集祠门内太常寺典仪立室东檐下司祝立祝案东司香司帛司爵各以其职为位掌燎率燎人立燎鑪前质明承祭官暨分献官朝服诣祠赞礼郎引承祭官由中门入至东阶下盥手毕升阶就拜位前立引后室分献官各于中槛外序立引前配室及房庑各分献官于甬道上东西序立鸿胪寺官引陪祀宗室王公及大臣官弁后裔见任一品二品者于阶上东西三品以下五品以上于阶下东西六品以下及有职者在大门阶下东西按班序立典仪赞执事官各供廼职赞礼郎赞就位承祭官就位赞礼郎引由前室中门入诣香案前立赞上香司香跪奉香承祭官上炷香三上瓣香以次诣左右香案前上香如仪赞复位承祭官复位赞跪叩兴承祭官分献官暨与祭者均行二跪六叩礼兴典仪赞奠帛爵行初献礼前室司帛奉篚各奠于案三叩兴司爵奉爵各奠于正中皆退同时后室东西配室房庑分献官分诣各香案前上香如仪执事生献帛于案司爵献爵中案正中退司祝诣祝案前跪三叩兴奉祝版立案右典仪赞读祝司祝北面宣读承祭官分献官立听与祭者跪听辞曰维某年月日
　　皇帝遣某官某
　　谕祭八旗直省尽节立功王大臣等之灵曰周礼有司勲之职名勒旗常祭法载勤事之文光生爼豆葢舍生取义臣子抒报国之忱而报徳酬庸朝廷示作忠之典英标如在渥泽宜颁尔王大臣等丹心自励正气挺生果敢本于性成见危授命忠诚矢于敌忾视死如归生当开创之年执鋭披坚实赖干城之佐运际承平之日安边除暴亦资御侮之才或防阵以争先或守土而尽职或被诱不辱乃授首以从容或深入无援遂致身于仓卒虽天戈所指如振槁而摧枯乃大义为昭可凌霄而贯日我
　　皇考轸怀曩烈诞贲殊荣命立专祠俾膺特典王公将帅跻正宇之辉煌士卒偏禆列两庑而陪侍葢所以表忠贞于既往昭义节于无穷朕洪绍丕基遵行常祀功书竹帛既扬乆逺之芳徽礼荐牲牢勿替春秋之血食苾芬在列灵爽歆承读讫以祝版奉安于中案篚内跪叩如初兴退与祭者咸三叩兴亚献终献均如初仪赞礼郎赞跪叩兴承祭官分献官及与祭者均行二跪六叩礼典仪赞奉祝帛送燎有司奉祝帛香以次送燎承祭官视燎赞礼毕引承祭官由原进门出
　　雍正七年二月庚辰
　　勅建河道总督諡文襄靳辅諡勤恪齐苏勒祠是日奉谕歴来河道总督如靳辅齐苏勒二人实能为国宣劳乂安百姓合于有功民社祀典之例着尹继善等就近相度地方为靳辅齐苏勒合建祠宇令有司春秋祭祀以副朕优奬功勲之至意
　　八年五月癸巳
　　命直省建怡贤亲王祠时奉
　　谕通行内外直省有欲为王建立祠宇嵗时展祀者着奏闻准其举行或塑遗像或设神牌听之寻直甘肃江
　　南等处相继奏请立祠又奉
　　谕除畿辅之地已降旨俞允外奉天扬州杭州皆准立祠其余各省陈请者俱不必行
　　八年七月戊寅
　　勅建贤良祠是日奉
　　谕国家效忠宣力之臣勲绩懋着必膺崇报之典令其世享烝尝雍正二年朕已勅建昭忠祠自开国以来致命立功尽忠报国之俦皆得春秋妥侑世世血食顾念古者大烝之祭凡法施于民以劳定国者皆得并列祀典永受明禋则我朝名臣良弼其经邦佐治黼黻升平者皆祭法所必登朕欲为之建立祠宇乆矣即如怡亲王之精白一心忠诚体国勲在社稷泽被生民其功徳隆盛又岂一切効忠宣力者之可比论乎洪惟
　　太祖
　　太宗创业垂统厥有一徳佐命之良
　　世祖抚绥万邦实多奋庸熈载之彦迨我
　　圣祖临御六十余年其间良臣硕辅后先相望据朕所深知举其一二如大学士公图海公赖塔大学士张英尚书顾八代马尔汉赵申乔河道总督靳辅齐苏勒总督杨宗仁巡抚陈璸等持躬正直奉职公忠或重节钺之勲或励氷霜之节俯仰无媿为朝野所共钦终始不渝无瑕疵之可指似此等靖共尔位不愧古大臣之风者正不乏人既树羽仪于一世宜隆爼豆于千秋且使世世为臣者观感奋发知所慕效羣以臯防稷契共相期待则明良喜起之盛朕于斯有厚望焉着于京城内选择吉地特建庙宇命名贤良祠春秋以时展祀其应入祠之人着大学士防同该部察明本朝满汉文武大臣才徳着闻完名全节者详慎开列具奏请旨将来继起之臣亦得沾被恩光永为盛典寻详拟入祠之满汉大
　　臣列名呈请
　　钦定建祠于地安门外之西前殿三间后室五间均南向前后东西庑各三间至十一年工竣六月恭悬
　　御书崇忠念旧匾额于前殿礼部防同工部太常寺堂官奉诸臣牌位入祠前殿祀王后殿祀诸大臣各按世次序其爵秩同代同官序其年月大学士居前领侍卫内大臣次之尚书都统将军总督前锋统领防军统领提督侍郎巡抚副都统以次安设遣官行礼嗣后每嵗春秋致祭其入祠诸臣俱各立小传以纪生平事迹十二年以前殿供奉怡贤亲王照王府园寝例于大门外立下马红柱
　　世宗宪皇帝御制贤良祠碑文
　　朕惟国家钟昌隆之运诞降贤臣宇宙成熈皥之风端资良弼故徽声聿播旗常铭勒于生前而元祀攸崇俎豆歆承于身后用以宠褒已往劝励方来所由沛殊恩举旷典也尔和硕怡贤亲王忠孝自天敬勤成性嘉猷入告启乃心以沃朕心庶绩咸熈图国事即如已事勲髙燮理立臣道之仪型礼极哀荣备人生之祉福尔大学士公图海等际王迹肇基之始业赞运筹当皇朝一统之期绩防佐命我
　　皇考圣祖仁皇帝緜膺厯祚简公卿以翊升平载定寰瀛选将帅而宣威武中朝外任多令名清节之完人跨海穷边着破敌开疆之伟畧朕眷怀旧徳询访佥谋既祠宇之告成叙官阶而列位于戏念鸿功于同气自古希伦追盛烈于羣贤于今不泯纶章丕锡永垂图牒之辉珉石深镌式焕星云之色凡百有位其咸观感于兹雍正八年起至乾隆五十年先后入祀王公大臣备録于左
　　前殿祀和硕怡贤亲王和硕超勇襄亲王后祠赠大学士諡文成巴克什达海太子太师大学士一等子諡文肃范文程防古副都统一等轻车都尉諡襄壮禇库巴图鲁太子太傅大学士諡文毅甯完我太子太师諡文恪额色黒太子太保定西将军内大臣一等公諡靖康爱星阿太子太保内大臣一等男諡恪僖哈世屯赠太子太保定西将军都统三等侯諡敏壮李国翰赠太保四川陜西总督
　　諡忠毅孟乔芳四川陜西总督諡勤襄李国英太子太傅大学士加封一等忠达公諡文襄图海太子太保大学士兼礼部尚书諡文毅魏裔介太子太傅大学士兼礼部尚书諡文靖王熈大学士兼吏部尚书諡文襄李之芳赠太子太保大学士兼吏部尚书諡文清阿兰泰赠太子太保大学士兼戸部尚书諡文贞张玉书大学士兼刑部尚书諡文端呉琠赠太子太保大学士兼礼部尚书諡文端张英赠太子太傅大学士兼吏部尚书諡文贞李光地太子太保领侍卫内大臣一等公諡恭懿福善太子少师领侍卫内大臣一等公諡襄壮费扬古戸部尚书议政大臣一等男諡敏果米思翰刑部尚书諡端恪姚文然刑部尚书諡敏果魏象枢工部尚书兼詹事府詹事諡文正汤斌赠太师礼部尚书諡文端顾八代赠太子太傅议政大臣吏部尚书諡恭勤马尔汉赠太子太傅礼部尚书刑部右侍郎諡文恪励杜纳赠太子太保户部尚书諡恭毅赵申乔吏部尚书兼翰林院掌院学士諡文敬徐潮赠太傅太子少保尚书衔食俸諡文定徐元梦礼部尚书衔福建巡抚諡清端陈璸赠太子太保河道总督諡文襄靳辅镶蓝旗满洲都统諡襄壮根特正白旗满洲都统追封一等褒绩公諡襄毅赖塔正蓝旗汉军都统諡桓僖冯国相赠太子少傅靖海侯福建水师提督諡襄壮施琅赠少师靖逆将军一等侯甘肃提督諡襄壮张勇赠太子太保振武将军甘肃提督諡襄武孙思克赠太子太保奋威将军陜西提督諡忠勇王进寳镇南将军镶白旗防军统领諡襄壮莽依图西安将军諡恭靖佛尼勒勇畧将军云南贵州总督一等子諡襄忠赵良栋赠太子太保江南江西总督諡清端傅腊塔赠太子太保江南江西总督諡清端于成龙太子太傅大学士兼吏部尚书諡文恭富宁安赠太傅大学士兼吏部尚书諡文端朱轼赠少保大学士兼吏部尚书諡文端张鹏翮太子太师大学士兼吏部尚书諡文端田从典太子太傅大学士兼吏部尚书諡文恪髙其位领侍卫内大臣二等公諡慤敬尹徳镶红旗防古都统諡僖恪阿尔纳赠太子太傅加礼部尚书衔諡文定杨名时赠少保湖广总督諡清端杨宗仁太子太傅河道总督諡勤恪齐苏勒太子少保直总督諡敏达李卫江苏巡抚徐士林赠太傅大学士兼戸部尚书世袭二等伯諡文穆马齐大学士兼礼部尚书諡文端伊桑阿赠太傅直总督諡恪勤那苏图赠一等伯都统諡襄烈傅清赠一等伯左都御史諡壮果拉布敦太子少保两广总督諡文肃陈大受福建巡抚諡敏惠潘思榘致仕大学士諡文端福敏将军一等伯諡武烈和起太子太保两广总督諡文勤鹤年太子少保闽浙总督諡壮恪喀尔吉善赠太子太师吏部尚书諡文端汪由敦大学士兼吏部尚书仍管陜甘总督事忠勤伯諡文襄黄廷桂赠太子太保戸部尚书諡勤恪李元亮赠太子太保大学士兼戸部尚书諡文恪蒋溥赠尚书四川总督諡勤肃鄂弼赠太保大学士諡文靖史贻直赠太保大学士兼吏部尚书諡文庄梁诗正赠太保大学士諡文端来保赠太保协办大学士戸部尚书武毅谋勇公諡文襄兆惠太子太保戸部尚书果毅公諡襄壮阿里衮太保大学士一等忠勇公諡文忠傅恒太保大学士諡文端尹继善太子太傅大学士諡文恭陈宏谋太子太保陜甘总督諡勤毅呉达善太子太傅大学士諡文定刘纶太傅大学士諡文正刘统勲太子太傅刑部尚书衔諡文端钱陈羣太子太保河南巡抚諡恭惠何煟太子太傅大学士两江总督諡文端髙晋太子太保直总督諡清慤袁守侗太子太保大学士諡文肃英亷赠尚书衔广东巡抚諡恭毅李湖
　　祭贤良祠仪
　　嵗以春秋仲月诹吉前室遣官一人致祭后室以太常寺卿一人将事所祀王子孙咸与行礼大臣子孙通籍在京者如之祭之日太常寺官入祠供具前室异案各羊一豕一果实五盘鑪一镫二中设一案少东北向供祝版西设一案东向陈香盘二尊二爵六素帛二【色白】后室五案共羊一豕一每案果实五盘鑪镫具东设一案西向陈香盘一尊一爵三素帛一凡牲陈于爼帛实于篚尊实酒幂勺具设洗于前室东阶下前后各设燎鑪于垣门内东南隅漏未尽与祭者各服其服毕集于祠垣门内太常寺典仪立前室槛外之东司祝立祝案东司香司帛司爵各以其职为位掌燎率燎人立燎鑪前质明承祭官朝服诣祠赞礼郎二人引前室承祭官由中门入乂二人引后室承祭官随入各门东阶下盥手毕升阶就拜位前立鸿胪寺官引王以下子孙序立于前室甬道左右引公以下大臣子孙序立于后室庭中左右均北面典仪赞执事官各供乃职赞礼郎赞就位承祭官以下咸就位赞上香前室承祭官诣正中香案前立司香跪奉香承祭官上炷香三上瓣香次诣各香案前上香如仪赞复位承祭官复位赞跪叩兴承祭官暨陪祀官均行二跪六叩礼兴后室承祭官同时诣中案前上香仪同【凡仪节后室均随前室唱赞行礼】典仪赞奠帛爵行初献礼有司掲尊幂勺挹酒实爵司帛奉篚诣案前跪奠于案三叩兴司爵奉爵立献正中皆退前室后室同司祝诣祝案前跪三叩兴奉祝版立案右典仪赞读祝司祝北面宣读承祭官立听陪祀官皆跪听辞曰维某年月日
　　皇帝遣某官某
　　谕祭贤良祠王大臣等之灵曰功铭钟鼎尚书崇元祀之文徳冠岩廊周礼着大烝之典葢旗常载绩本臣子之素怀而爼豆荐馨乃朝廷之崇报尔亲王等望重亲贤粹钟川岳竭忠诚而体国着勲徳于当年大臣等或当
　　列祖开基之日佐命立功或际熈朝极盛之时宣猷赞化或驱除暴乱定疆宇于域中或震耀声灵収版图于海外内则台星卿月奏亮工熈载之勲外则赐钺授麾襄阜物安民之治老成谋国者进黄髪之嘉猷清白持身者表素丝之髙节纯勤尽职则夙夜匪躬密勿承休则堂亷一徳我
　　皇考追思前绩特焕褒纶崇庙宇于神京布几筵而时祭葢以表扬既往沛酬庸褒徳之恩激劝将来励怀古钦风之志朕寅承丕绪嗣举旧章抚节物以懐贤洁牲牢而致享英灵如在尚克歆承读讫司祝以祝版安于中案篚内跪三叩兴退陪祀官三叩兴典仪赞行亚献礼司爵奉爵奠于左赞行终献礼司爵奉爵奠于右均如初仪赞礼郎赞跪叩兴承祭官暨陪祀官均行二跪六叩礼兴典仪赞奉祝帛送燎司祝司帛司香奉祝帛香以次送燎如仪承祭官避立西旁竢过复位典仪赞望燎陪祀官退赞礼郎各引承祭官分诣燎位视燎赞礼毕仍引由中门出各退
　　九年正月乙亥
　　勅建忠勇祠时凖噶尔贼人乗我西路军营不备倾其丑类犯我卡伦盗赶驼马总兵官樊廷率领将弁大败贼众副将徐宗仁守备刘贵才刘芳李国勲千总王大谟徐维新外委把总方正刘世勲等死之事闻
</div>
    <div class="pagination">
<a href="皇朝文献通考_page298.html">上一页</a><span>...</span><a href="皇朝文献通考_page294.html">294</a><a href="皇朝文献通考_page295.html">295</a><a href="皇朝文献通考_page296.html">296</a><a href="皇朝文献通考_page297.html">297</a><a href="皇朝文献通考_page298.html">298</a><span class="current-page">299</span><a href="皇朝文献通考_page300.html">300</a><a href="皇朝文献通考_page301.html">301</a><a href="皇朝文献通考_page302.html">302</a><a href="皇朝文献通考_page303.html">303</a><a href="皇朝文献通考_page304.html">304</a><span>...</span><a href="皇朝文献通考_page300.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
