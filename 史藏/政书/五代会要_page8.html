<!DOCTYPE html>
<html>
<head>
    <meta charset="UTF-8">
    <title>五代会要 - 第 8 页/共 19 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>五代会要 - 第 8 页/共 19 页</h1>
    <div class="content">　　二年二月改封河南尹判六军诸卫事张全义爲齐王三月进封荆南节度使髙季兴爲南平王四月封夏州节度使李仁福为朔方王
　　天成二年五月封福建节度使王延钧爲琅琊王六月封湖南节度使马殷爲楚国王
　　三年七月追封僞蜀主王衍爲顺正公【以诸侯礼】追封福建节度使王延钧爲闽王
　　长兴四年二月封东西两川节度使孟知祥爲蜀王五月封皇从子从温爲兖王从敏爲泾王从敏爲泾王追封故夏州节度使李仁福爲虢王七月进封两浙节度使钱元瓘爲吴王
　　应顺元年五月封荆南节度使髙从诲爲南平王湖南节度使马希范爲楚王追封两浙节度使钱元瓘爲吴王
　　清泰二年六月封幽州节度使赵徳均爲北平王青州节度使房知温爲东平王七月封凤翔节度使李从曮爲西平王
　　晋天福元年十二月追封故东丹王李赞华爲燕王二年五月封魏博节度使范延光爲临清王青州节度使王建立爲临淄王封凤翔节度使李从□爲岐王十一月进封两浙节度使钱元瓘爲吴王追封故陇西王李嗣昭为韩王
　　三年四月进封凤翔节度使李从□爲秦王青州节度使王建立爲东平王八月进封郓州节度使范延光为髙平郡王
　　五年三月进封昭义节度使王建立爲韩王九月进封青州节度使杨光远爲东平王十一月进封福建节度使王延羲爲闽国王
　　六年正月追封皇弟敬爲通王十一月封两浙节度使钱宏俶爲吴越国王
　　七年正月追封皇弟徳爲福王殷爲通王
　　八年二月追封淄青节度使杨光远爲寿王
　　汉天福十二年七月封湖南节度使马希广爲楚王十月封魏博节度使髙行周爲邺王七月追封故韩王王建立爲秦王
　　二年十一月封两浙节度使钱宏俶母吴氏爲顺徳夫人
　　三年十二月追封故顺徳太夫人吴氏爲恭懿夫人其年八月封两浙节度使钱宏俶爲嗣吴越国王
　　周广顺元年正月进封郓州节度使髙行周爲齐王封山南东道节度使安审爲南阳王淄青节度使符彦卿爲淮阳王夏州节度使李彛殷爲陇西郡王荆南节度使髙保融爲渤海郡王灵武节度使冯晖爲陈留郡王追封故枢密使杨邠爲宏农郡王故三司使王章爲琅琊郡王故侍卫亲军马歩军都指挥使史宏肇爲郑王四月追封故许州节度使刘信爲蔡王
　　二年六月追封故灵武节度使冯晖爲卫王八月追封故齐王髙行周爲秦王
　　显徳元年正月追封山南东道节度使南阳王安审爲陈王淮南王符彦卿爲卫王渤海郡王髙保融爲南平王陇西郡王李彛殷爲西平王四月追封故中书令冯道爲瀛王七月进封卫王符彦卿爲魏王六年二月追封故陈王安审爲齐王
　　杂録
　　后唐天成元年七月中书门下奏湖南节度使马殷封楚国王礼文不载国王之制请约三公之仪用竹册从之
　　封岳渎
　　梁开平元年九月封镇东军神祠为崇福侯【从两浙奏也】其年十一月封福州闽县玷里石庙为昭福祠【从福建奏也】
　　后唐长兴二年七月封故闽越王无诸为富义王【从福建节度使王延钧奏也】
　　四年七月封泰山三郎为威雄大将军【时上不豫刘遂清引泰山僧进风药用之小康其僧请封泰山三郎遂从之时以为妖惑之甚】
　　清泰元年六月封吴岳成徳公为灵应王【初废帝在鳯翔将谋入纂大位潜令人祷吴岳冀获资助及即尊位乃诏有司别议尊崇中书门下奏唐天寳十载正月封呉山为成徳公与沂山防稽毉巫闾同封至至徳二年十二月改呉山为岳祠享官属一同五岳今国家以祈祷灵应宜示殊礼臣等商量请为灵应王从之】
　　其年十一月杭州防国庙故封崇徳王城隍神改封顺义保寜王铜官庙改封福善通灵王湖州城隍神封阜俗安城王越州城隍封兴徳保闽王【从两浙节度使钱元瓘奏也】晋天福二年五月勅青草湖庙安流侯改封广利公洞庭湖庙改封灵济公磊石庙昭灵侯改封威显公黄陵二妃懿节庙改封昭烈庙【从湖南节度使马希范奏也】
　　其年八月勅唐魏国公李靖宜封灵显王【按史传郑州东坡田后魏孝文皇帝赐仆射李仲显俗因呼为仆射陂仍立祠庙宇祀绵逺时俗误传为李靖祠明宗征朱守殷经过制赠太保遣左散骑常侍萧希甫就行册命仍立石记于庙因为唐衞公李靖之祠暨今封王盖传习之误也】七年十月封襄州利市庙为显正王
　　汉干祐三年八月封防州城隍神为灵感王【从湖南节度使马希范奏也】





　　五代防要卷十一
<史部,政书类,通制之属,五代会要>
　　钦定四库全书
　　五代防要卷十二
　　宋　王溥　撰
　　寺
　　后唐天成元年十一月勅应今日已前修葢得寺院无令毁废自此后不得辄有建造如有愿在僧门亦宜准佛法格例官坛受戒不得衷私剃度
　　二年六月七日勅应天下大寺及勅赐名额院宇兼有功徳堂殿楼阁已成就者各勒住持其余小小占射或舎施及置买目下屋宇虽多未有佛像者并须量事估价一时任公私收买其住持僧便委功徳使及随处长吏均配于大寺安止如院在僻静之处舎宇无多不堪人承买者便仰毁拆其材木给付本僧田地任人请射仍限勅到后十日内并须通勘腾并了絶如敢迁延及有故违其所犯僧徒二年尼杖七十并勒还俗若有形势借庇当移不移诳惑官中更求院额旣达听闻所之人不系官位髙低并行朝典如要增修福利则任于合留寺院内兴功
　　晋天福四年十二月勅今后诸道州府城郭村坊不得剏造寺宇所有自前葢者听依旧住持
　　开运二年七月左谏议大夫李元奏天下寺宇房屋近日多开元住僧转与相典贴伏乞明行止絶从之周显徳二年五月六日勅条流僧尼画一如后
　　一诸道州府县镇村坊应有勅额者一切仍旧其无勅额者并仰停废所有功徳神像及僧尼与限一月腾并于逐处州军县镇合留寺院内安置所有殿堂屋宇仰封锁收管所有资财衣鉢斛斗孶畜什物并仰分付本主一天下诸县城郭内若无勅额寺院只于停废寺院内选功徳屋宇最多者或寺或院僧尼各留一所若无尼处只留僧寺院一所其在军镇及偏镇坊郭户及二百户已上者亦依诸县例指挥所违邉逺郡无勅额寺院处于停废寺院内僧尼各留两所
　　一両京诸道州府除见留寺院外今后不限城郭村坊山林胜境古迹之地并不得剏造寺院兰若如有僧尼俗士辄违勅命者其主首及同勾当人并徒三年仍配役其僧尼勒还族本州府録事叅军本判官本县令佐并除名配流地分厢镇职员所由当并严断长吏奏请进止
　　一王公戚里诸道节刺已上今后不得奏请剏造寺院及请开置戒坛如违仰御史台弹奏四年九月赐京城内新修四寺额以天清显静显宁圣寿爲名
　　燃灯
　　梁开平三年正月勅兵革方偃久废燃灯属在上春务达阳气宜于正月上元前后三昼夜开坊市门一任公私燃灯祈福
　　周广顺三年七月京城民晁诸殷等爲永寿节请各于门首斋僧燃灯三昼夜从之
　　杂録
　　后唐天成元年十月十一日勅上国两街僧道自前赐师号不数人而已至于赐紫并系特恩近日诸道州府因应圣节表荐僧道颇多宜令中书门下此后凡有诸处不系应圣节及横荐僧道不得等闲申发章表请行命服师号切思正统二年六月七日勅应条流三京诸道州府县镇寺院僧尼事一访闻近日僧尼等或因援请托以参寻旣徃来以爲常致奸讹之有幸自此后如有官中斋防行香显有告援及大段斋供请命即行依时赴防除此外不计斋前斋后僧尼不得辄有相过如敢故违仰逐处坊界所由及廵司节级画时擒捉并准奸匪例处断其所犯人衣物资财便充捉事人优赏如有人上告不虚准此酬赏
　　一此后如有修补寺宇功徳要开讲求化须至断屠之日方得于大寺院开启仍许每寺只开一坐兼不得僧于尼寺内开讲尼亦不得将功徳事请僧于诸寺开讲如敢故违法师兼功徳至僧徒三年尼并逐出城其坊界及诸营士女不因三塲斋月俗讲亦不得过僧舎如公然通同许捉获所犯人并加极法今后僧不因道塲及斋防不得公然于俗舎安下住止如违准上科断一访闻僧尼寺院多有故违条法衷私度人此后有志愿出家准旧例经官陈状比试所念经文则容剃削仍不因官坛不得私受戒法如违所犯僧及本师等各徒二年配于重处色役如是尼女及年老者杖之勒还俗若有童子出家亦须显有分据
　　一访闻近日有矫僞之徒依慿佛教诳诱人情或伤割形骸或负担钳索或书经于都肆或卖药于街衢悉是乖讹须行断絶此后如有此色之人并委所在街坊廵司纠察准上决配
　　一此后应是僧尼不计髙低于街衢逢见呵殿官寮并须廻避如有故意违犯者便可收送法司若在身有章服师号者便委长吏举奏当行剥夺如无章服者仰所在摈逐出城若有房院便许别人请射
　　一州城之内村落之中或有多慕邪宗妄称圣教或僧尼不辨或男女混居合党连羣夜聚明散托宣传于法防潜纵恣于淫风若不却除实爲恶此后委所在州府县镇及地界所由司节级严加搜刺有此色人便仰收捉勘实开连党徒并决重杖处死右宜徧降勅三京诸道州府长吏分明晓示逐处管界各令遵守清泰二年三月两街功徳使奏毎年诞圣节诸道州府奏荐僧尼紫衣师号今欲量立条试讲论科试讲经表白各三科文章应制十三科持念一科禅科声赞科并于本技能中条贯从之
　　晋天福二年十二月二日勅节文祠部奏请不置官坛剃度但于皇帝降圣之辰即于本住处州府陈状便比试本业勘详事行不虚则容剃削及取本乡里五人已上耆宿保明文状具言已前实是良善兼须结罪如爲僧之后别行恶事即罪甘连坐如是外来百姓不得辄有容许剃讫仍具乡贯姓号申祠部请告牒者当司欲依前勅再举条流如此后遇皇帝降圣之辰即于逐州府投状剃落仍騐所习经业不虚即具出家因依本居乡里俗姓法名年几申省请给告牒始永爲公据若有不遵条理衷私剃度者便委逐州府本判官追收勘责事由不虚其新剃度之人并请重行决断发遣归本乡里收管色役其元招引师生及保人等先具勘责违犯条流愆罪亦请痛行决断常住所在仍具流号寺院因由申省如是州府不遵勅命衷私剃度不申请祠部告牒其原行官吏请行朝典奉勅宜依
　　周广顺二年四月勅永寿节每年诸道节度防御团练使刺史奏荐僧尼道士紫衣师号今后见任带使相共奏二人见任防御团练刺史只许奏一人在朝文武臣寮及前任官今后更不得奏荐
　　显徳二年五月六日勅条流僧尼画一如后
　　一今后僧尼不得私剃头应有人志愿出家者并许父母祖父母处分已孤者取同居伯叔兄处分听许得出家其师生须得本人家长听许文字得容受男十五已上念得经文一百纸或读得经文三百纸方得经本州陈状乞剃头委録事叅军本判官试騐经文合勅条者只仰闻奏其来剃头间留髪髻如有私剃头者却勒还俗其本师主徒三年勒还俗役三年其本寺院三纲知事僧尼杖八十并勒还俗
　　一僧尼今后不得私受戒只于两京大名府京兆府青州府戒坛受戒时两京委祠部差官引试前项所习经业其大名府等三处戒坛只委本判官録事叅军引试合勅条者分析闻奏如有私受戒者其本人本师主临坛三纲知事僧尼并同私剃头例科罪如引试经业不精辄与剃头受戒者本试官当行朝典一应合剃头受戒人等仰逐处于天清节一月前具姓名乡贯寺院年防及所习经业申奏勅下委祠部给付慿由方得剃头受戒不得非时施行起今后应有僧尼剃头受戒无祠部慿由者所由并还俗
　　一应男子有父母祖父母在别无儿侍养不听出家如违其本师主重行科断
　　一应曾有犯遭官司刑责之人及弃背祖父母父母逃亡如奴婢奸人细作恶逆徒党山林亡命未获贼徒负罪潜窜人等并不得出家剃头如有寺院辄容受者其本人及师主三纲知事僧尼邻房同住僧仰收捉禁勘申奏取裁其地方廵司官吏不能觉察者仰曁申奏一自前多有逃遁军人投寺院出家在所僧徒不畏官方便与剃削起今后有向曾在军门面带瑕痕逐处寺院辄敢容受者其本人及师主三纲知事邻房同住僧等仰密切收捉禁勘申奏地方官所由不能觉察重行科断
　　一应有僧尼衷私剏置院舎私与人剃头受戒及容贼盗恶逆徒党奸细背军之人辄披剃者其僧俗中有能告官及地方分所由节级自收捉到者以本犯僧尼衣鉢赀财给充优赏
　　一应有僧尼俗士自前多有舍身烧臂链指钉截手足带钤燃灯诸般毁坏肢体戏弄符篆左道妖惑之类今后一切止絶如此色人仰所在严断遣配邉逺仍勒归俗其所犯罪重者准格律处分所有居停寺院知事僧尼地方厢镇职员所由公然容纵者重行科断
　　一应有怀才抱器或武或文寄迹空门莫遂展志其中有愿出仕宦者仰逐处长吏发遣赴阙少壮骁勇之人愿在军门者亦仰申奏必当量材録用若僧尼中有情愿归俗者一切听许所在不得搅扰
　　观
　　梁开平元年五月六日勅废雍州太清宫改西都太微宫亳州太清宫皆爲观诸道州紫极宫并为老君庙后唐同光元年十月西都太微宫亳州太清宫诸州紫极宫皆复本名
　　后唐天成四年十二月勅崇圣祖修饰道州旣复其名固难无额宜令所司依旧造上清宫牌额兼京城内金真观改为崇道宫亦准上给换牌额以上清宫乆无牌额故也
　　杂录
　　后唐同光元年十二月亳州太清宫奏圣祖元皇帝殿枯桧再生枝叶画图以进【按赖卿记唐髙祖神尧皇帝武徳二年枯桧重华至禄山僣号萎瘁宗自蜀归京枝叶复盛至是再生一枝长二尺余】
　　天成三年正月中书门下奏准假寕令元皇帝降圣节依假三日据绩防要准防昌元年二月勘休假一日伏请准近勅从之
　　清防二年三月两淮功徳使奏毎年圣诞节诸道州府奏荐道士紫衣师号今欲量立条试经法科试义十道讲论科试经论文章应制试诗表白科试声喉声赞科试歩虚三启焚修科试斋醮从之
　　晋天福四年三月遣中书使赵处玭以板诏徴少华山隐士郑云叟玉笥山道士罗隐之为拾遗不至四月以云叟为右谏议大夫隐之锡号命希夷先生云叟称疾不起赐号逍遥先生仍给致仕宫俸禄
　　金吾卫
　　后唐天成三年六月勅金吾毎奏左右厢内并平安有类藩方宜改云军国内外并平安
　　屯卫
　　周广顺二年十二月御史台奏唐景云二年改左右屯卫为威卫唐髙宗名治改治书侍御史为御史中丞诸州治中为司马盖臣子避君父名也请诸卫中书旧是屯卫者复旧名从之
　　京城诸军
　　梁开平元年四月改左右长直为左右龙虎军左右内衙为左右羽林军左右坚鋭夹马突将为左右神武军左右亲随军将马军为左右龙骧军其年九月置左右天兴左右广胜军仍以亲王为军使
　　二年十月置左右神防军十二月改左右天武为左右龙虎军左右龙虎为左右天武军左右天威为左右羽林军左右羽林为左右天威军左右英武为左右神武军左右神武为左右英武军【前朝置龙虎六军谓之卫士至是以天武神武英武等六军易其军号而任勲旧焉】
　　后唐长兴三年三月勅应军神威雄威及魏府广防以下指挥宜改为左右羽林置四十指挥毎十指挥立为一军置都指挥使一人兼分为左右厢应顺元年三月改左右羽林四十指挥为严卫左右军龙武神武四十指挥为奉圣左右军
　　清防元年六月改捧圣马军为彰圣左右军严卫歩军为寕卫左右军
　　晋天福六年七月改拱宸威和内直军并为兴顺至八月改奉徳两军为防圣左右军
　　周广顺元年四月改侍卫马军曰龙防左右军歩军曰虎防左右军【御撰其名】
　　显徳元年十月上谓侍臣曰侍卫兵士累朝以来老少相半强懦不分盖徇人情不能选练今春髙平与刘崇及蕃军相遇临敌有指使不前者茍非朕亲当坚阵几至丧败况百户农夫未能赡一甲士且兵在精不在众宜令一一选精鋭者升在上军怯懦者任从安便庶期可用又不虚费【先是上按于髙平观其退缩慨然有惩革之意又以骁勇之士多为外诸侯所占于是召募天下豪杰不以草泽为阻进于阙下躬亲试□选武艺超絶及有身首者分署为殿前诸班因有防员散指挥使内殿前直散都头铁骑控鹤之类】
　　二年十二月改东西小卒为东西班承防其月以新收复秦鳯州所擒获川军署为懐恩军四年四月以先降到江南兵士分为六军共三十指挥赐号懐徳军
　　杂録
　　后唐同光二年二月勅随驾收复汴州并扈从到洛京南郊立仗都将官员自检校司空以下宜并赐恊谋定乱靖国功臣自检校仆射尚书常侍至大夫中丞宜并赐忠勇拱卫功臣其初帯宪衔并赐忠烈功臣已有功臣名者不在此限其节级长行军将并赐扈跸功臣【唐宗平内难赐卫士葛福顺等为唐元功臣不过十数人徳宗驻跸奉天赐从驾立功将校为奉天定难功臣及僖宗西京频年播迁功臣差多至是徧及戎卒非赏典也】
　　其年九月勅近闻蕃方入奏之人多于京内私买衣甲宜令总管司宻加觉察
　　晋天福二年二月勅京及诸道马歩诸军若长行违犯便委副将据罪处理如副将十将违犯即委本指挥使科防指挥有罪若不出军即委都指挥使具録申奏若行营在外即委行营统领依军法施行其诸道军都在本处者即委本处节度使防御团练使刺史据罪科防其年十月勅禁诸道不得擅造器甲开运元年二月命诸道州府县集乡军率以税户七家共出一卒兵仗器械共力营之至五月勅诸道新乡兵宜以武定为名至三年正月改武定为天威军寻命放散其年十月勅作坊及诸道造作器械衣甲今后并不得用金银装饰
　　马
　　梁开平四年十月颁夺马令冒禁者罪之【先是梁师攻战得敌人之马必纳官故出令命获者有之】
　　后唐同光三年六月下河南河北诸州和市战马官吏除一匹外匿者坐罪【时将讨蜀故也】
　　长兴元年七月分飞龙院为左右以小马坊为右飞龙院
　　四年十月勅沿邉藩镇或有藩部卖马可择其良壮给券具数以闻【先是上问见管马数枢宻使范延光奏天下常交草粟者近五万匹见今西北诸蕃卖马者徃来如市其邮传之费中估之直日四十五贯以臣计之国力十耗其七马无所使财赋渐销朝廷甚非所利上善之乃降是勅】
　　清泰三年十月勅诸道州府县镇賔佐至録事参军都押衙教练使以上各留马一匹乘骑及乡射士庶有马者无问形势马不以牝牡皆抄借但胜衣甲并仰印记差人管押送纳其小弱病患者即退字本道收管节度防御团练等使刺史除自己马外不得因便影占管军都将除出军及随驾外见逐处屯驻者都指挥使旧有马许留五匹小指挥使两匹都头一匹其余凡五匹取两匹十匹取五匹更多者并依此例抽取在京文武百官主军将校内诸司使以下随驾职员旧有马者任令随意进纳不得影占人私马各下诸道准此
　　晋天福九年正月发使于诸道州府括取公私之马【时契丹入冦上驻军澶州以御之故冇是命】
　　汉天福十二年九月诏天下州府和买战马
　　諡
　　徳靖梁赠尚书令广王全昱
</div>
    <div class="pagination">
<a href="五代会要_page7.html">上一页</a><span>...</span><a href="五代会要_page3.html">3</a><a href="五代会要_page4.html">4</a><a href="五代会要_page5.html">5</a><a href="五代会要_page6.html">6</a><a href="五代会要_page7.html">7</a><span class="current-page">8</span><a href="五代会要_page9.html">9</a><a href="五代会要_page10.html">10</a><a href="五代会要_page11.html">11</a><a href="五代会要_page12.html">12</a><a href="五代会要_page13.html">13</a><span>...</span><a href="五代会要_page9.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
