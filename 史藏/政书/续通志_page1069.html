<!DOCTYPE html>
<html>
<head>
    <meta charset="UTF-8">
    <title>续通志 - 第 1069 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 1069 页/共 1359 页</h1>
    <div class="content">信即拥十余骑诣赣州乞降平章政事鄂罗齐怒其跋扈不臣欲以事杀明亮如德曰皇元仁厚未尝杀降明亮叛人何足惜所重者信不可失 
耳 【按世祖纪载明亮诏缚至阙下如德等留不遣明亮复率众寇赣州枢密院以如德等违诏纵贼请诘之诏罢江西行枢密院本传略而 
不载】 寻卒于军赠平昌郡公谥武襄

　　△周全

　　周全汝宁光州人仕宋为广南西路马步军副总管至元十二年巴延下江南全率众来归授管军千户从元帅宋都木达下江西诸城邑 
明年进兵福建宋制置使黄万石降从征广东至韶州严攻具率勇士先登杀其安抚使熊飞以游骑巡广中过灵星海石门敌势甚张全奋戈 
杀敌乘胜夺其旗鼓火其船及诸军下广州全功居多十四年从攻广西静江府宋安抚李梦龙率众来降两广平第功授管军总管十五年盗 
据赣州崖石山寨全率兵讨平之进管军副万户镇守龙兴二十年以疾去官大德九年卒追封汝南郡侯子祖瑞袭

　　△孔元

　　孔元字彦亨真定人骁勇有智略岁丁酉弃家从军隶丞相史天泽麾下戊戌从取焦湖围寿春先登拔其西堡己亥从征安丰己酉从围 
泗洲俱有功戊午从攻樊城亲王塔齐尔命取樊西堡元率死士挺枪大呼击杀数百人中统元年扈驾北征二年宣授管军总把至元十一年 
从伐宋为前锋所向克捷十五年进侍卫亲军千户明年国兵讨叛王实勒们等从行院拜奇页勒密实追其众至乌苏洋而还分军之半扼其 
要害余众遂溃加右卫亲军总管十九年以疾卒子鹰扬袭

　　△朱国宝

　　朱国宝其先除州人后徙宝坻父存器历官修内司使宪宗将伐宋募兵习水战国宝以职官子从军隶水军万户解诚麾下从攻鄂州摄 
千户率锐卒于中流遇宋师凡十七战诸军毕济中统三年从征襄阳督造战舰筑万山堡至元十一年拔沙洋隳新城皆与有功初师次江上 
国宝愿当前锋夺船二十艘以献巴延壮之宋据上流方舟数百结为堡栅指示曰复能夺取是乎国宝即奋往破其栅既渡江下鄂汉十二年 
进兵临岳州与宋兵战于桃花滩获其将高世杰进管军总管命统蒙古诸军镇常德府知安抚司事时湖南既降惟辰沅靖镇连未下宋将李 
信李发结武冈洞蛮分据扼塞国宝击败之其众退保飞山新城思播蛮来援国宝复与战破之擒张星沈举等三百余人进攻新城获信发等 
献俘江陵十四年会诸道兵攻广西静江拔之进管军万户镇守梧州领安抚司事初宋临安之破也张世杰挟二王由闽蹈海众复滋蔓时南 
恩新州何华张翼举兵兴复军势甚盛国宝选精锐击破之悉擒其赏降其民三万余户十六年迁海北海南道宣慰使蜑贼连结郁林广州诸 
洞恣行剽掠复讨平之任龙光等率所部五千户降寻移琼州立官程更弊政训兵息民具有条制南宁谢有奎负固不服国宝开示信义有奎 
感悟以其属来归于是黎峒民降者三千户蛮洞降者三十所十八年破临高蛮寇五百人招降居亥番亳铜鼓等十九洞遣部将韩旺率兵略 
大黎密搪横山诛首恶李实火其巢生致大锺小锺诸部长十有八人二十五年进都元帅参知政事行尚书省事以军事至赣州卒于传舍子 
斌袭

　　△张立

　　张立泰安长清人初厯严实麾下略江淮有功署为百户岁戊午宪宗征蜀征诸道兵立从行次大获山宋人阻山为城带江为池以自固 
立统锐卒攻陷外堡夺战船百余艘中统初从世祖北征迁左卫亲军副指挥使至元十四年 【原文无至元二字今据世祖纪补】 辅粟赴 
和琳道出应昌会酋帅帕克谋不轨以射士三千踵其后欲乘闲夺其资粮立觉其有异急命环车为栅以备之贼众已合矢如雨下初立之发 
上都也每车载二板以备不虞至是建板于军矢不能入骑卒稍前即以戈撞之强弩继发贼不得近相持连日乃解去是岁增置前后卫兵进 
后卫亲军都指挥使以老致仕子珪袭

　　△齐秉节

　　齐秉节字子度演州蒲台人父珪摄征行千户兼总管镇枣阳中统三年李璮叛征诸道兵进讨枣阳精锐尽行留羸卒千余与宋襄郢对 
垒敌来觇虚实珪城守周密以东门外壕狭小可越命浚之为备宋将摄都统陈总管果率兵万余抵城东门以板渡壕壕广板不能及珪力战 
却之城赖以完至元三年告老举秉节自代秉节魁伟沈毅涉猎书史稍知兵法袭父职仍镇枣阳五年从伐宋筑新城白河口堡鹿门山略地 
郢州大洪山黄仙洞数着战功升上千户十一年从丞相巴延至郢荡舟由陆入江攻武矶堡擒宋将阎都统十二年国兵败宋贾似道舟师于 
丁家洲命秉节屯建康与宋将赵淮战于西离山追至溧阳从定太平安庆诸郡与宋将张咨议战于昆山杀之十四年授管军总管时黄州复 
叛令秉节往讨斩余总辖于阵二十三年移镇饶州擒安仁剧贼蔡福一余党悉平升枣阳万户府副万户二十八年卒子英袭

　　△郭昂

　　郭昂字彦高彰德林州人习马槊能挽强赵通经史至元初上书言事授山东统军司知事迁沅州安抚司同知招降溪洞八十余栅播州 
张华聚众容山昂率兵屠之山猺木猫土獠诸洞尽降十六年徇沅州西南界复新化安仁二县擒剧贼张虎纵之曰汝非吾敌愿降即来不然 
吾复擒汝不难也明日虎降并其众三千余人悉使归民籍军还众敛曰金以献一无所受众从至江陵致金而去昂悉上之行省二十六年江 
西盗起昂讨之进逼南安明扬上龙岩湖绿村石门鴈湖赤水黑风峒诸蛮立太平寨而还会大饥以贼酋家资分赈之授万分镇抚州未几行 
省檄赴广东监造战船行至广东界遇贼移檄谕以祸祸昂威信素着贼见其檄即降授广东宣慰使卒

　　△綦公直

　　綦公直益都乐安人世业农至元九年为沂莒胶密宁海五州都城池所千户十年督造征日本战船于高丽时宋未下世祖知其勇遣使 
召见俾领兵同行荆南等处招讨司事抵峡州青卅滩霖雨不进还屯玉泉山率兵三千攻安进下寨破之襄阳既下命领邓州光化唐州汉军 
及郢复熟券军从诸军南伐十二年至隆兴宋军突出城门逆战公直败之追抵城下遂踰壕拔栅焚其楼橹隆兴降南安吉赣皆望风款附公 
直令第三子蒙古岱攻梅关破淮德山寨入广东至南海皆下之诏授公直管军万户时巴延巴尔达噶图古勒叛于西夏公直率军讨平之十 
八年移镇巴赛伯里二十三年 【按世祖纪至元二十六年海都犯边帝亲征巴延传二十九年明里特木尔挟海都叛诏巴延讨之本传作 
二十三年疑误】 诸王海都叛公直从丞相巴延准战于洪水山败之追击渐远授兵不至第五子瑗力战死公直与妻及蒙古岱俱陷焉明年 
蒙古岱奔还授中卫亲军副都指挥使讨衢州山贼有功

　　△杨赛音布哈

　　杨赛音布哈初名汉英字熙载其先太原人唐季南诏陷播州迶杨端者以应募起复播州遂使领焉世为播州安抚使至元十三年宋亡 
汉英父邦宪奉版籍内附授为绍庆珍州南平等处沿边宣慰使卒谥惠敏汉英生五岁而孤二十二年母田氏携至上京见世祖于大安殿帝 
呼至御榻前熟视其眸子抚其预者久之谕宰臣曰杨氏母子孤寡万里来庭朕甚悯之遂命袭父职 【按世祖纪至元二十三年封杨邦宪 
妻田氏为永安郡夫人】 赐名赛音布哈二十五年再入觐时十二帝见其应对明敏授宣抚使 【世祖纪作至元二十九年事】 寻升侍 
卫亲军都指挥使大德五年宋隆济叛诏湖广行省平章刘国杰指挥使额森呼图克偕赛音布哈讨之六年师出播境连与贼遇破之前驻蹉 
泥贼骑猝至赛音布哈奋击先进大军继之贼溃乘胜逐北遂降阿苴下笮笼望尘送款者相继七年进山暮窝贼众复合又与战于墨特川大 
破之擒斩隆济等西南夷悉平至大四年播南卢崩蛮内侵率兵讨之卒于军追封播国公谥忠宜子嘉贞嗣

　　△完颜实珠

　　完颜实珠祖德珠仕金为管军千户金纳珠归太祖从征西域河西又从太宗攻下凤翔同州有功授同州管民达噜噶齐兼征行千户以 
年老命实珠袭已未实珠从世祖征哈喇章还都元帅耨埒攻马湖江实珠夺浮桥与宋兵战有功军龙化县与宋兵战大败之中统二年授征 
行万户从都元帅特尔格攻嘉定有功至元四年败宋兵于九顶山五年攻泸州拔五获寨渡马湖江迎击宋兵败之从行省伊苏岱尔攻建都 
蛮建都降从攻嘉定复泸州取重庆实珠之功居多二十年拜四川行省参知政事卒

　　钦定续通志卷四百七十九

　　●钦定续通志卷四百八十　列传二百八十

　　列传

　　元 【三十四】

　　○元三十四

　　王綧　　　　　　　随世昌　　罗璧　　　　　　　刘恩　　石高山　　　　　　巩彦晖　　蔡珍　　　　　　　张泰亨 
　　贺祉　　　　　　　孟德　　张荣实【玉】　　　舒穆噜格根　　楚鼎　　　　　　　张均　　信苴日　　　　　　王实 
喇　　赵宏伟

　　王綧
　　随世昌
</div>
    <div class="pagination">
<a href="续通志_page1068.html">上一页</a><span>...</span><a href="续通志_page1064.html">1064</a><a href="续通志_page1065.html">1065</a><a href="续通志_page1066.html">1066</a><a href="续通志_page1067.html">1067</a><a href="续通志_page1068.html">1068</a><span class="current-page">1069</span><a href="续通志_page1070.html">1070</a><a href="续通志_page1071.html">1071</a><a href="续通志_page1072.html">1072</a><a href="续通志_page1073.html">1073</a><a href="续通志_page1074.html">1074</a><span>...</span><a href="续通志_page1070.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
