<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 853 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 853 页/共 1125 页</h1>
    <div class="content">      
月趁赴朝参，并赴侍立。今来逐官系卿监兼权，所有起居侍立合取旨。」诏：「修注官日赴起居殿阶侍立，比之余官权职不同。」特令立起居郎、舍人班。 
三年二月二十日，起居郎黄龟年言：「两省起居注系百司取会合修纂事件圆备，编类成书。自兵火之后，案牍散失。近于绍兴府遍下所属取索，见存若干，照编成沓。方修纂间，缘居民失火，尽行烧毁。乞再行下应干官司，疾速依限具合修注事件子细供报，具案无漏落结罪文状，付中书门下后省，即不得虚立检目。如依前灭裂稽违，即依逐省见行条法施行。」从之。 
九月十一日，起居郎曾统言：「国朝以来，凡天文气祲之异必下史官谨而志之，外有太史局崇天台，内有翰林天文院，日具祥变，各以状闻，以参校异同，考验疏密，仍俾供报起居院书之，为万世法。军兴之后，史失其职，(寝)[寖]以隳废。而左右记注，实为阙文。望诏有司，悉遵典故施行。」从之。 
十二日，起居郎曾统言：「记注之官，职司言动，国朝尤重其选，多以谏臣为之。虽品秩甚卑，犹得参侍从之列，备顾问之数。有所论奏，悉得专达，且于陛立之际，亦听直前奏事。元丰更官制，始正起居郎、舍人之名，不复并任谏列。然神宗(黄)[皇]帝虑废旧典，预诏修注官虽不兼谏职，如有史事，宜于崇政、延和殿承旨司奏事后直前陈述。顷者权臣用事，言路(寝)[寖]壅。居是官者，既无言责，率以出位为嫌，不过拜命之初造膝一谢而已，甚非祖宗急于听纳之意。」诏依元丰旧制施行。 
四年二月一日，起居郎舒清国言：「近降指挥，自绍兴三年正月以后修进起居注沓，所有合用进册副本纸札，欲乞依政和两省条格，记注案每月添破修写进册上色池表一百张，夹表宣连各一百五十张，令临安府和买应副。如支用不足，亦乞依令文，诸记注案添破纸若支用不足，听量数下杂物库支供，不得过每月添破之数。」从之。 
五年三月六日，监察御史许搏言：「恭 史馆目今修纂日历，秉笔之官悉依时政记、起居注及诸司报状，排日甲乙，编而集之。然近日臣僚上殿，后省例取，并无所得圣语之辞，切意起居注之书略焉。矧方今多事，陛下日对群臣，论天下利害，圣语宏深，干于教化，可为世典法者固不一而足。今修注官不得而记，史官不得而书，嘉言美事容有泯而不载者。欲望稍加参酌，特赐施行，庶几圣朝编年之书得为详备，万世之下有考焉。」从之。 
十八日，中书门下后省言：「近臣寮所论庆历三年欧阳修请上殿臣僚退留殿门，候修注官出面录圣语，至七年全备录，关报修注官。今来若令进对官留殿门面录圣语，切恐仓卒之间不能尽记，欲遵依七年诏旨施行。如有亲闻圣语，循习故例，隐慝不为录报，依条以违制论。」从之。 
十年七月八日，起居郎楼 
      
照言：「进对臣僚独以天语私相传布，不关史官，在于记注，诚为阙典。今隐慝圣语，具有明禁，恐群臣或未尽知。乞颁降吏部，遇有进对臣僚，俾具录关报。」从之。 
八年二月二日，起居舍人勾龙如渊言：「两省起居郎、舍人依条合破亲事官二人，后因减半指挥，止留一名。缘朝参侍立，阙少人从，乞依旧差破。」从之。 
九年五月二日，起居舍人王次翁言：「伏 在京通用令，进对臣僚亲得圣语录报后省，不报者以违制论。然近来沿习旧例，称并无所得圣语，遂使见行条法(置)[直]为虚文。乞申言旧法，榜示朝堂。」从之。 
十年十一月十二日，起居舍人李易言：「左右史所修起居注，每月分轮投进。自政和间及渡江后来，因循积压，虽有自绍兴三年正月一日为始先次修纂指挥，然见今止是修纂到绍兴五年，其日逐所书未能率由旧制，不唯今日之力徒穷于往岁所闻，而后之所闻必不若今日之审。乞令左右史轮当侍殿者法所合书，退而书之，与见行修纂五年积压事件并须每月投进，庶俾言动之法举无所遗。」从之。 
十一年七月十六日，中书门下省言：「臣顷立螭头，恭记言动。切见内殿非时引见臣僚，盖陛下励精不倦于政之德也。然臣僚奏陈与圣语问答及天下国家者宜多有之，掩而不彰，则史臣之罪也。欲望明诏，凡内殿引见臣僚，令各具所得圣语申中书门下后省，使修注记焉。」从之。 
二十六年三月二十八日，起居郎吴秉信言：「切见本省修注旧本方进至绍兴八年六月，新本至绍兴十三年闰四月，其后缘久阙正官，遂致积年时事阙然不书。欲乞自绍兴二十五年十月为始，先次修纂进呈，庶得圣神谟训，不至散逸。所有前来修纂未到目，今乞依旧例每月同进。」从之。 
二十八年九月二十七日，起居郎洪遵言：「向者权臣用事，记注之官多阙不补，起居注自绍兴九年以后前后积压，今未修者殆十五年。诸处官司因此循习，遇有本省取会，子不肯如期报应子：疑误。。切虑岁月(寝)[寖]远，难以考究。欲依本省条制取索，急速者限一日，余三日，令以时报应。仍令两省除见修起居注按月进入外，所有绍兴九年以来因循未毕者每一月带修两月，庶几天德帝业赫然与日星并传。」从之。 
二十八日，诏起居郎、舍人自今后许依讲读官奏事。先是，起居郎洪遵言：「臣幸得以记注陪侍经幄，切见春、秋二讲每于双日先期书历。经筵官讲读毕，许留身奏事。修注官虽与签书，未尝有奏事者，皆云近例如此。联名一历，不得别为二体。伏闻元佑中起居舍人吕陶尝乞候讲读臣僚再留奏事，并许侍立。以此观之，讲退犹且入侍，何由不许奏事。乞下讲筵所，依讲读官例施行。」故有是诏。 
二十九年八月二十八日，起居舍人杨邦弼言：「切见本省起居注 
      
旧本自绍兴三年正月为始，方修至九年八月分；新本自绍兴二十五年十月为始，方修至二十六年十一月分，计所未修者凡十有六年。盖缘记注之官前此久无正员，因循积压，阙而不书。臣(未)[谓]今之起居，古左、右史也。圣神言动，举足为法。若非史臣纂辑，则闳休伟(续)[绩]遗坠漏略，安得昭然大备，与典谟训诰并传于不朽哉!望令两省以见行修注按月进呈外，其有前来修纂未到月分每月带修一月，庶使往年所积下者可以同时填补，则諲次有伦，克尽中兴之美矣。」从之。 
孝宗隆兴元年五月一日，诏前殿依后殿轮左、右史侍立。以起居郎兼侍讲胡铨言：「臣误蒙亲擢，承乏左、右史。自供职以来，检讨记注故事，切见今之史职废坏者非一，其尤甚有四焉：一曰进史不当，二曰立非其地，三曰前殿不立，四曰奏不直前。何谓进史不当 臣等闻唐褚遂良知起居注，太宗问人君得观之否，对曰：『史记善恶以为戒，庶几人主不为非法，不闻帝王躬自观史。』魏 为起居舍人，文宗遣中使取记注欲观之。 谓：『史官书事，以存鉴戒。陛下所为善，无畏不书；不善，天下之人亦有以记之。』帝乃止。遂良与 可谓能守官矣。至国朝，梁周翰、李宗谔为左、右史，乃建言：『每月起居注愿先奏(然)[御]，然后付史馆国史书之。』(曰)[月]进起居注自周翰等始，岂不愧唐二子哉!庆历中，殴阳修为起居注，常论其失云：『自古人君不自阅史，今撰述既成，必录本进呈，则事有讳避，史官虽欲书，而不敢也。乞自今起居注更不进本。』仁宗从之。厥后佞臣执笔，乃复进史，沿袭不革，遂至于今。臣等欲望陛下遵仁宗之训，革周翰之失，自今记注不必进呈，庶使人主不观史之美不专于唐二君也。何谓立非其地 臣等按唐制，每皇帝御殿，则左、右史夹香案而立，善恶必书。其后许敬宗、李义府用事，动则怀奸，惧为史官所记，遂废左、右史侍立之职，凡谋议皆不与闻。文宗复贞观故事，每入合，命左、右史执笔，立于螭头之下，由是宰相奏事得以备录，故开成之政悉详于史。国朝故事，天子坐朝，则记注官立于御坐之后，欧阳修
以谓起居者当视人君言色举动而书，若立于后，则无以尽见，乃徙立于御坐之前。至修罢职，修注者乃复立于后。今乃立于殿之东南隅，言动未尝或闻，可谓立非其地，其愧于修多矣。臣又闻元丰三年修起居注王存
奏：『欲追贞观故事，使左右史得尽闻天子德音。傥以二府自有时政记，即乞自余臣僚登对许记注侍立。』神宗曰：『人君与臣下言必关政理，所言公，公言之，自非军机，何必秘密。盖人臣奏对，或有颇僻，或肆谗慝，若史官书之，则无所肆其奸矣。』大哉王言!然未及施行，至今议者惜之。今史徒有左、右之名，不知天子言动之实，群臣奏对， 
      
并以无所得圣语关报，职记注者但不过录诸司供报公文而已，何名曰史耶 臣等欲乞陛下复欧阳修侍立故事，庶几言色举动皆得以书。如宰执造膝之言，自有时政记，亦乞如王存所请，凡余臣奏对，许令侍立，亦足以伸神宗之志也。何谓前殿不立 臣等历观自古左、右史，未尝不侍立于天子之侧，亦未尝有前后殿之分。唐制但云左、右史分立于殿下螭头之侧，和墨濡翰，皆就螭之坳处，有命则临陛俯听，对而书之，不闻后殿立螭而前殿不立也。又闻欧阳修奏请，自今前后殿上殿臣寮退，令少留殿门，俟修注出，面录圣语，以此知国朝旧制前后殿皆侍立矣。夫人主之言不独后殿有之，而前殿无也。宰执奏事、百官殿对之言，不独前殿有之，而后殿无也。今独后殿侍立，而前殿不与，义果安在 夫后殿侍立，虽立非其地，然犹立焉，亦爱礼存羊之意。前殿不立，是饩羊亦去，礼意俱忘矣。今(在)左、右史分日而立，无言动之异。臣等欲乞于前、后殿皆分日侍立，庶几一言一动皆得以书，以备一朝之典谟，光千载之史册，非细事也。何谓奏不直前 臣等闻唐文宗谓魏 曰：『事有不当，毋嫌论奏。』 对曰：『臣顷为谏官，故得有所陈。今则记言动，不敢侵官。』帝曰：『两省属皆可议朝廷事，而毋辞也。』故国朝左、右史皆许直前奏事，虽以奏史事为名，而朝廷事亦可议焉。盖文宗命魏 之意也。熙宁中，修起居注张琥奏曰：『近日缘例，须牒合门，然后上殿。窃见枢密承旨每于侍立处尚得奏事，起居注既得侍立，或有敷奏，乞便面陈。』诏从之。臣等自领职之后，初欲直前奏事，合门以臣等不预牒却之。臣等又尝预牒之矣，又谓今日无班次。臣每见合门奏事，未尝以班次为拘。左、右史职言动，当日有敷奏，乃必欲预牒合门，又欲必有班次，则事有当奏而不得奏，其为失职多矣。臣等又闻皇佑中御史唐介论文彦博文彦博：原衍「文彦」二字，今删。，仁宗怒之。时
蔡襄为起居注，直前论救，事出一时，又曷尝预牒合门与必俟班次邪 况今来后殿奏对，未尝无两班。如是则记注之臣虽有直前之名，而无可奏之时矣。臣等欲乞自今左、右史奏事，当令直前，不必预牒合门及以有无班次为拘也。四事皆近日记注失职之大者。臣等滥居是职，敢不尽言!伏望陛下考古验今，循名责实，断然行之，幸甚。」有旨：「侍上去处令御史台、合门同共检照典故讨论，申尚书省取旨，余并依。」御史台讨论见行仪制并昨降指挥，开(是)[具]下项：元正、冬至大朝会，依仪起居郎、舍人先入，诣丹墀香案东西立。文德殿朔会，起居郎、舍人立如上仪。垂拱殿四参、紫宸殿望参，起居郎、舍人并分升朵殿侍立。检准绍兴十四年十月九日指挥，今来大朝会已降指挥，文德殿权作大庆殿，依仪两省官合于丹 
      
墀上分东西立。目今殿庭即无丹墀，欲乞将起居郎、舍人夹香案东西侍立外，余两省官乞随宜分东西相向立班。今来会到讲筵所称每遇讲筵日，起居郎、舍人分(论)[轮]，当日一员，依例于殿上御案右边侍立。今欲乞自今后前后殿坐，起居郎、舍人起居讫升殿。宰执并台谏奏事，权暂于东朵殿侍立。候奏事毕，臣僚奏事，依讲筵例于御座前侍立。所有侍立处于御座之左或右，取自朝廷指挥。」合门言：「检照仪制，大庆殿朝会、文德殿视朝，起居郎、舍人侍立，其在京文德殿折槛下阶头安砌螭头二京：疑误。，设香案螭陛之下，分东西相向立。前殿系紫宸殿，起居郎、舍人分东西朵殿侍立。后殿系崇政殿，轮当直起居郎、舍人一员于东朵殿侍立。垂拱殿除四参外，其余日参系常朝，自来起居郎、舍人未有许赴侍立指挥。若依今来所请，其垂拱殿常朝日分比附后殿起居讫，轮当直起居郎、舍人一员赴侍立。余如御史台讨论。」故有是命。 
干道二年十月七日，诏今后修注官遇常朝等当赴侍立，许入出皇城南北门。 
十一月一日，执政进呈起居舍人唐阅致仕。上曰：「左、右史皆阙，
梁克家只且暂时兼权，卿等可具合差官姓名来。」洪适对曰：「朝士皆陛下所知，莫可并外官皆具。」上曰：「行在官恐资序未合差，并外官具来甚好。」 
十三日，起居舍人洪迈言：「切见景佑以来故事，有迩英、(筵)[延]义二阁记注，凡经筵侍臣出处、封章进读、宴会赐予皆用记注。数十年间，(箱)[相]废不续。臣伏 今月五日给事中王严进读《春秋》莒人伐杞，言：『周室中微，诸侯以强凌弱，擅相攻讨，殊失先王征伐之意。』上曰：『《春秋》无义战。』礼部尚书周执(美)[羔]进读《三朝宝训》，论文章之弊。上曰：『文章以理为主。』兵部侍郎陈岩(宵)[肖]留身奏刑部事，上曰：『宽则容奸，急则人无所措手足。』凡此数端，皆承学之臣日夕探讨，累数百语，所不能尽。而陛下蔽以一言，至明至当，然记言动之臣弗能究宣，恐非所以命侍本意。乞令讲读官自今各以日得圣语关送修注官，其它合书事迹悉如故事，委主管讲筵所牒报，使谨书之。仍愿仿前例，乞因今所御殿赐名曰祥曦殿记注，庶几百世之下咸仰圣学，以迹聪明文思之懿，岂不盛哉!」从之。 
五年十一月二日，起居郎、兼权中书舍人林机言：「臣僚进对，并以无所得圣语为辞，使睿谟圣训阙而不录，实负素餐之惧。」上曰：「既不关报，史官何由记述 」 
九年闰正月四日，起居舍人留正言：「所修注记自绍兴十五年以后至即日多有未修月分，盖缘史官间有阙员，因循积压。后来者急于收拾旧事以成书，而当年之史力未暇及，久之文字散失，所得疏略，愈难修纂。若欲以时刻修，有所稽考，则必令二史将即日承受诸处关牒施行政事并臣下进对所得圣语随月编 
      
纂，仍将绍兴十五年以后未修月分并修一月，并于次月上旬送付史馆，随具已修月分奏闻，庶几近事举无所遗，而旧史得以成书。」从之。 
二月二十一日，诏：「秘书郎兼权起居舍人赵粹中遇四参令立起居舍人班起居，今后准此。」
 职官 宋会要辑稿 职官二 舍人院 
      
舍人院
【宋会要】
      
淳熙二年七月六日，起居舍人汤邦彦言：「被旨修新旧起居注，(令)[今]乞逐省每月各修纂三月。内有绍兴九年已后文字未完处，欲下六曹等处取索其记注。案人更不增添，止与添给顾工之费。」从之。 
三年四月二十四日，起居郎萧燧言：「记注之职，言动必书。臣僚进对，法当录报 
      
两省，违者有罚。比年以来，唯趋简便，略而不报。昨缘史官奏请申严，故一时所报粗详，可备编次。今兹又复因循，遂使陛下访闻所逮，告戒所加，或隐而不传，或阙而不录。乞下两省检坐条法，应臣僚进对所得圣语，除事干机密外，其余尽行录报，庶几圣主言动具载简册。」从之。 
五年八月二十六日，起居舍人李木言：「记注之职，必待诸处关报而后书。所报阙略，则首尾难于稽考；取会留滞，则修纂因至积压。报到已施行事节，间有节文太甚或书写脱误者，亦有止报看详之命，后或不闻与决者。如此之类，虽移文会问，回报稽迟，有去岁合书之事至今不得其详者。乞赐戒敕，且惩治其漏落脱误及回报稽迟者。」从之。
十五年十月十五日，中书后省言：「已降指挥，新除太常少卿罗点兼侍立官，所有本省修注职事合与不合兼修 」诏令兼。 
绍兴元年三月八日，起居郎兼权中书舍人诸葛廷瑞言：「近日以来，内殿及延和殿不时引班，多不报本省，有妨修注。欲乞札下入内内侍省，今后遇引喝申到对班，须管次日牒报本省，以凭修纂，庶免漏落。」从之。
 职官 宋会要辑稿 职官二 起居郎舍人 
      
起居郎舍人
【宋会要】
      
元丰中，兼修注王存乞复起居郎、舍人之职，使得尽闻明天子德音，退而书之。神宗亦谓人臣奏对有颇僻谗慝者，若左、右有史官书之，则无所肆其奸矣。故事左、右虽日侍立，而欲奏事，必禀中书俟旨。存因对及之，乃诏虽不兼谏职者亦许直前奏事。五年官制行，罢修注，而郎、舍人始颛其职。 
起居郎、舍人掌记天子言动，御正殿则俟于门庑外，便殿则侍立，行幸则从，大朝会则对立于殿下螭首之侧。凡朝廷命令赦宥、礼乐法度、损益因革、赏罚劝惩、群臣进对、文武臣除授及祭祀燕享、临幸引见之事、四时气候、四方符瑞、户口增减、州县废置，皆书以授著作官。六年，诏左、右史分记言动。元佑元年仍诏不分。七年，诏迩英阁讲罢，续有留身奏事者，许侍立。绍圣元年，中丞黄履言所奏或干机密，(虽)[难]令旁立，乃止。
 职官 宋会要辑稿 职官二 通进司 
      
通进司
【宋会要】
      
通进司在垂拱殿门内，掌受银台司所领天下章奏案牍，合门〔在〕京百司文武近臣表疏进御，复颁布之。内侍二人领之，又有枢密院令史四人。 
《两朝国史志》：通进银台司知司官二人，两制以上充。通进司掌受银台司所领天下章奏案牍及合门〔在〕京百司奏牍，文武近臣表疏以进御，然后颁布于外。银台司掌受天下奏状、案牍，抄录其目进御，发付勾检，纠其违失，而督其淹缓。发敕司掌受中书、枢密院宣敕，着籍以颁下之。监通进司内侍二人，书令史二人。银台司主事二人，令史一人，书令史六人，贴房四人，皆以枢密院吏充。发敕司有发敕官三人，中书沿堂五院通引官以下充。 
太宗淳化四年八月十八日，命枢密直学士向敏中、张咏同点检银台、通进二司公事。二司旧隶枢密院，凡内外奏覆必关二司，然后进。外则内官与枢密吏人主掌，内则尚书内省籍其数以下有司，或行或否，得缘而为奸，禁中不知，外司无纠举之职。至是始命敏中等谨视其出入而勾稽焉，月一奏课，事无大小，不敢留滞。 
五年四月，以金部员外郎谢泌勾当通进、银台司封驳公事。 
真宗大中祥符四年七月，诏：「通进、银台司承受奏状常须慎密，如有漏泄，事涉机密，情重当行极断，轻者亦行朝典。」 
五年六 
      
月，枢密院言：「近日通进司入夜所进文字率皆常务，望令自今除事系机急实时进内，自余如已闭内门送到，即俟次日进入。」从之。 
八年三月，命吏部尚书王钦若知通进银台司兼门下封驳事，代利瓦伊、冯起、钱惟演。时钦若罢枢密使同平章事，因有是诏。 
六月，诏：「通进司文字并须未闭内门前节次通进。如是闭门后诸处传进到机密急切实封上贴画时通进者，及通封散状榜子但系机密急切公事，并须依旧通进。若是常程文字，不是画时待报公事，并须候杀点后即得入，不得辄有住滞。仍仰知通进司官员勘会在京自来于晚后经隔诸门通进奏报常程公事去处行移文字，令知悉。」真宗以通进司文字不以迟速公事，直至夜深通进，故条约之。 
天禧二年五月，以御史知杂事吕夷简同勾当通进银台司兼门下封驳事。 
仁宗庆历五年六月二十四日，诏：「今后文武臣僚内曾任两地及节度使并丞郎已上，不曾贬黜，后来除致仕官者，如奏章文字，并许于通进司投下。」先是，右屯卫上将军致仕高化言，每有所进文字，须诣登闻鼓院，并与农民等。化尝事先朝，为节度使，乞依杨崇勋例，每有章表或有所见利便，乞诣通进司投下。因有是旨。 
嘉佑八年八月二十二日，知通进银台司周沆言：「准中旨指挥，为日逐所进文字，至申牌后多是住滞，有误进览，令早进文字者。欲乞今后诸处 
      
申时所进文字更不收接。内系急速，画时进入。」从之。 
英宗治平元年六月十一日，知通进银台司李柬之言：「乞今后通进司本帖子并须计定未降出文书件数，系本司臣僚姓名，写本贴子，用印进入，不得只用白贴子。及乞内中每有本司审奏未降出文字，内有留中者，对御批封，降付知本司臣僚处。所贵别无遗失。」从之。 
十一月十三日，李柬之等言：「应内外臣僚所进文字，不限机密及常程，但系实封者，并须依常下粘实封讫，别用纸折角重封。有印者内外印，无印者于外封皮上臣名花押字，仍须一手书写。所有内外诸司及诸道州府军监并依此例。如违，仰本司不得收进。其外处有不如式样，递到实封文字，仰进奏院于监官前折角重封用印，于本司投下。仍乞依三司开封府条贯，并不得官员及诸色闲杂人辄入本司。」从之。 
三年六月二十四日，李柬之等又言：「本司先准(英宗)治平元年中指挥，今后臣僚所进文字依常下粘实封讫，别用纸折角重封。今来诸处投进文字多作圆封，并不折角，却剪碎两头，用圆纸花子贴定，可以因缘开拆，深虑所在作弊，漏泄机密。及有外处臣僚言时政得失利害者，往往只作通封，致有传布于外。缘素无明白约束，乞今后中外臣僚投进文字，但干机密及言时政得失利害并体量官员等事，并须褊捺，用全张小纸，斜侧折角实封。所贵经历官司 
      
不致作弊，漏泄事宜。仍乞下进奏院遍下在京及诸路州军监等告示，如不依此式样，所经官司并不收接。」从之。 
《哲宗正史 职官志》：通进司隶给事中，掌受三省、枢密院、六曹、寺、监、百司奏牍，文武近臣表疏及章奏房所领天下章奏、案牍，具事目进呈，而颁布于中外。 
神宗熙宁元年十二月八日，诏通进司定刀子、剪刀大小式样制造，令使臣主掌。如将带出司，仰明行关报。 
二年闰十一月二十三日，中书言：「制置三司条例司检详文字李承之言，昨奏对言举官事，令具文字进呈。缘系选人，无处投下，乞许于通进司投进。勘会承之已除大理寺丞。」诏许于通进司投进。 
四年五月，枢密副都承旨李缓言：「自来诸处递角赴枢密院者，并是承旨司交领投进，至暮夜即于本司人吏家投下，开拆上历，转送左掖门，由通进司以进。近以巡检兵士走失(秦)[奏]状，深虑向去有遗紧急文字。兼人吏有所居僻远，必成稽滞。乞今后合赴枢密院者，如假故本院不入，并赴左掖门，直于通进司投下以进。内有申状，即送本院。仍令通进司将内引，并关送承旨司照会，庶有关防。」诏从所请。其非假日，枢密院已出，亦准此。 
五年五月八日，中书门下言：「西头供奉官刘宋卿等言，乞今后通进、银台司投下文字常程送中书者，并依通进司例，次日不以有无假故，送中书施行。所贵各无住滞去处。况自来银台司文 
      
字于奏状前贴写事宜一行，其奏状前自来有贴黄，无用虚烦纸笔，亦乞减罢。取到银台司状称进奏院下到诸州军等处奏状，自来作四日次第供申。今欲乞作三日，更不贴写事宜贴子，当日便写奏目号送及写发放历点对，第二日对卷印押讫进呈，第三日降出，分配发放。其久来遇中书、枢密院早出及宅引并非次等假，并不入。欲乞依通进司体例，不理诸假故，每日并入，赴司收接，投进发放。」从之。 
徽宗大观元年七月二十日，承议郎、试给事中兼实录修撰徐处仁札子：「勘会通进司凿号一节，最系紧切。缘凿号文字，并系实封奏状。若实封文字数简，即易为验认。况依条边机急速之类，方许实封，其官司例将常程小事作实封投进，以数目混杂，不无差互。虽有崇宁元年九月十九日申明指挥，常程事不许实封，缘未有立定断罪刑名。欲乞严立刑名禁戢。仍乞检会崇宁元年九月十九日申明指挥节文，臣僚官司常程文字奏状，于法并令通封者作实封闻奏，显属紊烦。今后三省、六曹并所属官司常切点检，如有违犯，并举劾施行。所属自当遵守。今修下条，诸奏事应通封而辄实封者杖一百。」诏从之。 
政和三年十二月二十二日，中书门下省言勘会已降指挥，置通进司官吏等。诏自政和四年正月一日奉行，内外官司候牒到日奉行。 
宣和元年二月十二日，中书门下省言：「通进 
      
司札子：勘会诸处合赴通进司投进实封文字，依条并于文书前每件以千字文为号。封面上仍依此书题。自来诸处奏事，往往只于封面上用号，既通进司不许开拆，无由点检。进入内中，拆去封皮后，即不见得元用是何字号入进。若或未降出间奏禀，既元奏不曾于状前贴号，致内中无可批凿，深虑急速，事不可缓。今欲申明行下应合发奏去处，令刑部镂版，遍报施行。外路令提刑司一面取索知委公文，缴送门下后省，行下本司照会。如尚有不遵依去处，许令本司申朝廷，乞赐施行。」从之。 
二年五月十四日，中书门下省言：「勘会通进司不限昼夜承受投进三省、枢密院内外百司紧速文字，如遇降出御笔、御封内降，尽经本司依限发放。近来有时暂置局若奉使差遣去处，缓急内中降出文字，使本司询问置局去处，不无住滞。欲乞今后应时暂置局官司及奉使承领差遣去处，自被旨日，并具立名局所并安置去处、所领官衔，先次关报通进司。所贵降出文字，早得发放了当。仍乞送刑部，告报中外诸司遵执施行。」从之。 
高宗绍兴七年八月八日，行在通进司言：「旧在京本司系在垂拱殿内，每遇大礼，皇帝宿斋，依例移出殿外廊上权置司。今明堂大礼，常御殿系是行礼殿，乞依旧制移出殿门外宫门里东廊上空闲屋，权拨两间置司。」从之。 
十一年五月十九日，臣僚言：「臣闻纲纪正则 
      
朝廷尊，朝廷尊则中外服，此必然之理也。向者两淮湖北宣抚司奏报军期文字，进奏院不以时进，故各置承受文字官者，权一时之宜也。今韩世忠、张(浚)[俊]、岳飞既除枢密使副，各已治事，稽之典故，朝廷大臣投进文字自有通进司，而承受文字官未罢。臣恐纲纪不正，失朝廷之尊，中外有所不服也。望减罢承受文字官，则纲纪正，朝廷尊，而中外服矣。」从之。 
十四年二月四日，通进司言：「本司承受进降文字事干机密，近申明旧制，系门下省长官提举。所有昨降旨挥，许检正检察，系一时申请，合行冲罢。」从之。 
</div>
    <div class="pagination">
<a href="宋会要辑稿_page852.html">上一页</a><span>...</span><a href="宋会要辑稿_page848.html">848</a><a href="宋会要辑稿_page849.html">849</a><a href="宋会要辑稿_page850.html">850</a><a href="宋会要辑稿_page851.html">851</a><a href="宋会要辑稿_page852.html">852</a><span class="current-page">853</span><a href="宋会要辑稿_page854.html">854</a><a href="宋会要辑稿_page855.html">855</a><a href="宋会要辑稿_page856.html">856</a><a href="宋会要辑稿_page857.html">857</a><a href="宋会要辑稿_page858.html">858</a><span>...</span><a href="宋会要辑稿_page854.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
