<!DOCTYPE html>
<html>
<head>
    <meta charset="UTF-8">
    <title>钦定大清会典则例 - 第 299 页/共 354 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定大清会典则例 - 第 299 页/共 354 页</h1>
    <div class="content">　　皇帝行二跪六拜礼
　　视学释奠于
　　先师礼成本寺官引两翼王公均由防门右门出至庙门外舆前东上南北面序立引百官均由持敬门出豫诣太学彝伦堂阶下左右北上东西面序立候
　　驾是日豫设御书案于彝伦堂内
　　御幄前正中稍南设祭酒讲书案于中门内之左设
　　司业讲书案于右东西向
　　皇帝御彝伦堂移御书案近
　　御座引王公三品以上官入堂内四品以下官于阶上东西面序立鸣赞左右各二人立阶上引礼鸣赞引国子监祭酒司业等官率太学诸生于庭听赞行三跪九叩礼毕
　　赐王公大臣坐引祭酒司业由左右门入至讲席引诸生环立于露台上听讲祭酒司业一叩就席坐讲经书毕退出立于原班礼部尚书奉
　　制出授宣制官宣制官跪受鸣赞序班引诸生各就
　　拜位赞有
　　制众咸跪宣制官宣
　　制讫赞行三跪九叩礼毕豫引祭酒以下官及诸生
　　趋至太学外西旁南向排跪送
　　驾王公从百官以次退○春秋二季
　　经筵先期由寺设御书案于
　　文华殿内
　　御座前稍南设讲案于殿内正中是日鸣赞二人引讲官暨大学士九卿科道各官至丹墀内东西面序立
　　皇帝御经筵陞座引各官于丹墀鸣赞四人立殿檐下东西第二楹前赞行二跪六叩礼引复原班满汉卿引讲官暨各官由东西阶升进
　　殿内九卿科道两旁佥立讲官东西面序立鸣赞一人进至殿檐下东第二楹赞进讲讲官行礼进讲毕候
　　皇帝阐发经义羣臣跪聆讫满汉卿引各官出至丹墀原班立鸣赞赞行二跪六叩礼成引入
　　赐坐
　　赐茶毕引出退立原班候
　　驾还宫引各官出至协和门
　　赐燕燕毕引各官至
　　太和门外谢
　　恩行一跪三叩礼【不赞】○恭进
　　实録
　　圣训前期设书案于
　　保和殿内
　　御座前正中设表案于
　　殿门外稍东均南向本寺堂官鸣赞十人于纂修馆前引至
　　太和殿阶下亭止监修以下官行一跪三叩礼纂修官恭奉
　　实录
　　圣训卿二人引由中阶升入
　　太和殿中门陈于案监修以下官于丹陛东行三跪九叩礼鸣赞官引王公入
　　太和门左右门至丹陛上文武各官入
　　昭德门贞度门至丹墀内均按翼序立
　　皇帝御保和殿恭受
　　实録
　　圣训行礼毕
　　御中和殿执事各官行三跪九叩礼【不赞】
　　驾兴
　　御太和殿本寺官引监修总裁纂修提调各官入百官班内序立鸣赞赞排班班齐赞进众进赞跪王以下各官咸跪宣表官一人进至
　　殿中门外西面跪代致辞曰和硕亲王臣某等文武羣臣奏言恭惟
　　先帝神功圣德纂修
　　实録成书昭垂万世羣臣懽忭礼当庆贺奏毕鸿胪卿
　　宣
　　制曰
　　实录告成朕心懽庆与卿等同之宣毕鸣赞官赞羣臣行三跪九叩礼成本寺堂官引王公入殿内百官各就坐
　　赐茶
　　驾还宫各退○恭进
　　玉牒不宣
　　制余仪与恭进
　　实録同○文武乡会试宣
　　防于
　　午门外鸣赞官二人引正副主考官同考各官于
　　御道左右行三跪九叩礼【不赞】发榜后次日中式者随
　　各考试官于
　　午门前赞行三跪九叩礼礼兵二部上马下马燕于本部露台上望
　　阙设香案赞行三跪九叩礼燕毕行一跪三叩礼如仪
　　殿试日设题案一于殿内左楹之南西向一于丹陛正中南向至时引读卷执事各官至丹墀唱赞行礼毕竢礼部堂官受题置丹陛中黄案引诸贡士于品级山南鸣赞四人于丹陛上赞行三跪九叩礼○传胪日设置榜黄案一于殿内左楹之南一于丹陛正中引王公百官侍班如仪引读卷执事各官于左翼仗后引贡士于仗南左右三传官三人分立于三成阶上东立西向鸣赞四人侍立如仪
　　皇帝御殿鸣鞭毕赞排班引读卷等官行三跪九叩礼毕赞退班引退竢礼部堂官奉榜设于丹陛中黄案退赞排班引诸贡士由仗南进至品级山前北面序立赞有
　　制诸贡士跪宣制官立丹陛上东旁宣
　　制曰某年月日防试天下贡士某等若干人第一甲赐进士及第第二甲赐进士出身第三甲赐同进士出身宣毕乃唱第一甲第一名某人三传官以次唱名三成传胪毕引第一名进至左班正六品品级山跪再唱第一甲第二名某人三唱毕引第二名进至右班正七品品级山跪唱第一甲第三名某人三唱毕引第三名进至左班从七品品级山跪又唱第二甲第一名某人等若干名三甲第一名某人等若干名均三唱毕赞叩兴诸进士行三跪九叩礼毕引复原位立鸣赞赞举榜礼部堂官举榜自中阶降榜至
　　太和门引第一甲三人随榜后出引诸进士由昭德门贞度门
　　午门左右门出武传胪同如
　　驾不御殿王公百官不齐集余仪均同○传胪后越
　　三日状元率诸进士进表设表案于
　　午门外相对两观第五楹正中本寺卿及鸣赞夹
　　御道立引诸进士于阙门之南北上东西面序立赞排班引诸进士于阙门之内东西上北面立序班一人引状元奉表由
　　御道左进至黄案前正中跪陈表于案行三跪九叩礼【不赞】引复原位赞行三跪九叩礼毕同礼部官奉表恭送内阁
　　颁赏日引诸进士于原立处
　　颁赏表里行礼侍班与进表同○考试庶吉士未散
　　卷前引至
　　太和殿丹墀行三跪九叩礼【不赞】
　　躬耕耤田祭
　　先农礼成
　　驾入
　　太岁殿行礼本寺官引王公百官出坛西门外更衣引礼鸣赞二人引左翼王公百官于观耕台之左二人引右翼王公百官于台右均北上东西面序立引从耕三王九卿各就从耕所东西面立鸣赞二人进至耤田左右东西面立竢
　　驾出具服殿至耕耤所赞进耒耜赞进鞭引王公百
　　官至台前东西上南向立
　　躬耕礼成引王公百官仍复原位立候
　　驾御观耕台引王公百官于台下左右北上佥立三王一推毕九卿从耕三王五推九卿九推礼成各引复位鸣赞四人进至台南东西面立赞排班引礼鸣赞序班引顺天府府尹府丞为一班治中通判大兴宛平二县官为二班佐杂三班耆老农夫四班均由台西引至台前东上北面序立班齐赞进众进赞跪叩兴众行三跪九叩礼毕赞退班仍由台西引至耤田外东面序立礼成引左翼王公百官于甬道南西上北面序立候
　　驾过引右翼王公自台南共随行百官以次退如御庆成宫引王公随自南门左右门入百官由左右门东西门入王公序立阶上百官序立阶下均北上东西面立候
　　皇帝御座本寺满卿一人进至殿中门之左西面跪
　　致辞云
　　躬耕礼成羣臣庆贺鸣赞官赞羣臣行三跪九叩礼
　　如仪礼成
　　赐坐引王公于阶上百官于阶下均北上东西面列
　　坐
　　皇帝进茶鸣赞于阶上传示阶下百官行一叩礼赐茶毕各兴候
　　驾过引王公随行百官以次退○孟冬
　　颁朔日本寺堂官率鸣赞四人于
　　午门外两观第五楹夹
　　御道东西立传制官一人于
　　午门外
　　御道下左旁奉
　　制立竢钦天监恭进
　　御览时宪书毕引王公于
</div>
    <div class="pagination">
<a href="钦定大清会典则例_page298.html">上一页</a><span>...</span><a href="钦定大清会典则例_page294.html">294</a><a href="钦定大清会典则例_page295.html">295</a><a href="钦定大清会典则例_page296.html">296</a><a href="钦定大清会典则例_page297.html">297</a><a href="钦定大清会典则例_page298.html">298</a><span class="current-page">299</span><a href="钦定大清会典则例_page300.html">300</a><a href="钦定大清会典则例_page301.html">301</a><a href="钦定大清会典则例_page302.html">302</a><a href="钦定大清会典则例_page303.html">303</a><a href="钦定大清会典则例_page304.html">304</a><span>...</span><a href="钦定大清会典则例_page300.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
