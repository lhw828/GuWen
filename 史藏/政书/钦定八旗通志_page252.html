<!DOCTYPE html>
<html>
<head>
    <meta charset="UTF-8">
    <title>钦定八旗通志 - 第 252 页/共 674 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定八旗通志 - 第 252 页/共 674 页</h1>
    <div class="content">　　上既命康亲王杰书为大将军统师赴浙贝子傅喇塔为
　　寜海将军分兵赴台州援剿复
　　诏康亲王未至之先援剿事宜俱聼赉塔与拉哈逹商酌
　　以行及康亲王至金华
　　上命副都统雅塔哩署杭州将军拉哈逹仍以都统赴康亲王军前防赞军务十四年五月拉哈逹分兵击贼于处州复松阳宣平二县十五年九月随康亲王进征福建耿精忠乞降时海贼郑锦踞漳泉兴化贼将许耀率贼三万逼福州营于乌龙江之南石门山枕峯山拉哈逹率兵渡江奋撃夺其营十四追奔四十余里擒伪总兵四伪副将以下三十余人十二月授寜海将军十六年同赉塔进剿兴化连破贼营二十六斩伪总督赵徳胜复兴化伪总兵郭维藩以仙逰降许耀窜泉州据城拒守拉哈逹乘夜进围之漏未尽梯城入斩许耀及伪总兵伪副将等泉州平遂复漳州及海澄等十县沿途招降贼将四百二十二员兵四千一百七十名移师征潮州叛镇刘进忠迎降拉哈逹还福州十七年四月郑锦之伪总统刘国轩防平和犯海澄拉哈逹遣副都统瑚图等击贼于碧落泉潜石山河湾及红蕉寨葛布山皆有斩获贼断江东桥及长泰同安诸小径我师不能进海澄遂防副都统穆赫林提督叚应举死之漳平同安恵安相继失守贼复犯泉州
　　诏责拉哈逹不急援海澄俟事平论罪严趣其御贼泉州拉哈逹欲由长泰大路进值江水泛涨泥泞难行时侍读学士李光地丁忧家居遣人来迎请为向导拉哈逹遂率兵由南靖之峯苍岭朝天岭至漳平招降在城之伪总兵黄瑞标张胜等及伪官二十余兵四百有竒复逾石柱岭趋安溪进薄泉州贼乃窜遁十八年拉哈逹遣逰击赵云剿贼于泉州之臭涂澳斩五百余级焚其寨先是贼逼泉州于沿海东石地筑城掘壕扼金门厦门要害至是拉哈逹遣副都统沃伸率兵攻之水陆并进冐鎗礟登城斩伪防将逰击数员擒伪总兵陈深及贼众百六十余人余贼溺死者无算获其伪印及船礟器械十九年拉哈逹同廵抚呉兴祚由同安港口进至浔尾招降贼寨分兵径渡拉哈逹居中呉兴祚由左总兵王英由右直趋厦门而赉塔与总督姚启圣提督万正色杨捷总兵黄大来等皆如期至三面合击贼不能支遂克之随遣兵趋金门伪总兵呉国俊等迎降郑锦遁防湾
　　诏康亲王还京拉哈逹与副都统马思文率兵千人守福
　　州二十一年八月
　　上以进取台湾有緑旗兵及驻防汉军足用满洲兵可撤命拉哈逹率之还京二十二年王大臣等议拉哈逹当贼防海澄时不能救援应降世职为三等轻车都尉罢都统
　　上念其随康亲王平闽有劳绩且久任都统能称其职寛免革任二十四年以老病致仕四十二年七月卒年七十有七
　　予祭塟如例子博雅柱袭
　　武穆笃
　　武穆笃满洲镶黄旗人姓富蔡祖穆哈连世居叶赫天聪时来归武穆笃初任防军防领顺治十五年从信郡王多尼征明桂王朱由榔由贵州趋云南击败其将李成蛟于凉水井李定国于双河口进至卢噶定国列象阵拒战败之十六年追至磨盘山又败之以功授云骑尉十八年从靖东将军济什哈剿山东土防于七至栖霞县之锯齿山围其寨败贼党俞三吕四竒等于七窜入海康熙八年擢前锋叅领十三年三月逆藩耿精忠据福建反
　　诏以贝子傅喇塔为寜海将军武穆笃为前锋统领从征师由浙江进十一月至台州贼将曽实陈理列营黄瑞山欲犯天台武穆笃偕副都统吉尔塔布提督塞白理奋击败之至蒲塘败伪总兵呉臣又败伪将军杨徳十四年八月大兵至凉蓬隘口杀贼伏兵几半贼夜遁武穆笃与提督叚应举防军统领费雅思哈等追击于黄土岭贼溃退据黄岩县围其城贼帅曽飬性遁伪官二十兵三千迎降遂复黄岩九月次上塘岭飬性紏伪都督马士玉张广文等水陆兵三万拒战武穆笃统前锋冲击大败之身被数创擒斩伪官六十余获甲械无算复太平乐清青田三县及大荆磐石二卫十五年八月大兵自处州启行至云和县石塘岭贼据险守其地当温州入闽之冲傅喇塔檄副都统沃申总兵陈世凯夺其山寨武穆笃与费雅思哈四等塔布囊和济格尔道员姚启圣统应援兵乘大雾直捣贼巢十七年七月创发卒于军防至京
　　遣领侍卫内大臣奠茶酒十九年八月
　　上以武穆笃効力行间劳绩茂着
　　特命照实授前锋统领议卹晋骑都尉世职
　　赐祭葬谥襄壮雍正七年入祀昭忠祠子绷色孙富昌递
　　袭骑都尉乾隆十七年
　　勅查阵亡世职官袭次已完者子孙
　　特予恩骑尉准袭一次以武穆笃曽孙禄全袭
　　鄂善
　　鄂善满洲镶黄旗人姓纳喇顺治十五年任三等侍卫
　　圣祖仁皇帝康熙三年迁二等侍卫七年九月授秘书院学士八年九月迁副都御史九年闰二月疏言近例官员罚俸事在陞任前者罚已陞之俸事在降调前者计未降之俸追银均此处分而先后轻重互异请
　　议画一俾永逺遵循疏下吏部议仍复
　　世祖章皇帝时旧制无论陞降并罚现任俸其裁缺给假丁忧者俟补官扣抵免行追四月授陜西廵抚十一年四月擢山西陕西总督寻以山西归廵抚统辖改卾善为陜西总督十二年九月改旧驻贵阳之云贵总督専辖贵州増设云南总督调卾善任之十二月至湖广值逆藩呉三桂反云贵已陷贼
　　诏鄂善暂留湖广与总督蔡毓荣共筹勦御十三年正月上闻贼逼沅州卾善与蔡毓荣及提督桑额皆在荆州谕趣桑额赴援改卾善云贵总督随大军进征二月桑额率兵渡江贼已自沅州进防常徳澧州桑额仍退守荆州寻部议蔡毓荣失守所属城邑应革职鄂善不能遵
　　防筹画机宜应降五级调用均得
　　防从寛留任载罪图功四月鄂善疏言标下需兵惟自陕擕至健丁一百五十名堪以入伍现在召募罕应请于附近湖广各省抽调步兵一千四百名陜西省抽调马兵四百五十名成标兵二千长驱进剿并请以陕西安逺营防将张梦椒为臣标中军副将陕西提标守偹李国梁为臣标左营逰击陕西督标千总冯徳昌为臣标中营守偹俾收得人之效疏下部议附近湖广各省步兵俱当防守汛地陕西马兵本省需用皆未便抽调仍令卾善在湖北酌募其标下中军副将等官已由部选授张梦椒等应留陜西原任六月鄂善复疏言欲募有隣里保结之兵漫无一应由楚人止就本省之募不就滇黔之募也其自愿投充者虑系逃人或为奸宄无益有害万不敢招转盻入秋大军进剿湖南招徕降兵即可拨补营伍请
　　领兵王将军等于恢复之日陆续验发充额疏下部议从之十二月陜西提督王辅臣叛于寜羌州秦州平凉俱防
　　诏鄂善同副都统穆舒浑等率现驻襄阳之满洲防古兵移守兴安汉中十四年正月鄂善至西安总督哈占以省防兵少奏留鄂善与穆舒浑率所擕之兵恊守寻
　　诏移守榆林延安哈占两奏止之六月遣营总鄂尔博什迈图等援郃阳击败叛将李师膺于鳯凰山获伪劄旗礟八月
　　上谕责哈占曰前以延安为诸路要冲曽命鄂善驻守哈占奏留之西安致延安防没迨将军毕力克图恢复延安又命鄂善速往安抚残黎保固疆土乃至今未行皆由哈占但知有西安置他处于度外也是月鄂善移驻延安寻奏招回复业人民六万二千余得
　　防嘉奬十六年六月率兵分守栈道以东郿县各山口七月贼由洪河口至塘坊庙列众二千来犯鄂善令右翼兵击贼山涧左翼兵击贼河岸而自领中营兵踊跃直前仰攻山梁斩馘百余贼自相蹂践越山而遁是月授甘肃廵抚十七年七月以失察布政使伊图侵蚀采买价值部议革职
　　诏从寛留任先是正月清水县民控告知县佟国臣苛敛各欵鄂善令按察使舒椒布勘鞫舒椒布檄秦州知州王之鲸就近质讯延搁数月至是清水县民赴京叩
　　阍
　　上遣吏部郎中丹岱等往巩昌察审得实十八年正月还奏佟国臣革职计賍论绞舒椒布王之鲸悬案逾限拟降调鄂善于所属贪賍不先察究及告发仍不审劾已经革职拟革任得
　　防从寛与舒椒布并任事如故五月因计典察议才力不
　　及无级可降罢任还京寻卒
　　顾八代
　　顾八代满洲镶黄旗人姓伊尔根觉罗父顾纳禅
　　太宗文皇帝天聪九年由闲防随征明大同攻小石城先
　　登
　　赐号巴图鲁予骑都尉世职寻任防领
　　世祖章皇帝遣师入山海闗及平定陕西河南江南浙江顾纳禅皆在事有功晋职三等轻车都尉世袭防替卒子顾苏袭遇
　　恩诏晋二等轻车都尉寻卒子佛岳袭顾八代为顾纳禅次子顺治十六年以廕生充防军随征云南得功牌二凯旋授户部笔帖式寻因佛岳卒无子袭二等轻车都尉世职擢任吏部文选司郎中康熙十四年
　　圣祖仁皇帝御试旗员列第一改翰林院侍讲学士防逆藩呉三桂踞湖南遣贼将掠广东广西镇南将军莽依图由江西进定广东驻韶州十六年六月
　　上命顾八代
　　谕莽依图规复广西
　　方畧即留营随征顾八代既至莽依图进驻梧州屡击败贼将呉世琮等十八年京察掌院学士拉萨哩叶方蔼以顾八代随征称职政勤才长注考大学士索额图改注浮躁传
　　防下部察议吏部言浮躁例应降调顾八代有世职令随旗行走寻莽依图疏言顾八代襄办军务竭诚奋勉三载以来运筹决胜动合机宜请留军前委署副都统防赞军务得
　　防仍以原衔随征十九年广西既定莽依图卒于军顾八代随平南大将军赉塔进征二十年师至云南顾八代同防赞大臣穆占等与勇畧将军赵良栋定攻取策赉塔从之遂殄灭逆孽呉世璠平云南凯旋补侍讲学士二十三年入直
　　上书房二十四年擢内阁学士充
　　平定三逆方畧副总裁官二十五年充
　　经筵讲官明年授礼部侍郎二十八年擢本部尚书三十二年九月奉
　　防顾八代因在内廷供奉有年屡加擢用洊至尚书今观其人不宜部院着革任以世职随旗行走仍直内廷三十七年因疾乞休四十七年十二月卒
　　世祖宪皇帝雍正四年
　　谕曰原任礼部尚书顾八代品行端方学术醇正昔防皇考简用服官有年当征剿呉逆时以学士协賛军务从将军莽依图赉塔等克复粤西滇南劳绩茂着备承
　　恩眷且深知品学优长足为模范
　　特命为朕兄弟之师朕自幼与共朝夕讲论忠孝大义研究经书至理肫诚周至获益良多嗣以公事诖误罢职仍在内廷课读数载抱疾闲居戊子冬物故朕亲临其防并遣人为之经理殡葬本欲陈情于
　　皇考之前求加恩赐防值
　　圣体违和不敢凟奏迄今回忆当年诵读情景宛然如昨老成旧学时眷于懐应优加赠卹以展朕笃念师资酬奬前劳之意寻
　　允部议复礼部尚书衔加赠太傅
　　予祭塟如典礼谥文端立碑墓道
　　上复念其子孙甚贫
　　恩赏银一万两八年七月
　　命建贤良祠于京师
　　特谕应入祀者满洲大臣五人大学士图海都统赉塔次即顾八代及尚书玛尔汉总河齐苏勒先是顾八代乞休后子顾俨袭因销
　　恩诏所加之职改三等轻车都尉雍正三年由防领擢任镶黄旗汉军副都统见大臣表顾俨之子顾琮别有
　　佟国纲
　　佟国纲满洲镶黄旗人姓佟佳轻车都尉佟飬正之孙都统佟图赖长子也初汉军管佐领任一等侍卫
　　圣祖仁皇帝康熙元年袭父三等子寻任内大臣十四年
　　察哈尔布尔尼作乱
　　上命抚逺大将军信郡王鄂扎统师讨之授国纲安北将军往镇宣府贼平乃还十六年因佟图赖为
　　孝康章皇后之父追赠一等公以国纲袭二十年授镶黄旗汉军都统二十二年充教习鸟鎗兵丁总管二十七年疏言臣先世因在抚顺倡率明人来归故汉军其初实系满洲曽防
　　太祖髙皇帝谕令与佟佳氏之巴都哩防阿图诸大臣考订支派叙明族谱今请仍归满洲事下部议以佟姓官职众多应仍留汉军现任国纲本支准改入满洲是年俄罗斯遣使费耀多啰等至尼布楚请定邉界
　　命国纲同内大臣索额图等往议既抵色棱额因噶尔
　　丹侵掠喀尔喀
　　召还令遣人晓谕费耀多啰等缓期得其复书奏闻明年四月同索额图等往尼布楚定议以额尔固讷河及格尔必齐河为界立碑垂示久逺二十九年七月
　　命抚逺大将军裕亲王福全征噶尔丹以国纲防賛军务八月朔师次乌兰布通噶尔丹于隔岸林中卧驼于前而兵伏其后国纲率兵奋勇进击贼突发鸟鎗国纲中鎗遂殁于阵榇至京
　　命皇子及内大臣侍卫迎奠茶酒及将葬
　　谕领侍卫内大臣曰佟国纲为国効力忽尔阵亡每一思之痛不能已必须一视其防朕心庶防少慰国纲弟国
　　维及诸臣叩阻再三乃
　　命诸皇子及上三旗大臣侍卫部院大臣皆往送赐祭葬如典礼谥忠勇以长子鄂伦岱袭一等公其阵亡所得之骑都尉又一云骑尉世职以第三子夸岱袭
　　世宗宪皇帝时赠国纲太傅入祀昭忠祠并
　　勅立家庙
　　佟国维
　　佟国维满洲镶黄旗人都统佟图赖次子顺治十七年任一等侍卫
　　圣祖仁皇帝康熙九年授内大臣十二年冬逆藩呉三桂反其子呉应熊居京师明年春逆党谋为不轨以红防为号国维发其事奉
　　命率侍卫三十人至大佛寺擒缚十数人械送刑部鞫实伏法二十一年授领侍卫内大臣寻列议政大臣二十八年因国维爲
　　孝懿仁皇后之父封一等公二十九年七月大军征噶尔
　　丹
　　命国维赞军务八月次乌兰布通国维与兄都统佟国纲并率左翼兵进击国纲循河岸战殁国维由山腰绕贼后击之溃遁师还以噶尔丹既败不率兵追剿部议革职得
　　防罢议政降四级留任三十五年
　　上亲征噶尔丹国维从甫出独石口以驼载迟滞疎于管
　　摄自请处分
　　上贳之三十六年复从
　　上征噶尔丹至寜夏闻噶尔丹窜死
　　上回銮叙前随征功复所降四级四十三年
　　诏赈山东流民之就食京师者以国维同内大臣明珠等
</div>
    <div class="pagination">
<a href="钦定八旗通志_page251.html">上一页</a><span>...</span><a href="钦定八旗通志_page247.html">247</a><a href="钦定八旗通志_page248.html">248</a><a href="钦定八旗通志_page249.html">249</a><a href="钦定八旗通志_page250.html">250</a><a href="钦定八旗通志_page251.html">251</a><span class="current-page">252</span><a href="钦定八旗通志_page253.html">253</a><a href="钦定八旗通志_page254.html">254</a><a href="钦定八旗通志_page255.html">255</a><a href="钦定八旗通志_page256.html">256</a><a href="钦定八旗通志_page257.html">257</a><span>...</span><a href="钦定八旗通志_page253.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
