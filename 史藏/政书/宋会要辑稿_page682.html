<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 682 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 682 页/共 1125 页</h1>
    <div class="content">七年五月五日，诏给事中、中书舍人、起居郎、起居舍人并依绍兴十一年三月十三日已得指挥禁出谒，假日许见客。从两省请也。二十七年十二月二十一日，左正言何溥言，乞推行外官谒禁之令，大要监司视台谏，典狱视大理，自余官概同在京百司，而职事相干者勿坐。 
八日，上谕辅臣曰：「昨日因看《韩琦家传》，论戚里多用销金衣服，严行禁止。朕闻近来行在销金颇多，若日销不已，可惜废于无用。朕观《春秋正义》，谓质则用物贵，淫则侈物贵，盖淫侈不可不革。」越二日，复有旨：「古者商旅于市以视时所贵尚而为低昂，故淫则侈物贵也。访闻(此)[比]来民间销金服饰甚盛，可检举旧制，严行禁绝。」都省勘会，民间以销金为服饰，绍兴 内虽有立定断罪，其小儿妇人自合一体禁止。诏申明行下，如有违犯之人，并依 条断罪。仍令尚书省出榜晓谕。后五年十一月二十四日，上复谓辅臣曰：「销金翠羽为妇人服饰之类，不惟麇损货宝，残杀物命，而侈靡之习实关风化，朕甚矜之。已戒宫中内人不得用此等服饰，及下令不得放入宫门，无一人犯者。尚恐士民之家未能尽革，可申严止之，仍下广南、福建禁采捕者。」十二月七日，诸王宫大小学教授钱观复乞检会祥符、天圣、景佑以来 条，申严约束。诏今后销金为服，增赏钱三百贯。其采捕翡翠及贩卖并为服饰，并依销金为服罪赏。其以金打箔 
       
并以金箔妆饰神佛像、图画、供具之类，及工匠并徒三年，赏钱三百贯。邻里不觉察，杖一百，赏钱一百贯，许人告。其见存神佛像、图画、供具，诸军捻金锦战袍，并许存留。所有翠羽、销金服饰，限三日毁弃。九年五月十七日，申严金、翠。十年五月四日，诏其犯金、翠人并当职官，除依条坐罪外，更取旨重作行遣。二十六年九月二日，沈该等奏：「安南人使欲买捻金线段，此服华侈，非所以示四方。」上曰：「华侈之服如销金之类，不可不禁。近时金绝少，缘小人贪利，销而为泥，不复可用，甚可惜。盖天下产金处极难得，计其所生不足以供销毁之费。朝廷屡降指挥，而奢侈成风，终未能禁绝，须申严行下。」该等曰：「谨奉圣训，便当严立法禁。」二十七年三月二十一日，内降诏曰：「朕惟崇尚俭素，实帝王之先务，祖宗之盛德。比年以来，中外服饰过为侈靡，虽累行禁止，终未尽革。朕躬行敦朴以先天下，近外国所贡翠羽六百余只，可令焚之通衢，以示百姓。行法当自近始，自今后宫中首饰衣服并不许铺翠销金，仰干办内东门司(当)[常]切觉察。如违，以违制论。」次日，复诏：「自今后宫中如有违犯之人，令会通门捉获，先于犯人名下追取赏钱一千贯充赏。如不及数，令内东门司官钱内贴支，将犯人取旨。其元经手转入院子仪鸾等从徒三年罪。」于是有司条具：「乞自今降指挥，应士庶贵戚之家，限三日毁弃。如违，并徒二年， 
       
赏钱三百贯。今后不得采捕翡翠并造作铺翠销金为首饰、衣服，及造贴金、缕金、间金、圈金、剔金、陷金、解金、明金、泥金、楞金、背金、影金、盘金、织金、线金、铺蒙金、描金、捻金线、真金纸。应以金泥为妆饰之类，若令人制造及为人造作，并买卖及服用之人，并徒二年，赏钱三百贯，许诸色人告。妇人并夫同坐，无夫者坐家长，命官妇申奏取旨。仍并下诸路州军严行禁止，每季检举，巡捕官、当职官常切觉察。如违，仰监司按劾。」从之。
 刑法 宋会要辑稿 刑法二 禁 约三 
       
禁约三
【续宋会要】
       
淳熙元年四月二十八日，诏诸非僧结集经社及聚众行道者，并依绍兴二十一年正月二十八日诏旨，仍令 令所修立条法。 
六月十三日，诏已授差遣人朝辞讫，限半月出门。如元在临安府住居之人及现任行在官，同居有服亲与免出门，不许出谒。若有违戾，令御史台觉察弹奏。 
十二月十五日，盱眙军守臣言：「乞自今有荫应赎之人，并不许通放过淮博易，如有违犯，透漏钱银，事发到官，并不许引用荫赎，止依无荫人例断遣。」从之。 
二年二月十二日，诏：「自今将举人程文并江程地里图籍兴贩过外界货卖或博易者，依与化外人私相交易条法施行，及将举人程文令礼部委太学官点勘讫，申取指挥刊行。」 
五月十四日，诏湖北转运司约束州县，应有科敷军器物料钱或招军去处，截日住罢。(过)〔遇〕合支招军例物，止令逐州省司公库通融支遣。以监察御史刘藩言：「湖北州县收买分抛军器物料，科扰于民，多不支钱。近年以来，帅司札下免行起解，止令出备招军例物，民始受弊。近降指挥招人虽减分数，比之送纳物料犹为烦费。盖皮筋、铁叶，屠夫、冶户容或有之，若转而为钱，则私家所无，必致贸易谷帛以备输纳，甚为民害。」故有是诏。 
六月一日，诏：「诸路监司遇巡历到州县，检照有无科罚民户钱物。如敢违戾，即令给还，官吏重寘典宪。」从司谏汤邦(孝)[彦]请也。 
七月十日，诏六曹等处人吏不得与诸路作承受，规图厚利，探报利害入斥堠转送。如违，计赃坐罪。及诸司递发筒牌，令当官入递印押发(于)[放]，不得私带移文字传递。从度支郎中王松老请也。 
十月十五日，诏两淮州军及帅臣、监司并驻札御前诸军，应有事干边防军机文字、紧切事宜，许具奏并申三省、枢密院，不得泛滥申发或作札子具报他处。如敢违戾，具职位姓名，取旨重作施行(切)。 
二年二月二十三日，中书门下省言：「湖南北路每岁贩茶，除官司差拨军兵戍守弹压，访闻所差官以巡绰为名，将过往客旅兴贩物货不问有无文引，拦截搜检骚扰。」诏湖南北帅、宪司戒约部辖兵将官，各严行钤束所部官兵，务要镇静，毋令非理骚扰生事。如有违犯，重作施行。 
三年五月七日三年：原作「二年」，据本卷刑法二之一四六同诏改。彼处文字与此小有不同，「七日」作「八日」。，诏：「民间采捕虾蟆，杀害生命，访闻多是临安府缉捕使臣所管火下买贩，及主张百姓出卖主张：本卷刑法二之一四六作「纵容」。。令本府日下先次出榜晓谕，三日外别差人收捉赴府惩治。如捉获火下货卖，即将所管使臣一例坐罪。」 
八月十七日，臣僚言：「临安府前有人户私置牢房，与公人通同作弊，专一锁闭理对知在公事之人，号曰关留店，每夜不下一二十人，虽无脚匣，亦有门锁。」诏本府常切觉察，不得依前违戾。 
二十 
       
六日，中书门下省言：「累降指挥约束州县，不(辄得)[得辄]因公事科罚百姓钱物，许人越诉，坐以私罪，非不严切。近来尚有人户经台省陈诉不绝。」诏自今有经台省陈状事实干己者，仰户开具科罚官职位姓名申尚书省。 
十月十六日，中书门下省言：「已降指挥禁约奢侈踰制事件，缘辇毂之下，四方取则，奉法行令，当自近始。若临安府不切遵守，则外路必将仿效，视同文具。」诏行在专委临安府守臣严切禁止，断在必行。如有违戾，令御史台觉察弹奏，先次将守臣重行责罚，其犯人依条断罪追赏，有官人取旨施行。外路州军依此，仍委监司觉察按劾，多出文榜晓谕。 
十七日，中书门下省言：「访闻乡民岁时赛愿迎神，虽系土俗，然皆执持真仗，立社相夸，一有忿争，互起杀伤，往往致兴大狱，理宜措置。」诏诸路提刑司行下所部州县，严行禁戢。如有违戾，重作施行。 
十二月七日，诏临安府城外占据江岸之家收掠撞岸钱等，日下住罢，仍于沿江一带出榜晓谕。臣僚言：「自六和塔至黑楼子沿岸沙地为形势之家所占，析而为八，或收撞岸钱，或收赁地钱，虽柴薪果实之属，无有免者。税场既已取之于公，形势之家又取之于私，咫尺之间而有公(税)[私]两税，民何以堪 乞行住罢。」故有是命。 
四年二月七日，监察御史齐庆胄言：「沿海诸处屯驻水军，多因土地所产，辄置军团。遇有民旅将到物货，虽已经商税，未许货卖，必令赴团上历给牌解牙息，方得自便。客贩由此妨滞，物价因而腾踊。乞令住罢。」从之。 
四月二十八日，诏：「曾经编配吏人及见役吏人，并不许充官民户干人。如违，许人陈告，依冒役法断罪追赏。」先是，前知常州晋陵县叶元凯言：「州县形势官户及豪右之家，多蓄停罢公吏以为干人，恃其奸恶，持吏短长，官物抵顽不输，词讼则变白为黑，小民被害。乞立条制行下禁止。」故有是命。 
八月二十七日，诏：「累降指挥，立法禁止私贩耕牛过界。如闻近来边界多有客旅依前私贩，显是沿边州军奉行灭裂。自今如有一头透漏过界，因事发觉，其守臣以下取旨重作施行，帅臣、监司亦坐以失觉察之罪。」 
十一月十二日，诏：「已降指挥，江上、四川驻札诸军兵官不许接见宾客，恐妨军务及干求骚扰。如有违戾，将受谒及看谒之人一例重作施行。干求乞觅若借舟船人马之类，并计赃论。」 
五年六月二十日，诏：「湖北、京西路沿边州县，自今客人辄以耕牛并战马负茶过北界者，并依军法。其知情、引领、停藏、乘载之人及透漏州县官吏、公人、兵级，并依兴贩军须物断罪。许诸色人告捕，赏钱二千贯，仍补进义校尉，命官转两官。其知情、停藏同船同行梢工、水手能告捕及人力女使告首者，并与免罪，与依诸色人告捕支 
       
赏。知、通任内能捕获，与转两官。」从知兴隆府辛弃疾请也。 
七月十二日，濠州言：「隆兴元年二月十三日敕兴贩耕牛过界罪赏，与干道编类指挥不同。缘本州岛乃是极边，虑奉行抵牾不便。」诏自今兴贩过淮，知情、引领、停藏、负载之人并透漏去处，赏罚并依隆兴元年五月九日膘胶过淮已得指挥，令户部遍牒两淮州军遵守。 
九月九日，诏沿江船户五家结为一甲，如有透漏奸细、盗贼及违禁之物，甲内人一等科罪。仍立赏钱二百贯，许告。如甲内人能自首，获与免罪，亦支赏钱。沿江州军依此。 
十二月十一日，诏：「访闻兴元府大军有总领所发到红漆牌子金书圣旨，每过打请日分，挂于仓中厅上。监仓先着公裳拜讫，次令统领将官以下着公裳拜毕，方令军中打请。可札下四川总领所，日下禁止。」 
十八日，臣僚言：「沿淮州军多有透漏钱银茶货及违禁等物，其最甚者莫若正阳之水寨。盖水寨每发一船，其管事将官各有常例。乞严行禁止。」诏本路帅、宪、守臣常切觉察，犯人依条断罪追赏。仍约束水寨首领，违者重作施行。 
七年四月十五日，臣僚言：「已降指挥放免行钱，继罢市令司，非不严切。诸路州军间有别作名色如行头之类，收买物色，未免科扰。乞令所属申严行下，不得循习前弊。」从之。 
五月二十日，诏：「自今诸路监司并州郡吏卒，除依条差出勘旁借请外，辄用白状借请，并计赃断罪。」 
二十八日，诏：「自今应诸司属官止令置司州军依格支破，当直人不得下外州取拨及收受钱粮衣赐等入己。如有违戾，令诸司互察，重寘典宪。」 
六月十六日，诏：「监司、郡守毋得以宽剩为名， 刷州县非正额钱物。其巡历处，到任之初亦不得抑勒州县，辄取献纳。如有违戾，在外许监司互相觉察，在内令台谏按劾以闻。」 
七月九日，臣僚言：「乞戒饬州县，非帅臣、监司不许用紫帟幕，列郡不许用牙旗及轿前列扇，通判、知县不得用紫轿衣，州郡远接不得发遣旗帜、围子、槌剑之属，止于所部界内随宜迎迓。」从之。 
八月十九日，诏旱伤去处，如客旅兴贩米斛过税场，实时免税通放，不得妄作杂税及船力胜收钱。 
十月二十四日，臣僚言：「广南诸郡创鬻沙弥、师巫二帖以滋财用，缘此乡民怠惰者为僧，奸猾者则因是为妖术。」除出给沙弥文帖已立限收毁外，诏广东西路帅司行下所部州军，将给过师巫文帖并传习妖教文书，委官限一月根刷拘收毁抹，严行禁止，毋致违犯。 
八年正月二十一日，臣僚言：「愚民吃菜事魔，夜聚晓散，非僧道而辄置庵寮，非亲戚而男女杂处。所在庙宇之盛，辄以社会为名，百十为群，张旗鸣锣，或执器刃横行郊野间。此几于假鬼神以疑众，皆王制所当禁。」诏诸路提刑司严行禁 
       
戢，州县巡尉失于觉察，并寘典宪。 
五月一日，上谓辅臣曰：「近日都下销金铺翠复行于市，不必降指挥，只谕王佐严加禁戢。若有败露，京尹亦(能安)[安能]逃责耶 朕以宰耕牛、禁铜器及金翠等事刻之记事板，每京尹初上辄示之。」 
七月十一日，诏四川制置生日庆贺之礼，如有循袭违戾，馈者受者并寘典宪。 
十二月五日，诏：「自今州县学校仓库有大颓弊者，许随宜修葺，不得别假名色以扰民。内则台谏，外则监司，各以状闻，重寘典宪。」 
九年三月二十一日，诏诸路转运司行下所部州军，将见卖举人时务策并印板日下拘收焚毁，令礼部检坐见行条法，申严禁约，(延)[勿]致违戾。以给事中施师点言：「文字过界，法禁甚严，人为利回，多所抵冒。窃见书坊所印时文如诗、赋、经义、论，因题而作，不及外事。至于策试，莫非时务，而临轩亲试，又皆深自贬损以求直言，所宜禁止印卖。」故有是命。 
四月九日，诏自今州郡文武官再任，并不得讲到罢礼数，及不得令府库更新制造应干物色。 
九月十三日明堂赦：「保正副依条所掌止于烟火、盗贼、桥道等事，访闻官司动以一切取办，如修葺材料、差顾夫力，至于勒令催科，并是违法。今后州县遵守条令，不得泛有科扰。如违，许充役家越诉，仍令监司按劾以闻。」 
同日赦：「罪人财产自有应籍没法，访闻州县辄用私意违法拘籍，以资妄用。自今如有依法合行籍没财产人，并须具情犯申提刑司审覆，得报方许籍没。仍令本司常切觉察，如有违戾，按劾以闻，许人户越诉。」 
二十五日，臣僚言：「四川州郡常职之外，有所谓检察局务、提点仓场者，类皆于员外创添以周给亲旧。身非正员，无职事系虑，徒以耗蠹国用，于月给外巧求以便私计。乞下逐路监司觉察，如有违戾，按劾以闻。」从之。 
十月二日，诏诸路帅司、监司、州军遍行晓谕富室上户，因旧年旱伤借贷人户米谷，不得高折价钱，并还(学)[本]色，仍取利不得过五分。敢有违戾，许欠户经监司、帅守陈诉。或人户(抛)[拖]欠不还，亦许经官理索。 
十一月二十一日，诏广东经略司晓谕大奚山民户，各依元降指挥，只许用八尺面船采捕为生，不得增置大船。仍递相结甲，不得停着他处逃亡人。如有逃亡人，令澳长民户收捉，申解经略司，重与支赏。以枢密院言：「大观间曾降指挥，大奚山民户所置船面不得过八尺，近年多有兴化、漳、泉等州逋逃之人聚集其处，易置大船，创造兵器，般贩私盐，剽劫商旅。」故有是命。 
鹿鹑兔之属，当官者欲得以为包苴，岁科此辈采捕，例成白取。每至冬间，尽将渔者拘集，名曰纲船，督以使臣军兵，课日采 十年正月四日，诏禁淮西州郡采捕。臣僚言：「淮南州郡有里正、保长，又有总首、缉捕等人，缘地饶 
       
捕，复立赏禁其私市。戕物性，夺人力，莫此为甚。〔乞〕严行禁止。」故有是命。 
十一月六日，诏州县文移、市肆牌额，不得辄犯庙讳，违者依法坐罪。 
十一年九月二十九日，诏：「诸路州军犯盗等人间有意欲报雠及受吏人教唆，妄将本处富室上户及沿海有船之家以停藏资给之类攀引追逮，州县不审是否，便行捕治。及所在巡尉弓兵、商税场务以搜检铜钱为名，辄将船户舟中所需之具指为军器，欺诈钱物，致使无辜之人枉被追扰。令诸路提刑司及沿海帅臣、制置司各约束所部州县，常切禁止。如有违戾，觉察以闻。仍出榜晓谕。」 
十二年三月八日，右正言蒋继周言：「今蕃乐有名《渤海乐》者盛行于世，都人多肆习之，往往流传宫禁，乞行禁戢。」从之。 
二十五日，前发遣筠州赵谧言：「湖外风俗，用人祭鬼，每以小儿、妇女生剔眼目，截取耳鼻，埋之陷 ，沃以沸汤，麋烂饥肤，靡所不至。盖缘贩弄生口之人偷窃小儿、妇女，贩入湖之南北，贪取厚利。乞行下诸路州军，应兴贩生口入湖南北者，严立赏罚。委自监司、守臣专责巡尉，如能捉获此类强盗，与之酬赏。」从之。 
二十八日，诏：「内外诸军兵将官赴枢密院审察，其官司诸色人往往巧作名色，乞觅欺诈。自今许诸色人指名赴枢密院陈告，将犯人送所属根勘，重作施行。其告人每一名支赏钱三百贯。事理重者取旨，特与转官资。仍出牓晓谕。」 
七月二日，右正言蒋继周言：「乞明诏诸军将佐，于屯驻去处自今后并不许私置田宅、房廊、质库、邸店及私自兴贩营运。」从之。 
八月二十九日，诏殿前司行下韶州屯驻摧锋军，严行禁止军中回易，将见科敷钱物日下除(于)[放]。仍仰广东经略、提刑司取见营运科抑名色及除放过钱数，开具申枢密院。日后帅臣、监司如失觉察，并行责罚。从知英州许从龙请也。 
九月二十三日，诏：「应被差郊祀景灵宫、太庙行事等官，如敢仍前托故避免、申乞改差之人，委台谏密切觉察，具名弹奏，取旨施行。」 
十月二日，诏淮南东路帅、宪司差使臣二员，专一(机)[讥]察楚州北神镇私渡，仍令系衔。如失觉察，仰逐司按治。 
十一月二十二日南郊赦：「在法，病人无缌麻以上亲同居者，厢耆报所属官为医治。访闻比来店舍、寺观遇有病患，避免看视，闻官赶逐出外，及道路暴病之人，店户不令安泊，风雨暴露，往往致毙。可令州县委官检察，依条医治，仍加存恤，及出榜乡村晓谕。」十五年明堂赦同。 
同日南郊赦：「州县间有将人户计口抑负食盐，严限催钱，过于常赋，深山僻远无得免者。稍有违限，便行追断号令。可令提举司觉察禁戢，如有违戾，按劾施行。」十五年明堂赦同。 
同日赦：「官司辄立茶盐铺，虚给帖子，均科人户，勒令赍钱赴铺缴纳，未尝 
       
支给茶盐，显是违法科抑。仰提举司及诸州主管官严行禁戢，仍许人户越诉。」十五年明堂赦同。 
同日赦：「州县酒坊多就人户赊籴米麦，不支价钱，即将酸黄酒 价折还，或因节朔、吉凶、修造之类，抑勒酤卖，监系追纳官钱，显属骚扰。可令监司常切觉察，如有违戾去处，按劾以闻，仍许人户越诉。」十五年明堂赦同。 
同日赦：「州县以权势亲戚过往干托，辄于乡村差借人夫，显属违法。仰监司常切觉察，按劾以闻，仍许人户越诉。」十五年明堂赦同。 
同日赦：「人户折帛钱，已降指挥，听以钱、会中半输纳。访闻州县间有抑纳银两，重困民力，可令监司觉察按劾。」十五年明堂赦同。 
十一月十一日，兵部勘会：「擅入溪洞及典买田产与夷人，断罪、告赏非不严备，盖缘当职官吏奉行不虔，致有臣僚陈请。」诏令广西帅司约束逐州，遵依见行条法，常切严行禁止，今后如有违戾，仰本司将当职官吏按劾施行。 
十四年正月二十三日，新知秀州赵亮夫奏：「所在州县有神祠去处，每岁秋成丰稔，多用器械之属前后导引。乞申严条令，行下诸路州军，告谕民间，应有所藏迎神兵器，立限出首，赴官交纳，许以木锡代用。」从之。 
十五年正月二十日，诏：「近闻不逞之徒撰造无根之语，名曰小报，转播中外，骇惑听闻。今后除进奏院合行关报已施行事外，如有似此之人，当重决配。其所受小报官吏，取旨施行。令临安府常切觉察，御史台弹劾。」 
五月二十九日，知南安军赵不 言：「乞令江西守令遇有祈祷，只许用香花鼓乐迎神，不得辄持兵器。」诏令诸司常切觉察禁戢，毋致违戾。 
十二月五日，臣僚言：「日来都城之内，士庶尽持青伞。始时不过二三尺，今乃悉是重檐巨盖。又帅臣、监司、通判出入，随轿皆有乘马胥吏，稍遇晴热，例使人持黑油伞遮日，多至三五十柄，见者叹骇，谓驾后亦不如此，非所以尊崇辇毂，观示四方。乞下有司严行禁戢。」从之。以上《孝宗会要》。 
淳熙十六年二月四日登极赦：「私放军债及质买所辖请给、赏赐，前后约束甚严，尚虑有力之人依前牟利侵 ，致使军士不能赡家，可令主帅严行觉察，将见欠债负并行除放。访闻诸军回易市帛等物，赊与官兵，重搭息钱，却于请给内过数除 ，及辄差请受最多人掌管库务、店肆，稍有亏欠，勒令陪偿。又有见占私役、科摊造作及买工之类，弊幸不一，致令军士贫乏。前后约束虽已严切，深虑未能尽革，仰主帅严行禁戢，将见欠本军钱物并行除放。尚有违戾，在内委御史台、在外委总领所觉察以闻，重寘典宪。」 
七日，礼、刑部言：「将来遇丁卯皇帝本命日，依例合禁屠宰、禁刑。」从之。 
五月十一日，前权发遣洋州王知新言：「窃见本州岛真符县沿边所置关隘，皆高山峻岭， 
       
林木参天，虎豹熊罴，不通人行，自可以限隔。自辛巳岁(比)[以]来，归正之人将关外空闲山地给令耕种，今已三十年，生子生孙，蕃息甚众，尽是斫伐林木，为刀耕火种之事。一二年间，地力稍退，又复别斫一山。兼又皆射猎，故于深山穷谷持弓挟矢，探虎豹之穴。又将林木蓊翳之处开踏成路，采取漆蜡，以为养生之具。如此一年复一年，林木渐稀，则关隘不足恃矣。或有奸细巘伏于关外，去州县极边，官司无缘得知，如此则叛亡难禁，奸细不防矣。」诏令四川制置司行下沿边州郡，将应有林木关隘去处措置严切禁戢，毋致采斫。 
十六日，户部郎中丰谊言：「沿江并海深水取鱼之处，乞许令众户舟楫往来，从便渔业，勿有所问，不得容令巨室妄作指占，仍旧勒取租钱。虽昔系耕种之地坍落，今为深水，亦不在占据之限。豪强尚敢违戾，州县傥或纵容，即许人户越诉，择其首倡，重作惩戒。」从之。 
闰五月二十日，诏：「今后有私撰小报，唱说事端，许人告首，赏钱三百贯文，犯人编管五百里。」 
六月五日，诏谕前不曾差人往榷场并海外去处收买物货，深虑或有假作名色，夹带铜钱、银两过界。仰沿边官司密切讥察，如有似此之人，先次拘管，实时具奏听旨。」 
七月三日，诏镇江、建康都统制司严行约束，今后修城军人并搬运砖灰等人将带铜钱至沿边诸州，或因事败露，其统兵官或管押将副、使臣等，并仰逐州取会名衔，具申朝廷取旨施行。如州郡或行容庇，一例行遣。以臣僚言：「楚州修筑城壁，镇江万兵往来更替，并随行亲属装载船只，因而藏匿铜钱过江。又本军与建康军中津发砖灰官船动以百计，经从扬州、高邮管下乃至楚州，逐处虽行禁戢，势力不加，谁敢向迩 兼闻近来军人结党，递相堤防，负钱于前，持擿于后，间有掩捕，公然抢夺，虽死不顾。乞行禁止。」故有是诏。 
十一月二十五日，诏福建路监司严戒州县，如有盗贼、紧急，不得辄于数里之外起动保甲，役使农民。有或违戾，特许越诉，必寘典宪。以右正言黄抡请也。 
绍熙元年三月八日，诏建宁府将书坊日前违禁雕卖策试文字日下尽行毁板，仍立赏格，许人陈告。有敢似前冒犯，断在必行；官吏失察，一例坐罪。其余州郡无得妄用公帑刊行私书，疑误后学，犯者必罚无赦。从起居郎诸葛廷瑞请也。 
四月十七日，诏临安府今后江上客人贩到柴薪，不得侵近居民屋舍，仍旧于塘岸宽阔处或沙地上垛放，常切检举约束。 
二年二月二十五日，诏盱眙、安丰军每遇客旅过淮博易，差官检视，不许差归正归朝人。 
三月十七日，侍御史林大中言：「近有造匿名诗嘲讪宰相、学官及枢臣、侍从者，乞申严法禁，有犯毋贷。」诏本府多出文牓晓谕，如有捉获 
       
之人，送狱根勘，重作施行。 
</div>
    <div class="pagination">
<a href="宋会要辑稿_page681.html">上一页</a><span>...</span><a href="宋会要辑稿_page677.html">677</a><a href="宋会要辑稿_page678.html">678</a><a href="宋会要辑稿_page679.html">679</a><a href="宋会要辑稿_page680.html">680</a><a href="宋会要辑稿_page681.html">681</a><span class="current-page">682</span><a href="宋会要辑稿_page683.html">683</a><a href="宋会要辑稿_page684.html">684</a><a href="宋会要辑稿_page685.html">685</a><a href="宋会要辑稿_page686.html">686</a><a href="宋会要辑稿_page687.html">687</a><span>...</span><a href="宋会要辑稿_page683.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
