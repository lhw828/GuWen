<!DOCTYPE html>
<html>
<head>
    <meta charset="UTF-8">
    <title>续通志 - 第 575 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 575 页/共 1359 页</h1>
    <div class="content">宰相要官华仗多出其门故议者颇言晏任数固恩德宗立言者屡请罢转运使晏亦固辞不许又加关内河东三川转运盐铁及诸道青苗使 
始杨炎为吏部侍郎晏为尚书不相下元载得罪诏晏鞫治而炎坐贬及炎执政衔宿怒先是帝居东宫代宗宠独孤妃而爱其子韩王宦人刘 
清潭与嬖幸请立妃为后且言王符异以摇东宫时妄言晏与谋至是炎见帝流涕曰赖祖宗神灵先帝与陛下不为贼臣所闲不然刘晏黎干 
摇动社稷凶谋果矣今干伏辜而晏在臣位宰相不能正其罪法当死崔佑甫崔寍力相解释寍尤切至炎怒斥寍于外遂罢晏使坐新故所交 
簿物抗谬贬忠州刺史炎必傅其罪知庾准与晏素憾乃擢为荆南节度使准即奏晏与朱泚书语言怨望又搜卒擅取官物胁诏使谋作乱炎 
证成之建中元年七月诏赐晏死年六十五后十九日赐死诏书乃下且暴其罪家属徙岭表坐累者数十人天下以为冤兴元初帝寖悟乃许 
归葬贞元五年遂擢晏子执经为太常博士宗经秘书郎执经还官求追命有诏赠郑州刺史又加司徒晏殁二十年而韩洄元琇裴晪李衡包 
佶卢征李若初继掌财利皆晏所辟用晏既被诬而旧吏推明其功着洵以为管萧之亚云琇后以尚书右丞判度支国无横敛而军旅济为韩 
滉所恶贬雷州司户参军 【详见韩滉传】 晪以兵部侍郎判度支封闻喜县公衡厯户部侍郎佶润州延陵人父融以诗名佶累官谏议大 
夫坐善元载贬岭南晏奏起为汴东两税使晏罢以佶充诸道盐铁轻货钱物使终秘书监丹阳郡公征累官户部侍郎厯同华二州刺史若初 
累官浙西观察诸道盐铁使时天下钱少货轻州县禁钱不出境商贾不通若初始奏纵钱以起万货诏可卒赠礼部尚书

　　刘暹
　　刘潼

　　 刘暹

　　晏兄暹为汾州刺史天资疾恶所至以方直为观察使所畏建中末召为御史大夫宰相卢■〈木巳〉惮其严更荐前河南尹于颀代之 
暹终潮州刺史

　　 刘潼

　　暹孙潼字子固擢进士第杜悰判度支表为巡官累迁祠部郎中大中初讨党项羌军食乏宰相欲以潼为使难其遣潼请行遂命为供军 
使会复河湟调师屯守以潼判度支河湟供军案厯京兆少尹山南有剧贼依山为剽宣宗怒欲讨之宰相崔铉曰此陛下赤子迫于饥寒弄兵 
山谷闲不足讨请遣使喻释之诏潼驰往潼挺身直叩其垒曰有诏赦尔罪盗皆列拜约潼就馆而降会山南节度使封敖遣兵击贼潼罢归数 
陈边事擢右谏议大夫出为朔方灵武节度使坐累贬郑州刺史改湖南观察使召为左散骑常侍拜昭义节度使徙河东又徙西川时李福讨 
南诏兵不利潼至抚以恩信蛮皆如约六姓蛮持两端为南诏闲候潼出兵袭击俘五千人南诏大惧自是不敢犯边 【吴缜纠谬云按南诏 
传潼为西川节度使之时即懿宗咸通七年八年之闲也当是时南诏方强南寇安南西扰成都至咸通十年又自沐源八寇嘉州由此言之则 
南诏何尝不敢犯边乎若云南诏少戢不敢轻寇边庶几近之】 以功加检校尚书右仆射卒赠司空

　　△第五琦

　　第五琦字禹珪京兆长安人少以吏干事韦坚坚败不得调久之为须江丞太守贺阑进明才之安禄山反进明徙北海奏琦为录事参军 
事时贼已陷河闲信都进明未战玄宗怒遣使封刀趣之曰不亟进即斩首进明惧不知所出琦劝厚以财募勇士出贼不意如其计复收所陷 
郡肃宗驻彭原进明遣琦奏事既谒见即陈今之急在兵兵强弱在赋赋所出以江淮为渊若假臣一职请悉东南宝赀飞饷函洛帝悦拜监察 
御史句当江淮租庸使迁司虞员外郎河南等五道支度使迁司金郎中兼侍御史诸道盐铁铸钱使盐铁名使自琦始进度支郎中兼御史中 
丞当军兴随事趣办不益赋而用以饶于是迁户部侍郎判度支河南等道支度转运租庸盐铁铸钱司农太府出入山南东西江西淮南馆驿 
等使干元二年进同中书门下平章事初琦请铸干元重宝钱以一代十既当国又铸重规一代五十会物价腾踊饿馑相望议者以为非诏贬 
忠州长史会有告琦纳金者遣御史驰按琦辞曰位宰相可自持金邪若付受有状请归罪有司御史不晓以为具服狱上之遂长流夷州宝应 
初起为朗州刺史有异政拜太子宾客吐蕃盗京师郭子仪表为粮料使兼御史大夫关内元帅副使改京兆尹俄加判度支铸钱盐铁转运常 
平等使累封扶风郡公复以户部侍郎兼京兆尹坐与鱼朝恩善贬括州刺史徙饶湖二州复为太子宾客东都留守德宗素闻其才将复用召 
之会卒年七十一 【按旧书年七十】 赠太子少保子峰妇郑皆以孝表门

　　△班宏

　　班宏卫州汲人父景倩国子祭酒 【按旧书父景倩秘书监】 以儒名家宏天宝中擢进士第调右司御冑曹参军高适镇剑南表为观 
察判官青城人以左道惑众谋作乱事觉诬引屯将规缓死众凶惧宏验治即杀之人心大安大厯中擢起居舍人四迁给事中累进吏部侍郎 
贞元初仍旱蝗赋调益急以户部侍郎副度支使韩滉俄而窦参当国代滉使而参仕大理司直时宏巳为刑部侍郎德宗以宏熟天下计故进 
宏尚书副参参久不归使于宏乃与参有隙帝后遇参薄参知之欲归使然不欲宏专遂荐张滂为户部侍郎盐铁转运使而以宏判度支分滂 
关内河东剑南山南西道盐铁转运隶宏以悦其意又还江淮两税置巡院官令宏滂共差择滂请盐铁旧簿书于宏宏不与及署院官更持可 
否官乏不补滂奏言臣职不修无逃死如国家大计何由是有诏分掌宏见宰相辞曰宏主漕岁得江淮米五十万斛前年至七十万今职移于 
人敢请罪滂在侧谗曰公所言非也朝廷不夺公职乃公丧官缗纵奸吏自取咎尔凡为度支胥吏不一岁家辄巨亿僮马产第侈王公非盗县 
官财何以然上既知之故令滂分掌今公无乃归怨上乎宏不答于是移病归第宰相白其状诏许如刘晏韩滉故事以东都河南淮南江南山 
南东道两税滂主之东渭桥以东巡院隶焉关内河东剑南山南西道宏主之宏清洁勤力晨入官署夕而出吏不堪其劳而己益恭参得罪宏 
为有力卒年七十三赠尚书右仆射谥曰敬后二年滂亦罢为卫尉卿

　　△王绍

　　王绍本名纯避宪宗讳改焉自太原徙京兆之万年父端第进士有名终工部员外郎绍少为颜真卿所器字之曰德素奏为武康尉包佶 
领租庸盐铁使署判官时李希烈阻兵江淮输物留梗乃徙饷道自颍入汴绍入关德宗已西狩乃督轻货趣闲道走洋州绍先见行在帝劳之 
曰吾军乏春服朕且衣裘奈何绍流涕曰佶道臣贡奉无虑五十万当即至后五日继至由是纾难迁仓部员外郎是时兵旱无年诏户部收阙 
官俸税茶及无名钱以修荒政绍由员外郎判务迁户部兵部郎中皆专领进户部侍郎判度支顷之迁尚书主计凡八年顺宗立王叔文夺其 
权拜兵部尚书出为东都留守元和初检校尚书右仆射为武寍军节度使复以濠泗二州隶其军裨将安进达唐重靖谋乱绍以计取之出家 
赀赏士举军安赖复拜兵部尚书判户部卒年七十二赠右仆射谥曰敬

　　△李巽

　　李巽字令叔赵州赞皇人以明经补华州参军事举拔萃授鄠尉累进左司郎中常州刺史召拜给事中出为湖南观察使贞元五年徙江 
西巽锐于为治持法察吏不敢少绐顺宗立擢兵部侍郎杜佑表为盐铁转运副使俄代佑使任自刘晏后职废不振赋入朘耗巽莅职一年较 
所入如晏最多之年明年过之又明年增百八十万缗再迁吏部尚书程异坐王叔文废巽时荐之异计较精于巽故巽能善职葢有助云元和 
四年疾革郎官省候巽言不及病但与商较程课功利是夕卒年六十三 【按旧书年七十一】 赠尚书右仆射巽为人忌刻校怨窦参为相 
出巽常州及参贬郴州巽时观察湖南宣武节度使刘士寍致绢数千匹于参巽即劾参交通藩镇遂杀参

　　钦定续通志卷二百四十八

　　●钦定续通志卷二百四十九

　　列传

　　唐 【四十九】

　　○唐四十九

　　李揆　　　王玙　　　常衮　　赵憬　　　崔造　　　齐映　　卢迈　　　关播　　　董晋【陆长源　刘全谅】　　袁滋 
　　　赵宗儒　　窦易直

　　李揆
　　王玙
　　常衮
　　赵憬
　　崔造
　　齐映
　　卢迈
　　关播
　　董晋
　　袁滋
　　赵宗儒
　　窦易直

　　△李揆
</div>
    <div class="pagination">
<a href="续通志_page574.html">上一页</a><span>...</span><a href="续通志_page570.html">570</a><a href="续通志_page571.html">571</a><a href="续通志_page572.html">572</a><a href="续通志_page573.html">573</a><a href="续通志_page574.html">574</a><span class="current-page">575</span><a href="续通志_page576.html">576</a><a href="续通志_page577.html">577</a><a href="续通志_page578.html">578</a><a href="续通志_page579.html">579</a><a href="续通志_page580.html">580</a><span>...</span><a href="续通志_page576.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
