<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 151 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 151 页/共 1125 页</h1>
    <div class="content">乎天，维新其命，兆民欣载而无离德，大将数起而少凶年。遣使交邻，庶底干戈之载戢；出师荡寇，已臻枹鼓之稀鸣。顾庙社之复安，实神祇之并贶。惟世祖建武之二载，始立郊位之规；而肃宗干元之初年，尝行禋祀之典。虽属羽檄交驰之际，岂忘天地祗事之诚!在古有稽，于今敢怠 是用遵累朝之成宪，举三岁之亲祠，谒 紫坛，升侑烈祖，裒万灵而咸秩，洽百礼以精禋。列陈嘉笾，聿隆大报之谊；遵迎善气，均锡函生之休。明戒先期，诞孚群听。朕以今年十一月二十二日郊祀天地。咨尔攸司，各扬乃职，相予肆祀，罔或不恭。」 
八月二十八日，诏令东京所属官司般取起发祭器、大乐、朝祭服、仪仗、法物赴扬州行在，应副郊祀大礼。 
十月二十二日，翰林学士叶梦得言：「窃见祖宗以来，天下承平，中外乂安，三岁一郊，大抵皆以年谷顺成、兵革不用为辞而主报。今者夷狄内侮，盗贼尚多，二圣在远，四方未宁，与祖宗之时不同，则当专以寅畏惕厉、陈情恳祷为辞而主所祈。昨降御札，循用旧制，未尝明着此意，臣以为未称。恭惟陛下钦崇天道，夙夜畏威，深悯多虞，冀以郭清四海者盖非止于此。臣近因申明昊天上帝、皇地祇册文，得旨别撰，已为祈辞。今来合降赦书，谓宜更行推广，历叙天下艰危之状，深自贬损，明示四方，无有远近，皆知陛下为民请命，以徼福于上下神示之意。」从之。 
十一月二 
      
十二日〔日〕南至，皇帝祀昊天上帝圜坛，以太祖皇帝配。先是，有司筑坛于扬州南门内江都县之东南。是日，驾自常(殿朝)[朝殿]，用细仗二千人诣圜坛行礼如仪。礼毕，还行宫。 
十三年正月十九日，礼部、太常寺言：「国朝礼制，圜坛在国之东南，坛之侧建青城斋宫，以备车驾出郊宿斋。今欲令临安府于行宫东南城外，先次踏逐可以修建圜坛并青城斋宫去处。」从之。先是，臣寮奏请大礼复用南郊冬祀坛陛之仪，寻下有司讨论，至是上之。 
六月九日，内降御札：「敕内外文武官寮等：朕嗣膺历服，越在东南，念初载于维扬，尝肇禋于泰畤。深惟累圣之成宪，必尊三岁之亲祠，肆涓路寝之筵，久旷圜坛之礼。今日上穹垂佑，边境休兵，寇盗弭宁，民俗康阜，日致慈宁之孝，岁收高廪之丰。格此多祥，敢忘大报!见祖祢于诸室，合丘泽之一祠。嘉与臣工，共图熙事。朕以今年冬至日有事南郊。咨尔攸司，各扬乃职，相予肆祀，罔或不恭。」 
八月三日，宰执进呈有司检举大礼，依旧例合用珠子、坐褥事。上曰：「事天以诚为主，如器用陶匏之类，贵其质也。若惟事华丽，恐非事天之本意。」 
二十三日，礼部、太常寺言：「在京，大礼前一日差官軷祭利涉门。」从之。其后更名曰嘉会门，每遇南郊，率用此例。 
二十八日，礼部、太堂寺言南郊礼例，合权罢本季内朝献。从之。 
九月四 
      
日，礼部、太常寺言：「大中祥符五年恭谢玉皇，应群官并应奉人如有服制，不得升殿预祀事。今来郊祀大礼，乞依礼例施行。」从之。 
十月十六日，诏：「郊祀大礼，应行事、执事官等，务在严肃，如有懈怠不恭，令(合)合门取旨，送御史台。」自是每遇亲郊，并降此诏。 
二十八日，宰执进呈兵部状，为行宫南门低，欲于宫门外设次，皇帝乘平辇出门升辂。上曰：「郊祀合乘玉辇，若乘辇出门恐非礼，可令有司措置，当乘辂出。」 
十一月八日亲郊，以安德军节度、知大宗正事士文为亚献，扬州观察使、同知大宗事士太为终献。 
九日，礼部、太常言：「伏见郊祀大礼，皇帝前期斋于正殿，圣心虔诚，令尚食进素膳。及朝献景灵宫，朝飨太庙，车驾至逐处棂星门外，并却伞扇。既入门，即降辇步至斋殿。并太庙行礼酌献，诣徽宗室，感咽涕泣，还版位泪犹未止。有司请还小次，弗许，端立版位，直至礼毕。迨赴青城，更不乘辇，步出庙门，径升玉辇。逐件事迹，望宣付史馆，以彰圣孝。」从之。其后亲郊行礼，凡有圣孝事迹与夫有司奏请祥瑞，类皆宣付史馆。
十日，礼部、太常寺言：「在京遇大礼毕，车驾诣宫观行恭谢烧香之礼，缘行在宫观并未曾修建，欲依绍兴十年明堂礼例，差侍从二员行礼。」从之。 
      
十六年六月一日，内降御札：「敕内外文武臣僚等：朕缵承基绪既二十年，荷神灵眷佑之休，奉祖考典章之旧。敢忘大报，躬三岁之亲祠；备举上仪，迎一阳之协气。告虔清庙，祗祓紫坛。念显相允赖于群工，而助祭率资于四海，肆颁孚号，明戒前期。朕以今年十一月十日谒 于南郊。惟尔有官，各扬乃职，相予祀事，毋或不恭。」 
十一月甲戌，朝献景灵宫。乙亥，享太庙。丙子，合祀天地于南郊，以普安郡王瑗为亚献，恩平郡王璩为终献。礼成，大赦天下。 
十九年六月十一日，敕内外文武臣寮等：「朕荷上天之隆眷，绍列圣之宏规，盖尝未明求衣，夜分乃寐，图所以柔理区夏，上当天心者，二纪于兹矣。比年以来，日当亏而云密护，岁或饥而麦有秋，囹圄屡空，边境宁谧。顾朕菲德，获以鸿休，乃卜阳至之辰，祗修郊类之礼，以荅在天之贶，以伸报本之诚。大号是孚，先期以戒。以今年十一月十四日谒 于南郊。咨尔攸司，各扬乃职，相予祀事，罔或不钦。故兹札示，想宜知悉。」 
十二日庚寅，朝献景灵宫。十三日辛卯，飨太庙。十四日壬辰冬至，合祭天地于圜丘，以普安郡王瑗为亚献，恩平郡王璩为终献。 
皇帝饬精意于郊禋，严孝思于宗庙，大报成礼，天人交欢。旧仪，乘舆直至斋殿， 二十三日，礼部、太常寺言：「恭 
      
兹者朝献、朝飨，皇帝纔至棂星门，降辇步行，趋斋殿惟谨。礼设小次，用备 息，以须终、亚献行礼。兹者太庙、圜坛酌祼毕，奏请归小次，皇帝端衮嶷立，益加严恪，仍宣押乐太常卿徐其音奏，勿令损节。朝飨之夕，至徽宗室，皇情感恻，泣下沾襟，内侍屡进巾帕。由是侍祠百执莫不耸动。当大庆殿宿斋之初，阴霭弥空，垂欲下雨，及皇帝清晓驾出阊阖，层阴解驳，晨曦赫然。逮于太庙、圜坛行事之际，不唯皓月流空，星宿明润，乃至迥野无风，万籁收息，天气晏温，乐声和畅。及御端门肆赦，有彩云见于端门及直于鸡(竽)[竿]之上。都城士庶，观者如堵，万口一词，赞叹欢喜。间有耆老，或记戊申南郊之年，甫期晴霁，气令如春，八十始有今日，莫不举手加额，咸庆中兴之盛。伏望敷奏，宣付史馆，以垂无穷。」又太史局令胡平言：「今月十二日，圣驾诣景灵宫行礼。于十一(月)[日]夜，阴云浓厚，欲将雨降。至未明前皇帝登辇出内，天气开晴，见帝座及三台星体明耀，是为祥应。十三日卯时后，阴雾四垂，至辰时后车驾至青城，阴雾收敛，太阳光盛。又登坛行事，略无风色，烛焰不动。至礼毕，天气澄肃，星月明莹。逮回銮肆赦，有红青红黄彩云在上。皆为祥应之象，乞宣付史馆。」并从之。上因是亲制《喜霁诗》，其序曰：「己巳郊祭，前夕欲雨，方次宗庙，云忽开晴，皆上相弼亮之劳，因成四韵。青城祗谒事郊丘，辅相贤劳共 留。初讶密云 
      
低覆冒，遽看霁景上飞浮。气回俎豆群工泰，喜入貔貅万马秋。赫赫天心允昭格，协恭同德赖嘉猷。」时宰执、侍从而下皆和以进。 
十二月十四日、十五日，以郊祀毕，上诣景灵宫行恭谢之礼。其后并行此礼。 
二十二年六月一日，内降御札：「敕内外文武臣僚：朕承天地之成命，绍祖宗之燕谋，每举亲祀，以伸告报，益臻隆施，茂底丕平。绥靖四方，悦豫形于箫勺；顺成百谷，芬芳备于粢盛。其修三岁之禋，以应一阳之气。上仪将讲，夙戒是孚。朕以今年十一月十八日有事于南郊。咨尔攸司，各扬厥职，相予肆祀，罔或不恭。」 
十一月十八日亲郊，以普安郡王瑗为亚献，知大宗正事士太为终献。 
二十八年六月一日，内出御札：「 内外文武臣僚等：朕宅天休命，纂国丕图，永惟燕翼之谋，尤重钦柴之祭。自绍开于景运，累谒 于熙坛。祗荷博临，益恢隆施。五兵不试，既茂迪于民康；百谷用成，亦屡书于岁有。宜候迎阳之旦，载躬类帝之禋。合锵玉之和声，备洁粢之令荐。庶申吉报，仰达精诚。资肸饬于上仪，觊函蒙于多祉。特敷大号，明戒先期。朕以今年十一月二十三日有事于南郊。咨尔攸司，各扬厥职，相予肆祀，罔或不恭。」 
十月二十六日，太常寺言：「大礼所用酒斋、礼料、什物、幕次等，并系临安府应副排办，乞专委知府提领。」从之。 
十一 
      
月二十三日亲郊，以普安郡王瑗为亚献，恩平郡王璩为终献。 
淳熙十二年十一月二十二日，南郊礼毕，百僚诣端诚殿称贺，宰执内阁奉贺。上曰：「方登坛时雨点下，及奠币玉便晴，此皆上天垂佑。」王淮等奏：「陛下圣德格天，欲雨而晴，乃所以显上帝临飨之意，实邦国大庆。」 
【宋会要】
      
孝宗隆兴二年正月一日天头原批：「郊祀。接前。」，诏曰：「朕恭览国史，太祖皇帝干德元年郊祀诏书有云：『务从省约，无至劳烦。』仰见事天之诚，爱民之仁，所以创无疆之业，垂万世之统者在是。朕祗膺慈训，嗣守丕祚，今岁冬至日当郊见上帝，以伸景命，用遵皇祖之典，崇俭德而戒劳民。可令有司除事神仪物、诸军赏给依旧制外，其乘舆、服御及中外之费，并从省约，限一月条(其)[具]以闻。」 
六月六日，内出御札曰：「朕受太上之燕诒，宅域中之广大，将迎景至，初 圜丘。念报本反始，匪尚乎虚文；而交神塞明，在颛乎诚意。稽皇祖之诏令，敕攸司而讨论。凡粢盛祭典则不改故常，若卤簿赐式则俱从省约。行潦潢污之可荐，斯举邦彝；驻驹鸾路之勿修，敢劳民力 庶函蒙于蘩祉，以大庇于黎元。丰年无患于虫蝗，斥候不惊于烽火，遂成熙事，用荅鸿休。大号是鳷，先期逌戒。朕以今年十一月二十九日谒 于南郊。咨尔有司，各扬厥职，相予肆祀，罔或不恭。」 
十二日，诏两浙转运副使朱夏卿充郊祀大礼提点一行事务官，依已降旨，务从省约，更不差置属官。自后遇郊并同。 
九月五日，洪适言：「今岁郊祀，依典故用(惊)[警]场鼓吹外，所有礼毕驾回导引振作，合用军乐，端门肆赦用宫架雅乐。」从之。时以不作燕乐，适谓军乐、雅 
      
乐非燕乐比，故有是命。 
十月六日，诏：「以礼部、太常寺言，郊祀行礼并前期献飨宫庙，读册官读至御名勿兴，坛殿彻黄道裀褥，入坛殿不张盖，百官不回班，御燎从物、伞扇不入坛殿，行礼前卫士不起居呼万岁，礼毕御端诚殿受贺，登丽正门肆赦，并如绍兴礼令施行。」自后遇郊并同。 
十一日，诏：「郊祀行事、执事官等，务在严肃，如有懈怠不恭，令合门取旨，送御史台。」 
二十二日，工部言：「郊祀毕回銮，依礼例赐花，令导驾官并用常服，合自端诚殿称贺毕簪花导驾，至丽正门权去花。俟肆赦立班讫，自祥曦殿簪花，从驾至德寿宫上寿，仍簪花从驾还内。」从之。 
干道元年正月一日亲郊，以王子邓王 为亚献，庆王恺为终献。 
同日，执政同班奏事于后幄，上宣谕：「宿斋日大雪，及飨景灵宫、太庙、圆丘，幸得晴霁礼成。」钱端礼等奏曰礼：原无，据《宋史》卷三八五《钱端礼传》及下文补。：「斯实陛下诚意格天。昨日学士院欲添入赦书，蒙批旨不许。」上曰：「朕正不欲自言。」端礼等奏曰：「陛下圣德谦冲，非臣等浅局所量，容退具奏，乞宣付史馆。」上曰：「可!」 
郊祀大礼，皇帝宿斋之日，通夕大雪。圣心忧勤，昭格上下，翼日天宇开霁，云物清明。正月朔旦，有事圆丘，星纬粲然，和气充塞，上帝溥临，允彰德应。寻准学士院咨报，欲于赦文内具载其实，即具奏闻，蒙宸翰批不许宣告。仰惟陛下谦冲退托，休祥嘉应，不以自居，小心翼翼，根于 是日，宰臣陈康伯等奏：「臣等恭 
      
诚明。至于躬执圭币，自初献燔燎不还小次，拱立惟谨，皆人君之至德也。臣等叨陪近列，获观盛事，铺张宏休，扬厉显绩，乃其职分。欲望特许宣付史馆，以垂示万世。」从之。 
二十一日、二十二日，以郊祀毕，上诣景灵宫行恭谢之礼。翼日，将诣太一宫恭谢烧香，值雨，令宰执分诣。自后并行此礼。 
三年六月五日，内降御札曰：「朕祗绍庆图，躬承睿训。谓天地父母，礼莫大于亲郊；而尊祖敬宗，谊尤严于陟配。载卜一纯之荐，荐修三岁之祠。涓选休成，庶几宴享。赖穹昊之敷佑，格寰宇之敉宁。五谷皆熟为大有年，丕显丰登之佑；两国之民若一家子，益惇信睦之规。眷惟并况之多，敢后思文之报!爰鳷涣号，申饬先期。朕以今年十一月二日谒 于南郊。咨尔攸司，各扬乃职，相予肆祀，毋或不恭。」 
九月六日，礼部、太常寺言：「今年郊祀前一日朔祭，乞依礼例权停。」从之。 
十九日，太常少卿王瀹等言：「郊祀大礼并前一日朝(显)[献]景灵宫，前一日朝飨太庙，合用祭器，乞依每岁同祀委本寺官监视，于祠前一日严加洗涤，监察御史亲行检察。其果实等，前期令临安府精择新好入库，各以祠前一日令光禄丞同太官令、监市令司等以香水净涤烘焙。是日圆坛神位七百七十一所，其监视收彻礼料等官，乞免赴端诚殿称贺立班。」并从之。 
十月一日，诏：「郊祀祭器、果实，并用香水涤濯，令都大提举主管李绰、林 
      
肇躬亲监视，务要严洁。」 
二日亲郊，以皇子庆王恺为亚献，恭王惇为终献。 
六年六月九日，内出御札曰：「朕钦奉诒谋，嗣膺令绪。蒙天地之况，顾敢怠于灵承；席祖宗之休，尤不忘于抑畏。思报本反始之道，属持盈守成之时。惟三岁之亲祠，候一阳之应气， 庙室以祗见，即郊丘而克禋，义取合祛，礼严陟配。念兹熙事，当敕攸司。要当一纯二精，务尽吉蠲之飨；盖为 黎百姓，匪专服御之华。冀悉至怀，先期申戒。朕以今年十一月六日谒 于南郊。咨尔百官，各扬乃职，相予肆祀，罔或不恭。」 
七月一日，诏车驾升玉辂诣青城，余金辂等后从，诸色人毋得喧杂。令都大提点并干办排连法驾卤簿仪仗官王琪等专一差人编栏，无色号人毋得放入。」 
十一月六日亲郊，以皇子庆王恺为亚献，恭王惇为终献。 
九(月)[日]，臣僚言：「郊祀前阴雨连日，自皇帝致斋、酌献景灵宫，天宇澄霁，霏烟瑞雾环绕殿楹。回銮太庙又雨，已而复霁。明日车驾如青城，亦晴，道旁观瞻甚盛。未几云烟霏微，冻雨还作，将祭之夜，驾幸大次更(依)[衣]，数星烨然，现于云表。及登坛乐作，四郊云阴尚盛，独岁星中天，云光烛路，礼成不雨。行禮之次，差官巡仗，至城門雨大 ，獨泰壇無有。祥异卓然，实圣上夤恭祗畏，格于上下，天意昭荅。乞宣付史馆，以彰圣德。」从之。 
九年三月四日，宰执进呈郊祀除事神仪物、诸军赏给外，余并从省约。上 
        
曰：「可戒谕有司，前虽有例戒约，多是文具，今郊须要从实省约。可逐一(具条)[条具]闻奏。」礼部、太常寺条具如前郊。 
六月八日，内降御札曰：「朕绍中兴之鸿烈，受太上之燕谋。谓三岁一郊，涓选休成而并况；故九州岛四海，函蒙祉福以常期。方敬率于旧章，将复称于元祀。矧荷两仪之佑，丕承烈圣之休。农扈屡丰，戎轩载戢，崇礼乐而四达，嘉(夙)[风]俗之再淳。玉 每奉于亲闱，美化遂形于海宇。兵足食足而百姓足，声和形和而万物和。祗候新阳，虔修大报。肆预颁于一札，庸诞告于百工。朕以今年十一月九日谒 于南郊。咨尔攸司，各扬乃职，相予肆祀，罔或不恭。」 
十月一日，太常寺言：「郊祀并前二日朝献景灵宫，前一日朝飨太庙，皇太子亚献。参酌典故，乞前祀十日质明，诣太庙斋坊受誓戒。参照《开宝通礼》及干道逐次礼例，其日早二刻开丽正门，以右丞相一员掌誓，依礼例立班。及将来宿斋，欲依太平兴国中典故，第一日就本(宫)[官]厅。」并从之。 
六日，合门、太常寺言，参定皇太子立班称贺仪制。诏依所定施行，仍令太常寺参照，于仪注内修定关报。其仪：大庆殿奏请皇帝致斋日，宣赞舍人引皇太子结佩入诣大庆殿立班。车驾自太庙诣青城，入还内，皇太子马于驾前方围子内导驾。端诚殿受贺，皇太子于殿下立班，舍人通文武百僚皇太子已下起居称贺。其丽正门肆赦，皇太子、三公、三少、宰 
      
臣、亲王、文武百僚等楼前立班，候赦书宣讫，纳三省班首僚横行立定，引皇太子出班致词。 
十一月四日，诏郊祀礼毕，端诚殿称贺，令太史局跪奏祥瑞。 
九日亲郊，以皇太子为亚献，皇兄永阳郡王居广为终献。 
十一日，宰臣曾怀等奏：「郊祀礼成，普天同庆，兼以瑞雪应时，未明而霁，以至青城宿斋，圜丘蒇事，天气澄爽。此皆圣德昭著，故高穹降格，灵贶如此。」上曰：「如卿等所言，然君臣之间，正当修饬以荅天贶可也。」 
淳熙三年九月二十三日，门下后省言：「将来郊祀大礼，奏请守视八宝、导驾应奉行礼，合遣外符宝郎二员，依已降指挥，前期申朝廷(羞)[差]官权摄。」从之。
十一月九日，文武百僚赴大庆殿奏请皇帝诣斋殿。十日，皇帝诣景灵宫朝献。礼毕，诣太庙宿斋。十一日，朝飨于太庙。礼毕，诣青城斋宿。十二日，亲郊于圜坛，以皇太〔子〕惇为亚献，永阳郡王居广为终献。先是，内出御札曰：「天地有覆载生成之德，非精禋无以伸报本之诚；祖宗有光明盛大之功，非陟配无以展奉先之孝。粤若累朝之定制，具严三岁之亲祠。既疏数之适中，亦情文之备举。自予纂绍，弥极寅恭，四行郊庙之仪，久荷神天之况。亲庭万寿，方开七十载之祥；农 屡丰，几有再三登之象。外则边陲之绥靖，内焉民俗之阜康。顾诚感之甚昭，曷宗祈之敢怠!乃卜阳来之旦，载殚躬见之勤。庶永祚于家邦，且祝厘于夷夏。诞孚  
      
听，明戒先期。朕以今年十一月十三日谒 于南郊。咨尔攸司，各扬乃职，相予肆祀，罔或不恭。」 
十一月二十二日，先是内降御札曰：「朕纂图丕庆，抚世洪宁。天神地祇，通辑明灵之顾；祖功宗德，嘉承懿铄之垂。维成命之钦，莫重于亲祠；维思文之报，莫崇于陟配。举秩一纯之祀，顺稽三岁之仪。于显合宫，既荐修于大飨；爰熙紫寺，宜载蒇于宗祈。矧农扈之寖登，暨边陲之咸肃。庭闱尊奉，并衍于寿祺；民物协和，驯臻于休应。敢忘昭事，展精禋!涓成阳复之初，拜况帝临之际，庶交孚于上下，以申右于家邦。祗戒先期，诞鳷明旨。朕以今年十一月二十二日谒 于南郊。咨尔攸司，各扬乃职，相予肆祀，毋或不恭。」 
十一月二十二日冬日至，祀昊天上帝。车驾诣圆坛行礼讫，还青城，文武百僚赴端诚殿称贺，宰执内合奏事。上曰：「方登坛时雨点下，及奠币玉便晴，此皆上天垂佑。」王淮等奏：「陛下圣德格天，欲雨而晴，用所以显上帝临飨之意，实邦国大庆。」 
二十七日，宰臣内阁奏事，赐坐。上曰：「前日郊祀行礼时，宫中檐溜已滴，闻北阙左右雨尤甚，只圆坛无雨。」王淮等奏：「陛下至诚感格，正登坛时，云气垂垂，分明合雨在半空，天地百神休飨明甚，臣等不胜鼓舞。」 
光宗绍熙元年十月十二日，户部言：「诸郡合发大礼钱物，已降指挥，就委各州通判照旧例窠名如数起发。窃虑内有替移事故及徇情不为尽 
      
实 刷，有妨给遣。乞如有替移事故，即交割付后官，遵依施行。若日后有阙正官去处，令权官主管，候正官到日交割。」从之。 
二年三月十三日，诏：「今岁郊祀大礼，令有司除事神仪物、诸军赏给依旧制外，其乘舆、服御及中外支费，并从省约。」以右正言孙逢吉言：「臣尝于陛下初郊之岁，乞遵用寿皇隆兴诏书，除事神仪物、诸军赏给外，凡乘舆、服御及中外支费悉从省约。陛下开纳，且谕臣曰：『圜坛不尚华饰，亦事天简素之意。』又曰：『中外支赐，合从(咸)[减]省。』有以见陛下毖祀之严，用物之节。然而俟命旬日，未闻施行。夫至恭无文，大礼必简，远则艺祖已行于建国之初，近则寿皇又行于初郊之岁。乞断自渊衷，一循隆兴之制。」故有是命。 
四月二十六日，门下后省言：「郊祀大礼，合以八宝陈于宫架之侧。」礼院以八宝不系奉神之物，系乘舆仪卫，请依干道省约之制，更不排办。从之。 
六月七日，内降御札曰：「内外文武臣僚等：朕躬荷诒谋，仰膺眷命。自缵承于统绪，每寅畏于夙宵。秩礼而怀百神，尤重亲郊之议；饬躬以奉上帝，必严初见之仪。属家邦福庆之方臻，暨谷穑丰穰之荐告。备万物而报本，亶及其时；为兆民而祈禠，匪专于己。肆求盛典，祗 圜丘。遵行三岁之常，涓用一阳之吉。天地合祛而临飨，祖宗升侑以绥成。庶殚斋肃之心，益迓休嘉之况。念惟元祀，当戒先期。朕以今年十一月二十七日 
      
 谒于南郊。咨尔攸司，各扬乃职，相予肆祀，毋或不恭。」 
十月三日，诏：「郊祀大礼，应行事、执事官等，务在严肃，如有懈怠不恭，令合门取旨，送御史台。」 
二十一日，诏：「宰执拜郊支赐，照逐郊体例减半外，更依绍熙元年十月二十一日已降旨挥，三分减去一分。」 
二十八日，诏令都大提举主管黄迈、甘昺躬亲监视涤濯祭器、果实，并要严洁。 
十一月二十七日，亲郊于圜坛，为值雨，望祭殿行礼。风雨大至，上震惧，始感疾。《存心录》作「绍兴元年十一月壬申」。 
宁宗庆元三年三月十三日，诏：「今岁郊祀大礼，令有司除事神仪物、诸军赏给依旧制外，其乘舆、服御及中外支费，并从省约。仍疾速从寔条具闻奏。」嘉泰三年、嘉定五年并降此诏。 
八月二十六日，三省言：「郊祀典礼，事体至重，窃虑所属官司应奉生疏，有乖仪制。」诏令礼部严行约束应奉官司，遇有行礼，须管预先阅习惯熟，务要整肃。稍有违戾，重作施行。 
十月六日，礼部、太常寺言：「郊祀大礼，依礼例俟端诚殿称贺毕，皇帝服通天冠、绛纱袍，乘大辇还内。导驾官并朝服导驾外，其余合簪花，应奉官等并合簪花。至丽正门，合立班官并常服，俟肆赦立班毕，自后殿并簪花，从驾至寿康宫上寿。次诣慈福宫、寿慈宫朝贺毕，簪花，从驾还内。」从之。 
二十二日，礼部、太常寺言：「郊祀大礼毕，皇帝率文武百僚诣寿康宫上寿、饮福、称贺，系冬至日，乞依礼例用黄麾角仗，令兵部差办， 
</div>
    <div class="pagination">
<a href="宋会要辑稿_page150.html">上一页</a><span>...</span><a href="宋会要辑稿_page146.html">146</a><a href="宋会要辑稿_page147.html">147</a><a href="宋会要辑稿_page148.html">148</a><a href="宋会要辑稿_page149.html">149</a><a href="宋会要辑稿_page150.html">150</a><span class="current-page">151</span><a href="宋会要辑稿_page152.html">152</a><a href="宋会要辑稿_page153.html">153</a><a href="宋会要辑稿_page154.html">154</a><a href="宋会要辑稿_page155.html">155</a><a href="宋会要辑稿_page156.html">156</a><span>...</span><a href="宋会要辑稿_page152.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
