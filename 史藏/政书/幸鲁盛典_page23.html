<!DOCTYPE html>
<html>
<head>
    <meta charset="UTF-8">
    <title>幸鲁盛典 - 第 23 页/共 87 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>幸鲁盛典 - 第 23 页/共 87 页</h1>
    <div class="content">　　圣武神谋殄灭逆寇创此开辟以来未有之盛烈也恭
　　候
　　命下防办祭品选择吉日
　　遣大臣之处由太常寺衙门啓
　　奏其告祭祭文勒石碑文由翰林院撰拟呈
　　览其碑石由工部备办勒石之处交与国子监刋刻俟勒成之日摹搨转送【臣】部颁发直省可也【臣】等未敢擅便谨题请
　　防康熙三十五年七月十五日题三十六年六月初六
　　日奉
　　防依议
　　附录　诗鲁颂泮宫曰矫矫虎臣在泮献馘淑问如臯陶在泮献囚毛公传曰囚拘也郑康成笺云馘取格者之左耳囚所虏获者僖公既伐淮而反在泮宫使武臣献馘又使善狱之吏献囚孔頴达正义曰释诂云馘获也皇矣传曰杀而献其左耳故云馘所获者之左耳谓临阵格杀之而取其左耳也囚所虏获者谓生执而系虏之则所谓执讯者也　礼记王制曰天子将出征类乎上帝宜乎社造乎祢祃于所征之地受命于祖受成于学出征执有罪反释奠于学以讯馘告郑氏于受成于学注曰定其谋也释菜于学二句注曰释菜奠币礼先师也讯馘取生获断耳者孔頴达正义曰受成于学者谓在学谋议兵事好恶可否其谋成定受此成定之谋于学里故云受成于学　出征执有罪者谓出师征伐执此有罪之人还反而归释菜奠币在于学以可言问之讯截左耳之馘告先圣先师也　又曰案周礼宗伯师还献恺于祖司马职云恺乐献于社此记不云祖及社者文不具周礼不云献恺于学者亦文不具
　　【臣】按猾夏之咨征苖之役见于虞书方之伐垂于易象玁狁千襄昆夷之喙荆舒之惩挞伐之绩着于雅颂自古圣帝明王盛德大业昭垂经籍者曷常不以攘外安内为亟亟哉然率由命将徂征未闻亲临絶域亦且积有岁月然后克之不过驱之逺遁受其归欵未闻尽其种类殄灭无遗者至于独断之决料敌之明成功之速战必胜攻必取俘其子息殱厥渠魁一劳永逸而且心切好生恩敷竝育受数百万之降辟数万里之地则自五帝三王以来未有如我
　　皇上亲征之役功最高德最厚者也伏稽释奠于学以讯馘告之文载在王制献囚献馘鲁颂歌之典綦钜矣而三代以下未有行之者岂惟古礼久湮罕能修举良由后世帝王功烈卑浅不足以称此隆仪也幸遇
　　圣朝剏行此礼讵非超越万古之盛事哉吾夫子自言以战则克而春秋之作尤谨内外之防然则
　　皇上之天威远震建此大功与
　　先圣之心若合符节固有黙契焉者匪独声灵之赫濯而已也【臣】等跧伏东鲁俯惭儒懦不能执殳属鞬効力疆亲见
　　圣天子庙谟之神妙功业之崇隆苐伏读诸臣恭贺大防之疏懽忭踊跃不能自禁念自
　　先圣立庙学宫以来数千余年乃得觏兹
　　旷典洵属万世未有之遭逢且仰见我
　　皇上文德武功事事皆传
　　圣人之心法上迈唐虞三代之隆而
　　奎章
　　宸翰亦且与典谟雅颂照耀两间乾坤俱永矣



　　幸鲁盛典卷十四
<史部,政书类,仪制之属,幸鲁盛典>
　　钦定四库全书
　　幸鲁盛典卷十五
　　康熙二十八年己巳秋八月
　　诏修阙里孔子庙
　　衍圣公【臣】孔毓圻
　　奏为
　　圣主重道极隆吁请
　　勅修阙里
　　圣庙以光
　　盛朝大典事【臣】窃惟我
　　皇上以不世出之圣当大有为之时文治炳隆声教翔
　　洽亘古烁今参天两地盖
　　先圣集尧舜禹汤文武周公之道而
　　皇上更统备尧舜禹汤文武周孔之全惟
　　圣知圣惟道重道务极效法敦崇以励世善俗是以恩数超轶百代
　　典章炳焕千秋大矣至矣蔑以加矣而【臣】更有请者
　　【臣】按阙里
　　圣庙厯代以来凡遇隳敝例由袭封之臣报明上请或撤旧更新或因仍修葺所以厯年逾久庙貌常新今按庙自明季治十七年被灾重建厯今三百年岁月久远日渐毁敝殿寝多有漏损廊庑皆已倾頽斋舍全荒旧亭废坠迩年以来尤极敝坏不堪及时修理似不容缓【臣】伏思天下州县文庙仰赖
　　皇上尽皆修整完备况兹阙里兴圣之区闗系尤重幸
　　遇
　　皇上圣明在上千载一时正庙貌重新之日宫墙完美之期也【臣】特敢备悉情形亟行陈请伏乞
　　皇上睿鉴施行康熙二十八年六月二十日题本月二
　　十九日奉
　　防该部议奏
　　礼部
　　题前事该【臣】等议得衍圣公孔毓圻疏称阙里圣庙加恩圣裔尊崇之典例由袭封之臣报明上请庙自明季治十七年被灾重建厯今三百年岁月久远日渐毁敝殿寝多有漏损廊庑皆已倾頺斋舍全荒旧亭废坠迩年以来尤极敝坏不堪及时修理似不容缓等因前来窃惟
　　皇上尊师重道
　　驾幸阙里释奠
　　先师厯代以来凡遇隳敝无所不极今衍圣公孔毓圻既称阙里
　　圣庙岁月久逺漏损倾頽等语理应工部差官勘明确估将修理之处议覆但今值
　　大行皇后丧礼工部事务繁多应暂行停止可也康熙二十八年七月二十三日题八月初五日奉
　　防阙里圣庙崇奉
　　先师万代瞻仰今既日渐毁敝理宜修葺着差工部
　　内务府官员前往确估到日再议具奏
　　九月
　　遣内务府郎中皁保工部郎中夀鼐赴阙里
　　圣庙估计十二月皁保等赍
　　圣庙估计册囘京复
　　命康熙二十九年庚午工部议以今年不宜盖正请将
　　阙里
　　圣庙修理蹔行停止
　　上命再议
　　工部等衙门为请
　　防事阙里
　　圣庙估计修理之处内务府郎中皁保笔帖式王世遵工部郎中寿鼐笔帖式班塔等俱骑驿马前往等因康熙二十八年九月二十三日题本日奉
　　防依议
　　工部为请
　　防事衍圣公孔毓圻疏称阙里
　　圣庙敝坏等因礼部议覆修理之处暂行停止奉
　　防阙里圣庙崇奉
　　先师万代瞻仰今既日渐毁敝理宜修葺着差工部
　　内务府官员前往确估到日再议具奏钦此钦遵随差内务府郎中皁保【臣】部郎中夀鼐估计去后于康熙二十八年十二月十三日郎中皁保夀鼐囘来料估之处转奏奉
　　防将料估之处交与该部等因到部查得郎中皁保等估内共需用大小松橔木九千八百余件架木一万三千三百余根城砖方砖沙滚子砖斧刃砖共十五万四千二百余件布筒板瓦七万六千六百余件白灰三百九十万四千二百余觔各项匠役九万三千二百余工壮夫四万六千四百余工其大成殿大成门琉璃瓦脊料全换并换围房脊料镶边瓦共琉璃瓦二十万三千二百余件等因该【臣】等查得郎中皁保等估计内需用琉璃瓦料松橔木植架木之数甚多一时难以挽运且今年不宜盖正将修理阙里
　　圣庙暂且停止俟修理之日将修理之处再行详确估计议覆可也康熙二十九年二月初二日奉
　　防明年修造之处再议具奏
　　工部
　　题为请
　　防事先经【臣】部具奏修理阙里
　　圣庙据郎中皁保等估册内需用琉璃瓦料松橔木植架木之数甚多一时难以挽运且今年不宜盖正将修理阙里
　　圣庙暂且停止俟修理之日将修理之处再行详确估计议覆等因缮冩折子具奏奉
　　防将明年修理之处再议具奏钦此钦遵随行钦天监选择明年修理吉期去后据钦天监文内开康熙三十年四月十二日丁卯宜用未时修理阙里
　　圣庙吉先从东南巽方动土起吉等语该【臣】等再议得先经【臣】部以今年不宜盖正将阙里
　　圣庙修理之处暂行停止等因具奏奉
　　防将明年修理之处再议具奏钦此查得郎中皁保等
　　估计带来册开阙里
　　圣庙大成殿等殿五十四间大成门等门六十一间围房八十八间内挑换朽烂□柱望板椽子等木拆卸瓦片重照原旧油饰彩画修理等语其修理所需顔料铜铁等项于户部支取不算价值外共用松橔木植九千八百六十八根价银二万四千三百二十四两八钱杉木椴木榆木一百三十根价银一百八十一两五钱琉璃瓦料二十万三千二百九十七件价银三万一千八百四十五两砖瓦二十三万九百二十八个价银三千四百八十九两六钱九分六厘白灰三百九十万四千觔价银四千九百十九两零四分绳觔蓆片家伙等项价银一千七百二十两打造铜铁等项匠役工价并煤炭价银二千七百六十七两四钱各项匠夫工价银一万六千七百七十两零六钱四分五厘以上共需用物料价值银匠夫工价银八万六千零十八两零八分相应差总管内务府官一员【臣】部司官一员照钦天监所择于康熙三十年四月十二日开工所用砖灰瓦绳蓆家伙等物煤炭价值并各项匠夫工价银两行文山东廵抚动用司库钱粮交与管工官预行烧造砖瓦灰觔备办物料其匠夫开工之时雇觅修理查先造阙里
　　圣庙碑亭所用琉璃瓦料于囘空粮船装载运至济宁州今修理需用琉璃瓦料松木橔木杉木等木顔料等项预备得日交与仓塲侍郎于回空粮船装载运至济宁州此等物料差出官员前往验收会同济宁道自泗河雇觅运至阙里工所又查得江南江西湖广浙江厯年解京架木各一千六百根此四省所解架木六千四百根行令各该廵抚将康熙二十九年分应解架木照数于本年内送至阙里工所此修理之处令管工官员敬谨坚固修理工完之日将实用过钱粮细数造册到部确查销算具题可也康熙二十九年二月十八日奉
　　防修理阙里
　　圣庙所用物料工价不必动支部内钱粮照数发内帑银两采办修理其物料着令回空粮船载运余依议
　　夏六月
　　遣内务府广储司郎中皁保工部虞衡司郎中阿尔粺内务府笔帖式王世遵工部笔帖式查尔竒昻吉图监督修理
　　圣庙八月皁保等至曲阜九月回空粮船运琉璃瓦料松木橔木杉木顔料物料至济宁州江南江西湖广浙江所解架木六千四百根亦至郎中皁保等验收同济宁道韩作栋等由泗河运至兖州府由兖州府起车运至阙里康熙三十年辛未夏四月十二日丁卯郎中皁保阿尔粺督同济南府同知金世扬兖州府通判许嗣华曲阜县知县孔尚愉等起工修理
　　圣庙康熙三十一年壬申秋八月二十日丁酉吿成附录　宋文帝元嘉十九年诏鲁郡修孔子庙及学舍　齐世祖永明七年诏曰宣尼诞敷文德峻极自天发挥七代钧陶万品英风动举素王谁匹功隠于当年道深于日月前王敬仰崇修寝庙岁月亟流鞠为茂草今学校兴立实禀洪规可改筑宗祊务在爽垲　唐高宗干封元年诏大修文宣公庙以兖州都督霍王元轨董其役　懿宗咸通七年郓曹濮等州观察使孔温裕上修庙奏状周太祖广顺二年勅兖州修葺孔子祠庙　宋太宗太平兴国八年诏近臣曰朕嗣位以来咸秩无文徧修羣祀惟鲁之夫子庙堂未加营葺阙孰甚焉可诏大将作恢敞儒宫　真宗天禧五年诏以封禅行宫遗材于转运司支官钱修葺　神宗元丰元年诏兖州以省钱修葺宣圣祠庙先是州县惮于申请庙久不修至是始完葺　元丰五年诏转运使于丝绢钱内支钱二千贯又赐度牒三十本给兖州重修本庙及于本路杂差役兵士工匠等以四十七代孙孔若升监修　徽宗政和元年令运司于系省钱内应付修完本庙及于本路诸州军差杂役兵士工匠和雇百姓修造委四十八代孙孔端友监修　金熙宗皇綂元年诏于行台拨钱一万四千贯修理圣庙委四十九代孔环监修并禁官司侵占圣庙地者着为令甲章宗明昌元年诏曰比闻曲阜县孔圣庙兴
</div>
    <div class="pagination">
<a href="幸鲁盛典_page22.html">上一页</a><span>...</span><a href="幸鲁盛典_page18.html">18</a><a href="幸鲁盛典_page19.html">19</a><a href="幸鲁盛典_page20.html">20</a><a href="幸鲁盛典_page21.html">21</a><a href="幸鲁盛典_page22.html">22</a><span class="current-page">23</span><a href="幸鲁盛典_page24.html">24</a><a href="幸鲁盛典_page25.html">25</a><a href="幸鲁盛典_page26.html">26</a><a href="幸鲁盛典_page27.html">27</a><a href="幸鲁盛典_page28.html">28</a><span>...</span><a href="幸鲁盛典_page24.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
