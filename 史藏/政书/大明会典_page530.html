<!DOCTYPE html>
<html>
<head>
    <meta charset="UTF-8">
    <title>大明会典 - 第 530 页/共 713 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大明会典 - 第 530 页/共 713 页</h1>
    <div class="content">○十年题准、南京各监局军匠、除投充冒顶、及原册无名、通行裁革外。其係额设者、惟
神帛堂照旧留用。内官监止存留七百三十七名。司礼监止存留一百三十五名。司设监止存留一十名。
御用监止存留一十一名。兵仗局止存留六百二十四名。内织染局止存留一千二百八十七名。鍼工局止存留一十五名。餘俱革去。照数验发各卫差操。各监局不许朦朧勾补
○又议准、南京各府卫军伴、俱听本部照例委官验拨。其内外守备军伴写字人役、并听差官舍、会同点军科道、一年会拨一次。不许擅自差动。违者指实参奏。各卫掌印官、私自拨送者、事发问罪革任凡逃绝屯田。嘉靖二十九年题准、每逃绝一分、即召募卫所空丁一名、顶补屯军名伍领种。於农隙、就屯所附近空閒处所操练。巡屯御史不时巡歷较阅。其操练器械、听令自备。补过军人名数、造册送本部存照。有事听本部照册调发、工部给与器械
凡夜巡。嘉靖四十五年题准、南京地阔民稀、巡捕官兵单弱、将营军拨一千名、马二百匹、分為两班、更番於城内分定信地。同各城弓兵、及各卫巡捕餘丁、互相接济。每岁一换。步兵、每名月加口粮三斗、折银一钱五分。马军、每名月加粮料银二钱。仍添设把卫总等官、分班督率。即以神机营坐营都督、兼管提督夜巡。其把卫总并五城兵马等官、悉听节制。后因人少、分布不敷、题准添拨马步军一千名、添设卫总八员、同旧军併力巡守
○一选用巡捕官员。各卫用千户、牧马所用百户、每岁终、本部会同外守备、及都察院点选定委
○一各卫所千百户巡捕、在内巡者、本司选送外守备等衙门选委。在外屯者、一年已满、例该更换、各卫开具在屯管事官员职名、呈部定委
凡南京地方有警。嘉靖十三年奏准、事须悬赏给捕者、许将车驾武库二司、见贮应天府库、及该司收贮草场租银、并缺官柴薪、各羡餘银两、量支给赏。非有紧急、不许滥支
凡江淮南北附近南京地方、军国机务、与南京兵部相关者、万历十一年、令遵
敕旨及时申报。如有延翫、该部查参

车驾清吏司

凡守卫
皇城各门。俱於南京旗手等十三卫、拣选精壮官军、轮班守卫。从本司委官、及科道官、不时点闸。如牌面字样糢糊、及盔甲什物损坏、行移南京工部给换、堪修整者收发修整。若有违犯、照例参奏送问
两班守卫官军及带刀官共六千一百七十九员名★见今不足原额十分之五☆
一班、守卫官一百一十七员。旗军二千九百六十七名。带刀官一十员
二班、守卫官一百一十八员。旗军二千九百五十五名。带刀官一十二员
凡南京守备太监、
内府各官、不许容留閒杂人等、在内宿歇
凡驛传。南京会同馆、从本司提督
馆夫五十九名
马四十五匹　　　马夫四十五名
铺陈四十五副
驴三十头　　　　驴夫三十名
铺陈三十副
凡会同馆江淮济川等卫、应天等府、滁和二州、修造船隻歇役、地租、工食、马驴、铺陈等项、价银俱本司收受。内租银送应天府寄库。各听候支用★今租银亦本司收、不送府☆
凡南京公差驻札官员。嘉靖十五年奏准、遇有差人公干、皆本官名下分关照例赴巡抚掛号、行馆应付、不得违例、令其常川听侯。其科道部属等官、虽有公差、非百里外者、亦不得擅乘驛马。各该衙门外行公文、悉送急递铺发行。不许滥差该馆马驴夫、以妨正役。如有仍前假势横索、及该馆阿諛奉承、俱听本部指实参究
○二十八年、令南京守备衙门、并南京兵部、以后遇有进贡等项人员赴京、先期约会、务选奉公守法之人。其随带人役、止许四名。仍酌量事体、定限回销。刻板印刷格眼长单一张、黏连原差批文、填写应付数目、给付应差人员收执、沿途逐程如前依数填写。待至京之日、将原来关单缴部、查勘果无稽迟、及需索情弊、方许填给勘合、应付回还。中间若有分外需索、即填註格眼单内。以凭参究
凡黄船、俱隶本部管理。其装运南京太常寺进贡品物、合用船隻、俱准嘉靖九年议定隻数
凡南京江淮等卫马船、修造差拨、俱隶本部。各船民夫逃故者、依清军例勾补。官旗人等借倩役使者、参奏治罪。见今俱徵解工食於江济二卫、在册餘丁、通融收充。或间行募补
南京江淮卫、原额大小马船四百零九隻、见存止二百四十六隻。济川卫、原额大小马船四百零八隻、见存止一百九十四隻。内六百料者、民夫五十名、今止二十五名。三百料者、民夫二十五名、今止一十六名。遇出差、官贴工食二名。通州听候者、贴四名
江淮关摆渡马船二隻
新江关摆渡马船二隻
浦子口摆渡马船二隻★今裁革☆
龙江关摆渡马船二隻★今裁革☆
仪真摆渡马船四隻★今裁革☆
弘治十三年、奏免广西全州并灌阳县原额三百料马船二十一隻人夫、发遣寧家
○正德十四年题准、徽、寧、池、太等处、问发充军人犯、不拘远卫、附近、终身、永远、俱免充军、发江淮卫、顶补当涂县户绝水夫
○嘉靖元年题准、马船水夫逃回、行各该司府州县、查照江西则例、计日扣算歇役银两、追徵解部、作修理船隻等项支用。逃夫解部、照例参问
○四年题准、湖广、江西、二布政司、直隶太平、寧国、安庆、三府、批解江济二卫额设马船水夫赴部。俱开填原编各船字样。及各夫姓名年貌籍贯来歷、朋粮都图粮亩总撒数目明白、以防姦弊
○六年议准、江淮济川二卫、大小马船、十年一次徵收修造。大价银两、自文书到日為始、过半年不解到者、经该官吏住俸。其徵收银两、就於数外加徵正价之半、一併解部交收、候本船日后修理、量為支给。若积有羡餘、就准作后次徵价之数
○十二年奏准、江济二卫马船原派水夫、湖广每名每年徵工食银三两五钱、料价银一两五分。江西照安庆府例、工食银五两、料价一两。寧国府工食银六两、料价一两。各司秋粮派徵、解部收贮雇役。虽遇灾伤、不准蠲免。太平府照旧查徵。万春圩草场租银、及各夫原籍户内津贴、每名每年解工食料价银四两。若有司徵解违限一年以上者、听本部咨行抚按衙门、将掌印官提问
○十五年奏准、南京江淮济川二卫马船、应该著役水夫、移文户部、即与支粮、免其重復结勘
○三十七年题准、江济二卫马船水夫、原额湖广、江西、及安庆、寧国、太平、三府、共一万九千八百七十七名。见存者、止六千五百一十名。湖广水夫数多、宜减编以苏民困、并量减江西等处、自嘉靖三十八年以后、查照原派分数、以十分為率、量减一分。如湖广地方随粮带徵者、即照数省免。江西等处十年一编者、候临编之年、照数减编。并将减过分数、造册缴部查考
凡锦衣卫等四十卫风快船、每十年一次、编审夫甲、及修造差拨之事。景泰元年、俱改隶本部。七年、添设本部主事一员专管
原额船九百五十八隻★今实存快平船五百隻☆
每船小甲一名　　军餘四名
拨船厂把总指挥三员★今二员☆
造船厂把总指挥三员★今一员☆
锦衣等卫管船拨船委官八十员★见造拨厂止五十二员☆
弘治十七年、议免水军左卫、改造快船二十隻。其尚堪修者、改派别卫领驾
○嘉靖元年题准、南京各卫快船、除人力相应、船隻适均者、照旧其餘量為加减。每年审编惯熟河道者、為随船小甲、管领船隻出差。家道颇过、或二三家垛名為修船小甲。令在家听候修理。一遇拨差、开具在船什物、告给印信批单、交付随船小甲领驾赴京。其出差行粮、及随船贴差军餘、俱令随船小甲收掌、回日具数查考。原领什物、交还修船小甲。如有故意将船损坏、及盗卖什物者、参送法司、照数追陪。若修船小甲、情愿随船出差者、听。其管运官扰害生事、许该船小甲、赴内外守备告理
○四年议准、领船小甲、五年一次查审更替。如年久消乏、方与分豁、不追修船银两。其不及二十年上下、及虽年久愿当者、不必更替。垛甲军人、量与户丁一二名帮甲。若卫所官员卖富差贫、军冒民籍、躲避垛甲者、听本部参问
○又议准、快船走差、年久朽坏者、本部委官验估、移文工部知会、责付本船小甲、拆卸变卖。所得价银、於原拟官价内扣除。仍於本部桩头银。或钉板银内查给十两、责限造完。该司年终造册查考
○六年奏准、凡各卫快船小甲、置买上元江寧二县田地、不及百亩者、止寄庄纳粮、免其铺行夫役。或有家资而无田地、亦不得派有司夫役
○八年议准、各船小甲一名、餘丁十四名。长差以一年為限、给行粮六箇月。短差以八箇月為限、给行粮四箇月。每人一月该米三斗、折银一钱二分
○又议准、南京各衙门快船、如有损坏、应修理者、照旧修理。不堪修理者、听本部委官验过、给官价成造。惟取足原额、不必拘定四十隻之例
○十年奏准、快船无差之年、原派驾船餘丁、俱各退出回卫听差。在船月粮、转行南京户部住支。其帮甲银二十两、减去十两、止出十两、给与小甲、以為不时(舟念)船、及置买什物、看守船隻之用。遇差、方将餘丁预先补足。月粮行粮。行南京户部开支。帮甲银照旧全贴。如限外不回、照例将该支月粮、扣官卖价、收為修船之用。其修船、惟小修、帮甲每年助银十两。大修中修、俱官為处给
○隆庆六年题准、快平船小甲劳逸不均、议於十年内量编三差。其业厚者则定以全差。稍次、则二差一差。又次、则二三人朋合一差。凡上甲领船、必候差完回坞、方许交付下甲接管。其关支月粮、亦以领船日為始、以交船日住支。依次轮流、周而復始。至十年后有消乏者、另僉该卫殷实人户顶补。亦不必一概重编、以滋纷扰
凡减省船隻。嘉靖八年奏准、南京司礼监、运送
内府岁用板枋竹木、俱编(上□下稍)簰筏、以省船隻。若
内府岁运充足、并簰筏停止
○二十一年题准、年例起运进贡等项、所用马快船、不过四百隻。三七兼拨、快船止用二百五十隻。三年一差。共止用七百五十隻。今见在七百八十三隻。计多三十三隻。查各疲敝卫分、照数减革。遗下帮甲、分贴见存各船。送船餘丁、发营操备、及当别差。其岁造快船三十五隻、照依本部近造样船、每船工料等项、共该用银二百两。除船身作银二十两外。官给银一百八十两。照旧於南京户部北新关商税银内支取二千五百两。工部芦课银内支取一千六百二十两。本部武库司缺官柴薪银内支取一千八十两。餘银一千一百两、於车驾司收贮江济二卫歇役水夫银内通融支给。本部该司官、会同工部委官、严加修造。各该帮甲、仍照先年编定事例、每年每名出银一两、本卫照数徵收解部存贮。但遇出差年分、照例将前银支出一十两、再令帮甲出银十两、以助小甲出水费用。其十年大修、官给银七十两。五年中修、官给银五十两。并每年小修、各呈请委官验估、合用木料银两、俱於前项、及扣追违限月粮、歇役水夫银内支用不许再累帮甲
○三十七年题准、江淮济川二卫、原额马船大小八百二十七隻。锦衣等四十卫快船八百隻。屡经奏减。见存马船三百九十六隻。快船七百五十隻。及查每岁差过马快船数、大约三年之内、该用船一千餘隻。近锦衣等四十卫、為年例帮甲、苦累消乏。江济二卫、水夫逃绝数多。往往船存甲窜、有名无实。以后将江济二卫马船、量减四十六隻、止存三百五十隻。各卫快船、量减一百隻、止存六百五十隻。共船一千隻。仍查马船见存水夫、通融补足快船。外有餘剩、尽行裁省。若遇额外大帮差使、如先年修理
王府宫室、及
钦取顏料棕荐、搬运白土等项、许将贮库造修银两、雇刷民船輳补
○隆庆二年题准、杉条竹木、自江西湖广等处、找簰拽运解京、却改用船、载少费多、驛递烦扰。以后止拨马船一隻、令内臣押座。其杉条竹木、仍找成簰、沿途起夫撑运。计竹木、每三百根為一簰。每簰应用招簰工料银六两三钱。每簰水手三名。每名工食银七两。共簰四十一具。即以所省年例船料银、抵充工料。各船行月粮银、改给工食
○万历二年题准、南京锦衣等卫快船、见在六百五十一隻。其正帮甲役、繁苦难支。江济二卫马船、见在三百五十隻水手工食、尚有赢餘。以后快船、裁减一百五十一隻。内二十一隻。径除不补。其一百三十隻、俱改入江济二卫准马船之数。合用撑驾水夫、即於见在夫内通融差拨。内有不足、量募精壮人丁充补
○又议准、快船改增马船、内有损坏、止将九十隻、分入二卫。以后差拨、马船四分、快船六分、不许那移。合用水夫、将见存入京马船二百七十四隻、每隻止用夫十六名。量减二名、派驾新改快船。其餘不足、另行募补
凡拨船装运物件、行御史给事中各一员监视。不许多占夫船。其每年拨过船数、仍咨兵部、以备查考
○天顺六年、令马快船进来品物、惟该用冰者、一船载十五扛至二十扛。其餘一应供用官物、酌量事之缓急、物之轻重、或载半船、或儘船、不许多拨船隻、纵令作弊、重劳人力拽送
○成化九年奏准、南京进时鲜等项船隻、於管运官员关文内、明白开写数目、以凭沿河官员查照应付。本部仍通行淮扬迤北一带、巡抚巡按管河洪闸等官、各行所在官司、凡遇各起进鲜等项船隻经过、务要查验隻数相同、方许应付人夫拽送。不许畏避、将夹带数外船隻、一概应付
○十年奏准、马快等船、每驾船军餘一名、食米之外、听带货物三百斤
○凡南京差人奏事、乘坐官船、私载货物者、听巡河御史、郎中、及管洪闸主事、盘问治罪
○凡船非载进贡
御用之物、用响器者治罪、其器入官
○十二年奏准、马快船隻柜扛、务要南京内外守备官员、会同看验、酌量数目开报。南京兵部照例会同给事中、御史、看验满载、方许发行
计南京各衙门、每年进贡物件、共三十起、用船一百六十二隻
司礼监二起
制帛一起、计二十扛、实用船五隻
笔料一起、实用船二隻
守备并尚膳监等衙门二十八起
用冰物件六起
鲜梅四十扛、或三十五扛、实用船八隻
枇杷四十扛、或三十五扛、实用船八隻
杨梅四十扛、或三十五扛、实用船八隻★以上俱守备☆
鲜笋四十五扛、实用船八隻
头起鰣鱼四十四扛、实用船七隻
二起鰣鱼四十四扛、实用船七隻★俱尚膳监☆
不用冰物件二十二起
鲜藕荸薺橄欖等物五十五扛、实用船六隻
鲜茶十二扛、实用船四隻
木樨花十二扛、实用船二隻
石榴柿子四十五扛、实用船六隻
柑橘甘蔗五十扛、实用船六隻★俱守备☆
天鹅等物二十六扛、实用船三隻
醃菜臺等物共一百三十罈、实用船七隻
糟笋一百二十罈、实用船五隻
蜜煎樱桃等物七十罈、实用船四隻
</div>
    <div class="pagination">
<a href="大明会典_page529.html">上一页</a><span>...</span><a href="大明会典_page525.html">525</a><a href="大明会典_page526.html">526</a><a href="大明会典_page527.html">527</a><a href="大明会典_page528.html">528</a><a href="大明会典_page529.html">529</a><span class="current-page">530</span><a href="大明会典_page531.html">531</a><a href="大明会典_page532.html">532</a><a href="大明会典_page533.html">533</a><a href="大明会典_page534.html">534</a><a href="大明会典_page535.html">535</a><span>...</span><a href="大明会典_page531.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
