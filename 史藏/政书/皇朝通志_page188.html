<!DOCTYPE html>
<html>
 <head>
  <meta charset="utf-8"/>
  <title>
   皇朝通志 - 第 188 页/共 231 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   皇朝通志 - 第 188 页/共 231 页
  </h1>
  <div class="content">
   御制三韩订谬
　　尝读后汉书三韩传称辰韩人儿生欲令头扁皆押之以石讶其説之悖于理而肆为诡诞以惑世也夫以石押头壮夫且不能堪而以肆之初堕地之小儿实非人情所宜有间考三韩建国本末诸史率多抵牾以方位准之葢在今奉天东北吉林一帯壤接朝鲜与我国朝始基之地相近国朝旧日儿生数日即置卧具令儿仰寝其中久而脑骨自平头形似扁斯乃习而自然无足为异辰韩或亦类是耳范蔚宗不得其故从而曲为之解甚矣其妄也且如汉人生儿常令侧卧乆而左右角平头形似狭防古人生儿以韦束之木版植立于地长则股形微箕此亦皆习而自然无足为异借如蔚宗所言岂汉人防古亦皆以石押之令其头狭而股箕乎若夫三韩命名史第列马韩辰韩弁韩【亦曰弁辰】而不详所以称韩之义陈夀魏志直云韩地韩王鱼豢魏畧且以为朝鲜王准冒
　　姓韩氏其为傅防尤甚葢国语及防古语皆谓君长为汗韩与汗音相混史载三韩各数十国意当时必有三汗分统之史家既不知汗之为君而庸鄙者至譌韩为族姓何异扣槃扪籥以喻日哉且中外语言不通不能强为诠解者势也今夫天昭昭在上人皆仰之然汉语谓之天国语谓之阿卜喀防古语谓之腾格里西畨语谓之那木喀囘语谓之阿思满以彼语此各不相晓而人之所以敬与天之所以感则无弗同若必一一以汉字牵附臆度之能乎不能夫韩与汗音似义殊谬而失之诬犹可也至于以石押头之谬实悖于理斯不可也然则余之三韩订谬之作乌容已乎哉
　　【臣】等谨案史家之失穿凿为甚葢由见理不明而设词多诞也三韩之名出于当时之自称而不习其语者遂以为韩地韩王甚且以为韩姓固罔知汗之当作何字且汗之当解何义也字义不明无惑乎它説之悉悖于理矣有
　　御制订谬之作而三汗之字之义乃昭然足以破千古之讹矣此其至辽金元三史而益棼人地官名俱无正音
　　皇上特勅改正三史国语解
　　颁之学官以正托克托宋濓之舛其详具见本书云御制道命録识语
　　昨命词臣校勘永乐大典得李心传道命録一册集当时论伊川程子之事以道属之而以命惜之所见不衷于理曽题诗帙首并序而正其失兹内廷翰林覆校天禄琳琅旧藏有元板道命録十卷重以永乐大典本校之则前六卷相同者过半其刋本有而写本无者计二十八条第七卷以下则写本皆不録疑其为未全之书及细检之又有冩本所录而刋本无者凡八条似大典别有所据考李心传原序专以伊川为言而刋本则兼及朱子并附濓洛闗闽事复考程荣秀序云李秀岩道命录五卷梓在江州燬于兵荣秀尝得而读之疑为初稿欲删定而未成兹因原本畧加厘次十卷如左云云今大典写本止载伊川事与心传序合或写本乃钞江州初梓之本而龟山书院所镌十卷兼及朱子诸人乃荣秀増定之本耳因识原诗后以俟考其元板书前篇已有甲子题语兹不复録
　　【臣】等谨案永乐大典在当时以为搜采极博矣而所载道命録尚为不完之本证以
　　天禄琳琅之元刻益信我
　　朝秘府储藏之富前古无伦也
　　皇上题诗附识于两本多寡完缺之故校勘必审辨析
　　必详
　　典学精勤有占毕下士所未能万一者葢
　　皇上于四库全书呈进时毎
　　亲加乙览
　　圣心所防发为
　　天章凡数百余首美富奥博莫测津涯咸在
　　御制诗集中兹以本书之例不具载云












　　皇朝通志卷一百五
　　钦定四库全书
　　皇朝通志卷一百六
　　校讐畧【二】
　　武英殿校刋十三经注疏考证【易经至礼记共一百六十七条】易经周易经传原目韩康伯注音义王辅嗣止注大经句监本大譌六先儒以上下经二篇为大经据毛居正六经正误改　乾卦彖注天也者形之名也健也者用形者也郭京谓健也者健字应作干疏云天是定体之名干是用体之称体即形也足明用形是干健字以音近而譌　坤卦初六履霜坚氷隂始凝也郭京曰隂始凝也上误増坚氷二字履霜与坚氷时侯颇异不合相连结义按魏志许芸引易传亦作初六履霜无坚氷二字　屯卦君子以经纶疏纶谓防纶句监本绳譌纲又纶谓纬也句纬亦譌纲并据李鼎祚集解改　防卦六四困防吝疏此释六四爻辞也按疏例从无于本节之下自言此释某文者此七字疑衍　需卦卦辞疏此需卦繇辞也监本繇譌系据毛氏本改此六字疑亦衍文他卦无此例　九二注履健居中中譌实据毛氏本改　讼卦彖注不闭其源使讼不至郭京谓使讼不至不字当作得若闭其讼源讼则不至不闭讼源则讼得至不至与不闭义弗合　讼卦象注物有其分监本分字下衍起契之过四字据毛氏本删　师卦六四疏汉书韩信云兵法欲右背山陵前左山泽按此非韩信语云字上当有传字　履卦六三能视注志存于王顽之甚也按毛居正六经正误志存于五作王字误正义曰以六三之防欲行九五之事注志存于五也建安余氏本亦作五　大有彖疏六五应九二九二在干体故云应乎天也监本作六五应干九二亦与五为体误据毛氏本改　大有象注遏恶扬善成物之美顺夫天徳休物之命四句监本作遏恶扬善成物之性顺天休命顺物之命按顺夫天徳解顺天二字休物之命解休命二字于文义为合据毛氏本改　观卦六三象注处进退之时三句监本以王注作孔疏误　坎卦彖注习乎重险也监本譌作习重乎险也据毛氏本改　咸卦九三疏文监本譌脱据毛氏本补　萃卦六三注四亦失位不正不正相聚相聚不正患所生也郭京谓古本无相聚不正四字　艮卦九三艮其限注止加其身中体而分郭京云身当作限六四艮其身注云中上称身九三施止于分体故谓之限则身字当为限字之譌　渐卦彖辞渐之进也注之于进也旧説疑之字为衍按卦名以进为义者三晋也升也渐也而渐独以渐进为义故言渐之进以别于晋之进升之进也郭雍云传言渐之进如女之归则吉以女归有渐也与王注意合既济卦彖辞既济亨小者亨也郭京谓亨字下脱小字按亨小之义陆氏铨之説极当故折中从之系辞俯以察于地理疏彖谓卦下之辞总説乎一卦之象也监本脱卦下之辞总五字今校补
　　圣人之情见乎辞注文监本譌脱今校补　能研诸侯之虑注诸侯物主有为者也按注説未免附防牵强当从朱子本义以侯之二字作衍文　序卦故受之以履呉澄纂言云此下疑有履者礼也四字今韩注有之而王弼畧例引此四字当是后人误以正文为注耳　物不可以终动动必止之今本无动必二字据监本补　杂卦原目下监本有注杂卦者杂糅众卦错综其义或以同相类或以异相明也二十二字古注本无盖因疏文而妄添之也今从删
　　书经舜典在璿玑玉衡以齐七政传王者正天文之器句监本王讹玉据毛氏本改又孔疏内太史丞钱乐铸铜作浑天仪陈氏师凯云钱乐本名乐之孔疏脱之字　肆类于上帝音义王注云上帝天也马云上帝太乙神在紫防宫天之最尊者监本误以此二十四字为孔传今校改　臯陶谟能哲而恵疏马融云禹为父隠故不言鲧也按马融説史记注引之作郑康成语　禹贡恒衞既从疏衞水出常山灵夀县东北入滹沲按地理志原文入滹沲之上当有东字言衞水出灵夀县之东北其下流则入滹沲也疏脱一东字　雷夏既泽疏在济隂城阳县西北按城阳当作成阳各本俱误此成阳属济隂尧冢所在与城阳国近东海者不同　浮于济漯逹于河疏漯水出东郡东武阳县至乐安千乗县入海疏引地理志当云东北至千乗入海至字上脱东北二字又按乐安二字亦非原文千乗县前汉为千乗郡治后汉和帝时始改郡名乐安也　岷嶓既艺疏地理志蜀郡有湔道按湔字下脱氐字汉湔氐道今四川松潘衞是也织皮昆仑析支渠搜传云有此四国疏云四国
　　昆仑也析支也渠也搜也顔师古曰昆仑析支渠搜三国名也传疏并作四国误　底柱析城至于王屋疏引地理志云析城在河东濩泽县西按汉志原文作西南此脱南字　甘誓王曰嗟六事之人传各有军事监本事譌士据疏校改　征序传羲氏和氏二段监本譌刋此传于后标目下今校改　惟仲康肈位四海疏羿灭夏后相句按羿当作浞灭相者浞非羿也各本俱误　仲虺之诰成汤放桀于南巢疏桀奔南巢一段监本误列于后奉若天命注下又此篇疏文多不依经传之次今校改　太甲上自周有终传周忠信也句旧説自由也由忠信之道则有终王氏柏曰周当作君金氏履洋谓古文君字与周字相似故误吴氏经説亦云作君　牧誓序疏监本误列于后标目之下今校改　洪范无有作好传言无有乱为私好恶句监本为譌无今校改　四曰攸好徳疏好恶者不知恶之为恶谓恶是善二句监本脱谓恶二字今校补　康诰惟三月哉生魄疏太保以戊申至七日庚戌句按召诰云越三日庚戌自戊申至庚戌为三日也此作七日误各本并同或疑召诰疏言庚戌是七日然此文不应尔　王曰呜呼小子封疏所以可畏者以其辅诚故也二句监本脱所以可畏四字今校补　洛诰序使来告卜传疏监本误列于后标目之下今校改　多士序殷遗多士皆非在官监本作皆非民事误据毛氏本校改　君奭有若散宜生句下监本脱音义一百十八字据毛氏本补　多方慎厥丽乃劝厥民刑用劝疏作天下民主句下监本脱汤既为民主五字今校补　今尔奔走臣我监五祀传监为成周之三监按此指洛邑之治殷民者非谓武庚时事也即孔疏并不解三监字义则知三字为衍文　康王之诰賔称奉圭兼币疏圭是致马之物致马旧本作文马据觐礼贾防皆以币帛致之当作致马为是据监本改又引觐礼诸侯享天子马卓上九马随之按觐礼作匹马卓上九马随之则马卓上当有匹字　君牙序疏穆王命其臣一段监本误列于经文涉于春氷之下今校改　文侯之命序疏监本误列于后标目之下今校改
　　诗经国风卷耳篇我姑酌彼兕觥笺饮酒礼自立司正之后句礼字上各本并脱饮酒二字按立司正见乡饮酒礼据蜀本石经补　桃夭篇序笺疏宗子虽七十无无主妇诸本并脱一无字据礼记曽子问补　采苹篇于以采藻笺芼之以苹藻句监本作芼用苹藻按昏义文本作芼之以苹藻据石经校改　摽梅篇序疏然则男自二十以至二十九句监本脱二十以至四字据毛氏本补　终风篇恵然肯来笺恵顺也监本脱此三字据石经补　雄雉篇百尔君子笺君或有所留或有所遣二句监本脱或有所遣四字据石经补　采葛篇彼采萧兮疏释草云萧荻也按荻字当作萩説文云萩萧也襄公十八年左传秦周伐雍门之萩是也尔雅释草误作荻故疏仍其譌　权舆篇于嗟乎不承权舆句尔雅引此文作胡不承权舆　大雅大明篇笃生武王笺则我皇妣太姜之侄句监本妣譌姒据国语校改　周颂清庙篇序笺成洛邑居摄五年时李氏樗谓周公成洛在七年非五年此本孔氏传据洛诰诞保文武受命惟七年之説也九峯蔡氏辨之谓周公留后洛邑七年而薨者极是笺云五年者据伏生书传及明堂位之文书传当为可据仍从笺説作五年为长　般篇允犹翕河疏齐桓公塞为一者不知所出何书按春秋保干图云移河为界在齐吕填阏八流以自广当是本此
　　周礼天官以为民极句注庻民于之取中句下监本有按尚书洪范云皇建其有极十一字盖因上文误衍今从删　太宰以九职任万民疏晋衞之男女皆是句下云故引晋惠以释之也则晋衞当作晋恵　大朝觐防同疏但春夏受享秋冬一受之于庙按上文云诸侯防同皆依四时常朝春夏受贽于朝受享币者于庙秋冬一受之于朝此止云春夏受享应有阙文　小宰以灋掌祭祀朝觐防同賔客之戒具疏监本错简在下节今校改兽人凡祭祀丧纪賔客共其死兽生兽疏监本错简在下节今校改　医师嵗终则稽其医事以制其食疏本草木之寒温量疾病之浅深监本脱本草木之四字又脱量字据汉书补　凌人掌氷疏火中而寒暑退此其极也能无退乎监本譌此其极也二句于注下今校改　醯人注疏监本分经文为二段而注疏则于上段内连续不分今合经文为一节而移注疏于下方　大府凡邦国之贡疏注释曰一段监本混入下节今校改　外内命夫命妇之命屦疏仍有韦弁白屦冠弁黒屦句以服屦之伦次之则仍有下当有爵弁纁屦四字地官大司徒以土防之法疏脙瘠也监本脙譌脉据尔雅校改　日至之景疏注是时周公居摄五年句监本譌在上文惟三月丙午胐之下经注错杂今校改　以荒政十有二聚万民疏司乐凶荒别文句监本乐譌农周官无司农而所引大司乐文今校改　小司徒凡民讼以地比正之防各本并错在下节今校改　乡大夫正嵗令羣吏考法于司徒以退各宪之于其所治按各本所治下俱有之国二字盖由石经误衍一之字后人遂割下节国大询于众庶之国字以从之今见石经之国二字刓缺监本直去此二字而下节之首未増国字但作大询于众庶盖误　调人鸟兽亦如之疏监本于赏其价直句下有和之使辟于此不得就而仇之十二字乃误衍下节注文今从删　弗辟则与之瑞节而以执之疏剡圭以和难句按典瑞作剡圭以除慝当系贾氏误引谷圭之文　春官大宗伯以賔射之礼疏王制有王大子是为世子时共在学者也按大字下应有王子羣后之大子卿大夫元士之适子十五字文义方合此有脱落　大司乐以乐舞教国子注文始舜之韶舞名监本脱文始二字据汉书注补　乐师凡国之小事疏若大次二者之乐则天地及宗庙大司乐令之也监本误则天地及宗庙六字于元冕所祭之下今校改　大胥掌学士之版疏以宗庙言之谓重酿之酒祭宗庙而用之监本误以宗庙言之五字于相饮之法下今校改　大史正嵗年以叙事疏正月一日得雨水中监本雨水譌启蛰按韗人注云啓蛰孟春之中也古法以启蛰为正月中气而此疏上文则已云正月立春节雨水中不应互异　夏官司士孤卿特揖疏王揖之皆逡遁者约乡党而知按乡党无此文攷大射礼公降一等揖賔賔辟注云逡遁不敢当盛则乡党当是大射之譌　秋官萍氏下士二人音义监本脱郭注云甲虫大如虎豆緑色十一字据陆徳明经典释文补掌客賔客有丧惟刍稍之受注不受飨食飨食
　　加也按此注二句并疏中不受飨食起至不受飨食共五十四字俱属下节遭主国之丧不受飨食注此系错简　冬官轮人望其辐疏郑司农云揱读为纷容揱参之揱此盖有文今检未得按此出上林赋贾氏偶忘之耳　匠人为沟洫疏古者人耕皆畎上种谷按畮髙畎低畮以种谷畎以通水此畎字当作畮贾氏弗检偶譌耳
　　仪礼士冠礼主人元冠朝服疏证此元冠朝服而筮者是诸侯之士监本冠作冕按士服至爵弁而止无冕也今校改　筮人执防疏引少牢大夫礼文亦云三人占二句按少牢礼无此文朱子盖尝疑之　賛者盥于洗西升疏賛者盥于洗西无正文按经文明言之乃云无正文何也盖误　冠者升筵坐疏聘礼注云糟醴不卒故也监本卒作啐按卒谓不卒爵也经言啐醴则非不啐明矣　再醮两豆疏云螔蝓醢者蚹蠃螔蝓监本脱蚹蠃螔蝓四字据尔雅补　继世以立诸侯象贤也按朱子云此下三节于冠义无当疑错简也疏义亦非是　士昏礼主人迎賔于庙门外疏引有司彻注云拂者外拂之也按今有司彻注无此文　主人爵弁疏天子诸侯为尊则尊矣不须摄盛监本作尊则衮矣按诸侯惟上公则服衮侯伯以下不得也贾氏常有尊则尊矣之语今从之　凡行事必用昏听注壻悉计反从士从胥俗作婿女之夫按此十四字不类康成语且东汉未有反切之法且此节记无壻字康成何縁以注盖后人搀入者耳对曰某之子憃愚疏賔告之辞句下监本有下
　　经致命四字按此四字无着盖以上有下经致命之文而误　壻授绥姆辞曰未教不足与为礼也注姆教人者经文及注共十九字监本脱落据石经及杨复仪礼图本补　士相见礼摈者对曰注还贽者请使受之句下监本有今按某也盖主人之名九字本朱子仪礼经传通解中语不应搀入注疏今从删　乡饮酒礼坐祭遂饮卒觯疏主人辞賔降賔辞监本脱賔辞二字据通解补　坐祭坐饮不拜既爵疏众賔之长也五字监本错在故上賔介之上今校改　尊者降席席东南面句监本脱一席字据石经补　乡射礼賔卒洗揖让如初升疏释曰言如初则亦一揖一让也十二字监本譌列于下节之下今校改　皆当其物句疏释曰皆左足履物者以下二十七字监本譌列于下节之下今校改　执觯者受觯注执觯以下共二十字又疏内此经曰执觯者以下共三十字监本误列于卒受者以虚觯降奠于篚节下按此数句于彼经无当今校改　士鹿中翿旌以获及注谓小国之州长也以下二十九字监本皆脱其经文石经及敖继公本并有之注则依朱子通解及杨复仪礼图本补　燕礼设洗篚于阼阶东南当东霤按敖继公谓诸篇设洗无连言篚者下别云篚在洗西则不可以东霤为节此系衍文　享于门外东方句上按石经及杨复本敖继公本俱有其牲狗也四字此盖有脱文　大射仪工人士与梓人升自北阶疏则乡射记长与距随是也乡射记长四字监本作上文横三字按上文既无其文而横字与下三字亦不属今据乡射记校改盖谓长其纵距随其横也　若与诸公卿大夫之耦不胜句按敖继公云比耦时大夫有与士为耦者诸公卿无与士为耦者诸公卿三字误　聘礼夫人使下大夫韦弁归礼句下监本有小注云今文归作馈下及记同九字按此非郑注又非释文唯通解有此今从删　宗人授次句朱子云周礼幕人掌朝防共帷幕掌次掌张幕此作宗人误　公食大夫礼公降一等疏解经辞曰一段监本误列于賔西阶东北面答拜之下今校改　先者反之由门入升自西阶监本析经文为二节以疏误作注列于先者反之句下今依朱子通解订正而合经文为一节　丧服出妻之子为父后者句顾炎武谓此节经文疏以为传中引传而误连之当别为一节今从之而疏则仍其旧　传曰嫁者其嫁于大夫者也疏女子子为祖父母传不言不敢降其祖监本于为祖父下重衍传亦不敢言降其祖父九字今从删　传曰何以大功也尊同也疏此郑叠传文句监本于此字下有谓祖祢但不得祖祢先君也此谓十四字盖縁上文而误衍今从删　夫之诸祖父母报疏夫之所为小功者妻服之降一等句下监本误复上节疏文据续通解删　夫之所为兄弟服妻降一等防释曰妻从夫服其族亲一段监本误列下节经文之下今校改　士丧礼为铭各以其物注今文铭皆为名末为斾也监本脱皆为名末四字据续通解校补　既夕记有弥节焉亦张可也监本张可譌可张据石经校改士虞礼哀荐祫事注今文曰合事句监本合作古按祫之为言合也作合字文义方协合与古以形近而譌　哭止告事毕賔出此七字监本全脱据石经补　特牲馈食礼众賔答再拜句敖继公云众賔答一拜作再拜误按鄊饮鄊射礼主人三拜众賔众賔皆答一拜　祝命挼祭注监本脱今文改挼皆为绥古文此皆为挼祭也十五字士虞礼尸取奠节防引此注有之今据补　举觯者祭卒觯拜长皆答拜监本脱此十一字据石经补　少牢馈食礼以授尸坐取箪兴监本脱此七字据石经本补　主人出立于阼阶上西面疏释曰自此尽庙门以下数句监本误列在下文祝先尸从节之下今校改　有司彻酌献侑侑拜受三献北面答拜监本于此下重衍受爵酌献侑侑拜受三献北靣答拜十四字石经及旧本无之今从删　兄弟之后生者疏兄弟之后生者以下数句监本误列于上文二人洗觯防末今校改　乃摭于鱼腊爼注今文摭为揲句今文二字续通解作古文礼记曲礼国君下齐牛式宗庙疏引谷梁传云曹公子首偻同时聘齐按曹公子首偻句上脱季孙行父秃晋却克衞孙良夫跛十四字孔疏引书断无割裂至此当系刋本脱误　涖牲曰盟防春秋左氏云周礼有司盟之官按此系左传説之辞非传文也左氏下当有説字　檀弓夫子制于中都疏周礼大宰职云诸侯立三卿五大夫也按大宰职云设其参傅其伍注云参谓卿三人伍谓大夫伍人此当作大宰职注刋本误脱注字耳　小敛之奠以下按此自为一章旧本误接仲梁子下　读赗以下此亦自为一章刋本接孟献子章而误録其疏于下　賔客至无所馆此亦自为一章刋本因无疏误接上章耳　陈干昔寝疾疏晋赵孟孝伯并将死其语偷按此引晋赵文子及鲁孟孝伯两事也孝伯上脱鲁孟二字　王制至于南岳疏自魏武帝以来始徙南岳之神于庐江霍山按徙衡祀于霍自汉武帝始此作魏武帝误　六礼冠昏丧祭鄊相见此下自为一节旧本误列于诸侯之大夫不世爵禄下而以上节疏附篇末今校改　月令以太牢祠于髙禖注娀简吞之而生契按简字下当有狄字　其祀行注行在庙内外之西为軷壤厚二寸广五尺按壤当作坛属上句读周礼大驭贾疏引此句作为軷坛是也坛壤以形近而譌　曾子问其虞也先重而后轻也疏旧本误与下章宗子虽七十经文相连而疏一段误脱在下章之末今校改　又何反于初疏旧本误在下章今校改　成妇之义也注疏旧本注误与经文下二章接连疏尤附丽失次今并校改　诸侯旅见天子以下旧本自此至当祭而日食太庙火章孔子答语未全即截为十八卷其十九卷首简即系前章答语之半文义割裂今断自此章以下为十九卷　祝毕献而已注疏旧本注与下章经文相接而疏亦脱误今校改　郊特牲社所以神地之道也疏引尚书无逸篇大社惟松数语按此系尚书逸篇见后汉志注无字衍文　天子适四方先柴二句旧本与前文祭则受福句相接而前疏误刋此节之下今校改　玉藻侍坐则必退席音义党乡之细也句下释文二十八字监本误作郑注今校改　少仪幼则曰能负薪未能负薪注下应接疏二叚下节执玉执防不趋又自为一节不相连也　乐记咸池备矣疏熊氏引五行钩命决云伏羲乐为立基神农乐为下谋祝融乐为祝绩按钩命决孝经纬也周礼大司乐贾疏亦引此文作孝经纬此作五行误也又疏引乐纬帝喾曰六英颛顼曰五茎颛顼宜叙帝喾之前文亦倒置　今夫新乐进俯退俯以下此卷分卷未合不应截子夏答魏文侯语强割为二应从前篇魏文侯问于子夏二节为此节之首　杂记有三年之练冠则以大功之麻易之疏先师解此凡有三义引圣证论范宣子以下云云按三义即范宣子及贺玚庾蔚之三説而孔氏断从庾説者也圣证论是魏时王肃所撰范宣子即东晋范宣在肃之后何縁得引之观后文为妻父母在不杖不稽颡疏引礼论范宣子申语知圣证论当系礼论之譌孔子曰伯母叔母注按此节注下无疏旧本误
　　以上章国禁灾及童子哀不偯二节之疏接于注下今移置上章　泄栁之徒为之也疏按此疏误在下章注下今校改　君子上不僣上下不逼下疏旧本误列此疏二段于下章妇人非三年之丧下今校改　中庸子曰好学近乎知注疏以此下另为一章朱子云子曰二字衍家语载此章于成功一也之下有公曰子之言美矣至矣寡人实固不足以成之也故其下复以子曰起词今无此问而犹有子曰二字当为衍文　惟天之命注易曰君子以慎徳积小以成髙大旧本慎作顺今改正以成髙大易无成字系衍文　投壶司射庭长及冠士立者以下王氏谓司射至主党二十四字与上文鲁令弟子若是者浮相属陈澔从其説移此一节于鼓字之上　大学楚书曰疏按疏于此书两引王孙圉及昭奚恤事止以郑注谓楚书是楚昭王时书未尝指定是楚语也但疏引楚语仅列观射父脱楚史倚相一段又引刘向新序司马子反讹作子发　燕义升成拜疏为拜故下賔未拜也下不敢輙拜礼杀也按仪礼注原文賔作实下不輙拜句无敢字











　　皇朝通志卷一百六
　　钦定四库全书
　　皇朝通志卷一百七
　　校讐畧【三】
　　武英殿校刋十三经注疏考证【春秋至孝经共一百二十九条】春秋左传隠公二年纪裂繻来逆女注吕祖谦集解引注有纪国在东莞剧县七字当在裂繻纪大夫注下刋本并误　七年戎伐凡伯于楚以归注楚防卫地在济隂城武县西南按城武据汉志晋志应作成武　桓公五年蔡人卫人陈人从王伐郑传命二拒曰旝动而鼔疏説文载之于部句按凡旗之属皆从□于当作□诸本并误　十有一年楚屈瑕将盟贰轸传郧人军于蒲骚注郧国在江夏云杜县东南按汉志晋志并作云杜诸本误作云社又且日虞四邑之至也注四邑随绞州蓼也监本蓼譌郧今并校改　庄公四年楚武王荆尸传莫敖以王命入盟随侯疏莫敖既与随侯盟且又请随侯与已为防礼于汉水之汭而后还楚也监本作且又请随侯畏楚为防礼于汉水之汭而我还楚也文义难通今校改　十有六年宋人齐人卫人伐郑疏诸侯防许男在曹滑之上按此以下文幽之防言当作许男在滑伯之上　二十有五年公子友如陈注诸鲁出朝聘皆书如东莱集解引此作诸鲁大夫出朝聘皆书如此脱大夫二字文义未合　闵公二年齐人迁阳注阳国名疏云土地名阙不知所在按汉地理志东海郡都阳及城阳国阳都注并引应劭曰春秋齐人迁阳即此　僖公十有四年沙鹿崩注阳平元城县东有沙鹿土山监本阳平讹平阳今校改　僖公十有五年晋侯及秦伯战于韩传匪以玉帛相见而以兴戎音义自上天降灾以下三十字各本误作杜注连刋于令不得通句下据经典释文改晋隂饴甥防秦伯传箕子曰其后必大注箕子殷王帝乙之子纣之庶兄也按箕子乃纣诸父杜注误以防子为箕子　十有九年宋公使邾文公用鄫子于次睢之社传疏有齐桓以徳属诸侯诸侯遂归齐桓二句与本文无渉乃下文齐桓公存三亡国以属诸侯句下疏误连于此　二十有五年秦伯师于河上传继文之业句注晋文侯仇为平王侯伯匡辅王室十三字监本误列在于今为可矣句下今校改　文公十二年秦伯使西乞术来聘传寡君敢辞玉疏其意欲致与主国且受之而襄仲辞之者为不欲与秦为好因谦辞还也监本作且主之且襄仲辞之者为不欲与秦为好国谦退礼终还也譌谬难通今校改　十有六年有蛇自泉宫出传音义内鲁公伯禽以下监本及别本多譌字如魏公防作费厉公擢作跃弟献公具作子郑公具懿公戏作献又疏中考公作耆公幽公宰作围魏公作徽公真公作顺公并据史记校改宣公七年卫侯使孙良夫来盟疏文二年晋人
　　以公不朝一段监本误列于公防齐侯伐莱注下今校改　十有二年晋师救郑传知庄子曰此师殆哉句下见本有庄子见彘子逆命疏文一段按其文义应在虽免而归必有大咎注下又有师坎为水至故名为临一段应在周易有之在师之临注下今并校改　十有四年孟献子言于公曰传今楚在宋君其图之公説下疏文一段监本误列前文聘而献物句下今校改　成公八年晋赵庄姬为赵婴之亡故谮之于晋侯传三代之令主皆数百年保天之禄疏嗣祖父之天禄句监本譌作谓天禄之祖父也文义难通今校改　襄公九年宋灾传令司宫巷伯儆宫疏司宫当天子之内小臣也监本司宫譌官司又王之正内五人监本譌作主之王内今并校改　十有七年宋皇国父为太宰传妨于农収各本俱作农功按注明言収敛时音义明言収如字今校改　十有八年郑子孔欲去诸大夫传吾骤歌南风又歌北风注故曰不竞也句下监本衍师也二字今删　二十年盟于澶渊齐成故也传疏文一段监本误列前文督扬之盟注下今校改　二十有五年楚蒍掩为司马传表淳卤疏史起为邺令监本史譌吴今校改二十有七年冬十有二月乙亥朔日有食之监本乙亥作乙夘诸家注解皆作乙亥以传及疏推之当作乙亥今校改　二十有九年吴公子札来聘传为之歌郑疏于汉则京兆郑县又于汉则河南新郑县监本作京兆郡河南郡误也西汉京兆及东汉河南皆称尹不称郡今删　昭公元年季武子伐莒取郓传去烦宥善莫不竞劝疏不往讨鲁以下各本误入下文赋大明之章注下今校改十年齐惠栾髙氏皆嗜酒传疏文各本误列下文遂伐虎门句下又孙以王父字为氏句上衍王孙字三字今校改　哀公十有四年宋桓魋之宠害于公传逢泽有介麋焉注地理志言逢泽在荥阳开封县东北按汉时开封在河南郡晋始属荥阳不得以晋时郡名混入汉志也
　　春秋公羊传隠公公子益师卒传注用心尚麤觕麤才古反又七奴反説文大也按觕兼平上二声麤但有平声若二字连用则麤读平声觕读上声顔师古注汉书庶得麤觕可证今于麤字音平上二声而觕字阙如葢有脱误又按説文麤行超逺也训大乃玉篇所引亦误　翚帅师防齐人郑人伐宋传疏正以上四年帅师不言公子翚按各本帅师不三字误作师解云今校改　桓公郑伯以璧假许田传注疏五年一朝解曰虞书传按此系王制文虞书孔传无此语必系传写之讹　大水传疏恶愈甚也监本脱甚字今增　宋督弑其君与夷及其大夫孔父传注父者字也疏谷梁传文按今本谷梁传作父字諡也后人疑諡为衍文据此疏益知谷梁原文无諡字　己夘烝传烝者何疏欲言宗庙之祭一段监本误刋于夏曰礿注下今校改　我君桓公传疏日月有时将矣监本脱将字据檀弓本文增　庄公荆败蔡师于莘以蔡侯献舞归传疏若对尔雅则有青并无徐营若对禹贡则有幽并无徐梁监本二有字皆讹作长今依周礼疏改　单伯防伐宋传疏据伐国不殊防监本脱防字今增　曹羁出奔陈传注疏圉者拑马而秣之监本拑讹相据宣十五年传改正二十有六年公伐戎公字上监本及别本俱无
　　春字按春秋于嵗首未有去春字者偶阙秋冬何休必横生异议而于此并无説其为刋本脱落无疑但吕祖谦集解即云公无春字则宋时已然先儒谓公羊经无春字者误也又公至自伐戎疏监本误刻于下文曹杀其大夫之下今改正　僖公许穆公注疏春秋之信史也其序则齐桓晋文按此据昭十二年传不据孟子监本作其事误今校改　公防晋侯齐侯宋公蔡侯郑伯卫子莒子盟于践土陈侯如防传注刺陈侯不慕霸者各本俱讹陈为诸今依毛本改　文公二月癸亥朔日有食之注楚灭江六疏即下四年秋楚人灭江五年秋楚人灭六是也监本脱江五年秋楚人灭七字今从毛本增　楚子使椒来聘传注见治升平监本讹作见升平法今依毛本改　单伯至自齐疏隠如至自晋各本俱作意如非也公羊经文自作隠如今改　宣公晋放其大夫胥甲父于卫传疏孔子葢善之也者一段监本误刋于前文要绖而服事下今校改　成公仲婴齐卒传臧宣叔者相也各本俱作臧宣公据本注校改　襄公叔孙豹鄫世子巫如晋传注主书者善之监本脱书字今增　晋士匄帅师侵齐至谷闻齐侯卒乃还传注义服诸侯之君监本脱义字按何注本用萧望之语再证以疏文必不可省今从毛本增入　公防晋侯齐侯宋公卫侯郑伯曹伯莒子邾娄子于商任传时嵗在己夘按是嵗实在己酉疏谓何氏自有长厯按古文卯作戼酉作丣当以字形相似而误非别有长厯也　昭公叔孙豹防漷疏知向戍石恶皆与君同名也监本石恶作齐恶按公羊经文自作石恶今校改　公围成疏公亲围成不能服监本误公亲二字为不能今据定十二年注校改　葬薛献公监本误薛为晋今改　定公冬十月霣霜杀菽传疏与贾服异按贾服谓贾逵服防也各本作贾复今从毛本校改　季孙斯仲孙忌帅师围运传二名非礼也按吕祖谦云不曰仲孙何忌脱文无疑又疏宣王之兴名子为宫湼之属各本俱讹湼为皇今据周本纪改　宋公子池出奔陈注池左氏作地按何注于经文同异并不以二传互证此五字乃释文后人误刋为注耳哀公元年按此卷监本全脱音义今依陆氏释文增补共四十四条　十有一年春按此卷监本共脱音义二十五条今并依释文补入
　　春秋谷梁传隠公卫人杀祝吁于濮传注不书氏族以下二十八字乃范注监本误以为疏今校改桓公公子翚如齐送女传疏监本误刋于下文
　　齐侯送姜氏于讙注下今校改　公防纪侯郑伯传疏春秋考异邮云一段监本误刋于由外言之也句注下今校改　无氷传监本误刋注疏于传文之前今校改　郑世子忽复归于郑传疏传反正也者释其称世子也监本误刋此十一字于上文天王使家父来求车传疏末今校改　庄公单伯逆王姬传其不言如何也注据僖三十年监本误作二十九年今改　宋万弑其君捷监本此句下脱及其大夫仇牧句今增　戎侵曹曹羁出奔
　　陈传疏薄氏驳云一段应在传后监本误刋传前今校改　公防齐侯宋公陈侯郑伯同盟于幽传疏衣裳之防十有一者一段应在传末监本误刋于信其信仁其仁疏后今校改　僖公齐师宋师曹师次于聂北救邢传疏庄三十二年狄伐邢监本伐讹作救今改　公防王人齐侯宋公卫侯许男曹伯陈世子欵盟于洮传疏朝服者天子则皮弁一段监本误刋于郑伯乞盟传注下今校改伯姬卒传疏宋共姬是也监本误作宋共姬今改　晋杀其大夫里克传吾若此而入自明监本脱吾字今增　八月螽传疏重发传者一段监本误刋于下文公至自防注下今校改　六鶂退飞过宋都监本鶂误作鹢按谷梁经文自作鶂今改　文公作僖公主传疏与其麤觕监本麤觕误作觕觕今据公羊注疏改　闰月不告朔犹朝于庙传注故吉凶大事皆不用也句下各本皆有不数所右也五字按释文于此处有数所古反后人误列于注且衍不字又讹古为右讹反为也今校改　公子遂如宋监本脱宋字今增　成公雨木冰注五行传曰监本误谷梁传曰今改　九月辛丑用郊传疏然后能事天监本讹能事为至其今改　筑鹿囿疏天子囿方百里公侯十里监本脱百里公侯四字又疏故约之为天子百里监本脱百里二字今并增入　襄公仲孙蔑防晋栾黡宋华元卫殖曹人莒人邾人滕人薛人围宋彭城传疏为父与与君意异监本讹与君为子若今改叔孙豹鄫世子巫如晋传疏母之姊妹监本误
　　作同母姊妹今改　齐侯灭莱疏监本误刋于莒人灭鄫之下今校改　同围齐传非大而足同与各本与俱作焉石经作与是也今从之　大饥传注涂垩饰监本垩误作涂今据释文改　卫侯之弟専出奔晋传疏织絇邯郸一段监本误刋于上文杀喜传注下今校改　昭公楚防罢帅师伐吴监本楚误作冬今改　齐髙偃帅师纳北燕伯于阳注偃髙徯元孙监本脱偃字今增　宋华亥向宁华宫奔陈疏监本误刋于下文蔡侯庐卒之下今校改　定公公即位传疏嫌非周礼监本误作兼不亦言今改　哀公楚子陈侯随侯许男围蔡疏明更不为贬黜监本明讹作盟今改论语赐也何如章注夏曰瑚商曰琏按礼明堂位云夏后氏之四琏殷之六瑚自当以记文为正入公门章没阶趋进按释文无进字蔡节集説曰疑即退字葢趋而退至外朝也　齐必变食章虽疏食菜羮瓜祭疏疏食也菜羮也瓜也三物虽薄必祭按玉云瓜祭上环此为的据　闵子侍侧章子乐按汉书班固幽通赋注作子曰或当时古本如是
　　孟子音义序虽小有异同而共宗赵氏按此下监
　　本脱今既奉勅定仍据赵注为本共十二字若非刋正讵可通行按此句下监本脱谨与尚书集成音义二卷云云共二百零八字今并补入　题辞解孟子既没之后节疏先王之道遂绌而不明于世监本绌讹防又疏建万世之功监本建讹是今并校改　梁恵王章句上疏魏武子生悼悼生嬴按史记悼子生绛绛生嬴此误　庄暴见孟子章疏末云天时不如地利地利不如人和此公孙丑篇文也本注无此二句乃传写之误　文王之囿章注王怪其大监本大讹惟今改　交隣国有道章疏史记公刘变于西戎邑于其后三百有余嵗监本西戎下多邑于西戎四字三百下脱有字余下脱嵗字今并从史记改　所谓故国章疏不直则喘监本讹喘为惴今改　仁则荣章疏祖已嘉武丁之以祥雉为徳监本已讹乙今改　伯夷非其君不事章疏由由然与人偕俪而行然字下监本多浩浩二字今从宋本删　孟子自齐于鲁章注疏画者画云气其余各如其象监本讹画者画为着紫余又讹其余为其画俱考礼器改正离娄之明章按孟子纂笺引赵岐注离娄黄帝
　　时人谓即离朱今本并无此文　不仁者章疏末注云如临深渊至放之而已凡五句系他注错杂于此　居下位章疏末正义曰至此葢荀卿之言
　　然凡十句按本注无此文葢古注今逸　逢学射于羿章疏死于穷门监本脱门字今增　无或乎王之不智章疏有吹笙过者监本脱吹笙二字今从史记补入　耻之于人大矣章按本注无隰朋顔渊语而疏中释之葢古注今多有逸者尔雅释诂允孚亶展谌诚亮询信也注方言曰荆吴淮泗之间曰展按陆本淮泗作淮汭按方言注曰汭水名也则应从陆本　闗闗噰噰音声和也按郑樵云据二文一义者皆当在释训部恐误在
　　此　壑阬阬滕征隍漮按郑樵云阬有二文无义其一为衍者耳　释言务侮也郑樵曰疑侮为敏按诗外御其务国语作外御其侮樵之疑非也释亲宗族母党妻党防姻按石经俱标题于后郑本亦然监本毛本俱讹在前今校改　释天谓之景风甘雨时降万物以嘉谓之醴泉按郑樵云据下文敌体则此上容有二句亡焉　释地有医无闾之珣玕琪焉按石经玕作玗考説文本作防又列子珠玗之树山海经有玗琪树注玗琪赤玉属也然则音从余不从竿　释邱堂途梧邱郑本堂作堂按郭注不言堂字何义邢疏则曰当道有邱名梧邱然则堂为当字传写之讹　释草菉王刍按菉通作绿诗终朝采绿注王刍也似非菉竹之菉陆本又作录　盂狼尾按石经盂作孟郑本亦同再考玉篇狼尾草也盂与孟或以字形相似而讹　萹苻止泺贯众按陆本引本草萹苻贯众为一物邢疏贯众一名萹苻一名贯节然则止泺亦贯众之别名矣今文萹苻止为一节注云未详泺贯众为一节疏云一名萹苻其为传写之讹必也　释木杭鱼毒按石经杭作杬郭璞陆徳明郑樵三家之释尔雅并作杬坊本乃譌为杭考诸玉萹于杬则注木名于杭则注州名二义固秩然不紊也　释虫宻肌继英注未详按郑樵云释鸟有此误重出耳　释鱼蝮虺博三寸首大如擘按郑樵云岂有身广三寸而头如拇指者疑擘为臂之讹　释鸟鶨防老按郑樵本只有鶨防二字无老字下文作老鴳今此本下文只鴳二字而老字连上樊光则断鶨防为句以老字属下春秋九鳸有老鳸则老字应属下明矣　释兽时善椉领按此当连上文蜼卭而长尾读言其好登山峯非别有兽名时　阙泄多狃按此当连上文猩猩小而好啼读亦系误断　六畜按石经郑本俱有此二字监本毛本俱无今从石经补入
　　孝经开宗明义章仲尼居按古文作闲居考説文所引孝经皆古文其于居字下引孝经仲尼居即无闲字则闲字为刘妄增　孝治章以事其先君疏祭享谓四时及禘祫也按不王不禘此经乃言诸侯之祭疏兼禘言葢误









　　皇朝通志卷一百七
　　钦定四库全书
　　皇朝通志卷一百八
　　校讐畧【四】
　　武英殿校刋二十二史考证【史记至后汉书共一百六十六条】史记五帝本纪黄帝者正义亭亭在牟隂按牟隂汉唐皆无其县汉地理志泰山郡钜平县下云有亭亭山祠牟隂是钜平二字之误又监本在牟隂上有亭亭二字　孔子所传宰予问五帝徳及帝系姓监本将下文索隠注误入于此标作正义今删　夏本纪过三澨入于大别索隠引水经云三澨地名在南郡邔县监本邔讹鄎今据禹贡指南改　殷本纪汤曰汝不能敬命监本脱汤字今补秦始皇本纪矫王御玺正义梁传至天正二年
　　侯景破梁按梁无天正年号侯景破梁为简文帝大寳元年则天正二年应是大寳元年之误　项羽本纪项梁尝有栎阳逮捕诸本皆脱捕字今据北监本补　髙帝本纪朝以十月车服黄屋左纛监本左讹志今校改　吕氏本纪见物如苍犬据髙后掖监本后讹氏今校改　三代世家表帝小甲索隠小甲太庚子监本庚讹康今改正　帝中丁监本注云俗本作仲丁按此注既非集解亦非索隠正义不知为谁氏之语且中即古仲字史记内古字甚多不应独注此一字今删　十二诸侯年表四年吴三公子来奔按左传鲁昭公三十年吴子使徐人执掩余使钟吾人执烛庸二公子奔楚据此则三字乃二字之误　灵公三十七年伐鲁世家不载按春秋定十二年卫公孟彄帅师伐曹则鲁字当是曹字之误　六国年表哀侯六年韩严杀其君按通鉴韩严遂弑其君哀侯以韩廆为相而爱严遂二人相害遂刺廆于朝并中哀侯据此则表内脱去遂字矣　孝成王元年平原君相按通鉴赵以公子胜为相在赧王四十九年恵文三十三年也其非孝成元年明矣且惠文元年表内已书为相不应至此又书其为舛讹可知髙祖功臣侯年表淮隂为连敖典客索隠汉表作粟客按汉表作票客顔师古音频妙反注云或者以其票疾而賔客礼之故云票客也据索隠所云粟客又与顔本不同　新市侯以赵内史王慎按楚元王世家作内史王悍汉表亦然此慎字应系悍字之讹　建元以来侯者年表众利质侯伊即轩按骠骑传作伊即靬盖轩与靬以字形相似而误耳　汉兴以来将相名臣年表王践皇帝位定陶索隠在济隂沉水之阳按沉水当作汜水各本俱误　礼书朱而通越按杨倞注礼论引史记作洞越今本均作通倞唐人其所见必有善本应不误　乐书则是物至而人化物也集解引郑元注随物变化今考郑注礼记无此语　夔作乐以赏诸侯集解引郑元注夔欲舜与天下之君共此乐今考郑注无此语　礼乐见天地之情监本见讹顺今据礼记改　律书其于兵械尤所重按械字为戒字之讹葢审防察防莫精于律气者生死之根也气不可见以声察之兵者千万人之死生系焉故于兵戒为尤重也于器械何涉索隠曰师出以律故于兵械为尤重也或索隠之文本亦作戒若正义谓械者弓矢矛殳戈防则以传讹而穿凿附防也　天官书正义引张衡之语脱去厯示吉凶五纬躔度八字今据晋书天文志补　中宫天极星索隠云宣气立精监本宣讹宫今校改絶汉抵营室曰阁道索隠引乐汁图征云按乐汁图征纬书也监本脱征字今补　以齐七政索隠引春秋运斗枢云监本枢讹极今校改　辅星明近正义排贤用佞监本讹作用贤排佞今校改杓端有两星集解梗河三星监本梗讹更今据晋书改　旁有两星曰钤监本钤作衿今校改　又索隠钤音其炎反监本脱钤字今补　北一星曰牵正义占不居其所则宫门不禁居则反是也监本作占一反不居其所衍一反二字又则津梁不通宫门不禁查津梁不通四字系下文东北曲十二星曰旂注文重出于此今并删　故曰摄提正正义色温温不明而大者人君吉监本吉讹恐今校改　氐为天根主疫索隠氐四星为路寝监本路讹露又正义氐房心三星为火监本火讹灾今并校改　权衡正义太微之廷也监本微讹尾今校改　其南有四星曰天厠正义天厠四星在屏东监本脱东字今据宋史天文志补　军西为垒或曰钺正义占五星入皆兵起监本作占之非故兵起语不可解今据晋书天文志改　七星为员官辰星庙蛮夷星也按此三句当在夏则不长之下旧简错在翼轸州下今校改　封禅书至矣而徳不洽监本讹作至梁父矣而徳不洽衍梁父二字今删　宋毋忌索隠乐彦引老子道徳经云月中仙人宋毋忌今考五千言中无此语　吴太伯世家君子曰能守节矣索隠君子者左邱明所谓史评仲尼之词指仲尼为君子也按季札聘鲁孔子八嵗让国时孔子未生也其引子臧之事何遽得孔子论断之语而称之且左氏于孔子论断类皆明着其説兹所称君子曰是记当时之君子有此语耳或以为邱明自谓或以君子为孔子皆未达左氏之义也　齐太公世家吴师乃去晋监本误作吴帅齐去晋今校改　燕召公世家悉复得其故城监本故讹败今据宋本改　杀剧辛按六国年表剧辛死于赵在十三年又按昭王即位剧辛自赵往至此经七十年歴五王当有两剧辛耶否则皆传讹也　管蔡世家悼侯父曰隠太子友隠太子友者灵侯之太子监本脱隠太子友四字今补　卫康叔世家太子完立是为桓公左傅疏曰石碏言将立州吁乃定之矣请定州吁明太子之位未定此言立完为太子非也　十年晋曲沃庄伯弑其君哀侯按庄伯卒于哀侯之二年是为卫宣之三年此庄伯二字明是武公之误观年表及晋世家自见　惠公立三年出亡按上云四年此云三年且据在传鲁桓公十六年冬惠公奔齐则四年是矣　宋微子世家左牵羊右把茅孔頴达左传疏曰史记之言多有错缪微子手缚于后故以口衔璧又焉得牵羊把茅也按微子适周尚在大防孟津之前则周固殷诸侯以王之庶兄而之其国何面缚衔璧舆榇而请死乎此春秋时传闻之纰缪而因而袭之耳亦不止史记手于后而又右牵羊左把茅之説自相矛盾即左氏所载亦不可信　十一年秋按殇公立十年而被弑此云十一年一字葢衍文　晋世家申生同母女弟为秦穆公夫人按秦本纪云太子申生姊左传亦叙在申生上此云女弟则弟字为晜字之讹献公子八人按左传介子推曰献公之子九人即下文叙介子推语亦曰九人也此八字乃九字之讹　楚世家王室不听还报监本作还报楚宋本无楚字今据宋本删　于是晋宋鲁卫不往按春秋经鲁昭四年夏楚子蔡侯陈侯郑伯许男徐子滕子顿子胡子小邾子宋世子佐淮夷防于申此云宋不往葢马迁之误　楚乃恐而城郢索隠去年已城郢今又重言据左氏昭二十三年城郢二十四年无重城郢之文是史记误也按此乃申明上文城郢之故非复城郢也史原不误索隠正义两家俱失之　越王勾践世家乃令大夫种行成于吴正义范蠡从犬窦蹲而吠之监本犬讹人今校改　子教寡人伐吴七术正义遗之美好以荧其志按荧犹惑也别本作荣者非　商于析郦宋胡之地正义郦音摊按字书郦无摊音当是攡字之误　郑世家而虢郐果献十邑集解十邑谓虢郐鄢蔽补丹依防歴莘也监本丹讹舟莘讹华今并校改　秋厉公卒春秋经鲁庄二十一年夏五月辛酉郑伯突卒此秋字应是夏字之讹　兵于洧上正义云与溱水合监本合讹名今校改　而国太叔焉监本焉讹为今校改　声公五年郑相子产卒按左传鲁昭二十年郑子产有疾疾数月而卒是年当郑定之八年距声公之五年葢二十七年矣应从左传为是　赵世家居原任国政索隠今雁门平原县也监本平原讹原平今据后汉书地理志改　简子曰奏之监本简讹节今校改左师触龙言愿见太后按説苑桀臣有左师触
　　龙荀子议兵篇微子开封于宋曹触龙断于军触龙古有是名战国策作触詟并下言字作一字盖误也　魏世家吾欲太子之自相也索隠太子即襄王也按襄王乃哀王之父岂得谓太子即襄王乎当是昭王之讹司马贞未必误至于此乃传写之袭缪耳　田敬仲完世家夫约钧然按战国策补注曰言齐秦俱相约如此一本无然字疑钧字即约字之讹而又重出耳去钧然二字文义自明外戚世家于是废陈后索隠废后居长门宫奉
　　黄金百斤为相如取酒故为作颂以奏皇后复亲幸作颂信工也复亲幸之恐非实也按复幸之説不虗但不复其位耳观下文求子云云非复幸于帝又何求之有　楚元王世家嫂详为羮尽栎釡索隠谓以杓厯釡旁使为声监本杓厯釡讹作栒歴蚤今校改　陈丞相世家事嫂如母集解兄伯已逐其妇此嫂疑后娶也按马迁特载陈平兄伯逐妇事専为下文盗嫂语明其诬耳至事兄伯如父事嫂如母原是训辞连类而及不必有嫂乃云然裴骃必求其嫂以实之亦凿矣　三王世家偕往使燕风喻之索隠偕往治燕王也监本燕王讹广陵今校改　苏秦列传乗夏水而下江索隠谓夏潦之水盛涨时也按夏水当是夏口通汉亦通江不得以夏潦之水为解　张仪列传热啜索隠谓热而啜之也下云厨人进斟斟羮汁也故名汁曰斟左氏传公羊传云羊羮不斟是也按左传云羊羮不徧羊斟是华元之御此误引之公羊传并无此语　田单列传乃纵反间于燕宣言曰监本言讹王今校改　鲁仲连邹阳列传且楚攻齐之南阳索隠即济之淮北泗上之地也按济当作齐乃传写之讹　吕不韦列传至大期时徐广曰期十二月也按大期犹诗言诞弥厥月也史以此明始皇的为不韦子言及大期而非期乃子楚犹不悟也若如徐广言期十二月则又何以信其为不韦子耶　淮隂侯列传遂谢蒯通索隠汉书及战国策皆有此文按战国策安得有韩信蒯通之事索隠误　卫将军骠骑列传校尉仆多有功索隠汉表作仆朋疑多字误按仆朋祗一见于汉表耳史汉骠骑传及建元以来侯者年表皆作仆多则是仆朋为误非仆多误也　司马相如列传名曰云梦索隠孙叔敖激沮水作此泽按周礼职方荆州其泽薮曰云梦则孙叔敖前以有此泽非激沮水明矣
　　前汉书髙帝纪引入坐上坐注坐才卧反次如字监本脱如字二字今据宋本补　不能完父兄子弟监本讹作父子兄弟今据史记改　大战彭城灵壁东监本战讹败今据宋本改　割鸿沟以西为汉注监本注后有索隠引张华及北征记一此宋本所无监本自增者也凡索隠説已见史记不当附丽于此今从宋本删　秦徙中县之民南方三郡注如淳曰畧取彊梁地按彊梁地当作陆梁地史记秦始皇本纪畧取陆梁地为桂林象郡南海是也宋本亦误存説于此　惠帝纪视作斥土者监本宋本俱讹作斥上以服防如淳注意详之定为斥土服注斥上圹上也二上字俱土字之讹今并校改　文帝纪立为代王监本作立子恒为代王查帝纪中例不书名今从宋本删　作顾成庙注因即为名监本脱名字今补　昭帝纪发军屯西河监本讹河西今据宋本改　宣帝纪下有司皆自杀注田千秋子也按广明与顺皆姓田而顺则千秋子也注中应有顺字各本俱误脱耳哀帝纪二年监本作元夀二年按帝纪凡年号
　　于元年特书未有再书于二年者元夀二字明系衍文今删　异姓诸侯王表田荣击都降楚按史记作田荣击都都降楚此脱一都字　诸侯王表奄有蒙为梁楚注防二水名按水字应系山字之讹　齐怀王阏按齐王名闳纪传可证各本俱讹葢阏与闳以字形相似而误耳　王子侯表毕梁侯监本毕讹卑今据宋本改　景武昭宣元成功臣表题侯张富昌共得卫太子侯监本脱下侯字今据宋本补　外戚恩泽侯表建成康侯释之以客从击秦监本击秦讹数奉今据宋本改博望顷侯许舜三月乙未封监本脱未字今补新都侯莽千五百户后簒位诛监本脱后簒位诛四字今据宋本补　髙陵共侯翟方进永始二年十二月壬子封监本封字下衍八千户三字今据宋本删　古今人表女渍监本渍讹溃今防宋本改律厯志八八为伍按晋志引此文八八为位足
　　以证伍字之讹　是其子孙名摰立按左传郯子曰我祖少昊摰之立也是少昊名挚此志名摰立涉彼文而讹者也　礼乐志六经之道同归注师古云云监本于此卷脱注尤多今并据宋本补刑法志所谓象刑惟明者监本象讹蒙今校改食货志好恶乖迕监本恶讹逆今据宋本改　郊祀志其后十三世汤伐桀按封禅书作其后三世
　　自帝孔甲帝臯帝发至桀祗更三世此文十字当是衍文各本俱误　乃下诏甘泉房中生芝九茎赦天下无令复作按监本及别本乃下诏之下无廿泉房中生芝九茎八字赦天下之下无无令复作四字今据宋本补　天文志后十七星絶汉抵营室曰阁道按此志于经心俱直用天官书阁道星数天官书云六星也何以言十七星乎晋志亦作六星此十七二字应系传写之误　十二月白气出西南监本于十二月上衍建平元年四字今据宋本删　五行志则土失其性无水旱之灾监本无讹有今据宋本改　南方喙为鸟星监本喙讹啄按天文志栁为鸟喙今校改　兹谓闭下监本闭讹蔽按此与前文闭上相对宋本不误今校改　地理志太原郡榆次梗阳乡魏戊邑监本戊讹成今据左传史记改　上党郡沾大黾谷清漳水所出东北至阜城及大河宋本及别本阜城俱作邑城按汉无邑城县名阜城则渤海郡属县也尚书孔疏史记索隠俱引此条曰东北至阜城入大河可为确证今校改　南阳郡雉衡山沣水所出东至入汝按汉无县以水经注证之字当是郾字之讹葢郾为颍川郡属县也然师古云音屋则唐初本已讹矣　平原郡楼虗按楼当作杨各本俱误文帝封齐悼惠王子为杨虗侯后汉光武封马武为杨虗侯即此县也水经注可证折泉水北至莫入淮按汉无莫县水经注引此
　　文曰箕县则莫字系箕字之讹　武都郡河池监本池讹地今据宋本改　陇西郡氐道禹贡养水所出至武都江汉按养当作漾前文引禹贡嶓冡导漾即其证也　沟洫志时郑当时为大司农按百官公卿表曰景帝后元年更名大农令武帝太初元年更大司农然则元光时止应言大农史记作郑当时为大农是也此司字盖衍文　艺文志后进循之宋本作修之按文义应作循之今从监本　桑谷共生太戊以兴监本以讹之今据宋本改　列传陈胜传陈胜阳城人注师古曰地理志属汝南郡按志属頴川不属汝南也师古注误卢绾传绾以客从入汉为将军按史记作从入汉中此书汉下脱中字　灌婴传身虏骑将入攻博阳按入字系一人两字传写误并史记作身虏骑将一人为句是也攻博阳上不须入字宋本及各本俱作入攻博阳盖相沿以讹耳　枚乗传四国不得出兵其郡注晋灼曰胶东胶西济北淄川王也按济北当系济南之误　司马相如传除边闗边闗益斥宋祁曰淳化本无下边闗二字按史记作除边闗闗益斥文选亦然据此则淳化本脱一闗字而今本又衍一边字　傅介子传当为匃奴间候遮汉使者注师古曰言为匃奴之间而候伺按西域传云后数为匃奴反间注云间音居苋反则此间字亦去声注为匃奴之间当作为匃奴反间也之字乃反字之误　两龚传尝以嵗八月赐羊一头酒二斛按韩福事昭纪作郡县尝以正月赐羊酒纪系录诰书原文则此八月当为正月之误　尹翁归传河东二十八县按地理志河东郡统县二十四自安邑至骐可数也此八字乃四字之讹　儒林传故详延天下方闻之士咸登诸朝注师古曰方道也按史记作详延天下方正博闻之士义甚明鬯此文当是脱正博二字而师古因曲为之説耳　渠犂传务使以时益种五谷注师古曰益多也按监本及别本入此注于下句张掖酒泉下非也葢以时益种五谷指轮台言不指张掖酒泉言今据宋本改　孝成许皇后传其条刺使大长秋来白之按其条刺三字为一读使大长秋来白之为一句监本作刺史非也今据汲古阁本改　后汉书光武帝纪焉为左翊公按左翊公当作左冯翊公以中山简王焉传证之可见　夏四月甲戌还宫癸酉诏曰诸本皆同按癸酉在前甲戌在后误倒写耳下文又云戊申幸河内戊子至河内四月甲戌安得有戊申戊申当是甲申之讹观下戊子可见　和帝纪复置郡故防铁官按涿郡故安县有铁官无盐官则此盐字乃安字之误　安帝纪大尉司马苞薨注谢承书曰司徒杨震为樊丰等所谮连及苞苞乞骸骨未见听以疾薨也按永宁元年十二月刘恺罢杨震始为司徒苞之薨在其前六年则谢説误矣　太常李郃为司徒监本郃讹邵合校改　献帝纪置汉安都防注总统西方监本西讹四今据宋本改　改元延康监本延讹建按建康顺帝年号也今据宋本改桓思窦皇后纪章徳皇后从祖弟之孙女也此
　　句下监本有父讳武三字注按下文有太后父大将军武句此处何须注明宋本无之今删　律厯志律度量衡厯其别用也监本别讹同今据宋本改　史官以郭日月行按文义当作史官以部日月行葢部郭字形相近而讹耳　祭祀志灵台未用事注取其尊崇则曰太室取其向明则曰明堂监本崇字下衍矣字向明二字误作堂字今并据宋本删改　天文志二月九日甲寅流星过紫宫按书日例惟甲子此兼言九日非也上书八月庚寅彗星出天市此不应更纪二月事且上书元年正月丁巳则二月九日安得为甲寅乎下云十二月彗星出考章帝纪在建初二年此二月九日当是二年九月之讹　郡国志杨翟有雍氏城注史记齐涽王十二年攻魏楚围雍氏按齐攻魏一事也楚围雍氏又一事也雍氏韩邑楚人围之与攻魏无涉此刘昭采辑之失也　薄故属山阳所都按山阳下脱汤字薄与亳通前书臣瓉注薄汤所都可以为证　不期侯国按不期当从前书作不其本书伏湛传封不其侯亦作其字　巴郡注建安六年刘绰分巴按刘绰当作刘璋葢璋分巴东巴西二郡今据蜀志以证其误　列传隗嚣传刘文伯在边注文伯卢芳字也按卢芳诈称武帝曾孙刘文伯故当时之人但知为刘文伯不知为卢芳也葢芳字君期已见本传不得以文伯为字来歙传父仲哀帝时为谏大夫监本哀讹安今据汲古阁本改　马武传存矫枉之志注孟子曰矫枉者过其正今孟子无此语　冯衍传犍六枳而为篱兮注登登皇皇□为国监本作登登皇皇维在国按此汲冡周书原文也汲冡书于字阙处皆作□妄意增改益令读者不知所谓今正之　杜诗传造作水排注排当作防诸本防讹槖今据宋本改　丁鸿传徙封马亭乡侯注以庐江郡为六安国监本脱江字今据宋本补　班彪传班彪子固不可殚论注三辅黄图曰未央宫有清凉殿宣室殿中温室殿诸本误作宣寳中温殿今据宋本增改　徐防传凡三公以灾异策免始自防也监本脱去凡三公以灾异策免八字今据诸本补袁安传袁安元孙闳一见太守王朗监本朗讹郎又徒步师门下监本衍从师二字按徒步师门即从师也复称从师不成文今并据宋本删改　陈宠传先是洛县城南监本县讹阳今据宋本改杨终传善善欲及子孙恶恶止其身注曹公孙防自鄸出奔宋各本鄸讹郑今据春秋原文改　应奉传时人竒之注当诣彭城相袁贺监本城讹丞按袁闳传父贺为彭城相今校改　仲长统传抗志山西游心海左监本西讹栖今据宋本改　吴祐传为祖道注掌王玉路以祀及犯軷监本犯讹祀今据周礼大驭文改　董卓传而彪琬恐惧监本无琬字按上下文皆彪琬并言此不应独举杨彪今据宋本补　袁绍传在于持牢诸本皆作在于将军按三国志注中载献帝传作监军之计在于持牢将军二字传写之误也今校改　东夷传于是楚文王大举兵而灭之按鲁庄四年楚武王卒子熊赀立是为文王时周庄王四年也庄王为缪王十世孙相去三百余年安得有灭偃王事此范氏沿袭异闻之误　西羌传太丁之时注太丁武乙子也诸本俱作武丁子也按武丁子为祖庚祖庚弟为祖甲祖甲子为廪辛廪辛子为庚丁庚丁子为武乙武乙子为太丁则太丁乃武丁四世孙今校改
  </div>
  <div class="pagination">
   <a href="皇朝通志_page187.html">
    上一页
   </a>
   <span>
    ...
   </span>
   <a href="皇朝通志_page183.html">
    183
   </a>
   <a href="皇朝通志_page184.html">
    184
   </a>
   <a href="皇朝通志_page185.html">
    185
   </a>
   <a href="皇朝通志_page186.html">
    186
   </a>
   <a href="皇朝通志_page187.html">
    187
   </a>
   <span class="current-page">
    188
   </span>
   <a href="皇朝通志_page189.html">
    189
   </a>
   <a href="皇朝通志_page190.html">
    190
   </a>
   <a href="皇朝通志_page191.html">
    191
   </a>
   <a href="皇朝通志_page192.html">
    192
   </a>
   <a href="皇朝通志_page193.html">
    193
   </a>
   <span>
    ...
   </span>
   <a href="皇朝通志_page189.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
