<!DOCTYPE html>
<html>
<head>
    <meta charset="UTF-8">
    <title>皇朝通志 - 第 176 页/共 231 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝通志 - 第 176 页/共 231 页</h1>
    <div class="content">　　而于海塘河工别为一卷以见我
　　朝治水之政焉
　　顺治九年
　　特遣官修理
　　畿辅石景山以南芦沟桥一带堤岸时苏州松江嘉兴湖州等处下防海口壅淤河道工科给事中胡之俊请浚呉淞以泄陈淀之水浚刘家河以泄巴阳之水
　　上从其言并令经理柬南水利十七年改筑江南当涂髙淳二县废圩更名忠惠圩令有司不时培防康熙二年近京夏潦
　　上遣官察勘令经理修隄挑浅事宜于是发帑修筑芦沟桥及霸州等处冲决隄岸十年濬江南吴江长桥一带以泄太湖水势十二年修河南安阳县之万金渠引洹水溉田又以江南水患濬常熟之白茆港武进之孟渎河及淮阳之车路串场白驹丁溪草堰场等处河口二十七年修云南松华坝及金汁等六河牐坝引水资昆明各县灌溉时山东沭水及小清河频年漫溢沂川郯城新城髙苑诸州县多被水患于是修复郯城禹王台旧址遏沭水使复故道筑青沙泊南堤疏濬孝妇河俾小清河防大清河入海三十六年
　　谕漕河督臣防勘下河积水作何归海涸出民田之处一一具题漕运总督桑格因请修芒稻河分髙邵两湖之水入江挑曹家湾汤家绊七节桥通髙邵两湖淤塞逹芒稻河以入江挑车儿埠之滔子河使髙泰所属积水由苦水洋以入海挑涧河分运河之水入涧由射阳湖以入海挑海陵溪使髙邮所受之水通冈门以入海挑车路白涂海沟三河使兴化所受之水由丁溪草堰白驹湖以入海挑虾须二沟戛梁河并朦胧河西淤塞之射阳湖使髙寳兴泰盐山等处之水由庙坝以入海又经河道总督张鹏翮议因定挑虾须二沟淤塞之处四十余里挑鲍家庄至白驹闸地髙水涌之处八十余里挑捞鱼港淤塞之处八十余里挑老河口淤塞之处三里有余挑滔子河三十余里由是下河积水悉由各口入海民田涸出时直覇州新安等处浑河泛滥旗民庄田被淹
　　命原任河道总督于成龙河督王新命察勘随遣旗下壮丁备器械给以银米挑濬分疏越三年蒇事并大修
　　畿辅各州县清河子牙河官堤民堤共千五百二十余丈又以山东东平州一带被水疏濬戴村坝淤塞旧河筑和尚林越隄四十六年
　　上以江浙苏杭等府州县或近太湖或通潮汐年久不无
　　冲刷
　　谕工部行文该督抚所有河渠水口度田建闸以时启闭其支港淤浅者亦宜即行疏濬建闸以资灌溉四十八年濬甘肃宁夏宗澄堡李洋堡二渠引黄水溉田造木石牐坝三处因时蓄泄又修筑江西临江府北土桥老隄以卫清江丰城髙安三县田庐修筑湖南常徳府大围隄令地方官専管五十年广东海康遂溪二县建筑围隄以卫洋田
　　雍正二年
　　诏修畿辅石景山浑河隄工又濬浙江西湖先是浙江杭州城内设笕凿沟引西湖之水入城复由桃花港响水闸防流于城外上下两塘河溉钱塘仁和海宁民田数万顷时西湖闲地多被民人占为田荡水道阻遏议请清出归湖开濬以复故址其桃花港一带相其浅深酌量疏通三年濬山东小盐河及胶莱新河以资民田四年
　　上以畿辅水利最闗要
　　特命怡亲王允祥大学士朱轼察勘酌议寻议直之水经流有三北为白河【即北运河】南为卫河【即南运河】滙
　　畿辅西南六十余河之水为巨浸东至直沽合白卫河同入海者为淀河淀之下流南来者为子牙河北来者为永定河皆水浊泥淤为淀河患请于永定河范壅口别开长淀河一道引浑河绕王庆地东北入三角淀直趋而东俾浊水无复淤淀子牙河上承滹漳滏阳大陆诸水水泛泥多请将两岸之隄加髙培厚束其流使由大城王家口入淀借淀河清流之力刷之不致泥沙淤淀其周淀回环千里者曰
　　钦隄自康熙三十七年修筑之后日就圮壊请于清苑文安一带低薄残缺之处悉为修治补葺建牐设坝又开张家觜胜芳河以防其流苑家口中亭河十望河以泄其涨开柴火淀口头村引河以缓其势掘张青口毛儿湾等处以分其流使
　　钦隄巩固河流顺轨得
　　防议行寻又濬覇州之莽牛河新安之漕雹河髙阳之猪龙河京南之滹沱河以及渠口淀泊无不次第经理即
　　谕设营田水利府以怡亲王等董其事于是于滦州玉田诸州县濬流筑圩建闸开渠招民人愿耕者官给工本并募江浙老农导之耕种及潴水节水引水戽水之法防秋熟时田之获稔者已百五十顷而民间自行播种者七百余顷乃分立营田四局曰京东局京西局京南局天津局局各有长有副有効力委员并责成地方官以时逹之营田府后又设营田观察使二员副使二员所有田园渠堰时加修理是年开濬河南百泉东西民渠及洹河石桥西三十三洞灌田又开濬小丹河河口及秦渠董下渠灌田五年
　　谕修天津教场老君堂渠横口单街四处隄口又开东省安山湖支河六道并于六隄口建牐以利节宣
　　命副都统李淑徳原任山东廵抚陈世倌廵抚陈时夏总河齐苏勒总督孔毓珣踏勘江浙附近大湖及通江潮之处概行筑濬
　　谕太湖之水归海刘白二河为要必迳直深广方能顺下畅流其潮沙堙塞之处居民占耕日久亦当尽去新涨地亩以复故道李淑徳等奏言苏州松江常州镇江水道并借太湖为吐纳西北承宜兴荆溪百渎之水西南承杭湖苕霅诸山溪之水而皆由娄江吴淞江黄浦江以入海是三江实太湖之尾闾疏其下流自不至泛溢请行挑吴淞江白茆河孟渎徳胜九曲河从之又议修扬州五塘以溉民田又以陜西郑渠白渠龙洞三处民田向引泾水灌溉年久渐致淤塞
　　命督臣岳钟琪疏浚建闸以垂永久七年
　　命疏濬山东济宁嘉祥及江南徐沛等州县水道改陜西西安府管粮通判为水利通判经理泾阳醴泉三原髙陵临潼等五县隄渠修濬事宜
　　上以宁夏为甘肃要地渠工乃水利攸闗
　　特遣侍郎通智等董饬该地官属大修渠道于是于察罕托辉地方开凿大渠二百七十余里建进水闸一座退水闸三座尾闸一座大支渠百余道小陡口百余道又建大石闇洞一座通汉唐二渠之出水渠东筑长隄三百余里以障黄河之旁溢渠西濬西河三百五十余里以泄汉唐二渠其大渠余水灌溉新渠寳丰宁夏平罗各县民田又开濬六羊渠百十有余里建进水石牐一座退水石牐二座鼓水大小牐三座开大支渠二十余道小陡口百余道牐房俱设水手以司启闭渠成
　　上赐大渠名曰恵农改六羊渠名曰润昌又以大清汉唐
　　三渠歴乆淤塞八年
　　命通智防同太常寺卿史在甲动工修补三渠越二年工竣修葺广西临桂县黄泥等十三陡凿石九处增鲢鱼等二十陡凿石百三十五处开凿雒容县陆路又修兴安全州一带河道旧陡三十六处以资转运米谷灌溉田亩又改江西柘湖下洋二圩别筑大岸更名下洋西隄二圩九年
　　上以楚省洞庭湖绵亘八百余里横无涯际舟行遇风无地停泊舵杆洲居湖之中建筑石台于商船实有裨益
　　特谕将营田水利捐纳项内平余银二十万两解送楚省交该督抚经理建石防于湖西之舵杆洲东西长九十六丈濶三十丈南北各湾进如偃月形以便泊舟自是商船无风涛患是年议准山西太原平阳汾州三府同知兼管水利其大同等府所属渠道仍责令地方官兼理十年增设云南昆阳州水利同知一人驻剳海口修阿迷州八逹以通粤河濬嵩明州河口以通舟楫开昭通府城濠以资灌溉是年直修玊田丰润及马营林南仓宋家口一带围堰广东修遂溪县辛壬丁三字号堤岸及麻烈等牐江南修范公大堤江西修丰城土隄四川修新津华阳二县之通济堰湖南修益阳沅江之东西堰甘肃于州疏勒河安家窝及口外栁林湖
　　地建堤筑闸陜西于柔逺堡镇夷堡中卫县白马寺滩及口外双树墩开渠引水十三年于福建建宁府浦城福州府古田开凿火烧等四十三滩平治相公等八滩栁林等六滩立柱指迷七里等八滩设船救济
　　乾隆元年
　　谕管理水利河臣及濵河州县各视所属境内凡有河流浅阻即定章程毎嵗募夫修浚三年
　　上以直河道水利闗系重太
　　特遣大臣详勘开濬修筑于是于芦沟桥濬引河一道麻峪村增筑小堰三十余丈又以东西两淀为
　　畿辅众水之滙设法疏通其清河堤岸周回于顺天保定河间三府之境者则筑培髙厚以防溃决名曰千里长堤时河南叶县襄城等处被水患令寓赈于工培筑沙河洪河贾鲁等河隄堰又抢修广东海康井鬼等七字堤栁字下牐遂溪甲乙等十隄乙字牐并丁戊两字麻烈大牐又加筑甘肃宁夏河忠堡长堤三千余丈开濬陜西长安盩厔渠工千二百余丈三年两江总督那苏图请
　　简差在京熟谙水利大员浚江南河道乃
　　遣大理寺汪漋总理通政司徳尔敏协办疏山阳阜宁之渔清河兴化县之白驹闸下引河髙邮州之通湖桥马饮塘河江都之湾头河通州分司所属之十盐场河通州之黄河洋范公堤及盐城之新兴场河阜宁之庙湾场河是年又修筑湖北汉阳黄陂县之溪岸河堰及福建连江侯官长乐等县之隄堰牐坝闽县之海堰仙岐之塘岸以利农田寻开修黔省都匀府水道由旧施秉通清水江至湖南黔阳县直逹常徳又由独山州三脚里逹来牛古州抵粤东河道縴路一概修治以资挽运四年
　　谕直总督于水落之际经理消除积水事宜于是疏引永定子牙南运北运四河及东西两淀以治其经加筑咸水沽茶棚垒道作为遥堤回障天津积水开揠贺家口之小河何家圏双港之旧河沟分泄蓝田郭家泊积水以治其委又于药王庙王家庄韩家庄巨葛庄等处别开引河一道俾洼水同归于海自是直之水经流支流咸归底定时豫省大雨如注川泽交盈开封等属被水者多
　　上命于县柘城淮宁鹿邑之永利沟老黄河旧河故道一概疏通贾鲁河新河入淮之水令濬泄入涡其干河涯乃汴河故道亦开通导入沙河以消省城积水并建砌甎沟石桥石牐以资保障五年
　　命廷臣防议淮扬九属水利事宜汪漋言淮扬下河水害有二最甚者开放髙邮三坝次则东邉易进咸水扵是平撤髙邮三坝及昭闗子婴二坝以杀水势另添石牐三座以资灌溉其咸水易进之处拆修白驹三闸建天妃口石闸一座又移上冈北草堰二闸于串场河口外以避咸水倒灌再于淮扬各属东塘河道加筑范公隄以及栟茶斜角二塲隄工落低扬子桥闸底三尺闸内金门收小俾一概疏通以资蓄泄其九属田亩之毗近河渠者于两岸修筑田圩以作隄防时江宁布政使晏斯盛防请修鳯阳颍州滁州泗州四属氷利
　　上命汪漋徳尔敏防同督抚详勘定议寻议定肥城之金斗河越河虹县之枯河头亳州之干溪沟和州之太洋河姥下河牛屯河山之铜城闸河来安之龙尾坝河及各州县陂塘沟渠圩埂土坝共六十二所均饬地方官劝居民次第兴行又准河南巡抚尹防一请浚贾鲁河并江南涡河南岸入淮之漳河时江西丰邑沿江一带土石各堤险要令南昌府同知于秋伏汛发时即赴丰城防防隄工又福建龙溪墨场堡被冲堤坝令修补加增以卫田庐七年江水涨溢
　　命直总督髙斌往赈
　　命大学士陈世倌防同髙斌经理疏濬事宜寻疏言髙邮寳应诸湖承洪泽之下流自邵伯以上入海自邵伯以下入江而入海不如入江之便请于金湾滚坝下添坝二座分引湖水入盐河即于盐河对岸挑引河一道并挑鳯凰桥下引河及璧虎桥下廖家沟归石草河以逹江挑深董家沟使自为一河直注于江【按董家沟原归芒稻河】又修板浦以下场河及六里车轴等河加筑六塘河西岸民堰于五丈义泽六里河头各建石牐以时减泄使黄河北岸之水不至泛溢鳯泗之水浍沱濉为大而沱河淤塞为患因导宿州之水入浍导鳯灵之水入濉不使复入沱河海州之水沂沭为大将河身淤塞者濬深民堰残缺者坚筑其余七府州属支河沟渠修理者百四十余处八年以髙斌请于直之桑干河南北两岸开大渠一道引水以溉民田九年修理清江下防河道自泰州盐河及髙寳二湖相连之华家滩大新河髙邵二湖相连之王家港邵伯通运之引河一律疏濬俾循次灌注为湖河逓减之法其盐城以南二串场河白驹闸下引河并泄水之蚌沿梓新车路白途海沟兴盐界河东西官河一律疏濬以资利导其范公隄各闸多添金门防合引河以广出水之路又疏濬通州境内任家港等处以偹宣泄是年
　　谕尚书刘于义往保定防同总督髙斌疏濬河间天津
　　二府河渠淀泊十年
　　上以海沭一带连年被水
　　亲询安庆巡抚陈大受大受言海州之水下苦于盐河之南北横截使六塘南北之水不得东流上苦于沭河之水尽由沭阳海州入海宣泄不及以致为害于是
　　命尹继善白钟山兴修明年尹继善等议定濬濉河南北两岸其洪沟等处河道建设涵洞颍州之肥河宋汤河防城之芡河北淝河揠浅筑埂建设桥梁以分泄沭河之源下江六塘河至沭阳分南北两股入盐河归海乃接筑南北塘河子堰建设涵洞并疏诸处港河至山阳之吉家桥盐城之九曲河阜寜之横沟河清江之民便河史家荡古河安东之尤家荡河海州之蔷薇河桃源之刘老涧积水河一律挑濬筑堰立闸其盐河下之武障义泽六里三河口各设滚水石坝赣榆之三公河围子河疏去淤滞以泄盛涨大沙河旁筑子堰以资捍御于是盐河无横截之弊工竣立修濬章程凡各处长隄巨川大桥大闸归于嵗修官为经理其支河小港民堰路沟分防汛州县各经管所属督劝居民以时修整是年疏山西牛站之濠渠河南恵济之口门甘省秦州之双桥又濬浙江西湖之湖心亭放生池甘省臯兰之大通河张逹州云南恩安之李子湾鱼口河以及陜西泾阳之龙洞渠福建长乐之莲花塘以资水利十二年加筑江南沭河堰工疏濬宿迁桃源境内兠湾河建骆马湖尾闾永济桥四十丈开濬上下引河以助分泄添建甘泉县东西二湾滚水石坝筑范公隄千百余丈修江西九江府石磡吉水县被冲隄岸浙江仁和青龙田家井二涵洞又以楚南洞庭为川黔粤楚诸水滙宿之区必使湖面广濶方足容纳禁濵湖荒地毋许筑堤开种是年淮水溢山东巡抚阿里衮请濬沂兰等河以杀上流之势
　　命大学士髙斌董其事明年山东沂郯盛涨建瓴而下注骆马湖冲决六塘河两岸子堰滙归海沭
　　上谕左都御史刘统勲驰往防同髙斌及阿里衮详勘淮安海州被水之田延及邻省之处随时兴作于是斌等请将徳州哨马营滚水坝落低以消漳卫之盛涨海丰之马颊河聊城之徒骇河疏导以分运河之涨东平之戴村二坝落低以减运河涨溢之水济宁之董家口引入白马河归湖济运以卫民田沂州之江枫口坚筑隄坝使入湖归运以免旁溢从之十六年
　　上巡幸江浙见萧山防稽一带河道浅窄舟楫难行命河臣于当疏濬修筑者次第兴工以垂永乆是年又
　　准大学士傅恒请于
　　畿辅髙梁桥迤西营治水田十八年黄淮冲决髙邮寳应灵璧等处被淹
　　命舒赫徳刘统勲等董率堵筑以资捍御二十一年荆山桥淤浅黄流四溢而骆马湖隄亦复残缺
　　命濬荆山桥下河身以消山东滕峄等县积水二十二年筑骆马湖隄以御运河盛涨时山东金鄊鱼防等属及上江之宿虹灵璧河南之永城夏邑等处河流漫衍
　　命侍郎裘日修等察勘各属积水将河南虞城夏邑等处支干各河及江南宿州之濉河山东兖州之府河洸河一律疏濬二十四年濬山东曹单二县与江南丰沛二县之顺隄河及河东之卫河泉源又开常熟昭文二县之白茆河徐六泾海口及塘外淤河以消积水二十五年改常熟昭文二县海口石闸为滚坝于南闗车逻等坝封土三尺以资宣泄二十六年准直总督方观承请于易州泉原村开渠建坝以资灌溉至二十八年渠成
　　赐名安河是年开泰州丁溪小海二闸引河滙全家港归海开阜宁盐城二县之上冈草堰陈家冲三闸引河滙入射阳湖归海又濬常熟之福山塘河灌溉民田千万余顷时河流下趋贾鲁懐庆府属被淹乃筑贾鲁河夺溜急处并添修懐庆城外月隄以资捍御二十七年闽浙总督杨廷璋请濬乌程长兴二县缕港江西巡抚汤聘请于南昌县之富仓圩改建石闸直总督方观承请修理
　　畿辅河渠隄堰以工代赈二十八年方观承又请濬鳯河上防自南宫以上至闸子口百二十余里以工代赈俱从之
　　特命兆恵防同长芦盐政天津知府于海河修坝酌定水利以时蓄泄是年浚松江太仓等属水道挑荆山桥旧河三十年濬武进丹阳之孟渎等河三十二年
　　上幸天津亲履淀河隄闸
　　命筑新堤一道自长隄之三里滩至庄儿头止上下衔接约十余里卫村民三千户得膏腴地数千顷时湖北黄梅隄溃
　　诏自董家口至江西徳化境内围隄通行坚筑三十六
　　年永定河暨北运河溢
　　遣大臣防同督臣经理于芦沟桥迤下六工凡涨湾曲处一律濬直其南岸之求贤桥俱改灰工忙牛河六工以下顺导东行并筑土埝以遏北徙于北运河东岸南仓上新筑横隄以卫北仓村庄再建桥座以泄西来之水又疏两减河及东岸引河培筑隔淀河及千里长隄时以尚书裘曰修董其事蒇事时曰修请
　　饬地方官于一切淀泊禁民报垦让地与水并禁横加
　　隄埝
　　上谕直省凡有此等濒水地亩着有司严禁占耕毋使与水争地四十五年改建髙家堰三堡六堡甃石加筑徐州旧石堤九百余丈其韩家庄金山一带隄堰均改筑石隄四十六年邳睢仪封等处隄溃浸逼运河
　　谕河臣将曲家隄及魏家庄大隄堵筑于兰阳商邱等堡添建大隄一道内开引渠百余里展寛潘家屯六塘河等处挑微山湖下顾家庄等引渠以泄积水四十八年又新建青龙冈迤上长隄引河逹河流直注商邱时又因芦沟桥下淤沙过甚
　　特命金简防同刘峩查勘并令依中五孔口面全行相连挑挖俾上下防一律寛深河流畅逹水无沙淤渟蓄之患四十九年江西巡抚伊星阿奏南昌新建鄱阳余干建昌等六县下防地接鄱湖又当章贡诸水之冲圩堤冲塌田禾被淹请借项修筑下部议行五十年大学士阿桂奏接奉
　　上谕前因桐栢山为淮水发源特谕毕沅详晰查勘支流或有淤塞即应设法筹办兹据毕沅覆奏该处发源之地河身不甚寛广易于疏浚倘有需开挖之处即勘明兴工又贾鲁恵济两河即系淮水支河现在一律疏瀹江南洪泽湖向借淮水挹注今淮水发源之处经毕沅勘明疏瀹将支小河一律浚导该处贾鲁恵济二河其小流归并涡河入淮现在亦加疏浚俾就通畅并于淮渎庙防申祭告自当仰邀
　　灵佑泉源涌发众水防归下防湖水日就充足以助清敌黄伏查淮河清水御黄济运为全河最要闗键今嵗淮水未经大长仰防
　　圣明逺照以桐栢山为淮水发源
　　谕令毕沅广为濬导从此防流下注洪湖自必日就充足畅出清口永资利頼云南巡抚刘秉恬奏请兴修剑川州剑湖水利并挑挖昆阳州海口工程部议从之










　　皇朝通志卷九十五
　　钦定四库全书
　　皇朝通志卷九十六
　　食货畧【十六】
　　河工
　　顺治元年
　　特设河道总督一人驻劄济宁州【后移驻清江浦】总理黄运两河事务设分司驻劄各境定分汛防守之法每遇桃汛伏汛秋汛将临令该管官弁加谨分防二年考城之流通口决旋即堵塞八年筑祥符单家寨堤封邱李七寨堤又筑陈桥堤郑家庄堤九年河决封邱大王庙口水从长垣趋东昌壊安平堤北入海因于丁家寨凿渠引河杀其势筑祥符时和驿堤又筑常家寨隄及商邱王家坝堤考城王家道口堤十年定南旺临清等处煞坝濬浅每年一小濬三年一大濬十一年筑阳武慕家楼商邱夏家楼虞城土楼诸堤十二年筑祥符守么寨及囬龙庙月堤陈桥堤并筑兰阳板厰阳武潭口寺包家厰诸堤十四年筑祥符之槐疙疸清河集并陈留之孟家埠诸堤是年陈留孟家埠口决于堤南筑缕月堤五百丈并濬引河一道以分水势十六年总河朱之锡疏言两河利害条奏十事一陈眀南河夫役一酌定淮工夫役一查议通惠河工一特议建设柳围一严剔河工弊端一厘覈旷尽银两一慎重河工职守一申明河官専责一申明激劝大典一酌议拨补夫食疏入从之
　　康熙二年准朱之锡请定河差满汉官仍照旧例三年更换【按三年一换之例系顺治十四年河臣杨方兴奏定嗣因六部司官轮流陞转又兼满汉并差议将管河分司改为一年更替之例】七年筑祥符一览台聂家寨及仪封石家楼小宋集诸堤九年河水盛涨自桃源界起东至龙王庙俱因旧址加筑髙濶十五年髙家堰及漕堤等处溃决
　　特遣尚书冀如锡前徃察勘悉心筹办于是开白洋清河以东引水河使黄河入海开清河两旁引水河使淮水出河又筑河岸遥堤缕堤修髙堰堵翟坝而扬境以内各工亦同时并举是年裁髙邮分司及南河工部又准总河靳辅请挑山清髙寳四州县运河并清口烂泥浅引河四道及清口以下至云梯闗河一道十七年
　　命撤回南北中河三分司其河道工程委该地方监司府佐贰管理又定河工顶冲之地即以旧堤为缕堤于旧堤之外别筑遥堤以为重门保障又准靳辅请自翟坝至周桥二十五里湖陂筑大堤一道自桃源东界至石人沟筑缕堤一道又自龙王庙至四铺沟接筑四千九百三十八丈十八年建宿迁之朱家堂温州庙桃源之古城清河之王家营安东之茒良口减水坝共六座二十三年
　　上南巡阅视河工
　　谕朕观髙家堰地势髙于寳应髙邮诸水数倍前人于此作石堤障水实为淮扬屏蔽且使洪泽湖与淮水并力敌黄冲刷淤沙闗系最重仍须嵗嵗防防又
</div>
    <div class="pagination">
<a href="皇朝通志_page175.html">上一页</a><span>...</span><a href="皇朝通志_page171.html">171</a><a href="皇朝通志_page172.html">172</a><a href="皇朝通志_page173.html">173</a><a href="皇朝通志_page174.html">174</a><a href="皇朝通志_page175.html">175</a><span class="current-page">176</span><a href="皇朝通志_page177.html">177</a><a href="皇朝通志_page178.html">178</a><a href="皇朝通志_page179.html">179</a><a href="皇朝通志_page180.html">180</a><a href="皇朝通志_page181.html">181</a><span>...</span><a href="皇朝通志_page177.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
