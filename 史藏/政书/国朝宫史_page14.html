<!DOCTYPE html>
<html>
<head>
    <meta charset="UTF-8">
    <title>国朝宫史 - 第 14 页/共 99 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>国朝宫史 - 第 14 页/共 99 页</h1>
    <div class="content">　　皇后筵于东西南向又以次设
　　皇贵妃
　　贵妃
　　妃　嫔席于东西少后佥向额驸母及其族中诸妇设席于　嫔席之下少南西位东面进爵命妇侍卫命妇设席于丹陛下东位西面午刻
　　皇后率
　　皇贵妃等诣
　　慈宁宫
　　皇太后陞寳座筵宴
　　赐茶进
　　觞徧爵作乐升歌行酒额驸母及诸妇行礼各如仪既
　　毕
　　皇太后还宫
　　皇后率
　　皇贵妃等皆还内宫内监引额驸母及诸妇诣
　　皇后宫行六肃三跪三拜礼退下嫁前一日额驸蟒
　　袍补服率族人诣
　　皇太后
　　皇帝
　　皇后宫门前行三跪九叩礼各如仪内务府官率銮仪校以公主妆奁诣额驸邸第内管领命妇二人偕女侍随往铺陈至日黎明额驸家备九九礼物文马十有八鞍辔具胄甲十有八马二十有一驼六羊八十有一酒九十尊诣　午门恭纳午刻筵宴于　保和殿
　　慈宁宫如初定礼是日所司豫奏请王福晋贝勒贝子
　　夫人中结髪偕老者
　　钦命陪送内务府大臣命妇二人内管领命妇十人充导从皆盛服于宫外别室祗赞事命妇豫诣额驸邸别室祗自公主所出宫门至额驸邸歩军统领饬所部洒扫清道銮仪卫备仪仗防舆内务府总管一人官属四人内管领二人防军防领二人防军校二人蟒袍补服偕防军二十人于所出宫门前祗吉时届公主吉服诣
　　皇太后
　　皇帝
　　皇后前行礼若
　　妃　嫔出者并于所生
　　妃　嫔前行礼各如仪毕命妇翊升舆下帘内校舁行出宫仪仗前列镫八炬十前导陪送福晋夫人及随从命妇乘舆随行内务府总管内管领乘骑稍逺导从防领及防军乘骑扈行诣额驸邸第合卺翼日公主额驸夙兴朝服公主诣
　　皇太后
　　皇帝
　　皇后及所出
　　妃　嫔前行礼额驸诣　慈宁门外东阶下　乾清门外　内右门外行礼各如仪毕还邸第









　　国朝宫史卷五
<史部,政书类,仪制之属,国朝宫史>
　　钦定四库全书
　　国朝宫史卷六
　　典礼二
　　礼仪中
　　坤宁宫祀
　　神仪
　　每嵗元旦子刻司香
　　神位前上香
　　皇帝
　　皇后行礼
　　正月初旬【自初二日迎　　　神像还宫后择吉行之】暨每月朔日朝祀之礼司香预悬黄幔于殿西炕上幔内悬朝祀
　　神像二东向悬楮于幔左右炕上设低桌二陈鑪三琖三时果九餻十【九陈于桌一陈桌下七月献淋浆餻同】炕前设献案陈黄磁椀二以一实酒虚其一案下列罇酒前设采氊日昧爽司俎内监进二豕于庭司香【以内管领下妇人充】献香执板内监及司俎官率所属进向上坐奏神拍板拊掌应节司祝【以觉罗妇谙习者充】进至案前跪六献酒俱灌虚椀中一叩兴合掌致敬板暂止司香彻献案设司祝礼神低桌奏神拍板如初司祝执神刀进跪一叩兴【司俎等咸叩】举神刀致辞诵賛者九祈祷三【每致辞司俎等皆叩】司祝复跪一叩兴诵賛三板复止众皆兴侍立于侧
　　皇帝亲诣行礼入殿门至
　　神位前立司祝先跪
　　皇帝跪司祝致辞
　　皇帝行礼兴司祝叩兴合掌致敬【若　　皇后随行礼司俎官属等俱退出惟太监暨司祝司香司俎妇人侍如皇帝不亲祭司祝行礼如常下仿此】司香彻琖奉
　　神像一纳于黄筩敬奉西楹　神亭内移黄幔稍南位神像于中【酒琖香盘俱移向中酒尊以巾羃之】执板人等复进跪坐司香敛氊三折之设于炕下奏神拍板如初司祝复跪致辞献香酒【司俎等咸叩】司祝酌酒执豕耳灌之一叩板暂止司俎举豕于俎复奏神拍板灌豕耳如初一叩兴退板止众皆兴退司俎如法以次刲牲熟而荐之司香献香复设采氊司俎进跪献酒【众皆跪叩】奏神拍板拊掌如初三献毕一叩兴合掌致敬乃彻馔列胙于长案前
　　皇帝亲行礼于殿内南炕上陞座进胙肉并
　　召王公大臣入于炕前
　　赐坐随同食肉　　【皇后则于东暖阁率贵妃以下同受胙分甞】皆先期旨行【若非　　亲祭之日值班之大臣侍卫进宫食肉凡祀肉不出门皮脂送膳房骨胆蹄爪送于
　　河】司香敛楮于嚢【俟嵗暮焚于堂子】奉
　　神像纳于朱筩敬奉西楹　神亭内
　　夕祀之礼司香预悬青幔于殿北炕上树杆于西悬大小神铃七奉夕祀
　　神位三于幔内南向设低桌二陈鑪五琖五时果九餻十【陈设如朝祀】炕下陈罇酒于西申刻司香献香司祝繋裙束腰铃繋手鼓【司俎太监二执手鼓拍板西向立】迎
　　神致辞舞蹈者三皆撃手鼓为节内监亦撃手鼓鸣拍板和之鼓止司祝释手鼓腰铃司香设采氊
　　皇帝亲诣行礼并如朝祀之仪　　【皇后随行礼亦如之】刲牲荐俎并如朝祀【惟肉熟时脍切列椀五陈于低桌胆爪则就灶突焚之】司祝进跪致辞叩首合掌致敬毕司香敛氊展青绸幕掩灯火众皆出阖戸惟司祝暨执鼓版内监侍司祝振铃杆迓
　　神祷祝者三撃鼓鸣拍板和如初啓扉明灯司俎彻俎
　　【送膳房】司香卷幔奉
　　神像纳朱匮内敬安原位礼毕每日朝祀夕祀仪并同
　　祭之翌日行还愿礼预安
　　神像于　坤宁宫西楹　神亭内司俎太监等于庭内神杆东北设案一西向奉
　　神杆倚柱座前杆首向东仰【以表杆颈骨焚于灶】案上陈银盘三一实米居中设幔架于西北覆以红罽设牲案于东北日昧爽司俎进一豕于庭司香设采氊于阈内
　　皇帝亲诣行礼向
　　神杆南面跪司俎进举盘中米洒之
　　皇帝行礼兴【若不　　亲诣行礼司祝举　　御服恭代若　　皇后随行礼并如朝祀仪】司俎如法刲牲熟而荐之陈颈骨及胆于案上左右银盘内缕肉为脍列椀二佐以筯炊稗为饭列椀二佐以匙相间以献
　　皇帝行礼如前仪礼成司俎等敬奉颈骨于
　　杆端置胆脍及米于杆盌内遂立杆以所献之肉饭进皇帝
　　皇后受胙【如不　　亲诣行礼司香举　　御服恭代若　　皇后随行礼并如朝祀仪】司
　　香等彻陈设礼毕
　　每月
　　皇子等于　坤宁宫各祭
　　神一次翌日还愿
　　皇子行礼余仪并同
　　每嵗四孟月大祭并同朝祀夕祀仪涓吉上驷院以白马二侍卫牵之庆丰司以牛二所司头目牵之广储司官举金二铤银二铤縀疋库官以蟒縀龙縀片金倭縀闪縀各色縀十青布十置于案掌仪司官并司俎官前引内务府总管暨上驷院卿同行由　乾清右门入自　乾清宫西楹经　交泰殿至　坤宁宫门外陈马于西陈牛于东司俎太监等恭捧金银縀布入宫司香陈縀布案于朝祀
　　神位前加金银于上司祝进跪致辞叩兴司香复举案
　　陈于夕祀
　　神位前司祝跪叩致辞亦如之若
　　皇帝亲诣行礼俱如月朔之仪陈献毕司香以金银
　　縀布贮
　　神位前案下大臣侍卫官员以牛马出俟三日之后宫
　　殿监诣
　　神前奉金银縀布并所司以献
　　神之牛马交会计司如例行
　　每嵗春秋二季
　　堂子恭立
　　神杆奉
　　神位于
　　堂子大祭回宫并于　坤宁宫大祭前期四旬于宫内西炕上酿酒祭前一日漉之司香染布为神冠制楮币大祭日司俎妇人打餻作穆丹条子余并如前仪
</div>
    <div class="pagination">
<a href="国朝宫史_page13.html">上一页</a><span>...</span><a href="国朝宫史_page9.html">9</a><a href="国朝宫史_page10.html">10</a><a href="国朝宫史_page11.html">11</a><a href="国朝宫史_page12.html">12</a><a href="国朝宫史_page13.html">13</a><span class="current-page">14</span><a href="国朝宫史_page15.html">15</a><a href="国朝宫史_page16.html">16</a><a href="国朝宫史_page17.html">17</a><a href="国朝宫史_page18.html">18</a><a href="国朝宫史_page19.html">19</a><span>...</span><a href="国朝宫史_page15.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
