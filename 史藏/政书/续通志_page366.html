<!DOCTYPE html>
<html>
<head>
    <meta charset="UTF-8">
    <title>续通志 - 第 366 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 366 页/共 1359 页</h1>
    <div class="content">其有本在某地而或沦没榛芜销蚀水火散佚难稽者另列为一卷以存其目古碑闲有剥蚀或不具姓名皆仍其旧以昭阙疑之义至前人着 
录之误兼为辨证用备论古者之取资焉

　　厯代金刻 
　　厯代石刻 

　　○厯代金刻 

　　（臣）等谨按庸器少而碑刻多自来志金石者类能言之宋人搜剔鼎彝吕大防谓聚前代之藏珍备兴朝之法器郑志载鼎鬲爵匜统 
系诸宣和博古图犹前志也然宋人所甄录真赝杂收未臻其盛伏读钦定西清古鉴载泉刀货贝之文彝鼎尊罍之制辨析精微折衷至当（ 
臣）等敬谨缮录编入皇朝金石略以彰美备惟取钟鼎之散见四方者唐以前补原书之遗唐以后则次第续纂庶符郑志之体例每器必考 
其所存之地所以征实也谨列今有者若干条如左
　　周鼎铭 【篆书丹徒】 
　　汉虑虒铜尺题字 【篆书建初三年　曲阜】 
　　唐宝室寺钟铭 【正书贞观三年　鄜州】 
　　唐合州庆林观钟识 【正书长安四年　保寍】 
　　唐景龙观钟铭 【正书景云二年　西安】 
　　唐端州铜钟款识 【正书干寍四年　肇庆】 
　　（臣）等谨按此钟又有款文云咸平三年敕命指挥镌凿当系宋代重铸而存唐时旧识也
　　唐锡钱镠铁券 【正书干寍四年　台州】 
　　（臣）等谨按钱氏铁券字迹模糊难以摸搨无拓本又按郑志所列诸器祇据图谱非徒未覩其器并未尝亲见搨文也然古器久而复 
显三代至唐之法物时见于山溪祠宇之闲所谓应时而出也今据现存者补载如石
　　晋溪州铜柱记 【李宏皋记　正书天福五年　永顺】 
　　（臣）等谨按此记为天策上将军江南诸道都统马希范与溪州刺史彭士慭约誓命天策府长史李宏皋作记欧阳修五代史记作彭 
士然朱彝尊跋又误作士愁唯路振九国志作士慭与铜柱文合可以订欧阳史之讹
　　吴大安寺铁炉题字 【正书太和五年　新建】 
　　南唐龙兴寺钟铭 【正书干德五年　南昌】 
　　南汉干亨寺钟款识 【正书大宝四年　广州】 
　　南汉黄莲山铜钟记 【正书大宝五年　韶州】 
　　南汉光孝寺铁塔铭 【正书大宝十年　广州】 
　　宋保寍寺浴室院钟款 【正书咸平三年　兴平】 
　　宋卧龙寺钟款 【正书咸平六年　兴平】 
　　宋净安寺钟款 【正书崇寍四年　朝邑】 
　　（臣）等谨按净安寺钟款字述模糊无拓本
　　宋鼎铭 【篆书丰润】 
　　（臣）等谨按丰润古鼎出于明弘治闲土人凿井得之其铭云维甲午八月肇作宋器或疑为刘宋所铸然考之正史于事无据惟北宋 
政和四年岁在甲午方讲求古器为图谱鼎当铸于此时后随石鼓辇致燕京容或有遗在近郊者今定为北宋时鼎
　　宋星罗寺钟铭 【正书嘉定十七年　兴安】 
　　宋崇胜寺铁甬题识 【正书淳佑五年　岳州】 
　　宋崇胜寺七宝钟识 【正书咸淳十年　岳州】 
　　昭化寺钟铭 【胡宗鷟撰　阮廷珍书　正书自题昌符九年　廉州】 
　　菁口铁柱识 【正书柱凡十九字自题建极十三年　蒙化】 
　　（臣）等谨按昭化寺钟为安南国所铸菁口铁柱南诏蒙氏所铸今以其时属南宋附于宋末
　　金铸九阳神钟铭 【柴震撰　正书　大定二十一年　临潼】 
　　金崇教禅院钟识 【正书明昌三年　咸寍】 
　　金泰寍寺铸钟记 【正书太和六年　咸寍】 
　　金东安谯楼钟识 【正书大安二年　东安】 
　　金东岳庙钟识 【正书大安二年　郿县】 
　　元天真观铁方响题识 【正书至元十一年　郿县】 
　　元灵应宫钟识 【正书至元二十一年　朝邑】 
　　元滴漏铜壶记 【正书延佑三年　南海】 
　　元祀西镇铁版文 【冯道安书　正书泰定四年　陇州】 
　　元南海禅堂铜锅题字 【正书至元四年　韶州】 
　　明五仙观钟识 【篆书洪武十一年　广州】 
　　明净化院钟赞 【成化七年铸上刻宋嘉定九年普庵赞盖重铸也　正书　万载】 
　　明净觉寺钟识 【锺昶撰　正书成化十二年　万载】 
　　明承恩寺钟识 【正书成化十二年　谷城】 
　　明宜春台铜鼎记 【袁龚裳撰　正书嘉靖二十三年　袁州】 

　　○厯代石刻 

　　（臣）等谨按郑志载厯代碑刻以年代先后为叙惟唐人列为三类又分缀书家闲附金刻时见复互未免自紊其例今载唐以前石刻 
补郑志之阙遗统以时代为叙列今有者若干条如左

　　三代 
　　汉 
　　三国 
　　晋 
　　六朝 
　　隋 
　　唐 

　　△三代 

　　岣嵝山铭 【篆书衡山】 
　　（臣）等谨按岣嵝禹碑始述于唐韩愈刘禹锡宋嘉定五年何致手摹其文重刻于岳麓书院凡七十七字明杨慎沈镒杨时乔各为释 
文今浙江绍兴湖北汉阳四川重庆云南大理安寍摩刻本俱存山东黄县摩刻本己佚
　　孔子题殷比干墓字 【篆书汲县】 

　　△汉 

　　鲁孝王石刻 【篆书五凤二年　曲阜】 
　　上谷府卿坟坛 【分书居摄二年　曲阜】 
　　祝其卿坟坛 【分书居摄二年　曲阜】 
　　汉中太守鄐君开石门刻字 【分书永平六年　褎城】 
　　中岳太室神道石阙铭 【分书元光二年　登封】 
　　开母庙石阙铭 【篆书延光二年　登封】 
　　敦煌太守裴岑纪功碑 【分书永和二年　巴里坤宜禾】 
　　（臣）等谨按裴岑之功不见正史遗碑仅存恭遇
　　圣朝绥远辟疆俾其姓名事迹得表见于世幸矣然碑中所述祗称其斩馘部众克敌全师而己方今雪山月毳悉隶版图
　　鸿业广谟岂汉世所敢望哉
　　杨孟文石门颂 【分书建和二年　褎城】 
　　鲁相置百石卒史碑 【分书永兴元年　曲阜】 
　　郎中郑固碑 【分书延熹元年　济寍】 
　　司隶校尉杨淮表纪 【分书熹平二年　褎城】 
　　闻喜长韩仁铭 【分书熹平四年　荥阳】 
　　（臣）等谨按韩仁铭不见于欧赵著录金正大中荥阳令李天翼得之京索闲土中赵秉文李献能俱有跋刻于碑之左方
　　州从事尹宙碑 【分书　即追封大成至圣碑熹平六年　鄢陵】 
　　（臣）等谨按尹宙碑万厯年闲始出土字尚完好
　　校官碑 【分书光和四年　江寍】 
</div>
    <div class="pagination">
<a href="续通志_page365.html">上一页</a><span>...</span><a href="续通志_page361.html">361</a><a href="续通志_page362.html">362</a><a href="续通志_page363.html">363</a><a href="续通志_page364.html">364</a><a href="续通志_page365.html">365</a><span class="current-page">366</span><a href="续通志_page367.html">367</a><a href="续通志_page368.html">368</a><a href="续通志_page369.html">369</a><a href="续通志_page370.html">370</a><a href="续通志_page371.html">371</a><span>...</span><a href="续通志_page367.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
