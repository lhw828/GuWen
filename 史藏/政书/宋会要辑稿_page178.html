<!DOCTYPE html>
<html>
 <head>
  <meta charset="utf-8"/>
  <title>
   宋会要辑稿 - 第 178 页/共 1125 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   宋会要辑稿 - 第 178 页/共 1125 页
  </h1>
  <div class="content">
   高宗绍兴十二年十月六日，权礼部侍郎施垧等言：「谨按礼经『蕃乐出于荒政』，盖古人一时以示贬损之意，虽经大故，亦未有过三年不为者也。昨来内外臣庶暂止用乐，盖以徽考梓宫未还，太母在远，权宜禁用。徽考、显肃服制既踰三年，梓宫攒奉并毕，而太母已就慈宁之养，其时节上寿，理宜用乐，而乃尚仍遏密之禁，于礼有未安。欲望自十月七日以后，应中外官司臣庶并许用乐，悉如旧制。」诏官司自二十五日、臣庶自初八日为始。 
至尊寿皇圣帝躬行三年之丧，系于十二月十七日行禫祭礼，至三十日禫除，皇帝亦未举乐，即与国朝典故不同。民庶开乐，比庙典故，及近降候百官纯吉服指挥，已合施行。今指定，乞十二月十七日禫祭行礼毕，自十二月十八日民庶开乐外，今来已降指挥，来年正月一日奉上尊号册宝，合设宫架乐并合用导引鼓吹。若依典故，系从吉后拜表请举乐。」从之。于是三上表，乃允。表曰：「春秋重改元，法盖先于 淳熙十六年十一月二十五日，礼部、太常寺言：「国朝典故，从吉日宰执率文武百僚拜表请举乐。降诏允日，遇宴作乐。国朝典故，祔庙毕，民庶开乐。昨降指挥，高宗皇帝祔庙毕，民间合候百官纯吉服日方许开乐。今来宰执并百僚，自二月二日并已纯吉服。恭
      
五始；君子不为乐，古无越于三年。请为王言，冀同民乐。恭惟皇帝陛下系隆列圣，娱侍三宫。绵宇属心，既极讴歌之戴；重华尽孝，尚承遏密之余。顾烈祖之报厚莫重焉，然文孙之制期已久矣。况复高庙即安于神御，寿皇俯御于祥琴，下逮都人，悉除乐禁。新王春而建号，进宝册以归尊。愿(饰)[饬]攸司，各扬乃职，锵八音而应律，肃万舞以充庭。仰奉重亲，益厚慈颜之喜；下孚众听，普臻和气之祥。」翌日，批答曰：「朕仰奉慈谋，丕扬圣孝。粤惟备道，务必守于礼经；爰在缵图，敢遽遑于乐按句式，此句似脱一字。!顾中心之祗惕，劳列辟之恳祈。今将发大册以尊亲，会新元而蒇服，翼陈和奏，用举上仪。三载四海之遏音，固无踰于吉制；六律五声之在治，当俯顺于群情。所请宜允。」
 礼 宋会要辑稿 礼三六 丧服 斩衰服 
     
宋会要辑稿 礼三六

丧服
斩衰服
【宋会要】
淳化五年八月三日，诏曰：「孝居百行之先，丧有三年之制。着于典礼，以厚人伦。中外文武官或父母之沦亡，蒙朝廷之收叙，未及卒哭，固已断丧，顿忘哀戚之容，不念劬劳之报。虽僶俛从事，克遵匪懈之言；而创因心，殊乖未忍之意。自今因父母亡殁叙用，未经百日不得趣赴公参。令御史台专加纠察，并有冒哀求仕、释服从吉者，并以名闻。」 
至道二年十二月十二日，故右仆射宋琪男贻序等言，乞终丧制。从之。先是，琪卒，诸孤皆授官，及卒哭入谢讫，咸乞终制，特有是命(之请)。 
天禧二年五月，诏广南、福建路京朝官、幕职州县官丁忧者，委转运使权差官替放(杂)[离]任。 
四年十二月，御史台言：「向来京朝官并丁父母忧者，相承服五十四月，别无条例。」事下太常礼院详定以闻，礼院议曰：「按《礼 丧服小记》云：『父母之丧偕，先葬者不虞、(附)[祔]，待后事，其葬服斩衰。』注曰：『谓同月若同日死也。先葬者母也。其葬服斩衰者，丧之隆哀宜从重也。假令父死在前月而同月葬，犹服斩衰，不葬不变服也。言其葬服斩衰，则虞、祔各以其服矣。及练、祥皆然。卒事，反服重。』《杂记》云：『有父之丧，如未殁丧而母死，其除父之丧也，服其除服。卒事，反丧服。』注云：『没，犹终也。除服谓祥祭之服，卒事既祭，反丧服，服后死者之服。』又晋杜预云：『若父母同日卒，其葬先母后父，皆服斩衰。其虞、祔先父后母，各服其服，卒事反服父服。若父已葬而母卒，则服母之服，虞讫反服父之服。既除练，则服母之服。丧可除，则服父之服以除之，讫而服母之服。』贺循云：『父之丧未终，又遭母丧，当父服应终之月，皆服祥祭之服，如除丧之礼。卒事，反母服之服。』臣等参考历代典故，只有重轻兼服之制，遇虞、祔、练之际，各服齐斩之服，则是随先后而除之，无通服五十四月之制。自今望依旧改正。」从之。 
仁宗天圣二年十二月七日，御史中丞薛奎言：「旧制，京朝官丁忧服阕，其告敕并送本台给付，近日多不亲到台，颇涉慢易。乞自今并令躬亲到台，于三院御史厅下拜授。」从之。 
大中祥符元年二月十一日，三班借职王逊言，父母继殁，请终丧庐墓，服满赴职。从之。 
四年十一月，诏：「自今川(峡)[陕]、广南、福建路京朝幕职州县官丁忧父母者，并许令持服。仍未得离任，速具奏闻，候差到替人交割讫，依例持服。」 
景德三年八月，三班奉职张允恭、允文以父亡，乞归冀州，同守丧制。从之。旧制，奉职以下居丧百日，即追出就列，其愿终制者亦从，特恩也。 
天圣七年五月十八日，诏：「自今在京及近地州军勾当诸司使副至三班使臣遭父母丧，仰先申所司差官权勾当，依近条与假，仍续给俸。其添给、驿料、食直，即候过
     
卒哭，朝参赴职，依旧支给。在外者不得擅离任。若奔丧路近，可以假限内往来者，亦听。如正官在假年月已满，替人续到，仰便交割管勾，其假满人发来赴阙。所有在假月日，并许理为在任。其沿边并广南、川陕、福建州军勾当遭父母丧者，只给假三日，仍不得妨本职公事。若短使诸勾当在路遭父母丧者，并须所使事毕，别无绾系，方得申牒随处州府，依条给假讫奏，更不得勘请驿料。其在京未有差遣及已有差遣待阙遭父母丧者，各申所在去处，依条施行，仍续给请受。」 
庆历七年十二月十四日，草土王恪、王整言：「准御史台告报，令受服阕敕告，遂陈状以母安康郡君吕氏五年三月二十三日、父司封郎中雍当年七月九日相继亡殁，乞通持五十四个月服制。今再准告报，不许通持服制。臣等父母继
殁，亦止统服三年，在孝子罔极之心，实所难忍。若朝廷以素有典制，恐遂更张，即乞不以为例。」诏恪等许通持服。 
庆历三年七月九日，诏：「自今三司副使以上非领边寄而遭父丧，并听解官终制，仍以月俸续之。武臣非在边而愿解官者，亦听。」初，言者请臣僚遭丧并持服，下太常礼院议，而言：「《礼记》：『父母之丧无贵贱，一也。』又曰：『三年之丧，人道之至大也。』请不以文武品秩高下，并听行终丧之礼。」帝以武臣入流者杂，难尽令解官持服，裁定之。 
皇佑五年六月十一日，诏：「武臣除丧者，自今如文臣例，先给告身，然后入见。」 
至和元年十月十一日，诏：「川陕选人，自今听奔父母丧。」先是，判流内铨刘敞言：「都官员外郎燕度建议，川陕选人遭丧，须代者至，然后听去官，非所以全人子之孝也。」故厘正之。 
嘉佑四年九月十四日，诏：「带合门祗候使臣、内殿崇(斑)[班]、太子率府率及正刺史以上遭父母丧及嫡孙承重者，并听解官行服。其元系军班出职及见管军若路分总管、钤辖、都监、极边知州军县、城寨主、都监、同巡检，并给假百日，追起之。供奉官以下仍旧制，愿行服者听。宗室解官给全俸。」先是，编三班院敕韩缜言：「今武臣遭父母丧，不得解官行服，非天下之通制。」下两制、台谏官详定，而具为令。 
嘉佑七年三月九日，权御史中丞王畴言：「故内园副使李永世顷以孙旦为子，奏补郊社斋郎，今为大理寺丞。近旦闻其父丧，即解官自陈。大理寺论其本不得荫，当追所出身。且旦上不敢欺君，下不忍忘父，尽诚无隐，以礼行服，乃蒙坐法，废之终身。兼旦母年老，无他子孙食禄，乞贷以州县之俸，使养其亲。」诏吏部流内铨，候旦服除，与判司簿尉。 
九月十日，诏横行使及内臣昭宣使以上持服者，并全给料钱，节度使给其半，正任刺史以上给三分之一。 
元丰三年五月八日，三班差使王奎父丧，乞解官持服，许之。仍
     
诏兵部，自今有请如奎比者，宜即听许。 
高宗绍兴元年四月四日，御史台言：「特进至承务郎遇有丁忧，吏部、进奏院报到持服年月日，下元报州军，见的实丁忧年月、差遣因依籍记。候服阕日，前一月检举牒本官，催趁见台。其簿籍缘渡江散失，别无照验，多不曾关申所属报到，致本台无凭检举。今相度，如有丁忧人于州县给到服阕公据并印纸料钱文历，曾经批凿月日，内有一件可照，欲令召本色官一员，委保正身非不许到阙之人。如无照验，依旧例召保官二员，以凭给牒赴朝参。」依，所召保官并不理为委保参部等保官员数。 
皇佑元年十一月三日，大理评事石祖仁言：「先于八月十五日，祖父太子少傅致仕中立身亡，叔国子博士从简成服，后于十月五日身亡。祖并无儿男，祖仁是嫡长孙，欲乞下太常礼院定夺，合与不合承祖重服。」诏礼院详定，博士范镇议曰：「按经无接服，非礼也，始于徐邈、何承天、司马操之说，而古未之行也。今祖仁以嫡长孙，固当传重也。始丧而传重可也，其叔已传重，叔死而接服，不可也。就使祖仁接服，不幸而祖仁又死，须它孙继之，制礼之意若是其不决乎 是不然也。故圣人不言接服，其不言者，不许之也。庾蔚之以为邈、承天、操未见其据者，此也。然则如之何而可 宜以本服主丧，服除而止，母在则练服主祭可也。」博士宋敏求议曰：「按子在父丧而卒，嫡孙承重，礼令无文。《通典》载《江都集礼》，晋人问徐邈：『嫡孙承重在丧中亡，其从弟已孤，未有子侄相继，疑于祭祀。』邈答曰：『今见有诸孙而事同无后，甚非礼意。礼，宗子在外则庶子摄祭，可使一孙摄主而服本服。』『期除则当应服三年否 』何承天答曰：『既有次孙，不得无服，但次孙先已制齐衰，今不得更易服，当须中祥乃服练。』裴松之曰：『次孙本无三年之道，无缘忽于中祥重制，如应为后者。次孙宜为丧主终三年，不得服三年之服。』而司马操驳之，谓二说无明据，其服宜三年也。庾蔚之云：『嫡孙亡无为后者，祖有众孙，不可使传重无主。况子之子居然为祖持重，所以范宣云次子应服三年。』是也。今中立未卒哭，未经葬，而从简继卒，求其类乃无出此，虽亦有诋之者，然已着前代论议。自《开元礼》以前，嫡孙卒则次孙承重，况从简为中子已卒，而祖仁为嫡孙乎 古者重嫡，正贵所传，其为后者皆服三年，谓之承重。大凡外襄终事，内奉灵席，有练祭、祥祭、禫祭，可无主之者乎 今中立之丧未有主之者，祖仁名嫡孙而不承其重，乃曰从简已当之矣，而可乎 且三年之丧，必以日月之久而服之有变也。今中立及未葬、未卒哭，从简已卒，是日月未久而服未经变也，焉可无所承哉 或谓已服期，今不
     
当接服斩而更为重制。按《仪礼》按：原作「接」，据《长编》卷一六七改。：『子嫁，反在父之室，为父三年。』郑康成注：『谓遭丧而出者，始服齐衰期，出而虞则以三年之丧。』杜佑号通儒，引其义附前问答之次。况徐邈、范宣之说已为操驳之，是服可再制明矣。又举葬必有服，今祖仁宜解官，因其葬而制斩衰，其服三年。后有如其类而已葬者，用再丧制服。通历代之阙，折衷礼文，以沿人情，谓当如是。请着为定式。」诏如敏求议。 
熙宁八年闰四月，集贤校理、同知太常礼院李清臣言：「检会《五服年月敕》斩衰三年加服条『嫡孙为祖』注：『谓承重者。为曾祖、高祖后者亦如之。』又祖为嫡孙正服条注云：『有嫡子则无嫡孙。』又准《封爵令》，公侯伯子男皆子孙承嫡者传袭。若无嫡子及有罪疾，立嫡孙。无嫡孙，以次立嫡子同母弟，无母弟立庶子，无庶子立嫡孙同母弟，无母弟立庶孙。曾孙以下准此。究寻《礼令》之意，明是嫡子先死而祖亡，以嫡孙承重则体先庶叔，不系诸叔存亡，其嫡孙自当服三年之服，而众子亦服为父之服。若无嫡孙为祖承重，则须依《封爵令》嫡庶远近，以次推之。且传爵、承重，义当一体，《礼令》明白，固无所疑。而《五服年月敕》不立庶孙承重本条，故四方士民尚疑为祖承重之服，或不及上禀朝廷，则多致差误。除嫡孙为祖已有上条外，欲乞特降朝旨，诸祖亡无嫡孙承重者，依《封爵令》传袭条，子孙各服本服。如此，则明示天下，人知礼制，祖得继传，统绪不绝，圣主之泽也。」事下太常礼院详定，礼院〔言〕：「检会《五服年月敕》，斩衰三年加服，嫡孙为祖。(为)[谓]承重者。为曾、高祖后亦如之。当院自来凡有详议持祖服纪内，其间无嫡孙及庶子者依《封爵令》，取庶长孙为后，持三年斩衰之服。缘从来未有明条，多是议论不一，致有差舛。今欲乞为祖承重者，依《封爵令》立嫡孙「立嫡孙」至「嫡孙同母弟」，凡二十六字，原无，据《宋史》卷一二五《礼志》二八补。，以次立嫡子同母弟，无母弟立庶子，无庶子立嫡孙同母弟。如又无嫡孙之同母弟，即立庶长孙承重，行斩衰之服。」于是礼房看详：「古者封建国邑而立宗子，故周礼适子死，虽有诸子，犹令适孙传重，所以一本统、明尊尊之义也。至于商礼，则适子死立众子，然后立孙。今既不立宗子，又未尝封建国邑未尝：原作「不常」，据《宋史》卷一二五《礼志》二八改。，则嫡孙丧祖，不宜纯用周礼。欲于《五服年月敕》嫡孙为祖条修定注词，云：『谓承重者。为曾祖、高祖后亦如之。嫡子死，无众子，然后嫡孙承重。即嫡孙传袭封爵者，虽有众子犹承重。』」从之。 
大中祥符八年四月十九日，皇弟广平公德彝卒。先是，德彝娶王显孙，问名纳采毕，大归有期，诏问礼例。礼官言：「按《礼记》：曾子问曰：娶有吉日而女死，如之何 孔子曰：婿齐衰而吊，既葬而除之。夫死亦如之。』注云：『谓无期三年之恩也，女服斩衰。』又按《刑统》云：『依礼，有三月庙见、有未庙见就婚等三种之文，妻并同夫法，其有克吉日及定婚夫等，唯不得违约改嫁，自余相
     
犯，并同凡人。』今详女合服斩衰于室合：原作「令」，据《宋史》卷一二五《礼志》二八改。，既葬而除；或未葬，但出攒即除。」从之。
 礼 宋会要辑稿 礼三六 丧服 齐衰服 
     
齐衰服
【宋会要】
     
真宗咸平元年六月八日，诏：「自今三司、馆阁丁忧，并令持服。」 
三年三月二十一日，殿中丞石屿言：「昨知怀安军，在任丁母忧，准 不离任。今得替，准 赴阙，又缘服制未满，不敢依例朝见。」诏屿许令朝见。今后京官任川陕、广南、福建等路，在任丁忧者未得离任。候替人到，余服未满者，并令持服。 
天圣二年四月二日，大理评事杜 言：「祖母颍川郡君锺氏所生二男并先亡，祖母殁，并无服重子妇，止余孤孙七人。诸孙之中臣最居长，今已服斩衰，即未审解官以否。」诏太常礼院详定以闻。礼院言：「按《礼记 丧服小记》曰：『祖父卒，而后为祖母后者三年。』正义曰：『此一经论适孙承重之服。祖父卒者，谓适孙无父而为祖后。祖父已卒，今遭祖母丧，故云为祖母后也。事事得申。若父卒为母，故三年。若祖父卒时，父已先亡，亦为祖父三年。若祖卒时父在在：原与下句「己」互倒，据《宋史》卷一二五《礼志》二八乙。，己虽为祖期，今父没，祖母亡时，己亦为祖母三年也。』又后魏永平四年，太常刘芳议：『累代承嫡，方得为嫡子、嫡孙耳。不尔者，不得继祖也。』又按令文：『为祖后者，祖卒为祖母。祖父殁，嫡孙为祖母承重者，齐衰三年，并解官。』当院参详，合依《礼令》承重、解官。」从之。 
天圣七年六月五日，广南西路转运使王惟正言惟：原作「堆」，据《宋史》卷四八八《外国传》四改。：「祖母身亡，缘臣父早丧，望特许解官持服。」诏太常礼院详定，礼院言：「按《礼令》：『嫡孙为祖母承重者，齐衰三年。』又云：『诸丧斩衰、齐衰三年者，并解官。』其王惟正若无亲伯叔及兄，即当依上项礼例解官持服。」诏惟正详礼院检定《礼令》施行。 
宝元二年八月十三日，三司度支判官、集贤校理薛绅言：「祖母万寿县太君王氏卒，蒙给假三日。窃以祖母王氏是先臣所生母，服纪之制，罔知所适。伏乞申诏有司，检详条制，俯降朝旨，庶知遵守。」诏送太常礼院详定。礼官言：「《五服年月 》：『齐衰三年，为祖后者，祖卒则为祖母。』注云：『为曾、高祖母亦如之。』又曰：『齐衰不杖期，为祖父母。』注云：『父之所生庶母亦同，唯为祖后者乃不服。』又按《通礼义纂》：『为祖后者，父所生庶母亡，合三年否 《记》云为祖母也，为后三年，不言嫡庶。然奉宗庙当以贵贱为差，庶祖母不祔于皇姑，己受重于祖，当为祭主，不得申于私恩；若受重于父代而养重：原脱，据《宋史》卷一二五《礼志》二八补。，为后可也。』又曰：『庶祖母合从何服 礼无服庶祖母之文，有为祖庶母后者之服。晋王廙议曰：受命为后，则服之无嫌。妇人无子，托后族人，犹为之服，况其子孙乎 人莫敢卑其祖也。且妾子父殁，为母得申三年，孙无由独屈，当服之也。』今取到薛绅本家服图，绅系为庶孙，不为祖后，受重于父。看详《五服年月 》，不载持重之文，于《义纂》即有所据。今薛绅不
     
令 不便者，必于无事之时，或事毕之后，明具利害，乃冲改旧文奏上，再下有司，或差官定夺可否。如实可冲改，即再具利害奏闻取旨，方降宣 施行。未有临事之时，别引他书，擅自不依 文，一面定夺奏上。况《五服年月 》与新定令及《通礼》正文内五服制度，皆圣朝典法，此三处并无为父所生庶母服三年之文。唯《义纂》者，是唐世萧嵩、王仲丘等撰集，本名《开元礼义鉴》，开宝中改修为《开宝通礼义纂》，并依旧文，不曾有所损益，非创修之书，未可据以决事 为祖后，受重于父，合申三年之制。」史馆检讨、同知太常礼院王洙言：「伏以礼法二柄，合为宪章，本无异端，同底于治。故君子蹈之则为礼，小人违之则及刑。虽进退异名，而制度一体。百官之守，所当奉行；尺一之文，是为不易。薛绅以父之所生庶母亡，疑所服，乞下有司详定。众官会议，辄不凭用敕文，只据《义纂》定夺。又直引《义纂》『受命为后则服之无嫌』，此盖晋王廙解祖庶母之说，非庶祖母之事。臣窃见自来有司或可：原作「有」，据《宋史》卷一二五《礼志》二八改。。其所引《义纂》两条，皆近世诸儒之说，不出于六经之文，臣已别状奏驳。若自今在外臣庶或有值父所生庶母亡，与薛绅事体一同者，如只准令 不行三年之制，未知处以何罪 若使天下刑法之司舍令 而守《义纂》，未见其可也。又详《五服年月 》系天圣五年诏两制与太常礼院详定施行，此实本院所定之文，今乃临事之时，自不遵守，岂谓令 便为刑书，与礼文有异，略而不取 亦未可也。况 文初因孙奭，本朝名儒，常授经禁中，天下知其达礼，不应于《义纂》所载两条不出于六经，所以奭不取也。今以令 之条不载，六经之文不出，辄引以为据，废格制书，臣所以不敢雷同具奏。臣非好立异议，唯知谨守 文，不可临事改易。且礼法之局，所共执行，于法则议刑，于礼则制服，非一司独能专也。伏乞降状付外，令御史台、刑部、审刑院、大理寺与礼院同共定夺闻奏。所贵礼法之官，参议其极，画一之典，无辄重轻。」别状曰：「窃以《义纂》皆近世诸儒之意，不合经义，谨具解正条驳如后。《义纂》云『礼无庶祖母之文，有为祖庶母后者之服』者，此答问之人明知礼经之中并无庶祖母之事，乃有《丧服小记》祖庶母之说为此。按《丧服小记》云：『为慈母后者，为庶母可也，为祖庶母可也。』注云：『父之妾无子者，亦可命己庶子为后。』疏云：『谓己父之妾为祖庶母。』即非今所谓父所生庶母者也。又云『晋王广议曰，受命为后，服之无嫌』者，此王廙释祖庶母之事，谓妾子受父之命，为祖妾之后，服之无所嫌疑也。又云『妇人无子，托后族人，犹为之服，况其子孙乎 人莫敢卑其祖也』者，此亦王廙引此言妇人无〔子〕，或托夫宗姓之子与为之后，犹当服之，况其夫之庶子、庶孙也 庶孙受
     
父之命，为祖妾之后，是莫敢卑其祖也。又云『妾子父没子：原作「之」，据前条及本条后文所述改。，为母得申三年，孙无由独屈，当服之也』者，此亦王廙引此，言妾子父没，尚得为母三年，孙不可不服也。臣谨按《丧服小记》云：『别子为祖。』注云：『诸侯之庶子别为后世，为始祖也。』又云：『继别为宗。』注云：『别子之世，长其族人为宗也。』又按《丧服小记》云：『慈母与妾母不世祭也。』注云：『以其非正也。』引《春秋传》曰：『于子祭，于孙止。』疏云：『妾母为庶子，自为其母也，既非其正，故惟子祭之，而孙则否。』据王廙虽知礼经正文无庶祖母之事，乃曲引祖庶母及妇人无子托后族人，并父殁为母申三年者，凡三条，强为此类，而皆非经典本意。殊不知承别子之后，自为大宗，所守者重，不得更为父所生庶母申三年也。况妾母不世祭，岂于祭有厌降之文，于服无衰杀之节 其不然也。且王廙所议，不云受重与否，但云当服之也；不显言丧期之数，同蒙三年之文，非文之不具，盖不达礼之本意也。况此议初问有服无服，本不在三年之章，亦不谓受重者也。臣看详绅为映之孙也，耀卿为别子，始祖也。绅继别之后为大宗也，所守至重，非如次庶子等承传其重者也，不可辄服父所生庶母三年之丧，以废始祖之祭也。《义纂》云：『《记》云为祖母也，为后三年。』此《义纂》引之，传写错缪也。又云『不言嫡庶，然奉宗庙当以贵贱为差，庶祖母不祔于皇姑，己受重于祖，当为祭主，不得申于私恩』者，此释为祖之后，自然不得为祖母三年也。又云『若受重于父代而养为后可也』者，此释子传父重者，代父修养庶祖母亦得三年也。臣谨按礼经所谓重者，皆承后之文。据《义纂》称重于父，亦有二说：一者，嫡长子自为正体，受重可知；二者，或嫡长亡，取嫡或庶次承传父重，亦名为受重也。若继别子之后，自为大宗，所承至重，不得更远系庶祖母为之服三年。唯其父以生己之故，为之三年可也。详《义纂》所谓受重于父者，指嫡长子亡，次子承传父重者也，但其文不同耳同：原作「周言」，据《宋史》卷一二五《礼志》二八删改。。臣切详《义纂》，其间论说多不与《通礼》正文相副。若于条 之外，辩详典礼，或取或舍，质正异论可也，非可便取为执据，移夺令 也。」诏太常礼院与御史台详定闻奏。众官参详：「耀卿，王氏子。绅，王氏孙，尤亲于慈母、庶母、祖母、庶祖母也。耀卿既亡，绅受重代养，当服之也。复又薛绅顷因籍田覃恩，乞将叙封母氏恩泽(迥)[回]授与故父所生母王氏。其薛绅官爵未合叙封祖母，盖朝廷以耀卿已亡，绅是长孙，敦以孝道，特许封邑。岂可王氏生则辄邀国恩，殁则不受重服!况绅被王氏鞠育之恩，体尊义重，合令解官持齐衰三年之服。」诏从之。 
元丰三年十二月十五日，太常礼院言：「自今承重者，嫡子死无诸子，即嫡孙承重；无嫡孙，嫡孙同母弟承重；无母弟，庶孙长者承重。
     
曾孙以下准此。其传袭封爵者，自依《礼令》。」从之。先是，知太常礼院兼寺丞王子韶言：「寺丞刘次庄祖母亡，有嫡曾孙，次庄为嫡孙同母弟。本院定次庄祖母亡，无诸子及无嫡孙，次庄以嫡孙同母弟当承重。检近降五服条『嫡孙为祖』，注：『谓承重者。为曾祖、高祖后亦如之。嫡子死无子，然后嫡孙承重。即嫡孙传袭封爵，虽有众子犹承重。』切详上条，止为嫡孙承重与不承重立法，即无庶孙承重之文。自来嫡孙即不问长幼承重。若嫡孙已死，见有亲弟年少，又有庶母弟年长，若论长即庶长孙承重。若谓庶孙不当承重，即嫡孙同母弟虽少，当为祖父母齐斩三年。未尝明降指挥，乞下礼官详议立法。」故也。 
元佑八年七月二十九日，礼部言：「知建州、左朝散郎王汝舟于去年十二月内继祖母身亡，有叔承重，营干丧葬了毕。今叔于三月二十九日身亡，汝舟系嫡孙，今来祖母之丧虽已经卒哭，缘别无伯叔合承重，乞解官持服。寻下太常寺，本寺看详：『皇佑中，石祖仁遭叔父之丧，未葬，〔在〕小祥以前。当时礼院用何承天、司马操、庾蔚之等议，令因葬制为三年之服。朝旨沿情广恩，事已施行。至元丰中，
段谔遭叔父丧，在小祥之后，其期服已毕。礼院用徐邈议，乞令心丧三年，以终丧祭。朝旨以义为制，令依本服。今王汝舟所陈事理，与石祖仁体例颇同，皆在小祥以前，欲令王汝舟解官执丧，俟其小祥变服，以为三年之制。其小祥后如段谔之比者，即用徐邈议，许令素服临祭，解官以申心丧，通三年而毕。』本部看详，王汝舟系嫡孙，其祖母之丧虽经卒哭，既无伯叔承重，合依太常寺所定，解官行服，通三年而毕，贵合礼意。」从之。 
熙宁八年十月二十三日，前右司谏、直集贤院孙觉知润州。初，觉知庐州，丧祖母，以嫡孙解官持服，而觉有叔父在有司，以新令嫡子死无众子，然后嫡孙承重，觉不当为祖母解官，故有是命。 
绍兴三十年二月十六日，大理评事元徽之以高祖母安人巩氏死，乞承重解官。从之。时徽之亦年几五十矣。
 礼 宋会要辑稿 礼三六 丧服 齐衰杖期 
     
齐衰杖期
【宋会要】
      
景佑二年此条前原有「礼院言郭稹为出嫁母行服」，似为标目，然与全书体例不符，今删。，郭稹为出嫁母行服，太常博士、同知礼院事宋祁以(当不)[不当]行服，乃奏曰：「礼者，叙上下，制亲 ，别嫌明微，以为之节也。故三年之丧，虽天下达礼，至于情文相称，必隆杀从宜。故尊有所伸则亲者有所屈，不敢以所承之重而轻用于其私者也。伏见前祠部员外郎、集贤校理郭稹，生始数年而父丧，其母边氏更适士人王涣，稹茕然孤苦，以致成立。见无伯叔，又鲜兄弟，奉承郭氏之祭者，惟稹一人而已。边氏既适王氏，更生四子。今边不幸而死，稹乃解官行服，以臣愚管见，深用为疑。伏见《五服制度 》齐衰杖期降服之条，曰：『父卒母嫁及出妻之子为母服。』注曰：『谓不为父后者。若为父后者「为父后者」及下「则」字，原脱，据《宋景文集》卷二六补。，则为嫁母无服。』今详边氏嫁则从夫，已安于王室，死将同穴，永非于郭耦。而稹既为父后，则宜归重本宗，虽欲怀有慈之爱怀：原作「坏」，据《宋景文集》卷二六改。，推无绝之义，亦不得为已嫁之母亢父而进其礼也进：《宋景文集》卷二六作「尽」。。何者 轻奉父统，则郭之承重更无他亲；备执母丧，则王之主祀自有诸子。臣详求礼制，疑稹不当解官行服。夫礼有所杀，君子之俯就也；义有所断，圣人从宜也。况当孝治，宜谨彝经。伏乞降臣此状，下有司详议，其郭稹为父后，为出嫁母应与不应解官行三年之丧应与不：原脱，据《宋景文集》卷二六补。，然后明垂定制，俾守洪规。臣备礼官，不敢寝嘿寝：原作「侵」，据《宋景文集》卷二六改。。」 
续准批下侍御史刘夔奏议：「臣闻父尊母亲，天下之达礼也；存养没丧，天下之达节也。故父在为母期，父没为母三年，降杀之义，在此而已。勋、华而下，周、(随)[隋]以还，沿袭之文或殊，齐斩之仪无革。惟(载)[戴]注云：『准天宝六年正月二日 ，出、嫁母终年。』又《假宁令》 《记》载孔氏丧出母，自子思始以讥废礼。至若父卒为出嫁母杖期，又为父后者无服，周公制礼，宣圣定仪，具载简编，初无此说。今宋祁谓疑稹不当解官行服，臣谨按天圣六年六月十二日 ，礼部侍郎刘筠等同定刑部郎中孙奭所奏、左仆射刘照等所议开元五年五服制度，依《开宝正礼》录出旧载齐衰降服条例，与祁所言不异。又按唐宪宗朝丞相郑余庆、陆贽等议：『父卒母嫁，夫义绝，无服。』裴假：原作「改」，据《长编》卷一一七、《宋史》卷一二五《礼志》二八改。：『诸丧，斩衰三年、齐衰三年，并解官；齐衰杖期及为人后者为其父母，若庶子为后为其母其：原脱，据《长编》卷一一七、《宋史》卷一二五《礼志》二八补。，亦解官，申心丧申心：原作「其正」，据《长编》卷一一七、《宋史》卷一二五《礼志》二八改。；母及出、嫁母，为父后者虽不服，亦申心丧。』注云：『皆为生己者。』又《职制令》：『诸闻父母若夫丧，匿不举哀者，流二千里。』《丧制律》：『诸居父母若夫丧，释服从吉若忘哀作乐。』注云：『自作、遣人等徒三年，杂戏徒一年。』《疏义》曰：『其父卒母嫁及为祖后者，祖在为祖母，若出妻之子，并居心丧之内，未合从吉。若忘哀作乐，自作、遣人等亦徒三年，杂戏徒一年。又冒哀求仕者徒一年。』注：『谓父母丧，禫制未除及在心丧内者。诸冒哀求仕者，谓父母
      
之丧二十五月大祥后，未满二十七月而预选求仕。但父母之丧，法合二十七月是正丧，若释服求仕，即当不孝，合徒三年。其二十五月外二十七月内是禫制未除，此中求仕，名为冒哀，合徒一年。若释服从吉，自从释服从吉之法。及在心丧内者，为妾子及出妻之子合除合除：《长编》卷一一七、《宋史》卷一二五作「合降其服」，似是。今龙图阁学士王博文为殿中侍御史、中丞杜衍任太常博士日，并为出、嫁母解官致丧， ，其二十五月内为心丧。』臣再详格令：『子为出、嫁母，虽为父后者不服，亦当申心丧。』又称：『居心丧者，释服从吉及忘哀作乐、冒哀求仕者，并同父母正服之例。』今稹不自空桑而生，当念哀哀劬劳，报德罔极，若食稻衣锦，去衰麤、彻哀陨而享安荣，是谓以母死而为利。且天下岂有无母之国哉 臣向


识者韪之。切惟朝论士庶丧嫁母者比比皆是天头原批：『「切』作『窃』。」，辄举近班二臣以明非要。矧王涣身没之后，边氏却还稹家，母子如初，累变星管。若使生为母子，没同路人，循开元屑屑之制，灭孝子充充之行，则必亏损名教，废坠人伦，下扇浇风，上玷孝治。事体至重，不可不惜。今稹既自解官，已伏苫块，伏望圣慈遂其孝心，则至治之朝，敦风厚俗，在此举矣。且杖期降服之制，本出《开元礼》文，逮乎天宝，已降别 ，令终三年。然则明皇当时已悟失礼，但缘此 在后，遂令执用旧文。方今圣哲熙朝，文物大盛，自我作古，谁曰不可，何必遵李唐之常议，略先王之经制，守为后之末节，绝母子之要道哉!臣又闻晋袁准谓袁：原作「元」，据《长编》卷一一七、《宋史》卷一二五改。：『为人后，服嫁母服。』刘智云：『虽为父后父：原作「文」，据《长编》卷一一七、《宋史》卷一二五改。，犹为嫁母齐衰。』谯周云云：原作「公」，据《长编》卷一一七、《宋史》卷一二五改。：『父卒母嫁，非父所绝，为之服周可也。』昔孔鲤之妻，鲤卒而嫁于卫，故《檀弓》曰：『子思之母死，柳若谓曰：子圣人之后也，四方于子乎观礼，子盍慎诸!子思曰：吾何慎哉!』石苞问淳于睿曰：『为父后者不为出母服服：原脱，据《长编》卷一一七、《宋史》卷一二五补。嫁母犹出母也，或者以为嫁与出不异，不达礼意，虽执从重之义而以废祭见讥。君为详正。』睿引子思之义为答，且言：『圣人之后服嫁母服，分明无可嫌。』详观古贤精密之论，则稹之行服不为过矣。」 
上令太常礼院、御史台与前降指挥一处同共详定闻奏，曰曰：原作「者」，据《长编》卷一一七、《宋史》卷一二五改。：「臣等今检详礼条如左。参详宋祁所奏疑《五服年月 》内为父后者为嫁母无解官之文，刘夔以为母嫁亦当申心丧之礼。窃缘以有下项典礼及律条分明，更难别立条制。」 
又翰林侍讲学士冯元奏：「准中书批下宋祁等奏状，疑稹行服。参酌《礼记正义》，皆古之正礼，《开宝通礼》及《义纂》并《五服年月 》，皆国朝见行典制，明有义据，即无子为父后、为嫁母行服三年、废父祖祭祀之礼。但有司未经遵用，止徇人之常情，宁不致疑，互持偏说 《礼记正义》、《开宝通(理)[礼]》、《五服年月 》皆言为父后者为出、嫁母无服。惟《开宝通礼义纂》引唐天宝六年制，出母、嫁母并终服三年终：原作「终终」，据《长编》卷一一七、《宋史》卷一二五删。。又引刘
      
智释议，虽为父后，犹为出、嫁母齐衰，卒哭乃除，踰月乃祭，礼也。且《通礼义纂》，圣朝所定，疏云出母、嫁母并终服三年；又云为出母、嫁母缞，卒哭乃除。二者并存，其事相违，何也 初详天宝六年之制，言诸子为出母、嫁母，故云并终服三年；刘智释义曰为父后者为出母、嫁母，故云犹为齐缞，卒哭乃除。二理昭然，各有所谓，固无疑也。况天圣中《五服年年月 》，父卒母嫁及出妻之子为母降服杖期，则天宝六年出母并终服三年之制已经行改，不可行用。又《五服年月 》但言解官。臣以为，若专用礼经，则是全无服式，施之今世，理有未安；若诸子杖期，又于条制更相违戾。既求礼意，当近人情。自今后子为父后、无人可奉祭祀者，依《通礼义纂》、刘智释议，齐缞之服卒哭乃除，逾月乃祭，仍申心丧，不得作乐，即与《礼记正义》、《通典》、《开宝通礼》、《五服年月 》为父后为出母、嫁母无服文，言不相远也。如非为父后者，出母、嫁母依《五服年月 》，降齐缞杖期，亦解官申其心丧，则与《通礼 五服制度》言『虽周除周：原作「同」，据《长编》卷一一七、《宋史》卷一二五改。，仍申心丧三年』，及《刑统》言『出妻之子合降其服降：原作「除」，据《长编》卷一一七、《宋史》卷一二五改。皆二十五月内为心丧』，其义一也。以此论之，则国朝见行典制尽与古之正礼相合，余书有偏见不合礼经者，皆不可引用也。今稹即未审有无伯叔兄弟可奉父祖祭祀，应得子为父后之条以否，合行勘会。又缘其人解官行服，已过期年，难于改易。臣今议，欲乞依下项陈乞：自今后子为父后、委实无人可奉父祖祭祀者，并依圣朝典制施行。」从之。
 礼 宋会要辑稿 礼三六 丧服 齐衰不杖期 
      
齐衰不杖期
【宋会要】
      
哲宗元佑四年七月十一日，中书省言：「三班奉职陈永和状：亲妹美人陈氏出殡开圣院，永和与弟侄等系期亲之服，乞挂服守灵。」诏不允。 
绍兴二十九年十二月十七日，宰臣汤思退言：「丧长女，依条乞给式假五日。」诏令朝参治事，止给早出假。
 礼 宋会要辑稿 礼三六 丧服 缌麻服 
      
缌麻服
【宋会要】
      
天圣五年四月二十三日，翰林侍读学士孙奭言：「伏见礼院及刑法司、外州各执守一本《丧服制度》编附入《假宁令》者执：原作「报」，据《宋史》卷一二五《礼志》二八改。，颠倒服纪，鄙俚言词。如外祖卑于舅姨如：原无，据《宋史》卷一二五《礼志》二八补。，大功加于嫂叔，其余谬妄，难可遽言。臣于《开宝正礼》录出五服年月，并见行丧服制度，编附《假宁令》，伏乞详择，雕印颁行。又礼文作齐衰『期』，唐避明皇讳，改『周』，圣朝不可仍避，伏请改『周』为『期』，用合经礼。」诏送两制与太常礼院详定闻奏。翰林学士承旨刘筠等言：「奭所上五服年月别无误错，皆合经礼，其『齐衰期』字，却合改『周』为『期』，以从经典。又节取《假宁令》合用条件令：原无，据《宋史》卷一二五《礼志》二八补。，各附五服之后，以便有司检讨，并以修正。望下崇文院雕印，颁下中外，所有旧本更不得行用，其印板仍付国子监印造出卖。」从之。 
皇佑四年正月十九日，吉州司理参军祝绅请持兄服，从之。初，江南东路体量安抚司言：「绅幼亡父母，养于兄嫂，已尝为嫂持服，今又请解官持兄丧。」帝曰：「近世盖有匿父母丧而干进者，今绅虽所服非礼，然不忘鞠养恩恩：原作「意」，据《宋史》卷一二五《礼志》二八改。，亦可劝也。既听之，仍候服阕日与幕职官、知县。」 
【宋会要】
天禧元年四月十五日，诏：「自今在京仓场、库务、坊监官，京朝官使臣，闻亲丧给假五日，闻哀二日；大功给假三日，闻哀一日；缌麻在家闻哀，并给假一日。」从三司使马元方之请。
 礼 宋会要辑稿 礼三六 丧服 杂服制 
      
杂服制
【宋会要】
      
天圣五年十月三日，太常礼院言：「自来宗庙祠祭，皆宰臣宰：原作「幸」，据《宋史》卷一二五《礼志》二八改。、参知政事行事，每有服制，旋复改差，多致妨阙妨：原作「防」，据《宋史》卷一二五《礼志》二八改。。当院检会《唐会要》，贞元六年，诏百官有私丧公除者，听赴宗庙之祭。初，御史监祭者以《开元礼》凡有缌麻以上丧不得飨庙，移牒吏部，诘以奏差祭官有私丧者。于是吏部奏曰：『准礼，诸侯绝周、大夫绝缌麻者，所以杀旁亲，不敢废大宗之祭事，则缌不祭者，谓同宫未葬，欲人吉凶不相黩也。魏、晋已降，变而从权，缌以上丧服假满即吉，谓之公除。凡既葬公除，则无事不可，故江左虞潭、殷仲堪并云既葬公除废祭者非也殷：原作「商」，此乃宋人避讳改，今据《晋书 殷仲堪传》加改。，故其时公除者则行公祭。盖大夫不敢以家事辞王事，《春秋》之义也。今国家行公除之令，既以即吉，于祭无妨。今私家之祭则无废者，公家之祭则犹禁之。是以有司限文，若以服为禁，则惧亏祭礼；若以例奏差，则惧违令文。先王立礼，所以进人为善也；立法，所以禁人为非也。被公除者，人思君亲，莫不欲祭。使子得祭其父，孝莫大焉；臣得祭其君，义莫重焉。苟祭而不许，是禁人为善也。苟私祭不禁，则公祭无嫌。是则垂之空文，不若行其变礼。今请申明旧令，使行之可守。凡有惨服既葬公除及闻哀假满者，许吉服赴宗庙之祭。其同宫未葬，虽公除者，请依前禁之。庶轻重有伦，以一王法。』从之。又王泾《郊祀录》注：『缌麻已上丧不行宗庙之祭者，以明吉事凶人不干也。贞元六年吏部奏请既葬公除之后，得许权改吉服，以从宗庙之祭，此一时之事，非旧典也。』今当院看详，律称：『如有缌麻已上丧遣充掌事者，笞五十，陪从者笞三十。』此则唐初所定所：原无，据《宋史》卷一二五《礼志》二八补。。至贞元六年吏部起请，皆援引典故，乞『凡有惨服既葬公除及闻哀假满者，许吉服赴宗庙之祭。其同宫未葬，虽公除者，请依前禁之』。奉诏，百官有私丧公除者，听赴宗庙之祭。后虽王泾着《郊祀录》，称是一时之事，非旧典也，又别无诏敕改更，是以历代止依贞元六年诏命施行。至大中祥符三年，详定仪注官请依《郊祀录》，缌麻已上不预宗庙之祭。今详贞元起请证据分明，王泾所说别无典故，望自今后有私丧公除者，听赴宗庙之祭，庶使旧典克从，免致废阙。」从之。
  </div>
  <div class="pagination">
   <a href="宋会要辑稿_page177.html">
    上一页
   </a>
   <span>
    ...
   </span>
   <a href="宋会要辑稿_page173.html">
    173
   </a>
   <a href="宋会要辑稿_page174.html">
    174
   </a>
   <a href="宋会要辑稿_page175.html">
    175
   </a>
   <a href="宋会要辑稿_page176.html">
    176
   </a>
   <a href="宋会要辑稿_page177.html">
    177
   </a>
   <span class="current-page">
    178
   </span>
   <a href="宋会要辑稿_page179.html">
    179
   </a>
   <a href="宋会要辑稿_page180.html">
    180
   </a>
   <a href="宋会要辑稿_page181.html">
    181
   </a>
   <a href="宋会要辑稿_page182.html">
    182
   </a>
   <a href="宋会要辑稿_page183.html">
    183
   </a>
   <span>
    ...
   </span>
   <a href="宋会要辑稿_page179.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
