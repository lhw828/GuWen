<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 921 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 921 页/共 1125 页</h1>
    <div class="content">九月十七日，知大宗正事、权主奉濮安懿王祠事士言：「大宗正司在东京日，自有置司去处。近年以来，迁徙不安，只于宗官廨宇内随宜擗截，委实窄隘，丞官亦无治事之所。缘本司所掌内外诸州军宗室、宗妇、宗女、生亡、嫁娶、补官、请给及诸钱米帐状干照 
      
等文字，事体至重，左近接连居民草屋，寅夕不便，欲望踏逐宽广去处修盖。或未有去处，乞下临安府相验见今置司处，如有居民接连，依仓场库务事体除折量空地，及廨舍内席草屋，亦乞改修瓦屋，免致疏虞。」诏令临安府措置。 
十九日，诏福州观察使士陋罢同知大宗正事、提举江州太平兴国宫，职事不修，累致词诉故也。 
十九年九月十八日，诏华州观察使士街差同知大宗正事，令行在供职。所有差破宣借兵士并请给等，并依士、士陋已得指挥施行。 
二十年八月十二日，诏皇叔泉州观察使、同知大宗正事士街特授安庆军承宣使，依前知大宗正事，以磨勘应迁也。 
十六日，安德军节度使、(闻)[开]府仪同三司、万寿观使、权主奉濮安懿王祠事士言：「臣陛辞之日，恭聆玉音，论及行在宗官。今有臣所知廉州防御使士籛游心艺文，练习世务，若蒙差填在宗官见阙员数，委之表率，必能展尽所长，以副识拔。」诏从之。 
二十二年七月二十五日，诏同知大宗正事士籛应住支支赐赏赐米麦、公使请给等，并特依士已降指挥全行支破。 
十二月十一日，诏大宗正司并绍兴府行司知宗权通以两员为额，士阙更不差官。 
二十三年闰十二月四日，诏同知大宗正事士籛职事修举，依士鱼梨例与转行一官。 
二十四年九月二十七日，礼部言：「万寿观申：检准大宗正司条，遇元日、寒食、中 
      
元、十月朔、冬至差南班官诣万寿观朝拜。缘本观后殿见安奉会圣宫章武殿祖宗神御，合与不合朝拜。」寻下太常寺勘会：「每遇元日、寒食、中元、十月朔、冬至，差南班宗室朝拜万寿观，已有立定条法外，所有万寿观后殿见安奉会圣宫章武殿祖宗神御，其所差南班宗室亦合朝拜。缘本寺自来未有该载朝〔拜〕仪式，今随宜修立。是日，令所差南班宗室先诣万寿观殿下两拜讫，诣香案前搢笏，三上香，执笏，复位。再两拜讫，退。次诣后殿会圣宫章武殿下朝拜，上香，并如朝拜万寿观之仪。」从之。 
二十六年三月二十八日，诏大宗正司不限文武，如有忠义孝友、文行廉谨、政事刚明，可以立治功，可以为时用，荐之于朝，以备顾问。先是，安定郡王令衿奏请故也。 
二十七年正月二十五日，知大宗正丞喻樗言：「近降指挥，宗子、宗女、宗妇应干恩数合请于宗司者，其申陈及保明等事状专命臣僚分门编类，立为定式。缘上件事理并隶本司所掌。」诏令敕令所同本司官编类。 
二十九年三月十七日，安庆军节度使、同知大宗正事士籛言：「与亲兄士街同任宗事，而兄士街见系承宣使。自来宗司文移以官高下列衔，乞依士禚例于士街之下列衔。」从之。 
三十年四月九日，诏：「恩平郡王璩已除判大宗正事，其合行(事)恩数、请给并依见行条令及士禚例施行。」 
九月九日，安德军节度使、同知大宗正事士街 
      
同知士籛下差到殿侍充袍笏祗应，见放行驿料。今来已差到殿侍四人，即不敢援例，止乞每月各人特添给茶汤钱一十贯。」从之。 言：「合破内知客一员，乞依同知士籛下内知客添给茶汤钱一十五贯，并合破袍笏祗应。伏 
三十一年二月二十一日，诏令大宗正司选择保明宗室二员代西、南外两司见任人。先是，臣寮言西、南外宗置司泉、福，所以纠合天支、训饬同姓也。比有漳州百姓黄琼商贩南番，其父客死异乡，物货并已干没，空舟来归。所有逋负，官司追索，(佑)[估]卖其舟。知宗士衎借名承买，必有委曲。小(人)[民]迫切不能诉于州县、监司，此所以不远数千里衔冤抱枉投匦而赴愬。比闻朝廷行下本路提刑，虽先给还其舟，而前人所负倍称之息盖有未易偿者，如此则是舟必折而入于知宗之家。臣恐小民无以自免，乞令有司立法。如两宗司今后兴贩番舶，并有断罪之文，并画降每岁往泉南议事指挥亦乞寝罢。况两司知宗在任年深，欲乞别选宗英往代其任故也。 
三月六日，臣寮言：「近诏大宗正司选择保明宗室二员代西、南外两宗司见任人。臣切谓两外宗司本以训饬同姓，使知礼义而表率，今闻贪冒不止，是岂置司之本意 今日南班至少，昨亦尽令居内，以奉朝请。今虽保明二员，若专于南班，则不过见在十余人。以臣管见，择内外文臣宗室之廉正者。况文臣宗室之除自有故事， 
      
所宜遵守，不必拘于近例。」诏令三省选差文臣宗室一次。 
孝宗绍兴三十二年未改元十月十八日，诏皇叔蕲州防御使士豢(揍)[凑]用恩平郡王璩减年磨勘转官指挥更不施行。以起居郎、兼权中书舍人周必大奏南班正任十年一转，须用实历，无回授法故也。 
隆兴元年二月二十七日，安庆军节度使、同知大宗正事士籛奏：「臣窃见方今边埸未宁，调度尚繁，法行当自亲近始。臣契勘生日支赐、郊祀赏给最为优厚，欲乞并各权行减半，书表、客司宣借兵士各乞量减。」从之。 
六月九日，同知大宗正事、安定郡王令言：「契勘宗子、宗女、宗妇陈乞请受，出给料历，法令太密，行移往复迟滞，遂致失所，合行奏禀下项：一、孤遗钱米乞从本司据凭省部关牒、州郡保奏，依法施行。一、袒免以下宗女若夫亡及休离归宗，陈请孤遗钱米，不以有无子孙，特与批放。一、初出官人并选人改官出给请受文历，若依元申明先关诸司审计司驱考，缘审计司于本司即非所隶，应报迟缓。欲乞特免本司关会一节，候本司牒到，令太府寺径行驱考施行。」户部看详，欲依本官所乞事理。从之。 
九月七日，大宗正司言：「依指挥条具并省吏额。本司除主押官、押司官前行外，于后行及正名贴司内从下各减一名。」从之。 
二年正月二十七日，令言：「本司专掌属籍。自渡江后，文字散逸，修纂未备，乞从本司立式，缴牒诸路转运 
      
司行下所属州郡，取索见任、寄居、待阙并无官宗室、宗女、宗妇，依式供具家状，限半年类聚，赍赴本司，以凭编类。如取索违限，及供报不圆，并许本司申请朝廷指挥施行。」从之。 
二月一日，大宗正司言：「太常寺报到差南班宗室太庙行事官，本司置籍轮差，往往称疾请假。虑至期误事，遇有请假，欲从本司差以次官行事外，依原降指挥宣医。如见得托疾，从宣医官径申朝廷，乞赐行遣。」从之。 
干道五年八月十三日，同知大宗正事士铢言：「本司诸宫院元差宿直医官三员，近降指挥减罢，止差小方脉一员。今乞依绍兴府大宗正行司例，更存留大方脉一员。」从之。 
七年十月十六日，诏绍兴府大宗正行司可并归行在大宗正司，其见任并已差下官属并依省罢法。恩平郡王璩改判西外宗正事。
 职官 宋会要辑稿 职官二○ 外宗正司 
      
外宗正司
【宋会要】
      
崇宁元年，蔡京申请：宗室既许分居两京辅郡，乞于两京置外宗正司，择宗室贤者管干，逐处一人。仍于本州岛通判职官内选二人经理丞、簿。凡外任宗室事下干州县者，外宗正受理。大观三年罢大观三年：《宋史》卷一六四《职官志》四大宗正司条作「大观四年」。，政和二年复置。中兴南渡后南外置司泉州，西外置司福州，丞系倅兼，簿系佥判兼。绍兴府亦有宗正司，干道七年省。绍兴府宗司隶行在。 
绍兴二年六月七日，知西外宗正事士衎言：「西、南两外宗司相去不远，钤束训导，事体一同，有未便者，理有商议，望许两司宗官每年一次往来商议职事。」从之。 
隆兴元年，刑部言：「大宗正司奏犯罪宗子双日送西外，只日送南外。本部看详欲依〔所〕乞。」从之。
 职官 宋会要辑稿 职官二○ 敦宗院 
      
敦宗院
【宋会要】
      
徽宗崇宁元年十一月十二日，提举讲议司宰臣蔡京等言：「追考神宗诏书，条具宗室事当今可行者，乞付本司立法。一、(祖)[袒]免外两世贫无官者，既不赐官，又不量试，故熙宁诏书惟赐田土，此服属既尽而恩有不可已者也。今宗室未食禄者，与夫宗女未嫁者甚众，世数既远，禄不可及，乞依熙宁诏书赐田。其田并于两京近辅沿流州军取应未卖官田物业拨充。每州府各置宗室官庄，转差文武官各一员与逐州通判同行管干，逐县仰县兼管，仍差指使二员。所收钱物并付系省仓库收贮，每岁量入为出，常于三分内桩留一分，以待水旱。约服属远近每月量支俸料，宗女量给嫁资。仍立定则(列)[例]，量支婚嫁丧葬之费。其逐州自今后应有没官田产物业更不出卖，并拨入官庄，其管干官并指使并增俸料。若能擘画增衍，量立赏典。或致亏欠，亦立罚格。仍先于京西北路拨田一万顷，并从本司立法行下。一、宗室旧来在宫有出入之限，有不许外交之禁，宫门有机察之义令。今属外居，仅遍都下，积日滋久，殆不能容。出入无禁，交游不节，往往冒法犯禁，其贫不能给者甚于齐民，无资产以仰事俯育，无室庐以庇风雨。若不居之两京，散之近郡，立关防机察之令，或一有非意犯法，则势有不可已者。今请非袒免亲以下两世除北京外，欲分于西京、南京近辅或沿流便近居止，各随州郡大小创置屋宇，仍先自西京为始。每处置敦宗院，差文臣一员、武臣一员管干参酌在京宫院法禁可施行者颁下。应无父母兄弟见任将军副使以上官者，许令前去。若有父母兄弟而愿去，或无而不愿者，听从便，依外官赴任立法，量破舟船接人。仍乞先下(太)[大]宗正司取索愿出外宗室职位及家属数目，行下西京并本路转运司，踏逐系官舍屋。如无官舍，即择宽广去市井稍远去处相度修盖，约人数计口给屋，量数先次盖造。一、宗室今既许分两京辅郡，乞于两京置外宗正司，当择宗室之贤者管干，逐处各置一人。仍自朝廷于本州岛通判职官内选差二人，兼领丞、簿，以主其事。凡外住宗室事不干州县者，外宗正司受理，干涉外人即送所属推治。其宗正司官吏受乞财物，凡有违犯，并依外官法其一宗约束，及人从、俸给并从本司参酌立法行下。一、今虽置学立师为量试之法，然所学未广，遽使出长入治，必未能守法奉令，而至瘝官废职。伏请依熙宁文武官试出官法，再试经义，中选者许令出官。若再试不中者，止许在宫院使食其禄。其试法从本司参定。」并从之。 
三年九月二十九日，南京留守司言：「准外宗正司令，宗室许于公使库寄造酒。今已到宗室三 
      
百二十五人，若男或女十岁已下者合与不合造酒。」诏五岁以下不造，十五以下减半。 
十月十四日，宗正寺丞徐处仁言：「准令应修纂宗室事迹，每岁九月上旬(开)[关]大宗正司取索，宗正司报寺即无日限。又河南府、应天府敦宗院宗室亦合于大宗正司取索，仍乞大宗正司将应干报寺条令下外宗正司照会。」大宗正司言：应天、河南府敦宗院宗室合修纂事迹，乞量立限外，令宗正司回报。诏限至十月十三日。 
二十九日，诏诸州县宗室官庄租课如人户愿计价纳当月中等实价者听。 
五年正月十七日，诏：「两京近置敦宗院，所以亲睦宗族，爱养孤幼，法意甚善。有司督趣，不取情愿，致亲戚睽离，感伤和气，可看详元法，宽舒立文。如只愿居(宗)[京]师，即不得抑勒发遣。令提举(而)[西]、南京外宗正司取责两敦宗院有无愿居京师之人，如有，即仰依条支破盘缠人般发遣上京。所属官司抑勒者，以违制论。今后依此。」 
大观元年七月二十八日，诏奉义郎、南京敦宗院大学教授张戣转一官，以宗子释褐教养有方故也。 
二年八月二十二日，诏：「保州皇族子孙于属虽远，然未有仁而遗其亲者也。比闻皇族之孙未官者余三十人，或贫乏不能自存，已令置敦宗院。其六房内各择最长年二十以上者与三班奉职二人，一房及六人以上者加一人，并添差监当差遣。」 
三年三月二十三日，诏曰：「比置院于别都，增学于宫邸，廪其无禄而教养其未命者，累年于兹。宗子之在别都，或轻犯法，吏弗能禁，民以为扰。师儒之官殆相倍蓰，而就学者寡，官冗而事烦，宜有裁适，以法永久。应两京敦宗院并官吏并罢，(左)[在]院宗室令所属限两月依官序差人般给驿券，津置赴阙，无官者依监当官例。其官庄财用并令常平司拘收封桩，舍屋并拨充公宇。应两京宗室到阙，许就睦亲、广亲宅并傍近舍屋居止，每员所占依自来条例。应宗学并博士、正录员数及南班官、无官宗室及第出身等推恩条格，令编修圣政(禄)[录]所限十日，重加详定以闻。」 
政和二年七月八日，诏曰：「国家承平日久，宗族蕃衍盛大。服属既远，禄爵有所不及，而贫乏至或不能自存。昨诏有司分食两京，为立廪稍之格，申以庠序之教，朕心庶几焉。日者，有司将升等者削其令，给禄赐者裁其数，千钱石粟，试而后给。丁忧事故，阻格不与，废敦宗，罢学校，流寓辇毂，无室庐以居，失敦叙之意甚矣。应宗室并依大观三年四月以前处分，其敦宗院屋宇，可下所属，速令缮葺。岁收田租支外，有余，婚嫁丧葬月给，量与增数。丁忧事故，不得住给。访闻应有官人以员多阙少，三二年不得差遣，颇致匮困，朕甚悯之。应该出官待次半年以上，无阙注拟，及停废替黜已经一期，可各随本资序注授一处，各令
      
之任。支与请给，仍与人从之半，不满十人全破，更不厘务，依在任法。每州不得过二人，愿待次注授者自依旧法。所在登科试中人，并与添差。」 
八月十二日，知西外宗正事士敓奏：「应两京敦宗院宗子有文艺行实，众所共知者，许外宗正官考察以闻，量材录用。其或败郡乱众，违犯礼法者，乞依太宗正司(以)[已]得指挥，量行庭训。」从之。 
十六日，士敓又奏：「乞应(祖)[袒]免亲宗女无祖父母、父母、夫殁无子孙、本官无期亲以上食禄者，许入敦宗院(君)[居]住，身分料钱外与量支钱米。至再嫁，比附非(祖)[袒]免亲宗女再嫁钱数支给。已上并支宗室财用。」诏依，内再嫁许给钱一次。 
三年正月二十三日，西京外宗正司状：「契勘敦宗院宗女有祖父母、父母俱亡在室，及听离归宗人见有亲兄弟、伯叔或亲侄在敦宗院，往往不肯同居，便要别作一位。本司今相度，乞应敦宗院宗女祖父母、父母俱亡，见在室，及听离并夫殁归宗者，并今于在院亲兄弟、伯叔或亲侄位同居。如在院无期服以上亲可以同居，即令于在院服属稍近宗室位次邻近别给屋二间居住。有姊妹者，并同居。」从之。 
四年六月三日，南京外宗正司奏：「检承 节文：西京、南京复置敦宗院，其合置官属等并依大观三年四月以前指挥施行。本司今来修葺到敦宗院舍屋共一千四百二十七间，依元降朝旨分擗作一十六宫院，并已了当。财用司钱物已得足备，到院宗子并缘婚嫁应用什物并(以)[已]丰足外，有未到院宗子四十八位，屋宇预行修葺，并已足办，及劝诱宗子已入大小学人二百一十五员。今来复置敦宗院事务，委是就绪。」诏知南京外宗正事管勾宗室财用及博士等各特转官，宗正丞管勾敦宗院各减三年磨勘。 
六年四月十九日，西京外宗正司奏：「两京敦宗院每缘省亲参部赴试，往往到阙散处在外，违犯约束者众。乞令两京敦宗院给公据起离，除省亲者在所省亲处外，其参部者欲权在本宫院尊长位，赴试者欲待试于本宅宗学。如沿路违程不赴注籍，非时出入而不经申判者，即望遣还外司，或殿试一次，或再入学，方听拟注，或依学法先入自讼斋所属尊长。本学长谕纵令在外违犯而不遵(铃)[钤]束者，听具名奏劾。」从之。 
八年四月十四日，诏见在两京敦宗院宗室并依旧两京居止，如有已起离者，令大宗正司疾速遣还，并依崇宁法。据此诏，日前当有复居京师指挥，今检未获。 
宣和二年八月四日，诏西、南京敦宗院：「崇宁立法已备，自大观续降冲改，浸失本旨，廪给之厚，颇踰袒免亲。合厘务人坐享厚禄，不复注授，既违先帝(办)[辨]亲疏等降使之从官以成就其材之意。南敦宗院有田四万四千顷，房廊二万三千六百余间，而日患不给，为法之久，殆不能守。西、南 
      
敦宗院自今可并依崇宁旧法，应续降申明冲改。凡系崇宁旧法所不载者，并更不施行。崇宁法于公库寄造酒及遇节管设，仍并罢。见在院人依崇宁法，不合入院者特免改正外，依大宗正司条法。不应支破请给或食料者，据本院见请减半给之。其合厘务官到院满一年，未厘务官自合赴部日满三年不注授者，本位钱米等并住给，所有财用令外宗正司管勾财用官桩留，逐岁令用过」实数，以十分为率，更留二分宽剩，余并令逐路诸司随用。原本缺业钱物元合属处拘收，具数听旨。」 
三年六月二十七日，增置西、南外敦宗院教授各一员。 
高宗建炎元年八月一日，知南外宗正事赵士禚言：「近往淮甸措置就粮去处，今来唯有扬州宽广，粗可安集。缘本州岛路当冲要，又所管止有三县，素号阙乏，窃恐缓急难以应办。契勘扬州与润州对岸相去止隔一水，若于润州置司安存宗室，不独淮甸财用咫尺，兼亦良便。」诏南外宗室往镇江府，西外宗室往扬州，东京宗室往江宁府。 
二年正月九日，诏西外宗室令泰州、高邮军居住。赵令 差知西外宗正事，主管泰州宗子。赵士从添差同知西外宗正事，主管高邮军宗子。 
三年六月六日，诏：「宗室女、宗妇散漫无依，仰州县长贰支给钱米，津发赴所属。有官人发赴吏部，无官人发赴西、南两京敦宗院。如州县奉行灭裂，即许越诉。」 
十二月二十日，知南外宗正事原本缺言：「昨被旨许缓急将带一行宗子官吏等从便迁徙州郡，就请钱粮。今来本司已自(顾)[雇]海船般载宗室等，移司前去泉州就钱粮，所有宗室、官吏请给等，乞下泉州应副。」从之。 
绍兴元年九月十九日，中书舍人胡交修等言胡交修：原作「胡文修」，据《宋史》卷三七八《胡交修传》改。：「嗣濮王仲湜乞权将南原本缺为一司，裁减官吏等事，今具申请画一：一、南外宗正司见在泉州置司，即今见受宗子一百二十二人，宗女一百二十六人，宗妇七十八人，所生母一十三人。官属知宗令 ，主受财用(言)[官]韩协、陆机先，财用司指使贺琮、孙康。主受财用官并指使乞并罢，主受敦宗院官等邵圹、李泳只乞存留一员，敦宗院指使智修靖兼监亲睦库，敦宗院监门官王德，一员见阙，只乞差一员，兼检察宗子钱米，余一员减罢。兼监亲睦库系财用司指使，已罢。人吏宗正司六人，财用司四人，敦宗院二人，亲睦库子二人，只乞留书吏一名，副书吏一名，贴司一名，财用司人吏并罢，敦宗院留手分一名，亲睦库子留一名。西外宗正司郎今见受宗子九十五人，宗女四十九人，宗妇三十人，所生母二人。官属知宗士持，主受财用官二员，已差下张世才，即今未到任，一员见阙。主受敦宗院胡宗懿、王子浚，敦宗院教授侯文仲，监亲睦仓库刘升，监敦宗院门路，辟财用司指使曹泑、张察。人吏宗正司六 
      
人，敦宗院二人，财用司六人，敦宗院监门下军典一名，亲睦仓亦攒司一名，库子二人，财用司两指使下军典各一名。若将西外宗子并入南外宗正司，其西外宗正司官吏各并罢。又臣僚上言(各)[合]罢宗正司财用官，其宗室请给系转运司将上件钱物应副。今来财用一司官吏合行减罢，所有逐月检察宗室钱米，乞令敦宗院监门官兼行检察施行。(监)[交]修等契勘：南外宗正司见在泉州置司，其原本缺见受宗子等人数本处钱粮已是赡养不给，若便将西外宗正司并为一司，显见钱粮无可应副，兼所受宗子等无处安泊。所有南外宗正司乞减官吏等欲并依所乞外，其西外宗正司旧置司内本司官吏等，欲比附南外宗正司裁减官吏等事理施行。」从之。 
旧制，置西、南外敦宗院，为孤遗无官宗子属籍，敦宗院每一口月给米一硕、钱二贯。有出官或随侍者，申所属。离敦宗院，落籍住支。伏见建炎初登极大赦数内，西、南两京无官宗子往往收执敦宗院所请孤遗券历，任所勘给，显是冒滥。今欲乞行下诸路州郡，若见任人以此冒滥者，并仰截日住支，候任满日申所属勘给。」户部勘当：「见任差遣之人自有本任合得请给，其本房人口月给钱米，依条自合支给。」从之。 二年三月四日，臣僚言：「伏 
四月二十二日，两淛转运判官梁汝家言：「应宗室文历并经由南、西两宗正司召同宗有服人两员保明，宗正司核实批上，州县方得勘支。」户部勘当：「欲下诸路州军，依已降指挥召本官尊长或无服纪宗室大使臣两员，如无大使臣，即召宗室小使臣三员结除名之罪，批书印纸及官告了当，批上请受文历，及乞委逐州长史验实，方得放行。」从之。 
闰四月二十日，知南外宗正事赵令 言：「敦宗院许置教授一员教(遵)〔导〕宗子，昨缘前宗室士樽申明得旨，更不差注，止就州学教授兼领。(与)[契]勘本司所管宗子人数众多，比缘兵火之后，全(之)[乏]教导。契勘西外宗正司所管宗子全少，见依旧法专置教官一员。今来本司人数既多，往往听从劝率，务学向善。欲望依西外宗正司见行旧法，置敦宗院教授一员，庶几教导宗子，不致失学，请给人从乞依州学教授例施行。」诏依西外敦宗院许置教官。 
三年五月十二日，知泉州谢(客)[克]家言：「泉州赋入素为微薄，不足支用，南外宗子支费尤为急阙。缘本路止有提刑、市舶、常平司钱物，各有专法，不许他用。其南外宗室等请受虽被旨令转运司支拨上供银价钱二万贯应副，自去年七月支到十一月终外，自十二月至今年终尚阙钱六万二千四百余贯，欲乞给降。」诏令礼部给降福建路空名度牒二百五十道，专充前项支使。 
五年闰二月二十三日，诏皇叔眉州防御使、知西外宗正司士樽特与转 
      
正任观察使，以通判福州、权西外宗正丞郭三成言：「士樽终满三年，任内无遗阙，所总宗室并无犯徒以上罪，乞送吏部勘当。」本部申正任刺史以上转官并系朝廷除授，特有是旨。 
三月三日，诏西外敦宗院赴任宗子虽不般家属前去，如至住所在十程之内，亦便行住罢本房人口钱米。如在十程之外，即计程限一月内般取。如违限，更不得支给钱米。南外宗正司依此。 
七月十七日，添差通判湖州赵子捻言：「欲乞将诸州宗室令逐州空闲官屋，如无，以官地盖造屋宇，拘在一处。内选差尊长一人钤束，检察伪冒。仍差监门官一员，禁止出入。年未及十五岁附入州小学，十五岁以上入大学，依学生月给钱米，仍许依进士科举法取应，未出官者亦许入学听读，实及一年方许参选，庶可教养成材，上副陛下敦叙之意。」从之。 
六年三月二十六日，南外宗正司言：「检准崇宁外宗正司诸外宗正丞以本州岛通判、簿以职官兼领，又令诸丞、簿取旨差。契勘本司见阙宗簿一员，已牒左朝请郎就差签书平海军节度判官厅公事朱缶权行主管，本官委是协力，欲望朝廷正行差注兼领。」从之。 
八年三月十八日，邓州观察使士樽言：「外宗正司自艰难以来迁徙不常，在院宗子有失师训，数年纔有定居，即分大小学随材教导。其间稍有向学能文者，未闻激劝之方。欲乞应敦宗院宗子在学实及二年，文艺卓然，众所推誉，委自教授保明，宗官考实，申奏朝廷乞特免文解一次，即不敢比附量试之人补授官资。」诏令逐司每年各举一名。 
十三年十二月四日，礼部言：「臣僚乞于逐路漕臣置司所在各置一敦宗院，而因委之提举。本部措置，欲令大宗正司行下诸路转运司，委州县取会。凡(遇)[寓]居宗室，令州军勘验诣实。如依条愿归两外司，计程量给路费，立限一月起发，经过去处无故不得住过五日。其未能归司者，欲遵依绍兴五年七月十七日指挥施行。或无官舍，即从本州岛措置，权于寺宇作宫院居住，限一月迁入。应出违日限，并住行支给钱米。所有自东京续到之人，亦乞依此。仍下刑部镂版，遍牒州县施行。」从之。 
十四年十二月十九日，诏：「知西外宗正事士慷训导宗子，率循规矩，俾试有司，合格者众。惇叙之 ，备见究心，可特与转行一官。」 
十六年十一月二十四日，上谕辅臣曰：「南外宗正司士謜将满，可与合得恩泽，别选差替人。宗官得人，则宗室皆循理，不得其人。则纲纪废弛，遂致侵(优)[扰]州县，宜在谨择之。」 
知南外宗正事、泉州观察使赵士珸到任近及一年，克立恩威，革去旧弊，孤遗老幼，各循义方。子 等窃虑朝廷别有峻 十八年七月五日，大宗正司言：「据南外宗正司敦宗院都尊长赵子 并宗子等一百一十六人状，伏 
      
擢，使宗子等有失依赖，乞候今任满日，许令再任一次。」诏令再任。 
二十六年三月二十八日，诏：「西、南两外司不限文武，如有忠义孝友，文行廉谨，政事刚明，可以立治功，可以为时用，荐之于朝，以备顾问。」先是，安定郡王令衿奏请故也。 
七月二日，保宁军承宣使、知西外宗正事士衎言：「西、南两外宗司相去不远，凡所申请及钤束训导宗子事体一同。其间有未便于事者，理合商议，欲望许两司宗官每年一次往来商议职事。」从之。 
三十年九月十三日，士衎又言：「西外敦宗院都尊长文之供职十年，教诱同宗，留心学校，前后科举无不缀者。缘本人见免文解，乞将文之依本院前都尊长左之例使(郊)[效]一官，有以激励。」从之。 
同日，诏：「秉义郎主管敦宗院刘机、成忠郎监敦宗院门张深特令再任，守阙进武副尉林愿留充本司点检文字，依(天)[大]宗正司格法支破请给，理为资任。」从知西外宗正事士衎乞依南外宗正司例故也。 
孝宗绍兴三十二年未改元十月十三日，知南外宗正事赵子游奏：「检照绍兴元年九月十九日 ，嗣濮王仲湜奏裁减南外宗正司官吏，数内主管敦宗院官二员，监门官二员，各留一员，余并罢。」 
隆兴元年七月四日，南外宗正司言：「违限未嫁宗女，乞特与展一年。如限满未嫁，依旧支钱米。所有归宗之人，亦乞宽限一年出嫁，庶可从容议亲。」从之。 
</div>
    <div class="pagination">
<a href="宋会要辑稿_page920.html">上一页</a><span>...</span><a href="宋会要辑稿_page916.html">916</a><a href="宋会要辑稿_page917.html">917</a><a href="宋会要辑稿_page918.html">918</a><a href="宋会要辑稿_page919.html">919</a><a href="宋会要辑稿_page920.html">920</a><span class="current-page">921</span><a href="宋会要辑稿_page922.html">922</a><a href="宋会要辑稿_page923.html">923</a><a href="宋会要辑稿_page924.html">924</a><a href="宋会要辑稿_page925.html">925</a><a href="宋会要辑稿_page926.html">926</a><span>...</span><a href="宋会要辑稿_page922.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
