<!DOCTYPE html>
<html>
<head>
    <meta charset="UTF-8">
    <title>续通志 - 第 1077 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 1077 页/共 1359 页</h1>
    <div class="content">　　△尚文

　　尚文字周卿保定人张文谦宣抚河东辟掌书记至元六年始立朝仪太保刘秉忠言于世祖诏文与诸儒采唐开元礼及近代礼仪之可 
行于今者斟酌损益凡文武仪仗服色差等皆文掌焉明年朝仪成帝临观之大悦遂为定制十九年进户部郎中奏罢怀卫竹税提举司二十 
二年徐御史台都事行台御史上封事言上春秋高宜禅位皇太子太子闻之惧中台秘其章不发特济格阿萨尔等知之请数内外百司吏案 
索天下埋没钱粮欲因以发其事文拘留秘章不与特济格闻于帝命宗正色彻肯取其章文即日御史大夫曰是欲上危太子下陷大臣流毒 
天下其谋至奸也且特济格乃阿哈玛特余党赃罪狼籍宜先发以夺其谋御史大夫与丞相入言状帝震怒曰汝等无罪耶丞相顿首曰臣等 
无所逃罪丘此辈名载刑书此举动摇人心宜选重臣为之长庶靖纷扰帝怒稍解可其奏既而特济格受人金竟坐死元贞初拜中台侍御史 
时行台御史劾江浙行省平章不法者十七事遣文往按平章坚不服且许御史违制取会防镇军数帝命省台大臣杂议咸曰平章勋臣之后 
所犯者轻事宜宥御史取会军数法当死文抗言平章罪状明白不受簿责无人臣礼其罪非轻御史纠事之官因兵卒争愬责其帅如旧均役 
情无害法即有罪亦轻廷辩数四与台省入奏市悟各杖遣之寻授河北河南廉访使大德元年 【河渠志作三年】 河决蒲口台檄文按视 
防河之策文建言长河自陈留抵睢阳东西百有余里南岸视水高六七尺或四五尺北岸故堤水视田高三匹尺或高下等大概南高于北约 
八九尺堤安得不坏水安得不北也蒲口今决千有余步迅速东行得河旧渎行二百里至归德横堤之下复合正流或强湮遏上决下溃功不 
可成揆今之计河北郡县宜顺水性远筑长堤以御泛滥归德徐邳民避冲溃听从安便被患之家量给河南退滩地以为业异时河决他所者 
亦如之一时救灾良策也蒲口不塞便帝从之会河朔郡县山东宪部争言不塞则河北桑田尽为鱼鳖之区塞之便帝复从之明年蒲口复决 
塞河之役无岁无之自后水北入复河故道竟如文言七年召拜中书左丞奏请选十道使者巡行天下问民疾苦又奏斥罢南方白云宗 【 
按释老传序云曰禅曰教各守其业唯白云宗白莲宗颇通奸利葢释教中之一门也】 与民均役西域贾人有奉珍珠进售者价六十万锭省 
臣顾谓文曰此所谓雅库特大珠也一坐传玩文竟不为动因疾告老归延佑六年拜太子詹事使三往乃起仁宗命尽言以教太子待以殊礼 
泰定三年进中书平章政事致仕明年卒 【按富珠哩翀撰神道碑云追封齐国公谥正献】

　　△申屠致远

　　申屠致远字大用东平寿张人世祖南征驻兵小濮荆湖经略使荐为经略司知事军中机务多所谟画至元七年 【按崔斌传至元四 
年守东平六年佥枢密院事寻佥河南行省事本传作七年恐误】 崔斌守东平聘为学宫十年授太常太祝兼奉礼郎帝遣太常卿博啰问毛 
血之荐致远对曰毛以告纯血以告新礼也宋平两浙宣慰举为都事首言宋图籍宜上之朝江南学田当仍以赡学行者从之改杭州总管府 
推官宋驸马杨镇从子玠节富于赀守藏吏姚溶窃其银惧事觉诬玠节阴与宋广益二王通有司榜笞诬服狱具致远谳之得其情溶服辜玠 
节以贿为谢致远怒绝之西僧嘉木杨喇勒智作浮图于宋故宫欲取高宗所书九经石刻以筑甚致远力拒之乃止二十年拜江南行台御史 
江淮行省宣慰使郄显李兼愬平章蒙古岱不法有诏勿问仍以显等付蒙古岱鞫之系狱抵死致远虑囚浙西知其冤将释之蒙古岱胁以势 
致远不为动亲脱显等械僧格当国治书侍御史陈天祥奉使湖广劾平章约苏穆尔僧格摘其疏中语诬以不道奏遣使逮讯行台御史惮其 
威莫敢往致远慨然请行比至累章极论其诬僧格气沮江西行省平章玛哈穆特于商税外横加征取呼逊籍乡民为匠户转运使卢世荣榷 
茶牟利致远并劾之又言占城日本不可涉海远征徒费中国铨选限以南北优苦不均宜考其殿最量地远近立为定制他如罢香莎米弛竹 
课禁设司狱官医学职员怕自致远发之大德二年佥淮西北道廉访司事行部至和州得疾卒致远清修苦节耻事权贵聚书万卷名曰墨庄 
所著忍斋行藁四十卷释奠通礼三卷杜诗纂例十卷集验方二十卷集古印章三卷子七人

　　△雷膺

　　雷膺字彦正浑源人少孤母侯氏织纴为业课膺读书膺笃志于学事母以孝闻太宗时诏郡国设科选试凡占儒籍者复其家膺年甫弱 
冠得与其选遂以文学称丞相史天泽镇真定辟掌书记中统二年翰林承旨王鹗王盘荐膺为翰林修撰同知制诰兼国史院编修官至元二 
年拜监察御史首以正君心正朝廷百官为言又斥聚敛之臣不宜作相十四年出为山南湖北道提刑按察副使时江南新附诸将市功且利 
俘获往往滥及无辜或强籍新民为奴隶膺出令得还为民者以数千计二十年迁行台侍御史分司湖广江西奏劾按察使二人及行省官吏 
之不法者二十二年以母忧去官明年起复授江南浙西道提刑按察使苏湖多雨伤稼百姓艰食膺请于朝发廪米二十万石振之行省谓其 
数太多议存三之一膺曰布宣皇泽惠养困穷行省臣职也岂可效有司出纳之吝耶旋致仕归老于山阳成宗即位朝会上都召诸故老咨询 
国政膺为称首多所建白大德元年卒于京追封冯翊郡公谥文穆子肇顺德路总管府判官

　　△胡祗遹

　　胡祗遹字绍开磁州武安人少孤既长读书见知于名流中统初张文谦宣抚大名辟为员外郎至元元年授应奉翰林文字调石司员外 
郎时阿哈玛特当国进用羣小官冗事烦祗遹建言省官莫如省吏省吏莫如省事以是忤权贵出为太原路治中兼提举本路铁冶将以岁赋 
不办责之及莅职乃以最闻累擢荆湖北道宣慰副使有佃民诉其田主谋不轨祗遹察其冤坐告者十九年改济宁路总管上军政八事于枢 
府曰役重曰逃户曰贫难曰正身入役曰伪署文牒曰官吏保结曰有名无实曰合并偏颇枢府是之以其言着为定法济宁移治巨野县自经 
兵戈居居未集风俗朴野祗遹选郡子弟择师教之亲为讲论期变其俗久之升山东田西道提刑按察使所至抑豪右扶寡弱以敦教化厉士 
风民有父子兄弟相讼者必恳切谕以天伦之重不获巳则绳以法召拜翰林学士不赴寻告归二十九年朝廷征耆德者十人祗遹为首以疾 
辞三十年卒延佑五年赠礼部尚书谥文靖子持太常博士

　　△王利用

　　王利用字国宾通州潞县人幼颖悟弱冠与魏初同学遂齐名事世祖于潜邸中统初命监铸百司印章厯安肃汝蠡赵四州知州入拜监 
察御史蓟州有禁地民不得射猎其中逻者诬州民冒禁籍其家利用纠之逻者诉于上利用辨愈力以所没入悉归之民擢翰林待制兼兴文 
署奉旨程试上都隆兴等路儒士迁直学士与耶律铸同修实录出为四川提刑按察使都元帅塔尔海抑巫山县民数百口为奴民屡诉不决 
利用承檄覆问尽出为民改安西兴元两路总管减职田租额站户之役于他郡者悉除之有妇毒杀其夫问药所从来吏教妇指富商所货狱 
上利用曰家富而货责药岂人情哉讯之冤果白未几致仕居汉中成宗朝 【按本传中统初后即纪成宗大德二年又复纪成宗朝叙次疑 
有脱误】 起为太子宾客疏上十七事曰谨畏天戒取法祖宗孝事母后敬奉至尊抚爱百姓敦本抑末清心听政寡欲养身酒宜节饮财宜节 
用有功必赏有罪必罚杜绝谗言求纳直谏官职量材而授工役相时而动俾近侍时赴经筵讲读经史帝及太子嘉纳之寻卒利用每言平生 
读书于恕字稍有得廉希宪当时名相慎许可尝语人曰方今文章政事兼备者王国宾其人也武宗即位封潞国公谥文贞

　　△畅师文

　　畅师文字纯甫南阳人父讷有诗名注地理指掌图师文幼警悟不忘弱冠谒许衡与衡门人姚燧高凝相友善至元五年陈时政十六策 
丞相安图奇其才辟为右三部令史十二年巴延伐宋选为掾从定江南及归舟中惟载书籍十三年编平宋事迹上之十六年除潼川路治中 
修府舍发地得银五十锭同僚分取师文独不受二十三年入拜监察御史上所纂农桑辑要书二十四年迁陕西汉中道巡行劝农副使置义 
仓教民种艺法三十一年改佥山南道廉访司事松滋枝江有水患岁发民防水往返数百里民困于供给师文以江水安流悉罢其役驸马伊 
都呼家人怙势不法师文治其甚恶者流之大德七年以疾家居十年起太常少卿转翰林侍读学士至大元年预修成宗实录三年请补外除 
太平路总管当涂民坐杀牛祈两囚系者六十余人师文悯而出之公田米积盈屋师文曰一官数口能尽食此乎怎散之皇庆二年复召入为 
翰林侍读学士奉旨撰王勃成道记序延佑四年主考河南乡试归卒于传舍追封魏郡公谥文肃子曰笃

　　△张照

　　张照字彦明济南人幼颖悟力学始补吏济南上计寿阳行省有积年句考未输银一十万五千两照条陈利害切至遂获免征中统元年 
辟中书省掾俄迁右司提按案牍至元八年知兖州事时州境亢旱吏民恳祷不两照始至甘雨沾足属邑有桀黠吏挟官府肆为暴横照绳之 
以法杖出境外民害遂息十一年改授淮西行省左右司郎中丞相安塔哈领军进攻瓜洲镇江照运粮储给战具赞画之力居多十三年扬州 
未下丞相阿珠攻之宋将李庭芝弃城遁泰州照领兵招谕制置宋焕以城降升扬州路总管府达噜噶齐商议行省事时行省在扬州据南北 
要津照抚绥劳来上下安之十六年改镇江路谢病归购书八万卷以万卷送济南府学资教育二十五年卒追封清河郡侯谥敬惠子用中沂 
州山场同提举

　　△袁裕

　　袁裕字仲宽洛阳人幼孤从兄避难聊城因家焉稍长嗜学中统初辟中书右司掾始建言给重囚衣粮医药殴人至死者免籍其孥产止 
令出焚瘗钱后着为令顺天路民王住儿因鬬误杀人其母年七十言于朝曰妾寡且老恃此儿以为生儿死则妾亦死矣裕言于执政乞宥之 
执政以闻帝从之囚得免死南京总管刘克兴掠良民为奴隶后以矫制获罪当籍奴产之半裕言于中书止籍其家奴得复为民者数百至元 
六年迁开封府判官洧川县达噜噶齐贪暴盛夏役民捕蝗禁不得饮水民不胜忿击之而毙有司坐以大逆寘极刑者七人连坐者五十余人 
裕曰达噜噶齐自犯众怒而死安可悉归罪于民议诛首恶者一人余各杖之部使者录囚至县疑其太宽裕陈其状于刑曹竟从裕议八年授 
西夏中兴等路新民安抚副使时徙鄂民万余于西夏流离载道裕请于朝计丁给地立三屯使耕以自养民德之又言西夏羌浑杂居莠良莫 
辨宜验巳有从良书者则为良民从之得八千余人官给牛具使力田为农十八年调知南阳府明年召拜刑部侍郎出为顺德路总管郡有铁 
冶提举张鉴无子买妾其妻妬而杀之裕捕其妻讯之服辜裕用法平允而嫉恶不少贷如此二十一年卒于官

　　△张昉

　　张昉字显卿东平汶上人性缜密确然有守严实行台东平辟为掾乡人有执左道惑众者事觉逮捕诖误甚众诸僚佐莫敢言昉独别白 
出数百人实才之进幕职时兵后吏曹杂进不习文法东平民众事系簿书填委谩无统纪昉坐曹躬阅案牍左酬右答事无留滞同里张氏以 
丝五万两寄昉家他适俄而被火家人惶骇走避赀用悉焚昉力完所寄丝付张氏乙卯权知东平府事以疾辞家居养母至元元年入为中书 
</div>
    <div class="pagination">
<a href="续通志_page1076.html">上一页</a><span>...</span><a href="续通志_page1072.html">1072</a><a href="续通志_page1073.html">1073</a><a href="续通志_page1074.html">1074</a><a href="续通志_page1075.html">1075</a><a href="续通志_page1076.html">1076</a><span class="current-page">1077</span><a href="续通志_page1078.html">1078</a><a href="续通志_page1079.html">1079</a><a href="续通志_page1080.html">1080</a><a href="续通志_page1081.html">1081</a><a href="续通志_page1082.html">1082</a><span>...</span><a href="续通志_page1078.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
