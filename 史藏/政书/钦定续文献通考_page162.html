<!DOCTYPE html>
<html>
<head>
    <meta charset="UTF-8">
    <title>钦定续文献通考 - 第 162 页/共 455 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定续文献通考 - 第 162 页/共 455 页</h1>
    <div class="content">　　元天魔舞乐器有响板
　　【臣】等谨按此与拍板并列而不详其制据纪云宫中赞佛则按舞奏乐岂如今佛寺所用欤
　　木瓠【增】
　　宋墨庄漫録曰苏隂和尚作穆防歌又地理风水家亦有穆防歌皆以六言为句而用侧韵黄鲁直云黔南巴间赛神者皆歌穆防其畧云听唱啇人穆防四海五湖曾去因问穆防之名父老云盖木瓠耳曲木状如瓠撃之以节歌
　　杵臼【增】
　　明田汝成炎徼纪闻曰龙家盖徙筰駹氏之裔人死以杵撃椎塘和歌哭椎塘者臼也
　　【臣】等谨按此亦前考春杵之遗意
　　木鱼【增】
　　本襌诵之具后十畨乐器用之
　　八音之外
　　贝
　　辽大乐器有贝二
　　海螺
　　陈悰天启宫词注曰番经厰内官于英华殿作佛事鸣锣鼓吹海螺诸乐器
　　象管
　　宋齐东野语曰紫霞翁【宋宗室名未详】尝自品象管作霓裳数声真有驻云落木之意非人间曲也
　　桃皮觱栗
　　辽横吹乐前后部各有桃皮觱栗二十四
　　金鼓吹乐前后部第二各有桃皮筚篥二十四黄麾仗第三节前部鼓吹第二第八节后部鼓吹第二并同皇太子前部鼔吹桃皮筚篥四
　　吹叶
　　辽大乐器有吹叶
　　张舜民使北记曰胡人吹叶成曲以番歌相和音韵甚和
　　炎徼纪闻曰牂牁辰沅间峝蛮暇则吹芦笙木叶为乐又蔡家相传春秋时楚俘蔡人之裔男女吹木叶而索偶
　　红牙笙【增】
　　辽太宗天显七年唐遣使遗红牙笙
　　红牙拍板
　　宋陆游诗曰凭教后苑红牙板引上西川緑锦茵宋友仁研北杂志曰赵子固毎醉歌乐府执红牙以节曲红牙拍板也
　　鹤骨笛【增】
　　元萨都拉有鹤骨笛诗
　　椰殻筒【增】
　　明永乐七年命太监郑和至占城国其酋拥番兵椎鼓吹椰殻筒出郊迎诏

　　钦定续文献通考卷一百十
<史部,政书类,通制之属,钦定续文献通考>
　　钦定四库全书
　　钦定续文献通考卷一百十一
　　乐考
　　乐县
　　宋宁宗庆元初两宫奉上尊号用宫县三十六架【臣】等谨按此乾道旧制也淳熈増用四十八架
　　辽太宗大同元年三月自汴将还得晋太常乐谱宫县乐架委所司先赴中京
　　册礼乐工次第
　　四隅各置建鼓一虡乐工各一人　宫县毎面九虡毎虡乐工一人　乐虡近北置柷敔各一乐工各一人　乐虡内坐部乐工左右各一百二人　乐虡西南武舞六十四人执小旗二人　乐虡东南文舞六十四人执小旗二人　协律郎二人　大乐令一人
　　金南北郊宫县二十虡登歌二虡
　　大定十一年太常议定详乐制门
　　郊前二日大乐令帅其属设登歌之乐于坛上稍南北面玉磬在午陛之西金钟在午陛之东柷一在钟前稍北敔一在磬前稍北东西相向歌工之次余工各立于县后琴瑟在前匏竹在后于坛下第一等上皆重行异位北向又设宫县乐于南壝外门之外前一日又设大乐令位于乐虡【按下文又设位于宫县间则此乐虡当指登歌】之间稍东西向协律郎位于乐虡之西东向又设大乐令位于乐县之北稍东协律郎二在大乐令南东西相向祀日大乐令帅工人布于宫县之内又引登歌乐工由邜陛而升各就其位歌撃弹者坐吹者立
　　太庙宫县三十六虡【按大定十一年太常议曰与殿庭同】登歌二虡太庙登歌钟一虡磬一虡歌工四籥二埙二篪二笛二巢笙二和笙二箫二七星匏一九曜匏一闰余匏一抟拊二柷一敔一麾一一琴三琴五琴七琴九琴各二瑟四别庙登歌并同亲祠则用金钟玉磬摄祭则用编钟编磬宫县乐三十六虡编钟十二虡编磬十二虡大钟镈钟特磬各四虡建鼓应鼓鞞鼓各四路鼓二路鼗二晋鼔一巢笙竽笙各十箫十籥十篪十笛十埙八一琴三三五七九琴各六瑟十二柷一敔一麾一有司摄祭宫县二十虡编钟四编磬四辰钟十二建鼓四路鼓四路鼗二晋鼓一巢笙竽笙箫埙篪笛各八一琴三三五七九琴各六瑟八柷敔各一麾一登歌与亲祠同
　　享前二日大乐令设宫县之乐于庭中四方各设编钟三编磬三东方编钟起北编磬间之东向西方编磬起北编钟间之西向南方编磬起西编钟间之北方编钟起西编磬间之俱北向设特磬大钟镈钟共十二于编县之内各依辰位树路鼓路鼗于北县之内道之左右晋鼔一在其后稍南植建鼔鞞鼔应鼔于四隅建鼔在中鞞鼓在左应鼔在右置柷敔于县内祝一在道东敔一在道西设登歌之乐于殿上前楹间金钟一在东玉磬一在西俱北向柷一在金钟北稍西敔一在玉磬北稍东搏拊二一在柷北一在敔北东西相向琴瑟在前其匏竹者立于阶间重行北向诸工人各位于县后前一日设协律郎位二一于殿上前楹间一于宫县之西北俱东向大乐令于登歌乐县之北大司乐于宫县之北
　　元郊社宗庙用宫县三十六虡登歌二虡
　　祀前一日宿县于庭中东方西方设十二镈钟各依辰位编钟处其左编磬处其右黄钟之钟起子位在通街之西賔之钟居午位在通街之东毎辰三虡谓之一肆十有二辰凡三十六虡树建鞞应于四隅左柷右敔设县中之北歌工次之【三十二人重行相向而坐凡工坐者髙以杌地以氊】巢笙次之箫吹之竽次之籥次之篪次之埙次之长笛又次之夹街之左右瑟翼柷敔之东西在前行路鼓路鼗次之【郊祀则雷鼔雷鼗】闰余匏在箫之东七星匏在西九曜匏次之一琴三列路鼓之东西【东一西二】三五七九皆六次之晋鼓一处县中之东南以节乐又设登歌乐于殿之前楹【殿陛之旁设乐床二乐工列于上】搏拊二歌工六柷一敔一在门内相向而坐钟一虡在前楹之东一三五七九琴五次之瑟二在其东笛一籥一篪一在琴之南巢笙竽笙各二次之埙一在笛之南闰余匏排箫各一次之皆西上磬一虡在前楹之西一三五七九琴五次之埙一在笛之南七星匏九曜匏排箫各一次之皆东上
　　大乐署令一人丞一人掌郊社宗庙之乐凡有事于宗庙大乐令位于殿楹之东西向丞位于县北通街之东西向以肃乐舞
　　协律郎二人掌和律吕以合隂阳之声凡大祭祀皆法服一人立于殿楹之西东向一人立于县北通街之西东向以节乐【堂上者主登歌堂下者主宫县】凡乐作则跪俛伏举麾以兴工鼔柷以奏乐止则偃麾工戛敔而乐止乐正二人副二人掌肄乐舞展乐器正乐位皆舒脚幞头紫罗公服乌角带木笏皁鞾凡祭二人立于殿内二人立于县间以节乐殿内者视献者奠献用乐作止之节以笏示照烛照烛举偃以示堂下若作登歌则以笏示柷敔而已县间者视堂上照烛及引初献照烛动亦以笏示柷敔
　　乐师一人运谱一人掌以乐敎工人乐师服绯运谱服緑冠笏并同乐正副凡祭立于县间皆北上相向而立
　　执麾一人从协律郎以麾举偃而节乐服同乐工惟加平巾帻
　　照烛二人掌执笼烛而节乐服同乐正副无笏凡乐作止皆举偃其笼烛一人立于堂上门东视殿内献官礼节麾烛以示县间一人立于堂下县间俟三献入导初献至位至于其左【初献行皆前导亚终则否】凡殿下礼节则麾其烛以示上下初献诣盥洗位乃偃其烛止亦如之俟初献动为节
　　乐工【宫县工二百六十一人登歌工五十一人二乐用工三百一十二人代事故者五十人】介帻冠绯罗生色鸾袍黄绫带皁鞾【冠以皮为之黒油如熊耳金制也】歌工服同乐工
　　执器二十人服同乐工緑油毋追冠【革为之一名武弁】加红抹额
　　节乐之器　麾一制以绛缯长七尺画升龙于上以涂金龙首朱杠县之乐长执之举以作乐偃以止乐照烛二以长竿置绛罗笼于其末然烛于中夜暗
　　麾逺难辨乐正执之举以作乐偃以止乐
　　【臣】等谨按大乐署以下十条因纪乐县而及县间执事者之位次服器以类附见故不入乐制门
　　世祖中统元年七月设祖宗神位于中书省用登歌乐遣官摄事
　　祭祀志曰摄祀设宫县三乐于庭中东方西方磬虡起北钟虡次之南方北方磬虡起西钟虡次之设十二镈钟于编县之间各依辰位树建鼓于四隅置柷敔于北县之内柷一在道东敔一在道西路鼔一在柷之东南晋鼓一在其后又路鼓一在柷之西南诸工人各于其后东方西方以北为上南方北方以西为上文舞在北武舞在南立舞表于鄼缀之间又设登歌之乐于殿上前楹间玊磬一虡在西金钟一虡在东柷一在金钟北稍西敔一在玉磬北稍东搏拊二一在敔北一在柷北东西相向歌工次之余工各位于县后其匏竹者立于阶间重行北向相对为首
　　至元三年初用宫县登歌乐文武二舞于太庙
　　编钟磬三十有六虡树鼓四晋鼓一路鼔二鼗鼔二相鼔二雅鼔二柷一敔一笙二十有七壎八篪箫籥笛各十琴二十有七瑟十有四单铎双铎铙錞钲麾旌纛各二补铸编钟百九十有二灵璧石磬如其数
　　八年八月圣诞节立云和署乐位乐器之制
　　舆服志曰云和乐云和署令二人朝服骑分左右引前行凡十有六人戯竹二排箫四箫管二龙笛二板二歌工四皆展角花幞头紫絁生色云花袍镀金带紫鞾次琵琶二十筝十有六箜篌十有六十有六方响八头管二十有八龙笛二十有八已上工百三十有二人皆花幞头绯絁生色云花袍镀金带朱鞾次杖鼓三十工人皆幞头黄生色花袄红生色花袍锦臂韝镀金带乌鞾次板八工人服色同琵琶工人次大鼓二工十人服色同杖鼔工人云和署令从者二人服同前队　云和乐后部云和署丞二人本品服骑分左右领前行戯竹二排箫二箫管二歌工二凡十人皆骑花幞头紫絁生色花袍涂金带乌鞾次琵琶四筝四箜篌四四头管六方响二龙笛六杖鼔十工四十人皆骑服同上惟絁色红从者二人服同前队安和乐安和署令二人本品服骑分左右行领押职二人弓角鳯翅花金幞头红济逊加襴袍金束带花鞾次札鼓八为二重次和鼓一中道次板二次龙笛四次头管二次羌笛二次笙二次二左右行次云璈一中道工二十有四人皆弓角凤翅金花幞头红锦济逊袄金荔枝束带花鞾从者二人服同前队
　　天乐一部天乐署令二人本品服骑分左右领押职二人弓角凤翅金花幞头红锦济逊袄加襴金束带花鞾次琵琶二箜篌二和必斯二板二筝二胡琴二笙二头管二龙笛一响铁一工十有八人皆弓角凤翅金花幞头红锦济逊袄镀金束带花鞾
　　十年三月皇后皇太子受册寳并用敎坊乐
　　礼乐志曰进发册寳导从云和乐一部署令二人分左右次前行戯竹二次排箫四次箫管四次板二次歌四并分左右前行内琵琶二十次筝十六次箜篌十六次十六次方响八次头管二十八次龙笛二十八为三十三重【重四人】次杖鼓三十为八重次板八为四重板内大鼓二工二人舁八人乐工服并与卤簿同安和乐一部署令二人扎鼓六为二重前四后二次和鼓一中道次板二分左右次龙笛四次头管四并为二重次羌管二次笙二并分左右次云璈一中道次二分左右乐工服与卤簿内同
　　【臣】等谨按八年十年两条大概仪仗所用非宫县比特因纪乐器行列而类及之又云和等署仪凤司已据百官志入乐制门其设官嵗时与此不合并存备考
　　明太祖洪武元年定郊丘庙社乐器之制
　　乐工六十二人编钟编磬各十六琴十瑟四搏拊四柷鼓各一壎四篪四箫八【实録作箫四】笙八笛四应鼓一歌工十二协律郎一人执麾以引之七年复増籥四凤笙四壎用六搏拊用二共七十二人惟文庙乐生六十人编钟编磬各十六琴十瑟四搏拊四柷敔各一壎四篪四箫八笙八笛四大鼓一歌工十
　　是年定大驾卤簿内乐器之制
　　内画角二十四鼓四十八金四金钲四杖鼓四笛四板四小铜角二大铜角二
　　又定东宫仪仗内画角十二花匡鼓二十四防鼓二金钲二金二板二笛二杖鼓二小铜角二大铜角二又戯竹二大鼓一板一杖鼓十二笛二笙二箜篌二二琵琶二方响二头管二箫二
　　至六年又定亲王仪仗内画角十二花匡鼓二十四杖鼓二金钲二锣二防鼓二板一笛二小铜角二大铜角二又戯竹二大乐鼓一板一杖鼓十二笛四头管四
　　郡王仪仗内画角十花匡鼓二十防鼓一金钲一锣二板一笛二又戱竹二大乐鼓一板一杖鼓八笛四头管四
　　又定大宴乐器之制
　　殿内侑食乐箫六笙六歌工四丹陛大乐戱竹二箫四笙四琵琶六六箜篌四方响四头管四龙笛四杖鼓二十四大鼓二板二文武二舞乐器笙二横管二二杖鼓二大鼓一板一四夷舞乐腰鼓二琵琶二胡琴二箜篌二头管二羌笛二二小盏一板一
　　三年九月定朝防宴享乐器之制
　　凡圣节正旦冬至朝贺用大乐乐工六十四人引乐二人箫笙箜篌方响头管龙笛各四人琵琶六人【乐志作琵琶六四】杖鼓二十四人大鼓二人板二人皆戴曲脚幞头衣红罗生色画花大袖衫涂金束带红绢拥项红结子皁皮靴
　　凡宴防用九奏乐歌四人箫六人笙二人皆戴中华一统巾衣红罗生色大袖衫画黄莺鹦鹉花様红生绢衬衫锦领杏红绢裙白绢大口袴青縧白绢韈茶褐鞋
　　防典曰殿内中和韶乐乐器麾一箫十二笙十二排箫四横笛十二埙四篪四琴十瑟四编钟二编磬一应鼓二柷一敔一搏拊二丹陛大乐之器麾一戯竹二笙十二箫十二笛十二头管十二八琵琶八二十八方响二鼓二拍板八杖鼓十二【按此据防典礼部云云工部大乐制度作方响四板四杖鼓三十六当有大鼓二】
　　十五年正月朔宴羣臣于谨身殿始用九奏侑食乐章殿内侑食乐乐器麾竿一柷一敔一搏拊一琴四瑟二箫四笙四笛四埙二篪二排箫二【志作一】钟一磬一应钟【志作鼔】一迎善乐乐器戯竹二笛二【志作头管二四】鼓一板一杖鼓十天门设立丹陛大乐乐器戯竹二箫四笙四笛二头管二琵琶二二二十二方响二鼓一板一杖鼔八进膳乐乐器笙二笛二鼓一板一杖鼓八太平清乐笙四笛四头管二四方响一杖鼓八小鼓一板一
　　二十六年定中宫朝贺女乐乐器之制
　　戯竹二箫十四笛十四头管十四十琵琶八二十八方响六鼓五拍板八杖鼓十二乐章天香凤韶之曲正旦冬至千秋凡三节朔望朝叅戱竹二箫四笙四笛四头管四二琵琶二二十二方响一鼓一拍板二杖鼓六
　　永乐二年续定东宫正旦冬至千秋节朝贺乐器之制戱竹二箫四笙四笛四头管四二琵琶二二十【即箜篌】二方响一鼓一拍板二杖鼓六
　　又定亲耕借田教坊司合用乐器之制
　　铜锣四靣黒油腔大鼓四面小鼓二面黒油腔韸子四面
　　又定殿内侑食乐乐器之制
　　麾一箫四笙四笛四埙二篪二排箫二琴四编钟一编磬一柷一敔一搏拊一应鼓一　奏黄童白叟鼓腹讴歌承应乐器笛四大鼓一小鼓一韸子二拍板二杖鼓二　撺掇乐器笛二头管二二琵琶二水盏一韸子二拍板一二十二　丹陛大乐乐器戱竹二箫十二笙十二笛十二头管十二琵琶八二十八方响二鼓一拍板六杖鼓十二　导膳乐乐器戯竹二笙六笛六头管六四鼓一拍板二杖鼓八　迎膳乐乐器笙四笛四头管四二方响一大鼓一拍板一杖鼓四　进膳乐乐器笙四笛四头管四二方响一鼓一拍板一杖鼓四　小宴乐侑食乐器箫二笙二二　设立大乐乐器笙二笛二头管二二鼓一板一杖鼓八
　　东宫宴乐乐器箫四笙四二
　　迎膳乐乐器戯竹二笙四笛四头管四二琵琶二鼓三拍板二杖鼓四
　　【臣】等谨按自郊庙乐县之外错出卤簿仪仗及宴享侑食等乐器皆如前例以类附见
　　钦定续文献通考卷一百十一
　　钦定四库全书
　　钦定续文献通考卷一百十二
　　乐考
　　乐歌
　　宋寜宗郊祀乐章
　　皇帝入中壝干安
</div>
    <div class="pagination">
<a href="钦定续文献通考_page161.html">上一页</a><span>...</span><a href="钦定续文献通考_page157.html">157</a><a href="钦定续文献通考_page158.html">158</a><a href="钦定续文献通考_page159.html">159</a><a href="钦定续文献通考_page160.html">160</a><a href="钦定续文献通考_page161.html">161</a><span class="current-page">162</span><a href="钦定续文献通考_page163.html">163</a><a href="钦定续文献通考_page164.html">164</a><a href="钦定续文献通考_page165.html">165</a><a href="钦定续文献通考_page166.html">166</a><a href="钦定续文献通考_page167.html">167</a><span>...</span><a href="钦定续文献通考_page163.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
