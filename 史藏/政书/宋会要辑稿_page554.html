<!DOCTYPE html>
<html>
 <head>
  <meta charset="utf-8"/>
  <title>
   宋会要辑稿 - 第 554 页/共 1125 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   宋会要辑稿 - 第 554 页/共 1125 页
  </h1>
  <div class="content">
   十二月十六日，京东路转运司言：「乞今后诸州军府遇上供纲运起发尽绝日，于本处许差出官内选差官一员，沿路根究催趁。」诏诸路依此。 
七年四月十一日，尚书省言：「近降指挥，罢两河土人押纲。契勘土人有豹力家业，军校单身贫弱，纲运不继，往往逃亡，其弊可以坐见，合行修复。」从之。 
五月三日，诏：「卢宗原拘收籴本，兴复转般，并系御前措画亲笔处分，无预漕计，亦无取敛于民。访闻诸路漕司辄敢蹑望，指挥补欠，便不以上供岁额为意，发运司官又欲以补欠为己功，不复督责，举此以废彼。其宗原所拘收钱本，可令不住于夏秋丰熟去处广行收籴，其已籴到并去岁均籴斛，并行桩管，以御前措置封桩斛为名。所有诸路上供额钱，除已代发过数合行截还外，且令依旧径发上京，如违，以大不恭论。」 
十一月十三日，诏东南六路粮纲回运空船，沿流官司依重纲逐界催赶出界，批书出入界日时，沿汴委都大官、余委逐路漕臣按察，具所部催纲官勤堕申发运司覆寔，比较以闻。」 
十九日，南郊赦书：「诸路起到纲运，在路风水积 
      
坏，见今监系，勒令赔纳，情寔可矜。仰交纳官子细验认功封记圆全，别无换易情弊，即与先次交纳。其合估剥官钱，行下本处依条施行。」 
十二月二十一日，都省言：「诸路封桩斛阙舟船般发船：原作「般」，据本书食货四三之一三改。，今来边防警急，各广储备，契勘已奉御笔手诏，结绝应奉司、江淮诸局所进花石纲，并罢舟船令转运司拘收。」诏逐路漕臣悉心体国，疾速拘收舟船，分拨赴已桩粮斛州县尽数装发催并到来，应副急阙支遣。仍选差或召募得力使臣多方差纲梢人兵牵拽，沿路经过合批收口券、钱粮，限实时应副，内有装载官物若石，并仰随所至州军卸纳官物，仍仰如法安置，不得损失。如粮纲到京，沿路别无留滞，候卸纳讫，令司农寺具管押人保明，申尚书省取旨，优功推恩；如稍涉谷滞，及本路监司州县不切用心应副，并当重寘典刑。」 
高宗建炎元年五月十七日原书天头注云：「水运。」，路允迪奏：「都城自来惟仰诸路纲运转给，今来车驾临驻傍京，汴河纲运理宜先次措置。欲乞下户部及发运司计度合用数外，速令催发前去京城下卸，应副急阙支用。广济河、蔡河纲运，亦乞下逐处辇运、拨发司速行催发前去。从之。 
六月二十七日，户部尚书黄潜厚言：「已得指挥，诸路起发上供钱物并赴东京送纳。契勘南京左藏库见在钱物不多，乞应东南上供纲运，令行在户部相度，随宜分拨赴东京或南京下卸。」从之。 
七月八日，诏：「诸路发到米纲，以三分之一给行在支遣，余于京师桩管。其已卸下空船，自京师般载六曹案杏及器甲等至行在原书天头注云：「杏」一作「水口」，疑俱讹。。」先是，汴河以河口决坏，纲运不通，诏差提举京城所陈良厩同都水使者荣薿、陈永道修治决口，至是纲运渐至，故有是诏。 
八月一日，京东路转运副使李佑言：「诸路应副朝廷大计，发运司最为浩瀚，近年岁额未尝数足，盖缘管押使臣多是干请差委，不曾选择能干之人。又沿河居民盗买官米，官司并不觉察，致每运少欠不下数千硕者，至沉溺舟船。欲下发运司选择有行止无过犯能管押使臣，如每运无少欠或欠数多，及沿流官司能为觉察盗卖及不觉察去处，重行赏罚，以为劝沮。及令本司官不住往来催促。」诏除少欠数多及无欠一节别作施行外，余并从之。 
九月十二日，同知枢密院事张悫言：「东南六路岁运粮斛六百万硕，去年与今年未到数目甚多。今乞责东京及南京排岸司各置簿，抄上见下卸粮纲并诸色纲运船元来路分州军府下卸官物日，纲回运，就差是何官员乘载使用、至甚处下卸，各不得出本路界，抄上纲官、纲梢、槔手、兵士姓名人数。如违，纲梢各量情犯断勒。」从之。 
二年正月十日，诏：「粮纲卸讫，空船虽许差乘，若往别路及经过所差州军，元差官司并乘船官各徒二年。真 
      
州排岸及瓜洲堰闸官不切检察者，各杖一百。其以前已差往别路粮斛船，令转运司委官催回本路，如乘船官占 ，依未出本路非理迁延、占留人船，致妨本处装运钱粮，计日坐罪指挥施行。」 
十八日，发运使梁杨祖言：「准尚书省札子，据仓部员外郎曾慥状：近降圣旨，差措置催促纲运。契勘发运司见行粮纲船，例皆四五百料以来，于法许载二分私物。体访得粮纲往往沿路留滞，盖缘押纲自买船只，仅及千料以上，谓之随纲座船，并行般运，增添只数，名装官物十分，揽载私货。至如入汴，多致阻浅，其全纲船只不免一例住岸。今措置，欲自今后纲运随纲船不得过见押官船，料例止许两只。如敢依前置买大料船只随纲，及置买过数，许所在官司觉察，没纳入官。」从之。 
五月十九日，诏：「在京岁用斛斗浩瀚用：原作「月」，据本书食货四三之一四改。，从来指拟东南漕运，除发运司合应副南京、拱州斛斗共四十四万石，并淮、浙合赴京畿下卸年额斛斗共九千万五千石，逐司自当别行应副外，将发运司未起今岁合发额斛二百五十八万九千八百余硕，淮、浙今岁未起额斛，淮南一百四万七千余硕，两浙六十八万七千余硕，并仰多方措置，限十月终已前须管尽数般运至京。其逐路建炎元年已前旧欠，各仰前期计置桩办，自来年为始，分限三年发，不得更有拖欠。其措置不扰，及押人如期到京，不碍分数，并转运司取旨，优功酬赏；若催发谷慢，不及今来所起之数，并押纲人迁延违滞，令逐处按劾，官当窜逐，人吏远配。如阙少纲船，仰依已降手诏优支雇直和雇，其牵挽人夫，亦与添支雇钱雇募，仍约束押纲人常切存恤。其江湖未起之数浩瀚，专委司农卿史徽催促收桩，候逐路斛斗装发离岸，专委发运吕源催赶至淮南，自淮南专委梁杨祖催赶至泗州，自泗州专委李祉催赶至东京。仰所委官各给押纲人行程，若有住滞，所委官随分定地分行遣。仍仰东京、户部官躬亲常切点检觉察，毋令少有谷违住滞。」 
六月九日，淮南路转运副使李传正言：「本路纲运入汴，若余船辄占河岸行者，杖一百。比年以来，往往官员乘坐船不肯一岸分行，恃势挽抹，阻滞纲运，所至官司莫敢谁何。欲望严立法禁，许押纲人经随处官员地分陈诉承报，限时拘收，梢工送所属依法推治，内兵梢解押赴本州岛，牒送住营州军勒重役住：原作「往」，据本书食货四三之一五改。，永不得再差充坐船梢工。承报官司不即公行，或有蹑望故纵，与犯人一等科罪。」诏可，行在仍令御史台觉察闻奏。 
二十三日，户部言：「江南东路转运司言：本路纲运旧行直达日，每纲用剩下二分私物、力胜装载粮斛，依雇客船例支钱。复行转般本路额斛，依专法祗至淮南下卸，向缘靖康元年九月二十二日朝旨：不许装载二 
      
分私物，以此纲运缴计不行，押纲人皆不愿管押。今欲且令本路纲运依旧例用二分私物力胜揽载年额斛，依和雇客船例支给雇钱，更不揽搭客货。如押纲人辄更搭揽私货，即乞朝廷重立法禁。本部勘当欲依本司所乞，非情愿投状承揽者，不许抑勒。如已揽载额斛力胜外，更载私物，咤致谷滞者，于本罪各功一等。」从之原书天头注云：「『滋之』下接八月发运副使一条。」。 
八月十六日，诏：「诸路州军纲运，二广、湖南、北、江东西路赴江宁府送纳，福建、两浙路赴平江府送纳，京畿、淮南、京东、西、河北、陕西路及川纲，并赴行在左藏库送纳。二广、湖南、北纲运如经由两浙路，亦许平江府送纳，福建纲运经由江东、西，亦许赴江宁府送纳。逐州府选委清(疆)[强]官受纳，专委通判监视，提点刑狱官常切点检。如所在州军辄敢移用，依擅支朝廷封桩法功等科罪。」以行在左藏库隘陋故么。 
九月五日，专一措置豹用黄潜厚奏乞诸路钱纲并赴行在左藏库送纳。从之。 
八月月：疑当作「日」。，发运副使吕源言：「纲运旧条，以二分力胜许载私货，今官拘力胜，而所支二分功料雇夫钱米太微，必致侵盗。乞功料每十硕破一夫钱米。」从之。 
十二月二十四日，江南西路转运司言：「本路岁额上供粮斛，旧押纲使臣多为发运司拘截，真、(杨)[扬]排岸司所遣者，多浮浪不根及有咤应募 用补授副尉之人，既无家业可以倚仗，兼不谙熟纲运次第。欲乞应有副尉乞押本路粮纲，并先令供具家业，及召命官或有物力人保委，审量心力可以委付，即乞发遣前来。」从之。 
三年四月十日，诏：「东路军民么阙粮食，已拨发上京粮斛，令尚书省差发运使一员，同本路漕臣专一往来催促起发，须管于七月一日以前起发尽绝。所在巡尉及应干捕盗官部领弓兵往来防护，各至界首交割，不(管)[得]稍有竦虞。如有弛慢不职去处，令发运使按劾以闻，当议重行停降。」 
十二日，司农寺丞苏良冶言：「淮、浙路并发运司纲运到京路：原作「洛」，据本书食货四三之一六改。，依条少欠一分五厘批发，及江、浙两路转般赴淮南用一分。今来车驾驻跸杭州，节次即未有立定分数。欲乞将江东路粮纲用旧用一分法，两浙路地里不远，权用五厘法施行。诏已降指挥，移跸江宁府，重别措置，申尚书省。司农寺措置两浙并江西路纲运少欠，乞用一分法外，若地里及三百里已下，乞用三厘法；四百里以下，乞用四厘法；五百里以下，乞用五厘法；八百里已下，乞用七厘法；一千里已下，乞用八厘法，余并乞用一分法。若有碍分纲运，依京仓施行。」从之。 
五月十六日，发运副使叶宗谔言：「押纲人乞依旧条酬赏外，更与减三年磨勘。近降赦书，除军功酬赏外，其余权住行遣一年。今来押纲人所得酬奖，乞依军功例施行。」从之。 
闰八月二十日，诏：「日后诸路送纳纲运物色，除见 
      
钱并粮斛赴建康府户部送纳外，其余金银绢帛之类，并赴行在送纳，其已降朝旨，江东转运司收买大麦草数内及折变税草，合赴建康府送纳。」 
四年七月三十日，户部言：「准都省批下发运副使宋辉札子：契勘本司旧行转般支拨纲运装粮上京，自真州至京，每纲船十只，且以五百料船为率，依条八分装发，留二分揽载私物，如愿将二分力胜功料装粮，听。八分正装计四百硕，每四十硕破一夫钱米，二分功料，计一百硕。旧法：每二十硕破一夫，建炎二年，内装发东京粮紧切，(昼)[画]降圣旨：功料每十硕，支破一夫。后来前本司官叶宗谔去年内得指挥，拨还东京粮料，沿汴少欠，就雇牵驾舟船。申画指挥，功料依和雇客船例支给雇钱，入汴添支三分水脚钱及旧法支给 席、刺水、铺衬等钱，并管押人依条除本身请给外，重船又别给驿券，每运至东京卸纳无欠折，转一官资，纲梢并支撞岸及赏钱。所请脚剩等大段优润，今来依奉圣旨：雇船起发浙西劝诱等米，其押纲除本等资序请给外，止添食钱三五百文，别无立定了纳赏罚。兼本司见打迭舟船，团结官纲，起发行在物斛。浙西州军至越州地里不远，若不权宜立定赏罚，无以劝惩。今相度，除雇船自有立定地里水脚钱外，有官纲欲乞依本司昨来起发上京纲运例，除添支三分水脚钱不及外，余依旧例支破。所有官、客纲人赏罚，令以地里远近、所装米数参酌立定下项：赏：每运押米五千石以上，地理至卸纳处无违程，折会偿纳外，少欠，依下项：副尉比折收使，八百里减磨勘二年半，五百里减磨勘二年，三百里减磨勘一年。罚：每运押米五千硕，少欠一分，使臣冲替，副尉勒停，仍根究致欠咤依；七厘，展磨勘三年；五厘，展磨勘二年；三厘，展磨勘一年。后批送户部勘当，申尚书省。本部今欲依本官所乞施行，内赏系别无少欠。仓部供到状：近勘当发运副使宋辉札子，起发浙西诸州米斛至越州，乞依旧八分装，每四十硕破一夫钱米，二分功一料，每二十硕破一夫，并以地里远近赏罚。合支 席、剌水、铺衬等钱，已勘当，依本官所乞，内押人依条除本身请给外，重船又别给驿券。缘今来止是一时装发斛，比之上京纲运，事体不同，若更破驿券，委是太优。欲乞重船日支食钱四百文省。」诏依。 
十二月十日，度支员外郎韩球言：「欲前去饶、信等州 刷钱粮，乞将沿流州军并起发见钱其不通水路去处，依指挥变转轻赍。」从之。 
绍兴元年三月十二日，户部言：「越州通判赵公竑言：两浙路见有起发米斛万数不少，内有经由海道前来纲运，除官纲平河行运，合依宋辉措置外，海道般运粮料系为登险，理当优异。本部今比附重别措置，每运至卸纲纳处，无拖欠 
      
违限，折会偿纳外，依下项：内赏比平河已是优异，其罚格亦比附申请措置递减一等。赏格：一万石已下，所装虽多者同。一千里无拖欠，转一官；不满一厘，减四年磨勘；副尉依使臣法比折收使，下准此。不满二厘，减三年。五百里无拖欠，减四年；不满一厘，减三年；不满二厘，减二年。五千石，所装不及五千石，若并押两运如及所立之数，亦乞通行推赏。一千里无拖欠，减四年；不满一厘，减三年；不满二厘，减二年。五百里无拖欠，减三年；不满一厘，减二年；不满二厘，减一年半。罚格：欠三厘，展一年磨勘；副尉亦合此展。欠四厘，展一年半；欠五厘，展两年半；欠七厘，展三年半；欠一分，展四年；欠三分数，抛失空船一十五只同。使臣校尉冲替，副尉勒停，仍根究致欠咤依。」从之。 
二十七日，户部言：「上供钱物粮斛，依法虽请降特旨截留借兑支拨，执奏不行。及承指挥，统制军马等官以便宜行事拘截上供钱物斛斗，官吏并流三千里，主司听之，减三等。所有今后起赴行在送纳纲运辄敢拘截卸纳，亦乞朝廷严赐施行。诏诸路应赴行在钱物斛斗，官司辄截留借兑支拨，并依上供条法指挥。 
六月二十四日，户部言：「诸路岁起粮斛，旧制：江湖转般两浙，直达上京。比缘军兴，淮南转般仓敖烧毁殆尽，其江湖粮纲自合权宜直达赴行在。」诏依。 
九月十八日，明堂大礼赦：「勘会粮纲旧六路直达法卸纳，少欠一分五厘已下，本路备偿折会，过一分五厘，即行根治原书天头注云：「治一作究。」。比来行在下卸粮纲，咤有司申请减下欠数，和雇客船填纳不及五厘、官纲一分已下，方许批发归回补发。缘此留滞纲船，淹延刑禁，无补公私。自今并依旧直达法施行。」 
十月十九日，三省言：「保义郎翁 等状：准建炎四年圣旨指挥，措置收籴粮斛，每一万石为纲，选差有材干使臣两员管押舟船纲运，经由海道，载至福州交纳，如无 虞，依六月九日已降指挥，各与转一官，仍与家便差遣。 等于建炎四年十月内蒙差就潮州装发三纲，每纲各一万石，经涉大海，于今年正月内到福州交卸了足。切见成忠郎潘和等亦于潮州装发纲运，前来温州交卸，各有抛失，亦已依前项圣旨各与转官。乞行推赏。」诏各与转一官。 
二年三月十二日原书天头注云：「按下有三月四日，此三字疑是二字或正字。」，诏「应纲运不以人粮马料，不得在外一面支遣，并赴合属仓分送纳。如违，并从杖一百科罪，每名赏钱五十贯文，以犯事人家豹充，仍先以官钱代支。」 
三月四日，户部言：「应上供钱物纲运，欲令州县遇装讫，实时计所装船只钱物数目、押人姓名、离岸日时，先次飞申户部，仍关报前路州县纲运官司，继续催赶出界，依此飞申出入界日时，入急递报户部，下所属库分拘催。」从之。 
四月二日，绍兴府言：「闽、广、温、台二年以来，海运粮斛钱 
      
物前来绍兴府，并系至余姚县出卸，腾剥般运，而本运常患无船，不能同时交卸，往往留滞海船。今既移跸临安，缘自定海至临安海道中间砂碛，不通南船，是致沿海之民岁有科调之扰。契勘明州自来有般剥客旅物货湖船甚多，欲乞专委官一员措置，将闽、广、温、台等处发到钱物斛斗，并就本州岛出卸，优立价值，雇募湖船腾剥，就元押人由海道直赴临安江下，既得少舒绍兴诸县民力，又免海船留滞之患，粮斛不致失期。」从之。 
十二月十九日，吕餐浩奏：「近遣郎官娉逸督江西上供米，比闻已起三纲。可准拟三十万斛。」上曰：「江西漕臣不以时起，必待朝廷遣郎官催促，然后起发。如此，则漕臣失职，可黜责。朕尝面训都转运使张公济，俾先理会常赋。若常赋不入，乃反务横敛，非朕爱民恤下之意。」 
三年四月二日，诏：「今后起纲，如本州岛差过三员皆未还任，接续有合发纲运，即先从倚郭县差县丞或主簿一员管押，以后先近远于诸县轮差。如被差辄敢规避，并从徒二年科罪。管押官候到行在，别无 虞，依已降指挥推恩。」 
十二月二日，户部言：「两浙运判娉逸札子：诸州县起发纲运赴行在卸纳，别无拖欠，其管押人乞特行犒许。今立定下项：其钱于和籴场百陌钱内支破，如无见在，移文本路运司，于移用钱内限当日支给。三百里以上、三千石已上，欲支一十五贯文省；五千石已上，欲支二十贯文省；五百里已上、三千石已上，欲支二十贯文省；五千石已上，欲支三十贯文省。」诏依，今后如遇纲运卸纳了当，别无缘故，排岸司非理留难阻节，官吏并从杖一百科罪。 
三十日，户部言：「已降指挥，两浙诸州起发粮斛、马料纲运赴行在卸纳，别无抛欠，其管押人特行犒许，三百里已上、三千石已上，支一十五贯；五千石已上支二十贯等等：疑误。；虽不及三百里已上，亦合比类犒许。今相度，欲将诸州县起到纲运如地里不及三百里、三千石已上，支钱一十贯文省；五千石已上，支钱一十五贯文省，特行犒许。」从之。 
四年四月二十八日，内殿进呈造船文字。宰臣朱胜非等曰：「近来诸路般发纲运大段费力，虽州县优支雇直，人户应募者，盖咤军兴以后，船户例遭驱虏，民间莫敢置船。欲令两浙、江东西路各造船二百只，专充运粮使用。」上曰：「须于船上分明雕刻字号，诸处不得占执，虽奉圣旨，听执奏不行。」 
七月二十六日，户部侍郎梁汝嘉等言：「勘会提辖纲运官依法许将带杖印随行自本路至国门以来，催促粮纲，有犯，听勘决。若纲梢偷盗，官司故纵，留难阻节，许报所至监司追究。候催促了日，赴尚书省呈纳足状。续承朝旨：粮纲在路，提辖官端闲不为催督检察，致少欠数多，令每半年具催促点检过事咤并住滞官 
      
司申部看详施行，仍候六路提辖官到阙呈纳足状，从本部取索案牍点检，岁终，具逐官绩状优劣，申取朝廷赏罚施行。本部契勘江湖提辖官昨改隶充发运司提辖催促，缘后来发运司官属已罢，惟两浙路见在提辖纲运二员，自移跸后来，其提辖官全无职事，又无治所廨宇，亦无申到催发粮纲文状。今来起到粮纲，多有糠 、损湿少欠，事属不便。兼即日驻跸两浙，地里比近，即与昔日事体不同。乞委自两浙转运司各出印历，付提辖纲运官二员，于本路装粮州军不住互各往来，检察催督，仍于州县批书所至日分，依监司例，无故不得住过三日。候到，先从本司点检，以凭本部不时收历点检。如有粮纲情弊，具提辖官事咤申乞朝廷特赐施行。所有逐官合破乘坐舟船，仍令本司早依格应副，所贵有以责办。」从之。 
二十七日，诏：「使臣校尉押发粮斛等到行在交纳，无违程抛失少欠，或少欠不碍分厘，若纳足，不愿支给犒许钱，依立定平江府、湖州二万五千硕、秀州三万硕，减磨勘一年。」 
九月二十九日，户部言：「湖、秀州、平江府管押粮纲使臣、校副尉押发官纲米斛到行在，无违程、抛失少欠，或少欠不碍分厘、次运补足之人，量与减年磨勘。事批送部勘当，申尚书省。本部勘会，近承朝旨，浙西管押粮纲使臣每遇装发一千石，无抛失少欠，并有欠不碍分厘、次运补足，别无违程，若不愿支给犒许钱，平江府、湖州与升三季名次。今来两浙转运司申明校副尉押纲，亦合依使臣体例推赏。本部今勘当，欲将使臣、校副尉押发粮斛到行在交纳，无违程、抛失少欠，或少欠不碍分厘，若纳足，不愿支给犒许钱，依立定平江府、湖州二万二千硕、秀州三万硕已上二项，减磨勘一年。平江府、湖州二万硕、秀州二万五千硕已上二项，免短使，升二年名次。如愿换减磨勘九个月，听。平江府、湖州一万五千硕、秀州二万硕已上二项，升一年名次，如愿换减磨勘半年，听。平江府、湖州一万硕、秀州一万五千硕已上二项，免短使，升半年名次。」从之。 
五年三月十五日，两浙运副吴革言：「给事中陈与义奏：州郡官民交病者，雇船以转输是么。乞令诸郡破官钱买民间堪乘载二百料已上船，仍严立约束，州郡不得他用，转运司不得拘占。有旨：令江浙转运司措置。本司契勘本路除温、台、处州不通水路，及临安、镇江府不系接目般运去处外，其余州府每岁起发上供米斛、钱帛、马料，欲依陈与义申请，令逐州和买堪好客船，以三十只为一纲，内秀、常、湖州、江阴军、平江府系平河行运，衢、婺、严州系自溪入江，明州、绍兴府运河车堰渡江，各买二百料止三百料船，专一往来般运本州岛合发行在钱斛，官司不许拘截及充他用，虽奉特 
      
旨，许本司及诸州执奏不遣。如违，以违制科罪。所有合用价钱，乞特许借支，不以诸司窠名钱应副，责令逐州收簇。合充雇船水脚钱，分限一年拨还取足。一、合差梢工、槔手、牵驾、人兵，欲乞令逐州府据每纲合破人数，依条于厩军内选差有家累及谙会船水之人充役，如寔无可选差，即行招刺。其合用例物等钱，乞依买船例，不以诸司窠名借支，分限拨还。一、管押使臣、兵梢等合支请受衣赐口券钱米原书天头注云：「衣一作依。」，州县往往不依时支给，是致侵盗官物。今欲依令逐州据见今般运官纲，照验本司所给，随纲拘管槔梢文历，子细检察的寔人数，遵依直达条法，限当日内勘给，于系省及移用钱内通融应副。一、所差押纲使臣，今相度，欲从本司于大小使臣、校副尉内踏逐寔有心力、曾经任无过犯、不系欠失之人选差管押，不许诸处抽差。一、起发物斛赴行在，合比较功过赏罚，除浙西已有绍兴四年七月二十七日赏格外，浙东并经过大溪及钱塘江，即与浙西平河行运不同，今相度，欲乞将浙东逐州所起粮米赴行在，如无违程抛失、少欠不碍分厘，若纳足，不愿支给犒许钱，内衢、婺、明州及一万硕，绍兴府、严州一万五千硕，依前项已降指挥减磨勘一年，钱帛比类推赏。一、所买客船，所委官不切躬亲看验，信凭合干人与船户通用作弊，或受请求将年深不堪旧损船中卖，及虚增料例，大估价钱，其间寔系堪好舟船妄有阻难，百端情弊，乞觅钱物，及咤缘搔扰，如有违犯，许诸色人告捉，供申朝廷，乞重施行断遣施行：原作「行施」，据本书食货四三之二○乙。。仍每名特给赏钱一百贯，以犯人家豹给告捉人充赏。」诏依，内第二项如敢大破虚桩人数，冒请钱粮，取旨重作施行。 
四月七日，诏：「押纲人选法并差拨资次理任，并依旧直达纲运法，内见任官如系使臣，于本任别无规避，方得正行差遣，并经本路转运司投状。如应得选法，即一面差讫申尚书省。出给付身不圆及不经吏部审量人，不在差拨之限。」 
十一月二十五日，权户部侍郎张志远等言：「诸州县起发行在斛纲运，和雇舟船装载，依所降指挥，将合支雇船水脚钱以十分为率，先支七分付船户掌管，若有欠折，并令船户管认，余三分桩留在元装州县，准备籴填。纳讫，不碍分厘，批发前去，少欠之数，其押纲官更不认数。户部契勘，两浙州县起发斛至行在，地里止及数百里，其船户为见有未支三分水脚钱可以籴欠，及为州县自来例不曾支还上件脚钱，无可指准，遂于沿路恣意偷盗官物，意在先指取合折三分钱数，咤而侵用过多，无可偿纳。所有管押人亦不钤束，容纵船户公然作弊。虽有少欠，令所属监纳，若不碍分厘，批发前去元装去处补填。其州县近来往往将船户三分水脚钱元不依数 
      
桩管，或已别作支使，致船户词讼不绝，其欠数迁延月日，不能补发了足，缘大数计之，失陷不少。若不别作擘画，深恐暗失省计。今相度，欲下两浙转运司行下所属州县，今后和雇客船起发行在粮斛、马料纲运，令元装去处将合支雇船水脚钱尽数支付船户并管押人同共交领，仍措置锁仗多方关防，起发前来。若赴行在交纳外有欠，令押人并船户同共认欠，除依条破耗外，以十分为率，令押纲官认二分，其船户管认八分，只于行在填纲，颗粒不得欠折。如将上件钱填纳不足，委自司农寺监勒押纲并系干船户以随行动使等出卖填纳；犹不足，即移文转运司，差人除程限十日，勒令元牙保人拘收产业出卖，发钱前来，须管补籴数足，庶几不致纲运拖欠官物。其所属官司不即支还脚钱，即许押人并船户、梢工经省部越诉。」从之。 
陛下驻跸东南，江浙实为根本之地，自兴兵以来，料须百出，民力既殚，理宜优恤。今州县纲运，漕司既不任责，转输之职，趣办州县。乞检会旧例，应州县上供及军粮、钱帛等，并令漕司计置纲运，专差使臣团纲起发。其水脚、縻费等钱，乞依条将直达系省头子钱桩充，漕司不得互用。」诏诸处转运司措置，依此施行。 十二月五日，礼部尚书李光言：「伏 
六年三月五日，中书门下省奏：「川陕屯驻大军，屏蔽四川，岁用粮食数目浩瀚，州县官吏所宜协力津运，共济国事。军前米粮大段阙乏，虽水运般发，每患留滞。」诏令赵开躬亲前去军前极力措置水运，如委寔般发迟缓，不能接济军前见今急阙，即随宜从长措置施行，务要按月粮斛足办。如少有谷滞，重作施行。 
十一月十八日，四川安抚制置大使席益言：「蜀中民已告病，而军尚乏食尚：原作「向」，据本书食货四四之一改。，详蹑弊源，图所以救之，不一而足。所以奏请转般，欲于上流水涩之时，并运在阆、利近处，春水生后，一发运至军前，庶免如今年下秋顿至阙绝，一么；又奏请于阆、利州就籴入中，庶免如今年多支脚钱，而运远路之贵米，二么；又于泸、叙、嘉、黔等州打造运船，及自用收拾水流木、斫伐官地木造船，庶免向来拘船之弊：致客旅逃避，弃毁其船，官失指准，而又得纲运齐整，三么；秋初，于阆州急籴万斛，以应军前急阙。又遣官于军前计议，于梁、洋就籴十万硕，庶免向来陆运之弊：人民役死，田菜多荒，又得军前早有粮饷，四么；行下三路，漕司任责起发合运之米，自五月后来至今，在仓米数起发将尽，庶免如向来积米在仓，军前告乏，五么；又差本司属官赍本司钱物往泸、叙、恭、涪，依私下籴买新米，就近发赴军前，却于西路水运最远去处兑桩米数，省水运舟船之费，而民无科籴之苦，六么。」诏：「益前项措置事理曲尽利害，备见体国之诚，令学士院降 
      
诏奖谕。」 
七年二月二十九日，诏：「访闻两浙路诸州县比咤和雇舟船般发大军钱粮，官吏并缘为奸，多是立为料次，预行过数科率民间见钱，规求赢余，妄充他费。至如欲作某用，即支第几料和雇船钱应副。公私侵欺藏隐，弊端百出，民甚苦之。除已令转运司打造官船、计置纲运外，委提点刑狱官躬亲遍诣管下州县，子细体访，如有违犯去处，按劾以闻，其官吏当重寘典宪；或监司隐庇不发，并当一例坐罪。仍令提刑司镂板印暝，散给州县晓示。」 
十一年八月十六日，诏：「管押钱物及两全纲，令六部对数增赏。今后管押人听押至两全纲止。」
 食货 宋会要辑稿 食货四八  水运 
     
宋会要辑稿 食货四八
水运
【宋会要】
绍兴十二年七月八日，户部言：「两浙转运司所发行在米斛，例各谷迟，访闻多是押纲使臣等作过，沿路住滞偷盗拌和，多致失陷官物，虚有费耗。相度得浙西秀、湖、常州、平江府、江阴军地里远近，纽计在路合破日分者：秀、湖州至行在地里：秀州至行在计一百九十八里，计四日二时；平江府至行在，计三百六十里，计八日；湖州至行在，计三百七十八里，计八日二时；常州至行在，计五百二十八里，计一十一日四时；江阴军至行在，计七百三十八里，计一十六日。欲令装发去处才候装毕，于本纲行程上批定所定日分地里，于经由去处批凿到岸及起发日时，候到卸纳去处，伺候司农寺驱磨。如内有押纲不依今来立定日限地里行运，在路无故违程，或有碍分少欠官物之人，并申朝廷严赐指挥施行；及沿路巡尉妄与批破程限，即从所属按劾，依条施行。」从之。 
十四年四月四日，户部言：「两浙转运司申：乞今后押纲使臣、校尉副管押米斛、马料赴行在及军前交卸，不以地里远近，除破耗外，别无抛失，及少欠不碍所立分厘，次运所会补足，别无违程，一岁内每纲累界及三万硕，减磨勘一年，每增一万硕，减磨勘一年。内马料陆折推赏，从所属勘会次第，保明申户部指挥推赏。欲依本司所申施行。」从之。 
十五年三月二十七日，户部言：「近来兵梢为见所立分厘稍宽，公然偷盗于沿路粜卖，止及所立批发分厘前来卸纳，以致少欠数多。今措置，欲依前项所立分厘，止量度递减一厘批发。其押纲押米少欠，非独兵梢盗籴，其间亦有元装州军专等意在拘收出剩米船，作弊移易，于交装之时，减缩面优量，及当来籴纳米斛多有湿恶，或米杂糠粞，致下卸摊暴，掷扬净米送纳，其欠折止令押纲兵梢备偿。今欲行下浙西州军，如遇当司押纲到来装发粮斛，并仰于职官及司户主簿或监当一员更差拨一员，于交装仓分先次监视面，及封记过船堵面，方得发行，亦免偷侵之弊。如有欠少，依条施行。仍乞约束行在诸仓今后交卸官物，并请监官躬亲监视，两平交量卸 
     
纳，毋令合干人作过大量，所贵不致亏损。」从之。 
七月四日，四川宣抚使司奏：「准绍兴十三年冬祀大礼赦，内一项：四川向缘般发粮运，泝流牵挽，间有抛失欠折之数，淹系囹圄，偿纳不足，深可怜悯。仰宣抚司分委强明官核实，如委咤风水抛失，即予蠲放；其有侵盗，已被拘籍豹物，偿纳不足者，责限十日结绝，仍各录事状以闻。今据知恭州、权夔州路提点刑狱张茂申：取会核寔到涪、黔、开、达州、南平军等处共抛失米二千七百五十余硕、钱六百五十余贯，并系寔无家业偿纳，依赦合行蠲放。」诏依。 
十六年二月九日，诏：「成都府路合应副绍兴十七年水运对籴米，可依绍兴十五年正月已降指挥减免施行。」以四川宣抚使有请故么。 
五月四日，上谕宰执曰：「闻日近纲运到，往往门外剥卸，再般运入仓，极为费力。自有河道，可令开撩，恐渐致堙塞，非特纲运不通，商旅亦自阻绝。」 
十八年五月八日，臣僚言：「窃见两浙路运米使臣系曹司差募，例皆参部有碍，或贫乏不能待次，求为押纲，志在盗籴官物，以给衣食。赏罚不能为之利害，故劝沮不行焉。押米之法，最为详备，既不到部，则减展磨勘，遂成虚文，岁月滋么，积欠有至数千硕者，理难一并追索，不过行下所属除豁兵梢请给，移文不已，实无有么。欲望改付铨曹，选有心力使臣管押，理为短使，无欠而愿一并押者听之。如此，则畏劝行而官物不失矣，亦革弊之一端么。诏令吏、户部措置，申尚书省。逐部今措置，欲依臣僚所请，候两浙运司实封报到合用员数，将前任请大添支回参部大、小使臣先次差拨，如不足，大使臣差前任请驿料人，小使臣差合着常程短使人。其所差人，两选隔间差拨，谓如报到两员，各差一员。应副管押一次，更不折运。如愿再押者听。差管押别无少欠不了事件，除所属合得酬奖外，不以远近地里，更与先次占射差遣一次。今后如遇两浙运司报到合用员数，依此差拨。」从之。 
十九年十月十六日，太府寺丞李寿奏：「窃以国家常赋，皆自诸路纲运，起发俱有着令。比年以来，州郡监司不务遵守，往往多差未出官选人管押，以觊赏典，多不得人，例将官钱变易，公然盗用，良由初官未谙世务，不知宪章，既无顾藉，得肆侵欺。欲望特诏有司申严行下，今后纲运不得辄差初官人管押，庶免欺弊。诏令户部看详。本部契勘合发钱物，全在当职官恪意选择畏谨有心力官管押，所有未出官选人，窃虑其间亦有顾藉酬奖、可以倚仗之人，缘合得赏典太优，今欲下诸路监司、州军，如差未出官选人押发纲运，令增倍管押，候到合属库务交纳了足，止与依见行本等格法推赏。」从之。 
二十一年七月二日，上谕宰执曰：「漕司米纲，近年多差本司使 
     
臣，往往作弊，致湿恶腐坏。可令本司申吏、户部依祖宗法，差在部短使人，庶有顾藉，不敢作弊。」 
八月七日，诏武略大夫、筠州指[挥]使陈宝追毁出身以来告 文字，除名勒停，送归州编管。以宝管押本州岛折帛钱纲赴池州太平州交纳，在路违法借贷，法当绞，特贷乏。
九月十六日，诏诸路转运司：「今后押纲使臣，许于本路州军见任指挥使准备差使内踏逐选差有心力可以倚仗之人。」先是，本司多差不曾到部、付身不圆、军中拣汰使臣，无赖作过，官米湿恶，不堪支用，至是，户部有请，从之。 
二十二年三月二十六日，诏：「四川监司州军，今后募差管押纲运，须管先选有行止可以倚仗官，及召有行止、付身圆备之人充保，如押人侵使移易，其保官与降两官，元募差不当官吏，依绍兴五年已降指挥降一官放罢，人吏从杖一百断停。所少钱物，除押人依法断罪，仍估卖家产填纳起发外，如有未足数目，于干系人名下依条追理。」从户部请么。 
十一月十八日，南郊赦：「勘会监司州军差委见任官管押纲运，交纳别无违欠，合行推赏，内有依条不应差出官，以此不与推赏，无以激劝。今后似此之人，如无少欠违程，与比附正押纲官减半推赏。」 
十二月六日，户部言：「诸路合起发米斛赴行在并外路卸纳纲运，除官纲系差短使或指使，自有立定分厘耗折罪赏外，所雇客纲系逐州军依见行条法指挥，召募文武官管押，从来多无欠折，至卸纳处并无耗折，如交纳了足，方行推赏。近来所押客纲却有欠折，下卸去处，便依官纲地里分厘除破耗折，暗亏官物，兼客纲自合依所降指挥拘收水脚钱分数前来卸纳处准备填欠，其客纲破耗，却与官纲事体不同。欲乞将江、湖等路今后如募差文武官管押客纲，破耗与比官纲减半除豁耗米，方得推赏，所有今来未申请以前元管押客纲未经推赏破耗纲运，且依已保明到推赏事理施行，即于见行条法别无相妨，庶免暗亏官物。」诏依。 
二十三年六月五日，户部、司农寺言：「契勘诸路起发斗斛赴卸纳处，依节次所降指挥，押人已有等第推恩，内除两浙赏格已是适中外，有其余路分合起粮斛差募押纲，旧立赏典，委是稍优。今相度，欲乞申明将江东、西、(京)荆湖南、北、淮南路诸州军今后起发米斛纲运至下卸处，差募文武官、校副尉并未出官选人及不应差出官，依见行酬赏指挥上各与三分内减一分，所有日前赴所属纳毕纲运，亦乞且依先保明到事理依旧推赏，余依见行条法指挥施行，庶得均济。」从之。 
十八日，右正言、前崇政殿说书史才奏：「伏见诸路州军起纲发纳钱物，差官及使臣、衙前、兵梢等押赴行在所合属仓库交纳，至有折欠数，并将合干人押下排岸司追理。排 
     
岸非行法官司，无所研问，得其人则使人监守，坼则寄禁钱塘、仁和两县狱中。其人皆远去家乡，无亲故可以假贷，身为囚系，欲偿无路，情不获伸，徒淹岁月。凝寒烈暑，不得休息，粮饷不继，困饿狼狈，累累相属而莫之恤。夫损失官物而责其备偿，有侵盗贸易之弊者，付有司治之，则情可得而物可追，不待监禁之严，而弊已革矣。乞应仓库交卸纲运折欠，并实时具名色数目申解所属，见得有侵盗贸易之弊者，送大理寺推治，其过误损失，并押下元起纲处依法施行。况本处自有抵当委保与身分请给，皆可备偿，追足附纲起发，则折欠可不扰而办。」从之。 
二十六年七月十三日，诏：「行在排岸司见监系米斛纲运管押人并纲梢一百余人，陪填在路批发所欠米斛，皆是贫乏之人，无可填偿，日夕饥饿，情寔可悯，并与蠲放。外路有系似此之人，若非侵欺盗用，委是折欠，即依此施行。」 
二十七年七月十二日，两浙路转运司言：「为浙西州军人户纳苒米水脚钱赴通判厅、县丞厅，于经总制库收贮，并管押米斛、马料赴行在及军前交纳，每船及二万硕计减磨勘一年，每增一万硕，减磨勘半年。及押纲使司、兵梢合得请给，乞拨定州府应副，依条限帮支。仓部勘当，押纲使臣管押米斛、马料赴行在及军前交卸，除破耗别无抛失，及少欠不碍所欠分厘、次运折会补足，别无违程，一岁内每纲累押及二万硕，乞许减磨勘一年，每增一万硕，减磨勘半年。所有欠多押纲兵梢合该责罚，及兵梢纳足特赏，并乞依见行条法施行。」从之。
二十八年七月三日，直敷文阁、新权江南西路计度转运副使李邦献言：「奉旨，令臣与李若川将江西路绍兴二十一年至二十六年分已起未到米一百六十万千五百余硕，疾速催赶前来，并未起七十万五千二百余硕并纲装发，并限半年到行在等处。窃缘江西米运，其弊有五：一则押纲不得其人，二则官纲舟船灭裂，三则水脚縻费不足，四则不曾措置指运远迩，五则卸纲处乞取太重，面太高，不除掷扬折耗，所以失陷数多。欲望许召募土豪及子本客人装载，并与依旧例上更许搭带一分私载，于装发米处出给所附行货长引，并批上行程赤历，沿路与免商税，即不得留滞纲运。如不愿请船脚钱者，管押及二万硕，无少欠，与补进武校尉，二万硕功一资，依军功补官法。如土豪客船不足，许令逐州选差见任文官宣教郎以下至选人及武官大、小使臣管押，若无少欠少欠：原书作「欠少」，据本书食货四四之四乙。，与依绍兴五年十一月立定赏格推恩，如一万硕、一千里以下，减四年磨勘；二万硕，更乞与减二年磨勘；三万硕，转两官止。」户部看详：「一、乞召募土豪及子本客人装载，今欲许召募有家业及所押物数不曾充公
  </div>
  <div class="pagination">
   <a href="宋会要辑稿_page553.html">
    上一页
   </a>
   <span>
    ...
   </span>
   <a href="宋会要辑稿_page549.html">
    549
   </a>
   <a href="宋会要辑稿_page550.html">
    550
   </a>
   <a href="宋会要辑稿_page551.html">
    551
   </a>
   <a href="宋会要辑稿_page552.html">
    552
   </a>
   <a href="宋会要辑稿_page553.html">
    553
   </a>
   <span class="current-page">
    554
   </span>
   <a href="宋会要辑稿_page555.html">
    555
   </a>
   <a href="宋会要辑稿_page556.html">
    556
   </a>
   <a href="宋会要辑稿_page557.html">
    557
   </a>
   <a href="宋会要辑稿_page558.html">
    558
   </a>
   <a href="宋会要辑稿_page559.html">
    559
   </a>
   <span>
    ...
   </span>
   <a href="宋会要辑稿_page555.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
