<!DOCTYPE html>
<html>
<head>
    <meta charset="UTF-8">
    <title>续通志 - 第 65 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 65 页/共 1359 页</h1>
    <div class="content">
　　●钦定续通志卷三十七　宋纪十三

　　宋纪 【十三】

　　光宗　　　　寍宗

　　○光宗

　　光宗皇帝讳惇孝宗第三子也母曰成穆皇后郭氏初授右监门卫率府副率转荣州刺史孝宗即位进镇洮军节度使开府仪同三司封 
恭王及庄文太子薨孝宗以帝英武类已欲立为太子而以其非次迟之干道六年七月太史奏木火合宿主册太子当有赦是时虞允文为相 
因请蚤建储贰孝宗曰朕久有此意事亦素定但恐储位既正易即纵逸尔七年正月孝宗上两宫尊号册宝礼成丞相允文复以请孝宗曰朕 
既立太子即当令亲王出镇外藩卿宜讨论前代典礼允文寻以闻二月癸丑乃立帝为皇太子旋命判临安府寻领尹事淳熙十四年十月高 
宗崩十一月己亥孝宗手诏令皇太子参决庶务十五年二月戊戌帝始赴议事堂会丞相周必大乞去孝宗谕以内禅之意令呈诏草并密谕 
参知政事留正十六年二月壬戌下诏传位于太子孝宗吉服御紫宸殿如绍兴三十二年受禅故事班退孝宗反丧服御后殿帝侍立寻登辇 
同孝宗诣重华宫帝还内即上孝宗尊号曰至尊寿皇圣帝寿皇圣帝诏立帝元妃李氏为皇后甲子帝率羣臣朝于重华宫大赦百官进秩一 
等优赐诸军蠲公私逋负诸路州县淳熙十四年以前税役丙寅帝率羣臣诣重华宫上尊号册宝庚午诏五日一朝重华宫辛未尊皇太后曰 
寿圣皇太后壬申诏内外臣僚陈时政阙失四方献歌颂者勿受遣罗点等使金告即位癸酉诏戒敕将帅赐前宰执从官诏访以得失乙亥遣 
诸葛廷瑞等使金吊祭丙子诏戒敕官吏己卯诏官吏赃罪显著者重罚毋贷二月壬辰以周必大为少保丙申遣沈揆等使金贺即位己亥进 
封子扩为嘉王癸卯金遣王元德等来告哀戊申下诏自今月四朝垂华宫甲寅以史浩为太师伯圭为少师少保士歆为少傅昭庆军节度使 
士岘为少保戊午金遣张万公等来致遗留物夏四月丙寅有事于太庙丁卯诏四川应起经总制钱存留三年代输盐酒重额癸酉侄柄进封 
许国公戊寅金遣图克坦镒等来告即位丙戌有事于景灵宫五月甲午以王兰知枢密院事兼参知政事丙申周必大罢为观文殿大学士判 
潭州丁酉诏丞相以下月一朝重华宫戊戌罢周必大判潭州仍以旧官为醴泉观使闰月庚申免各路淳熙十四年以前私负十五年以后输 
息及本者亦蠲之壬戌以赵雄为寍武军节度使开府仪同三司进封卫国公仍判江陵府庚午诏罢卖浙西常平官田癸酉诏季秋有事于明 
堂以高宗配戊寅蠲各路第五等户身丁钱及临安第五等户和买绢各一年仍出钱振临安贫民乙酉御后殿虑囚六月癸卯诏自今臣僚奏 
请事涉改法者三省枢密院详具以闻秋七月戊辰遣谢深甫等贺金主生辰庚辰下诏恤刑八月丙申减两浙月桩等钱己亥王淮薨癸丑金 
遣温特赫肃等来贺即位九月癸亥完颜守真等来贺重明节减绍兴和买绢遣郭德麟等使金贺正旦冬十月壬寅蠲楚州高邮盱眙军民所 
负常平米甲寅大阅十一月庚午诏改明年为绍熙元年丁丑减江浙月桩钱十二月壬子金遣费摩余庆等来贺明年正旦
　　绍熙元年春正月丙辰朔帝率羣臣诣重华宫奉上寿圣皇太后至尊寿皇圣帝寿成皇后册宝壬申再蠲临安府民身丁钱三年二月辛 
亥殿中侍御史刘光祖言道学非程氏私言乞定是非别邪正从之三月庚午以久雨释杖以下囚夏四月乙酉诏两淮措置流民己丑以伯圭 
为太保嗣秀王五月乙卯赵雄坐所举以贿收降封益川郡公削食邑一千户六月丁亥遣邱崈等贺金主生辰丙申以上供等钱偿广州放免 
身丁钱数甲午御后殿虑囚秋七月甲寅以葛邲参知政事给事中胡晋臣签书枢密院事乙卯以留正为左丞相王兰枢密院使己亥帝率羣 
臣上寿皇圣帝玉牒日厯于重华宫九月丁巳金遣王修等来贺重明节庚午遣苏山等使金贺正旦冬十月丙午诏内外军帅各荐所部有将 
才者十二月丙戌罢王兰枢密使戊子以葛邲知枢密院事胡晋臣参知政事兼同知枢密院事丙午金遣巴特古等来贺明年正旦戊申浦城 
盗张海作乱诏提点刑狱丰谊捕之
　　二年春正月庚戌朔命两淮行义仓法壬子诏尊高宗为万世不祧之庙辛酉金主母图克坦氏殂二月壬午遣宋之瑞等使金吊祭乙酉 
诏以阴阳失时雷雪交作令侍从台谏两省卿监郎官馆职各言时政阙失出米赈京城贫民丁未金遣完颜亶等来告哀三月丁巳诏自今边 
事令宰相与枢密院议仍同签书丙子出右司谏邓驿夏四月乙酉从寿皇圣帝寿成皇后如聚景园六月庚辰遣赵雄等贺金主生辰秋八月 
甲申宽两浙榷铁之禁九月壬子金遣完颜兖等来贺重明节召知福州赵汝愚为吏部尚书癸亥遣黄申等使金贺正旦乙丑以久两命大理 
三衙临安府及两浙决系囚释杖以下冬十月庚辰减百官大礼赐物三之一十一月戊申安定郡王子肜薨辛未有事于太庙皇后李氏杀皇 
贵妃壬申合祭天地于圜丘大风雨不成礼而罢帝得疾罢称贺肆赦不御楼帝自是不视朝十二月辛丑金遣完颜宗璧等来贺明年正旦是 
岁建寍府汀州水阶成西和凤四州及淮东旱振之
　　三年春正月庚戌蠲秀州上供米岁蠲四川盐酒重额钱丁巳命夔路转运使通融漕计籴米以备凶荒壬戌罢文州民杂役二月丁酉申 
严钱银过淮之禁闰月丙午禁郡县新作寺观甲寅以王蔺为端明殿学士四川安抚制置使蔺辞不行三月辛巳帝疾稍愈始御延和殿听政 
以子涛为安定郡王甲申罢雅州税场五乙酉留正乞去位不许庚寅宜州蛮寇边改知郁州沙世坚知宜州以讨之夏四月甲寅振四川旱伤 
郡县乙卯以户部侍郎邱崈为焕章阁直学士四川安抚制置使戊午帝朝重华宫丁卯蠲临安民元年二年逋赋五月帝有疾不视朝己亥蠲 
四川水旱州县租六月辛丑朔下诏戒饬风俗禁奢侈与士为文浮靡吏苟且饰伪者以权礼部尚书陈骙同知枢密院事甲申遣钱之望等贺 
金主生辰壬子虑囚戊午以伯圭为太师丙寅以太尉郭师禹为少保秋七月壬申监文思院常良孙坐赃配海外益国公周必大坐缪举降荥 
阳郡公壬子泸州卒张信等作乱杀其帅张孝芳甲申信伏诛九月乙亥金遣布萨端等来贺重明节戊子遣郑汝谐等使金贺正旦丙申劝两 
淮民种桑冬十月辛亥帝诣重华宫十一月壬申振襄阳府被水贫民辛卯帝朝重华宫皇后继至癸巳蠲湖南北京西江西州县月桩经总制 
钱十二月丙午蠲归正人赋役三年辛亥以留正为少保乙丑金遣温都逊等来贺明年正旦
　　四年春正月己巳朔帝朝重华宫辛卯蠲临安府民身丁钱三年二月丙寅贷淮西民市牛钱振江陵饥民三月丙子帝朝重华宫皇后从 
辛巳以葛邲为右丞相胡晋臣知枢密院事陈骙参知政事赵汝愚同知枢密院事辛卯监察御史汪义端罢癸巳帝从寿皇圣帝寿成皇后如 
聚景园夏四月己酉罢括卖四川沿边州县官田五月壬辰太尉利州安抚使吴挺卒六月丙申留正出城待罪振江浙两淮荆湖被水贫民己 
亥遣许及之等贺金主生辰壬寅诏市淮马充沿江诸军战骑戊申胡晋臣薨己酉御后殿虑囚癸丑蠲临安增民税钱秋七月丙子以不雨命 
诸路提刑决滞狱戊寅命临安府及三衙决系囚释杖以下壬午以赵汝愚知枢密院事吏部尚书余端礼同知枢密院事乙酉叙州夷没该落 
无等寇边遣兵讨平之八月丙申蠲绍兴丁盐茶租钱丁酉罢郡县卖没官田癸丑诏三省议振州县水旱戊午振江东浙西淮西旱伤贫民九 
月己巳金遣董师中等来贺重明节庚午重明节百官上寿侍从两省请帝朝重华宫不听壬午遣倪思等使金贺正旦戊子著作郎沈有开秘 
书郎彭龟年礼部侍郎倪思等咸上疏请朝重华宫冬十月壬子秘书省官请朝重华宫疏三上不报戊午太学生汪安仁等二百一十八人上 
书请朝重华宫皆不报己未丞相以下奏事重华宫庚申帝将朝重华宫复以疾不果丞相以下上疏自劾请罢政皆不报十一月戊寅帝朝重 
华宫遣右司郎官徐谊召留正于城外庚辰正复赴都堂视事癸未帝率羣臣奉上皇太后尊号册宝于慈福宫十二月戊戌帝朝重华宫壬寅 
右司谏章颖以地震请罢葛邲疏十余上不报庚戌赵雄薨以朱熹为湖南安抚使知潭州 【据本传增】 丁巳振江浙流民己未金遣完颜 
弼等来贺明年正旦
　　五年春正月癸亥朔帝御大庆殿受羣臣朝遂朝重华宫次诣慈福宫行庆寿礼推恩如淳熙十年故事癸酉寿皇圣帝不豫癸未葛邲罢 
丙戌宽绍兴府民租二月乙未赵汝愚余端礼以奏除西帅居家待罪戊戌以荆鄂诸军都统制张诏为成州团练使兴州诸军都统制庚戌禁 
湖南江西遏籴夏四月甲午帝如玉津园皇后及后宫皆从乙未寿皇圣帝如东园丙申史浩薨己亥朝献于景灵宫壬寅以不雨命大理三衙 
临安府及两浙决系囚释杖以下甲辰侍从入对请朝重华宫己酉太学生程肖说等以帝未朝移书大臣帝期以癸丑日朝至期丞相以下入 
宫门俟日昃帝复以疾不果出侍从馆学官上疏乞罢黜居家待罪职事官请去待罪者百余人诏不许丙辰侍讲黄裳秘书少监孙逢吉等再 
上疏以请丁巳起居郎兼权中书舍人陈傅良请以亲王执政或近上宗戚一人充重华宫使台谏交章劾内侍陈源杨舜卿林亿年离闲两宫 
请罢逐之五月辛酉振州猺寇边甲子侍从入对未得见宰执诣重华宫问疾不及引陈傅良缴上告敕出城待罪丁卯以寿皇圣帝疾棘命丞 
相以下分祷天地宗庙社稷戊辰丞相留正等请帝侍疾正随帝至福寍殿不得命辛未丞相以下求退帝命皆退于是丞相以下出城待罪乙 
亥帝将朝重华宫复不果戊寅以寿皇圣帝疾赦权刑部尚书京镗入对请朝重华宫庚辰丞相以下诣重华宫问疾癸未起居舍人彭龟年请 
朝重华宫甲申从官列奏以请嘉王府翊善黄裳讲读官沈有开彭龟年奏乞令嘉王诣重华宫问疾王至重华宫寿皇为之感动丙戌权户部 
侍郎袁说友入对请朝重华宫六月遣梁总等贺金主生辰戊戌夜寿皇圣帝崩遗诏改重华宫为慈福宫建寿成皇后殿于宫后以便定省先 
是丞相留正知枢密院事赵汝愚参知政事陈骙同知枢密院事余端礼闻寿皇圣帝大渐见帝于后殿力请帝朝重华宫嘉王亦泣以请不听 
至是丞相正等闻寿皇圣帝崩乃率百官听遣诏于重华宫己亥丞相以下请诣重华宫成礼庚子遣辥叔似等使金告哀辛丑丞相率百官拜 
表称就丧次成服壬寅寿皇大敛嘉王复入奏事诏候疾愈过宫行礼丞相以下请皇太后垂帘听政不许请代行祭奠礼许之仍有旨皇帝有 
疾听就内中成服乙巳募寿圣隆慈备福皇太后为太皇太后寿成皇后为皇太后乙卯遣林湜等使金致遗留物秋七月辛酉丞相留正称疾 
乞罢遂逃归甲子太皇太后以皇帝疾未能执丧命皇子嘉王即皇帝位尊皇帝为太上皇帝皇后为寿仁太上皇后移御泰安宫庆元元年十 
一月戊戌上尊号曰圣安寿仁太上皇帝六年八月庚寅太上皇帝不豫辛卯崩于寿康宫年五十有四谥曰宪仁圣哲慈孝皇帝加谥循道宪 
仁明功茂德温文顺武圣哲慈孝皇帝庙号光宗攒于永崇陵
　　光宗绍熙五年

　　○寍宗

　　寍宗皇帝讳扩光宗第二子也母曰慈懿皇后李氏初授右千牛卫大将军封英国公进封平阳郡王光宗受禅以帝为武寍军节度使封 
嘉王绍熙五年六月孝宗崩光宗以疾不能执丧丁未宰相留正请立帝为皇太子越六日奏三上光宗许之正拟旨以进而光宗手批付丞相 
云厯事岁久念欲退闲正得之大惧遂称疾辞去知枢密院事赵汝愚乃遣韩侂冑因内侍固请于太皇太后太皇太后令如御批奉行秋七月 
甲子汝愚出以旨谕帝帝固辞曰恐负不孝名汝愚曰天子当以安社稷定国家为孝今中外忧乱万一变生置太上皇何地众扶入素幄汝愚 
率同列再拜帝诣几筵殿哭尽哀须臾班定帝衰服出就重华殿东庑素幄即皇帝位百官起居讫乃入行禫祭礼诏建泰安宫以奉太上皇帝 
太上皇后汝愚即丧次请召还留正乙丑太皇太后令立崇国夫人韩氏为皇后丙寅大赦百官进秩一级优赏诸军诏五日一朝泰安宫百官 
月两朝丁卯侍御史张叔椿劾留正擅去相位以叔椿为吏部侍郎戊辰诏求直言遣郑湜使金告禅位己巳以赵汝愚兼参知政事庚午召秘 
阁修撰知潭州朱熹诣行在乙亥以赵汝愚为右丞相参知政事陈骙知枢密院事余端礼参知政事仍兼同知枢密院事汝愚辞不拜庚辰率 
羣臣拜表于泰安宫辛巳以赵汝愚为枢密使保大军节度使郭师禹为攒宫总护使壬午内侍林亿年陈源杨舜卿并与宫观韩侂冑落阶官 
为汝州防御使癸未余端礼辞兼同知枢密院事甲申以兵部尚书罗点签书枢密院事八月己丑朔安定郡王子涛薨癸巳以朱熹为焕章阁 
待制兼侍读辛丑诏诸道举廉吏纠污吏壬寅诏经筵官开陈经旨救正阙失进封弟许国公柄为徐国公癸卯加嗣濮王士歆少师郭师禹少 
傅夏执中少保丁未命三省议振诸路州县水旱乙卯诏岁减广西盐额丙辰留正罢以观文殿大学士判建康府以赵汝愚为右丞相九月己 
巳命赵汝愚朝献景灵宫庚子命嗣秀王伯圭朝飨太庙是日罗点薨辛未合祭天地于明堂大赦壬申以刑部尚书京镗签书枢密院事冬十 
月己丑留正落观文殿大学士乙未诏以阴阳谬盩令台谏侍从各疏朝政阙失以闻庚子以久雨命大理三衙临安府两浙州县决系囚释杖 
以下辛丑减两浙江东西路和市折帛钱蠲两浙路丁盐身丁钱一年甲辰趣后省看详应诏封事丙午却瑞庆节贺表壬子遣曾三复使金贺 
</div>
    <div class="pagination">
<a href="续通志_page64.html">上一页</a><span>...</span><a href="续通志_page60.html">60</a><a href="续通志_page61.html">61</a><a href="续通志_page62.html">62</a><a href="续通志_page63.html">63</a><a href="续通志_page64.html">64</a><span class="current-page">65</span><a href="续通志_page66.html">66</a><a href="续通志_page67.html">67</a><a href="续通志_page68.html">68</a><a href="续通志_page69.html">69</a><a href="续通志_page70.html">70</a><span>...</span><a href="续通志_page66.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
