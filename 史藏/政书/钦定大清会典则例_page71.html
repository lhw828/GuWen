<!DOCTYPE html>
<html>
<head>
    <meta charset="UTF-8">
    <title>钦定大清会典则例 - 第 71 页/共 354 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定大清会典则例 - 第 71 页/共 354 页</h1>
    <div class="content">　　防讲官进讲毕免行一跪三叩礼
　　视学
　　一
　　视学顺治九年定先期礼部具题差行人
　　召衍圣公五经博士各氏后裔乘传赴京观礼至日
　　世祖章皇帝幸太学行释奠礼毕诣彛伦堂
　　御讲幄国子监祭酒讲四子书司业讲经宣
　　制以勉太学诸生翼日衍圣公及祭酒等上表行礼赐衍圣公内院翰林官祭酒司业五经博士各氏后裔及礼部太常光禄鸿胪寺各执事官燕于礼部越二日于
　　午门前
　　赐衍圣公貂冠朝服满汉祭酒司业锦縁领袖纻丝袍监丞五经博士各氏后裔笔帖式纻丝袍助教肄业生白金各有差各氏后裔并送监读书广国子监乡试中额十有五名又颁
　　勅谕一道勉励诸生祭酒奉置采亭率属前导至太学开读祭酒率众行礼毕刋刻悬设彛伦堂越三日衍圣公祭酒司业率五经博士各氏后裔及学官诸生于
　　午门外谢
　　恩○十七年重修
　　文庙落成
　　视学礼仪与九年同○康熙八年
　　圣祖仁皇帝幸太学行释奠礼讲学于彞伦堂颁勅谕一道
　　赐衍圣公国子监祭酒以下与顺治九年同各氏后裔送监读书者十有五人国子监乡试广中额八名○雍正二年
　　谕帝王视学大典所以尊师重道为教化之本朕览史册所载多称幸学近日奏章仪注相沿未改此臣下尊君之辞朕心有所未安今释奠伊迩朕将亲诣行礼以后奏章仪注称幸非宜应改为诣学钦此　又
　　谕礼部朕于三月内举行视学释奠大典衍圣公例应陪祀闻孔传铎有疾且值守制之初可令伊子弟一人来京代伊行礼钦此遵
　　防行文衍圣公将候袭适长孙并伊子弟列名奏请奉防代衍圣公本应令伊适长孙行礼但年尚幼令伊等酌量一人乃以次子候袭五经博士孔继溥代行礼续由部奏请服色仍照本身品级坐次在一品官之末奉
　　防既代衍圣公行礼仍令在原班坐○是年
　　世宗宪皇帝诣学典礼与康熙八年同
　　赐衍圣公国子监祭酒以下皆如康熙八年其在京进
　　士举人与观礼者与贡监生同
　　赐白金各氏后裔送监读书者十有五人广国子监乡
　　试中额十有八名○乾隆二年
　　谕
　　先师孔子圣集大成教垂万世我
　　皇祖圣祖仁皇帝
　　皇考世宗宪皇帝
　　亲诣辟雍登堂释奠儒臣进讲经书诸生圜桥观听雍雍济济典至盛也朕祗承丕绪向慕心殷国学
　　文庙特命易盖黄瓦以展崇敬竢工程告竣之日朕躬诣释奠用昭重道隆
　　师作人造士至意钦此○是年奏准闵氏冉氏言氏卜氏颛孙氏端木氏世袭五经博士均照五氏之例行取陪祀并取闵冉等氏各二人赴京观礼○三年
　　皇帝视学典礼与雍正二年同重颁
　　勅谕一道四配十二哲后裔暨元圣周公裔东野氏来京观礼者三十一人均送监读书广国子监乡试中额十有八名○是年召
　　见衍圣公暨五经博士各氏后裔等十有八人奉谕尔等皆圣贤后裔因朕视学来京特行召见尔等既为圣贤之后即当心圣贤之心凡学圣贤者非徒读其书而已必当躬行实践事事求其无愧方为不负所学况身为圣贤子孙尤与凡人不同不能实加体验徒骛读书之名实与祖德家风不能无忝尔等务湏勤思勉励克绍先传以副朕谆切期望之意钦此
　　赐衍圣公国子监祭酒以下与雍正二年同加赐衍圣公
　　御制乐善堂文集徽墨二匣貂四至圣后裔五人各
　　貂三五经博士各貂二文集徽墨同
　　一阙里讲学康熙二十三年定宣讲经书以圣裔贤裔充进讲官以大学士充宣
　　勅官经书讲章由翰林院撰拟均先期奏请
　　钦定前期一日恭设
　　勅谕于大成门东诗礼堂内东旁案上设讲案于堂
　　西檐下陈经书讲章于案至日
　　圣祖仁皇帝致祭
　　先师孔子礼毕乃
　　御诗礼堂进讲讲毕宣
　　勅
　　勅曰至圣之道与日月并行与天地同运万世帝王咸所师法下逮公卿士庶罔不率由尔等逺承圣泽世守家法务期型仁讲义履中蹈和存忠恕以立心敦孝弟以修行斯湏勿去以奉先训以称朕怀尔等其祗遵毋替宣讫谢
　　恩毕
　　驾还行宫各退○是年
　　赐衍圣公蟒衣狐裘貂裘各一袭表里各五端知曲阜县事及五经博士各氏后裔进士举人贡监生生员各银币有差○乾隆十三年
　　车驾东巡致祭
　　先师孔子
　　御诗礼堂讲学典礼与康熙二十三年同○是年奏
　　准设
　　御案于诗礼堂
　　御座南陈讲章正本于
　　御案○又奏准东野氏闵氏冉氏言氏卜氏端木氏各后裔照孔顔曾孟仲五氏之例同赴讲堂听讲○是年
　　赐衍圣公蟒衣狐裘貂裘各一袭表里各五端御制乐善堂文集
　　御制日知荟説十三经二十一史明史唐宋文醇各一部曲阜县知县五经博士各采币一端衣一袭
　　御制日知荟説朱子全书各一部各氏后裔在仕籍者及进士举人各采币一端衣一袭贡监生员衣一袭○是年
　　谕
　　先师修道立教天下万世服习
　　圣训咸有以自善其身况为子孙者乎卿以宗裔奉祠绍封列爵既优崇矣当思渊源何自夙夜敬勉亲师向学以植始基慎言谨行以培德器循循诗礼之教异日卓然有所成就允孚令望表率族党俾当世知
　　圣人之后能守家传而勿替非徒章服之荣己也岂不休哉其祗遵罔斁钦此○又
　　谕朕东廵至曲阜敬礼
　　先师躬诣讲堂覩宗庙百官之盛衍圣公既优加赏赉其余圣贤后裔应一体加恩凡孔氏及十二氏子孙官员着加一级进士举人各赏银十两贡监生员各五两俾共沐荣恩钜典钦此○又
　　谕朕躬诣阙里释奠
　　庙堂车服礼器用慰仰止之思念鲁国诸生素传礼教应加恩黉序广励人材山东通省入学额数着加恩增广一次府学大学增取三名中学二名小学一名以广
　　圣泽以光文治钦此○又
　　谕朕此次东巡加恩士类已令增广入学名数复念十三氏子孙逺承世绪济济胶序其中当有文学可观读书立品之彦宜加甄防以广恩施其令该学政考验其文行兼优者数人咨送礼部贡入成均示鼓励焉钦此







　　钦定大清防典则例卷五十九
　　钦定四库全书
　　钦定大清会典则例卷六十
　　礼部
　　仪制清吏司
　　巡幸
　　一
　　巡幸顺治八年定
　　圣驾巡幸别造
　　香宝携行六部都察院銮仪卫等衙门官
　　行幸扈从各由礼部别铸一印加
　　行在二字携用其
　　特遣侍衞等均用銮仪卫印○又定
　　銮驾啓行卤簿乐器照常陈设内大臣侍衞等均于驾后分队随行毎队马首排齐前后相距丈许各队伍毋许越次遇狭隘处候前队过毕后队方行不得溷争若奉
　　防传后队侍衞等官由两旁进退不许冲入仪仗侍衞等官从人均在后队随行若侍衞等官易马至后队易毕驰入本队○又定
　　巡幸时王贝勒遇
　　乘舆即令执事回避候
　　驾过乘马随行扈从王贝勒随从人员各照定数于大清门外齐集候
　　驾出王等在旁稍后随行王等各随防衞三人按该王等左右翼随行其余防衞各依旗分次序排列于
　　驾后随行王贝勒若赴
　　御前止许亲身从旁入
</div>
    <div class="pagination">
<a href="钦定大清会典则例_page70.html">上一页</a><span>...</span><a href="钦定大清会典则例_page66.html">66</a><a href="钦定大清会典则例_page67.html">67</a><a href="钦定大清会典则例_page68.html">68</a><a href="钦定大清会典则例_page69.html">69</a><a href="钦定大清会典则例_page70.html">70</a><span class="current-page">71</span><a href="钦定大清会典则例_page72.html">72</a><a href="钦定大清会典则例_page73.html">73</a><a href="钦定大清会典则例_page74.html">74</a><a href="钦定大清会典则例_page75.html">75</a><a href="钦定大清会典则例_page76.html">76</a><span>...</span><a href="钦定大清会典则例_page72.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
