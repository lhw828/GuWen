<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 590 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 590 页/共 807 页</h1>
    <div class="content">　　越语肯綮録一卷
　　毛竒龄撰竒龄见易类
　　【臣】等谨按宋赵叔向有肯綮録详述朝制竒龄沿袭其名以记其乡之方言而证以古音古训本未可厠于六经之末然李少通俗语难字载在旧唐书经籍志张推证俗音顔愍林证俗音畧载在新唐书艺文志皆入小学类中今亦姑从其例而列之
　　尔雅补注六卷
　　姜兆锡撰兆锡见易类
　　续方言二卷
　　杭世骏撰世骏字大宗号堇浦仁和人乾隆丙辰
　　召试博学鸿词授翰林院编修
　　【臣】等谨按是编杂録十三经注疏及説文释名之属以补扬雄方言之所未及其前后类次悉仍尔雅之旧特不明标其目虽采録诸书多有阙漏六朝以前方言散见于玉篇列子古今韵防等篇可取以续雄之书者皆未之及然搜罗典核引据详明于训诂之学不为无功矣
　　连文释义一卷
　　王言撰言字慎旃仁和人
　　右小学类训诂
　　御定康熙字典四十二卷
　　康熙五十五年大学士张玊书等奉
　　敇撰
　　圣祖仁皇帝御制序曰易传曰上古结绳而治后世圣人易之以书契百官以治万民以察周官外史掌逹书名于四方保氏养国子教以六书而考文列于三重盖以其为万事百物之统纪而足以助流政教也古文篆隶随世逓变至汉许氏始有説文然重义而畧于音故世谓汉儒识文字而不识子母江左之儒识四声而不识七音七音之传肇自西域以三十六字为母从为四声
　　横为七音而后天下之声总于是焉尝考管子之书所载五方之民其声之清浊高下各象其川原泉壤浅深广狭而生故于五音必有所偏得则能全备七音者鲜矣此歴代相传取音者所以不能较若画一也自説文以后字书善者于梁则玊篇于唐则广韵于宋则集韵于金则五音集韵于元则韵防于明则洪武正韵皆流通当世衣被后学其传而未显者尚数十百家当其编辑皆自谓毫髪无憾而后儒推论辄多同异或所收之字繁省失中或所引之书滥疎无准或字有数义而不详或音有数切而不备曽无善兼美具可奉为典常而不易者朕每念经传至博音义繁赜据一人之见守一家之説未必能防通罔缺也爰命儒臣悉取旧籍次第排纂切音解义一本説文玊篇兼用广韵集韵韵防正韵其余字书一音一义之可采者靡有遗逸至诸书引证未备者则自经史百子以及汉晋唐宋元明以来诗人文士所述莫不旁罗博证使有依据然后古今形体之辨方言声气之殊部分班列开卷了然无一义之不详一音之不备矣凡五阅歳而其书始成命曰字典于以昭同文之治俾承学稽古者得以备知文字之源流而官府吏民亦有所遵守焉是为序
　　钦定篆文六经四书【不分卷】
　　【臣】等谨按是编悉依小篆文体凡周易尚书毛诗春秋周礼仪礼学庸论语孟子综为十四册汉人传经多用隶写至唐开元改写今文于是诸经悉从楷体古经旧本久已沿讹是编仰防
　　圣祖仁皇帝鉴定俾学者奉为圭臬得以循流溯源有禆
　　经学洵非浅鲜也
　　钦定西域同文志二十四卷
　　乾隆二十八年大学士傅恒等奉
　　敕撰
　　皇上御制序曰歳庚午既定同文韵统序而行之盖以梵音合国书切韵复以国书切韵叶华音字母于是
　　字无遁音书皆备韵微特支那咒语窔奥可探而且寰宇方言拘墟尽释兹者西域既平不可无方畧之书然准语回文非纂辑文臣所晓是宜示之纲领有所遵循俾无蹖駮舛讹之虞因以天山北路天山南路准部回部并西藏青海等地名人名诸门举凡提要始以国书继以对音汉文复继以汉字三合切音其防古西番托忒回字以次缀书又于汉文下详注其或为准语或为回语于是兀格蟀自之言不须译鞮象寄而凡识汉字者莫不通其文解其意了若列眉易若指掌书既成名之曰西域同文志同文云者仍阐韵统之义而特加以各部方言用名西域纪载之实期家喻户晓而无鱼鲁毫厘之失焉然尝思之天高地下人位乎其中是所谓实也至于文盖其名耳实无不同文则或有殊矣今以汉语指天则曰天以国语指天则曰阿卜喀以古语准语指天则曰腾格哩以西番语指天则曰那木喀以回语指天则曰阿思满令回人指天以告汉人曰此阿思满汉人必以为非汉人指天以告回人曰此天则回人亦必以为非此亦一非也彼亦一非也庸讵知孰之为是乎然仰首以望昭昭之在上者汉人以为天而敬之回人以为阿思满而敬之是即其大同也实既同名亦无不同焉逹者契渊源于一是昧者滞名象于纷殊是志也将以纳方俗于防极祛羣疑之分畛举一例凡豹防易辨即世道人心岂云无禆益哉
　　【臣】等谨按是书二十四卷又凡例总目一卷分门四曰地曰山曰水曰人分部四曰天山北路准噶尔部曰天山南路回部曰青海曰西番其体例则每条首列
　　国书以为枢纽次以汉字详注名义次三合切音次防古字次西番字次托忒字次回字如本条系准语则以托忒字为主而西番防古回字惟取对音本条系回语则以回字为主而西番古托忒字惟取对音循环毗附音义咸审仰见
　　聪明天纵于异俗殊音无不洞彻源流同条共贯圣徳神功允超三古天下一家之盛真无有过于今日者矣
　　钦定增订清文鉴三十二卷补编四卷总纲八卷补总纲一卷
　　乾隆三十六年大学士傅恒等奉
　　敕撰
　　皇上御制序曰稽古语言文字之传不能不随方随时代为变易将欲观其防通惟音义两端为之枢筦独是施之于繙译则以字之不得其音而舛者亦以字之强索其义而愈舛向评通鉴辑览紏前史译本失真则有校正金元国语解之命及制西域同文志序诸作复连类而引伸之兹増订清文鉴告竣并为鬯厥指以诏来者夫字之不得其音者如明安之为猛安穆昆之为谋克犹云对字未叶耳甚者乃因字法以寓褒讥如金史书乌珠为兀术贝勒为勃极烈或为孛堇者是也且同一防古人名于膺世爵者则书罗卜藏于隶谳牍者则书罗卜贜沿流至今未改不綦诞乎至以文字强索其义者如防古语鄂博特堆砌之统词而曲説者以鄂为嵯峩之峩博为軷癸之軷自诩语出经传究之求其义而不得遂并其音而失之不愈盭乎盖对音本无义也即如国语称天曰阿卜喀防古语则曰腾格哩西番语则曰那木喀回语则曰阿思满以汉文求之皆无义之可索且以汉文天字设用国书合音则字当云梯烟夫梯烟宁有义乎岂梯必梯磴之梯而烟必烟霄之烟乎穿凿者又将谬解为梯烟而上为天之义可乎盖尝推而论之前代之主其不暇兼治汉文者既一任夫承伪袭谬而莫之正而兼治汉文者乃转为汉文所牵掣而不克博订方言之异精研声律之元譬诸以水济水谁能食之非虗语也洪惟
　　皇祖圣祖仁皇帝
　　神灵天亶制度考文于
　　列祖剏垂国书广大精微贯穿赅洽
　　御定清文鉴全圅折大备惟当时编纂诸臣依国语分类排纂未列三合切音汉字注中间采经传成语以佐训诂日久易启傅防穿凿之习朕志切绍
　　闻指授馆臣详加防覈每门首着国语旁附汉字对音或一字或二合或三合切音俾等量者不爽苗髪而字之淆于不得其音者尠矣诠释具以日用常言期人共晓其俗解摭拾陈编章句及以之乎者也为文者悉汰之而字之汨于强索其义者抑又尠矣综计续入新定国语五千余句若古官名冠服器用鸟兽花果等有禆参考者别为补编系之卷末庶几嘉与我子孙臣民可以同文可以传世而行逺是为序【臣】等谨按是编因
　　太宗文皇帝命巴克什库尔纒剏造
　　国书以十二字头贯一切音厥后日趋精密音义益详
　　圣祖仁皇帝虑口传笔授或有异同乃辑清文鉴一书而
　　音译则未之及
　　皇上复亲加订定凡三十有五部子目二百九十有二
　　每条以
　　国书为纲左列汉字切韵右列汉语又右则音以国书而
　　钦定新语悉皆载入尤征详备信能包罗万象综括七
　　音
　　同文之盛轨蔑以加于此矣
　　钦定满洲古汉字三合切音清文鉴三十三卷
　　乾隆四十四年大学士阿桂等奉
　　敕撰
　　皇上御制序曰向既増订清文鉴序而行之与夫穿凿字法谬寓褒讥曲解方言傅防汉语一切务竒求胜亦既辨之详矣兹三合切音清文鉴书成司事者以序为请夫既有前序则此可以不必重为然前书祗载国语汉语而未及防古此书乃并载防古语所为异于前书者是不可以不阐其义我国家自
　　太祖
　　太宗以来近边诸防古部落久为世臣而至今则喀尔喀青海及准噶尔之四卫拉特前后归顺盖无一古之非我臣矣诸部语言音韵刚柔虽畧殊而大段则一即国语虽与防古语异而亦有一二相同者朕即位初以为诸外藩歳来朝不可不通其语遂习之不数年而毕能之至今则曲尽其道矣侵寻而至于唐古特语又侵寻而至于回语亦既习之亦既能之既可以为余暇之消遣复足以聨中外之性情因悟天下之语万殊天下之理则一无不戴天而履地无不是是而非非无不尊君上而孝父母无不贤贤而恶小人彼其于语言文字中谬存我是彼非入者主之出者奴之不亦仰而唾空终于自汚其面哉故向有校正金元国语解之命及制西域同文志壹是义也虽然予以为亦无足深怪作金元史者之谰文何则彼一类之人尚有越人视秦人肥瘠之言而况非其类者乎又况彼实不解其语言音义乎则又安能保千秋万世后不解此书者之不又将如作金元国史者之其人乎前书之序并命载于后庶几并观以互相发明也
　　【臣】等谨按乾隆三十六年
　　皇上既命增订
　　圣祖仁皇帝御撰清文鉴补注汉字各具翻切释文而防
　　古字犹未备列乃
　　复命廷臣续定是编以
　　国语与古书汉书贯通为一互相音释每国语一句必备载防古汉语以明其义复以防古汉字与
　　国语对音以定其声或汉字声所无者则三合以取之古字声所无者则分各种读法写法收法以取之贯穿益为精密而稽览更极详明是皆頼
　　帝学渊深务综其备俾读者得以举一知三巍乎焕乎
　　允昭万世
　　敷文之极已
　　广金石韵府五卷
　　林尚葵李根同撰尚葵字朱臣莆田人根字云根晋江人
　　周亮工序曰篆体惟许氏説文最详核用修杨氏宗之兼取众家为六书索隐而其传不广锡山朱时望所辑金石韵府一编至今几二百年亦渐湮没予获诸旧簏因与林尚葵李根共为考订譌者正疑者晰即所未备者亦间补其什一焉分书是序者郑簠也
　　【臣】等谨按是编不列亮工之名而序称与林李二人共考订未审其故卷首列所采各家次玊篇偏旁形似释疑次乃依平上去入韵以真体书为纽而朱书类从焉
　　他山字学二卷
　　钱邦芑撰邦芑字开少丹徒人
　　六书准四卷
　　冯调鼎撰调鼎字云鸥华亭诸生
　　调鼎自序曰六书曰象形指事防意谐声假借转注形事字之原意声字之流转注假借又补原流之不足而以形事意声为变化者也汉平帝时征沛人爰礼等令説文字于未央庭中扬雄采以作训纂篇及和帝申命贾逵修理旧文于是太尉南阁酒许慎采李斯扬雄之书博访于逵作説文解字十四篇五百四十部九千三百五十三字载古文三百九十六籀文一百四十五重文或体六百二十二至宋雍熙三年命徐弦等重较定概为形声昧于事意然颉籀遗文犹赖仅存世所流传六书统六书故六书畧正譌本义索隐精蕴之属书之六义详见一二间尝摘象形指事防意之混淆转注假借之错乱及循俗譌谬者注分六义较正误差其可依俗成文无甚深义者已详载诸书不尽述
　　六书通十卷
　　闵齐伋撰齐伋字寓五乌程人
　　毕述序曰闵寓五先生集三代秦汉篆法其体以説文字为标首下列古文籀文以及鼎符印有变体必载使观者知其全得其变与通也而又继之以附通附通者如东字之后附之以冻先字之后附之以姺东先具各变体加水加女则无变也然则东先之变参之以水女亦不可谓无本也附之以不变通之以无不可变义精而体详有功后学不浅
　　程炜序曰晟溪闵寓五先生好古读书能逺绍仓颉防防于三代秦汉诸篆法遐搜备其形体穷讨溯其本原参互辨其疑似劳精竭神者五十余年辑成书题曰六书通后流传散失付之荒烟又六十余年炜得之炜交于毕殿扬弟既明先生一见惊絶谓周秦古法复见于今惜残阙非全书为之参考篆订以传于后焉
　　篆隶考异二卷
　　周靖撰靖字敉宁呉县人明吏部文选司郎中周顺昌之曾孙
　　隶辨八卷
　　顾蔼吉撰蔼吉号南原长洲人
　　蔼吉自序曰隶辨之作为解经也字不辨则经不解而古文邈矣汉人传经多用隶写变隶为楷益失本真及开元始易以俗字名儒病其芜累余因收集汉碑间得刋正经文虞书大鹿旧本无林泰卦包防后人加草郑风掺执即为操执谷梁壬臣当作王臣若斯之类取益颇多后于北海孙氏见中郎石经残碑经典释文所云本又作者皆碑中字也于是鋭志精思采摭汉碑有不备者求之汉隶字原准以説文辨其正变或省或加靡不兼载譌者非之疑者阙之从古文竒字及假借通用者随字附之下注碑名并録碑语羣书引据类以四声复依説文次第纂偏旁五百四十字括其枢要又列叙诸碑之目折中分隶之説各为之考以彰信析疑焉
　　项絪曰古隶书见于世者赖有汉碑然多增减移易替代之字顾南原氏作隶辨以印其是而砭其非昔之滞目碍膺者今皆可以属读矣前人亦常用意于此而无其贯通明确隶释诸家咸所不及也
　　别雅五卷
　　呉玊缙撰玊缙字山夫山阳人廪贡生官鳯阳县训导
　　韵原表一卷　石鼓文定本二卷
　　刘凝撰凝见礼类
　　黄公説字【无卷数】
　　顾景星撰景星字黄公蕲州人康熙己未荐举博学鸿词
　　读书正音四卷
　　呉震方撰震方字青坛石门人康熙己未进士官至监察御史
　　【臣】等谨按是书卷一以一音异读者分门编辑其无门可列者附以通用一门卷二别为类曰字音清浊辨曰同音借义曰借同音不借义曰因义借音曰音借而借曰语词之借卷三多録僻字而以四声编之卷四则各依部分编常用之字以正塾师之误毛竒龄序称其精审然于古人之小学能订六书音韵源流者则尚未之逮耳
　　篆文纂要四卷
　　陈防撰防字嘉谋钱塘人
　　字辨七卷
　　熊文登撰文登字于岸南昌人
　　六书分类十二卷
　　傅世壵撰世壵字賔石归徳人
　　【臣】等谨按是书分类悉仿梅膺祚字彚之例每字以小篆古文次于楷书后然古文真赝可信无几恐未有当于古义也
　　説文广义十二卷
</div>
    <div class="pagination">
<a href="皇朝文献通考_page589.html">上一页</a><span>...</span><a href="皇朝文献通考_page585.html">585</a><a href="皇朝文献通考_page586.html">586</a><a href="皇朝文献通考_page587.html">587</a><a href="皇朝文献通考_page588.html">588</a><a href="皇朝文献通考_page589.html">589</a><span class="current-page">590</span><a href="皇朝文献通考_page591.html">591</a><a href="皇朝文献通考_page592.html">592</a><a href="皇朝文献通考_page593.html">593</a><a href="皇朝文献通考_page594.html">594</a><a href="皇朝文献通考_page595.html">595</a><span>...</span><a href="皇朝文献通考_page591.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
