<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 228 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 228 页/共 1125 页</h1>
    <div class="content">三年十月干明节，群臣上寿如仪，以郊祀近罢宴。 
四年十月干明节，群臣诣长寿殿上寿如仪。次御崇德殿，延群臣，赐酒三行。二十日，大宴大明殿。五年、六年、七年、八年、九年、雍熙二年、三年、四年、端拱元年、二年、淳化二年、三年、四年、五年、至道元年、二年，上寿锡宴并如仪。 
淳化元年正月二日，诏改干明节为寿宁节。十月寿宁节，群臣上寿如仪，以魏国公主丧罢宴。 
至道三年八月八日，真宗已即位未改元。宰臣吕端等上言，请以十二月二日为承天节，从之。十二月承天节，群臣诣崇德殿上寿，不举乐，罢宴。 
真宗咸平元年，上寿如仪。 
咸平二年十二月承天节，群臣上寿如仪。十二日，大宴含光殿。四年、五年、六年、景德四年、大中祥符元年、四年、五年、六年、七年、八年、九年、天禧元年、二年、三年、四年、五年，上寿锡宴并如仪。 
景德元年十二月承天节，车驾驻澶州，群臣上寿于行宫，罢宴。 
二年十一月二十九日，契丹国母遣使来贺承天节，入见，宴于长春殿，酒五行而罢。十二月承天节，群臣上寿如仪。郓王丧，不举乐。 
五日，宴尚书省五品、诸军都指挥使以上、契丹使于崇德殿，不举乐。时契丹初来贺承天节，择膳夫五人赍本国异味，就尚食局造食。诏赐膳夫衣膳膳：疑当作「服」。、银带、器帛，以明德太后丧制故也。 
三年十二月承天节，群臣上寿如仪，以将朝陵罢宴。 
大中祥符二年十二月承天节，诏以晋国大长公主丧罢上寿，群臣诣阁拜表称贺，行香斋会如仪。 
三年十二月承天节，群臣上寿如仪，以将祀汾阴罢宴。 
干 
      
兴元年仁宗已即位未改元。二月二十六日，宰臣丁谓等上言，请以四月十四日为干元节，从之。四月干元节，诏以大行皇帝梓宫在殡，罢上寿，百官诣合拜表称贺，退诣大相国寺行香散道场。 
十一月九日，诏以正月八日皇太后降诞日为长宁节。 
仁宗天圣元年正月长宁节，群臣诣内东门拜表奉贺，赐衣服有差。枢密使率三司使副、学士、内职，宰臣率百官，各就相国寺，罢道场，会于锡庆院。二年亦如之。 
四月干元节，亲王、枢密使已下诣长春殿，宰臣、文武百官、契丹使诣崇德殿上寿，赐酒三行止，赐御筵于锡庆院。后三日，复赐筵于锡庆院。二年上寿赐宴如仪。 
三年正月长宁节，皇太后御崇政殿垂帘，宰臣、枢密、三司使、学士、知制诰、待制、节度使、留后、观察使、契丹使班于殿庭，摄太尉王钦若于帘外进酒上寿，内臣宣答如礼。宣宰臣已下升殿，赐酒三行。尚书右丞马亮率百官诣内东门拜表称贺，群臣并诣大相国寺行香，罢散道场，赴锡庆院斋筵。四年、五年、六年、七年、八年、九年、十年，上寿赐酒锡宴皆如仪。 
四月干元节，群臣上寿如仪。十六日，大宴会庆殿。四年、五年、六年、七年、八年、九年、景佑三年、四年、五年、(开)宝〔元〕二年、康定元年、二年、庆历二年、三年、四年、五年、六年、皇佑元年、二年、三年、四年、至和元年、嘉佑二年、三年、四年、五年、六年、七年，上寿锡宴如仪。 
明道二年正月八日长宁节，皇太后御集英殿，中书门下率百官并契丹国信使上寿，作乐。诏群臣就座，酒三行罢，仍集相国寺，罢道场，遂宴于锡庆院。 
四月干元节，以章献明肃皇太后丧罢上寿，百官诣紫宸殿门谢赐衣，集相国寺，罢道场，赐契丹使宴于都亭驿。 
景佑元年四月干元节，群臣上寿于紫宸殿，宴赐如明道二年之仪。以章献明肃皇太后丧未再期，罢大宴。二年亦如之。 
庆历四年四月干元节，群臣上寿如仪。以翌日燕王葬罢垂拱殿置酒燕王：原作「宴王」，据《长编》卷一四八改。，十七日以雨宴罢。 
皇佑五年四月干元节，群臣上寿如仪，以雨罢宴。 
至和二年四月干元节，群臣上寿如仪，祀不举乐此句疑有脱文。，罢宴。 
三年四月干元节，群臣上寿如仪，以帝初康复罢宴。 
嘉佑八年英宗即位未改元。八月二十三日，宰臣韩琦等上言，请以正月三日为寿圣节。从之。 
英宗治平元年正月寿圣节，亲王、枢密使、管军、驸马、诸司使副诣垂拱殿，宰臣、文武百官、大辽国使诣紫宸殿上寿，只献一觞罢，复赐酒，不作乐。 
二年正月寿圣节，群臣上寿如仪，复命座，赐酒三行，不作乐。 
三年正月寿圣节，群臣上寿如仪。六日，大宴于集英殿。 
四年正月寿节，帝不豫，群臣诣合拜表称贺。 
神宗治平四年已即位未改元。二月十一日，宰臣韩琦等上言，请以四月十日为同天节，从之。四月同 
      
天节，罢上寿，群臣拜表称贺。 
熙宁元年四月同天节，亲王、枢密使、管军驸马、诸司使副诣垂拱殿，宰臣、文武百官、大辽国使诣紫宸殿上寿，复命坐，赐酒三行，不作乐。 
二年四月同天节，以灾变罢上寿，彻乐。 
三年四月同天节，群臣及辽使上寿如仪。十三日，宴集英殿。四年、五年、六年、七年、八年、十年、元丰元年、二年、五年、六年，上寿赐宴如仪。 
九年四月同天节，以大辽国母卒，特辍上寿，罢宴赐会如仪。 
元丰三年四月同天节，宰臣率百官及辽使诣合门拜表贺，以慈圣光献皇后丧罢宴。四年亦如之。 
元丰七年四月同天节，群臣及大辽使上寿如仪。宰臣言赐辽使御筵于都亭驿，以莘国公主薨辍朝故也。 
八年五月五日，时哲宗已即位。宰臣王珪等上言，请以十二月八日为兴龙节。从之。上寔七日生，以避僖祖改焉。 
十二月兴龙节，群臣及辽国、高丽、于阗使副诣东上合门拜表称贺，罢上寿及宴。 
哲宗元佑元年十二月兴龙节，群臣及辽使诣东上合门拜表称贺，罢上寿，赐宴，不作乐。 
二年十二月兴龙节，群臣及辽(安)[使]诣紫宸殿上寿如仪。十一日，大宴集英殿。四年、五年、六年、七年、绍圣二年、三年、四年、元符元年、二年同。 
八年十二月兴龙节，群臣诣东上合门拜表称贺，罢上寿并宴，以宣仁圣烈皇后丧服故也。绍圣元年亦如之。 
徽宗元符三年四月十一日，尚书左仆射章惇等请以十月十日为天宁节。从之。时已即位未改元。十月天宁节，群臣及辽、夏使上寿于垂拱殿，以谅闇赐辽使宴于都亭驿。建中靖国元年、崇宁元年亦如之。崇宁二年、三年、四年、五年、大观元年、二年、三年、政和三年、四年、五年，并阙。 
大观四年十月天宁节，群臣上寿于紫宸殿。宣和二年、四年宴并阙。 
政和元年十月天宁节，群臣、辽、夏国使上寿于紫宸殿。十二日，大宴。六年同。 
二年十月天宁节，群臣上寿于紫宸殿。十二日，大宴。宣和元年、五年并同。
七年十月天宁节，十二日大宴。上寿仪阙。 
八年十月天宁节， 臣及辽使上寿于紫宸殿。十二日，大宴。 
宣和三年十月天宁节，群臣及辽使上寿于紫宸殿。阙宴。 
六年十月天宁节，群臣及高丽、夏国使副上寿于紫宸殿。十二日，大宴。 
七年十月天宁节，群臣及金国使副上寿于紫宸殿。十二日，大宴。 
钦宗靖康元年二月二十六日，宰臣吴敏率文武百僚上表，请以四月十三日为干龙节，从之。四月十三日干龙节，百官上寿，赐宴于紫宸殿。 
高宗建炎元年五月六日，宰臣等上言，请以五月二十一日为天申节。从之。五月天申节，群臣诣东上合门拜表称贺。先是，有诏曰：「朕承祖宗遗泽，复托士民之上，求所以扶危持颠之道，未知攸济。念二圣之鸾舆在远，万民失业，将 
      
士暴露，百官有司靡所底宁，夙夜痛悼，几废寝食。倘可以复二圣而保生灵，朕不爱身，其敢自丰殖以重国祸 况以眇躬之故闻乐饮酒以自为乐乎 非惟深拂朕志，寔增感于朕心。所有将来天申节百官上寿常礼，可令寝罢。当体朕意，毋复有请。」至是止就佛寺启散祝寿道场，诣阙、合门或后殿拜表称贺而已。二年、三年、四年、绍兴二年、三年、四年、五年、六年、七年、八年、九年、十一年、十二年，并如仪。 
绍兴元年五月天申节，群臣拜表称贺如仪，启散道场祝香。以隆佑皇太后初崩，不举乐。 
十年五月天申节，群臣拜表称贺如仪，启散道场祝香。以遣使迎护徽宗皇帝、显肃皇后梓宫，不举乐。 
十三年五月天申节，枢密已下诣垂拱殿，次宰臣率百僚诣紫宸殿上寿，赐酒三行，退。次赴明庆寺满散道场，赐斋筵于尚书省。后二日，大宴集英殿。先是，臣僚上言：「陛下图济中兴，而诞圣盛仪，其可不举行之 望许有司一遵旧制，百官得以捧万年之觞，寔天下幸甚。」诏令礼部、太常寺讨论，故从其请，至是始复上寿之礼。 
十四年五月天申节，宰臣率文武百僚、金国使副并诣紫宸殿，上寿、赐酒、斋筵、锡宴并如前仪。十五年、十六年、十七年、十八年、十九年、二十年、二十一年、二十二年、二十三年、二十四年、二十五年、二十六年、二十七年，并如仪。斋筵徙于贡院，人使就驿赐晏，以两府押伴。 
二十(五)[八]年五月天申节，文武百僚、金国使副上寿如仪。 
二十九年，上寿、赐酒、斋筵如仪。锡宴并以雨改垂拱殿。 
三十年五月天申节，文武百僚、金国使副上寿如仪。以显仁皇后服制中，罢斋筵、锡宴，就驿赐人使御筵，开启满散，不举乐。 
三十一年五月天申节，以钦宗皇帝讣音，免上寿拜表，罢斋筵、锡宴，就驿赐人使御筵，开启满散，不举乐。三十二年以钦宗皇帝小祥，并如此制。 
绍兴三十二年孝宗已即位未改元。八月二十六日，宰臣陈康伯等上言，请以十月二十二日为会庆节。从之。十月会庆节，百官赴文德殿拜表称贺，以车驾诣德寿宫起居，时以钦宗服制免上寿。 
隆兴元年十月会庆节，亲王、枢密使已下赴垂拱殿，宰臣以下赴紫宸殿，上寿、赐酒并如仪。权不作乐，免排宴。二年同。上寿仪注已具《中兴会要》。 
干道元年十月会〔庆〕节，皇太子、亲王、枢密使已下上寿垂拱殿，宰臣以下及金国贺生辰使副上寿紫宸殿，作乐如仪。二十六日，大宴集英殿。自是至九年皆同，惟三年以会庆节在郊祀大礼散斋之内，上寿权免作乐。时已有旨，二十四日赐宴，以使人病不能赴，改用二十六日。自二年至九年，仍用二十四日。
 礼 宋会要辑稿 礼五七 节 
      
节
【宋会要】
      
绍熙五年重明节，上诣寿康宫起居，宰臣、文武诣宫拜表贺。时以孝宗服制免上寿。庆元元年亦如之。 
庆元二年重明节，上率文武百寮诣寿康宫起居上寿。是日恭承太上皇后圣旨，为太上皇帝圣体未甚痊安，特免。 
三年重明节，太上皇帝圣旨，为脏腑，皇帝免到宫。是日，宰臣率文武百僚诣寿康宫拜表贺。 
四年重明节，太上皇帝圣旨，皇帝免到宫。是日，宰臣率文武百僚诣寿康宫拜表贺。 
五年重明节，上诣寿康宫起居上寿，如宫中之仪。宰臣、文武百僚诣宫拜表贺。 
绍熙五年七月六日，礼部、太常寺言：「重明圣节以至尊寿皇〔圣〕帝丧制，乞依典故，三省、枢密院官依旧分日开启满散道场，常服黑带立班，不用乐。」从之。 
八日，礼部、太常寺言：「重明圣节，依礼例止合开启满散道场，即不合排宴作乐。乞令有司下诸路州军等处施行。」从之。 
二十三日，礼部、太常寺言：「已降指挥，禫除后每遇朔望，(郡)[群]臣并朝临奉慰。将来重明圣节内，枢密院官于八月一日赴明庆寺开启，至九月一日满散，即有相妨。乞改用七月二十八日开启，至八月二十八日满散。」从之。 
八月二十五日，礼部、太常寺言：「重明圣节上寿，以大行至尊寿皇〔圣〕帝梓宫在殡，依典礼免上寿，宰执率文武百僚常服黑带，诣泰安宫拜表称贺。」诏恭依。 
庆元二年二月五日，礼部、太常寺言：「将来重明圣节，皇帝率文武百僚诣寿康宫上寿，乞用九月一日行上寿之礼。」从之。 
四月六日，礼部、太常寺言：「已降指挥，重明圣节皇帝率文武百僚诣寿康宫，用乐、上寿，权用九月七日，上寿仪乞令御史台、阁门、太常寺参照修定施行。」从之。 
七月二十四日，诏重明圣节后二日礼例，就寿康殿排设大宴，恭承太上皇帝圣旨权免。三年亦如之。 
八月二十七日，殿中侍御史兼侍讲姚愈言：「窃见宰执率文武百僚文德殿拜表，请皇帝自九月七日因重明圣节诣寿康宫上寿举乐，此盖仰体陛下事亲尽孝之心，俯竭臣子尊君敬上之义，国家典礼之至大者也。后准省札，文武臣权用九月六日赐斋筵于贡院。臣检照向来天申圣节五月二十一日上寿，至二十二日赐御筵于贡院；会庆圣节十月二十二日上寿，至二十三日赐御筵于贡院。皆用上寿之次日，方始赐宴。今来重明圣节系是用乐之始，九月六日太上皇帝、皇帝陛下犹未听乐，若于是日先赐宴用乐，至初七日方始上寿，则臣下听乐乃在君父之先，其于礼仪实为未便，臣子之心，局蹐不安。乞将赐御筵日分照旧来体例，改用上寿之次日。」从之。 
三年五月十八日，礼部、太常寺言：「重明圣节，依礼例合用乐，开启满散道场及排宴，乞 
      
令有司下诸路州军等处，依此施行。」从之。 
八月二十三日，诏寿康宫上寿，受盘盏奉酒右丞相京镗，复受盘盏参知政事兼知枢密院事谢深甫，承旨宣制参知政事何澹，奏礼毕签书枢密院事叶翥，殿中监吏部尚书兼给事中许及之，殿中少监兵部尚书刘德秀。 
四年七月十三日，礼部、太常寺言：「重明圣节系在宪圣慈烈皇后服制之内，是日皇帝诣寿康宫起居，如宫中之仪。次宰臣率文武百僚拜表称贺。」从之。 
淳熙十六年二月二十一日，宰臣等上言，请以九月四日为重明节。从之。 
五月十二日，诏今年重明圣节，并乞依会庆圣节礼例，诸路州军止开启满散道场，不许排宴，亦未合用乐。自来年以后用乐。 
六月二十六日，诏重明节依条宰臣、执政官等合该进马，并该进奉上寿(合)[金]酒器、银香合、马臣僚，并与权免今岁进奉。绍熙元年至四年同。 
七月五日，礼部、太常寺言：「已降指挥，九月二日至五日并系不御前殿日分，今乞用九月一日行上寿之礼。」从之。 
八月二十四日，礼部、太常寺言：「照得自来圣节使人到阙上寿，系于集英殿作大宴，今来重明圣节，合于集英殿作大宴，权不用乐、簪花。」从之。 
九月四日重明圣节，枢密使以下上寿垂拱殿，宰臣以下及金国贺生辰使副上寿紫宸殿，作乐如仪。十一日，大宴集英殿。绍熙元年、二年，以值雨改宴垂拱殿。 
绍熙元年七月二十一日，诏重明节斋筵今年权免，三省官满散改用九月六日，今后准此。 
</div>
    <div class="pagination">
<a href="宋会要辑稿_page227.html">上一页</a><span>...</span><a href="宋会要辑稿_page223.html">223</a><a href="宋会要辑稿_page224.html">224</a><a href="宋会要辑稿_page225.html">225</a><a href="宋会要辑稿_page226.html">226</a><a href="宋会要辑稿_page227.html">227</a><span class="current-page">228</span><a href="宋会要辑稿_page229.html">229</a><a href="宋会要辑稿_page230.html">230</a><a href="宋会要辑稿_page231.html">231</a><a href="宋会要辑稿_page232.html">232</a><a href="宋会要辑稿_page233.html">233</a><span>...</span><a href="宋会要辑稿_page229.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
