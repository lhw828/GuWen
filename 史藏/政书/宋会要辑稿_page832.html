<!DOCTYPE html>
<html>
 <head>
  <meta charset="utf-8"/>
  <title>
   宋会要辑稿 - 第 832 页/共 1125 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   宋会要辑稿 - 第 832 页/共 1125 页
  </h1>
  <div class="content">
   闰六月二十一日，梓州转运使张从革乞申明条贯，禁绝透背段子，诏(密)[遍]地密花锦背透背段子、织成遍地密花锦背透背衣物并禁断。其稀花团窠、杂花不相连者更不禁止。」 
二年五月七日，诏曰：「币品之兴，金镒为重，制财艺贡，邦用赖焉。洪惟先朝，深监治本，特严涂铄之禁，以杜奢僭之萌。而宵人末工，放利矜巧。如闻比日潜冒旧防，縻坏至珍，崇华首服，(寝)，官司因循，曾未可紏。宜申布于前令，俾大革其非心。尚或弗悛，罔有攸赦。敦风远罪，当称朕怀。应市肆造作缕金为妇人首饰等物，并严行禁绝。」 寖相贸鬻，阴长奇 
三年二月十三日，诏曰：「夫俭守则固，约失则鲜，典籍之格训也。贵不福下，贱不拟上，臣庶之定分也。如闻辇毂之间，士民之众，罔遵矩度，争尚僭奢，服玩织华，务极珠金之饰；室居宏丽，交穷土木之工。傥惩革之弗严，恐因循而滋甚。况历代之制，甲令备存，宜命攸司，参为定式，庶几成俗，靡蹈非彝。其令两制与太常礼院同详定制度以闻。」 
六月十五日，中书门下言：「臣庶之家，多刳鹿胎以为冠饰，比来寝盛。欲令刑部布告，一切禁断，不得采捕鹿胎，制造冠子。如违，许人陈告。」奏可。 
八。非品官毋得起门屋。非宫室、寺观毋得彩绘栋宇及间朱黑漆梁柱、窗牖、雕镂柱础。凡器用表里毋得用朱漆，金漆，下毋得衬朱。非三品以上官及宗室戚里之家毋得用金棱器。其用银棱者毋得镀金。玳瑁酒食器非宫禁毋得用纯金器，若经赐者听用之。凡命妇许以金为首饰及为小儿铃 ，余以为钗篸、钏缠、珥环者听之。仍毋得为牙鱼、飞鱼 八月三日，诏曰：「天下士庶之家，凡屋宇非邸店楼阁临街市之处，毋得为四铺，作闹
     
奇巧飞动若龙形者。其用银仍毋得镀金。非命婦之家毋得以真珠裝綴首飾、衣服及項珠、纓絡、耳墜、頭 中 ：原作「鬓」，据《宋史》卷一五三《舆服五》改。、抹子之类。凡帐幔、缴壁、承尘、柱衣、额道、项帕、覆旌、 裙毋得用纯锦 绣。宗室戚里茶檐食合毋得以绯红盖覆。豪贵之族所乘坐舁子毋得用朱漆及五彩装绘，若用黑漆而间以五彩者听之。民间毋得乘檐子及以银骨金朵、水鑵子引喝随行。其用兜子者所舁毋得过二人。违者物主工匠并以违制论，工匠刺配他州。有陈告者赏钱五万，其过百日而不变毁者坐之。宜令宣徽院、御史台、合门、左右金吾、街仗司、开封府觉察以闻。」 
庆历八年二月二十七日，诏曰：「闻士庶仿效胡人衣装，裹番样头巾，着青绿及乘骑番鞍辔，妇人多以铜绿兔褐之类为衣。宜令开封府限一月内止绝；如违，并行重断。仍仰御史台、合门弹紏以闻。」 
皇佑元年十月十九日，诏妇人所服冠高毋得踰四寸，广毋得踰一尺，梳长毋得踰四寸，毋得以角为之，犯者重寘于法，仍听陈告。先是，宫中尚白角冠梳，人争仿之，至谓之内样冠，名曰垂肩、等肩，至有长三尺者，梳长亦踰尺。议者以为服妖，故禁止之。 
四年五月一日，诏禁白角冠子，限一月止绝。 
嘉佑五年六月，详定编 所言：「皇亲宫院有违禁衣服、首饰、器用之类，及虽系所赐，或父祖所置者，听(百)[自]改造之；如违，令本宫使臣觉察，申大宗正司施行。」从之。 
之服，宜禁绝之。 七年十月二十二日，禁天下衣黑紫。初，皇亲与内臣赐衣紫皆主为黝色，后士庶寖相效，而言者以谓奇 
神宗元丰五年正月十七日，大宗正司言：「宗室高年抱疾，恩许私家乘垂廉肩舆出入门，拥从猥多，骄不可长。欲乞许乘肩舆者量出踏引，笼烛照夜毋得过两对，如有违犯，从本司察举。」从之。 
哲宗绍圣二年六月二十六日，侍御史翟思言：「近者京城士人与豪右大姓出入往来，率以轿自载，四人舁之，甚者饰以木盖，彻去帘蔽，翼其左右，旁午于通达之衢，甚为僭拟，乞行止绝。」从之。 
七年二月七年：疑误。绍圣无七年。，诏在京官出入不得令人执凉扇。 
徽宗政和元年十二月七日，诏：「元符杂 ，诸服用以龙或销金为饰，并服 地密花透(骨)[背]、锦背、绣背服，及以纯锦 绣为帐幕者，徒二年，工匠加二等，许人告捕。虽非自用，与人造作，同严行禁之。」 
六月十四日，知枢密院事邓洵武奏：「今文臣九品以三等之服，至于命妇，陛下亲洒宸翰，厘为八等，而服制未有名称。」诏送礼制局。 
宣和元年正月五日，诏：「先王之法坏，胡乱中华，遂服胡服，习尚既久，人不知耻，未之有禁，非用夏变夷之道。应敢胡服若毡笠、钓敦之类者，以违御笔论。」 
高宗绍兴八年八月二十八日，宰执奏举行禁止涂金、铺翠、造作服用及为妇人首饰事，上宣谕曰：「宫中禁之甚急，久当民俗自化，不必过为刑禁也。可令刑部检坐前后累降罪赏条法指挥，申严行下。仍仰州县守二令佐悉力奉行，毋致有犯，常切督责巡捕官用心缉
     
捕。如敢依前 慢，纵令违戾，仰监司按劾以闻。」 
九年八月十七日，臣僚言：「凡品服有章，贵贱以别，衣冠不易之法也。异时扰攘，未遑文治，上下大小，例衣紫窄衫，以从简便。至今循习，舆台皁隶，混为一区，汉官威仪，有时而废。臣愿自军旅外，申严有司讨论(官)[冠]带之制，俾公卿大夫、监司守令以临吏民，有则象焉。」从之。 
其后二十五年十二月十八日，参知政事魏良臣言：「除诸军将校许服紫衫外，自余并依承平服冠带之制。」二十六年二月九日，臣僚言：「乞申严紫衫之禁。」并从之。 
权尚书礼部侍郎王曮奏此条无年代。据《宋史》卷一五三《舆服五》，为干道初事，则下条亦当为干道九年事。：「(觐)[观]自古衣服所尚，载于史志，所系甚大，不可不谨也。汉光武为司隶时，诸将过雒阳者数十辈，皆冠帻而衣妇人衣，诸于绣镼，见者莫不笑之，或有畏而走者。及见司隶僚属，皆欢喜不自胜，或垂泣曰：『不图今日复见汉官威仪。』由是识者皆欢喜焉。光武所以奄有四海，绍开中兴者，此之谓助多矣。然则圣王之兴，岂可以为此细故微事，而不垂意哉 切见近日士大夫皆服凉衫，比肩迭迹，习以成风，甚不足观也。既以代冠裳而交际，亦以居官制而听理。处民物之上而躬贾容之衣，有金珠之意而为游士之饰，居平安之时而从征役之装，至乃聚数十而错立，环一堂而团坐，色皆浅素，极焉可懵，其详则不敢悉言，恭惟陛下圣意有默喻者矣。然今之衣之，非不知恶之也。前者议臣以谓紫衫之设，施于用武，故为之禁。而人情终趋简便，是以靡而至此。且文武并用，本不偏废，朝章之外，宜有便衣，仍存紫衫，未害大体。」故诏从之。 
九年十二月十五日，详定三司 令所状：「《乾道重修儀制令》，諸中書舍人、左右諫議大夫、龍圖、天章、寶文、顯謨、徽猷、敷文閣待制、權侍郎許服紅 排(安)[方]、黑犀帶，仍佩魚，改修下條。諸中書舍人、左右諫議大夫、龍圖、天章、寶文、顯謨、徽猷、敷文閣待制、權侍郎許服紅 排方、黑犀帶，仍佩魚。诸狨毛座职事官、权六曹侍郎、寄禄官、太中大夫以上及学士、待制或经恩赐者，许乘。二衙或节度使曾任执政官者准此。诸凶服不入公门，居丧而夺情从职者，照依本品，唯以浅色，去金玉饰，在家即如丧制。改修下条：诸凶服不入公门，居丧而夺情从职者，服依本品，唯色浅，去金玉饰，在家即如丧制。诸文武升朝官及伎术官大夫以上并用屦。学生同。内朝请、武功郎以下减繶，学生减綦。从义、宣教郎以下并用屦，伎术官、翰林良医以下及将校亦同。改修下条：诸文武及伎术官并用靴，将校同。朝请、武功郎以上减繶，从义、宣教郎、伎术官、翰林良医以下、将校各减繶、纯。学生服者减綦。诸州职员及职级许履袍、执笏。经略、安抚、总管、钤辖、发运、盐司职级准此。改修下条：诸州职员及职级许靴、袍、执笏。靴减繶，经略、安抚、总管、钤辖、发运、盐司职级准此。《干道重修仪制式》履用黑革，以绚、繶、纯、綦饰之，各随服色。学生履以綦、纯，繶、纯用青。减繶者亦名履，减繶、纯者名屦。絇，履上饰。繶，饰底。纯， 
     
缘也。綦，履带。改修下条：靴用黑革，以麻底一重、皮底一重、白绢衲毡为里。自底至口高八寸，以绚、繶、纯、綦饰之，各随服色。学生绚、纯并用青。」诏从之。 
大中祥符二年此条至下绍兴五年诸条当分别移至前文各朝相应位置。，诏申禁镕金以饰器服。又太常博士、知温州李邈言：「两浙僧求丐金银珠玉，错末和泥，以为塔像，有高袤犬者，毁碎珠宝，寝以成俗。望严行禁绝，违者重论。」从之。 
七年，禁民间服销金及跋遮 缬。 
八年，诏内庭自中宫以下并不得销金、贴金、间金、戭金、圈金、解金、剔金、陷金、明金、泥金、楞金、背影金、盘金、织金、金线、捻丝装着，衣服并不得以金为饰。其外庭臣庶家悉得禁断。臣民旧有者限一月许回易。为真像前供养物，应寺观装功德用金箔，须具殿位真像显合增修创造数，经官陈状，勘会诣实闻奏，方给公处，诣三司收买。其明金装假果花板乐身之类，应金为装彩物，降诏前已有者，更不毁坏，自余悉禁。违者犯人及工匠皆坐。」是年，又禁民间服皁班缬衣。 
仁宗天圣三年，诏：「在京士庶不得衣黑褐地白花衣服，并蓝黄紫地撮晕花样，妇女不得将白色、褐色毛段并淡褐色匹帛制造衣服。令开封府限十日断绝，妇女出入乘骑在路，披毛褐以御风尘者不在禁限。 
七年，诏士庶、僧道无得以朱漆饰床榻。 
九年，禁京城造朱红器皿。 
神宗熙宁九年，禁朝服紫色近黑者。民庶止令乘犊车，听以黑色间五彩为饰，不许呵引及前列仪物。 
徽宗大观元年，郭天信乞中外并罢翡翠装饰。帝曰：「先王之政，仁及草木禽兽。今取其羽毛，用于不急，伤生害性，非先王惠养万物之意，宜令有司立法禁之。」 
政和二年，诏：「后苑造缬帛盖，自元丰初置为行军之号，又为卫士之衣，以辨奸诈，遂禁止民间打造。令开封府申严其禁，客旅不许兴贩缬板。」 
七年，臣僚上言：「辇毂之下，奔竞侈靡奔：原脱，据《宋史》卷一五三《舆服五》补。，有未革者。居室服用，以壮丽相夸，珠玑金玉，以奇巧相胜，不独贵近，比比纷纷，日益滋甚。臣尝考之甲令，法禁虽具，其罚尚轻，有司玩习，以至于此。如民庶之家不得乘轿，今京城内暖轿非命官至富民、倡优、下贱，遂以为常。窃见近日有赴内禁乘以至皇城门者，奉祀乘至宫庙者，坦然无所畏避。臣妄以为僭礼犯分，禁亦不可以缓。」于是诏非品官不得乘暖轿。 
，妇人之服也。 是岁，又诏敢为契丹服若毡笠、钓塾之类者，以违御笔论。钓敦，今亦谓之鞯 
、笏，进士则幞头、襕衫、带，处士则幞头、皁衫、带，无官者通用帽子、衫、带，又不能具，则或深衣，或凉衫。有官者亦通用帽子以下，但不为盛服。妇人则假髻、大衣、长裙，女子在室省冠子、背子，众妾则假紒、背子。 中兴，士大夫之服大抵因东都之旧，而其后稍变焉。一曰深衣，二曰紫衫，三曰凉衫，四日帽衫，五曰襕衫。淳熙中，朱熹又定祭祀冠婚之服，时颁行之。凡士大夫家祭祀、冠婚则其盛服，有官者幞头、带、 
冠礼，三加冠服，初加缁布冠、深衣、大带、纳履，再加帽子、皁衫、革带、系 ，三加幞头幞头：原作「帽头」，据《宋史》卷一五三《舆服五》改。、公服、革带、
      
。其品官嫡庶子初加折上巾、公服，再加二梁冠、朝服，三加平冕服。若以巾帽折上巾为三加者听之。深衣用白细布 纳深衣：原脱，据《宋史》卷一五三《舆服五》补。，度用指尺，全四幅，其长过 ，下属于裳。裳交解十二幅，上属于衣，具长及踝。圆袂方领，曲裾黑缘，大带、缁冠、幅巾、黑履。士大夫家冠婚、祭祀、宴居、交际服之。紫衫本军校服，中兴士大夫服之，以便戎事。 
绍兴九年，诏公卿、长吏复用冠带，然迄不行。 
二十六年，再申严禁，毋得以戎服临民。自是紫衫遂废，士大夫皆服凉衫以为便服矣据《宋史》卷一五三《舆服五》，此下当有「凉衫，其制如紫衫，亦曰白衫。干道初，礼部侍郎王曮奏：窃见近日士夫皆服」二十九字。。「凉衫甚非美观，而以交际、居官、临民，纯素可憎，有似凶服。陛下方奉两宫，所宜革之。且紫衫之设，以从戎为之禁。而人情终趋简便，靡而至此。文武并用，本不偏废，朝章之外，宜有便衣。仍存紫衫，未害大体。」于是禁服白衫，除乘马道涂许服外，余不得服。若便服许用紫衫，自后凉衫秪用为凶服矣。 
帽衫。帽以乌纱，衫以皁罗为之。角带、系 ，东都时士大夫交际常服之。南渡后，一变为紫衫，再变为凉衫，自是服帽、衫少矣。惟士大夫家冠婚、祭祀犹服焉。若国子生常服之襕衫，以白细布为之，圆领、大袖，下施横襕为裳，腰间有辟积。进士及国子生、州县生服之(绍)。 
绍兴五年，高宗谓辅臣曰：「金翠为妇人服饰，不惟靡货害物，而侈靡之习，实阕风化，已戒中外及下令不许入宫门，今无一人犯者。尚恐士民之家未能尽革，宜申严禁，仍定销金及采捕金翠罪赏格。」 
淳熙二年，孝宗宣示中宫祎衣，曰：「珠玉就用禁中旧物，所费不及五万，革弊当自宫禁始。」因问风俗。龚茂良奏：「由贵近之家仿效宫禁，以致流传民间，鬻簪珥者必言内样。彼若知上崇尚淳朴，必观感而化矣。臣又闻中宫服澣濯之衣，数年不易。请宣示中外，仍 有司，严戢奢僣。」 
宁宋嘉泰初，风俗侈靡，诏官民营建室屋，一遵制度，务从简朴。又以中宫金翠燔之通衢，贵近之家犯者必罚。 
二年闰九月七日，中书门下省言：「见今朝靴样制不一。得旨降下样制，高九寸，口可改作四直。工部勘当，欲参用履制度，絇、今抹口今抹口：原作「吟抹」，据下文改。。繶、今裹底。纯、今缘。期，今束。文武官各随其服色，大夫以上具四饰，用抹口、缘、束裹底。朝请郎、武功郎以下去繶，用抹口、缘、束。从义郎、宣教郎以下至将校、伎术官去繶、纯。用抹口、束。仍用麻底二重、皮一重，里用白绢纳毡，表用皁皱、牛皮底，口高八寸，准尺大小，随宜增减，各随服色。」诏工部画样颁下。
 舆服 宋会要辑稿 舆服四 唐鲙 
      
唐鲙此条所言为唐代事，疑为误入。天头原批：「此条不录，疑唐代事，须查。」
胡证字启申，为和亲使，次漠南，虏人欲屈 之，且言使者必易胡服，又欲主便道疾驱，证固不从，以唐官仪自将，卒不辱命。
 舆服 宋会要辑稿 舆服四 朝服 
      
朝服
【宋会要】
      
仁宗景佑三年十月十九日，御史台言：「准诏，皇亲诸司使以下除西班官百三十余员并隶本台班簿，凡侍祠、大朝会，大将军至副率各依本品朝服，宜下有司施行。」诏礼院检详典故，报三司制造。 
康定二年十月，少府监言：「每大礼，朝服法物库定百官品位，支给朝服。今朝班内有官卑品高及官高品卑者，难为临时参定，或恐差舛，有违典礼。望下礼院详定百官朝服等第，令本库依官品支给。」诏礼院参酌旧制。礼院言：「准衣服令：五梁冠：犀簪导、珥笔，朱衣、朱裳，白罗中单，并皁褾、方心曲领，大带，革带，蔽膝，随罗色。玉装剑、玉佩，锦绶间施二玉环，白鞯，乌皮履。一品、二品侍祠、大朝会则服之。中书门下则加笼巾、貂蝉。准官品令：一品：尚书令、太师、太傅、太保、太尉、司徒、司空、太子太傅、太保；二品：中书令、侍中、左右仆射、太子少师、少傅、少保、诸州府牧、左右金吾卫上将军。又准合门仪制，以中书令、侍中、同中书门下平章事为宰臣，亲王、枢密使、留守、节度使、京尹兼中书令、侍中、同中书门下平章事为使相，枢密使、知枢密院事、参知政事、枢密副使、同知枢密院事、宣徽南北院使、签书枢密院事并在东宫三师之上。以上品位、职事，请准上条给朝服，宰臣、使相则加笼巾、貂蝉，其散官勋爵不系品位，止从正官。后条余品准此。又准衣服令：三梁冠：犀簪导、白纱中单、银剑佩、银环，余同五梁冠。诸司三品、御史台四品、两省五品侍祠、大朝会则服之。近制并有中单。御史中丞则冠獬豸。准官品令：诸司三品：诸卫上将军，六军统军，诸卫大将军，神武、龙武大将军，太常、(中)[宗]正卿，秘书监，光禄、卫尉、太仆、大理、鸿胪、司农、太府卿，国子祭酒，殿中、少府、将作、司天监，诸卫将军，神武龙武将军，下都督，三京府尹，五大都督府长史，亲王傅。御史台三品、四品：御史大夫、御史中丞。两省三品、四品、五品：左右散骑常侍，门下中书侍郎，谏议大夫，给事中，中书舍人。尚书省三品、四品：六尚书、左右丞，诸行侍郎。东宫三品、四品：太子宾客，太子詹事，太子左右庶子，太子少詹事，太子左右谕德。又准合门仪制：节度使、文明殿学士、资政殿学士、三司使、翰林学士承旨、翰林学士、资政殿学士、端明殿学士、翰林侍读学士、侍讲学士、龙图(合)[阁]学士、枢密直学士、龙图阁直学士并次中书侍郎，节度观察留后并次诸行侍郎，知制诰、龙图、天章阁待制、
观察使并次中书舍人。内客省使次太府卿，客省使次将作监，引进使、防御、团练、三司副使并次左右庶子。以上品位、职事，请准上条给朝服。又准衣服令：两(朝)[梁]冠：铜剑、佩、环，余同三梁冠。四品、五品侍祠、大朝会则服之。六品则去剑、佩、绶，御史则冠
      
獬豸，衣有单。单准官品令：诸司四品：太常、宗正少卿，秘书少监，光禄等七寺少卿，国子司业、殿中、少府、将作、司天少监，三京府少尹，太子率更令，家令、仆，诸卫率府率、副率，诸军卫中郎将，诸王府长史、司马，大都督府左右司马，内侍。尚书省五品：左右司诸行郎中。诸司五品：国子博士，五经博士，太子中允，左右赞善大夫，都水使者，开封、祥符、河南、洛阳、宋城县令，太子中舍、洗马，内常侍，太常宗正，秘书、殿中丞，著作郎，殿中省五尚奉御、大理正，诸王友，诸军卫郎将，诸王府咨议参军，司天五官正，太史令，内给事。诸升朝官六品以下：起居郎，起居舍人，侍御史，尚书省诸行员外郎，殿中侍御，左右司谏，左右正言，监察御史，太常博士，通事舍人。又准合门仪制：四方馆使次七寺少卿，诸州刺史次太子仆，谓正任不带使职者。东西上合门使次司天少监，客省、引进、合门副使并次诸行员外郎。以上品位、职事据令文但言四品、五品，亦不分班叙上下。今请自尚书省五品以上及诸州刺史以上，准上条给朝服。其诸司五品以上实有(高)[官]高品卑及品高官卑者，合自诸司五品、国子博士至内给事并依六品以下例内：原脱，据《宋史》卷一五二《舆服四》补。，去剑、佩、绶。御史则冠獬豸，衣有中单。其诸司使、副使以下至合门祗候，如有摄事合请朝服者，并同六品。」诏从之。 
琫容刀』是也。《冬官 祧氏》为剑，止以共武士服，若带剑以祠郊庙、以朝天子，非古也。自秦及西汉，艰危用武之时，朝、祭服皆佩剑。东汉大祭祀，玉佩、绚履以行事，惟朝尚佩剑。晋制，服剑以木代之，谓之班剑。东齐谓之象剑。今冬正大朝会，若服三代之冕服，而用三代之礼，则去剑可也；若服秦汉之服，而用秦汉之礼，则存剑可也。然文武异容，佩剑之制，不当施于朝事。又《周礼》以不脱履为恭，以脱屦为相亲。《少仪》曰：『凡祭于室中，堂上无跣，燕则有之。』注曰：『祭不跣者，主恭也；燕则有跣，为欢也。』《特牲》、《少牢馈食》之礼无脱屦，而《燕》与《乡饮酒》之礼则有脱屦升堂，与《少仪》令 神宗元丰二年四月二十三日，详定正旦御殿仪注所言：「按周以上祭服无剑而有履，故《周官》司服之职悉不着剑，惟朝服则有容刀。《诗》曰：『令：疑误。。自秦以下，冠服虽异于周，犹坐于席。夫坐于席，则剑不可以不解，屦不可以不脱。解剑、脱屦于至尊之前，则愈不恭矣。故将升堂，必解剑、脱屦也。其后相承既久，遂以解剑脱屦为恭，与古益异。今冬(至)[正]朝会，若用周礼，则服当无剑，而惟燕坐，然后脱屦而升；若止袭秦汉之故，则因旧仪为可。又恐佩剑而趍朝，脱屦而示恭，与三代礼意不合。其冬正朝会，欲乞约用周礼，不服剑，不脱屦舄。」从之。 
八月二十九日，详定朝会仪注所言：「周礼：天子视朝，则皮弁，服十五升衣，积素以为裳，《记》所谓皮弁素积是也。诸侯视朝，则
      
委貌冠，其服缁布衣，亦积素以为裳，《诗》所谓『缁衣之宜兮』是也。凡在朝，君臣同服。汉氏承秦，改六冕之制，但玄冠、绛衣而已。魏以来名为五时朝服，隋唐谓之具服。一品以下、九品以上皆绛纱禅衣，其冠有五梁、三梁、二梁、一梁之别。《隋志》曰：梁别贵贱，自汉始也。绶则以组为之，本以贯佩玉相承受。战国尚武而去佩，但留其系璲，而秦乃以采组连于璲，转相结受，因以为饰，所谓绶也。韦彤《五礼精义》曰：『绶以别尊卑，彰有德，故汉制相国至百石吏绶有三采、二采、一采之等。』然则冠以(祭)[梁]之多少别贵贱，绶以采之麤褥异尊卑，其来尚矣。古者制礼，上物不过十二，天之数也「天」下原衍「理」字，据本书《与服六》所引删。。自上而下，降杀以两。畿外诸侯远于尊者而伸，则以九、以七、以五，从阳奇之数；王朝公卿大夫近于尊者而屈，则以八、以六、以四，从阴偶之数。本朝衣服令：通天冠二十四梁，为乘舆服。盖二十四梁，以应冕旒前后之数。若人臣之冠，则自五梁而下，与汉唐少异矣。至于绶，则乘舆及皇太子以织成，诸臣用锦为之。一品、二品冠五梁，中书、门下加笼巾、貂蝉。诸司三品三梁。四品、五品二梁，御史台四品、两省五品亦三梁。而绶有晕锦、黄师子、方胜、练鹊四等之殊。六品则去剑、佩、绶。隋唐冠服皆以品为定，盖其时官与品轻重相准故也。今之令式尚或用品，虽因袭旧文，然以官言之，颇为舛谬。 举一二，则太子中允、赞善大夫与御史中丞同品，太常博士品卑于诸寺丞，太子中舍品高于起居郎，内常侍纔比内殿崇班，而在尚书诸司郎中之上，是品不可用也。若以差遣，则有官卑而任要剧者，有官品高而处冗散者，有一官而兼领数局者，有徒以官奉朝请者，有分局莅职特出于一时随事立名者，是差遣又不可用也。以此言之，用品及差遣定冠绶之制，则未为允当。伏请以官为定，庶名实相副，轻重有准。仍乞分官为七等，冠绶亦如之。貂蝉、笼巾、七梁冠，天下乐章晕锦绶为第一等。蝉旧以玳瑁为胡蝶状，今请改为黄金附蝉。宰相、亲王、使相、三师、三公服之。七梁冠，杂花晕锦绶为第二等，枢密使、知枢密院至太子太保服之。六梁冠，方胜宜男锦绶为第三等，左右仆射至龙图、天章、宝文(合)[阁]直学士服之。五梁冠，翠毛锦绶为第四等，左右散骑常侍至殿中、少府将作监服之。四梁冠，簇四雕锦绶为第五等，客省使至诸行郎中服之。三梁冠，黄师子锦绶为第六等，皇城以下诸司使至诸卫率府率服之。内臣自内常侍以上及入内省、内侍省、内东西头供奉官、殿头前班、东西头供奉官、左右侍禁、左右班殿直，京官秘书郎至诸寺监主簿既预朝会，亦宜朝服从事。今参酌，自内常侍以上冠服，各从本等寄资者。如本官入内内侍省、内东西头供奉官、殿头三班使
      
臣、陪位京官为第七等，皆二梁冠，方胜练鹊锦绶。高品以下服色，依古者韦卑韨舄屦并从裳色。今制朝服用绛衣，而锦有十九等。其七等绶谓宜纯用红锦红：原作「锦」，据本书《舆服六》所引改。，以文采高下为差别，惟法官绶用青地荷莲锦，以别诸臣。后汉制，法(官)[冠]一曰柱后，执法者服之。侍御史、廷尉正监平也，或谓之獬豸冠。《南齐志》亦曰法冠，廷尉等诸执法者冠之。今御史台自中丞而下至监察御史、大理卿、少卿、丞、审刑院、刑部主判官既正定厥官，真行执法之事，则宜冠法冠，改服青荷莲锦绶。其梁数与佩准本官。」从之。 
按此句天头原批：「按字上疑有阙佚。」：《周礼 司服》：『王视朝，则皮弁服。』郑氏注：『视朝，视内外朝之事。』『王受诸侯朝觐于庙，则衮冕。』贾公彦曰：『觐礼，天子衮冕，负黼扆。』故知朝觐在庙，王服衮冕。若然，春夏受挚在朝，则皮弁服，故孔颖达曰：天子朝服，立于路门之外；诸侯朝服执挚，入应门。汉制，百官贺正月，天子服通天冠。张衡《东京赋》曰：『冠通天，佩玉玺。』韦彤《五礼精义》曰：『通天冠，朝会之正服，犹古之皮弁也。』自晋以来，天子郊祀天地、明堂、宗庙、元会临轩，介帻、通天冠，平冕，皁表，朱缘里，加于通天冠上。衣画而裳绣，为日月星辰十二章。自此元日受朝，始用祭服。梁及隋唐既以因袭，而本(服)[朝]之制亦用衮冕。臣等看详《周礼》朝觐，若春夏受挚于朝，则君臣皆朝服；秋冬受挚于庙，则君臣皆祭服。今元会行礼于朝，而天子服祭服，诸侯服朝服，未合礼意。欲乞元日受朝贺，服通天冠，绛纱袍。」从之。 
元丰五年十二月十一日，诏：冬正朝会，诸军所服衣冠，厢都军、都指挥使、都虞候、领团练使、刺史服第五等；军都指挥使、都虞侯服第六等；指挥使、副指挥使服第七等，并班于廷；副都头以上常服。班殿侯门。二十三日，吏部尚书李清臣奉诏检阅朝会应奉事，欲令执事高品以下并服介帻、绛服、大带、革带、袜、履、方心曲领，从之。 
褶之制未详所起代，车驾亲戎，中外戒严则服之。唐制，三品以上紫褟，五品以上绯褟，七品以上绿褟，九品以上碧褟，九品以下通用细绫，七品以下通用小绫。及检会《卤簿记 褶冠。今检诸书志，唯 六年九月二十八日，尚书礼部言：「枢密都承旨张诚一言，伏见朝服法物库有太常协律郎、大乐丞新给(正)[上]褶乃是从戎之服，以此名冠，尤 褶冠，收载库籍，即无所据。乞下礼官考正，下太常寺。」太常寺言：「 》，有鼓吹令丞冠，注漆皮为之，两耳镂花形，如《三礼图》委貌冠，今俗谓之(为)[非]褶并合不用。」从之。〔六〕曹尚书 所据。今协律郎如押乐，太常卿遇祠祭、朝会，各以本品朝、祭冠服从事。兼太学令丞今止服本品官服，其六：原脱，据文意补。、侍郎，殿中监，大司丞，散骑常侍，特进，金紫、银青光禄大夫，太尉，节度使，左右金吾卫，左右卫上将军服之。 
      
贞元六年正月七日本段乃唐事，原书已勾去。衣中单，勒帛，裙，蔽膝袍，大带，革带，方心曲领。佩则用石以代珠玉。冠有三梁、五梁之别，言官、刑法官则加獬豸。所执各用其笏。如导驾，除御史大夫、开封牧、开封令出各乘车外，他官员冠服而骑。 ，祭官有襂服，既葬公除，及闻哀假满者，请许吉服。赴宗庙之祭，其同宫未葬，虽公除者，请依前禁之。国家朝祭，百官冠服多用周制，每大朝会、侍祠则服之。袜有带，履用皁，
 舆服 宋会要辑稿 舆服四 祭服 
      
祭服
【宋会要】
褶、弁服，国朝省八旒冕，六旒冕、弁服。九旒冕：涂金银花额、犀，玳瑁簪导，青罗衣，绣山、龙、雉、火、虎、蜼五章，绯罗裳、绣藻、粉米、黼、黻四章。绯蔽膝，绣山、火二章。白花罗中单，玉装剑、佩。革带，晕锦绶，二玉环，绯白罗大带，绯罗袜，履。亲王、中书门下奉祀则服之。九旒冕无额花，玄衣，纁裳，悉画，小白绫中单，师子锦绶，二银环，余同上，三公奉祀则服之。七旒冕：犀角簪导，衣画虎、雉、粉米三章，裳画黼、黻二章。银装佩、剑，革带。余同九旒冕。九卿奉祀则服之。五旒冕无章，铜佩、剑，革带，余同七旒冕。青罗为衣裳，四品、五品为献官则服之。六品以下无剑、佩、绶，紫檀衣、朱裳，罗为之。皁大绫绶、铜剑、佩，御史、博士服之。平冕无旒，青衣、纁裳，无剑、佩、绶，余同五旒冕，太祝奉礼服之。 王公冠服，唐制有衮冕九旒、鷩冕八旒、毳冕七旒、絺冕六旒、玄冕五旒、爵弁、朝服、公服、 
五梁冠：涂金银花额、犀、玳瑁簪导、立笔，绯罗袍、白花罗中单、绯罗裙、绯罗蔽膝，并皁褾。白罗大带、白罗方心曲领，玉剑佩、银革带、晕锦绶，二玉环，白绫袜、皁皮履。一品、二品侍祠、朝会则服之。中书门下则冠加笼巾、貂蝉。笼巾编藤漆之，涂金银，饰玳瑁蝉一，金蝉六，衔玉。三梁冠：犀角、簪导，无中单，银剑佩，师子锦绶，银环，余同五梁冠。诸司三品、御史台四品、两省五品侍祠、朝会则服之。御史大夫、中丞则冠有獬豸角，衣有中单。两梁冠：犀角、簪导、铜剑佩、练鹊锦绶、铜环，余同三梁冠。四品、五品侍祠、朝会则服之。六品以下无中单，无剑佩、绶，御史则冠有獬豸角，衣有中单。 
、白罗方心曲领，本品冠，导驾则骑而服之。 褟紫、绯、绿各从本服色。白绫中单、白绫  
革奴。前马队内折冲及执者服锦帽、绯绣袍、 、银带、 革奴，横刀、执弓箭，珂马。千牛服花脚幞头、绯绣抹额、大口 、银带、 ，锦螣蛇、银带，佩横刀，执弓箭。千牛将军服平巾帻、紫绣袍、大口 大驾卤簿内巾服之制：金吾上将军、将军、六统军、千牛中郎将服花脚幞头、抹额、紫绣袍，佩牙刀，珂马。诸卫大将军、将军、中郎将、折冲、果毅，散手翊卫服平巾帻、紫绣袍、大口
      
，银带。执殳仗、前后步队、真武队执旗、前后 。朱雀队执旗及执牙门旗、执降引旛、黄麾幡者服绯绣衫、抹额、大口 。清游队、佽飞执副仗服甲骑具装，锦鞴，横刀、执弓箭，白 。执金吾犦服锦袍、帽、臂鞴、银带、乌皮 、银带、乌皮 。金吾押纛服幞头、皁绣衫、大口 、  ，佩横刀、执弓箭。金吾押牙服金鹅帽、紫绣袍、银带，仪刀。金吾执纛者服乌纱帽、皁衣 。诸卫主率、都尉、引驾骑、持钑队内校尉、旅帅、执卫司殳仗、犦金五十六骑，班剑、仪刀队、亲勋翊卫执大角人平巾帻、绯绣裲裆、大口 银带。监门校尉、六军押仗服幞头、紫绣裲裆。队正服平巾帻、绯绣袍、大口(步)[部]、银带。援宝、执绛麾、真武幢、叉人服武弁、紫绣衫。持钺队、殿中黄麾、伞、扇、腰舆、香镫 、锦带。朱雀队内执弓箭、弩、虞候〔佽〕飞执长寿幢宝舆法物人服平巾帻、绯绣袍、大口 ，执弓箭。执龙旗副竿人服锦帽、五色绣袍、大口袍、银带。执弩、弓箭人服锦帽、青绣袍、银带。前后步队人服五色鍪甲、锦臂鞴、 鞯、 黄麾，执日月合璧等旗、青龙白虎队、金吾细仗内执旗者服五色绣袍、抹额、行縢、银带，执白干棒人加银褐捍腰。执龙旗及前马〔队〕内执旗人服五色绣袍、银带、行縢、大口镫：原作「蹬」，据《宋史》卷一四八《仪卫六》改。、抹带、锦螣蛇。歌拱辰管、箫、笳、笛、觱篥无螣蛇。太常大鼓、长鸣、小鼓、中鸣服黄 。太常寺府史、典事、司天令史服幞头、绿衫、黄半臂。太常主帅、棡鼓、金钲、节鼓人服平巾帻、绯绣袍、大口 褶冠、银褐裙、金铜革带、绯白大带、履 、银带。掩后队服黑鍪甲、锦臂鞴、行縢。鼓吹令丞服绿 、银带。掌辇、主辇服武弁、黄绣衫、紫绣诞带。拢御马者服贴金帽、紫绣大袖衫、银带。执真武幢者服武弁、皁绣衫、紫绣诞带。五牛旗舆士服武弁、五色绣衫、大口 、锦螣蛇。五辂、副辂、耕根车驾士服平巾帻、青绣衫、青履鞯。教马官服幞头、红绣抹额、紫绣衫、白 、勒帛、青耳履。执引驾龙墀旗、六军旗者服锦帽、五色绣衫、锦臂鞴、银带。引夹旗及执柯舒镫仗者服贴金帽，余同上。执花凤飞黄吉利旗者服银褐绣衫、抹额、银带。夹毂队服五色质鍪铠、锦臂鞴、白行縢、紫口 鞯。骁卫翊三队服平巾帻、绯绣袍、大口 、华盖、指南、进贤等车驾士、相风、锺漏等舆舆士服武弁、绯绣衫。驾羊车童子服垂耳髻、青头巾、青绣大紬衫、(雷)[雪]、抹额、袜带、绯 、抹额、袜带。太常羽葆鼓、小横吹服青苣文袍、 、抹额袜带。太常铙、大横吹服绯苣文袍、 花袍、绯：疑有脱误。。尚辇、奉御、直长。 褶冠、革带。殿中少监、奉御、供奉、排列官、引驾仗内排列、承直官、大将、金吾引驾、押仗、押旗服幞头、紫公服、乌皮 、白勒帛。司辰、典事、漏刻生服青 。列官令史、府史服黑介帻、绯衫、白
黄令丞黄：疑有脱误。。殿中执掌、执伞扇人服幞头、碧襕、金 、金铜带、乌皮 、千牛、长史、进马四色官服幞头、绿公服、白
      
。 铜带、乌皮旧衣黄，太平兴国六年并内侍省，并改服以碧。凡绣文，金吾卫以辟邪，左右卫以瑞马，骁卫以雕虎，屯卫以赤豹，武卫以瑞鹰，领军卫以白泽，监门卫以师子，千牛卫以犀牛，六军以孔雀，乐工以鸾，耕根车驾士以凤衔嘉禾，进贤车以瑞麟，明远车以对凤，羊车以瑞羊，指南车以孔雀，记里鼓、黄钺车以对鹅，白鹭车以翔鹭，鸾旗车以瑞鸾，崇德车以辟邪，皮轩车以虎，属车以云鹤，豹尾车以玄豹，相风乌舆士以乌，五牛旗以五色牛，余皆以宝相花。 
六引内巾服之制。清道官官：原作「冠」，据《宋史》卷一四八《仪卫六》改。、银带。青衣服平巾青帻 ，服武弁、绯绣衫、革带。持幰弩、车辐棒者服平巾赤帻、绯绣衫、赤帻：原作「服」，据《宋史》卷一四八《仪卫六》改。，余悉同大驾前后部。 、白袜带、银螣蛇。铙吹部内服平巾帻、绯绣袍、白袜带、白 。驾士服锦帽、绣戎服、大袍、银带，弓箭以青，以紫。持棡鼓者服平巾帻、绯绣对凤袍、大口 、银带。大驾卤簿内执辔并锦络衫帽。持弓箭、者服武弁、绯绣衫、白 、银带。内告止幡曲盖以绯，传教幡、信幡、绛引幡以黄。执诞马辔、仪刀、麾、幢、节、夹、大角者服平巾帻、绯绣衫、大口 褶。持戟、伞、扇、刀盾者服黄绣衫、抹额、行縢、银带。持幡盖者服绣衫、抹额、大口 、青 
其绣衣文：清道以云鹤，幰弩以辟邪，车辐以白泽，驾士、司徒以瑞马，牧以隼，御史大夫以獬豸，兵部尚书以虎，太常卿以凤，县令以雉，乐工以鸾，余悉以宝相花。 
褶如令文之制。其起梁带形制，检寻未是，望以革带代之。」奏可。是岁，造成而未用。干德六年郊禋始服，而冠未造，乃取朝服、进贤 。窃详笼冠子巾与武弁大冠其名虽殊，本是一物，制同而饰别。盖以官品为差，其帻亦载在笼冠下。今请造 、起梁带、乌皮 ，骑马服之。金饰即金附蝉也。详此，即是二品、三品所配弁之制也。附蝉之数，盖一品九蝉，二品八，三品七，四品六，五品五。又令文武弁、平巾帻，侍中、中书令、散骑加貂蝉，侍左者左珥，侍右者右珥。又《开元杂礼》导驾官并朱衣，冠履依本品。此朱衣，今朝服也。然自一品至二品用四入之朱为衣，乃协上下之文，异绛缯之色。又令文三品以上紫褶，五品以上绯褶，七品以上绿褶，九品以上碧褶，并白大口 、玉梁、珠宝钿带、 诸衣，按制度所起，先儒无说，惟《开元杂礼》五品以上通用细绫及罗，六品以下服小绫。褶衣之色，惟本品绶色。注：褶衣，即复衣也。又按诸王朱绶，四采：赤、黄、缥、绀，赤即朱也。以纯朱为地，更次第轻入黄、白、青，付内染之，共为四采，亦谓之朱褶。一品绿綟绶，四采：绿、紫、黄、赤。綟即绿也，是草之绿色，以纯绿为地，亦谓之绿綟褶。二品、三品紫绶，三采：紫、黄、赤，谓之紫褶。其衣身、领、袖袂谓依令制。又按令文武弁金饰、平巾帻、簪导、紫褶、白 太祖建隆四年八月十六日，宰臣范质与礼官议：「导驾官服
      
冠、大带、革(带)、鞯履参用焉。 
九月二日，宰臣范质言：「三公祭服，旧皆画升龙，裲裆有绯紫之制，请令礼官检寻故事。按三礼，三公毳冕，无龙章；上公衮冕，无龙，二品鷩冕。又《周礼》言上公衮冕九旒，以五采绳贯五采珠，旒长九寸，每寸以珠玉填。其衣玄色，五章：山、龙、华虫、火、宗彝，画于衣。其裳朱色，四章：藻、粉米、黼、黻，绣于裳。又按令文旒并贯青色珠，青纩。其珠及黝纩，今请依令文青色之制。又按《开元礼》，武官陪立大仗，加螣蛇裲裆，如袖无身，以覆其膊胳。音各。盖掖下缝也。从肩领覆臂膊，共一尺二寸。又按《释文》、《玉篇》相传云：其一当胸，其一当背，谓之两当。今详裲裆之制，其领连所覆膊胳，其一当左膊，其一当右膊，故谓之起膊。今请兼存两说，择而用之。」诏改制祭服，以青色造裲裆，用当胸、当背之制。 
真宗咸平五年二月，大理寺丞李坦言：「臣闻礼行于郊，而百神受职焉；礼行于社，而百货可殖焉。是故礼者治国之柄，服者饰身之仪。前代成规，后王不易。臣昨差郊坛助祭，窃见助祭之官所服六冕、衣裳画绣之等，多不依古制，又虑后来增减不同。然按《尚书》辇陶云：『(乎)[予]冕板上下之色皆用玄青，亦无邃延，一失也 欲观古人之象，日、月、星辰、山、龙、华虫，作会宗彝、藻、火、粉米、黼、黻、絺绣。』此十二章也。六章画于衣，象天也；六章绣于裳，象地也。夏商无文。至周，三辰画于旌旗，惟九章在于衣裳之上。周有六冕，按《司服》云：王祭昊天上帝，则大裘而冕；祭五帝亦如之；享先王则衮冕；享先公则鷩冕；祀四望山川则毳冕；祭社稷五祀则絺冕；祭 小祀则玄冕。郑司农云：大裘，羔裘也。所以知羔裘者，祭天尚质，故用之，象天色也。衮冕之旒，天子则十二旒，升龙于山，升火于宗彝。若上公则九旒，自山龙而下九章。侯伯鷩冕、七旒，自华虫而下七章。子男即毳冕五旒，自宗彝而下五章。孤卿即絺冕三旒，三章，无画皆绣。凡奇数在衣，偶数在裳。今具六冕祭服异同，乞行改正。」诏送太常寺礼院详定。礼院言：「检讨如后。伏缘旒冕之制度，绣画之等差，历代以来，屡有沿革。若循古制，须议酌中。改作之间，安敢轻议!周六冕皆玄上纁下，玄上法天，纁下法地，兼前后邃延。今此下脱文误入于《祭服》类之末高宗绍兴十六年四月四日条下。。」 
【宋会要】
皇佑四年三月，太常礼院言：「按《礼》曰：『绣黼丹朱中衣，大夫之僭礼也。』注云：此言诸侯之礼。绣读为绡，缯名也。绣黼丹朱，以为中衣领缘也。疏云：『黼，刺缯为黼文也。丹朱赤色，〔谓〕染缯为赤色也。中衣，谓以素为冕服之里衣，犹今中单衣也。』又《晋诗》云：『素衣朱襮。』《正义》曰：『《释器》云：黼领谓之襮。孙炎曰：绣刺黼文以褗领，是襮为领也』。『中衣者，朝服、祭服之里衣也，其制如深衣。故《礼
      
记》：深衣，连衣裳而纯之以采者。有表则谓之中衣中：原作「深」，据《诗 唐风 扬之水》孔疏改。。』又《鲁诗》云：『素衣朱绡。』绡为绮属。然则绡是刺绣别名，于此绡上刺为绣文，谓之绡黼也。绡上刺黼以为衣领，然后名之为襮。故《尔雅》云：黼领谓之襮，襮为领之别名也。《开元礼》：天子服衮冕、玄衣纁裳、白纱中单， 官服衮冕、青衣纁裳、白纱中单。今详参古者服之中衣，以素为之，以朱为领缘，而领刺以黼文，故《礼记》云：『绣黼丹朱中衣。』《诗》云素衣朱襮是也。今之祭服既有中单，又别为里，非也。然则中单之制宜用缯素，而朱丹领缘，领刺以黑文黼文可也上「文」字疑误。。《礼》云『大夫之僭礼』，则诸侯之服也。今五等祭服宜依此制。」诏可。 
六月，同知太常礼院邵必言：「伏见监祭使、监礼各冠五旒冕，衣裳无章，色以紫檀，详求古礼，并无此服。按《周礼》云，冕之制，凡有旒者，衣裳皆有章，上下之相应也。惟大裘冕无旒，衣裳无章。一命大夫之冕无旒，衣裳亦无(常)[章]。今监祭、监礼所服冕五旒，侯伯之冕也。而衣无章，深所不称。又色以紫檀，盖无经据。故昨礼院所议，止欲从五等以下子男之服。再详监祭本于《周礼》祭仆之职，掌视祭祀，纠百官之戒具，诛其不恭者。至汉史以御史监祠，唐乃有监祭使之名。且祭仆，中士也；御史，执法官也。又监礼则奉常博士之职，其官与品则又差降，皆所以监视察举其不如礼者。考其本末，既非祠官，必也正名，则御史、博士尔，而服用五等，且非所宜。况有旒无章，服色非古，此为失礼甚矣。窃观国家南郊大礼，太常卿止服朝服，前导皇帝；若亚献、终献及坛陛献官，乃服以祭服，明太常卿非祠官而服朝服，礼也。又按唐《开元礼》，朝服凡侍祠、朝享、拜表大事则服之。欲乞今后监祭使冠獬豸，监礼冠进贤，各服以侍祠祭，为得其当。庶几盛时典礼，不至差谬。」诏不允。 
神宗元丰元年十一月二日，详定郊庙礼文所言：「《周礼》弁师掌王之五冕，五采缫十有二就，皆五采玉(皆)十有二。郑氏注谓五彩丝为绳，垂于延之前后各十二，所谓邃延也。贾公彦曰：以青、赤、黄、白、黑五色玉贯于藻绳，每玉间相去一寸，十二玉则十二寸，以一(至)[玉]为一成结之，使不相并。此据衮冕前后二十四旒据：疑误。。孔颖达曰：旒长尺二寸，故垂而齐肩也。至后汉明帝用曹褒之说，乘舆服冕系白玉珠为十二旒，前垂四寸，后垂三寸，遂失古制。国朝《衣服令》：乘舆服衮冕，垂白珠十有二旒，广一尺二寸，长二尺四寸。盖白珠为旒，用东汉之制，而其冕广长之度，乃自唐以来率意为之，无所稽考。景佑中已经裁定，以叔孙通汉礼器制度为法，凡冕版广八寸，长尺六寸，与古制相合，更不复议。今取少府监进样，如以青罗为表，红罗为里，则非《弁师》所谓玄冕朱里者也。上用金棱天板，四周用金丝结网，两旁用真珠、花素坠之类，皆不
  </div>
  <div class="pagination">
   <a href="宋会要辑稿_page831.html">
    上一页
   </a>
   <span>
    ...
   </span>
   <a href="宋会要辑稿_page827.html">
    827
   </a>
   <a href="宋会要辑稿_page828.html">
    828
   </a>
   <a href="宋会要辑稿_page829.html">
    829
   </a>
   <a href="宋会要辑稿_page830.html">
    830
   </a>
   <a href="宋会要辑稿_page831.html">
    831
   </a>
   <span class="current-page">
    832
   </span>
   <a href="宋会要辑稿_page833.html">
    833
   </a>
   <a href="宋会要辑稿_page834.html">
    834
   </a>
   <a href="宋会要辑稿_page835.html">
    835
   </a>
   <a href="宋会要辑稿_page836.html">
    836
   </a>
   <a href="宋会要辑稿_page837.html">
    837
   </a>
   <span>
    ...
   </span>
   <a href="宋会要辑稿_page833.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
