<!DOCTYPE html>
<html>
<head>
    <meta charset="UTF-8">
    <title>頖宫礼乐疏 - 第 8 页/共 34 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>頖宫礼乐疏 - 第 8 页/共 34 页</h1>
    <div class="content">


<史部,政书类,仪制之属,頖宫礼乐疏,卷三>
<史部,政书类,仪制之属,頖宫礼乐疏,卷三>








　　仪注
　　祭前一日执事者设香案于牲房外賛引者引献官常服賛引唱诣省牲所唱省牲【执事者牵牲于香案前过】賛引唱省牲毕【遂宰牲以毛血少许盛于盘其余毛血以净器盛贮祭毕埋之是日观乐并习仪】
　　正祭日将行礼起鼔初严【遍燃庭燎香烛】鼔再严【乐舞生执事者名序立于丹墀两傍】鼓三严【賛引引各献官至防门下立候】通賛唱乐舞生各就位【乐舞生各以序进立于殿庭奏乐之所司节者分引舞生至丹墀东西两阶各序于舞佾之位司节在东则退至东四班舞生之首在西则退至西四班舞生之首相向立】通賛唱执事者各司其事【各执事亦各以序进就位讫】通賛唱陪祭官各就位【众官就位讫】通賛唱分献官各就位【各賛引引各分献官至拜位各賛引退立东西讫】通賛唱献官就位【賛引引献官至拜位賛引退立于献官东西两傍相向立讫】通賛唱瘗毛血【执事者捧毛血正庙由中门出四配东西哲由左右门出两庑随之瘗于坎遂啓爼盖】通賛唱迎神【舞生执羽籥麾生举麾】唱乐奏咸和之曲【击柷作乐】通賛唱鞠躬拜兴拜兴拜兴拜兴平身【献官以下俱拜讫麾生偃麾乐尽防敔】通賛唱奠帛行初献礼【捧帛者各捧帛执爵者各执虚爵賛引诣献官前】唱诣盥洗所【引献官至盥洗所司盥者捧盆】賛引唱搢笏【献官搢笏盥毕进巾】賛引唱出笏【献官出笏】賛引唱诣酒罇所【引献官至酒罇所】賛引唱司罇者举羃酌酒【执爵者以爵受酒同捧帛者在献官前行先圣帛爵由中门入四配帛爵左门入各于神案之侧朝上立賛引随引献官亦由左门入】唱诣
　　至圣先师孔子神位前【麾生举麾】唱乐奏宁和之曲【击柷作乐賛引引献官至神位前】唱跪【献官跪】唱搢笏【献官搢笏捧帛者转身西向跪进帛于献官右献官接帛】賛引唱奠帛【献官献帛以帛授接帛者奠于神位前案上执爵者转身西向跪进爵于献官右献官接爵】賛引唱献爵【献官献爵以爵授接爵者奠于神位前】賛引唱出笏【献官出笏】賛引唱俯伏兴平身诣读祝位【读祝位设于庙中香案前賛引引献官至祝位麾生偃麾乐暂止读祝者跪取祝文退立于献官之左】賛引唱跪【献官竝读祝者皆跪】通賛随唱众官皆跪【陪祭官俱跪讫】賛引唱读祝【读祝者读毕仍将祝文跪置于祝案上退堂西朝上】賛引与通賛同唱俯伏兴平身【麾生举麾不唱乐生接奏先未终之乐】賛引唱诣
　　复圣顔子神位前【引献官至神位前】唱跪搢笏【献官搢笏捧帛者跪于献官右进帛于献官献官接帛】賛引唱奠帛【献官献帛以帛授接帛者奠于神位前案上执爵者跪于献官右进爵于献官献官接爵】賛引唱献爵【献官献爵以爵授接爵者奠于神位前】賛引唱出笏【献官出笏】賛引唱俯伏兴平身賛引唱诣
　　宗圣曾子神位前【仪同复圣但捧帛执爵者跪于献官左进帛爵讫】賛引唱诣
　　述圣子思子神位前【仪同前】賛引唱诣
　　亚圣孟子神位前【仪同前】通賛随唱行分献礼【各賛引诣各分献官前】同唱诣盥洗所【各賛引引各分献官至冼所司盥者酌水】賛引同唱搢笏【各分献官搢笏盥毕进巾】賛引同唱出笏【各分献官出笏】賛引同唱诣酒罇所【引各分献官诣酒罇所】同唱司罇者举羃酌酒【各执爵以虚爵受酒与捧帛者俱在分献官前行各至堂及两庑神案之侧朝神位立候正庙】賛引唱诣东哲西哲东庑西庑神位前【各賛引引各分献官诣东哲西哲俱由左门进东庑西庑各诣庑至神位前】同唱跪同唱搢笏【献官竝各分献官搢笏东哲东庑捧帛者转身跪于分献官右西哲西庑捧帛者跪于分献官左进帛分献官接帛】賛引同唱奠帛【分献官献帛以帛授接帛者奠于神位前案上捧爵者转身进爵如进帛仪分献官接爵】賛引同唱献爵【分献官献爵以爵授接爵者献于神位前】賛引同唱出笏【各献官出笏】賛引同唱俯伏兴平身賛引同唱复位【麾生偃麾防敔乐止各賛引引各献官至原拜位立执事者亦随至罇所立候】通賛唱行亚献礼【賛引诣献官前】唱诣酒罇所【引献官至酒罇所】賛引唱司罇者举羃酌酒【各执爵者以虚爵受酒前行至庙如初献仪賛引引献官亦由左门入】唱诣
　　至圣先师孔子神位前【麾生举麾】唱乐奏安和之曲【击柷作乐賛引引献官至神位前如初献献爵之仪行礼讫賛引引献官如前出至原位麾生偃麾栎敔乐止】通賛唱行终献礼【賛引引献官竝执事者仪同亚献但麾生举麾】唱乐奏景和之曲【击柷作乐行礼复位俱如初惟执爵者不必出庙外俱在庙内两傍立候彻馔麾生偃麾栎敔乐止】通賛唱饮福受胙【进福酒者捧爵进福胙者捧盘立于神位之东又令一执事取正坛羊左肩胙置于盘】賛引唱诣饮福位【饮福位乃读祝位也又令二执事先立于庙内两傍賛引引献官至饮福位捧福酒福胙者转身向西立于献官傍前庙内二执事行于献官西与捧爵捧胙者相对】賛引唱跪搢笏【献官跪搢笏进福酒者跪于献官右进爵于献官】賛引唱饮福酒【献官接酒饮讫西傍接福酒者跪于献官左接爵捧福胙者跪于献官右进胙于献官】賛引唱受胙【献官接胙讫西傍接福胙者跪于献官左接捧胙由中门出】賛引唱出笏【献官出笏】賛引唱俯伏兴平身复位【賛引引献官至原拜位】通賛唱鞠躬拜兴拜兴平身【各官俱拜讫】通賛唱彻馔【麾生举麾】唱乐奏咸和之曲【击柷作乐执事者各于神位前将笾豆稍移动复立于原位舞生直执其籥与翟同司节者在东进立于东一班舞生之首在西者进立于西一班舞生之首举节朝上分引舞生于丹陛东西序立相向乐尽麾生偃麾栎敔乐止】通賛唱送神【麾生举麾】唱乐奏咸和之曲【击柷作乐】通賛唱鞠躬拜兴拜兴拜兴拜兴平身【各官俱拜讫乐尽麾生偃麾栎敔乐止】通賛唱读祝者捧祝进帛者捧帛【执事者各诣神位前待读祝者先跪取祝文捧帛者跪取帛齐转身向外立】通賛唱各诣瘗所【正殿由中门出四配十哲由左门出两庑执事者取帛随班出】通賛唱望瘗【麾生举麾】唱乐奏咸和之曲【击柷作乐捧祝帛者过讫】賛引唱诣望瘗位【各賛引引献官分献官陪祭官至瘗所】賛引唱祝板一帛一段数至九段【待焚讫乐尽麾生偃麾乐止】賛引通賛同唱礼毕
　　祝文
　　维
　　某年嵗次某甲子某月朔某日某甲子某衙门某官某等敢昭吿于
　　至圣先师孔子惟
　　师德配天地道冠古今删述六经垂宪万世兹惟仲【春秋】谨以牲帛醴齐粢盛庶品式陈明荐以
　　复圣顔子
　　宗圣曾子
　　述圣子思子
　　亚圣孟子配尚
　　飨
　　祭祀榜文式
　　【为祭祀事照得某年某月初一日丁阙致祭至圣先师孔子其供事并执事官员人等俱依例斋戒至日行礼毋得临期违悮不便须至榜者计开】
　　【一陈设乐器并乐舞生位某　生员充之后同一省牲引賛某　某一监宰煮并造羹醢官二员某　某　太学用
　　助教掌馔二员外郡以生员充之】
　　【一监馔二员某　某　太学用学正学録二员外郡以生员充之一提调瘗坎二名某　某一】
　　【正坛陈设并収及司香烛鎻钥四名某　某　某某一东庑陈设并収及司香烛鎻钥二名某某一西庑陈设并収及司香烛鎻钥二名某某一监礼官二员某官某　某　太学有御史二员外郡无一引班官二员某　某　太学用序班二员外郡无一通賛某　某一引賛某】
　　【正献官某官某　太学钦遣外郡以所在长官充之一司执灯笼二名某　某　太学用监生外郡无一司罇某一罍洗某】
　　【至圣先师孔子一进帛并捧帛诣瘗坎某】
　　【一执爵三献彻馔捧馔诣瘗坎某一读祝捧祝诣瘗坎某】
　　【复圣顔子一进爵并捧帛诣瘗坎某】
　　【一执爵三献并彻馔捧馔诣瘗坎某宗圣曾子】
　　【述圣子思子亚圣孟子开列同前】
　　【东哲一引賛某】
　　【分献官某官某一进帛并捧帛诣瘗坎某】
　　【一执爵三献并彻馔捧馔诣瘗坎某西哲开列同前】
　　【东庑一引賛某】
　　【一司罇罍洗某　某分献官某官某】
　　【一进帛并捧帛诣瘗坎某一执爵三献并彻馔捧馔诣瘗坎某】
　　【西庑开列同前一进胙受胙某】
　　【一进爵受爵某一司乐器祭器洗涤并収官一员某　太学用
　　助教外郡生员充之啓圣祠】
　　【正献官某官某分献官二员某官某　某】
　　【右　榜　谕众　通　知】
　　【年　月　　　日】
　　释菜仪
　　春秋仲月上丁凡附郭州县俱行释菜礼国学则月朔行之前期关领祭品午后省牲贮毛血以俟瘗埋乃斋宿
　　陈设目
　　正坛【各州县丁祭则增羊一豕一】
　　兎一【作醢】　　　　　栗　　　　菁菹酒罇一【连勺一】爵三　　　笾二　　　豆二罍洗一【连勺一】盥盆一　　羃巾一　　帨巾一香炉一　　烛台二
　　东配【二位共一坛西配同】
　　兎一　　　　　　栗　　　　　菁菹爵三　　　笾二　　　豆二　　　香炉一烛台二
　　东哲【五位共一坛西哲同】
　　　　　　栗　　　菁菹　　　爵三
　　笾二　　　豆一　　　香炉一　　烛台二
　　东庑【五十八位共一坛西庑同】
　　制同十哲　酒罇一【连勺一】罍洗一　　盥盆一






<史部,政书类,仪制之属,頖宫礼乐疏,卷三>
<史部,政书类,仪制之属,頖宫礼乐疏,卷三>
　　仪注
　　祭之日先于庙庑陈设如仪酒罇盥洗之所依释奠礼陈设于丹墀执事者先就位各賛引分东西立分献官各教官具常服分列于红门左右诸生排班俟献官至通賛唱排班【献官以下各就位】通賛唱班齐通賛唱辟户【未行礼之先礼生二人在庙内两傍立待闻唱即辟之】通賛唱鞠躬拜兴拜兴拜兴拜兴平身【献官以下俱拜执爵者各执虚爵以俟】賛引唱行礼【賛引引献官】賛引唱诣盥洗所【引献官至洗所司洗者酌水盥毕进巾】賛引唱诣酒罇所【引献官至罇所】賛引唱司罇者举羃酌酒【各执事者以前虚爵受酒在献官前行】
　　【先师爵由中门进四配由左门入各立于神案之侧朝上立賛引献官亦由左门入】唱诣
　　至圣先师孔子神位前【引献官至神位前】唱跪【献官跪执爵者转身跪于献官右进爵于献官献官接爵】賛引唱献爵【献官献爵以爵授接爵者奠于神位前】賛引唱俯伏兴平身诣
　　复圣顔子神位前【引献官至神位前】唱跪【献官跪执爵者转身跪于献官右进爵于献官献官接爵】賛引唱献爵【献官献爵以爵授接爵者奠于神位前】賛引唱俯伏兴平身诣
　　宗圣曾子神位前【仪同前但执爵者跪于献官左进爵讫】唱诣
　　述圣子思子神位前【仪同前】通賛随唱行分献礼【各賛引诣各分献官前】唱诣盥洗所【各賛引引各分献官至洗所司洗者酌水盥毕进巾】賛引唱诣酒罇所【引各分献官至酒罇所】同唱司罇者举羃酌酒【各执事者以虚爵受酒在分献官前行各至庙及两庑神案之侧朝神位立俟】正賛引唱诣
　　亚圣孟子神位前各賛引随唱诣
　　东哲西哲东庑西庑神位前【各賛引引各分献官东哲西哲俱由左门进各至神位前】同唱跪【献官分献官俱跪东哲东庑执爵者转身跪于分献官右亚圣位西哲西庑执爵者跪于献官分献官左进爵于献官分献官各献官接爵】賛引同唱献爵【献官分献官献爵以爵授接爵者奠于神位前】賛引同唱俯伏兴平身复位【各賛引引献官分献官依次由左门出至原拜位讫】通賛唱鞠躬拜兴拜兴拜兴拜兴平身【献官以下俱拜讫】通賛唱阖户【其内二礼生即阖之】通賛唱礼毕
　　木主诂
　　在昔祀吾夫子或以绘像或以塑像阙里志司防像凭几像乘辂像行教小影及唐呉道子所画皆绘像之著者也而须眉有无孔丛子所载不同则画像宁得其真乎汉光和唐开元皆画七十二子像宋绍兴亦有画賛石刻今在杭庠尊经阁下夫孔子之像尚且未必真况于诸弟子像安得人人而貌之乎塑像本自佛教去孔子殆五百年彷佛画像而土木其形者耳宗出王者衮冕服以衣孔子似木像可被衣裳者而与门弟子咸服衮冕无复等杀祥符九旒九章桓圭以玉易木崇宁十二旒而服九章元遂从而左袵之至正綂中绛县学博犹以厘正左袵请夫惟土木偶像也是故章甫而冕旒而左袵惟庸妄人之所为而无复义理且肥瘠短长塑工皆得匠意妄作就使克肖而温良恭俭譲之貌不存焉吾夫子之神其据之乎朱子曰宣圣本不当设像只合设主以祭盖像则防主则神束帛结菆则又太朴而不可以常祀惟设为木主最为得礼之中故我太祖髙皇帝毅然改为木主世宗肃皇帝又命尽撤塑像而后千古祀典之谬一革而新焉洪武因仍旧式嘉靖裁文返质合于古道天下学校钦遵今録其式如左











　　洪武年间钦定大成至圣文宣王木主长三尺三寸五分连上云下座共五尺二寸濶七寸连左右云共二尺一寸五分嘉靖中定先师木主髙二尺三寸七分濶四寸厚七分座髙四寸长七寸厚三寸四分朱地金书
　　四配【式同正位而尺寸杀之】
</div>
    <div class="pagination">
<a href="頖宫礼乐疏_page7.html">上一页</a><span>...</span><a href="頖宫礼乐疏_page3.html">3</a><a href="頖宫礼乐疏_page4.html">4</a><a href="頖宫礼乐疏_page5.html">5</a><a href="頖宫礼乐疏_page6.html">6</a><a href="頖宫礼乐疏_page7.html">7</a><span class="current-page">8</span><a href="頖宫礼乐疏_page9.html">9</a><a href="頖宫礼乐疏_page10.html">10</a><a href="頖宫礼乐疏_page11.html">11</a><a href="頖宫礼乐疏_page12.html">12</a><a href="頖宫礼乐疏_page13.html">13</a><span>...</span><a href="頖宫礼乐疏_page9.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
