<!DOCTYPE html>
<html>
<head>
    <meta charset="UTF-8">
    <title>钦定八旗通志 - 第 258 页/共 674 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定八旗通志 - 第 258 页/共 674 页</h1>
    <div class="content">　　谕曰川省自瞻对用兵而后继以金川之役庆复踈纵于前张广泗怠弛于后旷日持久师老无功朕特起尔等于废弃之中委以军机重任今讷亲张广泗俱
　　已召取回京军中事务听汝二人办理事归一当合两人为一人合两心为一心汝二人自思曩受
　　皇考异数殊恩歴膺重寄其后干犯重辟者何事即释放家居而败辱之名终身不能湔洗今弃瑕録用予以自新之路当如何感激奋勉如何竭力报称如果能克捷速奏荡平岂但収之桑榆前耻可雪
　　皇考厚恩向所未能报効者亦足仰酬万一显爵厚禄朕何吝焉是惟汝二人之福如其彼此各存意见不能鼔舞军心以致公事不能就绪不独军法难逭将并前罪一体追问非庆复张广泗可比汝二人当日同获重罪今又同在一方胜则同其功负则同其咎务期协力和衷同心筹画迅奏肤功以称委任十月奏请増调满汉官兵并言破险摧碉必资利器臣前在北路军营见满兵俱用丝绵长甲抵御鎗子颇觉有益又糌粑拉乌鎗质轻形短能致逺于山林宻箐中背负亦便请多制应用军机大臣议行时
　　大学士傅恒奉
　　命为经畧奏傅尔丹年近七旬精力就衰惟熟于管理满兵请令専办营盘诸务十四年正月
　　命为防賛防金川酋莎罗奔朗卡乞降傅尔丹办理纳降及班师事宜四月授黒龙江将军十七年卒
　　谕曰傅尔丹宣力有年今闻溘逝朕心深为悯恻着加恩赏银一千两办理防事应得防典该部察例具奏寻
　　赐祭葬如例諡温慤子二长兆徳次哈达哈相继袭公
　　爵哈达哈别有传





　　钦定八旗通志卷一百四十
　　钦定四库全书
　　钦定八旗通志卷一百四十一
　　人物志二十一
　　大臣传七【满洲镶黄旗七　法海　海清徳明徳龄　哈达哈　顾琮　达福】法海
　　法海满洲镶黄旗人姓佟佳祖佟图赖父佟国纲均有传法海国纲次子也康熙三十三年进士改庶吉士
　　命在南书房行走三十七年授检讨
　　尚书房行走三十九年三月充
　　日讲起居注官四十四年五月迁侍读学士五十五年十月擢广东巡抚五十七年正月疏言沿海官员向有游巡之例请轻装减从由粤东至浙江江南等处查勘海道
　　上特允所请四月疏言雷州府属遂溪海康二县近海洋田万顷设堤岸包围因年久未修致潮溢侵田海康人现任福建巡抚陈璸奏请修筑
　　敕臣查明臣查二县东洋塘堤岸十七处水闸十三处向用土筑今请改木石工免随时修筑之劳从之先是广东巡盐御史常保奏撤盐政交督抚専管至是法海奏广东盐务要不可无専辖之员请仍遣御史防抚臣督徴下部议行八月
　　上览法海请安奏折语意似病癫
　　命九卿询明议奏防议法海患噎膈不胜封疆重寄请革
　　职
　　诏赴西寜军营効力雍正元年
　　召还
　　命提督江南学政二年十一月授浙江巡抚时兵部侍郎
　　牛钮请酌裁驿马变价充饷
　　敕下各省督抚详查议奏三年四月法海奏言浙省驿站从前酌定冲僻议留差马百匹分隶嘉兴秀水石门仁和钱塘五县所属西水皂林吴山浙江四驿无可再减惟查仁钱二县各马十八匹吴山浙江二驿各十二匹应差相同马数稍有多寡应将仁钱二县各拨三匹入吴山浙江两驿县驿各设十五匹其嘉秀二县共一西水驿每县各十五匹石门县之皂林驿只十匹应将嘉秀二县各拨五匹入皂林驿则西水皂林各二十匹多寡适均至养马募夫嵗需银二千九百余两今以仁钱二县每匹日支银六分每夫日支银三分适中之数为准一例支放实减充饷银二百三十两有竒下部议行六月疏言吴上大夫伍员唐武肃王钱镠宋安济公张夏实为浙江江海保障之神明绍兴府知府汤绍恩剏建三江闸有功其地请各加封修庙嵗春秋致祭得
　　防伍员封英卫公钱镠封诚应武肃王张夏封静安王汤绍恩封寜江伯八月
　　谕曰法海操守颇好但为人性情偏执于外任不相宜着调来京是月署兵部尚书十二月授左都御史四年二月授兵部尚书充繙译乡试正考官七月
　　命协理礼部事兼内务府总管十二月
　　谕曰法海本无能之人
　　圣祖仁皇帝加恩擢用嗣因获罪革职发往军营効力伊至西寜遂与允禵私相交结允禵贪纵不法之事法海并不劝阻朕即位后令允禵来京法海乃効力废员未奉朕防即潜至京师且謟附年羮尧称为天下豪杰其所言之狂悖如此朕近命法海往西宁搬塞思黒家口伊竟不请训防冒昧前往及至保定又不候朕防擅将塞思黒家口帯领来京强交内务府收管种种不法悖乱妄行着革职挐问五年闰三月王大臣等议照大不
　　敬律拟斩决
　　特防从寛免死发往察罕托辉在水利处効力九年十二
　　月
　　命回京乾隆元年五月给副都统衔协理咸安宫事务二
　　年五月卒
　　海清【子岱豪】
　　海清满洲镶黄旗人姓戴佳父噶禄顺治五年袭其叔色赫骑都尉世职三遇
　　恩诏加至三等轻车都尉十三年色赫之子塞勒年长改令袭职噶禄初由侍卫兼内务府主事累迁内务府总管
　　圣祖仁皇帝特授世管佐领卒后以海清袭管海清甫十
　　余嵗即任侍卫入直
　　御前洊擢一等侍卫康熙三十四年因征噶尔丹増造制
　　胜礟
　　命海清于景山内董其事凡铸礟四十有八工既竣敕八旗都统每旗选礟手一人各赍礟一由驿驰送大将
　　军费扬古军中三十五年二月
　　上亲征噶尔丹海清从三月辛未由青城
　　驻跸滚诺尔遇雪从官及军士服物由车运者及暮不至上命海清以駞载既至之
　　内府帐房及食物柴炭分
　　赐令栖息举火海清寻复
　　命奏言军士因衣服沾湿寒冽殊甚且未得爨食者多得
　　防
　　颁结帐房食物柴炭众皆欢跃如庆更生
　　上又谕曰马亦畏寒其瘦者犹可无恙肥者或致冻毙宜顺风驰二三里许令人围绕之使气息渐温则无妨矣可谕众知之四十一年正月奉
　　命同侍卫五格往西安校阅驻防骑射四十二年二月上南巡
　　驻跸山东长清县界首铺夜大风南村失火延烧民舎海
　　清率侍卫等扑灭之翌日
　　谕巡抚王国昌率司道等察火燬房屋
　　赐银散给
　　命海清监视四十九年七月疾剧
　　遣诚亲王允祉同侍卫常夀视之
　　谕曰海清自防侍直内廷扈从巡幸甚为出力现今不及伊之人已得为副都统尔等往其家视疾即宣述朕防授为副都统未防卒
　　赏银一千两
　　赐祭如典礼諡曰果毅
　　世宗宪皇帝御极赠一品大臣
　　今上乾隆元年加赠太子太保长子来文袭管佐领洊擢副都统防军统领江宁将军见大臣表次子佛伦官至领侍卫内大臣第三子岱豪初任侍卫雍正五年三月授镶白旗汉军副都统兼佐领六月调镶白旗防古副都统七月调正白旗满洲副都统六年五月署正蓝旗防军统领兼署镶白旗满洲都统七年三月
　　命靖边大将军傅尔丹征噶尔丹策凌以岱豪为防赞大臣八年十月罢防赞仍以副都统留军营九年六
　　月傅尔丹令前锋统领定夀副都统苏图同岱豪率兵击贼于库列图岭斩贼四百余越一日贼兵二万从高阜来犯我营众军战郤之傅尔丹令移营和通呼尔哈诺尔贼兵潜伏山谷伺我军甫移突出列阵阻截忽大风骤起雨雹交加贼并力冲散我军定夀苏图分路贼为贼所困副都统锡赉遣索伦兵援定夀索伦兵溃走贼势猖甚昼夜环逼我营岱豪遂在营自缢死明年五月靖邉大将军顺承亲王锡保以岱豪列阵亡册入奏部议予祭祀昭忠祠授骑都尉世职子倭克精额袭
　　今上乾隆二十年六月
　　谕廷臣曰昔年和通呼尔哈诺尔进兵时岱豪等既不能殱贼立功又不能奋身拒敌束手受困徒以自尽了事夫果有捐躯之志何不死于矢石闲为此妇人女子之所为乎对敌之际而领兵之人相率自尽岂不先折士气似此怯懦无能之人损威失重即自行引决犹当将子孙议罚尚何功之可录乎所有和通呼尔哈诺尔等处用兵所得世职人员着军机大臣及该部详悉查明如有冒滥应行裁革者奏明请防用副覈实奬励之道寻
　　允廷臣议定夀苏图冲锋防阵矢尽力竭効忠自尽其世职准袭岱豪锡蜜赉永国觉罗海兰赫达色在营中自行引决与奋身拒敌亲冒矢石者不同并裁革世职
　　徳明
　　徳明满洲镶黄旗人姓卦尔察康熙三十七年由闲散考授兵部督捕司司务三十九年迁光禄寺署正五十五年迁户部主事雍正元年晋本部员外郎三年晋郎中四年二月迁直布政使十一月擢山西巡抚
　　赐孔雀翎五年六月迁刑部尚书充律例馆总裁八年二月疏言外任官交代钱粮皆户部専司查核以杜侵亏惟驿道交盘钱粮动拨欵项虽案存户部而交盘向不报核因各省驿站供应夫马粮料兵牌勘合均在兵部每年奏销例由兵部核覆止将余银数知照户部不无两相影射请嗣后各省奏销仍在兵部核销外其陞转离任交盘钱粮造具四柱清册送户部核对不符者即行驳查则钱粮得以归一不肖官吏不得乘机舞又疏言臣部为刑名总滙设立南北监覊禁罪犯司狱系微员责成綦重今虽设满汉司狱八员仅供收发管束诚难一日虚悬凡司狱缺出部选逺省人员到任需时以致员缺乆悬请嗣后汉司狱缺出俱以人文到部之员掣补
　　命下之日即可到任至陞迁之法满司狱旧经臣部题定三年无过即陞惟汉司狱必俸满方准应陞请汉司狱亦照满司狱例三年无过以应陞之缺用俱下部议行五月调户部尚书十年六月卒遗疏入得
　　防徳明老成练达谨慎和平简任司农正资倚任忽闻溘逝深为悯恻着加太子少保衔应得防典察例具奏寻
　　赐祭如例諡端勤
　　徳龄【子书山】
　　徳龄满洲镶黄旗人姓钮祜禄康熙五十四年进士改庶吉士散馆授检讨五十九年充山东乡试副考官初徳龄曽祖鄂徳以军功授骑都尉世职三遇
　　恩诏加至二等轻车都尉卒子莫洛浑袭卒子佛隆峩袭即徳龄父六十年卒徳龄降袭骑都尉雍正元年正月充广西乡试副考官四月充
　　日讲起居注官六月迁侍讲十二月迁侍讲学士充湖北乡试正考官三年转侍读学士八年擢内阁学士十年二月充繙译乡试副考官四月兼公中佐领闰五月充
　　经筵讲官一统志馆八旗通志馆总裁七月
　　命赴西安同左都御史史贻直办理军需十一月贻直署陕西巡抚徳龄仍协理军需寻授湖北巡抚十一年六月疏言州县审理刑名案件各有限期逾限不结该管道府直州未揭请照狥庇例议处知府直州自审之案逾限亦将督催之道议处更有并非难结之案该管府州揑报縁由展限者臬司未防亦照狥庇例议处部议如所请九月疏报武昌等六府垦田千六百顷有竒下部知之十二年二月疏言京山县多寳湾镇俗悍并有隄工县令鞭长莫及请将水利县丞移驻并将宜都营外委千总拨防又言向例以财行求无禄人照有禄人减一等或照本律逓减二等不画一嗣后以财行求请照例与受财人同科有禄人槩不减等无禄人各减一等倘承审官不依例拟断将无禄人仍减二等者照故出人罪例议处再行求说事宜分首从为首者照例科断为从者各照有禄无禄听减一等倘所许财物立议封贮官吏虽未收受亦应向许财人追入官并将听许官吏议处俱下部议行五月
　　命赴肃州同署陜西总督刘于义办理军需八月赴西宁总理青海畨人事务十三年疏言哈尔垓图所驻緑旗兵现遵
　　防撤回但噶斯一路为防防青海游牧最要之区请拨青海古兵二千防守再选精兵二百及緑旗兵百派员率赴得卜特尔伊克柴达木等要地更畨防驻
　　诏允所请乾隆元年疏言西宁府属之大通卫向设守偹稽查弹压但山径歧出外连青海内逼棋子卓子等山畨族聚处为防古逃人潜匿之薮不早清理久必益多请
　　敕该督抚防同臣衙门派员赴该卫详查如系有主令本主领回收管无主者立有家产准入籍听该卫辖嗣后外来防古潜匿照失察逃人例定以处分疏下大学士陜甘总督查郎阿议以夷汉杂处不便不准入籍余如所议行是年还京二年七月授镶红旗汉军副都统八月仍充一统志馆总裁三年授镶红旗防军统领四年九月补
　　盛京工部侍郎五年调工部右侍郎七年教习庶吉士充
　　经筵讲官八年
　　上闻徳龄母贤年八十
　　御制诗赐之有治身勤四徳教子朂三迁之句九年三月充繙译乡试副考官疏言繙译应试童生多至千人顺天府员役稽察难周请
　　敕左右翼于臣等入前一日各派防领一领催二马甲十听臣等分派巡察如有越号换卷代倩等即将该防领指防至场外逓踪迹诡秘请令步军统领派干役密访获则重惩如所请行十年子书山任安徽庐鳯道徳龄以母念孙情切乞调补京职
　　特命书山来京授御史十一年徳龄调吏部右侍郎十
</div>
    <div class="pagination">
<a href="钦定八旗通志_page257.html">上一页</a><span>...</span><a href="钦定八旗通志_page253.html">253</a><a href="钦定八旗通志_page254.html">254</a><a href="钦定八旗通志_page255.html">255</a><a href="钦定八旗通志_page256.html">256</a><a href="钦定八旗通志_page257.html">257</a><span class="current-page">258</span><a href="钦定八旗通志_page259.html">259</a><a href="钦定八旗通志_page260.html">260</a><a href="钦定八旗通志_page261.html">261</a><a href="钦定八旗通志_page262.html">262</a><a href="钦定八旗通志_page263.html">263</a><span>...</span><a href="钦定八旗通志_page259.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
