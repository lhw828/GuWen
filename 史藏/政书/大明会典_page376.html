<!DOCTYPE html>
<html>
<head>
    <meta charset="UTF-8">
    <title>大明会典 - 第 376 页/共 713 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大明会典 - 第 376 页/共 713 页</h1>
    <div class="content">
前一日、主祭率眾丈夫省牲蒞杀。主妇帅眾妇女涤濯祭器、洁釜鼎、具祭饌。每位果六品、菜蔬及脯醢各三品、肉鱼馒头糕各一盘、羹饭各一碗、肝各一串、肉各一串、务令精洁。未祭之前、勿令人先食、及為猫犬虫鼠所污

行事

祭之日质明、主祭以下各具服。主祭者、先居官、则唐帽束带。妇人曾受封者、则花釵翟衣。士人未為官者、则幅巾深衣。庶人则巾衫结絛。妇人则大袄长裙首稀如制。主祭以下具服讫、盥手帨手、诣正寝神位前、设蔬果酒饌。设果楪於卓子上南端、蔬果脯醢相间次之。设盏柈醋楪於北端、盏西楪东、匙箸居中。设酒瓶於架上。炽炭於罏。主妇炊煖祭饌、皆令极热、以合盛出、置东阶下大床上。次诣祠堂前阶下序立。主祭位於东、兄弟以下、位於主祭之东少退、子孙及外执事者、以次重行列於主祭之后。主妇位在西、弟妇姊妹位於主妇之西少退、女子子妇、及内执事者、亦以次重行列於主妇之后。皆北向。有伯叔父母、位次并居主祭主妇位稍前。主祭有母。则特位於主妇之前。叙立讫。主祭升自阼阶、焚香告曰、孝孙某、今以仲春之月、 【夏秋冬同】 有事於显高祖考某官府君、显高祖妣某封某氏。显曾祖考某官府君、显曾祖妣某封某氏。显祖考某官府君、显祖妣某封某氏。显考某官府君、显妣某封某氏。以某亲某官府君、某亲某封某氏祔食。敢请神主出就正寝、恭申奠献。告讫、歛櫝。正位祔位各置一笥、各以执事者一人捧之、主祭前导、主妇以下皆从、至正寝、置於西阶卓子上。主祭啟櫝、奉诸考神主出就位。主妇奉诸妣神主就位。其祔位则各用子弟一人奉之。既毕、主祭以下皆降復位

参神

主祭以下、叙立如祠堂之仪。立定、俱拜。若尊长老疾者、则休于他所

降神

主祭升诣香案前焚香、少退立。执事者一人实酒於注、一人取东阶卓子上盘盏、立於主祭之左、一人执注立於主祭之右。主祭跪、捧盘盏者亦跪、进盘盏、主祭受之。执注者亦跪、斟酒於盏 【主祭者左手执盘、右手执盏】 灌於茅上、以盘盏授执事者。俯伏。兴。再拜。降復位

进饌

主祭升、主妇从之。执事者 【一人以盘奉鱼肉、一人以盘奉米麵食、一人以盘奉羹饭】 从升至高祖位前。主祭奉肉奠於盘盏之南、主妇奉麵食奠於肉西。主祭奉鱼奠於醋楪之南、主妇来米食奠於鱼东。主祭奉羹奠於醋楪之东、主妇奉饭奠於盘盏之西。以次设诸正位。使诸子弟妇女各设祔位。皆毕。主祭以下、皆降復位

酌献

主祭升诣高祖位前。执事者一人执酒注立於其右。冬月、即先煖之。主祭奉高祖考盘盏位前东向立、执事者西向斟酒於盏、主祭奉之奠於故处。次奉高祖妣盘盏亦如之。奠讫、位前北向立。执事者二人举高祖考妣盘盏、立於主祭之左右。主祭跪。执事者亦跪。主祭受高祖考盘盏、右手取盏、祭之茅上、以盘盏授执事者、反之故处。受高祖妣盘盏亦如之。俯伏兴、少退立。执事者炙肝於罏、以楪盛之。兄弟之长一人奉之、奠於高祖考妣前匙箸之南。祝取版立於主祭之左、跪读曰、某年某月某朔某日孝玄孙某官某、敢昭告於显高祖考某官府君、显高祖妣某封某氏。气序流易、时维仲春。追感岁时、不胜永慕敢以洁牲柔毛、粢盛醴齐、祗荐岁事。以某亲某官府君、某亲某封某氏祔食。尚享。毕、兴。主祭再拜退诣诸位、献祝如初。每逐位读祝毕、即兄弟眾男之不為亚终献者、以次分诣本位所祔之位、酌献如仪、但不读祝。献毕、皆降復位。执事者、以他器彻酒及肝、置盏於故处。曾祖前称孝曾孙。祖前称孝孙。考前称孝子、改不胜永慕為昊天罔极。凡祔者、伯叔祖父祔於高祖、伯叔父祔於曾祖、兄弟祔於祖、子孙祔於考、餘皆倣此。如本位无、即不言以某亲祔食。亚献、则主妇為之。诸妇女奉炙肉及分献如初献仪、但不读祝。终献、则兄弟之长、或长男、或亲宾為之。眾子弟奉炙肉及分献、如亚献仪

侑食

主祭升。执注就斟诸位之酒皆满、立於香案之东南。主妇升、扱匙饭中、西柄、正箸、立於香案之西南。皆北向再拜。降復位

闔门

主祭以下皆出、祝闔门。无门处、即降帘可也。主祭立于门东、西向。眾丈夫在其后。主妇立於门西、东向。眾妇女在其后。如有尊长、则少休於他所。此所谓厌也

啟门

祝声三噫歆、乃啟门。主祭以下皆入。其尊长先休于他所者、亦入就位。主祭主妇奉茶、分进于考妣之前。祔位、使诸子弟妇女进之

受胙

执事者设席於香案前。主祭就席北面。祝诣高祖考前举酒盘盏、诣主祭之右。主祭跪。祝亦跪。主祭受盘盏、祭酒啐酒。祝取匙并盘、抄取诸位之饭各少许、奉以诣主祭之左、嘏於主祭曰、祖考命工祝、承致多福、於汝孝孙、使汝受禄於天、宜稼於田、眉寿永年、勿替引之。主祭置酒於席前、俯伏、兴、再拜、跪受饭尝之、实於左袂、掛袂於季指、取酒卒饮。执事者受盏、自右置注旁。受饭亦如之。主祭俯伏兴、立於东阶上、西向。祝立於西阶上、东向。告利成、降復位、与在位者皆再拜。主祭不拜、降復位

辞神

主祭者以下、皆再拜

纳主

主祭者与主妇皆升、各奉主纳于櫝。主祭以笥歛櫝、奉归祠堂、如来仪

彻

主妇还、监彻酒之在盏注他器中者、皆入于瓶椷封之、所谓福酒。果蔬肉食、并传之燕器。主妇监涤祭器而藏之

餕

是日设席、男女异处。尊行自為一列南面、自堂中东西分首。若止一人、则当中而坐。其餘以次相对、分东西向就坐。行酒荐食。酒饌不足、则以他酒他饌益之。将罢、主祭颁胙于内外执事者、遍及微贱、其日皆尽

家庙图
（见图）
（见图）
右家礼祠堂神主位次、以西為上今品官士庶祭祀、遵用时制奉高祖居中东第一龕。曾祖而下、则以次而列云
神主式　　 【礼经及家礼旧本、於高祖考上、皆用皇字。今止用显字】
（见图）
作主用栗、取法於时日月辰。趺方四寸、象岁之四时。高尺有二寸、象十二月。身博三十分、象月之日。厚十二分、象日之辰。 【身趺皆厚一寸二分】 剡上五分為圆首。寸之下、勒前為额而判之、一居前、二居后。 【前四分。后八分】 陷中以书爵姓名行。 【书曰故某官某公讳某字某第几神主。陷中长六寸阔一寸】 合之植於趺。 【身出趺上一尺八分、并趺高一尺一寸】 窍其旁以通中、如身厚三之一。 【谓圆径四分】 居二分之上。 【谓在七寸一分之上】 粉涂其前、以书属称。 【属、谓高曾祖考。称、谓官、或号。行如处士秀才几郎几公】 旁题主祀之名。 【曰孝子某奉祀】 加赠易世、则笔涤而更之。 【水以洒庙墻】 外改中不改
櫝韜籍式
（见图）
古尺当宋省尺五寸五分弱。周尺当宋省尺七寸五分弱。宋省尺当周尺六尺三寸四分。神主用周尺
櫝式
（见图）
尺式
（见图）

大明会典卷之九十六
丧礼一

丧葬之礼、通乎上下。各有差等、无敢僣踰。
歷朝大丧、首
遗詔、次部议、而仪注事例附马。
宗藩及品官卹典嘉靖隆庆以来、数更条例。今著其见行者、以便遵守

大丧礼

洪武三十一年
高皇帝丧礼
遗詔。一天下臣民令到出三日皆释服、嫁娶饮酒皆无禁
○一毋发民哭临官殿中。当临者、皆以旦晡各十五举哀礼毕非旦晡临、毋得擅哭
○一当给丧事及哭临者皆毋跣。絰带毋过三寸。无布车兵器
○一诸王各于本国哭临、不必赴京。中外管军戍守官员、毋得擅离信地、许遣人至京
○一王国所在文武衙门官民军士、今后一听
朝廷节制。护卫官军、王自处分
○一诸王不在令中者、皆以此令比类从事部议。一在京五府六部等衙门官员、闻丧次日各易素服乌纱帽黑角带、赴
内府听宣
遣詔毕、于本衙门斋宿、素服、朝晡诣
几筵哭。仍各置孝服、至第四日成服、朝晡哭临、至葬毕而止。仍自成服日為始、服孝服二十七日而除。其命妇、亦于第四日各具孝服、由
西华门入哭临、不许带金银首饰
○一
诸王、世子、郡王、王妃、郡王妃、郡主、内使宫人等、俱服斩衰三年、自闻丧第四日成服為始、二十七月而除。凡临朝视事、素服乌妙帽黑角带、退朝服衰服
○一官员、麻布大袖圆领衫、不缉边麻布帽、就用所带帽、以布裹之、仍垂带。麻腰絰。麻鞋
○一命妇、麻布大袖圆领长衫、麻布盖头
○一冥器、行移工部及
内府司设监等衙门成造、照依生存所用卤簿器物名件
○一作神主、用栗木為之、制度依家礼
</div>
    <div class="pagination">
<a href="大明会典_page375.html">上一页</a><span>...</span><a href="大明会典_page371.html">371</a><a href="大明会典_page372.html">372</a><a href="大明会典_page373.html">373</a><a href="大明会典_page374.html">374</a><a href="大明会典_page375.html">375</a><span class="current-page">376</span><a href="大明会典_page377.html">377</a><a href="大明会典_page378.html">378</a><a href="大明会典_page379.html">379</a><a href="大明会典_page380.html">380</a><a href="大明会典_page381.html">381</a><span>...</span><a href="大明会典_page377.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
