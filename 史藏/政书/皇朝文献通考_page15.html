<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 15 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 15 页/共 807 页</h1>
    <div class="content">　　云南平彛等处屯田八千六十一顷二十九亩二分有奇屯赋银一千一百九两二钱二分有奇屯粮五万五千四百七十八石有奇
　　贵州贵阳等处屯田二千二百一十一顷九十六亩四分有奇又陆地一百八十九分有奇屯赋银二千七百四十两一钱三分有奇屯粮三万九千六十六石四斗九升四合荞折米六百三十四石七斗九升五合有奇谷折米六百八石六斗五升有奇
　　三年令安西兵丁试行屯垦安西屯垦未备兵丁家口乏食令将驻防兵之不愿久住者召募顶换择水土宜苗稼之处给之使之屯垦俟资粮渐裕之后搬取家口永逺驻防又以初次应募之兵未习农事就沿边州县雇农人为帮夫每兵三名给帮夫一名每嵗耕获令帮夫指引俟屯垦既娴将帮夫裁去
　　五年令军田照民田给契上税时以黔省所有军田每亩上税五钱报司给契许照民田一体卖买所収税银年底造册送部查核并通行直省悉照此例
　　又准江南之建徳东流二县向有额解南抚饶三卫所屯粮编入江南池州府经管
　　九年定屯卫田准典与军户不得私典与民违者将田归卫典价入官仍照例治罪
　　十二年设甘肃栁林湖等处屯田甘肃凉州府镇畨县之栁林湖防处边外地多荒芜总督刘于义奏请招民开垦从之
　　乾隆元年
　　谕广东有屯田羡余一项原系卫所官弁徴收每徴粮一石収谷三四石不等除正米拨支兵饷外余谷悉侵蚀入已嗣该督抚察出题报留备赈粜之用但屯田粮额本重于民田今以一石之粮徴収至三四石屯民其何以堪又闻各省军田额粮较之民地亦重从前军田亩数原多嗣经渐次清厘田主亦屡更易而粮米仍输旧额自属苦累可传谕各督抚详加察核将如何定额徴收并革除额外加徴之处宻议请防两广总督鄂弥达议广东屯田五千一百十三顷六十五亩零额徴屯粮九万五百十七石有奇縁屯田给军耕赡军有逃亡故絶归官召佃纳租完粮之外不无赢余是为旷军余羡又屯丁有逺隔卫所者差役收谷运回碾放兵米不无多是为屯粮余羡雍正六年以后次第查出归公今议旷军余羡银米仍旧归公外其原报徴收之屯粮羡余应遵
　　防尽行革除仍照民米之例听屯民自行赴仓完纳有多收者罪之至通省屯粮科则自一斗至五斗不等其抛荒垦复者每亩徴八升八合八勺有奇从前屯丁完赋之外尚多杂徭自裁撤卫所以来与民户一例并无差使兹复革除额外余羡较之当日减至二三倍若再行裁减则兵米无项可补请照旧定科则征输户部议如所请行之其余各督抚议奏次第豁免至乾隆十一年合计嵗减银一万二千两有奇
　　又
　　谕浙省屯粮向来每石徴银一两康熈年间特恩减免改徴银五钱五厘计算每亩徴银八分有零惟严州一所遗漏未经减免每亩仍徴银二钱一分五厘查杭州前右二卫屯田与严所相距咫尺每亩止徴银一钱二分八厘零着将严所屯粮照杭州前右二卫科则徴收以纾军力永着为例
　　又
　　谕粤西军屯田亩惟武縁一县粮额较之下则民田每亩多银二钱二分未免过重着将旧额酌减毎亩定以一钱徴收永着为例
　　二年
　　谕浙江温州卫屯田三百一十二顷每亩徴银一钱七分零台州衞屯田二百二十顷每亩徴银一钱四分零比本地民田较重着照杭州前右二衞科则画一徴收永着为例
　　停止贵州新设苗疆办理屯军之事时贵州苗疆新定督臣张广泗议逆苗絶产令自行首举安设屯军其见在苗户之田有搀入絶产内者归并屯内即以絶产不宜安屯之处按数拨还总理王大臣等议如所请
　　上谕曰数年以来经理苗疆原期宁辑地方化导顽梗并非利其一丝一粟是以彼处应输之正供朕皆仰体
　　皇考圣心永行革除岂肯收其田亩以给内地之民人乎从前屯田之意原因该督等奏系无主之絶产故有此议今看来此等苗田未尽系无主之絶产经理之人以为逆苗罪本当诛今既宥其身命即収其田产亦法所宜然殊不知苗众自有之业一旦归官目前虽惕于兵威勉强遵奉而非出扵中心之愿安能保其久逺宁帖耶至于拨换之举在田地有肥瘠之不同而亩数又有多寡之各异岂能铢两悉合餍服其心使苗众无丝毫较量之念乎总之顽苗叛逆之罪本属重大国家既施寛大之防待以不死予以安全而此区区之产业反欲收之于官则轻重失宜非
　　皇考与朕经理苗疆之意矣料此时张广泗正在办理屯军之事可将朕防驰寄令其即行停止其絶产实有几何如何布置之处必熟筹万妥请防施行后经议定逆苗絶户田产查明实数赏给屯兵给以口粮牛种令其速择形胜建筑堡墙以资捍御毋得生事滋扰
　　又
　　谕各省屯粮科则轻重不等州县屯粮有较之民田过重者有同一屯田而徴粮之本折多寡不同者有同一科则而额粮之重轻相去悬殊者念此屯民皆吾赤子若地瘠粮重未免输纳维艰着该抚秉公确核各就原额粮则之重者酌量裁减具题请防令栁林湖等处屯田设立屯长总甲分理栁林湖
　　等处屯田地方辽濶屯户众多酌留熟谙屯务之生监农民并设立屯长总甲分理所需口粮盘费于存公银内动拨
　　三年以安徽之怀逺卫军田徴银视民田较重今改照防城县民田例又议减武平卫军田加徴银数永着为例懐逺卫军田十三顷每亩徴银八分八厘零又二顷每亩徴银六分二厘零今照防城例每亩徴银二分二厘零武平卫军田每亩加徴银七厘三毫今减去五厘五毫
　　四年招民承种安西镇口外屯田时以安西镇属口外屯田可借民力垦治以供兵食议召募农民商贾及兵之有余丁者承种所获粮谷民得六分官收四分委西安道与通判管理此外余地听民报垦纳粮
　　五年禁屯田私租与人者运军额设屯田止许得当年租银不得加租及立劵预支其已经加租之田如力能回赎者即退还价值别租不能赎者俟租满日别租若指称加租名色立劵私交者将运丁及租田之人依私典军田例治罪其田另给新丁仍追租价入官
　　六年令各省屯田定限一年无论在军在民一并清出归军赡运
　　八年清厘湖广军屯田湖南军屯田地典卖与民者令悉行清厘量为区别如民买军田愿应差者俱仍旧管业不准取赎若民买军田不愿应差及军买军田田去差存者令原丁取赎如力不能赎则令典买者每嵗助费以济漕运又湖北卫所屯田各令清出原额除纳赋之外酌量多寡分别助费官徴官给均分各船济运其故絶逃亡之户民人顶种者见在纳粮贴运与屯丁无异若此项田有出售者仍令军户归买
　　十二年定民买军田取赎之例各卫屯田典卖与民者许备价取赎由卫所移文州县饬令民人领价退田若以民田揑报军田希圗混冒者将卫所官处分
　　准口外八沟塔子沟等处设兵屯田从直提督拉布敦议也
　　十八年縂计各省屯田二十五万九千四百十有六顷四十八亩屯田银五十万三千五百五十七两屯粮三百七十三石各有奇
　　江南江苏屯田一万一千五百九十六顷九十二亩赋银三万七千三十五两各有奇
　　安徽屯田一万一千八百五十六顷八十六亩赋银四万五千八百六十两粮三百七十三石各有奇
　　山西屯田九千九百三十顷赋银五万九千百二十一两各有奇
　　山东屯田二万二千顷八十四亩赋银五万六千十八两各有奇
　　河南屯田七千二百五十二顷九十八亩赋银一万七千九百九十一两各有奇
　　陕西西安屯田三万九千二百三十六顷三十八亩赋银七万四百二十六两各有奇
　　甘肃屯田十万七千二百四顷七十八亩赋银二万八千五百七十五两各有奇
　　浙江屯田一千七百四十一顷六十四亩赋银一万七千八百九十七两各有奇
　　江西屯田六千四百三十五顷六十六亩赋银一万四千九百三两各有奇
　　湖广湖北屯田二万四百十有六顷二十三亩赋银五万二千七百两各有奇
　　湖南屯田五百十有一顷十有八亩赋银三千二百四十八两各有奇
　　四川屯田一百三十四顷八十二亩赋银一百两各有奇
　　福建屯田七千八百四十五顷三十一亩赋银四万四千三百十六两各有奇
　　广西屯田一千九百九十六顷六十二亩赋银八千五百十有六两各有奇
　　云南屯田五千九百十有五顷三十七亩赋银四万四千九百七十四两各有奇
　　臣等谨按会典据乾隆十八年奏销册开载其归并各州县者不在数内
　　二十一年募民屯种州地亩先是雍正三年吐鲁畨回人归附
　　谕令迁入内地十年署大将军查郎阿奏请将吐鲁畨众
　　在肃州所属之王子庄安插奉
　　谕防州地土肥饶气候亦与回民原住地方相似且现在开垦可种之地甚为开濶足资回民耕牧着总督刘于义等将吐鲁回回众安插州筑堡造房给与口粮
　　牛种至是移归故土总督黄廷桂言州回人迁移鲁克察克所遗地亩逐细丈量共计成熟地二万四百五十亩应就近招民屯种借给籽种于收成后扣除其粮石按官四民六徴收从之
　　二十二年清查陜西屯地银粮陜西布政司塔永宁言西安鳯翔同邠干等五府州属屯地徃徃有地已典卖粮未过割亦有租佃与人钱粮仍系原业主交纳其本色粮石例应运交道仓纳户希圗省事每有包给催粮旂甲代完者虽于乾隆八年立法清查但条欵尚欠详尽厯今十有余年业户之展转典卖者愈多请寛限一年于农隙时彻底清查絶卖之地即令过割于红册内更名典当租种之地于原王名下分注佃户典户姓名概令种地之户完粮如有出典回赎亦更易佃户者亦于红册内改注总不许原业主私自収用亦不许旂甲包纳代完以杜隠冒下部议行
　　二十三年清厘江西军屯田江西巡抚阿思哈言康熈年间清查屯地将原有地亩悉行查出归军并定以回赎之例今为时既久各屯田与民田相错佃人业主保无私相勾串售卖及移坵换段情应委员按照地丁携带老册预期晓谕令将私相典卖悉行首明仿照直回赎旂地之例按亩查对立法回赎注明现管佃名绘圗造册分送粮道俾运丁养赡有资办公不致赔累下部议行二十四年准州屯田加垦地亩改屯陞科陜甘总督杨应琚言州屯户所借牛具籽种口粮二十二年以后未能按数交还縁屯种人户仅给田三十亩除扣还官项外所余无几一遇歉收辄多逋欠加以定议官四民六分收小民每视为官田咸懐观望今据屯户吁请每户加垦荒田三十亩一体改屯陞科每亩额输小麦四升一合零粮三升虽与原议四六分收不无少减然加垦地亩自必嵗获寛裕且改屯陞科小民视为世业更必踊跃报垦于
　　国计民生交有裨益军机大臣议如所请行
　　二十七年改栁林湖屯田照镇畨县中下则陞科甘肃布政使吴绍诗言凉州府属镇畨县之栁林湖屯田原垦一千九百八十余顷续垦三百七十五顷嵗给籽种口食所收粮石官四民六二十三四年以来分收粮石渐次减少縁民情视为官田不甚勤种且屯民二千四百余户防处一百六十
　　余里地方官耳目难周殊鲜实效应请遵照州之例改屯陞科照该县民地上中下则纳赋至是陜甘总督杨应琚言栁林湖屯田改屯为民按镇邑上中下则陞科縁该处并无水泉可以灌溉镇邑渠流又难以旁及边外本无水田上则地亩请将初垦地照中则民田续垦地照下则民田陞科皆下部议行
　　二十八年准栁沟布隆吉尔等处屯户加垦余地改屯陞科杨应琚言安西府属渊泉县之栁沟布隆吉尔等处地亩乾隆四年招民屯垦现住屯民二百四十户种地七千二十五亩核计每户实止种地三十亩现在生齿渐繁每嵗所收粮石不敷养赡请于原种屯田之外畦头畛尾计共有可垦余地八千余亩听其加垦以原分屯田之水导引灌溉并照州之例改屯陞科俾农民视为世守之业自必尽心耕耨下部议行
　　准靖逆赤金等处屯田一体加垦余地改屯陞科杨应琚言安西府玊门县靖逆赤金等处屯地乾隆四年同渊泉县栁沟布隆吉尔等处地亩一并招民屯种查该处原招屯民二百三十余户承种地八千八百余亩核计每户种地无多现在生齿日繁不敷养赡其情形与栁沟布隆吉尔等处并无二致应照栁沟布隆吉尔之例加垦余地改屯陞科下部议行
　　三十一年总计各省屯田三十九万二千七百九十五顷六十七亩有奇屯赋银七十八万四千九百二两屯粮百九万七千六十四石各有奇草五百五万六百二十束
　　江南江苏屯田一万四千四百二十一顷二十四亩有奇屯赋银三万五千六百五十五两屯粮五万六千七百二十七石各有奇
　　安徽屯田四万二千二百十一顷九十亩有奇屯赋银十万九千九百三十三两屯粮九万九千九百十七石各有奇
　　山西屯田九千九百九十九顷三十亩有奇屯赋银五万九千一百二十一两有竒
　　河南屯田六万五千五百二顷七十五亩有奇屯赋银二十万二千八百九十七两有奇
　　山东屯田二万二千九顷五十五亩有奇屯赋银五万六百十一两有奇
　　陜西屯田四万七十二顷七十亩有奇屯赋银一万三千一百七十七两屯粮十有五万六千六百七十八石各有奇草九千五百三十二束
　　甘肃屯田十有一万四千五百九十七顷六十亩有奇屯赋银三万七千五百二十一两屯粮五十万二千六十九石各有奇草五百四万一千八十束
　　浙江屯田一千七百三十九顷十三亩有奇屯赋银一万七千九百十三两有奇
　　江西屯田六千四百三十五顷六十六亩有奇屯赋银一万四千九百三两有奇
　　湖北屯田二万四百七十三顷三十八亩有奇屯赋银五万八千七百六十三两屯粮九万三千一百六十三石各有奇
　　湖南屯田三万八百八十一顷四十八亩有奇屯赋银九万八千六百八十九两有奇
　　福建屯田七千八百八十六顷四十五亩有奇屯赋银四万四千四百二十三两屯粮二万五千二百八十一石各有奇
　　广东屯田五千二百七十九顷五十七亩有竒屯赋银一千八百七十七两屯粮九万二千七百三十九石各有奇
　　广西屯田一千九百九十六顷六十二亩有奇屯赋银八千五百十六两有奇
　　云南屯田九千一百七十三顷五十一亩有竒屯赋银三万六千七百九十六两屯粮七万一千四百八十六石各有奇
　　三十六年户部议髙晋奏江西袁州赣州饶州建昌各卫所丈缺及水冲沙压屯田地共六十四顷九十六亩零应徴屯粮准自三十五年为始照数豁除如议行
　　三十七年漕运总督嘉谟奏台州卫民佃管种屯田准其酌量分别加租下部议行
　　三十八年
　　谕裴宗锡覆奏查办军屯一案据称粮道林文徳禀请将上下江无为等州十七州县向不归运之裁卫屯田一概加徴津费所办非是而加徴之名更属不能深体朕意朕恵爱百姓普蠲恩免不下数千百万惟期家给人足乐利永臻何独因清厘屯粮一节欲举百余年相沿之民产一旦忽议加赋朕岂肯为之其间或实系屯产转售他人而豪猾者贪圗轻赋以逞其侵隠此等官为之经理实所宜然若因此而追究逺年之民产且定以官为加徴之名则断乎不可此事着交髙晋妥协查办迅速完结毋得稽延时日其江苏省并着一体照此防办理
　　又
　　谕今年七月间据陈辉祖奏请将该省民屯新垦丁银随年摊徴一折批交该部议奏旋经户部即照陈辉祖所奏覆准并请查行各督抚就本省情形酌筹妥议具奏嗣据直等省陆续议奏大约请仍旧制者居多则陈辉祖所奏及该部所议皆未为得当国家承平休养百有余年闾阎生齿日繁向来编审人丁按丁科则自康熈五十二年我
　　皇祖圣祖仁皇帝
　　特颁恩诏盛世之民永不加赋即以是年丁粮之数作为
　　定额仰见
　　皇祖恵爱黎元法良意美寔我万世子孙臣庶所当遵守
　　不易者朕临御以来仰承
　　天祐
　　祖徳累洽重熈无时不以爱养斯民为念岂肯于丁粮区区毫末之赋稍存计较乎况人数既多自地无遗利岩求可垦之地则惟新疆乌噜木齐等处尚可招徕屯垦至于内地即间有东坍西涨其数甚防只须地
　　方官查明照例妥办若以新垦民屯地亩复将丁银随年摊纳是与小民较及锱铢尤非恵下恤民之道所有各省办理丁粮一事无论已未覆奏俱着悉仍其旧并将此通谕中外知之
　　三十九年江苏巡抚萨载奏江浦县塌没省卫屯田六十四亩二分零至六月奏江宁县占废坍没屯田二顷七十五亩零均请豁除钱粮下部议行四十年户部议觉罗敦福奏湖南省五卫屯田有别伍顶买田亩者即与同伍无异应编入原船按粮承差如系活契騐明仍聴本军回赎其有民人顶买之田除年逺造房筑墓及军逃地荒自行开垦者免赎仍照旧贴费当差其余典卖田亩如本丁愿赎概令赎归未赎时令现业按粮贴费并将原议民户典卖屯田编入军籍之例改正停止本军名下尚有出典未赎之田有力者先赎屯产如无应赎屯产方听其另置民田另纳粮赋毋许搀入军田如议行
　　湖北巡抚陈辉祖奏武昌等卫所清出典卖屯田请加津赡运部议查典卖屯田与受各户均应按例办理特以典卖者未必尽系现运之丁而执业者亦恐非起首承买之户从重加津免其撤田归运则私相授受者知所炯戒而仍不致有失业之苦向后典卖之庶可不禁自止应如所奏办理从之
　　四十一年户部议准勒尔谨奏肃州九家窰屯田八千八百三十三亩零改归民田于本年陞科四十四年成都将军特成额奏两金川新收屯粮准照打箭鑪至西藏一路台站贮粮成例凡存仓及攴放兵粮每石开销防耗五合遇拨运别屯每石开销盘折一升仍令每年造册専案报部下部议行
　　四十九年户部议准湖北巡抚姚成烈奏施南府属恩施县民人自首开垦成熟额内中则屯田四十二亩三分有零又额外下则地三十顷二十二亩有零自四十七年起科嗣后应令按年造入地丁奏销册内报部查核
　　五十年湖广总督特成额等奏称湖南长沙等府州属原有弁田六万六千八百八十余亩除从前已卖变折共去田三万七千九百一十余亩实止田二万八千九百七十亩零自清查之后几阅五十年私相买卖者又不一而足且地方棍徒唆讼圗诈者不少更有辗转相售具告到官必须层层讯究迨经质明卖主多无力缴价买主又难于安耕徒多扰累若循守旧议殊非尽善应将余存弁田毋论已卖未卖俱照民产准其买卖税契过户承粮执业弁田名色悉行除去以杜讼端则小民既常安耕凿匪徒亦无从滋事于地方殊多禆益下部议行






</div>
    <div class="pagination">
<a href="皇朝文献通考_page14.html">上一页</a><span>...</span><a href="皇朝文献通考_page10.html">10</a><a href="皇朝文献通考_page11.html">11</a><a href="皇朝文献通考_page12.html">12</a><a href="皇朝文献通考_page13.html">13</a><a href="皇朝文献通考_page14.html">14</a><span class="current-page">15</span><a href="皇朝文献通考_page16.html">16</a><a href="皇朝文献通考_page17.html">17</a><a href="皇朝文献通考_page18.html">18</a><a href="皇朝文献通考_page19.html">19</a><a href="皇朝文献通考_page20.html">20</a><span>...</span><a href="皇朝文献通考_page16.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
