<!DOCTYPE html>
<html>
<head>
    <meta charset="UTF-8">
    <title>八旬万寿盛典 - 第 158 页/共 321 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>八旬万寿盛典 - 第 158 页/共 321 页</h1>
    <div class="content">　　奏为筵宴事本月二十日
　　正大光明殿
　　恩赏筵宴是日陈中和韶乐于
　　殿檐两傍陈丹陛于
　　出入贤良门内【臣】等公同看视预设
　　皇上御宴桌于
　　寳座前随桌列于两傍
　　赏赐物件在
　　殿前搭黄棚陈设坫桌金玉器皿在
　　出入贤良门下陈设开
　　殿上阁扇宗室王公防古王贝勒贝子公回子王公安南国王及朝鲜安南缅甸南掌使臣土尔扈特来使土司畨子京城文武满汉大臣衍圣公外省提督廵抚等俱各按次入坐
　　御前
　　乾清门侍卫将仪仗陈立于
　　御座傍届时奏请
　　皇上御正大光明殿奏乐
　　皇上陞座乐止众行一叩礼坐侍卫等进大宴桌奏乐
　　尚茶正诣
　　皇上前进茶众俱在坐次一叩茶毕侍卫等分赐众等
　　茶乐止
　　皇上前大宴桌撤黄袱掌仪司官髙举壶爵由中路进
　　奏乐众皆立执壶爵官员上
　　殿阶在门外东翼向西立斟酒献爵大臣离席释补服向上跪接酒进前跪敬献
　　皇上酒行一叩礼献爵大臣进前接爵下仍　　接行一叩礼饮毕仍一叩服补服爵大臣跪接行一叩礼饮毕仍一叩服补服入班坐众皆坐执壶爵官员退
　　皇上进宴尚膳正等举肉馔进并分赐两傍内管领等
　　进酒桌将次
　　手赐酒时侍卫等进酒管筵大臣立视侍卫等递众人酒一巡众皆行一叩礼饮毕再行一叩礼是时什榜等进前奏曲善扑等按次进前演扑各色承应人等陈百戏毕撤宴桌众皆在坐次一跪三叩首奏乐
　　皇上还宫乐止众皆出再入宴王公大臣侍卫执事官
　　等俱穿蟒补服谨将宴图一并进
　　呈谨
　　奏
　　是日
　　皇上手赐巵酒者三十九人
　　睿亲王　庄亲王　怡亲王　阮光平　諴郡王克勤郡王　贡格喇布坦　旺扎尔多尔济　巴图　满珠巴咱尔　拉旺多尔济　旺沁班巴尔拉旺喇布坦　索诺木巴尔珠尔　桑济扎尔云端多尔济　纳斡逹尔济　额尔徳锡尔
　　沙拉扣肯　迈哈黙特鄂三　阿桂　和珅　嵇璜　王　福康安　海兰察　彭元瑞　董诰孔宪昭　朝鲜陪臣二　缅甸陪臣二　南掌
　　陪臣三　金川土司二
　　【臣】等谨案燕喜受祉谓天子以燕礼洽臣下而受福者孔多焉如汉仪之正防止飨近僚唐典之千秋侈颁令甲未足以光国庆而鬯鸿施矣钦惟我
　　皇上励旰食之恒勤酌衢尊而普被茂登
　　耋夀共戴
　　天长自元日以逮
　　正庆之月叠举
　　嘉筵懽饫中外法馔云浆之赐华镫广乐之陈莫不醉饱太平逺谐愉畅矧以
　　圣情写豫式燕又绥
　　御诗五万中无一言及酒而
　　手巵之逮羣下异数频施弥恩周而谊洽斯时洒如
　　肃受忭荷
　　龙光用蕲绰绾
　　万年允亘古未逢之庆夫岂特醹醴酌斗引翼维祺
　　遂足以彰介眉之盛典也乎
　　钦定四库全书
　　八旬万夀盛典卷七十四
　　恩赉【十三　　赏赉一】
　　【臣】等钦惟我
　　皇上宠锡万方庆赏懋徳皆本
　　万年纯健之精神孚
　　恩礼于羣下是以嵗时
　　赉予悉有恒经而逾格之施往往流于既溢所谓天子所予天子命之者义至重也攷史防称觐君之赐诸侯王以下奉皮荐璧玉贺乃以金钱财物荅之其外臣入朝客省赍赐酒食而已或间赐民爵一级授耉老几杖举无闗诞庆令典毋亦陿欤方今
　　夀宇同春虽萌卉肖翘毕涵
　　雨露至于
　　天墀入贺晋祝
　　亿龄不特翔舞班聨咸深愉快即化外之愚田间之陋皆得曲献其衷乃芹曝之悃方愧末由自将而
　　圜盖无私阳春徧及接万里之逺如在堂阶同一视之仁胥霑膏泽一时物赉无算官秩并加工商技艺之微兼施溥逮有余恵焉因以思臣民众庶无时不被
　　圣人之恩则亦无事不防
　　圣人之赐【臣】等既综辑
　　恩赉一门而
　　茂赏之敷复分次胪举益以昭
　　帝王之福为天下之公有申锡于无疆者夫岂缛文之
　　是尚也哉
　　乾隆五十五年秋
　　皇上万寿庆节中外王公诸臣咸预拜
　　赐自七月初九日至八月二十等日叠
　　颁金玉币帛器物茶果有差
　　一
　　赐宗室亲王郡王贝勒贝子镇国公辅国公等二十九人共玉如意二十五柄蟒妆等縀二百六疋帽纬二十七匣大小荷包三十九对瓷漆牙盘瓶盌搬指等一百四十七件及茶果诸品【诏欵　　恩赐分载本门恩诏】
　　一
　　赐满汉文武诸臣京职大学士尚书都统
　　御前侍卫散秩大臣侍郎副都统以下侍卫骁骑校以上等官外任总督将军提督巡抚总兵盐漕织造闗督以下道府将备丞倅弁目等官以上一百九十四人共玉如意八十四柄绸縀等七百十九疋帽纬三百三十匣大小荷包三百三十八对瓷漆牙盘瓶盌烟壶搬指等七百六十件及茶果诸品一
　　赐防古内外扎萨克汗亲王郡王贝勒贝子公额驸台吉塔布嚢等一百六人共玉如意一百三柄朝珠一百四十盘縀锦绸绫氊羢纱葛等一千七百九十疋帽纬三百十二匣大小荷包三百五十对扇一百四十匣瓷漆牙盘瓶盌烟壶搬指等一千零三百十件及茶果诸品
　　一
　　赐回部哈萨克哈密汗王台吉子弟贝勒贝子公台吉副使伯克等三十五人共玉如意六柄縀锦绸绫氊羢等三百九疋帽纬一百八匣瓷漆盘盌烟壶搬指等三百十五件及茶果诸品
　　一
　　赐安南国王
　　御笔诗一章诗扇一柄聨扁一副西湖图一卷木兰秋
　　狝诗一卷嘉符啓瑞图一册
　　御制诗文集二十二函玉佛一尊玉如意四柄玉东方朔一件玉盌二对玉盒一对玉玩二件瑚朝珠一盘银一万两马一匹黄缰一副金冠五顶蟒袍七件蟒妆等縀一百二十七疋帽纬五匣金带一条玉带一条时辰表带钩一副自鸣钟一座带钟时辰表二个大小荷包十二对扇二柄银丝匣九个漆桌二张玻璃珐琅瓷漆盘盌花瓶烟壶等器五十二件砚二方笔墨各四匣绢笺四卷及茶果珍馔诸品　　【特赐冠带袍马等物见谢折】世子一人金冠一顶陪臣员从行人防卫随人管象人等一百五名共大元寳十一个银七百四十两縀绸等六百九十疋布六百九十五疋大小荷包二十二对扇六柄笔墨三十六匣绢笺十九卷香四百五十枝玻璃瓷漆盘盌等一百五十六件及茶果珍馔诸品一
　　赐朝鲜国玉玉如意一柄蟒妆等縀四十四疋貂皮一百张马一匹鞍辔一副砚二方笔墨各二匣绢笺二卷【交来使赍回】正副使书状官大通官押物官从人等六十四人共银一千四百六十两縀绸等一百三十八疋大小荷包二十一对布四十六疋马二匹鞍一副香四百五十枝瓷漆盘盌烟壶等七十八件及茶果珍馔诸品
　　一
　　赐缅甸国王
　　御书扇一柄又扇一柄玉佛一尊玉如意一柄金镶玉亭一座蟒妆等縀一百十八疋玉器六件珐琅炉瓶一具砚一方玻璃瓷器八十三件【交来使赍回】大小
　　头目通事事从役三十人共平定金川战图平定回部战图二分大元寳二十二个小元寳一百个银三百八十两縀绸绢等二百二十四疋大小荷包二十二对扇四柄布一百五十六疋香四百五十枝瓷漆牙盘烟壶等器一百九十二件及茶果珍馔诸品
　　一
　　赐南掌国王
　　御书扇一柄又扇一柄玉佛一尊玉如意一柄金镶玉亭一座蟒妆等縀八十六疋玻璃器十件五色绢一百张五色笺一百张【交来使赍回】头目先目通事后生从役十九人共平定金川战图平定回部战图二分大元寳六个银一百五十五两縀绸绢等一百二十四疋大小荷包十二对扇二柄布一百二疋香四百五十枝瓷漆牙盘烟壶等器一百十六件及茶果珍馔诸品
　　一
　　赐金川畨二品以下至六品土司土弁土舎头人等四十四人共如意二十八柄银九百二十两縀绸等二百九十二疋帽纬八十四匣纬帽二十顶蟒袍补服里衣各二十件朝珠二十盘带二十条大小荷包二十对扇二十四柄靴袜各二十对垫褥二十副瓷漆牙盘烟壶搬指等二百九十件及茶果诸品
　　一
　　赐台湾生番头目带领番子义民首通事社丁等二十一人共縀绸二百十二疋大小荷包三十对布一百九十二疋瓷漆盘盌烟壶火燧等器三百二十一件及茶果诸品
　　八月初七等日西藏达赖喇嘛班禅额尔徳呢及哲布尊丹巴呼图克图噶尔丹锡勒图呼图克图等恭递丹书庆讃
　　万寿各
　　赐佛供珍器币物有差
　　一
</div>
    <div class="pagination">
<a href="八旬万寿盛典_page157.html">上一页</a><span>...</span><a href="八旬万寿盛典_page153.html">153</a><a href="八旬万寿盛典_page154.html">154</a><a href="八旬万寿盛典_page155.html">155</a><a href="八旬万寿盛典_page156.html">156</a><a href="八旬万寿盛典_page157.html">157</a><span class="current-page">158</span><a href="八旬万寿盛典_page159.html">159</a><a href="八旬万寿盛典_page160.html">160</a><a href="八旬万寿盛典_page161.html">161</a><a href="八旬万寿盛典_page162.html">162</a><a href="八旬万寿盛典_page163.html">163</a><span>...</span><a href="八旬万寿盛典_page159.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
