<!DOCTYPE html>
<html>
<head>
    <meta charset="UTF-8">
    <title>明会典 - 第 236 页/共 281 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明会典 - 第 236 页/共 281 页</h1>
    <div class="content">　　给饭食　正统元年令巾帽局撮工人匠月支米三斗工完住支　五年令各处起取营造军匠月支口粮三斗外其原籍月粮一石内又扣除三斗于见役处添支景泰元年令在京各监局及各厰上工军匠光禄寺
　　不闗饭者月支米一石闗饭者五斗　三年令兵仗局攅造军器军匠仍支米五斗民匠四斗　天顺元年令司设监各色军匠月支米五斗　令燕山前等卫人匠于尚衣监上工者添支月粮一斗　令御马监军匠添支月粮一斗民匠余丁月支粮三斗　二年令锦衣等卫及顺天府军匠添支月粮为五斗　本年令内官监军匠添支月粮一斗民匠余丁上工日闗与饭食　又令司礼监军匠月支粮三斗　成化九年令锦衣卫镇抚司髙手军匠月支粮一石　十年令内承运库人匠铺户月支粮二斗　十二年令军器鞍辔局军匠月支米五斗　又令修理城军匠毎月添支口粮二斗民匠三斗旗军并不系食粮隂阳生一斗　令留守等卫余丁印绶监习学匠艺者月支米三斗
　　亲王府制
　　明祖训
　　凡诸王宫室并依已定格式起盖不许犯分
　　凡诸王宫室并不许有离宫别殿及台榭游翫去处
　　事例
　　洪武四年议定凡王城髙二丈九尺下濶六丈上濶二丈女墙髙五尺五寸城河濶十五丈深三丈正殿基髙六尺九寸月台髙五尺九寸正门台髙四尺九寸五分廊房地髙二尺五寸王宫门地髙三尺二寸五分后宫地髙三尺二寸五分正门前后殿四门城楼饰以青緑防金廊房饰以青黑四门正门以红漆金涂铜钉宫殿窠拱攅顶中蟠螭饰以金邉八吉祥花前后殿座用红漆金蟠螭帐用红绡金蟠螭座后壁则蟠螭彩云立社稷山川坛于王城内之西南宗庙于王城内之东南后改蟠螭为龙　七年定亲王所居前殿名承运中曰圆殿后曰存心四城门南曰端礼北曰广智东曰体仁西曰遵义　九年定亲王宫殿门庑及城门楼皆覆以青色琉璃瓦　十一年定亲王宫城周围三里三百九步五寸东西一百五十丈二寸五分南北一百九十七丈二寸五分　治八年定王府制前门五间门房十间廊房一十八间端礼门五间门房六间承运门五间前殿七间周围廊房八十二间穿堂五间后殿七间家庙一所正房五间厢房六间门三间书堂一所正房五间厢房六间门三间左右盝顶房六间宫门三间厢房一十间前寝宫五间穿堂七间后寝宫五间周围廊房六十间宫后门三间盝顶房一间东西各三所每所正房三间后房五间厢房六间多人房六连共四十二间浆糨房六间净房六间库十间山川坛一所正房三间厢房六间社稷坛一所正房三间厢房六间宰牲亭一座宰牲房五间仪仗库正房三间厢房六间退殿门三间正房五间后房五间厢房十二间茶房二间净房一间世子府一所正房三间后房五间厢房十六间典膳所正房五间穿堂三间后房五间厢房二十四间库房三连二十五间马房三十二间盝顶房三间后房五间厢房六间养马房一十八间承奉司正房三间厢房六间承奉歇房二所毎所正房三间厨房三间厢房六间六局共房一百二间毎局正房三间后房五间厢房六间厨房三间内使歇房二处毎处正房三间厨房六间歇房二十四间禄米仓三连共二十九间收粮防正房三间厢房六间东西北三门毎门三间门房六间大小门楼四十六座墙门七十八处井一十六口寝宫等处周围砖径墙通长一千八十九丈里外蜈蚣木筑土墙共长一千三百一十五丈　成化十四年奏准各处王府以工完日为始至五十年后除有仪卫司群牧所并侍卫护卫千户军校者令自修余果人力俱乏该府具奏行勘给价自行修理
　　郡王府制
　　事例
　　天顺四年定郡王毎位盖府屋共四十六间前门楼三间五架中门楼一间五架前防房五间七架厢房十间五架后防房五间七架厢房十间五架厨房三间五架库房三间五架米仓三间五架马房三间五架　成化十四年奏准各处自郡王以下至乡君出府之日奏请勘报无房屋者有司给价自行起盖
　　给价则例
　　山西
　　晋代沈府郡王一千两　　镇国将军六百两
　　辅国将军并郡主五百两
　　奉国将军镇国辅国中尉并县主郡君县君四百两奉国中尉并乡君三百两　庶人一百两
　　湖广
　　辽岷楚荆吉襄府郡王一千两
　　镇国将军七百两　　　　辅国将军六百六十两奉国将军六百二十两
　　镇国辅国奉国中尉并郡主五百两
　　县主四百六十两　　　　郡君四百两
　　县君三百六十两　　　　乡君三百四十两
　　陜西
　　秦韩庆肃府郡王在城一千五百两宁夏平凉九百两
　　郡主五百三十两　　　　镇国将军一百七十五两县主郡君县君乡君俱自行起造
　　河南
　　唐郑赵伊周徽崇府郡王官拨地基料价一千一十两
　　山东
　　德鲁府郡王一千两　　　镇国将军六百两
　　辅国将军五百两　　　　奉国将军四百五十两
　　中尉四百两　　　　　　郡主五百两
　　县主三百五十两　　　　郡君二百五十两
　　县君二百两　　　　　　乡君一百五十两
　　江西
　　淮宁府有地基
　　郡王一千二百两　　　　镇国将军六百两
　　辅国将军五百五十两　　奉国将军四百五十两
　　奉国中尉四百两　　　　郡主四百五十两
　　县主三百七十两　　　　郡君三百七十两
　　县君三百五十两　　　　乡君三百三十两
　　无地基
　　郡王一千五百两　　　　镇国将军七百五十两
　　辅国将军七百两　　　　奉国将军六百两
　　奉国中尉五百两　　　　郡主六百两
　　县主四百七十两　　　　郡君四百七十两
　　县君四百五十两　　　　乡君四百三十两
　　四川
　　蜀府内江等五府子女蜀府出办工料摘拨护卫军余成造石泉王府
　　县主五百两
　　治元年奏准郡王并镇国辅国将军等长子应出閤者于本府择便房成婚如无开奏勘实待年丰拨工料银一百两送府自于府侧修盖各世长子承继前宅其郡县等主并仪賔终后子女不许僣居待有该府郡县主成婚者与之　二年奏准各处王府奏讨房价者勘实依原价量减一半给与自造　十四年奏准除郡王并妃自镇国将军以下其应得减半房价每一百两者减二十两不及一百两者减十两如镇国将军房价该三百两者给与二百四十两余皆逓减














　　明防典卷一百四十七
　　钦定四库全书
　　明防典卷一百四十八
　　工部二
　　营造二
　　仪仗一【大乐制度并中和韶乐制度附】
　　诸司职掌
　　凡制造皇帝皇太子亲王卤簿车驾等项仪仗及修理者除金银器皿于内府成造其余器仗照数行下军器等局委官督工计料依式修造完备进赴銮驾房収贮供用
　　军器局造
　　防　　　　矟　　　　节　　　　角
　　锣　　　　刀盾　　　弓箭　　　小鼓
　　杖鼓　　　防鼓　　　金钲　　　骨朶
　　夹矟　　　乐人大鼓
　　营缮所造
　　清道御杖　交椅坯　　脚踏坯　　马杌
　　头管　　　戱竹　　　龙笛　　　笛
　　板
　　针工局造
　　金鼓旗　　白泽旗　　令旗　　　红曲盖
　　紫方伞　　红方伞　　传教旛　　告止旛
　　绛引旛　　红团扇　　青团扇　　红方扇
　　红绣伞　　红销金伞　仪锽氅　　戈氅
　　防氅　　　信旛　　　幢　　　　麾
　　寳源局造
　　香鑪　　　香盒　　　交椅　　　脚踏
　　银盆　　　水鑵
　　鞍辔局造
　　拂子　　　鞍笼　　　诞马锦韀
　　巾帽局造
　　立　　　卧　　　镫杖　　　响节
　　仪刀　　　梧杖　　　班劒　　　幢竿
　　殳义　　　斧
　　洪武初定
　　大驾卤簿
　　肃旗一面黄质上濶七尺二寸下三尺二寸黑肃字硃漆攅竹竿长八尺二寸下有鐡纂
　　靖旗一面与肃旗制同但用靖字
</div>
    <div class="pagination">
<a href="明会典_page235.html">上一页</a><span>...</span><a href="明会典_page231.html">231</a><a href="明会典_page232.html">232</a><a href="明会典_page233.html">233</a><a href="明会典_page234.html">234</a><a href="明会典_page235.html">235</a><span class="current-page">236</span><a href="明会典_page237.html">237</a><a href="明会典_page238.html">238</a><a href="明会典_page239.html">239</a><a href="明会典_page240.html">240</a><a href="明会典_page241.html">241</a><span>...</span><a href="明会典_page237.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
