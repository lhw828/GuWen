<!DOCTYPE html>
<html>
<head>
    <meta charset="UTF-8">
    <title>文献通考 - 第 108 页/共 334 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>文献通考 - 第 108 页/共 334 页</h1>
    <div class="content">    周武王崩，成王十三而嗣立，周公居冢宰摄政。明年六月，既葬，周公冠成王而朝于祖，以见诸侯，祝雍作颂。
    《闵予小子》，嗣王朝於庙也。闵予小子，遭家不造，在疚（谓遭武王崩，家道未成，然孤特在忧病之中）。於乎皇考，永世克孝，念兹皇祖，陟降庭止（庭，直也。陟降，上下也。言武王长世能以孝行，为子孙法，文王以直道事天治民）。维予小子，夙夜敬止，於乎皇王，继序思不忘（序，绪也。继其序，思其所行之道不忘）。
    成王将崩，命召公、毕公率诸侯相康王，作《顾命》惟四月，哉生魄，王不怿（始生魄，十六日，王有疾，故不悦怿）。甲子，王乃洮水，相被冕服，凭玉几（王发大命，临群臣，必齐戒沐浴，今疾病危殆，故但洮盥面，扶相者被衮冕，凭玉几，以发命）。乃同召太保、芮伯、彤伯、毕公、卫侯、毛公、师氏、虎臣、百尹御事（同召六卿，下至御治事者。太保、芮伯、彤伯、毕公、卫侯、毛公，六卿也。冢宰第一，召公领之；司徒第二，芮伯为之；宗伯第三，彤伯为之；司马第四，毕公领之；太保、毕、毛，三公兼也。芮、彤、毕、卫、毛，皆国名，入为天子公卿。师氏、大夫官。虎臣，虎贲氏。百尹，百官之长，及诸御治事者，平时则召六卿，使帅其属，此则将发顾命，自六卿至御事，同以王召命也）。王曰：“鸣呼！疾大渐，惟几。病日臻，既弥留，恐不获誓言嗣。兹予审训命汝（此下成王顾命也。自叹其疾大进，惟危殆。病日至，既弥甚，而留连恐遂死不得誓言，以嗣续我志，此我所以详审发训命汝。统言曰疾，甚言曰病）：昔君文王、武王，宣重光，奠丽陈教则肄，肄不违，用克达殷，集大命（武犹文，谓之重光，犹舜如尧谓之重华也。奠，定。丽，依也。言文武宣布重明之德，定民所依，陈列教条，则民习服。习而不违，天下化之，用能达於殷邦，而集大命於周也）。在後之侗，敬迓天威，嗣守文、武大训，无敢昏逾（侗，愚也。成王自称，言其敬迎上天威命，无敢少忽，嗣守文武大训而无敢昏逾天威，天命也。大训，述天命者也）。今天降疾殆，弗兴弗悟。尔尚明时朕言，用敬保元子钊，弘济于艰难（钊，康王名。成王言今天降疾我身，殆将必死，弗兴弗悟，庶几明是我言，用敬保元子钊，大济於艰难。曰元子者，正其统也）。柔远能迩，安劝小大庶邦（怀来、驯扰、安宁、劝导，皆君道所当尽者，合远迩小大而言，又以见君德所施，公平周溥而不可有所偏滞也）。思夫人自乱于威仪，尔无以钊冒贡于非几（乱，治也。威者，有威可畏。仪者，有仪可象。举一身之则而言也。盖人受天地之中以生，是以有动作威仪之则。成王思夫人之所以为人者，自治於威仪耳。自治云者，正其身而不假於外求也。贡，进也。成王又言群臣其无以元子而冒进於不善之几也。盖几者动之微，而善恶之所由分也。非几，则发於不善而陷於恶矣。威仪，举其著於外者而勉之也。非几，举其发於中者而戒之也。威仪之治，皆本一念一虑之微，可不谨乎。孔子所谓知几，子思所谓慎独，周子所谓几善恶者，皆致意於是也。成王垂绝之言而拳拳及此，其有得於周公者亦深矣。苏氏曰：“死生之际，圣贤之所甚重也。成王将崩之一日，被冕服以见百官，出经远保世之言，其不死於燕安妇人之手也明矣，其致刑措宜哉。”）。”兹既受命，还，出缀衣于庭，越翼日乙丑，王崩（缀衣，幄帐也。群臣既退，彻出幄帐於庭。《丧大记》云：“疾病，君彻悬，东首於北牖下”是也。於其明日，王崩）。太保命仲桓、南宫毛，俾爰齐侯吕，以二干戈、虎贲百人，逆子钊于南门之外，延入翼室，恤宅宗（桓、毛，二臣名。、太公望子，为天子虎贲氏。延、引也。翼室，路寝旁左右翼室也。太保以冢宰摄政，命桓、毛二臣使齐侯吕以二干戈、虎贲百人逆太子钊於路寝门外，引入路寝翼室为忧居宗主也。吕氏曰：“发命者冢宰，传命者两朝臣，承命者勋戚，显诸侯体统尊严，枢机周密，防危虑患之意深矣。入自端门，万姓咸睹，与天下共之也。延入翼室，为忧居之宗，示天下不可一日无统也。唐穆、敬、文、武以降，阉寺执国命，易王於宫掖，而外廷犹不闻，然後知周家之制，曲尽备豫，虽一条一节，亦不可废也。”）。丁卯，命作册度（命史为册，书法度，传顾命於康王）。越七日癸酉，伯相命士须材（伯相，召公也。召公以西伯为相。须，取也，命士取材木以供丧用）。狄设黼缀衣（狄，下士。《祭统》云：“狄者，乐吏之贱者也。”《丧大记》：“狄人设阶盖，供丧役而典设帐之事者也。”黼，屏风画为斧文者，设黼幄帐，如成王生存之日也）。牖南乡，敷重篾席，黼纯，华玉仍几（此平时见群臣觐诸侯之座也。敷设重席，所谓天子之席三重者也。篾席，桃竹板席也。黼，白黑杂缯。纯，缘也。华，采色也。华玉以饰几。仍，因也，因生时所设也。《周礼》吉事变几，凶事仍几是也）。西序东乡。敷重底席，缀纯，文贝仍几（此旦夕听事之座也。东西厢谓之序。底席，蒲席也。缀，杂采。文贝，有文之贝，以饰几也）。东序西乡。敷重丰席，画纯，雕玉仍几（此养国老飨群臣之座也。丰席，┺席也，画彩色雕刻镂也）。西夹南乡，敷重┺席，玄纷纯，漆仍几（此亲属私燕之座也。西厢，夹室之前。┺席，竹席也。纷，杂也。以元黑之色杂为之缘。漆，漆几也。牖两序，西夹其席有四。牖户之谓之，天子负朝诸侯，则牖南乡之席，座之正也。其三席各随事以时设也。将传先王顾命，知神之在此乎在彼乎，故兼设平生之座也）。越玉五重，陈宝，赤刀、大训、弘璧、琬琰，在西序。大玉、夷玉、天球、河图，在东序。胤之舞衣、大贝、{卉鼓}鼓，在西房；兑之戈、和之弓、垂之竹矢，在东房（於东西序座北，列三五重，及陈先王所宝器物。赤刀，赤削也。大训，三皇五帝之书，训诰亦在焉。文、武之训，亦曰大训。弘璧，大璧也。琬琰，圭名。夷，常也。球，鸣球也。河图，伏羲时龙马负图出於河。《易 大传》所谓河出图是也。胤，国名，胤国所制舞衣。大贝如车渠。{卉鼓}鼓长八尺。兑、和，皆古之巧工。垂，舜时共工。舞衣、{卉鼓}鼓、戈、弓、竹矢，皆制作精巧，中法度，故历代传宝之。孔氏曰：“弘璧、琬琰、大玉、夷玉、天球，玉之五重也。”吕氏曰：“西序所陈，不惟赤刀、弘璧，而大训参之；东序所陈，不惟大玉、夷玉，而河图参之。则其所宝者，断可识矣。愚谓宝玉器玉之陈，非徒以为国容观，意者成王平日之所观阅手泽在焉，陈之以象其生存也。”杨氏《中庸传》曰：“宗器於祭陈之，示能守也，於顾命陈之，示能传也。”）。大辂在宾阶面，缀辂在阼阶面，先辂在左塾之前，次辂在右塾之前（大辂，玉辂也。缀辂，金辂也。先辂，木辂也。次辂象辂，革辂也。王之五辂，玉辂以祀，不以封，为最贵；金辂以封同姓，为次之；象辂以封异姓，为又次之；革辂以封四卫，为又次之；木辂以封蕃国，为最贱。其行也，贵者宜自近，贱者宜远也。王乘玉辂，缀之者金辂也，故金辂谓之缀辂。最远者木辂也，故木辂谓之先辂，以木辂为先辂，则革辂、象辂为次辂矣。宾阶，西阶也。阼阶，东阶也。面，南乡也。塾门，侧堂也。五辂陈列，亦象成王之生存也。《周礼 典路》云：“若有大祭祀则出路。大丧、大宾客亦如之。”是大丧出辂为常礼。又按所陈宝玉器物，皆以西为上者，成王殡在西序故也）。二人雀弁执惠，立于毕门之内。四人綦弁，执戈上刃夹两阶。一人冕执刘，立于东堂；一人冕执钺，立于西堂；一人冕执，立于东垂；一人冕执瞿，立于西垂；一人冕执锐，立于侧阶（弁，士服。雀弁，赤色弁也。綦弁，以文鹿子皮为之。惠，三隅矛。路寝门一名毕门。上刃，刃外乡也。堂廉日。冕，大夫服。刘，钺属。、瞿。皆戟属。锐当作钅允，《说文》曰：“钅允，侍臣所执兵，从金，允声。”《周书》曰：“一人冕执钅允，读若允。”东西堂，路寝东西厢之前堂也。东西垂，路寝东西序之阶上也。侧阶，北陛之阶上也。吕氏曰：“古者执戈戟以宿卫王宫，皆士大夫之职。无事而奉燕私，则从容义德，有膏泽之润；有事而司御侮，则坚明守义，而无腹心之虞。下及秦汉，阶执戟，尚馀一二。此制既废，人主接士大夫者仅有视朝数刻，而周庐陛，或环以椎埋。へ悍之徒，有志於复古者当深绎也。”）。王麻冕黼裳，由宾阶齐。卿士邦君，麻冕蚁裳，入即位（麻冕，三十升麻为冕也。齐，升也。康王吉服自西阶升堂，以受先王之命，故由宾阶也。蚁，玄色。公卿大夫及诸侯皆同服，亦庙中之礼，不言升阶者，从王宾阶也。入即位者，各就其位也。吕氏曰：“麻冕黼裳，王祭服也。卿士邦君祭服之裳，皆。今蚁裳者，盖无事於奠祝，不欲纯用吉服，有位於班列，不可纯用凶服，酌吉凶之，亦礼之变也。”）。太保、太史、太宗，皆麻冕彤裳，太保承介圭，上宗奉同瑁，由阼阶齐；太史秉书，由宾阶齐，御王册命（太宗，宗伯也。彤，也。太保受遗，太史奉册，太宗相礼，故皆祭服也。介，大也。大圭，天子之守，长尺有二寸。同，爵名，祭以酌酒者。瑁，方四寸，邪刻之，以冒诸侯之圭璧，以齐瑞信也。太保、宗伯以先王之命，奉符宝以传嗣君，有主道焉，故升自阼阶；太史以册命御王，故持书由宾阶以升。苏氏曰：“凡王所临所服用皆曰御。”），曰：“皇后凭玉几，道扬末命，命汝嗣训，临君周邦，率循大卞，燮和天下，用答扬文、武之光训（成王顾命之言，书之册矣，此太史口陈者也。皇太后，君也，言大君成王力疾亲凭王几，道扬临终之命，命汝嗣守文、武大训，曰汝者，父前子名之义。卞，法也。临君周邦，位之大也，率循大卞，法之大也；燮和天下，和之大也。居大位，由大法，致大和，然後可以对扬文、武之光训也）。”王再拜，兴，答曰：“眇眇予末小子，其能而乱四方，以敬忌天威（眇，小。而如乱，治也。王拜受顾命，起答。太史曰：“眇眇然予微末小子，其能如父祖治四方，以敬忌天威乎！谦辞退於不能也。顾有敬迓天威嗣守文武大训之语。故太史所告，康王所答，皆於是致意焉。”）。”乃受同瑁。王三宿、三祭、三咤，上宗曰飨（王受瑁为主，受同以祭。宿，进爵也。祭，祭酒也。咤，奠爵也。礼成於三，故三宿、三祭、三咤。葛氏曰：“受上宗同瑁，则受之保介圭，可知宗伯曰飨者，传神命以飨告也。”）。太保受同，降，盥以异同，秉璋以酢，授宗人同，拜，王答拜（太保受王所咤之同，而下堂盥洗，更用他同秉璋以酢。酢，报祭也。祭礼，君执圭瓒，尸，太宗执璋瓒，亚。报祭，亦亚之类，故亦秉璋也。以同授宗人而拜尸，王答拜者，代尸拜也。宗人，小宗伯之属，相太保酢者也。太宗供王，故宗人供太保）。太保受同，祭哜，宅授宗人同，拜，王答拜（以酒至齿曰哜。太保复受同以祭，饮福至齿。宅，居也。太保退居此所，以同授宗人，又拜，王复答拜。太保饮福至齿者，方在丧疚，歆神之赐，而不甘其味也。若王则丧之主，非徒不甘味，虽饮福亦废也）。太保降，收。诸侯出庙门俟（太保下堂，有司收彻器用。庙门，路寝之门也。成王之殡在焉，故曰庙。言诸侯，则卿士以下可知。俟者，俟见新君也）。康王既尸天子，遂诰诸侯，作《康王之诰》。王出，在应门之内，太保率西方诸侯，入应门左；毕公率东方诸侯，入应门右，皆布乘黄朱。宾称奉圭兼币曰：“一二臣卫，敢执壤奠。”皆再拜稽首。王义嗣德，答拜（王出毕门，立应门内，盖内朝所在也。召公主西方诸侯，毕公继周公主东方诸侯。诸侯皆陈四黄马而朱其鬣以为庭实。宾，诸侯也。诸侯举所奉圭兼币曰：“一二臣卫，为王藩卫。”故曰臣卫。敢执壤地所出奠贽，皆再拜首至地以致敬。义嗣德云者，史氏之辞，谓康王宜嗣前人之德，故答拜也。吴氏曰：“秦穆公使人吊公子重耳，稽颡而不拜。”穆公曰：“则未为後也。”盖有後者拜；不拜，未为後也。吊者、含者、衤遂者升堂致命，主孤拜稽颡，成为後者也。康王之见诸侯，若以为不当拜而不拜，则疑未为後也，此纯乎吉也。答拜，既正其为後，且知其以丧见也）。太保暨芮伯，咸进相揖，皆再拜稽首（冢宰及司徒与群臣皆进相揖，相揖定位，又皆再拜，陈戒於王）。曰：“敢敬告天子”云云。王若曰，“庶邦侯甸男卫、惟予一人钊报诰（康王在丧故称名，《春秋》嗣王在丧亦书名也）。昔君文、武”云云。群公既皆听命，相揖，趋出，王释冕，反丧服（始相揖者揖而进也，此相揖者揖而退也）。
    苏氏曰：“成王崩未葬，君臣皆冕服，礼欤？”曰：“非礼也”。“谓之变礼，可乎？”曰：“不可。礼变於不得巳，嫂非溺，终不援也。三年之丧既成服，释之而即吉，无时而可者，曰：“成王顾命，不可以不传，既传不可以丧服受也。”曰：“何为其不可也，孔子曰：‘将冠，子未及期日而有齐衰。大功之丧，则因丧服而冠。’冠，吉礼也，犹可以丧服行之，受顾命见诸侯，独不可以丧服乎？太保使太史奉册授王於次，诸侯入哭於路寝而见王於次，王丧服受教戒谏，哭踊答拜，圣人复起，不易斯言矣。《春秋传》曰，郑子皮如晋，葬晋平公，将以币行。子产曰，丧安用币？子皮固请以行。既葬诸侯之大夫欲因见新君，叔向辞之。”曰：“大夫之事毕矣，而又命孤，孤斩焉在衰之中。其以嘉服见，则丧礼未毕。其以丧服见，是重受吊也。大夫将若之何？皆无辞以见。今康王既以嘉服见诸侯，而又受乘黄玉帛之币，使周公在，必不为此，然则孔子何取此书也？”曰：“至矣！其父子君臣之，教戒深切著明。足以为後世法，孔子何为不取哉！然其失礼则不可不辨。”
    《朱子语录》：“或问居丧朝服曰麻冕乃是祭服。顾命用之者，以其以後继统事於宗庙故也；受册用之者，以其在庙而凶服不可入故也（旧说以庙门为殡宫之门，不知是否）。若朝服，则古者人君亮阴三年，自无变服视朝之礼，第不知百官总己以听冢宰，冢宰百官各以何服莅事耳，想不至便用玄冠黑带也。後世既无亮阴总己之事，人主不免视朝听政，则岂可不酌其轻重而为之权制乎？又况古者天子皮弁素积，以日视朝，衣冠皆白，不以为嫌，则今在丧而白布衣冠以临朝，恐未为不可，但入太庙则须吉服而小变耳。”　又：“或问康王释丧服而被冕裳，且受黄朱圭币之献，诸家以为礼之变，独苏氏以为礼之失，何也？对曰：天子诸侯之礼，与士庶人不同，故孟子有吾未之学之语，盖谓此类耳。如《伊训》元祀十有二月朔，亦是新丧。伊尹巳奉嗣王，见厥祖，固不可用凶服矣。”
    扶君，卜人师扶右，射人师扶左（谓君疾时也。卜当为仆，声之误也。仆人、射人皆平时赞正君位者），君薨以是举（不忍变也。《周礼 射人》：“大丧与仆人迁尸。”疏曰：《周礼》：“太仆职掌正王之服位，射人职掌国之三公、孤、卿大夫之位，及王举动悉随王故知也。”）。君夫人卒于路寝（言死者必於正处。疏曰：君，谓诸侯。诸侯三寝：一正者曰路寝，馀二者曰小寝。卒归於正，故在路寝。庄公三十二年八月，公薨于路寝。《梁传》：路寝，正寝也。寝疾居正寝，正也。男子不绝於妇人之手，以齐终也。僖公薨于小寝，讥即安，谓就夫人寝也。成公薨不书地，文公薨于台下，襄公薨于楚宫，定公薨于高寝，皆非礼也）。
    ◎右始死
    夏采掌大丧，以冕服复于太祖，以乘车建复于四郊（求之王平常所有事之处，乘车玉辂於太庙，以冕服不出宫也。太祖，始祖庙也。，用旄牛尾为之，缀於幢上，王祀四郊，乘玉辂，建太常，今以之复，去其旒，异之於生。疏曰：复者各依命数，天子则十二人，各服朝服而复於太祖之庙，当升自东ニ，北面，履危西上云。皋天子复，如是者三，乃卷衣投於前，有司以箧受之，升自阼阶，入衣於尸，复而不苏，乃行死事也。郊，事神之处，乘玉辂，生时九旗，有有旒，今死去旒，是异於生也）。君复於小寝、大寝、小祖、大祖、库门、四郊（尊者求之备也，亦他日尝有事。疏曰：於小寝者前曰庙，後曰寝。《尔雅》云：“室有东西厢曰庙，无东西厢有室曰寝。”此小寝者，所谓高祖以下庙之寝也。王侯同。大寝谓天子始祖诸侯太祖也。小祖，高祖以下庙也。王侯同。太祖，天子始祖，诸侯太祖庙也。两言於庙，求神备也。《周礼 夏采》，以冕服复于太祖庙是也。其小庙则祭供复之，其小寝大寝。则肆供服之，四郊则夏采服之）。天子崩复曰天子复矣（始死时呼魄辞也，不呼名，臣不名君也。　疏曰：“普天率土，王者一人而巳，故呼天子复，而王者必知其呼而反矣。若诸侯则曰某甫，称字也。”）。
    ◎右复
    鼓人：“大丧则诏太仆鼓（始崩及窆时也）”，太仆：“大丧，始崩，戒鼓传达于四方（戒鼓，击鼓以警众。四方，以鼓声传达而闻之也）。”大司马：“大丧，平士大夫（平者，正其职与其位）。”　司士：“大丧，作士掌事（事，谓奠敛之属。疏曰：始死则有奠，及至小敛、大敛、朝夕、朔月、月半、荐新、迁庙、祖奠、大遣奠等皆是，未葬以前无尸，不忍异於生，皆称奠也）。”宰夫：“大丧、小丧，掌小官之戒令，帅执事而治之（大丧，王后世子；小丧，夫人以下。小官，士也。其大官，则冢宰掌其戒令。治，谓其办）。”虎贲氏：“国有大故，则守王门，大丧亦如之（大故，谓兵灾也。大丧，谓王崩，非常之难须警备）。”旅贲氏：“掌执戈盾，夹王车而趋；丧纪，则衰葛执戈盾（葛，葛，武士尚轻。疏曰：臣为王，贵贱皆斩衰。斩衰麻，至葬乃服葛。今王始死即服葛，故云武士尚轻）。”大司徒：“若国有故，则致万民于王门，令无节者不行于天下（大故，谓王崩及寇兵）。”司险：“国有故，则藩塞阻路，而止行者，以其属守之，唯有节者得达之（有故，丧灾及兵也。闭塞要路之道，备奸寇也。疏曰：”丧谓王丧。“）天子崩，巷市七日；诸侯薨，巷市三日（疏曰：若居天子、诸侯之丧必巷市者，以庶人忧戚无复求觅财利，要有急须之物，不得不求於邑里之内而为巷市）。”
    ◎右戒臣民
    射人：“大丧，与仆人迁尸（仆人，太仆也。仆人与射人得掌王之朝位也。王崩，小敛大敛，迁尸於室堂，朝之象也。《檀弓》扶君，卜人师扶右，射人师扶左，君薨以是举。疏曰：始死於北牖下，迁尸於南牖下。又云小敛於户内。是迁尸於室，小敛讫，迁尸於户外。又迁尸大敛，於阼阶，大敛讫，及迁尸於西阶，以入棺。是迁尸於室堂。云朝之象也者，君所在而臣之，朝故云朝之象）。”玉府：“大丧，共角枕、角四（角枕以枕尸。角四，角七也，以楔齿。士丧曰：楔齿，令可饭含。疏曰：按《既夕礼》楔，皂如轭，上两末状如枇杷拔屈中央楔齿）。”始死，迁尸于床，无敛衾，去死衣。小臣楔齿用角四，缀足用燕几，君、大夫士一也（床，谓所设床第当牖者也。疏曰：迁尸于床者尸初在地，冀生气复，既而不生，故更迁尸於床而离初死处，以近南当牖也。无，覆也。敛衾者，将拟大敛之时衾被也。楔齿，解见上。缀足用燕几者，为尸应著屦，恐足辟戾，亦使小臣用燕凡缀拘之令直也）。幕人：“大丧，共帷幕，绶（详见陈殡具条）。”委人：“丧纪共其木材（木材给帐事。此已上两条，陈殡具条通用）。
    ◎右迁尸楔齿缀足帷堂
    天子崩，告丧，曰“天王登假（告，讣也。登，上也。假，巳也。上巳者，若仙去云耳）”
    ◎右命讣
    唯天子之丧，有别姓而哭（使诸侯同姓、异姓、庶姓相从而为位，别於朝觐，爵同同位。疏曰：此言朝觐爵同同位，然觐礼，诸侯受舍於朝，同姓西面，异姓东面，与此不同者，觐礼先公而後侯，先侯而後伯，亦是爵同同位，但同姓之中，先爵尊耳。《檀弓》）。肆师：“大丧，令外内命妇序哭（序，使相次秩。疏曰：“按下注六卿以出及朝廷卿大夫妻皆为外命妇，其内命妇即下经内命女是也，谓三夫人以下至女御也。哭法、以服之轻重为先後。若然，则内命妇为王斩衰居前，诸臣之妻从服齐衰者居後也）。”　内宗：“大丧，序哭者（内宗，凡内女之有爵者，序　次外、内宗及命妇哭位）。”九嫔：“若有宾客，则从后。大丧，帅叙哭者亦如之（亦从后。帅，犹导也。后哭，众之次叙者乃哭。疏曰：外内命妇哭时，皆依尊卑、命数在后后，为前後列哭之，故须帅导，使有次序也。唯天子之丧，别姓而哭。肆师序哭，内宗序哭，九嫔帅叙哭，皆朝夕哭条所通用）。”司士：“凡士之有守者，令哭无去守（疏曰：此文承大丧之下，令哭无去守，则大夫士有使役守，当须同为天子斩衰，不可废事空官，故令哭不得去守也）。”既正尸，子坐于东方，卿大夫父兄子姓，立于东方，有司庶士，哭于堂下，北面；夫人坐于西方，内命妇姑姊妹子姓，立于西方，外命妇率外宗，哭于堂上北面（正尸者，谓迁尸牖下南首也。子姓，谓众子孙也。姓之言生也。其男子立於主人後，女子立於夫人後。世妇为内命妇；卿大夫之妻为外命妇，外宗姑姊妹之女。疏曰：人君初丧，哭位：子坐於东方者，子谓世子，世子尊，故坐於东方，谓室内尸东，故《士丧礼》云：主人入坐於床东是也。子姓，谓众子孙所生也。准士礼，父、兄子姓大功以上，正立於室内东方。今此经总云，卿大夫、父、兄子姓立於东方。以士礼言之，当在室内，但诸侯以上位尊，不可不正定世子之位，故《顾命》康王之入翼室，恤宅宗，不宜与卿大夫、父、兄子姓俱在室内也。卿大夫等或当在户外之东方，遥继主人之後。有司庶士哭於堂下北面者，以其卑，故在堂下北面。则诸父兄子姓等虽小功以下，皆在堂上西面也。夫人坐於西方者，亦近尸，故《士丧礼》云，妇人侠床东面，士礼略，但言侠床，人君则当以帷幛之也。内命妇，则子妇也，姑、姊、妹谓君姑、姊、妹也。子姓，君女孙皆立於西方也。外命妇率外宗哭於堂上北面者，外命妇谓卿大夫妻，外宗谓姑、姊、妹之女，外命妇外宗等，疏於内命妇，故在户外，妇人无堂下之位，故皆堂上北面也）。
    ◎右哭位
    小宰，受其含衤遂币玉之事（王丧，诸侯诸臣有致含衤遂币玉之事）。
    ◎右受含衤遂币玉
    司常：“大丧，共铭旌（铭旌，王则太常也。《士丧礼》曰：“为铭各以其物。”疏曰，《士丧礼》为铭，各以其物云，则以缁长半幅末长终幅，广三寸，书名於末，此盖其制也。按《礼纬》云，天子之旌，高九仞，大夫五仞，士三仞。按《士丧礼》，竹杠长三尺。则死者以尺易仞，天子九尺诸侯七尺，大夫五尺，士三尺，其旌身亦以尺易仞也）。”书铭，自天子达于士，其辞一也。男子称名，妇人书姓与伯仲（书铭，谓书亡人名字於旌旗也。天子书名於太常，诸侯以下书於旌旗。男子称名，此并殷礼，周世则尚文，臣不名君，天子复曰皋，天子复矣。）
    ◎右为铭
    鬯人：“大丧之大氵弭设斗，共其衅鬯（斗音主。斗所以沃尸也。衅尸以鬯酒使之香美者。郑司农云：“衅读为徽。”疏曰：郑云，衅尸以鬯酒使之香美者。按《肆师》云，大丧筑鬻，则此鬯酒中兼有郁金香草，故得香美也。司农云，衅读为徽者，以鬯衅尸，故以徽为庄饰义也）。”　郁人：“大丧之氵弭，共其肆器（肆器，陈尸之器。《丧大记》曰：“若设大盘，造冰焉。大夫设夷盘，造冰焉。士并瓦盘，无冰，设床檀笫，有枕。”此之谓肆器，天子亦用夷盘）。”　肆师：“大丧，大氵弭以鬯，则筑鬻（鬻音煮。筑香草煮以为鬯以浴尸，香草郁也。疏曰：上小宗伯，大丧以鬯氵弭。则肆师与之筑郁金香草和鬯酒以浴之，使尸之香也）。”典丝：“丧记，共其丝纩组文之物（以给线缕著旰口綦握之属，青与赤谓之文。著，直略反，下同。徐，猪略反。疏曰：此郑并据《士丧礼》而言云，以给线缕者，谓所裁缝皆用线缕释经丝也。云著于口綦文之属者，释经缕组。按《士丧礼》‘握手玄，里著组系。’按《丧大记》‘属纩以俟绝气’，《内则》云‘屦著綦’。郑云，綦，屦系，是用缕组之事也。云　青与赤谓之文。缋人职，文绣之属亦用丝，故连言也）。”内司服：“后之丧，共其衣服，凡内具之物（内具，纷线纩ひ之属。疏曰：后丧所共衣服者，正谓袭时十二、称、小敛十九、称、大敛百二十称、及内具之物也。按《内则》，妇事舅、姑，有纷、线纩、ひ帙，故死者入圹，亦兼有数物。以上两条，下陈小敛、大敛衣，皆通用之。）。”公袭卷衣一，玄端一，朝服一，素积一，裳一，爵弁二，玄冕一，褒衣一，朱绿带，申加大带於上（卷音衮。朱绿带者，袭衣之带饰之，杂以朱绿，异於生也。此带亦以素为之。申，重也，重於革带也。革带以佩，必言重加大带者，明虽有变，必备此二带也。士袭三称，子羔袭五称，今公袭九称，是尊卑袭数不同矣。诸侯七称，天子十二称与。疏曰：公袭以卷衣，上服，最在内者，公身贵，故以上服亲身、欲尊显加赐，故褒衣最外而细服居中也。子羔贱，故卑服亲身也。玄端一者，贺云燕居之服，玄端，朱裳也。朝服一者，缁衣素裳，公日视朝之服也。素积一者，皮弁之服，公视朔之服也。裳一者，贺云冕服之裳也，亦可毳，任取中一服也。爵弁二者，玄衣裳二通也，此是始命之服，示之重本，故二通也。招魂，君亦用爵弁服也。玄冕之下，又取一也。褒衣一者，所加赐之衣，最上华，君赐也。自衮衣至此，合爵弁二通，合九称。注云，朱绿带者，袭衣之带，饰以杂朱绿，异於生者也。此带既非革带，又非大带，是衣之小带，衣带以素为之，而朱绿饰之，亦异於生时也。申、重也，重於革带也者，谓於革带之上重加此大带，知非对小朱绿带为重者，以朱绿小带散在於衣，非是总束其身。若总束其身，唯有革带大带，故知对革带为重者，必见革带与大带者，明虽有变，必备此二带，天子诸侯以下袭之数。《士丧礼》袭三称，子羔袭五称，此文公袭九称，是尊卑袭数不同，唯天子、诸侯无文故约之。云诸侯七称、天子十二称，与与者，疑辞也）。君锦冒黼杀，缀旁七。凡冒，质长与手齐，杀三尺（疏曰：冒，谓袭後小敛前所用，以韬尸也，冒有质。杀者作两囊，每辄横缝合一头，又缝连一边，馀一边不缝，两囊皆然也。上者曰质，下者曰杀。君质用锦，杀用黼。郑注《士丧礼》云，冒韬尸者，制如直囊、上曰质，下曰杀。质，正也，其用之先以杀韬足而上，後以质韬首而下。旁缀七者，不缝之边，上下安七带，缀以结之，故云缀旁七也。凡冒，质长与手齐。凡，谓贵贱。冒，通名也。言冒之质，从头韬来至下长短与手相齐也。杀三尺者，杀从足韬上长三尺）。凌人：“大丧，共夷冰（汉制度：大盘，广八尺，长丈二尺，深三尺，漆赤中，即夷）。”君设大盘，造冰焉。设床檀笫，有枕。（造，犹内也。檀笫袒箕也，谓无席如浴时床也。礼自仲春之後，尸既小敛，先纳冰盘中，乃设床於其上，不施席而迁尸焉，秋凉而止）。典瑞：“大丧，共饭玉、含玉（饭玉，碎玉以杂米也。含玉，柱左右<齿真>及在尸中者。杂记曰：“含者执璧将命，则是璧形而小耳。”　疏曰：按玉府已云，大丧其含玉，此又言之者，盖玉府主作之，此官主其成事而共之）。”玉府：“大丧共含玉（疏曰：共含玉者，含玉璧形而小，以为口实）。”含人：“丧纪其饭米（饭所以实口，不忍虚也。君用梁，大夫用稷，士用粱，皆四升。实者唯盈）。”天子饭九贝（此盖夏时制也。《周礼》：“天子饭用玉。”）。含一床，袭一床，迁尸於堂，又一床，皆有枕席，君大夫士一也（疏曰：言此三节，各自有床。皆有枕席，唯含一时暂彻枕使平面，故《士丧礼》，商祝彻枕设中是也。含袭及堂皆有席，故郑注《士丧礼》，商祝袭衣於床，床次含床之东衽如初。又注《士丧礼》设床笫於两楹之，衽如初。有枕云衽寝卧之席，亦下莞上簟是也。君大夫士一也者贵与贱同然也。）
    ◎右陈沐浴袭饭含之具
    小宗伯：“王崩，大肆，以鬯氵弭（氵弭，亡婢反。杜音泯。李：士辩反。郑司农云：“大肆，大浴也。杜子春读氵弭为泯，以鬯浴尸，玄谓大肆，始陈尸伸之。”疏曰：肆训为陈、为伸故也。以鬯浴尸，使之香也。大职祝云，大丧，始崩，以肆鬯氵弭尸。小祝又云，大丧，赞氵弭。彼二官以掌之，此言之者，察其不如仪也）。”《春官》大祝：“大丧，以肆鬯氵弭尸（肆鬯，所肆鬯为陈尸也。《春官》）。”小：“祝大丧赞氵弭（故书氵弭为滠，杜子春云，“当为氵弭，氵弭谓浴尸。”《春官》）。”女御：“大丧，掌沐浴（王及后之丧。　疏曰：王及后丧、沐用潘，浴用汤。《礼》男：子不死於妇人之手。今丧亦使女御浴者，按《士丧礼》，浴时男抗衾则不使妇人，今王丧，妇人或亦供给汤物，亦得谓之掌也。”《天官》）。”管人汲，不说纟，屈之。尽阶不升堂，授御者，御者入浴。小臣四人抗衾，御者二人沐浴，水用盆，沃水用斗，浴用巾，扌臣用浴衣，如他日，小臣爪足，浴馀水弃于坎，其母之丧，则内御者抗衾而浴（管，掌管之人。又古礼反，掌管舍之人。说、吐活反。纟，均必反。斗音主，又音斗。扌臣音震。抗衾者，蔽上重形也。扌臣，拭也。爪足，断足爪也。疏曰：纟，汲水瓶索也。遽促於事，故不说去井索，但萦屈就之於手中。尽阶不升堂者，以水从西阶而升，知西阶者。以《士丧礼》云‘为{役土}於西墙下’故也。沃水用斗，酌盆水沃尸。，细葛。浴时除垢。扌臣用浴衣，浴罢用生时浴衣，拭尸令燥也。如他日，谓如平生寻常之日。浴盘馀汁弃之坎中。坎是甸人所掘於阶，取士为灶之坎。其母之丧，则内御者抗衾而浴者。内外宜别，故用内御举衾。内御，妇人，亦管人汲事，事如前，唯浴用人不同耳）。管人汲，授御者。御者差沐於堂上，士沐粱，大夫沐稷，士沐粱，甸人为{役土}於西墙下，陶人出重鬲，管人受沐，乃煮之。甸人所取彻庙之西，薪用爨之。管人授御者沐，乃沐。沐用瓦盘，扌臣用巾，如他日。小臣爪手翦须，濡氵瞿弃於坎（差，七何反。殳音役。陶音桃。重，直龙反。鬲音历。煮，诸许反。，扶味反。爨，七逭反。差，淅也。淅，饭米取其潘以为沐也。沐沃用斗，沐於盘中，文相变也。《士丧礼》，沐稻，此云士沐梁，盖天子之士也，以差率而上之。天子沐黍与。疏曰：差，谓淅米取其潘汁也。君沐粱，大夫沐稷，士沐梁者，皆取用其米取其汁而沐也。将沐之时，甸人之官，为{役土}於西墙下，士{役土}墼灶。甸人具此为{役土}沐以煮沐汁。陶人作瓦器之官。重鬲者，谓县重之罂也，是瓦瓶受三升以沐，米为粥，实於瓶，以疏布幂口，系以篾，县之，覆以苇席。管人受沐，乃煮之者，浙於堂上，管人亦升尽等不上堂而就御者受淅汁，下往西阶於{役土}灶鬲中煮之也。爨，然也。甸人为灶，竟取复魄人所彻正寝西北以然灶煮沐汁也。谓正寝为庙神之也。然旧云是屋檐也。谓抽取屋西北檐也。熊氏云，谓西北隅隐之处，彻取屋外当隐处薪，义亦通也。取此薪而用者？示主人已死，此堂无复用，故取之也。管人授御者，沐者煮汁熟，而管人又取以升阶授堂上御者。御者受汁人为尸沐也士。《丧礼云》云，沐巾一。又云，扌臣用巾。注云，扌臣，也，清也。如他日者，事事亦如平生也。小臣沐竟而翦手爪，又治须，象平生也。濡濯弃於坎者，皇氏云，须谓烦扌闰其，濯谓不净之汁也。言所濡濯汁弃於坎中。郑注《士丧礼》云，巾栉浴衣，亦并弃之於坎。按《既夕礼》云，“掘坎南顺，广尺，轮二尺，深三尺。南其壤。”此沐汁弃於坎，则沐汁亦然。差是差摩，故云淅。《诗》云：“释之叟叟”，是释淅米也，沐与浴俱有斗，俱有盘。浴云用斗，沐云用盘，是文相变也）。
    ◎右沐浴
    大祝：“大丧相饭（疏曰：“云相饭者，浴讫即饭含，故言相饭也。不言相含者，大宰云，大丧赞赠玉含玉，此故不言。”），大宰：“大丧，赞含玉（助王为之也。疏曰：谓助嗣王。”）。”
    ◎右饭含袭
    《左传》：皇武子曰：宋，先代之後，於周为客。天子有丧，拜焉（宋吊周丧，王特拜谢之。　疏曰：《礼》，吊丧之法，皆主人拜。其吊者谢，其勤劳，吊者不答拜，以其为事而来，不自同於宾客。此皆据吊及主人敌礼。以上若其臣下来吊，则主人不拜。宋是前代之後，王以敌礼待之，故拜其来吊，其馀诸侯者则否）。”
    ◎右受吊
    小敛於户内，大敛於阼，君以簟席（簟，细苇也，下有）。司服：“大丧，共其敛衣服掌其陈序（疏曰：云大丧，王丧，其中兼小丧也。小敛皆十九称，大敛则士三十称，大夫五十称，诸侯皆百称，天子盖百二十称云）。”小敛布绞，缩者一；横者三；君锦衾，大夫缟衾，士缁衾，皆一：衣十有九称，君陈衣於序东，大夫、士陈衣於房中，皆西领北上，绞纟今不在列（绞，既敛所用束竖之者。疏曰：布绞缩者，以布为绞。缩，从也，谓从者一幅，竖置於尸下；横者三幅，亦在尸下。从者在横者之上，每幅之末，析为三片，以结束为便也。君锦衾，大夫缟衾，士缁衾。皆一者，谓大夫、士等各用一衾，故云皆一。舒衾於此绞上。衣十有九称者，君、大夫、士同用十九称。衣布於衾上，然後举尸於衣，上屈衣裹，又屈衾裹之，然後以绞束之。君陈衣於序东，大夫、士陈衣於房中者，谓将小敛陈衣也。房中者，东房也。大夫、士唯有东房故也。绞纟今不在列者，谓不在十九称之列，不人数也。小敛未有纟今，因绞不在列而言纟今耳）。　君无衤遂（无衤遂者，不陈不以敛。疏曰：君无衤遂者，国君陈衣及敛，悉宜用已衣，不得陈用他人，见衤遂送者）。小敛，君、大夫、士皆用衤复衣衤复衾（同上）。凡陈衣者实之箧，取衣者亦以箧，升降自西阶（取，犹受也）。凡陈衣不诎，非列采不入，不入（不诎、谓舒而不卷也。列采，谓正色之服也。者，当暑之亵衣也。袭尸重形，冬夏用袍，及敛，则用正服。　疏曰：列采，谓五方正色之采，非列采谓杂也，不入，陈之也。亵衣亦不陈）。复衣不以敛（详见复条），封人：“凡丧纪，则饰其牛牲。”（疏曰：丧纪有牲者，除朝夕奠用脯醢以外，大小敛、朔月、月半、荐新、奠祖、奠大遣等，皆有牲牢）。”牛人：“丧事，共其奠牛（谓殷奠、遣奠也。丧所荐馈日奠。疏曰：丧自未葬以前无尸饮食直奠，停置於神前，故谓之为奠、朝夕之奠无尊卑，皆脯醢酒而巳，无牲体。殷，大也。唯有小敛、大敛、朔月、月半、荐新、祖奠及遣奠时有牲体，大遣奠非直牛，亦有马牲，故郑注云谓殷奠、遣奠也。郑云丧所荐馈曰奠，以无尸故也。《地官》。）囿人：“丧纪，共其脯腊，凡兽之物（《地官》）。”兽人：“凡丧纪，共其死兽、生兽（《天官》）。”腊人：“丧纪，共其脯腊，凡乾肉之事。”人（音鱼，本又作鱼，又音御）：“丧纪，共其鱼之鲜[B161]（《天官》）。”醢人：“凡祭祝共荐羞之豆实，丧纪亦如之（以上八官，并陈。大敛奠至祖、奠遣奠条通用）。”
    ◎右陈小敛衣奠
    小敛，主人即位於户内，主妇东面，乃敛（疏曰：“主人即位於户内者，以初时尸在牖下，主人在尸东，今小敛当户内，故主人在户内稍东。《丧大记》上始死条：卜人右，射人左，迁尸条：射人、仆人迁尸，并此条通用，当互考也）。小宗伯：”王崩，及执事莅，大敛小敛，帅异姓族而佐（执事，大祝之属。莅，临也。亲敛者，盖事官之属为之。异族佐敛，疏者可以相助。疏曰：大祝职云，大丧赞敛，明大祝执事，小宗伯莅之。云亲敛者。盖事官之属为之者，以其诸处更不见主敛事者。事官又主工巧之事，以无正文，故疑事官之属为之也。云异族佐敛，疏者可以相助者，此异族据姓而言之）。大祝：“大丧，赞敛（冬官主敛事，大祝佐之。《春官》）。”君之丧，大胥是敛，众胥佐之（胥，乐官也，不掌丧事，“胥”当为“祝”字之误也。疏曰：大祝是接神者，故使之执敛事也。是犹执也。众祝佐之者，众祝，丧祝也。众祝贱，故副佐於大祝也）。凡敛者袒，迁尸者袭（袒者，於事便也。疏曰：凡敛，谓执大小敛事也。事多故袒为便也。迁尸者袭，谓大敛於地，乃迁尸入棺之属，事少故袭也）。小敛之衣，祭服不倒（尊祭服也。敛者要方，散衣有倒。疏曰：祭服谓死者所得用祭服以上也。小敛十九称，不悉著之，但用裹尸要取其方，而衣有倒领在足者，唯祭服尊，虽散不著，而领不倒在足也。同上）。小敛大敛，祭服不倒，皆左衽，结绞不纽（纽，女九反，旧而慎反，左衽，衽，乡左反，生时也，。疏曰：皆左衽，大敛小敛同，故云皆也。衽，衣襟也。生乡右手解抽带，便也。死则襟向左，示不复解也。生时带并为屈纽，使易抽解，若死则无复解义，故绞束毕结之不为纽也。同上）。自小敛以往用夷衾夷，衾质杀之。裁，犹冒也（疏曰：往，犹後也。小敛前用冒，故不用夷衾。自小敛後，衣多不可用冒，故用夷衾覆之也。《士丧礼》云无用夷衾之柩之衾也。裁，犹制也。言夷衾所用上齐茶手下三尺，所用缯色及长短制度，如冒之质杀也。但不复为囊及旁联也。熊氏分“质”字属上，“杀”字属下为句，其义非也。然始死，无用敛衾，是大敛之衾，自小敛以前覆尸，至小敛时，君锦衾，大夫缟衾，士缁衾，用之小敛。敛讫，则制夷衾以覆之。其小敛之前所用大敛之衾者，小敛以後停而不用，至将大敛及陈衣，又更制一衾，主用大敛也。今按《士丧礼》无用敛衾。疏云，大敛之时，两衾俱用，一衾，承荐於下，一衾以覆尸，则始死所用之衾，至大敛即以承荐，非停而不用也）。铺绞纟今踊，铺衾踊，铺衣踊，迁尸踊，敛衣踊，敛衾踊，敛绞纟今踊（皆孝子踊也。同上）。敛者，既敛必哭（疏曰：敛者，即大祝众祝之属也。既敛，是敛竟也，敛竟必皆哭也。所以然者，以其与亡者或臣旧或有恩，今手为执事，专心则增感，故哭也）。卒敛，主人冯之踊，主妇亦如之。主人袒，说髦，括以麻，妇人ヮ，带麻于房中（士既殡说髦，此云小敛，盖诸侯礼也。士之既殡，诸侯之小敛，於死者俱三日也。妇人之ヮ，带麻于房中，则西房也。天子、诸侯有左右房。疏曰：既敛，主人冯之踊，主妇亦如之。主入袒者，向小敛不袒，今方有事，故袒衣也。《士丧礼》，冯尸巳竟而云髻袒，此未括先云袒者，或人君礼也。说髦者，髦，幼时翦为之，至年长则垂著两边，明人子事亲，恒有孺子之义也。若父死，说左髦；母死，说右髦；二亲并死，则并说之。亲没不髦是也。今小敛竟，丧事已成，故说之也。按郑注，士既殡，说髦，今敛而说者，人君礼也。括以麻者以用也，人君小敛，说髦竟，而男子括用麻也。士小敛，後亦括，但未说髦耳。妇人ヮ者，妇人ヮ，亦用麻，对男子括也。带麻於房中者，带麻，麻带也，谓妇人要也。《士丧礼》云：“妇人之带牡麻，结本在房。”郑云，妇人亦有苴，但言带者，记其异。此齐衰，妇人斩衰，妇人亦苴也。男子带於东房，而妇人带在西房，既与男子异处，故特记其异也。云天子、诸侯有左右房者，欲明房中是西房也。天子路寝，制如明堂。熊氏曰，左房，则东南火室也；右房，则西南金室也。诸侯路寝，室在於中房，在室之东西也）。
    右小敛（按：小敛所用之日，以丧礼义考之，但有死三日而敛，若并死日而数二日，而天子、诸侯三日小敛，大夫、士二日小敛，此乃小敛日数，虽引以为在礼有之，然无所考。天子、诸侯殡葬日月与士不同，则敛日亦当不同，故载其详於丧礼义而记其略於此）。
    大祝：“大丧，彻奠（疏曰：此文乃承大丧之下，故奠为始死之奠，小敛、大敛奠并大祝彻之）。”
    ◎右彻始死奠
    主人即位，袭带踊（即位，阼阶之下位也，有袭，乃踊。疏曰：袭带踊者，拜宾时袒，今拜讫，袭衣加要带，首，於序东复位乃踊也。《士丧礼》，先踊乃袭，此先袭乃踊，士为卑也，此据诸侯为尊，故云尊卑相变也）。母之丧，即位而免（记异者。《礼》，斩衰括，齐衰免以成服而冠，为母重。初亦括，既小敛则免。疏曰：为父丧，拜宾竟而即阼阶下位，又序东带犹括。若为母丧，至拜宾竟，即位时不复括，以免代之。免以袭，至大敛乃成服也，所以异於父者也。同上），乃奠（小敛奠也。疏曰：拜宾袭，踊竟，後始设小敛之奠也）。宾出彻帷（君与大夫之礼也。士卒，敛则彻帷。彻或为废。疏曰：士小敛竟而彻帷，此至小敛竟下阶拜宾，宾出後乃除帷，是人君及大夫礼舒也。注云，士卒，敛则彻帷者，《士丧礼》文。《丧大记》，未小敛受吊，有庶子不受吊。宋成公如郑二条，奉尸夷於堂，有妇人迎送不下堂一条。又殡後受吊条，有君吊见尸柩而後踊，皆此条通用，当互考）。
    ◎右袭带小敛奠
    挈壶氏（挈，刘：苦结反，一音结，又户结反）：“凡丧，县壶以代哭者，皆以水火守之，分以日夜（郑司农云：县壶以为漏也。代，更也。《礼》，未大敛代哭，以水守壶者为沃漏，以火守壶者夜则视刻数也。分以日夜者，异昼夜漏也。漏之箭，昼夜共百刻，冬夏之有长短焉。太史立成法，有四十八箭。疏曰：《礼》，未大敛代哭者，未殡以前，无问尊卑，皆哭不绝声。大敛之後，乃更代而哭，亦使哭不绝声。大夫以官，士亲疏代哭，人君尊，又以壶为漏分更相代）。”君丧，虞人出木、角，狄人出壶，雍人出鼎，司马县之，乃官代哭（代，更也。未殡，哭不绝声。为其罢倦，既小敛，可以为漏刻分时而更哭也。疏曰：虞人掌山泽之官，故出木与角；狄人、乐吏、主挈壶漏水之器，故出壶；雍人主烹饪，故出鼎，所以用鼎及木者，冬月恐水冻则鼎漏迟，迟更无准则，故取鼎暖水，用木爨鼎煮之，故取鼎及木也。司马，夏官卿也，其属有挈壶氏，掌知漏事，故司马自临视县漏之时节，故挈壶氏云，凡丧，县壶以代哭者。县漏分时使均，其官属更次相代而哭，使声之不绝者也）。
    ◎右代哭
    委人：“丧纪，共其薪木材（薪给炊，及燎木材给帐事）。”司ピ氏：“凡邦之大事，共坟烛庭燎（坟，大也，树於门外曰大烛，於门内曰庭燎。疏曰：大事谓若大丧纪、大宾客之事也。庭燎，在大寝之庭）。”君堂上二烛，下二烛（烛所以照馔也，灭燎而设烛。疏曰：有丧则於中庭终夜设燎，至晓灭燎，而日光未明，故须烛以照祭馔也）
    ◎右设燎
    大敛於阼（详见陈小敛衣条）。大敛布绞，缩者三，横者五，布纟今二衾，君、大夫、士一也。君陈衣於庭，百称，北领西上。绞纟今如朝服，绞一幅为三，不辟纟今五幅、无ヨ（辟，补麦反。ヨ，丁览反。二衾者，或覆之，或荐之。如朝服者，谓布精粗。朝服十五升。小敛之绞，广终幅，折其末以为坚之强也。大敛之绞一幅，三折用之以为坚之急也。ヨ，以组类为之，缀之领侧，若今被识。生时衤单被有识，死者去之，异於生也。疏曰：大敛布绞，缩者三者，谓取布一幅，分裂之作三片，直用之三片，则共是一幅，两头裂，中央不通。横者五者，又取布二幅，分裂作六片而用五片，横之於缩下也。布纟今者，皇氏云，衿，禅被也。取置绞束之下，撰用以举尸也。《孝经》云，衣衾而举之是也。今按经云，纟今在绞後，纟今或当在绞上，以绞束之，且君衣百称，又通小敛与袭之衣，非单纟今所能举也。又《孝经》云，衾不云纟今。皇氏之说未善也。二衾者，小敛，君、大夫、士各一衾，今至大敛，又各加一衾为二衾，其衾所用与小敛同，但此衾一是始死覆尸者，故《士丧礼》云，无用敛衾，注云，大敛所并用之衾，一是大敛时复制又注《士丧礼》之衾二者，谓始死敛衾。今又复制，士既然则大夫以上亦尔。君陈衣於庭，百称，北领西上者，衣多，故陈在庭为荣显。按郑注《杂记篇》以为袭，礼大夫五，诸侯七，上公九，天子十二称，则此大敛，天子当百二十称，上公九十称，诸侯伯子男七十称。今云君百称者，据上公举全数而言之，馀可知也。或大敛袭五等，同百称也。北领者，谓尸在堂也。西上者，由西阶取之便也。绞一幅为三，不辟者，辟，擘也，言小敛绞全幅析裂其末为三，而大敛之绞既小，不复擘裂其末。纟今五幅无ヨ纟今，举尸之禅被也。注：“坚之强”解小敛衣少，用全幅布为绞，欲得坚束力强也。“坚之急”解大敛一福，分为三片之意，凡物细则束缚牢，急以衣多，故须急者也）。大敛，君大夫祭服无算，君褶衣褶衾，大夫、士犹小敛也（褶音牒。褶，袷也。君衣尚多，去其著也。疏曰：祭服，谓死者所得用祭服以上也。算，数也。大敛之时，所有祭服皆用之，无限数也。注谓君多去其著者。经云，大夫士犹小敛则衤复衣衤复衾也。据主人之衣故用衤复，若衤遂，亦得用袷也。故《士丧礼》云，衤遂以褶是也。同上。陈小敛衣条，凡陈衣者实之箧，以下此条通用，当互考）。典瑞：“驵圭璋璧琮琥璜之渠眉，疏璧琮以敛尸（驵音祖。以敛尸者於大敛焉加之也。驵读为组，与组马同声之误也。渠眉，玉饰之沟彖也。以组穿联六玉沟彖之中以敛尸，圭在左，璋在首，琥在右，璜在足，璧在背，琮在腹，盖取象方明神之也。疏璧琮者，通於天地。疏曰：”於大敛焉加之也者，以其六玉所与玉为饰，明在衣裳之外，故知在大敛後也。驵读为组，《诗》有执辔如组，声之误为驵。云渠眉玉饰之沟彖也者，此六玉两头皆有孔，又於两孔之为沟渠，如沟之两畔稍高为眉彖，故云以组穿联六玉沟彖之中以敛尸。云圭在左以下皆约，《大宗伯》云，青圭礼东方之等，以尸南首而置此六玉焉。云盖取象方明神之也者，按：《觐礼》，设方明，上圭下璧，无璧琮，此云象者，彼注上下之神，非天地至贵，谓日月之神，故上下不用璧琮。此中有璧琮者，象天地。若然，此言象方明也者，直取置六玉於六处，不取玉形之义。又按：《大宗伯》，璧礼天，琮礼地。今此璧在背在下，琮在腹在上，不类者，以背为阳，腹为阴，随尸腹背而置之，故上琮下璧也。云疏璧琮者，通於天地者。天地为阴阳之主，人之腹背象之，故云疏之通天地也）。”　君即位而为卑，岁壹漆之，藏焉（卑，蒲历反。徐，房益反。卑，谓也棺亲尸者。卑，坚著之言也。岁一漆之，若未成然，藏，谓虚之不合。疏曰：君，诸侯也，言诸侯，则王可知也。卑，也棺也。漆之坚强。甓，甓然也。人君无论少长而体尊备物，故一即们，而造为此棺也。古者，天子卑内又有水兕，而诸侯无，但用也在内以亲尸。岁一漆之者，每年一漆，示如未成也。唯云漆也。则知不漆也，棺外属等）。天子之棺四重（尚深邃也。疏曰：四重者，水牛、兕牛皮二物重，故为一重也；又也为第二重也；又属为第三重也；又大棺为第四重也。四重，凡五物也，以次而差之。天子大棺厚八寸，属卑四寸，又二皮六寸，合二尺四寸也。）水兕革棺被之，其厚三寸（疏云：“水、兕二皮，并不能厚三寸，故令被之，令各厚三寸也。二皮能湿，故最在里近尸也）。也棺一（疏曰：也棺一者，也。材亦能湿，故次皮也。也帷一种，诸侯无革，则也亲尸也。君即位为卑是也。也，即木。《尔雅》云，、也一物二名，名，又名也也）。梓棺二（疏云：也棺之外，又有属棺：属棺之外，又有大棺，与属棺并用梓，故云二也），四者皆周（疏云：四，四重也。周，匝也。谓四重之棺，上下四方，悉周匝也。唯椁不周，下有茵，上有枕席故也）。棺束，缩二，衡三，衽每束一（衡亦当为横。衽，今小要。衽或作漆，或作髹。疏曰：棺束者，古棺木无钉，故用皮束合之。缩二者，缩，纵也，纵束用二行也。衡三者，横束三行也。衽每束一者，衽，小要也，其形两头广，中央小也。既不用钉棺，但先凿棺边及两头合际处作坎形，则以小要连之，今固棺并相对，每束之处以一行之衽连之，若竖束之处，则竖著其衽，以连棺盖及底之木，使与棺头尾之材相固，汉时呼衽谓之小要也。同上）。　君里棺用朱绿，用杂金钅（钅，子南反。钻所以琢著里。疏曰：里棺谓以缯贴棺里也。朱缯贴四方，绿缯贴四角，定本经中“绿”字皆作“琢”，琢谓钅，琢朱缯贴著於棺也。用杂金钅者，钅，钉也。旧说云，用金钉，又用象牙杂之，以琢朱绿著棺也）。舍人：“丧纪，共熬（熬者，钅於棺旁，所以惑蚍蜉也。疏曰：“殡时设之，将熬以惑蚍蜉。又有鱼腊香，蚍蜉欲向棺，故植此以惑之者也）。”熬君四种八筐，加鱼腊焉（熬，煎也。《士丧礼》曰，熬，黍稷各二筐。又曰设熬旁各一筐，大夫三种加以梁，君四种加以稻四筐，则手足皆一，其馀设於左右。疏曰：加鱼腊者，鱼腊谓乾腊。按《郊特性》士腊用兔。《少牢》，大夫腊用麋。天子诸侯无文，当用六兽之属，亦为惑蚍蜉）。幕人：“大丧，共帷、幕、、绶（为宾客饰也。帷以帷堂，或与幕张之於庭。在柩上。疏曰：始在帷堂，小敛彻之，及殡，在堂亦帷之也）。”掌次：“凡丧，王则张三重（张柩上承尘也。　疏曰：后与王同）。”司几筵：“凡丧事，设苇席，右素几，其柏席用萑黼纯，诸侯则纷纯，每敦一几（柏，郑音椁，刘依司农音迫。丧事，谓凡奠也。萑如苇而细者。郑司农云，柏席，迫地之席，苇居其上。或曰柏席，载黍稷之席。玄谓柏，椁字磨灭之馀，椁席，藏中神坐之席也。敦读曰焘。焘，覆也。棺在殡，则椁焘，既窆，则如见背谓覆之。周礼虽合葬，及同时在殡，皆异几体实不同。祭於庙同几，精气合。刘音畴藏才浪反。疏云：丧事谓凡奠也者，言凡非一之义，《士丧礼》始死之奠，乃至小敛之奠，亦设於地，未有席至大敛奠乃有席，殡後则有朝夕奠，朔月奠，大夫以上兼有月半奠，并有荐新奠，葬时又有迁奠、祖奠、大遣奠，葬乃废奠而虞祭也，故郑云谓几奠也。云棺在殡则椁焘者，《檀弓》云天子涂龙盾以椁是也。云既窆则如见者，见谓道上帐帷荒将入藏以覆棺，言见者以其棺不复见，唯见帷荒，故谓之见也。其二处皆当覆，故云敦也。云皆异几体实不同者，解经每敦一几之义）。凡凶事仍几，凶事仍几（郑司农云，吉事变几，变更其质，谓有饰也。仍，因也，因其质，谓无饰也。《顾命》：“牖南乡，西序东乡，东序西向。”皆仍几。玄谓吉事，王祭宗庙，於室，馈食於堂。绎於礻方，每事易几。神事，文示新之也。凶事，谓凡奠朝夕相因，丧礼略。疏曰：按《檀弓》云，虞而立尸有几筵者，据大夫、士而言。按《士丧礼》，大敛则有席，而云虞始有筵者，以其几筵相将连言，其实虞时始有几，其筵大敛即有也。天子诸侯礼大，初死几筵并有，故上云凡丧事设苇席，右素几也。凡几之长短，阮谌云，凡长五尺，高二尺，广二尺。马融以为长三尺，旧图以为几两端赤中央黑也）。”
    ◎右陈大敛衣及殡奠之具
    君将大敛，子弁即位於序端，卿大夫即位於堂廉楹西，北面东上，父兄堂下北面，夫人命妇尸西东面，外宗房中南面，小臣铺席，商祝铺绞纟今衾衣，士盥於盘上，士举迁尸於敛上，卒敛，宰告，子冯之踊，夫人东面亦如之（子弁者，未成服，弁如爵弁而素。大夫之丧，子亦弁。疏曰：子弁即位於序端者，序谓东序。端谓序之南头也。卿大夫即位於堂廉楹西者；卿大夫，谓群臣也。堂廉，谓堂基南畔之廉棱之上楹。谓南近堂廉者。子位既在东序端，故群列於基上东楹之西也。按《隐义》云，堂廉，即堂上近南ニ为廉也。北面东上者，在基上俱北面东头为上也。子在东，尸在阼阶，故在基者以东为上也。父兄堂下北面者，谓诸父、谓诸兄不在仕者，以其贱，故在堂下而乡北，以东为上也。若士、则亦在堂下。外宗房中南面者，外宗，君之姑、姊、妹之女及姨、舅之女也。轻，故在房中而乡南也。皇氏云，当在西房以东为上也。今谓尸在阼，大夫命妇在尸西北，外宗等当在东房。小臣黼席者，谓下上簟敷於阼阶，上供之敛也。《士丧礼》云，布席如初。注云，亦下上簟也。铺於阼阶，上於堂南北为少南。商祝铺绞纟今衾衣者，商祝亦是《周礼》丧祝也，其铺绞纟今衾衣等致於小臣，所铺席上以待尸。士盥於盘上者，士亦丧祝之属也。《周礼》：丧祝，上士二人，中士四人，下士八人。是将应举尸，故先盥手於盘上也。《杂记》云，士盥於盘北是也。士举迁尸於敛上者，敛上，即敛处也。卒敛者，大敛衣装毕也。宰告者，大宰也。敛毕，大宰告孝子道敛毕也。子冯之踊者，孝子侍得告乃冯尸而起踊。夫人东面亦如之者，亦冯尸而踊。者夫人、命妇俱东乡於尸西，今独云夫人冯者，命妇贱不得冯也。冯竟乃敛於棺。注云，子弁者，未成服者，成服则著丧冠也。此云弁，是未成服，此虽以大敛为文，其小敛时，子亦弁，君、大夫、士之子皆然。故《杂记》云小敛，环，公、大夫、士一也。）
    ◎右太敛
    天子七日而殡（尊者舒，卑者速。疏曰：天子、诸侯既尊重，送终礼物，其数既多，许其申遂，故日月缓也）。君大夫{髟春}、爪，实於绿中（{髟春}音舜。绿当为角，谓棺内四隅也。{髟春}，乱也。将实爪、，棺中必为小囊盛之，此绿或为篓）。君盖用漆，三衽三束（用漆者，用涂合牝牡之中也。衽，小要也。疏曰：“君盖用漆者，盖，棺上盖。用漆，谓漆其衽，合棺缝际也。束谓以皮束棺也。棺两边各三衽，每当衽上，辄以牛皮束之，故云三衽三束也）。天子之殡也，涂龙盾以椁（木以周，龙盾如椁而涂之。天子殡，以盾车画辕为龙。疏曰：，丛也，谓用木丛棺而四面涂之。龙盾者，殡时盾车载柩而画辕为龙。以椁者，亦题凑丛木，象椁之形）。加斧於椁上，毕涂屋（斧谓之黼，白黑文也。以刺绣於衤参幕，加椁以覆棺，巳乃屋其上尽涂之。疏曰：斧谓绣覆棺之衣为斧文也，先取四面为椁，使上与棺齐，而上犹开也，以棺衣从椁上入覆於棺，故云加加斧于椁上也。毕涂屋者，毕，尽也。斧覆既竟，又四柱为屋，覆上，而下四面尽涂之也）。天子之礼也。甸师：“丧事，代王受眚灾（粢盛者，祭祀之主也。今国遭大丧，若云此黍稷不馨，使鬼神不逞於王，既殡，太祝作祷辞，授甸人，使以祷田之神，受眚灾，弭後殃。疏曰：言丧事者，谓主丧既殡後，甸师氏於太祝取祷祠祷田之神。眚，过也。代主受过灾，止後殃，故为此祷也。太祝作祷词，在既殡後者，见《太祝职》云。授甸人祷祠，在大敛後，大敛则殡，故知在既殡後）。”　太祝：“大丧，言甸人读祷（言，犹语也。祷，大辞之属祷也。甸人，丧事代王受眚灾，太祝为祷辞，授之使以祷於田之神也。疏曰：太祝掌六辞、五曰祷，故於王既殡作祷铭，甸人使以祷焉）。”　小祝：“设熬置铭（疏曰：熬谓熬，殡在堂时设於棺旁，所以惑蚍蜉云。置铭者，铭谓铭旌。书死者名。既殡，置於西阶上，所以表柩）。”
    ◎右殡
    天子诸侯之丧，斩衰者奠（为君服皆斩衰，唯主人不奠。疏曰：按《士丧礼》，主人不亲奠。而此下文之士，则朋友奠，故知主人不亲奠也。主人不亲奠者，以主人悲号思慕，不暇执事故也。）
    ◎右大敛奠
    小宗伯：“辨吉凶之五服。”司服：掌王之吉凶衣服，凡凶事，服弁服（服弁，丧冠也。其服，斩衰、齐衰）。凡丧，为天王斩衰，为王后齐衰（王后，小君也。诸侯为之不杖期）。太仆：“丧纪，正王之服位，诏法仪（诏，告也）。”内司服：凡祭祀宾客，共后之衣服，及九嫔世妇。凡命妇，共其衣服，共丧衰亦如之（疏曰：外命妇丧衰，谓王服齐衰，於后无服。若九妇以下及女御，於王服斩衰，於后服齐衰也。《天官》）。追师（追，丁回反，一曰雕。追，治王石之名）：掌王后之首服，为九嫔及外内命妇之首服，以待祭祀宾客。丧纪，共笄亦如之（《天官》）。内宰：“凡丧事，佐后使治外、内命妇，正其服位（使其属事之上士。内命妇谓九嫔，世妇，女御。郑司农云，外命妇，卿大夫之妻，王命其夫，后命其妇。玄谓士妻亦为命妇。　疏曰：凡有丧事，内宰皆佐后使其属官治外内之命妇，正其服之精粗、位之前後也）。”诸子：“大丧，正群子之服位（疏曰：位，谓在殡宫外内哭位也。正其服者，公卿大夫之子为王斩衰与父同，故《杂记》大夫之子得行大夫礼）。”肆师：“禁外内命男子之衰不中法者，且授之杖（外命男，六卿以出也。内命男，朝廷卿大夫士也。其妻为外命女，丧服为夫之君齐衰，不杖。内命女，王之三夫人以下。不中法，违升数与裁制者。郑司农云：三日授子杖，五日授大夫杖，七日授士杖，此旧说也。《丧大记》曰，君之丧三日，子夫人杖五日。既殡，授大夫世妇杖，无七日授士杖文。玄谓授杖日数，王丧依诸侯与七日授士杖四制云。疏曰：外、内命男女，为王虽有齐、斩不同，其衰皆有升数多少及裁制，故禁之杖依法也。授之杖者，外内命男及内命女皆为王斩者，有杖授之。其外命女为王齐衰无杖，故云且者见，不定之词也。丧服为夫之君，见丧服不杖齐衰章。内命女、三夫人以下者，通九嫔、二十七世妇、八十一御妻，皆为王斩衰而杖也。言升数者，诸臣妻为夫之君，义服衰六升，诸臣为王，义服斩衰，衰三升半，冠六升。三夫人以下，为王王服斩衰，衰六升，是其数也。言裁制者，《丧服》云，凡衰外削幅，裳内削幅，幅三拘已下，具有裁制也。司农所云授杖之日仍是四制之文也。王丧，诸臣等无授杖之日数，以诸侯之臣与王之臣同斩衰杖竹，故授杖日数亦宜同也。《檀弓》云，天子崩，三日，祝先服。明子与夫人亦服，则天子之子及后亦服矣。五日，官长服，明天子三公巳下及三夫人巳下亦服矣。但服杖，同时有服即杖矣。唯天子服授杖亦当七日矣。是以王丧约同诸侯之制也）。”天子崩，三日，祝先服（祝佐含敛先服。疏曰：祝，大祝也。服，服杖也。是丧服之数，故呼杖为服。祝佐含先病，故先杖也，然云祝服，故子亦三日而杖也）；五日，官长服（官长，大夫士。疏曰：官长，大夫士也，亦服杖也；病在祝後，故五日也）；七日，国中男女服（庶人。疏曰：国中男女，谓畿内民及庶人在官者。服，谓齐衰三月。而除之必待七日者，天子七日而殡，殡後嗣王成服，故民得成服也）；三月，天下服（诸侯之大夫。疏曰：三月天下服者，诸侯之大夫为王む衰，既葬而除之也。近者亦不待三月，今据远者为言耳。然四条皆云服，何以知其或杖服或衰服？按《丧大记》云，君之丧，三日，子夫人杖；五日，既殡，授大夫世妇杖。又《丧服四制》云，三日授子杖，五日授大夫杖，七日授士杖。按，如《大记》及《四制》，则知今云三日五日是服杖明矣。其七日及三日者，唯服而已，无杖。《四制》云七日授士杖，此云五日士杖者，士若有，地德深，则五日：若无，地德薄，则七日。崔氏云，此据朝廷之士，四制，是邑宰之士也。《檀弓》）君之丧，三日子夫人杖，五日既殡，授大夫世妇杖（三日者，死之後三日也。为君杖不同日，人君礼大，可以见亲疏也。疏曰：熊氏云，子杖通女子子在室者，若嫁为他国夫人，则不杖。嫁为卿大夫之妻，与大夫同五日杖也。君之女及内宗外宗之属嫁为士妻，及君之女御，皆七日杖也。《丧太记》）。公之丧，诸达官之长杖（谓君所命，虽有官职，不达於君，则不服斩。疏曰：达官，谓国之卿大夫、士被君命者也。不达於君，谓府史之类，贱不被命，是不达於君也。不服斩衰但，齐三月耳。故《丧服》齐衰三月章有庶人为国君。即此是也）。
    ◎右成服
    天府：“凡国之玉镇大宝器藏焉。若有大祭、大丧，则出而陈之，既事，藏之。”（玉镇大宝器玉瑞玉器之美者。及大丧陈之，以华国也《顾命》，陈宝、赤刀、大训、弘璧、琬琰在西序，大玉、夷玉、天球、河图在东序。胤之舞衣、大具、{卉鼓}鼓在西房，兑之戈，和之弓，垂之竹矢在东房。”此其行事见於经。）
    典路：“若有大祭祀，则出路，赞驾说，大丧，亦如之（亦出路当陈之。《书 顾命》：陈先王宝器。又曰，“大辂在宾阶面，缀路在阼阶面，先路在左塾之前，次路在右塾之前。”）。”
    ◎右陈宝器
    《顾命》：成王崩，康王麻冤黼裳，由宾阶齐入即位。云云（详见上文）。康王既尸天子，遂诰诸侯。云云（详见上文）。成汤既没，伊尹奉嗣王，见厥祖。云云（详见上文）。　《春秋》：文公九年，毛伯来求金，何不称使？当丧，未君也。逾年矣，何以谓之未君（据崩在八年，逾年即位）？即位矣，而未称王也。未称王，何以知其即位？以诸侯之逾年即位，亦知天子之逾年即位也。以天子三年然後称王，亦知诸侯於其封内三年称子也。逾年称公矣，则曷於其封内三年称子？缘终始之义，一年不二君（故君薨称子，其既葬称子），缘臣民之心，不可旷年无君（故逾年称公）。缘孝子之心，则三年不忍当也（不忍当公位。《公羊传》。又按《曲礼》曰：天子未除丧，曰子小子。注云：谦未敢称一人。《春秋传》曰：以诸侯之逾年即位，亦知天子之逾年即位；以天子三年然後称王，亦知诸侯於其封内三年称子。疏曰：天子逾年即位无文约，鲁十二公，诸侯三年内称子亦无文约。天子逾年不称王也，是天子诸侯互相明也。又准《左传》之义，诸侯薨而嗣子即位，凡有三时：一是始丧即子之位；二是逾年正月即一国正君臣之位；三是除丧而见於天子，天子命之嗣，列为诸侯之位。今此逾年即位，是遭丧。明年为元年，正月即位。《白虎通》云：父没，称子某屈於尸柩也。既葬称子者，即尊之渐也。逾年称公者，缘臣之心，不可一日无君，缘始终之义，一年不二君，故逾年即位，系臣民之心也）。文公元年春王正月，公即位（先君未葬，而公即位，不可旷年无君。疏曰：诸侯之礼，既葬成君。先君虽未葬，既逾年而君即位，不可旷年无君故也。《释例》云：遭丧继立者，每新年必改元正位，百官以序，故国史书即位於策以表之。文公、成公，先君之丧未葬而书即位，因三正之始，明继嗣之正，表朝仪以固百姓之心，此乃国君明分制之大礼，譬周康王麻冕黼裳以行事，事毕，然後反丧服也。杜引《顾命》康王之事以譬此者，彼是既殡，此是逾年，虽时不同，取其暂服吉服事相似耳。又按《释例》曰：《尚书 顾命》天子在殡之遗制也。”推此，亦是以准诸侯之礼矣。）定公元年夏六月，公之丧至自乾侯。戊辰，公即位（诸侯薨，五日而殡，则嗣子即位。癸亥，昭公丧至。五日殡於宫，定公乃即位。疏曰：《公羊》、《梁》皆云正棺於两楹之，然後即位。按，正棺两楹之，即礼所谓夷於堂者也。《丧大记》君薨之礼云，既小敛，男女奉尸夷於堂。郑玄云，士之既殡，诸侯之小敛，於死者俱三日。戊辰，去癸亥五日，非正棺之日，不得为正棺即位也。《杂记》云，诸侯行而死，归，至於庙门，遂入，所殡。郑玄云，所殡，谓两楹之，自外来者正棺於两楹之，尸亦夷之於此，因殡焉。殡必於两楹之者，以其死不於室而自外来，留之於中，不忍远也。郑取二《传》之说，言死从外来者殡在两楹之，若谓殡为正棺，则与杜言合矣）。癸亥，公之丧至自乾侯。则曷为以戊辰之日然後即位？正棺於两楹之，然後即位（《公羊传》）。沈子曰：正棺乎两楹之，然後即位也。内之大事日，即位，君之大事也。其不日，何也？以年决者，不以日决也。此则其日，何也？逾年即位，厉也（厉，危也，公丧在外，逾年六月，乃得即位。危，故曰之）。於厉之中，又有义焉（先君未葬，则後君不得即位）。未殡，虽有天子之命犹不敢，况临诸臣乎（以轻喻重也。虽为天子所召，不敢背殡而往，况君丧未葬而行即位之礼以临诸臣乎？背音佩）？周人有丧，鲁人有丧，周人吊，鲁人不吊。周人曰：“固吾臣也，使人可也。”鲁人曰：“吾君也，亲之者也。”使大夫则不可也。君至尊也，去父之殡而往吊，犹不敢，况未殡而临诸臣乎（《梁传》）？月正元日，舜格于文祖（月正，正月。元日，上日也。舜服尧丧三年毕，将即政，故复至文祖庙。告文祖者，尧文德之祖庙。）惟三祀十有二月朔，伊尹以冕服奉嗣王归于亳（冕，冠也。逾月即吉服）。
    ◎右嗣君即位
    勉斋黄氏曰：“按即位之别有四，正嗣子之位已见始死条下。《顾命》有‘王麻冕黼裳，道扬末命’，及《康王之诰》有‘惟予一人钊报诰’之语，乃既殡之後，嗣君即继体之位之礼，今附见於此。若逾年合正改元之位，三年合正践祚之位，如《春秋》‘元年书即位’，则是逾年正改元之位也。‘月正元日，舜格于文祖’，‘伊尹以冕奉嗣王归於亳’，则是三年正践祚之位也。然崩薨之日，或在岁终。则盖有未殡而逾年者矣。故逾年正继体之位之礼，遂无所附。《丧大记》补经，亦止於虞礼。则三年之礼，亦无所附。今并列於此记之下，其义则见於《春秋传注疏》与《丧礼》及《白虎通》之说，所当通考也。”
    居倚庐不涂，君为庐宫之，大夫、士衤之（宫，谓围障之也。衤，袒也，谓不障。疏曰：此论初遭丧，君、大夫、士居庐之礼。居倚庐者，谓於中门之外东墙下倚木为庐，故云居倚庐，不涂者，但以草夹障，不以泥涂之也。君为庐宫之者，谓庐外以帷障之，如宫墙。大夫、士衤之者，衤，袒也，其庐袒露不帷障也。按《既夕礼》注云，倚木为庐，在中门外东方北户。《丧大记》）。宫正：“大丧，则授庐舍，辨其亲疏贵贱之居（庐，倚庐也。舍，垩室也。亲者、贵者居倚庐，疏者，贱者居垩室。《杂记》曰：大夫居庐，士居垩室。疏曰：云庐，倚庐也者，谓於门之外东璧倚木为庐。云舍，垩室也者，舍对庐，故为垩室。垩室者，两下为之，与庐异，故云垩室也。云亲者、贵者居倚庐者，亲谓大功以上，贵谓大夫以上者，居倚庐。云疏者、贱者居垩室者，疏谓小功缌麻，贱谓士，二者居垩室。知义如此者，以其经云辨其亲疏贵贱，明当如此解之也。又引《杂记》者，彼是诸侯之臣，其大夫居庐，士居垩室。彼注士居垩室，亦谓邑宰也，朝廷之士亦居庐）。”
    ◎右丧庐
    巾车：“王之丧车五乘。木车，蒲蔽，大鐾，尾，疏饰。小服皆疏（木车，不漆者。郑司农云：蒲蔽谓嬴兰车以蒲为蔽。天子丧服车之车。《汉仪》亦然。大鐾以大皮为覆グ，故书疏为扌胥。杜子春读扌胥为妙。玄谓蔽车旁御风尘者，大白，大皮。既以皮为覆グ，及以其尾为戈戟之，粗布饰二物之侧为之缘。若摄服云。服读为ゅ。小ゅ，刀剑、短兵之衣。此始遭丧所乘，为君之道尚微，备奸臣也。《书》曰：“以虎贲百人逆子钊”，亦为备焉。嬴，鲁火反，刘又音果。グ，力丁反。刘又音泠，扌胥本又作扌胥，同思如反。，吐刀反。缘，悦绢反，下同。菔音服）。素车，棼蔽，大鐾，素饰，小服皆素（素车，以白土垩车也。棼，读为。麻以为蔽，其鐾服以素缯为缘，此卒哭所乘。为君之道益著，在车可以去戈戟。，扶文反）。藻车，藻蔽，鹿浅辟，革饰（故书藻作。杜子春读为华藻之藻，直谓华藻也。玄谓藻，水草，苍色，以苍土垩车，以苍缯为蔽也。鹿浅辟以鹿夏皮为覆グ，又以所治去毛者缘之，此既练所乘。音总，又音藻，李一音苍会反）。ζ车，蔽，然辟，饰（故书ζ作龙。为软。杜子春云：龙读为ζ，读为黍也。玄谓ζ车边侧有漆饰也。，细苇席也。以为蔽者漆则成藩即吉也。然，果然也。，赤多黑少之色韦也。此大祥所乘。音丸。音丸反，软音次。漆音次。{木氽}音七。垸胡玩反）。漆车，藩蔽，犴辟，雀饰（漆车，黑车也。藩，今时小车，藩，漆席以为之。犴，胡罕反。雀，黑多赤少之色韦也。此礻覃所乘）。”
    ◎右丧车
    外宗：“大丧则叙外内朝莫哭者（内外宗及外命妇。疏曰：经直云外内。郑云内外宗及外命妇，则内中以兼外宗，外中不兼内命妇也。经不云内外宗，内外命妇者，意欲见内是内宗，举内以见外其外。中则不得举外以见内。以其内命妇九嫔叙之也。故九嫔职云‘大丧师叙哭者’。注云：‘后哭，众乃哭。’内命妇九嫔叙之，故郑亦不言内命妇。《春官》）。”世妇：“大丧，比外内命妇之朝莫哭不敬者，而苛罚之（苛，谴也。疏曰：大丧谓王丧。殡後有朝夕哭事。外命妇，朝廷卿大夫、士之妻；内命妇，九嫔以下，以尊卑为位而哭。而有不敬者，则呵责罚之。《春官》。　哭位条内有天子之丧别姓而哭，肆师令序哭，内宗序哭，九嫔师序哭位。此条通用，当互考）。”　朝夕哭。不帷（缘孝子心欲见殡聿也。既踊，则施其<户去>鬼神尚幽ウ也。《杂记》）。士备入而后朝夕踊（备，犹尽也。国君之丧，嫌主人哭，入则踊。疏曰：此一节论君丧群臣朝夕踊哭之事。备，尽也。国君丧，群臣有夕即位哭踊。嗣国孝子虽朝夕先入即位哭，必待诸臣皆入，列位毕，後乃俱踊者也。士毕最後，故举士入於毕也。所入有前後，而相待踊者，孝子哀深，故前入也。踊须相视为节，故俟齐也）。
    ◎右朝夕哭
    司服：“大丧，共其奠衣服（奠衣服，今座上魂衣也。疏曰：守祧职云，遗衣服藏焉。郑云大敛之馀也。至祭祀之时，则出而陈於座上，此则奠衣服者也。陈小敛奠条，内有封人饰牛牲等七官，又陈大敛条，内有司几筵、设苇席、素几，皆此条所通用。此条後凡奠通用，当互考）。”
    ◎右朝夕奠
    笾人：“丧事，共其荐笾羞笾（谓殷奠时。疏曰：殷，犹大也。大奠，朔月、月半、荐新、祖奠、遣奠之类也。按《士丧礼》，月半不殷奠。注云，士月半不复如朔月盛奠下等者。疏云：下遵者以下，大夫以上，有月半奠，故士礼月半不殷奠，而此有月半奠也。陈小敛条内有封人等七官，陈大敛条内有司几筵、设苇席、素几，朝夕奠条内有司服、共奠衣服，皆此条通用。此条几後殷奠通用，当考）。”天子诸侯之丧，斩衰者奠（注见前）。
    ◎右朔月月半殷奠
    按：《仪礼》正经所载惟《士丧礼》，而天子、诸侯、大夫之礼阙焉。勉斋黄氏著《仪礼经传通解》，因小戴《丧大记》一篇，合《周礼》、《礼记》诸书以补其阙，然後粲然可考。今所叙国恤，於黄氏礼书中撮取其专言天子丧礼处次第，其节奏如前，以见三代国哀之制。然《礼记》所言君皆国君也，其专言天子者无几，而注疏家以诸侯之礼通之於天子，亦可概见，《周礼》所言，虽皆天子之礼，然惟职掌所及则载之，而不关於职掌者无可考，则亦岂无遗轶？姑叙其所可知者尔。自始死至殷奠叙於此，而卜宅以至窆虞，则叙於山陵条下。至於与臣民通用之礼，则自有黄氏专书，更不赘述。
    ●卷一百二十一 王礼考十六
    ○国恤
    汉高祖十二年夏四月甲辰，帝崩於长乐宫。丁未发丧，大赦天下。五月丙寅，葬长陵。巳下（巳下棺也），皇太子群臣皆反至太上皇庙。群臣曰：“帝起细微，拨乱世反之正，平定天下，为汉太祖，功最高。”上尊号曰高皇帝。丙寅，太子即皇帝位即（葬日也），赐给丧事者，二千石钱二万，六百石以上万，五百石、二百石以下至佐史五千。视作斥上者，将军四十金（斥上，圹上也），二千石以下有差。
    《汉旧制》：皇帝崩三日，小敛室中牖下。作栗木主，长八寸，前方後圆，围一尺，置牖中，望外，内张绵絮以彰外，以皓木大如指，长三尺，四枚，缠以皓皮四方置牖中，主居中央。七日大敛棺，以稻粝饭羊舌祭之牖中。巳葬，收主。为木函，藏庙太室中西墙壁中。去地六尺一寸。当祠，则设座於中。下，祠之，出主置箧盖上、立之牖中。高皇帝主长九寸。上林给栗木，长安祠庙作神主，东园秘棺则梓棺，素木长丈三尺，崇广四尺。高皇帝崩，含以珠，缠以缇缯十二重。以玉为襦，如铠状，连缝之，以黄金为缕，腰以下玉为札，长一尺，广二寸半，为柙，下至足，亦缝以黄金为缕。请诸衣衾敛之。凡乘舆衣服，已御，辄藏之，崩皆以敛，不制裁一尺新缯帛也。
    帝初登遐，朝臣称曰“大行皇帝”。
    魏孙毓曰：“大行之称，起於汉氏，《汉书》曰‘大行在前殿’，又曰‘大行无遗诏’。谥法，大行受大名，小行受小名。初崩未谥，而嗣帝巳立，臣下所称辞宜有异，故谓之大行，言其有大德行，必受大名若称谥也。”
    文帝後七年夏六月，帝崩於未央宫。遗诏曰：“朕闻之，盖天下万物之萌生，靡不有死。死者，天地之理，物之自然，奚可甚哀？当今之世，咸嘉生而恶死，厚葬以破业，重服以伤生，吾甚不取。且朕既不德，无以佐百姓；今崩，又使人重服久临，以罹寒暑之数（师古曰：“罹音离，遭也。”），哀人父子，伤长老之志，损其饮食，绝鬼神之祭祀，以重吾不德，谓天下何！朕获保宗庙，以眇眇之身於天下君王之上，二十有馀年矣。赖天之灵，社稷之福，方内安宁（臣瓒曰：“方，四方也。内，中也。犹云中外。”），靡有兵革。朕既不敏，常畏过行，以羞先帝之遗德；惟年之久长，惧於不终。今乃幸以天年得复供养於高庙，朕之不明与嘉之，其奚哀念之有（师古曰：“帝自言或者岂朕见之不明乎，以不可加为嘉耳。然朕自谓得终天年，供养高庙，为可嘉之事，无所哀念也。今俗语犹然，其意可晓。”）！令天下吏民，令到出临三日，皆释服。无禁取妇嫁女祠祀饮酒食肉。自当给丧事服临者，皆无践（伏俨曰：“践，翦也，谓无斩衰也。”孟康曰：“践，跣也。”晋灼曰：“《汉语》作跣。跣，徒跣也。”师古曰：“孟、晋二说是也。”）。带无过三寸。无布车及兵器（应劭曰：“无以布衣车及兵器也。”服虔曰：“不施轻车介士也。”师古曰：“应说是也。”）。无发民哭临宫殿中。殿中当临者，皆以旦夕各十五举音，礼毕罢，非旦夕临时，禁无得擅哭。（临）以下（师古曰：“为下棺也。音义与《高纪》同。”），服大红十五日，小红十四日，纤七日，释服（服虔曰：“皆当言大功、小功布也。纤，细布衣也。”应劭曰：“红者，中祥、大祥以红为领缘。纤者，礻覃也。凡三十六日而释服矣。此以日易月也。”晋灼曰：“《汉书》例以红为功也。”师古曰：“红与功同。服、晋二说是也。此丧制者，文帝自率己意创而为之，非有取於《周礼》也。何为以日易月乎！三年之丧，其实二十七月，岂有三十六月之文！礻覃又无七月也。应氏既失之於前，而近代学者因循谬说，未之思也。”）。他不在令中者，皆以此令比类从事。布告天下，使明知朕意。霸陵山川因其故，无有所改。（应劭曰：“因山为藏，不复起坟，山下川流不遏绝，就其水名以为陵号。”）归夫人以下至少使（应劭曰“夫人巳下有美人、良人、八子、七子、长使、少使，皆遣归家，重绝人类。”）。”令中尉亚夫为车骑将军，属国悍为将屯将军（师古曰：“典屯军以备非常。”），郎中令张武为复土将军（如淳曰：“主穿圹瘗事。”师古曰：“穿圹，出土下棺也。已而之，又即以为坟，故云复土。复，反还也，音扶自反。”），发近县卒万六千人，发内史卒万五千，臧郭穿复土属将军武（师古曰：“即张武也。”）。赐诸侯王以下至孝悌力田金钱帛各有数。乙巳，葬霸陵。
    公非刘氏曰：“文帝制此丧服断自巳葬之後，其未葬之前服斩衰。汉诸帝自崩至葬有百馀日者未葬，则服不除矣。按《翟方进传》，後母终，既葬三十六日起视事。以身备汉相，不敢逾国家之制，此其证也。说者遂以日易月又不通，既葬之日，皆大缪也。考之文帝意，既葬，除重服，制大红、小红，所以渐即吉耳。”
    致堂胡氏曰：“文帝减节丧纪，负万世讥责，以小仁害大仁，固有罪矣。然遗诏所谕者，谓吏民耳。太子嗣君，岂吏民欤？而景帝冒用此文，乃自短三年之制，是不为君父服斩自景帝始也。且天子之所以不遂服三年者何谓哉？谓妨政事邪？谓费财用邪？谓防摄政之人邪？谓妨政事，孰先於国家之大忧也？谓费财用，即不得不可，以为悦财用，固所以行礼也。谓防摄政之人？则自尧、舜至周末，未闻有摄政之人而夺丧君之国者。至於为臣民嫁娶祠祀之故，则用轻废重，尤为不伦。揆之以理，稽之以事，无一而可。不法尧、舜、三代，乃安然以刻薄之景帝为师，而无所戒惧，特谓位尊势隆，得以自便，是不知理义之为大也。寥寥千载，惟晋武欲行古制，而尼於裴、杜之邪说，独魏孝文天性仁厚，断以不疑，虽不尽合礼文，而哀戚之情溢於杖。读其史者，犹恻然感动，想见其为人，可谓夷狄之有君，不如诸夏之亡也，岂不惜哉！”
    按：後之儒者，皆以为短丧自孝文遗诏始，以为深讥。然愚考之三年之丧，自春秋战国以来，未有能行者矣。子张问曰：“《书》云高宗谅阴，三年不言，何谓也？”子曰：“何必高宗？古之人皆然。”盖时君未有行三年丧者，故子张疑而问之。而夫子答以古礼皆然，盖亦叹今人之不能行也。滕文公问丧礼於孟子，欲行三年之丧，父兄百官皆不欲，曰：“吾宗国鲁先君莫之行，吾先君亦莫之行也。”鲁最为秉礼之国，夫子称其一变，可以至道，而尚不能行此，则他国可知。汉初礼文大率皆承秦旧。秦，无礼义者也，其丧礼固无可考，然杜预言秦燔书籍，率意而行，亢上抑下。汉祖草创，因而不革，乃至率天下皆终重服，旦夕哀临，经罹寒暑，禁塞嫁娶饮酒食肉，制不称情，是以孝文遗诏，敛毕便葬，葬毕制红礻覃之文。以是观之，则孝文之意，大概欲革秦之苛法耳。盖古人所谓方丧三年所谓为天王斩衰者，亦以资於事父以事君，其义当然。然《檀弓》言天子崩，三日祝先服、五日官长服，七日国中男女服，三月天下服。又言君之丧，诸达官之长杖。则亦未尝不因其官之崇卑、情之浅深而有所隆杀。秦务欲尊君卑臣，而驱之以一切之酷法，意其所以令其臣民者哭临之期、衰麻之制，必有刻急而不近人情者，是以帝矫其敝，释其重服，而为大功、小功，纤释其久临，而为三十六日。诏语忠厚恳恻，与异时振货劝课等诏，皆仁人之言，岂可訾也？帝之诏，固不为嗣君而设，而景帝之短丧，亦初不缘遗诏也。何也？盖古者天子七月而葬，诸侯五月而葬，虽通丧必以三年，然亦以葬後为即吉之渐。宋桓公卒，未葬，而襄公会诸侯於葵邱，故书曰宋子，贬之也。晋悼公卒，既葬，未终丧而平公会诸侯於溴梁，则书以晋侯矣。晋献公卒，奚齐未葬而遇杀，则称君之子卓。既葬而遇弑，则称君，明未葬，则不可明其为君也。自春秋以来，诸侯多不能守五月之制，盖欲急於从吉也（滕文公五月居庐，未有命戒，盖孟子虽诲以三年之丧，而文公仅能五月，未葬之前，守谅阴之制耳，然亦当时所无也）。至秦始皇，以七月崩於沙邱，九月葬；汉高祖崩，凡二十二日而葬。葬之一日，而惠帝即位。文帝崩，凡七日而葬，葬之三日，而景帝即位，盖葬期愈促矣。必葬而即位者，可知其以吉礼即位也。必促葬期者，可知其决不能谅阴三年也。景帝之所遵者，惠帝之法；惠帝之所遵者，春秋以来至亡秦之法耳，岂孝文遗诏为之乎？刘公非言翟方进後母死，葬後三十六日起视事。以身备汉相，不敢逾国家之制，以为明证。然详孝文之诏。既不为嗣君而设，亦未尝以所谓三十六日者为臣下居私丧之限制也。俗吏薄孝敬而耽荣禄，是以并缘此诏之语，遂立短丧之法，以便其私。至方进之时，遂指为汉家之法耳。
    平帝元始五年，崩於未央宫。大赦天下。有司议曰：“礼，臣不殇君。皇帝年十有四岁，宜以礼敛，加玄服。”奏可。王莽欲眩惑天下，示忠孝，使吏六百石以上皆服丧三年。
    《东汉志》：皇帝不豫，太医令丞将医入，就进所宜药。尝药监、近臣中常侍、小黄门皆先尝药、过量十二。公卿朝臣问起居无。太尉告请南郊，司徒、司空告请宗庙，告五岳、四渎，群祀，并祷求福。疾病，公卿复如礼。登遐皇后诏三公典丧事。百官皆衣白单衣，白帻不冠，闭城门、宫门。近臣中黄门持兵，虎贲、羽林郎中署皆严宿卫，宫府各警，北军五校绕宫屯兵，黄门令、尚书、御史、谒者昼夜行陈。三公启手足色肤如礼。皇后、皇太子、皇子哭踊如礼。沐浴如礼。守宫令兼东园匠将女执事，黄绵、缇缯、金缕、玉柙如故事（《汉旧仪》曰：“帝崩，含以珠，缠以缇缯十二重，以玉为襦，如铠状，连缝之，以黄金为缕。腰以下以玉为札，长一尺，二寸半，为柙，下至足，亦缝以黄金缕。（请）诸衣衾敛之。凡乘舆衣服，已御，辄藏之，崩皆以敛。”）。饭含珠玉如礼（《礼稽命徵》曰：“天子饭以珠，含以玉。诸侯饭以珠，含以珠。卿大夫、士饭以珠，含以贝。”）。冰如礼（《周礼》：“凌人，天子丧，供夷冰。”郑元曰：“夷之言尸也，实冰於中，置之尸床之下，所以寒尸也。”《汉礼器制度》：“大广八尺，长一丈二尺，深三尺，漆赤中也。”）。百官哭临殿下，是日夜，下竹使符告郡国二千石、诸侯王（应劭曰：“凡与郡国守相竹使符，皆以竹箭五枚，长五寸，镌刻篆书第一至第五。”张晏曰：“符以代古之璋，从简易也。”此下大丧符，木犹斯比）。竹使符到，皆伏哭尽哀（汉旧制，发兵皆以铜虎符，其馀徵调，竹使而已。符第合会为大信，见《材诗傅》）。小敛如礼。东园匠、考工令奏东园秘器，表里洞赤，虞文画日、月、鸟、龟、龙、虎、连璧、偃月、牙桧梓宫如故事。大敛於两楹之。五官、左右虎贲、羽林五将，各将所部，执虎贲戟，屯殿端门陛左右厢，中黄门持兵陛殿上。夜漏，群臣入。昼漏上水，大鸿胪设九宾，随立殿下。谒者引诸侯王立殿下，西面北上；宗室诸侯、四姓小侯在後，西面北上。治礼云三公就位，殿下北面；特进次中二千石；列侯次二千石；六百石、博士在後；群臣陪位者皆重行，西上。位定，大鸿胪言具，谒者以闻。皇后东向，贵人、公主、宗室妇女以次立後；皇太子、皇子在东，西向；皇子少退在南，北面；皆伏哭。大鸿胪传哭，群臣皆哭。三公升自阼阶，安梓宫内璋诸物，近臣佐如故事。嗣子哭踊如礼（《周礼》：“驵、璋、璧、琮、琥、璜之渠眉，疏璧、琮以敛尸。”郑司农曰：“驵，外有捷卢也。谓、璋、璧、琮、琥、璜皆为开渠。为眉彖，沙除以敛尸，令汁得流去也。”郑元曰：“以敛尸者，以大敛焉加之也。渠眉，玉饰之沟彖也，以组穿联六玉沟彖之中以敛尸。在左、璋在首，琥在右，璜在足，璧在背，琮在腹，盖取象方明神之也。疏璧，琮者，通於天地。”）。东园匠、武士下钉衽，截去牙（《丧大记》曰：“君盖用漆，三衽三У。”郑元注曰：“衽，小要。”）。太常上太牢奠，太官食监、中黄门、尚食次奠，执事者如礼。太常、大鸿胪传哭如仪。三公奏《尚书 顾命》，太子即日即天子位於柩前，请太子即皇帝位，皇后为皇太后。奏可。群臣皆出，吉服入会如仪。太尉升自阼阶，当柩御坐北面稽首，读策毕，以传国玉玺绶东面跪授皇太子，即皇帝位。中黄门掌兵以玉具、随侯珠、斩蛇宝剑授太尉，告令群臣，群臣皆伏称万岁。或大赦天下。遣使者诏开城门、宫门，罢屯卫兵。群臣百官罢，入成丧服如礼（文帝遗诏：“无布车及兵器。”应劭曰：“不施轻车介士。”）。三公、太常如礼。故事：百官五日一会临，故吏二千石、刺史、在京都郡国上计掾史皆五日一会。天下吏民发丧临三日（文帝遗诏）。先葬二日，皆且晡临。既葬，释服，无禁嫁娶、祠祀（文帝遗诏文有“饮食酒肉自当给，丧事服临者皆无践”。践，徒洗也）。佐史以下，布衣冠帻，带无过三寸。临庭中（文帝遗诏）。武吏布帻大冠。大司农出见钱，给六丈布置。以葬，大红十五日，小红十四日，纤七日，释服（应劭曰：“红者，中祥、大祥以红为领纟彖。纤，礻覃也。凡三十六日而释。”）。部刺史、二千石、列侯在国者及关内侯、宗室长吏及因邮奉奏，诸侯王遣大夫一人奉奏，吊臣请驿马露布，奏可。
    太皇太后、皇太后崩。司空以特牲告谥事於祖庙如仪．长乐太仆、少府、大长秋典丧事，三公奉制度，他皆如礼仪。
    光武中元二年二月戊戌，帝崩於南宫前殿。遗诏曰：“朕无益百姓，皆如孝文皇帝制度，务从省约（文帝葬皆以瓦器，不以金银铜锡为饰，因其山，不起坟）。刺史、二千石长吏皆无离城郭，无遣吏及因邮奏（《说文》曰：“邮，境上行书舍也。”）。”
    光武崩，赵熹为太尉，受遗诏典丧礼。时藩王皆在京师，自王莽篡乱，旧典不存，皇太子与东海王等杂上同席，熹乃正色，扶下诸王以明尊卑。显宗崩，熹复典丧事，再奉入行礼事奉。
    显宗永平十八年八月壬子，帝崩。遗诏无起寝庙，藏主於光烈皇后更衣别室。
    冲帝崩，太后以扬、徐盗贼强盛，恐惊扰至乱，欲须所徵诸侯王到，乃发丧。李固对曰：“帝虽年幼，犹天下之父，今日崩亡，人神感动，岂有臣子反共掩匿乎？昔秦皇亡於沙邱、胡亥、赵高隐而不发，卒害扶苏以亡国。近北乡侯薨，阎后兄弟及江京等亦共掩蔽，遂有孙程手刃之事。此天下大忌，不可之甚也。”太后从之。
    赵典为厨亭侯。帝崩时，禁藩国诸侯不得奔吊，典独慨然解印绶，符策赴县而驰到京师。州郡及大鸿胪并执处其罪，公卿百僚嘉典之义，表请以租自赎。诏书许之。
    魏武王以礼送终之制，袭称之数，繁而无益，俗又过之，先自制送终衣服四箧，题识其上，春秋冬夏，曰有不讳，随时以敛，金珥珠玉铜铁之物，一不得送。遗命百官当临殿中者，十五举音，葬毕便除。
    文帝黄初三年，作终制（见《山陵门》）。帝崩，国内服三日。
    明帝时，毛皇后崩，未葬，诏“宜称大行”。尚书孙毓奏：“武宣皇后崩，未葬时，称太后。文德皇后崩，侍中苏林议：‘皇后皆有谥，未葬宜称大行。’以为古礼无称大行之文。按汉天子称行在所，言不常居。崩曰大行者，不返之称也。未葬未有谥，不言大行，则嫌与嗣天子同号。至於后崩未葬，礼未立后，宜无所嫌，故汉氏诸后不称大行。谓未葬宜直称皇后。”诏曰：“称大行，所以别存亡之号。故事亦然，今当如称议，称大行。”
    晋文帝之丧，臣民皆从权制，三日除服。既葬，武帝亦除之，然犹素冠蔬食，哀毁如居丧者。秋八月，帝将谒崇阳陵。群臣奏言，秋暑未平，恐帝悲感摧伤。帝曰：“朕得奉瞻山陵，体气自佳耳。”又诏曰：“汉文不使天下尽哀，亦帝王至谦之志。当见山陵，何心无服？其议以从行，群臣自依旧制。”尚书令裴秀奏曰：“陛下既除而复服，义无所依。若君服而臣不服，亦未之敢安也。”诏曰：“患情不能及耳。衣服何在？诸君勤勤之至，岂苟相违？”遂止。中军将军羊祜谓傅玄曰：“三年之丧，虽贵遂服，礼也。而汉文除之毁礼伤义。今主上至孝，虽夺其服，实行丧礼。若因此复先王之法，不亦善乎？”玄曰：“以日易月，巳数百年，一旦复古，难行也。”祜曰：“不能使天下如礼，且使主上遂服，不犹愈乎？”玄曰：“主人不除，而天下除，之此为但有父子，无复君臣也。”乃止。戊辰，群臣奏请易服复膳。诏曰：“每感念幽冥，而不得终苴之礼，以为沈痛。况当食舀衣锦乎！足激切其心，非所以相解也。朕本诸生家，传礼来久，何至一旦便易此情於所天！相从巳多，可试省孔子答宰我之言，无事纷纭也。”遂以疏素终三年。
    司马公曰：“三年之丧，自天子达於庶人，此先王礼，经百世不易者也。汉文师心不学，变古坏礼，绝父子之恩，亏君臣之义，後世帝王不能笃於哀戚之情，而群臣谄谀，莫肯正。至於晋武，独以天性矫而行之，可谓不世之贤君。而裴、傅之徒，固陋庸臣，习常玩故，不能将顺其美，惜哉！”
    泰始四年，皇太后崩，有司奏：“前代故事，倚庐中施白缣帐、蓐、素床，以布巾裹块草，轺（音遥）辇、版、细犊车皆施缣裹。”诏不听，但令以布衣车而巳，其馀居丧之制，不改礼文。有司又奏：“大行皇太后当以四月二十五日安厝。故事，虞著衰服，既虞而除。其内外官僚皆就朝晡临位，御除服讫，各还所次除衰服。”诏曰：“夫三年之丧，天下之达礼也。受终身之爱，而无数年之报，柰何葬而便即吉，情所不忍也。”有司又奏：“世有险易，道有ㄜ隆，所遇之时异，诚有由然，非忽礼也。方今戎马未散，王事至殷，交须听断，以熙广绩。昔周康王始登翼室，犹戴冕临朝。降於汉魏，既葬除释，谅阴之礼，自远代而废矣。惟陛下割高宗之制，从当时之宜。”诏曰：“夫三年之丧，所以尽情致礼，葬巳便除，所以不堪也。当叙吾哀怀、言用断绝，柰何！柰何！”有司又固请。诏曰：“不能笃孝，勿以毁伤为忧也。诚知衣服未事耳，然今思存草土，率当以吉物夺之，乃所以重伤至心，非见念也。每代礼典质文皆不同耳，何为限以近制，使达丧阙然乎！”群臣又固请，帝流涕久之乃许。然犹素冠蔬食，以终三年，如文帝之丧。
    十年，武元杨皇后崩。既葬，帝及群臣除丧即吉。先是，尚书祠部奏从博士张靖议，皇太子亦从制俱释服。博士陈逵议，以为“今制所依，盖汉帝权制，兴於有事，非礼之正。皇太子无有国事，自然终服。”有诏更详议。尚书杜预以为：“古者天子诸侯三年之丧始同齐斩，既葬除丧服，谅阴以居，心丧终制，不与士庶同礼，汉氏承秦，天下为天子服三年。汉文帝见其下不可久行，而不知古制，更以意制祥礻覃，除丧即吉。魏氏直以讫葬为节，嗣君皆不复谅阴终制。学者非之久矣，然竟不推究经传，考其行事，专为王者三年之丧，当以麻终二十五月。嗣君苟若此，则天子群臣皆不得除丧。虽志在居笃，更逼而不行至今世主皆从汉文经典，由处制者非制也。今皇太子与尊同体，宜复古典，卒哭除麻，以谅阴终制。於义既不应不除，又无取於汉文，乃所以笃丧礼也。”於是尚书仆射卢钦、尚书魏舒问杜预证据所依。预云：“传称三年之丧自天子达，此谓天子绝期，惟有三年丧也。非谓居丧服三年，与士庶同也。故后、世子之丧，而叔向称有三年之丧二也。周公不言高宗服丧三年，而云谅阴三年，此释服心丧之文也。叔向不讥景王除丧，而讥其燕乐巳早，明既葬应除，而违谅阴之节也。《春秋》，晋侯享诸侯，子产相郑伯，时简公未葬，请免丧以听命，君子谓之得礼。宰亘来归惠公仲子之，传曰‘吊生不及哀’。此皆葬除服谅阴之证，先儒旧说，往往亦见，学者未之思耳。《丧服》，诸侯为天子亦斩，岂可谓终服三年邪！上考七代，未知王者君臣上下麻三年者论证，下推将业，恐百世之主其理一也。非必不能，乃事势不得，故知圣人不虚设不行之制。仲尼曰‘礼所损益虽百世可知’此之谓也。”於是钦、舒从之，遂命预造议，奏曰：“《礼记》，‘三年之丧，自天子达’。又云：‘父母之丧，无贵贱一也。’又云，‘端丧车皆无等’。此通谓天子居丧，衣服之节同於凡人，心丧之礼终於三年，亦无服丧三年之文。然继体之君，犹多荒宁。自从废谅阴之制，至令高宗擅名於往代，子张致疑於当时，此乃贤圣所以为讥，非讥天子不以服终丧也。秦燔书籍，率意而行，亢上抑下。汉祖草创，因而不革。乃至率天下皆终重服，旦夕哀临，经罹寒暑，禁塞嫁娶饮酒食肉，制不称情。是以孝文遗诏，敛毕便葬，葬毕制红礻覃之除。虽不合高宗谅阴之义，近於古典，故传之後嗣。於时预陵庙，故敛葬得在浃辰之内，因以定制。近至明帝，存无陵寝，五旬乃葬，安在三十六日。此当时经学疏略，不师前圣之病也。魏氏革命，以既葬为节，合於古典。然不垂心谅阴，同讥前代。自泰始开元，陛下追遵谅阴之礼，慎终居笃，允臻古制，超绝於殷宗，天下歌德，诚非靖等所能原本也。天子诸侯之礼，当以具矣。诸侯恶其害已而削其籍，今其存者惟《士丧》一篇，戴圣之记杂错其，亦难以取正。天子之位至尊，万几之政至大，群臣之众至广，不同之於凡人。故大行既葬，祭於庙，则因疏而除之，巳不除则群臣莫敢除，故屈已以除之。而谅阴以终制，天下之人皆曰我王之仁也。屈已以从宜，皆曰我王之孝也。既除而心丧，我王犹若此之笃也。凡等臣子，亦焉得不自勉以崇礼。此乃圣制移风易俗之本，高宗所以致雍熙，岂惟裳而巳哉！若如难者，更以权制自居，疑於屈伸厌（一业反）降，欲以职事断，则父在为母期，父卒三年，此以至亲屈於至尊之义也。出母之丧，以至亲为属，而长子不得有制，体尊之义，升降皆从，不敢独也。况皇太子配贰之至尊，与国为体，固宜远遵古礼，近同时制，屈除以宽诸下，协一代之成典。君子之於礼，有直而行，曲而杀；有经而等，有顺而去之，存诸内而巳。礼云非玉帛之谓，丧云惟麻之谓乎？此既臣等所谓经制大义，且即实近言，亦有不安。今皇太子至孝，发於自然，号兆之慕，匍匐殡宫，大行既奠，往而不反，必想像平故，仿亻皇寝殿。若不变从谅阴，则东宫臣仆，义不释服。此为永福官属，当独衰麻从事，出入殿省，亦难以继。今将吏虽蒙童二十五月之事宁，至於大臣，亦夺其制。昔翟方进自以身为汉相，居丧三十六日，不敢逾国典，而竞於皇太子？臣等以为皇太子宜如前奏，除服谅阴制。”於是太子遂以厌降之议，从国制除麻，谅阴终制。
    晋尚书问：“今大行崩含章殿，安梓宫宜在何殿？”博士卞榷、杨雍议曰：“臣子尊其君父，必居之以正，所以尽孝敬之心。今太极殿，古之路寝，梓宫宜在太极殿，依周人殡於西阶。”又问：“既殡之後，别奠下室之馔，朝夕转易，诸所应设祭，朔望牲用，宜所施行，按礼具答。”榷、雍议：“按礼，天子日食少牢，月朔太牢。丧礼下室之馔，如他日，宜随御膳朝夕所常用也。朔望则奠，用太牢备物。”又问：“按景帝故事，施依庐於九龙殿上东厢。今御倚庐为当在太极殿不，诸王庐复应何所？”权琳议：“按《尚书 顾命》，成王崩，康王居於翼室。先儒云‘翼室於路寝’。今宜於太极殿上，诸王宜各於其所居为庐，朝夕则就位哭临。”
    成帝咸康七年，皇后杜氏崩。诏外官五日一入临，内官朝一人而巳。
    康帝建元元年正月晦，承恭杜皇后周忌，有司奏，至尊期年应改服。诏曰：“君亲，名教之重也，权制出於近代耳。”於是素服如旧，固非汉魏之典也。
    咸康中，恭皇后山陵，司徒西曹属王议立奔赴之制，曰：“三代垂文，观时损益。今服教之地，远於古之九服，若守七月之断，远近一概者违实，惧非通制。请王畿以外，南极五岭，非守见职，周年不至者，宜勤注黄纸，有爵土者削降。永嘉中，江统议不奔山陵，但三年不叙，於义为轻。今更立如牒。若方伯授用，虽未有王命，犹不与停散同。今见在官即吉之後去职，不及凶事，无所贬责。万里外以再周为限，自此以内，明依前牒，虽在父母丧，其责不异。”黄门郎徐众等驳云：“若如议，见在官者巳拘於制度，不得奔赴。至於既去，虽不及哀，臣子之情，何得不暂致身哉！臣谓丧纪虽过，去职者故宜还赴。”诏可。又申述前议曰：“丧纪有数，吉凶有断，岂可当於缟素既终而制无限之责哉？若除丧使奔，当以何服？素服叙哀，则在廷巳吉。陵无哭礼；若玄冠致敬，宜曰朝谒，非奔丧之谓；若服外更立限断，则不知所准；若不计远近同服内，则立制漫而无断。”诏又付尚书左丞王彪之议，云：“昔太宁之难，奔赴无过三年之限。恭皇后不宜逾先制。《礼》，为君之母、妻，居处饮食ぅ尔。‘君巳除丧而後闻丧，不税’，而责其奔，此臣所疑也。且宜一依所上。”诏曰：“令轻此制，於名教为不尽矣。今直以或者众致于此事，不必改先制，宜依所上施行。”八年，成帝崩，尚书殷融上言：“司徒西曹属王以周年为限，不及者除名，付之乡论。臣以为夫名教兴於义厚，忠孝发於自然，不严而著，不肃而成者也。旧礼，国有大讳，外任不得离部，冗散之人，发哀公巷，初无课限有不奔之制。按永平初，先帝称宣帝遗诏，乃不得令子弟诣陵。惟荡阴奔赴，多不逮及，始为其制，以笃一时。顾观人情，未有肃婢，徒兴简默，正足以彰至道之不弘，表臣子之不义。宜遵前代，闻凶行丧三日而巳。”诏曰：“孝慈起於自然，忠厚发於天成。若道不丧，岂有今弊。弊至ㄤ薄，反之何期？况以今日之弊，而欲废准式於颓俗，求自仁於吾朝，其於理化也，无乃迂乎？”融曰重启，依王所上为条制。康帝建元初，融又议定不应奔赴山陵：“据周鲁有丧，而鲁人不吊。孔子所答曾子，当谓国内卿大夫耳，非如今日见在方外者也。”尚书仆射顾和议：“按《礼记 曾子问》：‘父母之丧，既引及涂，闻君薨，如之何？’《梁传》曰：‘周人鲁人各有丧，周人吊，鲁人不吊。’周人虽有丧，遣可也；鲁人当亲行事，故不吊也。”
    哀帝章皇太妃薨，帝欲服重。江彪启：“先王制礼，应在缌服。”诏欲降期。彪又启：“厌屈私情，所以上严祖考。”於是制缌麻三月。
    孝武帝宁康二年七月，简文帝崩再周而遇闰，博士谢攸、孔粲议：“鲁襄二十八年十二月乙未，楚子卒，实闰月而言十二月者，附正於前月也。丧事先远，则应用博士吴商之言，以闰月祥。”谢安、王邵、郑袭、殷康、袁宏、殷茂、车胤、刘遵、刘耽意皆同。康曰：“过七月而未及八月，岂可谓之逾期。必所不了，则当从其重者。”宏曰：“假值闰十二月而不取者，此则岁未终，固不可得矣。《汉书》以闰为後九月，明其同体也。”袭曰：“中宗、肃祖皆以闰月崩，祥除之变皆用闰之後月，先朝尚用闰之後月。今闰附七月，取之何疑，亦合远日申情之言。又闰是後七而非入也，岂逾月之嫌乎！”尚书令王彪之、侍中王混、中丞谯王恬、左丞戴谥等议异，彪之曰：“吴商中才小官，非名贤硕儒、公辅重臣为时所准则者。又取闰无证据，直揽远日之义，越祥忌，越祥忌，限外取，不合卜远之理。又丞相桓公尝论云，礼二十五月大祥，何缘越期取闰，乃二十六月乎？”於是启曰：“或以闰附七月，宜用闰月馀者。或以闰名虽附七月，而实以三旬别为一月，故应以七月除者。臣等与中军将军冲参详，一代大礼，宜准经典。三年之丧，十三月而练，二十五月而毕，《礼》之明文也。《阳秋》之义，闰在年内，则略而不数。明闰在年外，则不应取之以越期忌之重，礼制祥除必正期月故也。”己酉晦，帝除缟即吉。
    徐广论曰：“凡辨义详礼，无显据明文可以折中，则礼疑从重，丧易宁戚，顺情通物，固有成言矣。彪之不能徵援正义，有以相屈，俱以名位格人，君子虚受，心无莫，岂其然哉！执政从之，过矣。”
</div>
    <div class="pagination">
<a href="文献通考_page107.html">上一页</a><span>...</span><a href="文献通考_page103.html">103</a><a href="文献通考_page104.html">104</a><a href="文献通考_page105.html">105</a><a href="文献通考_page106.html">106</a><a href="文献通考_page107.html">107</a><span class="current-page">108</span><a href="文献通考_page109.html">109</a><a href="文献通考_page110.html">110</a><a href="文献通考_page111.html">111</a><a href="文献通考_page112.html">112</a><a href="文献通考_page113.html">113</a><span>...</span><a href="文献通考_page109.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
