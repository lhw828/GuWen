<!DOCTYPE html>
<html>
 <head>
  <meta charset="utf-8"/>
  <title>
   大唐开元礼 - 第 16 页/共 52 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   大唐开元礼 - 第 16 页/共 52 页
  </h1>
  <div class="content">
   大唐开元礼卷三十四
　　钦定四库全书
　　大唐开元礼卷三十五　　唐　萧嵩等　撰吉礼
　　祭五岳四镇
　　诸岳镇每年一祭各以五郊迎气日祭之东岳岱山祭于兖州界东镇沂山祭于沂州界南岳衡山祭于衡州界南镇防稽山祭于越州界中岳嵩山祭于河南府西岳华山祭于华州界西镇呉山祭于陇州界北岳恒山祭于定州界北镇医无闾山祭于营州界前祭五日诸祭官各散斋三日致斋二日【散斋皆正寝致斋祭所】散斋理事如旧惟不吊丧问疾不作乐不判署刑杀文书不行刑罚不预秽恶致斋惟祭事得行其余悉断其祭官已斋而阙者通摄行事诸祭官致斋之日各给酒食及明衣各习礼于斋所前一日岳令清埽内外又爲瘗埳于坛壬地方深取足容物賛礼者设初献位于坛东南亚献终献位于初献之南少退俱西面北上掌事者位于终献东南重行西面以北为上设賛唱者位于终献西南西向北上设献官等望瘗位于瘗埳之东北西向设祭官已下门外位于南门之外道东重行西面以北为上祭器之数尊六笾十豆十簋二簠二俎三岳令帅其属诣坛东陛升设尊于坛上东南隅北向西上【尊皆加勺羃有坫以置爵】设玉篚于尊坫之所设洗于南陛东南北向罍水在洗东篚在洗西南肆【篚实以巾爵】执樽罍洗篚者各位于樽罍洗篚之后祭日未明烹牲于厨【其牲各随方色斋郎以豆先取血毛置于馔所】夙兴掌撰者实祭器【牲体牛羊豕皆载右胖前脚三节一节一段肩臂臑皆载之后脚三节一节一段去下节载上肫胳二节又取正脊脡脊横脊正胁短胁代胁各二骨以并余皆不设簋实稷黍簠实稻梁笾十实石盐干鱼枣栗榛菱芡鹿脯白饼黑饼豆十实韭葅醯醢菁葅鹿醢芹葅兎醢笋葅鱼醢脾析葅防胉若土无者各以其类充之】凡祭官各服其服【三品毳冕四品绣冕五品冕六品以下爵弁若有二品以上各依令】岳令率其属入诣坛东陛升设岳神坐于坛上近北南向席以莞又实尊罍及玉【凡尊一实醴齐一实盎齐一实清酒其酒实于上尊祭神之玉两圭有邸】祝版置于坫岳令又以币置于篚斋郎以豆取血皆设于馔所【其币长一丈八尺各随牲色】賛唱者先入就位祝与执尊罍篚者入当坛南重行北面以西为上立定賛唱者曰再拜祝以下俱再拜执尊者升自东陛立于尊所执罍篚者各就位祝诣坛东陛升行扫除于上降行扫除于下讫各就位质明賛礼者引祭官以下俱就门外位立定一刻顷賛礼者引祭官以下入就位立定賛唱者曰再拜在位者皆再拜賛礼者进初献之左白有司谨具请行事退复位賛唱者曰再拜在位者皆再拜祝跪取玉币于篚兴立于尊所【凡取物皆跪俛伏而取以兴奠物则奠讫俛伏而后兴】掌馔者帅斋郎奉馔陈于东门之外賛礼者引初献诣坛升自南陛进岳神座前北向立祝以玉币东向进初献受玉币祝还尊所赞礼者引初献进北向跪奠于岳神座前兴少退北向再拜赞礼者引初献降还本位掌馔者引馔入升自南陛祝迎引于坛上设于神座前掌馔者帅斋郎降自东陛复位祝还尊所赞礼者引初献诣罍洗盥手洗爵升自南陛诣酒尊所执尊者举羃初献酌醴齐赞者引初献进诣岳神座前北向跪奠爵兴少退北向立祝持版进于神座之右东面跪读祝文曰维某年嵗次月朔日子嗣天子某谨遣某官某敢昭告于东岳岱宗惟神賛养万品作镇一方式因春始【南岳云夏始中岳云季夏西岳云秋始北岳云冬始】谨以玉帛牺齐粢盛庶品明荐于东岳岱宗尚飨讫兴初献再拜祝进奠版于神座还尊所祝以爵酌清酒进于初献之右西向立初献再拜受爵跪祭酒啐酒奠兴祝帅斋郎以俎进减神座前胙肉前脚第二节共置一俎上以授初献初献受以授斋郎初献跪取爵遂饮卒爵祝进受爵复于坫初献兴再拜赞礼者引初献降复位于初献饮福赞礼者引亚献诣罍洗盥手洗爵升自东陛诣酒尊所执尊者举羃亚献酌盎齐賛礼者引亚献诣神座前北向跪奠爵兴少退北向再拜祝以爵酌清酒进于亚献之右西向立亚献再拜受爵跪祭酒遂饮卒爵祝史受爵复于坫亚献兴再拜賛礼者引亚献降复位初亚献将毕賛礼者引终献盥洗升献饮福如亚献之仪讫賛礼者引终献降复位祝进神座前彻豆还尊所【彻者笾豆各一少移于故处】賛唱者曰再拜献官以下皆再拜【已饮福受胙者不拜】賛礼进初献之左白请就望瘗位賛者引初献就望瘗位西向立于献官将拜岳令进神座前跪取币斋郎以俎载牲体黍稷饭诣瘗埳以馔物置于埳东西厢各二人寘土半賛者进初献之左白礼毕遂引初献以下出祝与执尊罍篚羃者俱复执事位立定賛唱者曰再拜再拜讫遂出祝版燔于斋所









　　大唐开元礼卷三十五
　　钦定四库全书
　　大唐开元礼卷三十六　　　唐　萧嵩等　撰吉礼
　　祭四海四渎
　　凡四海四渎每年一祭各以五郊迎气日祭之东海于莱州界东渎大淮于唐州界南海于广州界南渎大江于益州界西海及西渎大河于同州界北海及北渎大济于河南府界祭前五日诸祭官各散斋三日致斋二日【散斋皆于正寝致斋皆于祭所】散斋理事如旧惟不吊丧问疾不作乐不判署刑杀文书不行刑罚不预秽恶致斋惟祭事得行其余悉防其祭官已斋而阙者通摄行事其祭官致斋之日给酒食及明衣各习礼于斋所前一日渎令清扫内外又为瘗埳于坛壬地方深取足容物【埳内为坛髙一丈四尺皆为陛】賛礼者设初献位于埳坛东南亚献终献位于初献之南少退俱西面北上设掌事位于终献东南重行西面以北为上设賛唱者位于终献西南西面北上设祭官以下门外位于南门之外道东重行西面以北为上祭器之数尊六笾十豆十簋二簠二俎三渎令帅其属诣坛东陞升设尊于埳坛上东南隅北向西上【尊皆加勺羃有坫以置爵】设玉篚于尊坫之所设洗于南陛东南北向罍水在洗东篚在洗西南肆【篚实巾爵】执尊罍洗篚者各位于尊罍洗篚之后祭日未明烹牲于厨【其牲各随方色斋郎以豆预取血毛置于馔所】夙兴掌馔者实祭器【牲体牛羊豕皆载右胖前脚三节一节一段肩臂臑皆载之后脚三节一节一段去下节载上肫胳二节又取正脡脊横脊正胁短胁代胁各二骨以并余皆不设簠实黍稷簋实稻梁笾十实石盐干鱼枣栗榛菱芡鹿脯白饼黒饼豆十实韭葅醯醢菁葅鹿醢芹葅兎醢笋葅鱼醢脾析葅豚胉若土无者各以其类充之】凡祭官各服其服渎令帅其属入诣坛东陛升设渎神座于坛上近北南向席以莞又实尊罍及玉【凡尊一实醴齐一实盎齐一实清酒酒各实于上尊祭神之玉两圭有邸】祝版置于坫渎令又以币置于篚斋郎以豆血设于馔所【其币长一丈八尺各随方色】賛唱者先入就位祝与执尊罍篚者入当坛南重行北面以西为上立定賛唱者曰再拜祝以下俱再拜执尊者升自东陛立于尊所执罍篚者各就位祝诣坛东陛升行扫除于上降行扫除于埳外讫各就位质明賛礼引祭官以下俱就门外位一刻顷賛礼引祭官以下入就位立定賛唱者曰再拜在位者皆再拜賛礼者进初献之左白有司谨具请行事退复位賛唱者曰再拜在位者皆再拜祝跪取玉币于篚兴立尊所【几取物者皆跪俛防而取以兴奠物则奠讫俛防而后兴】掌馔者帅斋郎奉馔陈于东门之外賛礼者引初献诣坛升自南陛进神座前北向立祝以玉币东向进初献受玉币祝还尊所賛礼者引初献者进北向跪奠于神座兴少退北向再拜賛礼者引初献还本位掌馔者引馔入升自南陛祝迎引于坛上设于神座前掌馔者帅斋郎降自东陛复位祝还所賛礼者引初献诣罍洗盥手洗爵升自南陛诣酒尊所执尊者举羃初献酌醴齐赞礼者引初献进诣神座前北向跪奠爵兴少退北向立祝持版进于神座之右东向跪奠读祝文曰维某年嵗次月朔日子嗣天子开元神武皇帝某谨遣某官某敢昭告于东渎大淮惟神源流深毖潜润溥洽阜成百谷防涤三川青春伊始用遵典秩【南渎大江云维神总括大川朝宗巨海功昭润化徳表灵长敬因夏首修其恒秩西渎大河云惟神上通云汉光启图书分导九枝旁润十里素秋届序用率典常北凟大济云维神泉源凊防浸被遐迩播通四气作　纪一方冬肇节聿修典制】谨以玉帛粢盛牺齐庶品明荐于神尚飨讫兴再拜祝进奠版于神座还樽所祝以爵酌清酒进初献之右西向立初献再拜受爵跪祭酒啐酒奠爵兴祝帅斋郎以俎进减神前三牲胙肉各取前脚第三节共置一俎以授初献初献受以授斋郎初献跪取爵遂饮卒爵祝进受爵复于坫初献兴再拜賛礼者引亚献诣罍洗盥手洗爵升自东陛诣尊所执尊者举羃亚献酌盎斋賛礼者引亚献诣神座前北向跪奠爵兴少退北向再拜祝以爵酌清酒进于亚献之右西向立亚献再拜受爵跪祭酒遂饮卒爵祝受爵复于坫亚献兴再拜賛礼者引亚献降复位初亚献将毕賛礼者引终献盥洗升献饮福如亚献之仪讫賛礼者引终献降复位祝进神座前彻豆还尊所【彻者笾豆各一少移于故处】賛唱者曰再拜献官以下皆再拜渎令及斋郎以币血沈于渎渎令退就掌事位斋郎还馔所賛礼者进初献之左白礼毕遂引初献以下出祝与执尊罍篚羃者俱复执事位立定賛礼曰再拜祝以下皆再拜以出其祝版燔于斋所












　　大唐开元礼卷三十六
&lt;史部,政书类,仪制之属,大唐开元礼&gt;
　　钦定四库全书
　　大唐开元礼卷三十七　　唐　萧嵩等　撰吉礼
　　皇帝时享于太庙
　　斋戒　　　　　　　陈设
　　省牲器　　　　　　銮驾出宫
　　晨祼　　　　　　　餽食
　　祭七祀　　　　　　銮驾还宫
　　斋戒
　　凡一嵗五享于太庙【谓四孟月及腊】将享有司卜日如别仪前享七日平明太尉誓百官于尚书省曰某月某日享于太庙不供其事国有常刑皇帝散斋四日于别殿致斋三日于太极殿前致斋一日尚舍奉御设御幄于太极殿西序及室内俱东向尚舍直长张帏于前楹下致斋之日质明诸卫勒所部屯门列仗昼漏上水一刻侍中版奏请中严诸卫之属各督其队入陈于殿庭如常仪通事舍人引文武五品以上袴褶陪位如式诸卫侍之官各服其服诸侍臣并结佩俱诣阁奉迎侍中版奏外办上水三刻皇帝服通天冠绛纱袍结佩乗舆出自西房曲直华盖警跸侍卫如常仪皇帝即御座东向坐侍臣夹侍如常一刻顷侍中前跪奏称侍中臣某言请降就斋室俛伏兴还侍位皇帝降坐入室文武侍臣各还省直卫者如常通事舎人引陪位者以次出凡预享之官散斋四日致斋三日【散斋皆于正寝致斋二日于本司一日于享所其无本司者皆于享所】近侍之官应从升者及从享羣官诸方客使各于本司及公馆九庙子孙各于其第清斋一宿【无本司者各于正寝】散斋理事如旧惟不吊丧问疾不作乐不判署刑杀文书不行刑罚不预秽恶致斋惟享事得行其余悉防其官已斋而阙者通摄行事诸享官致斋之日给酒食及明衣各习礼于斋所光禄卿监取明水火【太官令取水于阴鉴取火于阳燧火以供防水以实尊】前享一日诸卫令其属未后一刻各以其方器服守卫庙门【每门二人每隅一人】及太乐令工人俱清斋一宿
　　陈设
　　前享三日尚舎直长施大次于庙东门之外道北南向尚舎奉御铺御坐守宫设文武侍臣次于大次之后文官在左武官在右俱南向设诸享官次于斋坊之内九庙子孙于斋坊内近南西向北上文官九品以上于斋坊之南东方南方朝集使又于其南东方南方蕃客又于其南俱每等异位重行西向北上酅公介公于庙西门之外近南武官九品以上于介公酅公之南西方北方朝集使于武官之南西方北方蕃客又于其南俱每等异位重行东向北上【其褒圣侯于文官三品以下诸州使人分方各于朝集使之后】前享二日太乐令设宫悬之乐于庙庭东方西方磬簴起北钟簴次之南方北方磬簴起西钟簴次之设十二镈钟于编悬之间各依辰位树路鼓于北悬之内道之左右植建鼓于四隅置柷敔于悬内柷在左敔在右设歌钟歌磬于庙堂之上前楹间北向磬簴在西钟簴在东其匏竹者立在陛间重行北向相对为首【凡悬皆展而编之】诸工人各位于悬后东方西方以北为上南方北方以西为上右校清扫内外前享一日奉礼设御位于庙东陛东南西向设享官公卿位于东门之内道南执事者位于其后毎等异位俱重行西面以北为上设御史位于庙堂之下一位于东南西向一位于西南东向令史各陪其后设奉礼位于乐悬东北赞者二人在南差退俱西向设协律郎位于庙堂之上前楹之间近西东向设太乐令位于北悬之间北向设从享之官位九庙子孙于享官公卿之南昭穆异位【虽有贵者以齿】文官九品以上位于子孙之南东方南方朝集使于文官之南东方南方蕃客又于其南俱每等异位重行西面北上介公酅公位于西门之内道南武官九品以上于介公酅公之南少西当文官西方北方朝集使于武官之南西方北方蕃客又于其南俱每等异位重行东面北上【其褒圣侯于文官三品之下诸州使人分方各位于朝集使后】设门外位享官公卿以下皆于东门之外道南每等异位重行北面西上子孙之位于享官公卿之东少南文官九品以上于子孙之东东方南方朝集使于文官之东东方南方蕃客又于其东俱每等异位重行北面西上设介公酅公位于西门之外道南武官九品以上于介公酅公之西少南西方北方朝集使于武官之西西方北方蕃客又于其西俱每等异位重行北面东上【其褒圣侯于文官三品之下诸州使人分方位于朝集使之后】设牲牓于东门之外当门西向以南为上设廪犠令位于牲西南祝史陪其后俱北向设诸太祝位于牲东各当牲后祝史各陪其后俱西面设太常卿省牲位于牲前近北又设御史位于太常卿之西俱南向设尊彛之位于庙堂上前楹间各于室户之左北向春夏每室鸡彛一鸟彛一牺尊二象尊二山罍二秋冬每室斚彛一黄彛一着尊二壶尊二山罍二皆加勺羃【凡宗庙羃皆以黼】皆西上各有坫焉【以置瓉爵】设簋簠钘笾豆之位于庙堂之上俱东侧阶之北每座四簋居前四簠次之次以六登次以六钘笾豆为后每坐异之皆以南为上屈陈而下设御洗于东陛东南亚献之洗又于东南俱北向罍水在洗东篚在洗西南肆【篚实以圭瓉巾爵】执尊罍篚羃者各位于尊罍篚羃之后
　　省牲器
　　省牲之日午后十刻庙所诸卫之属禁断行人太庙令整拂神坐幄晡后二刻太庙令帅府史二人及斋郎以尊坫罍洗篚羃及笾豆簋钘入设于位加以巾盖【诸器物皆濯而陈之其升堂者自东阶】晡后三刻诸太祝与廪牺令以牲就牓位谒者引太常卿賛引引御史入诣东阶升遍视涤濯于上【凡导引者毎曲一逡廵于视涤濯执尊者皆举羃告洁】讫引降就省牲位南向立廪牺令少前曰请省牲退复位太常卿省牲廪牺令又前北面举手曰腯还本位诸太祝各循牲一匝西向举手曰充俱还本位诸太祝与廪牺令以次牵牲诣厨授太官谒者引光禄卿诣厨省鼎镬申视濯溉賛引引御史就厨省馔具【太常卿以下毎事讫各还斋次】进馔者入彻笾豆簋钘以出享日未明十五刻太官令帅宰人以鸾刀割牲祝史各取毛血毎坐共实一豆遂烹牲祝史洗肝于郁鬯又取膟膋毎坐共实一豆俱置于馔所
　　銮驾出宫
　　前出宫三日本司宣摄内外各供其职守宫设从享羣官五品以上次于承天门东西朝堂如常仪前二日太乐令设宫悬之乐于殿庭如常仪【驾出悬而不作】享日未明七刻捶一鼔为一严【三严时节前一日侍中奏裁】侍中奏开宫殿门及城门未明五刻捶二鼓为再严侍中版奏请中严奉礼设从享羣官五品以上位文官于东朝堂之前西向武官于西朝堂之前东向俱重行北上从享羣官五品以上俱集朝堂次各服其服【其六品以下及介公酅公褒圣侯朝集使九庙之子孙诸方客使等】【并驾发之前预赴享所俱就次各服其服】所司陈大驾卤簿如别仪未明二刻捶三鼔为三严诸卫之属各督其队与钑戟以次入陈于殿庭通事舍人引从享羣官各就朝堂前位诸侍卫之官各服其服侍中中书令以下俱诣西阶奉迎【侍中负寳如式】乗黄令进至辂于太极殿西阶之前南向千牛将军一人执长刀立于辂前北向黄门侍郎一人在侍臣之前賛者二人又在黄门之前侍中版奏外办太仆卿奋衣而升正立执辔皇帝衮冕乗舆以出降自西阶称警跸如常仪千牛将军前执辔皇帝升辂太仆卿立授绥侍中中书令以下夹侍如常黄门侍郎进当銮驾前跪奏称黄门侍郎臣某言请銮驾进发俛伏兴退复位【凡黄门侍郎奏请皆进当銮驾前跪奏称具官臣某言讫俛伏兴】銮驾动又称警跸黄门侍郎与賛者夹引以出千牛将军夹路而趋驾出承天门至侍臣上马所黄门侍郎奏称请銮驾权停勅侍臣上马侍中前承制退称制曰可黄门侍郎退称侍臣上马賛者承传文武侍臣皆上马诸侍卫之官各督其属左右翌驾在黄麾内符寳郎奉六寳与殿中监后部从在黄钺内侍中中书令以下夹侍于辂前賛者在供奉官内侍臣上马毕黄门侍郎奏称请勅车右升侍中前承制制退称制曰可黄门侍郎退复位千牛将军升讫黄门侍郎奏称请銮驾进发退复位銮驾动称警跸鼔传音如常不鸣鼓吹不得諠哗其従享之官在武队后如常仪
　　晨祼
　　享日未明四刻诸享官各服其服太庙令良醖令各帅其属入实尊罍【鸡彛斚彛及牺尊着尊壶尊之上尊皆实以明水山罍之上尊实以酒乌彜黄彜实以郁鬯牺尊着尊实以醴齐象尊壶尊实以盎齐山罍实以清酒】太官令帅馔者实诸笾豆簋簠未明三刻奉礼帅賛者引御史博士太庙令太祝宫闱令及令史祝史与执尊罍篚羃者入自东门当阶间重行北面西上立定奉礼曰再拜賛者承传【凡奉礼有司賛者皆承传】御史以下皆再拜讫执尊罍篚羃者各就位賛引引御史诸太祝诣东陛升堂行扫除于上令史祝史行扫除于下讫引就位未明一刻賛引引太庙令太祝宫闱令诣东陛升堂诣献祖室入开塪室太祝宫闱令奉出神主置于坐讫引太庙令以下次奉出懿祖次奉出太祖次奉出代祖次奉出髙祖次奉出太宗次奉出髙宗次奉出中宗次奉出睿宗神主置于坐如献祖之仪【皇祖妣以下神主皆宫闱令奉出俱并而处右】讫引太庙令以下降还本位驾将至谒者賛引引享官通事舎人分别九庙子孙从享羣官诸方客使先至者俱就门外位驾至大次门外回辂南向将毕降立于辂右侍中进当銮驾前跪奏称侍中臣某言请降辂俛伏兴还侍位皇帝降辂乗舆之大次繖扇华盖侍卫如常仪太庙令以祝版奏御署讫近臣奉出太庙令受各奠于坫通事舎人引文武五品以上从享之官皆就门外位太乐令帅工人二舞入就位文舞入陈于悬内武舞立于悬南道西【其升堂者皆脱屦于下降纳如常】谒者引司空入就位立定奉礼曰再拜司空再拜讫谒者引司空诣东陛升堂行扫除于上降行乐悬于下讫引复位初司空行乐悬通事舎人谒者賛引各引享官及九庙子孙从享羣官诸方客使次入就位皇帝停大次半刻顷太常博士引太常卿立于大次门外当门北向侍中版奏外办皇帝出次华盖侍卫如常仪【侍中负寳陪従如式】博士引太常卿太常卿引皇帝【凡太常卿前导皆博士先引】至庙门外殿中监进镇珪皇帝执镇珪华盖仗卫停于门外近侍者从入如常皇帝至版位西向立【每立定太常卿与博士退立于左】太常卿前奏称请再拜退复位皇帝再拜奉礼曰众官再拜众官在位者皆再拜【其先拜者不拜】太常卿前奏有司谨具请行事退复位恊律跪俛伏举麾【凡取物者皆跪俛伏而取以兴奠物则奠讫俛防而后兴】鼔柷奏永和之乐乃以黄钟为宫大吕为角太蔟为徴应钟为羽作文舞之舞乐舞九成【黄钟三奏大吕太蔟应钟各再奏】偃麾戛敔乐止【凡乐皆恊律郎举麾工皷柷而后作偃麾戞敔而后止】太常卿前奏称请再拜退复位皇帝再拜奉礼曰众官再拜众官在位者皆再拜太常卿引皇帝至罍洗所太和之乐作【皇帝每行皆作太和之乐】皇帝至罍洗乐止侍中跪取匜兴沃水又侍中跪取盘兴承水皇帝搢镇珪【凡受物则搢珪奠讫则执珪俛伏兴】皇帝盥手黄门侍郎跪取巾于篚兴进皇帝手讫黄门侍郎受巾奠于篚黄门侍郎又取瓉于篚兴进皇帝受瓉侍中酌罍水又侍中奉盘皇帝洗瓉黄门侍郎又授巾皆如初皇帝拭瓉讫侍中奠盘匜黄门侍郎受巾奠于篚皆如常太常卿引皇帝乐作皇帝升自阼阶乐止侍中中书令以下及左右侍卫量人从升【以下皆如之】太常卿引皇帝诣献祖尊彛所执尊者举羃侍中賛酌郁酒讫登歌作肃和之乐以圜钟之均【自后登歌皆歌圜钟】太常卿引皇帝入诣献祖神坐前北向跪以鬯祼地奠之俛伏兴太常卿引皇帝出户北向再拜讫太常卿引皇帝次祼懿祖次祼太祖次祼代祖次祼髙祖次祼太宗次祼髙宗次祼中宗次祼睿宗并如上仪讫登歌止太常卿引皇帝乐作皇帝降自阼阶还版位西向立乐止初羣官拜讫祝史各奉毛血及肝膋之豆立于东门外斋郎奉炉炭萧稷黍各立于肝膋之后于登歌止祝史奉毛血肝膋与奉炉炭萧稷黍者以次入自正门升自泰阶诸太祝各迎取毛血肝膋于阶上俱入奠于神坐前祝史退立于尊所斋郎奉炉炭皆置于室户外之左其萧稷黍各置于炉炭下降自阼阶以出诸太祝俱取肝膋出户燔于炉炭还尊所
　　馈食
　　皇帝既升祼太官令出帅进馔者奉馔陈于东门之外重行西向以南为上谒者引司徒出诣馔所司徒奉献祖之爼初皇帝既至位乐止太官令引馔入自正门爼初入门雍和之乐作以无射之均【自后接神之乐堂下皆奏无射】馔至泰阶乐止祝史俱进彻毛血之豆降自阼阶以出馔升诸太祝迎引于阶上各设于神座前【笾豆盖羃先彻乃升簋簠既奠却其盖于下】设讫谒者引司徒以下降自阼阶复位诸太祝各取萧稷黍擩于脂燔于炉还尊所太常卿引皇帝诣罍洗乐作皇帝至罍洗乐止皇帝盥手洗爵侍中黄门侍郎賛洗如晨祼之仪讫太常卿引皇帝乐作皇帝升自阼阶讫乐止太常卿引皇帝诣献祖尊彛所执尊者举羃侍中賛酌醴齐讫光大之舞作太常卿引皇帝入诣献祖神座前北向跪奠爵少东俛伏兴太常卿又引皇帝出取爵于坫酌醴齐讫太常卿引入诣神座前北面跪奠爵少西兴太常卿引皇帝出户北面立乐止太祝持版进于室户外之右东南跪读祝文曰维某年嵗次月朔日子孝曾孙开元神武皇帝讳敢昭告于献祖宣皇帝祖妣宣庄皇后张氏气序流迈时惟孟春【孟夏孟秋孟冬】永怀罔极伏增逺感谨以一元大武柔毛刚鬛明粢芗合芗萁嘉蔬嘉荐醴齐敬修时享以申追慕尚飨读讫兴皇帝再拜讫又再拜初读祝文讫乐作太祝入奠版于神座出还尊所皇帝拜讫乐止太常卿引皇帝诣懿祖尊彛所执尊者举羃侍中取爵于坫进皇帝受爵侍中賛酌醴齐讫长发之舞作太常卿引皇帝入诣懿祖神座前北面跪奠爵少东俛伏兴太常卿引皇帝出取爵于坫酌醴齐讫太常卿引入诣神座前北向跪奠爵少西兴太常卿引皇帝出戸北面立乐止太祝持版进于户外之右东向跪读祝文曰维某年嵗次月朔日子孝曾孙开元神武皇帝讳敢昭告于懿祖光皇帝皇祖妣懿皇后贾氏气序流迈时维孟春永懐防极伏増逺感谨以一元大武柔毛刚鬛明粢芗合芗萁嘉蔬嘉荐醴齐敬修时享以申追慕尚飨读讫兴皇帝再拜讫又再拜初读祝文讫乐作太祝入奠版于神坐出还尊所皇帝拜讫乐止太常卿引皇帝诣太祖尊彝所执尊者举羃侍中取爵于坫进皇帝受爵侍中賛酌醴齐讫大政之舞作太常卿引皇帝入诣太祖神座前北向跪奠爵少东俛伏兴太常卿引皇帝出取爵于坫酌醴齐讫太常卿引入诣神座前北向跪奠爵少西兴太常卿引皇帝出户北向立乐止太祝持版进于室户外之右东向跪读祝文曰维某年嵗次月朔日子孝曾孙开元神武皇帝讳敢昭告于太祖景皇帝祖妣景烈皇后梁氏气序流迈时维孟春永怀罔极伏增逺感谨以一元大武柔毛刚鬛明粢芗合芗萁嘉蔬嘉荐醴齐敬修时享以申追慕尚飨读讫兴皇帝再拜讫又再拜初读祝文讫乐作太祝入奠版于神座出还尊所皇帝拜讫乐止太常卿引皇帝诣代祖尊彛所执尊者举羃侍中取爵于坫进皇帝受爵侍中賛酌醴齐讫大成之舞作太常卿引皇帝入诣代祖神座前北向跪奠爵少东俛伏兴太常卿又引皇帝出取爵于坫酌醴齐讫太常卿引入诣神座前北向跪奠爵少西兴太常卿引皇帝出户北向立乐止太祝持版进于戸外之右东面跪读祝文曰维某年嵗次月朔日子孝曾孙开元神武皇帝臣讳敢昭告于代祖元皇帝祖妣元贞皇后独孤氏气序流迈时维孟春永懐罔极伏增逺感谨以一元大武柔毛刚鬛明粢芗合芗萁嘉蔬嘉荐醴齐敬修时享以申追慕尚飨读讫兴皇帝再拜讫又再拜初读祝文讫乐作太祝入奠版于神座出还尊所皇帝拜讫乐止太常卿引皇帝诣髙祖尊彛所执尊者举羃侍中取爵于坫进皇帝受爵侍中賛酌醴齐讫大明之舞作太常卿引皇帝入诣髙祖神座前北向跪奠爵少东俛伏兴太常卿又引皇帝出取爵于坫酌醴齐讫太常卿引入诣神座前北向跪奠爵少西兴太常卿引皇帝出户北向立乐止太祝持版进于室户外之右东面跪读祝文曰维某年嵗次月朔日子孝曾孙开元神武皇帝臣讳敢昭告于皇髙祖考神尧皇帝皇髙祖妣太穆神皇后窦氏气序流迈时维孟春永懐罔极伏增逺感谨以一元大武柔毛刚鬛明粢芗合芗萁嘉蔬嘉荐醴齐敬修时享以申追慕尚飨读讫兴皇帝再拜讫又再拜初读祝文讫乐作太祝入奠版于神座出还尊所皇帝拜讫乐止太常卿引皇帝诣太宗尊彛所执尊者举羃侍中取爵于坫进皇帝受爵侍中賛酌醴齐讫崇徳之舞作太常卿引皇帝入诣太宗神坐前北向跪奠爵少东俛伏兴太常卿又引皇帝出取爵于坫酌醴齐讫太常卿引入诣神坐前北向跪奠爵少西兴太常卿引皇帝出户北向立乐止太祝持版进于室户外之右东面跪读祝文曰维某年嵗次月朔日子孝曽孙开元神武皇帝臣讳敢昭告于皇曽祖考太宗文武圣皇帝皇曽祖妣文徳圣皇后长孙氏气序流迈时维孟春永懐罔极伏増逺感谨以一元大武柔毛刚鬛明粢芗合芗萁嘉蔬嘉荐醴齐敬修时享以申追慕尚飨读讫兴皇帝再拜讫又再拜初读祝文讫乐作太祝入奠版于神座出还尊所皇帝拜讫乐止太常卿引皇帝诣高宗尊彝所执尊者举羃侍中取爵于坫进皇帝受爵侍中賛酌醴齐讫钧天之舞作太常卿引皇帝入诣髙宗神座前北向跪奠爵少东俛伏兴太常卿又引皇帝出取爵于坫酌醴齐讫太常卿引入诣神座所北向跪奠爵少西兴太常卿引皇帝出户北向立乐止太祝持版进于室户外之右东面跪读祝文曰维某年嵗次月朔日孝孙开元神武皇帝臣讳敢昭告于皇祖考髙宗天皇大帝皇祖妣大圣天后武氏气序流迈时惟孟春永懐防极伏増逺感谨以一元大武柔毛刚鬛明粢芗合芗萁嘉蔬嘉荐醴齐敬修时享以申追慕尚飨读讫兴皇帝再拜讫又再拜初读祝文讫乐作太祝入奠版于神座出还尊所皇帝再拜乐止太常卿引皇帝诣中宗尊彝所执尊者举羃侍中取爵于坫进皇帝受爵侍中賛酌醴齐讫文和之舞作太常卿引皇帝入诣中宗神座前北向跪奠爵少东俛伏兴太常卿引皇帝出取爵于坫酌醴齐讫太常卿引入诣神座前北向跪奠爵少西兴太常卿引皇帝出戸北向立乐止太祝持版进于室户外之右东面跪读祝文曰维某年嵗次月朔日子孝侄开元神武皇帝臣讳敢昭告于皇伯考中宗孝和皇帝皇伯妣和思皇后赵氏气序流迈时维孟春永懐罔极伏増逺感谨以一元大武柔毛刚鬛明粢芗合芗萁嘉蔬嘉荐醴齐敬修时享以申追慕尚飨读祝讫兴皇帝再拜讫又再拜初读祝文讫乐作太祝入奠版于神座出还尊所皇帝拜讫乐止太常卿引皇帝诣睿宗尊彛所执尊者举幂侍中取爵于坫进皇帝受爵侍中賛酌醴齐讫景云之舞作太常卿引皇帝入诣睿宗神座前北向跪奠爵少东俛伏兴太常卿又引皇帝出取爵于坫酌醴齐太常卿引入诣神座前北向跪奠爵少西兴太常卿引皇帝出戸北向立乐止太祝持版进于室戸外之右东面跪读祝文曰维某年嵗次月朔日孝子开元神武皇帝臣讳敢昭告于皇考睿宗大圣真皇帝皇妣昭成皇后窦氏气序流迈时维孟春永懐罔极伏增逺感谨以一元大武柔毛刚鬛明粢芗合芗萁嘉蔬嘉荐醴齐敬修时享以申追慕尚飨读讫兴皇帝再拜讫又再拜初读祝文讫乐作太祝入奠版于神座出还尊所皇帝拜讫曲终乐止太常卿引皇帝诣东序西向立夀和之乐作皇帝献将讫谒者引司徒诣东阶升立于前楹间北面东上皇帝献讫诸太祝各以爵酌上尊福酒合置一爵一太祝持爵授侍中侍中受北向进皇帝再拜受爵跪祭酒啐酒奠爵俛伏兴诸太祝各帅斋郎持俎进太祝减神前三牲胙肉【各取前脚第二骨】加于俎又以笾取稷黍饭还尊所以胙肉各共置一俎上以饭共置一笾以饭授司徒司徒奉进皇帝受以授左右太祝又以胙肉授司徒司徒受俎以次进皇帝每受以授左右谒者引司徒司徒降复位皇帝跪取爵遂饮卒爵侍中进受虚爵以授太祝太祝受爵复于坫皇帝俛伏兴再拜乐止太常卿引皇帝乐作皇帝降自阼阶还版位西向立乐止文舞出鼓柷作舒和之乐出讫戛敔乐止武舞入鼓柷作舒和之乐立定戞敔乐止初皇帝将复位谒者引太尉诣罍洗盥手洗爵讫谒者引太尉升自阼阶诣献祖尊彛所执尊者举羃太尉酌盎齐武舞作谒者引太尉入诣献祖神座前北向跪奠爵少东兴谒者引太尉出戸北向再拜谒者又引太尉取爵于坫酌盎齐讫谒者引入诣神座前北向跪奠爵少西讫兴谒者引太尉出戸北向再拜讫谒者引太尉次诣懿祖尊彛所取爵于坫执尊者举羃太尉酌盎齐谒者引太尉入诣懿祖神座前北向跪奠爵少东兴谒者引太尉出戸北向再拜谒者又引太尉取爵于坫酌盎齐讫谒者引入诣神座前北向跪奠爵少西讫兴谒者引太尉出戸北面再拜谒者引太尉次献太祖次献代祖次献髙祖次献太宗次献髙宗次献中宗次献睿宗并如上仪讫谒者引诣东序西向立诸太祝各以爵酌罍福酒合置一爵一太祝持爵进太尉之左北面立太尉再拜受爵跪祭酒遂饮卒爵太祝进受虚爵复于坫太尉兴再拜谒者引太尉降复位初太尉献将毕谒者引光禄卿诣罍洗盥洗升酌盎齐终献如亚献之仪讫引光禄卿降复位武舞止登歌作雍和之乐诸太祝各入室彻豆还尊所【彻者笾豆各一少移于故取处】登歌止奉礼曰赐胙賛者唱众官再拜众官在位者皆再拜【已饮福者不拜】永和之乐作太常卿前奏称请再拜退复位皇帝再拜奉礼曰众官再拜众官在位者皆再拜乐一成止太常卿前奏礼毕太常卿引皇帝还大次乐作皇帝出门乐止殿中监受镇珪华盖侍卫如常仪通事舍人谒者賛引各引享官及九庙子孙从享羣官诸方客使以次出賛引引御史太祝以下俱复执事位立定奉礼曰再拜御史以下皆再拜賛引引出工人二舞以次出太庙令与太祝宫闱令纳神主如常仪其祝版燔于斋坊
　　祭七祀礼【各因时享祭之惟中霤季夏别祭】
　　司命户以春灶以夏中霤以季夏土王日门厉以秋行以冬祭日未明一刻太庙令帅其属入布神席于庙庭西门之内道南东向以北为上席皆以莞设神位各于座首设酒尊于神座东南设洗于酒尊东南俱北向罍水在洗东篚在洗西南肆【篚实以巾爵】太庙令与良醖令之属入实尊罍如常其执尊罍篚者各位于尊罍篚之后初太祝以下入祝史与执尊罍篚者次入就位遂于堂上设馔大官丞引馔入祝史迎引于座首各设于神座前于光禄卿将升献賛引引献官诣罍洗盥洗诣酒尊所执尊者举羃献官酌酒賛引引献官进西向跪奠于司命神座少退西向立祝史持版进神座之右北面跪读祝文曰维某年嵗次月朔日子嗣开元神武皇帝遣某官位姓名敢昭告于司命三阳煦物四序惟始式遵常礼谨以牺齐粢盛庶品明荐于司命尚飨戸云时惟嵗首升阳賛滞灶云时惟夏始盛阳作统门云时惟孟秋升阴纪物厉云时属实沉气序方肃行云时惟冬首盛隂作纪读祝文讫兴献官再拜祝史进奠版于神坐还尊所【其七祀祝版祝史一人读之】献官拜讫賛引引献官诣酒尊所酌献戸如上仪讫賛引引还本位于堂上彻豆祝史进彻豆还尊所腊享祝文维某年嵗次月朔日子孝曾孙开元神武皇帝某敢昭告于献祖宣皇帝祖妣宣庄皇后张氏肃承灵祐锡兹介福时和年登率遵彛典谨以一元大武柔毛刚鬛明粢芗合芗萁嘉蔬嘉荐醴齐防恭斋栗备兹清祀尚飨【余室祝文准此太祖以下称臣】腊享祭七祀祝文维某年嵗次月朔日子嗣开元神武皇帝谨遣某官姓名敢昭告于司命　灶中霤门厉行今时和年丰式遵常礼以牺齐粢盛庶品明荐于司命戸灶中霤门厉行尚飨献官惟献司命余坐斋郎助奠余如上仪
　　銮驾还宫
　　皇帝既还大次侍中版奏请觧严【将士不得离部位】皇帝停大次一刻顷捶一鼓为一严转仗卫于还途如来仪三刻顷捶二鼓为再严将士布队仗侍中版奏请中严皇帝服通天冠绛纱袍诸享官服朝服五刻顷捶三鼓为三严通事舎人各引羣官客使序立于大次前近南文武侍臣诣大次奉迎乗黄令进金辂于大次门外南向千牛将军立于辂右侍中版奏外办太仆卿升执辔皇帝乗舆出次繖扇侍卫警跸如常仪皇帝升辂太仆卿立授绥黄门侍郎奏称请銮驾发引退复位銮驾动称警跸如常仪黄门侍郎賛者夹引千牛将军夹辂而趋至侍臣上马所黄门侍郎奏称请銮驾权停敇侍臣上马侍中前承制退称制曰可黄门侍郎退称侍臣上马賛者承传文武侍臣皆上马毕黄门侍郎奏称请勅车右升侍中称制曰可黄门侍郎退复位千牛将军升讫黄门侍郎奏称请銮驾发引退复位鼓传音銮驾动鼔吹振作而还文武等羣官皆従如来仪诸方客使还馆驾至承天门外侍臣下马所銮驾权停文武侍臣皆下马千牛将军降立于辂右讫銮驾动千牛将军夹辂而趋驾入嘉徳门太乐令令撞防賔之钟在五钟皆应鼓柷奏采茨之乐至太极门戛敔乐止入太极门鼓柷奏太和之乐驾至横街北当上閤门回辂南向侍中进当銮驾前跪奏称侍中臣某言请降辂俛伏兴还侍位皇帝降辂乗舆以入繖扇侍卫警跸如常仪侍臣从至閤戞敔乐止初文武羣官至东朝堂通事舎人承防敕羣官并还皇帝既入侍中版奏请觧严叩钲将士各还其所










　　大唐开元礼卷三十七
　　钦定四库全书
　　大唐开元礼卷三十八　　唐　萧嵩等　撰吉礼
　　时享于太庙有司摄事
　　斋戒　　　　　　　陈设
　　省牲器　　　　　　晨祼
　　馈食　　　　　　　祭七祀
　　斋戒
　　凡一嵗五享于太庙【四时孟月及腊】将享有司卜日如别仪前享七日平明太尉誓百官于尚书省曰某月某日时享于太庙各扬其职不供其事国有常刑凡预享之官散斋四日致斋三日【散斋皆于正寝致斋二日于本司一日于享所其无本司者皆于享所】散斋理事如旧惟不吊防问疾不作乐不判署刑杀文书不行刑罚不预秽恶致斋惟享事得行其余悉防其享官已斋而阙者通摄行事诸享官致斋之日官给酒食及明衣各习礼于斋坊所光禄卿监取明水火【太官令取水于隂鉴取火于阳燧火以供防水以实尊】前享一日诸卫令其属未后一刻各以其方器服守卫庙门【毎门二人毎隅一人】与太乐工人俱清斋一宿
　　陈设
　　前享三日右校清扫内外守宫设享官公卿以下次于斋坊之内前享二日太乐令设宫悬之乐于庙庭东方西方磬簴起北钟簴次之南方北方磬簴起西钟簴次之设十二镈钟于编悬之间各依辰位树路鼓于北悬之内道之左右植建鼓于四隅置柷敔于悬内柷在左敔在右设歌钟歌磬于庙堂之上前楹间北向磬簴在西钟簴在东其匏竹者立于阶间重行北向相对为首【凡悬皆展而编之】诸工人各位于悬后东方西方以北为上南方北方以西为上前享一日奉礼设享官公卿位于东门之内道北执事位于道南每等异位俱重行西面以北为上设御史位于庙堂之下一位于东南西向一位于西南东向令史各于其后设奉礼位于乐悬东北賛者二人在南差退俱西面设恊律郎位于庙堂之上前楹间近西东向设太乐令位于北悬之间北向设门外位享官公卿以下皆于东门之外道南每等异位重行北面西上设牲牓于东门之外当门西向以南为上设廪牺令位于牲西南史陪其后俱北向设诸太祝位于牲东各当牲后祝史各陪其后俱西向设太常卿省牲位于牲前近北又设御史位于太常卿之西俱南向设尊彛之位于庙堂上前楹间各于室戸之左北向春夏每室鸡彛一鸟彛一牺尊二象尊二山罍二秋冬每室斚彛一黄彛一着尊二壶尊二山罍二皆加勺羃【凡宗庙羃皆以黼】皆西上各有坫【以置瓉爵】设簋钘登笾豆之位于庙堂之上俱东侧阶之北每坐四簋居前四簠次之次以六登次以六钘笾豆为后每坐异之皆以南为上屈陈而下设洗于东阶东南北向罍水在洗东篚在洗西南肆【篚实以珪瓉巾爵】执尊罍篚羃者位于尊罍篚羃之后
　　省牲器
　　省牲之日午后十刻庙所诸卫之属禁断行人太庙令整拂神座幄晡后二刻太庙令帅府史二人及斋郎以尊坫罍洗篚羃及笾豆钘豋入设于位加以巾盖【诸器物皆濯而陈之】晡后三刻诸太祝与廪牺令以牲就牓位谒者引太常卿賛引引御史入诣东阶升遍视涤濯于上【凡导引者毎曲一逡巡于视涤濯执尊者皆举羃】讫引降就省牲位南向立廪牺令少前请省牲退复位太常卿省牲廪牺令又前北面举手曰腯还本位诸太祝各循牲一匝西面举手曰充俱还本位诸太祝与廪牺令以次牵牲诣厨授太官谒者引光禄卿诣厨省鼎镬申视濯溉賛引引御史就厨省馔【太常卿已下每事讫各还斋所】进馔者入彻笾豆簠簋钘豋以出享日未明十五刻太官令帅宰人以銮刀割牲祝史各取毛血洗肝于郁鬯又取膟膋毎座共实一豆俱置于馔所【膟膋肠间脂】
　　晨祼
　　享日未明四刻诸享官各服其服太庙令良醖令各帅其属入实尊罍【鸡彛斚彛及牺尊象尊壶尊上尊皆实以明水山罍之上尊实以酒鸟彛黄彛实以郁鬯牺尊实以醴齐象尊壶尊实以盎齐山罍实以清酒】太官令帅进馔者实诸笾豆享日未明三刻奉礼帅賛者先入就位賛引引御史博士太庙令宫闱令诸太祝及令史祝史与执尊罍篚羃者入自东门当阶间重行北面西上立定奉礼曰再拜賛者承传【凡奉礼有词賛者皆承传】御史以下皆再拜讫执尊罍篚羃者各就位賛引引御史诸太祝诣东陛升堂行扫除于上令史祝史行扫除于下讫引就位未眀二刻賛引引太庙令太祝宫闱令自东陛升堂诣献祖室入开塪室太祝宫闱令奉出神主置于座讫引太庙令太祝以下次奉出懿祖次奉出太祖次奉出代祖次奉出髙祖次奉出太宗次奉出髙宗次奉出中宗次奉出睿宗神主置于座如献祖之仪【皇祖妣以下神主皆宫闱令奉出俱同坐并列而处右】讫引太庙令以下降复位未明一刻谒者賛引各引享官俱就东门外位太乐令帅工人二舞次入就位文舞入陈于悬内武舞立于悬南道西【其升堂者皆脱履于下降纳如常】谒者引司空入就位立定奉礼曰再拜司空再拜讫谒者引司空诣东陛升堂行扫除于上降行乐悬于下讫引复位初司空行乐悬谒者賛引各引享官以下次入就位立定奉礼曰众官再拜众官在位者皆再拜【其先拜者不拜】谒者进太尉之左白称有司谨具请行事退复位恊律郎跪俛伏举麾【凡取物者皆跪俛伏而取以兴奠物则奠讫俛伏而后兴】鼓柷奏永和之乐乃以黄钟之均作文舞之舞乐舞九成【黄钟三奏大吕太蔟应钟各再奏】偃麾戛敔乐止【凡乐皆恊律郎举麾工鼓柷而后作偃麾戛敔而后止】奉礼曰众官再拜众官皆再拜谒者引太尉诣罍洗盥手洗瓉讫谒者引太尉升自东陛诣献祖尊彛所执尊者举羃太尉酌郁酒讫登歌作肃和之乐以圜钟之均【自后登歌皆歌圜钟】谒者引太尉入诣献祖神座前北向跪以鬯祼地奠讫兴谒者引太尉出戸北向再拜讫谒者引太尉以次祼懿祖次祼太祖次祼代祖次祼髙祖次祼太宗次祼髙宗次祼中宗次祼睿宗并依上仪讫登歌止谒者引太尉降复位初众官拜讫祝史各奉毛血及肝膋之豆立于东门外斋郎奉炉炭萧稷黍各位于肝膋之后于登歌止祝史奉毛血肝膋与奉炉炭萧稷黍者以次入自正门升自泰阶诸太祝各迎毛血肝膋于陛上俱入奠于神座前祝史退立于尊所斋郎奉炉炭皆置于室戸外之左其萧稷黍各置于炉炭下降自阼阶以出诸太祝俱取肝膋出戸燔于炉炭还尊所
　　馈食
　　太尉既升祼太官令出帅进馔者奉馔陈于东门之外重行西向以南为上谒者引司徒出诣馔所司徒奉献祖之俎初太尉既至位太官令引馔入自正门俎初入门雍和之乐作以无射之均【自后接神之乐堂下皆奏无射】馔至泰阶乐止祝史俱进彻毛血之豆降自阼阶以出馔升诸太祝迎引于陛上各设于神座前【笾豆盖羃先彻乃升簠簋既奠却其盖于下】设讫谒者引司徒以下降自阼阶复位诸太祝各取萧稷黍擩肝燔于炉炭还尊所谒者引太尉诣罍洗盥手洗爵讫谒者引太尉升自阼阶诣献祖尊彛所执尊者举羃太尉酌醴齐讫光大之舞作谒者引太尉入诣献祖神座前北向跪奠爵少东兴谒者又引太尉取爵于坫酌醴齐讫谒者引入诣神座前北向跪奠爵少西兴谒者引太尉出戸北向立乐止太祝持版进于室戸外之右东面跪读祝文曰维某年嵗次月朔日子孝曾孙开元神武皇帝某谨遣太尉封臣名敢昭告于献祖宣皇帝祖妣宣庄皇后张氏气序流迈时惟孟春【孟夏孟秋孟冬】永懐罔极伏增逺感谨以一元大武柔毛刚鬛明粢芗合芗萁嘉蔬嘉荐醴齐敬修时享以申追慕尚飨【余室祝文准此太祖以下称臣】讫兴太尉再拜讫又再拜初读祝文讫乐作太祝入奠版于神座出还尊所太尉拜讫乐止谒者引太尉诣懿祖尊彛所取爵于坫执尊者举羃太尉酌醴齐讫长发之舞作谒者引太尉入诣懿祖神座前北向跪奠爵少东兴谒者又引太尉出取爵于坫酌醴齐讫谒者引入诣神座前北向跪奠爵少西兴谒者引太尉出戸外向北立乐止太祝持版进于室户外之右东面跪读祝文讫兴太尉再拜讫又再拜初读祝文讫乐作太祝入奠版于神座出还尊所太尉拜讫乐止谒者引太尉诣太祖尊彛所取爵于坫执尊者举羃太尉酌醴齐讫大政之舞作谒者引太尉入诣太祖神座前北向跪奠爵少东兴谒者又引太尉出取爵于坫酌醴齐讫谒者引入诣神座前北向跪奠爵少西兴谒者引太尉出戸北向立乐止太祝持版进于室戸外之右东面跪读祝文讫兴太尉再拜讫又再拜初读祝文讫乐作太祝入奠版于神座出还尊所太尉拜讫乐止谒者引太尉诣代祖尊彛所取爵于坫执尊者举羃太尉酌醴齐讫大成之舞作谒者引太尉入诣代祖神座前北向跪奠爵少东兴谒者又引太尉出取爵于坫酌醴齐讫谒者引入诣神座前北向跪奠爵少西兴谒者引太尉出戸北向立乐止太祝持版进于室戸外之右东面跪读祝文讫兴太尉再拜讫又再拜初读祝文讫乐作太尉拜讫乐止谒者引太尉诣髙祖尊彛所取爵于坫执尊者举羃太尉酌醴齐讫大明之舞作谒者引太尉入诣髙祖神座前北向跪奠爵少东兴谒者又引太尉出取爵于坫酌醴齐讫谒者引入诣神座前北向跪奠爵少西兴谒者引太尉出戸北向立乐终八节止太祝持版进于室戸外之右东面跪读祝文讫兴太尉再拜讫又再拜初读祝文讫乐作太祝入奠版于神座出还尊所太尉拜讫曲终乐止谒者引太尉诣太宗尊彛所取爵于坫执尊者举羃太尉酌醴齐讫崇徳之舞作谒者引太尉入诣太宗神座前北向跪奠爵少东兴谒者又引太尉出取爵于坫酌醴齐讫谒者引入诣神座前北向跪奠爵少西兴谒者引太尉出戸北面立乐终八节止太祝持版进于戸外之右东面跪读祝文讫兴太尉再拜讫又再拜初读祝文讫乐作太祝入奠版于神座还尊所太尉拜讫曲终乐止谒者引太尉诣髙宗尊彛所取爵于坫执尊者举羃太尉酌醴齐讫钧天之舞作谒者引太尉入诣髙宗神座前北面跪奠爵少东兴谒者又引太尉出取爵于坫酌醴齐讫谒者引入诣神座前北向跪奠爵少西兴谒者引太尉北向立乐终八节止太祝持版进于戸外之右东向跪读祝文讫兴太尉再拜讫又再拜初读祝文讫乐作太祝入奠版于神座还尊所太尉拜讫曲终乐止谒者引太尉诣中宗尊彛所取爵于坫执尊者举羃太尉酌醴齐讫文和之舞作谒者引太尉入诣中宗神座前北向跪奠爵少东兴谒者又引太尉出取爵于坫酌醴齐讫谒者引入诣神座前北向跪奠爵少西兴谒者引太尉出户北向立乐终八节止太祝持版进于戸外之右东面跪读祝文讫兴太尉再拜讫又再拜初读祝文讫乐作太祝入奠版于神座还尊所太尉拜讫曲终乐止谒者引太尉诣睿宗尊彛所取爵于坫执尊者举羃太尉酌醴齐讫景云之舞作谒者引太尉入诣睿宗神座前北面跪奠爵少东兴谒者又引太尉出取爵于坫酌醴齐讫谒者引入诣神座前北面跪奠爵少西兴谒者引太尉出戸北向立乐终八节止太祝持版进于戸外之右东向跪读祝文讫兴太尉再拜讫又再拜初读祝文讫乐作太祝入奠版于神座出还尊所太尉拜讫曲终乐止谒者引太尉诣东序西向立诸太祝各以爵酌罍福酒合置一爵一太祝进太尉之左北向立太尉再拜受爵跪祭酒啐酒奠爵兴诸祝史各帅斋郎进俎大祝减神前三牲胙肉【皆取前脚第二骨】加于俎又以笾取稷黍饭还尊所以胙肉共置一俎上以饭共置一笾以饭授太尉太尉以授斋郎又以三牲胙肉以次授太尉太尉受以授斋郎太尉跪取爵遂饮卒爵太祝进受爵复于坫太尉兴再拜谒者引太尉降复位文舞出鼓柷作舒和之乐出讫戛敔乐止武舞入鼓柷作舒和之乐立定戛敔乐止太尉将复位谒者引太常卿诣罍洗盥手洗爵讫谒者引太常卿升自阼阶诣献祖尊彛所执尊者举羃太常卿酌盎齐武舞作谒者引太常卿入诣献祖座前北面跪奠爵少东兴谒者引太常卿出戸北向再拜讫谒者又引太常卿取爵于坫酌盎齐讫谒者引入诣神座前北向跪奠爵少西讫兴谒者引太常卿出户北面再拜讫谒者引太常卿次诣懿祖尊彛所取爵于坫执尊者举羃太常卿酌盎齐讫谒者引太常卿入诣懿祖神座前北向跪奠爵少东兴谒者引太常卿出戸北向再拜讫谒者又引太常卿取爵于坫酌盎齐讫谒者引入诣神座前北向跪奠爵少西讫兴谒者引太常卿出户北面再拜谒者引太常卿次献太祖次献代祖次献髙祖次献太宗次献髙宗次献中宗次献睿宗并如上仪讫谒者引太常卿诣东序西向立诸太祝各以爵酌罍福酒合置一爵一太祝持爵进太常卿之左北向立太常卿再拜受爵跪祭酒遂饮卒爵太祝进受爵复于坫太常卿兴再拜讫谒者引太常卿降复位太常卿献将毕谒者引光禄卿诣罍洗盥洗升酌盎齐终献如亚献之仪讫光禄卿降复位武舞止登歌作雍和之乐诸太祝各入室彻豆还尊所【彻者笾豆各一少移于故处】登歌止奉礼曰赐胙賛者唱众官再拜众官在位者皆再拜【已饮福受胙者不拜】永和之乐作奉礼曰众官再拜众官在位者皆再拜乐一成止谒者进太尉之左白礼毕谒者賛引各引享官以次出賛引引御史太祝以下俱复执事位立定奉礼曰再拜御史以下皆再拜賛引引出工人二舞以次出太庙令与太祝宫闱令纳神主如常仪其祝版燔于斋坊
　　祭七祀礼【各因时享祭之惟中霤季夏】
　　司命戸以春灶以夏门厉以秋行以冬祭日未明一刻太庙丞帅其属入布神席于庙庭西门之内道南东向以北为上席皆以莞设神位各于座首设酒尊于神座东南设洗于酒尊东南俱北向罍水在洗东篚在洗西南肆【篚实以巾爵】太庙令与良醖令之属入实尊罍如常其执尊罍篚者各位于尊罍篚之后初太祝以下入祝史与执尊罍篚者次入就位遂于堂上设馔太官丞引馔入祝史迎引于座首各设于神座前于光禄卿将升献賛引引献官诣罍洗盥洗诣酒尊所执尊者举羃献官酌酒賛引引献官进西面跪奠于司命神座少退西向立祝史持版进神座之右北面跪读祝文曰维某年嵗次月朔日子嗣开元神武皇帝遣具位姓名敢昭告于司命三阳煦物四序惟始式遵常礼以牺齐粢盛庶品明荐于司命尚飨戸云时惟嵗首升阳賛滞灶云时惟夏始盛阳作统门云时惟孟秋升隂纪物厉云时属实沉气序方肃行云时惟冬首盛隂作纪读祝文讫兴献官再拜祝史进奠版于神座还尊所【其七祀祝版祝史一人读之】献官再拜賛引引献官诣酒尊所酌酒献戸如上仪讫賛引引还本位于堂上彻豆祝史进彻豆还尊所腊享祭文维某年嵗次月朔日子孝曾孙开元神武皇帝某谨遣太尉封臣名敢昭告于皇祖某諡祖妣某氏肃承灵祐锡兹介福时和年登率遵彛典谨以一元大武柔毛刚鬛明粢芗合芗萁嘉蔬嘉荐醴齐防恭斋栗备兹清醴尚飨【余室祀文准此太祖以下称臣】腊享祭七祀文维某年嵗次月朔日子嗣开元神武皇帝遣其位姓名敢昭告于司命戸灶中霤门厉行今时和年丰式遵常礼谨以牺齐粢盛庶品明荐于司命戸灶中霤门厉行尚飨献官惟献司命余座斋郎助奠行事如上仪
  </div>
  <div class="pagination">
   <a href="大唐开元礼_page15.html">
    上一页
   </a>
   <span>
    ...
   </span>
   <a href="大唐开元礼_page11.html">
    11
   </a>
   <a href="大唐开元礼_page12.html">
    12
   </a>
   <a href="大唐开元礼_page13.html">
    13
   </a>
   <a href="大唐开元礼_page14.html">
    14
   </a>
   <a href="大唐开元礼_page15.html">
    15
   </a>
   <span class="current-page">
    16
   </span>
   <a href="大唐开元礼_page17.html">
    17
   </a>
   <a href="大唐开元礼_page18.html">
    18
   </a>
   <a href="大唐开元礼_page19.html">
    19
   </a>
   <a href="大唐开元礼_page20.html">
    20
   </a>
   <a href="大唐开元礼_page21.html">
    21
   </a>
   <span>
    ...
   </span>
   <a href="大唐开元礼_page17.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
