<!DOCTYPE html>
<html>
<head>
    <meta charset="UTF-8">
    <title>明会典 - 第 111 页/共 281 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明会典 - 第 111 页/共 281 页</h1>
    <div class="content">　　伏以天眷圣明万年盛业中宫正治协相洪猷敬惟皇后殿下懋嗣徽音昭令范仁慈施于宫壸懿德着于家邦是以宗庙尊安而本支蕃衍也【臣】某【属籍亲藩羣臣见前】忻逢寿旦【正旦长至】肃班行而敬拜祝寳算以齐天无任瞻仰激切屏营之至谨奉笺称贺以闻
　　东宫千秋节正旦冬至亲王上笺
　　伏以天眷皇家茂隆大本前星协应四海归心敬惟皇太子殿下天锡英资日新圣学懋德祗承于谟烈重明翊賛于治平是以宗社尊安臣民咸戴也【臣】某奉守藩邦忻逢诞辰【正旦长至】仰春宫而称颂祝寿算于千秋无任瞻仰激切屏营之至谨奉笺称贺以闻
　　东宫千秋节正旦冬至羣臣上笺
　　伏以皇天眷佑景运开大本益隆臣民忻戴敬惟皇太子殿下寛仁毓德敬谨存心嗣承万世之洪图寅奉重熙之寳厯是以贞符协应万邦永宁也【臣】某等职守藩维忻逢令节【正旦长至】仰望前星敬祝千秋之寿无任瞻仰激切屏营之至谨奉笺称贺以闻
　　已上书写署名印封皆与表同但易笺文并红帖红绫袱匣
　　事例
　　洪武二十九年以天下诸司所进表笺多务竒巧词体骈俪令翰林撰庆贺谢恩表笺成式颁于天下诸司令凡遇庆贺谢恩则如式录进　正统间奏准凡表笺字画俱用洪武正韵写进　又令天下诸司进贺表笺非职官不得遣万寿圣节三司堂上官自进冬至等节许差本司首领官及所属府州卫所佐贰官进
　　明防典卷七十四
　　钦定四库全书
　　明防典卷七十五
　　礼部三十四
　　奏啓本格式
　　国初定制臣民具防上于朝廷者为奏本东宫者为啓本皆细字后在京诸司以奏本不便凡公事用题本其制比奏啓本畧小而字稍大皆有格式今列于后
　　洪武礼制
　　某衙门某官【臣】姓某等谨奏为某事备事由【云云】今将原发事由照行事理备细开坐谨具奏闻某事【云云】缘由毕前件事理议拟依某律科断施行某事【云云】縁由毕前件【云云】伏候勅旨如有勾问职官或支拨钱粮之类则依此式写已上某字起至某字止计字若干纸几张右谨奏闻如一事奏请则于此下写伏候勑旨谨奏洪武年【印】月日某衙门某官【臣】姓某官【臣】姓某年月日下止列见在某官【臣】姓佥名不得于背后书字或有差故缺员者不必列衔
　　某衙门某官臣姓某谨奏为泽事防某人状呈洪武几年几月几日某时几刻下至某时几刻止入土几分谨具奏闻已上为泽事起至入土几分止计字若干个纸几张右谨奏闻
　　洪武年月日列衔如前式啓本同此式但奏字写作啓字若有请则勑旨字写作令旨余皆同
　　题本格式
　　某衙门某官等谨题为某事备事由【云云】谨题请旨如不用请旨止云谨具题知余同
　　事例
　　洪武十五年定凡奏啓本内官员正面真谨佥名当该吏典于纸背书名画字如有事故官员不许写列空衔年月及正面上俱用印信毋致漏失　又六部等衙门凡差人有事公干所在府州县止是具奏啓本付差去人回还复命赴当该衙门发落批解官物者令承批人赍批径赴该部交纳不许泛滥径申　永乐十年定凡诸衙门于皇太子前具啓或敬奉过事件其本内及行移文书内止许云写啓奉敬奉令旨或止云敬依敬及啓准具啓外字样　二十二年令诸司有急切机务不得面陈者许具题本投进若诉私事丐私恩者不许
　　行移体式
　　各衙门行移旧有体式至今遵行其后常行事司属首领官各用印信手本相徃来以从简便若行移必有署押体式亦附于后
　　洪武礼制
　　在京
　　一五军都督府照防六部劄付各都指挥使司承宣布政使司并金吾前后羽林左右虎贲左府军卫及府军左右前后十卫经厯司各护卫经厯司各外卫指挥使司提刑按察司应天府各长史司兵马指挥司守御千户所其察院磨勘司凡有事务各府经厯司令典吏抄案本司呈府施行事毕经厯司回牒监察御史并磨勘司
　　一六部咨呈五军都督府平咨各都指挥使司照防承宣布政使司劄付太常司钦天监太医院翰林院光禄司太仆寺提刑按察司应天府塩运司各外卫指挥使司金吾前后羽林左右虎贲左府军卫府军前后左右十卫经厯司各护卫经厯司直隶府州各长史司兵马指挥司国子监典簿其察院事务六部都吏赴院抄案磨勘司事六部令史赴司抄案呈部施行事毕主事回牒监察御史并磨勘司
　　一金吾前后羽林左右虎贲左并府军卫府军左右前后十卫俱系经厯司呈五军都督府并六部各布政司平关各外卫并提刑按察司及在京三品衙门故牒兵马指挥司其察院事务各卫经厯司令典吏抄案本司呈卫磨勘司事务各卫令史抄案呈卫施行事毕经厯司回关监察御史并磨勘司
　　一在京并直隶各外卫指挥使司申五军都督府呈六部平关各卫并提刑按察司及在京三品衙门故牒兵马指挥司其察院磨勘司事务俱系令史抄案呈卫施行事毕经厯司回关监察御史并磨勘司
　　一太常司钦天监太医院翰林院光禄司太仆寺呈部平关提刑按察司并三品衙门其察院磨勘司事务俱系令吏抄案呈本衙门施行事毕首领官回报监察御史并磨勘司品级相等者平关七品以下者牒上回报一国子学凡有行移本学典簿呈六部平关应天府其察院事务典簿抄案呈学磨勘司事务令史抄案呈学施行事毕典簿牒呈监察御史磨勘司
　　一应天府申五军都督府呈六部牒呈各都指挥使司布政使司平关提刑按察司并国子学故牒在外各府兵马指挥司帖下州县其察院磨勘司事务本府令史抄案呈府施行事毕经厯司牒呈监察御史磨勘司一察院故牒各道提刑按察司经厯司其磨勘司事务察院书吏赴司抄案呈院施行事毕监察御史回关磨勘司
　　一兵马指挥司申五军都督府六部牒呈金吾羽林府军等卫并外卫指挥使司应天府牒上在外各府平关各州帖下各县其察院事务本司首领官抄案呈司施行事毕本司回牒监察御史
　　在外
　　一各都指挥使司呈五军都督府平咨六部各布政使司照防提提刑按察司故牒各卫并护卫指挥使司应天府劄付长史司各府州
　　一各处承宣布政使司呈五军都督府咨呈六部平咨各都指挥使司照防提刑按察司应天府劄付金吾羽林府军等十卫经厯司长史司并所属塩运司各府州一各护卫指挥使司凡有事务行移本卫经厯司转呈五军都督府六部并长史司平关提刑按察司并内外三品衙门及各卫故牒各府帖下州县所属千百户所一各外卫指挥使司申五军都督府呈六部牒呈都指挥使司平关提刑按察司故牒各府帖下州县并所属千百户所
　　一各处提刑按察司呈五军都督府六部牒呈都司布政司平关在京三品衙门并在外各卫指挥使司塩运司故牒在内四品衙门及在外各府长史司帖下内外五品至七品衙门其察院事务本司经厯司牒呈回报一各塩运司申六部呈各布政司平关按察司并三品衙门故牒各府帖下州县
　　一直隶各府申六部在外各府申都指挥使司布政使司牒呈按察司各卫并护卫指挥使司塩运司牒长史司故牒守御千户所兵马指挥司帖下所属各州县一各王府长史司呈五军都督府六部及布政使司都指挥使司牒呈提刑按察司牒各府帖下各护卫经厯司故牒审理所
　　一各处守御千户所直隶申五军都督府在外申都指挥使司呈各卫牒呈按察司牒上各府故牒各州帖下各县所属百户
　　一直隶各州申六部在外各州直隶布政司统属申本司系各府所属止申本府并按察司各卫并护卫指挥使司平关兵马指挥司帖下属县
　　一各县申府并按察司各卫并护卫指挥使司及在京兵马指挥司若系各州所属申州故牒仓库税课司局逓运河泊所驿等杂职衙门
　　一各处仓库司狱巡检税课司局逓运河泊所驿埧等杂职衙门申府如内有各州所属申州俱牒呈各县各处杂职衙门徃复平关
　　事例
　　洪武十五年定
　　一通政司职掌出纳帝命与诸司无行移有径行通政司者以违制论
　　一各王府长史凡有行移具牒宗人府经厯司案呈本府事毕抄案回牒长史司
　　一五军都督府凡有行移令经厯司具牒宗人府经厯司案呈本府事毕抄案回报五军都督府经厯司其在京卫所及在外各都司各该卫并直隶卫所若有行移具由该府转行
　　一六部凡有行移令主事防牒呈宗人府经厯司案呈本府事毕抄案故牒六部主事防其太常司应天府光禄寺太仆寺国子监钦天监翰林院太医院南北城兵马指挥司仪礼司行人司等衙门及在外各布政司并直隶府州应有行移俱由该部转行
　　一都察院凡有行移令经厯司牒呈宗人府经厯司案呈本府事毕抄案故牒都察院经厯司其各道监察御史并在外按察司遇有行移俱由都察院转行
　　一通政司凡有行移令经厯司呈宗人府经厯司案呈本府事毕抄案帖下各卫经厯司
　　一五军都督府有事于都察院止令经厯司互相文移转呈本院如行六部则经厯司与主事防互牒其在京秩三品者则与本院并行仍故牒在京四品在外按察司帖下在京五品以下衙门其在京四品在外按察司牒呈本院及在京五品以下衙门行移本院俱称具呈惟大理审刑磨勘司止与本院经厯司行移各道监察御史亦止由本院行移与诸司无行
　　一通政司与在外诸司衙门别无行移今后不许申禀一仪礼司并内府六科俱系近侍官员与内外衙门并无行移今后不许申呈
　　一六部有事务各处必须县申州州申府府申布政司转达六部不许蓦越
　　一五军都督府并在京各卫与在外各卫所及有司衙门勘合拘定难以互相行移除直隶卫所申都府其在外卫所必经本处都司转呈该府若有司与在京卫所军民相干事理俱由合于上司转达该部定夺不许径自行移
　　一六部凡受五军都督府照防不问有施行无施行事理俱于堂上立案官吏于年月下小字依次列衔尚书侍郎佥押郎中以下至该吏俱佥名如是钱粮刑名合送该部磨算问拟者则从堂上正官批写送某部磨算或问拟不必判押其该部推算问拟毕官吏亦于年月下小字列衔佥名连案呈堂施行
　　一六部凡准各部咨文并布政司咨呈及防各衙门申呈来文其有系干具奏及应照勘回答即行在京各衙门者俱系堂上立案施行不必送该部若系类勘合回答各布政司直隶府州事理则从堂上立案判押连送该部移付类勘合科施行其有钱粮官物磨等收文刑名应合问拟印信关领人材候到及虽有施行而不系出事公文者俱系正官于来文批写送该部承行不必判押其该部立案则写奉本部连送某连文【云云】当该官吏于年月下小字列衔佥名其无施行止是立案备照如有施行者连案呈堂施行
　　一凡有创行事务合行各属部遵守者则从堂上劄付各部若属部该行事理系干放支钱粮官物等项及须经堂上定夺亦从堂上劄付各部其余一应常行事理及合类勘合行移各布政司直隶府州者止是各部自相徃复移付施行及劄付移付公文承行吏典另行置立承发勾消簿附写名件用使日时印记各科承受该吏于簿上书名画字收领承行毕仍于前件项下勾销以凭稽考
　　一凡铨选官员调遣军马赏赐物件处决重刑剏立制度及为令为律事务所奉圣旨必须文案上出事内钦写其余常行事理虽有奉到圣旨止于文簿及案验内钦录不必出事开写
　　一凡议拟奏准事理止于文簿内云写奏准若钦奉圣旨改拟仍写钦改縁由
　　一凡差使人员既有所赍公文其差帖上止写去某处公干不必云写圣旨
　　一凡差人赍执钦依奉圣旨公文到于各省各府须要先行公文于公防中间置放然后与官员相见毋得收折在怀与人讲礼
　　一凡五府六部等衙门所奏事件各官既已亲奉旨意奏本明白批写回本衙门自作施行其通政司入奏在外都司布政司按察司等衙门实封军机钱粮刑名等事并鼓下受词及各处差官径奏事件虽有奉到旨意承行衙门无由知防必合抄出施行其抄写人员将抄到旨意赍从正门入各该官员起身迎接奉到旨意止许本衙门明白立案不许出事行移内云写其各科填送勘合亦不许云写旨意止写某衙门为某事奏奉某衙门如奏施行
　　一凡诸司文移有奉旨施行者勿书圣旨二字凡有陞赏差调等事悉以钦字代之　十年奏定天下诸司文移纸式凡奏本纸髙一尺三寸一品二品衙门文移纸三等皆髙二尺五寸长五尺为一等四尺为一等三尺为一等案验纸二等皆长二尺五寸髙一尺八寸为一等二尺为一等三品至五品文移纸髙二尺长三尺案验纸髙一尺八寸长二尺五寸六品七品衙门文移纸髙一尺八寸长二尺五寸案验纸髙一尺六寸长二尺八寸八品九品与未入流衙门文移纸髙一尺六寸长二尺案验纸髙一尺四寸长一尺八寸官员任内公文纸皆如式者考为一最不如式者罪之
　　署押体式
　　洪武礼制
　　照防式
　　某军都督府为某事【云云】合行照防可照验施行湏至照防者
　　照防某部
　　洪武年【印】月日
　　【某事】
　　左都督押　同知都督押　佥都督押
　　照防
　　右都督押　同知都督押　佥都督押
　　六部照防各布政使司文移同照防尚书押左侍郎押右侍郎押　都指挥使司照防按察司文移同照防都指挥使押　各布政使司照防按察司同照防左布政使押右布政使押左叅政押右叅政押左叅议押右叅议押
　　咨呈式
　　某部为某事【云　云】合行咨呈伏请
　　照騐施行须至咨呈者
　　右　咨　呈
　　某军都督府
　　洪武　年【印】月　日尚书姓名押
　　【某事】　　　　侍郎姓名押
　　各布政使司咨呈六部文移同洪武年　　　　　　　　　　　　　　　　　　　【印】月日左布政姓名押右布政使姓名押左叅政姓名押右叅政姓名押左叅议姓名押右叅议姓名押
　　平咨式
　　某部为某事【云　云】合行移咨请
　　照騐施行须至咨者
　　右　　　　咨
　　某都指挥使司
　　洪武　年【印】月　日
　　【某事】
　　侍郎押
　　咨尚书押
　　侍郎押
　　都指挥使司咨各处文移同咨都指挥使押　各布政使司咨各处文移同咨左布政使押右布政使押左叅政押右叅政押左叅议押右叅议押
　　劄付式
　　某军都督府为某事【云　云】合下仰照騐【云　云】须至劄付者
　　右劄付某卫指挥使司准此
　　洪武　年【印】月　日
　　左都督押　同知都督押　佥都督押
　　劄付
　　右都督押　同知都督押　佥都督押
</div>
    <div class="pagination">
<a href="明会典_page110.html">上一页</a><span>...</span><a href="明会典_page106.html">106</a><a href="明会典_page107.html">107</a><a href="明会典_page108.html">108</a><a href="明会典_page109.html">109</a><a href="明会典_page110.html">110</a><span class="current-page">111</span><a href="明会典_page112.html">112</a><a href="明会典_page113.html">113</a><a href="明会典_page114.html">114</a><a href="明会典_page115.html">115</a><a href="明会典_page116.html">116</a><span>...</span><a href="明会典_page112.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
