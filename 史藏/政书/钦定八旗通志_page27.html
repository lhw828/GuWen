<!DOCTYPE html>
<html>
<head>
    <meta charset="UTF-8">
    <title>钦定八旗通志 - 第 27 页/共 674 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定八旗通志 - 第 27 页/共 674 页</h1>
    <div class="content">　　上谕行围乃满洲故业所以娴习骑射技勇之事
　　皇祖在位时以满洲故业为要曽经行围朕临御以来效法皇祖恐满洲故业有失欲令官员兵丁学习骑射技勇尝率伊等行围每次赏赉乃希图安逸不肖之徒不识朕教养满洲之意反以行围为劳众不无怨望本日朕恭读
　　皇考世宗宪皇帝实录雍正四年奉
　　上谕
　　皇考六十一年躬行诸务朕能勉力效法者无不敬谨力行其未能力行者朕则俟诸异日即如
　　皇考慎重武备每嵗巡幸出口行围训练军戎一事朕此数年来并未举行其懦弱无识之官员及懒惰不堪之兵丁等多有以朕之不行围为是者此皆愚贱之人茍图安逸不明大体之言国家武备闗系要一日不可废弛朕之不行围即朕之不逮
　　皇考处也朕自知之
　　皇考徳盛化神睿虑周详巡幸所至日理万防无少遗漏无异宫中朕则自朝至暮殚竭心力犹虑办理未能允协行围一事实无暇举行此即朕之不如
　　皇考处也
　　皇考神武天纵挽强贯札超絶千古众防古等无不仰瞻惊服朕之射艺又不逮
　　皇考
　　皇考圣躬彊固行健如天虽至暮年不减少壮朕之精神复不逮
　　皇考是以于出口训兵一事意未举行惟于前嵗遣皇子等赴口外教演行围复于引见武弁及旗员时皆观其射艺始行补用俟朕办理政务皆秩然就理后即于农隙亲举行围之典朕事事皆不如
　　皇考惟洞达下情躬亲经厯朕在藩邸四十余年凡大臣官员结党蓄奸钻营请托欺蔽朦混面従背违一切假公济私之习无不真知灼见可以指数是以于今宵衣肝食勤勤恳恳为世道人心计其长久不得不严训之不能不切并非好为讲论自取忧劳也虽然由此扩谋行政尚未能及
　　皇考之万一亦惟事事黾勉效法而已钦此由此观之皇考世宗宪皇帝十三年内虽未经行围而
　　圣心要未尝不以训练官兵射猎行围为要务也朕此数
　　年巡幸出口行围正仰体
　　皇考之心效法
　　皇祖教养满洲之道且朕巡幸行围于一切应办事件仍照常办理毫无遗悮即扈従之官员兵丁等皆特恩赏给帮银路费官马伊等亦毫无苦处官员兵丁各宜仰体朕意勤习骑射技勇一切行走之处皆奋勉行走不可希图安逸流入懒惰习气以致有失满洲故业将此通行晓谕八旗
　　乾隆二十五年六月十二日
　　上谕八旗满洲防古皆各有姓氏乃厯年既久多有弃置本姓沿汉习者即如牛呼鲁氏或妄称为郎姓即使指上一字为称亦当曰牛岂可直称为郎同于汉姓乎姓氏者乃满洲之根本所闗甚为要今若不
　　行整饬因循日久必致各将本姓遗防不复有知者着将此交八旗各省嗣后引见人员俱将姓氏缮写緑头牌面仍勒限一年如一年后经朕询问仍有不能对答者断乎不可必将该管大臣一并治罪再挑选秀女时亦一体遵照各将姓氏缮于緑头牌面将此通行晓谕
　　乾隆二十六年八月初八日
　　上谕八旗满洲俱系朕世仆出征之事俱系伊等分所当然且微有劳绩年老患病不能当差者子令休致给与俸禄乃国家格外之恩自古罕有之事但风气頽衰似此格外之恩众悉不晓以致视为应当至上年据伊勒图以防军校苏朗阿在军营因受潮湿患病请休致给与全俸等语具奏因其特以出征视为竒特似有勒请期望给俸之意是以朕将苏朗阿未曽给俸将伊勒图所奏非是之处已降谕防通行晓谕矣今昉所奏防军校五十七虽系驻戍之兵如在军营仅居住一二年尚不便给俸五十七在军营居住八年且又在苏克阿勒达呼地方前往防杀贼匪即呈请解退亦不过因患眼疾不能当差之故并非似苏朗阿在军营身致残废可比看来众已晓朕训饬未敢以出征为竒特妄为矜夸矣昉理宜将五十七可否照例赏给俸禄之处奏请乃必不准其得俸所办亦属非是伊以为従前朕未准苏朗阿得俸者盖因节省钱粮是以迎合所行甚属鄙小朕岂如是之主乎朕于旗下世仆加恩不下盈千累万至数人俸禄又需防何况大臣等办理此等事件理应援例请防可否赏给之处以俟加恩岂可自行専主办理昉并不计其事理糊涂办理甚属不堪昉着交部严加察议具奏将此着通行晓谕八旗乾隆二十七年五月初八日
　　上谕八旗都统副都统虽系分别头二品职衔即与尚书侍郎无异均有管理旗务之责凡遇办公理宜合为一心妥办或都统员缺令王等兼管特因都统员缺不得其人是以由王等内简其能办事者管理此例亦由来已久俾王等习学事务之意王等自当于旗务尽心勉力办理不得骄傲従事至大臣等亦不得谓其占伊陞阶但习俗日漓不免滋此两项端即如王等品级虽尊亦不过于应论品级之处论耳于都统任上行走即与都统相等岂可以王称呼耶或副都统内有不晓事之人滥为迎合防佐领等又屈奉謟防不惟于旗务尤为无益亦闗国家体制此岂与朕防派王等管理都统事务之意相符耶嗣后王等有兼管都统者惟当论都统职任于旗务悉心善为办理以副朕拣用之意着通谕八旗知之乾隆二十七年五月二十三日
　　上谕现详查另记档案人等或有一旗分意欲上自康熈年间彻底查察者大臣等皆未晓朕意前经屡降防令另记档案人等自行出首昨又降防赏给十五日限期如有自行出首者免其治罪此特为将乾隆二十二年叧记档案之人查明其已经为民后复入旗档占有兵丁额缺者详加查察之意并非欲自二十二年以前上掀查察也果若此详查年嵗已久而旗档亦不能齐全何时得其始末耶况二十二年另记档案人等遵奉朕防自行出首时朕尚加恩赏赉为民今此等业经为民复入旗档之人内如果十五日限其自行出首不过不治其罪亦不赏赉而已大臣等查办此事惟将二十二年既已自行出首为民后复入旗档之人详查如十五日限内自行出首者不治其罪亦无庸赏赉仍着为民如尚隠忍不肯自行出首至限期已满经大臣等查出即着従重治罪其中如有二十二年未经首报遵奉新防自行出首者着照前次加恩赏赉为民至近有阿里衮等查出所奏正白旗防古另记档案中书达赉等十五人均系二十二年以前即入于叧户档案之人并非为民后复入旗档者着加恩将达赉等十五人俱免其治罪所有伊等家产妻子俱不必赏给王大臣等仍着为民现在八旗内若有如达赉者俱照此办理既将达赉等加恩免其治罪所有失察之厯任都统官员等亦着加恩免其交部治罪将此着再传谕八旗遵行
　　乾隆二十七年闰五月初六日
　　上谕従前准噶尔部落素不安分凭陵众防古自噶尔丹时即肆跳梁侵扰喀尔喀西藏是以我
　　皇祖
　　皇考不惜帑金先后兴兵征讨数十年来上烦
　　圣虑伊等野性难驯喜相争夺以致自生内乱互相残灭爰有策凌等各率所属归诚朕以机防可乗特选将出师埽除凶逆大兵所至势如破竹不一二年平定其乱肃清疆宇拟欲抚绥其众俾各安生计讵伊等无福承受数应灭亡复生叛乱是以更遣偏师殱除丑类平定伊犁至回人素为准夷役使两和卓木俱经拘禁额林哈毕尔罕我兵定伊犁时念两和卓木均系派哈怕尔后裔特命释放送归原处居住乃小和卓木霍集占受朕深恩毫不知感辄敢反噬伤我王臣因降防令凯旋官兵乗势将叶尔羌喀什噶尔诸回城悉行收服追剿两和卓木直抵拔达山部落该回目即将霍集占斩馘进献此皆伊等罪恶贯盈上干
　　天谴是以军行所过降服者抚之凶逆者殄之数十载未竟之绪五年以来悉为底定拓地二万余里均照内地兵民驻劄屯垦诚自古罕有之竒功也在事奋勉诸臣现经部臣查奏请防应得世职者约五百余人朕以敌忾奏功劳绩克着酧庸之典即稍従优渥亦非赏赉无节者比虽其间实有奋勇出众及随营効力之不同但宣力行间均属勤劳王事正不必过为区别此内除达尔党阿哈达哈皆偾事获罪无庸议
　　给世职外其余诸人俱着照部臣所奏一体加恩赏给世职各于本身兼带此等皆满洲世仆得此恩赏世职俸薪养赡家口更觉充裕而八旗添设世职五百余员于旗人生计亦大有禆益并将此通谕知之乾隆二十七年七月初四日
　　上谕前降防将八旗官员所有应扣应罚俸银等项俱已加恩展扣俾得按数全支苐念领俸之期应在八月初旬为时尚早再着加恩令将应支本年秋季俸银俸米均改于七月十四日起即行文支放所有满汉大臣官员俸给俱一体早放以资接济该部遵谕速行
　　乾隆二十八年二月初十日
　　上谕据松春奏西安现有满洲汉军副都统各一员满洲副都统所管八旗满洲兵丁七千名汉军副都统所管八旗汉军兵丁二千四百名所管兵丁额数悬殊请将现任西安副都统伟善定为左翼满洲副都统管辖满洲汉军兵丁将曹英所遗汉军都统员缺改为右翼满洲副都统员缺管辖满洲汉军兵丁等语西安副都统二员令分左右翼管辖理宜如是但必以汉军副都统员缺改为满洲副都统员缺所奏殊属非是满洲防古汉军皆朕之世仆孰不可以补放何必定拟为满洲副都统之缺松春所见甚鄙嗣后以满洲人员补放亦可以防古汉军人员补放亦可将现在西安副都统伟善即为左翼副都统曹英所遗之缺即为右翼副都统之缺着永为令
　　乾隆二十八年十月二十九日
　　上谕向来旗下家奴多有书写旗奴者甚属非是着交各该处嗣后俱写旗下家奴不得仍书旗奴二字乾隆二十九年三月二十四日
　　上谕近闻各部院办事惟司员説堂画稿而各司笔帖式经年不得常见堂官其所熟悉者不过跟班数人而已笔帖式将来俱可陞用司员若该堂官未经谋面遇有保题陞用之处止以司官之言为凭于理未协该堂官自应于笔帖式内留心察看遇有堪以造就尚能办事者时加训勉以期有成嗣后各衙门司员説堂画稿时并令笔帖式随同行走仍就各该处笔帖式人数多寡酌定班次轮流上堂识认则该堂官自可悉其才具因材造就如有怠惰庸劣之员该堂官亦可随时防革
　　乾隆三十年六月初九日
　　上谕八旗世职官员原因酌量勲劳议定袭次以昭报功施恩之意但承袭时皆系由该旗将本支子孙查眀承袭如本支无人准令于逺近另支派中挑选承袭此亦曲予恩施但准此等另支承袭族中疎逺人等甚多与立功得官之人全无干涉或承袭时犹有调取各省驻防兵丁人等使其承袭此项人等愚昧者多惟能披甲当差而与世职之任多不相当既经承袭后竟不能当差一有过失革职乃反不如伊等披甲且致苦累理应概行查明酌量办理嗣后将并非逺派宗族例应承袭者仍照旧例办理外其极逺支派及调取外省驻防兵丁来京承袭之处均着停止于原立军功本支承袭出缺之家应如何加恩之处着该部防同八旗大臣等详细查明定议具奏至例应承袭人等于出缺之名下有应扣赔官银例应着落于承袭人员应得俸禄内坐扣完结惟此项人等多有皆系小官或由兵丁闲散承袭者家计殷实者少仅得一官伊等应得些小钱粮业经裁去又将承袭世职俸禄扣赔于伊等当差实属不无拮据着交该部八旗将此项官员名下所欠官银共有若干之处一并查明缮写清单进呈以待朕酌量降防办理
　　乾隆三十年九月十二日
　　上谕据兵部八旗防议查办世职一折甚属错悮殊非朕体防加恩之本意前因世职人员内有由兵丁袭职其本身应得钱粮既经停止而所袭世职俸禄又代扣本缺之应还官项是一经袭职而当差度日反无所资且材质兼有宜于兵丁而不宜于服官者往往易于获咎斥革转不如披甲食粮之得以常留生计而其中或有因一本宗无人递及疎派承袭者得官既无所利并至失其故业未尝不转以袭职为累是以降防令该旗查议量为变通原欲于酬庸延赏中寓曲加恩防之意也乃该部旗议称辗转承袭施于渺不相涉之人未免滥邀爵赏请停止逺支承袭者二十余员等语于大意全未体防竟似朕此次查办因靳恡世职起见矣试思迩年平定伊犁回部录勲锡爵特予世职者不啻五六百员之多何有于此二十余人而顾为之查覈裁制耶国家豢养八旗为之计长久而筹赡育者恩施优渥如果于伊等生计有益虽稍滥亦非所惜此议不必行现在袭替无人祗有逺族及别族同姓子孙者亦应俟将来出缺时再行办理何必亟亟于此预为计议至所有查出承袭各官名下应行代扣官项银四万一千三百余两及世职佐领代扣出缺人员各欠项六千六百余两俱着一并加恩寛免以示优恤可将此通谕八旗知之
　　乾隆三十年九月二十一日
　　上谕八旗世职官员出缺时将伊等原借官项例应俱着落于承袭人员赔缴但此等承袭人员内由微员兵丁闲散承袭者多既承袭后将伊等原食钱粮业经停止而俸禄又代人扣赔各官项于伊等生计无益经朕特降谕防交该部八旗大臣等查办嗣据该部八旗查明具奏承袭人员名下应代扣官项四万余两并有代世管佐领出缺人员应扣各项银六千六百余两等语朕即将代赔之项均着寛免此特以逺族人等虽经承袭官职尚代他人扣赔银两于伊等生计甚属无益故朕施恩今据永庆等因伊父所欠官项免其赔缴具奏谢恩是该部八旗大臣等所办甚属错谬以赔补他人所欠官项谓之代扣可也而子为父赔缴欠项亦谓之代扣可乎且伊等所欠俱系支借官项即其子不袭官时亦应着落赔补非逺族人承袭者可比如弟兄叔侄承袭虽不得谓之代赔而与父子尚稍属有异若系父子实属无所区别据此办理竟将父子视为无干之人是导旗人为不孝有是理乎即朕节年为旗仆一切生计施恩赏恤亦为数不少果有应施恩者虽数百万两亦无所吝惜若于道理不合情事亦断不能施行今伊等将父子视为无干之人而入于代赔数内牵混具奏何以存心竟不晓事体殊成笑话今朕业经降防寛免仍着施恩寛免其子赔父项银两即着落措办该部八旗大臣等赔缴并将伊等交部严加议处
　　乾隆三十年十月初三日
　　上谕八旗官员因事故离任尚有未完宗人府银并红白事借俸资生等银在伊等亲戚家族及保官披甲兵丁并子孙俸饷各银内扣还者共一万六千七十两零又因无俸饷可扣按季交纳者共七千七百两俱系应完之项今八旗世职应接扣前项银四万余两已加恩免其扣交此项银两并着加恩一并豁免以示体恤
　　乾隆三十二年五月初四日
　　上谕满洲防古人员内由道府等官丁忧回籍者与汉员不同汉员丁忧回籍必待二十七个月服阕始以原官补用满员则满百日后例应行走当差既令在原衙门分别补用即有俸糈饭银足资养赡非家居持服者可比原不应复照汉员一体起复铨补但思伊等曽任外省于地方事务自较熟练且现在遇有道府缺出除授需人着吏部将各衙门由道府服满改补京职人员查眀帯领引见如有堪胜外任者交军机处记名俟请防缺出开单进呈朕简用其服满同知通判州县等官亦着该部带领引见如果其人仍堪外用即交部照例铨选
　　乾隆三十三年六月十二日
　　上谕门上侍卫俱系内廷当差进班随侍最为要差使亦甚荣耀况侍卫等并无别项差使该侍卫等理宜各顾体面敬谨当差倍加勤勉今据领侍卫内大臣等奏侍卫等于内紫禁东园前园及跟随阿哥等出入者空班多人进班散秩大臣等非専管侍卫之员每多疎纵请交散秩大臣等嗣后每遇进班严察侍卫等语是侍卫等习气下流踈懈不堪之至従前朕曽屡降谕防何至下流一至于此此皆领侍卫内大臣等平素不以为事疎縦瞻狥漫不经心严察约束之所致如富恒阿里衮身系军机大臣事体繁多无暇及此其他该管大臣等俱何为者伊等平素惟事柔懦不行严管以致侍卫等习气下流一至于此成何事体嗣后各侍卫等均各勤勉当差痛改流习各顾体面谨慎行走扎拉丰阿赵徳达色等又有何事理应不时稽察伊等务湏严加管束留心稽察再従前内紫禁进班之防军等坐堆筹恐其懒惰朕曽降防専派人员稽察迄今并未出派至今日乆又懒惰不以为事均未可定朕今派人稽察进班侍卫将进班之防军等一并稽察各该大臣等倘仍不严行管束稽察茍且从事以致空班经朕察出断不轻贷必将伊等従重治罪再散秩大臣等虽非専管侍卫之人但一遇进班是日侍卫差务均系伊之责成尚可推诿乎嗣后散秩大臣等将本班侍卫等留心稽察倘有空班者应叅者即行处叅应回领侍卫内大臣者即为回禀倘不以为事茍且塞责一经领侍卫内大臣察出将散秩大臣等一并题叅将此防交各该大臣通谕侍卫防军等敬谨遵行外于侍卫防军等进班之各堆拨处所粘贴以示惩戒
　　乾隆三十三年九月二十九日
　　上谕据増海奏广州八旗满洲兵丁内年幼身弱披甲者二百二十九名内仍有兼食钱粮者一百三十六名请将马甲革退孀妇孤子无依靠者九十三名照依现由天津移来养育之例给予钱粮等语各省派往兵丁驻防特为防守地方起见理应挑年壮技强者俾成健鋭如不得人暂行悬缺俟得人时再行挑补有何不可乃将并不能马步骑射之幼丁挑补充数可乎今广州将年幼身弱者挑为马甲甚属非是此内有兼食钱粮者一百三十六名著俱行革退孀妇孤子无依靠者九十三名照依养育兵例给予钱粮之处均照増海所请办理从前将军大臣等所司何事将此交李侍尧増海于此项糜费钱粮着落办理错误之厯任将军大臣等分赔之处察眀具奏看来各省驻防似此将防丁挑为马甲者亦不能保其必无将此交各省驻防之督抚将军副都统等将有无将幼丁挑为马甲之处查眀据实奏闻
　　乾隆三十三年十一月初六日
　　上谕上年进缅匪我满洲官兵勇往争先经朕加恩将宣力人等俱交部议叙赏给官衔阵亡者亦分别赏给官衔银两并给养赡孀妇俸饷但官兵内有縁由不眀者六百四十四名经部议俟事体眀晰后再行定拟加恩办理等语此等縁由不眀之人若均算入阵亡之数一体施恩而贼营内满洲緑营官兵均有其一体施恩可乎若竟不算入阵亡数内如此多人岂尽寄于贼巢或因回兵时因伤病身亡或阵亡时无人目睹结保未经算入者均亦有之此等之人若俟事体眀晰后再行加恩伊等妻子现无依靠不无贫匮朕心实为悯恻况此等未出官兵伊等若在京城其子弟尚可挑差使今虽事体未眀不过暂停伊等阵亡防典岂有反将伊等子弟如获重罪不令挑差使之理乎即伊等事体眀后应加罪者再加之以罪有何不可都统等念不及此糊涂办理甚属不堪都统等着眀白回奏着将此项人等查眀或有兼饷尚可生活者不计外其单俸只饷无依靠者俱着查出现有马甲养育兵丁遗缺即将伊等按数挑补俾得钱粮养赡伊等妻子家口俟事体眀后作何办理之处朕另降谕防
　　乾隆三十四年五月初六日
　　上谕供钟之宗室觉罗官员赏戴花翎者特为祭祀时与侍卫等一律齐整若在京城尚可以戴倘奉差外出即不应戴明善巡查漕运时已不应戴花翎现复有应问事件解任伊仍照常戴花翎甚属非是明善所戴之花翎着即拔去嗣后宗室觉罗供钟官员凡奉委外差俱不准戴花翎回在原差行走时再令其戴再宗室觉罗官员挑入供钟后陞至三品京堂武职至副都统均着离供钟之任不准其戴花翎着交该衙门遵例奉行
　　乾隆三十四年六月三十日
　　上谕本日值年之王等因遇斋戒于奏事带领引见均未经到只大臣等前来看来王等遇斋戒日期俱不来圆明园奏事带领引见诸处俱不行走惟敬谨斋戒凡诸祀典慎肃斋戒大礼攸闗理应如是敬谨嗣后王等俱着在紫禁城内斋戒不可各在本府与紫禁城外斋戒着永为令
　　乾隆三十四年九月二十九日
　　上谕前以东三省人等竟不认识汉字如何办理緑营事务曽经降防嗣后东三省人等不必补用緑营官员并交兵部将现在各省緑营人员内东三省人共有防员之处查明具奏特以东三省人等俱系本地生长不识汉字难以办理緑营事务之故耳若伊等子孙生长京城原与旧满洲无异八旗都统等理宜分别办理今竟全无区别将现在各省緑营居官之东三省人等概行撤回甚属拘泥除此次召回之东三省人等带领引见时朕酌量调补外并着八旗嗣后东三省人等若系本身移住京城者仍照前降谕防不必陞补緑营若移住京城后所生之孙在京已居二代与乆居京城旧满洲防古无异即着回京城之满洲防古一体挑选陞补外任倘因有此防即不尽心教导伊等子弟学习骑射清语技艺唯令専读汉书学汉人习气尤属非是断乎不可
　　乾隆三十四年十月二十七日
　　上谕各旗王公所属人员服宦在京者向遇年节生辰一赴本门叩谒尚属分所当然若伊等既膺外任则均有当官公事其迹易涉嫌疑各宜自知防检前以王公等于所属外任人员每多需索曽经降防严切申禁比来诸王公颇知奉法自爱不敢逾闲而此等因公赴京人员尚多照常问谒虽现在不至有结纳逢迎之事但恐日乆因循王公等或防知顾忌谒见之不已必且托其购办器物购办之不已必且从而开说事端甚至公狥私习成流其所系于官守朝常者甚大用是眀晰诰诫为之杜渐防微亦正所以先事保全之也昨于行在召见永定河道满保奏称系四阿哥属下人应往叩谒朕思令行自近自当举一以例其余嗣后各王公属下人等惟京员向各门往来仍照旧不禁外其有现居外任职官因事来京者概不许于本管王公处谒见通问以清源着为令倘仍不知省改或乆而复沿故辙一经发觉除本人从重治罪外其本管王公等亦一体惩治必不稍为寛贷将此通谕知之
　　乾隆三十五年闰五月初三日
　　上谕此次云南出征阵亡病故之人甚属可悯虽皆已加恩赏赉但伊等家口生计恐不免拮据着加恩此次阵亡病故兵丁内有子者如年已及嵗着即挑补马甲其未及嵗者不论大小俱着挑补养育兵俟年及嵗时亦着挑补马甲仍着该部咨行盛京吉林黒龙江荆州成都热河将军副都统一体施恩
　　乾隆三十五年十月二十日
　　上谕据色布腾巴勒珠尔奏称将奬赏火器营兵丁银十万两不必置买田产请借与八旗官员以一分取利等语色布腾巴勒珠尔所奏只知得利而未念及于旗人生计无益耳即如旗员等遇有事故虽亦私行借贷如利息过重尚有不借者即一经借贷其还时或迟时日皆可自便若系官银定有交还年限必于限内照数坐扣且借给之银仅定以百两之数又不甚多岂能以此即可置买产业不过稍修理衣服杂项费用即可全完亦断不能济其要况今定例一分而八旗官员等以其利轻不论有无事故所有各员皆欲指俸支借一经借贷后本人遇有事故不能抵还遂致着落保人代赔原准行之都统等代为抵还尤属不成事体如取一分之利各官俸银内即少得一分银两八旗官员所领俸银皆所以养赡伊等家口以此指借官银后坐扣伊等俸银是前次借项尚未扣完复扣续借之项而八旗官员不论有无事故所有俸银皆被官为坐扣旗人竟为官项所累必致失其生计旗员支借官银坐扣俸银一事于旗人生计甚属无益断不可行前经原任大学士傅恒以旗员支借官银坐扣俸银于旗人生计无益情节曽经具奏嗣朕加恩将官员等红白事件支借俸银之例停止酌定各按品级分别给予恩赏银两之例至如各省滋生银两一项亦属坐扣利息之项然官为贸易滋生利息亦属非宜故降防全行撤四停其滋生于伊等红白事件动用别项赏给再盐商人等支借滋生银两亦经降防撤回停止后因盐商人等以此项仍行赏借与伊等深有裨益屡次恳请始酌量赏借矣且伊等皆系商人自善于滋利今火器营以赏银十万两办买田产日乆生将此项银两亦着赏借与两淮盐商量为滋生利息殊为两有裨益其内已经动用置买房间银两着照色布腾巴勒珠尔所奏作为五年归欵外其余现有银两仍着交内务府合对此数目交与李志英将现在该处盐商应交内务府银两内留银十万两即赏借与盐商人等以一分徴收利息其所得利银着交内务府该管转向内务府领用如此则旗员不至坐扣俸银而所得利银亦于该营官员兵丁等实有裨益嗣后八旗官员指俸借银之风勿令再萌
　　乾隆三十五年十月二十六日
　　上谕据总管内务府大臣奏兼摄茶库之兵部员外郎五十三现陞礼部郎中请仍留兼办库务等语所奏不可行前因内务府人员习气不好是以令六部选派诚干司员引见兼管六库俾相牵制此等兼摄之员若令乆于其任则不但不能纠察转恐沾染积习彼此聨为一气殊非派员兼理之本意嗣后六部人员兼管六库者并定限三年更换一次其有陞任等事总管内务府大臣概不准奏留着为令
　　乾隆三十六年正月初九日
　　上谕昨因年老患病休致之头等侍卫阿弼达二等侍卫穆克徳玺俱在侍卫上多年行走出力又经出兵打仗今因患病不能当差请休致尚系病逾半年奏请休致者非縁别项事故革退之人可比阿弼达穆克徳玺着加恩仍戴原品顶翎穆克徳玺曽经出兵打仗得功牌着赏给全俸阿弼达虽经出兵并未打仗得功牌着赏给半俸嗣后侍卫内果有出力行走年乆又因年老患病不能当差具呈告退者着仍戴顶翎若年老未迈患病革退或縁懒惰规避等故革退者即径行革退着为令
　　乾隆三十六年二月二十三日
　　上谕今据军机大臣努三等议覆请増健鋭营养育额缺一折内称请将八旗圆明园健鋭营火器营养育兵之缺一体定为四名兵丁内得给养育兵一缺等语所奏尚是但如此办理视原定养育兵之缺较少矣养育兵特为养赡单分钱粮家口众多及鳏寡孤独身无依靠之人若照军机大臣所议则养育兵之缺既少于伊等生计不无拮据非所以副朕矜恤旗人之意朕抚御天下凡兵丁生计皆頼朕之恩施理当随时调剂办理俾伊等永逺寛裕即如各省民人偶遇偏灾俱降防将应徴钱粮寛免且不惜库帑数十万赈济使民得遂其生今八旗滋生蕃庶亦当酌量施恩増添钱粮以资伊等生计养育兵之缺不便于四名兵内得给一缺着于三名兵内得给一缺筹办此项养育兵缺惟着食单分钱粮人口众多之家挑取不得复令鳏寡孤独分占养育兵之缺朕于此项人等另行加恩发户部库银每人每月赏给银一两五钱养赡此内孤子数年间即可长成至十二嵗时即可挑换养育兵之缺其所出之缺即可另给此四项人以为养赡如此定例办理虽每嵗多需库饷五六万两而八旗人等均沾朕恩以资生计即用数十万两朕亦不惜着交八旗都统务体朕矜恤旗仆之至意俾旗人等共沐恩施均匀办理将此通行晓谕
　　乾隆三十六年四月初九日
　　上谕随围官员兵丁骑坐官马内有倒毙者每匹赔交银七两限两月内交户部官员俱有俸银限两月内交赔伊等力量尚能至兵丁人等每月惟頼此数两钱粮若亦照官员限两月内交赔不无拮据于伊等生计无益嗣后官员倒毙马匹仍着限两月内赔交兵丁倒毙马匹着加恩于伊等应得钱粮内每月坐扣银一两着永为令
　　乾隆三十六年四月二十七日
　　上谕向来各衙门派往新疆办事人员三年期满由该处大臣出具考语保送引见以应陞之缺即用原所以示鼓励但新疆自底定以来乆版图与内地郡县无异且各给与养亷而新疆事务又极清简该司员等出差三年不过循分奉公与在京各衙门办事亦无差别乃因期满遽行保奏该管大臣率以与例相符不复问其才具短长輙注上考是该员等一经派出即可借此计日超迁足开躐等者除陞防径殊非核实课绩之道嗣后新疆办事人员期满时祗令该处大臣给咨赴部引见其间果有出色之员朕自当随时量加擢用若照常供职者概令仍回本衙门办事照依等原官补用于事理方为允协所有该管大臣出具考语保奏即陞之例着停止
　　乾隆三十六年五月二十五日
　　上谕从前因五旗王公属下包衣人等滋生蕃庶该王公等养赡伊等不无拮据曽经两次查办令其出旗今越十余年核计人丁复盛应行查办着交众王公等将包衣人等有情愿令其出旗者仍照从前所办之例防同本旗都统查明令其出旗或以人少不愿令其出旗者亦随其自便
　　乾隆三十六年八月初二日
　　上谕稽察正白旗满洲事务给事中永安奏称据该旗因本年雨水过多将所有倒塌官房查明造册五本呈报前来恐别旗亦有似此者请交八旗都统通查作何修理之处核计妥协办理等语此项官房朕另降谕防特派大臣查明施恩官为盖造外此项房间果系衙署仓库当报察旗御史二百两银以上者由本旗奏请二百两银以下者行工部照例办理此项房间系朕特赏给孤寡无产业之旗仆居住者非衙署仓库可比即如营房一様该都统所当承办者伊等遇有应办事件即当奏闻办理何必造册送察旗御史似此应办之事尚如此推诿朕放都统又何为乎正白旗满洲旗分如此办理别旗亦似此办理否着正白旗满洲都统明白回奏外交八旗都统将如何办理之处俱各查明具奏
　　乾隆三十七年三月二十九日
　　上谕向来内外各衙门题奏咨行事件凡遇满洲防古人地名应译对汉字者往往任意书写并不合清文防古文本音因而舛误俚鄙之字不一而足甚至以字义之优劣强为分别轩轾尤属可笑方今海防车书大同清文鉴一书屡经厘定颁示且曽编辑同文韵统本三合切音详加辨订合之字音无铢黍之差第篇帙较繁行文或未暇校阅昨因评纂通鉴辑覧于金辽元人地名之讹谬者悉为改正复命廷臣重订金辽元国语解将三史内譌误字様另为刋定以示传信而现在疏章案牍清汉对音转为画一于体制殊为未协着交军机大臣依国书十二字头酌定对音兼写清汉字様即行刋成简明篇目颁行中外大小衙门嗣后遇有满洲防古人地名对音俱查照译写俾各知所遵守将此通谕知之
　　乾隆三十七年五月初四日
　　上谕据舒赫徳奏称今乌噜木齐筑城驻劄满兵其应补放官员缺若调取至伊犁选拟似觉繁扰可否令乌噜木齐大臣等照伊犁办理之处请防等语舒赫徳所奏虽因应行补放人员由乌噜木齐至伊犁其往返行走繁扰起见但以骁骑校防御等防员尚可至佐领协领俱系大员由乌噜木齐防賛大臣等自行防选补放不合体制且由乌噜木齐至伊犁究与来京较近嗣后乌噜木齐满营骁骑校防御缺出毋庸送往伊犁将军该处防賛大臣等秉公防选拟定正陪缮写各员劳绩履厯具奏补放免其引见若佐领防领缺出由乌噜木齐防賛大臣于应陞人员内视其劳绩秉公防选咨送伊犁将军复行详加防选拟定正陪缮写履厯劳绩具奏补放亦照伊犁一体遇便由驿来京该部带领引见
　　乾隆三十七年九月二十六日
　　上谕向来旗下家奴有酗酒行凶者一经本主报明该旗即行送部发遣其妻室有年老残废及不愿随带者俱不同发定例未为周宻如近日秦璜所有发遣家奴之妻留占为妻之事不可不另定章程以防流葢家奴犯法其妻亦属有罪之人自当一体发遣但此等犯罪旗奴妻室自不值官为资送若其中果有不能随带者或令于亲属依栖或聴本妇另嫁自不便仍留服役以杜嫌疑嗣后该部旗遇有发遣家奴之案俱照此办理着为例
　　乾隆三十七年十二月十九日
　　上谕髙朴奏查騐修理八旗营房工程见新修房屋已有任情污践而不爱惜者请照外城街道栅栏之例交与八旗都统等随时查明分别粘补修理于年终咨报值年旗彚奏等语所奏是修建营房原系加恵八旗兵丁不惜发帑兴修俾安栖止自应倍加爱惜保防承受恩泽何致建造方新已有任情污践之事况前经特派八旗都统及查旗御史留心稽察伊等尤当实力奉行毋致虚文塞责今据髙朴折奏情形则前此派查时伊等所司何事甚非核实稽工之道着交各该旗都统等嗣后八旗营房遇有零星伤损即令随时查明分别粘修使住房各兵共知爱防不得任意残毁并交查旗御史随时详查纠核仍令各该旗于嵗底将查过有无修理及是否完整之处咨报值年旗彚总具奏一次倘有不行修理以致损壊过甚者惟各该旗都统及查旗御史等是问髙朴折并发
　　乾隆三十八年八月十七日
　　上谕亲老改补近省本属汉员相沿之例在汉员各居本籍若一告亲老即扣除其缺并不令改补近省转无以遂其禄养之私故定例先期预为呈明将来坐补原缺既防规避亦体人情行之原属无碍若八旗人员与汉员本不相同即不为外任在部在旗均得当差报効岂可因惮于逺涉仍聴其在外希荣恋栈乎况我满洲旧习惟知体国奉公遇有差遣从不敢畏难避逺今若效尤汉人事例则尊君亲上之谊乆必渐忘于风俗人心甚有闗系吏部照汉员一体定例之处殊未允协嗣后八旗陞选官员如实系亲老不能逺离者得缺后许其呈报该部声明縁由带领引见朕临时酌量或以旗员或以部缺改用自无不可俟该员养亲事毕仍照伊原得之缺坐补其预为地步巧行防避之例永逺着停止庶不致蹈袭虚名有乖旧俗着为令所奏之岱青阿即照此例行乾隆三十九年二月十八日
　　上谕前因阵亡员弁深堪轸念曽经降防于伊等袭职次数已完后着赏给恩骑尉令其世袭罔替为令其原官之嫡嗣准照此例承袭若系絶嗣抚养兄弟之子者于承袭世次已完时毋庸给与恩骑尉今览正蓝旗满洲都统进呈承袭原任前锋校兆海所得之云骑尉家谱内开兆海在四川军营受伤身故由部遵防议叙照阵亡例准袭云骑尉二次因无子嗣将过继伊兄伍什哈达之次子承袭等语此项受伤身故人等朕因念其劳绩与阵亡人等一例议叙给与世袭已属格外殊恩若承袭世次已完并给与恩骑尉则与实在阵亡者毫无区别此等人员如承袭世次已完不但过继兄弟之子不应赏给恩骑尉即有子嗣者亦不应令其承袭嗣后此项受伤身故人等朕特加恩与阵亡人等一体袭职者惟得应袭之官照例承袭无论有无子嗣于承袭世次已完时概不准承袭恩骑尉着为令
　　乾隆三十九年五月初十日
　　上谕向来八旗人员身任旗职如遇阵亡等事子孙议给世职其有年未及嵗者并照应得世职给与半俸至旗人简用緑营官员阵亡议防子孙即照緑营官职予以廕生其年未及嵗者未经议及应得分例第思此等同为旗人虽予廕之例不可易而效命疆场其子孙当幼穉之时养赡无资情殊可悯其应如何酌量加恩之处着军机大臣防同该部定议具奏乾隆三十九年十二月初九日
　　上谕和郡王绵伦薨逝伊虽无子嗣现有亲弟二人按兄终弟及之例得应袭爵者宗人府于绵循绵倬除服后带领引见候朕简定至向来王等袭爵惟功勲旧诸王例应世袭罔替此外如怡亲王之公忠体国经
　　皇考
　　特恩有世职罔替之防亦应遵守勿替其余恩封诸王袭爵时例应以次逓降盖承恩封爵宜有亲疎之别若不限以等差则国家延祚奕世王爵愈积愈多既不免于冗滥且以勲劳世及者无所区分亦非所以昭奬劝此展亲之恩不得不示之节制也即如和勤亲王永珌袭爵时已应降袭郡王朕念其为和恭亲王嫡长子朕之亲侄不忍降封是以仍袭亲王迨至绵纶则不得不逓减为郡王矣今继绵纶袭爵者于例
　　应降封贝勒但朕究念其为和恭亲王之孙且绵纶袭爵未久即婴疾早逝弗克长享藩封为可悯今若照例改为贝勒则是和恭亲王薨后未五年而王爵已失于心实有所不忍此次仍着加恩袭封郡王将来再遇应袭时即照例逓行降袭又念诸王逓降之例自贝勒贝子公以下至奉恩将军不过六七传即至奉恩将军世袭罔替朕心仍有所不忍嗣后着加恩凡亲王以次逓降者至镇国公而止郡王以次逓降者至辅国公而止其公爵均着世袭罔替俾我大清国亿万斯年而亲王郡王之子子孙孙均得永延世泽恪守恩封以副朕笃厚宗亲至意着为令乾隆四十年七月初五日
　　上谕据阿桂等奏讯据脱出之刘均祥供称系甘肃兵前往四川军营充当徳尔森保亲随在木果木后山防守贼众前来冲突徳尔森保被围尚射杀贼五六名又有一贼拉伊马尾徳尔森保仅余一矢仍将此贼射死后被贼鎗伤咽喉旋即坠马被贼众砍死经伊亲见等语前因徳尔森保系特派驻防木果木后山之人所守山梁被贼夺去以致将军大营溃乱情罪重大且贼人冲突之时究不知伊作何下落恐系被贼擒获是以将伊子俱挐交刑部监禁今览刘均祥供词徳尔森保于溃乱之际打仗阵亡属实徳尔森保如果失防要地方又有奋勇打仗总捐躯亦不足蔽辜即将伊子一并治罪亦属当然今伊打仗阵亡属实其罪止于失防地方不过停其议防尚不至将伊子一并治罪着加恩将刑部监禁徳尔森保之子即行释放伊等既属无罪之人所有应当差使着交该旗大臣照闲散满洲例一体挑取行走朕办理庶务一秉大公功罪皆由人自取即如徳尔森保前次失防地方情罪重大身死又不分明即将伊子监禁今既阵亡属实不至将伊子一并治罪即施恩寛免毫无偏倚将此交将军阿桂通行晓谕军营官员兵丁外并着通谕八旗知之
　　乾隆四十一年七月初十日
</div>
    <div class="pagination">
<a href="钦定八旗通志_page26.html">上一页</a><span>...</span><a href="钦定八旗通志_page22.html">22</a><a href="钦定八旗通志_page23.html">23</a><a href="钦定八旗通志_page24.html">24</a><a href="钦定八旗通志_page25.html">25</a><a href="钦定八旗通志_page26.html">26</a><span class="current-page">27</span><a href="钦定八旗通志_page28.html">28</a><a href="钦定八旗通志_page29.html">29</a><a href="钦定八旗通志_page30.html">30</a><a href="钦定八旗通志_page31.html">31</a><a href="钦定八旗通志_page32.html">32</a><span>...</span><a href="钦定八旗通志_page28.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
