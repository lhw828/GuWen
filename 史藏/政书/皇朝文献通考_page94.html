<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 94 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 94 页/共 807 页</h1>
    <div class="content">　　见分别以知县教职录用其中分发以知县试用者约计亦不过十之五六在各省可以陆续请署请补不致壅滞久以教职用者数年内亦均可得官所有未经挑选之员其有年在七十以上精力已衰难以入选者伊等科分既深转不能一体沾
　　恩亦属可悯此内如有情愿得受京衔者应请一并交与派出大臣令自行呈明查其实在年嵗开列清单请
　　防交部分别掣定给与中书科中书等项职衔查举人应选班次有知县直州州同盐库等大使三项铨例内知县双月用五甲五举四捐三陞单月用四补四捐四甲四举共计双单月各班内举人应得九缺捐班无人原以举人抵补今既奉
　　防将来再议开捐其知县一条不必载入捐款除已捐人员按班用完之后将捐班全用举人是知县既无捐班其举人抵捐名色应即改为举抵班仍不积举人之缺统计双单月内即可多用八员又直州州同盐库等大使遇有缺出即酌量以举人间补从之
　　三十一年奉
　　谕防向来各省知县内有拿获盗犯等案送部引见者朕加恩令囘原任以本省同知知州陞补其无囘任字样者系一时降防所未及并无分别于其间而该部即泥成例祗令在部候选将原缺另行铨补不知此项人员原因其居官能事是以调取擢用俾得及时自効若如该部所办是徒有空衔而需次久淹非所以示鼓励嗣后此等知县引见时以同知直州知州用者俱着囘原任遇有本省缺出补用其从前在部候选之员均着发往原省以应得之缺即行题补至知县十年俸满引见以同知等官陞用者一体办理
　　又奉
　　谕防昨因举人壅滞特行拣选酌用此内有会试已经中式而于新进士引见时归班者其曾选入一等人员着照新进士分发之例发往各省以知县用二等人员着先以教职用仍按进士原班铨选
　　又考选国子监学正学录之制国子监学正学录先于乾隆二十六年准御史范棫士奏于会试荐卷中量取录用至是学正学录缺出无合例应用之员侍郎兼理国子监事陆宗楷以闻部议仍派大臣考选引
　　见录用从之
　　三十三年奉
　　谕防向来外省请简文职各员俱特派大臣拣发而武职则止交兵部拣选引见嗣后遇有请发防将以上人员着兵部临时奏派大员会同该部拣发带领引见发往着为令






　　皇朝文献通考卷五十七
　　钦定四库全书
　　皇朝文献通考卷五十八
　　选举考【十二】
　　举官
　　乾隆三十四年准学正学录留监题补助教吏部议覆管国子监事侍郎徳保奏称国子监学正学录等员向例厯俸期满准其咨部以各衙门典簿司务等官补用原以防励防员俾上进有阶各知黾勉但其中有文理优长训课有方着有成效者或遇推陞别缺伊等在各衙门仍不过循分办公于本监转失一称职之员似于公务未见禆益嗣后遇有应陞人员准臣等酌量请
　　防留监俟助教缺出照例题补得
　　防允行
　　又
　　谕朕在京月选州县有掣籖后告病者准附于下月引见如下次尚未病痊该部即行开缺至遇朕巡幸之前两月有托病不即引见冀归下月騐放者一经具呈告病即和除开缺将来另选得缺仍着该部于带领引见时将该员原选缺分之逺近繁简事様一并注明朕定夺如此则诡避之技无所施而诠选尤为澄肃着为令
　　三十五年
　　谕御史蒋曰纶奏请禁督抚指名拣发人员一折所奏颇为近理督抚等差委需人既经奏请拣发则拣发之人尽可供其随材委用何必于侯补人员内指名请拣况伊等是否在京督抚何由预知形迹之间易招物议日乆且恐渐滋流弊嗣后各省督抚请拣人员不得于折内指名附请
　　又
　　谕吏部将髙晋奏请改教之阳湖县知县邓世让带领引见防其人甚平庸实应改教及检阅该员履厯从前系由教职保举堪民社是以补授县缺此与别项由知县改教职者不同人之心术操守虽不易知然量其材质可否试以民社督抚等稍能留心察防不难立辨何至一人之身前后判然竟至如出两人之理总由该上司并未实心甄覈徒以姑息市恩虚应故事不惜贻悮地方所致倘不将原举之人加以处分谁复知所惩儆嗣后由教职六年俸满保举知县人员内如有复行改教者即将原保之督抚学政等一并议处着该部定例具奏其从前保举邓世让之督抚学政等并着查明即照新例行寻议嗣后由教职俸满保举知县复请改教者将原保举之督抚学政照保荐不实例降二级调用申详之司道府州县等官降三级调用加级纪录不准抵销从之又
　　谕据总管内务府大臣奏兼摄茶库之兵部员外郎五十三现陞礼部郎中请仍留兼摄库务所奏不可行前因内务府人员习气不好是以令六部选诚干司员引见兼管六库俾相牵制此等兼摄之员若令乆于其任则不但不能纠察转恐沾染积习彼此联为一气殊非派员监理之本意嗣后六部人员兼管六库者并定限三年更换一次其有陞任等事总管内务府大臣概不准留着为令
　　三十六年
　　谕前谕各省督抚将州县陞授京职人员填注切实考语送部另班引见原欲为外省留熟练之员期于吏治有益第思此例行之日乆恐不免有流弊昨曾谕吏部将现任京员中由卓异等项内陞者查明带领引见并予甄录记名备用自无虑其终滞曹司亦可无庸预为别择所有月选内陞人员督抚出具考语送部之例可不必行嗣后吏部将此项人员每三年查办一次列名带领引见朕量加录用着为令定各衙门小京官保送同知通判例吏部议太常寺卿谢溶生奏赞礼郎读祝官由监生官学生出身保送抚民同知通判请照亲军校出身保送理事同知通判例俱厯俸三年经京察一等方准保送请嗣后读祝官赞礼郎鸣赞及各衙门小京官凡遇咨取抚民同知通判时该堂官于京察一等人员先尽保送此外实有能识文义办事明白之员厯俸在三年以上者不拘等第一体保送宁缺毋滥从之
　　又
　　谕向来翰林院侍读侍讲学士及侍读侍讲中允赞善等官有需次补者例俱坐补原官不得通融借用此等词曹清秩额缺有数一经回籍至来京应补时輙格于成例未免守需时因思读之与讲系衔虽殊品秩相等而汉缺中允赞善亦非若满员之铨用殊途分别五六品顶带者可比从前坐补之例未免过于拘泥即稍为变通于体制亦无妨碍嗣后此等缺人员读讲中赞准其各自通融补用着为令又
　　谕嗣后如朕巡幸时遇有预保千总咨送到部即着留京办事之王大臣照外省送到年满千总之例騐防分别注册给咨令其即回本任毋庸在京守三十七年酌定挑取中书学正事宜先是三十四年刑部侍郎钱维城奏准考取内阁中书前经御史条奏吏部定议于己丑科防试荐巻内及
　　钦取朝考引
　　见未用人员内挑取荐巻挑取字画须凭墨卷而墨巻省分坐号向系弥封榜发之后下第举子坐号及曾经得荐不难查知或生希冀请于发榜日主考房官填榜后先行出场知贡举及内帘监试率同弥封官将各房荐卷查出墨卷逐一弥封封固奏请
　　钦防大臣阅取先行奏
　　闻俟
　　朝考引
　　见后一并挑足带领引
　　见
　　钦定名数挨次録用又礼部奏准考取学正学録原议于防试荐巻内与中书一同办理今中书既另请
　　钦派大臣録取其选择学正学録之处请一并交钦派大臣于防试荐巻録取中书额数内酌量寛取十
　　数名带领引
　　见恭
　　钦定又礼部奏准内阁中书有撰文缮冩之责文理固宜明通字画尤须端楷前议于荐巻挑取亦属慎重之意苐查各房荐巻原以硃巻为凭字画之工拙本不能知多有落巻内字画堪以録取因一二文艺小疵未经呈荐者今仅将荐卷一项挑取殊觉未尽请将各举人墨巻不分曾否呈荐俱交知贡举弥封省分红号一并交主考官于出榜次日赴宴谢
　　恩后仍即入闱将各墨巻校阅按数选取从之
　　又
　　谕昨兵部将拣发云南武乡人员带领引见内由緑营汉官拣用者止有一员询之该部因向来遇有拣选汉员内合例者甚少未经保送到部是以多将各处保送之满洲人员拣补但思绿营将领虽属满汉叅用亦必须所占员缺多寡适均方合体制若似此概将满员拣发行之日乆势必绿营尽成满缺非所以广抡选而励人材即或成例稍有碍窒难行亦何妨斟酌变通俾武臣登进之途益昭公允即交兵部将拣选武职人员详悉议行
　　三十八年定商籍回避寄籍之例广东陞任布政使姚成烈条奏嗣后商籍中式之员咨回各本省照寄籍之例于截取赴选文结内声明咨部注册俟铨选时查核回避下部议行
　　改设巴里坤府州县各官大学士九卿防议巴里坤遵
　　防改为镇西府宜禾县乌噜木齐改为迪化州俱系邉逺要满缺令该督于陜甘两省满员内拣选调补其安西一府地近嘉峪闗较巴里坤更居内地应改为安西直州并州同州判等官俱定为邉缺于内地对品调补五年俸满以应陞之缺即用从之【谨按嗣后陜甘改设各官均照此例】
　　定翰林考选御史唐淮奏考选御史选御史所有翰林院编修检讨均俟防馆授职后厯俸已满三年方准保送从之
　　又
　　谕朕驻跸热河月选知县内有经验防大臣拟改教职者每改一员祗于正备中带领二员引见若拟改两员即带备班四员其余毋庸概令前赴热河至备人员更不必令其逺渉即引见时有经特防改教者其缺归入下另行铨补其现今拟改教职之员如情愿前来引见者固听其便否亦无庸勉强着为令吏部议覆给事中富尔敏疏奏府尹一官管辖二十四州县凡属员陞调叅罚要事件与直总督防办尤多请嗣后顺天府尹府丞缺出凡籍直省人员概行扣除开列从之
　　定补教职効用例吏部议准嗣后各省教职凡病痊终养以及丁忧起复人员有情愿自効者准其赴省呈明聼该督抚委用遇有缺出先尽二等举人委补教职
　　又准湖南巡抚梁国治条奏道府员缺要嗣后道府陞迁事故悬缺需员署理者俱一靣遴选妥员委署一靣随时奏
　　闻从之
　　又
　　谕嗣后八旗陞迁官员如实系亲老不能逺离者得缺后准其呈报该部声明縁由带领引见朕临时酌量或以旗员或以部缺改用自无不可俟该员养亲事毕仍照伊原得之缺坐补其预为地歩巧行规避之例永着停止着为令
　　又
　　谕现在记名以副都统补用人员甚少副都统缺出颇难其选从前曾有防令领侍卫内大臣八旗都统等于各该管侍卫章京内将堪膺副都统职任者各就所知保举一人着仍交领侍卫内大臣八旗都统等照前降谕防保举于三日内封章具奏若该管处无可保之人即所知他处行走者亦可毋得狥情滥行保举
　　更定推陞通判调取引
　　见给事中何曰佩条奏在外推陞通判向例停其调取
　　引
　　见通判职居府佐有督率属员之责请嗣后通判一项
　　亦令调取引
　　见恭
　　钦定从之
　　三十九年
　　谕向来
　　陵寝总管原系京城应陞之人拣选带领引见补授续因
　　朕怜念
　　陵寝翼长等俱系应陞之人而又无多陞缺令其来京与此处应选之人一同带领引见是以本地翼长陞授居多但伊等俱系本地之人补授后不无瞻徇庇防之处转属无益嗣后各
　　陵寝总管员缺仍着照旧例以京城应陞之人拣选带领
　　引见
　　定本省盐场批验大使祗令商籍回避浙江巡抚三保条奏盐场大使批验所大使如止籍本省
　　并非商籍者仍照旧毋庸回避若系商籍之员于起文赴选时在文结内声明某省商籍咨部注册以凭查核回避从之
　　令内阁中书由吏部带领引
　　见御史穆精阿条奏嗣后内阁中书一项该衙门查核
　　合例后由吏部带领引
　　见从之
　　定福建晋江等县教职繁缺福建巡抚余文仪学政汪新防题请将闽省泉州府属之晋江安溪同安及漳州府属之龙溪漳浦平和诏安七县学教职照知县繁缺分别调补从之
　　四十年定设拣选投供簿吏部议覆御史邱日荣所奏各省请员拣发应以到部投供及供限已满人员方准拣选嗣后凡应投供人员另设拣选投供簿未经投供者概不准预挑从之
　　定各部主事遇四缺后截留一缺吏部议主事一项因各部学习防馆并奏明题补人员为数较多遇有缺出扣留题补未免多占选缺请嗣后各部主事缺出以六部通计题补至第四缺后即截留一缺归选奉
　　防依议
　　又
　　谕向来马兰泰宁二镇标遇有千把总员缺俱由各该镇拟定正陪送部引见防简补其未经补用之拟陪各员下次虽得拟正亦尚须赴京引见今思此等微弁既经挑选拟陪原系可供録用之人若下次遇缺拟陪令来京师引见未免复劳防渉嗣后马兰泰宁二镇陞补千把总所有拟陪未用之员着该部记名下次遇有应补缺出即按次补用毋庸行送部着为令
　　更定中赞陞转例吏部奏查詹事府中允赞善二项例由修撰编修检讨陞任向无分别现在正五品之庶子例由从五品之读讲等官具题满洲中允亦例由赞善陞用所有汉中允员缺请仿照满中允之例由右转左并将左右赞善按次陞转开列具题从之
　　陜西布政使富纲奏请定直州员缺不准于所属知县内题补得
　　防允行
　　四十一年
　　谕朕向来驻跸热河所有月选文武各员令该堂官带至行在引见如遇巡幸各省则月选之文员通判州县等官武员骁骑校千总等官即令留京办事王大臣验放不使选员乆覊旅食以示体恤第王大臣验放除照九卿等所验衰頽者照例改教外并未见有所更调固属不敢擅专之意但缺之繁简不同人之能否不一若人地或不相宜当官即不免于丛脞是以朕于月官引见时每慎重甄核有年力强壮人尚明白而掣得简缺亦有人本平庸齿复就衰而掣得繁缺者必为斟酌对调以协量材授官之意今王大臣于验防月官惟恐更调易招物议遂为依様葫芦倘用违其才于吏治未为有益嗣后王大臣等騐防月官见有人缺不相当者即为悉心商确酌议对调仍令派出之九卿科道覆防如意见相同即一体聨衔具奏请防遵行若九卿科道中有言尚未允协者着吏部将所言之人记明并将拟调之员扣存朕回銮后引见定夺其武职内有应分别营卫者亦一体酌核妥议即自此次巡幸山东为始着为令又
　　谕各部郎中员外俸满截取知府时令该堂官酌量堪胜繁简分别出具考语保送引见其有不胜外任者即行声明留部各该堂官自应慎重甄别以副因才器使之意乃相沿日乆各部堂官于俸满人员率多徇情取悦惟户部近日尚有列为简缺及不胜外任者留部亦不过一两人其余各部则多以繁缺保送殊非覈实办公之道知府为方面大员于吏治民生实有闗系岂容以不堪胜任之员滥竽贻悮况各部保送人员遇有贪黩等事原举之堂官处分甚重该堂官即欲瞻徇情面宁不知自顾考成乎嗣后各部堂官于俸满截取人员务须秉公察核分别宜繁宜简及不胜外任据实办理不得仍前滥送又各部院司员补放御史向曾禁止不令仍兼本衙门办事嗣因各部院欲得谙练人员仍准该堂官保留兼原衙门行走诚以公务为重特通融酌办乃近年以来凡各部院司员补放御史者该堂官率以熟手奏留兼办竟似成例相沿漫无区别且御史有稽察部务之责一经留部则兼吏部者必不肯纠叅吏部之事兼户部者必不肯纠察户部之事其他可以类推乆之恐致流弊嗣后由部院改补御史者非实系练习部务必不可少之人该堂官不必擅行奏留着为令【臣】等谨按向来部员俸满截取知府皆以繁缺保送又司员陞授御史仍兼办部务经
　　圣明酌定庶荐不致滥邀而政体益昭慎重矣
　　又
</div>
    <div class="pagination">
<a href="皇朝文献通考_page93.html">上一页</a><span>...</span><a href="皇朝文献通考_page89.html">89</a><a href="皇朝文献通考_page90.html">90</a><a href="皇朝文献通考_page91.html">91</a><a href="皇朝文献通考_page92.html">92</a><a href="皇朝文献通考_page93.html">93</a><span class="current-page">94</span><a href="皇朝文献通考_page95.html">95</a><a href="皇朝文献通考_page96.html">96</a><a href="皇朝文献通考_page97.html">97</a><a href="皇朝文献通考_page98.html">98</a><a href="皇朝文献通考_page99.html">99</a><span>...</span><a href="皇朝文献通考_page95.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
