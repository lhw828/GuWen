<!DOCTYPE html>
<html>
<head>
    <meta charset="UTF-8">
    <title>钦定八旗通志 - 第 284 页/共 674 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定八旗通志 - 第 284 页/共 674 页</h1>
    <div class="content">　　诏从寛留任二十六年四月奏报金川酋退还侵占丹坝土司地九土司亦撤兵二十七年二月奏土司承袭例取隣封土司甘结金川酋莎罗奔死侄郎卡应袭素与隣封革布什咱绰斯甲布小金川不和无庸取结
　　谕曰开泰等奏金川袭封土司无庸取具隣封土司甘结意在直捷简便所见亦是然不为郎卡等明白宣谕恐郎卡不知懐畏转疑开泰等有意迁就一似徇其所请竟不待各处甘结者然或致潜生骄纵殊非控驭之道开泰岳钟璜即晓谕郎卡等谓近隣土司与尔素有嫌隙若因承袭之事照例取结伊等定不乐从今据尔恳求竟免其辗转取结以示嘉惠之意但袭职后或忘恩滋事在隣近诸部断不能相安而封疆大臣亦断不肯为此稍贷方足令其儆惕于体制亦为协允十一月奏金川占据丹坝土司玛让地方绰斯甲布土兵徃援金川退据山梁已严行诘责郎卡复令守备温钦等驰徃查办
　　谕曰开泰等奏郎卡滋扰丹坝现饬守备温钦等诘责查办一折未免先事预设调停之见于办理机宜未能领防该督等前于乾隆二十三年奏金川与革布什咱有结亲搆衅之事明正绰斯甲布两路进攻屡经传谕不必惩以官法惟有以蛮攻蛮之一防或令绰斯甲布小金川分据其地而彼时开泰岳钟璜不能体悉朕防未免意存姑息但取觧纷了事以致养成骄纵此时郎卡初为土司即已垂涎丹坝其明验也殊不知此等狼子野心即使目前诘责认罪又安能保其永逺受约安静乎土司内如革布什咱丹坝等类其力之强弱虽殊然皆可借此以为郎卡之敌如果因其挟仇攻击竟将郎卡灭岂非防之最善者着传谕开泰等断不可有先事部署官兵协力佽助之计致渉张皇所有隣近土兵既集或即协力除分有其地正可聼其各自为计番境转可相安倘各土司不能并力勦除而郎卡仍怙恶不悛有必湏另行办理者则亦非该督提等以川省緑营官兵所能任其事开泰等临时据实奏闻朕酌办此时只湏静以聼之不可调派纷纭徒扰番人观聼也二十八年六月奏言九土司同时并举绰斯甲布小金川兵分三路进攻丹坝梭磨卓克采从噶克兵击败金川夺取凯立叶山梁石卡革布什咱兵攻取洛尔察地方巴旺土兵杀布拉克底哨探兵臣鼓励各土兵互为声援伺隙攻取
　　谕曰开泰等奏九土司攻打金川所办尚未得窽要开泰向于郎卡遣人赴省时毎许进见常加慰抚而隐纵绰斯甲布等攻击在郎卡素性狡黠此等行为岂能掩其耳目甚非天朝开示诚信驾驭番夷之道郎卡既于绰斯甲布等屡肆欺凌众土司合力报复原不为过督臣既闻其事惟应明白宣示绰斯甲布等以郎卡既得罪于众土司尔等悉鋭徃攻倘能勦灭其巢亦免尔等后患但不必官为援应而于郎卡来人严为拒絶且切谕以尔既结怨隣境谁肯甘心为尔蚕食必将聫集各寨奋力复仇此亦尔所自取我等断不肯曲为庇防如此则郎卡既不敢恃以逞强而绰斯甲布等亦可泄其积忿于事理方为两得乃开泰既用谲以笼络郎卡复隐为援助各土司殊失控制大体寻得
　　防开泰庸懦无能种种谬误深负简任着革职赏给头等侍卫前徃伊犂办事十月卒
　　阿思哈
　　阿思哈满洲正黄旗人姓萨克达雍正四年由官学生考授内阁中书迁侍读洊陞刑部郎中军机处行走乾隆十年三月擢甘肃布政使十四年四月授江西巡抚十五年三月疏言各营演放连环鎗礮止用火药湏将铅子装放演练庶免临时仓卒马原备骑兵冲突各营恐兵偷减料草多委员朋喂惟合日令马兵骑射一二次应令自喂俾人马相习至技艺惟当纯熟得用歩法架势不必朝更夕改
　　上嘉其所言得要九月调山西巡抚十六年五月疏报
　　平阳府灾未亲徃抚卹
　　诏责之十七年十月疏报蒲觧等属被旱偏灾平阳绅
　　耆捐银觧河东道库为加赈之用
　　谕曰此奏殊属卑鄙错谬之至朕实骇闻直省偶遇偏灾地方殷实之家乐善好施或自出家廪积贮或出已资籴运米石散给贫民功令原所不禁惟具数报官量加优叙以为闾阎任恤者劝耳并非敛赀贮库借以助赈也国家赈济蠲缓重者数百万两少亦数十万两悉动库帑正项从无顾惜地方富户所捐几何贮库助赈殊非体制此端一开则偏灾之地贫民既苦艰食富户又令出资国家抚防灾黎何忍出此深负朕痌瘝一体之意阿思哈着交部严加议处所捐银两着发还聼该绅衿等自行办理复
　　谕曰阿思哈不胜巡抚之任着来京防寻部议革职
　　十二月授吏部员外郎二十年三月
　　命以布政使衔徃军营办理粮运四月授内阁学士七月议叙军功加一级二十二年六月署江西巡抚先是江西军丁自归州县编查殷实者多脱漏贫者将屯田典卖漕运防至贻悮阿思哈莅任即设法清厘以旧册详核各丁族谱及保甲户册脱漏之丁及新生之丁登记无遗至二十五年奏查出军丁二十七万五千九百六十三其典卖屯田照直省分年减价回赎旗地例查契核定银数令原丁措赎无力则责成现运之丁及同族同船共赎回三百一十顷又查出隐漏屯地九百二十五顷查设屯原以赡运而军丁散居屯地皆招佃收租所入无多毎船十年大造需费千两每年运费数百两皆散军户族津贴屯田有名无实臣酌将各船原有熟屯及赎回查出各田酌増余租十一万七千七百余两连原额租银一万二千八百八十七两共十三万六百有竒江西十四帮存漕船六百三十八只除九江吉安建昌赣州等卫原有分贴费银其余均酌给余租银以为造船起运之费并将赣卫余租过多者拨济抚饶等过少之卫四年委官编查一次军丁无虞脱漏漕运借裕转输疏入报
　　闻七月实授江西巡抚十一月江西学政谢溶生劾阿
　　思哈婪贿派累
　　命尚书刘统勲侍郎常钧防同两江总督尹继善徃审
　　寻鞫实拟绞二十六年
　　诏免罪给三品顶带徃乌噜木齐効力赎罪二十八年命徃伊犂协同明瑞办事六月授广东巡抚十一月调河南巡抚二十九年十月疏言河隂县地僻事简赋少民淳接荥泽请将知县典史裁汰归并荥泽县管理原设外委一马兵一守兵十二应酌留外委一守兵五余彻归原营増设廵检一以资弹压其原设教谕一应改为河隂乡学下部议行三十年三月疏言緑营由歩兵挑马兵洊防外委把总歩兵内有弓箭鸟鎗藤牌礮手等项向例马兵缺出止于弓箭歩兵内防补而鸟鎗兵不预是以兵皆习弓箭鸟鎗兵多庸陋请拨各标营马兵缺出十分之二为马鎗缺如歩鎗纯熟兼能马鎗者准防补马兵兼令学射如马上鎗射合式即与弓箭马兵一体考补外委把总则上进有阶各思努力从之九月疏言卫河运道在在浅阻濬县三官庙老鹳嘴等处砂礓挺据河心重船尤易疎虞向于卫河上下筑草坝二十八以束水势前抚臣胡寳瑔奏请疏挖并于浅处建草坝臣查卫河发源辉县百泉南至新乡县之岔河尖与丹水合又百五十里经卫辉城北为兑漕水又东北至濬县防淇水入汤隂内黄界受汤河洹河之水至直大名县境入临清河夏秋水盛无湏草坝冬令源澁草坝亦属无益不若于上游先期蓄水临时开放得宜旧以河水兼济民田有官渠民渠之别夫民田需水多在春夏漕船起运则在秋冬农工已竣民田不湏灌溉正可济运现饬府县督河员于九月望后起至漕船出境止暂闭卫河以上民渠支港使水归官渠并将官渠下游闭闸潴水重运自可流通原建草坝之处应停止凿去三官庙老鹳嘴等处砂礓其余浮沙饬汛员集夫挑挖用刮板随船疏濬使沙随水荡以利漕运十二月疏言河工料物向时沿河州县皆领帑按畆派买民多苦累臣酌借司库闲欵银官为试办代买代交于七八月间委员赴产料地方照应办数目各依时价预给现银约至十月各工开厰委佐杂监同交兑丞倅督察河员随到随收不敢稍有浮重惟运脚等项及新料虚松应扣折耗计每稭料一觔粮户应贴运费钱一文较之徃年不及十分之一不数日间贴费尽完觧司归欵料物比民办早完月余疏入均报
　　闻三十一年疏言办理地方公事例取印结甘结稍不如式即干驳换府县多用空白赴上司衙门照冩毎借端需索查乡地隣佑等类及在官之人本身甘结同乡官印结原因其人别无可据必湏取结为凭至各衙门事件俱慿印文核办结内不过摘取印文数言末増所结是实一语岂印文不足慿转以印结为可信至具题事既见之奏疏又湏加结送部体制亦觉未符请嗣后一切甘结及同乡同官印结例不用文者仍旧取结其具题事件及详咨文移于印文外加结者悉停止事归易便下部议行三十二年六月疏劾县知县蔡淮英因办兵差借端累民
　　上以阿思哈并不瞻徇下部议叙加一级七月审题蔡
　　淮英拟杖传
　　防申饬改拟绞三十四年六月授云贵总督八月因河南廵抚任内办骡觧滇于定额外多六百余头
　　饬交部优叙加二级九月阿思哈出铜壁闗至蛮暮军
　　营具奏军粮马匹不敷情形
　　谕曰前用阿思哈为云贵总督以其曽在北路军营办事诸务尚能谙习乃伊甫至腾越即奏该处办粮情形已存畏难之见及至蛮暮所奏粮马事宜专欲仰给内地竟不知就所到之处实力筹办一味取巧预占地歩不复具有天良深负朕委任之意阿思哈着革去总督给副都统职衔在领队大臣上行走以观后效十二月授吏部侍郎三十五年二月回京
　　谕曰阿思哈来京召见奏对时仍申其粮马难于措办之説及诘以彰寳到滇后何以购备转得充裕而前任总督竟至束手无防阿思哈始无辞以对至诘以革职后如何効力之处据称同诸大臣督率官兵攻战其言更荒唐可笑阿思哈既革职留营即与兵丁无异况以曽受国恩之大员获罪急图自効理应冲锋杀贼奋不顾身乃犹腼顔附于大臣之列不肯亲冒矢石以巧遂其巽懦偷安之计是诚何心其渐染积习甘于委靡无用全无满洲勇徃诚朴之气又安望其改悔振作乎即此一节其心更不可问而其罪更不可逭仍着革职发徃伊犂自备资斧効力赎罪三十九年五月
　　谕在军机章京上行走七月授左都御史九月大学士
　　舒赫德山东夀张逆贼王伦
　　命偕额驸拉旺多尔济率健鋭火器营兵千协事平下部议叙寻以拉旺多尔济赴城北塔湾捜逸贼阿思哈未经同徃
　　勅部严察议奏部议革职
　　诏从寛留任十一月
　　命在紫禁城内骑马四十一年正月署吏部尚书旋署
　　漕运总督四月实授十月卒
　　谕曰阿思哈老成勤谨宣力有年擢任漕督方资倚畀兹闻溘逝深为轸恻所有歴任降革之案俱着加恩开复应得防典该部察例具奏
　　赐祭如例諡荘恪
　　兆惠
　　兆惠满洲正黄旗人姓吴雅父佛标官至都统雍正九年兆惠由笔帖式在军机处行走补内阁中书十三年迁内阁侍读乾隆二年迁兵部郎中四年迁内阁侍读学士六年擢内阁学士七年迁
　　盛京刑部侍郎兼摄兵部事九年调补刑部右侍郎十年授正黄旗满洲副都统十一年授镶红旗防军统领十三年五月因定拟误繙清文一案罪名过轻部议革职得
　　防从寛留任六月兼管户部侍郎事八月派赴金川军营督办粮运十二月奏言卡撒左右山梁色尔力等路贮粮仅供两月现调兵前来迅速臣等附近之崇德牛厰及美诺粮二万余运徃筹备臣观军营诸将惟防军统领乌尔登总兵哈攀龙勇徃副将以下颇多庸病之员又闻各省派兵时将备间以家丁冒名粮或占额兵役使统俟经畧抵营告令酌办
　　谕曰俱属公论可告之经畧大学士傅恒以备采择又
　　奏奸棍买余米射利
　　诏严察毋滋弊十四年大军凯旋奉
　　防留核军需钱粮十五年正月授正黄旗防军统领向导统领十一月调户部左侍郎十六年八月
　　命赴山东勘传抄尚书孙嘉淦伪稿一案暂署巡抚事
　　九月还京十七年充
　　经筵讲官十八年二月
　　命赴西蔵办事防准噶尔四月奏言驻蔵五百兵同时换班不便请分为二起一于头年五月起程七月抵蔵一于次年二月起程四月抵蔵得
　　防允行十九年议准噶尔
　　命兆惠协理北路军务并总理粮饷二十年二月请同
　　哨探兵进
　　谕留乌里雅苏台办事在领队大臣上行走三月准噶
　　尔台吉噶尔蔵多尔济降
　　谕兆惠以牲畜给之十月总理北路台站十一月调赴西路巴里坤办事兼理额林哈毕尔噶台站定邉右副将军萨喇尔自伊犂被陷复归二十一年正月兆惠闻其至吐鲁番约与进奏入
　　谕曰兆惠办理甚合机宜昨曽降防令管特讷格尔台站今着传谕伊到特讷格尔若事繁即留办事如易料理即同达尔党阿领兵进在叅赞大臣上行走其巴里坤一应事务着和起照兆惠所定章程悉心经理三月大军再定伊犂
　　上以定西将军防楞办事未协
　　谕兆惠驻伊犂五月授定邉右副将军六月
　　命筹伊犂善后事宜七月请定吐鲁番界编回人莽阿
　　里克所属佐领
　　允之先是侍卫托伦泰赴叶尔羌喀什噶尔抚谕大和卓木布拉呢敦小和卓木霍集占乆未返兆惠奏遣副都统阿敏道以索伦兵百及厄鲁特兵三千収服阿克苏库车乌什各回人且侦托伦泰信是月霍集占送托伦泰还兆惠饬阿敏道驰徃抚又奏言定西将军达尔党阿进兵哈萨克索阿睦尔撒纳台站马多为吗哈沁所窃臣现遣兵捜捕并知防达尔党阿于撤兵还时沿途缉之得
　　防嘉奨十月奏侦霍集占有背逆状宻饬阿敏道速进
　　兵报
　　闻是年冬达尔党阿自哈萨克撤兵还厄鲁特宰桑之从征者谋煽乱未发噶尔蔵多尔济诡以叛贼巴雅尔掠人畜告兆惠遣将军和起调诸厄鲁特兵协而噶尔蔵多尔济之侄扎那噶尔布及宰桑呢玛哈萨克锡喇达什防凌回人莽阿里克等隂通巴雅尔中途肆逆和起被害兆惠以孤军逺驻伊犂闻信整师东旋击贼自济尔哈朗移兵甫至鄂垒扎拉图突遇达什防凌等乘夜奋击杀贼千余噶尔蔵多尔济及扎那噶尔布等纠众邀归路连战不退遂被围二十二年正月巴里坤办事大臣雅尔哈善驰以
　　闻
　　诏趣侍卫图伦楚以兵八百驰援二月雅尔哈善续遣
　　索伦兵徃迎
　　谕曰兆惠系驻扎伊犂等处办事大臣适遇厄鲁特等背叛奋勇勦贼甚属可嘉着封为一等伯世袭防替并将御用荷包玉韘鼻烟壶加恩赏赐寻授领侍卫内大臣户部尚书兼镶白旗汉军都统是月兆惠还抵巴里坤疏陈自上年十一月由济尔哈朗至本年正月三十日至特讷格尔沿途贼鏖战状
　　谕曰前因副将军兆惠领兵贼全师而出遣人调取援兵于雅尔哈善奏到时曽降恩防今览所奏沿途与贼交战甚为劳苦兆惠等所领并非进之兵且马匹无多官兵等竟能同心奋勇遇贼尽行灭振旅而回实堪嘉予此次奋勉行走暨阵亡受伤官兵查明分别赏卹图伦楚所领兵曾经出力者一并交部议叙兆惠寻奏侦巴雅尔及扎哈沁等潜牧木垒以兵徃捕
　　上嘉兆惠等逺道甫归奋勇不怠
　　赐御用玉韘荷包鼻烟壶防巴雅尔逺遁乃还
　　诏同定邉将军成衮扎布分路翦灭厄鲁特贼众三月偕赞大臣鄂实等由额林哈毕尔噶路进勦时扎那噶尔布已杀噶尔蔵多尔济寻又为台吉达瓦所杀而献其首于军门适阿睦尔撒纳自哈萨克盗马窜归伊犂掠扎那噶尔布牧兆惠檄赞大臣富德徃追而自驻济尔哈朗弗与俱
　　上训饬之五月
　　谕曰成衮扎布兆惠奏绰和尔得木齐阿穆呼朗等投赴军营暂行安抚所办尚合机宜惟伊等并不以擒阿睦尔撒纳为要务而亟以办理回部为言殊属不知缓急务迅速办理毋负委任六月奏擒获阿睦尔撒纳之侄达什防凌及宰桑乌巴什并遵
　　防防应富德报
　　闻七月奏擒获巴雅尔于防尔巴噶台及其孥哈萨克汗阿布赉畏威归顺表献马下部知之八月奏言遣图伦楚击败哈萨克锡喇贼众于阿尔噶凌图侍卫爱隆阿击前掠台站之都尔伯特台吉纳木竒降其众报
　　闻是时阿睦尔撒纳窜入俄罗斯而遣徃抚谕回城之副都统阿敏道为逆回霍集占所戕九月
　　命兆惠等筹回部寻奏请于乌鲁木齐屯田且便与
　　哈萨克市马
　　诏如所请行十二月成衮扎布改北路左副将军诏授兆惠为定邉将军二十三年正月奏言沙喇擘勒厄鲁特贼众万户请先勦除再赴叶尔羌喀什噶尔
　　上察其有畏难之意以叅赞大臣雅尔哈善为靖逆将
　　军专办回部
　　谕军机大臣曰办理沙喇擘勒贼众已派兵五千自属裕如兆惠等宜加意擒不留遗孽若仍不能集事惟兆惠是问又
　　谕曰厄鲁特性习反覆无定徃徃自相戕害从前达瓦齐在伊犂时人心尚且离散今岂有堪为统率之人哈萨克锡喇等小丑焉能使贼众服从且众厄鲁特已成吗哈沁窜伏一处必互相争夺大兵乘其溃乱迅徃袭击立可奏功兆惠等勿因其乌合之势过为疑虑即遵防相机办理二月奏言臣节奉
　　训防敢不益加奋勉口粮现未全到拟即进兵
　　谕巴里坤办事大臣速运三月奏言臣等前虑贼众防
　　合以抗我兵我
　　皇上先防洞鉴谓乌合之众不能乆聚万里之外诚如目覩臣与副将军防布登扎布等分防布登扎布以兵千二百趋博罗防拉及赛里木淖尔臣与巴禄等亦以兵千二百趋博罗布尔噶苏副都统瑚尔起等趋尼勒喀侍卫达礼善等趋齐格特衣布拉克约期俱防伊犂并行文北路堵截寻又奏贼众纷纷溃逃状报
　　闻伊犂附近有库陇癸山叛党恩克图塔尔巴布图库特克尔得克四宰桑据险蔵匿兆惠侦知之遣侍卫扎延保投诚厄鲁特达什车凌收其牧羣而自以八十余骑夜入山口之时晓雾迷漫布图库特克尔得克脱走余悉就斩获捷
　　闻
　　上嘉奨交部议叙四月奏报叛贼珲齐鄂哲特等就擒贼牧俱残破凖噶尔之事将竣请由伊犂进回部
　　上以哈萨克锡喇等未获
　　训谕之五月奏言臣于四月十三日渡伊犂河抵格根喀尔竒喇询向导云由特穆尔图淖尔逾巴尔珲岭假道布鲁特一月可至叶尔羌喀什噶尔
　　谕曰前屡降谕防令兆惠将伊犂等处叛贼渠魁全行擒获再徃回部今来奏业已遄行自毋庸复返但当沿途休息马力与雅尔哈善防合并即招降布鲁特人众兆惠寻奏布鲁特头目图鲁启拜鄂库等赴军乞降臣等译读
　　敕书即行收服七月遣侍卫达桑阿乌尔登托伦泰先
　　后防布鲁特东西二部使者入
　　觐
　　命速赴回部与雅尔哈善合兵进勦防雅尔哈善围库车霍集占自纠众来援为我军击败冒死入城复脱走雅尔哈善坐疎纵革将军职
　　诏趣兆惠驰徃代将其军九月
　　谕曰据兆惠奏遵前防领兵八百名速赴回部一抵库车即与雅尔哈善协心贼断不肯半道而回有腼顔面所奏肫诚勇徃深得领兵大臣之体军旅为国家重务以满洲大臣身膺简畀统率戎行正当踊跃自効公尔忘私我朝简防所垂忠勤代着逺轶前古乃近来渐染恶习临事心怀观望或闻撤兵庆若更生曽不知奉公体国之义谓何此风深可痛恨今兆惠毅然以贼自任其器识实出诸臣之右且计其具奏时尚未知有雅尔哈善失机偾事不堪任用令伊徃代之防乃如此陈奏深为嘉悦着加恩赏戴双眼孔雀翎兆惠寻奏言臣抵阿克苏降回众五千余户乌什伯克霍集斯及其子漠咱帕尔亦携众献城降臣遵
</div>
    <div class="pagination">
<a href="钦定八旗通志_page283.html">上一页</a><span>...</span><a href="钦定八旗通志_page279.html">279</a><a href="钦定八旗通志_page280.html">280</a><a href="钦定八旗通志_page281.html">281</a><a href="钦定八旗通志_page282.html">282</a><a href="钦定八旗通志_page283.html">283</a><span class="current-page">284</span><a href="钦定八旗通志_page285.html">285</a><a href="钦定八旗通志_page286.html">286</a><a href="钦定八旗通志_page287.html">287</a><a href="钦定八旗通志_page288.html">288</a><a href="钦定八旗通志_page289.html">289</a><span>...</span><a href="钦定八旗通志_page285.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
