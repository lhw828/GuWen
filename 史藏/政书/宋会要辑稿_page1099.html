<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 1099 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 1099 页/共 1125 页</h1>
    <div class="content">十一日，新知邵武军朱俣、知道州苏森并放罢。以臣僚言：「俣稔恶甚着，罔上狼籍；森民事懵然，惟务掊敛。」 
十二日，朝奉郎、通判常州徐杞降一官。坐监试措置无方，以致拥遏，踏死士人。 
十七日，修武郎、知万安军张凑降一官，放罢。以广西经略司奏：「凑强买客人香货，不还价钱，及科配民丁，计口卖盐，规图剩利，以归私帑。」 
二十五日，前知复州洪楀日下令出国门。以臣僚言：「楀治郡酣酒度日，惟听妇言，专为营私。」 
同日，新知常德府季圭、新知荆门军孙叔豹并放罢。以臣僚言：「圭向守普州，政事乖缪，喜怒任情，掊 州县，不恤饥民；叔豹所至凶焰，贪财害物，昔辟黎州，几惹蛮变。」 
二十六日，知婺州木待问、新除知婺州王溉并与宫观，理作自陈。以臣僚言：「待问为守婺郡，子弟宠妾纳赂，颠倒是非；溉政事乖缪，诸子狠戾，辄预政事，非赂不行。」 
二十七日，新湖北提举常平刘坦之特寝新命。以臣僚言：「坦之天资狡狯，惟恃口才，以济其私。顷侍父嵘为监司，固已窃弄权柄，关节交通，今一路重寄，岂可付之 」 
十二月六日，黄灏新差主管建宁府武夷山冲佑观指挥寝罢。以臣僚言：「灏交结伪党，专事口舌，比因罢斥，遇郊复官，遂干祠禄，公论弗容。」 
十五日，陈谦复直焕章阁、差知袁州指挥寝罢。以中书舍人高文虎论：「谦登朝列则巧附相臣，任总饷则席卷财物，既略示惩而快公论，岂宜更冒此宠!」 
二十四日，知邵武军周玭降一官，永不得与知州军差遣。以言者论：「玭本州岛强盗杀人，法当至死，辄从决配，死者何辜!」 
五年正月六日，新差知眉州成绘罢新任。以四川总领权安节奏：「绘前守成州，贪饕无术，今命眉州，必不改前非。」 
二月十五日，朝请大夫彭龟年追三官勒停，朝奉郎曾三聘追两官。以右谏议大夫张釜言二人最为汝愚腹心，今尚逃宪纲，公论籍籍。 
二十三日，新知湖州赵亮夫、新知徽州赵伯桧并放罢，与宫观，理作自陈。以臣僚言二人惟务贪婪，所至席卷。 
同日，朝请大夫、直秘阁刘光祖特落职，送房州居住。以臣僚言：「光祖在州郡则挟私黩货，在朝列则阿附罔上。」 
二十四日，新江西提举莫若晦放罢。以监察御史张岩言：「其人品凡庸，自污不耻，复畀皇华之宠，岂足以慰十州父老之望!」 
三月十五日，朝请大夫、知赣州薛叔似与宫观，理作自陈；孙逢吉差知赣州新命追寝。臣僚言：「二人阴符故相，恬于无君，(令)[今]各与郡，众论沸腾。」 
二十八日，知彭州杨纬、知英德府王正邦并放罢。以臣僚言：「纬凡四为郡，俱无善称；正邦掊克民财，用刑惨酷。」 
四月二十三日，知象州朱震、知容州章镐并与宫观，理作自陈。以广西提刑张埏奏：「震率意妄作，科扰属县；镐年齿寖衰，智识愈缪。」 
二十五日，福建提举陈 放罢。以言者论 持节闽仓，惟贪货财，惟事宴饮。 
二十七日，知泉州林思齐放罢。以监察御史张岩言：「思齐持节福建，民讼全不介意，若使守泉，民事何所赴愬 」 
五月二十三日，太中大夫、显谟阁直学士、提举江州太平兴国宫楼钥禠职罢祠。以臣僚言其曩者职在封驳，汝愚拜相，朝路知非，辄于制祠盛称其美。 
六月二十一日六月二十一日：原无「月」字，径补。或当改「二」作「月」，俟考。，新知兴化军王自中放罢。以臣僚言自中守上饶日偷窃贪污。 
二十三日，前知温州王涣彦特降三官放罢官：原字有缺笔，且似为「守」字，兹据文意改。，永不得与亲民差遣。以臣僚言：「涣彦为守永嘉，减克军粮，几致生变，岂可复任亲民!」 
九 
     
月十六日，新知复州徐柟放罢，依旧奉祠。以臣僚言：「柟积恶素着，屡见白简，将漕广东，随行二医招权纳贿，岂宜复守凋郡!」 
二十日，新知德安府李谦放罢。以臣僚言其迂僻偏执，殊不晓事，岂可任之千里。 
二十七日，福建提举张经放罢。以臣僚言：「经褊躁乖疏，为守三衢，民遭漂荡，坐视莫捄。」 
十月二日，前知蕲州祝禹圭新差知郡指挥寝罢。以臣僚言：「禹圭前知蕲州，倾险刻深，简傲忿戾，今复与郡，岂改前非!」 
七日，新四川安抚制置使、兼知成都府黄由指挥寝罢，除华文阁直学士，与宫观。以臣僚言其缔结伪党，谄媚权臣，全蜀所领四路，岂可任未历州郡之人! 
十一月十九日，崇庆府邓如愚、隆庆府姚艮、巴州万永肩、新州何俊杰并放罢。以臣僚言四人素履既无贤称，临政又无善状，各已衰暮，恬不知退。 
同日，知雷州姚筠、广南提舶赵公绍并罢新任。以右正言程松言：「筠前知宾州，公绍前知郁林州，各肆奸贪，略无忌惮。」 
二十二日，知兴化军钱孜放罢。以言者论孜性资狠愎，所治乏廉，用刑惨酷，贪污不已。 
十二月五日，知琼州万良耜放罢。以广西安抚李大异奏：「良耜不理民讼，营私黩货，差吏入峒骚扰，遂致黎民劫掠。」 
六年正月二十三日，利州路转运判官王沇、提刑洪邃并放罢。以臣僚言：「二人治郡，俱无善状，暴迹秽声，播闻西州，今畀蜀节，诚为失当。」 
闰二月五日，知金 
     
州陈奕放罢，前知严州朱起宗，并永不得与亲民差遣。以臣僚言；「奕仕官乖缪，惟务哀刻；起宗居乡无产声，试郡则赃污。」 
五月二十七日，浙东提刑李洪、知房州赵彦洸并放罢。以右谏议大夫程松言二人天资惨酷，所至贪污。 
三十日，新知武冈军赵公砬放罢。以臣僚言：「志趣贪污，备见白简，今武冈小垒，岂堪诛求!」 
六月三日，权知南恩州韦翌、知处州高持并放罢。各坐非法惨酷，贪残生事，以侍御史林采奏故也。 
七月十二日，新复焕章阁待制林大中寝罢职名，依旧朝请大夫致仕。以臣僚言：「大中比因阿附伪党，削职畀祠，今因谢事而还旧班，何以下厌人心!」 
九月十二日，太中大夫、提举江州太平兴国宫谢源明罢宫祠。以臣僚言：「源明囊任琐闼，专务刺探朝廷，既遭白简，故态不改。」 
二十二日，知常州王闻礼放罢。以臣僚言闻礼养痾郡庭，全不事事。 
同日，新知建宁府黄由放罢，与宫观。以臣僚言：「建宁有壮县七，物繁地大，岂可以不历州县者一旦骤临其上!」 
十月十五日，朝请大夫、主管建宁府武夷山冲佑观万良耜罢宫观，通判邵州陈友闻、通判建康府赵善珍并放罢。以臣僚言：「三人各以贼污，白简放罢，今良耜复得奉祠，而友闻、善珍复为郡贰，殊郁公论。」 
十一月三日，新湖南运判刘诚之放罢。以臣僚言：「诚之比为郡守，席卷而去，监司清职，何以供其诛求!」 
二十一日， 
     
新知广州黄夏放罢。以臣僚言夏民讼不理，专事贪饕。 
二十二日，新差知巴州李指挥寝罢。以臣僚言：「操心颇僻，备见弹章。既(枚栻)[抆拭]以祠禄，今乃巧求试郡，俾其临民，殃及千里。」 
二十三日，知婺州赵伯放罢。以臣僚言：「伯为守婺女，讼牒积压，盗贼旁午。」 
二十五日，赵彦新任常州指挥寝罢，差主管台州崇道观，理作自陈。以臣僚言：「彦昨任南康，席卷公帑。今常州讲行荒政，必得贤二千石，始可分顾忧。」 
十二月十五日，新知抚州王沅放罢，与宫观，理作自陈。坐奏对率略。 
嘉泰元年正月七日，知严州毛 放罢，与宫观，理作自陈。主管建宁府武夷山冲佑观徐柟特降一官。以臣僚言：「 入则缪玷清班 ：原作「密」，据前述改。，出则酖酒弛事；柟奉祠居里，长恶不悛。」 
十七日，浙东提刑周珌放罢，差主管建宁府武夷山冲佑观，任便居住，理作自陈。以臣僚言珌持节一路，不能澄清属部。 
十九日，知彭州史容特降一官，知永康军赵彦霈特降两官，并放罢。以容守彭州，用亲随冒请军粮，交通关节，夹造私酝货卖；彦霈为政惨酷，遇事罗织富民。为四川制置刘德秀奏故也。 
二十三日，提点坑冶铸钱司徐辉放罢，新差广东提举市舶曾懿指挥追寝。以侍御史陈谠言：「辉为泉司，肆为侵暴；懿有聩疾，至老益甚，其于贪鄙，尤不可言。」 
二月十八日，知琼州赵彦 放罢。以殿中侍御史陈谠言：「彦 恃酒任 
      
气，为守巴州，罗织富家，掊取财物。今为琼州，惨酷尤甚。」故有是命。既而广西提刑王正功言彦 奸赃不法，恣横酷刑，遂特降两官，永不得与知州军差遣。 
同日，降授朝奉郎、郢州通判姜处广特更降一官，仍照已降指挥放罢，不得与亲民差遣。臣僚言：「处广摄郡，支破官钱，广造器且，又追漆匠刘振兄鞭棰寄禁，以致溺死。」 
三月十三日，琼州通判曾放罢。坐搜求星说，传习妖祥，扇惑下民，以臣僚言故也。 
十八日，新差知郁林州石如松、新差知钦州徐寿指挥并寝罢，各与祠禄。以给事中张岩奏：「如松赃污不廉，知过不悛；寿昏懦不晓，素无能声。」 
二十三日，新知崇庆府唐辂、新知达州赵彦建并放罢。以言者论：「辂轻率贪婪，肆为诋讦，比守利州，任吏信子，有弛郡事；彦建奸险狼籍，为邑不终，为倅被劾。」 
二十四日，新知泉州宋之瑞指挥寝罢，与祠。以臣僚言之瑞谲诈反复，附会伪学，贪污无状故也。 
四月二十二日，新知邕州蒋来叟罢新任。以侍御史陈谠言：「来叟贪污之迹屡见白简，今畀邕守，是济其欲。」 
六月七日，朝议大夫、前南外知宗赵不戒降两官，罢祠禄，永不得与亲民差遣。以臣僚言：「不戒前为南外知宗，凭恃属籍，强买市户货宝，科率僧寺钱粮，骚扰百端，逋欠万。」 
二十九日，知建宁府傅伯寿、权知泸州陈损之并放罢。以臣僚言：「伯寿浮薄轻獧，今守建宁，有饿虎雄狸之 
      
号；损之所至赃污，今任泸南，有封豕长蛇之号。」 
六日，知静江府张贵谟放罢。以臣僚言：「贵谟资本贪刻，所至赃污。今广南之地控制民蛮种落，可以廉平服而不可以贪酷治。」 
二十三日，新知衢州陈 放罢。以给事中张岩言：「 持节闽部，惟倡优是溺，惟财货是黩。及被论罢，席卷而归，讵可复畀千里之寄!」 
六月二十六日，四川总领王宁改差湖北路转运副使新任指挥寝罢。以右谏议大夫程松言：「宁贪刻残酷，屡遭白简，鄂渚乃兵民杂居之区，妄作生事则必为湖北一道之害。」
八二十三日，新除湖北提刑赵希仁、新知潼川府张演指挥并寝罢，各与宫观，理作自陈。以臣僚言二人赋性极鄙，所至奸赃。 
九月二十五日，知严州潘焘放罢。以臣僚言焘任情废法，徇私害公。 
十月二十三日，中大夫、右文殿修撰、提举江州太平兴国宫潘景珪罢祠禄，与致仕。以臣僚言：「大夫七十而致仕，礼也。今景珪奉祠，年七十有五，尚叨秘殿崇资、珍祠厚禄，恬不省退，乞勒致仕。」 
同日，知江阴军韩元老放罢，与祠禄。以臣僚言：「元老天资赃污，历见白简，老而无厌，所降赈济钱米，必窃以为己有。」 
二十六日，广西提刑王正功放罢。以臣僚言正功狠愎贪暴，老不自悔。 
二十九日，朝请大夫、直敷文阁刘诚之新差主管建宁府武夷山冲佑观指挥寝罢。以臣僚言：「去岁臣所劾诚之赃物不啻千万，止罢
      
新任，委是漏网，物论不平。」故有是命。 
十一月二八日，兴州驻札御前副都统王大节降两官放罢。坐暂摄帅职，治军无术故也。 
十二月二十三日，朝请郎、通判婺州汪德范，朝奉大夫、通判台州林谦，各特降一官。各坐牒试人数赴两浙漕司过多，臣僚考劾故也。 
二年正月二十三日，新湖南提举徐安国罢新任。以殿中侍御史林采言其捕盐无实，激成奚寇之变。 
三月十日，知安丰军陈焕放罢。以臣僚言其肆为掊克，军民被毒。 
十八日，权发遣郢州王公迈降一官。以臣僚言其与通判王琳同恶相济，致经常米斛不存，却以朝廷桩积支与戍兵。 
二十四日，湖北运使张埏、知鄂州张大猷并放罢。以臣僚言：「埏祥刑闽部，枉直莫分，及漕湖北，蒙成史手；大猷日耽荒饮，执笔不决，重征苛敛，市井萧然。」 
四月十七日，知楚州崔士威放罢。以臣僚言其本无守边之才，每有生事之过。 
五月二日，新知岳州赵公介罢新〔任〕。以监察御史张泽言其素无行检，专事狂荡，至老不改。 
十三日，秘阁修撰耿延年罢新除华文阁待制。以右正言施康年言其累遭论列，贪污无耻。 
二十六日，权发遣惠州曾秘与宫观，理作自陈。以广东运判吴时显言其略不事事，词诉纷然。 
八月六日，淮西总领韩亚卿降一官。以亚卿言知抚州傅伯召、知宁国府宋之瑞、张伯垓、刘三杰拖欠三年解发钱数，诏各降一官， 
      
亚卿亦以殿最失实，故有是命。
十二日，权发遣抚州傅伯召放罢。以江西提举张震言其公肆贪惏，敢行凶暴，轻视人命，不有监司。 
十九日，知濠州贺锡放罢。以淮西安抚丁逢言锡守边非材。 
二十九日，新知无为军沈程与参议官差遣。以臣僚言其赃私苛扰，尝见劾章，旧习不悛，专辄贪刻。 
九月十一日，知泉州倪思放罢。以臣僚言其知贡举去取差缪，今在泉州，养高自尊。 
十月十三日，知潭州赵不迹与宫观，理作自陈。以臣僚言其以制阃之地为养痾之所，平时事已废弛，缓急何所倚仗。 
</div>
    <div class="pagination">
<a href="宋会要辑稿_page1098.html">上一页</a><span>...</span><a href="宋会要辑稿_page1094.html">1094</a><a href="宋会要辑稿_page1095.html">1095</a><a href="宋会要辑稿_page1096.html">1096</a><a href="宋会要辑稿_page1097.html">1097</a><a href="宋会要辑稿_page1098.html">1098</a><span class="current-page">1099</span><a href="宋会要辑稿_page1100.html">1100</a><a href="宋会要辑稿_page1101.html">1101</a><a href="宋会要辑稿_page1102.html">1102</a><a href="宋会要辑稿_page1103.html">1103</a><a href="宋会要辑稿_page1104.html">1104</a><span>...</span><a href="宋会要辑稿_page1100.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
