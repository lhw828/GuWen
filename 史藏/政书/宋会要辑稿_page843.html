<!DOCTYPE html>
<html>
 <head>
  <meta charset="utf-8"/>
  <title>
   宋会要辑稿 - 第 843 页/共 1125 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   宋会要辑稿 - 第 843 页/共 1125 页
  </h1>
  <div class="content">
   古之候天者，自安南都护府至浚仪大岳台纔六千里，而北极之差凡十五度，稍北不已，庸讵知极星之不直人上也 臣尝读黄帝《素书》：立于午而面子，立于子而面午，至于自卯而望酉，自酉而望卯，皆曰北面。立于卯而负酉，立于酉而负卯，至于自午而望南，自子而望北，则皆曰南面。臣始不谕其理，逮今思之，乃常以天中为北也。常以天中为北，则盖以极星常居天中也。《素问》尤为善言天者。今南北纔五百里，则北极辄差一度以上；而东西南北数千里间，日分之时候之，日未尝不出于卯半而入于酉半，则又知天枢既中，则日之所出者定为东，日之所入者定为西，天 极不，当中北。又曰：『天常倾西北，极星不得居中。』臣谓以中国规观之，天常北倚可也，谓极星偏西则不然。所谓东西南北者，何从而得之 岂不以日之所出者为东，日之所入者为西乎 臣(极)[枢]则常为北无疑矣。以衡(规)[窥]之，日分之时，以浑仪抵极星以候日之出没，则常在卯酉之半少北。此殆放乎四海而同者，何从而知中国之为东南也 彼徒见中国东南皆际海而为是说也。臣以谓极星之果中，(中)已如是，又安知其茫昧几千万里之外邪 今直当据建邦之地，人目之所及者，裁以为法；不足为法者，宜置而勿议可也。 
其二 
     
曰：纮平设以象地体，今浑仪置于崇台之上，下瞰日月之所出，则纮不与地际相当者。臣详此说虽粗有理，然天地之广大，不为一台之高下有所推迁。盖浑仪考天地之体，有实数，有准数。所谓实者，此数即彼数也，此移赤彼亦移赤之谓也。所谓准者，以此准彼，此之一分，则准彼之几千里之谓也。今台之高下乃所谓实数，一台之高不过数丈，彼之所差者亦不过此，天地之大岂数丈足累其高下 若衡之低昂，则所谓准数者也。衡移一分，则彼不知几千里，则衡之低昂当审，而台之高下非所当恤也。 
其三曰：月行之道，过交则入黄道六度而稍却，复交则出于黄道之南亦如之。月行周于黄道，如绳之绕木，故月交而行日之阴，则日为之亏，入蚀法而不亏者，行日之阳也。每月退交，二百四十九周有奇然后复会。今月道既不能环绕黄道，又退交之渐当每日差池，今必月终(日)[而]顿移，亦终不能符会天度，当省去月环。其候月之出入，专以历法步之。 
其四，衡上下二端皆径一度有半，用日之径也。若衡端不能全容日月之体，则无由审日月定次。欲日月正满上衡之端，不可动移，此其所以用一度有半为法也。下端亦一度有半，则不然。若人目迫下端之东以窥上端之西，则差几三度。凡求星之法，必令所求之(星)[星]正当穿之中心。今两端既等，则人目游动，无因知其正中无：原脱，据《宋史》卷四八《天文一》补。今以钩股法求之，下径三分，上径一度有半，则两窍相覆，大小略等。人目不摇，则所察自正。 
     
其五，前世皆以极〔星〕为天中，自祖 以玑衡窥考天极不动处，乃在极星之末犹一度有余。今铜仪天枢内径一度有半，乃谬以衡端之度为率。若玑衡端平，则极星常游天枢之外；玑衡小偏，则极星乍出乍入。令瓒旧法，天枢乃径二度有半，盖欲使极星游于枢中也枢：原作「天」，据《宋史》卷四八《天文一》改。。臣考验极星更三月三：原作「文」，据《宋史》卷四八《天文一》改。，而后知天中不动处远极星乃三度有余，则祖 窥考犹为未审。今当为天枢径七度，使人目切南枢望之，星正循北极枢里周，常见不隐，天体方正。 
其六，令瓒以辰刻、十干、八卦皆刻于纮，然纮正平而黄道斜运，当子午之间，则日径度而道促；卯酉之际，则日迤行而道舒。如此，辰刻不能无谬。新铜仪则移刻于纬，四游均平，辰刻不失。然令瓒天中单环，直中国人顶之上，而新铜仪纬斜络南北极之中，与赤道相直。旧法设之无用，新仪移之为是。然当侧窥如车轮之牙，而不当衡规如鼓陶，其旁迫狭，难赋辰刻，而又蔽映星度。 
其七，司天铜仪，黄赤〔道〕与纮合铸，不可转移，虽与天运不符，至于窥测之时，先以距度星考定三辰所舍，复运游仪抵本宿度，乃求出入黄道与去极度，所得无以异于令瓒之术。其法本于晁崇、斛兰之旧制，虽不甚精缛，而颇为简易。李淳风尝谓斛兰所作铁仪，赤道不动，乃如胶柱，以考月行，差或至十七度，少不减十度。此正谓直以赤道候月行，其差如此。今黄赤道度，再运游仪抵所舍 
     
宿度求之，而月行则以月历每日去极度算率之，不可谓之(谬)[胶]也。新法定宿而变黄道，此定黄道而变宿，但可赋三百六十五度而不能具余分，此其为略也。 
其八，令瓒旧法，黄道设于月道之上，赤道又次月道，而玑最处其下。每月移交，则黄赤道辄变。今当省去月道，徙玑于赤道之上，而黄道居赤道之下，则二道与衡端相迫，而星度易审。 
其九，旧法规环一面刻周天度，一面加银丁。所以施银丁者，夜候天晦，不可目察，则以手切之也。古之人以璇为之，璇者珠之属也。今司天监三辰仪，设齿于环背，不与横箫会，当移列两旁，以便参察。 
其十，旧法重玑皆广四寸，厚四分。其它规轴，椎重朴拙，不可旋运。今小损其制，使之轻利。 
其十一，古之人知黄道岁易，不知赤道之因变也。黄道之度，与赤道之度相偶者也。黄道徙而西，则赤道不得独胶。今当变赤道与黄道同法。 
其十二，旧法黄赤道平设，正当天度，掩蔽人目，不可占察。其后乃别加钻孔，尤为拙谬。今当侧置少偏，使天度出北际之外，自不凌蔽。 
其十三，旧法地纮正络天经之半，凡候三辰出入，则地际正为地纮所伏。今当徙纮稍下，使地际与纮之上际相直。候三辰伏见，专以纮际为率，自当默与天合。」 
又言浑仪制器曰：「浑仪之为器，其属有三三：原作「二」，据《宋史》卷四八《天文一》改。，相因为用。其在外者曰体，以立四方上下之定位；其次曰象，以法天之运行，常与天随；其在内玑衡，玑以察 
     
纬，衡以察经。求天地端极三明匿见者，体为之用；察黄道降陟辰刻运徙者，象为之用；四方上下无所不属者，玑衡为之用。 
体之为器，为圆规者四。其规之别：一曰(径)[经]，(径)[经]之规二并峙，正抵子午，若车轮之植。二规相距四寸，夹规为齿，以别去极之度。北极出纮之上三十有四度十分度之八强；南极下纮亦如之。对衔二釭，联二规以为一，釭中容枢。二曰纬，纬之规一，与(径)[经]交于二极之中，若车轮之倚倚：原作「中」，据《宋史》卷四八《天文一》改。，南北距极皆九十一度强。夹规为齿，以别周天之度。三曰纮，纮之规一，上际当(径)[经]之半，若车轮之仆，以考地际，周赋十二辰，以定八方。纮之下有趺，从一衡一，刻沟受水以为平。中沟为地，以受注水。四末建趺，为升龙四以负纮。凡浑仪之属皆属焉。龙吭为纲维之四揵以为固。 
象之为器，为圆规者四。其规之别：一曰玑，玑之规二并峙，相距如(径)[经]之度。夹规为齿，对衔二釭，釭中容枢，皆如(径)[经]之率。设之亦如(径)[经]，其异者(径)[经]胶而玑可旋。二曰赤道，赤道之规一，刻玑十分寸之三以衔赤道。赤道设之如纬，其异者纬胶于(径)[经]，而赤道衔于玑，有时而移，度穿一窍，以移岁差。三曰黄道，黄道之规一，刻赤道十分寸之二以衔黄道，其南出赤道之北际二十有四度，其北入赤道亦如之。交于奎、角，度穿一窍；以铜编属于赤道。岁差盈度，则并赤道徙而西。黄赤道夹规为齿，以别均迤之度。 
玑衡之为器，为圆规二，曰玑，对(齿)[峙]，相 
      
距如象玑之度，夹规为齿，皆如象玑。其异者，象玑对衔二釭，而玑对衔二枢，贯于象玑天(径)[经]之釭中。三物相重，不相胶，为间十分寸之三，无使相切，所以利旋也。为横箫二，两〔端〕夹枢，属于玑，其中挟衡为横一，栖于横箫之间。中衡为鵳，以贯横箫，两末入于玑之罅而可旋。玑可以左右，以察四方之祥；衡可以低昂，以察上下之祥。」 
《浮漏议》曰：「播水之壶三，而受水之壶一。曰求壶、废壶，方中皆围尺有八寸，尺有四寸五分以深，其食二斛，为积分四百六十六万六千四百六十。曰复壶，如求壶之度，中离以为二，元一斛介八斗，而中有达。曰建壶，方尺植三尺有五寸，其食斛有半。求壶之水，复壶之所求也。壶盈则水驶，壶虚则水凝。复壸之 为枝渠，以为水节。求壶进水暴，则流怒以摇复壶，又折以为介。复为枝渠，达其滥溢。枝渠之委，所谓废壶也，以受废水。三壶皆所以播水，为水制也。自复壶之介，以玉权酾于建壶，建壶所以受水为刻者也。建壶一易箭，则发土室以泻之。求、复、建壶之泄，皆欲迫下，水所趣也。玉权下水之 寸，矫而上之然后发，则水挠而不躁也。复壶之达半求壶之注，玉权半复壶之达。枝渠博皆分，高如其博，平方如砥，以为水 。壶皆为之幂，无使秽游，则水道不慧。求壶之幂龙纽，以其出水不穷也。复壶士纽，士所以生法者，复壶制法之器也。废壶鲵纽，止水之渖，鲵所伏也。铜史令刻， 
      
执漏政也。冬设燎，以泽凝也。注水以龙噣直颈附于壶体，直则易浚，附于壶体则难败。复壸玉为之喙，衔于龙噣，
谓之权，所以权其盈虚也。建壶之窒，涂而弥之以重帛，窒则不吐也。管之善利者，水所溲也，非玉则不能坚良以久。权之所出高则源轻，源轻则其委不悍而溲物不利。箭不效于玑衡，则易权、洗箭而改画，覆以玑衡，谓之常不弊之术。今之下漏者，始尝甚密，久复先天者管泐也。管泐而器皆弊者，无权也。弊而不可复寿者，术固也。察日之晷以玑衡，而制箭以日之晷迹，一刻之度，以赋余刻，刻有不均者，建壶有眚也建壶：原脱，据《宋史》卷四八《天文一》补。。赘者磨之，创者补之，百刻一度，其壶乃善。昼夜已复，而箭有余才者，权鄙也。昼夜未复，而壶吐者，权(汰)[沃]也。如是，则调其权，此制器之法也。 
下漏必用甘泉，恶其之为壶眚也。必用一源，泉之冽者，权之而重，重则敏于行，而为箭之情慓；泉之卤者，权之而轻，轻则椎于行椎：原作「权」，据《宋史》卷四八《天文一》改。，而为箭之情驽。一井不可他汲，数汲则泉浊。陈水不可再注，再注则行利。此下漏之法也。 
箭一如建壶之长，广寸有五分，三分去二以为之厚，其阳为百刻，为十二辰。博牍二十有一，如箭之长，广五分，去半以为之厚。阳为五更，为二十有五筹；阴刻消长之衰。三分箭之广，其中刻契以容牍。夜算差一刻，则因箭而易牍。镣匏，箭舟也。其虚五升，重一镒有半。锻而赤柔者金之美者也。然后渍而不〔墨〕，墨者其久必蚀。银之有 
      
铜则墨，铜之有锡则屑，特铜久则腹败而饮，皆工之所不材也。」 
《景表议》曰：「步景之法，惟定南北为难。古法置执木为规，识日出之景，与日入之景此句原脱，据《宋史》卷四八《天文一》补。。昼参诸日中之景，夜考之极星。极星不当天中，而候景之法取晨夕景之最长者规之，两表相去中折以参，最短之景为日中。然测景之地，百里之间，地之高下东西不能无偏；其间又有邑屋山林之蔽，倘在人目之外，则与浊氛相杂，莫能知其所蔽；而浊氛又系其日之明晦风雨，人间烟气尘坌变作不常。臣在本局候景，入浊出浊之节，日日不同，此又不足以考见出没之实，则晨夕景之短长未能得其极数。 
参考旧闻，别立新术。候景之表三，其崇八尺，博三寸三分，杀一以为厚。圭首剡其南使偏锐。其趺方厚各二尺，环趺刻渠受水以为准。以铜为之。表四方志墨以为中刻之，缀四绳，垂以铜丸；各当一方之墨。先约定四方，以三表南北相重，令趺相切，表别相去二尺，各使端直。四绳皆附墨，三表相去左右上下以度量之，令相重如一。自日初出，则量西景三表相去之度，又量三表之端景之所至，各别记之。至日欲入，候东景亦如之景亦：原作「候相」，据《宋史》卷四八《天文一》改。。长短同，相去之 密又同，则以东西景端随表景规之，半折以求最短之景。五者皆合，则半折最短之景为北，表南墨之下为南，东西景端为东西。五候一有不合惟：原作「为」，据《宋史》卷四八《天文一》改。，未足以为正。既得四方，则惟设一表「则半析最短」以下一段原脱，据《宋史》卷四八《天文一》补。，方首，表下为石席，以水平之，植表于席之南端。席广三尺，长如九服冬至之景，自表趺刻以为分，分积为寸，寸 
      
积为尺。为密室以栖表，当极为溜，以下午景使当表端。副表并趺崇四寸，趺博二寸，厚五分，方首，剡其南，以铜为之。凡景表景薄不可辨，即以小表副之，则景墨而易度。」 
元丰五年正月二十三日，翰林学士王安礼言：「详定浑仪官欧阳发言，至道、皇佑之器皆差而无据，今造浑仪、浮漏木样，准诏进呈。及欧阳发具新器之变、旧器之失。臣等看详，除司天监浮漏 谬不可用，乞依新样改造外，至道、皇佑之器及影表各有差谬，欲依欧阳发条奏施行。」从之。 
【宋会要】
定制造水运浑天仪所奏据下文，此条当元佑初事。宋以火德王天下，所造浑仪其名水运，甚非吉兆。乞更水名，以避刑 火德之忌。』案张衡谓之刻漏仪，一行谓之水运俯视图，张思训所造，太宗皇帝赐名太平浑仪，名称并各不一。今新制备二器而三用，乞特赐名，以称朝廷制作之意。」诏以「元佑浑天仪象」为名。 ：「局直长齐良状：『伏 
元佑三年四月八日，翰林学士许将等言：「详定元佑浑天仪象所先被旨制造水运浑仪木样，如试验候天不差，即别造铜器。今臣等(画)[昼]夜校验，与天道已参合不差。」诏以铜造，仍以「元佑浑天仪象」为名。其后将等又言：「前所谓浑天仪者，其外形圆，其内则有玑有衡。其外形圆，即可 布星度；其内有玑有衡，即可仰窥天象。若仪象则兼二器有之仪象：原作「浑天仪」，文意不属。据本类下文所引将奏改。，同为一器。然 
      
既言浑天，则其为象可知。而于浑象中设玑衡，使人内窥天象，以占测为主，故可总谓之浑天仪。今所建仪象别为二器「建」下原衍「运」字，据文意删。，而浑仪占测天度之真数，又以浑象置之密室，自为天运，与仪参合。若并为一器，即象为仪，以同正天度，则浑天仪象两得之矣。此亦本朝备具典礼之一法也。乞更作浑天仪。」从之。 
六年，新作浑仪。其制：筑台，其上设浑仪以铜，于黄、赤道窥管测日度三百六十四度四分度之一。其次浑天，其制如大锅，以木为之，面设星象，随天轮运转。置人于中候之，对窍视星。其次刻漏(其次刻漏)，其次以三铜池，以水转轮，每刻木人击钲以为准。左相三十年经营其一，左丞苏公并其一。王沇之监领，于太师府置局，司天监亦迁就焉。其台四，存其旧者，比较日久，乃取拾。浑仪造已多年，此更一年可成。自今用木架楼引水，定漏测日。 
七年四月二日，诏尚书左丞苏颂撰《浑天仪象铭》。 
六月十四日，元佑浑天仪象成，诏三省、枢密院官阅之。 
绍圣元年十月十六日，诏礼部、秘书省就详定制造浑天仪象所以新旧浑仪令判局以下同测验，择取其候望精密、可久施用者，具应用官吏数申尚书省。 
三年六月十三日，元佑浑仪所言：「今欲修写《仪象制度》、《法略》各一部，申纳尚书省并秘阁。」从之。 
元符元年六月二十七日，知亳州林希上撰到《浑天仪象碑文》，诏送浑天仪象所立石。希先为吏部尚书，被旨撰文，至是来上。 
徽宗宣和六年七月二十 
      
九日，诏置讨论制造玑衡所，以宰相王黼总领，内(符)[侍]师成副之。先是，黼奏得方士玑衡之书，造小样验之，与天运合，如唐一行之制，乞命有司置局，如样制造。手诏赐黼曰：「朕惟帝尧命羲和以授四时，然后厘百工，熙庶绩；逮大舜在玑衡以齐七政，然后类上帝，禋六宗。肆朕纂承，常患观天之器，未详垂象之原。乃得元儒，有明往制。卿顺考古道，博极 书，详《洪范》之陈，得妙极之数。受至言于方士，出盛物(于)之次，具存制样，若合契符。成百代不易之仪，正诸家相驳之说，究观审核，嘉孍不忘。」元佑间苏颂更作者，上寘浑仪，中设浑象，旁设昏晓更筹，激水以运之，三器一机，合躔度，最为奇巧。宣和间又(常)[尝]更作之，而此五仪者悉归于金。中兴更谋制作。 
高宗绍兴二年十一月二日「年」上原脱「二」字，「月」下原衍「二」字，据本类后文所引补删。，工部员外郎袁正功言：「制度，浑仪安立非子午之正「安」上原衍「法要」二字，据本类后文所引删。，即有差错。今浑仪器象将欲安立，定测枢极，合要定子午正局官二员，乞下太史局差取。」诏测验官差李继宗，定正官差赵旗。俟造毕进呈日同参详指说制度。乃召苏颂子携取颂遗书子：原作「之」，据《宋史》卷四八《天文一》改。，考质旧法，而携亦不能通也。至十四年，乃命宰臣秦桧提举铸浑仪，而以内侍邵谔专领其事领：原作「令」，据《宋史》卷四八《天文一》改。，久而仪成。 
三十二年，始出其二置太史局，而高宗先自为一仪寘诸宫中，以测天象测：原作「则」，据《宋史》卷四八《天文一》改。。其制差小，而谔所铸盖祖是焉。后在锺鼓院者是也。 
清台之仪，后其 
      
一在秘书省。按仪制度按：原作「撰」，据《宋史》卷四八《天文一》改。，表里凡三重：其第一重曰六合仪，阳经径四尺九寸六分，阔三寸二分，厚五分。南北正位位：原作「立」，据《宋史》卷四八《天文一》改。，两面各列周天度数，南北极出入地皆三十一度少，度阔三分。阴纬单环纬：原作「为」，据《宋史》卷四八《天文一》改。，大小如阳经，阔三寸二分，厚一寸八分。上置水平池，阔九分，深四分，沿环通流，亦如旧制。内外八干，十二枝，画艮、巽、坤、干卦于四维。第二重曰三辰仪，径四尺三分，阔二寸二分，厚五分。釭钏刻画如阳经。赤道单环，径四尺一寸四分，阔一寸二分，上列二十八宿，均天度数，阔二分七厘。黄道单环环：原脱，据《宋史》卷四八《天文一》补。，径四尺一寸四分，阔一寸二分，厚五分。上列七十二候，均分卦策，与赤道相交，出入各二十四度弱。百刻单环，径四尺五寸六分，阔一寸一分，厚五分，上列昼夜刻数。第三重曰四游仪，径三尺九寸，阔一寸九分，厚五分。釭钏刻画如璇玑，度阔二分半，望筩长三尺六寸五分，内员外方，中通孔窍，四面阔一寸四分七厘，窥眼阔三分，夹窥径五尺三分。鳌云以负龙柱，各高五尺二寸。十字平水台高一尺一寸七分，长五尺七寸，阔五寸二分。水槽阔七分，深一寸二分。(深一寸二分)若水运之法与夫浑象，则不复设。其后朱熹家有浑仪，颇考水运制度，卒不可得。苏颂之书虽在，大抵于浑象为详，而其尺寸多不载，是以难遽复云。旧制有白道仪以考月行，在望筩之旁。自熙宁沈括以为无益而去之，南渡更造，亦不复设焉。 
极度。极星之在紫垣，为七曜、三垣、二十八宿众星所拱，是谓北极，为天之正中。而自唐以来，历家以仪象考测，则中国南北极之正，实去极星之北一度有半，此盖中原地势之度数也。中兴更造浑仪，而太史令丁师仁乃言：「临安府地势向南，于北极高下当量行移易。」局官吕璨言：「浑天无量行更易之制，若用于临安与天参合，移之他往必有差忒。」遂罢议。后十余年邵谔铸仪，则果用临安北极高下为之。以清台仪校之，实去极星四度有奇也。 
正月十六日据《宋史》卷四八《天文一》，此条为绍兴三年事，当移至上文该年十一月条前。，太史局参详指说制度浑仪丁师仁等言：「省记昨东京浑仪四座，至道仪一座，测验浑仪刻漏所安设皇佑仪一座，翰林天文局安设熙宁仪一座，太史局天文院安设元佑仪一座，合台安设，每约重二万余斤。今若制造折半浑仪一座，约度合用赤铜一万余斤。左右司覆实用赤铜八千四百八斤二两。昨元佑间制造浑仪真器，当时系两府提举。」诏合用物料令户部收买应副，其工匠下临安府和雇。仍令工部长贰专一提举。 
七年夏，资中士人张大 以木为盖天，言可备军幕中候验，献诸朝。 
十三年十月庚寅，诏制浑天仪。《高宗纪》。 
十四年四月五日，太史局言：「制作浑仪，乞依旧例差官提举。」宰臣秦桧奏曰：「在廷之臣，罕能通晓。」上曰：「此实阙典，朕已令就宫中制造，范制虽小，可用窥测。日以晷度、夜以枢星为则，盖枢星中也。非久降出，用以为式，但当广其尺寸耳。」于是 
      
命桧提举修制浑仪。 
先是，工部员外郎谢伋伋：原作「汲」，据《宋史》卷八一《律历一四》改。言：「臣职赞共工之事，尝询浑仪之法，太史官生论议法制不同，几成聚讼，铸作之工，今尚阙焉。臣愚以为所费既多，事体亦大，宜先询考制度，敷求通晓天文历数之学，如汉之贾逵、张衡，本朝之苏颂者，参订是非，决 疑而合古制，传之永久。望博访而审择之。苏颂之子携近得旨赴阙，乞就携访求颂之遗书，考质制度，必有所补。」至是，命秦桧提举修制。其后委内侍邵谔专主之。后浑仪虽成，至绍兴三十二年谔亦罢职，遂以浑仪付太史局安设焉。 
孝宗干道三年正月，诏令太史局将太上皇帝昨降下浑仪一副就本局置台安设，测验七政行度，演造新历。 
庆元四年七月，秘省筑浑仪台成。 
《玉海》：元佑浑天仪象：「吏部尚书臣苏颂先准元佑元年冬十一月诏旨，定夺新旧浑仪。对得新仪系至道、皇佑年制造，并堪行用。旧浑仪系熙宁中所造，环器怯薄，怯：原作「法」，据《新仪象法要》卷上所引改。，水趺低垫趺：原作，「跌」据《宋史》卷四八《天文一》改。，难以行使。臣切以仪象之法，度数备存，而日官所以互有论诉者，盖以器未合古，名亦不正，至于测候，须人运动，人手有高下，故躔度亦从而移转。是故两竞，各指得失，终无定论。盖古人测候天数，其法有二：一曰浑天仪，规天矩地天矩：原脱《宋史》卷四八《天文一》补。，机隐于内，上布经躔，以考日星行度、寒暑进退，如张衡浑天、开元水运铜浑是也；二曰铜候仪，(令)[今]新旧浑仪翰林天文院与太史局所有是也。又案吴中常侍王蕃云，浑 
      
天仪者，羲和之旧器，积代相传，谓之机衡。其为用也，以察三光，以分度宿者也。又有浑天象者，以着天体，以布星辰。二者以考于天盖密矣。详此浑天仪、铜候仪之外，又有浑天象，凡三器也。浑天象历代罕传，其制惟书志称梁武密府有之，云是宋元嘉中所造者。由是而言，古人候天，具此三器，乃能尽妙。今唯一法，诚恐未得亲密。然则张衡之制，史失其传；开元旧器，唐世已亡。国朝太平兴国初，巴蜀人张思训首创其式以献，太宗皇帝召工造于禁中，踰年而成，诏置文明殿今文德殿是也。东鼓楼下，题曰太平浑仪。自思训死，机绳断坏，无复知其法制者。臣昨访得吏部守当官韩公廉通《九章算术》，常以钩股法推考天度。臣思古人言：天有周髀之术，其说曰：髀，股也；股，表也。日行周径里数各依算术，用勾股二里差推晷影极游，以为远近之数，皆得表股。周人受之，故曰周髀。若通此术，则天数从可知也。因说与张衡、一行、梁令瓒、张思训法式大纲，问其可以寻究依仿制造否 其人称若据算术，案器象，亦可成就。既而撰到《九章钩股测验浑天书》一卷，并造到木样机轮一座。臣观其器范，虽不尽如古人之说，然以水运轮，亦有巧思，若今造作，必有可取，遂具奏陈，乞先创木样进呈，差官试样。如候果有准，即别造铜器。奉二年八月十六日诏，如臣所讲，置局差官及专作材料等，遂奏差寿州州学教授王沇之 
      
充专监造作，太史局夏官正周日严、秋官正于太古、冬官正张仲宣等与韩公廉同充制(官度)[度官]，局生袁惟几、苗景、张端节、刘仲景，学生候允和、于汤臣验晷景、刻漏等。至三年先造成小样，有旨赴都堂呈验，造大木样。至十二月工毕，闰十二月二日甲辰，得旨置于集英殿。臣谨案历代天文之器，制范颇多，法亦小异。至于激水运机，其用则一。盖天者运行不息，水者注之不竭；以不竭之流，逐不息之运，苟注挹均调，则参校旋转之势无有差舛也。故张衡浑天则云：室中以漏水转之，令司之者闭户唱之，以告灵台之观天者，璇玑所加，某星始见，某星始中，某今没，皆如符合。唐开元中，诏浮图一行与率府兵曹梁令瓒及诸术士更造铸铜浑，为之员天之象，上具列宿及周天度数，注水激轮，令其自转，一日一夜，天转一周。又别置二轮，络在天外，缀以日月，令得运行。每天西转一匝，日正东行一度，月行十三度有畸。凡二十九转而日月会，三百六十五转而日行匝。仍置木柜以为地平，令仪半在地下。又立二木偶人于地平之前，置锺鼓，使木人自然撞击，以候辰刻，命之曰水运浑天俯视图。既成，置武成殿前以下原衍重文廿九字，据《新仪象法要》卷上所引删。，以示百官。梁朝浑象以木为之，其员如丸， 体布二十八宿、三家星，黄赤道及天河等别为横规环以绕其外，上下半之， 
      
以象地。张思训浑仪为楼数层，高丈余，中有轮轴阙柱，激水以轮。又有神直摇铃、扣锺、击鼓，每一夜周而复始。又有十二神，各直一时，以定昼夜之长短。至冬至水凝，则以水银代之，故无差舛。按旧法，日月行度皆人所运，新制成于自然，尤为精妙。然则据上所造，张衡所谓灵台之璇玑者，兼浑仪、候仪之法也。置(蜜)[密]室中者浑象也，故洪云：张平子、陆公纪之徒，咸以为推步七曜之运，以度历象昏明之证候；校以三八之气，考以刻漏之分，占晷景之往来，求形验于事情，莫密于浑象也。开元水运俯视图亦浑象也，思训准开元之法，而上以盖为紫宫，旁周天度而正东西，转出其新意也。今则兼采诸家之说，备仪象之器，共置一台，有二隔，浑仪置于上，浑象置于下，枢机轮轴隐于中，锺鼓时刻司辰运于轮上。木阁五层蔽于前，司辰击鼓摇铃执牌出没于阁内。以水激轮，轮转而仪象咸动。此兼用诸家法。浑仪则上候三辰之行度，增黄道为单环，环中日见半体，使望筒常指日月，体常在筒窍中。天西行一周，日东移一度。此出新意也。浑象则列紫宫于北顶北：原作「此」，据《新仪象法要》卷上改。，布中外官星、二十八舍、周天度、赤黄道、天河 于天体，此用王蕃及《隋志》所说也。二器皆出一机。以水激之，不由人力力：原脱，据《新仪象法要》卷上改。补。。校之前古，法之 密未易知，而器度算数亦彷佛其遗象也。《虞书》称舜在璇玑，以齐七政，盖观四七之中星，以知节候之早晚。《考灵曜》 
      
曰：观玉仪之游，昏明主时，乃命中星者。璇玑中而星未中为急，急则日过其度，月不及其宿。璇玑未中而星中为舒「为急」至「未中」十七字原脱，据《新仪象法要》卷上补。，舒则日不及其度，月遇其宿；璇玑中而星中为调均，则风雨时，庶草繁芜而五谷登，万事康。由是言之，观璇玑中，不独视天时而布政令，抑欲察灾祥、省得失也。《易》曰：『先天而天不违，后天而奉天时。』此之谓也。今依《月令》创为《四时中星图》，以晓昏之度附于后卷，将以上备圣主南面之省观，此仪象之大用也。」 
又上论：「浑天仪、铜候仪、浑天象三器不同，古人之说亦有所未尽。陈苗谓张衡所造盖亦止在浑象七曜，而何承天莫辨仪象之异。若但以一名命之，则不能尽其妙用也。今新制备二器而通三用，当总谓之浑天。恭候圣鉴，以正其名《新仪象法要》卷上载颂奏止此，无以下文字。。臣切详《周官》冯相氏掌十有二辰、十日曰：原作「月」，据《周礼 春官 冯相氏》改。、二十有八星之位，辨其叙事，以会天位；保章氏掌天星，以志星辰日月之运动，辨其吉凶，以诏救正。盖岁月辰日星皆有方位，知其位之所在，则知其时数之常然，可考而着之于历，此冯相氏之所掌也。若有变动非常，有(击)其象，而诏其占，则保章氏掌之。盖冯相氏考其常，所以正时而颁庶事；保章氏司其变，则决之于象而诏救正。先正分其职以为之之意也。今太史局治历、瞻候合为一司，缘历术有 密，天文有常变，治历或 ，则不足以(之)[知]其常；瞻候或(隋)惰，则不足以得其变。瞻候之家，苟欲合其历，奏报候薄，遂容不实。近者局生讼 
      
奏报之妄，草泽斥历算之 ，究其所因，弊或在是。近令礼部、秘书省官定新旧仪亲密者一座行使，臣已行定验。今相度且欲存留旧仪，令历生筭步治历，得以参验。其新造两台仪象(制)制度精巧，兼得张衡、李淳风、张思训之制，以之瞻候，允为准的。今欲别为浑天仪象所，以隶太史，仍差官专一提举。因命颂提举。每日别行奏报，以此关互，无容苟简，则朝廷可以坐知象纬之实，因以参酌中失，而图其旧政，庶几不失先王冯相、保章分职之意。」 
本所乞更重作浑天仪，从之。哲宗元佑时，太史局创水运仪二象，与旧仪为三，欲废其一，局生交讼不决。中书舍人林希言：「新仪精密，乃司天之法器。然旧仪用久，宜两存之。」诏宰相临视，皆以为然，由是新旧两存不废。
木样成，又命翰林学士许将详定。元佑四年己巳岁。三月八日己卯，将言：「与周日严、苗景昼夜交验，与天道合。」诏以铜造，始制以木，观于集英，验之不差，乃以铜(造)造。以「元佑浑天仪象」为名。将乞正名「浑天仪」，从。时太史局直长赵齐良奏：「宋以火德王，名水运，非吉兆，乞更名。」诏以「元佑浑天仪象」为名，置于国之西南。 
七年壬申岁。四月二日，诏左丞苏颂撰《浑天仪象铭颂》，又图其形制，着为成书上之，诏藏秘阁。 
六月十四日，仪象成，召辅臣阅之。今其法不传。 
《通略》：初，吏部尚书苏颂请别制浑仪，因命颂提举。颂邃于律历，又以吏部令史韩公廉善算术，有巧思，乃奏用之，且授以古法。为台三层，上设浑一作候仪，中设一作置浑象，下设一作布司辰，贯以一机，激水转轮，不假人力。时至刻临，则司辰出告星度所次，占候测验，不差晷刻，昼夜晦 
      
明皆可推见。元佑四年三月，木样成，前此未有也。诏翰林学士许将等详定。己卯，将等言：「昼夜校验，与天道已参合。」乃诏以铜造，仍以「元佑浑天仪象」为名。其后将等又言：「前所谓浑天仪者，其外形员，即可 布星度，其内有玑衡，即可仰窥天象。若仪象则兼二器有之，同为一器。今所建仪象别为二器仪：原作「浑」，据本类前文引将奏改。，而浑仪占测天度之真数，又以浑象置之密室置：原作「制」，据本类前文引将奏改。改。，自为天运，与仪参合。若并为一器，即象为仪，以同正天度，则两得之。请更作浑天仪。」从之。颂因其家所藏小样而悟于心，令公廉布筭，数年而器成，大如人体，人居其中，有如笼象。因星凿窍如星此句疑有误。，以备激轮旋转之势，中星昏晚，应时皆见于窍中。星官、历翁，聚观骇孍，盖古未尝有也。绍圣中欲毁之，林希为言，得不废。 
绍圣三年六月十三日，写《仪象制度》仪：原脱，据本类前文该年条补。、《法略》各一部，纳尚书省、秘阁。规天矩地，机轮隐中，以察三光，验寒暑，是之谓仪。其圆如丸，其大数围，以布列宿，着天体，是之谓象。三器，司天之要法也。纵以天经，横以地浑，金蚪夹绕，鳌云上承，三辰四游，运转不息。激水卬流，验之密室，横箫所望，曰星其中，司辰告刻，应以鼓锺。曰象仰观，曰仪俯观。人位乎间，天外地内。 
宣和六年七月甲辰，二十九日。诏置玑衡所，以宰臣领之。得方氏玑衡之书，造小样验之，与天运合，如唐一行之制，请置局制造。唐一行作历，梁令瓒作黄道游仪，测知毕觜参鬼四宿、赤道宿度，与 
      
旧不同。皇佑初，诏造黄道浑仪，铸铜为之。自后测验赤道宿度又十四宿与一行所测不同。两朝志。自建隆迄治平，五正历象，作为铜仪，经法具于所司。 
绍兴浑天仪。盖天二年壬子岁九月甲子，诏太史局令丁师仁等造浑天仪，后不果成。 
三年正月辛未六日，工部郎袁正功献浑仪木式。是月壬戌进呈。十六日，太史令丁师仁等请折半制造，许之。用铜一万斤。先是二年十一月二日，正功言浑仪安立非子午之正则有差，诏李继宗等测验定正。 
初，东京浑仪凡四：至道仪在刻漏所，皇佑仪在翰林天文院，熙宁仪在太史局，元佑仪在合台。每座约用二万斤，城破皆为(肤)[虏]所索。扬州之陷也，吕颐浩得浑仪(去)[法]物二事献诸朝，至是折半，但用铜八千四百八斤有奇，卒不就。 
五月丙辰，命工部侍郎李擢提举制浑仪。 
十一月甲戌，工部郎谢伋言：「宜先询考制度，敷求通晓天文历数之学如汉贾逵、张衡、本朝之苏颂者，参访是非，然后可作。望下温州访求苏颂遗书，考质制度。」初，师仁等言：「若往他州，则临时定北极高下，量行移易。」有吕璨者言：「师仁等所募工不知铸法，况浑天无量行更易之制。若用于临安，与天参合，移往他州，必有差忒。」诏别听(旨)指挥。 
十四年四月丙戌，五日命太师秦桧提举制造浑仪，秘书省修制。诏有司求苏颂遗法上来。上曰：「宫中制成小范可窥测，日以晷度，夜以枢星为则。枢星，中星也。非久降出，用以为式，但广其尺寸耳。」遂命内侍邵谔主其事，久之乃 
      
成。三十二年，授太史局。 
干道三年正月，诏太史局置台设浑仪，测验七政行度，演造新历。
  </div>
  <div class="pagination">
   <a href="宋会要辑稿_page842.html">
    上一页
   </a>
   <span>
    ...
   </span>
   <a href="宋会要辑稿_page838.html">
    838
   </a>
   <a href="宋会要辑稿_page839.html">
    839
   </a>
   <a href="宋会要辑稿_page840.html">
    840
   </a>
   <a href="宋会要辑稿_page841.html">
    841
   </a>
   <a href="宋会要辑稿_page842.html">
    842
   </a>
   <span class="current-page">
    843
   </span>
   <a href="宋会要辑稿_page844.html">
    844
   </a>
   <a href="宋会要辑稿_page845.html">
    845
   </a>
   <a href="宋会要辑稿_page846.html">
    846
   </a>
   <a href="宋会要辑稿_page847.html">
    847
   </a>
   <a href="宋会要辑稿_page848.html">
    848
   </a>
   <span>
    ...
   </span>
   <a href="宋会要辑稿_page844.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
