<!DOCTYPE html>
<html>
<head>
    <meta charset="UTF-8">
    <title>续通志 - 第 491 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 491 页/共 1359 页</h1>
    <div class="content">徽中加赠荆州都督子大象嗣次大素龙朔中厯东台舍人兼修国史著书百余篇终怀州长史次大安上元中同中书门下三品章怀太子令 
与刘讷言等共注范晔汉书太子废贬普州刺史终横州司马子悱仕明皇时为集贤院判官诏以其家所著魏书说林入院缀修所阙累擢知 
图书括访异书使进国子司业以累免官

　　△许绍

　　许绍字嗣宗安州安陆人父法光隋楚州刺史大业末绍为夷陵通守盗起州境独完流人自古数十万开仓赈给炀帝崩问至绍率人吏 
三日临以所部遥属越王侗王世充篡立乃以黔安武陵澧阳归国授峡州刺史 【峡或作陕误】 封安陆郡公绍儿时与高祖同学赐书道 
平生旧以加■〈忄尉〉萧铣将董景珍降命绍率兵应接以破铣功擢其子智仁为温州刺史铣遣杨道生围峡州绍击走之铣将陈普环具 
大舰遡江规取巴蜀绍遣智仁及壻张元靖掾李宏节追战西陵覆其兵擒普环悉获战舰江之南有安蜀城地直夷陵荆门城峙其东皆峭险 
处铣以兵戍守绍遣智仁等政荆门取之制书褎美绍境连王世充及铣其下为贼剽者皆见杀绍得敌人独资遣之二邦感义杀掠为止进谯 
国公赐帛千段赵郡王孝恭等伐铣复诏督兵图荆州会病卒于军帝为流涕贞观中赠荆州都督绍长子早卒以嫡孙力士嗣终洛州长史次 
子智仁初以勋封孝昌县公绍卒继守夷陵终凉州都督少子圉师 【新书以为绍次子今据宰相世系表】

　　许圉师
　　许钦寂
　　许钦明

　　 许圉师

　　圉师有器干研涉艺文擢进士第累迁给事中黄门侍郎同中书门下三品龙朔中为左相高宗自书诏赐辽东诸将谓许敬宗曰圉师爱 
书可示之圉师子奉辇直长自然游猎犯人田田主怒自然以鸣镝射之圉师杖自然一百掩不奏为人所擿帝让曰宰相而暴百姓非作威福 
乎圉师谢且言作威福者强兵重镇嫚天子法臣文吏何敢然帝曰慊无兵邪敬宗因是劾扺 【旧书文为李义府所挤今从新书】 遂免官 
久之为虔州刺史稍迁相州专以宽治部有受赇者圉师不忍按但赐清白箴其人自愧后修餙更为廉士进户部尚书卒赠幽州都督谥曰简 
陪葬泰陵 【旧书作恭陵】

　　 许钦寂

　　力士子钦寂嗣父封万岁通天元年契丹入寇诏为陇山军讨击副使 【陇山通鉴作龙山胡三省注龙山即慕容氏和龙之山也以下 
崇州证之疑当以龙山为是】 战崇州败为虏所擒方围安东胁令说属城未下者钦寂呼安东都护裴元珪曰贼朝夕当灭幸谨守贼怒害之 
赠蕲州刺史谥曰忠子辅干以父死难授左监门卫中候为海东■〈忄尉〉劳使使迎柩还葬

　　 许钦明

　　钦寂弟钦明以军功擢左玉钤卫将军西安大都护盐山郡公出为凉州都督尝轻骑按部突厥默啜兵奄至被执贼与皆至灵州使说之 
降钦明至城下呼曰我乏食有美酱有粱米乎并乞墨一枝时贼营四面阻水惟一路得入钦明欲选将柬兵乘夜袭贼也而城中无寤其廋者 
遂见害兄弟同时死王事世名其忠

　　△邱和

　　邱和河南洛阳人后徙家郿少重气侠闲弓马仕周开府仪同三司入隋为右武卫将军封平城郡公厯蒲州刺史汉王谅反使卒衣妇人 
衣袭取蒲州和挺身免坐废为民宇文述有宠和倾心附纳复拜代州刺史炀帝北巡和馈献精腆至朔州刺史杨廓无所进帝不悦述甚称和 
美帝用为博陵太守诏廓就视和为式后帝过博陵和上食加丰愈喜由是所过竞为珍侈献自和发也迁天水郡守入为左御卫将军大业末 
海南苦吏侵数怨畔帝以和所莅称淳良而黄门侍郎裴矩亦荐之遂拜交址太守抚接尽情荒境安之是时鸿胪卿寍长直举郁林附萧铣冯 
盎举珠崖番禹附林士弘各遣使招和不从林邑西诸国职遣和明珠文犀金宝铣闻利之命长真以南粤蛮俚攻交趾和遣长史高士廉率兵 
击走之 【高士廉传和命为行军司马】 会隋骁果自江都来审隋亡乃附铣铣平遂归国授交州大总管谭国公和遣士廉奉表请入朝诏 
其子师利迎之及谒见高祖为兴引入卧内语平生欢甚奏九部乐飨之授左武候大将军和时已老以稷州其故乡也令为刺史以自养寻除 
特进贞观十一年卒年八十六赠荆州总管谥日襄陪葬献陵有子十五人行恭知名

　　邱行恭

　　 邱行恭

　　行恭善骑射大业末与兄师利聚兵万人保郿城原州奴贼围扶风不下食尽无所掠众稍散归行恭行恭遣使说贼共迎高祖自率五百 
人持牛酒诣贼营奴帅长揖守恭手斩之谓众曰若皆豪杰何为事奴乎众皆服曰愿改事公行恭乃率其众与师利迎谒秦王于渭北拜光禄 
大夫累从战伐功多迁左一府骠骑隐太子诛以功擢左卫将军贞观中坐与兄争葬所生母废为民从侯君集平高昌封天水郡公进右武候 
将军刘兰生谋反腰斩行恭希旨探心肝食之太宗闻而让之曰法有常科何至如此若以为忠孝则太子诸王先食之矣岂到汝乎行恭惭谢  
【据大唐新语及通鉴增】 高宗立迁大将军冀陕二州刺史致仕卒年八十赠荆州刺史谥曰襄陪葬昭陵太宗讨王世充战邙山欲尝贼 
虚实与数十骑冲出阵后与诸骑相失唯行恭从贼骑追及流矢着太宗马行恭回射之发无虚镞贼不敢前遂下拔箭以己马进太宗步执长 
刀太呼导之斩数人突阵而还贞观中诏斲石为人马象拔箭状立昭陵阙前以旌武功云子神绩见酷吏传

　　△李袭志

　　李袭志字重光金州安康人仕隋始安郡丞大业末盗贼起倾私产募士得三千人乘城拒盗萧铣林士弘屡攻之不下闻炀帝丧与士民 
缟素三日临或说曰公临郡久蛮夷畏威今四海分裂自王者非一姓宜遂据岭表取百粤岂不若尉陀乎袭志曰今江都虽沦宗社尚有奉诸 
君当相与戮力刷仇耻岂怙乱图不义哉欲斩说者众谏乃止固守凡二年力穷援绝为铣所陷伪署工部尚书桂州总管武德初高祖赐书命 
其子元嗣召之袭志约岭南酋永平郡守李光度潜图归国帝复以书谕曰公朕之宗不可与异姓比宜及子孙并预宗正属籍及铣平岭南六 
十余州皆送款袭志诱而致云赵郡王孝恭承制授桂州总管五年来朝封始安郡公江州都督后讨辅公祏为水军总管授桂州都督袭志守 
桂二十八年政尚清省南荒便之表请入朝以光禄大夫汾州刺史致仕卒

　　李袭誉

　　 李袭誉

　　弟袭誉字茂实通敏有识度仕隋为冠军将司兵阴世部辅代王守京师也三辅盗蚁聚袭誉请以兵据永丰仓发粟赈穷乏出库物赏战 
士驰檄郡县共捕盗贼世师不从乃求出募山南兵至汉中高祖已定长安召授太府少卿安康郡公拜潞州总管 【按金石录据袭誉墓志 
武德初初拜太仆卿出为潞州总管征拜太府卿谓此传为误疑不然当是武德初为太府少卿迁太仆卿及自潞州召还拜太府卿传虽不载 
己该于累擢之中矣】 时突厥已和亲又通使王世充袭誉捕斩之诏委典运以饟东军累擢扬州长史江南巡察大使多所黜陟扬州俗喜商 
贾不事农业袭誉为引雷陂水筑句城塘溉田八百顷民多归本召为太府卿为人严悫以威肃闻居家俭厚于宗亲禄廪随多少散之以余资 
写书罢扬州载书数车谓子孙曰吾性不喜财然负京有赐田十顷耕之足以食河内千树桑蚕之可以衣江都书读之可进求宦吾殁后尔曹 
能勤此无资于人矣迁凉州都督改同州刺史坐在凉州以私憾杖杀番禾丞刘武当死废为民流泉州卒

　　△姜謩

　　姜謩秦州上邽人隋大业末为晋阳长高祖在太原謩谓所亲曰隋政乱将亡唐公负王霸资度必拨乱得天下乃深自结及大将军府建 
引为司功参军从平霍邑绛郡兵遂渡河謩部勒一夕济高祖叹其略进平长安除相国冑曹参军 【旧书作兵曹】 长道县公辥举寇秦州 
以謩山西豪望诏安抚陇外委以便宜将行请曰公天人之望已属謩老矣恐先朝露幸一见践阼死不恨高祖嘉纳乃与窦轨出散关下河池 
汉阳遇辥举与战轨败召謩还朝为员外散骑常侍仁杲平擢秦州刺史帝曰昔人称衣锦故乡今以本州岛相授所以偿功凉州荒梗宜有以靖 
之謩至抚以恩信盗贼衰止人喜曰不意复见太平官府改守陇州以老去职贞观元年卒赠岷州都督谥曰安子确

　　姜行本 【姜皎】
　　姜晦
　　姜庆初

　　 姜行本 【姜皎】

　　确字行本以字显贞观中为将作少匠护作九成洛阳宫及诸苑籞以干力称多所赉赏游幸无不从迁宣威将军太宗选趫才衣五色袍 
乘六闲马直屯营宿卫仗内号曰飞骑每出幸即以从拜行拜左屯卫将军分典之高昌之役为行军副总管出伊州距柳谷百里依山造攻器 
增损旧法械益精其处有汉班超纪功碑行本磨去古刻更刊颂陈国威德遂与侯君集进平高昌战有功玺书慰劳还为金城郡公帝将征高 
丽行本谏未宜轻用师不从至葢牟城中流矢卒帝赋诗悼之赠左卫大将军郕国公谥曰襄陪葬昭陵行本有巧思凡朝之营缮所司必谘而 
</div>
    <div class="pagination">
<a href="续通志_page490.html">上一页</a><span>...</span><a href="续通志_page486.html">486</a><a href="续通志_page487.html">487</a><a href="续通志_page488.html">488</a><a href="续通志_page489.html">489</a><a href="续通志_page490.html">490</a><span class="current-page">491</span><a href="续通志_page492.html">492</a><a href="续通志_page493.html">493</a><a href="续通志_page494.html">494</a><a href="续通志_page495.html">495</a><a href="续通志_page496.html">496</a><span>...</span><a href="续通志_page492.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
