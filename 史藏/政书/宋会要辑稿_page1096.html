<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 1096 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 1096 页/共 1125 页</h1>
    <div class="content">嘉定五年三月二十八日，太府寺丞湛循与参议官，福建提举陈纪与宫观，理作自陈。以臣僚言二人年逾挂冠，希进未已。 
二十九日，干办诸司粮料院杨圭放罢。以右正言董居谊言其昨宰黄岩，倚任 胥，交通关节。 
四月三日，监登闻检院汪杲放罢。以监察御史金式言：「其昨倅广信，月籴军粮，载归鄱阳，以取倍息。冬夏虑囚，所过受馈，仓司委买银两，取其余直归己。」 
七月二十六日，提辖行在杂卖场吕启宗、提辖建康府榷货务都茶场许兴裔并与祠禄。以臣僚言：「启宗昨宰惠安，席卷殆尽；兴裔昨宰瑞安，纵吏为奸，逼人至死，令子弟冒同姓牒试。」 
八月二十八日，新除侍右郎官曹彦约放罢。以左司谏郑昭先言：峒主叶广等就 
      
降许国，既邀其来，反执而戮之，彦约之奏请于朝此处语意未竟，俟考。。 
九月一日，吏部架阁薛舜俞放罢。以臣僚言其不事绳检，为江西干官日与营妓狎昵。 
十一月六日，司封郎官李直养与祠禄，大理评事杨垓仲放罢。以臣僚言：「直养精神昏愦，职业废弛；垓仲滥中法科，不知律令。」 
六年正月四日，度支郎官魏大中与宫观。以臣僚言其昨守霅川，受成吏手，姻亲挠政，妄言羡余。 
二月一日，新除知大宗正丞林良与宫观。以臣僚言其向守嘉兴，专事掊克，自奉其私，亲旧馈送，多支公帑。 
二十五日，新除太常博士徐自明放罢。以臣僚言其向居师儒之职，考校去取，无非私意。 
二十八日，前主管殿前司公事郭杲差宫观指挥寝罢。以给事中曾从龙言其纵臾用兵，缔交权门。 
同日，刑部员外郎沈纺与宫观。以臣僚言其向守莆田，词诉不晓，字画多误。 
五月一日，监尚书六部门沈谧与祠禄。以臣僚言其尝为漕幕，日事燕饮，偶玷今除，人以为滥。 
六月二十八日，太府寺丞张镐放罢。以右谏议大夫郑昭先言其试郡潮阳，专事苛敛，运铜下海，为人所持。 
七月一日，大理评事王洪之放罢。以监察御史黄序言其宰长沙日用刑惨酷，科产户买盐，委用馆客，贿赂公行。 
八月一日，军器监程卓、干办诸司审计司李□并放罢。以臣僚言：「卓居家牵于多爱，居忧威制乡曲；□为临安北厢，入幕多徇嘱托。」 
同 
      
日，新除刑部郎官商逸卿与在外差遣。以刑部尚书兼给事中曾从龙言其比守辅藩，有大辟狱，省部督趣数十次，更无一字回报，先有是命。既而监察御史倪千里复言逸卿分符嘉与，弛谬荒恣，乞罢处州新除。 
尚左郎官廖德明放罢此条原与上条相连，中间当有脱文，上条语意似未尽，而本条则脱月日。。以臣僚言其为广东宪日，峒寇猖獗，措置乖方；及用为帅，养病自尊，盗贼公行。 
闰九月二十二日，新除大理寺丞赵伯桧放罢。以右谏议大夫郑昭先言其鄱阳之政急于裒敛，轻信子弟以折辱邑宰，竭民膏血，封殖其私。 
十二月四日，监登闻鼓院陈蕃孙、大理评事江模并与祠禄。以臣僚言：「蕃孙曩知抚州，已试无状，湖、徽两郡，随与随夺；模为其乡人经营冒试，以选人趁赴朝会。」 
十二月二十七日，大理寺丞张革放罢。以臣僚言其比领淮郡，不能抚摩，纵容亲随，交通关节。 
七年二月二十八日，兵部郎官宋德之放罢。以侍御史石宗万言其言行背违，中实贪诈，今以虚名，滥寘郎省。 
三月一日，太学录陈殊放罢。以监察御史黄序言其心术回邪，行检不修。 
二日，干办诸军粮料院董与几放罢。以监察御史倪千里言其事亲不孝，居官不廉。 
二十五日，殿前司神勇军统制詹和、步军司左军统制张瑜各降一官，放罢。以臣僚言：「和老而贪饕，军政不修；瑜谀佞奸贪，巧求升差。」 
五月二日，提辖文思院余铸放罢。以监察御史倪千里言其所至以阴险之术 
      
倾陷同列，今登朝列，故态不改。 
六月五日，武学谕方震放罢。以臣僚言其考试私意，取放锺大成预选，士论益喧。 
二十九日，新除太常寺主簿胡卫与在外合入差遣。以右正言应武言其居官无重厚之实，居乡乏循理之称。 
七月二日，左屯卫郎将武师道放罢。以监察御史黄序言其向为庐州强勇军统制，惟务裒克，以自丰殖。 
九月三日，新除军器监赵汝厦、新除工部郎官周纶并放罢。以殿中侍御史应武言：「汝厦为郎，偶兼钱谷之寄，仰成吏手，漫不加省；纶为丞外府，金谷之任略不究心。」 
同日，太学博士陈与行放罢。以殿中侍御史应武言其好行私意，考校不公。 
十月二十五日，殿前司护圣军统制樊荣放罢。以臣僚言其勇略无取，贪污为甚，因肆掊克，无所不至。 
十二月四日，太府寺丞卢子文放罢。以监察御史刘棠言其昨守临江临：原作「监」，据本书方域一一之三九改。，见谓贪黩，逞威妄作，略无忌惮。 
二十六日，仓部员外郎留丙放罢。以左司谏黄序言其终日坐曹，懵无部决，有子应神童，不顾分守，必欲求赐出身，庙堂难其请，退辄怨望。 
同日，知大宗正丞、兼权刑部郎官徐瑄放罢。以殿中侍御史应武言其为大宗正丞，蔑视官长；兼摄郎曹，不安分守。 
八年二月二十四日，太府寺簿杨恕、大理寺簿任一鹗并与在外合入差遣。以臣僚言：「恕兼辖封桩库，有估卖籍没金币之属，视其物贵价廉者巘鬻请置请置：似当作「移置」。；一 
      
鹗试邑莆田，与吏为伍，朝廷悉蠲下户逋租，创为青册，追扰如故。」 
二十八日，太府寺丞齐砺放罢。以监察御史李楠言其滥丞外府，财赋之剧司，以砺之庸琐，本末源流岂能深究。 
(二)[三]月二十六日，起居郎李降一官放罢。以殿中侍御史应武言其外若诚悫，中实险巇，招纳纵横游说之人，与闻阽危宗社之议。 
二十七日，监登闻鼓院董履道放罢。以左司谏黄序言其昨宰仙居，催科严峻，保长趁限讯决无虚日，库藏充盈，肆为席卷。 
六月三日，太府寺丞韩松与在外合入差遣。以监察御史刘棠言：「以勋阀收用，俾丞外府，然其少年痴騃之习，老未革去。」 
七月二日，新除太学正宋倚放罢。以监察御史李楠言其分教庐陵，养士行食，虚籍支破，以自丰殖，课试类出私意，学职率以货取。 
八月二十日，吉州刺史、主管殿前司公事何汝霖与宫观，理作自陈。以右谏议大夫应武言交结权贵，从事宴游，招纳游士，干预邪谋，故有是命。既而臣僚复言其贪污狼籍，密结游士，包藏诡计，复诏降一官，罢宫观。 
二十二日，大理评事楼澄、监登闻鼓院高之问、干办诸司粮料院张次贤并与在外合入差遣。以殿中侍御史黄序言：「澄约法断案，率多疏脱；之问入仕以来，寂无闻称；次贤才具短拙，治状无取。」 
十月二十七日，武学博士杨宏中放罢，与在外合入差遣。以右谏议大夫应武言其滥得学官，释 
      
奠差官偶不及，恚怒之气，叱詈吏胥，不顾同僚。
九年二月二日，监六部门林拱辰与在外合入差遣。以监察御史刘棠言其试邑则贪污不律，倅郡则狼籍滋甚，躐处班行，可谓侥幸。 
二十七日，翁潾新除刑部郎官指挥寝罢。以右谏议大夫应武言：「广德地狭民贫，不堪重敛，潾为守绝无可录，惟以掊克为理财，以鄙吝为节约，岂足以胜郎官之任!」 
五月二十七日，监行在左藏西库郑浦与祠禄。以殿中侍御史黄序言其经营版曹，差檄往福建劝谕和籴，即揭大先牌，以王人自居，州县官奔趋迎，折俎馈遗，安然受之。 
六月二十四日，提辖杂卖场鲁兴文放罢。以右谏议大夫应武言其昨宰盐官，乖缪之迹不一。 
二十五日，提辖左藏西库江烨放罢。以殿中侍御史黄序言其武断，搂揽公事，作倅江陵，兼摄分司总干，妄用大军官钱。 
八月二十七日，太学正周勉与在外合入差遣，主管礼兵部架阁文字刘墀与近地见次属官差遣。以殿中侍御史黄序言：「勉本无才能，缪为朴鲁；墀阘(葺)[茸]不振，夤缘荐引。」 
十月十七日，赵时侃除职与郡指挥寝罢，与宫观，理作自陈。以监察御史盛章言其顷尹京畿，奸贪颛恣，使处外藩，得以自肆，贻害又甚。 
十年正月二十三日，大理寺丞刘、傅(壅)[雍]，并先与在外差遣。以右谏议大夫黄序言其二人推勘和州通判叶禾犯赃公事，各持异论，至于互申，乞别差 
      
清强官根勘，候狱事竟日，将二人分别施行。故有是命。 
二月七日，太常寺主簿黄民望与宫观，理作自陈。以监察御史李安行言其职隶容台，规避拜跪，令吏辈改差选人摄事。 
三月二十八日，大理寺丞刘特降三官，元降与外任指挥更不施行。以右正言刘棠言其推勘叶禾受财，信任吏胥，卤莽结勘，抑令虚供，可见不职，先有是命。既而秘书少监、兼权中书舍人黄宜又言：「刘用意固执：原作「倒」，据前后所述改。，计较符合，则为故人，乞将刘更赐镌降。」复诏更降一官。 
五月二十六日，侍卫步军司都虞候王佺与宫观，理作自陈；王玺特降一官，令就镇江府都统司从军；步司统制陈师亮降一官，放罢。以监察御史李安行言：「佺之子玺指求中军统领，僣越劫持，与师亮结为死党，时出怨望语。」 
十一年正月六日，殿前司神勇军统制王琪降两官，放罢。以臣僚言其专为克剥，谋办己私。 
六月二日，右领卫将军、时暂管干殿前司职事张茂放罢。以臣僚言其抚军则殊无纪律，处事则顿乏精神，无统御之术，不足倚仗。 
七月五日，兵部侍郎黄序与宫观，理作自陈。以监察御史蔡辟言其浸被超迁，遍历台谏，专于嗜利，不顾廉耻。 
二十八日，新除大理寺丞黄干、新除合门舍人薛伯虎并与祠禄。以侍御史李楠言：「干之欺谩，已形于倅安丰之日；伯虎之贪墨，已见于守合淝、无为两任之内。」 
八月七日，新除起居 
      
舍人留元刚放罢，与宫观，理作自陈。以监察御史蔡辟言其出守温、赣，专务苛刻，傲视名德，旁若无人。 
十一月十九日，大理评事李秘、合门祗候陈祖文、合门看班祗候辛师 并放罢。以监察御史蔡辟言：「秘狱事闇疏，受成吏手；祖文趋向卑污，放荡狎游；师 夤缘合属，招揽外事。」 
十二年正月六日，国子监书库官冯大受与祠禄。以侍御史李楠言其恣行武断，长恶不悛，兜揽关节，干挠县政。 
二十一日，大理评事闾丘梓、监行在榷货务大门郭九思放罢。以监察御史王梦龙言：「梓顷典鹾局归航，发觉本券，充积私橐；九思不守士检，猖狂之行播于都邑。」 
三月二十七日，大理评事叶口矢放罢。以侍御史李楠言其赋姿浮荡，习为膏粱，声色货利，日汨其心。 
闰三月四日，吏部郎官康仲颖与宫观。以监察御史王梦龙言其居家则贻诮于乡曲，为郡则得罪于士民，庀职小铨，曲意行私。 
六月二日，太常少卿蔡辟与宫观。以监察御史张次贤言其外示威严，中实狠愎，凡所弹击，无非私意。 
四日，权工部尚书胡 、礼部侍郎袁燮并放罢。以合台言其二人论议不一，各执偏见，一主于和，一主于战，求胜报怨，殊非体国。 
十九日，军器监黎伯巽、刑部郎中赵彦适并与州郡差遣，兵部郎中高禾、秘书省著作郎陈黼并与参议官差遣，大理正沈绎、大理寺丞蒋谊并与宫观，理作自陈。以右正言胡 
      
卫言：「伯巽以憸佞之质，习倾诈之风；彦适权奸之甥，规避作邑，秋(宫)[官]剧曹，岂能平允；禾当华发之年，有婴孺之嗜；黼久焉玩愒，愦愦无闻；绎已试罔功，台疏可考；谊心术回邪，专事口吻。」 
二十六日，主管临安府城南左厢公事吕潚、城北右厢公事汪之纲并放罢。以监察御史张次贤言：「潚纵饮多至达旦，决遣率由吏手；之纲昨宰龙游，罢吏教之断决，馆客代其书判。」 
八月九日，殿前司左军统制张健、神勇军统领崔震并放罢。以监察御史张次贤言：「健以妾妻逆曦，缘此升差，出戍扬州，赃滥不法非一；震元系御马院白身，军务莫晓，牧马平江，恣所欲为。」 
十月二十六日，刑部郎中费埏、大理寺丞留硕并与祠禄。以右谏议大夫李楠言：「埏幸中金科，两玷台议，躐处郎省，岂所宜得；硕自领左符，受成吏手，今佐详谳，何所建明 」 
十一月三日，刑部郎官应元衮、宗学谕黄克仁并与宫观，理作自陈。以监察御史张次贤言：「元衮年事浸高，精神昏愦；克仁阘茸无闻，何能谕导 」 
十二月十九日，权刑部侍郎何剡与宫观，理作自陈。以右正言胡卫言其洎登禁近，乃乏廉隅，既苦末疾，间至曹局。 
十三年三月六日，礼部郎官陈贵谊与宫观，理作自陈。以监察御史张次贤言，贵谊以私故久旷职事。 
四月二十九日，监尚书六部门张国均与祠禄，三省枢密院主管架阁文字林万与在外合入差遣。以臣僚 
      
言：「国均天资骄騃，气习凡下；万文采议论，全无足观。」 
五月二十〔日〕，刑部员外郎徐瑄罢黜。以监察御史罗相言，瑄镇泸南日恣为掊 。 
六月二十四日，干办诸军粮料院郑域与在外合入差遣。以殿中侍御史胡卫言，域 官所至，罔不狼籍。 
八月十九日，新浙西副总管高仁罢新任。以知临安府陈广寿言：「近因受词状，有高伸论仁不分祖上田产物业，遂行追对，更不肯分析。及送府院对证，方肯供状愿分，其无廉耻可见。」 
十月一日，都官员外郎赵建大与宫观，新除户部员外郎赵希昔寝罢令赴行在供职之命。以监察御史方猷言：「建大得疾之后，语言蹇涩，据案阁笔，一辞莫措。希昔守凤州日，虏犯金牛镇，一筹不画，乃先逃遁。」 
二十九日，秘书郎兼庄文府教授柴景望与宫观，理作自陈。以右正言张次贤言：「景望为丞胄监，处事懵然，授经上讲，语骇听〔闻〕。」 
十一月一日，国子监主簿洪彦华与宫观，理作自陈；太学正留祺与在外合入差遣。以监察御史方猷言：「彦华私欲交胜，廉隅不立；祺精神昏愦，考校非长。」 
十二月十日，殿司右军统制王宁放罢。以权殿前司职事冯榯言：「宁近因居民遗漏，畏惧退避，辄离地方。」 
</div>
    <div class="pagination">
<a href="宋会要辑稿_page1095.html">上一页</a><span>...</span><a href="宋会要辑稿_page1091.html">1091</a><a href="宋会要辑稿_page1092.html">1092</a><a href="宋会要辑稿_page1093.html">1093</a><a href="宋会要辑稿_page1094.html">1094</a><a href="宋会要辑稿_page1095.html">1095</a><span class="current-page">1096</span><a href="宋会要辑稿_page1097.html">1097</a><a href="宋会要辑稿_page1098.html">1098</a><a href="宋会要辑稿_page1099.html">1099</a><a href="宋会要辑稿_page1100.html">1100</a><a href="宋会要辑稿_page1101.html">1101</a><span>...</span><a href="宋会要辑稿_page1097.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
