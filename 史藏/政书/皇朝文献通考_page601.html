<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 601 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 601 页/共 807 页</h1>
    <div class="content">　　金华征献畧二十卷
　　王崇炳撰崇炳字虎文东阳人
　　圣学知统録二卷　圣学知统翼録二卷
　　魏裔介撰裔介见经类
　　裔介知统録自序畧曰见知闻知之说具载于此又翼録序畧曰以之羽翼圣道鼓吹六经亦犹淮泗之归于江海鳬之倚于岱宗也
　　希贤録五巻
　　朱显祖撰显祖号雪鸿江都人顺治丙戍副榜贡生
　　洛学编四卷
　　汤斌撰斌字孔伯号潜庵睢州人顺治己丑进士官至工部尚书諡文正
　　续表忠记八卷
　　赵吉士撰吉士字恒夫号渐岸又号寄园徽州人顺治辛夘举人官至户科给事中
　　吉士自序曰鄞人卢宜仿钱士升逊国表忠记义例采辑明季天啓改元迄崇祯甲申诸臣之死阉祸死国难者或一人独立一传或数人共立一传因出寄园襍録相与叅考而増损之
　　天中景行集【无卷数】
　　邵灯撰灯字无尽一字薪传常熟人顺治壬辰进士官至河南河道
　　中州道学编二卷补编一卷
　　耿介编介初名冲璧字介石号逸庵登封人顺治壬辰进士官至直大名道以汤斌荐
　　特授詹事府少詹事
　　古懽録八卷
　　王士祯撰士祯字贻上号阮亭又自号渔洋山人顺治乙未进士官至刑部尚书諡文简
　　【臣】等谨按士祯原名下一字与
　　世宗宪皇帝庙讳相同故传刻其书者皆改为士正乾隆
　　四十二年
　　特命追赐今名是编仿皇甫谧高士传之意而间及近人至其取文选古诗之义命名曰古懽未稔何觧
　　续高士传五卷
　　高兆撰兆字云客侯官人
　　陶征序曰始晋皇甫士安防于有明之穆庙中间千余年共得一百四十三人微显阐幽循名责实起辛丑八月至壬寅二月始告成
　　王晫今世说曰高云客读书稽古自江左还旧乡布衣蔬食块处蓬室中采摭隐逸辑为续高士传鍳别精严论者谓其才识不让士安
　　厯代循良録一巻
　　孙蕙撰蕙字树百号泰岩又号笠山淄川人顺治辛丑进士官至给事中
　　古人几部六卷
　　陈允衡撰允衡字伯玑南昌人
　　允衡自序曰平湖陆叔度着古人几部始管夷吾终史天泽凡八十一人古之成大功定大策者咸在焉而其人亦有功成而身死名立而毁至者定是不变无以语权因更集古人顔曰几部
　　厯代党鍳五卷
　　徐賔撰賔字用王常熟人
　　理学备考三十四卷
　　范鄗鼎撰鄗鼎字彪西洪洞人康熙丁未进士胜朝彤史拾遗记六卷
　　毛竒龄撰竒龄见经类
　　竒龄自序曰幼时得家藏宫闱记闻一卷自洪武至万厯凡十三朝可谓小备苐事未确而文不雅承乏为史官修明史尝题起草得顺成正四朝后妃列传因厯探史宬但得详册封年时及崩薨丧塟诸礼节而他无所有乃仍收取外史所记与实録稍有不符者草成应之而拾其余杂之旧藏复为斯编
　　东林列传二十四卷
　　陈鼎撰鼎字定九江隂人
　　儒林宗派十六卷
　　万斯同撰斯同见经类
　　明儒林録十九卷
　　张恒撰恒字北山松江人
　　雒闽源流録十九卷
　　张夏撰夏见名人类
　　【臣】等谨按是书以程朱之派为主而于陆氏之派亦节取所长用意颇能除门户之见然以明太祖为理学开国直接唐虞之统未免善谀而不顾所安又凡例称人品自人品学术自学术如赵南星杨涟缪昌期李应升诸人可谓之忠臣不可列之于儒林立说殊谬文天祥正气歌云孔曰存仁孟曰取义读圣贤书所学何事岂圣贤之外别有儒林一派乎
　　锡山宦贤考畧三卷
　　张夏胡永禔同撰永禔字鸿仪与夏同里
　　吴越顺存集三卷外集一卷
　　吴允嘉撰允嘉字志上钱塘人吴越王之裔道南正学编三卷
　　钱肃润撰肃润见经类
　　肃润自序曰所録从祀东林书院诸人不拘世代不叙年数不论地位不限科目率以入祠之先后为次第焉
　　又尚集二卷
　　何属干撰属干字不息江西广昌人副榜贡生官永新县训导
　　圣宗集要八卷
　　费纬祹撰纬祹字约斋鄞县人
　　道统録二卷附録一巻　道南源委六卷　伊洛渊源续録二十巻
　　张伯行撰伯行字孝先仪封人康熙乙丑进士官至礼部尚书諡清恪
　　嘉禾征献録四十六巻
　　盛枫撰枫秀水人
　　人瑞録一卷
　　孔尚任撰尚任号东塘又号云亭山人曲阜人官至户部郎中
　　【臣】等谨按是编记康熙二十七年天下奏报夀民自七十至百嵗以上者三十七万有竒仰见
　　列圣以来休养生息
　　圣祖仁皇帝徳泽涵濡醲化懿铄率土熙春胥登夀域故一嵗之中有如是之极盛者尚任辑而録之不特一时之瑞正
　　盛世万年之瑞也
　　史传三编五十六卷
　　朱轼撰轼见经类
　　卓行録四卷
　　黄容撰容字叙九吴江人
　　容自述曰集中体例主于表彰潜徳搜辑逸事其
　　事迹赫赫在天壤他书具载者反不多録
　　荆门耆旧纪畧三卷列女纪畧一卷
　　胡作柄撰作柄荆门人
　　学统五十六卷
　　熊赐履撰赐履字敬修孝感人康熙戊戍进士官至大学士
　　明儒言行録十卷续録二卷
　　沈佳撰佳字昭嗣号复斋仁和人康熙戊戍进士官安化县知县
　　修史试笔二卷
　　蓝鼎元撰鼎元见杂史类
　　旷敏本序曰鼎元欲修宋史而以此试笔先叙有唐名臣择其忠节经济之炳著者列为传云道学渊源録一卷
　　王植撰植见经类
　　节妇传十五卷
　　杨锡绂撰锡绂字方来清江人雍正丁未进士官至漕运总督
　　黉祀纪迹十卷
　　康伟然撰伟然字中江漳州人拔贡生官罗源县教谕迁兴化县教谕
　　闗学编五卷
　　王心敬撰心敬见经类
　　蜀碧四卷
　　彭遵泗撰遵泗字磬泉丹棱人乾隆丁巳进士官翰林院编修
　　【臣】等谨按是书记蜀乱始末备及死节士女姓名体例冗杂语多不经取苌宏血三年化碧之意故名蜀碧
　　闽中理学渊源考九十六卷　闽学志畧十七卷李清馥撰清馥字根侯安溪人大学士光地孙以防授兵部员外郎官至广平府知府
　　太学典祀彚考十四卷
　　张璿撰璿字玉衡宛平人官国子监典簿
　　循良前传约编四卷
　　张先岳撰先岳字北拱晋江人
　　学宫辑畧六卷
　　余炳撰炳字敬捷禹州人
　　吉州人文纪畧二十六卷
</div>
    <div class="pagination">
<a href="皇朝文献通考_page600.html">上一页</a><span>...</span><a href="皇朝文献通考_page596.html">596</a><a href="皇朝文献通考_page597.html">597</a><a href="皇朝文献通考_page598.html">598</a><a href="皇朝文献通考_page599.html">599</a><a href="皇朝文献通考_page600.html">600</a><span class="current-page">601</span><a href="皇朝文献通考_page602.html">602</a><a href="皇朝文献通考_page603.html">603</a><a href="皇朝文献通考_page604.html">604</a><a href="皇朝文献通考_page605.html">605</a><a href="皇朝文献通考_page606.html">606</a><span>...</span><a href="皇朝文献通考_page602.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
