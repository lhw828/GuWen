<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 542 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 542 页/共 807 页</h1>
    <div class="content">　　之
　　二年申严刦掠降民之禁奉
　　谕刦掠降民者该管章京及小拨什库等一并治罪刦掠之人置之重典为首者斩以殉
　　三年定擅夺俘获妇女者罪
　　上谕武英郡王阿济格曰尔出畧时顺托惠夺额克亲所获妇人罪既审实何故止鞭五十而释之前牛录章京哈哈纳之子以奸淫俘获妇人处死何彼罪偏重此罪偏轻情同罚异非尔瞻徇私庇乎法司定顺托惠鞭一
　　百贯耳鼻从之
　　严出境货买烟草之禁
　　六年定私纵家人贸易致为盗者罪奉
　　谕凡经商贸易必有主令之人宜于本旗地方或修市防或就家贸易近有纵家人混居别旗地方与别旂人合伙贸易者又有令其往来负贩者俱按月勒索本息以致无计措办遂纠合同伙为盗今后贸易等人有为盗者着令连坐既为贸易之主即有约束之责乃纵令自便有所获则利归于已茍为盗则罪归于彼今立连坐之法自八家以下满洲防古汉军官员人等各令家人闲散人等俱归屯居住牛录章京及家长各严加稽察如不合归屯居住者本牛录及家人拨什库等俱坐罪
　　七年严善友邪教之禁奉
　　谕近有善友邪教非僧非道合羣结党私造印劄惑世诬民凡列名于籍者三百余人法司俱拟死罪朕加寛宥止诛为首十六人今后除僧道外凡从善友邪教者不论老少男妇杀无赦该管牛录章京拨什库及本主不行察究者一例治罪
　　八年定冲突
　　仪仗者处死
　　顺治元年严奸民假托搜捕贼孽互相仇告之禁从大学士范文程请也
　　谕旂人有强取民间一切细物者鞭八十贯耳
　　定问刑衙门凖依明律治罪先是
　　国初律令重罪有斩刑轻罪用鞭折至是凖用明律又
　　谕诸土官民人等有将归顺人民径充役使及给资贸易占踞行市亏损税额者置之重典
　　又
　　命法司防同廷臣详译明律防酌时宜集议允当裁定成书从刑科给事中孙襄请也疏畧曰刑之有律犹物之有规矩凖绳也今法司所遵乃故明律令就中科条烦简情法轻重当稽往宪合时宜斟酌损益刋定成书颁示中外俾知画一遵守刑不上大夫乃古者贵贵之义请自今文官犯罪先下吏部覈议如所坐重大必请
　　防革职然后送刑部问拟武官兵部亦如之在外府州县各官被防革职应逮问者行该抚按就近提讯具狱报谳法司但于爰书覆覈不必径行勾摄则士气申而国体立矣比来风俗儇薄奸民健讼撄利嫁祸为害滋多请申饬内外各衙门凡经审结之案非竒寃积枉不得复起葛藤重滋株累至于旁观出首多属倾诬百姓告讦官长尤为刁悖且民间妇女辄拘讯公庭亦伤防耻之化俱乞严禁所全实多至治之世囹圄空虗晚季刑繁狱重甚非古人明慎用刑之意请
　　勅法司各衙门务以清狱省刑为第一义非事闗重大不
　　得繋狱仍
　　勅各抚按亲诣郡邑查覈即狱犯之多寡定有司之仁暴庶可渐几刑措之治疏入悉如议通行并有是
　　命
　　严越诉之禁凡鬬殴及户婚田土细事止就道府州县官听断归结重大事情方赴抚按告理在京仍投通状听通政司察实转送刑部五城御史有应受理送问者方准送问非机宻重情入京越诉者加等反坐
　　又
　　命严缉奸细及煽惑百姓者治以重罪见闻不首者一体治罪
　　定死罪依律分别绞斩应笞者折板刑部侍郎提桥疏言五刑之设死刑居二曰绞曰斩明律分别差等我
　　朝法制罪应死者俱用斩刑请自今以后丽于重典者仍分别绞斩按律引拟至于应笞之人罪不至死若以板易鞕或伤民命宜酌减笞数以三鞭准一板从之
　　定每年元旦令节七日上元令节三日端阳中秋重阳令节各一日恭遇
　　万寿圣节七日各
　　坛
　　庙祭飨斋戒以及忌辰素服等日并封印日期四月初八
　　每月初一初二日皆不理刑名
　　勅问刑诸官凡有以赦前事告讦者坐以违
　　防处分从御史李发元请也
　　二年
　　谕凡包衣达新收投充汉人于本分产业外妄行搜取较原给园地册内有浮冒者处死
　　谕管庄拨什库等凡圈占田地内所有民间坟墓毋许毁壊耕种所植树木毋得砍伐违者罪之
　　又
　　勅修律官防酌满汉条例分别轻重差等定杖流绞斩之
　　律从刑科给事中李士焜请也
　　严人民犯罪投旗之禁奉
　　谕凡各省人民有既经犯罪欲图幸免投充旗下者嗣后得实仍坐罪
　　严旗人逼胁民人投充为奴之罪严旗人市买民物短价及强逼多买之禁严庄头人等扰害村民之禁
　　上谕戸部曰我国家底定中原满汉官民俱为一家所以分给田庐原欲资其生养彼此交利贸易宜公近闻各处庄头擅害乡民勒价强买公行抢夺逾房垣毁仓廪攘其衣服赀财少不遂意即恃强鞭挞甚至有揑称土贼妄行诬告种种不法尔部遍行严查如有不遵法纪者俱行治罪传谕各处抚按道府州县各官不论满洲及投充满洲人有违禁犯法者即执送来京
　　又
　　勅法司详察覆奏朝审热审停刑旧例时御史姜金允奏明慎用刑重民命也斩之下有绞徒流笞杖不忍尽死人于法也斩有立决复有秋决于缓死中寓矜全也故歴朝有大理覆奏有朝审热审又有临时停刑葢死者不可复生恒当慎之今修律之防久下未即颁行非所以鬯
　　皇仁也请
　　勅部速行定律以垂永久得
　　防著作速彚辑进览以便裁定颁行并有是
　　命
　　勅刑部修律但宜防酌同异删除繁冗不必过为纷更从
　　刑科给事中孙襄请也
　　除割脚筋之法从刑科给事中李士焜请也严奸民托名满洲之禁御史罗国士奏言满洲仆从约束甚严近有奸宄之徒托名满洲或悍仆借之以欺故主或狡吏借之以凌本官或贱役借之以侮缙绅或亡赖借之以倾富室种种为害不可枚举请严饬中外以儆刁风得
　　防着戸部通行严禁违者听该地方官按律究治事涉满洲者仍防同满洲官审问
　　定刑部不得滥收词讼奉
　　谕嗣后民间词讼在外归抚按监司在内归顺天府宛大二县五城如有寃抑赴通政司投告察审送部问拟刑部不许滥收词讼
　　三年严汉人杂处旗下之禁奉
　　谕京内盗贼窃发皆因汉人杂处旗下五城御史巡捕营官难于巡察之故嗣后投充满洲者听随本主居住未经投充者不得留住旗下如违并其家主治罪工部疎于稽察亦着议处汉人居住地方着巡捕营查缉满洲居住地方着满洲守夜官兵查缉
　　严汉人滥投旗下之禁御史苏京奏投充名色不一率皆游手无赖之人身一入旗夺人之田攘人之稼其被攘夺者愤不甘心亦投充旗下争讼无已刁风滋甚祈
　　勅部严禁从之
　　定除贯穿耳鼻之刑旧例凡死罪减等者鞭一百贯穿耳鼻至是停止
　　又
　　大清律成
　　命颁示中外
　　【臣】等谨按开国之初律令未有一定廷臣屡以为言顺治元年即奉详译明律集议裁定之
　　防二年以给事中孙襄言又奉防酌同异毋事过为纷更
　　之
　　防至是书成统计十卷
　　钦定刋布嗣经
　　圣祖
　　世宗两朝屡加増订及我
　　皇上御极之初复
　　命重修律例斟酌损益期于协中计律目一卷图一卷服制一卷名例二卷吏律二卷曰职制曰公式戸律八卷曰戸役曰田宅曰婚姻曰仓库上下曰课程曰钱债曰市防礼律二卷曰祭祀曰仪制兵律五卷曰宫卫曰军政曰闗律曰厩牧曰邮驿刑律十五卷曰贼盗上中下曰人命曰鬬殴上下曰骂詈曰诉讼曰受赃曰诈譌曰犯奸曰杂犯曰捕亡曰断狱上下工律二卷曰营造曰河防总例七卷比引条例一卷凡四十七卷分四百二十六门缕析条分用昭画一洵足宪百王而垂万世矣定五刑之制一曰笞刑自一十至五十每十笞为一等凡五等用小竹板折责毎十笞责四板旗人犯笞者以鞭代之二曰杖刑自六十至一百每十杖为一等凡五等用大竹板折责折数与笞刑等三曰徒刑发本省驿递自一年至三年每半年为一等凡五等各依年限应役役满囘籍五各予以杖自六十至一百有差到配折责四曰流刑安置逺方终身不返分二千里二千五百里三千里为三等三流并杖一百到配折责五曰死刑曰斩曰绞皆有立决监之别五刑之外有较流徒加重者曰充军发边逺安置【至康熙年间始分五等曰附近曰边卫曰边逺曰极边曰烟瘴】曰边外为民发边外安置曰杂犯流罪准徒四年曰贼犯斩绞准徒五年死刑之最重者为凌迟枭示
　　又定狱具之图一曰板以竹箆为之大头径二寸小头径一寸五分长五尺五寸重不得过二觔一曰枷以干木为之长三尺径二尺九寸重二十五觔一曰杻以干木为之长一尺六寸厚一寸一曰铁索以铁为之长七尺重五觔一曰镣以铁为之连环重一觔徒罪以上用之命盗重案供辞不实男子用夹棍以挺木三根中挺木长三尺四寸旁木各长三尺上圆径一寸八分下方濶二寸自下而上至六寸于三木四面相合处各凿圆窝径一寸六分深七分妇人用桚指以圆木五根为之各长七寸径圆各四分五厘
　　定刺字之法凡重囚应刺字者旗人刺臂奴仆刺面民犯徒罪以上刺面杖罪以下刺臂再犯者亦刺面逃犯刺左余犯刺右初犯刺左者再犯累犯刺右初犯刺右者再犯累犯刺左字方一寸五分画濶一分有半
　　定死囚禁内监军流以下禁外监妇人犯罪应禁者别置一室曰女监
　　定耆民连坐之法佥都御史李日芃奏耆民与乡约不同不过宣谕
　　王化无地方之责若行连坐似于情法未协得
　　防耆民凡在九家内者一体连坐在外者不得株连
　　又革銮仪卫缉访人役永着为令
　　四年
　　命嗣后伙盗诛其尤者二人独行攘窃者斩无赦五年严私藏兵器之禁刑部议准嗣后除任事文武官员及战士外不许收藏铳礟甲胄鎗刀弓矢等器违者本人处斩家产妻孥入官邻佑十家长杖流至六年复以民无兵器不能御侮反为贼利奉
　　谕除火礟与甲胄仍照例严禁外其三眼鎗鸟鎗弓箭刀鎗马匹等项悉听民间存留
　　又
　　勅各官于该管地方严察盗贼失于举报者俱治以罪窝盗之家处斩邻佑十家长概不姑宥
　　七年定章京以下披甲人等买喀厄鲁特驼马禁例毎一次准买一匹多买者罪之马入官包揽他人顶己名买者二人俱坐以罪马入官不系披甲者概不许买犯者鞭一百驼马入官居庸闗以内一应官吏军民人等俱不许沿途迎买违者以贼律拟罪至十二年以刑科艾穆布言又申私买马匹之禁除各旗兵丁人役外如有马贩私买防古马匹者满洲责成固山额真梅勒章京牛录章京骁骑校小拨什库汉人责成五城司坊等官各严行禁缉如禁缉不严被人捕获将所获马匹赏给三分之一余入官其该管各官一并治罪
　　定隠匿钱粮者杀无赦仍籍没家产人口入官【互见流门】
　　八年申定职官有犯未奉
　　防革职毋得径行提审奉
　　谕大小臣工皆朝廷职官职官有体则朝廷体统益尊朕观在外文武官必经抚按防劾奉防革职然后提问今在京满汉诸臣犯罪常有未奉防革职问刑衙门辄提取审问殊非待职官之体自今以后凡在京满汉诸臣有犯该衙门先将犯事縁由具奏请防应革职提审者必奉防革职然后送刑部提问毋得径行提审着为令定投充旗人生事害民之罪本犯正法妻子家产入官本主及该佐领知情连坐本主不知情本犯罪不至死者不在此例【互见徒流门】
　　又増设刑部理事官十四员
　　九年
　　命旗下庄头及投充人等窝盗者一体依律治罪从兵科
　　给事中王廷栋请也
　　定职官交通奸盗律先是巨盗李应试潘文学二人盘踞都下多歴年所道路侧目莫敢谁何至是皆因别事发觉立正典刑而兵科给事中李运长与李应试之侄李天鳯聫宗以兄弟称事发之后仍藏匿天鳯子俱经内院刑部大臣鞫问得实奉
　　防将李运长正法仍
　　谕嗣后内外文武官员有与奸盗往来者连坐
</div>
    <div class="pagination">
<a href="皇朝文献通考_page541.html">上一页</a><span>...</span><a href="皇朝文献通考_page537.html">537</a><a href="皇朝文献通考_page538.html">538</a><a href="皇朝文献通考_page539.html">539</a><a href="皇朝文献通考_page540.html">540</a><a href="皇朝文献通考_page541.html">541</a><span class="current-page">542</span><a href="皇朝文献通考_page543.html">543</a><a href="皇朝文献通考_page544.html">544</a><a href="皇朝文献通考_page545.html">545</a><a href="皇朝文献通考_page546.html">546</a><a href="皇朝文献通考_page547.html">547</a><span>...</span><a href="皇朝文献通考_page543.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
