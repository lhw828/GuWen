<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 879 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 879 页/共 1125 页</h1>
    <div class="content">十三日，诏应兼东宫官僚并依内殿起居职位次序。 
十一月二十一日，参知政事任中正、枢密副使钱惟演、参知政事王曾并兼太子宾客，又以工部尚书、兼太子宾客林特兼太子詹事，枢密直学士、兼太子宾客张士逊兼太子 
      
詹事。同上。翰林学士、兼太子舍人晏殊为太子左庶子，职位并如故。《国朝会要》。执政兼东宫官自中正等始也。 
十二月二十三日，以吏部尚书、同中书门下平章事丁谓兼太子少师，枢密使、吏部尚书、同中书门下平章事冯拯兼少傅，曹利用兼少保，宰臣兼东宫官自谓始也。 
《哲宗正史 职官志》：太子太师、太傅、太保、少师、少傅、少保、宾客、詹事、少詹事、左、右庶子、谕德、侍读、侍讲、中舍、舍人、左、右卫、司御、清道、监门、内率府率、副率为东宫官职。《续国朝会要》。 
徽宗政和四年三月十六日，诏：「皇长子可以来春出阁，立为皇太子。其建宫室、设官属与仪物制度，宜令有司讨论典故以闻。」 
五年二月七日，皇太子上表言：「自昔东宫建司设局，张官置吏，考其职事，实无毫末。应东宫官吏乞不必具备，诸司庶局颇令兼摄。」从之。详见皇太子门。 
十四日，以翰林学士承旨强渊明、翰林学士刘炳并为宾客，中书舍人蔡靖、陈邦光并为詹事，秘书监李诗为左庶子、兼侍讲，秘书少监苏烨为左谕德，烨旧名犯皇太子名，改今名。太常少卿葛次仲为右谕德，国子司业曾懋、殿中侍御史华寔并为舍人，知入内内侍省杨震、董悫提举左、右春坊事，内侍杨容机、黎景年、全渊、张彦卿、周珣、王若冲、王珂管勾左、右春坊事，刘渊为家令，皇甫仅为承受。 
十五日，皇太子上表乞宫僚以下不称臣，从之。 
四月二十四日，秘书监、兼太子左庶子李诗言：「皇太子读史有不足知者，置之勿 
      
读。」诏令东宫讲读官罢读史，专一导以经术。详见皇太子门。同上，同上。 
九月十九日，太子家令刘渊罢，以梁平代之。 
六年四月九日，刘炳除宣和殿学士、提举醴泉观，依旧带东宫官。 
十三日，以礼部尚书白时中、刑部尚书慕容彦逢并兼太子宾客，除给事中方会、尚书吏部侍郎刘焕并兼太子詹事，起居舍人贾安宅兼太子舍人。《续国朝会要》续国朝会要：原文简称「续」，今补齐。下文数处《干道会要》或标「干」或标「干道」，今一例补足。。内符宝郎冯杨为家令。 
七年三月二十四日，以起居郎李弥大、起居舍人赵野并兼太子舍人。《续国朝会要》。 
四月二十一日，以秘书少监柯棐兼太子舍人。同上，同上。 
二十五日，以国子司业魏宪兼太子舍人。同上，同上。 
九月十七日，皇太子上表言：「诸王府侍读已改为赞读，今本府学官独称侍读，于义未安，乞改正。」诏不允。 
八年，刘焕、方会罢，以左庶子李诗、右庶子耿南仲为詹事。《续国朝会要》。 
宣和元年三月四日，皇太子奏：「本府旧有舍人二员，撰述章表文字。今来久阙，欲乞特差官二员兼领上件职事。兼本府舍人自来止是五日一次到府，若差见在职事官，即于本职亦不废事。」诏差秘书监王易简、秘书少监曾懋并兼太子舍人。同上，同上。 
七月十八日，皇太子奏：「本府讲读官李诗、耿南仲在府五年，除讲过《论语》外，今讲读过《御解道德经》并《孟子》及嘉言善行一千六百二十七事，裨益实多，未曾陈乞推恩。李诗、耿南仲并系待制，乞自宸衷指挥。」诏并除直学士。 
九月二十八日，以国子司业程振兼太子舍人。《续国朝会要》 
六年十二月一日，皇太子 
      
奏：「昨奉旨，令本府学官李诗、耿南仲读《前汉书》，今已毕，欲接续读《后汉书》。」从之。 
政和五年四月二十四日，东宫官罢读史。后复读史指挥检未获。 
钦宗靖康元年五月二日，秘书省著作佐郎晁说之为秘书少监、兼太子左谕德。 
同日，诏：「资政殿大学士、中大夫、提举龙德宫王易简为系东宫讲读官，其请给、人从、恩数并依签书枢密院例。」 
六月二十九日，以秘书少监、兼太子左谕德晁说之为中书舍人、兼太子詹事，国子司业黎确兼太子左谕德，侯栖筠兼太子右谕德天头原批：「原注：以上《续国朝会要》、《中兴会要》无此。寄案徐辑有左、右坊一门，凡卷内注《大典》卷六千一百三十三者皆是，今并。《大典》卷二百三十九，又卷六千一百三十三。」。 
九月十六日，以尚书工部侍郎何昌言兼太子詹事。 
孝宗干道元年八月九日，诏皇子壬立为皇太子，其宫室、官属、仪物制度并令有司讨论典礼以闻。 
十一日，诏中书舍人蒋芾、起居郎魏杞并兼太子詹事。 
九月六日，诏宗正少卿邵知柔兼太子左庶子、兼太子侍读此处旁批：「寄按《大典》卷七千六百八十七同。。尚书礼部员外郎汪大猷兼太子左谕德、兼太子侍讲。《干道会要》。 
七日，诏太子詹事每遇东宫讲读日并往陪侍。 
九日，皇太子言：「得旨，邵知柔兼太子左庶子、兼太子侍读，汪大猷兼太子谕德、兼太子侍讲者。伏念臣冒处储闱，方资学术，虽圣恩隆厚，肇新宫痴之名；而位号尊崇，几僭经筵之秩。仰冀宸衷之洞照，俾仍王邸之旧称，庶穆公言，亦安私义。所有侍读、侍讲官名，乞赐改正。」诏：「东宫讲读官称自有故事，所请不允。」《干道会要》。 
二年正月二十九日，诏给事中魏杞兼太子詹事。 
三月二十一日， 
      
宰执进呈东宫讲读官已讲《孟子》彻章，请别讲书目。上曰：「可令讲《尚书》，治国之道莫先于此，君臣更相警戒，无非日所行事。朕每无事，必看数篇。」 
四月十一日，执政进呈太子春坊奏：「讲《孟子》彻章，官属乞行推赏。」上曰：「可依王府体例。」《干道会要》。记得兵士辈只是犒设。汪(彻)[澈]等奏曰：「官属减磨勘二年，兵士犒设，只是王府例，东宫乞别立赏格。」上曰；「令具人数，将量与赏。」 
五月十五日，诏中书舍人兼太子詹事。 
十月二十一日，诏秘书少监、兼太子左谕德汪大猷兼太子侍讲。《干道会要》。 
七年二月八日，诏：「皇第三子惇立为皇太子，其官属、仪物制度并令有司讨论典礼以闻。」 
二十一日，皇太子府言：「本府承受官一员，主管左、右春坊事二员，同主管左、右春坊事二员，得旨就改差外，其元差指使、宅案司、客司、袍笏书表司、楷书直省官、亲事辇官、入内院子、守阙入内院子、教骏、厨子、翰林司、仪鸾司兵级，亦乞就行改差祗应。」从之。《干道会要》。 
三月八日，诏敷文阁直学士王十朋、敷文阁待制陈良翰并除太子詹事，秘书省著作佐郎刘焞除国子司业、兼太子侍读。先是，二月十三日，宰执进呈，上曰：「刘焞兼侍读，李彦颖却兼侍讲可也。」〔虞〕允文奏曰：「李彦颖既兼左谕德，以侍讲无人，并令兼之。」上曰：「侍讲可别选人充代。」因奏曰：「刘焞久在馆阁，以拘资格，除郎不行。乞稍迁擢，以重官僚之选。」上曰：「郎官外更有何官可迁 」允文奏曰：「国子司业见阙，缘隆兴指挥不许与祭酒并除。」上曰：「司业乃祭酒之贰，并置何妨，可特除国子司 
      
业。」 
十三日，诏监察御史刘季裴除将作监、兼太子侍讲。 
十八日，诏起居郎莫济兼太子左庶子，起居舍人李彦颖兼太子左谕德。《干道会要》。 
四月九日，诏：「太子詹事、庶子、谕德除假日外，并轮日入宫，依时出，仍随日供故事。」上谓宰执曰：「太子詹事既无职事，可轮日入宫，依时出。」梁克家奏曰：「除讲读官外，庶子、谕德亦无事。」上曰：「与詹事通轮可。」克家又奏：「莫济今欲轮日供故事，以便皇太子观览。」上曰：「甚善。」同上。 
十三日，礼部太常寺言：「讨论东宫问讲并节朔贺庆、谢辞礼仪下项：一、宫僚讲读，无已行故事，当依仿讲筵，少杀其礼。每遇讲读，詹事以下至讲读官上堂，并用宾礼参见，依官职序座。皇太子正席，讲读官迭起，如延英仪。讲罢，复位。一、节朔典故有东宫受贺仪，承唐旧制，难以引用。契勘昕朝每遇元正、冬至等节并不受朝，止是宰臣以下拜表称贺；其朔望日多是得旨，特免朝参。今来东宫节朔且仿昕朝礼例，不受宫僚参贺；或元正、冬至日，詹事以下笺贺。一、谢辞初如常见之礼，后离位致词，复位，拜，就座；茶汤罢，退。一、詹事初上，参见皇太子，拜，皇太子答拜；庶子等初上，参见皇太子，受拜。庶子、谕德及讲读官虽有坐受之礼，止是《五礼新仪》所载；兼日逐致拜之礼近例皆已不行，或遇合致拜日，更乞参酌天禧、至道年事施行。按天禧二年九月五日，左庶子张士逊等言：『臣等日诣资善堂参见皇太子，犹令升阶 
      
例拜，然后跪受。望令皇太子坐受参见。』诏不许。至道元年，皇太子每见太子宾客，必先拜，迎送常降阶及门。」并从之。 
八年正月十一日，诏敷文阁学士周操试太子詹事。 
二月三日，诏给事中胡沂兼太子詹事。 
三月一日，太子詹事周操言皇太子讲《尚书》终篇，所有接续合讲经书。诏讲《周易》。 
十四日，诏礼部侍郎李彦颖兼太子左庶子。《干道会要》。
四月六日，诏：「皇太子讲《尚书》终篇，詹事、谕德、侍读、侍讲、承受官、左、右春坊各与转一官，医官、指使、宅案司等各减三年磨勘。年限不同人依四年法比折，未有名目之人候有名目日收使。御前忠佐亲事官、辇官、兵级等，依例犒设一次，仍各递增一十贯文支给。」 
五月七日，诏起居舍人刘季裴兼太子左谕德。《干道会要》。国子司业林光朝兼太子侍读，将作监陈骙兼太子侍讲。 
九年正月二十三日，诏起居舍人留正兼太子右谕德。《干道会要》。 
闰正月二十五日，太子詹事李彦颖言：「臣窃窥皇太子天资简淡，无他嗜好，进德修业，固宜及时。今宫僚粗备，每遇上堂，除讲读官外，余官不过陪侍坐席，须臾而退。乞以庶子或谕德一员兼讲《春秋》，《二礼》令添讲一经。」诏令庶子、谕德轮讲《礼记》。 
三月三日，诏太常少卿王淮兼太子左庶子。《干道会要》。
六月十四日，诏秘书少监陈骙兼太子左谕德，秘书省著作郎萧国梁兼太子侍讲，著作郎尤(柔)[袤]兼太子侍读。 
八月五日，敷文阁学士、左朝散大夫、提举江州太平兴国(官)[宫]周操内殿朝辞进对，上曰：「皇太子方赖卿 
      
辅导，甚惜卿去。」 
二十七日，诏吏部尚书李彦颖除太子詹事。 
九月十一日，中书门下省言：「得旨，令庶子、谕德轮讲《礼记》，今来庶子见阙。」诏令太子侍读兼侍讲。《干道会要》。 
八年九月二十七日，诏权吏部尚书胡沂兼太子詹事，尚书礼部侍郎、兼太子左庶子、兼侍讲李彦颖除太子詹事。《干道会要》。 
十月二十八日，诏国子司业戴几先兼太子左庶子，起居郎赵梓中兼太子左谕德，起居舍人赵师训兼太子侍讲。 
十一月二十四日，诏起居郎刘季裴兼太子左庶子，起居舍人留正兼太子左谕德，《干道会要》。秘书少监陈骙兼太子侍讲。 
十二月十七日，诏中书舍人王淮兼太子詹事，起居宋延祖兼太子侍读「居」下疑有脱字。，军器监萧燧兼太子左谕德，《干道会要》。军器少监薛元鼎兼太子侍讲。 
淳熙元年七月二十一日，以吏部尚书李彦颖依旧兼太子詹事，起居舍人范仲苞兼太子侍读。 
十月四日，以宗正少卿沈枢兼太子左庶子。 
十一月十七日，以军器少监、兼太子侍讲薛元鼎改兼太子侍读，秘书省著作郎木待问兼太子侍讲。先是，以待问兼权太子侍读，既而待问言：「国朝典故，东宫官僚皆以他官兼领，其太子侍读序位在侍讲之上，并视本职高下差。今元鼎以军器少监兼太子侍讲，待问以著作郎兼权(待)[侍]读，质之典故，班次序位有所未安。」故从其请。 
十二月八日，以兵部侍郎沈枢兼太子詹事，宗正少卿程叔达兼太子左庶子。 
二年正月五日，翰林学 
      
士、兼太子詹事王淮等言：「东宫讲《周易》彻章，欲接续讲《春秋左氏传》。」从之。 
三月四日，以秘书省著作郎木待问兼权太子侍读，秘书省著作佐郎郑侨兼权太子侍讲。 
五日，以国子司业萧燧兼太子左谕德。三年三月二十二日为起居郎，亦兼。 
四月二十九日，以秘书省著作佐郎杨恂兼权太子侍读。 
六月四日，以权吏部侍郎沈枢兼太子詹事。 
闰九月六日，以入内内侍省东头供奉官杨端友主管左、右春坊。 
十月十八日，以兵部侍郎周必大兼太子詹事。十二月二十五日，除吏部尚书、兼翰林学士，依旧兼。 
三年三月十六日，诏：「东宫见阙侍读，令萧燧权讲《春秋》。」 
九月二十一日，以国子祭酒林光朝兼太子侍读，刑部员外郎阎苍舒兼太子侍讲。十二月十二日，光朝兼左谕德。 
十二月十二日，以吏部员外郎郑伯熊兼太子侍读。 
四年三月十六日，以秘书监陈骙兼太子左谕德。九月十二日，兼左庶子。 
八月一日，以从义郎、合门舍人应材兼同主管左、右春坊。 
九月十二日，以起居郎薛元鼎兼太子左谕德。 
十月二十六日，以成忠郎、合门祗候黄夷行兼同主管左、右春坊。 
五年三月十七日，以司农少卿戴几先兼太子左谕德，吏部员外郎阎苍舒兼太子侍读，秘书省著作佐郎郑鉴兼太子侍讲。 
七月二日，以秘书省著作郎木待问兼太子侍讲。 
九月三十日，以入内内待省东头供奉官蓝介主管左、右春坊。 
六年三月六日；以太常少卿戴几先兼太子左 
      
庶子，宗正少卿阎苍舒兼太子左谕德，起居舍人木待问兼太子侍读，户部员外郎何耕兼太子侍讲。 
</div>
    <div class="pagination">
<a href="宋会要辑稿_page878.html">上一页</a><span>...</span><a href="宋会要辑稿_page874.html">874</a><a href="宋会要辑稿_page875.html">875</a><a href="宋会要辑稿_page876.html">876</a><a href="宋会要辑稿_page877.html">877</a><a href="宋会要辑稿_page878.html">878</a><span class="current-page">879</span><a href="宋会要辑稿_page880.html">880</a><a href="宋会要辑稿_page881.html">881</a><a href="宋会要辑稿_page882.html">882</a><a href="宋会要辑稿_page883.html">883</a><a href="宋会要辑稿_page884.html">884</a><span>...</span><a href="宋会要辑稿_page880.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
