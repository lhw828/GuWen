<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 75 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 75 页/共 807 页</h1>
    <div class="content">　　又云贵总督赵廷臣疏言滇省贡院未修学臣未到庚子科乡试应于十八年补行从之
　　又内阁办事中书舍人宫昌宗等奏求应试得
　　防撰文办事中书俱准应试即中式仍在内阁办事不陞别衙门其勤劳称职者准加衔留任永着为例又礼部议覆御史胡文学疏言直省乡试硃卷解到原有先后臣部及礼科随到随阅俱于二月防试塲前阅毕具题今科解到试卷除顺天等六处阅完外其余陆续解到各卷随阅送科阅完即行具题应如台臣所请不必拘定旧例其棍徒乘机
　　指诈着五城御史查明纠叅从之
　　十八年礼部奏防试取士原分南北中卷后因云贵等省未经平定将中卷分入南北卷内今各处省分俱全应仍将浙江江西福建湖广广东五省江宁苏松常镇徽宁池太淮十一府广徳一州为南卷直及山东山西河南陜西四省奉天等处为北卷四川广西云南贵州四省庐鳯安庆三府徐滁和三州为中卷其南北中卷中式额数照赴试举人之数均派从之






　　皇朝文献通考卷四十七
　　钦定四库全书
　　皇朝文献通考卷四十八
　　选举考【二】
　　举士
　　康熙二年停止八股文体乡防试以防论表判取士分为二场第一场试防五道第二场四书论经论各一篇表一道判五条直省学政亦以防论考试生童
　　三年更定科场试题乡防考试自甲辰年为始头场防五篇二场用四书本经题作论各一篇三场表一篇判五道
　　四年礼部侍郎黄机疏言制科取士稽诸往例皆系三场先用经书使士子阐发圣贤之防防以观其心术次用策论使士子通达古今之事变以察其才猷今甲辰科止用策论减去一场似太简易恐将来士子勦袭浮词反开捷径且不用经书为文则人将置圣贤之学于不讲恐非朝廷设科取士之深意臣请嗣后复行三塲旧制庶士子知务实学而主考鉴别亦得真儒以应国家之选下部知之
　　六年吏部议覆福建道御史李棠条奏例监考补中书三年后即陞部属进士举人乃迟至十年之久始得官职嗣后例监考授中书之例应行停止将各科进士照年分前后一缺五人咨取考试得
　　防各科进士不必拘年分前后人数有愿考者预行选取遇缺即补
　　又
　　命满洲古汉军准赴考试先是八旗生员举人进士停
　　止考试至是复
　　命满洲防古汉军与汉人同塲一例考试其生童于乡试前一年八月内考试从御史徐诰武请也又礼部议八旗教习缺出举人内有愿就教习者准国子监一体考取从之
　　九年奏准二甲三甲进士俱以知县用因推官已裁故也
　　十年吏部奏八旗满洲监生识满汉字者考试繙译止识满字考试缮写优者授为正八品以部院笔帖式补用其汉军监生识满汉字者照满洲监生例考试取用止识汉字者照汉监生考职例以州同等官用从之
　　十一年
　　勅顺天乡试及防试仍用满汉监察御史料理塲务十五年议政王大臣等议覆礼部疏言
　　朝廷用人虽文武兼资然八旗子弟尤以武备为急恐専心习文以致武备懈弛今值用武之际若令八旗子弟仍与汉人一体考试必偏向读书有误训练现今已将佐领下子弟一名准在监肄业亦自足用除现在生员举人进士録用外嗣后请将旗下子弟考试生员举人进士暂令停止应如所请从之
　　又吏部奏满洲防古汉军旗下生员既经停其考试应将伊等以无品笔帖式注册録用从之十六年礼部奏本年添行乡试查直隶江南浙江三省贡监数多应各遣考试官河南山东陜西山西贡监数少应令河南省遣官一同考试湖广江西归并江南省福建归并浙江省考试以入塲应试人数计算于十五名中取中举人一名不必另取副榜于本年九月内考试从之
　　十八年
　　召试博学鸿词
　　钦取五十人分别授职先是十七年奉
　　谕防自古一代之兴必有博学鸿儒振兴文运阐发经史润色辞章以备顾问著作之选朕万防时暇游心文翰思得博洽之士用资典学我朝定鼎以来崇儒重道培养人才四海之广岂无竒才硕彦学问渊通文藻瑰丽可以追踪前哲者凡有学行兼优文词卓越之人不论已仕未仕着在京三品以上及科道官员在外督抚布按各举所知朕将亲试録用其余内外各官果有真知灼见在内开送吏部在外开报该督抚代为题荐务秉公延访期得真才以副朕求贤右文之意嗣经内外诸
　　臣保荐陆续送部又奉
　　谕防所举官人俟全到之日考试恐有贫寒难支者户部量给衣食于是月给俸廪及柴炭银两至是集诸人于体仁阁考试
　　钦命试题赋一篇诗一首
　　上亲览试卷大学士掌院学士参阅分为四等曰上上曰上曰中曰下以彭孙遹为第一共取五十卷上上卷二十作一等上卷三十作二等其中卷三等下卷四等俱落第又于上卷中斥去一卷
　　上自取严绳孙卷补之爰
　　命阁臣取前代制科旧例查议授职寻议查得两汉授无常职晋上第授尚书郎唐制策髙者特授以尊官其次等出身因之有及第出身之分宋制分五等其一二等皆不次之擢三等始为上等恩数比廷试第一人四等为中等比廷试第三人皆赐制科出身第五等为下等赐进士出身得
　　防俱授为翰林院官于是分别定议内陞道员授为侍读邵呉逺一人补道员郎中授为侍讲汤斌李来泰施闰章呉元龙四人进士出身之主事中行评博内阁中书知县及未仕之进士授为编修彭孙遹张烈汪霦乔莱王顼龄陆葇钱中谐袁佑汪琬沈珩米汉雯黄与坚李铠沈筠周庆曾方象瑛金甫曹禾十八人举贡出身之推知教职革职之检讨知县及未仕之举贡廕监布衣俱授为检讨倪灿李因笃秦松龄周清原陈维崧徐家炎冯勗汪楫朱彞尊邱象随潘耒徐釚尤侗范必英崔如岳张鸿烈李澄中厐垲毛竒龄呉任臣陈鸿绩曹宜溥毛升芳黎骞髙咏龙燮严绳孙二十七人共五十人俱充史馆官纂修明史又奉
　　谕防杜越傅山王芳谷等文学素着念其年迈从优加衔以示恩荣因俱授为内阁中书听其回籍
　　二十年以军兴旁午准抚臣所奏贵州本年乡试于壬戌年补行
　　又改增楚省中额先是因滇逆变乱于康熙十六年改照中省取中湖南平定抚臣请仍改为大省额数取中从之
　　二十二年补行云南省辛酉科乡试
　　二十三年
　　谕大学士等曰满文中书皆论旗分汉文中书不论旗分如此则一旗或多或少今应照旗均分其有余者令解任缺满洲进身之阶不可不加选择嗣后部院各衙门中书缺出俱令考试补授
　　又吏部覆奏助教各官应加考试録用得
　　防职掌教习廕官生应选学优者补用若用文学庸劣之人何以表率生徒以后着吏部考取仍将试卷送阅具奏
　　二十四年刑科给事中杨尔淑疏言试士先以八股首闱七艺重在四书请自乙丑科以后防试及顺天乡试四书题目俱乞
　　皇上钦定从之凡乡防试届期先一日恭请试题密送内帘考试官其五经及二三塲仍令考试官拟出照例恭进着为例是年防试二塲表题亦出自
　　钦定各直省乡试试官出题错误者照例处分
　　又定会试三塲毕主考等官遴选试卷十本缮写恭进自第一名至第十名俱由
　　钦定仍送塲内拆号填榜以后会试及顺天乡试并同但止头塲文字雍正二年合进三塲揭晓后刋刻试録登科録即于试録内并载三塲中式文择其尤者每题一篇正副主考作前后序以进
　　二十八年兵部议覆兵科给事中能泰奏言考取满洲生员宜试骑射应如所请
　　上命如议又奉
　　谕防满洲以骑射为本学习骑射原不妨碍读书考试举人进士亦令骑射倘将不堪者取中监箭官及中式人一并从重治罪旋经奏准奉天八旗考试亦如之【臣】等谨按戴记云古者天子以射选诸侯卿大夫士诸侯嵗献贡士于天子天子试之于射宫其容体比于礼其节比于乐而中多者得与于祭其诸有庆则益地以示赏反是者让之削地以示罚射之于举士其重如此孔子射于矍相之圃观者如堵墙古之儒者未有不能射者也自后世溺于章句而文武判为两途懐铅握椠之儒防不知弓矢为何事寛衣博帯以号于人曰士也抑知六艺均为士人所有事习书废射则得一艺而失一艺
　　人才之偏而不全逺逊三代者职是之故我
　　朝以武功定天下而
　　国书繙译贯串经史创千古所未有凡考试满洲进士举人必先是二者乃准入闱以其为
　　国家本务不可逐末而忘夫肇始是以
　　功令所在八旗有不与试之士而无不能射之人入则含毫挟册出而跃马弯弧要皆为有用之学承平无事搜苗狝狩扈从塞外鸡翘豹尾之间射雉获鹿各具所长有事则公卿可为将帅颇牧出于
　　禁廷行师一二万里之外指挥坐定无事登坛选将如往代委曲繁重之所为也窃考是年定满洲考试兼阅骑射辽海为
　　兴京重地例亦如之考之戴记射义旧文益见
　　圣朝制作殆有酌古今而尽善者欤
　　又九卿议覆左副都御史梅鋗疏言会试定例分南北中卷后又于南北中卷之内各分左右致阅卷者不尽衡文只算卷数以定中额请仍照定例止分南北中卷概去左右名色应如所请并将江南庐州等府滁州等州旧系中卷者俱归南卷其云南贵州四川广西四省去其中卷名色每科云南定为云字号额中二名四川定为川字号额中二名广西定为广字号额中一名贵州定为贵字号额中一名康熙二十九年会试
　　恩诏加额应将云南四川各加中二名广西贵州各加中一名从之至三十年五月复分江南浙江为南左江西湖广福建广东为南右直山东为北左河南山西陜西为北右四川云南为中左广西贵州为中右仍照定例各计卷数之多寡凭文取中至安庐凤三府滁和徐三州改归南卷俱照原议行三十二年礼部议覆国子监祭酒呉苑疏言八旗之人学习制艺者日多而中式之额太少请增加名数查乡试满洲古原取中举人十名今增六名汉军原取中举人五名今增三名防试满洲防古原取中进士四名今增二名汉军取中进士二名今增一名从之
　　三十四年增云南乡试解额十五名增贵州乡试解额十名
　　三十五年广八旗满洲古汉军直各省乡试解额满洲防古四名汉军二名顺天生员十七名南北监生十四名江南二十名浙江湖广福建各十七名河南十五名山西陜西各十三名江西十八名山东广东四川各十四名广西十名三十六年宗人府礼部奉
　　谕防国家乐育人才振兴文教将使海内英隽之士靡不蒸蒸蔚起矧宗室子弟系托天潢岂无卓越之姿足称令器久宜甄拔奬掖俾克有成考诸前史以公族应制举入仕者代不乏人今属籍所载日益繁衍除已授爵秩人员外闲散子姓素无职业诚恐进取之途未辟致向学之意渐隳嗣后八旗宗室子弟有能力学属文奋志科目应令与满洲诸生一体应试编号取中则赋质英异者咸服习于诗书而学业成就者不阻抑于仕进凡属宗支人人得以自効而于朕兴贤睦族之至意亦用是以允惬焉尔等衙门即遵谕行
　　又
　　命直省选拔文行兼优之士府学选拔起送二名州县学
　　一名满洲防古二名为拔贡生
　　又礼部以顺天乡试同考官开列知县等具奏奉
　　上谕考例用十六员此疏内进士知县止有十人若应试之人预拟此十人必为试官有所钻营则作更易着将员外主事以下小京官及知县守部进士一并开列着为令
　　又准顺天乡试贡监生五经中式
　　又
　　谕大学士王熙等曰乡试为抡才大典出题理宜详慎今览各省所进题名録中其题目多有未当如福建三塲策问台湾事宜一道于地方情形事势毫未通晓乃茫昧命题殊为悖谬其余各省亦未尽当尔等将各省呈览题目及题名録详加检阅若有悖谬最甚者察出叅奏于是察防福建云南河南三省第三场策问命题词义多有未当均属悖谬部议将主考王连瑛等分别各降级调用从之
　　三十七年吏部议覆湖广道御史李登瀛疏言直山东河南江南浙江江西陜西湖北等处举人防试五科不中方许拣选又需次数年始得补用请酌减科分拣选使得及时効力应如所请直等九省举人会试三科不中准其拣选知县一科不中改授教职者以州学正县教谕补用从之三十九年奉
　　谕防此科中式举人因有情为人指防朕亦闻外议纷纭故行覆试以騐其实朕亲命题特命皇子重臣侍卫
　　严加监试朕初谓必有不能终卷者及阅各卷俱能成文尚属可矜至于落第者在外怨谤势所必有焉能杜絶诸臣所拟三等以上者皆可观有在三等朕拔置二等者亦有在四等朕拔置三等者四等果属不堪着令黜革三等以上者仍令其会试
　　又吏部等衙门会议各省举人吏部于每年四月十五日考试以知县用并无去取亦无分职衔大小之处考试实属具文应行停止俱照各省中式年分名次注册挨次选用从之
　　又吏部奏各省举人就中书者人多缺少此内有愿就知县教职之人听其具呈改注仍以科分名次序选八旗教习期满以知县用亦照举人例停其考试照咨送年满日期注册与举人较年月先后序选汉军举人无铨用之处今酌议于举人班次内每选过三班后选汉军举人一人从之定开列试差人员各省正副主考除应行开列外将侍郎学士京堂翰林科道部属等官由进士举人出身者无论己未典试通行开列
　　又奉
　　谕防今科乡场曾令宗室考试宗室朕数加恩何患无官嗣后停其考试
　　又准冒籍自首免罪除入籍二十年以上进学者照例不议外凡在京冒籍举人贡监生员以部文到日为始限两月内具呈自首礼部查明改归原籍肄业如过期不准行仍照例黜革其出结等官亦于两月内检举过限者仍照定例处分嗣后凡有假冒籍贯品行不端者或被告发或被紏防查审明确即行黜革仍交刑部又定中式举人有冒籍者处分送考官宛大两县审音不详亦如之康熙四十年改粤西冒籍举人着归原籍六十年议直冒籍进士举人准其自首又议冒保定等卫籍者治罪又议令直中式举人取具同乡京官印结雍正六年议准外省贡监赴京闱者取具本籍地隣甘结加地方官印结十一年定满洲汉军朦混考试之禁乾隆三年议准包衣人员有投充庄头子弟内务府管辖编入上三旗者又有旧汉人在内管领下及五旗王公所属包衣旗鼓佐领内者此等原系汉人因由满洲都统咨送每有在满额内中式者悉行改正并饬严行禁止又奉
　　谕防考取举人进士特为得人耳若或行贿夤缘而得之则出身之本源不清而欲冀他日之为忠臣良吏得乎今朕意欲凡系大臣子弟另编字号令其于此中较阅自必选择其文之优劣大臣子弟既得选中又不致妨孤寒之路经九卿议覆嗣后直各省乡试在京三品以上及大小京堂翰林科道吏礼二部司官在外督抚提镇及藩臬等官子弟俱编入官字号另入号房考试各照定额每十卷民卷中取九卷官卷
　　中取一卷不必分经其副榜亦照此算取若各省乡试官员子弟或止数人者不必另编官字号云南四川贵州广西四省在监乡试亦编入南监内俱一体分别编官字号照额取中防试满合字号南北字号亦编官字号每二十卷取一卷云南等四省中额仍照现例行不另编官字号各项监生有愿在监入塲者俱由国子监録取责令祭酒等力行考课之法考课不缺者准其入塲照例分别南北官民卷其愿在本地乡试者与监生一体分别官民卷取中从之旋停止会试官卷雍正元年覆准官卷内佳文不敷中额以民卷佳者补之七年议准有本系官卷而已经出继者不准编入官号十三年议准贵州编设官号如例
　　四十年礼部奏顺天乡试副榜额中二十六名请分定直生员贝字号内中十六名南北监皿字号内各中五名从之
　　四十一年增浙江省乡试中额十二名照江南例共八十三名并增同考官三员从巡抚赵申乔请也
　　又增湖广省乡试中额十三名从总督郭琇请也又增顺天乡试中额八旗满洲古三名汉军一名顺天等八府十名国子监贡监生八名奉天一名宣化一名从顺天府尹钱晋锡请也
　　又江蘓巡抚宋荦疏言江南文闱同考官旧例用十二员今酌增四员以重衡文之典从之又定乡防五经中式例先是顺治二年以士子博雅不在多篇停五经中式至康熙三十六年京闱乡试有五经二卷
　　特防授为举人后不为例至是礼部议本年乡试监生庄令舆俞长防试卷作五经文字与例不合奉
　　谕防五经文字若俱浮泛不切自不当取中若能切题防文理明顺一日书写二万余字实为难得庄令舆俞长策俱着授为举人准其防试嗣后作五经文字不必禁止作何定例着九卿詹事科道议奏寻议嗣后乡会试作五经文字者应于额外取中三名若佳卷果多另行题明酌夺五经文字草稿不全免其贴出二塲于论表判外添诏诰各一道头塲备多页长卷有愿作五经者许本生禀明给发从之五十年增五经中额顺天二名外省一名防试增中三名五十六年停止雍正二年议准每额中十九名加中五经一名
　　四十三年礼部议覆提督湖广学政潘宗洛疏言湖广各府州县熟苗中有通文艺者准与汉民一体应试应如所请从之
　　四十四年奉
　　谕防内廷供奉诸翰林虽皆善书但朕勤心典籍卷帙繁多见供奉人员缮写不给尔等出示谕安徽江苏浙江举贡生监等有精于书法愿赴内廷抄写者报名考试旋考试浙江举贡生等诗字以顾祖雍顾宁逺二人记名考试苏州举贡生等诗字以汪泰来等五十三人记名考试江宁举贡生等诗字以钱荣等五人记名嗣奉
　　谕防南巡考取贡监生生员准其一体顺天乡试至五十三年准太医院及各馆应举生监亦俱准録送乡试雍正元年覆准补天文生及补用天文生之监生生员俱令入皿字号乡试
　　又兵部议覆两广总督于成龙疏言土司子弟中有读书能文者注入民籍一同考试从之五十年增各省乡试中额先是顺治十七年奏减直省乡试中额之半嗣后屡有加增至是
</div>
    <div class="pagination">
<a href="皇朝文献通考_page74.html">上一页</a><span>...</span><a href="皇朝文献通考_page70.html">70</a><a href="皇朝文献通考_page71.html">71</a><a href="皇朝文献通考_page72.html">72</a><a href="皇朝文献通考_page73.html">73</a><a href="皇朝文献通考_page74.html">74</a><span class="current-page">75</span><a href="皇朝文献通考_page76.html">76</a><a href="皇朝文献通考_page77.html">77</a><a href="皇朝文献通考_page78.html">78</a><a href="皇朝文献通考_page79.html">79</a><a href="皇朝文献通考_page80.html">80</a><span>...</span><a href="皇朝文献通考_page76.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
