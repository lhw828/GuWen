<!DOCTYPE html>
<html>
<head>
    <meta charset="UTF-8">
    <title>钦定大清会典则例 - 第 181 页/共 354 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定大清会典则例 - 第 181 页/共 354 页</h1>
    <div class="content">　　皇子自西角门入至
　　殡殿外北向立典仪官赞执事官各共乃职赞引官赞
　　跪叩兴
　　皇子行三跪九叩礼兴赞引官导
　　皇子由西门入至中门阈内立赞跪
　　皇子跪赞进
　　册奉
　　册官至
　　册案前恭奉香
　　册跪献
　　皇子接
　　册恭献毕仍授奉
　　册官跪受兴奉设案上一跪三叩退赞进
　　宝奉
　　宝官至
　　宝案前恭奉香
　　宝跪献
　　皇子接
　　宝恭献毕仍授奉
　　宝官跪受兴奉设案上一跪三叩退典仪官赞宣册宣
　　册官至
　　册案前跪奉绢
　　册宣毕赞宣
　　宝宣
　　宝官至
　　宝案前跪奉绢
　　宝宣毕同设各匣内行一跪三叩礼退赞引官导皇子仍由西门出至原位立赞引官赞跪叩兴皇子行三跪九叩礼兴次行奠献读祝致祭礼如仪奠献皆用内监礼成恭奉祝帛绢
　　册宝送燎所焚燎○十五日
　　圣祖仁皇帝亲诣
　　几筵前行百日致祭礼陈羊酒祭筵楮帛各如数王以下外藩王等及公主福晋以下大臣命妇以上齐集举哀读文致祭如大祭仪○是日
　　谕不送
　　梓宫之人亦竢四月初七日后始行剃头钦此○二十一日行启奠礼陈羊酒祭筵楮帛如数王以下子以上并内府官员公主福晋以下子夫人以上并内府官员妻齐集举哀读文致祭仪与大祭同○二十三日恭移
　　梓宫于
　　孝东陵时值
　　圣躬初愈欲亲往送诸王大臣等奏请勉抑哀情保防圣躬停止亲诣不允再四敦劝有
　　防勿复陈奏顺天府耆民数百人合辞泣恳乃勉从众
　　请启送日仍
　　亲诣
　　殡宫于
　　梓宫前祭酒举哀至时
　　皇子内大臣跪劝扶出至
　　殡宫门外跪候
　　梓宫过至登大升轝犹从别道歩至百歩外跪候灵驾过时攀恋哀慕卽舁轝夫校不忍仰视竢
　　灵驾渐远始乗舆还宫是日王公以下奉恩将军以上外藩王台吉等于土城关外齐集民公侯伯以下满汉文武有顶带官员以上于八里庄两旁齐集内大臣侍衞等于
　　殡宫大门外齐集内府官员执事人等于内大臣侍衞后齐集内监等于大门外两旁齐集公主福晋以下入八分公夫人以上于
　　殡宫二门内齐集不入八分公民公侯伯夫人以下男夫人以上于二门外齐集内府官员妻于大臣命妇后齐集于奉移时跪送举哀候过
　　梓宫登大升轝礼部堂官祭轝行礼
　　灵驾发校尉陈仪驾于马上前列
　　册宝黄舆在黄盖后行
　　灵驾左右毎班内监各十人随从歩行次
　　宁寿宫宫女车随行次内务府妇女六十人乗马随行次掌仪司内监十有五人乗马随行次豹尾班侍衞三十人随行离豹尾班数武王公大小官员等乗马随行毎过门桥遣内大臣二人轮流祭酒不往送之王公大小官员于各齐集处举哀跪送候
　　灵驾过各退往送王公大臣官员于跪迎处候过乗马
　　随行至第七班从别路豫往
　　芦殿网城北门外序立候
　　灵驾至跪举哀候过由黄幔城两旁绕至大门外序立
　　仪驾设门前
　　灵驾奉安毕陈
　　册宝列于左右乃夕奠
　　皇子祭酒三爵毎祭一叩众皆随行礼举哀毕各退次日早陈设仪驾众照常齐集奉移时
　　皇子祭酒三爵众随行礼举哀
　　灵驾发王公各官于幔城大门外排跪举哀候过分两翼在后歩行竢舁校更班后照常乘马随行毎至宿次复跪迎安奉如前仪沿涂五十里内地方官于路右百歩外跪迎举哀候过随至宿次幔城大门外行三跪九叩礼奠献时于右翼班末随举哀行礼至日
　　三陵除直班官员外咸至兴龙口之外举哀跪迎灵驾至暂安奉于
　　飨殿设
　　几筵陈
　　册宝于左右奠献举哀毕各退是日遣官各一人祗告暂安奉殿
　　孝陵
　　孝诚仁皇后陵寝并遣官祗告
　　孝陵后土
　　昌瑞山神○毎日照常三次上食
　　宁寿宫宫女及内府妇女照常齐集举哀○四月初五日行安奉遣奠礼陈羊酒祭筵楮帛如数王以下齐集举哀致祭行礼如常仪○初七日奉安
　　梓宫于宝城地宫前期三日遣官各一人祗告
　　天
　　地
　　太庙
　　社稷至日送往王以下各官于大门外按翼序立奉
　　移
　　梓宫时
　　皇子祭酒三爵众随行礼公主福晋以下妇女等豫至
　　宝城芦殿前甬道东序立竢
　　梓宫至跪迎举哀
　　梓宫升龙輴陈
　　册宝于两旁
　　皇子祭酒三爵众皆随举哀行礼是日仪驾皆焚讫至时
　　皇子祭酒三爵移龙輴由隧道入
　　地宫安奉宝牀陈
　　册宝于左右石几掩闭
　　元宫
　　皇子祭酒三爵举哀众随行礼毕卒哭各退是日遣官祭
　　孝陵后土
　　昌瑞山神○是日以
　　孝惠章皇后奉安
　　地宫礼成遣官祗告
　　暂安奉殿
　　孝陵并告
　　孝诚仁皇后陵寝○中元遣
　　皇子诣
　　孝东陵行礼如仪○十二月初二日行恭题
　　神主礼遣满汉大学士各一人朝服盥手诣香案前跪
　　上香毕同行一跪三叩礼兴于
　　神主空防处塡石靑毕复行一跪三叩礼退○初五日圣祖仁皇帝亲诣
</div>
    <div class="pagination">
<a href="钦定大清会典则例_page180.html">上一页</a><span>...</span><a href="钦定大清会典则例_page176.html">176</a><a href="钦定大清会典则例_page177.html">177</a><a href="钦定大清会典则例_page178.html">178</a><a href="钦定大清会典则例_page179.html">179</a><a href="钦定大清会典则例_page180.html">180</a><span class="current-page">181</span><a href="钦定大清会典则例_page182.html">182</a><a href="钦定大清会典则例_page183.html">183</a><a href="钦定大清会典则例_page184.html">184</a><a href="钦定大清会典则例_page185.html">185</a><a href="钦定大清会典则例_page186.html">186</a><span>...</span><a href="钦定大清会典则例_page182.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
