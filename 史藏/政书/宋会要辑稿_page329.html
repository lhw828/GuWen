<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 329 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 329 页/共 1125 页</h1>
    <div class="content">十八日，上谕执政曰：「闻河埽久不修，故几坏者数处，鱼池、原武、阳武皆已遣水官乘疾置护役。昨日报洛水又大溢注于河，若广武埽坏，大河与洛水合而为一，则清汴不通矣。京都漕运殊可忧，宜亟命吴安持与王宗望同力督作。苟得不坏地，此亦须措置为久计，其促安持往营度之。」 
九月十三日，北外丞李举之言：「春夫一月之限，减缩不得过三日，遇夜及未明以前，不得令入役。如违，官吏以违制论。」从之。 
十月十四日，左中散大夫、直龙图阁谢卿材为福建、陕西、河北三路转运使，河北兼外都水使者。时河决小吴，议者欲复东流，卿材建言，近岁河流稍行北，无可回之理，上《河议》一编，召赴政事堂会议，持论不屈，忤大臣意，徙河东转运使。 
十一月十三日，知南外丞李伟言：「清汴贯京都，下通淮、泗，自元佑以来屡危急，而今岁特甚。臣相视就武济河下尾废堤佑河基址，增修 
      
 导，回截河势东北行，留旧埽作遥堤，可以纾清汴下注京城之患。」诏宋用臣、陈佑甫覆按以闻。详见汴河门。 
十二月二十日，权工部侍郎吴安持言：「京西路转运使拖欠年额梢草钱计七十万贯有余，止称岁计窘(之)[乏]及应副军储，无由办集。欲别赐钱物，或降度牒收买。」诏京西转运司，自绍(兴)[圣]二年后合认诸埽年计梢额钱，并须依限数足。 
十八日，诏祠部给空名度牒一千道与北外丞司，五百道与南外丞司，令乘时计置梢草。 
二年六月三日，详定重修敕令所申明黄河泛桥火禁，揭榜于两岸。 
元符元年正月十八日，工部言：「今年黄河埽并诸河合用春夫，除年例人数外，少三万六千五百人，乞给度牒八百二十一道，充雇夫钱。」从之。 
五月二十七日，诏朝散大夫、试户部尚书吴居厚，朝散郎、权刑部侍郎周之道，并转一官；发运副使张商英减磨勘一年；淮南转运副使张元方赐帛。以修支河毕功故也。 
九月十九日，水部员外郎曾孝广言：「今河事已付转运司，责州县共力救护北流堤岸，则北外都水丞别无职事，请并归转运司。」从之。 
三年正月八日，吏部言：「都大并河埽使臣、兵士，及修河物料，虽不拘常制抽差取射者，并听本监与转运、外丞司执奏占留。」从之。 
徽宗崇宁元年六月二十九日，臣寮言：「伏见黄河自商胡口决以来，治水者辟为两堤，相去数十里，许不尽与 
      
河争，以顺其势。余二十年，河底渐淤积，则河行地上，失其本性，一遇泛溢，河道变徙。自金堤第四埽、第五埽决溢之后，治水者惟与河相争，殊不原水性润下，岂特遏之而后行之。先帝留神河事十余年，究览孙民先之奏，慨然下诏，不得回澜。已而黄河涨淤(刑)[邢]、洺、深、冀之间，流行于瘠卤低下之地，入界河，漂北界以归于海。自北京、澶、濮至于怀、博、齐、郓，桑麻被野，禾忝如云，可谓万全之策矣。中间大臣谋不出此，必欲回河东流，以破北流之议。自商胡口决之后，一如先帝圣断与孙民先所陈。今录民先书进呈，乞下河北，如其所说引水筑堤去处，以图来上。」诏付三省。 
闰六月十四日，诏翰林学士郭知章为枢密直学士、知邓州，都水使者黄思放罢，皆以昔论河事尝主东流之议，为言者所弹故也。 
七月八日，枢密直学士、知邓州郭知章以辨言官所弹，降充龙图阁直(阁)学士。知章奏：「东流利害，乞下都水监相度施行。朝廷未尝以臣言为是，寻下提(转)[举]、安抚司、都水监同共相度，第二次又差吕希纯、井亮采相度，第三次又差王宗望相度。王宗望定议上禀，朝廷遂闭北流。吴安持、郑佑等各保过涨水二年，累转 官。其后河决，谏官王祖道乞罪水官，亦未尝一言及臣。其水官得罪，或安置，臣虽罢中书舍人，尚得集贤殿修撰、知和州。未行间，哲宗有旨令上殿，则当时朝廷已察见非臣之罪。况前后臣 
      
僚、台谏言东流者非一，今来已经九年，言事者不详本末，至烦朝廷再有行遣。伏望圣慈悯察。」检会朝奉郎、监察御史郭知章奏：「臣窃见大河分东北，生灵被害滋久。往年朝廷议欲回河，盖尝患之而未能也。今兹复故道，水之趋东者已不可遏，若顺而导之，议闭北而行东，其利百倍。近日朝廷遣使按视，闻已闭梁村北流，尚有阚村、张包河等处，逐司议论未一。臣(论)[谓]。方兹隆冬霜降，水落复槽，则利害易办也。臣比缘使事至河北，自澶入北京，渡孙村口，见水趋东者河甚阔而深。又自北京往洺州，过杨家浅口渡，见水之趋者纔十分之二三。然后知大河之闭北而行东无疑也。今东流之河即商胡之故道，询诸父老，具言水旧行者七十余年矣， 都水监，水官也，朝夕从事于河上，耳目之所闻见，心志之所思虑，议论之所缀接，莫非水也。河流之曲折高下，利害之轻重本末，宜熟知之矣。今使水官不得尽其职而惑于浮议，臣恐河事一误，则北方之民未得安堵而乐业。伏望陛下特降睿旨，专委水官以图经久可行之策，以幸河北一路元元之民，不胜幸甚。」又检会朝奉郎、监察御史郭知章秦：「臣切见以大河分东北之流数年矣，论议起，上惑朝廷之听，至今未决。河北之民被患滋久，亡失赋租，荡析田亩，其害不可胜计。臣以谓地形有高卑，水势有逆顺，河道有浅深，水流有缓急，利害皆可以目 
      
今者水之复行，天也，殆非人力也。而议者欲固违水之性，必使趍北，诚私忧过计也。东流利害，其大略则存塘(洎)[泊]也，通御河也，固北都也，复民田也。至于堤防之费，兵夫之役，官员之敕，梢(莫)[草]之用，所省不赀，则其利可胜言哉!臣职为御史，亲见利害，不敢不言。如以臣言为可取，即乞早降睿旨，下都水监相度施行。」故有是诏。 
二年五月十一日，通直郎、试都水使者赵霆奏：「臣切见黄河地分调发人夫修筑埽岸，每岁春首骚动良民，数路户口不获安居。内有地里遥远，科夫数多，常至败家破产以从役事，民力用苦，无计以免。契勘滑州鱼池埽今春合起夫役，尝令送纳免夫之直，却用上件夫钱收买土檐，增贴埽岸。会计工料，比之调夫反有增剩。乞诏有司，应干堤岸埽合调春夫，令依此例免夫买土，仍照所属立为永法，不唯河埽事务易于办集，又可以示宽恤元元之意。」诏河防夫工岁役十万，滨河之民困于调发，可上户出钱免夫，下户出力充役，皆取其愿，买土修筑。可相度条画(开)[闻]奏。 
十八日，通直郎、都水使者赵霆札子：「契勘管埽岸文官，见今南北两丞地分，未有官员注授处甚多。盖缘文臣管埽岸事，下与巡河监场为敌，上为都大埽司所统，凡举执事，动有牵制。惟能雷同含糊，漠然不顾，然后可以自保，而复有失职连坐之患；不能雷同含糊，则必深中小人祸机。今相度，欲乞于大河应系 
      
置都大去处，各添文臣都大一员，仍令本监选举公勤廉干之人以充，使之表里相援，安心职守。」吏部取到都水监备元丰元年闰六月六日敕节文，黄河逐处都大并令本监不以文武官奏差。诏今后都大并举文官。 
黄河自元丰年间小吴口决，北流入御河，下合西山诸水，至清州独流寨三 三年六月六日，朝散郎、守都水使者吴玠奏：「伏(又)[叉]口并归入海。虽深得保固形胜之策，而岁月寖久，行流侵犯塘堤，冲坏道路，啮损城寨。臣近蒙诏旨修治堤防，御捍涨溢，然筑八尺之堤，当九河之尾，臣复恐他时经来年岁，其堤道为大河冲啮，必不能敌其湍猛之势。若不遇有损缺，逐旋增修，即又至隳坏。使与塘水相通，则于边防非计之得也。欲增添埽兵，创置官局，又为并边虏情不测，或至疑似。欲乞睿旨，诸寨铺依自来条令，遇有些小工料，即令寨铺使臣营修，无使损垫堤寨。候任满日，依黄河榆柳法差官交割。若果有用心修葺，别无损坏，其城寨官及巡亏堤道使臣，并与依黄河第二等向着巡河法推赏。不唯无增兵创官(户)[之]疑，而边防得久完固。」诏如无违碍，即依所奏施行。 
政和元年正月十二日，(诏)[都]水监状：「契勘见行河道次第，将年额合得诸路河防春夫一十万人相度均分，黄河诸河合用春夫，本监已将诸路春夫一十万人相度均科。检准 ：都水监状，春夫不具夫帐上朝廷，只从本监 
      
依数科拨路分，具功役窠名申尚书省。今均前项役使去讫。」诏今后科夫，并依旧具抄拟奏，所有元佑年指挥内更不具夫帐上朝廷一节更不施行。 
二年三月一日，京畿转运、提刑司申：「相度到提刑乞管下阳武上下、酸枣三埽巡河使臣，依大观二年四月二十八日敕，命(荣)[荥]泽等八埽巡河兼巡检，捕盗赏罚、差破捉贼兵员等，委是别无违碍，经久可行。」从之。 
三年正月二十三日，诏：「访闻黄河诸埽自来招填阙额兵士，多是干系人作弊，乞取钱物，将本营年小子弟或不任工役之人一例招刺，致防工役，枉破招军例物、衣粮、请受。自今后可将合招河清兵士，令外丞司委都大并巡河使臣拣选少壮堪任工役之人招刺，逐旋据招到人申都水监，差不干碍官覆验。如有招下年小或不堪工役之人，乃立法施行。」 
二月六日， ：「尚书工部奏，据都水监状，束鹿上埽今年涨水过常，比之已前年分行流湍猛，委系非次变移河势。自降作第三等向着后来，到今实及三年以上，乞依条升作第二(年)[等]向着。检会崇宁看详尚书水部条，诸埽向着退背各分三等，每三年一定，若河势非时变移，都水监申本部拟奏。」诏依都水监所乞，深州束鹿上埽作第二等向着。 
三月十六日， ：「中书省、尚书省送到屯田员外郎刘绛札子：契勘河清兵级，于法诸处不得抽差，其擅差(惜)[借]或内有役使者徒一年，盖废功役 
      
者有害堤防。诸处功作名目抽差占破官司，临时申画朝旨，须至发遣，不能占留，遂使本河阙人。今欲乞除官员依条差破白直人，其承久例差占窠名条法不载者，并令本河勿收入役，今后不许差占外，诸处申请到朝廷特旨并冲改一切条禁等指挥，抽差本河兵级者，并令都水监执奏，更不发遣。」诏从之。 
政和四年经过夏秋涨水，河流上下并行中道，亦无泛溢紧急去处，埽岸平安。伏乞宣付史馆及称贺。」诏送秘书省，许拜表称贺，官吏依条推恩。检 四年十一月七日，都水使者孟昌龄奏：「伏(桧)[会]崇宁四年大河安流推恩体例，本监使者、监、丞、主簿各转一官，人吏等第受赐。诏经大河安流年分三次，都水监官转一(次)[资]，工部官减三年磨勘；经二次二次：原作「一次」，据前后文叙述次第改。，都水监官减三年磨勘，工部官减二年；经一次，都水监官减二年磨勘，工部官减一年磨勘。内孟昌龄许回授本宗有官有服亲。人吏等第支赐。 
五年十月二十一日，诏中散大夫王仲 特差知冀州，替辛昌宗赴阙。以中书省言辛昌〔宗〕系武臣，虑不谙河事也。 
六年闰正〔月〕二十八日，工部奏：「知南外都水丞公事张克懋状：『契勘本司管下三十四埽，见阙四千七百七十人，欲乞以十分为率：内四分下都水监于北外都水丞司地分退慢埽分并诸州移拨；其三分特许将合配五百里以下情犯稍轻之人，依钱监法拨行配填；其余三分，乞下所属预 
      
支例物、钱帛，责令畿西、河北路侧近州县寄招，逐(施)[旋]发遣。并限半年须管数足。如有违慢去处，从本司具因依申乞朝廷重赐施行。』工部今勘当，除乞于北外都水丞司并诸路移拨人兵，都水监称有未便，难议施行，余〔依〕张克懋所乞事理施行。」刑部看详：「张克懋所申，乞将三分特许将合配五百里以下情理稍轻之人，依钱监法拨行配填。其钱监乞配填兵匠，皆系免决配填。今勘当，欲下诸路州军，除犯(疆)[强]盗及合配广南远恶州军、沙门岛并杀人放火凶恶之人外，将犯罪合配五百里以下之人，不以情理轻重配填。仍断乞先刺『刺配』二字，监送南外都水丞司分拨诸埽，及填刺配埽分。候敷足，申乞住配。」诏依工部所奏，内情轻人特免决刺填。 
七月二十日，诏：「勘会广武、雄武诸埽，(复)[腹]背清汴，虽已降指挥，都水监广贮功料，即今大河向着，下瞰都城，可令都水监常切遵守元丰旧制，于逐埽广贮工料，过作枝梧，不得少有 虞，官吏当行军法。」 
十月十八日，诏孟昌龄、王仍，令学士院降诏奖谕，寇茂孙等六人各转一官，孟扩等十八人各减三年磨勘，贾镇等各减二年磨勘。以户部尚书孟昌龄奏，三山河桥经今涨水过，并无 虞，其官吏委有劳 ，乞行推赏故也。 
七年五月二十九日，诏：「诸免夫钱应差人管押赴诣定埽分送纳者，元科州县先具年分、钱数、押人姓名、起发日月实封入递，报南北外 
      
丞司。仍别给行程付押人，所至官司实时批书出入界日时，递相关报催促。」从南外都水监丞张瑁所请也。 
八月三日，诏：「访闻河朔郡县凡有逐急应副河埽梢草等物，多是寄居命官子弟及举人、伎术、道僧、公吏人等别作名字揽纳，或干托时官权要，以揽状封送令佐，恣其立价，多取于民。或民户陪贴钱物，郡县为之理索，甚失朝廷革弊恤民之意。自今并以违御笔论，不以荫赎及赦降、自首原减。许人告，赏钱一千贯，以犯人家财充。当职官辄受请求者与同罪。」 
宣示广武埽所开直河，大河水势直趋下口，不俟人力开拨，大河已直入河行流，皆自陛下降香陈醮，致舒解广武危急，臣不胜大庆。伏乞宣付史馆。」四月九日，奉圣旨送秘书省，许拜表称贺。 宣和元年五月四日，太师、鲁国公蔡京等言：「伏 
九月二十五日，诏：「汴河(提)[堤]岸司可就所役兵夫取土，将南岸自京至洛口广阔厚实帮筑，务要劳壮，不得灭裂。自今后须管离堤岸三十步以外，方许开掘种植莲藕等，不致陂水腹背相渰浸。如违，以违御笔论。」 
提举三山河桥孟昌龄奏：『奉御笔前去三山河措置西桥河道，臣行历新堤诸埽，点检得南丞官 二十九日，文武百僚太师、鲁国公蔡京等言：「伏(荥)[荣]毖所申，管下三十五埽，自河清及广武埽以下，至三山正东南丞地分以来，卧南行流，皆是向着埽分。唯广武诸埽又居都城之上，腹 
      
背清汴，比年以来，再轸圣虑。今岁涨水之后，诸埽岸下一例生滩，河行中道，实由圣德昭格上下，神祇助顺，协济伟绩，诚非人力所致。』伏望宣付史馆。」诏送秘书省。 
十月二十三日，诏淮南西路提点刑狱徐(闵)[闳]中前任知浚州日，应副桥埽，协力固护有劳，特赐紫章服。 
二年八月二十日，诏：「开修广武直河，分夺南岸生滩，埽岸无虞，省减劳费，功(和)[利]为大。当职官暴露郊野，日冒大暑，委有勤瘁，与常例恩赏不同。可特依此推恩，内减年人依文武臣比折，选人依条施行。提领措置官保和殿学士、银青光禄大夫孟昌龄，兴德军节度使王仍，各转一官回授；漕臣并两州知州各应办钱粮，同京西转运副使时道、河北转运副使胡直孺、李孝昌，知河阳王序，知怀州李罕，各进职一等。其余官吏第一等各转一官资，内无资人候有名目日收使；第二等各减三年磨勘，诸色人各支绢五匹。」 
九月四日，工部尚书陆德先等奏：「契〔勘〕黄河南北两外丞司管下文武都(文)[大]官，所属河防职务事体非轻，须是谙晓河事之人，方可倚办。熙宁以前，选举曾经巡河两任以上使臣，至元丰前选一任之人充，条(路)[格]具存。比来所差都大官，往往不经〔巡〕河，缓急难以倚办。乞今后依元丰选差曾经一任河湍差遣无遗阙之人充。」诏依元丰法。 
三年六月二十三日，吏部奏：「崇宁三年六月十五日 ，诸向着埽添差承务郎以上或 
      
令录，以一员充管勾埽事。大观二年六月十四日 ，诸埽添差文臣罢。政和二年七月五日，奉圣旨南北外都水丞司管下逐都大司，各置文武官二员，内文臣从朝廷选差承务郎以上谙历河事人，武臣令都水监依旧条奏举。(水)[本]部契勘，准元丰六年闰六月十八日敕，黄河都大并令本监不以文武官指名奏差，南北都水丞司管下逐都大司，元丰年只是通差文武官一员为额，后来添增都大一员，即令每都大司文武官都大各一员。」诏添差文臣都大指挥更不施行，见任并已差人并罢，(乃)[仍]依省罢法。今后依元丰法通差文武官一员。 
八月二十七日，诏：「访闻今年六月冀州信都等埽大河暴涨，北外都水丞张克懋、知州韩昭、通判晁将之措置救护有方，各特转一官。」 
九月二十五日，诏：「朝散大夫、都水监丞梁防职事修举，可令再任。候广武、雄武埽平宁，特与转行一官，仍取旨升擢差遣。」 
四年七月二十九日，臣僚上言：「伏见恩州累修立大河堤道，都水监行催促工料等事为名，举辟文武官甚多，至于百二十余员，例皆受牒家居，系名本监，漫不省所领为何事。其间曾至役所者十无一二焉。」诏除正差官一十一员外，余并罢。今后都水监因事张官，正兼管就委策此句文字似有误。，并具所得指挥姓名申尚书省差。应都水监、将作监见因事张官去处，限三日具见差委员数申尚书省裁定，不得隐漏。以上 
      
如违，并令御史台觉察弹奏。 
九月二十三日，太宰王黼言：「昨孟昌龄计议河事，至滑州韩村埽检视，河流注冲寸金潭，其势就下，未易御遏。近降诏旨画定，令就港湾对开直河。水司方议疏凿，于元画处自成直河一道，寸金潭下水即流，在役之人聚首仰孍。乞付史馆。」从之。 
五年八月十九日，中书省言：「检会京西路都转运司状，准都水监丞贾镇札子，欲乞京西漕臣应副梢草一百万束。今契勘本司每年合应副广武埽(税)[梢]草四百万束，自来系将一百一十万束年例科拨本色(税)[梢]草外，其余二百九十万束，昨宣和三年都水使者与本司官措置，令出备地(理)[里]脚钱，于黄河沿流去处置场收买，遂将本息合纳秋杂钱细数，每束纳本脚钱七十五文，共纳钱二十一万七千五百贯，赴南丞司并诸埽送纳已讫。今(束)[来]梢草一百万束价钱，欲令南外都水丞司依已降指挥，于纳到逐年本脚钱内支给，仍乞量度日限买纳。及依元降指挥，差水部郎中龚端前去点检，自宣和三年以后纳到梢草钱，见在若干，已买梢草若干，见在梢草若干，其钱有无移用。所有贾镇奏上不实，令大理寺取勘，具案闻奏。案取到旨，尚书工省房并不检贴检照，当行手分勒停，职级降两官。」 
十一月二十九日，都水使者韩梠奏：「昨奉圣旨，令臣固护滑州天台埽，并降到御笔画定图子，对岸开修直河。臣到日躬亲相视间，大 
      
河水势尽在圣画直河内行流，寻具札子奏闻。」诏许拜表称贺。 
七年八月二十二日，诏：「应办广武河事官职修举，备见宣力，京西转运副使刘民瞻、韩奕忠各升一职，提举部夫官各减二年磨勘，内赵鼎减三年。受给差遣官、都濠寨分放工料官、部从官、弹压官、系取土桥官、催促诸县梢草官，各减一年磨勘。」 
十一月十九日，南郊制：「勘会河防免夫钱数目至多，自今相度紧慢，于合兴役埽分雇募人夫、未买梢草外「未」字疑误。，并桩留以备危急支用。访闻并不依条例措置，每至涨水危急，旋行科拨人夫，配买梢草，急于星火，官吏寅缘为奸。自今后并于河防免夫钱内预行置办，并优立价直雇夫役使，不得于仓卒之际却行差科。」 
十二月二十二日，诏河防免夫钱并罢。以上《续国朝会要》。
 方域 宋会要辑稿 方域一六 诸河 汴 河 
     
宋会要辑稿 方域一六

诸河汴河广济河惠民河金水河白沟河东南诸水
汴河原无此题，据天头原批移入。
太祖建隆三年六月，宋州上言，宁陵县河溢堤决。诏发宋、(毫)[亳]丁夫四千五百人，分遣使臣护役，命西上合门使郭守文总其事。又发丁夫三千三百人塞汴口以息水势，命判四方馆事梁迥董之。 
四年八月，又决于宋城县，以本州岛诸县丁夫二千五百人塞之，命八作使郝守浚护其役。 
雍熙二年六月，汴又决于宋州宋城县，发近县丁夫二千人塞之，判四方馆周莹、八作使郝守浚护其役。知州、工部郎中刘甫英护堤不谨，(青)[责]濮州防御副使；(郭)[都]大巡河、作坊副使刘(降吉)[吉降]西头供奉官。 
至道二年六月，河决谷熟县，遣御前忠佐军头刘能乘急递船往修塞之。 
真宗景德元年七月，以水部郎中、三门发遣使许玄豹兼河阴兵马都监、知县事。河阴汴口每岁均(师)[节]水势，以济江淮漕运，玄豹上书自言(皆)[习]知利害，愿兼领以自 ，故命之。自是河阴常命知水事者为都监。其后宋雄以鸿胪亦为之。 
三年六月，汴水暴涨，诏宣政使李神佑、东上合门使曹利用、马军副都指挥使曹璨、步军副都指挥使王隐巡护堤。帝曰：「昨晚觇候水势，京城东去窑务约四五十步，水不溢岸者五寸，至一寸。西染院侧水溢坏屋，赖外堤防遏。」遂令并工修补，增起堤岸，自今凡检计似此怯弱处，倍加工料。翌日，乘步辇幸西水门观汴水，问工作兵士，赐钱人一千。又幸东染院，召从官 
     
赐茶。是日，应天府亦言汴决南堤，流亳州，合浪宕河东入于淮。即遣合门祇候胡守节驰往河阴，督兵马监钱昭晟塞汴口，劾罪贬秩。又内园使李神佑驰往应天，固护决堤。所〔须〕物料，三司自京津遣，不得科配差扰。又遣入内高班韩从政、本州岛不该修河官检行经水家，口给米三斗。避水隔在高阜者，以船搬去，随便安泊，不愿离者听自便。阙食者据口给粮，死无主者及贫不能掩(痊)[瘗]者为殡埋。灾伤之民，倍加安抚。 
七月，遣屯田员外郎、直昭文馆尹少连祭汴口。自汴决，遂壅汴口，减水势筑堤。至是毕工，后开导之，故祭焉。 
四年七月，诏汴堤商旅以牛驴挽舟者，所在官司勿禁止之。 
大中祥符元年正月，侍卫步军司言浚汴河，差人巡栏，请给器械。帝曰：「约拦丁夫，何用器械 令枢密召谕，不得殴击。」 
三年正月，罢汴河沿堤巡检内臣，其缘开汴功料，即分定地，权差内臣检校。 
六月，以汴水浅涩，遣知制诰孙(伟)[仅]祭汴口。既而雨泽水涨，公私无滞。 
四年正月，诏河南府、孟、郑州所发浚汴口役夫，今年夏税止输本处。 
十月，白波发运判官史莹言：「朝(建)[廷]岁计汴口颇费工料，盖地多砂碛，转移不定。臣久曾相度，乃寻古碑志，请于汜水孤 岭下缘南岸山趾开迭汴口，必可久远水势均调。」帝曰：「河流转(徒)[徙]，今古不同，朕详所奏及图所开口处地形甚高，若河势正注而来，下面分泄不及，即溢流为害，亦可虑也。然莹论列 
     
颇坚，可并图付汴口杨守遵，令同经度经度：原脱，据《长编》卷七六补。。」守遵言：「若开之，功力浩瀚，河水猛大，难以枝梧。」莹复指陈守遵为己邀功，乞别委官经度。又令内侍都知阎承翰，言今河流并依南岸，若就开汴口，取河东注，至于京师，亦可忧虑。且请于下流开减水四道以防汜溢。从之，遂罢莹请。莹所上碑志云：「贞观中，文皇帝降洛州长史李杰大开具旧制，创堰凿山，山有坚壤，随山导水，水无激湍。连堤以布具揵，用决涛浪；酾河以延其涛，用舣舟 。巨浸不入，余波常通，以济大川，利有攸往，故无颠覆之忧。虽夏潦暴兴，济沙洎至，深尤过厉，浚未劳人，可为万代之轨也。有或人者(止)[上]言：此之沟洫，无异涓涔，一苇则浮，巨舰则胶。乃特起渠口，寔丁河冲，琢石为门，剡木为阁，壮丽极矣，才力殚矣。始有曰流苟洒矣，少有曰滩自堙矣。奚道之广费，而塞之遄迫，阳侯何情，役夫匪知，佥识其鄙，孰彰其事。皇帝与天合契，登岱勒崇，已遇尧功，尤劳禹迹。恤人之隐，若己纳隍，念彼方割，畴咨俾乂。始命范公往兼之，范公承舜明命，委垂共工，详改作之殊宜，请仍旧而为美。已而诏公为开凿使，使左骁卫中郎将张琰介焉。于是召水工，(雷)[审]地势，调阅五州数万之卒，部勒群吏千夫之长。疏疆画分，荷锸如云，畚之丝， 之沄，人百其力，  弗阗。平塘成浍，夷岸成埧，(槙)[植]以柳杞，揭以杠梁，便道而行，应务斯毕。开元十五年二月二十五日建。」 
五年闰十 
     
月，帝曰：「汴河有湾曲滩浅溺甚多，盖开浚之际，只依检到功科，检计之际，又河水益核，不见合施功处。自今须先塞上流，尽河槽内水，方行检计。」仍差庄宅副使王承佑、入内殿头杨怀古领其事。 
八年六月，诏：「自今开汴口，预选日奏闻，当遣官祭告。」是月，诏：「自今后汴水添涨及七尺五寸，即遣禁兵三千，沿河防护。」时差兵士护河太速故也。因诏自今遣内臣分掌京城门 ，如盛涨，防河兵士即开，点阅放过。 
七月，命知制诰刘筠乘传祭汴口，以河流阻涩故也。 
八月，太常少卿马元方请浚汴河中流马元方：原作「马尤方」，据《宋史》卷九三《河渠志》三改。，阔五丈，深五尺，可省修堤之费。即诏供奉官、合门祇候韦继升计度修浚。继升(言上)[上言]：「泗洲西至开封府界，岸阔底平，水势薄，不假开浚，请止自泗洲夹冈，用功八十六万五千四百三十八三十八：原作「二十人」，据《宋史》卷九三《河渠志》三改。，以宿、亳丁夫充，计减功七百三十一万。仍请于沿河作头踏道擗岸，其浅处为锯牙，以束水势，使其浚成河道。止用河清、下卸卒，就未放春水前，令逐州长吏、令佐督役。自今汴河淤淀，可三五年一浚。又于中牟、荥泽县各开减水河。」并从之，仍命继升都大巡护。及修浚毕，明年继升表请罢修河一年，可省物力。帝曰：「惜得夫役诚好，必然不为民患否 」继升极言其利，帝曰：「当更遣人相度，异日河决，虽罪言者，亦无益事。」 
</div>
    <div class="pagination">
<a href="宋会要辑稿_page328.html">上一页</a><span>...</span><a href="宋会要辑稿_page324.html">324</a><a href="宋会要辑稿_page325.html">325</a><a href="宋会要辑稿_page326.html">326</a><a href="宋会要辑稿_page327.html">327</a><a href="宋会要辑稿_page328.html">328</a><span class="current-page">329</span><a href="宋会要辑稿_page330.html">330</a><a href="宋会要辑稿_page331.html">331</a><a href="宋会要辑稿_page332.html">332</a><a href="宋会要辑稿_page333.html">333</a><a href="宋会要辑稿_page334.html">334</a><span>...</span><a href="宋会要辑稿_page330.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
