<!DOCTYPE html>
<html>
 <head>
  <meta charset="utf-8"/>
  <title>
   宋会要辑稿 - 第 826 页/共 1125 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   宋会要辑稿 - 第 826 页/共 1125 页
  </h1>
  <div class="content">
   凡街巷宽阔处，仪卫并依新图排列，如遇窄狭街巷，禁卫只用亲从官二重，御龙直(上)[二]重，雉扇随辇。其(后)[殿]前指挥使、天武官，并权分于驾前后随行。候至宽阔处，乘舆徐行，仪仗却依旧排列。或驾幸园苑、官观、寺院并臣僚宅，即清道马、仪仗、殿前指挥使、天武官更不入，却于外排立。其随驾臣僚及诸司人，自依常例随从，候驾行，依次排列。或臣僚宅在巷内，前去不通人行处，其仪仗、殿前指挥使等各于巷口排立，止绝行人止：原脱，据《宋史》卷一四四《仪卫二》补。，余并如故。时详定阅习既毕，或言新制严密，虑违犯者众，因不果行。
 舆服 宋会要辑稿 舆服一 卤簿杂律仪仗 
      
卤簿杂律仪仗
      

太祖建隆四年八月六日，南郊仪仗使刘温叟言：「兵部取到唐明宗朝仪仗字图，导驾用三引，诸司法物人数极多。周太祖用六引，其数差少。今请用六引，其卤簿准近例不给。」又定兵部仪仗五千一百人，太常寺鼓吹仪仗八百五十人，太仆寺车辂四百八十人，殿中省仪仗二百六十人，司天监法物二十一人，左右金吾卫冬冬鼓及喝探二百五十人，左右金吾仗执皁纛、等六百七十六人，六军执旗枪等五百五十二人，宫苑司六人，从之。 
十八日，南郊礼仪使陶谷言：「按礼令，大驾车辂三十六乘。今太仆寺见管只二十八乘，内(王)[玉]辂等二十五乘，本寺见修饰。余安车、四(乘)望车、辟恶车三乘，望亦令修饰。所阙白鹭车一、革车一、属车六。又令文旧有副车，近代停废，望并下有司修制。又金吾将军、左右十二卫将军引驾押仗，自来只着紫衣，今请依《开元礼》，各服本色绣袍。金吾以辟邪，左右卫以瑞马，骁卫以雕威，威卫以赤豹，武卫以瑞鹰，领军卫以白泽，监门卫以狮子，千牛卫以犀牛，六军以孔雀为文，并下所司修制。又仪仗内所著五色画衣既法五行，合依其序。望以五行相生之色为次，黑为先，青、赤、黄、白次之。又仗中有具装人马甲，自来止以常铠甲给之，今请依式别造，用补坠典。」从之。 
九月二十八日，南郊大礼使范质言：「大驾仪仗，除执持法物，马步兵队计百八十五队，
      
用骑军大将军六人，郎将、都尉九十人，骑士四千四百四十六人，步军将军二十人，郎将、都尉八十二人，校尉四人，主帅二百九十八人，并骑、步人六千二百七十六人。白泽旗二队，九十骑；夹道佽飞、铁甲佽飞二队，七十二骑，左青龙旗一队，四十骑；右白虎旗一队，四十骑；朱雀旗一队，四十七骑；玄武旗一队，五十七骑；散手翊卫二队，六十骑；亲勋翊卫二队，四十八骑，翊卫二队，五十六骑；凤旗、飞黄旗、吉利旗六队，二百四十骑；斑剑二十四队，千五百三十六骑，诸卫马四十八队，千九百二十骑；钑戟六队，二百四十人；夹谷二十队，三百六十人；步甲四十八队，千四百四十四人；黄麾仗二十四队，二千二百九十二人；殳叉仗二队，千人掩后。」诏：「马步兵队以上军充，其大将军、将军以军主、都虞候充，如不足，即通用指挥使。其中郎将、都尉以指挥使、副指挥使充，如不足，即通用军使、都头。其校尉及主帅以军使、副兵马使、都头、十将已下充。」 
干德四年五月九日，帝亲阅诸州法物，旧用彩绘者皆令易以文绣。 
褟衣、导引。 六年十一月十七日，诏节度使已下除在京巡检及押仪仗外，并令服 
太宗太平兴国九年六月十六日，宰臣以东封，议导驾仪卫。帝曰：「此行盖为告谢天地，与苍生祈福，广陈仪卫，即是劳扰，非朕意也。但一如令式。」 
真宗咸平五年十月十四日，诏南郊仪仗，遣宫苑使康仁宝、内园使李神佑于御路分左右编排，引驾官不得多带从人，止以见任官为例。俟至青城，于御营四面巡警，仍给弓剑器械。 
十一月，诏南郊引驾官、中书、枢密院一行在东，亲王一行在西，余依官次。 
景德二年九月二日，〔上〕封者言：「国家郊祀有期，仗卫，司天监十二神舆、行漏，殿中省芳亭、凤辇等，旧制太重，望减制稍轻。」诏卤簿使王钦若与内侍同详阅修饰。 
大中祥符元年四月二十三日，详定所言：「按唐明皇封禅备法驾，请准故事，告飨太庙及乘舆出京、封泰山、禅社首、御朝觐坛，并用法驾。其所过州县，即不排仪仗。」从之。 
五月九日，详定所言：「皇帝出京日，欲具小驾仪仗。太常寺言三百二十五人「言」字疑衍。，兵部五百六十六人，殿中省九十一人，太仆寺二百九十九人，六军诸卫四百六十八人，左右金吾仗各百七十六人，司天监三十七人。」从之。初，有司定告庙、出(言)[京]、泰山、社首山并用法驾。帝以前诏惟祀事丰洁，余从简约，乃再命详定，而有此制。 
二十三日，详定所言：「天书出京至泰山日，合用仪卫。今参详自出京日，创新几褥置玉辂中，备仪仗导从七百五十人，前后部鼓吹，中使二员夹侍，仍遣官充使。」从之。 
九月十一日，诏定仪仗内导驾官从人之数，亲王、辅臣、宣徽、三司使四人，学士、尚书丞郎、节度使三人，给谏、知制
      
诰、大卿监、三司副使、枢密(丞)[承]旨、客省、合门使、金吾大将军、押仗、鸣珂、内殿崇班已上二人，余皆一人。仍命通事舍人焦守节、西京左藏库副使赵守伦左右巡察之。卤簿使上言：「鸾驾仪仗合使人马，兵部员僚三人，步卒五百五十六人，职掌五人，骑；太仆寺牵驾步卒百九十四人，职掌五人，骑，驾辂马二十六匹；殿中省员僚二人，步骑卒八十九人骑：疑衍。，职掌十人，骑；六军司员僚六人，骑，步卒四百二十五人，排列官六人，左右金吾仗员僚二人，骑，步卒九十七人；带金驾天武官一人，职掌二十九，骑；司天监员僚一人，骑，步卒三十二人，职掌四人，骑；太常寺马军乐官三百人，职掌二十五人，骑。」 
诏并以殿前司天武神勇将军充之。 
三年八月十七日，详定所言：「告太庙、祀后土，并用法驾。车驾出京、还京、初至及离祀所行宫、半程往还西京，并同鸾驾。又车驾经西京，合用仪仗。其留司太仆寺见管车辂法物，望令留司、留台先行修饰。又朝觐坛仗卫，请令诸司比御殿(列)[例]，于法驾内，量取戟、槊、旗等陈设。又二引内宝鼎令河中尹，望令太仆别造车上题牓。」并从之。 
二十一日，诏定天书仪仗为一千六百人。初止千人，东封涂中，分当驾仪仗以申崇奉。还至含芳园，以仗卫简省，遂益人数。至是始为定式。 
六年十二月十二日，天书扶侍使赵安仁、权三司使林特上天书车辂鼓吹仪仗。帝御崇政殿，召宗室辅臣观之。 
八年正月一日，玉清昭应宫表告上圣号用鸾驾仪仗。旧制用二千一百二十三人，诏添及三千人。 
仁宗明道二年二月三日，御天安殿阅太仆寺新制车辂。 
景佑五年七月十一日，诏太常礼院详定卤簿仪物，有未合典制者厘(整)正之。仍令内侍张永和等领工修饰。既成，帝亲阅于大庆门外。 
九月，天章合侍讲贾昌朝言：「南郊卤簿，车驾出宫诣郊庙日，令执球〔杖〕供奉官于导驾官前分列迎引，至于斋宫。切以球(仗)[杖]非古，盖唐世尚之，以资翫乐。其执者皆亵衣，锦绣珠玉，竞为侈丽，既不足以昭文物，又不可以备军容。常时豫游，或宜施用。方今夙夜斋戒，亲奉大祀，端冕颙昂，鼓吹不作，而乃陈戏赏之具，参搢绅之列，导迎法驾，入于祠宫，稽诸典仪，未为允称。况导引官自有两省员数悉备，不烦更有此色供奉官在前迎引。欲乞今后乘舆出诣郊庙日，权令撤去球(仗)[杖]，候礼毕还宫，鼓吹振作，即依例程排列。又大驾卤簿有羊车前列。按羊车本汉、晋之代乘于后宫，隋大业中增金宝之饰，驾以小驷，御以屮僮，自是以来，遂为法从。唐制兼有辇车、副车之名。国朝因循，尚未改革。伏以郊祭天地，庙见祖宗，车服所陈，动必由礼。至于四望、耕根之类，兼包历代，皆或有因，岂容后宫所乘，参陪五辂参陪五：原作「三倍玉」，据《宋史》卷一四五《仪卫三》改。 欲望今后大驾卤簿内不用
      
羊车，傥施禁中，自有前制。又大驾卤簿仪卫甚众，有司虽依典礼，名物次第、兵仗数目预先分布，及五使量行按阅，其如(彼)[被]差职掌吏员兵伍素不闲习，行列先后多失次序，所持名物，亦或差互。押当官但以行事为名，从便趋进，失其处守。切谓三载亲郊，国之大事，旁陈象物，仰法干行。四方之人，观礼于是，宜详制度，以显光华。欲乞今后大驾卤簿前后仗卫次第，于致斋前命仪仗命：原脱，据《宋史》卷一四五《仪卫三》补。、卤簿使令有司执簿籍，率押当官员人吏暨诸卫、诸省执仗兵士为将领者，自殿门至郊庙分定行列之处，详视先后次序及器仗名品，无令差忒。严戒押当官、职掌人吏等不得绝离位处。所冀阐朝家稽古之法，示圣人飨帝之诚。」诏送礼仪使宋绶与太常礼院详定以闻。绶等言：「卤簿内有诸司供奉，盖资备物以奉乘舆。今昌朝所奏，以斋宿之时，不可陈翫乐之(句)[具]车 ，欲望祀前一日应供俸官等令宿于幕次，候皇帝行礼毕，降坛导引至青城；由青城前引归大内。又按后汉刘熙《释名》曰『：原作「羸」，据《释名》卷七改。 、羊车，各以所驾名之也。』《隋书 礼仪志》曰：「汉氏或以人牵，或驾果下马。』此乃汉代已有，晋武偶取乘于后宫，非特为掖庭制也。况历代载于《舆服志》，自唐至今，着之礼令。欲望且依旧陈列。其卤簿、仪仗，每遇南郊前，五使预行点阅素备使、备：原作「日」、「队」，据《宋史》卷一四五《仪卫三》改。，各认地方。欲望下仪仗、卤簿使至时更切照检，务令整肃。」从之。 
皇佑五年十月二十一日，御延和殿，召辅臣观指南车。二十四日，太常礼院言：「《唐六典》，一曰神宝，二曰受命宝。将来南郊仪仗内，请以镇国神宝在受命宝之前。」从之。 
嘉佑二年八月，太常礼院言：「大庆殿恭谢，请如明堂故事，用法驾仪仗。」从之。 
神宗熙宁七年八月十二日，太常寺言：「准诏看详兵部大驾卤簿字图。切闻制器尚象，故有其数者必有其义。后世所用车驾仪仗，多杂秦汉以下制度，盖取一时之华观，而传袭已久，未易厘改。今但择尤非礼制者欲请减罢，及排列次序略行更易。五辂各有副，陈列于后，相去隔远，理有未顺。按《周礼 车仆》：『凡师，共草车，各以其萃。』郑氏以谓萃各从其元，则诸辂之副，宜亦如此。请副辂各移在正辂之后。羊车本宫中游幸行乘，请减罢。」并从。 
元丰中，大驾卤簿仗下官一百四十六员，执仗、押引从军员、职掌诸军诸司二万二十二百八十一人。礼仪使司差官一百二员，尚书兵部诸队一万三千一百四十三人，门下省一百五十八人，内侍省官四员，殿中侍御官二十一员，仗下五百八十三人，太仆寺官一员，车辂下一千一百二人，太常寺鼓吹一千六百八十人，司天监一百五十人，殿前司捧日、奉宸队四十人，左右金吾仗司官五员，执仗四百四十七人，左右街司本使下引从各十二人，皇城司九人，御辇院官一员，辇官三
      
百七十七员，养象所押象

官一员，骑象簇引三十人。法驾比大驾减太常卿、司徒、兵部尚书、白鹭车、崇德车、大驾车辂五副、进贤车、明远车，余并三分减一。鸾驾本名小驾，大中祥符元年改此名。又减县令、州牧、御史大夫、指南车、记里鼓车、鸾旗车、象辂、耕根车、黄钱车、豹尾车、小辇、小舆，余并减半。旧用二千二：原作「一」，据《宋史》卷一四五《仪卫三》改。，祥符五年告太庙，至七千人。黄麾仗用大横鼓吹部、太仆寺金玉辂、殿中省大辇，其制无定，然减于鸾驾。 
徽宗建中靖国元年十一月十四日，中书省、尚书省送到太常寺状，具到南郊一行仪仗人，兵部计二万一千五百七十五人，从之。 
政和七年四月十八日，礼制局言：「皇佑已来，明堂当一郊，故诣太庙、景灵宫行礼，陈法驾，卤簿，回宿文德殿，即转仗，自宣德门陈列，南至天汉桥。今明堂郊飨后次年行礼，故不诣太庙、景灵宫。即车驾不出皇城，惟列仗于宣德门外。所有卤簿仪仗，更不排设。」从之。 
高宗绍兴十二年七月十八日，太常寺言：「准诏详定制造仪仗车辂等制度。检会国朝典故，五辂之制，惟玉辂以玉饰之。玉辂以礼，金辂以宾。今依次序，当先造玉辂。所有仪仗，按本朝文德殿视朝及大庆殿册命所有黄麾仗共二千二百六十五人，制度之数，最为酌中。今详定，欲依此制造。」从之。 
先是，臣僚言：「国朝考定制度，郊庙之礼，具陈卤簿，则有三驾诸仗之盛。恭闻皇太后銮舆还阙，陛下方将奉迎于郊，而仪卫弗讲，诚为缺文。乞诏大臣集礼官、博士搜举往宪，举行旧章。」有诏：「车辂仪仗委工部尚书莫将、户部尚书张澄同内侍邵谔制造。既而将等言：「按《周礼》：玉辂锡樊缨十有再就，建太常十有二旒以祀；金辂钩樊缨九就，建大旗以宾。郑氏注曰：『以宾，谓以会宾。』又按《晋舆服志》曰：『金辂，建大旗九旒，以会万国之宾。』本朝文德殿视朝，及大庆殿册命，用黄麾仗二千三百六十五人，陈腰舆于东西朵殿本条重文「腰舆」下有「小舆」二字，详见下。。今检照降到图册内同黄麾仗，又有紫宸殿黄麾角仗，排设仪仗、法物等，用一千一百一十五人。又照孙授所进册内本条重文「册」上有「图」字，详见下。，黄麾仗系用一千二百四十五人，并有御辇院左右金吾仗等处三百一十八人。」事下太常寺，至是详定上焉。
 舆服 宋会要辑稿 舆服一 绍兴卤簿 
      
绍兴卤簿标题原作「卤簿三」，据下文内容改。
【宋会要】
      
高宗绍兴十二年七月十八日，太常寺言：「准诏详定制造仪仗车辂等制度。检会国朝典故，五辂之制惟玉辂以玉饰之。玉辂以祀，金辂以宾。今依次序，当先造玉辂。所有仪仗，按本朝文德殿视朝及大庆册命所有黄麾仗共二千二百六十五人，制度之数，最为酌中。今详定，欲依此制造。」从之。先是，臣僚言：「国朝考定制度，郊处三百一十八人。」事下太常寺，至是详定上焉此条重出。上条天头原批：「下接九月十八日条。」此条天头原批：「高宗绍兴十二年至详定上焉已见上条，此删。」。 
九月十八日，上御射殿，临轩再坐，令百官观玉辂毕，宣宰执赐茶。 
十三年正月十五日此条天头原批：「此下廿页有重文。」，诏制造大安辇了毕，官属转官、减磨勘年有差，选人比类施行，余并犒设一次。 
二月十八日，兵部侍郎程瑀等言：「将来郊祀大礼，用国初大驾仪仗，总万一千二百二十二人。除已有黄麾半仗二千四百八十三人，玉辂、腰舆、小舆、大辇、平辇、逍遥子下一千九人，共三千四百九十二人法物仪仗外，见阙金辂、象辂、革辂、木辂、芳亭、凤辇、属车、宝舆等一千二百七十三人，天武、捧日、奉宸队等六千四百五十七人，共七千七百三十人法物仪仗。望下所属取会应奉官司合用数目制造。」诏依，合用文绣，并以缬充代。 
庙大礼其陈卤簿，则有三驾诸仗之盛。恭闻皇太后銮舆还阙，陛下方将奉迎于郊，而仪卫弗讲，诚为缺文。乞诏大臣集礼官、博士搜举往宪，举行旧章。」有诏：车辂仪仗委工部尚〔书〕
      
莫将、户部尚书张澄同内侍邵谔制造。既而将等言：「按周(辂)[礼]：玉辂锡樊缨十有再就，建太常十有二旒以祀；金辂钩樊缨九就，建太旗以宾。郑氏注曰：以宾，谓以会宾客。又按《晋舆服志》曰：金辂，建大旗九旒，以会万国之宾。本朝文德殿视朝及大庆殿册命，用黄麾仗二千三百六十五人，陈腰舆、小舆于东西朵殿。今检照降到图册内，又有紫宸殿黄麾角仗，排设仪仗法物等，用一千一百一十五人。又照孙绶所进图册内，黄麾仗系用一千二百四十五人，并有御辇院左右金吾仗等括号内系重文，当删。。」既而差兵部郎官钱时敏、军器监刘才邵、主簿宋贶专一点检催促，参订样制造制，令本部长贰提举。是年十月毕工，造车辂官属第一等转一官，第二等减三年磨勘，第三等减二年；造仪仗官属第一等减三年磨勘，第(三)[二]等减二年磨勘，第三等减一年。内选人并比类施行，余各犒设一次。 
八月二十三日，太常寺言：「将来郊祀大礼，车驾前后部并六引合用鼓吹令丞已下至执色人共八百十四人，并指教使臣一名，前后摆拽，导引作乐，在京并合骑导。切恐今来经由道路窄狭，相度欲乞止令步导。」从〔之〕。 
《宋史》以下引《宋史 仪卫志》三、五之文，多有错讹，今换用本书。：高宗初至南京，孟太后以乘舆服御及御辇仪仗来进。建炎初，诏东京所属起发祭器、法服、仪仗赴行在所。十一月，帝郊于扬州，仪仗用一千三百五十五人。仓卒渡江，皆为金兵所焚。绍兴十二年，有司言：「天子起 
      
居，
当备法驾，况太母回銮，将奉郊迎。」遂令工部尚书莫将等检会本朝文德、大庆殿旧仪，下太常定，用二千二百六十五人。于是始备黄麾仗，庆、册、亲飨皆用焉。是年冬，玉辂成。明年，郊，准国初大驾之数，一万一千二百二十二人。内旧用锦袄子者以缬缯代，用铜革带者以勒帛代。而指挥使、都头仍旧用锦帽子、锦臂袖者，以方胜练鹊罗代；用絁者以紬代。禁卫班直服色，用锦绣、金银、真珠、北珠者七百八十人，以头帽、银带、缬罗衫代。旗物用绣者，以错采代；车路院香镫案、衣褥、睥睨，御辇院华盖、曲盖及仗内幢角等袋用绣者，以生色代。殿前司仗内金鎗、银枪、旗干，易以漆饰；而拂扇、坐褥以珠饰者去之。帝曰：「事天贵质，若惟事华丽，非初意矣。」十月，卤簿器物及金象华木四辂、大安辇皆成。太常又奏，前后六引鼓吹八百八十四人，旧制骑。今路狭拥遏，欲止令步导。从之。十六年，始增捧日、奉宸队，合一万五千五十人。卤簿之制备矣。 
绍兴卤簿。宋初，大驾用一万一千二百二十二人。宣和，增用二万六十一人。建炎初，裁定一千三百三十五人。绍兴初，用宋初之数，十六年以后，遂用一万五千五十人；明堂三分省一，用一万一十五人，孝宗用六千八百八十九人，明堂用三千三百十九人。以后，并用孝宗之数。 
绍兴用象六、副象一。干道用象一，淳熙用象六而不设副，绍熙如干道，庆元后不设。 
六引。第
      
一引，清道二人；孝宗省之。幰弩一人，骑；方伞一，杂花扇二，曲盖一；外仗青衣二人，车辐棒二，告止、传教、信幡各二，戟十。第二引，清道二人；孝宗省之。幰弩一人，骑；鼓一，钲一，大鼓十；节一，三，皆骑；方伞一，杂花扇四，孝宗省为二。曲盖一，幢一，麾一，皆骑；大角四，铙一，箫二，笳二，横吹二，笛一，箫一，觱栗一，笳一；外仗青衣四人，孝宗省为二。车辐棒四，孝宗省为二。告止、传教、信幡各二，仪刀十，戟二十，弓矢二十，孝宗皆省为十六。刀盾二十，二十。孝宗并省。第三、第四、第五、第六引，并同第二引。内花扇、大角各二，青衣二人。孝宗朝，第三、第四、第五、第六引内大角省为二，余并同第二引已省之数。 
金吾纛队。纛十二，孝宗省为六。押纛二人，孝宗省为一。押衙四人，孝宗省为二。上将军四人，将军四人，孝宗省之。大将军二人，
孝宗省为一。犦十二，并骑。孝宗省为八。朱雀队。朱雀旗一，犦二，弩四，队前后引、押各天武都指挥使一人，骑。龙旗队。引旗一，风师、雨师、雷旗、电旗各一，五星旗五，摄提旗二，北斗旗一，护旗一，左右卫大将军一人。金吾引驾骑，神勇都指挥使；次弩、弓、矢、各四，并骑。 
太常前部鼓吹。鼓吹令二，府史四人，管辖指挥使一人，帅兵官三十六人，孝宗省作十四人。 鼓十二，金钲十二，孝宗鼓、钲并省为十。大鼓六十，孝宗省作二十四。小鼓六十，孝宗省作三十。节鼓一，铙鼓六，羽葆鼓六，歌工二十四，拱宸管二十四，孝宗歌工、管并省为十八。箫、笳各三十六，
孝宗朝，箫十八、笳三十四。长鸣六十，中鸣六十，孝宗朝，并省为十八。大横吹六十，
孝宗省为二十四。笛十二，
孝宗增为十八。觱栗十二，桃皮觱栗十二。 
持钑前队。骁骑都指挥使一人，将军二人，军使四人，并骑。称长一人，灵芝旗二，瑞瓜旗二，双莲花旗二，太平瑞木旗二，朱雀旗一，甘露旗二，嘉禾旗二，芝草旗二。绛引幡一，孝宗省之。黄麾幡一，青龙、白虎幢各一，金节十二，、罼各一，叉一，钑戟五十。孝宗省为四十八。 
六军仪仗。第一队，军将二，卒长二，骑。熊虎旗二，赤豹旗二，吏兵旗、力士旗二，戈六，矛四，戟四，钺四，白柯枪五十。平列旗二十，在仗外分夹旗枪。第二队，军将二，卒长二，骑。龙君旗、虎君旗各三，黄熊旗四，赤豹旗二，吏兵旗、力士旗各一，戈六，矛四，戟四，钺四，白柯枪四十。平列旗二十，分夹仗外。第三队，军将二，卒长二，骑。通直官二，吏兵旗、力士旗各一，熊虎旗二，龙君旗、虎君旗各一，天王旗四，十二辰旗各一，戈六，矛、戟、钺各四，白柯枪三十。平列旗二十，分夹仗外。孝宗朝，第一队，军将、卒长各一，龙虎旗、赤豹旗、吏兵旗、力士旗各二，矛四、戈四、戟二、钺二、白柯枪三十，平列旗十四，余同。第二队军将、卒长各一，龙君、虎君、黄熊、赤豹旗同。戟六、钺六、戈四、矛四、白柯枪二十。第三队，军将、卒长各一，吏兵、力士、熊虎、龙君、虎君、天王旗并同，十二辰旗十二，通直官二，白柯枪十，平列旗十二。 
龙墀旗队。天下太平旗一，排仗大将二人夹之；五方龙旗各一，为三重。赤在前，黄在中，黑在后，青左、白右。次金鸾旗一，左，金凤旗一，右；狮子旗二；君王万岁旗一；日旗一，左，月旗一，右。御马十匹，分左右，为五重。中道队。左右卫大将军一人检校，骑。日月合璧旗一，庆云旗二，五星连珠旗一，祥光旗、长寿幢各一。 
金吾牙门第一门。牙门旗四，次监门使臣六，分左右，骑。孝宗省旗为二，监门为三。金吾细仗。青龙旗一，左，白虎旗一，右；五岳神旗五，分前、中、后、左、右，为三列；五方神旗五，陈列亦如之。五方龙旗二十五，相间为五队，每队赤前、黄中、黑后、青左、白右。五方凤旗二十五，相间为五队，陈列亦如之。五岳旗在左，五方旗在右；五龙旗在左，五凤旗在右；四渎旗，江、淮在左，河、济在右；押二人，分左右，骑。
孝宗五龙、五凤旗止各一队，共省四十旗，余同。 
八宝舆。镇国神宝左，受命之宝右；皇帝之宝左，天子之宝右；皇帝信宝左，天子信宝右；皇帝行宝左，天子行宝右，为四列。每宝一舆，每舆一香案，舆、案前烛罩三十二。引宝职掌八人，侍宝官一人，内外符宝郎各二人，扈卫一百人。碧襕二十人，夹扈卫之外。
孝宗省碧襕为十二，余同。 
殿中伞扇、舆辇。方伞二，孝宗省一。朱团扇四，孝宗省二。金吾四色官六人，孝宗省为二。押仗二人，骑，金甲二人，执钺，进马官四人，骑，千牛卫大将军一人，孝宗省之。千牛卫将军八人，孝宗省为二。金吾引驾官二人，导驾官四人，并骑导。大伞二，孝宗省一。凤扇四，孝宗省二。夹伞而行。前同。腰舆一，凤扇十六，夹舆。孝宗省为四。华盖二，排列官一人，香凳一，火燎一，小舆一，逍遥子，平辇。 
驾前诸班直。驾头、鸣鞭、诞马、烛罩三百三十人。孝宗省为二百一十人。前驱都下亲从官一百五十人，孝宗省为四十五人。东西班六人，孝宗省为二十二人约拦。殿前指挥使四十二人，东第三班长入祗候五十人，班直主首九人，孝宗省为三人。茶酒新旧班一百六人，孝宗省为四十四人。开道旗一，纛一十二，钧容直三百七十人，驾回则作乐。孝宗干道元年省之，干道六年以后再用。吉利旗五，五方龙旗五，龙旗二十，孝宗省之。门旗六十，孝宗省为三十。殿前指挥使、引驾骨朵子直四十人。分左右，夹门旗外。驾头，驾头下天武官二十二人，孝宗省为十七人。都下亲从一十六人，孝宗省为八人。茶酒班执从物殿侍二十二人，又都下亲从二十二人，孝宗省为十七人。剑六人，孝宗省为三人。麋旗一，人员一，孝宗省之。殿前指挥使、行门二十二人，鸣鞭十二人。孝宗增为一十四人。次御龙直百二十人，孝宗省为八十六人。快行五十人，日、月、麟、凤旗各一，青龙、白龙、赤龙、黑龙旗四，人员二，引驾千牛上将军一人。 
王辂奉宸队。分左右，充禁卫，围子八重：崇政殿亲从围子二百人，为第一重；从里数出。御龙直二百五十人，为第二重；崇政殿亲从外围子二百五十人，为第三重；御龙直、骨朵子直二百五十人，为第四重；御龙弓箭直二百五十人，为第五重；御龙弩直二百五十人，为第六重；禁卫天武二百五十人，为第七重；都下亲从围子三百人，为第八重。孝宗以上并同。天武约拦二百人，孝宗省作百八十八人。在禁卫围子外，编排禁卫行子二十一人，快行五十九人，孝宗省为四十二。管押相视御龙四直八人，孝宗省为四人。照管行子御龙四直二十四人，孝宗省为八人。天武六人，孝宗省之。禁卫内拦前崇政殿亲从三十二人，孝宗省作二十五人。 
驾后部。扇筤，大黄龙旗一。驾后乐：东西班三十六人，钧容直三十一人，并骑。孝宗此下增招箭班三十四人。扇筤，扇筤下天武二十二人，孝宗省作一十七人。都下亲从十六人，孝宗省作八人。茶酒班执从物五十人，骑。孝宗省为三十人。 
大辇。辇下应奉并人员合六百一十四人，分五番；孝宗干道元年省之，六年以后复设。御马十疋，为五重。 
持钑后队。神勇都指挥使二人，骑，重轮旗二人，大伞二，孝宗省为一。朱团扇八，孝宗省为四。凤扇二，小雉扇二十二，孝宗省凤扇，而减雉扇为六。华盖二，孝宗省为一。俾倪十二，孝宗省为六。御刀六，玄武幢一，绛麾二，叉、细十二，孝宗省为六。骁骑都指挥使一人，骑，总领大角。大角四十。孝宗省为二十。 
太常后部鼓吹。鼓吹丞二人，典吏四人，孝宗省为三人。管辖指挥使一人，羽葆鼓六，歌工二十四，拱宸管十二，箫三十六，笳二十四，铙鼓六，小横吹六十，笛十二，觱栗十二，帅兵官十人。孝宗歌工十八，拱宸管十二，箫十八，笳二十四，饶鼓六，笛十八，节鼓一，小横吹三十，觱栗十八，桃皮觱栗十二，羽葆鼓吹六，帅兵官八人。 
黄麾幡一，中道。金辂、象辂、革辂、木辂各一，每辂诞马各六在辂前，驾士各百五十四人。干道元年省之，六年以后复用。掩后队。中道。宜武都指挥使二人，大戟、刀盾、弓矢、各十五。 
金吾牙门第二门。中道。牙门旗四，分左右，孝宗省之。监门使臣六，分左右，骑。孝宗省为三。玄武队。并骑。中道。虎翼都指挥使一人，犦二，玄武旗一，、弓矢各十，孝宗并省为五。弩五。外仗。分左右道，以夹中道仪仗。清游队。并骑。白泽旗二，捧日指挥使二，弩四，弓矢十，十六，左、右吾十六，骑。天武都头二人，弩八，弓矢十二，十二。孝宗弩、弓矢、并省为六。佽飞队。并骑。拱圣指挥使二，虞候佽飞二十，铁甲佽飞十二。前队殳仗。都头六人，骑，殳、叉六十。后队殳仗。都头四人，骑，殳、叉四十。 
前部马队。第一队，捧日都指挥使二人，角、斗、亢、牛旗各一，弩四，弓矢十，八；第二队，捧日都指挥使二人，氐、女、房、虚旗各一，弩、弓矢、如第一队；第三队，天武都指挥使二人，心、危旗各一，弩、弓矢、如第二队；第四队，天武都指挥使二人，尾、室旗各一，弩、弓矢、如三队；第五队，拱圣指挥使二人，箕、毕旗各一，弩、弓矢、如第四队；第六队，拱圣都指挥使二人，奎、井旗各一，弩、弓矢。如第五队；第七队，神勇都指挥使二人，娄、鬼旗各一，弩、弓矢、如第六队；第八队，神勇都指挥使二人，胃、柳旗各一，弩、弓矢、如第七队；第九队，骁骑都指挥使二人，昴、星旗各一，弩、弓矢、如第八队；第十队，宣武都指挥使二人，毕、张旗各一，弩、弓矢、如第九队；第十一队，虎翼都指挥使二人，觜、翼旗各一，弩、弓矢、如第十二队；第十队，广勇都指挥使二人，参、轸旗各一，弩、弓矢、如第十一队。孝宗省为七队，二十八宿旗每队四，弓矢、每队六，余同。 
步甲前队。第一队，捧日指挥使、都头各二人，骑，下同。鹖鸡旗二，青鍪甲、刀盾二十；孝宗刀盾省为十二，下并同。第二队，捧日指挥使、都头，貔旗，朱鍪甲、刀盾；第三队，天武指挥使、都头，万年连理木旗，黄鍪甲、刀盾；第四队，天武指挥使、都头，芝禾并秀旗，白鍪甲、刀盾；第五队，拱圣指挥使、都头，祥鹤旗，黑鍪甲、刀盾；第六队，拱圣指挥使、都头，犀旗，黄鍪甲、刀盾。孝宗改黄鍪甲为青鍪甲，余并同。 
金吾左右道牙门第一门。牙门旗四，分左右，监门使臣八人，并骑。孝宗旗省为二，使臣省为四人。步甲前队第七队，神武指挥使、都头，鹖鸡旗，青鍪甲、刀盾；第八队，神武指挥使、都头，麟旗，朱鍪甲、刀盾；第九队，骁骑指挥使、都头，白狼旗，黄鍪甲、刀盾；第十队，骁骑指挥使、都头，苍鸟旗，次白鍪甲、刀盾；第十一队，虎翼指挥使、都头，鹦鹉旗，黑鍪甲、刀盾；第十二队，广勇指挥使、都头，太平旗，黄鍪甲、刀盾。自二至十二队，人、旗、刀盾，数列如第一队。孝宗内去鹖鸡旗、麟旗而用庆云旗、瑞麦旗。 
金吾左右道牙门第二门。牙门旗四，分左右，监门使臣八人，并骑。孝宗旗省为二，监门省为四人。 
前部黄麾仗。第一部，殿中侍御史二员，骑，下同。绛引幡二十，孝宗省为十。犦二，捧日指挥使二，都头五，并骑，下同。黄氅五十，孝宗省为二十。鼓四，斧十，戟、弓矢二十，三十，孝宗省为二十。弩十；第二部，殿中侍御史，天武指挥使、都头，青氅，鼓，斧，戟，弓矢，，弩；第三部，殿中御史，拱圣指挥使、都头，绯氅，鼓，斧，戟，弓矢，，弩；
孝宗省作三部。第四部，殿中御史，神勇指挥使、都头，黄氅，鼓，斧，戟，弓矢，，弩；第五部，殿中御史，骁骑指挥使、部头，白氅，鼓，斧，戟，弓矢，，弩；第六部，殿中御史，广勇指挥使、都头，黑氅，鼓，斧，戟，弓矢，，弩。自二至六部，数列并如初部。 
青龙白虎队。并骑。青龙旗一，白虎旗一，虎翼都指挥使二，弩四，弓矢十，八。 
班剑、仪刀队。并骑。武卫将军二人，捧日、天武、拱圣、神勇指挥使各二人，班剑六十，仪刀六十。次骁骑、骁胜、宣武、虎翼指挥使各二人，班剑六十，仪刀六十。 
亲勋、散手、骁卫翊卫队。并骑。中卫郎四人，翊卫郎二人，亲卫郎二人，卫兵四十，甲骑四十在卫兵外。左右骁卫、翊卫三队。并骑。第一队，左右骁卫大将军二人，双莲花旗二，弩四，弓矢十，孝宗减弓矢为六，下同。十六；孝宗减为八，下同。第二队，广勇指挥使二人，吉利旗，弩、弓矢、数如初队。 
金吾左右道牙门第三门。牙门旗四，分左右，监门八人，并骑。孝宗旗减为二，监门减为四人。捧日队三十四队，左右各十七队，
孝宗减为十队，左右各五队。每队引一人，押一人，旗三人，枪五人，弓箭二十人。
  </div>
  <div class="pagination">
   <a href="宋会要辑稿_page825.html">
    上一页
   </a>
   <span>
    ...
   </span>
   <a href="宋会要辑稿_page821.html">
    821
   </a>
   <a href="宋会要辑稿_page822.html">
    822
   </a>
   <a href="宋会要辑稿_page823.html">
    823
   </a>
   <a href="宋会要辑稿_page824.html">
    824
   </a>
   <a href="宋会要辑稿_page825.html">
    825
   </a>
   <span class="current-page">
    826
   </span>
   <a href="宋会要辑稿_page827.html">
    827
   </a>
   <a href="宋会要辑稿_page828.html">
    828
   </a>
   <a href="宋会要辑稿_page829.html">
    829
   </a>
   <a href="宋会要辑稿_page830.html">
    830
   </a>
   <a href="宋会要辑稿_page831.html">
    831
   </a>
   <span>
    ...
   </span>
   <a href="宋会要辑稿_page827.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
