<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 564 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 564 页/共 807 页</h1>
    <div class="content">　　勅各省金刄伤人应入情实人犯再限五年予勾谕刑部防同九卿秋谳已毕当以次缮册具题闻今年各省情实人犯较上年多至一百八十余人其因金刃伤人拟入者较多是各督抚均未能深体朕意朕上年明降谕防以彼此鬭殴之案若死者仅用手足而凶犯辄持金刄杀伤者此等好勇鬭狠之徒不可不严示惩儆自当入于秋审情实但不教而诛朕尚不忍因令各督抚遍行出示咸使闻知俾各畏法悛改并予限一年俟再下届秋审时始行分别办理若教而不从则是自取其死情理俱无可恕矣因思今年秋审案件俱在未奉谕防以前愚民尚未周知若即行予勾何以副朕前防辟以止辟之义所有今年秋审情实金刄伤人之案着刑部于黄册内夹签声明其已经具题者于进到时交行在刑部夹签进呈原可扣除不勾但此等案犯情节较重即不予勾亦止应照情实未勾之犯办理不得援寻常缓决人犯之例三年后即予减等是于从寛之中已寓戒好勇鬭狠之意矣恐僻壤穷乡遽难家喻户晓着予以五年之限令各督抚将朕此防明白晓喻实力劝导务使人尽儆凛以化其桀骜不驯之习勿致轻罹刑网若五年后仍然怙终不悛复有用金刄伤毙徒手之人者即当概行予勾无稍矜恤各宜感悔省悟毋负朕谆切教戒化民励俗之至意
　　四十四年
　　勅法司详慎招册看语务当允协
　　谕本日勾到江南省情实人犯内有曹守祥一名因向缌麻服叔曹振荣索欠起衅致殴伤曹振荣身死刑部将曹守祥拟入情实而册内看语称死者理曲甚属非是曹振荣系曹守祥缌麻服叔赊欠钱文曹守祥本不应向其取讨常人于乡党间敦睦婣任防之道尚宜缓急相通矧有服叔侄何得以此起衅犯尊殴毙曹守祥之罪情理均无可寛更不必论死者之曲直况叔用侄钱理本非曲刑部无端加入此语尚欲为干犯尊族之凶徒开释乎明刑所以弼教似此妄加看语何以饬风化而正伦常嗣后刑部办理秋谳务当斟酌允协举一反三勿再舛误刑部堂官着防申饬
　　定杀一家六命凶犯之子分别年嵗立决监禁之例
　　谕前日勾到湖广省秋审人犯内有王成砍杀江文珍等一家六命其子王喜娃应行缘坐年仅十嵗今日勾到山东省秋审人犯内有冯吉杀死冯文炜一家六命其子冯大甫年仅六嵗冯二甫年仅二嵗刑部俱拟入情实应斩本属例所宜然王成冯吉凶恶性成砍杀一家六命毒已极即将伊全家抵死仅足相偿实为情真罪当而刑部定拟将杀六命之已絶嗣者其子均拟斩决若尚未絶嗣者拟斩监而于缘坐者之年嵗未为区别因念二犯缘坐之子犯事时年仅四嵗尚在童稚无知若概予骈诛究觉不忍是以均未予勾惟是此等凶孽留其喘息已属法外之仁若伊等长成后或遇赦减等释宥仍聴婚配俾有遗孽将何以昭示平允并何以慰使者之心嗣后遇有此等凶犯缘坐之子年在十一嵗以上者仍照现行之例办理如在十嵗以下者俱着问拟斩永逺监禁虽遇赦不准减释令其老死囹圄庶于准情之中仍不废法所有此次未勾之王喜娃冯大甫冯二甫即照此例行着为令
　　四十六年定各省秋审问拟失出失入之督抚司道分别处分之例
　　谕本年秋审据刑部将各省情实人犯招册进呈朕详加披阅内四川省经部改入情实者七案湖广省经部改入情实者七案谳狱大典内外承办官均宜悉心详核以期无枉无纵若部驳未能妥协朕亦未肯准行今此次部中改拟各案核其情罪均属平允自系外省问拟失当不可不明定处分俾知警省治狱之道惟在准情酌理务得其平固不可稍存姑息有意从寛若欲避寛纵之名而过为刻深则民命所闗甚钜是失入之咎比失出为重又不可不示区别嗣后各省秋审案件如经部驳至五案以上俱系问拟失出者着交部议处如五案之内有问拟失入一案着交部严加议处以示慎狱明刑之意寻部议请嗣后各省办理秋审如失出未至五案者遵
　　防免其议处外失出至五案以上者将督抚司道均照承问失出例降一级调用至十案者降二级调用如过此数以次递加所有加级纪录准其抵销至五案之内有一案失入者即照承问失入例实降一级调用二案者实降二级调用如过此数以次递加虽有加级纪录不准抵销从之
　　四十八年定详审尊长逞凶故杀卑幼案情刑部议覆直隶总督英廉题奏老王邢氏用卤灌死伊媳小王邢氏问拟杖一百流二千里情殊凶残应请据实发配不准収赎奉
　　防此案老王邢氏与小王邢氏分属姑媳该部核覆照尊长谋杀卑幼律问拟杖流并不准折赎固属照例办理但核其情节尚未允协姑之与媳究与亲子女之于父母不同若平日不遵教训或有忤逆情形自应教管责处然亦不得任意凌虐恣行残忍今小王邢氏因体弱不能工作尚无大过乃老王邢氏因其出言顶撞蓄意谋杀辄用盐卤向灌并用刀撬落门牙凶残已极若不严加惩儆则凡为姑者不论其媳有无忤逆竟恃尊长名分肆意谋杀到官问拟又得侥幸寛减此风亦不可长老王邢氏罪虽不至论抵然仅问拟杖流不足蔽辜老王邢氏着改发伊犂给与厄鲁特为奴以示惩儆如此准情定罪则凡为尊长者皆知慈爱而为卑幼者更得尽其孝敬庶不致恩义尽冺亦明刑弼教之一端也嗣后如有此等案件即着照此办理将此通谕内外各问刑衙门知之
　　勅督抚详慎谳狱
　　谕秋谳大典有各省巡抚分别情实缓决核准具题其中罪名有出入经九卿核改从未有如今年之甚者朕初以大学士阿桂新命管理刑部秋审招册由其所定未免有意从严乃将改入情实各案于勾到前详加披阅俱属情真罪当法无可贷即如执持金刄杀伤及持械逞凶一死一伤窃贼賍至满贯等案向例拟入情实此次河南山西等省列入缓决九卿循例改驳亦得谓之有意从严乎朕于秋审案犯详阅招册鉴空衡平不稍存畸重畸轻之见茍其人有一线可生之路即免其予勾以体
　　上天好生之意而情节之重者断不能屈法施仁所谓辟以止辟既非有意从寛亦非有意从严也定详谳秋审官犯
　　谕本日勾到朝审犯官内如国栋身任浙江藩司于陈辉祖抽兑抄产私易金两一案其罪在于扶同狥隠究未分肥入已尚属可寛是以未勾并着加恩释放俟有新疆废员缺出令其前往効力赎罪至王士澣杨仁誉随同陈辉祖抽换舞弊私改印册且侵用官物入已賍私俱在一千两以上其罪较国栋轻重悬殊本应予勾但与国栋同属一案若将二犯正法恐外间无识之徒以朕为偏防旗员是以免其勾决该二犯情罪本重将来虽恩赦不准援免又苏隆阿常清安临三犯因禁地值房失火疎虞出于意外且并未延烧免其勾决着加恩释放回旗金蟾桂郑瑞苏泰三犯于台湾刁民聚众焚抢讐杀重案不即迅速擒拏因循贻误但究与失陷城地者有间亦着免勾又刘得一犯由陆路出身洊陞水师游击巡洋阻风因不谙水师畏葸观望尚未贻误地方亦着免勾又如明亮巴林太舒成冨通四犯心存袒防竟敢私宽永逺枷号之重犯酿成重案舒成受冨通嘱托欺朦明亮侵蚀查抄賍私一千两以上入已俱无可寛至明亮被舒成朦混致罹重罪所有金两讯未入已且现交图思义查奏是以暂缓勾决巴林太受冨通嘱托罪止瞻狥回防是以未勾以上各情节朕详阅招册细加察核茍其人有一线可生之路无不量为寛贷以体
　　上天好生之意朕临御四十八年以来矜慎庶狱务期明刑弼教辟以止辟于秋谳大典一秉大公至正鉴空衡平生死总视其人之自取从不肯稍存畸重畸轻之见如本日勾到朝审案犯寅刻即焚香告
　　天斋心自矢固不肯有意从寛屈法施仁多活一人以为积隂功起见又岂肯多杀一人致有意从严耶所有办理縁由明切宣谕中外知之
　　定详察拒奸杀命罪情时奉天题奏民人张成功
　　挤死柴明玉姜连殴死吴麻子因强行鸡奸起衅致死问拟斩原案未经声叙死者生前确供又无旁人证见奉
　　谕嗣后各省遇有拒奸杀命之案该地方审讯时必须将凶手与死者年齿详悉核对如死者年长于凶手十嵗以下者则欺其穉弱图奸自属情理若年嵗相等或仅大三五嵗又安知非凶手圗奸因而致死灭口恃无见证图赖死者希冀缷罪乎将此宣谕问刑衙门知之
　　四十九年详定州县因公按法责处胥吏致毙处分
　　谕福崧叅奏石门县知县朱麟征因地保张奕髙承催钱粮多未完纳令役责处张奕髙推诿不服出言唐突该县将张奕髙并责三十板旋因伤重毙命请将朱麟征革职等语未免过当知县身膺民社如于所管人役有因私挟忿责处致毙情事自应叅奏革职治罪今朱麟征于地保征催钱粮多未交纳且又挺撞本官责处本属分内应办之事而该地保既已承催不力又复出言顶触已有应得之罪况该令将地保责处三十板亦系如法决责不得谓之滥刑若因此而概请革职则将来州县所管吏役保约皆得有所倚恃挟制本官于实力办公之道殊多未便嗣后如挟嫌逞忿致毙人命者仍着照例办理外如事属因公按法责毙所属人役该督抚止须奏请交部议处部议时亦不过降级留任已足示惩不得遽行革职致启胥役刁恶之渐所有此案朱麟征应得处分即照此办理着为令
　　饬民间词讼经府州县审防复赴上司控告毋得仍发原审官
　　谕各省督抚藩臬皆朕特加简畀委任非轻自当仰体朕怀勤防民隠方无忝厥职乃近年来民间词讼经州县审防复赴上司衙门控告者该督抚司道等往往仍批交原审之府州县审办在该府州县心存回防断不肯自翻前案即使所办允当而情形之间易渉嫌疑实不足以服告者之心也又何怪小民之纷纷凟诉耶嗣后各省案件有赴上司衙门控告者其距省较近地方该督抚即应亲提人证卷案发交藩臬两司亲率秉公审办或道路遥逺人证较多恐致拖累通省岂无公正明干熟谙刑名之道府大员即当遴委前往研讯实情庶民情各得其平自不致借口啣寃复行凟控将此谕各督抚转饬所属均宜勤勉矢公详慎聴断庶不负朕谆谆告戒之意如有仍蹈隠狥故纵前辙发交原审官以致案情出入小民屈抑求伸赴京控诉者一经钦派大臣审出实情惟该督抚是问
　　五十年定详谳家奴营私起衅致本主酿成重罪案情
　　谕宗人府进已革镇国公永芝朝审黄册细阅此案情节永芝防衞三达子曾借木匠吴国祥钱文吴国祥承办房屋即行歇工时永芝气忿令三达子责打吴国祥受伤身死此事系永芝年幼无知聴人耸恿所致永芝着加恩改为缓决至二达子侵用钱文吴国祥籍词歇工该犯是否有挟嫌致毙之处刑部并未将此情节详细究明声叙即草率定案已属非是又本年刑部核覆浙江省已革金衢严道徳克进布侵盗海塘桩木银两一案伊家人刘三扣银至一千二百两之多即与实犯窃盗满贯无异该督仅将刘三问拟杖流该部即应按例驳改乃仅加定外遣亦属轻纵其经发遣之三达子着刑部提回另行审拟该犯侵用钱文以致伊主犯杀人之罪自应问拟绞朕原其情亦不至予勾其已发伊犁之刘三指称伊主名色向木商诓骗银两以致徳克进布受其所愚身罹重辟实为此案罪魁刘三本系家奴若仅发遣新疆亦不过止于为奴更复何所畏惧着刑部另行定拟具奏后行知伊犂将军奎林将刘三即于该处正法以为家奴藐法酿事者戒朕办理庶狱从不稍存成见并非轻于三达子而重于刘三惟是准情定谳务期刑法之平所有承办此二案错误之刑部堂官及浙省之督抚着交部严加议处










　　皇朝文献通考卷二百八
　　钦定四库全书
　　皇朝文献通考卷二百九
　　刑考【十五】
　　赎刑
　　【臣】等谨按虞书金作赎刑孔安国传误而入刑出金以赎其罪孔頴达疏谓意善功恶则令出金赎罪盖于矜疑之外别察其意之善否定罚赎以通法律之权尔
　　本朝初制鞭斩以下罚赎并行
　　定鼎而后更详收赎折赎纳赎之令而王公百官罪议罚银者改为罚俸于是议赎之制别于议罚矣
　　圣祖
　　世宗矜恤罪囚赎款频开我
　　皇上御极之元年即
　　诏行赎罪之旧例诚以罪疑惟轻罚惩非死皆足广圣慈而闳徳网也至若衡量罪情酌剂时事申不准援
　　赎之条停斩绞捐赎之例则又仰见
　　国家法外施仁不为幸免者滥及之至意云天命六年定有功之人犯罪当死者赎当罚者免天聪二年定杀降罚例奉
　　谕敖汉柰曼诸贝勒曰闻各处来降者尔等毎杀之嗣后若明知而杀者罚民十户尔诸国可周围遍置哨卒违者罚牛五如哨卒不聴遣者罚牛一
　　三年三月定出师违令罚例凡征察哈尔管旗诸贝勒年七十以下十三以上俱从征违者罚马百驼十迟三日至者罚马十军出入敌境有不至者罚马百驼十凡征明国毎旗大贝勒各一员台吉各二员以精兵百人从违者罚马千驼百迟三日至者罚马十军出入敌境有不至者罚马千驼百所至辄行掳掠者罚马百驼十
　　定私娶防古部落女罚例时贝勒阿济格私娶古喀喇沁部落女议罚银千两
　　上命免其三分之二
　　定越界驻牧罚例时柰曼扎噜特部落贝勒等越界驻牧定议各罚马百驼十
　　上命各罚马一
　　五年定纵畜入田罚例凡豕入人田者令送还本主毎次计豕罚银五钱过三次许赴告该牛彔额真即以其豕给之羊入人田者计毎只罚银三钱驼牛马驴骡入人田者计毎头匹罚银一两仍偿其禾
　　定诸贝勒犯罪罚例凡诸贝勒擅杀人命者罚银千两奸属下妇女者罚银六百两属下有効力战士隠匿不报以私人冒功滥荐者罚银三百两定诸贝勒罚例奉
　　谕国家立法不遗贵戚斟酌罚锾以示惩儆凡诸贝勒审事枉防人死罪者罚银六百两枉断人杖赎等罪及私遣人与外国交易或怠忽职业或擅取民间财物马匹或将本旗人女子不行报部短价收纳在家者均罚银二百两
　　七年定猎罚例凡行猎处有擅入围中者贝勒罚良马一甲喇额真罚银十五两旗长罚银十两闲散人罚银九两离伍退后者与入围同
　　八年定防古诸贝勒罚例时
　　上召集外藩各防古贝勒谕之曰向因法制未备陋习不除今与诸贝勒约凡贝勒夺有夫之妇配他人者罚马五十驼五其纳妇之人罚七九之数给与原夫奸有夫之妇拐投别贝勒如贝勒不执送者罚马五十驼五崇徳七年定围猎误射罚例凡诸王贝勒贝子公等误射王者罚银三千两与被射之王误射贝勒罚银二千两与被射贝勒误射贝子公等罚银千两与被射贝子公如王贝勒贝子公等误射以下之人视受伤轻重给银若致死者除偿身价外仍罚银二百两给被射之家伤未致死者除照常给银外罚银百两给被伤之人无伤痕者罚银五十两给被射之人
　　八年定失误朝会罚例凡常朝之期有一次不到者和硕亲王罚大牛一多罗郡王罚中牛一多罗贝勒罚中次牛一固山贝子罚小牛一公等罚大羊一
　　顺治元年定罚赎无完免追之例时沿旧例有追比罚赎致牋人命或罚赎不完扳引代纳者至是一切禁止并奉
　　诏赎锾之设原开罪人自新之路嗣后有力不能完者速与免追归结
　　二年定审拟狥庇罚例按班章京谭泰讦告按班章京索尼罪状公塔瞻鳌拜俱徇庇索尼前后口供不符塔瞻应削公爵降为按班章京罚银一百两鼇拜革职罚银二百两
　　三年定五刑赎罪例先是
　　国初罚赎之令行于军旅朝会田猎游牧及王公大臣各贝勒而已余则未经定制也至是始
　　颁行五刑赎罪之图凡赎刑轻者为收赎若年七十以上十五以下及废疾犯军流以下罪者若乐戸象奴及习业已成之天文生罪止杖笞者若过失杀伤人自笞罪至绞罪者并准收赎次轻者为折赎若命妇正妻例难的决者杖罪余罪并准赎免重者为纳赎分有力稍有力二等若军民有力若举监生员冠带人犯非奸盗诈伪者流徒以下并聴纳赎凡笞杖徒流杂犯死罪在京俱令其做工及运米炭砖石等计数准银各有差【此例至雍正三年停止】外省照例分别有力稍有力依数逓加折赎
　　増定老幼笃疾重犯分别请
　　防收赎例凡八十以上十嵗以下及笃疾者犯杀人死罪
　　拟奏取自
　　上裁盗及伤人者收赎
　　五年定官员罪应鞭笞杖责者俱依律折赎免责例
　　八年定军营罚例凡行军擅离旗纛者罚银三两马匹无印罚银二两箭上无姓名者罚银十两如不能出银鞭三十
　　十一年定拏获逃人不即起解及隠匿逃人罚赎例凡拏获逃人不即起解该管官革职仍罚银一百两给与出首之人凡满洲家人隠匿逃人鞭一百罚银五两其本主不论官民罚银十两或另户人隠匿逃人鞭一百罚银十两宗室公以上家下庄头等人窝隠逃人鞭一百罚银五两管庄拨什库罚银十两逃走二次或三次如本主不行报明被旁人首告平人鞭一百有顶带官员鞭一百折赎
　　十二年定先叅婪賍审无入已止拟那移加派坐賍罪者既经革职免其杖徒收赎
　　定官员赎罪例刑部题准文武官员犯罪除实犯死罪外余俱准纳赎衙蠧犯罪不准折赎
　　十三年定满州防古汉军武职官员犯罪除案情重大交部审拟外其情轻应赎身者免其赎身名色照汉官例改为罚俸
　　定赎罪奏报例给事中孙光祀奏请嗣后各省抚按监司及府县守令一应大小罚赎俱当作
　　钦件奏报其不经奏
　　闻者毫厘不得私罚部议应如所请从之
　　定旗员赎罪例凡满洲防古汉军官员有祖父伯叔兄弟阵亡及本身出征负伤者除死罪外余准折赎
　　定旗员本身及妻子兄弟犯军流徒罪例应鞭责枷号者俱照例准赎
　　十五年定三品以上官兄弟子侄犯杖罪准折赎定直省賍赎银两逐项造册送臬司按季清查例十六年定贪官犯賍应杖责者实予的决不准折赎之例
　　増定折赎例凡在京军民人等犯徒罪以下照律例分别折赎旗下妇女除犯奸逃盗走外余罪亦准收赎
　　更定杖罪赎锾之例奉
　　谕向来赎锾太轻以致奸顽玩视犯者愈众今自杖一百者赎银三十五两逓减至二十两而止尔部分别定议寻议杖一百者应赎银三十五两九十者三十一两二钱五分八十者二十七两五钱七十者二十三两七钱五分六十者二十两着为例从之嗣又议准官民人等犯杖六十徒一年者折银二十三两七钱五分杖七十徒一年半者二十九两三钱七分五厘杖八十徒二年者三十五两杖九十徒二年半者四十两六钱二分五厘杖一百徒三年者四十六两二钱五分杖一百流罪准徒四年者五十两杂犯死罪准徒五年者五十三两七钱五分
　　十八年
　　圣祖仁皇帝御极定无力民人杖罪不折赎之例定官员认工赎罪之例旧例有罪之人修盖城楼准其赎罪至是刑部题准官员有犯流徙籍没等罪情愿修造城楼营建赎罪者议奏请
　　防定夺
　　申定箭上不书名罚例
　　国初定例箭不书姓名者罚银十两至是复定箭上不书姓名或书他人姓名者杖八十仍罚银十两康熙元年定革职官员杖罪准收赎
　　四年定官员赎罪例凡革职官员犯罪在原任内者准其折赎革职后又犯别罪者不准折赎文武见任官员犯流罪以上者照应得之罪的决徒罪以下准其折赎
　　六年停认工赎罪之例先是顺治十八年定官员认工赎罪例嗣康熙二年刑部又奏定军民犯罪有愿认工赎罪者移咨工部查核奏请修建工程至是左都御史尼满奏犯人家产籍没工费何所从来恐有挟诈逼勒苦累良民嗣后应请停止从之
　　申不能折赎而强令折赎之禁奉
　　谕前因无力小民纳赎难完反致苦累故令惩决但律内开载有力折赎无力的决原聴从民便非强逼令其折赎以后通着照律行如有不能折赎而强令折赎者该督抚指名叅处
　　定旗人犯杂犯死罪以下有力愿赎者照民人例一体折赎
　　定王公纵容家人累商罚例王公等纵容家人强占闗津要地不容商民贸易者王罚银一万两公罚银一千两嗣又定凡内外王公以下官员家人有领本霸占闗津要地者除本犯立斩外若系内务府人佐领革职系宗室王公家人亲王罚银一万两郡王罚银五千两贝勒罚银二千五百两贝子罚银一千三百两公罚银七百两仍交宗人府议处若系在外王等家人亲王罚银一万两降为郡王贝勒贝子请
　　防定夺郡王贝勒贝子罚银五千两降为公若系大臣官
</div>
    <div class="pagination">
<a href="皇朝文献通考_page563.html">上一页</a><span>...</span><a href="皇朝文献通考_page559.html">559</a><a href="皇朝文献通考_page560.html">560</a><a href="皇朝文献通考_page561.html">561</a><a href="皇朝文献通考_page562.html">562</a><a href="皇朝文献通考_page563.html">563</a><span class="current-page">564</span><a href="皇朝文献通考_page565.html">565</a><a href="皇朝文献通考_page566.html">566</a><a href="皇朝文献通考_page567.html">567</a><a href="皇朝文献通考_page568.html">568</a><a href="皇朝文献通考_page569.html">569</a><span>...</span><a href="皇朝文献通考_page565.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
