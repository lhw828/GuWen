<!DOCTYPE html>
<html>
<head>
    <meta charset="UTF-8">
    <title>八旬万寿盛典 - 第 294 页/共 321 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>八旬万寿盛典 - 第 294 页/共 321 页</h1>
    <div class="content">　　前规
　　御安福舻济河涉淮
　　驾言徂东只谒
　　先师天中嵩洛夀相台懐
　　巡览海淀解愠财展义示度调幕登台骈肩接踵扶杖而观者拥佳气于蓬莱河之来子自积石径豫徐陶荘之土屡挑屡淤下河七州县嵗苦沮洳关系民命城郭田庐一　一
　　履视测度河臣禀受
　　圣谟详议筑塞令凿引渠黄流顺轨大溜直趋开示方畧周于海隅尽改石工凛懐永图滨海之民有那其居民无昏垫逺迩忻愉江乡父老蔼然亲爱于山川清晏之余
　　訏谟大训王言如纶悉出
　　睿裁代
　　天觉民
　　讲论经义不尚虚文
　　为诗古文赋炳炳麟麟数逾千万富有日星考订得失详悉宣论【叶】举江淮河济无不各得其源褒贬予夺衮照然圆顶方趾之众语言文字之传无不通其文解其意精研声律之元
　　奎章寳翰覃被海宇信乎有徳者必有言也
　　恩纪渥洽肫然慈母蠲惟正者万千推泽敦厚乐生遂
　　性
　　皇之人多寿以三千余人松苍花茂【叶】肆筵设席愉敫
　　酌斗
　　特榜兴贤飏言拜手
　　宗室天潢之胄垂黻佩玖秀眉黄发国之耆耉或禄成均或续贤书繄皇古以来所未有开万年有道之长希周家卜世之久是笃
　　昊縡之佑纬兆郁郁三代以下古稀天子才得六兹逮八十羲和増录三夀颂眉四序伫馥
　　身体康强岩廊睟穆五世曾元一堂雍肃百谷以成四方从欲门旌人瑞支蕃五世不一而足天数谐乎挂揲藻华昌乎姬箓忻逢
　　万夀之期共晋九如之祝巍巍
　　圣皇保泰持盈久而弥笃
　　择言镌玺和阗良玊庶徴之八所谓致中和而天地位
　　万物育念兹在兹以绥后禄惟体
　　列祖之心以为心而合亿兆人之福以为福祝
　　嘏延洪伊古之制梯航重译慕
　　义斯至咸来献
　　寿自京畿达于四裔瀛壖炎岛大漠蛮陬并西蔵青海等地云集景从眉列掌示毕献方物图于王防且于
　　山庄燕赉礼仪隆备合万国之懽衡质文之纪【叶】谱韶韺之歌叙堂亷之谊达万国之防悰伟嘉徴之荟萃际
　　重熙累洽之盛续虞廷赓歌之义九垓布大顺之休六幕蒸太和之气金根兆祉弧南表瑞鳯翽麟逰云蒸霞蔚胪欢讫于鸿蒙狄光含其恺悌九有输诚百福备致小大稽首唯曰欲至于万世




　　八旬万寿盛典卷一百十二
<史部,政书类,仪制之属,八旬万寿盛典>
　　钦定四库全书
　　八旬万夀盛典卷一百十三
　　歌颂【三十三】
　　万夀九有九如萹【谨序】
　　翰林院编修【臣】刘鳯诰
　　【臣鳯诰】言【臣】以西江下士备职词馆随蹈舞之末恭祝我
　　皇上八旬万万夀【臣】敬仰
　　皇上膺位禄名之极盛而以
　　大夀统辑诸福保右
　　天命之纯即殚兆亿人之诚莫効称扬于万一且悉京秭
　　垓壤之数曷阐其纪顾循绎我
　　皇上之祗事
　　元穹馨承
　　三祀与夫纪
　　恩述
　　训诵
　　录裁章无逸以知依屡丰而欢穑普蠲振贷镠糈五十五
　　年中之
　　郅徳善政周洽万防皆従来求治者所孜孜而未遑若
　　夫
　　睿谟覃敷彻防彰柔刚之蕴
　　武成九奏笇迟速致信孚徕服者纳降隶属者绥顺无
　　不劳
　　旰宵之筹画动恊羙全是以拓土二万里而遥凡镌铭
　　纪绩之区多亥步所未之届者至如
　　御文二集
　　诗五集治与道所合并
　　讲筵敷言书库萃秘经发防而史惇实礼修器而乐订
　　音塞域之设庠圜璧车攻之泳泽
　　恩榜作人凡兹六度唐哉皇哉集
　　大文之成以宏
　　徳教实轶姚思姒命而上之以至
　　清跸屡勤让庆交举
　　莅陪都者四
　　幸江浙者六而嵩而岱而台麓瀛津山国声呼水乡恬
　　景矧衍
　　天家五代之上祥叟防三千之积算频嵗以见曾元告
　　者跻期颐告者絫世同居告者拜
　　恩赉弥有加益天苞地符防萃时合罄颂祷之所弗及徧举无弗徧者允为轩辕甲子四千四百八十七年以来乍遘之鸿轨也兹者在廷儒臣在野宪老下及辕童衢叟情知穷于摹绘胪忭之不已而【臣】殖庳词陋奚克揄扬
　　隆典申颂我
　　皇上万万年无疆之庥窃惟
　　圣哲天縦同文盛治乆矣
　　鉴羣方之殊习
　　订重译之正音今集爻闾门者北逾额济勒西底霍罕东朱蒙而南骆越奔走偕来懐风称祝一视内地臣民其类不一其写愉志庆则同其朴野或未能胥称文言其欢诚则无不可通诸体委以备讴诵斯又周官土训象胥所弗具详者矣爰为原其方俗貌其声情时则有若蒙古回部安南朝鲜南掌缅甸以暨金川台湾之畨众呼圗克图之化人复借以志臣忻幸之私综之曰九有九如萹厘之为赋一为诗一为颂六为集范一为词三为祝辞一为鼓吹曲八为謡四为赞一谨拜手稽首以献蒙古塞宴赋
　　天临四宇圆幕髙张金日丽玉叶云凉清商节物朔漠庭障驼图驰于广埜【蒙古地驰驿皆以驼】毳服集于賔行属鞬执役奉币来王
　　皇帝方驻清暑之宫倚承华之盖日随月侍星拱辰防地匝周卢天髙行斾中施帐殿旁唘旌门三秋上塞
　　万树芳园　【山荘张幄赐宴地】千二百骑之围【蒙古毎嵗备围以一千二百骑为例】四十九旗之属谱内扎萨克之藩盟多伦诺尔之族【喀尔喀部】海西市骏【青海部】蔵外熬茶【诣西蔵熬茶为防古要务】贠渠尚存卫拉【都尔伯特部】乌孙不限罗义【土尔扈特部】霍硕【霍硕特部】生身【诸部未出痘者率曰生身】乌梁【乌梁海部】丁户循扎穆【蒙古语谓路】以偕徕望伊绵【旧名布祐图昻阿乾隆三十六年以众防古全不遗一类因名伊绵峪犹汉语防归意也】而竞赴于是华茵错逮绣芾威防响遅行漏尘肃穹帷酥凝特黙【驼】酮熟和尼【羊】鸡寒纎屑牛胾调胹陈筵恺乐授几威仪既罗三醴之馨爰敞六闲之地骇谷鎗声行空马戏【进宴时列名马数百去羁韀用孩童驰之以鎗声为节谨按　　御制塞宴四事诗具详蒙古旧俗臣拟斯赋皆恭夲　诗意及觧题语】　摩哩【马】绾积苏【马毛色】弛辔骉贼飍矞腾卓犇坠解拉鐡而发蹝籋浮云而疾至至只孙呈俗【只孙即蒙古所云积苏　　御诗有只孙古俗想像中句虽仍元人旧称已于解题正其误】什榜【乐名】侑尊春风一曲朔吹全畨【御诗解题指杨万里全畨长笛横腰鼓一曲春风出塞声句谓塞外乐曲名畨今俗所谓十畨因此】筝手语笳管唇翻浑拨四之柱促火不思之节繁雁飞隂碛花落闗门起舞则清歌未阕转喉则古韵犹存既乃壮土挽褠健儿揎防布克争雄【俗重相朴戯蒙古语谓布克与国语布库同】广场迸就跮踱后先扲掑左右乍撇捩而奋身俄踞蹋而控首席次颉颃酒邉胜负【以蹶为负胜者赐巵酒】少焉执竿豪选教駣良家【马三嵗为駣蒙古习教駣法驱生马命子弟特寻丈竿系革繮其上以为控絷谓之骑额尔敏逹驆】防骕骦之万锦罥防防之千花追趫趒放骣纷拏泉寒城窟草浄尘沙驯毛龙与逸虎曵飞虹与流霞时也蕃长扈班名王献斚儿孙则册次承
　　顔【防古侍宴今皆为　　皇上孙曽軰献宴则自乾隆六年至五十四年巳四十次屡见　　御制诗】賔客则九邉介雅物赉分红【蒙古谓红色为物赉所获兽多称阿巴见
　　御制巴顔和乐行闱诗】
　　恩袍映赭欣燕
　　颁三爵之同愿
　　夀晋
　　万年之嘏
　　回人厎贡诗
　　皇图开西蒙
　　鸿化天方亶
　　慎徳昭咸賔并包讵勤逺逖哉彼和通久释厄鲁限【厄鲁特谓冋人曰和通急呼为厄鲁】鄂尔图玉兹【哈萨克左右部有三玉兹如卫拉特之称其左部玉兹曰鄂图尔】行国异冷暖噶克义莫朶膜拜枝宛转【回神树名鄂哷引噶克又莫朶如蒙古鄂博过其下者必膜拜】初时请内附佉卢表诚恳五王康居封四骏阿特【马】选阿比里斯汗西驻塔什罕【右部汗曰阿比里斯居其境西塔什罕城】布鲁鄂拓克【布鲁特东西部急呼为布鲁回称汗之部属曰鄂拓克】先后军门欵牛驱喀拉【牛】场羝呼哲楞【羊】圏驿呈玉匕首寒芒月芽偃布哈尔迤东逰牧事丰衍【布鲁特内属以布哈尔东二十万众并供防牧】霍罕长四城【霍罕亦布鲁特种东为玛尔噶朗又东为安集延又东北那木干】帕尔西语辨【帕尔西回语三种之一】鹘斯【鹰】喀察海【海青】绣韝致縧绾问获龙泉【谓宋龙泉窑器】材古盘色沉隠有来安集延靶握水晶短玛尔噶朗隣那木干【回语谓河】河近送喜腾神骢【拔逹克山八骏马之一名送喜骢】倾心接素坦【汗名素尔坦沙急呼为素坦】寳刀错斧函锋铦莹鹘眼小部博洛尔【防逹克山东境】利器秋毫断长劒双玉欛佩之水可翦爱鸟罕龙驹伯时畵图展　　【命抚字公麟五马图法畵爱鸟罕四骏见　　御制诗】武库开匣蔵银镂雪舒卷防都天竺间【防都斯坦为北印度交界见　　御制天竺五卬度考讹】喀吗【回巧匠】国工善水磨擎都丸【掌货税者】花趺粲瓶盌平回回悉平境落盛图版【乾隆二十四年回部平　　命纂辑皇舆西域圆志】线天碛地寛万里服耕垦雪苗滋塔哩【回语谓黍曰曰塔哩克】风蔓芳喀衮【】丹椹餐屯军竒蜜登
　　禁苑【竒石蜜食緑卜萄种急呼为竒蜜曽移植　禁中】贡金麟褭成【回部贡金命铸麟趾褭肖麟趾五出状】奉寳腾格算【回钱制以百普尔为一腾格平定后加铸乾隆通寳于靣而其幕附回字城名】大纛图克搴【图克吗呢回语谓大纛旗】重器噶爱篆【唐回铜器篆有噶爱字】陀犁繙史书【陀犁克回史书名】阿浑敬经典【通经典者曰阿浑】玉圭防噜匜祝嘏善称引【回玉圭防行篆吉语防噜篘匜属元回铜器镂文悉祝嘏辞】即今上风邮花门乐恬晏纪嵗摩和尔一嵗一环转【回语谓印曰摩和尔篆文纪年阅嵗递加之】年班列灯筵【伯克轮　觐贺正率与灯莭宴】舞技按琴管【回乐琴曰喀尔奈管曰巴拉满之属　　命扵燕飨兼设】更以祖国名新镌哈什【玉】产【回制刻年分于玉次纪祖国相传名自派噶木巴尔至今凡一千二百有四年本年制玉献祝万夀即用此式益　　算无疆】诎膝效捧觞吉语胪欢悃【本年哈宻】
　　【郡王品级额尔徳锡尔各部落汗王子弟伯克台吉等至　山荘并诣京庆祝】恭惟
　　大皇帝
　　夀齐阿思满【回语谓天曰阿思满】
　　安南冠裳袭庆颂
　　昊天贶佑顺我
</div>
    <div class="pagination">
<a href="八旬万寿盛典_page293.html">上一页</a><span>...</span><a href="八旬万寿盛典_page289.html">289</a><a href="八旬万寿盛典_page290.html">290</a><a href="八旬万寿盛典_page291.html">291</a><a href="八旬万寿盛典_page292.html">292</a><a href="八旬万寿盛典_page293.html">293</a><span class="current-page">294</span><a href="八旬万寿盛典_page295.html">295</a><a href="八旬万寿盛典_page296.html">296</a><a href="八旬万寿盛典_page297.html">297</a><a href="八旬万寿盛典_page298.html">298</a><a href="八旬万寿盛典_page299.html">299</a><span>...</span><a href="八旬万寿盛典_page295.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
