<!DOCTYPE html>
<html>
<head>
    <meta charset="UTF-8">
    <title>续通志 - 第 679 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 679 页/共 1359 页</h1>
    <div class="content">徐河彦进率师出黑芦堤北衔枚蹑契丹后崔翰汉琼兵继至合击之大败其众于蒲城廷翰以功领大同军节度殿前都虞候八年改领彰信 
军节度雍熙四年改镇滑邢端拱中镇州驻泊马步军都部署郭守文卒帝特命廷翰代之淳化三年改大名尹天雄军节度以病求解官还阙 
帝亲临问赐赉有加未几卒年七十赠侍中廷翰自卫士至上将颇以武勇自任宽厚容众虽不事威严而长于御下为殿前都指挥使入朝常 
行众中每厯宫殿门少识之者尝与郊祀恩当追封三世廷翰少孤其大父以上皆不逮事忘其家讳上为撰名亲书赐之子赞元宫苑使登州 
刺史赞明皇城使勤州团练使

　　△崔翰

　　崔翰字仲文京兆万年人少有大志风姿伟秀太祖见而奇之以隶麾下从世宗征淮南平寿春取关南以功补军使太祖即位迁御马直 
副指挥使从征泽潞开宝初迁河东降民以实陕西地晋人勇悍多习武艺命翰差择之及阅试河北镇兵取其骁果者以分配天武两军九年 
领端州刺史太宗即位进本州岛团练使太平兴国二年讲武于西郊时殿前都指挥使杨信病瘄命翰代之翰分布士伍南北绵亘二十里建五 
色旗号令将卒望其所举以为进退六师周旋如一帝御台临观大悦以藩邸时金带赐之谓左右曰晋朝之将必无如崔翰者从征太原命总 
侍卫马步诸军率先攻城流矢中其颊神色不变督战益急帝即军帐抚问之太原平时帝将有事幽蓟诸将以为晋阳之役师罢饷匮刘继元 
降赏赉且未给遽有平燕之议不敢言翰独奏曰所当乘者势也不可失者时也取之易帝谓然定议北伐既而班师命诸将整暇以还至金台 
驿大军南向而溃帝令翰率卫兵千余止之翰请单骑往至则谕以师律众徐以定不戮一人既复命帝喜因命知定州得以便宜从事缘边诸 
军并受节制军市租储得以专用契丹兵数万寇蒲城翰会李汉琼兵于徐河河阳节度崔彦进兵自高阳关继至因合击之契丹投西山坑谷 
中死者不可胜计俘馘数万所获他物又十倍焉以功擢武泰军节度使初刘继元降帝令翰往抚慰俘略无得出城时秦王廷美以数十骑将 
冒禁出翰呵止之至是构于上明年出为感德军节度使至镇时盗贼充斥翰诱其渠魁戒以祸福羣盗感悟散归农亩境内肃然雍熙二年移 
知滑州三年北伐不利帝追念徐河之功召翰为威虏军行营兵马都部署改镇定国军移镇镇安军淳化三年召还以疾留京师稍闲入见帝 
曰臣既以身许国不愿死于家得以马革裹尸足矣帝壮之复令赴镇月余卒年六十三赠侍中翰骁勇有谋所至多立功轻财好施死之日家 
无余赀子继颙虞部员外郎孙承业内殿承制合门祗候承佑内殿崇班

　　钦定续通志卷三百二



 


　　●钦定续通志卷三百三　列传一百三

　　列传

　　宋 【七】

　　○宋七

　　李琼　　　郭琼　　　陈承昭　　李万超　　　白重赞　　　王仁镐　　陈思让【若拙】　焦继勋　　　袁彦　　李谷　 
　　昝居润　　　王易简　　赵上交　　　刘温叟【晔几】　　刘涛　　边光范　　　刘载　　　程羽

　　李琼
　　郭琼
　　陈承昭
　　李万超
　　白重赞
　　王仁镐
　　陈思让
　　焦继勋
　　袁彦
　　李谷
　　昝居润
　　王易简
　　赵上交
　　刘温叟
　　刘涛
　　边光范
　　刘载
　　程羽

　　△李琼

　　李琼字子玉幽州人祖传正涿州刺史父英涿州从事琼幼好学涉猎史传挟策诣太原会唐庄宗募勇士即应募与周祖等十人约为兄 
弟一日会饮琼熟视周祖知非常人因奉酒祝曰凡我十人龙蛇混合异日富贵无相忘皆刺臂出血为誓周祖与琼情好尤密尝见其危坐读 
书因问所读何书琼曰阃外春秋所谓以正守国以奇用兵较存亡治乱记贤愚成败皆在此也周祖曰兄当教我自是周祖出入常袖以自随 
遇暇辄读每问难琼谓琼为师及讨河中乃解琼兵籍令参西征军事贼平表于朝授朝散大夫大理司直迁太子洗马周祖镇邺表为大名少 
尹广顺初拜将作监充内作坊使连知亳陕二州改济州刺史世宗初迁洺州团练使改安州防御使治郡宽简民请立碑颂德诏中书舍人窦 
仪撰文赐之太祖即位召为太子宾客建隆三年请老改右骁卫上将军致仕卒年七十三赠太子少师

　　△郭琼

　　郭琼平州卢龙人祖海本州岛两冶使父令奇卢台军使琼少以勇力闻事契丹为藩汉都指挥使后唐天成中挈其族来归明宗以为团练 
使改刺商州迁原州清泰初移阶州城垒未葺蜀人屡寇琼因徙城保险民乃无患受诏攻文州拔二十余砦晋天福中羌浑骚动朔方节度张 
希崇表琼为部署将兵共讨平之开运初为北面骑军排阵使阳城之役战功居多改沂州刺史充荆口砦主兼东面行营都虞候擒莫州刺史 
赵思以献乃改刺怀州俄为北面先锋都监契丹灭晋盗贼蠭起山东为甚契丹主命琼复刺沂州以御盗琼即日单骑赴郡盗闻琼威名相率 
遁去汉干佑中淮人攻密州以为行营都部署未至淮人解去会平卢节度刘铢恃佐命之旧称疾不朝大臣惧其难制先遣琼与卫州刺史郭 
超以所部兵屯青州铢不自安置酒召琼伏壮士幕下欲害琼琼知其谋屏去从者从容就席略无惧色铢不敢发琼因为陈祸福铢感其言遂 
治装俄诏至即日上道琼改颖州团练使又加防御使时朗州结荆淮广南合兵攻湖南诏琼以州兵合王令温大军攻光州寻以内难不果罢 
归朝遣诣河北计度兵甲刍粮周祖召权知宗正卿事世宗征刘崇为北面行营都监厯绛蔡齐三州防御使在齐州民饥琼以己俸振之人怀 
其惠相率诣阙颂其德政诏许立碑宋建隆三年告老加右领军卫上将军致仕归洛阳干德二年卒年七十二琼虽起卒伍而所至有惠政礼 
士乐善盖武臣之贤者也

　　△陈承昭

　　陈承昭江表人始事李景为保义军节度周世宗征淮南景以承昭为濠泗楚海水陆都应援使世宗既拔泗州引兵东下太祖遇承昭于 
淮上击败之亲擒承昭世宗释之授右监门卫上将军改右领军卫上将军分司西京太祖即位以承昭习知水利督治惠民五丈二河近甸丁 
壮修畿内河堤命承昭董其役又令督诸军子弟凿池于朱明门外以习水战从征太原承昭请壅汾水灌城城中危甚会班师功不克就干德 
五年迁右龙武军统军开宝二年卒年七十四赠太子太师大中祥符元年录其孙宗义为三班借职

　　△李万超

　　李万超并州太原人幼孤贫负贩以养母晋祖起并门万超应募隶军籍战累捷稍迁军校从李守贞讨杨光远于青州奋勇先登飞石中 
其脑气不属者久之开运中从杜重威拒契丹于阳城流矢贯手万超拔矢复战神色自若以功迁肃锐指挥使契丹入中原时万超以本部屯 
潞州主帅张从恩将弃城归契丹会前骁卫将军 【通鉴作左骁卫大将军】 王守恩服丧私第从恩即委以后事 【按通鉴载赵行迁知 
留后守恩权巡检使与傅所载委以后事句互异】 遁去及契丹使至乃专领郡务守恩遂无所预万超奋然谓其部下曰我辈垂饵虎口苟延 
旦夕之命今欲杀使保城非止逃生亦足建勋业汝曹能乎众皆喜曰唯命遂率所部入府署杀其使推守恩为帅列状以闻汉祖从其请仍命 
史弘肇统兵先渡河至潞见万超语之曰得复此州公之力也吾欲杀守恩以公为帅可乎万超对曰杀契丹使以推守恩盖为社稷计尔今若 
贼害于人自取其利非宿心也弘肇大奇之表为先锋马步军都指挥使路经泽州刺史翟令奇坚壁拒命万超驰至城下谕之令奇乃开门迎 
纳弘肇即留万超权州事汉祖遂以为刺史及征李守贞以万超为行营壕砦使河中平拜怀州刺史周祖开国从征慕容彦超又为都壕砦使 
以功授洺州团练使预收秦凤改怀州从平淮南连移青登二州所至有善政太祖即位入为右武卫大将军迁左骁卫大将军开宝八年卒年 
七十二
</div>
    <div class="pagination">
<a href="续通志_page678.html">上一页</a><span>...</span><a href="续通志_page674.html">674</a><a href="续通志_page675.html">675</a><a href="续通志_page676.html">676</a><a href="续通志_page677.html">677</a><a href="续通志_page678.html">678</a><span class="current-page">679</span><a href="续通志_page680.html">680</a><a href="续通志_page681.html">681</a><a href="续通志_page682.html">682</a><a href="续通志_page683.html">683</a><a href="续通志_page684.html">684</a><span>...</span><a href="续通志_page680.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
