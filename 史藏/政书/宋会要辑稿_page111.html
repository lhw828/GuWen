<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 111 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 111 页/共 1125 页</h1>
    <div class="content">二月二十三日，诏辅臣分诣天地、宗庙、社稷等处祈雨，仍令京东西、河北、河东、陕西、淮南等路雨泽愆少州军转运司，访寻管下名山灵祠，委长吏精虔祈祷。 
三月九 
      
日，诏中书门下：时雨未足，可选日遣官祭祷风伯、雨师、雷师。十六日，又遣官祭祷玄冥五星以下玄：原作「真」，据《长编》卷二八八改。。 
〔二年〕二月二十八日二年：原无，据《长编》卷二九六补。，诏：「河北、京东、河东、陕西久愆时雨京东：原脱，据《长编》卷二九六补。，渐见害稼，可分遣礼官躬亲东、西、北岳、五台山祈祷。」 
四月十二日，诏：「闻兖、郓、徐、济等州久无雨泽，谷麦失望，人情不安。近虽已差内臣见在东岳道场，可遣礼官诣彼祈祷。所有广西今春亢旱，可下安抚转运司访名山灵祠，所在差官祷雨。」 
三年七月七日，诏：「西北诸路久愆雨泽，令知定州韩绛躬诣北岳祈祷；东、西、中岳令所在知州依此。」 
四月三日，诏辅臣谢雨于天地、宗庙、社稷。初，自春不雨，祈祷备至，及是雨尺余，帝喜见于色，谕(武)[辅]臣曰：「禁中令人掘地，润及一尺五寸，秋成当复有望，殆天助也。」王珪曰：「陛下正身修德，格于皇天，前后祈祷，未尝不应。」帝曰：「卿等更宜悉心补朕不逮，庶合天意。」 
六年五月十六日，诏：「访闻陕西诸路见苦少雨，守臣祈祷，久未感应。宜令转运司更切访名山灵祠，所在择日恭致朝命，委官虔祈。」 
〔七年〕三月〔二〕十四日「七年」二字原脱，又「二十四」原作「十四」，并据《长编》卷三四四补。《长编》系于壬戌，即二十三日。，诏：「淮南、京东、京西路即今阙少雨泽，可令转运司各访寻管下名山灵祠，所在委长吏躬亲精虔祈祷。」 
哲宗元佑元年正月二十四日，太上皇后诣中太一宫集禧观，二十七日，皇帝诣大相国寺，皆以祈雨。 
四年三月二十四日，诏：「京西路阙雨，中岳、河、渎及淮、济各委长吏祈祷，仍遣内侍赍香就建道场。」 
五年五月十二 
      
日，诏：「昨为阙雨，差官诣兖州东岳等处祈求，名山大川就差本处长吏祈祷。已获感应去处，就委本处长吏选日恭诣赛神。」 
绍圣元年四月八日，诏：「时雨稍愆，令开封府及诸路依例祈求，畿内诸祠即提点司选官精祷。」 
十八日，诏诸州长吏躬诣五岳四渎祈祷。 
二十一日，辅臣以畿内县降雨状进呈。帝曰：「闻诸路颇得膏泽，良可喜也，但未 及尔。又闻一麦皆有成熟之望，不知(栗)[粟]已布种未也 」辅臣皆曰：「雨泽虽降，尚忧未渥，见已祈祷。」至二十五日而雨足，遣辅臣谢宫观寺院。 
四年五月三日，诏令陕西、河东、京东路阙雨州军，应管下岳渎及名山大川并诸祠庙，自来祈祷感应之处，并令长吏精虔祈求。其合用祝文令学士院依例修撰。 
元符二年二月二十七日，诏陕西路阙雨去处，令逐州军长吏选诸境内名山大川、祠庙精祷。 
三月十一日，诏辅臣分诣宫观寺院祈雨。 
二十二日，诏辅臣分诣天地、宗庙、社稷、宫观、寺院等处祈雨；诸路阙雨州军，令长吏于管下岳渎名山并诸祠庙自来祈祷感应之处，选日精虔祈求，其合用祝文令学士院依例修撰。 
三年五月二十四日，诏诸路如有阙雨去处，令逐州军长吏选日诣境内名山大川、祠庙精祷。 
〔徽宗崇宁〕五年五月二十四日「徽宗崇宁」四字原脱。按承上为元符，然元符无五年；又赵挺之为相在崇宁四年、五年，知此乃崇宁五年事。，宰(官)[臣]以愆雨祈求，上曰：「二十六、七必有雨。」已而果验。赵挺之曰：「陛下天纵将圣，虽历象阴阳占候，无不赜其精微。」上曰：「天地之间不离阴阳五行之数，今日太一移宫，水限也，故有雨。」 
政和二年五月二十六日，差近臣诣宫观寺院祈雨。未及祷而雨，改报谢。 
宣和四年二月七日，驾诣广圣宫，卜以卯时焚密表祈雨，申时雨降。 
六月八日「六月八日」上当脱「高宗建炎四年」，时高宗驻越州，故令宰执、侍从至当地寺院祈雨。以下起高宗时事。，令宰执率侍从官诣越州圆通观音院祈雨，合用香令入内内侍省请降。自后凡用香并如之。 
绍兴元年十 
      
九日亦用此礼「元年」下脱月份。。七月二日，诏宰执率侍从官诣天庆观、圆通寺谢雨。十月二十二日，诏就圆通院开建祈雨道场，日轮侍从官一员烧香，每五日宰执官前去祈祷。 
〔二年〕八月二十六日二年：原脱，考权邦彦签书枢密院事在绍兴二年五月至三年二月之间，则此「八月」乃绍兴二年八月，据补。，诏令签书枢密院事权邦彦诣天竺〔寺〕祈雨。 
〔三年〕六月二十一日按下文七月十六日诏令虑囚，据《建炎要录》卷六七，乃绍兴三年事，则此「六月」亦应为三年六月，据补。，诏：「访闻两浙东路稍愆雨泽，令本路帅司差官诣寺观庙宇严洁祈祷。」 
七月四日，诏轮宰执从官一员诣上天竺寺祈雨。 
十六日，上以愆雨，谓辅臣曰：「朕宫中素食已累日，尚未降泽，令断屠。精祷虽至，然尚虑政事未平，刑狱冤滥，可速令 决平反。在外州县令提刑亲行 决，务在刑清也。」至是就法慧寺祈雨，断屠宰三日。 
五年二月二十五日，诏：「雨泽稍愆，恐妨农事，应临安府界载在祀典，及名山大川、神祠、龙洞，在内分差从官，在外遣职事官，亲诣祈雨。」五年六月九日、八年十一月五日、九年六月十七日并同此例。 
六月九日，宰臣赵鼎奏请分遣侍从官 走群寺祈雨，上曰：「亢阳如此，朝廷政事阙失，更宜讲求。」沈与求曰：「《云汉》之诗虽云『上下奠瘗，靡神不宗』，不废祷祈之事，要之以侧身修行为本，必蒙嘉应。」 
十三日，诏：「访闻湖南久愆雨泽，可令帅臣席益恭诣南岳庙祈祷。应合用祠(察)[祭]之物并于上供钱内支破，务要精洁，庶获感应。」 
二十一日，宰臣赵鼎等奏：「甘泽应祈，皆陛下寅畏怵惕，精诚所格，乞御常膳。」上曰：「朕累日寝食不安者，岂特为国无储蓄，而望岁之 
      
心甚切，兼恐岁饥民贫，起而为盗，朝廷不免遣兵讨定，残杀人命，亦天道之所宜悯也。」 
二十二日，中书门下省言：「昨日稍愆雨泽，祈祷天地、宗庙、社稷、岳渎、四海、雨师、雷师、应临安府界载在祀典及名山大川神祠、龙洞。今已获感应，望并令元差官各诣逐处报谢。」从之。自是每祈晴雨有应，并依此礼。 
八月二十四日，内降德音：「应潭、柳、鼎、澧、岳、复州、荆南、龙阳军、循、梅、惠、英、广、韶、南雄、虔、吉、抚州、南安、临江军、汀州管内应名山大川，及历代圣帝明王、忠臣烈士，有功及民，载于祀典者，委所在差官严洁致祭。」时以平贼寇也。 
绍兴七年二月九日，诏：「应平江府界载在祀典，及名山大川、神祠、龙洞，在内分差侍从，在外委所属县分知县，亲诣祈雨。」 
二十六日，诏：「雨泽稍愆，恐妨农事，应建康府界载在祀典，及名山大川、神祠、龙洞，在内分差侍从官，在外委所属县分知县，亲诣祈雨。」七年六月七日、七月八日并同此制。 
六月七日，诏：「诸路如有阙雨去处，令转运司行下逐州县，差官祈祷。」 
七月十三日，宰臣张浚等言：雨泽稍阙，乞率从官祷雨。又乞弛役、虑囚等数事，因奏：「如浙西诸郡及宣州、广德军地形下，未觉旱；如镇江、建康府地形高，最觉阙雨。」上曰：「朕患唯不知四方水旱之实，宫中种两区稻，其一地下，其一地高「其一地」三字原脱，据《建炎要录》卷一一二补。，昨日亲阅之，地高者其苗有槁矣。须精加祈求，庶早得雨泽。」 
十三日十三日：疑是「十五日」。，诏：「稍愆雨泽，恐伤禾稼，可差官
      
祈祷。」天地差参知政事陈与义，宗庙差宣州观察使仲鬻，社稷差户部侍郎王俣，五岳、五镇差礼部侍郎吴表臣，四海、四渎差礼部侍郎陈公辅，雨师、雷师差太府少卿郑作肃。 
十七日，宰臣张浚奏：「祈雨已多日，而未有感应。」上曰：「昨日有云物，意遂作雨，而夜深乃散。卿等更求可以感召和气事，悉意为之。」六月二十日诏已迎请上天竺观音就法慧寺祈求雨泽，令临安府禁屠宰三日，并鸡鸭之类并不得宰杀。其后法慧寺废为怀远驿，每迎请就明庆寺。 
〔九年〕七月二十一日九年：原无据，《建炎要录》卷一三○补。，宰臣秦桧等奏：「陛下斋居蔬食，以祈雨泽，考之典礼，唯当损太官常膳。」上曰：「虽损膳，岂免日杀一羊 天意好生，朕意实不忍杀。」「臣桧等既钦孍上至仁之心，爱人及物，虽一羊不忍推此如应天，何患天心不格 」既而甘勿鸟应祷沾足。 
十一年七月六日，诏：雨泽稍愆，令太常寺祈祷九宫(费)[贵]神。 
十二月，尚书省言：「旱暵为灾，深恐害稼，依礼例，合差官祈祷天地、宗庙、社稷、岳镇、海渎、雨师、雷神。」从之。 
十二年五月九日，知临安府俞俟言俞俟：原作「俞使」，据吴廷燮《南宋制抚年表》卷上改。：「上天竺灵感观音自车驾驻跸，每遇水旱，凡有祈求，必获感应。今来本寺修建殿宇，望给降度牒，添助修造，庶示褒崇。」诏令于本系省钱支赐钱五千贯。 
十九年七月十二日，辅臣以甘雨应祈，乞拜表称贺，上曰：「若更五日无雨，则禾稼有伤，如浙东等处尤高，得此雨，极为利济，秋成遂可必。径山等处祈祷 
      
感应，可与加封。」 
二十一年十二月十五日，上宣谕辅臣曰：「连日小雨，腊雪未应期，已遣使祈祷太乙祠。」是日晚，雪作。翌日，上谓秦桧曰：「昨晚便得雪，甚可喜。」桧等曰：「陛下至诚昭格如此，当率百官拜表称贺。」 
二十九年三月四日，诏：「雨泽尚愆，令太一宫、宁寿观精加祈祷，仍禁屠宰三日。」八(月)[日]八日：原作「八月」，据《建炎要录》卷一八一改。，诏以久旱祈祷未应，禁屠宰三日，及鸡鸭鱼虾应干生命之属，并行禁断。 
干道四年六月十二日干道：原作「隆兴」。按隆兴仅二年，无四年；又下文言「宰臣陈俊卿」、「宰臣蒋芾」，考陈俊卿自干道二年任参政，四年十月方任宰相，蒋芾为相在干道四年二月至七月之间，则「隆兴」为「干道」之误无疑，今改。，诏临安府于今月十三日早，如法迎请观音入城祈雨。十六日，上宣谕宰执曰：「天久不雨。」宰臣陈俊卿奏曰：「陛下忧闵元元，念穑事之重如此，只此一念，便可感动天地。」上曰：「朕亦欲却盖，烈日中归，庶或可以动天意。卿等可检故事有此否。」 
十七日尚书省言：「(迎)[近]雨泽稍愆，临安府奉上天竺观音，就明庆寺祈祷。」诏日轮侍从官一员烧香。又诏：「应临安府界载在祀典，及名山大川、神祠、龙洞，在内分差侍从，在外委所属县知县，亲诣祈雨。合用香令入内内侍省请降。仍令本府具合祈祷处，日下申尚书省。」 
十八日，宰臣蒋芾奏言：「昨日并夜得雨滂霈，皆陛下圣德感动天意。」上曰：「此雨极可喜，但不知四远及外方州郡亦遍及否 」陈俊卿奏曰：「观今早云气未散，次第远处亦皆有雨，车驾来日更不必出。」上曰：「今既得雨，却未须出，姑俟他日。」顾蒋芾曰：「卿可诣太一宫谢，须是臻至。」芾奏曰：「臣谨当斋戒祗事，却差执政诣明庆寺观音 
      
处谢雨。」上曰：「甚好!」是日殿庭雨再下，天颜有喜色，顾芾曰：「若更得数日雨，使四远通济，则今秋可望一(热)[熟]。」王炎奏曰：「得此一雨，中外人情孰不欣快，岂是小事!」先是十六日有旨，欲以十九日幸太一宫、明庆寺祈雨，至时得雨，故止令宰执诣谢。 
二十七日，诏：「雨泽稍多，令临安府止屠宰三日，及鸡鸭鱼虾应生命之属，并行禁断。」 
八月六日，礼部言：「两浙安抚司以祭龙求雨法来上，乞布之天下。按皇佑颁降祈雨雪法册，无绘画龙等，惟广德军元解发印造到，内有绘画样制，至今年深，虑致损坠，乞于昨来祭龙祈雨雪内添入绘画龙等样制，从本部下临安府镂板，以黄纸如法印造成册，纳本部，本部下都进奏院颁降诸路州、府、军、监、县等，严加收掌，遇愆雨雪，精洁祈求。」从之。 
七年五月十七日，诏：「临安府已迎请天竺观音就明庆寺祈雨，令宰执十八日前诣烧香，自十九日轮侍从官一员祈祷。及应临安府界载在祀典并名山大川、神祠、龙洞，在内分差侍从官，在外委所属县知县亲诣祈雨。合用香，令入内内侍省请降。仍令本府具合祈祷处，日下申尚书省。其湖、秀、常州、平江、镇江府阙雨处，亦令所属县亲诣祈祷。」 
十八日，上宣谕宰执曰：「自去冬郊祀以来，雨旸时若，诚不易得。」虞允文奏曰：「陛下圣德上当天心，如元旦受册宝，天色澄霁；近日恭请太上出郊，终日开晴，至晚乃雨。天心昭昭，其应不虚。」上 
      
曰：「雨旸尤好，麦已登场，稻田亦下种矣。」允文等奏曰：「农人得雨种稻，得晴刈麦，(雨)[两]不阙事，谁知帝力之大也!「谁」字疑误，或作「唯」。」上曰：「朕心惟望百姓富足，国计又其次，民富则国(矣富)[富矣]。」允文奏曰：「自古帝王只以丰年为祥瑞，盖富实之本。」梁克家奏曰：「陛下无一念不在百姓，上天降鉴，必有美报。且如去秋一两郡小歉，圣心焦劳，分委臣下措置。入春以来，并无流民，所活不知几千万人。蚕麦倍登，盛德之报。」上曰：「前日蚕麦丰熟，朕亲拜表章，以荅天休。此去秋成，即与卿等同烧香也。」同日，诏为祈雨，其十九日早晚御膳并进素。 
七月十六日，宣谕临安府少尹：「见祈雨泽，可禁屠宰三日。关报浙西州军，依此严切禁断，仍精加祈祷。」 
十一月二十四日，诏：「近日阙雨，令临安府精加祈祷，及令两浙安抚、转运司行下所部守令，务在严洁。应感，每五日一次具雨泽状申尚书省。」 
二十九日，宰执奏祷雨雪事，上宣谕曰：「昨写与龚茂良、陈弥作问两路雨雪，朕之忧心形于寤寐。」虞允文奏曰：「圣心焦劳，臣等兢惧。近闻江西得雨，此间虽未甚雨，若遂祷而得之，亦足少宽宵旰之念。」 
淳熙三年五月二日，参知政事龚茂良、李彦颖奏：「农事正兴，民间以久不得雨为虑。适连夜雨汸霈，极可庆。」上喜甚，曰：「朕日夕以此为忧，早上方于宫中焚香拜谢天地。更乞终惠，成此丰年，以宽焦劳之念。」茂良等言：「陛下忧民闵雨如此，诚意所格，天且不违，兹诚 
      
大庆。」同日，诏：「近来雨泽沾足，浙间种莳已见次第，可令江东、淮南漕臣，具管下州县得雨日辰，及布种禾稼分数以闻。」 
七年五月十三日，上谓辅臣曰：「昨日日间雨虽小，至夜颇雨汸霈。」右丞相赵雄等奏曰：「昨日吴渊未曾取旨，遽欲迎请天竺观音入城。继闻有旨令吴渊只就寺中祈祷，甚当。陛下之祷久矣!」上曰：「朕每自修省，唯恐不逮，孳孳为民，未尝敢忽。庶几天心昭格，雨旸以时。」雄等奏曰：「成汤遇旱，则以六事责己；宣王遇旱，则侧身修行。陛下仁孝勤俭，日新一日，圣德之修，固有素矣，非若宣王因有惧而修也。」上曰：「成汤祷旱之辞，朕每疑好事者增益之。且汤之不迩声色，自无女谒，何至于盛 今曰女谒盛邪，则是汤果尝有此事矣 」雄等奏曰：「不迩声色，载之于《书》，女谒之盛，见于传记，今当以《书》为正。」 
八月四日，上谓辅臣曰：「祈雨未应，朕欲初六日就禁中设醮祈祷。卿等来日宜斋戒，后日拈香。」又云：「朕欲下诏求言，自职事官以上各令实封言事。」是夕雨。 
淳熙九年六月十二日，诏遣内侍关礼诣绍兴府降香祷雨。是月二十二日已获感应，复命报谢。 
十年七月四日，车驾诣景灵宫行礼，次幸明庆寺拈香祈雨。 
十三年六月十一日，宰执进呈祈雨放房缗，上曰：「亦须禁屠宰，临安一日杀多少物命!」王淮等奏：「祷雨未应，圣心焦劳，臣等不胜煌灼。」上曰：「朕欲亲诣太一宫烧香，次至明庆。」淮等奏：「祖宗祷 
      
雨太一宫，虽有故事，但当此盛暑，惧劳圣躬。」上曰：「朕为百姓，不惮出一日，亦欲小民知朕此意。」淮等奏：「干道间亦曾降旨，适会有雨。」上曰：「当时却不曾出。」十三日，宰臣王淮等奏：「雨泽愆期，陛下欲十四日先就殿庭焚香祷天，次诣太一宫、明庆寺烧香。淮等及侍从欲就十五日分祷天地、宗庙、宫观诸处。」上曰：「序当如此。」十四日，幸太一宫，次明庆寺观音前焚香祷雨。 
七月十日，太常寺言：「(元)[亢]阳为沴。检照国朝典礼，凡京都旱，则祈岳、镇、海、渎；及诸山川能兴云雨者，于北郊望告；又祈宗庙、社稷，及雩祀上帝、皇地祇。」诏命宰臣已下分诣祭告。八月三日，已获感应，复命报谢。 
十四日，命秘书省著作佐郎、兼权兵部郎官梁汝永往径山龙潭，大宗正丞、兼权刑部郎官李祥往广德张王祠，各赍御香、祝板祈雨。 
八月二日，宰执进呈太常寺乞谢雨，王淮等奏：「初疑后时，而礼官谓有祈必有报。」上曰：「既是天地、宗庙、社稷、宫观，亦不容已。若更月十日无雨，人将乏水饮，则奈何 」淮等奏：「报谢只用酒脯。」上曰：「如何无牲牢 」淮等奏：「国朝典礼，祈用酒脯，谢如常祀，合用牲牢。但绍熙以来并止用酒脯，惟雩祀用牲，然雩无报谢之礼。」上曰：「前日歌《云汉》之诗，如何 」淮等奏：「亦如法。」 
淳熙十六年闰五月二十三日，诏：「近闻建康府阙少雨泽，令守臣精加祈祷，务要速获感应。仍将见禁公事疾速决遣，毋致淹延。如本路更有阙雨去 
      
处，令帅臣依此施行。」 
十月十九日，臣僚言：「祈雨奏告天地，大抵用法酒二升、鹿臡五合。此则所宜厚者，简而不虔，乞依仪制用酒、脯、醢，报谢用牲牢。」从之。 
绍熙元年六月十九日，诏：「雨泽稍愆，恐妨禾稼，可日轮侍从一员诣上天竺灵感观音前精加祈祷，务要速获感应。」是月二十二日获应，命官报谢。 
五年四月二十一日，为阙雨，诏差太府少卿林湜诣临安洞霄宫，秘书监薛叔似诣径山龙潭，司农卿万锺诣天目山龙洞祈祷。至五月十三日获应，命元差官报谢。同日，中书门下省言：「两浙、江东西、两淮州军间有稍阙雨泽去处，已委守令祈祷，未获感应。」诏逐路转运司行下所部阙雨州县，仰守令躬诣管内寺观神祠，严洁精加祈祷，务要速获感应。仍禁屠宰三日，以指挥到次日为始。同日，诏：祈雨未获感应，令临安府迎请上天竺灵感观音，就明庆寺精加祈祷，仍禁屠宰三日。 
七月九日，诏：雨泽稍愆，日轮侍从官一员诣上天竺灵感观音前精加祈祷，务要速获感应。凡遇祈祷及获应日，宫观祠庙则命元差官，上天竺观音前、霍山广惠庙则命日轮至官致谢。其香皆系入内内侍省请降。庆元元年六月、二年三月、三年四月、五年四月，嘉泰元年四月、六月、三年四月，开禧元年七月、二年六月、三年五月，嘉定元年四月、二年五月、六年五月、七年六月、八年三月、五月、九年五月、十年六月、十一年 
      
五月、十月、十三年六月、十四年正月、十七年六月，亦如之。 
八月二十四日，诏：「近日雨泽稍多多：疑当作「愆」，雨泽多则当祈晴，而非祈雨。下文开禧三年五月、二十九日、嘉泰三年九月二十日同。，日轮侍从一员诣上天竺灵感观音前精加祈祷。」庆元元年正月、五月、二年八月、四年四月、七月、八月、五年八月，嘉泰三年三月，开禧元年九月、二年三月、三年八月，嘉定三年五月、四年八月、五年三月、八月、六年正月、七月、七年九月、九年八月、十年四月，亦如之。 
开禧三年二月十一日本条及下条其序次当移至移至「嘉泰三年」条之后。，诏：「雨泽稍愆，两浙州军令本路转运司行下所部阙雨州县，委自守令亲诣管下灵应神祠精加祈祷，务获感应。」嘉定元年闰四月亦如之。 
五月二十九日，以雨泽稍多，诏令执政、侍从分诣祈祷天地、宗庙、社稷、宫观、岳镇海渎、风雷雨师。 
庆元三年三月二十六日，诏：「雨泽稍愆，令临安府守臣诣天竺山精加祈祷，务获感应。」自后凡遇雨旸愆期，并有是命。 
四月九日，诏：雨泽稍阙，令宰执、侍从分诣祈祷天地、宗庙、社稷、岳、镇、海、渎、 神。嘉泰元年五月、开禧三年五月、嘉定八年四月亦如之。 
</div>
    <div class="pagination">
<a href="宋会要辑稿_page110.html">上一页</a><span>...</span><a href="宋会要辑稿_page106.html">106</a><a href="宋会要辑稿_page107.html">107</a><a href="宋会要辑稿_page108.html">108</a><a href="宋会要辑稿_page109.html">109</a><a href="宋会要辑稿_page110.html">110</a><span class="current-page">111</span><a href="宋会要辑稿_page112.html">112</a><a href="宋会要辑稿_page113.html">113</a><a href="宋会要辑稿_page114.html">114</a><a href="宋会要辑稿_page115.html">115</a><a href="宋会要辑稿_page116.html">116</a><span>...</span><a href="宋会要辑稿_page112.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
