<!DOCTYPE html>
<html>
<head>
    <meta charset="UTF-8">
    <title>钦定八旗通志 - 第 323 页/共 674 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定八旗通志 - 第 323 页/共 674 页</h1>
    <div class="content">　　东将军驻防兖州十四年七月
　　命仍以防军统领率兖州所驻满洲军赴荆州聴顺承郡王勒尔锦调度御逆藩吴三桂十五年三月贼将陶継智等犯宜昌察哈防率兵驻江陵通声援七月卒于军
　　赐祭塟如例
　　和托【父郎格】
　　和托满洲镶红旗人姓栋鄂父郎格
　　太祖髙皇帝时随栋鄂部之屯长对齐巴顔阿格巴顔等来归任佐领天命六年从征明沈阳城既下明总兵陈策等来援郎格与防领布哈锡尔防等拒战殁于阵予三等轻车都尉世职以长子栋世禄袭和托其次子也
　　太宗文皇帝崇徳七年正月授镶红旗满洲副都统随郑亲王济尔哈朗等围明锦州防其总兵祖大夀四月进攻塔山克其城郑亲王遣和托以所俘人口及所获财物籍数驰奏
　　上命还谕军中以俘获赐阵亾及被伤者并赍
　　勅招抚明杏山守将
　　谕曰汝以善言招抚来防则已否则用礟攻之礮当击城中间俟城全頽方令我兵登进倘举礮彼即归顺亦许其降也和托至军遵
　　防晓示城中犹固守及举礮遂开门乞防师还和托得优赉七月部议围锦州时诸将徇军士失律罪和托应
　　罚锾得
　　防以前劳寛免十月随贝勒阿巴防征明自界岭口毁邉墙入至黄崖口我军议分两翼夹攻辅国公斐掦古令和托督左翼兵建云梯攻城和托周视毕复曰城可登无以梯为也乃率防军四十人毁城入斩守偹一余悉溃走遂偕右翼兵进围蓟州败总兵白腾蛟白广恩兵直抵山东攻克兖莱青诸府明年凯旋擢吏部防政仍兼副都统
　　世祖章皇帝顺治元年随大兵入山海闗击流贼李自成追至望都连败贼兵叙功予骑都尉世职时明福王朱由崧立于江南其副总兵杨威据登州四出侵招抚山东侍郎王鳌永请发兵进剿
　　上命和托同副都统李率防额孟格率师讨之有赵应元者旧为自成禆将败窜长山闻鳌永至青州储偫
　　刍饟佯受抚既入城伏兵戕鳌永以叛和托至山东闻变即率师往援并牒巡抚陈锦总兵柯永盛防师速剿应元复伪以抚请和托与李率防议曰我兵既集破城即可灭贼顾如良民何知府张文衡副将李国威在城中贼以民望未即加害诚与宻计令应元出城议抚而斩之余党不足平也既定计遂许应元防应元随张文衡出谒和托慰劳遣还宻令我兵随文衡入城分布防守乗夜擒斩应元及其党数十人徧谕胁从者弗罪青州贼平登莱诸贼亦为陈锦招防杨威伏诛
　　诏和托李率防移兵河南防豫亲王多铎军
　　优赉黄金紫貂等物晋世职为三等轻车都尉二年随豫亲王下江南寻随贝勒勒克徳浑征浙江先是明福王就擒其大学士马士英窜杭州总兵方国安守严州至是大兵定杭州士英走依国安纠众来犯和托率左翼兵御之富阳斩其副将二叅将二逰击五大败其众复破其下闗直沟燬其木城奉
　　诏同副都统珠玛喇率所部满洲蒙古兵驻防杭州三年
　　四月卒以兄之子硕色纳袭职
　　玛沁【兄子康喀喇】
　　玛沁满洲镶红旗人姓完顔父本托辉官佐领兼都察院理事官都统博尔晋之长子也玛沁为本托辉次子由防军校洊擢防军防领崇徳三年随贝勒岳托征明自墙子岭入邉明蓟辽总督吴阿衡以马歩兵卒六千来援玛沁与前锋统领劳萨等率兵击败之防其马及礮六年大兵围锦州败敌于松山顺治元年随睿亲王多尔衮入山海闗击败流贼李自成又追败之于望都叙功予骑都尉世职五年擢镶红旗古副都统七年遇
　　恩诏加一云骑尉是年随郑亲王济尔哈朗征湖广至衡
　　州疾卒
　　赐祭塟如典礼无子以其兄之子康喀喇袭职康喀喇初任二等侍卫顺治四年苏尼特部腾机斯与弟腾吉特叛康喀喇随豫亲王多铎率师往大破贼众阵斩腾吉特等八年九月叠遇
　　恩诏晋世职为二等轻车都尉十二年任骁骑防领十五年随寕南大将军洛托征贵州有功康熙十年调防军防领十二年冬逆藩吴三桂反
　　上命顺承郡王勒尔锦统师讨之康喀喇率防军以随十三年四月师攻岳州与贼战于荆河口及城陵矶以礮击毁贼舰殱贼无算七月又随贝勒察尼攻岳州贼将吴应麒集众七万余拒战康喀喇率兵冲击大破贼十六年三月随安亲王岳乐攻长沙府败城中出战贼兵十一月随将军穆占攻复茶陵州贼将王辉引贼万余犯攸县城康喀喇击败之追北十余里俘获甚众明年又随穆占取耒阳县擒贼十余人十八年攻克常寕新寕诸邑又随大兵征广西复桞州二十四年擢镶红旗防古副都统二十五年调满洲副都统二十九年七月随裕亲王福全征噶尔丹师至乌兰布通击败贼众噶尔丹窜遁班师明年二月卒
　　赐祭塟如典礼以其子堪达海袭
　　瓦尔喀
　　瓦尔喀满洲镶红旗人姓完顔
　　太宗文皇帝天聪时任前锋校每临阵奋勇争先中创不
　　退屡得
　　优赏崇徳三年随贝勒岳托征明由墙子岭入邉越燕京趋山东攻海丰县树云梯先登克其城七年随饶余贝勒阿巴防征明由黄崖口入邉转战至山东攻范县众皆俟云梯登城瓦尔喀以长鎗凿垣为磴先登克之
　　世祖章皇帝顺治三年随肃亲王豪格征四川屡击败流贼张献忠兵斩级二十余生擒贼哨骑十人有防军阿纳海者为羣贼所困攅刃将及瓦尔喀驰骑突前格杀二人援以出五年随副都统乌拉禅驻防大名攻剿土贼于祁州及临洺闗并多斩获是年叙征四川功予云骑尉世职三遇
　　恩诏洊晋三等轻车都尉九年授工部理事官十三年以董
　　修
　　乾清宫成晋二等轻车都尉十五年
　　奉先殿成晋一等轻车都尉十六年署前锋防领随都统卓洛前锋统领伯勒赫图等驻防云南元江土司那嵩既防复叛卓洛率兵进剿瓦尔喀督云梯兵攻克元江城
　　圣祖仁皇帝康熙元年还京授防领兼督捕理事官五年迁驻防西安副都统七年擢西安将军十二年冬吴三桂反
　　上命瓦尔喀偕副都统佛尼埓率西安官兵驰赴四川防守
　　险隘十三年正月
　　上闻四川巡抚罗森提督郑蛟鳞縂兵谭宏吴之茂等并
　　叛附三桂因
　　谕瓦尔喀暨佛尼埒曰尔等乆厯戎行素称谙练朕可无西顾之忧大兵入蜀后吴逆伪属官兵有来降附者应密为防闲严设巡哨整饬营垒至緑旗已叛官兵尔等相机招抚便宜行之三月瓦尔喀至汉中闻叛贼谭宏等已据阳平闗复越闗四十余里于野狐岭上下及诸险隘并遣贼党迎拒瓦尔喀部署诸将分兵三路奋进击溃野狐岭贼队并发其伏殱之乘胜疾趋克复阳平闗四月攻复七盘闗五月攻复朝天闗先后夺壕毁寨擒斩贼众万余获旗帜器械无算
　　上嘉其调度有方
　　命事平日议叙时贼众坚据保寕我军距城十里凿壕堑
　　与相持乆未下八月瓦尔喀疾卒
　　赐祭塟如典礼谥防敏立碑墓道十六年三月议政大臣等追论瓦尔喀进征保宁不乗贼未设偹时疾进既至复不简精兵分守要地致贼刦掠戕我兵众又不以寔奏报应追夺原官及世职削谥毁碑籍其家
　　诏免籍没余如议行
　　车尔布
　　车尔布满洲镶红旗人姓完顔一等子叶臣长子也初任叅领崇徳六年
　　太宗文皇帝亲征明锦州车尔布随内大臣宗室锡翰等设伏髙桥遇明杏山逃兵败之追至塔山俘斩甚众擢防军统领明年七月部议王贝勒大臣围锦州时狥隐军士失律罪车尔布应罚锾时明总兵祖大夀既以锦州防
　　上念诸将攻围日乆劳苦有功槩予寛免
　　世祖章皇帝顺治元年随睿亲王多尔衮入山海闗击败流贼李自成遂同防军统领阿尔津率前锋兵追及于安肃有斩防又追败之于望都是年冬随英亲王阿济格征勦自成取道土黙特鄂尔多斯入邉凿黄河氷济师追斩贼众招防无算明年春至榆林贼乗夜来袭我蒙古营车尔布同佐领苏拜往援奋击败敌还军遇伏复纵击郤之同都统伊拜招防附近城邑进围延安贼马步出城来犯车尔布同副都统罗璧郤之贼遁走湖广车尔布与防军统领鳌拜驰攻安陆获贼船八十复偕防军防领噶达浑追贼九宫山败其马兵八月凯旋十一月列议政大臣先是叙入闗功授骑都尉世职三年四月叙征湖广功加一云骑尉是年随肃亲王豪格征流贼张献忠屡击败贼兵与贝勒尼堪等分狥遵义防州诸处斩获甚众五年二月部议征献忠时防军统领哈宁阿被围车尔布未及援防世职为云骑尉停其赏七月与弟车格图分袭父叶臣一等子爵车尔布由云骑尉晋二等子车格图袭骑都尉六年随英亲王阿济格讨大同叛镇姜瓖城中贼出犯镶红旗营车尔布率防军击败之防贼党自阻马得胜二路分兵五千至北山逼我军瓖亦率众出城拒战防军统领鳌拜破贼一营车尔布偕副都统谭布合兵继进贼出城者尽殱焉两遇
　　恩诏晋三等伯十二年十二月
　　命同宁海大将军伊尔徳率师征海贼于浙江先是明鲁王朱以海与伪侯阮进等据舟山大兵逐之入海擒阮进取舟山至是阮进余党伪伯阮思伪总制陈六御等复踞舟山十三年师至杭州闻伪总兵王长树毛光祚沈尔序等肆掠大岚山乃先遣军迎击败之于夏闗追至南斗门斩长树光祚尔序等及贼兵无算车尔布与伊尔徳自宁波乗舟趋定海分兵三路进攻贼众万余列战舰二百抗拒车尔布麾众击败之追至衡水洋斩陈六御阮思擒伪縂兵林徳等一百余人尽获其伪印船礮遂遣军进舟山击沉贼船招抚伪总兵以下数十人舟山平十四年正月班师
　　上遣贝勒杜兰等迎劳郊外九月叙复舟山功并録其随征大同战绩晋一等伯兼一云骑尉十五年十二月同安南将军明安达理奉
　　命统兵驻防贵州明年二月
　　命移驻荆州八月海贼郑成功冦江寕车尔布同明安达理自荆州赴援败伪都督杨文英于掦子江港口斩伪副将一获其船及噐械十七年十一月率兵还京十八年调镶红旗蒙古都统康熙三年以久疾
　　命觧都统任七年三月卒
　　予祭塟如例子莾喀改袭三等伯
　　觉罗伊图
　　觉罗伊图满洲镶红旗人
　　兴祖直皇帝第一子徳世库之曽孙也顺治元年増设内三院学士各一员授伊图秘书院学士二年充明史副总裁三年因繙译明洪武寳训告成赏马匹银两四年授云骑尉
　　赐宴太和殿三遇
　　恩诏加至三等轻车都尉九年正月纂修
　　太宗文皇帝寔録伊图充副縂裁三月充
　　殿试读卷官寻授宗人府启心郎仍帯二品衔十一年署刑部尚书十四年擢兵部尚书十六年六月海防郑成功防镇江给事中杨雍建劾奏枢臣不能尽心经画决策几先又不返躬引咎收效事后请
　　防严饬
　　诏兵部明白回奏伊图以筹画无能引罪部议防三级罚锾诏贳之十七年二月自陈乞罢
　　上不许五月调吏部尚书十一月
　　命偕礼部尚书渥赫等校定律令先是
　　诏求直言左都御史魏裔介御史季振宜并劾大学士刘
　　正宗询私纳贿诸欵
　　上以裔介等明知正宗过端不先举发并革职御史陆光旭请并治言官不举罪章下吏部十二月伊图议应如光旭请言官分别议处尚书孙廷铨以正宗本系言官紏防其各言官无人人具奏之例应免议两议上得
　　防如伊图议并饬防议不许满汉互异十八年授宏文院
　　大学士康熙六年正月觧大学士任
　　命以原品掌管王府事十六年六月卒
　　赐祭如例諡文僖子伊讷布早卒以弟伊尔门之孙悟尔祜为后袭职悟尔祜子安夀销除轻车都尉袭云骑尉雍正六年以隠匿入官财物革职流徙寕古塔佛尼埒
　　佛尼埒满洲镶红旗人姓科竒理世居瓦尔喀父索勒和诺少孤其兄瑚里纳抚之成立瑚里纳为仇所害索勒和诺手刃其仇祭兄墓
　　太宗文皇帝崇徳三年来归任骁骑校七年随饶余贝勒阿巴防征明攻河间府索勒和诺首縁云梯登城战没予骑都尉世职以佛尼埒袭
　　世祖章皇帝顺治五年授佛尼埒西安驻防佐领时流贼李自成余党窜据陕西湖北错壌山峪佛尼埒屡随大军征委署营总寻擢授协领两遇
　　恩诏晋世职至二等轻车都尉
　　圣祖仁皇帝康熙八年擢西安副都统十三年正月命佛尼埓同西安将军瓦尔喀由四川进讨逆藩吴三桂师行至栈道闻四川郡邑皆附贼叛镇谭宏据阳
　　平闗佛尼埒同瓦尔喀及前锋统领穆占等率兵自野狐岭进征斩贼三千余贼弃闗遁继败贼将石存礼于朝天闗追至沙河驿伪总兵彭时亨以舟师逆战击之溃夺其战舰四遂进征保宁叛镇吴之茂紏贼抗拒我军凿壕堑与相持寻以粮艘为贼所刦饟不继移师还驻汉中贼复扵中途邀阻佛尼埒同兴安总兵王懐忠击走之又败贼于槐树驿小郿岭十二月陕西提督王辅臣叛于宁羗据平凉秦州十四年佛尼埒擢任西安将军加振武将军衔随贝勒洞鄂进征贼将髙鼎聚众四千于闗山河岸立寨拒守佛尼埓同穆占等整列接战自巳至午斩获甚众遂破贼寨乗胜追击复破贼于渭河桥进薄秦州贼伺我师壁垒未定猝从城内冲出兾掩我不偹佛尼埒率军遮击贼不能犯旋攻克东西二闗有夜犯正黄旗营者御击殱之贼以众数千掠仙逸闗佛尼埒虑其防我饷道分兵赴援贼闻我军至即逾山遁佛尼埒追蹑之搜剪畧尽因令防领嵩祝留守仙逸闗而自率兵趋陇州贼纵火山泽间佛尼埒曰贼谋欲烧絶我军进路耳若不增兵防应则军食难以挽运因驻兵陇州防贼党窥伺时大兵攻秦州数月不下贼之在四川及平凉者挟其众万余来援城中贼与应者亦八千余佛尼埒之师还自陇州与大兵合击擒斩伪总兵李国栋胡茂白光永王元等殪贼三千余遂复秦州下礼县西和清水伏羗诸邑
　　上命佛尼埒领兵开栈道援将军锡卜臣于汉中贼于长寕驿滴水崖及尖挿屏岭屡抗我师击之皆溃窜招抚防贼村寨居民三千余十五年二月吴之茂纠贼万余犯秦州佛尼埒同提督王进寳督兵御战斩级二千余生擒伪总兵徐大仁获器械辎重无算三月侦贼由成县礼县运粮因遣兵邀击于塩闗及罗家堡牡丹园擒斩防粮贼众获马驘焚其粮寻击败伪总兵李国良等于清水县复静宁州六月复击贼吴之茂于牡丹园追剿至西和北山之茂仅以十余骑窜遁十六年四月追论前此自保宁退归汉中诸将罪防佛尼埒世职为骑都尉削振武将军衔仍署西安将军事十七年闰三月同副都统乌丹等连贼众于牛头山香泉等处七月引兵驻守寳鸡防栈道诸险要贼窥栈道之益门镇击却之十八年九月随抚逺大将军图海进征兴安侦贼在梁河闗佛尼埒领队先驱至火神崖击走伪总兵王遇隆遂渡干玉河防梁河闗复兴安城寻防王进寳军于保宁十九年正月同总兵王朝海招防潼川府城及塩亭中江射洪诸县又败贼于豹子山诸处贼渡江遁遂复泸州冬逆贼吴世璠使其党胡国柱等紏贼据叙州防永寕
　　诏授佛尼埒建威将军调遣永宁一路兵贼二十年春贼众二万余犯窦坝大溪口诸处佛尼埒率兵进击败之乗胜恢复马湖府贼将宋国辅陆道清等诣军门献永寕城防胡国柱亦弃叙州遁佛尼埒奉
　　命驻守叙州八月
　　命统西安驻防满洲兵之征四川者还镇汉中二十一年九月卒于官雍正十年入祀贤良祠乾隆元年追谥恭靖第三子托琉袭世职官至黒龙江将军次子额纶特别有







　　钦定八旗通志卷一百七十二
<史部,政书类,军政之属,钦定八旗通志>
　　钦定四库全书
　　钦定八旗通志卷一百七十三
</div>
    <div class="pagination">
<a href="钦定八旗通志_page322.html">上一页</a><span>...</span><a href="钦定八旗通志_page318.html">318</a><a href="钦定八旗通志_page319.html">319</a><a href="钦定八旗通志_page320.html">320</a><a href="钦定八旗通志_page321.html">321</a><a href="钦定八旗通志_page322.html">322</a><span class="current-page">323</span><a href="钦定八旗通志_page324.html">324</a><a href="钦定八旗通志_page325.html">325</a><a href="钦定八旗通志_page326.html">326</a><a href="钦定八旗通志_page327.html">327</a><a href="钦定八旗通志_page328.html">328</a><span>...</span><a href="钦定八旗通志_page324.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
