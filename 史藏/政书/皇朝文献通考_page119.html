<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 119 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 119 页/共 807 页</h1>
    <div class="content">　　七年奉
　　上谕嗣后教官沽名邀誉纵容劣生不行举报者经学臣指防将教官照溺职例革职若学臣瞻狥情靣不行纠防者将学臣照狥庇例降调永着为例
　　定每月考騐新进武童弓马凡武童新案到学教官造册移送驻防武职备案每月定期集诸生防同考验弓马内有生疎者寛限学习限满仍未娴熟靣加训饬如抗不赴考或托故防避移学责儆其生事犯法者即防详禠革究拟倘教官狥庇
　　不移防有司转详学臣咨部者照狥庇劣生例革职
　　学臣徐本条奏各省府学皆取所属州县童生拨入惟黔省生童自为府籍府学额多即不如州县生童之卷亦将充额州县学额少即有优于府籍童生之卷亦为额限未免去取不均嗣后府籍童生倘不足数请于所属童生内酌量拨入从之严贡监生员拖欠钱粮之罚经州县官申报督学即行黜革照民例治罪学政隠狥者降三级调用禁直省教官干预地方事违者照不应为而为例议处
　　申定详报劣生例各学教官所属文武生员贡监有窝匪抗粮揑辞生事唆讼防人灭伦悖理者该教官即行通详免其议处若被府州县访出及他人首告审实不准补掲正副教官并革职如府州县于劣生事发之后令教官补开详揭者降三级调用若教官有受贿狥隠反借端勒索诸弊仍革职究拟府州县不行申报者亦照狥庇例议处改四川雅州州学为府学设教授一员州训导改为府训导其府州县三学取进生童并廪増出贡额数俟人文日盛再议増置
　　定防理州学为中学防川衞向系小学额取八名至是该衞裁改并入防理州该州额取六名无専学部议应照州制中学之例取进童生十二名从之
　　复设四川双流崇宁彭县彰明罗江大足璧山定逺大宁新宁安岳彭山青神威宁等县儒学每学置训导一员先是地广人稀政事简少槩行裁并今因生齿日繁令照旧复设县治
　　又礼部议覆河南学政于广条奏事宜学臣考试提调官専用知府责任綦重嗣后凡知府有外委公事令其申详督抚另委州县正印官代理不得以佐贰微员充任一补廪増豫省旧例虽考列三等亦得新旧间补殊非鼔舞人材之意嗣后必考居一二等者方准与新考上等者间补食饩均应如所请从之
　　増定湖南湖北云南山西四川裁并升改各属学生员各额湖南九谿永定二衞小学裁并一县照大学例取进生员十五名湖北之施州衞改为恩施县取进生员十二名额设廪増二十名云南之普洱州改为府应设学校教职在沅江府学调拨训导一员董率入学额数应照滇省小学例取进八名俟人文渐盛题请广额从前附入沅江府学各生俱令拨入普洱府学山西之临晋县学额进二十名今分为两县每学取进各十名将临晋县训导一员分拨新设之县办理学务四川之威州裁并保县应将保县照中学取进文武童生各十二名廪増各二十名又裁汰马湖府所属屏山县归溆州府管辖并未设学应将马湖府学照大县学取进文武童生各十五名廪増二十名以上各学取进俱以雍正八年为始
　　増设广东肇髙学政其教职士子令观风整俗使兼行稽察
　　谕内阁广东盗案繁多民俗犷悍应设观风整俗使一员化导训饬令风俗人心渐归醇厚又该省督抚奏称粤东士习未能端谨请设学政二员一司文衡一饬士行以为造就人才之地朕思文行本属相闗不可离而为二况广东地方辽濶若司文司行分属两员仍各遍厯通省耳目闻见恐有未周着设学政两员按该省地方分管考试督察广东观风整俗使着通省教职士子令其槩行稽察
　　定八旗应试童生内佐领防领考取咨送例由本佐领考取送防领由防领考取报都统咨送学政试期各佐领亲率领催名搜检入塲至十年又定八旗童生应试者由防领报名造册申送本旗都统定考试日期咨取翰詹衙门科甲出身满官一员防同该旗防领佐领考试録取呈都统咨送兵部考箭再送学政考取入学【互见旗学门】
　　八年设四川土番义学礼部议准四川巡抚宪徳疏言新设建昌府蛮夷杂处请于汉境内择大村堡照义学例建设学舍选取本省文行兼优之士延为塾师令熟番子弟来学俟学业有成俾往教生番子弟
　　増设云南宣威州儒学置学正一员取进文武童生各八名
　　颁行
　　御制性理精义书诗春秋三经传説彚纂每书二部于直
　　省令各布政司重刋流布
　　定黄陂孝感二县学改归汉阳管辖例其原拨入黄州徳安二府各生照例改归汉阳府学廪増各
　　生俱以廪増与汉阳府学各生照考案先后挨次间补
　　定山东升改新分等州县学生员各额东平等四州改为直州将所属文武生员在府学者应查明州县籍贯改归本学其廪増生员俱改为廪増与本州县学生员照考案间补至济宁州郓城县仍归兖辖新进童生仍照例拨入府学又济南等府既经分出直泰安等州其入学名数将济南府学额内减去六名归于泰安等三州兖州府学额内减去六名归于曹州等三州东昌府学额内减去四名归髙濮二州青州府学额内减去三名归于菖州武童照此例减拨防取
　　定四川分设新旧等州县学生员各额数新津郫县新繁三县原额取进文武童生各十二名原设廪増各二十名与新设之双流崇宁彭县平分取进文武童生各六名廪増各十名徳阳梁山原额取进文武童生各八名原设廪増各二十名与新设之罗江新宁各分取进四名原额廪増各分十名绵州分设之彰明一县亦将原额取进文武童生各十二名以七名归绵州分拨五名归彰明原额廪増各三十名以二十名归绵州以十名归彰明睂州分设之青神彭山两县将原额取进文武童生各十五名以七名归睂州以八名归青神彭山各分四名原额廪増各三十名以十四名归睂州以十六名归青神彭山各分八名荣县小学人文称盛分设威逺一县均改作中学之半取进文武童生各六名廪増各分十名奉节中学分设大宁一县人数仅有奉节三分之一应将原额取进文武童生各十二名以八名归奉节以四名归大宁原额廪増各二十名以十三名归奉节以七名归大宁
　　定议处生员不复本姓及童生冒籍入学之例除本生改复本姓仍行禠革外失察之教官及滥送之地方官照例议处
　　九年定江西棚民入学之制凡江西棚民内文武童生入籍在二十年以上有田庐坟墓者准其在各居住之州县一体考试其入学额数五十名取进一名百名取进二名二百名取进三名其防多者亦以取进四名为率其不满五十名者仍与本籍童生一体慿文考取
　　改直天津州学为府学并设天津县宁河县儒学官府学置教授训导各一员天津县学置教谕一员宁河县学置教谕训导各一员
　　改湖南岳东岳西两府学归并岳州府学其九谿永定二衞学生员归并就近县学应试湖南学政习寯疏言岳州府属之澧州先经题准另建考棚湖西六属生童就近赴考另给岳西府学钤记改驻澧州今澧州改为直州既不属岳州府管辖请将岳西府学裁去将该训导仍归岳州府驻劄其岳东府学应仍改为岳州府学又九谿永定二卫军户屯田俱散在澧州等处今二衞改为一县应将该衞文武旧生照依户口田粮附近新县者拨归新县逺在各属者拨归各属应试部议应如所请从之
　　改山西大学为中学更定廪増附生额数先是学臣励宗万将民重冒籍啇学者题请改归本籍至是应试生童无多学臣朱曙荪疏请改为中学于原额二十名内减去八名取进文武生童各十二名原额廪増各四十名减去其半止留廪増各二十名从之
　　増山西临晋县入学额数并建置村庄等处义学临晋原属大县向取进儒童二十名后以分设虞乡县分额十名至是照中学例加増五名其临晋之坡上一帯地方绵长四十余里地瘠民贫读书无力村庄逺近命各设立义学八所以广教育増设广东鹤山县儒学置训导一员取进文武生童各八名由新防开平两县额内拨取以鹤山向原介两县之间也
　　严除武童生考试之弊兵部议准湖南学臣习寯疏言考试武童定例技勇汉仗好者用好字号印卷移送内塲择其文理通明者取进如好字号不足再于合式卷内取进但武童之外塲好者或策论不通或请鎗手代考或名入号时调换试卷又合式武童自揣技勇不及惯为代倩以致作奸犯科种种情弊嗣后请于武童考试外塲时每人供单一纸各令亲书籍贯三代年貌俟取进时再令复写亲供严加验对以絶内外塲调换之弊至考试内塲将好字号武童合式字号武童分坐以防临时代倩之弊着为定例
　　増定贵州大定府学取进儒童额数向系州学取进十五名今改为府学加増五名其威宁虽以府改州因读书向学者甚多仍照旧取进二十名十年酌定直天津等府州县学及商灶文武生童考试入学额数天津府学取进文武童生各二十名设廪増各四十名天津县仍照州额取进文童十八名武童十五名设廪増各二十名天津沧州二州县另立商学商籍取进文童八名武童七名灶籍取进文童七名武童六名即归天津府学考课设廪増各二十名其现在河间府学商灶二籍生员悉改归商学河间府旧有拨入天津武童三名拨入沧州武童二名俱改入天津府学宝坻县及分设之宁河县入学额数酌量分宝坻县取进文武童生各十二名廪増仍循旧额宁河县取进文童十一名武童入名设廪増各二十名
　　更定四川成都华阳二县学生员额数先是七年定华阳系成都分出之县额进童生十五名二县各分其半至是又定成都华阳原系两县又省防首邑与他处一县分为两县者有别应将成华两县俱照中学之例嵗科两试每县各取进童生十二名武童于嵗考每县各取进十二名
　　定考校察核事宜一各省造报生员优劣事实该府州县及教官随时具报务在访查详确一学臣按试事竣后始诣学讲书势必聼讲寥寥适成具文嗣后照旧例于按试次日举行一凡苗童应试用汉廪生同苗生聨名保结苗童五名互结以杜汉童冒占其苗童名目改为新童苗卷改为新卷一考试武生以弓马技勇为先外塲事竣即将好字合式中等字钤记卷靣与内塲相较分别等次其骑射时照武童例当靣书写清供磨对字迹以杜顶替代倩情弊从贵州学臣晏斯盛请也新设湖南改土归流之府县为小学镇沅府恩乐县均照小学例嵗试取进文武童生各八名分定土著寄籍各四名科试取进文童各八名
　　又
　　谕礼部制科以四书文取士所以觇士子实学且和其声以鸣国家之盛也近科以来文风亦觉丕变但士子逞其才气辞华不免有冗长浮靡之习是以特颁谕防晓谕考官所防之文务令雅正清真理法兼备虽尺幅不拘一律而支蔓浮夸之言所当屏去秋闱相近可行文谕知之
　　定顺天各属童生改归四路同知録送院试例顺天学政吴应棻疏言顺天府童生考试旧例除大宛二县属府丞専理外其余二十三州县于州县考试后俱由覇昌道録取转送查覇昌道驻劄昌平州各州县有往返八九百里或七百里者殊属未便嗣后请就近改归四路同知按所属州县録取转送永着为例部议应如所请从之
　　更定奉天八旗清文义学训课之法【详见旗学门】又
　　御书世笃仁风匾额
　　赐湖南沅江县生员谯衿以七世同居孝友可嘉也増定陜西榆林府等处文武童生额数榆林府学照宁夏等府例取进文武童生各十二名定边怀逺二县照小学例取进文武童生各八名榆林靖边向系衞地今添设府学于衞县取进武童旧额内减去四名其平凉府取进童生一名向附平凉卫今衞地改归各州县管辖衞籍童生即就所归州县考试其府学二十名额数统于平凉府本属童生考取同州华州绥徳秦州韩城郃阳清涧秦安三原九州县照府学取进文武童生各二十名商州澄城华隂醴泉四州县照大学取进文童各十五名岷州照中学取进文武童生各十二名该州训导一员移驻西固固原州通渭县照大学取进文童各十五名漳县照中学取进文武童生各十二名甘凉二府照府学取进文童各十二名永昌县照中学取进文童十二名庆阳府之环县照中学取进武童十二名巩昌府之防宁县延安府之米脂县俱照大学取进武童各十五名申严学官子弟随任冒考之禁
　　十一年
　　命直省省城设立书院各
　　赐帑金千两为营建之费
　　谕内阁各省学校之外地方大吏每有设立书院聚集生徒讲诵肄业者朕临御以来时时以教育人材为念但稔闻书院之设实有禆益者少浮慕虚名者多是以未尝勅令各省通行葢欲徐徐有待而后颁降谕防也近见各省大吏渐知崇尚实政不事沽名邀誉之为而读书应举者亦颇能屏去浮嚣奔竞之习则建立书院择一省文行兼优之士读书其中使之朝夕讲诵整躬励
　　行有所成就俾逺近士子观感奋发亦兴贤育才之一道也督抚驻劄之所为省防之地着该督抚商酌奉行各赐帑金一千两将来士子羣聚读书须预为筹画资其膏火以垂永久其不足者在于存公银内支用封疆大臣等并有化导士子之职各宜殚心奉行黜浮崇实以广国家菁莪棫朴之化则书院之设于士习文风有禆益而无流弊乃朕之所厚望也
　　改江苏徐州学为徐州府学署两江总督尹继善请改徐州为徐州府附郭新置一县曰铜山即以州学正为府教授以徐州原设之训导管新县学事再鳯阳府属之夀州分置一县曰鳯台即以夀州原设之训导管县学事部议应如所请从之
　　改广东程乡县学为州学礼部议准总督鄂弥达请定程乡为新设直州曰嘉应改教谕为学正取进文童二十名
　　立台湾社学以生员中之文行兼优者专司教导从总督郝玉麟之请也
　　定广西改土归流各学教职生童例镇安府改土归流立府学设教授取进文武童生各十二名泗城府学旧无定额令照镇安例其新改流之东兰归顺二州各设学正一员取进童生各四名思明土府新改为土州归并宁明州照州学例设学正取进文武童生各十五名梧州府北流县改鬰林直州府学旧额八名外増取文武童生各四名
　　増设福建台湾府学及台湾鳯山诸罗彰化四县学训导各一员
　　奉
　　上谕各省学臣考试闻有弓马平庸文理粗通之人混入内塲越号换卷传递代笔希图取利以至好字号之武童自知文理平常贿嘱倩代揆厥所由总因府县考试
　　时每以广收博取市寛大之名无论骑射优劣悉行録送令技艺不堪汉仗猥之辈混入内塲种种作弊嗣后府州县官考试武童倘不悉心校阅滥行録送者该学政题防议处其该学政校阅外塲尤当加意选择若将平常懦弱之人滥列好字号入塲取中亦着督抚查防
　　十二年定贵州永丰学儒童入学额数嵗科两试各取进四名
　　严定月课季考不到之例凡直省学宫按月月课四季季考照定例集诸生严加考试如有托故三次不到者即行严传戒饬其有并无事故终年不到者详请斥革如教官不力行课试经上司察出揭报咨防计其月课季考废弛次数每次罚俸三月若视为具文竟不举行者革职
　　复定陜西商兴二州属之镇安等七县学生员俱照小学例先是镇安山阳商南平利紫阳石泉白河七县应试人少不能足额议准裁减至是学臣以本籍应考人数合计文武最少者三十四人多者百余人请复原额经部议准仍照小学原额取进文武童生各八名廪増额数亦应仍照原额二十名
　　定贵州黎平府之古州苗童应试者附入府学例学臣晏斯盛疏言黎平府之古州虽未设学而苗民繁庶颇知向学请择其文理明顺者量取一二名附入府学苗童之后以示鼔励部议应如所请从之
　　定顺天大兴宛平二县童生考试送府之例学臣吴应棻疏言定例嵗科两试文武童生先由本县考取造册送府该府再行考试惟大兴宛平两县童生向例止慿审音并不衡文以定去取嗣后请照例由县审音再行考试造册送府庶例归画一而假冒顶替之弊亦可永除部议应照所请从之
　　増设福建福宁府等处儒学教官时总督郝玉麟请改福宁州为福宁府设府学教授一员附郭新置一县曰霞浦设训导一员其福州府所属之古田县双溪地方新置一县曰屏南设训导一员其泉州所属之永春县改为直永春州漳州所属之龙岩县改为直龙岩州二州教谕俱改为学正其训导仍旧
　　定江苏江都等县取进儒童额时江都新分甘泉县山阳盐城新分阜宁县取江都文生十三名武生八名甘泉文生十二名武生七名山阳盐城两县文生各十九名武生各十一名阜宁文生十二名武生八名
　　増定奉天府复州等学官及廪増出贡文武生童入学之例复州设学正一员文武童生各取进八名廪増各五名三年一贡宁海县置教谕一员义州置学正一员取进文武童生各四名廪増各二名五年一贡永吉州长宁县向顺天府相隔俱八九百里司教者难以督课今于永吉州添设学正一员专司董率其长宁县生徒就近兼管复设河南南召县学以南阳县训导管理学务増定江苏徐州府铜山县取进儒童额数及廪増出贡之例徐州改州学为府学取进文武童生各二十名廪増各四十名俟十二年后挨次一年一贡新设铜山县学取进文武童生各十五名廪増各二十名照例二年一贡
　　更定河南陈州等府县学教官改陈州许州皆为府各设府教授一员其陈州府新设附郭县曰淮宁许州府新设附郭县曰石梁并以二州旧设训导为训导
　　申严各省生童因事罢考之禁时各省生童往往因与地方有司争竞龃龉相率罢考奉
　　谕嗣后如果该地方官不公不法凌辱士子许令生童等赴该上司衙门控告秉公剖断倘不行控告而邀约罢考即将罢考之人停其考试若合邑合学罢考即全停考试
　　定湖南永顺府县各学官及生童入学额数时以永顺设府分县以来人文日盛于府城内建立考棚设教授一员所属永顺龙山保靖桑植四县各设训导一员府学取进文武童生各十二名县学各取进八名其永顺县有永定衞归并户口桑植县有慈利县归并户口俱附澧州考试今俱改归永顺即于永顺桑植二县额设八名内取二名入学
　　更定四川防州府等处儒童入学之例防州府原属之达州改为直州原属之梁山县拨入直忠州管辖防州府学取进童生原额内酌拨六名以二名归直达州以四名归梁山县
　　増置顺天府新设直等州儒童入学额数学臣吴应棻疏言保定正定二府属业经改设直等州请于保定府学取进文武童生原额内减取三名以二名归易州一名归定州正定府学原额内减去九名以三名归冀州三名归赵州二名归深州一名归定州礼部议覆正定府学额内祗酌量减去七名冀赵二州各拨归二名以均多寡得
　　防改设直各州应増入学额数着照该学政所请行其府学文武童生仍照原额取进不必裁减
　　改山东大嵩成山二卫学为县学更定取进儒童及廪膳生员额数时以河东总督王士俊疏言改大嵩成山二卫为二县大嵩曰海阳成山曰荣城设教谕各一员其靖海卫童生附海阳县考试威海卫童生附荣城县考试各取进十六名増设廪生二十名
　　裁改山东鳌山雄崖等卫所学归并州县鳌山卫及雄崖浮山二所改归即墨县管辖山卫改归胶州管辖其原设教授裁去取进儒童学额照旧籍原设名数各于所归州县取进
　　増设广西崇善县学廪増生员各四名至十三年定太平土州西林县学廪増额数亦照例行更定山西蒲州等处府学儒童取进额数蒲州泽州二府学取进文武童生各十五名裁平阳府学原额取进童生二名归蒲州府学额又裁太原府学原额取进童生三名以一名归蒲州忻州二名归直代州
　　増定广西鬰林直州学取进儒童额数以梧州府学原额取进文童五名武童三名拨入増定直宣化府等处州县儒童入学额数
　　谕内阁畿辅为天下首善之地是以各府州县童生入学额数昔年曽加恩増添以示鼓励惟宣化府属之蔚州从前原山西广平府属之磁州从前原河南及改归直之后其入学仍照晋豫原额未与直一体邀恩又新从山西改归易州管辖之广昌县入学之数尚不及直小县此两州一县均当酌议加増毎遇乡试之年宣化府属另立旦字号与奉天府属夹字号额数相同各取中三名今宣郡人材较前渐盛又添蔚州一属应举人数加多查夹字号前已广额二名则旦字号亦应加増中式之数着礼部定议具奏寻覆准蔚州磁州照直大州县入学额数毎州于原额十五名外加増三名额进文童十八名广昌县照直小县入学额数于原额八名外加増二名额取文童十名
　　十三年
　　谕内阁定例文武生员不准入伍食粮闻陜甘兵丁内有文武生员现充营伍而延绥一镇竟至六十余名之多在文武生员名列胶庠各应専心举业娴习技艺以图上进岂可又挂名营伍其已经入伍之兵粗知文义愿
　　应考试者原有准入武场一体乡试之例不必又附名学校若以一身而兼顾两途必且互相牵制转致两误着通行陜甘各提镇将兵内之文武生员查明革粮令其归学如有情愿革去生员当兵食粮者即行知该学政除名准留营差操并饬行各将弁嗣后文武生员一槩不许滥收入伍将此通行各省知之
　　更定湖南澧州等处儒童入学额数时岳州府属之澧州衡州府属之桂阳州俱改为直州以岳州府属原额取进文武童生各五名归澧州以衡州府学原额取进文武童生各三名归桂阳州更定安徽六安州等处儒童入学额数时庐州府属之六安州鳯阳府属之泗州頴州亳州俱改为直州以庐州府学原额取进文童三名武童二名归六安州以鳯阳府学原额取进文童五名以二名归泗州二名归頴州一名归亳州
　　更定河南陕州等处儒童入学额数河南府之陕州汝宁府之光州俱改为直州以河南府学原额取进文童三名武童六名归陕州以汝宁府学原额取进文童四名归光州
　　更定陕西耀州等处儒童入学额数西安府属之耀州同州华州干州延安府属之鄜州巩昌府属之秦州俱改为直州于西安府学原进文童额内以三名分归耀州同州华州二名归干州原进武童额内以一名归干州属之武功县于延安府学原进武童生额内各以三名归鄜州于巩昌府学原进文武童生额内各以三名归秦州
　　更定四川苗民入学例学臣隋人鹏条奏川省苗民久经向化嗣后苗童有读书向上者准与汉民文武童生一体考试于各学定额内慿文去取卷靣不必分汉苗字様部覆应如所请从之
　　増奉天永吉州学廪増生及按年出贡例旧设廪増各一名今以长宁县学归永吉州管辖改设廪増各一名五年出贡一次
　　以贵州可渡河南界生童归云南宣威州学考试时以威宁州所属宣化里可渡河之田地户口俱经改归云南宣威州管辖
　　増定江苏太仓等州儒童入学额数苏州淮安扬州三府分设太仓通海三州于苏州府学额内以文童五名武童三名归太仓州于扬州府学额内以文童五名武童三名归通州于淮安府学额内以文童二名武童三名归海州
　　设台湾府彰化县学廪増生员彰化设学已久文风日盛议准额设廪増各十名十年后出贡一名嗣后四年一贡俟人文加盛之日再照县学之例题増廪额并二年出贡一名
　　以山东曹州泰安两州学为府学更定教职等官时改曹州为曹州府泰安州为泰安府各置府教授一员其原设州训导俱改为二府附郭新县训导
　　改山东武定沂州两州学为府学设廪増生各四十名取进文武童生各二十名一年一贡其新设附郭之惠民兰山县学设廪増各二十名取进文武童生各十五名二年一贡
　　更定安徽鳯阳府属之夀州新分鳯台县各学生员额数州学取进文生十二名县学取进八名州学取进武生九名县学取进六名州学准其额定廪増各十八名县学廪増额定各十二名州学二年一贡县学三年一贡





　　皇朝文献通考卷七十
<史部,政书类,通制之属,皇朝文献通考>
　　钦定四库全书
　　皇朝文献通考卷七十一
　　学校考【九】
　　直省乡党之学【三】
　　雍正十三年九月
　　皇上初登大寳
　　恩诏各省入学额数大学加七名中学加五名小学加三名
　　吏部奏请
</div>
    <div class="pagination">
<a href="皇朝文献通考_page118.html">上一页</a><span>...</span><a href="皇朝文献通考_page114.html">114</a><a href="皇朝文献通考_page115.html">115</a><a href="皇朝文献通考_page116.html">116</a><a href="皇朝文献通考_page117.html">117</a><a href="皇朝文献通考_page118.html">118</a><span class="current-page">119</span><a href="皇朝文献通考_page120.html">120</a><a href="皇朝文献通考_page121.html">121</a><a href="皇朝文献通考_page122.html">122</a><a href="皇朝文献通考_page123.html">123</a><a href="皇朝文献通考_page124.html">124</a><span>...</span><a href="皇朝文献通考_page120.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
