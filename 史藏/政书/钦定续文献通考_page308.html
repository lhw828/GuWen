<!DOCTYPE html>
<html>
<head>
    <meta charset="UTF-8">
    <title>钦定续文献通考 - 第 308 页/共 455 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定续文献通考 - 第 308 页/共 455 页</h1>
    <div class="content">　　张介宾类经三十二卷　景岳全书六十四卷
　　介賔字防卿号景岳山隂人从名医金英游遂精医道叶秉敬序畧曰景岳治病一以内经为主但恐内经资于自用而不能与天下共用乃着类经三十二巻犁为三百九十条益以图翼十一卷附翼四卷殚精极微有功于轩岐大矣
　　冯时可上池杂説一卷
　　时可见经类
　　皇甫中伤寒指掌十四卷
　　中字云洲仁和人
　　杨继洲鍼灸大全十卷
　　继洲平阳人万厯中医官
　　张三锡医学六要十九巻
　　三锡字叔承应天人
　　李中梓删补颐生微论四卷　雷公炮制药性解六卷中梓字士材华亭人
　　刘应泰鲁府秘方四卷
　　应泰官鲁王府侍医
　　呉有性瘟疫论二卷补遗一卷
　　有性字又可震泽人
　　王化贞普门医品四十八巻补遗一卷
　　化贞字肖干诸城人万厯进士官至佥都御史巡抚辽东事迹附见明史熊廷弼
　　呉勉学编河间六书二十七巻
　　勉学字肖愚歙县人
　　黄承昊折肱漫録六卷
　　承昊字履素号闇斋秀水人洪宪子万厯进士官福建按察使
　　董説运气定论一卷
　　説见经类
　　髙武鍼灸聚英四卷　鍼灸节要四卷
　　武里贯无攷
　　卢之颐本草乗雅半偈十巻　痎疟论防一卷
　　之颐字子繇钱塘人
　　孙志宏简眀医彀八巻
　　志宏字台石杭州人
　　金鎞秘论十二卷
　　题梁谿流寓李药师撰
　　扁鹊指归图一卷
　　不着撰人名氏
　　类方马经六卷
　　不着撰人名氏
　　司牧马经痊骥通元论六卷
　　不着撰人名氏
　　喻仁喻杰同撰疗马集四卷附録一巻
　　仁杰皆六安州马医
　　痊骥集二卷
　　不着撰人名氏









　　钦定续文献通考卷一百八十四
　　钦定四库全书
　　钦定续文献通考卷一百八十五
　　经籍考
　　子【神仙家　释家】
　　【臣】等谨案马端临通考仿班固艺文志之例道家之外复列神仙所谓道家者汉时黄老并称其大防主乎清净无为而已赤松子魏伯阳之徒则言炼养而不言服食卢生李少君言服食而不言炼养张道陵防谦之言符箓而不言炼养服食至杜光庭之流又惟以经典科教为事盖清净无为之指于是荡焉无存矣弃本逐末言人人殊宋史艺文志神仙家至为繁富辽金元三史亦间见旁岀明史则总道家神仙为一类今仍于道家之外别立神仙家一门以符马氏体例至释氏向列于神仙家之后今亦仍其序次云
　　宋史艺文志神仙家三百九十四部一千二百十六巻辽金元三史不立艺文志防见各列中
　　明史艺文志神仙家二十三部九十九巻
　　宋
　　按节坐功法一卷
　　旧题陈抟撰
　　【臣】等谨案是书宋史艺文志不着録盖后人托名也
　　王钦若翊圣保德传三卷
　　钦若字定国新喻人淳化进士累官司空门下侍郎同平章事
　　陈显微周易参同契解三巻
　　显微字宗道自号抱一子淮阳人嘉定端平间临安佑圣观道士
　　王道古文龙虎经注疏三巻
　　道自署保义郎差充恩平郡王府指挥使
　　陈葆光三洞羣仙録二十卷
　　葆光江隂道士
　　吕元素道门定制十一卷
　　元素西蜀道士是书前五巻元素所撰后六巻为其弟子吕大焕所补
　　杨智逺梅仙观记一巻
　　智逺仙坛观道士
　　俞琰周易参同契发挥三卷释疑一巻　易外别传一卷　席上腐谈二卷　元学正宗二卷　炉火监戒録一卷
　　琰见经类
　　疑仙传三巻
　　题隐夫玉简撰诸书或引作王简其人当是干徳开寳间人
　　延夀第一绅言一卷
　　题愚谷老人撰不著名氏
　　金
　　王处一华山志一巻
　　处一始末无攷
　　元
　　陈致虚周易参同契分章注三巻　金丹大要十卷致虚字观吾自号上阳子
　　【臣】等谨案是书凡分三十五章其所疏解皆明白显畅
　　洪知常海琼传道集一卷
　　知常太平兴国宫道士
　　邱处机摄生消息论一巻
　　处机登州栖霞道士自号长春子
　　李道纯中和集三卷后集三巻
　　道纯见占筮类
　　李鹏飞三元参赞延寿书五巻
　　鹏飞至元间人自称九华澄心老人
　　余觉华修真防径九巻
　　觉华字荣甫建安人
　　陈采清微仙谱一卷附録三巻
　　采建安道士
　　李道谦甘水仙源録十巻
　　道谦元时道士
</div>
    <div class="pagination">
<a href="钦定续文献通考_page307.html">上一页</a><span>...</span><a href="钦定续文献通考_page303.html">303</a><a href="钦定续文献通考_page304.html">304</a><a href="钦定续文献通考_page305.html">305</a><a href="钦定续文献通考_page306.html">306</a><a href="钦定续文献通考_page307.html">307</a><span class="current-page">308</span><a href="钦定续文献通考_page309.html">309</a><a href="钦定续文献通考_page310.html">310</a><a href="钦定续文献通考_page311.html">311</a><a href="钦定续文献通考_page312.html">312</a><a href="钦定续文献通考_page313.html">313</a><span>...</span><a href="钦定续文献通考_page309.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
