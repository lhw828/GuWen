<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 435 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 435 页/共 1125 页</h1>
    <div class="content">五月十三日，诏兴州驻札御前踏白军统制刘大年赐钱二百贯。以枢密院审察拍试合格故也。
二十四日，诏建康府驻札御前中军统制刘忠特转两官，左军正将赵 特转一官，建康府驻札御前诸军都统制郭钧升差得人，可转行遥郡一官。以郭钧津发到刘忠等赴枢密院审察拍试合格故也。 
同日，诏：「镇江府驻札御前武锋军统制严先驭军有方，武艺精熟，特转一官；前军统领刘震、右军准备将党松，特支犒设银五十两。」以枢密院审察拍试合格故也。 
【续宋会要】
此行前原文前又重出「军赏」标题，今删。
      
〔淳熙十三年〕六月十四日，诏池州驻札御前右军统制刘定转一官，中军正将孔居仁减三年磨勘。以枢密院审察拍试合格故也天头原批：「以枢密院至故也，上系小注。。 
七月九日，诏鄂州右军统领王钦减三年磨勘，支犒赏银三十两；前军副将梁执中支银五十两。以枢密院审察拍试合格故也天头原批：「以字至也字，止亦系小注，下类此皆同。。 
八月十七日，诏金州中军统制李言特转一官，仍支犒设银五十两。以枢密院审察拍试合格故也。 
九月二十八日，诏知太平州张子颜减三年磨勘。以江东安抚司言所管禁军事艺精熟故也。
十月十七日，诏兴州都统司选锋军统领李爽减三年磨勘，支犒设银五十两。以枢密院审察拍试合格故也。 
十一月七日，诏马军行司右军统领冯世显特转一官，仍支犒设银三十两。以枢密院拍试合格故也。 
九日，诏建康府驻札御前左军统领郭师彦特转两官，支犒设钱五百贯，兴州驻札御前后军统领米忠庆特转两官，差充殿前司护圣步军统领。以枢密院审察拍试合格故也。 
十五日，诏兴州驻札御前踏白军统制刘大年特转一官。以生擒黎州土丁张伯祥等推赏故也。
十二月二十六日，诏江陵府驻札御前后军统制赵晟特转一官。以枢密院审察拍试合格故也。 
十四年四月八日，诏金州驻札御前军统领田宽特转一官，支钱二百贯。以 
      
枢密院审察拍试合格故也。 
二十四日，诏兴元府驻札御前中军第一将准备将周仲义减二年磨勘。以枢密院审察拍试合格故也。 
九月十七日，枢密院进呈承旨司拍试到鄂州统制官田 等武艺，上同田 、□赋上同：疑是「上曰」。「赋」上一字笔画不明，似是「颖」，亦可疑。，点到审察，武艺俱高，可转一官，更减三年磨勘；郭(呆)[杲]升差得人，特于遥郡上转行一官。 
十月四日，枢密院进呈建康都统制郭钧奏到高强弓弩手王兴等事艺，上曰：「郭钧留意训练军兵，逐人带甲射硬弓弩各一百只箭，斗力如此，是亦难得，可令承旨司拍试，与补官资，以示激劝。」 
二十三日，承旨司言：「拍试建康统制郭钧选择到弓弩高强子弟弓箭手王兴等二十人，弓(拏)[弩]斗力箭数并各合格。」诏王兴等各特补一资，更支钱二十贯；部押副将冯世显支钱五十贯；郭钧训练有方，士卒精锐，可特与转一官。既而郭钧言：「本司副都统制阎仲职虽正副，事实同寅，乞将阎仲特赐推恩。」诏：「阎仲特减三年磨勘，统制官每员支破五百贯，统领官每员支钱三百贯。余依。」 
十二月四日，诏左卫将军赵济特与带遥郡刺史。以前任镇江府御前游奕军统制日射中铁垛帘，特转一官。缘碍止法自陈，故有是命。 
十五年五月十三日，诏赵汝谊、阎仲、将官〔宫〕旺等五百四十七人带两重甲射一石三斗力并一石二斗力弓，各射箭一百只，同共按拍，将合格人每名支犒设钱五贯。〔以〕殿前副都指挥使郭 
      
钧言：「建康诸军马军精锐甚多，于内按拍到宫旺等有此武艺，乞下所属拍试，庶几有以甄别」故也。 
七月二十一日，诏建康诸军事艺高强弓弩手刘信等二十人，各特补两资，支钱二十贯。以枢密院审察拍试合格故也。 
八月十三日，诏：「诸军弓箭手八斗力能升一石力射箭三十只，犒赏钱五贯；九斗力能升一石力射箭三十只，犒赏钱五贯；弩手两石五斗力能升三石力射箭三十只，犒赏钱五贯；两石七斗力能升三石力、两石八斗力能升三石一斗力射箭三十只，各犒赏钱三贯。」从侍卫步军都虞候梁师雄之请也。 
十二月二十三日，诏：「诸军弓弩手射远箭，每人箭六只、一百七十步，每只支犒赏钱一贯五百；一百八十步、一百九十步，每只支钱三贯；二百步，每只支钱四贯。内有最远者优赏。一百七步以下为不合格，每人支钱一贯五百。弩手一百步射铁帘，每人箭六只，一只二只，每只支钱一贯五百；三只四只，每只支钱二贯；五只六只，每只支钱三贯。白脚，每人支钱壹贯五百。」从殿前副都指挥使郭钧、侍卫步军都虞候梁师雄之请也。 
十一月十一日，诏步军司后军正将何守道支犒设一百贯。以枢密院审察拍试合格故也。 
十四日，诏四川制置司总辖诸寨军马党惠、常显、魏大寿各转一官，余人推赏有差。以收黎州羌贼，故有是命。 
二十一日，诏兴州游奕军正将冯兴与转两资。以兴州 
      
都统司言收捕黎州作过土丁张伯祥等，乞推赏故也。 
二十九日，诏镇江都统司诸军事艺高强胡允文等二十五人各特补转两资，支钱二十贯。以枢密院审察拍试合格故也。 
十二月五日，诏建康都统司右军统领雷彦雄减二年磨勘，更支犒设钱。以枢密院审察拍试合格故也。 
十四日，诏临安府、严州津遣到弓箭(年)[手]将兵王俊等三人合格，各特补一资，支赏有差；余不合格人，令本处依格施行。 
二十三日，诏：「衢州津遣到拣中(中)军兵弓箭手江贵等一十人，承旨司拍试，江贵一名合格，特补一资；余不合格人，令本州岛依条施行。见任路钤皇甫贵、州钤辖王珂，各降两官；守臣袁说友展三年磨勘；前任守臣福建运判沈作砺降两官，路钤权发遣江南西路兵马钤辖孟守忠、权发遣常州兵马钤〔辖〕潘俊卿各降一官。」 
二十五日，诏：「明州津发到拣中军兵弓箭手张安等二十人，承旨司拍试，合格张安特补两资，苗 等各特补一资，支赏有差。」 
二十九日，殿前司步军言：「欲将逐司枪牌刀手搭对击刺格打，赢人支钱二贯，输人支钱一贯。」从之。 
三十日，诏赵思减二年磨勘。枢密院言：「勘会摘点诸州将兵拍试武艺，数内湖州人数并皆合格，前任守臣理宜旌赏。」故有是命。 
十六年正月二十日，诏彭桩年、柳大雅各布减一年磨勘。枢密院进呈处州解发到将兵，拍试并合格，兵官量与减磨勘。上曰： 
      
「兵官既已推赏，守臣亦不可不赏。」故有是命。 
二十五日，诏张子颜、李师颜各减二年磨勘。〔以〕枢密院进呈承旨司申：镇江府解发到将兵带甲拍试弓弩并合格。上曰：「镇江府将兵拍试，乃带射，推赏更宜稍优。赏外，每名特支犒设钱十贯。其守臣兵官，亦合推赏。」故有是命。 
十六年七月二日，西(河)[和]州奏：「佑(州)[川]县所管地分，界外洮州铁城，界讷厮结族及迭州陇逋、青厮、逋心拶等三族蕃部，累次出没(过)[作]过，掩杀(五)[立]功官兵乞行推赏。」从之，以统领孙忠锐、将官成世忠、寨官来晟各减三年磨勘，右军统领田世荣、副将王钺各转一官。身死人兵，依金人见阵阵亡减半推恩，轻重伤人犒赏有差。 
十月九日内殿呈大阅犒赏，上曰：「今次大阅所有犒赏钱，可比旧例(曾)[增]十(禹)[万]贯，以示朕优恤之意。」诏郭钧同赵济公共照应已合教等第则例，逐一钧定增支钱数，申尚书省，以凭给降施行。既而殿(师)[帅]郭钧、步帅赵济增支钱数，开具下项：马步军司诸军旧司应管人二万七千二百四十六人，犒赏钱乞降一十二万二千八百九十贯：马军司一千八十一人，计四千四百九十贯；在寨一千五十二人，计四千四百三十八贯五百文；摆列五百八十八人，计三千三百五十二贯；正带甲五百一十六人，计三千一百贯；准备将一员，钱一十贯；军兵五百一十五人，各元五贯，今增一贯，计三千九十贯；辎重火头七十二人， 
      
各元三贯，今增五百文，计五百九十五贯；坠外二九十一人，各元一贯，今增五百文。计二百五十二贯。不赴教存留在寨潜火等四百六十四人，计一千八十六贯五百文；准备带甲一百人、辎重火头七十人，计一百七十人，各元三贯，今增五百文，计四百三十六贯五百文。属官三员，计钱五十五贯；干办公事一员，钱二十贯；点检医药饭食一员，二十贯；准备差使一员，钱一十五贯。差出二十九人，系押会子纲等，计五十一贯。辎重火头八人，各元二(员)[贯]，今增五百文，计二十贯；队外二十一人，各元一贯，今增五百文，计三十一贯五百文。 
二十三日，诏封桩库支会子二万贯，付淅西提刑袁说友，等第支散平江府许浦水军；支会子一万贯，付淅东提举郑湜，支散定海水军。如有散不尽钱，仰均给士卒。候毕，具已给散文状申三省、枢密院。 
绍熙元年七月七日，诏池州右军统制刘定特与转武显郎，依旧归军。以殿前副都指挥使郭钧考试到武艺合格，故有是命。 
八月十一日，前知横州孟舜良言：「两广去朝廷万里之远。往者奸人猖獗，调发骚动。及妖孽既平，带甲荷戈万死一生者俱无寸赏，而居列肆、曳华裾，或主将(因)[姻]旌旗，耳未尝闻金鼓，皆冒奇功而受上赏。介胄之士郁郁不平，至今未释也。乞下广西经略司，如日后遇有收捕盗贼攒功奏赏之时，严加 亲之族；或帅臣狎熟之吏，目未尝 
      
核实。或主(师)[帅]将、当行官吏辄敢仍前为己私恩，窜名奏功，许人陈首，皆以欺君罔上论其罪。」从之。 
十二月十二日，宰执进呈郭杲奏收人材从军，葛邲奏云：「自不用兵后，无非泛推赏，军中有官人极少。如训练官等，皆不得差白身人。」胡晋臣奏曰：「见诸军(流)比年因用射铁帘推赏，往往多转得一两资。此亦是作成人材之一端。」上曰：「铁帘不难射，此法亦甚滥。若专以武艺精熟推赏，却庶几。卿等试以措置将上。」 
二年八月十六日，宰执奏事，上曰：「昨所引两兵官，其侯兴在军中年深，颇能谙练；董世兴亦平平尔。侯兴与转一官，赐五百缗；董世兴只赐钱五百缗，候本军有统制官，与升差。」 
三年四月七日，诏：「殿前步军司拍式弓弩、鎗手合格人，已降指挥，补转两资。其额外效用，特与依射铁垛帘作川陕 用十资格法补转一次。内有元系白身额外 用，今已拨充正额 用，合依正额 用八资法补转。如元系额外 用，因射铁帘赏作川陕 用十资法补转守阙进勇副尉，上转守阙进(勇)[义]副尉，今来已拨充正额 用，格法，于守阙进勇副尉上转两资。」 
十一月二十四日，诏：「泸州军兵聚众作过，杀害帅臣。张孝芳等杀获贼首军兵卞进等，各特补转官资，犒赏有差。」从四川安抚制置使京镗请也。 
四年九月十七日，诏：「特添差东南第二副将楚州驻札魏昌特转一官，其招到 用，常切如法教阅，务要武艺精熟。」以守臣陈损之言其教习 用，纪律严，乞加旌擢故也。
 兵 宋会要辑稿 兵二○ 军赏 
宋会要辑稿 兵二○

军赏

三原无编码「三」，今添。
淳熙五年九月十日，诏：「江陵副都统司左军旗头王虎特补承信郎，差充本司准备将，候有阙日，先次拨填。」以京西安抚司言虎首说陈应(详)[祥]等欲结连军人作过，事有其实故也。 
十月十四日，诏进勇副尉刘存特与转三资，张亮等各特与补转两资，陈礼等各特与补转一资，李惠等(今)[令]转运司等第犒设一次，谭爱等令吏部照见行格法合得恩赏开具申枢密院，王智等令转运司等第优支犒设，以给其家；从事郎、宜州司户兼录参(注)[汪]楚材特与循三资，候任满与属官差遣一次；进义校尉、宜州思立寨同管辖兵甲公事王圭特与转承节郎，与升擢差遣；忠训郎、天河县令对移宜山县尉郑达之特与转一官，与升擢〔差〕遣；从事郎、新南雄州始兴主簿李南强循(其)[一资]，与占射差遣一次；借补承信郎、权宜州河朔县尉张世明特补进义副尉，宜州守臣沙世坚特与转遥郡团练使。以广东经略安抚司言存等收捕徭贼有功故也。 
闰十月二十一日，诏神劲军权统领刘信特与转两资，使臣刘松、韩诚各特与补资，差使并旧。以京西安抚使言信等捕获贼徒陈应祥等故也。 
庆元元年正月十九日，湖北安抚使王兰、提刑陈谦言：「辰州傜人侵犯省界作过，已差逐处官兵、土丁等讨捕悉定。乞将神劲步军副将守阙进勇副尉王守忠特与转进武校尉，神劲马军准备将进勇副尉孔孝忠、神劲马军训练官守阙进勇〔副尉〕于忠信、神劲步军部将进勇副尉李再立，并特与转进义校尉；鄂州都统司正将承节郎丁顺、副将降授成忠郎马谨，各特转一官，减二年磨勘；江陵副都统司正将进勇副尉张显，特与转进义校尉；副将承忠郎贾兴，特与转忠翊郎；鄂州都统司训练官黄 暴露身故，特与一子进勇副尉恩泽，第一等功神劲步军守阙进勇副尉王全、陈发、效用吴建三人，内王全独自手擒傜贼二人，特转三资，吴建特与补两资，陈发特与转两资。第二等、第三等功。神劲马步军队将进勇副尉乔横等一十二人，各特与补转一资；李定等四十八人，鄂州都统司许钦等八人，江陵副都统司范琪等十人，各特与补一资。内军兵特补将、虞候。随逐将官入山讨捕官兵神劲马军一十八人，神劲步军六十二人，鄂州都统司一百二十八人，江陵副都统司三百二十六人，令安抚司各特犒赏。叙浦县义兵都总辖石子庆特与补承信郎，副总辖黄汝为特与补进武校尉；乡导官军入洞义兵土丁一千六百人，节次军前随轻重支犒外，及内有死事之家，令安抚司斟酌，各特支犒赏。其死事之家，于众例支犒外，各更倍支。」并从之。 
二年三月四日，诏黎州守臣王闻礼特转一官；义勇军正将杨师杰、准备将王全各特转一官，与升擢差遣。新荣州提督军马赵鼎特降一官放罢，移近里州军居住；知安静寨魏大寿特降一官，(今)[令]制置司斟酌移近里州军差遣，今后不得于黎州注授。仍令制置司行下黎州，精察贼情动息，严为备，约束官兵，不得邀功生事。以四川制置司言：鼎、大寿启衅生事，以致蕃贼曳夫索等入寇。师杰等率众杀退，闻礼究心边事，乞行黜陟故也。 
十一月七日，浙东提刑司言，台州宁海县临门巡检黄立获到贼首水军指教官胡德首级，乞行奖励。诏黄立特转两官，候任满，与升等差遣。 
(二)[三]年正月十一日，诏摧锋军第二将正将萧辉特转承信郎，下班祗应经略司 用部将祝宪、进勇副尉 用队将彪晖、效用白身充拨发宋执中、效力白身充都教头江先首先破敌，各特补转两资；进义(效)[校]尉权琼州水军副将林彦等一百一名，各特转一资；承直郎象州推官符昌言特减二年磨勘；奉义郎通判琼州刘涣特减一年磨勘。〔以〕广西经略安抚司言辉等前征讨黎州劳绩有差故也。 
五月七日，诏摧锋军统领成世忠特减三年磨勘，军兵李炎等六人并与军中合入优异差使。其过伏、驻队等，都统司斟量再与支给犒设一次。以四川制置司言世忠等收贼使张渊等有功故也。 
〔开禧〕元年三月四日，枢密院言：『已降指挥，三衙江上四川诸军令激犒射射一次，并已支降数去讫。所有楚州武锋军见管效用军兵约三千二百余人，系用镇江大军阙额招置，理合一体激犒。」诏令淮东安抚司于元支降籴米本内支使未尽官会内支拨三千贯付楚州守臣，专充武锋军射射激犒使用。 
二年五月十六日，诏诸道官兵出战立功，自〔有〕推恩体例。今后忠义等人立到战功，并与大军一体施行。如与官兵同力劳效，亦一等推赏。 
六月十四日，御史中丞、充江淮宣抚使邓友龙言邓友龙：原作「邓友」，据《宋史》卷三八《宁宗纪二》补。：「涟水县界海口土军管营王皋等杀死海口杨巡检夹古阿打并巡〔检〕夹古尚叔，及(提)[捉]到婢夹古阿海并器甲等。照得王皋、康源当王代之初，能背戎向华，为首率众，(补)[捕]杀夹古阿打等，忠愤可嘉。今欲各与补承节郎。』从之。其后，三省枢密院计算开禧用兵前后属出给过立功官转官、转资告命、宣札、绫纸、文帖、公据、赠告并借下项：一、官告院：文臣一百三十六人，武臣三万八〔千〕七百四十三人，计三万八千八百七十九人。一、枢密院：承信郎一百二十四人，进武校尉八十四人，计二百八人。一、吏部右选：进武校尉一万二千九百七十四人，进义校尉三万九千五百二十六人，计五万二千五百人。一、兵部：下班祗应一万五千二百七十二人，进义副尉二万二千三百八十七人，守阙进义副尉三万一千一百七十六人，进勇副尉四万一千七百四十二人，同进勇副尉二万五百四十四人，摄进勇副尉二万六百八十三人，守阙进勇副尉一十万二千二百四人，守阙进武副尉四人，计二十五万四千一十七人。都指挥使六百八十人，都虞候四千六百六十七人，指挥使八千九百二十七人，副指挥使一万五千一百三十九人，都头九千九百四十九人，副都头一万三千二百五十四人，军使五千九百二十三人，副兵马使四千七百三十六人，计六万三千二百七十五人。十将一万四千九百六十五人，将、虞候七万六百一十三人，承局二万四千四百一十人，押官七万七千四百七人，计一十八万七千三百九十五人。一、兵部：十资一人，八资四人，七资一十九人，六资二百五十八人，五资二千一百七十九人，四资三百七十八人，三资三千二十九人，二资二千三百六人，一资五千七十五人，计一万三千二百四十九人。殿前司〔转〕资公据一千八百五十八人，步军司出给未圆公据七百三十五人，官告院借补公据进义校尉三十人。一、官告院：文臣六人，武臣四万六百七十三人，计四万六百七十九人。一、司封：承信郎至守阙进勇副尉四万三千四百七十六人。通计六十九万六千三百一人。详见《开禧功赏总类》。 
七月七日，诏忠翊郎吕渭孙特转三官，仍令宣司更与升擢。以湖北京西宣抚司言其诛戮私作过(点)[黥]徒蔡飞等三十八人故也。 
二十八日，诏〔武〕经郎安丰军土厥涧镇沿淮巡检〔何〕汝霖特转一官，弓兵令本军优支犒设一次。军言汝霖收(补)[捕]结集拦路劫夺之贼，乞加旌赏，故有是命原批：「军言至是命系小注。」。 
八月十五日，诏：「临安府抄(佑)[估]苏师旦物业，约及百万贯，多系馈遗所积，令封桩库先次各总三十万贯付三宣抚司桩管，专充激犒立功〔将〕士使用。以金、会中半支降。内四川宣抚司全金给降，并照元纳色及价直纽计。」互见赃估门。 
十六日，湖北京西宣抚司言：「出戍大军多阙衣，遂逐急计置，责令鄂州水军统制秉义郎柳〔世〕修穿修旧甲，打造刀、锅。一月之内，穿修人甲一万一千四百五十四副，打造提刀五千口，皮□全熟铁锅八百口。已接续发赴军前了当，委是 力办事，乞量行推赏。」诏柳世修特转一官。 
二十一日，诏左军统制兼知安丰军王大才特转一官。以山东京东路招抚使郭倪等言(具)[其]昨寿州城下应援亲冒矢石，委有劳 故也。 
九月二十八日，诏武功大夫、左骁卫将军殿前司选锋军统制毕再遇特带行遥郡刺史，武(艺)[翼]大夫、殿前司中军统制何汝霖特转武功大夫，武翼郎殿前司前军(制)[统]制耶律域特转武功郎，忠翊郎镇江前军统制刘元鼎、保义郎镇江前军同统制郭(撰)[僎]，各特转两官。以山东京东路招抚使郭倪言其昨于凤凰山掩截番军，见阵立功。内刘元鼎、郭僎该暴露赏，并行推恩故也。 
同日，诏武功大夫、忠州刺史、镇江武锋军统制陈孝庆特转遥郡团练使。以郭倪言其(技)[收]复泗州，又在凤凰山获捷故也。
同日，诏秉义郎、山东京东路招抚使司参议官吴衡特转两官。以郭倪言其前知盱眙军悉力应助陈孝庆等收复泗州，及进取灵璧虹县等处故也。 
十一月二十八日，诏江陵副都统制魏友谅身先士卒，力战拔围，特转三官；统制官马谨、统领官宋琮各特转两官，雍政特补承信郎。 
十二月十七日，淮南运判兼淮西提刑提举李洪言：「无为军治素无城壁。近者濠州安丰水寨丁壮老小数万奔溃杂(还)[]而至，所〔至〕未免焚掠。其它流(徒)[徙]之众，亦复因以假劫，寝及近境，阖郡骇惧。亟委本司铁冶干(辨)[办]公事儒林郎王汉往抚谕。慨然肯行，匹马深入其屯聚之窟，谕以赤心，开以祸福，诚意孚感，举皆退听。及询其众所归心者，民兵统制夏琼、曹智通二人，皆以为(使)[便]，臣已随宜给以粮米，责以保守阙庭，人心赖之以安。臣顷被随军之命，檄汉偕往。忠义自许，略无难色。今所遇出于仓卒，易于生变，而汉能抗志自往，奋身敢为，其举员虽未及格，已为工部职司。乞将汉特赐旌擢，以示褒劝。」诏王汉特改合入官。 
同日，诏承直郎淮南转运司干办公事黄□特转一官，候改官了日收使；从政郎添差监真州造船场赵希蔡特循两资。以淮南运判兼淮东提刑孟猷言其于楚州道梗之时，津运粮食，得达石梁，应副支遣，遂无阙(之)[乏]故也。 
十九〔日〕诏招抚司主管机宜文字、从政郎、杨州推官陈壁特转儒林郎，准备差遣、迪功郎楚州州学教授应镛特转文林郎。以山东京东路招抚使郭倪言其合该暴露赏。数内应镛碍(正)[止]法，缘军功暴露，与捕盗运粮事体不同，乞特与转行，故有是命。 
二十二日，诏德安府守臣李师尹特与转行右武大夫，通判王允初、统辖李谊，各特转三官；立功人并守城官兵各令宣抚司开具军分、职次、姓名，保明申三省枢密院，以凭推赏。 
三年正月四日，诏：「知楚州节制出戍军马李郁坚壁御虏，智勇可尚，特转遥郡观察使，仍疾(连)[速]开具御战功兵将官等人职位、姓名及已唱转过官资，申三省、枢密院推恩。 
二月八日，诏：「鄂州江陵府驻札御前诸军都统制、兼京西北路招抚使、兼知南阳府赵淳保守襄阳屡获胜捷，忠节显著，备见勤劳，特转忠州团练使；武经郎、江陵副都统制魏友谅特转武翼大夫。」 
二十五日，诏右军统制武翼郎王大才特转武功大夫、忠州刺史。以权知楚州节制出戍军马李郁言虏城冲〔突〕清河口，侵犯本州岛，大才节次立功，共唱转一十六官，开具月日，申乞施行，故有是命 
三月五日，诏彭辂特转正任刺史，依旧金州副都统制；策应荆襄军马随行军兵各补转三资，各支犒设钱二十贯，令湖北、京西宣抚司支给。内兵将官开具职位、姓名申三省、枢密院，优异推恩。以辂系知金州兼管内安抚金州副都统制，以吴曦谋叛，欲招辂用之，故辂弃城及全军，独率帐下三百人从兴山路出归州，夔路运判李同至江陵府，自归于朝廷。时荆襄宣抚使吴猎具以奏闻，故有是命。 
十三日，诏李淳坚守围城，忠节励，不假外援，破贼立功，特转武安军承宣使。
十六日，诏右武大夫知德安府李师尹、武德郎知郢州王宗廉坚壁御虏，备见忠劳，李师尹特转遥郡防御使，王宗廉特转三官。 
二十四日，诏承议郎、京西随军转运权运司职事邵衮特转三官，别与监司差遣。以衮自陈，「去(各)[冬]虏骑围闭襄阳，衮亲率官隶，擐甲执兵，坚守城壁，群虏退散。今衮年踰五十，心志早衰，当此惊忧，筋力雕耗，虏骑既退，流民盗贼正赖抚集，诚非养屙之所，欲乞陶铸一宫观发遣。」故有是命。 
二十五日，诏朝请郎、随军转运权四川宣抚副使兼陕西河东招抚使安丙特转中大夫，除端明殿学士、知兴州兼四川宣抚副使。以诛吴曦之功故也。 
四月十二日，诏兴州中军副将李好义、踏白军统制王喜各特转正任防御使。以三省枢密院言其与安丙同谋剿杀逆曦之人，理合先次推赏，故有是命。 
十七日，诏训武郎、兴州驻札御前踏白军统制王喜特除转武军节度使转武军：「转」字当误。、兴州驻札御前诸军都统制。以安丙言其(物)[与]谋(谋)[诛]戮逆曦，备罄忠劳，乞赐优异推恩，故有是命。 
开禧三年五月一日，建康都统、权发遣庐州节制淮西军马田琳言：「庐州被虏围闭之时，在城见任州县文武官未沾恩赏，乞各量行循转官资，庶以激励。」诏奉直大夫、淮西安抚司参议官转元老转元老：「转」字当误。，武功大夫、权发遣淮西马步军副总管张 ，奉议郎、通判解邦俊，奉议郎、添差通判何中实，武节郎、驻泊兵马都监柴安国，各特转两官；淮西安抚司指挥使、进武校尉李良臣，承节郎施昌祖，承信郎梅桧，承直郎节度推官吴千能，迪功郎、司理参军祝宽夫，修职郎、司户参军赵昌，武经郎、东南第二副将李枃，武经郎、兵马都监沈锐，修武郎、添差兵马都监范坚，武翼郎、添差兵马都监魏肇，承信郎、监在城都酒务李熹，保义郎、准备差使沈胜、洪济、陶荣、吴昌、林茂，承节郎、前安丰军安丰县尉丁松，各特转一官。内选人比类施行，碍(正)[止]法人依条回授。 
</div>
    <div class="pagination">
<a href="宋会要辑稿_page434.html">上一页</a><span>...</span><a href="宋会要辑稿_page430.html">430</a><a href="宋会要辑稿_page431.html">431</a><a href="宋会要辑稿_page432.html">432</a><a href="宋会要辑稿_page433.html">433</a><a href="宋会要辑稿_page434.html">434</a><span class="current-page">435</span><a href="宋会要辑稿_page436.html">436</a><a href="宋会要辑稿_page437.html">437</a><a href="宋会要辑稿_page438.html">438</a><a href="宋会要辑稿_page439.html">439</a><a href="宋会要辑稿_page440.html">440</a><span>...</span><a href="宋会要辑稿_page436.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
