<!DOCTYPE html>
<html>
<head>
    <meta charset="UTF-8">
    <title>续通志 - 第 1106 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 1106 页/共 1359 页</h1>
    <div class="content">琳台提兵护上都简锐自蹑贼后后贼果寇上都和琳台击破之贼又大溃永平大宁始平乃分命官属劳来安辑其民使什伍相保以事耕种 
二十四年博啰特穆尔与右丞相绰斯戬宦者保布哈有怨遗兵犯关执二人以去伊苏遂拜中书左丞相博啰特穆尔复犯阙京师大震皇太 
子统兵迎于清河命伊苏军于昌平一军皆无鬬心不战而溃皇太子奔太原博啰特穆尔遂入京城为中书右丞相二十五年皇太子与库库 
特穆尔谋靖内难承制调诸省诸王兵入诗博啰特穆尔博啰特穆尔乃分遣伊苏率兵南御库库特穆尔部将珠展摩该等伊苏谋于众皆谓 
博啰特穆尔所行狂悖遂勒兵归永平西连太原东连辽阳军声大振博啰特穆尔患之遣其将姚巴延布哈以兵往讨伊苏袭破其军擒姚巴 
延布哈博啰特穆尔大恐自将讨伊苏至通州大雨三日乃还事败伏诛二十七年诏以伊苏为中书右丞相分省山东二十七年明兵取山东 
伊苏御于莫州众溃乃尽掠莫州残民北遁

　　△彻尔特穆尔

　　彻尔特穆尔阿鲁威氏祖父累立战功为西域大族彻尔特穆尔幼沈毅有大志早备宿卫擢中书直省舍人遂拜监察御史时右丞相特 
们德尔用事道路侧目彻尔特穆尔抗言厯诋其奸特们德尔欲中伤之会山东水盐课大损除山东转运司副使甫浃月补其亏数皆足转刑 
部尚书京师豪右惮之不敢犯法而以非罪丽法者多所全脱天厯二年拜中书右丞寻升中书平章政事出为河南行省平章政事黄河清有 
司以为瑞请闻于朝彻尔特穆尔曰臣忠子孝天下治百姓安乃为瑞余何益于治岁大饥彻尔特穆尔辄发仓廪振之乃疏请专擅之罪文宗 
大悦至顺元云南布呼叛以知行枢密院事总兵讨之所过和亳无犯贼平赏赉甚厚悉分赐将士师旋除留守上都迁江浙行省平章政事以 
严厉为政部内肃然寻召拜御史中丞风纪大振至正元年拜中书平章政事首议罢科举又欲损太庙四祭为一祭监察御史吕思诚等列其 
罪状劾之帝不允时罢科举之诏已书而未用宝参政许有壬入争于太师巴延反复详辩巴延心然其言而议已定不可中辍乃温言慰解之 
翌日崇天门宣诏特令有壬为班首以辱之有壬遂移疾不出初彻尔特穆尔之在江浙也会行科举驿请考官供张甚盛心愿不平故其入中 
书以罢科举为第一事彻尔特穆尔尝斥武宗为那壁那壁者犹谓之彼也又尝以妻弟阿尔和硕女为己女冒请珠袍等物于是台臣复劾其 
罪而巴延亦恶其忤己欲斥之诏贬彻尔特穆尔于南安卒于贬所

　　△纳琳

　　纳琳高智曜之孙睿之子也大德六年纳琳以名臣子入备宿卫延佑初累迁至监察御史以言事忤旨仁宗怒叵测中丞多尔济力救之 
乃解天历元年除杭州路总管锄奸去螙吏畏民悦明年改江西廉访使南昌岁饥维琳遽出廪粟以振全活甚众平章政事巴克实呼图克贪 
纵不法纳琳劾罢之至正七年积官至御史大夫所荐用御史必老成更事者八年请老不许加太尉御史劾罢之退居姑苏十二年江淮盗起 
帝命为南台御史大夫纳琳承诏即起仍命兼太尉设僚属总制江浙江西湖广三省军马至则修筑集庆城郭会杭城失守淮南行省平章政 
事实勒们引兵往援纳琳止之使先救宣城乃调典瑞院使托果齐率蒙古军应之大破贼于堈下门宣州以安已而贼陷徽州广德常州宜兴 
溧水溧阳蔓延丹阳金坛句容略上元江宁游兵至钟山集庆甚危纳琳乃力疾治兵部署守备遣使求援于湖广行省平章政事额森特穆尔 
不应复遣监察御史郑鄈力促其行额森特穆尔乃引步骑至台城入候纳琳疾纳琳喜即闻于朝已而额森特穆尔战屡胜 【按顺帝纪至 
正十二年湖广行省平章政事额森特穆尔驻军沙河军溃还京师仍为御史大夫与托克托传所载略同与此互异】 江浙行省平章政事萨 
木丹巴勒右丞佛嘉律亦引兵来会所在羣贼皆败州郡悉平十三年纳琳固请谢事从之命太尉如故乃退居庆元十六年诏以江南行台移 
至绍兴复以纳琳为御史大夫仍太尉明年移治绍兴十八年赴召由海道入朝阻风而还十九年复由海道入京山东俞宝率战舰断粮道纳 
琳命其子昂阿及同舟人拒之破其众于海口抵京师帝遣使劳之皇太子亦馈酒脯而纳琳感疾日亟卒于通州

　　△巴延特穆尔

　　巴延特穆尔字珍卿唐古鄂摩克氏早备宿卫厯事武宗仁宗英宗天历初由太常署丞拜监察御史累迁至江浙行省平章政事至正十 
二年蕲黄贼徐寿辉兵陷湖广侵江东西诏巴延特穆尔率军讨之时湖广平章政事额森特穆尔江西平章政事桑节江南行台御史中丞曼 
济哈雅皆以兵驻太平宿留不进巴延特穆尔至乃与俱前败贼于丁家洲遂复铜陵县擒其贼帅复池州分遣万户普贤弩屯阳陵王建中屯 
白面渡律尔讨无为州而自率镇抚布哈万户明安驻池口以防遏上流己而江州再陷桑节死之曼济哈雅及威顺王库春布哈军俱溃安庆 
被围益急遣使求援诸将欲自守汛地巴延特穆尔曰安庆与池止隔一水今安庆自守是其节也救患之义我何可缓且上流官军虽溃然皆 
百战之余所乏者钱谷器具而已即大发帑藏周之溃军皆集两军之势复振安庆之围遂解十三年贼复攻池州众且十万诸县应之巴延特 
穆尔谋于谋将乘贼新至疲弊分番与战大败之擒其伪师俘斩无算乘贼复平遂乘胜率舟师以进两战皆捷进复江州留兵守之攻蕲州擒 
其伪帅邹普泰遂克其城进兵道士洑焚其栅抵兰溪口贼之巢曰黄连砦又克而歼之分兵平两巴河于是江路始通与曼济哈雅四川行省 
参知政事哈喇图左丞桑图实哩西宁王英实军合而湖广左丞巴延布哈等军皆会分道攻蕲水县拔其伪都获伪将相而下四百余人徐寿 
辉仅以身免时丞相托克托方总戎南征闻诸贼已破乃分檄诸军而以巴延特穆尔独控长江十六年复以军守池州卒巴延特穆尔持身廉 
介其为将所过不受礼遗宴犒民不知有兵性至孝幼养于叔父阿珠事之如亲父云

　　△刘哈喇布哈

　　刘哈喇布哈其先江西人倜傥好义不事家产居燕赵有年遂为特默齐军户至正十二年颍亳盗起朝廷以台哈布哈为河南行省平章 
政事总兵讨之哈喇布哈上书陈十事其七言兵机及攻守方略台哈布哈大喜即辟为掾史未几奏除左右司都事俾统前八翼军为先锋明 
号令信赏罚士皆乐为之用料敌成败所向无失是时达实巴图尔军溃于长葛收集散卒复屯中牟哈喇布哈军于汴梁南彭子冈有自长葛 
来者言总兵官以为贼所败次中牟哈喇布哈曰贼既捷兵必再至我不可不往援遂整兵而前既而有使驰报夜四鼓贼从洧川渡河未知其 
所向哈喇布哈曰是必袭达实巴图尔营耳我行已缓不及事不若以精锐断贼归路覆之必矣于是领军徐行天未明伏其归路贼果袭达实 
巴图尔营大掠辎重而回伏军四起贼大败尽俘之当是时达实巴图尔虽以平章政事总大兵而哈喇布哈功名与之相埒十八年毛贵率贼 
由河闲趋直沽遂犯漷州略柳林直逼畿甸枢密副使达国珍战死京师大震哈喇布哈时为同知枢密院使奉诏以兵拒之战于柳林贵众悉 
溃退据济南京师乃安后迁河南行省平章政事卒初哈喇布哈与信州人倪晦同事台哈布哈为掾史晦涉书史精文墨机械警敏台哈布哈 
深委任之言无不从而哈喇布哈或有所论白多沮不行由是心衔之及台哈布哈事败走诣求援哈喇布哈不能曲为保全以缚其父子送京 
师致之死时论以是少之

　　△舒穆噜宜孙

　　舒穆噜宜孙字申之御史大夫额森五世孙也父继祖为沿海上副万户镇台州皇庆初移镇婺处两州驭军严肃平宁都寇有战功为学 
本于经术兼通名法纵横天文地理术数方技释老之说见称荐绅闲宜孙嗜学问长于诗歌以荫袭父职为沿海上副万户守处州及嫡弟厚 
孙长即让职退居台州至正十一年方国珍起海上江浙行省檄宜孙守温州宜孙即起任事闽寇犯处州复檄宜孙以兵平之以功升浙东宣 
慰副使时处之属县山寇并起宜孙复奉省檄往讨之至则筑处州城为御敌计十七年行省丞相达实特穆尔承制授宜孙行枢密院判官分 
院治于处州以刘基为其院经厯苏友龙为照磨宜孙又辟郡人胡深叶琛章溢参谋军事处为郡山谷联络盗贼凭据险阻辄窃发不易治宜 
孙用基等谋或捣以兵或诱以计未几皆歼殄无遗类寻升同佥行枢密院事当是时天下多故所在守将各自相保浙东则宜孙在处州穆尔 
济苏在绍兴为称首十八年明兵取兰溪且逼婺而宜孙母实在婺城宜孙泣曰义莫重于君亲食禄而不事其事是无君也母在难而不赴是 
无亲也即率胡深等赴援至婺败绩而还明年明兵入处州宜孙将数十骑走福建境上欲图报复而所至人心已散事不可复为叹曰处州吾 
所守者今吾势已穷无所于往不如还处境死亦为处州鬼耳既还至庆元县为乱兵所害封越国公谥忠愍

　　△穆尔济苏

　　穆尔济苏宁夏人也字善卿至正十四年进士授绍兴路录事司达噜噶齐苗军帅扬鄂勒哲在杭纵军钞掠莫敢谁何民甚苦之俄有至 
绍兴境中强夺人马者穆尔济苏擒斩数人苗军乃惧不敢复至其境会江南行台移治绍兴檄穆尔济苏为行台镇抚乃大募民兵为守御计 
处州山贼焚掠婺境与舒穆噜宜孙夹攻其巢穴平之省臣达实特穆尔承制授行枢密院判官分院治绍兴方国珍遣兵侵据属邑穆尔济苏 
曰国珍本海贼今既降为大官而复来害吾民可乎欲率兵往问罪先遣部将黄中取上虞时朝廷方倚国珍资其舟运粮而御史大夫拜珠克 
与国珍素通贿情好甚厚愤穆尔济苏擅举兵且恐生变使人召至私第与计事至则命左右以铁锤挝死之断其头掷厕溷中黄中乃率众复 
雠尽杀拜珠克家人及台府官掾史独留拜珠克不杀御史珍通纠言拜珠克阴害帅臣几致激变于是诏削拜珠克官职安置湖州而穆尔济 
苏之冤始白

　　钦定续通志卷五百

　　●钦定续通志卷五百一　外戚传一

　　外戚传

　　（臣）等谨案外戚一门唐书以前祗载后妃之父兄弟侄缘帝室之外家故谓之外戚自宋史载柴宗庆王贻永诸人兼及尚主者实始 
滥觞辽金元史因仍其例登载稍繁考主壻以帝室为外家于外戚之外稍紊然其人大都世臣勋旧因缘贵宠为国家肺腑之戚又多武臣右 
阶他无可传比类附登未为不可五代传世甚短外戚多不足纪旧史所无兹亦不能复添缀云

　　○唐

　　独孤怀恩　　武士彟【承嗣三思】　韦温　　杨国忠

　　独孤怀恩
　　武士彟
</div>
    <div class="pagination">
<a href="续通志_page1105.html">上一页</a><span>...</span><a href="续通志_page1101.html">1101</a><a href="续通志_page1102.html">1102</a><a href="续通志_page1103.html">1103</a><a href="续通志_page1104.html">1104</a><a href="续通志_page1105.html">1105</a><span class="current-page">1106</span><a href="续通志_page1107.html">1107</a><a href="续通志_page1108.html">1108</a><a href="续通志_page1109.html">1109</a><a href="续通志_page1110.html">1110</a><a href="续通志_page1111.html">1111</a><span>...</span><a href="续通志_page1107.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
