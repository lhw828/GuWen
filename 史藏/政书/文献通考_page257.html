<!DOCTYPE html>
<html>
<head>
    <meta charset="UTF-8">
    <title>文献通考 - 第 257 页/共 334 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>文献通考 - 第 257 页/共 334 页</h1>
    <div class="content">    顺帝三女  舞阳长公主生  冠军长公主成男  汝阳长公主广
    桓帝三女  阳安长公主华延伏全  颍阳长公主坚  阳翟长公主修
    灵帝一女  万年公主某
    魏制：公主有家令、仆、丞、行夜、督邮。
    太祖女  清河长公主夏侯  金乡公主何晏
    文帝女  东乡公主
    明帝女  平原懿公主（早夭追封。帝取甄皇后从孙黄之丧与主合葬，追封黄列侯，以郭德嗣黄後，封平原侯，袭公主爵）齐长公主李韬  公主任恺
    晋文帝女  常山公主王济  长广公主甄德  京兆公主
    武帝女  荣阳公主卢谌  繁昌公主卫宣  襄城公主王敦  荣阳公主卢恒  平阳公主  新丰公主  平阳公主  万年公主  武安公主
    惠帝女  临海公主曹统  河东公主  始平公主  哀献皇女
    元帝女  寻阳公主王衤韦之  公主苟羡
    明帝女  南康公主桓温  南郡公主羊贲  庐陵公主刘忄炎
    简文帝女  新安公主王献之
    孝武帝女  晋陵公主谢混  鄱阳公主王偃
    恭帝女  海盐公主  富阳公主
    宋公主有传令，传令不得朱服。
    武帝女  会稽宣长公主徐逵之  宣城德公主周峤  豫康长公主徐乔吴兴公主王偃  新安公主王景深  安哀公主褚湛之  义兴长公主  吴郡公主
    文帝女  东阳献公主王僧绰  淮阳公主江湛  新蔡长公主何迈浔阳公主郄晔  临川长公主英媛王藻  南郡献公主褚渊  庐江公主褚澄
    孝武女  山阴公主何戢  临海公主江教  安固公主王志  临汝公主何教  安吉公主蔡约  山阴公主楚玉  康乐公主修明  皇女楚
    明帝女  阳羡公主王俭  临淮公主王莹  晋陵公主伯姒  建安长公主伯媛
    宋世诸主，莫不严妒，明帝每疾之。湖熟令袁忄舀妻以妒赐死，使近臣虞通之撰《妒妇记》。左光禄大夫江湛孙教当尚武帝女，上乃使人为教作表让婚，曰：“伏承诏旨，当以临海公主降嫔，荣出望表，恩加典外。顾审蔽，伏用忧惶。臣寒门悴族，人凡质陋，闾阎有对，本隔天姻。如臣素流，家贫业寡，年近将冠，皆以有室，荆钗布裙，足得成礼。每不自解，无偶迄兹，媒访莫寻，素族弗问。目惟门庆，屡降公主，天恩所覃，庸及鬼末，怀忧抱惕，虑不获免，徵命所当，果膺兹举。虽门忝宗荣，於臣非亻幸，仰缘圣贷，冒陈愚实。自晋氏以来，配尚王姬者，虽累经美胄，极有名才，至如王敦慑气，桓温敛威，真长侔愚以求免，子敬炙足以违祸，王偃无仲都之质，而踝雪於北阶，何阙龙工之姿，而投躯於深井，谢庄殆自害於蒙叟，殷仲几不免於强Θ。彼数人者，非无才意，而势屈於崇贵，事隔於闻览，吞悲茹气，无所逃诉。制勒甚於仆隶，防闲过於婢妾。行来出入，人理之常，当代兵客，朋从之义。而今扫辙息驾，无门之期；废筵抽席，绝接对之理。非惟交友离异，乃亦兄弟疏阔。第令受酒肉之赐，制以动静；监子待钱帛之私，节其言笑。姆尔争媚，相劝以严；尼媪竞前，相谄以急。第令必凡庸下才，监子皆葭萌愚竖，议举止则未闲是非，听言语则谬於虚实。姆尔敢恃耆旧，唯赞妒忌，尼媪自唱多知，务检口舌。其又有应答问讯，卜筮师母，乃至残馀饮食，诘辩与语谁，衣被故弊，必责头领。又出入之宜，繁省难哀，或进不获前，或入不听出。不入则嫌於欲疏求，出则疑有别意。召必以三晡为期，遣必以日出为限。夕不见晚魄，朝不识曙星。至於夜步月而弄琴，昼拱袂而披卷，一生之内，与此长乖。又声影裁闻，少婢奔迸；裾袂向席，则鬼老丛来。左右整刷，以疑宠见嫌；宾客未冠，以少容致斥。礼有列媵，象有贯鱼，本无嫡之嫌，岂有轻妇之诮？今义绝傍私，虔恭正匹，而每事必言无仪，设辞辄云轻易臣。又窃闻诸主聚集，唯论夫族。缓不足为急者法，急则可为缓者师。更相扇诱，本其恒意，不可贷借，固实常辞。或云野败去，或云人笑我，虽云家事，有甚王宪，发口所言，恒同科律。王藻虽复︹亻艮，颇经学涉，戏笑之事，遂为冤魄。褚暧忧愤，用致夭绝。伤理害义，难以具闻。夫螽斯之德，实免克昌。专妒之行，有妨繁衍。是以尚主之门，往往绝嗣。驸马之身，通离衅咎。以臣凡弱，何以克堪。必将毁族沦门，岂伊身眚。前後婴此，其人虽众，然皆患彰遐迩，事隔天朝，故吞言咽理，无敢论诉。臣幸属圣明，矜照由道，弘物以典，处亲以公，臣之鄙怀，可得自尽。如臣门分，世荷殊荣，足守前基，便预提拂，清官显位，或由才升，一叨婚戚，咸成恩假。是以仰冒非宜，披露丹实。非惟止陈一己，规全身愿，实乃广申诸门受患之切。伏愿天慈照察，特赐蠲停，使雀燕微群，得保丛尉，蠢物怜生，自己弥笃。若恩诏难降，披请不申，便当刊肤剪，投山窜海。”帝以此表遍示诸主以讽切之，并为戏笑。
    按：自王姬执妇道之风，不见於後世。後之公主，皆庸奴其夫。晋人己有无事取官府之说，至六朝，而其弊尤甚。《南史 王诞传》载辞婚表，虽戏笑之言，然亦当时事实也，故录於此。
    齐、梁、陈皆踵宋制。
    齐高帝女  义兴献公主沈文和  临海长公主王彬
    武帝女  武康公主徐演  长城公主何敬容
    明帝女  山阴公主何况  钱塘公主谢览
    梁武帝女  安吉公主王实  长城公主柳偃  永嘉公主王铨  永兴公主玉姚  永世公主玉婉  永康公主玉环  临安公主
    简文帝女  馀姚公主王溥  南河公主袁宪  溧阳公主辱於侯景元帝女益昌公主
    陈武帝女  永嗣公主钱藏（帝即位时，主己卒，追封。至是将葬，尚书请议加藏驸马都尉。侍中袁枢议曰：“昔王姬下降，必诸侯。汉氏初，列侯尚主，自斯以後，降嫔素族。驸马都尉置由汉武，或以假诸功臣，或以加於戚属，是以魏曹植表驸马、奉车，取为一号。《齐职仪》曰：‘凡尚公主必拜驸马都尉’。魏、晋以来，因为赡准。盖以王姬之重，庶姓之轻，若不加其等级，宁可合卺而？所以假驸马之位，乃崇於皇女也。今公主早薨，伉俪已绝，既无礼数致疑，何须驸马之授？按杜预尚晋宣帝第二女，晋武践祚，而主己亡，泰始中追赠公主，元凯无复驸马之号。梁文帝女新安穆公主蚤薨，天监初，王氏无追拜之事。远近二例，足以校明，无劳此授，今宜追赠亭侯。”时议以为当）会稽穆公主沈君环。
    文帝女  信安公主蔡凝  义兴公主钱肃  富阳公主柳盼
    後魏公主有家令、丞。
    道武曾引崔容讲论《汉书》，至娄敬说汉祖欲以鲁元公主妻匈奴，善之，嗟叹良久。是以诸公主皆嫁於宾附之国，朝臣子弟、良族美彦不得尚焉。
    平阳公主薨，石肇欲使公主家令居庐制服，太常博士常景曰：“今王姬降，虽加爵命，事非君邑，理异列士。何者？诸王开国，备立臣吏，生有趋奉之勤，死尽致丧之礼。而公主家令，唯有一人，其丞以下，命之属官，既无接事之仪，实阙为臣之体。原失公主之贵，所以立家令者，盖以主之内事脱须关外，理无自达，必也因人。然则家令唯通内外之职，及典主家之事耳，无关君臣之理，名义之分也。由是推之，家令不得为纯臣，公主不可为正君明矣。且女人之为君，男子之为臣，古礼所不载，先朝所未议。”乃寝。
    道武女  华阴公主闾大肥  泽公主
    明元女  宜阳公主穆逐留  武威公主沮渠蒙犍  上谷公主乙怀南安长公主杜超
    太武女  乐陵公主穆寿  始平公主赫连昌  博陵长公主冯熙景穆女城阳公主穆平国  长乐公主穆正国  安乐公主乙乾归高阳公主万振
    文成女  济北公主穆伏干  河南公主万安国  上左公主赫连宿石  西河公主薛初古扌  武邑公主  建兴公主  平阳长公主并刘昶  新平长公主穆罴
    中山长公主穆亮
    献文女  长城公主穆真  琅琊公主穆绍  常山公主陆腾  赵郡公主司马跃  彭城长公主初刘承绪再王肃  乐浪长公主卢道裕  乐安长公主冯诞
    孝文女  淮阳公主乙瑗  华阳公主司马フ  长乐公主高猛  安乐公主始平公主  淮王长公主己弗瑗  章武长公主穆泰  兰陵长公主刘晖  南阳长公主萧宝寅  济南长公主卢道虔  顺阳长公主冯穆
    宣武女  建德公主萧烈  寿阳长公主萧赞
    文帝女  金明公主尉迟回
    北齐、後周、隋公主官属，皆如後魏制。
    齐神武女  太原长公主初为魏孝静皇帝后後再杨  东平长公主可朱道元  □□公主司马消难  浮阳长公主李千学
    文宣女  东安公主段深  义宁公主斛律武都  中山长公主段宝鼎  □□公主潘子晃
    周文帝女  霍国公主贺拔纬  襄乐公主韦世康  襄阳公主窦毅永富公主史雄  顺阳公主隋滕穆玉杨瓒  西河长公主刘昶  新兴公主苏威宇文护女
    武帝女  清都公主阎毗
    隋文帝女  乐平公主为周天元帝后  兰陵公主初王奉孝再韦机炀帝女南阳公主宇文士及
    後魏以来和蕃公主：
    魏太武女  □□公主氐主杨保宗  光化公主吐谷浑世伏  广乐公主吐谷浑夸（吕魏济南王匡孙女）  西海公主蠕蠕主郁久闾吴提  化政公主（元翌女）兰陵公主并蠕蠕主郁久闾阿那怀  长乐公主突厥主阿史那土门周千金公主（赵王招女）突厥主阿史那他钵
    隋华容公主高昌王伯雅  义安公主（宗女）突厥可汗突利  义成公主（宗女）突厥可汗启民
    史称魏道武采娄敬之说，诸公主皆嫁於宾附之国，朝臣良族子弟皆不得尚，盖闾大肥、杨保宗之属皆夷狄也，似不必分别为和蕃公主。然闾大肥辈则部落之服属而为臣者也，杨保宗辈则外国之未服属而为敌者也。又国内之胡人，所娶皆帝女，而外国之君长所娶多宗女，此又其所以不同也。
    唐制：皇姑为大长公主（後亦谓之长长公主），姊为长公主，女为公主，皆封国，视正一品。太子女为郡主，封郡，视从一品。亲王女为县主，正二品（建中元年十二月，出嫁岳阳等十一县主。初，开元中，置礼会院於崇仁里，自兴兵以来，废而不修，公、郡、县主不时降嫁殆三十年，凡皇族子弟，皆散弃无位，或流落他县。上即位，始叙用枝属，以时婚嫁，公族老幼，莫不悲感。及县主将嫁，小大之物，必周其用。贞元十五年敕：驸马郡县主，如实无子，准式养男，并不得用母荫。会昌五年敕：今後先降嫁公主、县主，如有儿女者，并不再请从人。如无儿者，陈奏委宗正寺处分。而有妄称无，辄请再从人者，觉察处分）。凡诸王及公主，皆以亲为尊。皇之昆弟妹先拜於皇子，上书称启。神龙初，下诏革之。二年敕：“公主府设官属。镇国太平公主仪比亲王。长宁、安宁唯不入置长史，馀并同亲王。宜城、新都、定安、金城等公主，非皇后生，官员减半。其金城公主以出降吐蕃，特置司马。”景龙四年，停公主府，依旧邑司（永淳前，亲王食实户八百，增至千辄止，公主而不过二百，而太平公主独如户五十。圣历时，进及三千户；预诛二张功，增号镇国，与相王均封五千。薛、武二家皆食实封。主与相王、卫王、成王、长宁乐安二公主给卫士，环第十步一区，持兵呵卫，僭肖宫省。神龙时，与长宁乐安、宜城、新都、定安、金城凡七公主，皆开府置官属，视亲王。安乐户至三千。长宁二千五百，府不置长史。宜城、定安非韦后所生，户止二千）。唐乾元年六月敕：“公主置府，近有敕总停。其太平公主有崇保社稷功，其镇国太平公主府，即宜依旧。”（酸枣县尉袁楚客奏记於中书令魏元忠曰：“女有内，男有外，男女有别，刚柔分矣；中外斯隔，阴阳著矣，岂可相滥哉？然而幕府者，大夫之职，非妇人之事，今诸公主并开建府僚，崇置官秩，若以女家处男职，所谓长阴而抑阳也。而望阴阳不僭，风雨无爽，其可乎？窃谓非致远之计，乖久安之策。《书》曰‘事不师古，以克永世，匪说攸闻’，此之谓也。君侯罔正，而谁正之哉？”）开元四年三月制：诸封国自始封至曾孙者，其封户三分减一。十年，加永穆公主封千户（初，永穆等各封五百户，左右以为太薄，上曰：“夫百姓租赋者，非吾有也。斯皆宗庙、社稷苍生是为尔。边隅战士出万死不顾一生，所赏赐才不过一、二十疋，此辈何功於人，顿食厚封，约之，使之俭啬，不亦可乎？”左右以长公主皆二千户，请与比，上曰：“吾尝读《後汉书》，见明帝曰：‘朕子不敢望先帝子’，车服下之。吾未尝不废卷叹息，如何欲令此辈望长公主乎？”左右不敢复言，至是公主等车服不给，故加焉。自後公主皆封千户，遂成其例），凡诸王及公主以下所食封邑，皆以课户充。州县与国官、邑官共执文帐，准其户数，收其租调，均为三分，其一入官，其二入国，公主所食邑则全给焉。二十年五月敕：“诸食邑实封，并以三丁为限，不须一分入官，其物仍令封随庸调送入京。”凡公主封，有以国名者，息阝国、代国、霍国是也。有以郡名者，平阳、宣阳、东阳是也；有以美名者，太平、安乐、长宁是也。唯元宗之女皆以美名名之。
    世祖一女  同安公主王裕
    高祖十九女  长河公主冯少师  襄阳公主窦诞  平阳昭公主柴绍（主及柴绍起兵佐高祖取长安，武德六年薨。葬加前後部羽葆、鼓吹、大路、麾幢、虎贲、甲卒、班剑。太当议，妇葬古无鼓吹。帝曰：“鼓吹，军乐也，往者，主身执金鼓，参佐命，於古有邪？宜用之。”）高密公主初长孙孝政再段伦长广公主赵慈景  长河公主豆卢怀让  房陵公主初窦奉节再贺兰僧伽九江公主执失思力  庐江公主乔师望  南昌公主苏勖  安平公主杨思敬淮南公主封道言  真定公主崔恭礼  衡阳公主阿史那杜尔  丹阳公主薛万彻临海公主裴师律  馆陶公主崔宣庆  常乐公主赵环  安定公主初温挺再郑敬言
    太宗二十一女  襄城公主初萧铙再姜简（主性孝睦，动循矩法，帝敕诸公主视为法。有司告营别第，辞曰：“妇事舅姑，如事父母，异宫则定省阙。”止葺故第，门列双戟而己）  南平公主初王敬直，再刘元意（敬直王之子。先时，公主下嫁，未尝行见舅姑礼。曰：“主上循法度，吾当受公主谒见，岂为身荣，将以成家国之美。”於是与夫人坐堂上主执笄盥馈乃退。後主出降，有舅姑者，备礼始於）  遂安公主初窦达，再王大礼豫章公主唐义识  长乐公主长孙冲（帝以主长孙后所生，敕有司装赍倍长公主，魏徵曰：“昔汉明帝封诸主言：‘朕子安得同先帝子？’然则长公主尊公主矣，制有差等，岂可越乎？”帝以语后，后赞徵，劝帝从之，乃赏徵）北景公主柴令武  普安公主史仁表  东阳公主高履行  临川公主周道务  清河公主程怀亮  兰陵公主窦怀哲  晋阳公主初韦思安再杨仁辂  安康公主独孤谌  新兴公主长孙牺  城阳公主初杜荷再薛  合浦公主房遗爱  汝南公主早卒  金山公主早卒晋阳公主早卒  常山公主早卒  新城公主初长孙诠再韦正矩
    高宗三女  义阳公主权毅  高安公主王勖  太平公主初薛绍再武攸暨
    中宗八女  新都公主武延晖  宣城公主裴巽  安定公主初王同皎再韦濯三崔铣  长宁公主初杨慎父再苏彦伯  永寿公主韦针  永泰公主武延基  安乐公主初武崇训再武延秀  成安公主韦捷
    睿宗十一女  寿昌公主崔真  安兴昭怀公主早卒  荆山公主薛伯阳  淮阳公主王成庆  代国公主郑万钧  凉国公主薛伯阳  薛国公主初王守一再裴巽  息阝国公主初薛儆再郑孝义  金仙公主  王真公主皆入道不嫁霍邑公主裴虚已
    元宗二十九女  永穆公主王繇  常芬公主张去奢  孝昌公主  灵昌公主上仙公主  怀思公主  普康公主  宜春公主（并早卒）  唐昌公主薛钅肃  万安公主不嫁，为道士  常山公主初薛讠单，再窦泽  晋国公主崔惠童  新昌公主萧衡  临晋公主郭潜曜  晁国公主初豆卢建，再杨说  信成公主独孤明  楚国公主吴澄江  昌乐公主窦谔永宁公主裴齐丘  真阳公主初源清，再苏震  宋国公主初温西华，再杨徽  咸宜公主初杨洄，再崔高  齐国公主初张，再裴颖，三杨敷  太华公主杨琦  寿昌公主郭液  乐昌公主苏履谦寿安公主苏发  广宁公主初程昌允，再苏克贞万春公主初杨フ，再杨琦  新平公主初裴，再姜庆初
    肃宗七女  宿国公主豆卢湛  肃国公主初郑巽，再薛康衡，三回纥英武威远可汗  和政公主柳潭  郯国公主张清  纪国公主郑沛  永和公主王诊  郜国公主初裴徽，再萧升
    代宗十八女  永清公主裴仿  齐国昭懿公主郭暧  灵仙公主  真定公主玉清公主  太和公主  玉虚公主  西平公主  章宁公主（并早卒）  华阳公主入道不嫁  嘉丰公主高怡  普宁公主吴士广  长林公主沈明（贞元二年具册礼，德宗不御正殿，不设乐，遂为故事）  晋阳公主裴液赵国庄懿公主初封武清，再田绪（德宗幸望春亭临饯，厌翟不可乘，以金根车代之。公主出降，乘金根车，自主始）  义清公主柳杲  寿昌公主窦克良  新都公主田华
    德宗十一女  韩国贞穆公主  普宁公主  义川公主  晋平公主（并早卒）魏国宪穆公主王士  郑国庄穆公主张茂宗  临贞公主薛钊  永阳公主崔文安公主入道不嫁  宜都公主柳昱  燕国襄穆公主回纥武义成功可汗
    顺宗十一女  汉阳公主郭钅从  梁国恭靖公主郑何  东阳公主崔杞西河公主沈  安公主刘士泾  襄王公主张克礼  浔阳公主  平恩公主邵阳公主（并为道七）  临汝公主（早卒）  虢国公主王承系
    宪宗十八女  梁国惠康公主于季友  永嘉公主  永宁公主俱为道士衡阳公主  普康公主  义宁公主  贵卿公主（俱早卒）  宣城公主沈郑国温仪公主韦让  岐阳庄淑公主杜亻宗（开成二年敕，驸马当为公主服三年，颇乖典法。自此准礼，夫妇齐服杖周。时岐阳公主既薨，驸马杜亻宗因礼文不为重服，时论推羡故有是诏）陈留公主裴损  真宁公主薛  南康公主沈汾临真公主卫洙  真源公主杜中立  永顺公主刘弘景  安平公主刘异  永安公主入道不嫁  定安公主回鹘可汗
    穆宗八女  义丰公主韦处仁（会昌五年，中书门下奏：“伏见公主上表称妾李者。伏以臣妾之义，取其贱称；家人之礼，宜即区别。臣等商量，公主上表，请如长公主例，并云‘某邑公主第几女上表’。郡、县主亦望依此例。”从之）淮阳公主柳正元  延安公主窦氵  金堂公主郭仲恭  清源公主（早卒）饶阳公主柳仲词  义昌公主  安康公主（俱不嫁为道士）
    敬宗三女  永兴公主  天长公主  宁国公主
    文宗四女  兴唐公主  西平公主  朗宁公主  化光公主
    武宗七女  昌乐公主  寿春公主  长宁公主  延庆公主  静乐公主乐温公主永清公主
    宣宗十一女  万寿公主郑颢  永福公主  齐国恭怀公主严祁  广德公主于琮  义和公主
    饶安公主  盛唐公主  平原公主  唐阳公主  许昌公主柳陟  丰阳公主
    懿宗八女  晁国文懿公主韦保衡  安化公主  普康公主  昌元公主昌宁公主  金华公主  仁寿公主  永寿公主
    僖宗二女  唐兴公主  永平公主
    昭宗十一女  新安公主  平原公主李继亻品  □信都公主  益昌公主  唐兴公主德清公主  大康公主  永明公主  新兴公主  普安公主  乐平公主
    ◎唐开元礼
    △册公主及公主出降仪
    ▲册公主
    前一日，尚书奉御设御幄於太极殿如常。守宫设群官次於东西朝堂，奉礼设版位。太乐令殿宫悬，典仪设举麾位如常。又设文武群官版位；五品以上於横街北，六品以下於横街南，文东武西，俱重行。诸亲於五品之南（皇亲在东，诸亲在西）。设典仪位如常仪。赞者二人在南，少退，俱西向。册使立於悬北，西上，俱北面（副使立於大使东，少退。以後准此）。其曰，诸卫屯门列仗如常，册使、群官等依时刻集朝堂，次改服朝服，通事舍人各引就朝堂位。侍中量时刻版奏“请中严”。戟近仗入陈於殿庭。太乐令帅工人入就位，协律郎入就举麾位。典仪帅赞者先入就位。诸守卫之官各服其器服。符宝郎先请宝，俱诣ト奉迎。通事舍人分引王公群官入就位。又通事舍人引册使并入立於殿门外道东，西面以俟。黄门侍郎帅主节奉节及幡立於阶仗南，节在前。中书侍郎先请册置於案，令史降公服，各对举案立於节南道东，西面，中书侍郎立於案後。侍中版奏“外办”。所由承旨索扇，扇上，皇帝服通天冠、绛纱袍，御舆以出，曲直华盖，警跸侍卫如常。皇帝出自西房，即御座，南向坐，扇开，协律郎偃麾、戛，乐止。符宝郎奉宝置於御座，典仪赞拜，群官在位者俱再拜讫，通事舍人引册使入就位。册使等初入门，《舒和之乐》作；至位，乐止。立定，典仪曰：“再拜。”赞者承传，册使等皆再拜。侍中进当御座前，北面跪奏称：“侍中臣某言，册公主，请命使。”亻免伏，兴。又侍中少前，称“制曰可”。退，复位。侍中承制，降诸使者北，西面，称：“有制。”册使、副等俱再拜。侍中宣制曰：“册某公主，命公等持节展礼。”宣制讫，使、副等又再拜。侍中还侍位。赞礼者引册使少前，黄门侍郎引主节诣册使东北，主节以节授黄门侍郎（主节者後立於使右），黄门侍郎持节西南授，册使跪受，兴，付主节，幡随节立於使左。黄门侍郎退，赞礼者导中书令诣册使东北，西面立。又赞礼者导中书侍郎引诸公主册案，立於中书令之右，中书令於案取公主册（举案者皆由後立於使左。以後准此）授册使，册使跪受，兴，置於案（持案者退立於使後。以後准此）。赞礼者引中书令与册使俱向北，退复位。典仪曰“再拜”。赞者承传，册使及群官在位者皆再拜讫，通事舍人引册使等右旋而出。持节者前导，持案者次之。册使等初行，乐作；出门，乐止。侍中前跪，奏称：“侍中臣某言，礼毕。”亻免伏，兴，还侍中位。所由承旨索扇，扇上，皇帝兴，太乐令令撞蕤宾之钟，右五钟皆应，鼓奏《太和之乐》，皇帝降座御舆，入自东房，侍卫警跸如来仪。侍臣从至ト，扇开，乐止。通事舍人引群臣在位者以次出，举册者及册使至长乐门外次，如後仪。
    ▲公主受册
    尚仪二人（读册）司赞二人（引公主）掌赞二人（知赞拜）女史四人（对举册案）
    前一日，尚舍，守宫计会设使者及册案便次於光范门及长乐门外，皆道右东向。司赞设公主立於长乐门外内殿前，近南，当阶，北面西上。又分设内命妇应陪位者位於公主东北及西北，嫔御者在东，宫官等在西，重行相对，北上。又於内命妇之前设尚仪位二，皆东向，以西为上。又於尚仪位南少退，设司赞位，掌赞二人陪其後。其曰，典仪设册使位於长乐门外之西，东向北上。又设举册案者位二在南，差退，东向。内谒者监先取公主册案，置於长乐门外，近限。内命妇以下及应在位者，并服礼衣先就位。公主花钗翟衣，司言引就受册位，侍从如常仪。通事舍人引册使、副使等出就位，持节者立於侍者之北，少退，持册案者立於册使、副使西南，俱东向。持节者去节衣，持册案者以案进册使之前，北向相次而立。内使二人引使者诣门，内谒者举案少前，使取公主册，跪置册於内案，亻免伏，兴。通事舍人引册使、副使等俱进就次以俟。尚仪率女史诣门，舁册案入，各就尚仪之前，对举册案，皆东向。司赞曰“再拜（凡司赞有词，掌赞皆承传）。”司言赞公主再拜，在位者皆再拜。尚仪取公主册於案（持案者退），少前，北面称：“有制”，衍司言赞公主再拜。尚仪执册跪读讫，退复位，以册进授公主。公主受册以授司言讫，司赞曰“再拜。”公主再拜，在位皆再拜。司赞少前，称“礼毕”。司言引公主退，在位以次退。掌赞报内谒者监“礼毕”，内谒者监传报，册使等。诣太极殿前南横街南，北面西上立，中书令立於册使等东北，西面。册使再拜，复命曰：“奉制册命其公主，礼毕。”又再拜，中书令奏闻，册使等退，幡、节各还本司。
    ▲纳采
    前一日，主人设侍者次於大门之外道右，南向（其纳吉、纳徵、请期、亲迎等礼，皆如之）。其日大昕，使者至於主人大门外，赞礼者延入次（凡宾主及行事者，皆公服），使者出次，赞礼者引至於大门外之西，东面。主人立於东阶下，西面。傧者立於主人之左，北面受命，出，立於门东，西面曰：“敢请事。”使者曰：“朝恩贶室於某公之子某，公有先人之礼，使某也请纳采。”傧者入告。主人曰：“寡人敢不敬从。”傧者出告。掌畜者以雁授使者。其馀并如一品婚仪。
    ▲问名
    “使者既出”，至“主人还阼阶上，西面曰：皇帝第某女，封某公主。”馀行事并如一品婚仪（其礼使者户牖之，赠之篚币及两马。词云：“吾子为事，故至於寡人之室，寡人有先皇之礼，请礼从者。”）。
    ▲纳吉
    其曰大昕，使者至。请事，使者曰：“加诸卜，占曰吉，使某也某也敢告。”主人曰：“某公有吉，寡人与在焉，寡人不敢辞。”馀如纳采之仪。
    ▲纳徵
    其日大昕，使者至，入次。掌事者布幕於内门外，元У帛陈於幕上，乘马在幕南，北首西上。掌事者璋以匮，俟於幕东，使者曰：“朝恩贶室於某公之子某，公有先人之礼，使某也以У帛、乘马请纳徵。”主人曰：“某公顺先典，贶以重礼，寡人敢不承命。”馀并如一品婚仪。
    ▲请期
    其日大昕，使者至，入次至请事，依常礼。使者曰：“某公有赐，既申受命，某公使某请吉日。”傧者入告，主人曰：“寡人既受前命，惟命是听。”使者曰：“某公命某听命於王。”傧者入告，主人曰：“寡人固惟命是听。”使者曰：“某公使某受命於王，王不许，某敢不告期。曰某日。”馀并如一品婚仪。
    ▲亲迎
    其日大昕，婿之父告庙、醮子、并如一品婚仪。子再拜，降出，乘辂备仪仗诣主人之第。宾将至，内赞者布席於东房，当户南向，设樽С醴等於东房。主人醴公主如一品醴女之仪。公主著花钗，プ翟衤冉，入房以下并如一品醴女仪。讫，主人降立於东阶东南，西面。赞礼引宾出次，立於门西，东面。傧者进受命，出门东，西面曰：“敢请事。”宾曰：“某王命某之父，以兹初婚，命某将请承命。”傧者入告，主人曰：“寡人固敬具以请。”至奠雁出，如常礼。初，宾入门，主妇出立於房中外之西，南面。於宾拜讫，姆导公主出，主人少进西面戒之：“如有正焉，若衣若花。”命之曰：“戒之敬之，夙夜无违命。”主妇戒之於西阶上，施衿结，戒之曰：“勉之敬之，夙夜无违。”公主出。以下并如常仪。
    ▲同牢
    初婚，掌事者设洗於东阶东南，及陈设牢馔钅开俎之数，各依其品，羊豕节折，大羹在於爨（其器皆明乌漆，惟以陶，匏以瓢）。馀并如一品仪。
    ▲见舅姑
    见之日，公主夙兴，沐浴，著花钗，服プ翟。舅服公服，姑著钿钗礼衣，其仪同一品婚礼。公主降西阶以出，无取脯授妇氏之仪。
    ▲盥馈舅姑
    公主盥馈以少牢。舅姑、公主服，如见礼。及醑舅姑讫，内赞者设公主席於舅姑席东北，南面。馀并如一品礼。
    ▲婚会
</div>
    <div class="pagination">
<a href="文献通考_page256.html">上一页</a><span>...</span><a href="文献通考_page252.html">252</a><a href="文献通考_page253.html">253</a><a href="文献通考_page254.html">254</a><a href="文献通考_page255.html">255</a><a href="文献通考_page256.html">256</a><span class="current-page">257</span><a href="文献通考_page258.html">258</a><a href="文献通考_page259.html">259</a><a href="文献通考_page260.html">260</a><a href="文献通考_page261.html">261</a><a href="文献通考_page262.html">262</a><span>...</span><a href="文献通考_page258.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
