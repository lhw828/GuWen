<!DOCTYPE html>
<html>
<head>
    <meta charset="UTF-8">
    <title>大明律集解附例 - 第 34 页/共 42 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大明律集解附例 - 第 34 页/共 42 页</h1>
    <div class="content">　刑律
人命
谋杀人
凡谋杀人造意者斩从而加功者绞不加功者杖一百流三千里杀讫乃坐○若伤而不死造意者绞而加功者杖一百流三千里不加功者杖一百徒三年○若谋而巳行未曾伤人者杖一百徒三年为从者各杖一百但同谋者皆坐○其造意者身虽不行仍为首论从者不行减行者一等○若因而得财者同强盗不分首从论皆斩
纂注谋字说得广凡有雠嫌设计定谋而杀害之者俱是谋与故字不同商量谓之谋有意谓之故从造意者之谋加功谓杀人时为之助力者加功谓杀人时为之助力者加功即下手之谓诸书谓瞭望喝啋推拥恐吓但助一言者俱为功夫推拥其情较重坐以加功犹可若瞭望喝啋凡同行皆有之若坐加功虽自十人俱坐绞矣恐太重只作同谋可也三节为从是同谋同行者又云但同谋者皆坐则虽不同行者亦坐其造意一节总承上言以上诸条谋杀虽有不同其论首从亦当依此言凡谋者人或谋诸心以杀害人者必要追究起初谋之人坐以斩罪若从其谋而功力下手者绞但与谋同行不曾加功者杖一百流三千里然必其人杀讫乃坐此律若谋杀人其人巳伤而犹幸不死者造意者坐绞从而加功者杖一百流三千里不加功者杖一百徒三年若友饮谋巳行而其人犹未伤者造意杖一百徒三年为从者各杖一百但与同谋者皆坐丈一百以未伤人故无加功不加功之别也此乃谋而同行者之罪若造意谋之人其身虽不亲行仍为首论巳杀者斩伤人者绞未伤人者杖一百徒三年若从其谋而不行者减行而不加功者一等杀人者杖一百徒三年伤人者杖九十徒二年半未伤人者杖九十此乃谋而不行者之罪然皆未得财故分首从论若谋杀人因而得所杀人财物者无问杀人与否并同强盗不分首从论皆斩其造意同谋者行而不分赃而不行者皆依强盗论罪
按律云因而得财同强盗不分首从论其同谋不行之人不分赃者仍依谋杀论为是以所谋者原为杀人而不在得财也观共谋为盗条可推矣
　新颁条例
一刑部题为议处难结人命事该四川司呈本部题犯人王和吴仲金奸杀张氏狱情无证难结今后重辟如吴仲金王和类者照依本律先拟成狱请旨监候待决少缓其如证佐续获仍请明旨处决如证佐不获备每年矜疑之用等因具题奉圣旨是钦此
谋杀制使及本管长官
凡奉制命出使而官吏谋杀及部民谋杀本属知府知府知县军士谋杀本管指挥千户百户若吏卒谋杀本部五品以上长官巳行者杖一百流二千里巳伤者绞巳杀者皆斩
纂注制使如巡按行人等长官及凡奉制命出使者皆是部民曰本属军士曰本管吏卒本部何也盖属者有附属之意府州县官以牧民为责为斯民所附属者故曰本属若军官止管朿军士部官止役使卒者也义各不同耳此言凡奉朝廷制命出使于外而官吏有谋杀之者及所部之民谋杀本属提调知府知州知县者军士谋杀本管指挥千百户吏卒谋杀本部五品以上长官者其事虽殊其情则一故其谋巳行未曾伤人造意者杖一百流三千里为从者杖一百徒三年巳伤而不死造意者绞为从者杖一百流三千里巳杀者不分首从皆斩观曰本属本部则非本属本管本部及府州县佐贰首领官与本部六品以下长官律不着其罪但依谋杀人科断可知
谋杀祖父母父母
凡谋杀祖父母父母及期亲尊长外祖父母夫夫之祖父母父巳行者皆斩巳杀者皆凌迟处死谋杀缌麻以上尊长巳行者杖一百流二千里巳伤者绞巳杀者皆斩○其尊长谋杀卑幼巳行者各依故杀罪减二等巳伤者减一等巳杀者依故杀法依者谓各依鬬殴条内尊长故杀卑幼律论罪○若奴卑及雇工人谋杀家长及家长之期亲外祖父母若缌麻以上亲者罪与子孙同
纂注首节言巳行者皆斩包巳伤者言尊长谋杀卑幼祖父母父母在其中或云谋杀缌麻以上尊长俱照律拟断惟弟妹谋杀兄之妻当依鬬律依凡人论坐绞非也盖彼自殴言此则重在谋杀故曰皆斩若下明开依鬬殴条律论斯无复可疑矣末言期亲及缌麻以上期亲俱兼尊卑言此言凡子孙谋杀祖父母父母期亲尊长外孙谋杀外祖父母父母妻妾谋杀夫及夫之祖父母父纲常之变罪莫大焉故巳行者不问伤人未伤人不问首从皆斩巳杀讫者皆凌属处死若卑幼谋杀本宗外姻缌麻以上尊长巳行而未伤人造意者杖一百流二千里巳伤者绞为从者各减一等巳杀者不分首从皆斩此节言为从之人有服属不同各依服论无服者依凡巳行巳伤各依首从犯论若尊长谋杀本宗及外姻有服卑幼其巳行而未曾伤人者各依鬬殴本条故杀罪减二等巳伤者减一等巳杀者依故杀法如祖父母父母故杀子孙该杖六十徒一年谋杀巳行减二等则杖九十巳伤减一等杖一百巳杀则杖六十徒一年祖父母父母故杀子孙之妇兄姊妹故杀弟妹伯叔故杀侄侄孙外祖父母故杀外孙该杖一百流二千里谋杀巳行减二等则杖九徒二年半巳伤减一等则杖一百徒三年巳杀亦杖一百流二千里缌麻以上尊长故杀同堂弟妹堂侄及侄孙者绞谋杀巳行减二等杖一百徒三年巳伤减一等杖一百流三千里巳杀者亦绞也若奴婢及雇工人谋杀家长之期亲外祖父母若缌麻以上亲者罪与子孙同谋杀外祖父母以上巳行者该斩巳杀者皆凌迟处死谋杀缌麻以上亲巳行为首者杖一百流三千里巳伤为首者绞为从者各减一等巳杀者皆斩盖奴婢雇工人虽无伦理而名分之重与子孙不异故也
　新题例
万历十六年正月题奉钦依今后在外衙门如有子孙谋杀祖父母父母者巡按御史会审情真即单详到院院寺即行单奏决单到日御史即便处决奴有监在狱者仍戳其尸
杀死奸夫
凡妻与人奸通而于奸所亲获奸夫奸妇登时杀死者勿论若止杀死奸夫者奸妇依律断罪从夫嫁卖○其妻妾因奸同谋杀死亲夫者凌迟处死奸夫处斩若奸夫自杀其夫者奸妇虽不知情绞
纂注此条全要看奸通所反登时字样若止是调而未成奸成奸而奸所捕获者皆不得拘律妻妾谋杀亲夫须杀讫乃坐若伤而不死奸妇依谋杀夫巳行者斩奸夫依谋杀人造意或为从科断此言凡妻妾与人奸通而本夫于行奸之所亲自捉获奸夫妇登时于奸所杀讫者勿论其杀人之罪和奸有夫杖九十刁奸杖一百奸妇听从本夫嫁卖其妻妾因与人通奸而奸夫同谋杀死亲夫妻妾凌迟处死奸夫处斩若奸夫不与奸妇通谋而自杀其夫者奸妇虽不知情亦坐绞罪盖祸之所由阶也
备考
一奸妇自杀其夫而奸夫原不与谋者自依常律科断
　条例
一本夫拘执奸夫奸妇而殴杀者比照夜无故入人家巳就拘执而擅杀至死律条科断
谋杀故夫父母
凡妻妾谋故夫之祖父母父母者并与谋杀舅姑罪同○若奴婢杀旧家长者以凡人论谓将自己奴婢转卖他人者皆同凡人余条准此
纂注律明言夫则犯夫而被出者不得用此律二节不言雇工人举重以见义耳奴婢或云凡转卖及逐出另居者俱以凡论不知律注止开转卖他人则不得兼别项可知此言凡妻妾夫亡改嫁他人而谋杀故夫之祖父母父母者并与谋杀见奉舅姑同罪以其义未绝也谋巳行者皆斩巳杀者皆凌迟处死若奴婢巳转卖与他人而谋杀旧家长者以凡人谋杀人律论造意者斩从而加功者绞不加功者杖一百流三千里盖转卖他人则义巳绝故同凡人也
按律止着妻妾谋杀故夫之祖父母父母之罪而不言舅姑谋杀巳故子孙改嫁妾之罪有犯当依故杀法科断盖改嫁之妇既不绝于舅姑而舅姑安得独绝其改嫁之妇观鬬殴律云舅姑殴巳故子孙改嫁妻妾者亦与殴子孙妇同又安得于谋杀而独异也
杀一家三人
凡杀三家非死罪三人及支解人者凌迟处死财产断付死者之家妻子流二千里为从者斩
纂注此条要看一家及非死罪字眼此杀字活看不专指谋故杀如放火行盗而杀之皆是一家谓同居共财不限籍之同异离奴婢雇工人亦准三人之类若不同居困系父弓兄弟至亲亦是然须三人皆无应死之罪者方用此律若三人之内有一人犯该死罪或不系一家者皆不得用此律止依谋故鬬杀科断支解人谓将活人支解如五马分尸之类不必三人亦不必非死罪若将人杀死良久或焚剉其尸以灭迹者非支解矣言凡杀人一家非死罪者三人及将人四支解拆以致死者二者罪大恶极故为首者凌迟处死财产断付杀之家收掌其妻与子流二千里地面不言女者不得缘坐矣其为从者不问加功不加功皆斩财产妻子不在断付应流之限
按初本谋杀一人临时不行而行者郄杀三人其不行系造意者依谋杀人律斩若为余人则减行而不加功一等杖一百徒三年而以临时主意杀三人者为首论依本论
　条例
一杀一家非死罪三人及支解人为首监故者将财产断付被杀之家妻子流二千里仍剉碎尸枭首众
一支解人如殴杀故杀人杀死之后求避罪割碎死尸弃置埋没原无支解之心各以殴杀故杀论若初人本欲支解其人行凶之时或势力不遂乃先行杀随又支解恶状昭著者支解论俱奏请定夺
采生折割人
凡采生折割人者凌迟处死财产断付死者之家妻子及同居家口虽不知情并流二千里安置为从者斩若巳行而未曾伤人者亦斩妻子流二千里为从者杖一百流三千里里长知而不举者杖一百不知者不坐告获者官给赏银二十两
纂注采生折割人是一事谓取人耳目脏腑之类而折割其肢体也此与支解事同但支解者欲杀其人而巳此则杀人而为妖术以惑人故又特重之首言采生折割人兼巳杀及伤者言观下文又言未曾伤人可知告获谓告官而获之律又有告捕获二样文意俱不同告捕谓事迹明白人伙众多告官以捕之捕获自行捕得也此言凡为妖术而采取生人折割其肢体者为首者凌迟处死财产断付被杀而死者又当别论其妻子及同居家口不限籍属之同异虽不知采生之情并流二千瑞安为从者斩财产家口不在断付安置之限若谋计巳行而未曾伤人者为首者亦斩妻子流二千里财产及同居家口不在断付连坐之限为从者杖一百流三千里其本管里长知其采生之情而不举首者杖一百不知不坐若有人知其情而告官捉获者官司给银二千两充赏重其刑法则法不易犯厚其赏则奸无所容矣
造畜蛊毒杀人
凡造畜蛊堪以杀人及教令者斩造畜者财产入官妻子及同居家口虽不知情并流二千里安置若以虫毒毒同居人其杀毒之人父母妻妾子孙不知造蛊情者不在流远之限若里长知而不举者各杖一百不知者不坐告获者官给赏银二十两○若造魇魅符书咒诅欲以杀人者各以谋杀论因而致死者各依本法欲令人疾苦者减二等其子孙于祖父母父母奴婢雇工人于家长者各不减○若用毒药杀人者斩买而未用者杖一百徒三年知情卖药者与同罪不知者不坐
纂注造制也畜藏也曰堪以杀人则巳杀未杀皆坐此律魇魅符书咒诅是两件事魇魅谓魇胜鬼魅之事图刻人形像钻心钉眼系缚手足以魇之令人疾病死亡之类符书咒诅谓书画篆以咒诅人如今之术士书符时必念咒语也观唐律云诸有所僧恶而造魇魅及造符书咒诅可见其各以谋杀论或谓指凡人与亲属不知其云各者皆承魇魅及咒诅言之而凡人亲属自在其中毒药与蛊毒不同凡药性能杀人者皆是此言凡有人于私家造畜蛊毒之物堪以杀人者及教令人造畜者虽未至杀人并坐斩然其罪虽同但造畜者实有其物教令者止有其方故惟造畜者本身财产入官妻子及同居家口虽不知情并流二千里地面穴置若以所造畜之蛊毒而毒其同居亲属其被毒之人父母妻妾子孙皆其雠也若不知造蛊毒之情不在远流之限若系知情虽被其毒仍从缘坐法论若里长知其造畜及教令之情而不行举发者杖一百不知者不坐凡人有能告捕者官司给银二十两充赏着里长之罪斯有所长畏而不敢隐藏悬告获之赏斯有利而乐于首告也若造魇魅之术或为符书咒诅之事其心欲以杀人者各以谋杀人巳行论如凡人依谋杀凡人巳行者杖一百徒三年子孙奴婢雇工人依谋杀祖父母父母及家长巳行者斩卑幼依谋杀缌麻以上专长巳行者杖一百流三千里尊长依谋杀卑幼巳行者各依故杀罪减二等之类若因魇魅咒诅而致人身死者各依本杀法如凡人依谋杀凡人致死斩子孙奴婢与雇工人依谋杀祖父母父母及家长巳杀者皆凌迟处死尊长依谋杀卑幼巳杀者依故杀法之类若魇魅咒诅但欲令人疾病困苦而无杀人之心者凡人与尊长卑幼俱得减欲以杀人者之罪二等惟子孙于祖父母父母奴婢雇工人于家长者仍依谋杀巳行论斩各不得减等此言妻妾于夫之祖父母父母者举子孙足以见义矣若用毒孳而杀人者坐斩但买尚未用者杖一百徒三年知其欲杀人之情故卖与毒药者与犯人同罪其未用者亦杖一百徒三年至死者减一等杖一百流三千里然药虽毒亦或可以疗病故有不知而卖者不坐罪盖魇咒毒药其害可以杀人而视蛊毒其情稍为有间故止论及其身而无妻子财产之律律不言药而不死者之罪依谋杀巳伤论
备考
一凡尊长卑幼相毒各依谋杀律论
鬬殴及故杀人
凡鬬殴杀人者不问手足他物金刃并绞○故杀者斩○若同谋共殴人因而致死者以致命伤为重下手者绞元谋者杖一百流三千里余人各杖一百
纂注鬬殴故杀俱出自一人一时之事故律不着为从者之罪或谓律不言皆若分首从不知以一人而敌一人曰鬬若两戈鬬一人则为共殴也有意而杀之曰故意非人所知若人得与知则为同谋非故杀也故下遂言同谋共殴之罪以终止两节之意同谋共殴有三意同谋终又共殴者有共殴而不同谋者有始既同谋终不共殴者余各杖一百各字兼人数多寡及伤之轻重言盖两人相殴俱无欲其死之心一人偶而伤重而死则曰鬬殴杀人先持杀人之心乃与人相殴而杀之则曰故杀若与人同谋共一人未欲杀人而其人乃因伤而死则曰同谋共殴人因而致死三者致人于死虽同而惟故杀之情为重故鬬殴杀人者不问其手足或他物或金勿杀之者并坐绞故杀者则坐斩若同谋共殴人因而致人于死者其伤虽多而以致命去处之伤为重则究其手下殴此致命伤之人坐以绞罪其原先造谋者即系下手之人斯矣若不系伊下手则不论其共殴与否坐以杖一百流三千里罪其为祸端耳至若不系下手致命又非原谋皆为余人虽殴有别处重伤止各杖一百而不滥及也
按鬬殴条云同谋共殴伤人者各以下手伤重者为重罪是各据伤科罪矣而此乃云余人杖一百何也盖本条重在死字谓既巳抵其命则死者瞑目故余人得宥之鬬殴条重在伤字谓不尽科之则伤者何辜故各以下手伤论意各有所在罪不同科然余人至折伤以上亦止杖一百实为太轻故又有执持凶器及致命伤痕之例而律始无遗法矣
备考
一凡余人既不与谋又不助力临时不行观阻者问不应
　条例
一凡同谋共人殴人除下手致命伤者依律处绞外其殴之人审系执持鎗刀等项凶器亦有致命伤痕者发边卫充军
　新题例
万历十六年正月题奉钦钦依今后审录官员凡审共殴下手拟绞人犯果于未结之前遇有原谋助殴重伤之人监毙在狱与解审中途因而病故者准其抵命若系配发事结之后在家病亡者不得滥改抵偿仍将下手之人依律处决
屏去人服食
凡以他物置人耳鼻及孔窍中若故屏去人服用饮食之物而伤人者杖八十谓寒月脱去人衣服饥渴之人绝其饮食登高乘马私去梯辔之类致成残废疾者杖一百徒三年令至笃疾者杖一百流三千里将犯人财产一半给付笃疾之人养赡至死者绞○若故用蛇蝎毒虫咬伤人者以鬬殴伤论因而致死者斩
纂注他物谓一应伤人之物如沙石针铁之类孔窍所指者广非专谓耳鼻二节以鬬殴伤自癈疾以上俱与上节同但止节伤人者俱坐杖八十而此自杖九十徒二年半以下俱照鬬殴律科断此言凡以一应能伤人之物安置人耳鼻中及孔窍中若故意屏除人服用或饮食之物因此二项以致损伤人者不问伤之轻重俱杖八十若因而致成残癈疾者杖一百徒三年令至笃疾者杖一百流三千里将犯人财产一半给付笃疾之人养赡因而致死者坐绞若故意用蛇蝎毒虫咬人而成伤者验伤之轻重以鬬殴伤论如青赤肿伤笞四十之类至笃疾者亦给财产养赡因而致死者斩盖屏去服食以他物置人孔窍中原无致人于死之心而蛇蝎毒虫咬人则明有致人于死之理原情论罪故有绞斩之别也
戏杀误杀过失杀伤人
凡因戏而杀伤人及因而鬬殴而误杀伤傍人者各以鬬杀伤论其谋杀故杀人而误杀傍人者以故杀论○若知津河水深泥泞而诈称平浅及桥梁渡船朽漏不堪渡人而诈称牢固诳令人过渡以致陷溺死伤者亦以鬬杀伤论○若过失杀伤人者各准鬬杀伤罪依律收赎给付其家过失谓耳目所不及思虑所不到如弹射禽兽因事投掷砖瓦不期而杀人者或因升高险足有蹉跌累同伴或驾船使风乘马惊走驰车下坡劫不能止或共举重物力不能制损及同举物者凡初无害人之意而偶致杀伤人者皆准鬬殴杀伤人罪依律收赎给付被杀被伤之家以为营葬及医药之资
纂注诳令人过渡句顶上二诈字过失小注详明然弹射投掷须是正事方用此律若戏玩非道又自有弓箭车马等律此条准与准窃盗准枉法之义不同此止准其罪不在至死减等之列也此言凡两相和戏如较拳舞棒之类而杀伤人及因与人鬬殴而误杀伤傍人者戏虽与殴不同傍人虽非敌手但其杀伤实由我下手也故各以鬬殴条杀伤论死者并绞伤者验伤轻重坐罪若本欲谋杀人及故杀人而误杀傍人者所杀虽非所谋而巳先有杀人之心故以故杀论死者处斩不言伤者仍以鬬论殴论若明知津河水源而不可渡泥泞而不可行乃诈称平浅及明知桥梁巳朽渡船实漏不堪渡人乃诈称牢固诳哄令人过渡以致人陷溺或死或伤者其事与戏杀者相等亦以鬬杀伤论若耳目所不及思虑所不到而过失过失伤人者是事出偶然较之戏杀为愈轻各准鬬杀人法伤者准鬬殴条内徒流笞杖定罪死者依鬬殴杀人绞罪各依律收赎铜钱给付被杀伤者之家以为营葬及药之资则过失者以警而死者以安伤者以情不拂而法亦行也今例过失杀人死罪八分追钞二分仍征铜钱矣
按律解云谋杀卑幼误至尊长以尊长论谋杀尊长以尊长论谋杀尊长误至卑幼亦以尊长论余依此条例推之盖恶其谋也若后条弓箭车马出于不意者只以凡论明例所谓犯时不知也其说可从
又按二人过失杀一人或谓分首从俱收赎非也盖同谋殴人致命下手者绞余人止杖一百况过失乎当以为首准罪收赎余人俱依应事重科断如工律备虑不谨误杀人亦止所由为罪是也
　条例
一应该偿命罪囚遇蒙赦宥俱照大月令追银二十两给付被杀家属如果十分贫难者量追一半
一收赎过失杀人绞罪追钞三十三贯六百文铜钱八贯四百文与被杀之家营葬共折银十二两四钱二分
夫殴死有罪妻妾
凡妻妾因殴骂夫之祖父母父母而夫擅杀死者杖一百○若夫殴骂妻妾因而自尽身死者勿论
纂注二节若字或谓当蒙上文来若妻妾殴骂夫之祖父母父母而夫殴骂之也似太拘然须有罪而殴骂之方得勿论若无罪而殴仍依后夫殴妻妾律科罪此言妻妾殴夫之祖父母父母者斩骂者绞其有应死之罪然须告官以治之可也若其夫不告官司而擅杀其妻妾者杖一百盖原其有罪而不责其擅杀也若夫殴骂有罪之妻妾而妻妾因而自尽身死者既为有罪又非擅杀故曰勿论
备考
一妻有他罪不致死而夫擅杀之者仍问殴妻至死律绞
杀子孙及奴婢图赖人
凡祖父母父母故杀子孙及家长故杀奴婢图赖人者杖七十徒一年半○若子孙将巳死祖父母父母奴婢雇工人将家长身尸图赖人者杖一百徒三年期亲尊长杖八十徒二年大功小功缌麻各递减一等○若尊长巳死卑幼及他人身尸图赖人者杖八十○告官者随所告轻重并依诬告平人律论罪○若因而诈取财物者计赃准窃盗论抢去财物者准白昼抢夺论免刺各从重科断
纂注此条子孙依名例律所谓称子者男女同称孙者曾玄同也尊长将巳死卑幼图赖人之尊长兼祖父母父母及期亲以下至缌麻者而言巳死身尸乃病死而未葬者若巳葬则当从发冢律盖凡祖父母父母故杀子孙及家长无罪而杀奴婢者律各止杖六十徒一年此则既以故杀而又图赖人如赖作人杀死或逼死之类故比故杀加一等杖七十徒一年半若子孙将巳死祖父母父母奴婢雇工人将巳死家长各身尸图赖人杖一百徒三年若卑幼将巳死期亲尊长身尸图赖人杖八十徒二年将大功尊长图赖人减期亲一等杖七十徒一年半将小功尊长图赖人减一等杖六十徒一年将缌麻尊长图赖人减小功一等杖一百故曰各递减一等若尊长将巳死卑幼身尸图赖人则不论祖父母父母期亲大小功缌麻及凡将他人身尸图赖人者并八十凡前项图赖人系未曾告官而被赖之人告发者俱依上拟断其巳告官则随其所告轻重或逼死或杀死之类并依诬告平人律论罪反科若因图赖而诈取人财物者计所诈取之赃准窃盗论一贯以下杖六十至一百二十贯罪止一百流三千里其因图赖而抢去人财物者准白昼抢夺律论一百徒三年如计赃重者亦加窃盗二等亦罪止杖一百流三千里并免刺字须各从其所犯之重罪科断如图赖之罪重于诬告财抢夺则从图赖科罪若诬告诈财抢夺重于囚赖则从诬告诈财抢夺科罪按此条专为亲属以尸图赖人者而设然不言舅姑故杀子孙之妇及家长故杀雇工人与期亲以下亲属相杀图赖人者皆以其本条之罪重于图赖设有犯者止各依本条科断
备考
一有服亲属互相以尸诬柄者依干名犯义律论
一妻将尸图赖人比依卑幼将期亲尊长图赖人律若夫将妻尸图赖人者依不应从重其告官司诈财抢夺者比依本律科断
　条例
一故杀妾及弟妹子孙侄侄孙与子孙之妇图赖人其俱问罪属军卫者发边卫属有司者发附近各充军
弓箭伤人
凡故城市有人居止宅舍放射箭投掷砖石者笞四十伤人者减凡鬬伤一等因而致死者杖一百流三千里
纂注故者非因事而故意之谓也盖城市人凑集所在宅舍亦人所居住若有故向此等之处放弹射箭投掷砖石者虽不伤人亦笞四十若伤人者验其轻重减凡鬬伤之罪一等若因伤人而致死者杖一百流三千里按殴人成伤律亦笞四十此云伤人必伤至内损吐血以上者故赃减等论之若止成伤则不必拟减凡鬬而仍坐笞四十之本法若伤人虽至笃疾者亦不在断付家产之限以原非系鬬殴之情故也若所伤系亲属须依名例律本应重罪而犯时不知者依凡人论本应轻者听从本法
车马杀伤人
凡无故于街市镇店镇店驰骤车马因而伤人者减凡鬬伤一等致死者杖一百流三千里若于乡村无人旷野地内驰骤因而伤人致死者杖一百并追埋葬银一十两○若因公务急速而驰骤杀伤人者以过失论
纂注无故对公务急速言因公务急速而驰骤杀伤人总承上文而约言之云伤者专指街市镇店之伤人云者指二项之伤人至死者疏议等诸书将因公务急速伤人兼乡村而言盖不知无故于乡村驰骤者既不着伤人之罪岂有因公务而伤人者反以过失论哉此谓凡在城街市在乡镇店去处若有人无公事故而于此驰骤车马以致伤人者减凡鬬殴伤人罪一等科断若伤人致死者杖一百流三千里乡村无人旷野地内与街市镇店不同若于此无故驰骤车马因而伤人至死者杖一百凡前项车马伤人致死者不分街市镇店村并追埋葬银一十两若因官府公务急速驰骤车马或于街市镇店因而伤人而致死者或于乡村旷野因而伤人至死者俱以过失杀伤人论准鬬殴杀伤罪科断依律收赎给付被杀伤之家以为营葬医药之资
庸医杀伤人
凡庸医为人用药针刺误不如本方因而致死者责令别医辨验饵穴道如无故害之情者以过失杀人论不许行医○若故违本方诈疗疾病而取财物者计赃准窃盗论因而致死及因事故用药杀人者斩
纂注此条不许行医以上以庸医误杀人者言故违本方以下以能医故杀人者言诈疗疾病即承故违本方说来谓如本方一药可愈恐其取财不多而故违本方使病难愈以图多取人财之意凡庸常医人为人疗病或用药饵或用针刺有错误不依本方因而致人身死者官府责令别医辨验其原用药饵及针刺穴道如果系错误而无故意害人之情者以过失杀人论准鬬殴杀律坐罪依律收赎给付死者之家其庸医不许行医若其用明于针药知有本方而故违之乃以诈为疗病而取财物者计所得之赃准窃盗论免刺若因而致人于死及因病人有雠嫌之事而故用反症之药杀人者则与谋杀之情无异故坐以斩按因事故用药杀人但故违本方药人致死者即是若用毒药杀人者见造畜蛊毒条
窝弓杀伤人
凡打捕户于湥山旷野猛兽往来去处穿作坑穽及安置窝弓不立望竿及抹眉小索者笞四十以致伤人者减鬬殴伤二等因而致死者杖一百徒三年追征埋葬银一十两
纂注坑穽窝弓怭所以陷取猛兽则当防其伤人故于近坑穽弓之处必立有望竿及设抹眉小索庶使往来之人见而知避也若打捕户于深山旷野既设有坑穽窝弓而不立望竿小索虽未伤人亦笞四十以致伤人者验其轻重减鬬殴伤人罪二等若因伤人而致死者杖一百徒三年追征银一十两给付死者之家埋葬若非深山旷野作坑穽安窝弓以致杀伤人者当从杀伤律
威逼人致死
凡因事威逼人致死者杖一百若官吏公使人等非因公务而威逼平民致死者罪同并追埋葬银一十两○若威逼期亲尊长致死者绞大功以下递减一等○若因奸盗而威逼人致死者斩
纂注事如户婚田宅钱债等项之事威逼致死谓以威逼致死谓以威劫凌逼以致其人或乘气或畏威因而自尽身死者坐杖一百此为凡人而言若官吏公使人等非因公务而以私事威逼平人致死者罪同亦杖一百与凡人威逼致死者各追埋葬银一十两给付死者之家盖言非因公务威逼平人则因凡公务而威逼有罪之民致死者勿论矣若卑幼因事逼期亲尊长致死者绞威逼大功以上尊长致死者递减一等犯大功者杖一百流三千里小功杖一百徒三年缌麻杖九十徒二年半不言无服之亲者有与凡人同科若因奸盗而威逼人致死如因强奸不拘巳未成奸威而威逼妇女致死或和奸因有阻碍将奸妇本夫及其亲属威逼致死之类又如因行强盗虽未得财而财主惊惧自尽身死或窃盗因财主欲告而设计威逼致死之类二者并坐以斩
备考
一尊长因事威逼期亲以下卑幼致死者依不应从重或谓因和奸而威逼人致死者男女同罪非也盖律文虽未专言奸夫窃详威之一字及言人而不言本夫实为奸夫而设况律无皆斩之文岂得同引此律盖奸夫奸妇本应分首从而奸妇则情重罪轻故近时内外问刑衙门俱比依威逼期亲尊长致死之律奏请定夺所以惩淫恶而重夫网也若本夫闻知妇人与人和奸而羞愧自尽在奸夫原无威逼之情者奸夫止拟和奸之罪奸妇仍比依前律拟绞庶不失情法轻重之宜也
　条例
一凡因事用强殴打威逼人致死果有致命重伤及成残废笃疾者虽有自尽实迹依律追给埋葬银两发边卫充军
一凡因威逼人致死一家二命及非一家但至三命以上者发边卫充军若一家三命以上发边卫永远充军依律各追给埋葬银两
一凡子孙威逼祖父母父母妻妾威逼夫之祖父母父母致死者俱比依殴者律斩其妻妾威逼夫致死者比依妻殴夫至笃疾者律绞俱奏请定夺
一妇人夫亡愿守志别无主婚之人若有用强求娶逼受聘财因而致死者依律问罪追给埋葬银两发边卫充军
一凡军民人等因事威逼本管管致死为首者比依威逼期亲尊长致死律绞为从者枷号半年发边卫充军
尊长为人杀私和
</div>
    <div class="pagination">
<a href="大明律集解附例_page33.html">上一页</a><span>...</span><a href="大明律集解附例_page29.html">29</a><a href="大明律集解附例_page30.html">30</a><a href="大明律集解附例_page31.html">31</a><a href="大明律集解附例_page32.html">32</a><a href="大明律集解附例_page33.html">33</a><span class="current-page">34</span><a href="大明律集解附例_page35.html">35</a><a href="大明律集解附例_page36.html">36</a><a href="大明律集解附例_page37.html">37</a><a href="大明律集解附例_page38.html">38</a><a href="大明律集解附例_page39.html">39</a><span>...</span><a href="大明律集解附例_page35.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
