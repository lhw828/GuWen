<!DOCTYPE html>
<html>
<head>
    <meta charset="UTF-8">
    <title>大明会典 - 第 195 页/共 713 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大明会典 - 第 195 页/共 713 页</h1>
    <div class="content">凡养赡。正统二年、令
亲王郡王薨、及将军等卒、禄米即住支。所遗男女、未封者、皆奏请量给养赡米。候册封住支。其无男女之妃、与夫人、或庶母、亦奏请量给米养赡。身终住支
○又令
亲王郡王将军等、有坐罪降為庶人者。皆临期请
旨。令所在官司、量给食米布帛薪油什物之类、养赡用度。卒后、所遗妻女亦如之
○成化十三年奏准、庶人所生男女、不分宗枝嫡亲、每人月给厨料等物准折、并本等口粮、共米麦二石五斗五升。再加四斗五升、准作布绢绵花。通前共米麦三石。亡故者住支。其嫡亲男女、年十六岁以上、男子止许一妻一妾。无妾者、与女子、俱许使女一人。各照前例关支。未出幼、止许支一半
○弘治元年奏准、庶人使女、止许四口。每口月给米一石。岁给绢布各一疋
○十三年奏定、凡
亲王薨、子幼、或无子者。其所遗母妃、及女、并宫人。岁给米二百石。袭封日停止。
郡王薨、母子妃女并宫人、岁给米一百石。母妃故、女受封、各减十石。镇国等将军故、母及夫人淑人及女并家眷、岁给米五十石。母夫人淑人故、女受封、各减十石。镇国等中尉故、母子恭人宜人安人女并家眷、岁给米三十石。母恭人宜人安人故、女受封、各减五石。自
郡王而下所给米。无子者、俱止养赡终身。子幼者、俱袭封日停止。其
郡王宫人、并将军中尉等家眷、本部十年一次、行各布政司查勘。有亡故者每一人、亦减五石。所减米、俱自查勘日為始。亡故尽则通行停给
○正德九年奏准。镇国等将军病故、夫人淑人子女俱无、止遗妾媵家眷者。每岁给米三十石、养赡终身

○嘉靖元年题准庶人曾经奏给口粮布绢者。如有亡故。该长史司俱照原议十石五石三石五斗等第、年终造册。送布政司扣除。於次年税粮内减派。如上半年全给、下半年亡故者、免其还官
○六年议准、各
王府出嫁庶女、夫亡寡居。及年老无人侍养者。每月口给食米二石。亡故住支
○十六年题准、
亲王郡王、有坐罪降為庶人者、皆临期请
旨。量给食米
○三十一年议准、各
王府庶人一名、并一妻一妾、总月支米麦三石。使女只许一人、月支米五斗。岁给布绢各一疋。其所生男女、年十六以上者、男子一妻一妾。无妾者、与女子、俱许使女一人。照前关支。未出幼者、关支一石五斗。其婚配所生、给与庶人三分之二。花生者、减庶人之半
○三十二年题准、庶人发去高墻、遗下妻妾。有子女者、随共养赡。不许另支口粮。如无子女者、止许月给米麦一石
○万历二年奏准、各宗过期年远、查其抄结明白者、准与请名。照依宗庶事例、岁给养赡米五十石。本折中半兼支。其年岁未远者、照常准请名封
○又题准、仪宾及郡县主君、或有不能偕老、先后短折者。例给养赡。食常禄三分之一。减半支给
○七年、令
亲王无子旁枝袭继者。於本爵禄米内、岁拨二百石、给与该府宫眷养赡
○十年议准、
亲王故绝。及世子世孙。长子。长孙、未袭病故而无子者。其各宫眷养赡、就於继袭
亲郡王本色禄米内拨给
亲王宫眷岁给米二百石。世子世孙宫眷、一百石。长子长孙宫眷、五十石。各终身

公侯駙马伯禄米

国初勋戚之臣、皆
赐官田、以代常禄。既令赐田还官、给之本色。永乐间、始令与文武百官米钞兼支。其本折多寡之数、皆请自
上裁、无定额。除承袭及嫡庶正支外。或由弟姪由旁枝袭者、例皆减禄。至於
恩泽特封、非典制者。例不载
魏国公、岁支禄米五千石。本色二千石。折色三千石
黔国公、禄米三千石。本色一千五百石。折色一千五百石
成国公、禄米四千二百石。本色一千四百石。折色二千八百石
英国公、禄米三千二百石。本色一千五百石。折色一千七百石
定国公、禄米二千五百石。本色一千五百石。折色一千石
武定侯、禄米一千石。本色五百石。折色五百石
镇远侯、禄米一千石。本色五百石。折色五百石
武安侯、禄米一千石。本色七百石。折色三百石
泰寧侯、禄米一千石。本色五百石。折色五百石
永康侯、禄米一千石。本色五百石。折色五百石
隆平侯、禄米一千石。本色七百石。折色二百石
寧阳侯、禄米一千石。本色五百石。折色五百石
丰城侯、禄米五百石。本色二百石。折色三百石
西寧侯、禄米一千一百石 【递年於苏州府长洲县张文渊户内支给】
安远侯、禄米一千石。本色五百石。折色五百石
阳武侯、禄米八百石。本色四百石。折色四百石
恭顺侯、禄米一千五百石。本色七百石。折色八百石
保定侯、禄米八百石。本色四百石。折色四百石
定西侯、禄米一千五百石。本色七百五十石。折色七百五十石
抚寧侯、禄米一千二百石。本色八百四十石。折色三百六十石
怀寧侯、禄米一千石。本色四百石。折色六百石
临淮侯、禄米一千石。本色五百石。折色五百石
怀远侯、禄米一千石。本色五百石。折色五百石
定远侯、禄米一千石。本色五百石。折色五百石
灵璧侯、禄米一千石。本色五百石。折色五百石
駙马都尉、禄米一千石。本色七百石。小麦三百石。每石折银四钱
成安伯、禄米一千石。本色四百石。折色六百石
兴安伯、禄米一千石。本色三百石。折色七百石
襄城伯、禄米一千石。本色五百石。折色五百石
新寧伯、禄米一千石。本色七百石。折色三百石
应城伯、禄米一千石。本色五百石。折色五百石
平江伯、禄米一千石。本色五百石。折色五百石
成山伯、禄米一千石。本色四百石。折色六百石
安乡伯、禄米一千石。本色五百石。折色五百石
遂安伯、禄米一千石。本色五百石。折色五百石
忻城伯、禄米一千石。本色五百石。折色五百石
武进伯、禄米八百石。本色四百石。折色四百石
广寧伯、禄米七百石。本色三百五十石。折色三百五十石
清平伯、禄米八百石。本色四百石。折色四百石
崇信伯、禄米一千石。本色四百石。折色六百石
彭城伯、禄米一千石。本色四百石。折色六百石
惠安伯、禄米一千一百石。本色五百五十石。折色五百五十石 【嘉靖元年、加本色三十石】
靖远伯、禄米一千石。本色五百石。折色五百石
南寧伯、禄米一千石。本色五百石。折色五百石
南和伯、禄米八百石。本色四百石。折色四百石
宣城伯、禄米一千石。本色五百石。折色五百石
彰武伯、禄米一千石。本色五百石。折色五百石
武平伯、禄米一千石。本色四百石。折色六百石
丰润伯、禄米一千石。本色五百石。折色五百石
怀柔伯、禄米一千石。本色四百石。折色六百石
东寧伯、禄米八百石。本色三百五十石。折色四百五十石
寧晋伯、禄米八百石。本色四百石。折色四百石
伏羌伯、禄米一千石。本色四百石。折色六百石
武靖伯、禄米一千石。本色五百石。折色五百石
诚意伯、禄米七百石。本色三百石。折色四百石
新建伯、禄米一千石。本色六百石。折色四百石
寧远伯、禄米八百石。本色五百石。折色三百石
各应袭优给、俱月支米十石。岁定米一百二十石。内西寧侯应袭、仍支原给张文渊户内一千一百石
凡支给。洪武初、皆给官田。令量其原定官粮私租之数、依主佃分数收租
○二十五年、令公侯伯皆给禄米。论功定数。旧赐田还官。与駙马仪宾禄米、俱全支本色
○永乐二年、令公侯駙马伯禄米、照文武官例、米钞兼支。五千石至三千五百石者、支米二千石。二千五百石者、支米一千五百石。二千石者、支米一千石。一千五百石、至一千一百石者、支米八百石。一千石者、支米七百石。九百石者、支米六百石。八百石者、支米五百石。四百石者、支米二百五十石。其餘折钞。二百石以下、全支米
○二十二年、令公侯駙马伯禄米折钞、俱於南京支麦
</div>
    <div class="pagination">
<a href="大明会典_page194.html">上一页</a><span>...</span><a href="大明会典_page190.html">190</a><a href="大明会典_page191.html">191</a><a href="大明会典_page192.html">192</a><a href="大明会典_page193.html">193</a><a href="大明会典_page194.html">194</a><span class="current-page">195</span><a href="大明会典_page196.html">196</a><a href="大明会典_page197.html">197</a><a href="大明会典_page198.html">198</a><a href="大明会典_page199.html">199</a><a href="大明会典_page200.html">200</a><span>...</span><a href="大明会典_page196.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
