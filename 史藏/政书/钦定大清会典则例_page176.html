<!DOCTYPE html>
<html>
<head>
    <meta charset="UTF-8">
    <title>钦定大清会典则例 - 第 176 页/共 354 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定大清会典则例 - 第 176 页/共 354 页</h1>
    <div class="content">　　午门外斋宿不入八分公以下部院官并闲散各官二十七日内皆在
　　午门外斋宿外藩王等毎日哭临毕各归寓邸旧制宗室以上服缁素今以
　　圣祖仁皇帝自持麤布服乃皆改用布王以下各官不嫁娶不作乐斋戒二十七日军民人等摘冠缨妇女去首饰各斋戒二十七日在京寺观各声钟三万杵部院衙门文移皆用蓝印惟题本用硃印
　　诏旨蓝笔批答○凡仪驾毎日陈设二次至满月止遇祭期仍设○凡外藩公主福晋等至京卽入
　　永康右门诣
　　几筵前行礼举哀王以下台吉以上至京理藩院导入
　　永康左门在
　　慈宁门外行三跪九叩礼立东旁举哀外藩公主王等二十七日内至京者令成服除服后至京者男摘冠缨妇女去首饰各三日○遣侍衞二人颁
　　遗诰于朝鲜国至日令遵例制服在京朝鲜等国使臣工部给孝服免其齐集○凡罢黜宗室觉罗官仍给孝服原品休致文武大员及八旗候补文武各官皆给孝服凡请假丁忧终养四品以上汉文官皆令来京诣
　　梓宫朝谒礼毕卽囘○礼部以致祭品物奏请奉防孝务自尽其心不在仪物多寡所用祭品皆照世祖章皇帝往例○二十九日行殷奠礼陈金银定三万楮钱楮帛各三万馔筵二十一席羊九酒十有一尊陈冠服于
　　几筵设俎豆馔筵王以下各官外藩王等及公主福晋以下大臣命妇咸齐集如常仪礼部堂官一人奉祭文堂官二人前引由
　　永康左门入
　　慈宁门进至
　　慈宁宫檐下西旁设于案上内务府官陈设祭品毕圣祖仁皇帝诣
　　几筵献茶上食读祝官奉祭文跪
　　圣祖仁皇帝跪哀暂止众皆跪读文毕进爵亲王进爵圣祖仁皇帝三祭酒毎祭行一拜礼众随行礼毕兴举哀彻馔王以下皆出读祝官奉祭文礼部堂官前导由中门出奉安燎所毕众皆退【凡祭日内府女官等奉冠服至燎所遣亲王福晋祭酒三爵众随行礼】
　　圣祖仁皇帝自
　　太皇太后寝疾以来昼夜侍奉不遑少休
　　天顔淸减遭丧之后哀痛过切
　　圣容癯瘠益甚诸王羣臣惶惧合辞疏请节哀报闻外
　　藩王等亦奏请节哀
　　圣祖仁皇帝慰谕之仍哭踊不已诸王大臣以除夕请圣驾暂
　　还宫不允○二十七年正月朔诸王大臣以元旦令节
　　再三奏请节哀
　　还宫仍不允惟令王以下辍哭一日○初二日
　　谕内府三旗命妇等日以一旗分班入临○先是奉谕朕八龄
　　皇考世祖章皇帝升遐十一岁
　　皇妣慈和皇太后崩逝兹遭大故囘思早丧怙恃益増哀疚今欲独持服二十七月于宫中少慰罔极之痛几政不致旷废诸王大臣感悚合奏帝王之孝与臣民不同自古人主无不以日易月愿仰遵
　　遗诰守易月之典不听诸王大臣又奏祭爲吉礼必于
　　除服之后若使
　　郊庙神灵少有弗歆
　　太皇太后之灵亦必不安
　　皇躬独持服宫中非君民一体之义若中外一体持服
　　停止祭祀音乐嫁娶有妨生业奉
　　谕朕意已定仍断来章于是王公羣臣公疏跪奏于慈宁门复不听还其疏诸王大臣往复数次敦请
　　圣意益坚内阁九卿翰林詹事六科各道御史或公疏或特奏力陈不可已而国子监官率监生五百余人伏
　　阙上书请遵
　　遗诰从廷议诸王大臣免冠叩首固请乃勉从众议犹欲持服百日诸王大臣复固请乃已○初八日
　　谕礼部恭议上
　　大行太皇太后尊諡复
　　谕曰
　　太皇太后升遐未久祭文内不书
　　徽号遽易
　　尊諡朕心深爲悲痛竢奉安
　　寝园后始称
　　尊諡以祭○初九日行启奠礼陈设礼仪与殷奠同
　　发引前期奏除近
　　灵驾王公婣戚○十一日奉移
　　梓宫至朝阳门外
　　殡宫先是钦天监择二十六年十二月二十九日发引圣祖仁皇帝谓期太速诸臣以旧制丧事不令逾年奉谕朕殊不避忌如果有所忌朕躬当之否则虚诞其令后人晓谕以朕爲法遂令别择吉于正月十一日发
　　引是日仪驾全设奉
　　徽号册宝陈于采亭在黄盖前行舁轝校尉民夫【首班末班用校尉余用民夫】八十人舁丹旐人夫六十四人文官三品京堂以下科道郎中以上武官公侯伯一等侍衞以下叅领轻车都尉王府长史以上毎班各四人管束夫役工部夫头四人司击响尺銮仪衞官更番指示进退【后仿此】王以下贝子以上年老者及外藩至戚王以下台吉以上年老者于
　　武英殿前齐集以上齐集王等及公主子孙皆令近
　　梓宫随行王以下奉恩将军以上内大臣侍衞外藩王
　　以下台吉以上于
　　东华门外分翼齐集左翼民公以下各官于镫市口右翼民公以下各官于红庙大街口齐集至期焚楮钱恭理丧仪大臣及内务府工部銮仪衞堂官率夫役进小轝于庭
　　圣祖仁皇帝祭酒三爵悲哀益切稽颡痛哭环抱梓宫不已近臣再四恳劝始移
　　梓宫启行至
　　永康左门外登大升轝礼部堂官祭轝
　　灵驾发由
　　雍和门
　　协和门出
　　东华门
　　东安门至朝阳门外所过门桥遣内大臣祭酒三爵焚楮钱
　　圣意欲歩送豫断舆靷诸臣不知尚思固请乘舆见靷
　　断乃不敢言竟于
　　灵驾前歩行沿涂哭不停声毎更舁校时辄跪道旁哀
　　恸
　　仁宪皇太后及
　　妃等豫往
　　殡宫祗候
　　慈宁宫人皆于
　　灵驾后乗舆随行【车皆用靑帏】内府妇女一百八十人乗马
　　随行王以下官员齐集者各候
　　灵驾至举哀跪迎随行哭送内务府官在豹尾班后随
　　行公主福晋以下及大臣命妇先至
　　殡宫二门外分翼序立汉文武官先诣
　　殡宫墙外齐集候
　　灵驾至各举哀跪迎执事各官进小轝恭奉
　　梓宫进殿奉安毕设
　　几筵内务府官奉
　　册设
　　几筵左奉
　　宝设
　　几筵右焚楮钱丹旐
　　圣祖仁皇帝祭酒三爵号泣良久王以下各官公主福晋以下及大臣命妇皆随行礼举哀毕各退
　　圣祖仁皇帝居
　　大行太皇太后殡宫旁倚庐不
　　还宫三日始设褥毎日三次奠献时率王公大臣侍衞
　　外藩王公台吉等于
　　几筵前上食举哀○十三日行初祭礼
　　太皇太后仪驾全设陈金银定二十万五千楮钱十有四万五千各色画段万端楮帛五万端馔筵八十一席羊二十七酒四十一尊王以下文武各官外藩王等及公主福晋以下大臣命妇咸齐集读祝官奉祭文跪
　　圣祖仁皇帝跪众皆跪读文毕祭酒三爵痛哭尽哀众皆随行礼举哀毕读祝官奉祭文至燎所
　　钦命亲王福晋祭酒三爵众皆退○次日绎祭
　　亲率王公大臣侍衞外藩王贝勒贝子公台吉等举哀
　　致祭行礼如常仪诸王大臣屡请
　　还宫
　　圣驾乃还幕居于
　　干淸门外之左○是日奏准
　　梓宫照例漆饰四十九次○十七日
</div>
    <div class="pagination">
<a href="钦定大清会典则例_page175.html">上一页</a><span>...</span><a href="钦定大清会典则例_page171.html">171</a><a href="钦定大清会典则例_page172.html">172</a><a href="钦定大清会典则例_page173.html">173</a><a href="钦定大清会典则例_page174.html">174</a><a href="钦定大清会典则例_page175.html">175</a><span class="current-page">176</span><a href="钦定大清会典则例_page177.html">177</a><a href="钦定大清会典则例_page178.html">178</a><a href="钦定大清会典则例_page179.html">179</a><a href="钦定大清会典则例_page180.html">180</a><a href="钦定大清会典则例_page181.html">181</a><span>...</span><a href="钦定大清会典则例_page177.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
