<!DOCTYPE html>
<html>
 <head>
  <meta charset="utf-8"/>
  <title>
   宋会要辑稿 - 第 163 页/共 1125 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   宋会要辑稿 - 第 163 页/共 1125 页
  </h1>
  <div class="content">
   二十一日，诏摄太傅持节导灵驾及奠谥宝、监掩攒宫差右丞相赵汝愚，攒宫礼仪使差太师、嗣秀王
伯圭，摄少傅差吏部尚书郑侨。 
二十三日，礼部、太常寺言：「将来虞主回赴重华宫并神主祔庙，依礼例用细仗五百人、太常鼓吹一百三十一人，乞下兵部、太常寺差拨施行。」从之。 
二十四日，礼部、太常寺言：「灵驾发引，依礼例差太傅一员，后从皇帝行启奠、祖奠、遣(殿)〔奠〕之礼。」诏差右丞相赵汝愚。 
同日，礼部、太常寺言：「已降指挥，掩攒宫毕，太常卿沿路行六虞祭毕，奉迎虞主诣重华宫，皇帝行奉迎、安神礼。及行第七、第八、第九虞祭，依礼例系间日行礼。并依国朝故事，神主祔庙前二日，皇帝亲行卒哭之祭。所有神主祔庙日辰，太史局选用十二月十八日，其间日一虞，缘相去祔庙日远，今检会昨淳熙十五年礼例，亦缘祔庙日远，系三日一虞。今欲乞将来十二月四日，奉迎虞主诣重华宫几筵殿行奉迎安〔神〕礼毕，欲乞于六日皇帝亲行第七虞祭，十日八虞，十三日九虞，十六日卒哭。」从之。 
二十五日，诏奉迎神主并神主祔庙礼仪使差右丞相赵汝愚，都大主管官差霍汝翼。 
二十九日，诏灵驾发引并至永阜陵攒宫，除太傅、礼仪使、少傅一员，复土九锸就差礼仪使
伯圭
。 
十一月四日，诏书题祔庙神主差吏部尚书郑侨。 
十 
      
一日启攒，皇帝服初丧之服，行祭奠之礼。其日启攒时前，总护使行启攒礼毕，捧迁梓宫还殿安奉讫，礼直官引读祝文官诣殿上香案之西东向立，次礼直官、太常博士引太常卿诣幄前立定，次御史台、合门、太常寺分引陪位宰执、文武百僚，并服初丧服，诣重华殿里外随地之宜立班定。皇帝服初丧之服，诣幄即御座。帘降，礼直官、太常博士引太常卿当幄前俛伏，跪奏称：「太常卿臣某言，请皇帝诣哲文神武成孝皇帝梓宫前行启攒祭奠之礼。」奏讫，伏，兴，退复位。帘卷，前导官前导皇帝出幄，诣殿上褥位西向立，奏请拜，皇帝再拜举哭，在位官皆再拜举哭。前导官前导皇帝诣香案前北向立，奏请皇帝上香、再上香、三上香，跪。内侍进茶酒，奏请皇帝酹茶，三奠酒于茅苴。奠爵讫，俛伏，兴，又奏请皇帝少立。俟读祝文官读祝文讫，皇帝哭，在位官皆哭。奏请拜，皇帝再拜，在位官皆再拜讫，前导官前导皇帝还褥位，西向立。奏请拜，皇帝再拜，在位官皆再拜讫，前导官前导皇帝归御幄。帘降，礼直官、太常博士引太常卿当幄前俛伏，跪奏称「太常卿臣某言，礼毕」。奏讫，伏，兴，退。百官移班稍东，进名班首出班致词，复位，再拜，(奏)[奉]慰太皇太后。次进名再拜奉慰皇太后，次进名再拜奉慰皇帝，次进名再拜奉慰皇后讫，班退。换常服、黑带，诣后殿门外进名再拜奉慰太上皇帝，次进名再拜奉慰太上皇后讫，班
      
退。自是百僚并服初丧服，朝一临，临退不易服，至发引奉辞灵驾毕，易常服、黑带。 
绍熙五年十一月十四日，诏灵驾发引，其排立禁卫诸班直、亲从、等子并殿前司摆龊经由道路坊巷官兵折食钱，依淳熙十五年例，令户部日下特与倍支。 
同日，监察御史吴猎言：「准敕差监掩攒宫，续诏令在路紏察仪仗等人船，不得前后搀先远去。照得旧例，察官俟掩攒宫毕，不候随虞主，先回，今既有紏察指挥，未审合与不合随虞主至行在 」诏令随虞主回程，余依已降指挥。 
十五日，灵驾发引，行启奠、祖奠、遣奠之礼。其日行启奠礼时前，太皇太后、皇太后自宫中服衰服，提举官奏请太皇太后、皇太后诣梓宫前举哭，行烧香奉宁之礼毕，权归幄次。有司设牙床、牲牢、礼馔毕，礼直官引读祝文官诣殿上东向立，进币爵酒官诣殿上西向立，酌酒官于酒尊之后立。次引太傅、宰执、总护使、皇亲南班官、行事侍中等及总护使司官属诣殿下北向立定。礼直官、太常博士引太常卿于幄前立定，皇帝服衰服，至御幄即座。侍卫之官各服初丧之服。帘降，太史报时前二刻，礼直官，太常博士引太常卿当幄前俛伏，跪奏称「太常卿臣某言，请皇帝行启奠之礼」。奏讫，伏，兴，退复位。帘卷，前导皇帝出幄，诣殿上褥位西向立。奏请拜，皇帝再拜举哭，在位官皆再拜举哭。次内侍官进盘匜沃水，奏请皇帝盥手。内侍官进
      
爵，奏请皇帝洗爵。内侍官进巾，奏请皇帝拭爵。前导官前导皇帝诣哲文神武成孝皇帝灵座前，次礼直官引太傅后从。凡升降及祖奠、遣奠礼，皆太傅后从。又奏请皇帝跪，上香、再上香、三上香。进币爵酒官西向跪，先进币，次进爵酒。又奏请皇帝受币、奠币、执爵，三祭酒于茅苴。奠爵讫，俛伏，兴。又奏请皇帝少立，哭止，读祝文官东向跪。读祝文官奏请皇帝哭，在位官皆哭。又奏请拜，皇帝再拜，在位官皆再拜。次前导皇帝还褥位西向立，又奏请拜，皇帝再拜，在位官皆再拜讫，前导皇帝权归幄。帘降，前导官于幄前立，陪位等官并权退，彻启奠礼馔。俟时至，侍中诣哲文神武成孝皇帝灵座前俛伏，跪奏称「侍中臣某言，请哲文神武成孝皇帝灵驾进发」。奏讫，伏，兴，退复位。凡侍中奏请，皆俛伏跪奏讫伏兴。俟辇官等捧梓宫稍前，侍中又奏请哲文神武成孝皇帝灵驾少驻，俟权置定，辇官等并权退。次提举官奏请太皇太后、皇太后诣梓宫前举哭，行烧香奉辞之礼毕还宫。有司设牙床、牲牢、礼馔毕，次引太傅、宰执、总护使等陪位官，皆立定。陪位官如启奠之仪。次礼直官、太常博士引太常卿当幄前俛伏，跪奏称「太常卿臣某言，请皇帝行祖奠之礼」。奏讫，伏，兴，退复位。帘卷，前导皇帝出幄，诣殿上西向褥位立。奏请拜、举哭行礼并如启殿之仪讫，前导皇帝于稍东褥位西向立。太傅、宰执、前导官、总护使 
      
官属等权退，诣重华宫门外，以俟前导后从立班。次引皇亲南班官于殿下稍东少立，次引总护使升殿，于皇帝褥位之东西立。礼直官引侍中奏请哲文神武成孝皇帝灵驾进发，初行祖奠之礼，少府监帅其属进龙輴于重华殿下。辇官等升捧梓宫，太傅持节导梓宫进发。降殿，太常少卿帅执翣者分左右障梓宫。初，梓宫降殿，皇帝举哭从行，总护使、皇亲南班官并举哭，陪从至重华殿。次引侍中诣哲文神武成孝皇帝灵驾前，奏称「侍中臣某言，请哲文神武成孝皇帝梓宫升龙輴」。奏讫，退。次将作监捧梓宫登龙輴，挽士奉引至重华宫门外，侍中奏请哲文神武成孝皇帝灵驾权驻，升大升轝。初至宫门外，皇帝归幄。帘降，行事、陪位官少退，前导官立于御幄前。次少傅率梓宫官系将作监。奉梓宫升大升轝讫，有司设哀册牙床，实牲牢礼馔毕，次引读册官、举册官、进爵酒官，各随地之宜立，酌酒官于酒尊之后立。次宰执、总护使等陪位官皆立定。陪位官如启奠之仪。次礼直官、太常博士引太常卿当幄前俛伏，跪奏称「太常卿臣某言，请皇帝行遣奠之礼」。奏讫，伏，兴，退复位。帘卷，前导官前导皇帝出幄，诣大升轝之前褥位立，奏请拜，皇帝再拜举哭，在位官皆再拜举哭。内侍进盘匜沃水，奏请皇帝盥手。内侍进巾，奏请皇帝帨手。内侍进爵，奏请皇帝洗爵。内侍进巾，奏请皇帝拭爵。前导官前导皇
      
帝诣哲文神武成孝皇帝灵驾前，又奏请皇帝跪，上香、再上香、三上香。进币爵酒官跪，先进币，次进爵酒，又奏请皇帝受币、奠币、执爵，三祭酒于茅苴。奠爵讫，俛伏，兴，又奏请皇帝少立，哭止。读哀册官跪读哀册讫，奏请皇帝哭，在位官皆哭。又奏请拜皇帝再拜，在位官皆再拜讫，陪位官皆退。有司彻牙床、礼馔，前导官前导皇帝权归幄次。礼直官引侍中奏请哲文神武成孝皇帝灵驾进发，有司率僧道各执威仪、锣钹、道具并车轝、法物、哀册、谥册宝等，及仪卫执持物人前引灵驾进发。前导官前导皇帝出幄举哭，执彩绳，俟大升轝进发，内侍官割绳讫，前导官前导皇帝归幄，哭止。帘降，前导官退。哀册文：「维绍熙五年，岁次甲寅，六月庚寅朔，九日戊戌，哲文神武成孝皇帝崩于重华宫之重华殿，殡于殿之西阶。粤十一月戊子朔，十五日壬寅，迁座于永阜陵攒宫，礼也。即远期臻，通丧义切，象物俨乎既备，龙輴憺其将发。孝孙嗣皇帝臣扩孝深念祖，制实代亲，栾棘表性，苴麻厚伦。望仙游而已邈，企贻训以如新。丕阐大烈，亶资弼臣。其词曰：于皇太祖，肇基我宋。神旗一挥，禹国星拱。功拯兆人，德弥千纪。传祚友于，弗私其子。庆锺来裔，元圣遹开。珠庭日角，大略雄才。洪惟高宗，鉴挺则哲。早毓英睿，谓膺图(谍)[牒]。爰付大统，天心允协。干道纪旦，于赫皇明。清风发而杲日丽，潜龙奋而春雷惊。仄席吁俊，
      
宵衣厉精。政核名实，治规平成。革玩岁之末习，揭爽邦之大经。 臣震迭以亮采，方内涵濡而底宁。慨九陵之芜秽，悼二都之膻腥。若剧尝胆，夙行建瓴。意欲刷耻雪愤，扫穴犁庭，陈槁街之斧钺，报清庙之威灵。虽壮图之耆昧，炳圣志之丹青。亶示训于有生，尤茂昭于人极。享帝虔恭，奉先祗惕。兢兢早暮，载严于职。玉 奉而慈颜怡愉，宝册陈而 气充塞。十闰致养，三年宅恤。表里交尽，初终如一。行轶曾、闵，道光载籍。乃若学洞壸(粤)[奥]，忽宾天而乘六龙。文母流涕以临诀，圣嗣抱疹而婴凶。嗟舜宥之甫颁，哀秦医之莫逢。呜呼哀哉!弥留之辰，天震地裂，人心靡怙而皇皇，国势阽危而嶪嶪。赖遗泽之渗漉，想灵斿之飒沓。伟大策之中定，巩皇图于不拔。呜呼哀哉!流咎于 ，文追典谟。诹经米廪，援翰鸿都。儒化聿宣，文风诞敷。居率俭勤，动虞骄逸。览章夜分，决事日昃。声色靡好，囿游不饬。赐无横绵，府有余积。至仁渐暨，邦本先恤。廷见牧守，丁宁戒饬。中外更试，以练 能。长养成就，忠良奋兴。善无微而不录，恶无隐而不惩。曰司纪纲，或紏愆谬。不难屈己，以伸法守。体正用大，消平党偏。其德赫赫，其心渊渊。盖明足以烛知洪纤而不病于察，智足以独御区宇而不矜其全。神机电断，蔑优游之失；卓识天授，显精一之传。春秋日高，圣敬弥邵。肆垂宏远之规，终契希夷之妙。脱屣黄屋，怡神绛宫。方展痴而庆七
      
迈，隐忧载深。繁霜粲兮眩目，朔吹严兮殒心。抚玉座兮虚以寂，瞻素旗兮翩复森。长乐锺残，犹意彩衣之问；钧天梦断，空惊广奏之沉。呜呼哀哉!因山遽催，同轨毕赴，背巍巍之邃宇，即杳杳之灵户。纷羽卫兮赫奕，怆凶仪兮缟素。薤歌咽兮前导，蒌翣移兮屡驻。流苏月满，清厢之夜色空凝；辇路苔生，别苑之春光谁顾。呜呼哀哉!指涛江而欲渡，辞庙鹢以增欷。睇稽山兮暂寓，眷巩洛兮终归。痛深泉下之银海，藏谨中方之玉衣。葬远苍梧，蹇二妃之不从；宴终瑶圃，眇八骏以何之。呜呼哀哉!君临天下二十有八年，睿泽浸乎华夏，德名振乎天渊。俪美尧、禹，跨成轶宣。何崇朝之厌代兮，郁四海之烦 。大孝之绝德兮，芘神孙于万年。呜呼哀哉!」 
已降御笔布告，遵行三年之制。是时太上感疾，未能执丧，故陛下下此明诏，欲以安海内、示夷狄也。今孙为祖服已过期矣，议者欲更持禫两月，不知用何典礼。若曰嫡孙承重，则太上圣躬亦已康复，于宫中自行二十七月之重服，而陛下 二十四日，内降制曰：「三年之丧，古有彝制。朕勉承慈训，寅绍邦图，仰孝宗之家法具存，宜眇躬惟古道是复，以尽厚终之义，以昭尊祖之诚。朕当遵用三年之制，可令礼官条具合行典礼以闻。」先是，礼部、太常寺言，欲大祥毕，更服禫两月，至九月一日从吉。上曰：「但欲礼制全尽，不较此两月。」于是监察御史胡纮言：「伏
      
又行之，是丧有二孤也。往时权臣当国，不有太上，故礼官造为不经之说，以济其不轨之谋。自古孙为祖服，何尝有此礼制 今陛下讵可不为亲屈，以为之差别乎 谓宜二十五月而释服。六月九日释服之后，用王肃祥禫共月之义，且放古未逾月纤冠之意，服常服色之浅淡者终月，至七月一日纯吉服。自余一切如常服之旧。太上皇帝宜禫而释服，至九月一日纯吉。庶无二孤之嫌，又合祥禫共月之制。乞下侍从、台谏、给舍集议。」吏部尚书叶翥等议到：「当来有司失于讨论，今来胡纮所乞委是允当。兼照典故，山陵进发日，皇帝释衰服，改吉服。今服衰服已至大祥，高世之行，度越汉、唐，乞从所请。」诏：「集议到禫制事，尝宣谕宰执，虽合礼经，然于朕追慕之意有所未安。后月过慈福宫，更当取太皇太后圣旨。至是过宫奏知，面奉圣旨，以 臣所议既合礼经，况太上皇帝圣躬虽未全康愈，宫中亦自行三年之制，宜从所议。朕既承慈训，敢不遵依 议状付外施行。」《宋史 礼志》：初，高宗之丧，孝宗为三年服。及孝宗之丧，有司请于易月之外司：原作「所」，据《宋史》卷一二二《礼志》二五改。，用添纱浅黄之制，盖循绍兴以前之旧。朱熹初至，不以为然，奏言：「今已往之失不及追改，惟有将来启攒发引，礼当复用初丧之服，则其变除之节，尚有可议。望明诏礼官稽考礼律，豫行指定。其官吏军民方丧之服，亦宜稍为之制，勿使肆为华靡。」其后诏中外百官皆以凉衫视事，盖用此也。方朱熹上议时，门人有疑者，未有以折之。后读《礼记正义 丧服小记》「为祖后者」条，因自识于本议之末，其略云：「准《五服年月格》，斩衰三年，嫡孙为祖(谓承重者)，法意甚明，而礼经无文，但传云『父没而为祖后者服斩』，然而不见本经，未详何据。但《小记》云『祖父殁而为祖母后者三年』，可以傍照。至『为祖后者』条下疏中所引《郑志》，
      
乃有『诸侯父有废疾不任国政，不任丧事』之问，而郑答以『天子、诸侯之服皆斩』之文，方见父在而承国于祖服。向来上此奏时，无文字可检，又无朋友可问，故大约且以礼律言之。亦有疑父在不当承重者，时无明白证验，但以礼律、人情大意答之，心常不安。归来稽考，始见此说，方得无疑。乃知学之不讲，其害如此，而礼经之文诚有阙略，不无待于后人。向使无郑康成，则此事终未有所断决未：原无，据《宋史》卷一二二《礼志》二五补。，不可直谓古经定制，一字不可增损也。」 
二十八日，掩攒。其日俟大升轝至攒宫，侍中诣大升轝前俛伏，跪奏称：「侍中臣某言，请哲文神武成孝皇帝灵驾降轝，升龙輴，诣献殿。」奏讫，俛伏，兴。有司捧梓宫升龙輴，入诣献殿上讫，俟掩攒日时前行迁奠礼。有司于梓宫前陈设祭器、实设礼料毕，先引陪位官立定，次引奉礼郎已下入就位立定，次行礼总护使诣献殿梓宫前立定。礼直官赞
躬拜，总护使再拜，在位官皆再拜举哭。次引奉礼郎、太祝、太官令各入就位立定，次引行礼总护使诣盥洗位盥手帨手，洗爵拭爵，诣酒尊所跪，执爵。俟太官令酌酒讫，兴，诣梓宫前跪，上香、再上香、三上香。奉礼郎奉币，行礼总护使受币奠币，执爵三祭酒，奠爵，俛伏，兴，少立，止哭。俟太祝跪读祝文讫，行礼总护使再拜举哭，在位官皆举哭。总护使复位，又再拜，在位官皆再拜讫，哭止。次引总护使诣望瘗位，奉礼郎、太祝、太官令重行立定。有司瘗祝币讫，退。俟掩攒时至，引侍中诣梓宫前俛伏，跪奏称：「侍中臣某言，请哲文神武成孝皇帝灵驾赴攒宫。」奏讫，俛伏，兴。有司捧迁梓宫，少傅引梓宫即攒宫毕，权退。俟梓宫进皇堂讫，次引将作监掩攒
      
宫，太傅、监察御史并监掩攒宫。次引少保复土九锸。内谒者浴虞主讫，以罗巾拭讫，俟掩攒宫将毕，引内谒者诣攒宫前俛伏，跪奏称「内谒者臣某言，请哲文神武成孝皇帝神灵上虞主」。讫奏，俛伏，兴，扶侍、夹侍启(启) 覆讫，捧腰舆，内侍捧迁虞主升腰舆，至献殿上南向权置定。次引内谒者诣虞主腰舆前俛伏，跪奏称「内谒者臣某言，请哲文神武成孝皇帝虞主降舆升座」。内侍捧迁虞主即座讫，权退。初掩攒宫毕，引太常卿行掩攒宫之礼，并如迁奠之仪。唯不用陪位官。掩攒宫行礼毕，总护使已下并易常服、黑带。讫，次诣虞主前行虞祭之礼，如别仪。 
十二月四日，虞主渡江，于权安奉处，礼仪使行奉迎之礼。其日威仪、僧道、仪卫、亲从等，并诣权安奉哲文神武成孝皇帝虞主幄次前排立，礼直官引礼仪使、都大主管官已下诣虞主幄前褥位立班定。礼直官揖躬拜，礼仪使拜，在位官皆再拜讫，次引礼仪使升诣虞主香案前，搢笏上香、再上香、三上香。执笏降复位，再拜，在位官皆再拜讫，次引礼仪使、都大主管官升诣殿幄分立定。礼直官引内谒者诣虞主腰舆前俛伏，跪奏称「内谒者臣某言，请哲文神武成孝皇帝虞主进行」。奏讫，俛伏，兴，退。次威仪、僧道、仪卫、亲从等前引礼仪使骑从，都大主管官并主管诸司等往来照管。俟虞主进行至重华宫门外，礼仪使已下马并权退，以俟皇帝行奉迎
      
之礼。其僧道、仪卫、亲从等止于重华宫门外退。 
同日，文武百僚常服、黑带，出城奉迎虞主诣重华宫。 
同日，皇帝于重华宫门外奉迎虞主升殿，行安神之礼。其日皇帝诣重华宫门内御幄，帘降，礼直官、太常博士、太常卿于幄前立定。俟哲文神武成孝皇帝虞主至重华宫门外，礼直官、太常博士引太常卿当幄前俛伏，跪奏称：「太常卿臣某言，请皇帝奉迎哲文神武成孝皇帝虞主，行安神之礼。」奏讫，俛伏，兴，退复位。帘卷，前导官前导皇帝出幄，诣重华宫门外褥位南向立。奏请拜，皇帝再拜讫，扶侍、夹侍捧腰舆入门，前导官前导皇帝步导虞主升殿，至几筵殿上权驻，前导官前导皇帝诣殿上褥位西向立。次引内谒者诣虞主腰舆前俛伏，跪奏称：「内谒者臣某言，请哲文神武成孝皇帝虞主降舆升座，权安奉。」奏讫，俛伏，兴，退。内侍官捧虞主升座，前导官前导皇帝权归几筵殿东廊御幄。帘降，前导官并权退。次提举官奏请太皇太后、皇太后诣虞主前北向立，内侍官启 于后，以白罗巾覆之讫，少退。太皇太后、皇太后行安神烧香礼，如宫中之仪讫，退。次前导官诣御幄前立，御幄帘卷，前导官前导皇帝诣虞主香案前北向立，奏请皇帝上香、再上香、三上香。又奏请拜，皇帝再拜讫，前导官前导皇帝诣褥位西向立。俟内侍官启巾捧 覆虞主讫，前导官前导皇帝归几筵殿东廊御幄。帘降，礼直官、
      
太常传士引太常卿当幄前俛伏，跪奏称「太常卿臣某言，礼毕」。奏讫，俛伏兴。前导官退，以俟进名奉慰讫退。 
六日，皇帝诣几筵殿行第七虞祭之礼。第一至第六虞，有司行礼；第七至第九虞，皇帝亲行礼。其日有司设牙床、牲牢、礼馔，行礼时前，御史台、合门、太常寺先引文武百官诣几筵殿里外立班，次礼直官引读祝文官诣殿上东向立，进币爵酒官诣殿上西向立，酌酒官于殿上酒尊之后北向立定，次礼直官、太常博士引太常卿诣幄前立定。皇帝入御幄，帘降，礼直官、太常博士引太常卿当幄前俛伏，跪奏称「太常卿臣某言，请皇帝行虞祭之礼」。奏讫，俛伏，兴，退复位。帘卷，前导官前导皇帝出幄，诣殿上褥位西向立。内侍启虞主 于后，以白罗巾覆之讫，奏请拜，皇帝再拜，在位官皆再拜。次内侍进盘匜沃水，奏请皇帝盥手。内侍进巾，又奏请皇帝帨手。内侍进爵，又奏请皇帝洗爵。内侍进巾，又奏请皇帝拭爵讫，前导官前导皇帝诣虞主前，奏请皇帝跪，上香、再上香、三上香。进币爵酒官搢笏跪，先进币，次进爵酒，又奏请皇帝受币、奠币、执爵，三祭酒于茅苴。奠爵讫，俛伏，兴，又奏请少立。读祝文官搢笏跪，读祝文讫，奏请拜，皇帝再拜，在位官皆再拜讫，前导官前导皇帝还褥位西向立。奏请拜，皇帝再拜，在位官皆再拜讫，内侍启虞主巾，捧 覆虞主讫，前导官前导皇帝归御幄。帘降，礼直官、
      
太常博士次引太常卿当幄前俛伏，跪奏称「太常卿臣某言，礼毕」。奏讫，俛伏，兴，退复位。前导官退，陪位、行事官以次退。第八、第九虞并如上仪。 
十日，皇帝行第八虞祭之礼。十三日行第九虞祭之礼。 
十二日，吏部尚书郑侨等议，请以故宰臣赠太师、鲁国公、谥文恭陈康伯配飨孝宗庙廷。从之。 
十三日，诏两浙转运司、绍兴府创盖攒宫都监、巡检廨舍并吏舍军营等，并依永思陵攒宫体例施行。已而本府得其地在永思陵巡检廨舍之北，因命建焉。 
十六日，皇帝诣几筵殿行卒哭之礼。其日有司设牙床、牲牢、礼馔。行礼时前，御史台、合门、太常寺先引文武百官诣几筵殿里外立班定，次礼直官引进币爵酒官诣殿上西向立，引读祝文官诣殿上东向立，酌酒官诣殿上酒尊之后北向立定，次礼直官、太常博士引太常卿于幄前立定。皇帝入御幄，帘降，礼直官、太常博士引太常卿当幄前俛伏，跪奏称「太常卿臣某言，请皇帝行卒哭之祭」。奏讫，俛伏，兴，退复位。帘卷，前导官前导皇帝出幄，诣殿上褥位西向立。内侍启虞主 于后，以白罗巾覆之讫，奏请拜，皇帝再拜，在位官皆再拜。次引内侍进盘匜沃水，请皇帝盥手。内侍进巾，又奏请皇帝帨手。内侍进爵，又奏请皇帝洗爵。内侍进巾，又奏请皇帝拭爵。前导官前导皇帝诣虞主前，奏请皇帝跪，上香、再上香、三上香。进币爵酒官搢笏跪，先进币，次进
      
爵酒，又奏请皇帝受币、奠币，执爵三祭酒于茅苴。奠爵讫，俛伏，兴，又奏请少立。读祝文官搢笏跪，读祝文讫，奏请拜，皇帝再拜，在位官皆再拜讫，前导官前导皇帝还褥位西向立。奏请拜，皇帝再拜，在位官皆再拜讫，内侍启虞主巾，捧 覆虞主讫，前导官前导皇帝归御幄。帘降，礼直官、太常博士引太常卿当幄前俛伏，跪奏称「太常卿臣某言，礼毕」。奏讫，俛伏，兴。前导官退，陪位、行事官以(俟)[次]进名奉慰讫退。 
十七日，学士院制撰哲文神武成孝皇帝原庙殿名「系隆」，太庙乐章名《大伦》。诏恭依。 
十八日，神主祔庙，皇帝行宁神奉辞之礼。其日仪仗、鼓吹、仪卫等于重华宫门外排立定，礼直官、太常博士引太常卿于幄前立定。皇帝(请)[诣]几筵殿前御幄，帘降，礼直官、太常博士〔引〕太常卿当幄前俛伏，跪奏称「太常卿臣某言，请皇帝行宁神奉辞之礼」。奏讫，俛伏，兴，退复位。帘卷，前导官前导皇帝出幄，诣几筵殿上褥位西向立。俟内侍启虞主 于后，以白罗巾覆虞主讫，奏请拜。皇帝再拜讫，前导官前导皇帝诣哲文神武成孝皇帝虞主香案前，奏请皇帝上香、再上香、三上香。又奏请拜，皇帝再拜讫，前导官前导皇帝诣殿门外御幄。帘降，礼直官、太常博士引太常卿于幄前立定，次辇官擎腰舆诣几筵殿下置定。礼直官引内谒者诣虞主前俛伏，跪奏称「内谒者臣某言，请哲文神武成孝皇帝虞主降座升舆进行」。奏讫，俛伏，兴，退。内侍官启白罗巾，以 覆虞主讫，扶侍、夹侍捧腰舆，内侍官捧虞主升(虞)[腰]舆讫，辇官擎腰舆进行。俟虞主将至
      
宫门御幄，帘卷，前导官前导皇帝导虞主进行。至重华宫门，前导官前导皇帝诣褥位西向立，内谒者诣虞主前俛伏，跪奏「内谒者臣某言，请虞主少驻」。奏讫，俛伏，兴，退。辇官置虞主腰舆定，扶侍、夹侍辇官已下并权退。俟有司陈香案等毕，前导官前导皇帝诣重华宫门外虞主香案前北向立，奏请拜。皇帝再拜讫，又奏请皇帝上香、再上香、三上香。又奏请拜皇帝再拜讫，前导官前导皇帝归御幄。帘降，礼直官、太常博士引太常卿当幄前俛伏，跪奏称「太常卿臣某言，礼毕」。奏讫，俛伏，兴，前导官退。辇官擎虞主腰舆进行，仪仗、鼓吹、仪卫前引礼仪使、都大主管官后从，赴太庙。 
同日，神主祔庙，以成穆皇(皇)[后]、成恭皇后配，行晨祼之礼。前期，有司设幄次于太庙南神门之外，太庙奉安所捧神主腰舆诣幄次，设浴斛案巾香笔墨砚等，告迁成穆皇后神主、成恭皇后神主，诣太庙南神门外幄次权行安奉，以俟同时祔谒升祔。其行事官内合赴迎奉者，守太庙门出，赴重华宫门外，俟再拜讫，前导虞主诣太庙棂星门外下马，步导礼仪使，都大主管官后从虞主，至南神门外幄次权安奉讫，礼仪使、都大主管官、前导官退归幕次，禁卫更(牙)[互]排立。祠祭官引宫闱令诣殿下再拜讫，开室整拂神幄，次引荐香灯官入诣殿下，北向再拜讫，升殿诣诸室立定。有司前期设祭器实之，皆如常享之仪。太官令监视讫
      
退，次引光禄卿诣殿下褥位再拜讫，升殿点阅毕，次引监察御史升殿按视讫，俱退还斋所，并服丧服。祔享时将至，礼直官引礼仪使诣神主幄前稍南，北向立，次礼直官引都大主管官诣神主幄前稍南，北向立此句凡二十字，疑为衍文。，次礼直官引都大主管官诣礼仪使之后稍东，北向立。次引内常侍入幄，搢笏，捧孝宗哲文神武成孝皇帝神主诣浴斛，跪，浴拭讫，置于案，执笏兴，退。次引题神主官诣幄前盥洗位西向，搢笏，盥手帨手讫，执笏，入诣孝宗哲文神武成孝皇帝神主案前，搢笏跪，题神主讫，执笏兴，退。有司漆之。次引内常侍诣神主案前，搢笏，捧神主置于腰兴，以白罗巾覆之，执笏退。次引扶侍、夹侍官、捧腰舆官，捧神主腰舆次于虞主腰舆讫，次引礼仪使诣虞主前俛伏，跪奏称「礼仪使具官臣某言，请孝宗哲文神武成孝皇帝神灵上神主」。奏讫，俛伏，兴，退复位立。次太庙奉安所捧迁虞主诣本庙册宝殿权安奉。次御史台、合门、太常寺分引宰执、使相、文武百官入诣殿庭，分东西相向立，北上。礼直官、赞者分引祔享行事官诣神门外揖位立定，礼直官赞揖。次引太常卿、丞、协律郎，次引监察御史、奉礼郎、太祝、太官令入就殿下席位，北向立。次引初献兵部工部尚书、亚、终献入就殿下席位，西向立。祠祭官于殿上赞奉神主。次引荐香灯官入室，搢笏，奉帝主启 于后，以白罗巾覆之。执笏退，复执事位。引宫闱令，搢笏，奉后主如上仪。以青罗巾覆之。执笏退，复执事位。祠祭官于殿上
      
赞奉神主讫，俟太史报时及，礼直官引内谒者诣神主幄前，西向俛伏，跪奏称「内谒者臣某言，请孝宗哲文神武成孝皇帝、成穆穆后、成恭皇后神主进行」。奏讫，俛伏，兴。次诣神主腰舆前，彻巾，奉神主入 讫，次赞者引扶侍、夹侍、捧腰舆内侍诣幄，捧腰舆进行。内谒者前导，礼直官引礼仪使、都大主管官后从，入南神正门，诣泰阶下北向，禁卫退。御史台、合门、太常寺分引宰执、使相、文武百僚合班，北向立定。次内谒者诣殿下褥位，南向俛伏，跪奏称「内谒者臣某言，请孝宗哲文神武成孝皇帝、成穆皇后、成恭皇后神主少驻」。俛伏，兴，少退立。礼直官引都大主管官先退，次礼直官引礼仪使升自泰阶，诣殿上当中褥位，北向俛伏，跪奏称「礼仪使具官臣某言，请孝宗哲文神武成孝皇帝、成穆皇后、成恭皇后神主祔谒」。奏讫，俛伏，兴，退复本班位。次引宫闱令诣殿下帝后神主腰舆前，搢笏，捧帝后神主升自泰阶，诣殿上当中褥位，北向启 ，权奉孝宗哲文神武成孝皇帝神主于座，以白罗巾覆之。次奉成穆皇后神主、成恭皇后神主如上仪。以青罗巾覆之。其 皆设于座后。捧腰舆内侍并扶侍、夹侍官并退，宫闱令执笏兴，少立。俟祔谒讫，宫闱令搢笏跪，奉孝宗哲文神武成孝皇帝神主入 ，并奉成穆皇后神主、成恭皇后神主入 。兴，诣孝宗室，各启 ，奉神主于座。各以巾覆之。其 设于座后。宫闱
      
令执笏退，复执事位。礼直官赞：「有司谨具，请行事。」赞者曰再拜，在位官皆再拜讫，次引押乐太常卿、丞、协律郎诣乐架立定，次引监察御史、奉礼郎、太祝、太官令各升殿就位立定。次礼直官引初献诣盥洗北向立，搢笏，盥手帨手。执笏，诣爵洗位北向立，搢笏，洗瓒拭瓒讫，以瓒授执事者。执笏升殿，诣太祖室尊彝所西向立，执事者以瓒授初献。初献搢笏跪，执彝者举幂，太官令搢笏跪，酌郁鬯讫，执笏兴，先诣太宗室尊彝

所北向立。初献以瓒授执事者，执笏兴，入诣太祖室北向立，搢笏跪。次奉礼郎奉瓒授初献，初献执瓒，以鬯祼地，奠瓒。次执事者以币授奉礼郎，奉礼郎奉币以授初献讫，执笏兴，先诣太宗室前西向立。初献受币奠讫，执笏俛伏，兴，出户外再拜讫，次诣太宗室，次诣真宗室，次诣仁宗室，次诣英宗室，次诣神宗室，次诣哲宗室，次诣徽宗室，次诣钦宗室，次诣高宗室，次诣孝宗室，祼鬯、奠币，并如上仪讫，俱复位。宫架作《兴安》之乐、《孝熙昭德》之舞，九成止。既晨祼，荐香灯官取毛血奠于神座前，太官令取肝，以鸾刀制之，洗于郁鬯，贯之以膋，燎于炉炭。荐香灯官以肝膋诏于神座，又以随祭三祭于茅苴，退复位。 
馈食之礼：亨日，有司设俎二十二于神厨，各在镬右。进馔者诣厨，升羊于镬，载于一俎。肩、臂、臑、肫、胳，正脊一，直脊一，横脊一，长脊一，短胁一，代脊一，皆二骨，以并具载于俎。肩、臂、
      
臑在上端，肫、胳在下端，脊、胁在中。升豕如羊，载于一俎。豕熟十一体，如羊。执事者入，设于馔幔内，俟初献既升晨祼，捧俎官及执事者捧俎入，诣西阶下〔设〕于左右。次引兵部尚书、工部尚书诣西阶下，各搢笏，奉俎升殿。宫架作《丰安》之乐。奉俎诣太祖室北向跪奠讫，先荐羊，次荐豕，执笏，俛伏，兴。有司设置于豆右肠胃肤之前，羊在左，豕在右。次诣诸室，奉俎并如上仪。俱降，复位立，乐止。初奠俎讫，次引荐香灯官取萧合黍稷擩于脂，燎于炉炭。当馈熟之时，荐香灯官取菹擩于醢，祭于豆间三，又取黍稷肺祭如初，俱藉以茅。退复位。次引初献再诣盥洗位，宫架《正安》之乐作。初献升降行止，皆作《正安》之乐。北向立，搢笏，盥手帨手，执笏诣爵洗位北向立，搢笏，洗爵拭爵讫，以爵授执事者，执笏升殿，乐止。登歌乐作，诣太祖室酌尊所西向立，乐止。登歌《皇武》之乐作，太宗室《大定》之乐，真宗室《熙文》之乐，仁宗室《美成》之乐，英宗室《治隆》之乐，神宗室《大明》之乐，哲宗室《重光》之乐，徽宗室《承元》之乐，钦宗室《端庆》之乐，高宗室《大德》之乐，孝宗室《大伦》之乐。执事者以爵授初献，搢笏跪，执爵、执尊者举幂，太官令搢笏跪，酌牺尊之醴齐讫，先诣太宗室酌尊所北向立。初献以爵授执事者，执笏兴，入诣太祖室北向立。搢笏跪，执爵三祭酒于茅苴，奠爵，执笏俛伏，兴，出户外少立。次太祝东向搢笏跪，读祝文讫，执笏兴，先诣太
      
宗室东向立。初献再拜，次诣诸室行礼，并如上仪。太官令复诣太祖室酌尊所，太祝复位。初献将降阶，登歌乐作；降阶，乐止。宫架乐作，复位，乐止。文舞退，武舞进，宫架《正安》之乐作。舞者立定，乐止。次引亚献诣盥洗位北向立，搢笏，盥手帨手。执爵、执笏诣爵洗位北向立，搢笏，洗爵拭爵讫，以爵授执事者，执笏升殿，诣太祖室酌尊所西向立。宫架作《武安》之乐、《礼洽储祥》之舞。执事者以爵授亚献，亚献搢笏跪，执尊者举幂，太官令搢笏跪，酌象尊之盎齐讫，执笏兴，先诣太宗室酌尊所北向立。亚献以爵授执事者，执笏兴，入诣太祖室北向立。搢笏跪，执事者以爵授亚献，亚献执爵，三祭酒于茅苴。(尊)[奠]爵讫，执笏俛伏，兴。出户外再拜讫，次诣诸室行礼，并如上仪。初、亚献行礼将诣第三室，次引终献诣洗及升殿行礼，并如亚献之仪讫，乐止，降复位。次引太祝彻笾、豆，笾、豆各一具，少移故处。登歌《恭安》之乐作，卒彻，乐止。次引宫闱令束茅讫，俱复位。礼直官曰「赐胙」，赞者承传曰「赐胙、再拜」，在位官皆再拜讫，送神宫架《兴安》之乐作，一成止。祠祭官于殿上赞奉神主入鹢室，次引荐香灯官搢笏奉帝主入鹢室，执笏退复位。次引宫闱令奉后主入鹢室讫，次引初献兵部工部尚书、亚、终献诣殿下望瘗位立定。有司取币帛、束茅置于坎，次引监察御史、太常卿丞、奉礼郎、协律郎、太祝就望瘗位。礼直官曰可瘗，寘土半
      
坎，本庙宫闱令监视。次引初献以下诣神门外揖位立定，礼直官揖，毕揖讫，退，御史台、合门、太常寺分引宰执、使相、文武百僚以次退。太官令帅其属彻礼馔，次引监察御史诣殿上监视收彻讫，还斋所，宫闱令阖户讫以降，太常藏祝版于 。次光禄卿以胙奉进，监察御史就位展视，光禄卿望阙再拜而退。 
庆元元年正月十九日，诏攒宫了毕，官吏推赏有差，余依淳熙十五年六月已降指挥施行。内两该人止从一重。 
二十一日，右丞相赵汝愚辞免孝宗祔庙后转三官，乞只转一官。上曰：「宰相与百执不同，岂可只转一官 」 
三月十六日，礼部、太常寺言：「将来孝宗哲文神武成孝皇帝小祥，前后五日不视事，臣僚见辞权放。依礼例，命辅臣至权侍郎以上，正任观察使、皇亲遥郡防御使以上，诣几延殿行奠酹礼」。七月八日同。
九日小祥，车驾诣重华宫几筵殿行祭奠礼，如宫中之仪。礼毕，次御史台、合门、太常寺分引宰执、文武百僚诣几筵殿内外立班。再拜讫，引班首升殿，诣香案前三上香。降阶再拜讫，次进名奉慰。其不系从驾官先诣寿康宫，以俟立班奉慰讫，并赴仙林普济院行香，如忌辰行香之仪讫，班退。 
十七日，诏：「孝宗皇帝攒宫，昨值寒冻，修奉迫于期限，虑有损动去处，令有司逐一子细检计以闻。」 
二年正月二十六日，礼部、太常寺言：「将来六月九日孝宗哲文神武成孝皇帝大
      
祥，合禁屠宰三日。诸路州、府、军、监各就寺观请僧建道场七昼夜，罢散日设醮一座。应官僚合于佛寺设位，集僧道行香，令都进奏院遍牒施行。」从之。 
六月一日，礼部、太常寺言：「勘会已降指挥，六月九日大祥礼毕，皇帝及百官并从吉服。每遇祖宗帝后忌辰日，并忌前一日，皇帝服忌日之服。今来虽已从吉，是日皇帝仍服忌日之服还内，所有百僚俟焚几筵毕服常服、黑带，就重华宫进名奉慰，次赴寿康宫进名奉慰，次赴仙林普济院行香，并纯吉服退。」从之。 
九日，大祥，皇帝诣几筵前行祥祭之礼。其日夙兴，太常入陈祭器，供设礼馔于几筵殿。文武百僚不系从驾者，并先赴重华宫门外，以俟迎驾起居。其日皇帝御后殿，从驾臣僚、禁卫起居如合门仪。皇帝御座，乘辇将至重华宫，文武百僚迎驾两拜起居讫，权退归幕次，以俟奉慰立班。如值雨沾湿，免起居。皇帝至重华宫降辇，入诣孝宗皇帝几筵殿侧御幄，帘降。援卫几筵禁卫及僧道于殿门外排立定，次引进币爵酒、读祝文、酌酒官入殿，及执烛等官并先升殿，各就位立定。次引礼仪使、陪位官，宗室使相、郡王、南班宗室，各入就位。礼仪使、前导、执事、陪位官、供进盘匜等内侍官及侍卫之官，并服衰服。次礼直官、太常博士、太常卿于御幄前立定，俟皇帝服祥服讫，次礼直官、太常博士引太常卿当幄前俛伏，跪奏称「太常卿臣某言，请皇
      
帝为孝宗哲文神武成孝皇帝大祥行祥祭之礼」。奏讫，俛伏，兴，退复位。帘卷，前导官前导皇帝出幄举哭，在位官皆举哭。诣殿上褥位西向立。太常卿奏请拜，皇帝再拜，在位官皆再拜讫，内侍各执盘匜帨巾以进，奏请皇帝盥手，内侍进盘匜沃水，皇帝盥手。内侍进巾，奏请帨手，皇帝帨手讫，内侍进爵沃水，奏请皇帝洗爵，内侍进巾，奏请拭爵。皇帝拭爵讫，前导官前导皇帝诣孝宗哲文神武成孝皇帝几筵前褥位立。奏请皇帝跪，上香、再上香、三上香。进币酒官跪，先进币，次进爵酒，又奏请皇帝受币、奠币、执爵，三祭酒于茅苴。奠爵讫，俛伏，兴，奏请皇帝少立，哭止。在位官皆哭止。读祝文官跪，读祝文讫，奏请拜，皇帝再拜，在位官皆再拜讫，前导官前导皇帝还褥位西向立。奏请拜，皇帝再拜，在位官皆再拜讫，前导官前导皇帝归幄，帘降。次礼直官、太常博士引太常卿当幄前俛伏，跪奏称「太常卿臣某言，〔礼〕毕」。奏讫，俛伏，兴，退复位立。前导官、陪位等官并权退。次引礼仪使、执事官诣望燎位立，俟焚燎祝币讫，权退。太常撤祭器、礼馔讫，俟几筵钦奉所别设香案茶酒果等讫，提举官(奉)[奏]请太皇太后、皇太后行礼毕，退。 
同日，除几筵。其日焚几筵时前，俟皇帝行祥祭礼毕，及太皇太后、皇太后行礼毕，次礼直官、太常博士、太常卿于御幄前立定，次礼直官、太常博士引太常卿当幄前俛伏，跪奏称「太常卿
      
臣某言，请皇帝躬亲扶护几筵」。奏讫，俛伏，兴，退复位。帘卷，前导官前导皇帝出幄，诣殿上褥位西向立。太常卿奏请拜，皇帝再拜举哭。前导官前导皇帝躬亲扶护神御内侍官分左右扶护。至东南权安奉讫，哭止。前导官前导皇帝归幄，帘降，前导官于幄前立定。次太常入陈祭器，供设礼馔讫，次引进币爵酒、读祝文、酌酒官、执烛等官先升殿，各就位立定。次引礼仪使、陪位官，宗室使相、郡王、南班宗室，各入就位。次礼直官、太常博士引太常卿当幄前俛伏，跪奏称：「太常卿臣某言，请皇帝为孝宗哲文神武成孝皇帝大祥除几筵，行祭奠之礼。」奏讫，俛伏，兴，退复位。帘卷，前导官前导皇帝出幄举哭，在位官皆举哭。诣殿上褥位西向立。太常卿奏请拜，皇帝再拜，在位官皆再拜讫，内侍各执盘匜帨巾以进，奏请皇帝盥手。内侍进盘匜沃水，皇帝盥手。内侍进巾，奏请帨手。皇帝帨手讫，内侍进爵沃水，奏请皇帝洗爵。内侍进巾，奏请拭爵，皇帝拭爵讫，前导官前导皇帝诣孝宗哲文神武成孝皇帝几筵前褥位立。奏请皇帝跪，上香、再上香、三上香。进币爵酒官跪，先进币，次进爵酒，又奏请皇帝受币、奠币、执爵，三祭酒于茅苴。奠爵讫，俛伏，兴，奏请皇帝少立，哭止。在位官皆哭止。读祝文官跪(读祝文官跪)，读祝文讫，奏请拜。皇帝再拜，在位官皆再拜讫，前导官前导皇帝还褥位西向立。奏请拜，皇帝再拜，在位
      
官皆再拜讫，前导官前导皇帝归幄，帘降。次礼直官、太常博士、太常卿当幄前俛伏，跪奏称「太常卿臣某言，礼毕」。奏讫，俛伏，兴，退复位。前导、陪位等官退。次引礼仪使、执事官诣望燎位立，俟焚燎祝币讫退。次引宗室使相、郡王、南班宗室诣殿下，分左右立。次引礼仪使升诣几筵前，俛伏，跪奏称「礼仪使臣某言，请孝宗哲文神武成孝皇帝几筵降座升辇舆」。奏讫，俛伏，兴，少退东向立。次内侍官扶护几筵升辇舆，辇官捧擎进行，宗室使相、郡王、南班宗室分左右导引，禁卫援卫及僧道作法事迎引，礼仪使后从。至焚几筵处，俟辇舆过，退，有司俟时焚讫并退。皇帝还内如来仪。 
八月十六日，禫祭，皇帝行禫祭之礼。其日夙兴，太常入陈祭器，供设礼馔讫，文武百僚不系从驾者，并先赴重华宫门外，以俟迎驾起居。其日皇帝服靴袍，御后殿，从驾臣僚、禁卫起居如合门仪。皇帝降御座，乘「乘」字原接下文「差右丞相京镗」。按文，「乘」字下应有脱文，而「差右丞相京镗」以下乃是叙述宪圣慈烈皇后丧礼，与孝宗丧礼无关。宪圣慈烈皇后崩于庆元三年十一月六日，下文所述即此日以后至次年二月间事，不知《永乐大典》何以误录于此。。 
差右丞相京镗
，奉谥册宝、摄太傅差参知政事兼知枢密院事谢深甫，读谥宝、摄侍中差参知政事何澹，读谥册、摄中书令差签书枢密院事叶翥。 
同日，礼部、太常寺言：「讨论今来攒宫下宫，乞依永佑陵礼例，大行太皇太后御容于永思陵下宫后殿宪节皇后之次安设帐座崇奉。」从之。 
二月三日，礼部、太常寺言：「将来奉上谥册宝，依礼例前二日奏告天地、宗庙、社稷、宫观。」从之。 
四日，礼部、太常寺言：「国朝礼制，皇帝
      
袍。绍兴二十九年用素黄袍、黑带、素履。今来皇帝既用期制，亦难以便行降杀，且从前项典故，服。见今所服 行虞祭、卒哭祭，並用皂襆頭、黃袍、黑 、犀帶、素履行事，候祔廟畢別行取旨。」从之。 
八日，摄太傅京镗率百官奉上宪圣慈烈皇后谥册宝。前一日，奉上谥册宝太傅、读册中书令、读宝侍中、奉谥册官、奉谥宝官、举册官、举宝官，并常服、黑带，诣祥曦门外幕次。太常寺赞引祗应人、礼部职掌及仪卫、亲从官等，并于殿门外排立。内侍官请降谥册宝，出祥曦殿门，奉谥册宝官受册宝，于殿门上幄次权置。礼直官引太傅以下诣殿门下随地立班，再拜讫，如值雨或泥泞免拜。权退，侧身立。仪卫进行，太傅以下步从，至宫门上马，骑从至太庙棂星门外幄次。有司捧册宝权入幄次，应骑从官入降。次礼直官、太常博士引太常卿当幄前俛伏，跪奏称「太常卿臣某言，礼毕」。奏讫，俛伏，兴，退复位。次前导陪位官退，次引礼仪使、执事官诣望燎位立，俟焚燎祝币讫，退。皇帝还内如来仪。次宰执率文武百僚诣慈福宫奉慰，次赴寿康宫奉慰讫，次仙林普济院行香讫，退。《宋史 高宗吴皇后传》：孝宗崩，始正太皇太后之号。时光宗疾未平，不能执丧，宰臣请垂帘主丧事，后不可。已而宰执请如唐肃宗故事， 臣发丧太极殿发：原作「奔」，据《宋史》卷二四三《后妃传》下改。，成服禁中，许之。后代行祭奠礼奠：原作「尊」，据《宋史》卷二四三《后妃传》下改。。寻用枢密赵汝愚请，于梓宫前垂帘，宣光宗手诏，立皇子嘉王为皇帝。翌日，册夫人韩氏为皇后，彻帘。 
宋孝宗崩此节文字未注明出处，据查，应是《宋史》卷三九二《赵汝愚传》。，留正等请宪圣太后垂帘主丧。盖是时正等之请垂帘也，以国本系乎嘉王，欲因帘前奏陈宗社之计，使命出帘帏之间，事行庙堂之上，则体正言顺，可无后艰后：原无，据查，应是《宋史》卷三九二《赵汝愚传》补。。而吴琚素畏慎，且以  后戚不欲与闻大计，此议竟格。
  </div>
  <div class="pagination">
   <a href="宋会要辑稿_page162.html">
    上一页
   </a>
   <span>
    ...
   </span>
   <a href="宋会要辑稿_page158.html">
    158
   </a>
   <a href="宋会要辑稿_page159.html">
    159
   </a>
   <a href="宋会要辑稿_page160.html">
    160
   </a>
   <a href="宋会要辑稿_page161.html">
    161
   </a>
   <a href="宋会要辑稿_page162.html">
    162
   </a>
   <span class="current-page">
    163
   </span>
   <a href="宋会要辑稿_page164.html">
    164
   </a>
   <a href="宋会要辑稿_page165.html">
    165
   </a>
   <a href="宋会要辑稿_page166.html">
    166
   </a>
   <a href="宋会要辑稿_page167.html">
    167
   </a>
   <a href="宋会要辑稿_page168.html">
    168
   </a>
   <span>
    ...
   </span>
   <a href="宋会要辑稿_page164.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
