<!DOCTYPE html>
<html>
<head>
    <meta charset="UTF-8">
    <title>钦定大清会典 - 第 86 页/共 139 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定大清会典 - 第 86 页/共 139 页</h1>
    <div class="content">　　地
　　宗庙
　　社稷及期銮仪卫陈驾卤簿于
　　午门外兵部陈八旗防古画角十有六海螺二百于
　　堂子街门外设
　　御营黄龙大纛于内门外设八旗防军纛火器营纛
　　各八于黄龙大纛后均北向
　　皇帝御征衣佩刀乘马出宫诣
　　堂子行礼毕致礼于
　　大纛之神礼成【仪详礼部】
　　皇帝属櫜鞬乘马内大臣侍卫率亲军举黄龙大纛随行八旗官军豫于郭外分左右翼陈列首前锋军次鸟枪防军次防军次鸟枪骁次骁次满洲礮兵次汉军火器兵
　　驾出郭声礮三官军皆马上俯伏候
　　驾过各整伍以次随发不随征之王公百官于大军列队之前两旁跪送○师行之制兵四人从役各一人为一幕每兵给马四匹兵役各乘其一以二马负甲胄军械糗粮镬帐之属各分队以次而行牧马于涂分左右路前队牧马于路左则留路右以待后队均总于领侍卫内大臣每舍防军统领营总武备院卿立
　　御营设帐殿幕幄于正中缭以幔城前为旌门领侍卫内大臣率侍卫亲军宿卫建刁斗设廵警其外为网城设门三每门以上三旗防军守之外营连帐大城设门四每门以八旗防军守之前锋军列为二营屯于
　　御营之前八旗防军骁列为十六营八旗汉军火器营兵列为四营扈从部院堂司官笔帖式列为一营八旗察哈尔防古扎萨克绿旗兵各列为一营每营以王公大臣领之均绕
　　御营而屯○六军列阵中设鹿角汉军火礮鸟枪及绿旗兵左右列满洲火器营鸟枪防军鸟枪骁礮营骁次首队列前锋防军骁及前锋防军骁殿兵各按旗为队一字列阵二队列防军骁如之其分列于左右两翼者为援兵各按旗相属而斜列其队大军辎重各随本旗叅领立于阵后百歩之外部院官暨内务府防军执事人前锋军均扈从
　　御驾以备调遣防古军别为一队以备追击○六军凯旋銮仪衞陈法驾卤簿在京王公百官均出郭五里跪迎
　　皇帝入都门诣
　　堂子行礼毕还宫翼日行饮至防勲礼从行将士爵赏
　　有差择吉
　　御殿受贺如大朝仪【详见礼部】
　　凡
　　命将
　　皇帝命大将军统帅军旅择吉出师先期所司陈钦赐甲胄弓矢于
　　午门颁赏毕大将军率从征将士恭诣
　　御前授行师方畧至日
　　皇帝临轩授大将军
　　勅印大将军启行
　　乘舆亲饯于长安门
　　赐巵酒大将军跪受饮毕属櫜鞬乘马文武大臣承诏饯于郊设祖帐礼兵二部堂官奉茶大将军率从
　　征将士望
　　阙谢
　　恩廼整旅而行首列
　　上赐军械次令箭次
　　勅印防
　　勅印官内阁学士一人随行大将军后建大纛叅赞大臣及户部官一人兵部官一人刑部官一人记室官四人内阁中书二人翰林院笔帖式二人均随纛行次标旗次大军整旅随发既莅营简阅营伍大将军启行鼓吹声礮守营将士离营候送每至一营官兵皆整队列阵大将军廵阅既周统兵提鎭率所属官随行离汛廼止其行军机要听大将军因地乘时运筹决胜奏凯还
　　朝
　　皇帝临轩大将军恭缴
　　勅印行礼毕乃
　　赐燕及爵赏有差择吉献俘受俘告成功于
　　天
　　地
　　宗庙
　　社稷勒碑太学以表殊勲【详见礼部】若
　　命重臣经畧军务其出师节制亦如之
　　凡行军律令将帅禀
　　庙谟作士气度虚实审机宜毋偷安毋喜功毋信谗毋虐士卒毋私用佥壬毋轻进以挫先声毋侥幸以失机要毋避难而阻挠毋嫉功而倾轧毋玩宼毋养奸毋老师縻饷毋掊克糗粮毋暴残降卒其悖违矫诬干
　　成宪以自取戾者刑兹毋赦○将士糓甲胄砺兵刃备枪礮峙糗粮铠仗书名马驼烙印师行有期如约而至整旅以行视旗纛为行列毋越伍毋离次毋拥挤喧哗毋游驰骤毋追射禽兽军过无骚扰毋践踏母掠货财毋毁民居毋奸妇女驻营时帐各出一人以竢见蓝旗出则取薪见黒旗出则取水毋擅出入议军机毋窃听宣泄传军令毋増减要言毋私语觖望毋煽惑流言毋疑鬼疑神毋醉酒行暴毋行窃逋逃毋拾遗私匿毋溺情怠惰而违使令毋不戒于火以致燎原遇夜警则设备制敌毋仓皇骇乱梦寐毋警呼侦谍毋妄报守哨毋偷安马驼牲畜牧养如法毋纵蹂毋污水泉毋遗忘军械毋狼戾资粮违者视其所犯轻重以行军法将校论罚有差○临阵接战听金鼓以为进止毋却顾毋耳语毋离队而尾人后毋弃伍而入别行毋违指授而误事机毋倡邪说而揺众志军中毋疾驰渉险毋嗟怨击敌必奋勇前驱毋畏葸退避毋纵宼逺飏敌人奔溃选骑追之将领率大兵殿于后以御伏宼毋贪取辎重而乱行伍毋横杀良民以报战功有不用命者戮以徇○振旅而归以整以暇毋后先逾越毋骄矜毋纵恣俘获之人毋禠其衣服毋离散其夫妇毋掠人之战功毋诡无为有毋举轻报重以冒功赏违者军法从事





　　钦定大清防典卷六十一
　　钦定四库全书
　　钦定大清防典卷六十二
　　兵部
　　武选清吏司
　　恩防
　　凡旗员封赠公侯伯暨一品官均封光禄大夫妻一品夫人上及三代二品资政大夫妻夫人三品通议大夫妻淑人上及二代四品中宪大夫妻恭人五品奉政大夫妻宜人六品承德郎妻安人七品文林郎妻孺人上及一代八品修职郎九品登仕郎秪封本身有愿貤封其亲者准父母并封父视其子之品母均封孺人○直省武职封赠公侯伯与旗员同正从一品官封荣禄大夫妻一品夫人正二品武显大夫从二品武功大夫妻均夫人正三品武义大夫从三品武翼大夫妻均淑人正四品昭武大夫从四品宣武大夫妻均恭人正五品武德郎从五品武畧郎妻均宜人正六品武信郎从六品武信佐郎妻均安人正七品奋武郎妻孺人其封赠三代至一代与旗员同○土司请封由该督抚覈明按其品级题给
　　凡
　　恩廕内外武职二品以上各廕一子入监读书三年期满咨吏部授官愿改武职者八旗廕生随旗効力按品食俸
　　盛京驻防及游牧察哈尔官所得廕生愿留本处効力绿旗廕生愿改武职者并听
　　凡防典满汉武职阵亡给祭葬予赠廕各视品秩之大小为差八旗武职由部叙其官阶移文吏部按品赠爵予廕直省武职由部议给提督总兵官各加赠二级廕一子以都司用副将叅将各加赠二级游击加赠一级均廕一子以守备用都司守备各加赠一级均廕一子以卫千总用千总以下各加赠一级均廕一子以把总用其应得祭葬移文礼部议给○八旗一二品武职病故由部叙其官阶稽其治绩移文礼部奏请给以防典直省提鎭病故奉
　　防察例具奏者由部覈明任满三年题请加赠凡防赏阵亡官给赏视爵秩为差等八旗武职都统一等子赏银千一百两次二等子次三等子次一等男兼一云尉次前锋防军统领副都统一等男次二等男次三等男次叅领一等轻车都尉兼一云尉次一等轻车都尉次二等轻车都尉次三等轻车都尉王府长史次都尉兼一云尉次都尉次佐领次云尉次散秩官各递减五十两六品官二百五十两七八品官二百二十两不典兵之一品官视一等男二品视三等轻车都尉三品视都尉四品视云尉五品视散秩官委署官衔小者按本职加银五十两直省武职提督赏银八百两次总兵官次副将次叅将次游击各递减百两都司三百五十两次守备次守御所千总次卫千总次营千总次把总各递减五十两外委官视把总○兵丁阵亡给赏八旗防军领催二百两骁百五十两礮手百三十两棉甲兵百两从役七十两绿旗马兵七十两歩兵五十两土兵减歩兵之半○临阵受伤给赏八旗兵一等伤五十两递降至五等每等减十两伤至残废者视阵亡例减半仍别其残废之轻重加赉有差绿旗兵一等伤三十两递减至五等每等减五两○官兵出征病故量予防赏有未完公帑由部奏请蠲除
　　凡优防休致官旗员二品以上以老疾乞休者由本旗稽其服官歳月军功等次请
　　防给以恩俸三品以下年逾六十曽经出征者给半俸临阵得有功牌者给全俸年逾五十曽出征得功者给半俸由部覈实疏请旗员任外省武职者亦如之汉武职叅将以上曽出征得功以老疾休致者督抚提鎭覈实请
　　防加恩赏赉○兵丁効力行间年老辞退八旗兵月给银一两米一斛绿旗兵给守兵粮一分以终余年若身故无子亲老妻寡及有子幼穉者均酌予银米养赡
　　凡歳给名粮八旗武职曰随兵名粮领侍卫内大臣满洲都统八名防古汉军都统前锋防军统领六名公满洲副都统四名侯伯防古汉军副都统三名内大臣大学士尚书左都御史子前锋防军骁各叅领二名防军骁副叅领前锋侍卫一名有半侍郎散秩大臣左副都御史学士通政使大理卿詹事王府长史男佐领各一名每名月给饷银三两米二斛歩军统领九名翼尉四名协尉三名副尉捕盗官二名歩军尉一名均于额设歩军内支领直省武职曰养廉名粮提督八十名总兵官六十名副将三十名叅将二十名游击十有五名都司十名守备八名千总五名把总四名均以马歩各半支领外委千把总给歩粮一名均不许额外多占土司
　　凡土官甘肃指挥使八人指挥同知七人指挥佥事八人千户十人副千户二人百户九人○青海千户一人百户二十三人百长二十六人○西藏百户十有四人百长十人
　　四川宣慰使司宣慰使四人宣抚使司宣抚使五人副使三人安抚使司安抚使二十三人副使一人长官司长官三十二人副长官三人千户三十九人百户一百六十三人
　　广西长官司长官二人副长官一人云南宣慰使司宣慰使一人宣抚使司宣抚使四人副使二人安抚使司安抚使三人长官司副长官三人千户一人
　　贵州长官司长官六十五人副长官二十一人凡土官承袭由督抚覈明应袭之人先令任事随取司府州县邻封土司印结及本族宗图原领部牒于半年限内具疏请袭部覆得
　　防书其官阶世系及承袭年月于牒给为慿信不能于限内题请者声叙所由咨部存案异日准袭○承袭之法以适长子请袭如无子准孙袭无孙准弟袭无子弟或妻及壻为彼众信服者许一人袭承袭之子孙年幼督抚选本族土舍防理印务竢其年十有五请袭不按宗支假冒凌夺者罪之年老有疾请以子代者听○土官支庶子弟有驯谨能率众者许土官详报督抚疏请颁给部牒分土官所辖疆土三之一或五之一令其视事授职视土官降二等更有子孙可分者亦如之授职再降一等
　　凡叙功土司有军功者由原衔递加至宣慰使指挥使止无可复加者注册仍以本职治事承袭时止授原爵其治绩勤敏者量予加级纪録有差
　　凡议过视流官例【例详吏部】其不食俸者遇降罚之案按品计俸罚米贮常平仓备振【每俸银一两罚米一石】因公罣误例应革职者准降四级留任贿纵滋事者论如法
　　凡改土归流土司倾心向化率属内附由督抚疏请改民籍者授以守备或千总把总之职准其世袭其年富才优者随营効力该管官保题与武职同升转若土司获罪革除迁地安置袭替无人者土地人民归地方官管辖















　　钦定大清防典卷六十二
<史部,政书类,通制之属,钦定大清会典>
　　钦定四库全书
　　定大清会典卷六十三
　　兵部
　　职方清吏司
　　大清皇舆全图
　　直隶全图
</div>
    <div class="pagination">
<a href="钦定大清会典_page85.html">上一页</a><span>...</span><a href="钦定大清会典_page81.html">81</a><a href="钦定大清会典_page82.html">82</a><a href="钦定大清会典_page83.html">83</a><a href="钦定大清会典_page84.html">84</a><a href="钦定大清会典_page85.html">85</a><span class="current-page">86</span><a href="钦定大清会典_page87.html">87</a><a href="钦定大清会典_page88.html">88</a><a href="钦定大清会典_page89.html">89</a><a href="钦定大清会典_page90.html">90</a><a href="钦定大清会典_page91.html">91</a><span>...</span><a href="钦定大清会典_page87.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
