<!DOCTYPE html>
<html>
<head>
    <meta charset="UTF-8">
    <title>钦定八旗通志 - 第 8 页/共 674 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定八旗通志 - 第 8 页/共 674 页</h1>
    <div class="content">　　卷三百三十四
　　直省大臣年表六【统乾隆元年至　乾隆十五年将军都统副】
　　卷三百三十五
　　直省大臣年表七【都统乾隆十六　年至乾隆三十年将军都统副】
　　卷三百三十六
　　直省大臣年表八【将军都统副都　统　乾隆四十六年至乾隆六十】
　　卷三百三十七
　　直省大臣年表九【年散秩办事叅赞领队　大臣雍正三年至乾隆四】
　　卷三百三十八
　　直省大臣年表十【十年办事防赞领　队大臣乾隆四十一年至干】
　　卷三百三十九
　　八旗大臣题名一【隆六十年】
　　卷三百四十
　　八旗大臣题名二【各省总督】
　　卷三百四十一
　　八旗大臣题名三【各省巡抚】
　　卷三百四十二
　　八旗大臣题名四【各省提督】

　　钦定八旗通志目録下
<史部,政书类,军政之属,钦定八旗通志>
　　钦定四库全书
　　钦定八旗通志卷首之一
　　天章一
　　圣祖仁皇帝御制诗
　　赐抚逺大将军图海二首
　　两朝密勿重元臣秉钺登坛西定秦钟鼎功名悬日月丹青事业画麒麟
　　其二
　　威名万里作长城壁垒旌旗壮逺征绥靖邉陲驰露布凯旋立奏泰阶平
　　赐宁古塔将军巴海诗【并序】
　　镇守宁古塔等处将军巴海丰沛旧臣疆场重寄宣威布徳招徕逺人朕甚嘉焉爰赐篇章以旌乃绩
　　夙简威名将畧雄髙牙坐镇海云东旌麾到处销兵气壁垒开时壮武功尽使版图归化日逺教邉徼被皇风酬勲世锡丹书重勉尔长思报国忠
　　赐奉命大将军杰淑二首
　　卷斾生风壮气扬早持龙节定炎方秋毫无犯民心悦尽扫欃枪奏凯章
　　其二
　　旄钺才临父老迎楼船一举海波清金瓯已定千年业铜柱须标万古名
　　赐辅国将军俄启诗【并序】
　　内大臣辅国将军俄启侍从帷幄勤劳茂着百步穿杨发矢如电因赐御章以旌其射
　　观徳由来上古风手持满月緑沈弓鹰虎视流星逺中鹄穿杨为世雄
　　赐大将军安亲王岳乐二首
　　大开册府纪元功伐罪安民将畧雄伫见天潢防上赏明光髙宴赋彤弓
　　其二
　　洞庭南岳尽提封九代勲名勒景钟眼底穷荒皆赤子早销金甲劝三农
　　赐防军统领桑格
　　百战威名已早频年秉钺在岩疆素知果勇兼韬畧应着图肃鬼方
　　大阅
　　南苑风髙水潦收旋催羽队肃貔貅九天鼓吹鸣金镯万乘旌旄拥翠虬马足过时残雪尽銮声回处朔云浮宣威端在承平日自昔经邦有大猷
　　赐施烺诗
　　海氛之不靖防艟出没波涛震惊滨海居民鱼盐蚕织耕获之利咸失其业朕心恒悯恻焉迩者滇黔陇蜀湖湘百粤悉底敉宁蕞尔台湾阻险负固尔施烺衔命徂征决策进取楼船所指将士一心遂克岛门迫其营窟勇以奋其气诚以致其归捷书到阙时值中秋对此佳辰欣闻凯奏念瀛壖赤子获登衽席用纾南顾之忧惟尔丕绩即解是日所御之衣驰赐载褒以诗
　　岛屿全军入沧溟一战收降帆来蜃市露布彻龙楼上将能宣力竒功本伐谋伏波名共美南纪尽安流命裕亲王福全皇长子禔帅师征厄鲁特锡之以诗
　　万国勤怀保三阶愿治平寰中皆赤子域外尽苍生小蠢忘帡冒天心解鬬争执迷思梗化伐罪事专征武畧期无敌王师出有名亲藩分铁钺长子拥麾旌防虎资郎将貔貅壮禁营玉戈凝晓色金甲耀秋晴获丑宁遗类筹邉重此行据鞍军令肃横槊凯书成烟火疆隅堠牛羊塞上耕遐荒安一体归奏慰予情
　　赐总督佛伦
　　东表闻风化西秦作雨霖清知疾苦激浊勉官箴旷世孤芳节超伦千古心封疆资大吏抚育代忧深
　　赐将军孙思克
　　天讨恭行日军威战捷时列营张犄角搤吭有偏师立见穷追尽能承节制竒鹰扬资逺畧宿望在西陲
　　示大军伯费扬古
　　仗钺亲驱冦分麾扼要先战能遵指授动辄秉机权鸮鸟巢全覆妖狐命茍延楼兰须共灭功胜勒燕然
　　兄裕亲王
　　花萼楼前别已经春夏余平明挂锦缆日暮傍樵渔吴越当年景江湖各自如留心民事重隔月信音疎
　　阅浙江驻防士射
　　羽林旧分防重吴越名区古要疆讲武正宜清宴日人人自擅技穿杨
　　咏桐老图赐裕亲王
　　丹桂秋香飘碧虚青桐迎露叶扶疎愿将花萼楼前老帝子王孙永结庐
　　国舅佟国维六十夀诗以赐之
　　领袖髙门称退让英华雅望冠椒房谦和不恃勲臣贵谨恪能承宠眷长鹤算天増筹国老松年仙授养生方齐眉共享团圆庆特赐流霞捧夀觞
　　兄裕亲王挽诗二律
　　花萼空虚梦悲歌暮景伤泪同秋雨湿声逐碧天长清颂连香桂心慈厌帝乡徽章纵有秩寂寂叹时光
　　其二
　　少小同居处义深读孝经赋诗明务本携手问慈宁乐善从无息神襟物外停繁忧题旧日血泪染疎櫺河南巡抚赵燮陛见求训防故作截句一首赐之
　　宣布抚安在已亷刚柔率属要温谦中州民俗多忠厚务使和平莫太严
　　将军潘育龙久任封疆故存问赐诗
　　少年勇战启元戎久任三秦铁石衷守土防邉资壮畧披坚敌阵表彤弓升平当惜老臣在竹帛还酬旧日功白首怡神存硕果愿期添算荷恩隆
　　赐军吴英
　　水陆封疆六十年曽经百战驾轻船蓬台逺涉鲸鲵浪岛屿全消烽火烟将老偏宜立志壮宸襟每注施恩延波涛有作须先靖黾勉防微计未然
　　赐大学士温达
　　自少存心敦孝友中年芳誉畹兰清枢垣华省看封事储粟经邦着政声三殿丝纶资作楫九霄雨露启和羮君臣须发苍然矣时念虞廷进善旌
　　浙闽总督范时崇陛见来京朕每念祖为开创宰辅父乃忠义名臣所以待之优重今因囘任特书御诗饯送
　　翼唐九佐开天命论道三台识国桢握管表章文学馆持忠坚保嵗寒名栋梁祖干家声重兰桂孙枝令誉清浙闽封疆慎抚育惟期宁静勉精诚
　　大西门升八旗官阅骑射作
　　骑射为观徳从来旧制存久安惜将老长治厌兵繁训练虽成法忠贞寔本原先知亲上意不必问私恩
　　题朱伦瀚手指画雪梅竹
　　指端写出犯寒梅老榦单枝雪里培疑是江南春色晚红芳遍野防青苔
　　又
　　雪覆石林竹时催腊尽梅闲云飘逺岫长对翠屏开
　　两广总督赵灿陛见来京
　　镇抚封疆多厯年滇黔百粤凯归鞯当时马革抒诚切近日龙光锡庆绵万里宣风梅岭表三台拥节桂江邉优隆主眷酬耆旧芸阁宸章赐绮筵
　　赐松江提督赵珀
　　忆昔云间山水邦波流清润抵松江春秋久未临銮辂时刻尝怀拥节幢训练多方嫺步伐抚循成俗重敦厐建牙好慰军民望服众投醪士气降
　　病中偶尔问及工部尚书翰林院掌院学士徐元梦乃同学旧翰林康熙十六年以前进士再无一人矣率赋一律以遣闷怀
　　七旬彼此对堪怜病里囘思一慨然少小精神皆散尽老年嵗月任推迁常怀旧学穷经史更想余闲力简编诗兴不知何处至拈毫又觉韵难全
　　挽总督赵燮
　　四十余年抚近京旗民称善政和平保全终始君恩重奄逝悲凉众涕盈不畏刁顽持法纪久司锁钥务精明官方仍在归泉壤节钺空悬揽辔情
　　圣祖仁皇帝御制文
　　赐一等公遏必隆家庙碑
　　孝昭皇后壸徳攸宣伦情肫笃念父母鞠育之勤思祠宇春秋之祀朕嘉其意遣官督理后二月皇后已崩十七年十二月工作告成因谕内阁详考明代实录允符典例特赐碑文勒诸贞石粤稽往代临御万邦必敦九族宫闱化洽内辅惟贤眷佑之隆宜崇旷典以笃椒亲道至备也孝昭皇后仁孝性成温恭徳着久存屺岵之思每深霜露之感尔一等公遏必隆同妻县主敬慎齐
　　家洽谦冲之令望肃雍秉训诞淑慎之坤仪是当锡以丹垩享以苹蘩爰命冬官董其兴作事方行乎二月哀忽动于六宫未遂之志朕甚悼焉念尔勲戚大臣兼核厯朝典制落成之日用赐丰碑昭国家不遗故旧之恩示皇后永怀顾复之念光流泉壤堪为戚属之羽仪名列丹青不愧纶言之奨赉凡尔子孙克保无斁钦哉
　　赐广西巡抚马雄镇墓碑
　　朕惟臣子之谊大节为重然平居无事之时人人侈谈忠义一旦临事而为国捐躯确乎不夺者盖寡则所称成仁取义之士国家得之宜何如褒崇焉尔马雄镇洊厯禁近简授节旄恪恭之誉有闻绥辑之功斯着岂意叛藩逆命怙恶弄兵急变起萧墙之中孤城介桂岭之外声阻援絶形绌势危尔则以死自持抗词骂贼遂触凶怒横致幽囚然犹志切输忠力图灭冦间闗遣子万里来归慷慨上书一心防贰丹诚既通于王室阖门咸殉于岩疆节挺冰霜厯四年而益厉操坚金石经百折而不挠可云烈矣呜呼惟见危乃知授命之不易疾风劲草繄尔一身实荷纲常之钜朝廷养士数十年有臣如此庶无负焉朕用既悯且嘉特考彞宪赐諡文毅跻以崇阶爰勒贞珉昭示来世凡属臣僚闻风兴起咸思自励尔之为功世道岂浅欤
　　赐福建总督范承谟墓碑
　　朕惟朝廷简畀重臣授以封疆之任平时则竭诚殚力以靖厥职猝逢事变则有凛乎不可犯确然不可夺之节舎生取义流光天壤古所谓不二心之臣如此而已尔范承谟名臣之子奋迹甲科入侍禁林出典节钺咸有声绩着于当官洎闽疆莅镇之年值狂竖盗兵之日冦起门庭祸生肘腋智未及施勇不暇展而尔志耻幸生义无茍免奋身骂赋誓不共天遂致阖室幽囚三年拘系阻敓其衣食迫胁以甲兵凶焰弥张贞操愈劲卒蹈白刃以作完人慷慨从容兼有其美兹者底定疆陲申明命讨罪人斯得臣节益昭倍深轸悼之情特厚饰终之礼宠以隆秩諡曰忠贞呜呼褒忠显善帝王治世之大权恩命叠颁朕有私于尔以培正气以植人伦庶使选愞之士覩盛典而知兴慕义之夫闻休风而加劝勒诸贞石其永有誉于无穷哉
</div>
    <div class="pagination">
<a href="钦定八旗通志_page7.html">上一页</a><span>...</span><a href="钦定八旗通志_page3.html">3</a><a href="钦定八旗通志_page4.html">4</a><a href="钦定八旗通志_page5.html">5</a><a href="钦定八旗通志_page6.html">6</a><a href="钦定八旗通志_page7.html">7</a><span class="current-page">8</span><a href="钦定八旗通志_page9.html">9</a><a href="钦定八旗通志_page10.html">10</a><a href="钦定八旗通志_page11.html">11</a><a href="钦定八旗通志_page12.html">12</a><a href="钦定八旗通志_page13.html">13</a><span>...</span><a href="钦定八旗通志_page9.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
