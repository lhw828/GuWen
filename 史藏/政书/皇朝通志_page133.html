<!DOCTYPE html>
<html>
<head>
    <meta charset="UTF-8">
    <title>皇朝通志 - 第 133 页/共 231 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝通志 - 第 133 页/共 231 页</h1>
    <div class="content">　　以缎为之五色各二直柄余如九龙曲葢之制方繖【八】
　　以缎为之红紫二色各四方五尺不施绣文四角出铜龙首垂五采流苏直柄余如九龙曲葢之制寿扇【八】
　　黄缎为之通髙一丈一尺八寸扇圆径三尺二寸绣青寿字一夹以五彩双龙间流云火珠中贯柄处饰蓝缎上绣花文中绣流云蝙蝠下绣山水文縁亦以蓝周绣金回文背黄缎销金龙二约以金花翠叶柄攅竹髤朱长八尺五寸围四寸六分镦以铜髙一寸五分
　　双龙扇一【十六】
　　以缎为之红黄二色各八通髙一丈八寸扇圆径三尺五寸绣五彩升降龙间以流云红緑晕二重周为襞积巾贯柄处饰以蓝上下为金蹲龙背为金团龙约以金花翠叶柄攅竹髤朱长七尺五寸围四寸六分镦以铜髙一寸五分
　　双龙扇二【六】
　　黄缎为之蓝縁余如双龙扇一之制
　　双龙扇三【六】
　　黄缎为之蓝縁销金升降龙二余如双龙扇一之制
　　单龙扇【十六】
　　以缎为之红黄二色各八绣蟠龙一余如双龙扇一之制
　　孔雀扇【八】
　　緑缎为之通髙一丈一尺八寸扇上敛下椭径三尺上濶三寸中濶二尺七寸下濶二尺通绣孔雀尾下约以金花翠叶衔宝石四
　　雉尾扇【八】
　　霞色缎为之通绣雉尾余如孔雀扇之制
　　鸾鳯扇【八】
　　红缎为之通髙一丈一尺二寸扇上椭下方径三尺四寸上濶二尺八寸下濶二尺五寸绣五米鸾鳯各一间以花文周绣孔雀翎緑縁中贯柄处绣流云上下皆金蹲龙承以波文横饰青缎绣金花文双鳯相对柄髤以黒【孔雀扇以下柄制并同寿扇】
　　长寿幢【四】
　　朱紃贯朱旄五韬以黄纱长八尺围二尺七寸通绣青寿字篆文下垂五采流苏葢髙九寸径一尺穹曲下覆黄缎羃之緑縁垂幨青緑二重皆绣金云龙四角饰铜龙首悬云佩五就缀以金索杆攅竹髤朱长一丈围四寸三分上为曲项加涂金龙首衔环系幢镦以铜鋄银髙五分通髙一丈一尺一寸
　　紫幢【四】
　　韬以紫纱通绣花蝶下垂金黄流苏余如长寿幢之制
　　霓幢【四】
　　韬以月白纱通绣五色虹霓余如长寿幢之制羽葆幢【四】
　　朱紃贯朱旄五上各衔金叶冐以緑革缀金铃四下属朱緌系于杆不加韬葢緑缎羃之红縁垂幨红黄二重不饰龙首余如长寿幢之制
　　信旛【四】
　　红缎为之长六尺一寸濶六寸五分通绣花文中衔黄缎一尺三寸濶四寸荷首莲趺绣金信旛清汉文下缀版四寸髤以五彩葢红缎羃之蓝縁垂幨青黄红三重余如长寿幢之制
　　绛引旛【四】
　　五色缎相间为之长六尺五寸濶六寸五分中绣金龙夹以云文下缀金铃五葢红缎羃之蓝縁重幨青紫黄三重余如长寿幢之制
　　豹尾旛【四】
　　悬豹尾长八尺上衔金叶冐以緑革缀金铃四髙二寸五分径三寸三分加金镮系旛余如长寿幢之制
　　龙头竿旛【四】
　　五色缎为之尺寸及绣文如绛引旛之制下缀金铃五葢红缎羃之蓝縁垂幨紫緑黄三重杆首为戟形横刻龙首系旛下斜出搘之皆木质涂金余如长寿幢之制
　　教孝表节旌【二】
　　红缎为之长七尺三寸濶六寸五分通绣金花草文下剡缀金铃三中衔黄缎緑縁荷首莲趺长一尺三寸濶四寸绣金教孝表节清汉文葢钑铜朶云三髙五寸五分濶九寸中丰下敛旁垂青缎彯带二各缀铃三杆攅竹髤朱长一丈围四寸五分上为矛形木质涂金下注朱旄饰涂金龙首衔镮系旌镦以铜鋄银髙五分通髙一丈一尺一寸明刑弼教旌【二】
　　绣金明刑弼教清汉文
　　行庆施惠旌【二】
　　绣金行庆施惠清汉文
　　褒功怀逺旌【二】
　　绣金褒功怀逺清汉文
　　振武旌【二】
　　绣金振武清汉文
　　敷文旌【二】
　　绣金敷文清汉文
　　纳言旌【二】
　　绣金纳言清汉文
　　进善旌【二】
　　绣金进善清汉文【明刑弼教旌以下形制杆式并同教孝表节旌】
　　金节【四】
　　朱紃贯朱旄八下属朱緌系于杆韬以黄纱通绣云龙葢緑缎羃之红縁垂幨红緑二重余如长寿幢之制
　　仪锽氅【四】
　　五色缎相间为之如绛引旛之制葢如教孝表节旌而无彯带仪锽髙二尺五寸竹节刄衔以龙首贯金钣形如双钺相背龙首系氅余如长寿幢之制黄麾【四】
　　红缎为之如信旛之制绣金黄麾清汉文葢红缎羃之黄縁垂幨紫緑黄三层余如长寿幢之制八旗骁骑纛【二十四】
　　俱以缎为之各从其色镶黄旗镶白旗镶蓝旗皆红縁镶红旗白縁俱左平右剡绣金云龙縿径四尺二寸斿中径四尺上下各径三尺斜径各二尺二寸五分縁绣火焰周濶八寸正黄旗正白旗正红旗正蓝旗俱正幅亦绣金云龙不加縁縿径六尺斿径四尺杆攅竹髤朱长一丈五尺五分围四寸三分首冠镂金火焰顶注朱旄镦以铁鋄银高五分通髙一丈六尺一寸五分
　　八旗防军纛【八】
　　以缎为之各从其色镶旗如骁骑纛正旗縁如旗色俱斜幅绣金云龙縿径四尺八寸斿径六尺五寸斜径八尺五寸縁为火焰形旁垂彯带九尺五寸色与縁同亦火焰形杆如骁骑纛之制
　　八旗前锋纛【八】
　　竿顶金盘植豹尾余如骁骑纛之制
　　五色金龙纛【四十】
　　以缎为之五色各八俱斜幅销金云龙不加縁縿径五尺二寸斿径六尺四寸五分斜径九尺一寸杆如八旗骁骑纛之制
　　仪凤旗【一】
　　月白缎为之斜幅绣鳯间以彩云縁及彯带俱蓝色为火焰形尺寸同八旗防军纛杆如八旗骁骑纛之制翔鸾旗【一】
　　斜幅绣鸾
　　瑞鹤旗【一】
　　斜幅绣鹤
　　孔雀旗【一】
　　斜幅绣孔雀
　　黄鹄旗【一】
　　斜幅绣黄鹄
　　白雉旗【一】
　　斜幅绣白雉
　　赤乌旗【一】
　　斜幅绣赤乌
　　华虫旗【一】
　　斜幅绣华虫
　　振鹭旗【一】
　　斜幅绣振鹭
　　鸣鸢旗【一】
　　斜幅绣鸣鸢【翔鸾旗以下旗色形制杆式并同仪鳯旗】
　　游麟旗【一】
　　黄缎为之斜幅绣麒麟髃起火焰间以彩云縁及彯带俱红色为火焰形尺寸同八旗防军纛杆如八旗骁骑纛之制
　　驯狮旗【一】
　　斜幅绣驯狮
　　白泽旗【一】
　　斜幅绣白泽
　　角端旗【一】
　　斜幅绣角端
　　赤熊旗【一】
　　斜幅绣赤熊傅两翼
　　黄熊旗【一】
　　斜幅绣黄传两翼
　　辟邪旗【一】
　　斜幅绣辟邪
　　犀牛旗【一】
　　斜幅绣犀牛
　　天马旗【一】
　　斜幅绣天马傅两翼
　　天鹿旗【一】
　　斜幅绣天鹿【驯狮旗以下旗色形制杆式并同游麟旗】
　　青龙旗【一】
　　青缎为之斜幅不加縁绣金蹲龙衔火珠间以流云縿径五尺二寸五分斿径六尺四寸五分斜径九尺杆如八旗骁骑纛之制
</div>
    <div class="pagination">
<a href="皇朝通志_page132.html">上一页</a><span>...</span><a href="皇朝通志_page128.html">128</a><a href="皇朝通志_page129.html">129</a><a href="皇朝通志_page130.html">130</a><a href="皇朝通志_page131.html">131</a><a href="皇朝通志_page132.html">132</a><span class="current-page">133</span><a href="皇朝通志_page134.html">134</a><a href="皇朝通志_page135.html">135</a><a href="皇朝通志_page136.html">136</a><a href="皇朝通志_page137.html">137</a><a href="皇朝通志_page138.html">138</a><span>...</span><a href="皇朝通志_page134.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
