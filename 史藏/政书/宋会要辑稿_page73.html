<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 73 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 73 页/共 1125 页</h1>
    <div class="content">八年闰六月，内出太宗皇帝御制《妙觉集》五卷付传法院，编入《大藏》。 

天禧元年四月，诏曰：「金仙垂教，实利于含生；具叶誊文，是资于传译。苟师承之或异，必邪正以相参。既失精详，寖成讹谬。而况荤血之祀，颇渎于真乘；厌诅之词，万乖于妙理。方增崇尚，特示发明。其新译《频那夜迦经》四卷，不得编入藏目。今传法院似此经文，无得翻译。」时中书阅此经词意与经教戾，乃令传法院详之，且请不附藏目，故有是诏。 

三年九月，起居舍人吕夷简言：「故御史中丞赵安仁尝刻《圆觉道场礼忏禅观法》印板，望送传法院附入经藏。」从之。 
三年二月，译经三藏法护等请降御注四(年)[十]二章《遗教经》，传写入藏，从之。 
四年二月，秘演等请以圣制《述释典文章笺注》附大藏，诏可。是年，以宰臣丁谓兼充译经使。润文官常一员，天禧中以翰林学士晁迥、利瓦伊同润文，始置润文二员，丁谓罢使后，亦不常置。天圣三年又以宰相王钦若为之，自后首相继领，然降麻不入衔。又以参政、枢密为润文，其事浸重。每生辰，必进新经。前两日，二府皆集以观翻译，谓之开堂。庆历三年，吕夷简罢相，以司徒为使致仕，既章得象代之既；原作「即」，据文意改。，自是降麻入衔。 
仁宗天圣四年，润文官翰林学士夏竦与僧众上新译经章义七十卷，是书大中祥符九年诏惟净撰，(今)[令]润文官赵安仁、杨亿刊定，至是始毕。是年，惟净言：「藏乘名录类例尤多，(令)[今]所流进凡有三录，僧智升撰即《开元录》，圆升撰《正元录》，圆照《(绩)[续]正元录》，今请将皇朝经总成一录。」诏惟净合三录，令续译《经律论》、《西方东土圣贤集传》，为之凡六千一百九十七卷。 
八年，润文官夏竦、王(晓)[曙]上大藏经《名礼忏经》十卷。初，五台山沙门崇庆撰进，今竦等详定颁行。 

景佑二年九月，帝作《景佑天竺字源序》赐译经院。是书即三藏法护、惟净以华、梵对参为之，凡七卷。
十月，刑部尚书夏竦上《奉诏撰传法院译经碑铭》，诏本院刊石。
三年十二月，译经使吕夷简、润文宋绶言：「准诏续修《法宝录》，请依旧体御制序。」序曰：「自兴国壬午，距今乙亥五十四
     
载，其贡献并内出梵经无虑一千四百二十八夹，译成经论凡五百六十四卷，译者释文、释华梵、对传、句读。辩佉楼之笔，简韦佗之辞。云云。」诏刊于石，赐名，诏以《景佑新修法宝录》为名。是录即自大中祥符四年以后至景佑三年，惟净与法众并预编纂。 

宝元二年十一月二十五日，传法院言：「建立译经碑铭工毕。」诏官吏恩赉有差。 
庆历三年十月，赐传法院、寺务司钱岁五百千。 
五年正月，命宰臣章得象撰《御制传法院译经碑后记》。
三月二十二日，以传法院新建御书《西竺声原字母碑》殿为干华殿。 
皇佑四年正月八日，参知政事高若讷进枢密使，诏仍兼同译经润文。 
至和元年十二月八日，赐传法院译经三藏大师法护为普明慈觉传梵大师。法护，西天僧，有戒行，特以六字师号赐之。 
神宗熙宁四年三月，废印经院。 

元丰元年七月九日，诏故西天译经三藏试鸿胪卿日称赐谥曰阐教，仍依法护例遗恩度僧七人，慧(辨)[辩]院岁增度僧一人。 
十月三日，参知政事元绛参定传法院新编《法宝箓》。先是，译经僧日称死，同译经僧慧询等皆不能继，乞罢译场。乃诏令在院习学，续修宝元以后《法宝箓》，候有通达义理梵僧，依旧翻译，而降因有是命而降因有：语义重复，当衍二字。。 
二年六月十一日，参知政事蔡确参定编修传法院《法宝箓》。 

三年十月九日，详定官制所言：「译经僧官有授试光禄鸿胪卿、少卿者，今除散阶已罢外，其带少卿官名实有妨碍。欲乞以授试卿者改赐译经三藏大法师，试少卿者改赐译经三藏法师，其师号及请俸之类并依旧。」诏试卿者改赐六字法师，试少卿者四字，并冠「译经三藏」，余依旧。 

五年七月八日，诏译经润文使、同译经润文并罢，自今令礼部尚书领之，废译经使司印。 
淳熙二年二月二十三日，传法院智觉言：「本院原系东京右街太平兴国寺传法院，自(诏)[绍]兴初间，僧众随从车驾至此，兴建佛殿寺宇，乞赐"太平兴国传法寺"为额。」从之。
 道释 宋会要辑稿 道释二 应天院 
     
应天院
【宋会要】
      
西京应天禅院，即太宗诞生之地。景德四年二月，真宗每幸每：疑当作「临」。，诏建院，设太祖神御，如启圣制度。吏部尚书张齐贤、翰林学士晁迥、入内都知石知显择地。(天)[大]中祥符元年，又命翰林学士李宗谔与河南府王化基覆视。二年，赐名。祀汾阴回，幸院焚香，又命礼宾副使贾文寿同修。天禧元年成，凡九百九十一区，令洪州僧智新住持。寺旁有骁胜军营，寺僧常请为马，真宗曰：「颇闻太祖生于此营，今营有二冈，殆是乎 」二年，又令增院常住钱日三千，每朔望，士庶瞻礼焚香。
 道释 宋会要辑稿 道释二 崇恩延福院 
      
崇恩延福院
【宋会要】
      
淳熙十四年二月十七日，嗣濮王士歆言：「乞将临安府在城蒲桥修盖庵舍一所，以"崇恩延福院"为额。」从之。
 道释 宋会要辑稿 道释二 永宁崇福院 
      
永宁崇福院
【宋会要】
绍熙元年六月十四日，诏：「故贵妃张氏坟所修盖屋宇，可特充本家功德院，仍赐"永宁崇福院"为额，差僧法云住持。日后阙人，从甲乙选请有戒行人焚修香火。」
 道释 宋会要辑稿 道释二 奉先资福院 
      
奉先资福院
【宋会要】

奉先资福院，即安陵卜定，干德二年改卜。五月，诏就陵域置院，设宣祖、昭宪太后铜像。太平兴国二年，命圆觉大师守篆主之。真宗每行幸大礼，必诣院。又秦国夫人刘氏、孙贵妃、吴昭容、代国公、曹国长公主悉葬院侧。
 道释 宋会要辑稿 道释二 百福院 
      
百福院
【宋会要】

建康府崇恩百福院，即建康府江宁县百福院。绍兴三十年七月十三日，诏依左中大夫、知建康府王纶所乞，充本家坟寺，赐是额。以纶前系同知枢密院故也。
 道释 宋会要辑稿 道释二 普安院 
      
普安院
【宋会要】
      
普安禅院，周显德中建，建隆初赐额，昭宪太后建佛殿。端拱二年，遣内侍郑守均部兵卒以重建，又造法华千佛、地藏不动尊佛阁，凡六百三十八区。初，元德太后攒宫在此院，及改，上又别起殿塑元德真容，亦守篆住持。守篆，五台僧，跣足游京城，结庵此院，卒，赐谥明悟塔，曰正慧。
 道释 宋会要辑稿 道释二 惠安院 
      
惠安院

婺州惠安禅院，绍兴三十一年正月二十二日，右朝奉大夫、直秘阁、主管台州崇道观吕用中言：「父好问昨为尚书右丞，除资政殿大学士，累赠太师，今葬婺州武义县惠安院之侧，乞充功德院。」赐是额。
 道释 宋会要辑稿 道释二 普明院 
      
普明院
【宋会要】
      
淳熙五年六月二十四日，诏秀王坟庵在湖州府乌程县，以「普明禅院」为额。
 道释 宋会要辑稿 道释二 资圣院 
      
资圣院
【宋会要】
      
资圣院，一在新并州城内。天禧五年，真宗以祖宗皆尝亲征，为阵亡将士追福，得(袖)[神]虎三部落二营地，遣内侍杨守信造，凡七百二十区，天圣初成，赐名，给田园，太祖、太宗忌日，皆就建道场。一在隆安坊坊：原作「场」，据下文改。。初，太宗第七女陈国长公主幼不茹荤，许出家，大中祥符二年八月制，进封吴国，号报慈正觉大师，赐紫，名清裕。九月，出居是院，以教坊乐、释门威仪导送。前一日，车驾临视。初在建初坊，后以迫隘，徙城西隆安坊。
 道释 宋会要辑稿 道释二 十方寺 
      
十方寺
【宋会要】
      
绍熙元年五月四日，真秘阁张镃言：「乞以临安府艮山门里所居屋舍为十方禅寺，仍舍镇江府本家庄田六千三百余亩，供赡僧徒。」礼部、太常寺拟「庆寿慈云禅寺」为额，从之。
 道释 宋会要辑稿 道释二 僊林寺 
      
僊林寺
指挥，僧宗满特补右街僧录。命下之日，外议藉藉，咸谓宗满乃么庸释耳，安能上动冕旒，护降中旨 意有与之为地者。若非左右之近习，则必肺腑之懿亲也。陛下与之，固不害于为治，至于重烦内降，三省施行，给舍读书，乃为一缁黄之流委曲若此，人其谓何 臣观国朝僧职有阙，命两街各选一人，较艺而补。今日僧官充创都城，未闻有清修之士可以厌服众望者，安得较艺而补哉 近日有女冠季贞咏干犯天听，补左街鉴义，中书缴奏，随即寝命。未及两日，忽有宗满希求僧录，可谓无忌惮之甚矣。欲乞寝罢。」故有是命。 庆元四年三月十七日，诏：「仙林住持慈恩宗教赐紫真教大师宗满，已降"特补右街僧录，主管教门公事，仍旧住持"指挥更不施行。」臣僚言：「伏
 道释 宋会要辑稿 道释二 开宝仁王寺 
      
开宝仁王寺
【宋会要】
      
绍熙四年三月四日，诏开宝仁王寺特与蠲免借官员指占。从住持僧文坦请也。
</div>
    <div class="pagination">
<a href="宋会要辑稿_page72.html">上一页</a><span>...</span><a href="宋会要辑稿_page68.html">68</a><a href="宋会要辑稿_page69.html">69</a><a href="宋会要辑稿_page70.html">70</a><a href="宋会要辑稿_page71.html">71</a><a href="宋会要辑稿_page72.html">72</a><span class="current-page">73</span><a href="宋会要辑稿_page74.html">74</a><a href="宋会要辑稿_page75.html">75</a><a href="宋会要辑稿_page76.html">76</a><a href="宋会要辑稿_page77.html">77</a><a href="宋会要辑稿_page78.html">78</a><span>...</span><a href="宋会要辑稿_page74.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
