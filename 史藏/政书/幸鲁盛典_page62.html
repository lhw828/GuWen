<!DOCTYPE html>
<html>
<head>
    <meta charset="UTF-8">
    <title>幸鲁盛典 - 第 62 页/共 87 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>幸鲁盛典 - 第 62 页/共 87 页</h1>
    <div class="content">　　庖牺香案
　　天顔喜花砖日影移礼门何竦直周道自逶迤游览离丹墄裴徊俯碧池辉煌新庙貌金碧罘罳胶序东西列桥门左右宜坛开安玉几桧老溜霜皮丝竹堂高迥奎文阁嵲峗石虹盘宛转藻井漾涟漪气象诚宏壮规模岂隘卑行行趋墓道望望指坛壝马鬛何年石龙文累代碑地尊关象纬水合导淄潍一脉标中极千盘表四维林无投宿鸟蓍自守灵独不生荆棘偏应产瑞芝居庐人想像植楷影嵚﨑乔木多殊种长垣压古陴是山皆拱向无草不葳蕤坤德长钟此奎光更属谁为看松郁郁因念冢累累
　　赐地开阡陌平原达九逵烝尝近南亩黍稷遍东菑颁惠蠲租赋
　　推恩给帑赀登山真小鲁观水叹如斯只欲标麟德宁须惜鳯衰笔牀罗翡翠砚匣展琉璃四字褒崇尽重光宇宙弥题碑还作颂挥赋更成诗
　　睿藻昭云汉鸿文勒鼎彞体追西汉古习陋六朝为垂诫言堪法敦伦俗未漓文章根至理性道本无岐入室先由戸窥籓不碍篱诗书时晤对礼乐尽师资信足风千古谁能赞一词史官书简册扈从快追随喜起同堂盛明良庶绩熙赓歌珠错落卷帙锦纷披纪载了如掌编摩列若眉体裁称美备醇正鲜微疵徃哲型如在来兹学有禆缥缃看日丽云防自天贻更欲增篇什行将寿枣梨小臣探秘笈珥笔报恩私愿学平生志从龙遇合竒史才慙永叔文笔谢昌黎但觉扬休美浑忘匿影附名应不朽此乐已无涯
　　大驾幸鲁诗
　　翰　林　院　庶　吉　士【臣】王　懿
　　万古传道心唐虞洎洙泗先圣与后圣精一原无二谁其集大成于维
　　今皇帝治与中天侔学则尼山配灵爽脉脉通百虑而
　　一致缅想阙里风车服与礼器慇然
　　驾六龙迢迢特
　　临涖卤簿圜宫墙旌旄焕松桧豹尾接鹓班冠裳肃
　　扬对夹道伏诸生六经
　　命讲肄
　　天语连
　　宸翰络绎云章丽一时邹鲁间万姓欢腾地丰碑摩苍穹龙虎纷环卫勒成不刋书盛典垂弈世
　　皇帝幸阙里诗
　　翰　林　院　庶　吉　士【臣】李本涵
　　寰海承流日
　　清宫重道年
　　扬銮遵孔里辑瑞考虞编霜锁期门防颷轻岱岳烟泉林闲防笔防阜静停鞭插汉开祠庙升堂饬几筵告防将玉豆展拜拂彤旃六乐茎池奏千官剑佩联
　　衮衣终祼献鼓箧系词诠瞻仰遗容在摩挲法物传杏坛花自放桧树影犹翩汲井清风激看碑古镌南宫余墨迹北海有琴郁郁佳城近纷纷葆吹前天香云共绕异植绮争鲜驻跸思前代居庐记昔贤灵蓍符大衍文草被遐阡延伫斜阳转从容整
　　驾旋千秋经术贵五氏
　　主恩偏章服加身丽松筠励操坚云孙颁位宁绣壤啓
　　原田宋代儒门大姬公世胄延
　　圣谟绨几述
　　睿藻防毫宣玉海流千派银潢泻百川云书森逸态日榜俨高骞采石西山逺观光东鲁阗文章兼道艺礼乐化垓埏迥映奎躔象须陈玉检篇万方同拜手
　　景运正中天
　　皇上幸阙里恭纪四首
　　翰　林　院　庶　吉　士【臣】李斯义
　　时维甲子冬问俗披蒿莱
　　玉辂指东方泱漭洙泗开窕桓子井嶐嵸季郈台地接鲁灵光遗础随飞埃左亳右周社两观何崔嵬升堂瞻礼器几筵罗罇罍乔林飒天风
　　龙旗相徘徊荣光结丹霞灵鼍殷若雷染翰摅
　　宸章天汉同昭囘
　　其二
　　缅懐
　　大圣人抱道昌平乡赫赫帝王师千祀炳秋阳崇儒
　　迈前古道统归
　　今皇斯文既在兹瞻拜依宫墙文物洽閟宫氤氲松桧香车服三代制万舞何洋洋斑駮鼎彞姿麾幡鱼龙翔于穆挹圣衷猗那闻乐章彷佛奏钧天登降肃以庄阶下旧杏坛岿然存休光
　　其三
　　古桧若怒虬苍鳞郁嵳峩千载无荣枯风云恣荡磨庙中遗旧琴恍听猗兰歌反鲁乐始正删述亦已多五十学易年白首犹婆娑破壁丝竹音秦火将奈何汉祖祀太牢唐帝还经过夐絶惟我
　　皇建极在中和
　　其四
　　古庙既释奠遗寝亦肃拜步自洙水桥囘流何澎湃万木声青葱俨如画鸟雀不敢巢苍龙时一挂石坛四十九琳琅倒金薤当年驻跸亭御气发光怪枯楷长孙枝隧道惟所屇仰瞻厪
　　皇情恪恭实匪懈尊师
　　赐田宅茔兆拓昔隘从兹亿万年风雨防灵界
　　恭纪
　　皇上躬祀阙里二首
　　翰　林　院　庶　吉　士【臣】淩绍雯
　　宸游趋阙里彩仗自天开扈
　　跸千官拥鸣銮
　　万乗来尼山长崒嵂泗水日潆洄释奠瞻成礼祥风徧
　　九垓
　　其二
　　夫子立人极吾
　　皇迈百王殷勤亲俎豆髣髴见羮墙道啓诗书壁光留
　　丝竹堂侍臣亲盛事稽首共赓飏
　　圣驾幸阙里赋
　　翰　林　院　庶　吉　士【臣】彭始抟
　　自羲圣之开天判两间之一画歴坟典而三五皆帝王之盛迹揭精一之微言文命敷而勿易阐降衷以发祥垂敬义于玉册序道统以源流实御世之专责彼伊莱与望散不过分股肱而羽翼乃尼山之拔萃诗书而襄命讨之职昔者五老来降玉书吐庭敷四教广宣六经声传木铎万古寐醒汉唐载嗣寻流昧源虽昼而晦如云朝屯有宋诸儒爰啓厥门濂洛关闽斗布星繁如有所待以开化元猗欤盛哉我
　　皇上之首出也续二千余年将坠之斯文追舜禹汤文
　　以还之正统接尼防之道脉洵
　　亶聪而天纵迨乎氛埃扫涤宇宙载新八表遐畅海极无尘歌载缵于武功乃壹志于修文日焕彩于中天道既冬而复春探一贯之秘防悟性道之奥真懐杏坛之讲席思矍相之比邻彼贞观与建隆徒释奠而骏奔集桥门而听讲仅崇儒之空文望高山而仰止爰
　　命驾以东巡于是黄道辉凝
　　紫宸日拥列缺前驱羣星载拱河岳来从百灵望宠尔乃羣龙夹毂三公扈从引领乎东蒙之里接足乎鳬峄之峰于是汶济既涉奎文在望羮墙载见遵彼周行肃仪范以瞻前欢鼓舞其无方观车服与礼器乃入室而升堂曰下拜于礼门俾俎豆以生光爰抒彩笔乃焕云章
　　天语高题
　　御墨飞香树之贞玉以寿无疆覩烟霞之舒卷若鸾鳯之鶱翔标玉书于泰岱挂五云于高冈实千秋之仅事与日月而辉长宜圣神之潜格喜吾道之再昌黙
　　圣学以授受归大统于
　　今皇于烈哉于烈哉盖闻天之生圣人也既与以圣人
　　之德必加以圣人之瑞惟圣人为
　　天子之质即
　　天子为圣人之位自唐虞而夏商至中周而几坠惟尼父之挺生超羣圣而出类久懐情于三代望
　　今皇而乐致斯治统与道统合而为奕禩之升平萃君师于一身集洙泗之大成圣以遇
　　圣固已超三古而接其统系道以传道盖将与天地而
　　同其贞恒
　　圣驾幸阙里恭纪
　　翰　林　院　庶　吉　士【臣】范光宗
　　警跸临东甸车书集万方时巡追舜帝于迈咏周王肃肃瞻廊庙歆歆荐豆觞铿锵鸣剑佩师济列冠裳快覩圜桥盛荣生璧水光丰碑钩未断桧干色犹苍事业超前古修明俟我
　　皇云霞辉
　　翰藻
　　纶綍焕奎章钜典蒙峻
　　湛恩洙泗长明良赓喜起声敎讫遐荒自愧雕虫技
　　叨陪鹓鹭行敷文当
　　景运寳厯颂无疆
　　圣驾幸鲁记
　　翰　林　院　庶　吉　士【臣】叶　渟
　　皇帝御极之二十有三年从臣工请始行东
　　巡狩用察民疾苦勤施补助
　　銮舆经过地方应行典礼无不修举九月二十四日发自京师既登泰山还自江南十一月十八日乙夘遂
　　幸阙里谒
　　先师修祀事先是羣臣议礼谓陈设仪仗迎神送神
　　用两跪六叩礼读祝文毕行三叩礼
　　皇上以
　　先师道冠古今所以尊礼之者犹有未至遂
　　特行九叩礼夫重道尊师王政之本也记曰三王四代
　　惟其师矧
　　先师集千圣心传防百王大法其道诚莫之与京累代崇事之文亦不可为不备然要未闻有行是旷典者
　　皇上天纵聪明圣神文武超迈前代独创非常而行千载所未行之典宜矣尝考汉高至鲁不过以太牢祀孔子而仪制不载北魏孝文唐高宗明皇后周太祖皆行亲祀亦未传有仪制惟宋真宗谒庙始用再拜行酌献礼诣孔林降舆乗马然以视今日典礼果孰优而孰诎耶唐明皇过鲁诗止于叹鳯泣麟以视今日
　　御制阐扬道法炳若日星以心印心以道证道使万世永遵而不可易其为精粗得失又不待智者始辨之也先是礼部议
　　巡幸所至凡致祭祝祠翰林官拟撰独祀先师及元圣
</div>
    <div class="pagination">
<a href="幸鲁盛典_page61.html">上一页</a><span>...</span><a href="幸鲁盛典_page57.html">57</a><a href="幸鲁盛典_page58.html">58</a><a href="幸鲁盛典_page59.html">59</a><a href="幸鲁盛典_page60.html">60</a><a href="幸鲁盛典_page61.html">61</a><span class="current-page">62</span><a href="幸鲁盛典_page63.html">63</a><a href="幸鲁盛典_page64.html">64</a><a href="幸鲁盛典_page65.html">65</a><a href="幸鲁盛典_page66.html">66</a><a href="幸鲁盛典_page67.html">67</a><span>...</span><a href="幸鲁盛典_page63.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
