<!DOCTYPE html>
<html>
<head>
    <meta charset="UTF-8">
    <title>大明会典 - 第 647 页/共 713 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大明会典 - 第 647 页/共 713 页</h1>
    <div class="content">郡王长子、斋粮麻布俱革免
○正德十一年奏准、各
王府乡君病故、准照奉国中尉事例、减半造葬
○嘉靖四年奏准、镇国将军以下病故、行该布政司、查勘年月日期、夫妻有无见在先故缘由、与
王奏相同、照见行递减则例、径自派办价银、给付该府、令自造坟开壙安葬。勘有违碍、具奏定夺
○二十八年题准、
亲王并妃、造坟开壙、行该省都布二司、派办夫匠、木石砖灰等料、合用冥器丧仪、一併造完送用。其铭旌紵丝、金箔龙凤鉤、工部行文思院等衙门成造、候便领送
○四十四年定、
郡王、将军、中尉、郡县主君坟价、一概免给。惟
郡王及妃、并郡主、铭旌紵丝、金箔龙凤鉤、工部行文思院成造候领。合用冥器丧仪等项、行该省照依递减事例、给银自造
○万历十年议准、
郡王初封、係
帝孙者、身后坟价、照例全给。其餘
郡王、量给一半。开壙合葬者、免给。
世子坟价、与
郡王同。将军以下、一概停免

职官坟塋

文武官员造坟总例
洪武元年定、坟塋石兽
职官一品、塋地九十步、坟高一丈八尺。二品、塋地八十步、坟高一丈四尺。三品、塋地七十步、坟高一丈二尺。以上、石兽并六。四品、五品、塋地六十步、坟高八尺。以上、石兽并四。六品、塋地四十步。七品以下、二十步。坟高六尺。以上步法、皆从塋心、各数至边。五品以上、许用
碑、龟跌、螭首。六品以下、许用碣、方跌、圆首 【庶人塋地九步、穿心一十八步、止用壙誌】 
○二十九年定
坟塋
公侯、塋地周围一百步、坟高二丈、围墻高一丈。一品、塋地周围九十步、坟高一丈八尺、围墻高九尺。二品、塋地周围八十步、坟高一丈六尺、围墻高八尺。三品、塋地周围七十步、坟高一丈四尺、围墻高七尺。四品、塋地周围六十步、坟高一丈二尺、围墻高六尺。五品、塋地周围五十步、坟高一丈、围墻高四尺。六品、塋地周围四十步、坟高八尺。七品以下、塋地周围三十步、坟高六尺
碑碣石兽
公侯石碑、螭首高三尺二寸。碑身高九尺、阔三尺六寸。龟趺高三尺八寸
石人二　　　　　石马二
石羊二　　　　　石虎二
石望柱二
一品石碑、螭首高三尺。碑身高八尺五寸、阔三尺四寸。龟趺高三尺六寸
石人二　　　　　石马二
石羊二　　　　　石虎二
石望柱二
二品石碑、盖用麒麟、高二尺八寸。碑身高八尺、阔三尺二寸。龟趺高三尺二寸
石人二　　　　　石虎二
石羊二　　　　　石马二
石望柱二
三品石碑、盖用天禄辟邪、高二尺六寸。碑身高七尺五寸、阔三尺。龟趺高三尺二寸
石虎二　　　　　石羊二
石马二　　　　　石望柱二
四品石碑、圆首高二尺四寸。碑身高七尺、阔二尺八寸。方趺高三尺
石虎二　　　　　石马二
石望柱二
五品石碑、圆首高二尺二寸。碑身高六尺五寸、阔二尺六寸。方趺高二尺八寸
石羊二　　　　　石马二
石望柱二
六品石碑、圆首高二尺。碑身高六尺、阔二尺四寸。方趺高二尺六寸
七品石碑、圆首高一尺八寸。碑身高五尺五寸、阔二尺二寸。方趺高二尺四寸
天顺二年奏准、文武大臣、官為造坟者、夫故在前、併造妻壙。妻故在前、併造夫壙。后葬者、止令所在官司、起倩夫匠、开壙安葬。继室、则附葬其旁、同一享堂。不许另造
○成化十三年奏准、令本家自行开壙附葬
○弘治十年、仍令有司开壙
凡功臣武官造坟。洪武三年定、功臣守墓人户、各以封爵官品之差等给之。其合用石碑石兽之类、亦令有司、俱依品秩成造
○二十六年
詔、自今凡功臣故、不建享堂。其坟塋葬具、皆令自备。惟歿於战阵者、官给
○又定、凡武职官员、或歿於矢石。或死於任所。先由礼部定夺、应合造坟者、移咨知会。仍审安葬去处、若在京者、与择坟地、会计工程、照例应拨囚徒砖灰造坟。中间有公候伯、合用硃红槨、冥器、誌石、砖灰、人工、别无定例、度量支拨。其槨具、冥器、行下宝源、军器、营缮、鍼工、鞍轡局所、依例料造应付。若有
旨、许令祖坟或就任所安葬、及造享堂者、临期定夺施行
造槨并冥器砖灰
公　　　　　　　侯
伯
造槨无冥器
都督同知僉事　　指挥使
红漆槨　　　　　誌石
砖四千五百箇　　石灰四千五百斤
囚五十名
指挥同知僉事
黑漆槨　　　　　誌石
砖三千四百五十箇
石灰三千四百五十斤
囚二十名
正副致仕千户卫镇抚
砖一千五百箇　　石灰一千五百斤
囚一十二名
百户所镇抚
砖二百四十箇　　石灰二百四十斤
囚六名
千百户所镇抚骨殖安葬、砖灰囚减半
宝源局造
公侯伯都督冥器内用
小铜釜一面　　　小铜灶一箇
小火箸一双　　　小铜火盆一箇
槨誌事件
铁束二道　　　　铁鋦二箇
两尖钉二百箇　　(金殳)鐶一副
军器局锡造
水盆一　　　　　臺盏一
杓一　　　　　　壶瓶一
酒瓮一　　　　　唾盂一
水罐一　　　　　香炉一
香合一　　　　　烛臺一对
香匙箸连瓶一副
茶钟一　　　　　茶盏一
碗二　　　　　　橐二
灯臺盏一副　　　碟十二
油瓶一　　　　　匙箸连瓶一副
营缮所木造
牙仗二　　　　　骨朵三
交椅一　　　　　脚踏一
交床一　　　　　马杌一
</div>
    <div class="pagination">
<a href="大明会典_page646.html">上一页</a><span>...</span><a href="大明会典_page642.html">642</a><a href="大明会典_page643.html">643</a><a href="大明会典_page644.html">644</a><a href="大明会典_page645.html">645</a><a href="大明会典_page646.html">646</a><span class="current-page">647</span><a href="大明会典_page648.html">648</a><a href="大明会典_page649.html">649</a><a href="大明会典_page650.html">650</a><a href="大明会典_page651.html">651</a><a href="大明会典_page652.html">652</a><span>...</span><a href="大明会典_page648.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
