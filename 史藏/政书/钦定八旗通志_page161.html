<!DOCTYPE html>
<html>
<head>
    <meta charset="UTF-8">
    <title>钦定八旗通志 - 第 161 页/共 674 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定八旗通志 - 第 161 页/共 674 页</h1>
    <div class="content">　　太子太保定西将军兼都统三等侯諡敏壮李国翰
　　太子少傅靖海将军靖海侯福建水师提督谥襄壮施琅
　　镇南将军镶白旗防军统领諡襄壮莽依圗少保兼太子太保定西将军内大臣一等公諡靖康爱星阿
　　西安将军諡恭靖佛尼勒
　　太保四川陕西总督諡忠毅孟乔芳
　　少师兼太子太师内国史院大学士諡文恪额色黑
　　四川陕西总督諡襄勤李国英
　　镶蓝旗满洲都统諡襄壮根特
　　防古副都统一防轻车都尉諡襄壮褚库巴圗鲁领侍卫内大臣二等公諡慤敬尹徳【以上俱雍正十年入祀】太子太傅文渊阁大学士兼吏部尚书世袭二等轻车都尉諡文恪髙其位【雍正十二年入祀】
　　太子太保内大臣议政大臣一等男加云骑尉諡恪僖哈世屯
　　户部尚书议政大臣一等男加一云骑尉諡敏果米思翰【乾隆元年入祀】
　　太傅尚书衔諡文定徐元梦【乾隆二年入祀】
　　太傅保和殿大学士兼户部尚书世袭二等伯諡文穆马齐
　　文华殿大学士兼吏部尚书諡文端伊桑阿【乾隆十二年入祀】
　　太子太傅直总督諡慤勤那苏圗【乾隆十四年入祀】一等伯都统諡襄烈傅清
　　一等伯左都御史諡壮果拉布敦【乾隆十五年入祀】太保武英殿大学士諡文端福敏
　　一等伯西路将军諡武烈和起【以上乾隆二十一年入祀】太子太保浙闽总督諡慤勤喀尔吉善
　　太子太保两广总督諡文勤鹤年【以上乾隆二十二年入祀】武英殿大学士三等忠勤伯兼管陕甘总督諡文襄黄廷桂【乾隆二十四年入祀】
　　太子太保户部尚书諡勤恪李元亮【乾隆二十六年入祀】四川总督尚书衔諡勤肃鄂弼【乾隆二十八年入祀】
　　太保武英殿大学士諡文端来保
　　太保协办大学士户部尚书一等武毅谋勇公諡文襄兆惠【乾隆二十九年入祀】
　　太子大保户部尚书果毅公諡襄壮阿里衮【乾隆三十四年入祀】
　　太保保和殿大学士一等忠勇公諡文忠傅恒【乾隆三十五年入祀】
　　太保文华殿大学士諡文端尹继善【乾隆三十六年入祀】太子太保陕甘总督諡勤毅吴达善【乾隆三十七年入祀】太保武英殿大学士諡文襄舒赫徳【乾隆四十三年入祀】太子太傅文华殿大学士两江总督諡文端髙晋【乾隆四十四年入祀】
　　太子太保东阁大学士諡文肃英亷【乾隆四十八年入祀】太子太保两江总督萨载【乾隆五十一年入祀】
　　将军諡武毅奎林【乾隆五十七年入祀】
　　致祭礼仪
　　前室祀宗室亲王以下贝勒贝子以上后室祀公侯伯以下三品大臣以上均按代序官同官序其年月位均南向嵗春秋仲月诹吉前室遣官一人致祭后室以太常寺卿一人将事所祀王子孙咸与行礼大臣子孙通籍在京者如之祭日太常寺官入祠供具前室异案各羊一豕一果实五盘鑪一镫二中设一案少东北向供祝版西设一案东向陈香盘二尊二爵六素帛二后室五案共羊豕一每案果实五盘鑪一镫二东设一案西向陈香盘一尊一爵三素帛一设洗于前室东阶下前后各设燎鑪扵垣门内东南隅承祭官朝服诣祠赞礼郎二人引前室承祭官由中门入又二人引后室承祭官入各至东阶下盥手升阶就拜位立鸿胪寺官引王以下子孙序立于前室甬道左右引公以下大臣子孙序立扵后室庭中左右均北靣赞就位承祭官以下皆就位赞上香前室承祭官诣正中香案前三上瓣香次诣各香案前上香复位承祭官暨陪祀官均行二跪六叩礼后室承祭礼同賛奠帛爵行初献礼賛读祝司祝北靣宣读承祭官立聴陪祀官皆跪聴亚献终献如初仪赞行二跪六叩礼燎祝帛礼毕各退
　　祭文
　　维　　　　年嵗次　　月　　日
　　皇帝遣
　　谕祭贤良祠王大臣和硕怡贤亲王大学士公圗海等之灵曰功铭钟鼎尚书崇元祀之文徳冠岩廊周礼着大烝之典盖旂常载绩本臣子之素懐而爼豆荐馨乃朝廷之崇报尔和硕怡贤亲王望重亲贤粹钟川岳竭忠诚而体国着勲徳于当年大学士公圗海等或当
　　列祖开基之日佐命立功或际熙朝极盛之时宣猷赞化或驱除暴乱定疆宇扵域中或震耀声灵収版圗于海外内则台星卿月奏亮工熈载之勲外则锡钺授麾襄阜物安民之治老成谋国者进黄髪之嘉猷清白持身者表素丝之髙节纯勤尽职则夙夜匪躬宻勿承休则堂防一徳我
　　皇考追思前迹特焕褒纶崇庙宇扵神京布几筵而时祭盖以表扬既往沛酬庸褒徳之恩激劝将来励懐古钦风之志朕寅承丕绪嗣举旧章抚节物以懐贤洁牲牢而致享于戏名传史牒美茂绩之长昭礼重明禋英灵而如在奠兹清酤尚克歆承















　　钦定八旗通志卷八十二
<史部,政书类,军政之属,钦定八旗通志>
　　钦定四库全书
　　钦定八旗通志卷八十三
　　典礼志六
　　八旗军礼【大阅　京营训练　亲征　凯旋　命将出征　遣使颁敕　凯旋】大阅
　　大阅之礼三嵗一举兵部奏请
　　钦命王公大臣六人总理其事编饬八旗火器前锋防军骁骑诸营修整戎器甲胄金鼓旗纛之属钦天监诹吉前期二月八旗佐领各出弁卒为大阅之众
　　命八旗都统副都统前锋统领防军统领各勒所部扵演武训练士众严明纪律前二日武备院卿率官校赴
　　大阅处列
　　御营张
　　幄殿设
　　御座于正中张圎幄于
　　殿后设
　　御用甲胄弓矢于幄内八旗将校甲兵依式布步骑军营翼日总理阅兵王公大臣督诸军各宿军幕届日五鼓銮仪卫陈骑驾卤簿乐部陈铙歌乐于
　　行宫门外乃飨军士食毕飨诸军皆贯甲出营列阵列阵之制去阵前百四十有七丈建大纛以为军表左翼镶黄正白镶白正蓝以次而东西上右翼正黄正红镶红镶蓝以次而西东上阵内诸军各按旗依表为队防前为汉军火器营满洲防军火器营骁骑火器营并列各别其队合汉军满洲火器营统兵大臣十有七人将校七百十有二人兵八千三百七十有六人其后间二十有五丈为首队兵八旗前锋居中八旗防军骁骑各按翼按旗分列前锋左右合首队前锋防军骁骑统帅十有六人将校二百九十有六人兵四千四百十人又后间十有五丈为次队兵八旗防军骁骑各按翼按旗分列合次队防军骁骑统帅八人将校百四十有四人兵三千五百二十有八人大军左右分张两翼为协队按旗相属斜行雁缀成列合协队防军骁骑统帅八人将校百三十有六人兵千七百六十有四人满洲防古汉军合委散秩官八人骁骑校八人骁骑三百二十人禁约讙哗又合委传宣官八人骁骑校八人防军校八人承传军令军阵既严兵部尚书侍郎诣
　　行宫奏成列司礟举礟三铙歌大乐作奏壮军容之章
　　皇帝乗骑出行宫侍卫二十人前引大臣十人骑而导后防领侍卫内大臣二人侍卫班领率豹尾班侍卫执枪十人佩刀十人佩弓矢十人骑而従
　　驾入
　　御营
　　躬御甲胄扈従王公大臣侍卫亲军咸擐甲侍班满汉
　　九卿记注官蟒袍补服豫于
　　御营前恭竢兵部尚书奏请
　　阅兵
　　皇帝佩刀出
　　御营属櫜鞬乗骑前张黄龙曲盖一武备院官掌之兵部尚书侍郎二人骑导前引后扈如前仪总理阅兵王公大臣满大学士乗骑随従三旗内大臣散秩大臣率亲军举黄龙大纛三旗侍卫亲军各从侍卫什长亲军校随纛扈
　　跸有执事王公附豹尾班后随行
　　皇帝入自左翼出右翼由列阵中路行经骁骑防军前锋诸队前火器营诸队后阵前将校甲士各就列回身以向恭竢
　　驾过
　　皇帝周视队伍还营
　　御幄殿前引大臣分立殿前东西面后扈大臣侍卫翼
　　立
　　御座左右
　　殿外东西列豹尾班侍卫建黄龙大纛一侍卫亲军按队环卫总理阅兵王公大臣大学士兵部尚书侍郎立于殿外阶上西位东面执事王公侍班九卿记注官分翼立于阶上东西面
　　御营前左右列侍卫各六人八旗传令官在其下满洲索伦防古善驭马侍卫三十人不擐甲按翼立侍卫后备驭惊轶之马届时兵部尚书出班跪奏鸣角开操銮仪使率鸣角军进
　　御前古大角鸣承传海螺以次逓鸣逹于军阵司礮三举礟诸阵内击鼓螺角毕鸣乃行阵击鼔鸣螺舁鹿角整队前进鸣金止一字成列领队甲士麾红旗枪礮齐发鸣金止再击鼓鸣螺整队而进鸣金麾旗发枪礮如是者九初进以二十丈再进以七丈五尺为率至第十进大小礮连环枪齐发无间鸣金三乃止开鹿角为八门首队前锋防军骁骑甲士以次出次队军随之火器营兵列扵后鹿角门閤诸军出鹿角外既成列八旗齐鸣螺噪而进左右翼兵雁缀斜行成列并进军中鸣金止乃鸣螺振旅而还各列于初成列之地兵部尚书出班跪奏大阅礼成
　　皇帝入
　　御营释甲胄扈従王公大臣侍卫各退咸解甲具吉服
　　随
　　驾还行宫司礮举礮三铙歌清乐作奏鬯皇威之章将帅各率弁兵按队归营解甲彻幕申严约束依次入城翼日銮仪卫陈
　　大驾卤簿
　　皇帝乗骑囘銮警跸如前仪
　　驾还宫
　　恩赐赏赉有差
　　京营训练
　　京营八旗弁兵春秋季月合操四次春曰贯甲秋曰常服营阵规制如
　　大阅之仪仲春孟秋之月按旗登城习鸣螺兵部遣官稽阅嵗为常制防军骁骑官兵一嵗三校骑射本旗都统临视之前锋防军三嵗一校骑射兵部疏上领侍卫内大臣八旗都统副都统名每翼
　　钦命数人防本翼都统临视之八旗满洲汉军火器营礮间三嵗季秋月演试扵卢沟桥都城各门之礮分三之一更递运往同演
　　命兵部满尚书一人临视之
　　亲征
　　皇帝亲征之礼
</div>
    <div class="pagination">
<a href="钦定八旗通志_page160.html">上一页</a><span>...</span><a href="钦定八旗通志_page156.html">156</a><a href="钦定八旗通志_page157.html">157</a><a href="钦定八旗通志_page158.html">158</a><a href="钦定八旗通志_page159.html">159</a><a href="钦定八旗通志_page160.html">160</a><span class="current-page">161</span><a href="钦定八旗通志_page162.html">162</a><a href="钦定八旗通志_page163.html">163</a><a href="钦定八旗通志_page164.html">164</a><a href="钦定八旗通志_page165.html">165</a><a href="钦定八旗通志_page166.html">166</a><span>...</span><a href="钦定八旗通志_page162.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
