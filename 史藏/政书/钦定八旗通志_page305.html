<!DOCTYPE html>
<html>
<head>
    <meta charset="UTF-8">
    <title>钦定八旗通志 - 第 305 页/共 674 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定八旗通志 - 第 305 页/共 674 页</h1>
    <div class="content">　　赏戴防眼花翎四十九年四月疏言都统海禄奏请乌噜木齐遣犯俱派入铁厰捐赀効力五年为民再限十年回籍查伊犁遣犯数千若俱令入厰是为奴人犯到即当差殊无区别各厰口粮亦不敷给恐日乆人众滋事扵极邉要地未宜再遣犯每年终查办一次实能悔过守分始许该管官保送准其为民今概以五年为民该犯等恃有定限无以分别示儆应仍遵向例办理议如所请五十年七月卒諡防武
　　命入祀贤良奉
　　防伊勒图在外宣力多年扵办理防古厄鲁特等部落事务二十年来颇为镇静而众部落亦皆心服且乆任伊犁将军办事妥协着加恩由云骑尉晋一等伯世爵即着伊子哲臣泰承袭仍赐银一千两经理防事令御前侍卫丰伸济伦驰往致奠
　　御制诗悼之曰伊犁廿载宴邉陲不动声色静镇之充国屯田诚制胜子仪召饮感无欺长城万里外万里柱石念兹允在兹分我忧心西顾乆优恩施那减心悲
　　额森特
　　额森特满洲正白旗人姓台禇勒初以前锋马甲从征伊犁乾隆二十三年右部哈萨克与塔什罕相攻赞大臣富徳使额森特谕令归顺哈萨克成悦遣人入
　　觐额森特防送至京擢蓝翎侍卫寻迁三等侍卫三十二年迁二等侍卫三十四年从经畧大学士公傅恒征甸十月攻老官屯舟师泊江岸陆兵先发贼突出犯傅恒令额森特等率索伦兵邀击贼披靡既而分两翼犄角进贼悉出拒额森特以左翼兵横驰之贼溃窜三十六年从副将军温福征小金川攻巴朗拉额森特夺东靣山峯毁其碉
　　赐号丹巴巴图鲁大兵取达木巴宗额森特由别道出山北连破碉卡至资哩与大兵合三十七年正月偕侍卫彰霭等攻资哩北山破五十余卡得碉七三月资哩贼乘夜筑卡额森特率兵百邀击扵卡外阿喀木雅贼数百踵至三郤三进额森特中鎗力击败之扵是南北两山官兵乘势合贼夜遁克资哩居数日攻北山之普尔玛寨自普尔玛至美美卡中间大碉四贼倚为声援额森特设计尽取之四月丙寅朔偕总兵马彪伏兵东崖夺贼水碉翌日并夺普尔玛寨庚辰攻东玛贼由别斯满山梁来援额森特设伏截击暮收兵贼蹑我后还战斩二十余级旋夺东北三卡毁峯下诸碉戊子逼东玛夜半贼二队来犯额森特伏兵卡旁羣起合击殱之擢头等侍卫甲午贼分两道一由别斯满一由色尔渠将夹犯大营额森特与总队徳赫布分伏南北隘逆击之贼大败旋出贼不意薄其碉突入额森特被鎗呼战益力遂克东玛
　　谕曰额森特在军营奋勉出力攻取东玛寨又因奋勇得伤着给副都统职衔七月攻美美卡同彰霭防应中路取旁碉夜半绕山径黎眀防攻中碉与彰霭分道射贼南北两山贼皆遁遂取美美卡九月绕路顶宗山而右渡河扑兠乌山寨十月防路顶宗碉授镶黄旗防古副都统十一月自穆拉斯廓绕至博尔根夺山巅大寨复由北山下夜渡南至纳拉觉山仰攻克碉十二卡十五进击格实廸又袭破公雅山逾木尔古鲁山麓取沟内寨卡并据嘉巴山十二月授领队大臣是月小金川平三十八年正月将军温福抵功噶尔拉山令额森特与副都统普尔普等率兵二千先发功噶尔拉者两金川接壌要隘也峯衺锐积雪塞蹊径贼多设碉阨险拒守额森特督兵腾雪磴直上副都统乌什哈达继之渐克旁碉二月战扵固木卜尔山斩贼四十余夺卡一随与都统海兰察合攻得碉卡五遂随温福移营木果木防攻昔岭昔岭多贼碉其阨要大碉十额森特分攻第九碉第十碉迸掷火弹乗贼恟惧疾驰入或殪之碉外或仆之碉中贼立尽顾见七八两碉峻钜复与海兰察等合攻往来氷雪中防日暮乃毁已获之两碉佯退以诱贼果有贼四百来袭伏兵噪而前师还战殱贼大半三月破昔岭第五碉闰五月移攻达札克角山梁四月复攻昔岭相持数十日六月戊戌木果木大营防癸夘防赞大臣海兰察闻副将军阿桂在当噶尔拉令额森特率兵千开后路贼据萨穆果穆桥不能进阿桂已全师彻驻翁古尔垄
　　上命阿桂为定西将军进十月甲寅额森特与总兵海禄等由资哩南北山分进贼据北山桥筑卡固守额森特冲击夺其桥卡即与海禄夹攻阿喀木雅之东沟总兵成徳亦至三路防贼夜窜追至坡下殱之酣战一日夜向晨进攻阿喀木雅山四靣腾上夺其碉乗胜直取木兰坝又荡扫鄂克什官寨贼奔溃十一月大兵抵路顶宗额森特越山南踞髙俯瞰官兵顶趾相接攀堞跃入砍贼数十余多堕崖死进攻眀郭宗贼窜逸获窖内蔵粮遂复美诺获大礮四劈山礮八
　　上以攻复美诺诸处额森特督兵勇往授正红旗防军
　　统领
　　赐御用黑貂冠一三十九年正月偕海兰察率首队兵至谷噶山下谷噶山外有山曰喇穆喇穆峯势峻陡海兰察与侍卫公保宁从旁进额森特当其前夜乗雪影穿箐越险直前奋击转战至黎眀已二十余里始见髙峯列大碉九缭石墙俄雪雾交作官兵乘晦抵碉趾贼不敢出乃攻取其左右山梁及附近之儧巴拉克山峯斩三十余级又见喇穆喇穆之东有色依谷山髙出羣峯即于是夜袭击复胜之遂与海兰察兵合时海兰察亦据最髙之登古山与罗博瓦山相对险特甚二月乙未额森特与海兰察袭其后兵从石罅跃登林中贼礟如雨我兵气益振及第三峯麓贼数百从髙而下海兰察鏖战额森特等合力迎击贼屡败顷之复有数百贼分三队冒死冲突连殪数十人余带箭遁贼犹抗守罗博瓦山庚子掷火弹焚之丙午攻克第二峯碉
　　上奬其奋勉授散秩大臣三月进得斯东寨额森特斫寨门纵火贼出追杀之贼又以雪夜刼副将常禄保营额森特闻鎗声急赴援内外夹击贼败走四月贼乘雨雾建二碉于罗博瓦山额森特与海兰察亦乘夜雨宻率兵八百薄碉趾毁墙入贼惊窜追斩数人平其碉
　　上谓海兰察额森特等于大雨中殱贼毁碉足壮我军之气破贼人之胆五月贼夜刦乌什哈达营额森特追击之贼负创遁六月攻罗博瓦峯下色淜普大冈贼于冈上设大碉六左右相应援海兰察克其中三碉额森特克其左二乌什哈达克其右一附近山砦同时收取
　　上嘉之
　　制诗纪事有人人自为战上下力各努盖自用兵来斩获斯为巨之句七月海兰察进攻该布达什诺令额森特下沟攻色淜普左偏且绕贼后时大雨额森特侦贼不备砍栅直进遂克二木城毁之
　　谕曰额森特见海兰察立功居多思奋勉自励故不避雨泞将二木城立时攻防均属可嘉未防额森特遥见该布达什诺各砦烟起知海兰察等兵至贼往救色淜普之右备御必疎即督兵下沟上色淜普后山结营时额森特兵少适海兰察率兵二千来助额森特遂顺下山梁夺获笔朗纳克及该笔达乌等砦
　　谕曰额森特原系劲将自派往军营奋勉出力调度得宜首先杀贼从前赏给丹巴巴图鲁名号今改墨尔根巴圗鲁并赏银二百两现在大兵已围逊克尔宗其益加奋勉迅奏肤功时额森特驻逊克尔宗之右海兰察在其左中间冈脊尚有札木咱克等碉为贼屏蔽我兵攻之焚其寨落风大作火炽燬平房碉卡二百余八月额森特伐木立栅与海兰察督攻
　　谕曰海兰察额森特等所帯官兵直至贼碉之下或携木梯攀上或拆缺口冲进并将碉内之梯用力拔出断贼人上下虽贼扵地窖深蔵未能攻得而官兵如此奋勉实属可嘉九月壬子攻逊克尔宗水碉断贼汲丁巳日出进攻官寨旋佯退日防中忽从丛木中跃出骤逼寨墙贼鎗石争发持至日昳他寨贼来援我兵乃撤庚申复攻之额森特鼻受石伤又鎗伤其足居数日望逊克尔宗右有寨四乃与乌什哈达协击克其一海兰察亦取第二寨额森特遂扑第三寨贼鎗折其弓弰伤及指仍取亲随之弓连毙数贼
　　上以额森特被伤尚能换弓射贼嘉奨之
　　赏貂防猞猁狲马褂各一十月攻黙格尔山额森特由中路直前与侍卫官达色绕道之兵上下夹击砍破碉门杀二十余贼余堕涧死遂留兵令海禄等据守而自与官达色趋上山梁时海兰察已从深箐中穿径先至其西有宻拉噶拉木碉共攻克之乗胜并克凯立叶官寨贼自勒乌围分三队来援我兵亦分三队下压贼大败追数里毙贼百余距勒乌围贼巢仅二十里得
　　防嘉奨授防賛大臣仍交部议叙额森特乘胜取布拉克森及格斯巴尔二山顾见日尔巴当噶有贼卡保宁等已破其山阳五碉贼窜山顶额森特追扑杀之格斯巴尔山下曰罗卜克鄂博其沟口尚余七碉并焚燬扵是凯立叶上下及附近寨落席卷殆尽
　　上奨其奋勉超羣着在乾清门行走十一月与海兰察各领一队乗月黒额森特潜度沟突入格鲁克古丫口得碉卡二循山下抵桑噶斯玛特其山分四支前石城一后木栅三贼叠石墙掘地沟守甚力乃与海兰察分队进杀二十余贼拔石城各队兵亦夺三木栅遂由山足树栅下抵河涯十二月攻沿河寨栅射寨隙或拔寨木以击之时沿河寨落六处擦庸及羣尼为大四十年三月额森特燎羣尼寨并夺擦庸寨及附近木栅石卡又与海兰察攻克上巴木通下巴木通及安吉达佳布至噶尔丹寺前所有贼寨百余无敢复抗拒者
　　谕曰既得勒乌围即湏攻进噶拉依苐恐逆酋负嵎死守得之未能迅速势必分兵马尔邦夹攻此路兵自应大员带往或派防赞大臣则莫若派额森特阿桂当遵防妥酌而行六月额森特由巴木通至直古脑山顶贼栅鳞次时领队大臣福康安乌什哈达已得碉卡五十余侍卫特成额亦克各山峯俱与额森特合兵额森特遂偕福康安等焚冷角寺及侧近寨落压至勒乌围之上八月与海兰察直趋勒乌围贼巢分兵围其两靣勒乌围之南为转经楼又过甲尔日磉桥而南为科布曲贼负髙阻深互为唇齿我兵攀援负戴攻击益力竟克之时额森特得伤不能乘马
　　谕曰阿桂现额森特在转经楼前科布曲山下驻劄以牵贼势额森特虽未能上马逺渉而防守是其所长着令在勒乌围一带小心看守勿使隔岸之贼得乗隙过河滋扰或至稍有疎虞九月额森特分兵三路一攻甘都瓦尔一攻徳里雅克角一攻鄂罗木共得碉卡二十七寨落十六杀贼二百余生擒三十余人后数日还攻科布曲克碉一时额森特所驻与南路眀亮兵仅隔一河眀亮所攻之阿尔古额森特先用礮摧之眀亮奏入
　　上曰额森特虽未亲身攻而于隔河施礮轰碉使贼胆落如此不分畛域方无愧为赞益当努力自勉共襄大功十一月海兰察分兵三路合攻西里额森特望见西里官兵转战而下即率保宁常禄保等赴其山麓尽克其木城勒乌围之前有山曰克尔古什拉斯为进取噶拉依正道贼宻布城碉为嵎负计额森特分兵六队攻克之贼退守勒隈勒山脊十二月额森特乘夜进攻贼死守前三碉乃绕下山半攻其四五两碉至曙贼见我兵盛自相惊扰尽破之又其后两碉及石卡九后数日额森特由勒隈勒直取格隆古先夺其前三寨然后围其大碉贼突围欲出我兵环殱之时海兰察等攻科布曲海禄攻兠窝兵皆合遂将科布曲旁砦乘势扫定贼弃索隆古而遁大兵将及贼巢贼尚以布哈尔则朗噶克为门户斫木塞道额森特率同乌尔纳那木扎彰霭等督兵进贼伏积木中发鎗如雨我兵直进遂克布哈尔碉卡后数日由则朗噶克立栅上逼先令官兵潜行丛箐间近贼碉伏贼见我兵树栅悉众来援伏兵从箐中出撃贼惊溃我兵乘势进取玛尔古当噶循山东下至克角干登又下至喀尔巴河沿合围噶拉依贼巢四十一年正月额森特攻克喀尔巴山后燬附近寨落直至河沿截噶拉依之左
　　谕曰防赞大臣额森特奋勇出力茂着勤劳着赏给一等男世袭防替二月金川平凯旋
　　赐御用鞍辔马一匹縀二十端银千两
　　紫光阁绘像列前五十功臣
　　御制赞云虎鎗随围觉与众殊命往贼攘臂以愉阅厯既多遂防谋议独当一靣亦复集事四十六年三月甘肃循化防回匪蘓四十三因争立新教聚众破河州焚兰州闗厢据华林山额森特奉
　　命驰驿至兰州五月大学士公阿桂令额森特与海兰察眀亮等分攻华林山击败贼众闰五月破其四卡贼于华林山前立大卡一通孔穴濬深沟为死守计额森特等以锹镢开路拥进大卡殱守卡贼于是贼倾穴出鬬额森特力战得伤大军合击之贼平
　　上以额森特进受伤仍能帯兵转战赏大小荷包以褒其勇六月由一等男晋三等子爵四十七年十一月卒子哈金泰以三等侍卫承袭三等子爵寻病殁无子以侄伊尔琫阿袭
　　阿满泰
　　阿满泰满洲正白旗人姓勒佳本黒龙江达呼尔披甲乾隆二十四年闰六月派赴西路军营攻哈什哈尔城七月又随大兵由阿拉楚尔趋至巴达克山擒贼人霍集占等俱有功三十四年奉
　　防住京挑为防军寻补粘竿拜唐阿三十七年
　　赏戴蓝翎三十八年授蓝翎侍卫是年从征金川攻当噶尔拉山梁后一月又攻当噶尔拉之第五碉皆克之三十九年二月贼从庚额特山峡出将犯我守兵阿满泰偕防领巴克坦布先据要地鎗矢齐发贼被殪者多始退奉
　　上谕此次贼畨竟敢从庚额特前来阿满泰巴克坦布帯兵奋撃甚为可嘉着存记档案俟攻得马尔邦一并交部议叙七月冐雨进攻达尔图山梁取其碉九月副将军眀亮以木克什对靣格木勺山其上贼碉四座足望见我军举动且与甲索贼人往来犄角为我肘腋之患乃令阿满泰分兵进攻以截甲索来路次日和隆武等方攻木克什果有数百贼趋前接战而甲索亦有百余贼压至格木勺山为夹攻之计并为阿满泰所败四十年二月眀亮复令阿满防偕满卫阿兰保等进攻科拉木达不避鎗石奋勇仰攻直扑至碉前攀开鹿角抛掷火弹贼舍死拒守别有援贼从西南下压我兵分路迎击贼前行者多箭毙遂窜入深林绕出科布曲之上合力死守我兵乃撤回
　　上以科拉木达虽殱贼十余究未得有寸进进攻无益不如径赴宜喜为是四月攻加素得楞等山及儒集寨以屡次奏功擢三等侍卫
　　赐扎努恩巴图鲁号银百两闰十月攻获扎乌古山梁十二月攻加杂肚绒布巴鲁担诸处所得四功牌皆头等四十一年二月金川平凯旋绘像
　　紫光阁列后五十功臣
　　上命儒臣制赞曰志为气帅敢战者当宜喜得楞遂屡受伤克扎什古攻碉防栅不避险巇冲冐鎗石四十二年十二月擢副防军防领四十六年随大兵赴兰州剿撒拉尔逆贼从龙尾山逾水磨沟攻上华林山累次克防四十七年授防军防领四十九年五月剿石峯堡逆回初随海兰察率数骑从隆徳间道侦贼底店途遇数十贼乘马羣行击败之夺其马四乗势穷追又擒获放牧贼人取其牲畜二百进攻石峯堡遂锄贼巢
　　赏副都统职衔八月授头等侍卫五十六年从征廓尔喀五十七年九月大兵攻擦木分为五队阿满泰从海兰察一队由中路直进连破重碉尽殱贼匪后数日进攻济咙分扑其居中官寨俱胜之遂至热索桥贼毁桥抗拒乃同哲森保等东逾峩緑大山绕至上流紥筏济还破桥卡我兵尽渡有
　　防授镶红旗古副都统六月攻克协布鲁遂分路从海兰察绕行时翁果尔海等为前队阿满防等为次队珠尔抗阿等为后队并抵博尔东拉贼卡从髙下压箭无虚发大败贼人七月由噶勒拉乘胜逾堆补木至帕朗古攻桥其北岸贼抵拒者既经杀退南岸贼排鎗数层连环不断且战且撤其桥阿满泰率先冲夺与屯偹色丹巴皆中鎗落水死我兵一拥遂过河流深急不获捞其尸
　　赐防银九百两致祭予全皆如例廓尔喀降列前十
　　五功臣绘像
　　紫光阁
　　上亲制赞曰遇有絶险莫弗身先讵惟力勇寔以忠坚攻堆补木夺桥命殒马革未能更切哀悯
　　予骑都尉职世袭防替
　　珠尔格徳
　　珠尔格徳吉林满洲正白旗人姓钮祜禄乾隆三十三年授前锋校三十七年授
　　乾清门三等侍卫三十八年
　　命赴金川军营三十九年三月随防赞奎林攻斯底贼碉奎林中飞石仍力鬬有两贼握刀突至珠尔格徳连矢毙之余贼逸
　　诏授头等侍卫给扎克博巴图鲁号八月攻俄坡第二碉贼于碉后穴地聚守仓猝不及施鎗石咸逸去珠尔格徳等追击之
　　上嘉其奋勉大兵既取木克什据水卡断贼汲道设伏以待贼二百余冒雾分路来犯我守碉土兵发鎗抵御伏兵起合击败之别有贼百余自山下援珠尔格徳冲入贼队手刄三人九月攻取木克什山下三碉十月与都统和隆武等袭取日旁山后战碉十余座平碉二百余间日旁去勒乌围贼巢近东接谷尔提贼碉寨相望为必争之地复与和隆武乗夜攻克遂据之十二月授正红旗古副都统四十年四月攻取达尔图以下得楞以南各碉七月师至石真噶珠尔格徳等攻防石城二木城一夹攻丹扎木各寨焚之乘胜登山梁迎贼人来援者贼目负箭奔窜八月贼弃克尔玛碉寨遁去我兵追杀至曲硕木官寨九月奎林率兵攻什扎古珠尔格徳与和隆武设伏琅谷奎林兵至奋勇夹击获木城一闰十月进攻扎乌古山梁克贼碉四卡八自日斯满至巴扎木贼特其地险碉多在山梁拒守珠尔格徳与和隆武分兵进一由山梁仰攻一由箐内绕截连克贼碉十七接通甲索一路官兵曲硕木一帯俱望风而逃有达撒谷山者贼列寨严守珠尔格徳等分兵或攻旁卡或取中寨掷火弹燬其垣贼烧毙无算遂进克乃当独松诸卡拉尔舍斯满畨众悉降四十一年二月金川平凯旋
　　赐银币
　　命图形
　　紫光阁
　　御制賛曰奎林深入贼刄将及发矢毙之险中救急同心合力共集大勲冩图旌壮惇史流芬四十四年卒
　　台斐英阿
　　台斐英阿满洲正白旗人姓库雅拉乾隆三十六年由防军补司辔长三十八年授
　　乾清门蓝翎侍卫三十九年三月奉
　　防赴金川军营领队剿贼七月与海兰察官达色进取喇穆喇穆以西贼碉碉髙踞峯顶石壁陡滑我兵用夜半蚁附而登抵碉根而伏黎眀砍碉门跃入尽毙贼众又进扑尾碉及木城两座次日大雾弥漫乗胜循喇穆喇穆山梁下剿西南两山麓皆克之
　　命从优议叙后数日复与海兰察官达色帯兵三队突至该布达什诺跃过贼濠燬其碉殱贼无遗又有木城在山峦突起处贼聚守甚坚海兰察从山沟绕攻贼后台斐英阿随与官达色海禄等直扑其前贼于木城外増栅两层栅外皆深沟而栅中放鎗掷石我兵不避危险架木逾沟破前栅至内栅贼守御益力我兵手指多伤因暂撤后数日复攻克之乃与海兰察兵合并赴色淜普峯峦之左时额森特等在其右两兵夹攻同时俱克十月又攻克黙格尔山梁有
　　防嘉其奋勇擢三等侍卫十一月由罗卜克鄂博直下山沟值林深月黒抢上格鲁克古山口崖磡壁立手足齐攀平眀已据其上凡越山沟四山梁五克获贼碉甚众再交部优叙四十年正月攻克康萨尔二月攻羣尼诸寨撃败得式梯援贼又攻据勒尔吉博山麓三月南路宜喜请増兵于是同海兰察率千人赴之进抵萨克谷山梁贼望见我兵即用排鎗迎击骤如飞雹我兵奋勇入所向无前将山梁克获复选健鋭预伏要口贼夜半果集将扰我新立营盘伏兵起击大败之次日达尔图及得楞诸贼相率逃遁我兵急蹑之贼遂崖死者无数四月从攻得楞东麓夺石卡二乘势下压又夺石卡一五月分率逰兵为海兰察额森特普尔普诸路防应六月与福康安分攻巴占寨贼抵拒不遗余力乃从舎图枉卡进至拉枯寺之上适额尔特攻得昆色尔台斐英阿乃将附近各寨纵火焚烧进围喇嘛寺飞腾而入均予诛毙毗连卦尔沙巴诸处悉行扫荡凡经三日夜廓清贼寨纵横三四十里
　　谕曰此次攻碉将士踊跃倍常其中勇鋭出众之人着阿桂查眀未得巴图鲁号者即奏请赏给扵是得拉布凯巴图鲁号是月进攻章噶山峯海兰察直正靣官达色扑其右台斐英阿偕普尔普截其左破之遂趋上舍尔都拉后山将两峯占据海兰察逾沟上攻托鲁古贼从箐中放鎗力拒而台斐英阿别从险处潜登所有碉卡立时尽得由此循山麓而下即勒乌围贼巢巢磡甚高磡下一路贼往来应援恃大碉外蔽我兵莫能击断乃谋以晦夜与普尔普瑚尼尔图额尔特先合攻其碉贼极力捍御墙上掷石又穴孔放鎗我兵运柴捆堆窒随以药弹抛入湏防火发贼从烟中突出被鎗箭殪尽遂同捣勒乌围自南分攻八月十五夜克之贼退保噶拉依窟穴九月海兰察析兵七队而台斐英阿领其一皆持三日粮从岩崖悬陡处攀藤上下夜半大风雨毫无畏阻抵达乌达围天眀至当噶克底乘云雾四塞薄其碉劈开碉门贼众无得脱者
　　上以诸将领冒雨冲泥攀崖越险甚属可嘉各驰赏荷嚢以示奨励十月攻西里之奔布鲁山官兵从贼礮中挐栅进台斐英阿与瑚尼尔图带兵防防遂全胜焉西里山下曰舍勒固租鲁曰瓦喇占最为扼要由瓦喇占至河复有萨尔歪三寨每攻皆克遂望科布曲一气仰攻而上进至雍中喇嘛寺喇嘛尽数来降十二月擢二等侍卫四十一年正月围困噶拉依二月贼出寨就俘金川平四月振旅还京师
　　赐宴
　　赏縀十端银百八十两绘像
　　紫光阁列前五十功臣
　　上自制赞曰一木曷支众擎易举嘉我诸臣心同力努人自为战各有所成攻康萨尔直进贼营四十三年九月扈
　　跸盛京加一级四十六年四月赴兰州军营撒拉尔逆回至则与海兰察带兵三千五百败贼扵龙尾山梁继由龙尾山逾水磨沟驰上华林殱贼甚众五月与额森特眀亮率满洲歩兵设伏水磨沟以备贼闰五月与舒亮三徳等率满汉兵由华林山
　　南直压贼卡逾数日遂取其卡四六月合围贼营犁至华林寺贼既平随军凯旋擢头等侍卫寻以围逸兽议夺俸又以署翼长时造册遗漏夺俸一年四十九年六月从剿甘肃石峯堡逆回有功
　　赏副都统职衔九月补公中佐领五十年六月补御前侍衞旋授正蓝旗满洲副都统五十三年擢正红旗防军统领五十六年调镶黄旗以失察防军盗银镌二级留任是年从征廓尔喀五十七年六月大兵分队攻擦木从将军福康安为诸队策应并毁贼所立垜牌及攻济咙我兵五路进台斐英阿率索伦劲骑于山坡要地往来冲击师至协布鲁贼据桥守御不得渡台斐英阿别逾萨木那山袭取贼寨而协布鲁兵亦入至东觉山遥见贼碉甚宻扵是大兵复出竒旁绕而台斐英阿仍从正路牵缀东觉山贼势连日礮轰殪红衣緑衣两贼目及贼兵无算乘隙渡河取贼寨十一生擒七十六
　　赏都统职衔兼授散秩大臣七月大兵连破噶勒拉及堆补木二山至帕朗古夺桥进逼甲尔古拉山贼三路来犯台斐英阿射毙红衣贼目二人旋中鎗卒于阵
　　赏世袭骑都尉又一云骑尉
　　赐防银千两致祭子全立碑皆如典礼諡果肃廓尔喀畏惧乞降大兵还台斐英阿列五十功臣再绘像
　　紫光阁
　　上制賛曰首攻擦木继克济咙身先士卒奋勇成功遂至帕朗逼甲尔古直进殒身痛惜心楚





　　钦定八旗通志卷一百六十三
　　钦定四库全书
　　钦定八旗通志卷一百六十四
　　人物志四十四
　　大臣传三十【满洲正红旗一　何和哩　叶克舒多积礼　和硕图　托克推　法谭　觉善　岱松阿　安达立　布丹　噶达浑　硕詹　褚库　瑚里布】何和哩
　　何和哩姓栋鄂其先自瓦尔喀迁于栋鄂因以地为姓祖曰克彻巴顔父曰额勒吉世长其部落何和哩代其兄屯珠鲁巴顔为部长嵗戊子闻
　　太祖髙皇帝纳妃哈逹身率甲士三十人防从以行比还
　　遂以所部军民来归隶满洲正红旗
　　太祖以长女妻之初设满洲八旗隶正红旗为总管一旗大臣戊申年从征乌拉率本旗兵破敌有功辛亥年奉
　　命同额亦都等督兵二千征窝集部之呼尔哈路攻札库塔城围三日招之不下攻防之俘斩甚众遂降其环近诸路取五百户以归癸丑年从
　　太祖再征乌拉时布占泰与叶赫期送其子为质将行我师先一日至进克郭多鄂谟二城即驻其地翼日布占泰率兵三万越富勒哈城而军
　　太祖欲戒谕之冀其悔罪求和何和哩与诸贝勒大臣并以布占泰反覆难信奋然曰我军士饱马腾利在速战所虑者布占泰不出耳今敌军既出平原广野可一鼓擒也鼓勇进击克其城灭乌拉天命四年明经畧杨镐率六总兵分四路来侵
　　太祖亲统师御之明兵皆溃六年下沈阳辽阳前后降七十余城何和哩并身在行间厯有劳绩以与费英东等综理军国庶务称为五大臣叙功授三等子世袭九年八月卒年六十有四
　　太祖闻之震悼曰天何遽夺朕股肱耶
　　太宗文皇帝时晋世爵为三等公
　　世祖章皇帝顺治十二年追諡温顺勒石纪功
</div>
    <div class="pagination">
<a href="钦定八旗通志_page304.html">上一页</a><span>...</span><a href="钦定八旗通志_page300.html">300</a><a href="钦定八旗通志_page301.html">301</a><a href="钦定八旗通志_page302.html">302</a><a href="钦定八旗通志_page303.html">303</a><a href="钦定八旗通志_page304.html">304</a><span class="current-page">305</span><a href="钦定八旗通志_page306.html">306</a><a href="钦定八旗通志_page307.html">307</a><a href="钦定八旗通志_page308.html">308</a><a href="钦定八旗通志_page309.html">309</a><a href="钦定八旗通志_page310.html">310</a><span>...</span><a href="钦定八旗通志_page306.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
