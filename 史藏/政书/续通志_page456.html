<!DOCTYPE html>
<html>
<head>
    <meta charset="UTF-8">
    <title>续通志 - 第 456 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 456 页/共 1359 页</h1>
    <div class="content">以军法从事诸将皆曰诺世宗即位赐宫户五十拜裕悦卒

　　罗卜科

　　罗卜科字信寍太宗从侄初太祖制契丹国字罗卜科以赞成功授林牙监修国史后率偏师为西南边大详衮从伐党项有功会河东节 
度使石敬瑭为其主所讨遣人求援罗卜科导送于朝如其请帝亲率师往援罗卜科从击唐将张敬达于太原北败之会同初从讨党项俘获 
最诸将师还天册中拜裕悦六年为北院大王卒子贤适有传

　　资忠

　　耶律资忠字乌延系出仲父房兄果罗善属文圣宗重之时妻弟之妻阿古与奴通将奔女真国果罗追及奴杀之阿古自经阿古母有宠 
于太后事闻太后怒将杀之帝度不能救遣人诀别问以后事果罗谢曰陛下悯臣无辜死且不朽既死人多冤之资忠博学工辞章年四十未 
仕圣宗知其贤召补宿卫数问以古今治乱资忠对无隐开泰中授中丞眷遇日隆初高丽内属取女真六部地以赐至是贡献不时至诏资忠 
往问故高丽无归地意由是权贵数短之出为上京副留守四年 【按高丽传资忠再使高丽在开泰三年与本传异】 再使高丽留弗遣资 
忠每怀君亲辄有著述号西亭集帝与羣臣宴时一记忆曰资忠亦有此乐乎九年高丽上表谢罪始送资忠还帝郊迎同载以归命大臣宴劳 
留禁中数日谓曰朕将屈卿为枢密何如资忠对曰臣不才不敢奉诏乃以为林牙特哩衮事初资忠在高丽弟昭为着帐郎君坐罪没家产至 
是乃复横帐且还旧产诏以外戚女妻之是时枢密使萧和卓少师萧巴噶有宠资忠不肯俛附诋之帝怒夺官数岁出知来远城事厯保安昭 
德二军节度使圣宗崩表请会葬既至伏梓宫大恸气绝而苏兴宗命医治疾久之言国舅侍中无忧国心陛下不当复用唐景福旧号于是用 
事者恶之遣归镇卒弟昭有传

　　达鲁

　　达鲁字伊聂仲父房之后习兵事为左皮室详衮统和二十八年伐高丽达鲁率本部军与博诺等擒康肇李元蕴于铜州帝壮之曰以卿 
英才为国戮力真吾家千里驹也明年为北院大王出为乌尔固迪里部都详衮卒

　　哈瑠

　　哈瑠字索纽仲父隋国王之后有明识笃行义举止严重工为诗统和闲召摄御院通进开泰三年稍迁乌尔固迪里部都监俄知详衮事 
通里部叛将宫分军从枢密使世良讨平之加千牛卫大将军重熙元年累迁至同知上京留守改奚六部图噜太尉为枢密使萧嘉哩所忌帝 
欲召用哈瑠嘉哩言目病不能视议遂寝四年召为北面林牙帝曰朕早欲用卿闻有疾故待之至今哈瑠对曰臣昔有目疾才数月耳然亦不 
至于昏第臣驽拙不能事权贵是以不获早覩天颜非陛下圣察则愚臣岂有今日邪诏进述怀诗帝嘉叹方将大用卒

　　仙童

　　仙童仲父房之后重熙初为宿直官累迁特里衮都监以宽厚称富珠哩叛仙童为五国节度使率师讨之擒其帅托多罗又击威叛众降 
之改彰国军节度使拜北院大王清寍二年知黄龙府事迁侍卫亲军马步军都指挥厯忠顺武定二军节度使致仕封蒋国公咸雍初徙封许 
国卒

　　穆济

　　穆济字留隐仲父隋国王之后初以皇族入侍景宗即位为林牙以干结称保寍闲迁枢密副使宋攻河东南府宰相刷为都统将兵往援 
穆济监其军及白马岭之败仅以身免宋乘锐攻燕将奚兵翊休格击败之以功释前过十一年从都统韩匡嗣伐宋战于满城为宋将所绐诸 
军奔溃独穆济部伍不乱徐整旗鼓而归玺书褒谕改南海军节度使干亨二年拜枢密副使统和初为东京留守宋将曹彬米信等侵边穆济 
引兵至南京先缮守御备及车驾临幸穆济与休格逆战于涿之东克之迁开远军节度使故事州民岁输税斗粟折钱五穆济表请折钱六部 
民便之统和末卒

　　△德祖诸子

　　埒克【巴哩岱哈里雅】　达喇【和卓】　　伊德实　　安图　　　　苏【诺衮　博迪　布库　华善特默　章努　庶成　庶 
箴】

　　德祖六子长太祖次埒克次达喇次伊德实次安图皆宣简皇后生次苏不详其母氏后并为季父房

　　埒克
　　达喇
　　伊德实
　　安图
　　苏

　　 埒克

　　埒克字绥兰性愚险太祖即位为特哩衮讨聂哷部破之因与弟达喇安图等谋乱事觉按问具伏太祖令誓而舍之曰汝谋此事不过欲 
富贵耳出为德哷勒部额尔奇木从太祖亲征统本部兵攻下平州复谋为乱诱羣弟据西山以阻归路太祖闻而避之次赤水城埒克诈降复 
使舒苏焚明王楼大掠而去至布扎尔哈尔吉二河与追兵战众溃及雅里河孟古部人邀击之埒克轻骑遁去至榆河先锋达鲁生擒之太祖 
不忍加刑杖而释之神册二年自幽州南奔为人所杀 【按资治通鉴云埒克达喇率其众奔晋晋王厚遇之养为假子仕至刺史后复奔梁 
同光元年唐灭梁与赵岩等族诛于市本传失载附录于此】 子赛保巴哩岱

　　巴哩岱
　　哈里

　　巴哩岱

　　巴哩岱字海兰太宗即位以亲爱见任会同七年讨石重贵巴哩岱进围德州下之擒刺史师居璠等二十七人九年再举兵次滹沱河降 
杜重威战功居多太宗入汴以功授安国军节度使总领河北道事师还州郡往往叛以应刘知远巴哩岱不能守而归世宗即位迁中京留守 
卒子哈里

　　哈里

　　哈里 【此与前哈里非一人】 字留隐察克之乱其母达鲁与焉遣人召哈里哈里拒之乱平达鲁以子故获免哈里俭素不喜声利以 
射猎自娱虽居闲人敬之若贵官保寍初拜彰国军节度使迁特哩衮秩满称疾不仕久之复为南院大王及曹彬米信等来侵哈里有却敌功 
赐资忠保义匡国功臣帝屡亲征哈里在南院十余年镇以宽静户口增给时议重之封漆水郡王迁上京留守薨诏以家贫给葬具

　　 达喇

　　达喇字伊勒都堪天显元年为中台省左丞相性敏给太祖曰达喇之智卒然图功吾所不及回鹘使至无能通其语者太祖曰达喇聪敏 
可使迓之相从二旬能习其言语书契因制契丹小字数少而该贯后与兄埒克谋反埒克遁达喇与安图降太祖杖而释之孙和卓

　　和卓

　　和卓

　　和卓字诺衮幼不好弄临事明敏善谈论初以近族入侍每从征伐有功保寍初加右龙虎卫上将军以宋师屡梗南边拜涿州刺史西南 
兵马都监招安巡检等使赐推忠奉国功臣和卓久任边防务镇静不妄生事以邀近功邻壤敬畏属部乂安宋数遣人结欢冀达和意和卓表 
闻其事帝许议和安边怀敌多有力焉拜左金吾卫上将军秩满遥摄镇国军节度使卒和卓智而有文晓畅戎政镇范阳时尝领数骑径诣雄 
州北门与郡将立马陈两国利害及周师侵边本末辞气慷慨左右壮之自是边境数年无事识者以为和卓一言贤于数十万兵

　　 伊德实

　　伊德实字爱新与埒克作乱兵败太祖赦之后与埒克遁至榆河自刺不死被擒释之太祖崩遗诏守太师政事令辅东丹王淳钦皇后遣 
司徒华沙杀于路重熙闲追封许国王子四人瑠格帕克哈噶哩实奇具见逆臣传
</div>
    <div class="pagination">
<a href="续通志_page455.html">上一页</a><span>...</span><a href="续通志_page451.html">451</a><a href="续通志_page452.html">452</a><a href="续通志_page453.html">453</a><a href="续通志_page454.html">454</a><a href="续通志_page455.html">455</a><span class="current-page">456</span><a href="续通志_page457.html">457</a><a href="续通志_page458.html">458</a><a href="续通志_page459.html">459</a><a href="续通志_page460.html">460</a><a href="续通志_page461.html">461</a><span>...</span><a href="续通志_page457.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
