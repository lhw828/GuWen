<!DOCTYPE html>
<html>
<head>
    <meta charset="UTF-8">
    <title>续通志 - 第 1325 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 1325 页/共 1359 页</h1>
    <div class="content">似道专政命京尹刘良贵捃摭其罪悉黥配之后又行推排法江南之地尺寸皆有税而民力弊矣理宗崩度宗又其所立每朝必答拜称之曰 
师臣而不名朝臣怕称为周公甫葬理宗即弃官去密使吕文德诈报元兵攻下沱急朝中大骇帝与太后手诏起之似道至以经筵拜太师咸 
淳三年又乞归养大臣侍从传旨留之者日四五至中使加赠赉者日十数至除平章军国重事一月三赴经筵三日一朝赴中书堂治事赐第 
葛岭使迎养其中吏抱文书就第署大小朝政一切决于馆客廖莹中堂吏翁应龙宰执充位署纸尾而巳似道虽深居凡台谏弹劾诸司荐辟 
及京尹畿漕一切事不关白不敢行李芾文天祥陈文龙陆达杜渊张仲微谢章辈小忤意辄斥重则屏之远方终身不录一时正人端士为似 
道破坏殆尽官吏争纳赂求美职贪风大肆五年复称疾求去帝泣留不从令六日一朝一月两赴经筵六年命入朝不拜朝退帝必起避席目 
送之出殿廷始坐继又令十日一入朝时襄阳围急似道日于葛岭起楼阁亭榭取宫人娼尼有美色者为妾肆为淫乐惟故博徙日至纵博人 
无敢窥其第者其妾兄来立府门若将入者似道见之缚投火中尝与羣妾踞地鬬蟋蟀所狎客戏之曰此军国重事邪自是或累月不朝帝如 
景灵宫亦不从驾八年明堂礼成祀景灵宫天大雨似道期帝雨止升辂胡贵嫔之父 【宋史纪事本本及续通志作贵嫔之兄】 显祖为带 
御器械请如开禧故事却辂乘逍遥辇还宫帝曰平章得无不可显祖绐曰平章巳允帝遂归似道大怒曰臣为大礼使陛下举动不得预闻乞 
罢政即日出嘉会门帝留之不得乃罢显祖涕泣出贵嫔为尼似道始还专恣益甚畏人议已务以权术驾驭不爱官爵牢宠一时名士又加太 
学餐钱宽科场恩例以小利陷之由是言路断绝威福肆行自围襄阳以来每上书请行边而阴使台谏上章留已吕文焕以急告似道复申请 
之事下公卿杂议监察御史陈坚等以为师臣出顾襄阳未必能及淮顾淮未必能及襄阳不若居中以运天下为得乃就中书置机速房以调 
边事襄阳降元似道曰臣始屡请行边先帝皆不许使早听臣出当不至此母胡氏卒诏以天子卤簿葬之起坟拟山陵百官奉襄事立大雨中 
终日无敢易位寻起复入朝度宗崩元兵破鄂羣臣言非师臣亲出不可 【谨按通鉴辑览　　御批似道素不知兵前此鄂州之役掩败为 
功尤众人所共见及鄂破而元师乘胜东下席卷之势巳成虽名将尚恐不足抵御似道即出岂能纾敌患而安众心廷臣疏请似道亲出盖嫉 
其权奸误国藉以视其致败耳非果望其有济于事然轻国计而快私愤廷臣之心亦不可问此宋之所以亡也】 似道不得巳始开都督府临 
安然惮刘整不行明年整死乃上表出师抽诸路精兵以行金帛辎重之舟舳舻相衔百余里至芜湖遣还军中所俘曾安抚以荔子黄柑遗元 
相巴延俾宋京如军中请输岁币称臣如开庆约元人不从时一军七万余人尽属孙虎臣军丁家洲似道与夏贵以少军军鲁港虎臣失利似 
道仓皇召贵计事贵曰诸军胆落吾何以战公惟入扬州招溃兵迎驾海上吾以死守淮西尔遂解舟去似道与虎臣以单舸奔扬州明日败兵 
蔽江而下似道使人登岸扬旗招之皆不至乃檄列郡如海上迎驾上书请迁都列郡守皆遁陈宜中请诛似道乃罢平章都督子祠官除诸不 
恤民之政放还诸窜谪人复吴潜向士璧等官诛其幕官翁应龙廖莹中王庭皆自杀高斯得乞诛似道不从止削三官然尚居扬不归王爚入 
见太后曰本朝权臣稔祸未有如似道之烈者缙绅草茅不知几疏陛下皆抑而不行非惟付人言于不恤何以谢天下始徙似道婺州婺人闻 
似道将至率众为露布逐之监察御史孙嵘曳等皆以为罚轻言之不巳谪高州团练使循州安置籍其家福王与芮素恨似道募有能杀似道 
者使送之贬所在县尉郑虎臣欣然请行嵘曳应麟奏似道家畜乘舆服御物有反状乞斩之诏遣鞫问未至八月似道至漳州木绵庵虎臣屡 
讽之自杀不听虎臣曰吾为天下杀似道虽死何憾拉杀之

　　钦定续通志卷六百十七

　　●钦定续通志卷六百一十八　奸臣传七

　　奸臣传

　　辽

　　○辽

　　耶律伊逊　　张孝杰　　　耶律雅克　　萧实沙　　　萧额哩页　　耶律赫噜　　萧德勒岱　　萧额图珲　　萧达噜噶　 
　耶律托卜嘉　萧特古斯

　　耶律伊逊 
　　张孝杰 
　　耶律雅克 
　　萧实沙 
　　萧额哩页 
　　耶律赫噜 
　　萧德勒岱 
　　萧额图珲 
　　萧达噜噶 
　　耶律托卜嘉 
　　萧特古斯

　　△耶律伊逊 

　　耶律伊逊字呼都克琨五院部人父达喇家贫服用不给部人号穷达喇伊逊美风仪外和内狡重熙中为文班吏掌太保印陪从入宫皇 
后见伊逊详雅如素宦命补笔砚吏帝亦爱之累迁护卫太保道宗即位以伊逊先朝任使赐汉人户四十同知点检司事常召决疑议升北院 
同知厯枢密副使清宁五年为南院枢密使改知北院封赵王九年耶律仁先为南院枢密使时驸马都尉萧呼都克与重元党恶仁先在朝奏 
曰仁先可任西北路招讨使帝将从之伊逊奏曰臣新参国政未知治体仁先先帝旧臣不可遽离朝廷帝然之重元乱平加太子太傅 【按 
原传作拜北院枢密使而不载加太子太傅兹据本纪增改】 进王魏咸雍五年加守太师诏四方有军旅许以便宜从事帝数幸其第 【据 
游幸表增】 势震中外门下馈赂不绝凡阿顺者蒙荐握忠直者被斥窜太康元年皇太子始预朝政法度修明伊逊不得逞谋以事诬皇后后 
既死楘欲害太子乘闲入奏曰帝与后如天地并位中宫岂可旷盛称其党驸马都尉萧锡默之妹美而贤帝信之纳于宫寻册为皇后护卫萧 
和克谋杀伊逊不遂林牙萧岩寿密奏伊逊有异图语详岩寿传出为中京留守伊逊泣谓人曰伊逊无过因谗见出萧锡默辈以其言闻于帝 
帝悔之无何出萧岩寿为顺义军节度使诏近臣议召伊逊事北面官属无敢言者耶律萨喇曰初以萧岩寿奏出伊逊若所言不当宜坐以罪 
若当则不可复召累谏不从乃复召为北院枢密使伊逊因与萧实沙萧德勒岱等诬构耶律萨喇等同谋立皇太子迫令具状帝怒诛萨喇及 
苏色等伊逊恐帝疑自变量人庭诘各令荷重校绳系其颈不能出气人人不堪甚酷惟求速死反奏曰别无异辞乃囚皇太子于上京噶萨巴害 
之五年帝将出猎伊逊奏留皇孙帝欲从之同知点检萧乌纳谏乃止语详乌纳传由是帝始疑伊逊颇知其奸会北幸将次黑山之平定帝适 
见扈从官属多随伊逊后恶之出知南院大王事及例削一字王爵改王混同意稍自安及赴阙入谢帝即日遣还改知中府事七年坐以禁物 
鬻入外国下有司议法当死其党耶律雅克奏当入八议得减死论击以铁骨朵幽于来州后谋奔宋及私藏兵甲事觉缢杀之干统二年发冢 
戮其尸

　　△张孝杰 

　　张孝杰建州永霸县人家贫好学重熙二十四年擢进士第一清宁闲累迁枢密直学士咸雍初坐误奏事出为惠州刺史俄召复旧职兼 
知户部司事三年参知政事同知枢密院事加工部侍郎八年封陈国公帝以孝杰勤干数问以事为北府宰相汉人贵幸无比太康元年赐国 
姓明年秋猎帝一日射鹿三十燕从官酒酣诏孝杰坐御榻旁帝诵黍离诗知我者谓我心忧不知我者谓我何求孝杰奏曰今天下太平陛下 
何忧富有四海陛下何求帝大悦三年羣臣侍燕帝曰先帝用仁先华格以贤智也朕有孝杰伊逊不在仁先华格下诚为得人欢饮至夜乃罢 
是年伊逊谮皇太子孝杰用力相济及伊逊受诏按皇太子党人诬害忠良孝杰之谋居多伊逊荐孝杰忠于社稷帝谓孝杰可比狄仁杰赐名 
仁杰乃许放海东青鹘以获头鹅加侍中 【据道宗纪增】 六年既出伊逊帝亦悟孝杰奸佞出为武定军节度使坐私贩广济湖盐及擅改 
诏旨削爵贬安肃州数年乃归大安中死于乡干统初剖棺戮尸以族产分赐臣下孝杰久在相位贪货无厌时与亲戚会饮尝曰无百万两黄 
金不足为宰相家初孝杰及第诣佛寺忽迅风吹孝杰幞头与浮图齐坠地而碎有老僧曰此人必骤贵然亦不得其死竟如其言

　　△耶律雅克 

　　耶律雅克字善宁季父房之后四世祖托音太祖异母弟父曰呼噜苏官至太师雅克狡佞而敏清宁闲为左护卫太保太康初转北面林 
牙耶律伊逊为枢密使以雅克为耳目凡闻见必以告伊逊爱而荐之帝亦以为贤拜左伊勒希巴及皇太子被诬帝遣雅克往讯之太子谓雅 
克曰公与我为昆弟行当念无辜达意于帝祷之甚恳雅克卒易太子言为伏状以奏及太子被逐伊逊杀害忠良多雅克之谋为契丹行官都 
部署五年拜南府宰相迁特哩衮大安三年为西京留守致仕寿隆初以疾卒

　　△萧实沙 

　　萧实沙摩和纳部人父都勒斡厯官节度使实沙辩黠善揣摩人意清宁闲以年劳迁护卫太保太康初耶律伊逊复入枢府益横恣时实 
沙出入伊逊家以朝臣不附者辄使出之由宿卫迁殿前副点检三年护卫萧和克等谋杀伊逊事觉下狱实沙与伊逊谋召萧德勒岱商所以 
构太子事计既行迁殿前都点检兼同知枢密院事及耶律实沙奉诏讯太子太子具陈其诬实沙闻之谓雅克曰如此奏则大事去矣当易其 
辞为伏款雅克从之帝大怒逐太子实沙叱令登车遣卫卒阖车门是年迁北院枢密副使复陈阴害太子计伊逊从之及伊逊出知南院大王 
事亦出实沙为保州统军使卒干统闲剖棺戮尸二子达勒达年结皆伏诛

　　△萧额哩页 

　　萧额哩页字额图珲国舅阿拉次子便佞滑稽善女工重熙闲以外戚进清宁初补只侯郎君尚郑国公主拜驸马都尉累迁南面林牙以 
父为萧格所谮出为春先军节度使十年召为北面林牙咸雍中会有告额哩页与族人珠展谋害耶律伊逊按无状出为宁远军节度使自后 
</div>
    <div class="pagination">
<a href="续通志_page1324.html">上一页</a><span>...</span><a href="续通志_page1320.html">1320</a><a href="续通志_page1321.html">1321</a><a href="续通志_page1322.html">1322</a><a href="续通志_page1323.html">1323</a><a href="续通志_page1324.html">1324</a><span class="current-page">1325</span><a href="续通志_page1326.html">1326</a><a href="续通志_page1327.html">1327</a><a href="续通志_page1328.html">1328</a><a href="续通志_page1329.html">1329</a><a href="续通志_page1330.html">1330</a><span>...</span><a href="续通志_page1326.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
