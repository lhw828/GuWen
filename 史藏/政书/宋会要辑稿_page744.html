<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 744 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 744 页/共 1125 页</h1>
    <div class="content">尽及太学守御免解之人，并令召京朝官两员委保，五人结为一保，本州岛保明申转运司勘会，申国子监注籍给据。今试期甚逼，若更经国子监陈乞给据，委是迟滞。欲乞有当时所属给到公凭照验，本州岛已勘实给据之人，令转运司一面实审收试，仍类聚缴申(公)[国]子监注籍。如将来本监勘验，见得却有违碍，即行驳放。」从之。 
九月十八日，明堂赦：「朕驻跸会稽，行将三载。应越州举人曾得解者，并特与免将来文解一次。」 
三年二月一日，尚书省言：「昨建炎四年八月，依条发解，合至绍兴元年省试、殿试。缘当年行明堂大礼，展至绍兴二年三月殿试。所有发解自合理绍兴二年殿试年分。」诏于绍兴四年发解。 
四年六月五日，礼部言：「荆湖北路州军累经残破，士人全少。除德安府已令解二人外，其余州军发解，并依建炎四年四月三十日指挥。如无合格卷，听阙。」从之。
十四日，国子监丞王普言：「科举士元丰法与崇宁法不同者，已诏并依元丰法。《元丰贡举令》转运司发解每七十解一人，《崇宁贡举令》每十人解一人。前举诸路运司所解人额，奉行不一，乞下诸路(尊)[遵]依建炎二年二月九日已降指挥。」从之。 
七月二十五日，诏：「应流寓举人应合召保官，不拘本贯及本路、邻路官，并许充保。」 
五年二月二十一日，诏：「临安府曾得解举人，依绍兴府驻跸恩例，与免文解一次。」 
六月二十日，诏：「惠、贺州、南安 
     
军合驳放举人内已到行在人，悯其远来，特许收试。如试下，不理为举。」三州皆残破处，合依建炎四年四月指挥解发，乃以旧额多取人。礼部言合驳放不该，故有是命。 
六年六月二十八日，四川制置大使言：「科举冒滥之弊，无甚于牒试。欲乞今后帅臣监司并诸司属官子弟、亲戚、门客等合避试者，并令本司长官保委，州县官令知、通、县令保委，责结罪状，审验无妄冒，方许就试。如有不实，许人陈告。除依条施行外，仍将保官先与降一官，然后取勘。」从之。 
同日，诏：「流寓举人每十五人解一名，余分或不及十五人，亦许解一名。不及五人处，预牒本路转运司类聚附试。仍召文臣二员委保，不得过三人。」 
七年五月二十一日，诏行在职事厘务官并宗子应举取应及有官人，并于行在赴国子监试。 
八年二月六日，诏建康府本贯曾得解举人，并依临安府驻跸例，特与免文解一次。 
三月九日，诏平江府本贯曾得解举人，依建康府驻跸例，特与免文解一次。 
九年正月五日，赦：「应进士、诸科曾经刘豫伪命后得解者，将来并与理为举数。」 
十年九月十日，明堂赦：「河南新复州军，已诏于逐路类试发解。近缘贼虏侵犯，不曾引试去处，与展至绍兴十一年秋试。」 
十月十六日，礼部言：「转运司就试举人，与试官合行回避者，欲比附国子监发解体例，于试院内别行擗截一位，视就试人多寡，于所差试官内分差一二员，专引考校于外试避亲位前，安 
     
排避亲举人坐次，别出题目。其试卷令封弥所用避亲字印别号，关送誊录所，专置历送避亲官考校。候考校申号讫，先次出号状，委转运司官专行收掌草卷，实封送弥封官。候差拆号官对号开拆，立项发榜。」从之。从太常少卿陈鼎请也。 
十三年二月二十一日，国子司业高闶言：「诸路举人以住本贯学半年，或虽不住学而两预释奠及齿于乡饮酒礼者，县学同，仍籍记姓名。本学次第委保，教授审实申州，听取应。仍自绍(熙)[兴]十四年为始。」从之。 
八月十五日，诏：「祖宗旧法，诸路州军科场，并限八月五日锁院。缘福建去京师地远，遂先期用七月。川、广尤远，又用六月。今福建、二广趋行朝不远，可并限八月五日锁院。内川、陕州军特以六月。若依近例，类省试即示以八月五日 院。」以臣寮言试下举人生弊，冒贯而再试于他州，或作亲嫌而冒试于他路，失于彼者未必不得于此，故有是命。
九月二十一日，诏：「今秋试补不合格终场人，趁赴释奠不及，令国子监报本贯，并许趁将来取应。」 
十八日，诏：「科举在近，诸路举人有不曾预释奠乡饮酒之礼，或因期丧丁忧，至来年科举，有住学月日不足之人，并许赴来年科举取应一次。」 
十月十五日，诏川、陕发解，科诏到日，便行 院。逐路运司并令六月前 院，当月中开院。以知成都府张焘乞就春月 院，得解士人可赴行在引试。礼部言系三月降科诏，月分相妨故也。 
《文献通考》：绍兴十三年，初立同文馆试。凡在行朝去本贯及千里以上者，许附试国子监。旧诸州皆以八月选日试士，举人有就数州取解者。至是诏诸道发解并以中秋日引试，四川则用季春，而仲秋类省焉。 
太学博 
     
士王之望言：「举人程文，或纯用本朝人文集数百言，或歌颂及用佛书全句，旧式皆不考。建炎初悉从删去，故犯者多。」诏申严行下。 
十四年二月三日，诏：「秦州见在举人权附成州引试，依流寓举人例，每十五人终场解一名，不及十五人亦解一名。」 
四月二十七日，礼部言：「盱眙军系创置州军，未有立定解额，欲依《崇宁贡举条令》满二十人解一人，不满三十人解二人，三十人以上解三人。候至后举，别行参酌，立定解额。」从之。 
八月二十八日，礼部言：「国子司业宋之才陈请欲立同文馆收试士人，见在行朝，去本贯及一千里以上无处取应之士，令实通乡贯，五人为一保，召文官二员结罪委保乡贯士行等诣实，仍赍保官付身赴监官呈验讫，许纳试卷应举。令附本监发解试，别立号考校，每三十人取一名，通取不得过三十人。看详欲依所乞，保官每员所保不得过十人。如不实，其保官依委保转运司就试人不得实例，先降一官，取责罪犯，申取朝廷指挥。仍令本监续行取会就试举人本贯州军审察勘会，于贡举条制如有违碍，不该赴试，或两处应举，虽已得解过省，即行驳放。犯人并保官保人，依法施行。」从之。 
十五年十一月三日，臣寮言：「行在宗室并赴国子监试，如在外任并宫观岳庙并赴转运司试。其赴国子监试者，有官 应，每七人取三人，无官应举每七人取四人，无官袒免亲取应文理通者为合格，不限人数。唯赴转运司，所取之数，即与进士 
     
一同，非所以奖进宗子之意。欲诸路宗室不以有官无官，愿赴行在应举 应者，依熙宁旧制，并许赴国子监请解赴省。如不愿，即依崇宁通用贡举条施行。」从之。 
十一日，诏通判眉州李彦辅核实避亲举人失当，致有侥滥，展二年磨勘。彦辅虽会赦，特有是命。 
十六年五月八日，诏：「诸路解试，若经义、诗赋人数相等，即依终场人数纽取。或有余不足，即以文理优长听通融相补，不得过三分。」从礼部请也。 
十八年二月四日，上宣谕宰执曰：「两浙运司举人发解，间有势力之家，行赂假手，滥占解名，甚喧士论。今贡举 院在迩，可令礼部重立赏格，明出文榜，许人告捕，务在必行，庶使士人心服。」 
五月六日，诏郭印前任永康军通判牒试避亲举人不当，特降一官。印虽会赦，特有是命。 
十九年十一月二十四日，南郊赦：「绍兴五年省试下人，本合绍兴二年取解，绍兴三年赴省试。昨缘展退省试至五年，可特与理作三年省试下，及绍兴十二年以前御试下人，并与免将来文解。」二十二年郊赦：「绍兴八年省试下人，理作六年，及绍兴十五年以前殿试下人。」二十五年郊赦：「绍兴十一年省试下人，理作九年，及绍兴十八年以前殿试下人。」二十八年郊赦：「绍兴十五年省试下人。」三十一年明堂赦：「绍兴十八年省试下人。」并同此制。 
二十六日，礼部言：「臣僚奏乞今后于未下科诏以前，令诸州军及属县长吏籍定来岁合应举人数姓名，关县学职事。限来〔年〕二月，令县官将家保状缴申本州岛，行下州学。遇行乡饮酒之礼，令州学职事前期核实申教授， 
     
预先引保一次。或有事故出在外州，或随侍他处，并具因依申本州岛关送试院外，若有临时投状射保者，并不收试。欲并依所请。其在诸路流寓举人，亦乞依此。」从之。
二十四年正月二十日，诏：「今后国子监、临安府、两浙转运司与诸路州军并转运司，依条并以八月五日 院，十五日引试。」 
二月二十四日，诏：「今后请到解或理年举依条免解举人，合该赴省试。内有不及之人，与比附定例，免经所属陈乞召保，理为到省得一举得解举人。若后举还试下，与理作今举年分试下举数。如不愿还试，亦理为到省试一下举。」以肇庆府进士王朋赴试不及，乞接续引试，事下礼部看详，故有是命。 
二十五年十一月十九日，郊赦：「免解进士昨缘散失案籍，增召保官二员。今来礼部自有文籍，除流寓无本贯士人外，与免增召保官。」 
二十六年二月七日，诏：「诸路州军将绍兴二十三年各州土著进士就试终场人，计若干人取一人，将当年发解就试。流寓终场人数每及土著人分数，即添解一人，或零分及流寓人少去处，依土著所解人十分为率，及三分亦解一人。若已后发解就试人多，不得过绍兴二十六年所取之数。仍立为定制。若已用流寓户贯得解之人，许自陈，并入东南户贯。其已得举数，即合通理。如有违犯，并依贡举条法。若州军辄行大解，当职官吏并发解官依法徒二年科罪，举人即从下驳放。」以荆湖北路转运判官程敦临言，乞流寓进士并避亲门客移 
      
试之人，与土著人通立为额混试故也。 
四月十七日，执政进呈礼部状，参酌均定诸州解额。温州添解额五人，台州、婺州各添解额之人之人：疑为「三人」之误。，融州、福州、静江府、明州、衢州、湖州、严州、宾州、徽州、秀州、叙州、汀州各添解额二人。上可其请，因宣谕曰：「解额窄处自当量与增添，宽处却不可减，皆欲优之也。」又曰：「今次科举措置详密，如挟书代笔及冒牒试之类，悉已革去，庶得实有才学之人。寻常之见，往往以此为末事，不复留意。朕以此最为大事，人才所自出，士风之所系，皆本于此，岂可不留意耶 」 
二十七日，臣寮言：「欲乞科举保任并依旧制，虽不预乡饮酒者皆许(试)赴〔试〕。」从之。 
七月三日，诏：「诸州试院于常限之外，如三千人以上，与展开院五日，五千人以上倍之。」以臣寮言每州以三千人就试，则程文几万卷，而使六七人考之，限以三四十日之期，不能 览研究，故有是命。
二十九日，诏：「今举行在职事厘务官随行亲属，如依得服属不已，未有官并令赴国子监请解；其有官人，即不得依前循例陈乞赴两浙运司试。」从礼部请也。 
二十七年五月十一日，诏：「四川监司、帅臣、守倅亲属门客牒试，及属官干办官以上本贯别路随行缌麻以上亲，去户籍二千里外，应合赴运司试得解人，并令前来行在省试。其余四川依旧类试。如愿赴行在省试人，并沿路给券。」以臣寮言议者乞将四川解发举人尽赴省试，道远狼狈，欲望且仍旧贯。若监司、帅臣子弟力足以致侥滥，可令前来。下礼部看详，故有是诏。 
二十八年八月八日，诏泸州添解额三人，遂宁 
      
府、西和州、眉、汉、嘉、邛、简、雅、忠、涪、资、叙、昌、石泉、永康、长宁军、仙井监各添解额二人。 
二十九年八月九日，诏：「四川等处见在进士，为路远归乡，赴试不及，可特令就两浙转运司附试一次。仍别行考校，取旨立额。」先是二十六年终场四百二十八人，诏令发解八名。至是归附免解，复请文解三次，各自陈，故有是诏。
十二月，赦：「应今来新复州军进士，将来科举年分，所属检举条法，许令应举。见年五十以上，特与免将来文解一次。其诸科曾经金国得解者，并与理为举数。」 
三十二年闰二月十九日，礼部言：「唐、邓二州乞依本路诸州例，于襄阳府并试，以一路诸州军人数通衮，二十人终场取一名，余分亦取一名。」从之。 
六月十日，诏：「应福建路愿取应宗子，依二广体例，比附国子监条法，初试许于所在州军召保，结保勘验，于贡举条制别无违碍，连宗枝图保明，申送转运司勘验，别场引试，将合格人数缴申礼部，行下大宗正司勘会。如有伪冒违碍，虽已赴试合格，先次改正驳放。其犯人并保官，申朝廷取旨。其覆试合赴行在所有取人分数，依例初试附国子监发解。南外宗正司言，宗子赵荣之等乞只就本路转运司取应故也。以上《中兴会要》。 
绍兴三十二年六月二十九日，寿皇圣帝即位，未改元。殿中侍御史张震言：「太学免解已非旧典，今当免者千二百余人，其间固有已得解者。今此一免，数举之后，不失一官，已为优幸。而此外或以驻跸，或以藩邸，或以节镇，皆得曲为之辞，转相攀引，则 
      
是当免解者几二万人。窃虑来春取人，数倍常举。乞下礼部预行条约，庶几上不失推恩之旨，下不启侥幸之路。」诏礼部看详。其后礼部言：「建、洪、宣州进士，各以今上皇帝藩邸，乞依故例推恩。太上皇帝登宝位，旧领州镇进士并各等〔第〕推恩。今虽有建炎故例，缘今降条约之旨，欲将三州比拟旧例，特奏名候殿试唱名取旨，免解进士并减一举；特奏名如该正奏名，候唱名取旨；乡贡进士及应乡贡进士曾三应举终场，并免将来文解一次。」从之。 
十一月十七日，礼部言：「宣、洪、建、鼎、剑州系今上皇帝藩邸，得旨，进士应举三经终场并曾得解之人，免解一次。窃虑逐州不明谕举人，依试召应作保之官结罪委保依试：据文意疑当作「依式」。，知、通验实保明，卤莽申发，致 赴试。及以不应免解人与合免解人混杂保明，作不圆申发。既逼试期，遂欲许先次收试，致多端冒滥。今欲前期立式行下，须逐人责令，确实召保，知、通审察验实，结罪保明。至期稍有不圆，并不许依(放)[仿]旧弊诉乞，先次收当职官，从本部按劾。」从之。 
寿皇圣帝隆兴元年三月二十一日，礼部言：「太学生邵南一等引登极赦书，诉乞在籍学生免解恩例。其南一等各请长假，除程限已满一年之人，依条各除籍，缘降赦日并在籍。」诏南一等准条除籍，与免文解一次。 
干道元年正月一日，南郊赦书：「勘会诸路进士，各有立定额解。比年间有缘事在路，不能趁赴本处解试。虽昨权令附两浙转运司，缘人数太多，解额至少，日后难以更行附试，虑 举人进取。令礼部遇科举年分，预期行下诸路转运司并诸州军，分明散榜，晓谕 
      
举人通知，各就本处解试。庶免奔驰道路，趁试不及，却成殿举。」 
四月五日，礼部言：「前举行在职事官自监察御史已上，许牒门客一名赴两浙转运司请解。今举乞依前例施行。其门客依条须秋试前客见任官实及半年，即许牒试。若辄请托，妄称门客牒送者，自有立定贡举条法论罪。」从之。 
六月二十九日，臣寮言：「科举之制，州郡解额狭而举子多，漕司所解，其数颇宽。士取应者，往往舍乡贯而图漕牒，至于冒亲戚、诈户籍而不之恤。且牒试之法，川、广之士用此可也，而福建则密迩王都，亦复牒试；见任官用此可也，而待阙得替官一年内亦许牒试；本宗有服亲用此可也，而中表缌麻之亲，亦许牒试。或宛转请求，或通同托嘱，至有待阙得替官一人而牒十余名者。倘不稍加禁约，窃恐冒滥太甚。欲乞明颁睿旨，申严诈冒之禁。其见行条法，后今举既毕，付之有司，重详损益，立为中制。」从之 
八月十二日，册皇太子赦书：「应国学进士先曾请到文解，又该遇昨来登极覃恩免解，系一请一免之人，特许理为两举到省试下，与免文解。」 
二年五月十六日，礼部言：「参酌旧制，除随行本宗大功以上亲许牒试，及诸州守倅本宗大功以上亲、有户贯在所任州军许牒本路运司，帅臣等官本宗大功以上亲在所置司有户贯者许牒邻路运司就试外，余并令本贯州军取解。武臣任准备差遣、巡辖马递铺之类，除亲子孙许牒试外，余并不许。权摄官虽亲子孙亦不许。仍令转运司自今以二十人解一人，零数亦解一人外，有发解年称缘事到行在，赴乡试不及，诉乞赴两浙转运司附试之人，亦皆泛滥，欲自今并不许，亦不有不陈。」诏并从之，省额仍依旧制。 
三年十月四日，礼部尚书兼吏部尚书周执羔言：「检照干道二年十二月敕书，特奏名进士绍兴十四年得解，十五年到省试下，缘不经展试，须实理三十年，方许试特奏名。进士免解，即与特奏名事体齐同，欲望将进士免解年限自绍兴十四年甲子岁以后，并依旧制，得解到省试下，方州理十八年，府监理十二年，方许免解。即诸州军得解、绍兴二十四年省试下，国学进士得解、绍兴三十年省试下人，候年限及祖宗旧制，方许免解。」从之。 
四年正月十九日，诏臣寮集议牒式冒滥等事，将旧法删修，立为成法：「应本贯川、广而任别路差遣，或本贯别路而任川、广差遣者，随行本宗及异姓缌麻以上亲愿应举，而无户籍，二千里外，许所在州投状勘实，申送转运司试。其武臣大小使臣以上，本贯川、广任别路，及或别路任川、广，仿此外，止许牒亲子孙。知州、通判亲戚，本贯在所试州，即牒本路。若经略官、安抚、总管、钤辖、监司或发运、提举主管茶事买马、提点坑冶铸钱、制置解盐、提举市舶官亲戚，有本贯在所辖路应避者，即牒邻路。谓进纳之类碍吏部 
      
注授格法者。请解者每四十人解一人外，有零数或请解不及四十人者，亦解一人。在京职事官、文臣监察御史以上，武臣任在京职事而职事杂压在监察御史以上者，各牒门客一人，并须锁院前在逐门下及半年者，听牒本路运司试。在京职事官监察御史以上及武臣任职事官班序在监察御史以上者，并召京朝〔官〕二员委保。大功以上亲，牒待补国子解。」其后两浙转运司申明条制，于是礼部言：「昨干道四年立牒试条法，缘臣僚屡陈旧法泛滥，是以措置之时，多方削去。其间有户贯绝远之人，都虑邂逅，或至殿举。今以两浙运使申参酌未立法之意，欲将在京职事官亲戚门客若及诸州知州、通判、监司亲戚门客，若该依新法已牒，而所牒官在锁院前一月替任者，亦听牒试。武臣大小使臣合牒子孙，若替任在锁院前一季者，其所牒人亦听收试。诸路运司依此施行。诸路监司、守倅牒试门客，所牒官到任虽未及半年，其门客实贯本州岛，及为门客实及半年者，依条亦听牒试。」并从之。 
六月十二日，国子监发解别试所言：「收试庶姓有官应举者天头原批：「『应举者』，《大典》作『举人』。」，右修职郎汪策治《书》、忠翊郎沈嘉猷治《春秋》，并孤经。若止有二人，委难以取放。欲乞依逐举例，将汪策等牒试两浙转运司，取人分数即与本所庶姓有官不碍格人分数皆同，所贵两不(有)[相]妨(相)。」从之。 
二十二日，国子监发解所言：「发解数内不满年太学生，终场止五人，无额取放；兼满年国子生以终场人数纽取外，余一人三分有奇，无额取放；及待补国子生纽取人外，有零数三人九分九厘九毫以上，无额取放。伏乞详酌施行。」诏零数更取一名。 
六年八月五日，隆州言：「本州岛元隶四县，后废两县。今蒙仍复贵平、籍 
      
两县，归隶本州岛，解额自合增添，乞详酌比类增添施行。」礼部勘会：「宣和间罢三舍法，分立诸州解额。时贵平、籍县士人，已累举在成都府简州取解。今既将贵平、籍县拨归州，欲将成都府解额拨一名还籍县，及将简州解额拨一名还贵平县，并入隆州，立为解额。」从之。 
十一月六日，南郊赦书：「诸路绍兴二十四年省试下进士，昨承指挥，自到省试下实理十八年，方许免解。前举科场不曾免解，可将二十四年省试下人与免将来文解，及国学进士先请后免，或先免后请，已得解人可并与免将来文解一次施行。」九年十一月九日赦书，除递趱一举及不该述前举科场不曾免解外，余同此制。 
同日，南郊赦书：「应诸路进士贡士四举，开封府进士贡士实请到本府文解，并国子监进士贡士两举人，并依旧制与免将来文解。」九年十一月九日南郊赦书同。 
同日，南郊赦书：「应诸路进士曾经绍熙三十年以前御试下，及开封府、国子监进士，昨承旨挥，自到省试下实理十二年，方许免解。前举科场不曾免解，可将绍兴三十年省试下，或绍兴三十年以前御试下，并与免将来文解。」 
七年二月八日，册皇太子赦书：「勘会建宁、隆兴、宁国、常德府、剑州进士贡士，如内有实请到三举文解到省试下之人，许将绍兴三十二年覃恩一举揍成四举，免将来文解。」 
十四日，四川宣抚司言：「来年科举，被受阵亡恩泽补官之人亲子孙合收试外，余本宗异姓有服 
      
亲愿欲应举，未尝从违。缘法无该载明文，欲望详酌。如许收试，乞下所属，各令召文臣二员结罪委保，州县次第勘验，审实保明，仍依碍格人分数取数取放，庶几有以激劝。」从之。 
五月二十四日，诏宁国府特增解额一名。以皇子判宁国府，魏王澧言宁国解额并流寓旧十一名，自并试止解十名，乞增依旧也。 
六月二日，尚书省勘会：「命官本贯川、广、福建任别路差遣，并试院官及所试州知、通牒试条令。缘新法未得适中，今删润旧法，将命官川、广、福建任别路遣，或本贯别路而任川、广、福建，得替一年内未起离，许牒试缌麻以上亲之文，改作替在锁院前一季，及诸司应避，旧不载避之目。今增入『亲戚有本贯在所辖路』九字。」从之。 
十八日，皇太子领临安府尹惇言：「临安府学生董元鼎等陈乞附两浙转运司取解。契勘往岁科举，朝廷矜恤四方孤寒士人无力归乡，取旨附两浙转运司试，已于(前)[干]道四年住罢不行。今董元鼎亦系四方孤寒见住学人。」诏许收试。 
七月五日，臣僚言：「命官牒试贡举条法亦既详备，循习旧弊，尚或结托改移乡贯以就远，或迁服属以为近，宛转干求，至预作保官文书，交通书铺，公立价出卖族坟姓名，冒滥百出，欲乞严行禁止。」诏礼部行下诸路转运司检坐见条，严行核实。如或违戾，告者赏钱五百千，取受者以赃论。仍并依贡举条制，书铺知情受赂，重加配流施行。 
十四日，成都府言：「进士杜庭珍等披诉， 
      
本府系西南大藩，举人率常增添。又西北流寓多在本府混试，侵占解额。今以广都县籍镇割隶隆州，仍割本府解额一名，展转侵损，乞量添解额取放。」礼部勘会欲给还一名，从之。 
十七日，中书门下省勘会：「诸路运司解额，其避亲门客及有关碍格人，已有定数。旧法每十人解一人，干道新法乃以四十人解一人，诚为大狭。今以酌中之数，依干道二年之制，令二十人解一人。试人虽多，亦不许踰元立解额之数取放。」从之。 
八年正月三日，诏：「应国学进士不曾请举该覃恩免解之人，后如实得解，并曾经外路请举后入学该覃恩免解之人，并理为一免一免：疑为「一解」之误。。」以上《干道会要》。 
      
淳熙元年八月二十四日，两浙转运司言：「临安府学生陈大有等见在学一百七十一人，并系川、广等处士子，无力归乡，已逼试期，(试)特令就两浙转运司附试别考，取旨立额。自今不得(授)[援]例。」终场八十七人，诏令解发一名。自今各赴乡举，不许陈乞附试。 
</div>
    <div class="pagination">
<a href="宋会要辑稿_page743.html">上一页</a><span>...</span><a href="宋会要辑稿_page739.html">739</a><a href="宋会要辑稿_page740.html">740</a><a href="宋会要辑稿_page741.html">741</a><a href="宋会要辑稿_page742.html">742</a><a href="宋会要辑稿_page743.html">743</a><span class="current-page">744</span><a href="宋会要辑稿_page745.html">745</a><a href="宋会要辑稿_page746.html">746</a><a href="宋会要辑稿_page747.html">747</a><a href="宋会要辑稿_page748.html">748</a><a href="宋会要辑稿_page749.html">749</a><span>...</span><a href="宋会要辑稿_page745.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
