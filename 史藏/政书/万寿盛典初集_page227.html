<!DOCTYPE html>
<html>
<head>
    <meta charset="UTF-8">
    <title>万寿盛典初集 - 第 227 页/共 307 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万寿盛典初集 - 第 227 页/共 307 页</h1>
    <div class="content">
　　万夀盛典初集卷九十六
<史部,政书类,仪制之属,万寿盛典初集>
　　钦定四库全书
　　万寿盛典初集卷九十七
　　歌颂三十七【武英殿诸臣】
　　万寿诗【有总序】
　　日讲官起居注左春坊左谕德兼翰林院修撰【臣】吴廷桢【臣】闻图呈圭锡肇有道之徴川至日升载衍无疆之厯表祯符之不偶佑自天申迓景福于方来极由皇建风云从而万物睹日月浴而百宝生圣乃乘时叶三灵而首出天惟眷德推五胜以代兴爰自诞弥星虹感瑞洎乎歴载图箓延祥用能坐享长年茂登上理纳八方于寿域启亿载之昌期自昔为昭于
　　今尤盛钦惟
　　皇上
　　体干常健
　　际泰方亨
　　躬圣神文武之全自生民所未有
　　握禄位名寿之契与造物者同游
　　凝神而四序成功
　　防已而万灵受职啓图书之秘钥百家尽入寰中张
　　弧矢之威九译胥归
　　阙下箕风毕雨民有欲而必从喙息跂行物竝生而不害广矣大矣天之无不覆也皇哉唐哉民之无能名焉兹当五十二年之春防遇六十
　　万寿之诞岁方周甲月正建辰蓂砌祝
　　尧甫飘香于三荚花宫献佛先浴日于二旬于是萃万
　　国之懽心庆
　　一人之圣节盈廷虎拜跄济冠裳率土嵩呼纷纶玉帛陈贺牋之斐亹南北台莱佐贡篚之珍竒东西鹣鲽青云干吕人皆得气之先绛节来朝臣有游方之外时则
　　皇欢既浃民豫斯宣垂惠臣工岂乐镐京之宴覃施兆庶康娱汉室之酺敞灵囿之池台图披益地宣洞庭之金石乐奏钧天兽舞鳯仪每防
　　天笑风暄日丽竝应人和合宇宙为大年率臣民与同乐斯即乡通日出视此匪遥节置天长方斯犹隘者矣【臣】廷桢等身依化国生际昌辰瞻南极之星明去天尺五纪西池之桃实得岁三千自顾何人叨逢此日花砖载笔分裁祝嘏之章藜阁繙书竝采延厘之句敢比儒绅之嘉颂以雅以南聊同衢壤之康謡或歌或咢由此年年张乐与物皆春岁岁称觥后天不老伫见升中岱室驾
　　显号于七十二君重闻合厯天灵享
　　鸿禧于万八千祀云尔
　　渚虹枢电
　　帝符昌岁月重徴诞
　　圣祥发育乘时春出震文明启运午当阳仙蓂三荚飞丹陛色线千丝上绣裳介寿欣承天保定歌拟进九如章【其一】
　　云从雷动防
　　皇州八表同时拜冕旒
　　轩厯一周新甲子庄椿竝纪大春秋乐张广野嵩呼应尊设中衢镐饮酬卜算直须论万亿海天十屋积仙筹【其二】
　　德贶充庭宝物陈维
　　皇锡福惠臣民光腾珠璧天成象数叶苞符地效珍九译梯航全盛世万家烟火太平春来朝黄髪懽扶杖都是尧年鼓腹人【其三】
　　香案氤氲
　　御气通清班长在庆霄中分光云日瞻
　　天近取象冈陵祝
　　圣同秀发
　　尧眉増寿采神凝
　　舜目转方瞳万年久道从今始南极宵明映
　　帝宫【其四】
　　翰　林　　院　编　　修【臣】廖赓谟
　　曙漏声中淑气催层层云影防蓬莱千官率舞排仙仗
　　九陛懽传献寿杯共仰干行符
　　帝造欣逢泰运自天开璇图宝厯知何极甲子应轮亿
　　万囘【其一】
　　南极星髙拱北辰祥开华渚耀龙鳞多时
　　御气流丹禁到处
　　恩光接紫宸十丈藕花呈瑞早千秋桃实着枝新太平
　　眞有昭囘象长驻天边不老春【其二】
　　春殿晴开白玉筵箕畴福履庆尊前衢歌正叶陶唐日华祝重逢癸巳年知有仙筹添海屋早闻广乐奏钧天炉烟霭霭盈襟袖窃喜身依日月边【其三】
　　入直承明
　　主眷深频颁
　　御宝重南金永年铭署琅玕石寿世书成翰墨林十载
　　甄陶涵
　　圣泽三春云物丽
　　天襟趋朝弥觉嵩呼切长愿葵丹展寸心【其四】
　　翰　　林　院　编　　修【臣】吴士玉
　　太平时节祝
　　尧辰端拱垂衣坐紫宸松栋莺飞三月晓蓂阶虎拜万年春仁风入律笙镛协德贶充庭玉帛陈共喜百生今一遇敷天同日效尊亲【其一】
　　圣人首出象天行跨昊超轩
　　帝业宏日月光华文物盛车书混一武功成九河清应
　　千年运五岳欢腾
　　万岁声正与乾坤参乆大谦尊犹自却鸿名【其二】皇风熙皥屡丰年鲽至鹣来徧八埏大赉
　　深恩涵似海永清
　　鸿烈峻于天东郊景丽华林苑南极光连太乙躔幸覩
　　作人云汉倬万方蘂榜一时悬【其三】
　　锦幔花灯接
　　帝居九衢民物入华胥上林树集鸣岐鳯太液波跳宴镐鱼山阜雅诗文陛进地天泰运史官书循环元防绵千亿
　　宝祚欣逢六甲初【其四】
　　翰　林　　院　编　　修【臣】杨开沅
　　帝箓开寿域同蓬莱春色满瑶宫旬周甲子
　　天逾健照徧光华日正中泰象三阶方锡福欢心九野
　　竞呼嵩欣逢
　　圣节齐轩厯流渚依然映玉虹【其一】
　　平明绛节引班联五老披图拱庆筵
　　尧酒进时膏露渥
　　舜衣垂处彩云连蓂増瑞荚当三月椿茂仙枝纪万年更幸作人敷化雨普天桃李得春先【其二】南极辉煌映
　　御屏八纮共戴老人星梯航玉琯来重译河洛丹书启秘扃华盖五云占大有坤舆万国庆咸宁太平人上三多祝讵待松乔问紫庭【其三】
　　武英春殿倚层城叨傍花砖珥笔行地近瑶阶依
　　黼座天垂湛露浥金茎图书长仰
　　奎文丽星日时瞻
　　宝翰明拜舞敬陪鹓鹭后琅霄同听九韶声【其四】翰　林　　院　编　　修【臣】宫鸿厯
　　庆都毓瑞自青阳华祝嵩呼徧八方万管麟毫书德笔千番鳯纸纪功章循环花甲天行健流转芳辰日景长南极一星朝
　　帝座敬随五老献霞觞【其一】
　　一廵鳯厯斗杓旋重防贞元景福全蓂荚舒英方十八桃枝着子恰三千
　　龙飞利见逢辰月鹑火中天应午年步算更须烦隷首
　　如川
　　宝祚正延绵【其二】
　　甲子千年始一轮长龄才比日初晨寿星躔次刚三月梵帝灵辰后两旬风雨露雷均
　　圣德山川草木被
　　皇仁今年岁闰听厘祝时节舒长
　　景运新【其三】
　　一人甲帐念民劳万姓春台沐雨膏大地舆图看日扩
　　太平勳德比天髙
　　重瞳目已瞻奇表
　　八彩眉先出寿毫愿上千秋金鉴录丰年禾黍胜蟠
　　桃【其四】
　　翰　林　　院　检　　讨【臣】卢　轩
　　通明晨启瑞烟浮
</div>
    <div class="pagination">
<a href="万寿盛典初集_page226.html">上一页</a><span>...</span><a href="万寿盛典初集_page222.html">222</a><a href="万寿盛典初集_page223.html">223</a><a href="万寿盛典初集_page224.html">224</a><a href="万寿盛典初集_page225.html">225</a><a href="万寿盛典初集_page226.html">226</a><span class="current-page">227</span><a href="万寿盛典初集_page228.html">228</a><a href="万寿盛典初集_page229.html">229</a><a href="万寿盛典初集_page230.html">230</a><a href="万寿盛典初集_page231.html">231</a><a href="万寿盛典初集_page232.html">232</a><span>...</span><a href="万寿盛典初集_page228.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
