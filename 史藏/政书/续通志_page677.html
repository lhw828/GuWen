<!DOCTYPE html>
<html>
<head>
    <meta charset="UTF-8">
    <title>续通志 - 第 677 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 677 页/共 1359 页</h1>
    <div class="content">
　　郭守文字国华 【据东都事畧补】 并州太原人父晖仕汉为护圣军使从周祖征河中战死守文年十四居丧哀毁周祖怜之召隶帐 
下广顺初补左班殿直太祖即位迁西头供奉官蜀平迁知简州时剑外多寇守文悉招来集附从潘美征岭南会擒刘鋹驰传告捷迁翰林副 
使从曹彬等平金陵护送李煜归阙下时煜以拒命颇自歉不欲生见太祖守文察知之因谓煜曰国家止务恢复疆土以致太平岂复有后至 
之责耶煜心遂安俄从党进破并寇于团相谷太平兴国初奉州内附蕃部骚动命守文乘传抚谕西夏悦伏三年迁西上合门使是夏汴水决 
于寍陵发宋亳丁壮塞之命守文董其役是冬又与王侁石全振护塞灵河县决河及征太原与梁迥分护行营马步军会刘继元降其弟继文 
据代州依契丹之援以拒命遣守文讨平之俄受诏护定州屯兵大破契丹于蒲城迁东上合门使领澶州刺史召还拜内客省使雍熙二年诏 
守文率兵屯三交俄加领武州团练使属夏人扰攘命守文帅师讨之破夏州盐城镇济啰尼等十四族又破密威族诸部相率来降凡银麟夏 
三州归附者百二十五族万六千余户西鄙遂寍五年大举北伐为幽州道行营前军步军水陆都监卒与契丹遇为流矢所中气色不挠督战 
益急会大军不利坐违诏逗遛退军左迁右屯卫大将军事具曹彬传明年复旧职三月拜宣徽北院使又与田钦祚并为北面排阵使屯镇州 
端拱初改南院使镇州路都部署又为北面行营都部署兼镇定高阳关两路排阵使是冬契丹南侵大破之唐河端拱三年十月卒年五十五 
赠侍中谥忠武追封谯王守文沉厚有谋略颇知书每朝退习书百行出官温雅未尝忤人意先是将臣戍边者多致寇以邀战功河朔诸州殆 
无寍岁既败岐沟关乃命守文以内职总兵镇常山以经略之守文既丧月余中使自北边来言守文死军士皆流涕帝问何以得此对曰守文 
得禄赐悉犒劳士卒死之日家无余财帝嗟叹久之赐其家钱五百万为真宗纳其女为夫人即章穆皇后也子崇德至太子中舍崇信至西京 
左藏库使赠福州观察使崇俨至崇仪使赠润州观察使诸司使无废朝赠官之例崇信崇俨咸以后兄故特示优礼崇德子承寿至虞部员外 
郎天禧五年录承寿子若水为太常寺奉礼郎崇仁为解州团练使

　　△尹崇珂

　　尹崇珂秦州天水人后徙居大名父廷勋厯磁同滁三州刺史崇珂初事周世宗于藩邸及即位补东西班都知从战高平及从征淮南皆 
有劳绩累迁殿前都指挥使太祖即位出为淄州刺史有善政民诣阙请刻石颂德太祖命殿中侍御史李穆撰文赐之讨湖南为行营前军马 
军都指挥使荆湘平授朗州团练使又与潘美丁德裕克郴州干德中征岭表为行营马步军副部署克广州擒刘鋹即日诏与潘美同知广州 
迁保信军节度未几南汉开府乐范容州都指挥使邓存忠韶州贼帅膳思琼春恩道都指挥使麦汉琼等据五州之地以叛崇珂讨之太祖遣 
中使李神佑督战数月尽平其党还治所六年卒年四十二赠侍中子昭吉弟崇珪初太宗在周朝娶崇珂妹追谥淑德皇后

　　△刘廷让

　　刘廷让 【按宋史本传作字光又考东都事畧廷让本名光又太宗即位赐今名今据改】 其先涿州范阳人曾祖仁恭祖守文其弟守 
光因父仁恭守文举兵讨之为守光所杀廷让与其父延进避难南奔少有膂力周祖以隶帐下广顺中从世宗征淮南领雷州刺史再迁涪州 
团练使太祖即位转江州防御使从征李筠为行营先锋使建隆二年改侍卫马军都指挥使领江寍军节度干德二年诏领兵赴潞州以备并 
寇兴师伐蜀为四川行营前军兵马副都部署率禁兵诸州兵由归州进讨张廷翰随之入其境连破松木三会巫山等砦获蜀将南光海袁德 
宏等夺战舰二百余艘因度南岸初夔州有鏁江为浮梁上设敌棚三重夹江列炮具廷让等将行太祖以地图示之指鏁江曰我军至此泝流 
而上慎勿以舟师争胜当先以步骑陆行出其不意击之俟其势却即以战棹夹攻取之必矣及师至距鏁江三十里舍舟步进顿兵白帝庙西 
先夺其桥复牵舟而上监军武守谦率所部来拒战廷翰引兵逆击败之于猪头铺乘胜克其城守将高彦俦自焚悉如太祖计遂进克万施开 
忠四州峡中郡县悉下遂州州将陈愈率吏民来降尽出府库金帛以给将士初出师太祖命所得郡县当倾帑藏为朕赏战士国家所收唯土 
疆尔故人皆效命所至成功蜀平时王全斌等皆坐贪黩左降惟廷让秋毫无犯全师雄等复乱又与曹彬攻破之改领镇安军节度从征太原 
开宝六年出为镇寍军节度太平兴国二年入为右骁卫上将军雍熙三年曹彬败于岐沟关诸将失律多坐黜免既而契丹扰边议遣将无惬 
上意者时廷让与宋偓张永德并罢节镇在环列帝欲令击契丹自效乃遣分守边郡以廷让知雄州又徙瀛州兵马都部署是冬契丹数万骑 
来侵廷让与战君子馆时天大寒兵士弓弩皆不能彀契丹围让数重廷让先分精兵属李继隆为后殿缓急为援至是继隆退保乐寿廷让一 
军皆没仅以数骑获免先锋将贺令图杨重进皆陷于契丹自是河朔戍兵皆无鬬志又科乡民为兵以守城未习战鬬契丹遂长驱而入陷深 
祁德数州杀官吏俘士民所在辇金帛而去博魏之北民尤苦焉太宗闻之下哀痛之诏廷让诣阙待罪太宗知为李继隆所误不之责四年复 
命代张永德知雄州兼兵马部署以疾求归京师不俟报乃离屯所帝怒下御史按问狱具诏削夺在身官爵配隶商州又黜其子如京使永德 
为濠州团练副使永恭为崇仪副使永和为唐州刺史廷让既黜怏怏不食行至华州卒年五十九帝录其旧勋赠太师子永德至内殿崇班永 
恭至西京作坊副使永和为内殿承制永锡至崇班永保永昌永规并至合门祗候永崇为崇班永寍及孙允忠并为合门祗候

　　△袁继忠

　　袁继忠其先振武人后徙并州父进仕周为阶州防御使继忠以父任补右班殿直太祖平泽潞讨并汾悉预攻战干德中征蜀隶大将刘 
廷让麾下既克蜀知云安军厯嘉蜀二州监军开宝中伐广南及平迁供奉官护隰州白壁关屯兵时河东拒命继忠累入其境破三砦遂与都 
巡检郭进略地忻代州改天平军巡检太宗即位命击梅山洞贼破之又巡遏边部于唐龙镇征太原预破鹰扬军先登陷阵契丹入代境率兵 
击走之以功迁通事舍人护高阳关屯兵与崔彦进破契丹长城口时有劝继忠自论其功者继忠不荅会赵保忠来朝献其地绥州刺史李克 
宪偃蹇不奉诏遣继忠谕旨竟率克宪入朝迁西上合门副使诏与田仁朗率兵定河西诸州大破西人于葭芦川 【按方舆记要延安府东 
北有葭芦川夏国传载种谔谋取横山遣燕达等筑抚寍故城及开光岭葭芦川等砦宋史本传作葭芦州误今据改】 迁引进副使护定州屯 
兵雍熙二年迁西上合门使三年大将田重进征契丹命为定州路行营马步军都监领师取飞狐下灵邱平蔚州擒其帅大鹏翼以献事见重 
进传师还继忠为后殿行列甚整至定州重进欲斩降卒后期至者继忠谕以杀降不祥皆救免之迁判四方馆事领播州刺史护屯兵如故大 
将李继隆以易州静塞骑兵尤骁果取隶麾下畜其妻子城中继忠言于继隆曰此精卒止可守城万一敌至城中谁与捍者继隆不从既而契 
丹兵至城陷卒妻子皆为所俘继隆疑此卒怨己欲分隶诸军继忠曰不可但奏升其军额优以廪给使之尽节可也从之众皆感悦继忠因自 
请以隶麾下会契丹骑大至驻唐河北诸将欲坚壁待之继忠身先士卒辞气慷慨众壮之率静塞军摧锋先入契丹兵大溃淳化初迁引进使 
护镇定高阳关两路屯兵三年被病召赴阙卒年五十五继忠长厚忠谨士大夫多与游前后赐赉巨万计悉以犒赏士卒身死之日家无余财 
搢绅称之子用成雍熙初登进士第至太常博士

　　△崔彦进

　　崔彦进大名人有胆略善骑射汉干佑中隶周祖帐下广顺初补卫士世宗镇澶渊令领禁兵以从征淮南及平瓦桥关迁东西班指挥使 
领昭州刺史太祖即位征李筠为先锋部署从平李重进改虎捷右厢建隆二年迁侍卫步军都指挥使领武信军节度大举伐蜀为凤州路行 
营前军副都部署蜀平坐纵部下略玉帛子女及诸不法事左迁昭化军节度观察留后改授彰信军节度太平兴国二年移镇河阳四年遣将 
征太原分命攻城以彦进与郢州防御使尹勋攻其东彦进督战甚急晋阳平从征幽州又与内供奉官江守钧率兵攻城之西北及班师诏彦 
师与西上合门副使薛继兴等领兵屯关南是秋契丹侵遂城与刘廷翰崔翰等击破之五年车驾北巡为关南都部署败契丹于唐兴口雍熙 
三年命将北伐分兵三路诏彦进为幽州道行营马步军水陆副都部署与曹彬米信出雄州大军失利彦进坐违彬节制贬右武卫上将军事 
具彬传四年授保静军节度端拱元年被病召归阙卒年六十七赠侍中彦进频立战功然好聚财货所至无善政没后诸子争家财有司摄治 
太宗召见为决之谓左右曰此细务朕不宜亲临但以彦进尝任节制不欲令其子辱于父耳子怀遵至内殿崇班怀清至崇仪副使怀遵子上 
贤娶镇王女崇安县主怀清子从湜娶岐王女永寿县主为西京左藏库副使后坐事除名 【按宋史此下有张廷翰传其征蜀事已载刘廷 
让传中别无事迹足录今从删】

　　△皇甫继明

　　皇甫继明冀州蓚人父济汾川令继明身长七尺善骑射以膂力闻郡中刺史张廷翰以隶左右荐于太祖补殿前指挥使厯左右番押班 
都知太平兴国七年坐奏王廷美事出为汝州马步军都指挥使雍熙三年召入为马步军副都军头田重进北征继明为前锋加马步军头端 
拱二年转龙神卫四厢都指挥使领罗州防御使副高琼为井代部署淳化二年又副范廷召为平虏桥砦兵马都部署改高阳关部署至道元 
年改领洋州观察使充环庆路马步军都部署继明御下严肃士卒颇畏惧之二年受诏护送辎重赴灵州继明巳先约灵州部署田绍斌率军 
迎援适被病裨将白守荣请率兵先往继明宿将虑守荣等轻佻与敌接战曰我疾少闲送矍铄被甲上马强行至清远军卒年六十三诏赠彰 
武军节度子怀信为供奉官

　　△张琼

　　张琼大名馆陶人少有勇力善射隶太祖帐下周显德中太祖从世宗南征击十八里汉砦为战舰所围一人甲盾鼓噪而前众莫敢当太 
祖命琼射之一发而踣淮人遂却及攻寿春太祖乘皮船入城濠城上弓弩遽发失大如椽琼亟以身蔽太祖矢中琼股死而复苏镞者髀骨坚 
不可拔琼索杯酒满饮破骨出之血流数升神色自若太祖壮之及即位擢典禁军累迁内外马步军都军头领爱州刺史太宗自殿前都虞候 
尹开封大祖曰殿前卫士如狼虎者不啻万人非琼不能统制即命琼代为都虞候迁嘉州防御使琼性暴无机多所凌轹时史珪石汉卿方用 
事琼轻侮之目为巫媪二人衔之发琼擅乘官马纳李筠隶仆畜部曲百余人恣作威福禁军皆惧又诬毁太宗为殿前都虞候时事召讯琼琼 
不伏太祖怒令击之汉卿即奋铁挝乱下气垂绝曳出遂下御史案鞫之琼知不免解所系带以遗母狱具赐死太祖旋闻家无余财止有仆三 
人甚悔之因责汉卿曰汝言琼有仆百人今何在汉卿曰琼所养者一敌百耳太祖优恤其家以其子尚幼乃擢其兄进为龙捷副指挥使

　　△曹翰

　　曹翰大名人少为郡小吏好使气陵人不为乡里所誉汉初周祖镇邺与语奇之以隶世宗帐下世宗镇澶渊署为牙校入尹开府留翰在 
镇会周祖寝疾翰不俟召归见世宗密谓曰主上不豫王为冢嗣不待医药而决事于外廷失天下望世宗悟即入侍以府事属翰总决及世宗 
即位补供奉官从征高平参豫谋画寻迁枢密承旨世宗征淮南留铠甲千数在正阳既而得降卒八百部送归京师时翰适从京师来诣过正 
阳十数里许遇之虑刼兵器为叛矫杀之及见世宗具言其事世宗不悦翰曰贼以困归我非心服也所得器甲尽在正阳苟为所刼是复生一 
淮南矣因不之罪从征瓦桥关会班师留知雄州世宗大渐谕范质等以王着为相翰为宣徽使质以着嗜酒翰饰诈而专并寝之改德州刺史 
</div>
    <div class="pagination">
<a href="续通志_page676.html">上一页</a><span>...</span><a href="续通志_page672.html">672</a><a href="续通志_page673.html">673</a><a href="续通志_page674.html">674</a><a href="续通志_page675.html">675</a><a href="续通志_page676.html">676</a><span class="current-page">677</span><a href="续通志_page678.html">678</a><a href="续通志_page679.html">679</a><a href="续通志_page680.html">680</a><a href="续通志_page681.html">681</a><a href="续通志_page682.html">682</a><span>...</span><a href="续通志_page678.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
