<!DOCTYPE html>
<html>
<head>
    <meta charset="UTF-8">
    <title>钦定大清会典则例 - 第 146 页/共 354 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定大清会典则例 - 第 146 页/共 354 页</h1>
    <div class="content">　　周公所用簠簋豋铏祭品已备即笾豆之实亦皆春
　　秋常供非土产所乏
　　銮舆东巡遣祭
　　元圣典礼攸隆自应照毎嵗春秋祭品用羊一豕一登一铏一簠簋各二笾豆各八令该地方官豫行措办以光祀典其遣官致祭应遵康熙二十三年之例致祭
　　元圣周公遣亲王一人行礼致祭配飨之鲁公遣礼
　　部尚书一人行礼○十三年奏准
　　皇帝亲祭
　　先师其四配十二哲两庑并
　　崇圣祠致祭请于扈从之尚书侍郎内阁学士内奏遣如有不敷请照康熙二十三年之例于各衙门三品以下堂官内奏遣
　　崇圣祠有四配及从祀先儒请于扈从之翰詹科道内咨取四人分献令太常寺豫期先将祝版赍徃内阁委中书一人同徃敬谨缮写届期太常官恭奉至祭所安设是年
　　车驾至曲阜先诣
　　先师庙上香
　　御龙袍衮服乘舆出
　　行宫行在銮仪衞设骑驾卤簿不作乐由庙大门入大中门至奎文阁前降舆赞引太常卿二人恭导至更衣大次少憇出盥洗毕恭导
　　驾入大成门由中阶升大成殿诣香案前立司香官
　　奉香盘跪进
　　皇帝三上香司拜褥官展拜褥
　　皇帝就拜位行三跪九拜礼兴恭导
　　驾出殿至奎文阁前乘舆作乐
　　还行宫翼日
　　驾诣
　　先师庙行释奠礼扈从官及守土官衍圣公五经博
　　士各氏子孙咸陪祀如仪
　　御诗礼堂讲书礼成更常服诣
　　孔林祭酒礼仪均与康熙二十三年同是日
　　御龙袍衮服诣
　　周公庙上香行一跪三拜礼○又
　　谕朕东廵躬诣
　　阙里致祭
　　先师顔曾思孟四贤作配殿庭虽从与飨但闻其故里尚有专庙应分遣大臣恭奉香帛前徃致祭以展诚敬向在书斋曾制四贤赞景仰之忱积有日矣其勒石庙中致朕崇重先贤之意钦此○十四年以平定金川遣官致祭
　　先师阙里与二年同○是年议准
　　车驾南廵江浙
　　銮舆经过山东应请遣官致祭
　　先师阙里其
　　元圣周公庙近在曲阜亦请遣官致祭○十五年册立
　　皇后遣官致祭
　　先师阙里与十四年同○十六年
　　崇庆慈宣康惠敦和裕寿皇太后六十万寿加上徽号遣官致祭
　　先师阙里与十五年同○二十年
　　谕平定准噶尔防闻以数十年逋宼迅就廓清荒服敉宁中外防福乃我国家无疆之休缅惟
　　皇祖圣祖仁皇帝削平三孽于康熙二十三年诹吉东
　　廵
　　亲祭阙里武功文德彪炳简册朕仰承
　　先绪集此大勲保泰持盈弥深兢业亲告成功于太庙
　　郊
　　社岳渎诸祀次第遣官敬谨举行以昭茂典
　　先师孔子阙里应恪遵
　　成宪躬诣行礼用申诚敬且自瞻谒
　　林泉已逾六载仰止之念时切于怀拟于明嵗春月自京起銮恭诣曲阜翠华所经亦以体察吏治清问闾阎行庆施惠以称朕法
　　祖尊
　　师之至意所有应行豫备事宜该部详议以闻钦此
　　○二十一年
　　銮舆亲诣曲阜致祭
　　先师礼成
　　亲祭
　　元圣周公庙遣官分祭四配专祠礼仪与十三年同
　　○又覆准
　　孟庙配享从祀各主尚皆仍侯伯封号未协礼制应改书先贤先儒乐正克公孙丑万章公都子四人皆称先贤某子陈臻屋庐连陈代高子孟仲子充虞徐辟彭更咸邱防桃应季孙子叔浩生不害盆成括及从祀之唐臣韩愈宋臣孔道辅皆称先儒某氏某以昭画一
　　一直省府州县释奠于
　　先师之礼顺治初年定每嵗春秋仲月上丁日府州县各行释奠礼以地方正印官主祭陈设礼仪均与国子监丁祭同○康熙二十五年议准直省武官协领副将以上遇
　　圣庙祭祀照例文东武西陪祀行礼○四十九年
　　谕直省府州县春秋致祭
　　先师凡同城大小武官均照文官入庙行礼钦此
　　五十年题准我
　　朝乐章皆用平字因州县未曾颁发仍袭前明错用和字着直省各巡抚通行府州县儒学皆改和字为平字以归画一○雍正五年覆准每嵗春秋丁日致祭
　　先师大典攸闗今直属惟司道府州县官于丁日行礼其督抚学政则先期一日于阶下行九叩礼谓之祭丙典制所无且行礼前后仪节涤器视牲晋爵奠斚仪文隆备今但行九叩礼亦未允协嗣后省防之祭督抚学政于上丁日率司道府州县各官齐集致祭学政考试各府即于考试处
　　圣庙行礼各府州县守土正印官率属于本处圣庙行礼毋得简率从事均照典制遵行○十年覆
　　准
　　崇圣祠内五代
　　神牌遵照成式缮刋通行各省督抚改正画一制造安设○乾隆六年议准学宫从祀先贤先儒神位次序以
　　京师太学成式通行直省府州县遵照书题按东西先后次序安设
　　一直省祀名宦乡贤祠顺治初年定直省府州县建名宦乡贤二祠于学宫内毎嵗春秋释奠于
　　先师同日以少牢祀名宦乡贤皆地方官主祭行礼
　　一
　　先贤先儒后裔世袭五经博士顺治十二年覆准宋儒朱熹有功圣学应照先贤顔曾思孟后裔世袭之例考其宗谱适裔取具族长保结州县印结由部咨吏部给劄授为五经博士于江南婺源县原籍崇祀世袭罔替○康熙九年覆准宋儒程颢程颐照予朱子后裔世袭之例考其宗谱适裔各给劄授为五经博士一人奉祀祠庙○二十四年议准元圣后裔东野氏按照宗谱以其适裔一人授为世袭五经博士○又议准宋儒周敦颐后裔照二程朱子之例予以五经博士一人给劄世袭○二十六年覆准宋儒张载子孙照先儒周程朱三氏后裔之例予以世袭博士奉
　　防张载乃前代名儒其子孙既与官职必眞正适派方无负崇儒重道之意着该抚再行详察务得实据到日定议具奏钦此遵
　　防行令该抚详加察覈送到宗谱宗图果系适裔具题给劄授为世袭五经博士○二十九年议准先儒朱子后裔于福建崇安县奉祀授为世袭五经博士照例给劄与江南婺源县同○三十八年议准先贤闵氏子骞端木氏子贡后裔照仲氏子路后裔世袭例各按照宗谱以其适裔一人授为五经博士○四十一年议准宋儒邵雍后裔照周程朱张之例考其宗谱给劄授为世袭五经博士○五十一年覆准先贤言氏子游后裔照闵子子贡之例授为五经博士给劄世袭○五十九年议准先贤卜氏子夏按照宗谱以其适裔一人授为世袭五经博士○六十年议准先贤冉有后裔照各先贤后裔之例世袭五经博士一人○雍正二年奉
　　防先贤冉雍冉伯牛子张有若四人后裔均照增置五经博士一人予以世袭○是年议准博士子弟应承袭之人若不读诗书不识礼义滥膺承袭有玷先贤先儒殊负
　　圣朝崇儒重道之意应由该抚送部考试果文理通
　　晓照例注册竢袭职时具题给劄
　　一祭
　　传心殿康熙二十四年议准
　　文华殿之东建
　　传心殿奉
　　皇师伏羲氏
　　皇师神农氏
　　皇师轩辕氏
　　帝师陶唐氏
　　帝师有虞氏
　　王师夏禹王
　　王师商汤王
　　王师周文王
　　王师周武王均正位南向
　　先圣周公东位西向
　　先师孔子西位东向应用祭器照
　　帝王庙式样成造龛案等项酌量尺寸交工部备造
　　毎嵗
　　御经筵前期太常寺奏遣大学士一人行祗告礼皇帝御经筵
　　皇太子出阁讲书均祭告
　　奉先殿
</div>
    <div class="pagination">
<a href="钦定大清会典则例_page145.html">上一页</a><span>...</span><a href="钦定大清会典则例_page141.html">141</a><a href="钦定大清会典则例_page142.html">142</a><a href="钦定大清会典则例_page143.html">143</a><a href="钦定大清会典则例_page144.html">144</a><a href="钦定大清会典则例_page145.html">145</a><span class="current-page">146</span><a href="钦定大清会典则例_page147.html">147</a><a href="钦定大清会典则例_page148.html">148</a><a href="钦定大清会典则例_page149.html">149</a><a href="钦定大清会典则例_page150.html">150</a><a href="钦定大清会典则例_page151.html">151</a><span>...</span><a href="钦定大清会典则例_page147.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
