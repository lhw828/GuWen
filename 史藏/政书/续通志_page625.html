<!DOCTYPE html>
<html>
<head>
    <meta charset="UTF-8">
    <title>续通志 - 第 625 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 625 页/共 1359 页</h1>
    <div class="content">安南腾书求天平节度使帝令羣臣议咸请假节以纾难畋欲因授岭南节度使而卢携方倚高骈立功乃曰骈才略无双淮南天下劲兵又诸 
道之师方至蔓尔贼奈何舍之畋曰不然巢之乱本于饥其众以利合故能兴江淮根蔓天下如以恩释罪使及岁丰其下思归众一离巢即机 
上肉耳天子内亦属骈乃然携议会骈奏南蛮方强请如西戎以公主下嫁携又议从之畋以为损国威灵不可即抗论至相诟携怒拂衣去裾 
蔑于砚因抵之帝以大臣争口语无以示百官乃俱罢以畋为太子宾客分司东都俄召拜吏部尚书明年为凤翔陇西节度使募锐兵五百号 
疾雷将境中盗发辄得会巢陷东都遣兵戍京师以家财劳行妻自纴戎衣给战士帝出梁洋畋上谒斜谷泣曰将相误国臣请死帝劳遣之且 
曰公谨扼贼冲无令西畋还搜士卒缮器械浚城隍使于梁者道相属俄而贼使至诸将皆欲附贼畋开谕不可即悉出金帛请得脱身去复不 
听而使以伪赦令示军中乃去明日诏使至畋召监军袁敬柔以逆顺晓诸将乃听命畋遣子凝绩从帝有诏进同中书门下平章事贼将又至 
畋斩于军迁检校尚书右仆射西面行营都统军中承制除拜乃以前灵武节度使唐弘夫为行军司马中和元年贼将王璠率众三万来攻畋 
使弘夫设伏以待战龙尾坡杀贼二万威动京师时诸镇兵在寰内尚数万无所归畋招来慰结乃与泾原程宗楚秦州仇公遇鄜延李孝恭夏 
州拓拔思恭约盟传檄天下时王命不出剑门四方谓王室微不能复兴及畋檄至远近咸耸各治兵思立功奔问行在巢大惧不敢西谋当此 
时微畋天子几殆弘夫取咸阳以桴济兵渭水贼伏甲伪走弘夫与宗楚乘胜入都门为贼所覆畋数敕无轻进二人不听果败以鄜夏兵屯东 
渭桥再进司空兼门下侍郎京城四面行营都统行军司马李昌言者屯兴平遣麾下求为南面都统辄引兵趋府畋不意见袭登城好语曰吾 
方入朝公能戢兵爱人为国灭贼乎能则守此矣遂委军去昌言自为留后卫畋出境半道即辞疾诏授太子少傅分司东都便医于兴元明年 
复拜畋司空门下侍郎平章事军务一以咨决兴州戍将孙邺坐赃抵死畋言邺护褒斜有功请免死陈秋儿保嵯峨山拒贼请以检校散骑常 
侍隶奉天军制皆可旧制使府校书郎以上满三岁迁监察御史里行至大夫常侍满三十月迁自军兴有岁内数迁者畋请行营节度由里行 
至大夫许满二十月迁校书郎以上满二岁乃奏非军兴者如故事从之时田令孜恃权干请畋不应陈敬瑄欲以官品居宰相上畋曰外宰相 
安得论品卒不肯下令孜敬瑄内衔之贼平帝将还而李昌言自以袭畋而夺之镇今畋当国内不喜故三人相结遣客上畋过咎帝得其情不 
许畋乃引疾入见帝曰乘舆东还由大散关幸凤翔供帐顿峙一委昌言乃可安臣若以宰相从彼且猜阻非所以靖反侧也请以散官养疾帝 
以其诚乃受检校司徒太子太保罢政事以凝绩为壁州刺史留养徙陇州 【按原文作龙州考关内道之龙州武德六年置贞观二年并入 
绥德河北道之东龙州武德元年置天宝元年改尧山当时已无此名今依旧唐书作陇州】 卒年六十三赠太尉后帝思畋忠力又赠太傅凝 
绩数岁亦卒始李茂贞以博野裨将戍奉天畋召隶麾下厚礼之茂贞感其饰擢及畋还葬郑表为请谥曰文昭天复初与李思恭配享僖宗庙 
庭又赠宗楚弘夫官郑縠者熏子也方畋秉政擢为给事中至侍郎其捐怨类如此

　　△王铎

　　王铎字昭范宰相播弟炎子 【按铎乃炎子播传明云弟炎原文作昆弟子混今改】 会昌初擢进士第累迁右补阙集贤殿直学士白 
敏中辟署西川幕府咸通初历中书舍人礼部侍郎所取多才实士拜御史中丞以户部侍郎判度支十二年由礼部尚书进同中书门下平章 
事加门下侍郎尚书左仆射超拜司徒韦保衡始由铎得进士谨事之及窃政权将大斥不附者病铎持其事不得肆乃以检校左仆射出为宣 
武节度使僖宗初以左仆射召复拜门下侍郎平章事干符六年贼破江陵宋威无功朝廷议置统帅铎因请自率诸将督羣盗帝即以铎为侍 
中荆南节度使诸道行营都统封晋国公李系者西平王晟诸孙敏辩善言兵然中无有铎信之举为将使守湖南俄而贼舍广州鼓而北系未 
战辄溃铎退营襄阳于是以高骈代之贬太子宾客分司东都未几召拜太子少师从天子入蜀拜司徒门下侍郎平章事加侍中复以太子太 
保平章事是时诛讨大计悉属骈骈内幸多难数偃蹇而外逗挠铎感慨王室每入对必噫呜流涕固请行时中和二年也乃以检校司徒中书 
令为义成节度使诸道行营都都统 【按原文作都统资治通鉴以王铎为都都统西门思恭为都都监考异云此时诸将为都统者甚多铎 
为都都统是也纪亦作都都统今增】 判延资户部租庸等使于是表崔安憯自副郑昌图裴贽裴枢王抟等在幕将以周岌王重荣诸葛爽康 
实安师儒时溥六节度为将佐中尉西门思恭为监军率卫兵洎梁蜀师三万壁盩厔移檄天下先是诸将虽环贼莫肻先及铎檄至号令殷然 
士气皆起争欲破贼故巢战数蹙宦人田令孜策贼必破欲使功出于己乃构铎于帝罢为检校司徒以义成节度还屯后数月复京师策勋居 
关东诸镇第一四年徙义昌节度使 【通鉴朱全忠之降也铎为都统承制除官全忠初镇大梁事铎礼甚恭铎依以为援而全忠兵浸强益 
骄倨铎知不足恃表请还朝乃徙铎为义昌节度使】 铎世贵出入裘马鲜明妾侍且众过魏乐彦祯子从训伏兵高鸡泊劫之铎及家属吏佐 
三百余人皆遇害朝廷不能治天下痛之 【谨按通鉴辑览　　御批铎初自请出师聊藉以免伴食之诮非果有制胜长略也是以坐镇数 
载老师糜饷无尺寸功乃腼颜表请还朝不特庸碌无能亦且出入自由矣况当戎马倥偬时拥姬侍而侈服御致为奸人窥伺举室罹灾抑亦 
自贻之戚耳史赞乃称其有社稷才扶持王室几致中兴不知铎有何功业而如此称许可谓信史乎】

　　王镣

　　 王镣

　　吊镣累官汝州刺史干符中王仙芝来攻镣拒之自督勇士与别将董汉勋守南北门城陷汉勋力战死镣贬韶州司马终太子宾客

　　△王徽

　　王徽字昭文京兆人第进士授校书郎沈询判度支徐商领盐铁皆辟署使府从令狐绹署宣武淮南掌书记召授右拾遗书二十余上言 
无回忌徐商罢政守江陵表为殿中侍御史署节度府判官御史中丞高湜荐知杂事进力功员外郎故事考簿以朱注上下为殿最岁久易漫 
吏辄窜易为奸徽始用墨擢翰林学士广明元年卢携罢以徽为户部侍郎同中书门下平章事是日黄巢入关夜僖宗西狩徽与崔抗豆卢瑑 
仆射于琮诘朝乃知追帝不及为贼执还迫以官阳瘖不答以刃环胁卒不动守者懈乃奔河中裂缣书章遣人间走蜀诏拜兵部尚书京城四 
面宣慰催阵使授检校尚书左仆射同中书门下平章事领昭义节度使固辞更为诸道租庸供军使因说行营都监杨复光请赦沙陀罪令赴 
难其夏沙陀会诸军遂平京师迁右仆射大乱之后宫观焚残园陵皆发掘鞠为邱莽乘舆未有东意诏徽充大明宫留守京畿安抚制置修奉 
使徽外调兵食内抚绥流亡踰年稍稍完聚兴复殿寝表请帝东还又进检校司空御史大夫仍权京兆尹宦要家争遣人治第侵冒齐民徽一 
平以法由是为帝左右所憎以其党薛■〈木巳〉为少尹轻其权杞方居丧徽奏止不使到府众忿共谮罢徽令赴行在俄授太子少师徽遂 
移疾河中满百日免帝还京师复申前授称疾不任奉谒宰相疾其怨望贬集州刺史会帝出次宝鸡念徽无罪拜吏部尚书封琅琊郡侯未行 
而嗣襄王熅作乱帝进次汉中熅逼召徽以尫废自言及熅僭号迫羣臣作誓牒徽托手弱卒不肻署熅平帝至凤翔召徽为御史大夫固辞足 
痹复拜太子少师昭宗立见便殿进对详洽帝顾宰相曰徽神气尚强可用乃复授吏部尚书是时铨选失序吏肆为奸补调重复不可检徽为 
手籍一验实之遂无奸滞进右仆射大顺元年卒赠司空谥曰贞

　　△卢携

　　卢携字子升其先本范阳世居郑擢进士第辟浙东府入朝为右拾遗累进户部侍郎翰林学士承旨干符五年进同中书门下平章事俄 
拜中书侍郎刑部尚书弘文馆大学士携姿陋而语不正与郑畋俱李翱甥同相然所处议多驳初王仙芝起携表宋威齐克让曾衮皆为招讨 
使及威杀尚君长贼益炽乃以王铎镇荆南为诸道都统携不悦是时黄巢已破广州势张甚表求天平节度使诏宰相百官议携素厚高骈属 
令立功又欲激巢使战而败铎乃坚言不可假贼节钺止授率府率又徇骈与南诏和亲与畋争相詈由是罢为太子宾客分司东都俄为兵部 
尚书会骈将张璘破贼帝复召携以门下侍郎同平章事及铎失守以骈代即按关东诸将为铎畋所任者悉易置内倚田令孜外寄戎政于骈 
与夺惟所爱恶后病风足蹇神塞事多决于亲吏杨温李修贿赂显行及巢破淮南璘战死忠武兵乱皆咎携始下诏以巢为天平节度使贼已 
破潼关明日以太子宾客罢分司东都是夜仰药死子晏天佑初为河南尉柳璨杀之

　　△萧遘

　　萧遘字得圣宰相寘子咸通中擢进士第辟节度府入朝拜右拾遗与韦保衡联第保衡材下诸儒靳薄之不甚齿独称重遘保衡憾焉保 
衡已为相摭遘罪由起居舍人斥播州司马未几保衡死召为礼部员外郎干符中累擢户部侍郎翰林学士承旨僖宗入蜀以兵部判度支次 
绵州拜同中书门下平章事从还京师累拜司空封楚国公遘负大节以王佐自任既当国风采峭整时藩镇多兴盗贼横放莫能制支详在徐 
州引散骑常侍李损子凝吉为佐牙将时溥逐详取节度溥为饔干所毒不死或谗凝吉为详报仇溥怒杀之损时在朝溥言损连谋请并诛田 
令孜受溥金劾损付御史狱中丞卢渥傅成其罪御史王华表损不知状令孜请移神策狱华不奉诏遘即叩延英争曰凝吉以冤就屠已不可 
言损与子音问不接且数期安得同谋溥恃功坏法请案近臣卑侮王室行无将之萌帝悟止免官当此时令孜权宠可炙公卿附顺唯遘未尝 
稍下后令孜以兵讨王重荥重荣引沙陀败王师而西帝惊幸凤翔诸节度共劾令孜生事离间大臣遘与裴澈计召朱玟于邠玫以兵五千奉 
迎与沙陀等连和令孜迫帝幸陈仓夜出百官不及从玫怒令孜并怨帝谓遘曰上奔播六年中原之人肝髓流野得复宗庙遗老残民闻舆马 
音流涕相欢上曾不念以诸侯勤王功为敕使之宠今奸臣为国产怨我奉命而来返以为胁君羣臣报国极矣战力殚矣尚能垂头塌翅求生 
于黄门哉丧君有君公其图之遘曰上无负天下为令孜制每言必涕下陈仓之行又劫于兵公诚有忧王室意宜还藩奉表请天子复国玫曰 
诸王才可任天下者不乏遘曰人非伊霍欲为祸首未或利也玫退曰我择一王为帝违者斩乃立嗣襄王熅召遘作册苦辞玫更委郑昌图滋 
恨遘及还长安使昌图相熅罢遘为太子太保移疾不出弟蘧为永乐令往从之帝还宫宰相孔纬与遘有隙乃劾遘尝为伪臣即赐死其所

　　△韦昭度

　　韦昭度字正纪京兆人擢进士第累迁中书舍人僖宗西狩以兵部侍郎翰林学士承旨从未几进同中书门下平章事还京授司空再狩 
山南还次凤翔李昌符乱兴仓卒昭度质家族于禁军誓共讨贼士感动乃平昌符迁太保兼侍中昭宗即位守中书令封岐国公王建攻陈敬 
瑄于成都以昭度为西川节度使敬瑄不内诏东川顾彦朗与建合兵讨拜昭度兼行营招抚使淹半岁始拔汉州建绐昭度曰公暴师远事蛮 
夷方山东兵连祸结腹心疾也宜亟还定之敬瑄小丑责建等可办昭度信之请还未半道建以重兵守剑门急攻成都囚敬瑄自称留后罢昭 
度为东都留守杜让能既被害以司徒门下侍郎复为平章事进太傅王行瑜求为尚书令昭度言太宗由是即位后人臣无复拜者郭子仪有 
大功尝授之固辞免况行瑜乎乃更号尚父行瑜怨会用李磎辅政而崔昭纬密语行瑜曰前公己为尚书令昭度特不可今又引磎叶力此奸 
人立党惑上听恐复如杜太尉时行瑜乃与李茂贞数上书讥诋朝政昭度惧称疾罢为太傅致仕行瑜茂贞韩建联兵至阙下言昭度伐蜀失 
谋请贬之未及报行瑜收昭度于都亭驿杀之天子不得已下诏暴其罪行瑜诛乃追复官爵许其家收葬赠太尉

　　△张浚
</div>
    <div class="pagination">
<a href="续通志_page624.html">上一页</a><span>...</span><a href="续通志_page620.html">620</a><a href="续通志_page621.html">621</a><a href="续通志_page622.html">622</a><a href="续通志_page623.html">623</a><a href="续通志_page624.html">624</a><span class="current-page">625</span><a href="续通志_page626.html">626</a><a href="续通志_page627.html">627</a><a href="续通志_page628.html">628</a><a href="续通志_page629.html">629</a><a href="续通志_page630.html">630</a><span>...</span><a href="续通志_page626.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
