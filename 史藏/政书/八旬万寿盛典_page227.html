<!DOCTYPE html>
<html>
<head>
    <meta charset="UTF-8">
    <title>八旬万寿盛典 - 第 227 页/共 321 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>八旬万寿盛典 - 第 227 页/共 321 页</h1>
    <div class="content">　　跸畿南经过州县
　　特谕截漕三十万石加赈一月考察疆吏庆让兼适东
　　土守臣
　　銮有喜
　　赐诗褒励赏差费盈万绅士耆民鬗皤夹道百龄以下
　　赉予有差乃练辰
　　陟岱升馨
　　告防肤云润覃
　　嘉宴惠布陈诗第颂一如往例遂诣
　　阙里释奠于
　　至圣先师翼日诣
　　孔林酹酒盖自戊辰始勤
　　法驾迄今八度适当
　　圣夀八旬之期纪盛成
　　制求诸往古未尝有也
　　辇路所经均用
　　恩例蠲赋十三加满汉营兵口粮两月复奉
　　特谕増直山东本年入学额名免山东因灾缓征民
　　欠粮一百七十万有竒
　　庆泽叠施周浃宏香坛祷颂
　　山呼欢吁声动天地煌煌乎盛矣礼成旋
　　跸乃依嵗例仲夏初旬
　　幸避暑山荘维时塞外诸部扎萨克与哲布遵旦巴呼图克图噶尔丹锡勒图呼图克图云从飚至而逺人慕徳则安南国王哈萨克各蒙古回部甘肃土司防湾生畨缅甸南掌各陪臣趩趩偕徕并集
　　山荘七月己夘朔越八日以次瞻觐肆筵展庆洎
　　驾旋届期直省文武大臣奉
　　恩纶入京者骆驿毕防与在
　　廷诸臣共上
　　万年夀觞【臣光鼐】叨陪侍从近五十年毎逢
　　嘉防辄竭愚撰述功徳为献兹复荷防
　　特恩重叨卿贰徒以奉
　　使浙学不获趋赴
　　丹陛与于拜舞之末而望
　　阙庆忭不能自己伏惟
　　圣人绍
　　天凝
　　命贞符可谌昔武王帯有铭曰恭则夀鲁论曰仁者夀而周公述殷三宗及周文王享国久长之由皆归之无逸诚以无逸作所乃能致恭以行其仁保民之诚凝
　　命之本也
　　皇上御极以来敬
　　天法
　　祖爱民勤政逾五纪又五载有如一日至于干断豫动经武纬文绥靖四和荒遐育三代以后实无比伦而犹日孜孜
　　念用庶征律
　　天时以自考笃勤罔倦矣允至诚无息与
　　贞元同运悠久无疆也【臣】校士之余比事属辞谨撰颂十六章窃希诗人歌天保之义而文辞浅薄未尽万一徒滋惭恧其辞曰
　　天祐我
　　清世继维
　　圣在昔
　　仁皇缉熈基
　　命守业为创六纪时乘譬犹作室堂构是营亹亹宪皇洒扫涂雘我
　　皇受之乃増式廓方始降诞毓徳
　　重华执中授受渊源匪余聿修永
　　念
　　祖武聿防纪
　　恩成堂
　　敷言攸徴绍庭夙夜陟降在兹丕显
　　寳训是仪是师无斁
　　先典无忘
　　国俗度
　　身律
　　声稽诸
　　实录儗
　　尧见羮儗
　　舜见墙亿万斯年遹遵旧章【其一】
　　维
　　天眷徳曰其子之维
　　圣继
　　天曰父事之
　　天道隂阳无物不体礼隆大报縁以义起
　　圆坛国南冬
　　郊夏
　　雩
　　大祀春
　　祈上辛用诹嵗举必
　　躬迄今八袠翼翼憢憢寅孚毖秩日至
　　方泽母事如在
　　六宗
　　羣望嵗时匪懈曰晹曰雨应
　　祷而慿
　　帝谓无言廼嘘噏通诚至兆恒于先防庸以
　　敷福庸以
　　宣威
　　皇武耆九维
　　天式信亿万斯年得助思顺【其二】
　　肃肃
　　清庙以祀以飨于昭在
　　天
　　骏烈是仰
　　五圣宣光升恒继照几筵着存孝慈嘉告
　　夀皇奏假
　　奉先时荐肹蠁懓忾如
　　视
　　寝
　　膳载谒
　　神乡
　　盛京
　　制赋申
　　防再三并
　　赋神树全韵
　　裁诗容功为史英咸濩武共贯条理
　　瑶牒厘正辨忠显微若木蟠霄本枝交辉皇春帝夏时各
　　有适
</div>
    <div class="pagination">
<a href="八旬万寿盛典_page226.html">上一页</a><span>...</span><a href="八旬万寿盛典_page222.html">222</a><a href="八旬万寿盛典_page223.html">223</a><a href="八旬万寿盛典_page224.html">224</a><a href="八旬万寿盛典_page225.html">225</a><a href="八旬万寿盛典_page226.html">226</a><span class="current-page">227</span><a href="八旬万寿盛典_page228.html">228</a><a href="八旬万寿盛典_page229.html">229</a><a href="八旬万寿盛典_page230.html">230</a><a href="八旬万寿盛典_page231.html">231</a><a href="八旬万寿盛典_page232.html">232</a><span>...</span><a href="八旬万寿盛典_page228.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
