<!DOCTYPE html>
<html>
<head>
    <meta charset="UTF-8">
    <title>皇朝通典 - 第 7 页/共 200 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝通典 - 第 7 页/共 200 页</h1>
    <div class="content">　　江西起运银百五十七万一千三百二十两一钱九分有奇
　　福建起运银百有三万七千六百十有八两五钱二分有奇
　　浙江起运银二百十有四万五千八十三两二钱八分有奇
　　湖北起运银八十二万三千百有二两七钱有奇湖南起运银九十万二千五百十有七两六钱六分有奇
　　陜西起运银百三十五万六千三百五两一钱五分有奇
　　甘肃起运银十有九万一千五百九十三两四钱二分有奇
　　四川起运银四十九万三百六十四两一钱八分有奇
　　广东起运银八十四万一千三百七十二两有奇广西起运银二十九万六千三十五两七钱三分有奇
　　云南起运银十有六万六千二百一两六钱五分有奇
　　贵州起运银七万五千四百八十九两五钱九分有奇【以上起运银数均谨按会典则例载入】二十八年申定截票之法【截票始于顺治十三年一票而中分之一给纳户一存库柜毎逢比较察騐有票者免催未截者追比行之既久奸胥或借磨对为名纳户所缴之票强留不给遂有已完作未完多徴作少徴者今定三聨印票一存州县一付差役应比一付花戸执照徴收数目毎票填写如州县勒令不许填写及无票付执者许小民告发以监守自盗律科罪】停嵗造赤厯册【黄册会计册俱于十年停止】令各州县日收钱粮流水簿于嵗底同奏销文册赍司磨对三十年令直省各州县卫所署门均勒赋役全书科则于石使民悉知三十九年设立滚单【滚单之法或五戸或十户用一单于纳户名下注明田亩若干该银米若干春应还若干秋应还若干分作十限毎限应完若干给甲内首名挨次滚催令民自行投柜不许里长银匠柜役称收一限若完二限挨次滚催如有一户沉单不完不缴察出究处】四十二年令截票分别注明漕项地丁数目毋许防混徴比五十二年
　　谕嗣后止将见在钱粮册内有名丁数垂为定额其滋生人丁另造清册永不加赋【寻定新増者谓之盛世滋生册】
　　雍正元年定凡州县开徴之始令该府委员同封银柜或十日二十日别委员拆封即解其存贮谷石按季盘察出结转报隠徇同坐二年
　　谕民间输纳钱粮用自封投柜法亦属便民之道但偶有短少之处令其増补毎致多索其数浮于所少之外理应将原银发还仍于原封内照数补足交纳庶可免多索之弊此虽细事督抚大吏亦不可不留心体察严饬有司以除民累三年更刋四聨截票一送府一存串根【截票一名串票】一给花户一于完粮柜旁别设一柜令花户完银时自投柜中毎夜州县官取出对流水簿勾销欠册又定零星钱粮纳钱之例凡一钱以下小户毎银一分凖交制钱十文其大户尾欠一钱以下者亦如之又定附纳之例凡小户钱粮数在一两以下者附大户投柜于截票载明山西巡抚诺敏布政司髙成龄疏请提解火耗
　　上以州县火耗原非应有之项因通省公费及各官养亷有不得不取给于民者今非不愿天下州县丝毫不取于民而其势有所不能若各属火耗酌定分数则将来竟为成额必至有増无减又以奏称提解火耗将州县应得之项听其如数扣存不必解而复拨等语势必额外加徴私行巧取浮于应得之数累及小民况解交督抚则显然有据扣存州县则难保贪亷未准议行十二
　　年
　　皇上御极之初
　　谕向来徴收钱粮因银色有倾销之耗折解送有路途之盘费故于正项外徴收耗羡原无定额亷洁者尚知自爱不肖者任意徴求经诺敏等倡为提解归公之法各该督抚就本省情形酌定分数外丝毫不许滥徴葢以耗羡原属额外之项与其听地方官私行徴取不如明定分数使有节制不敢违越也然在未提解以前尚有私项既提解以后或恐不肖官员视同正课又得以耗羡之外巧取殃民从前
　　皇考洞见流弊屡降谕防欲俟将来亏空全清府库充裕
　　之日渐减渐革
　　圣心厪念未或防之朕绍承大统切念民依孜孜轸恤日与王大臣等悉心筹画期使我民于正项之外丝毫无扰而一时势有未能尚须从容计议惟是提解耗羡之法行之已十有余年恐日久弊生奸吏夤縁朘
　　削耗外加耗重困闾阎不可不为深虑各该督抚其咸体朕意知耗羡一项可减而决不可増可于格外从寛而断不可于额外多索再各省耗羡分数率在加一上下然江南赋重之区如苏松常镇四府额赋较之他省几及数倍雍正六年以前毎两加耗仅止五分雍正六年以后増至加一且有司又复巧取民何以堪令量减分数徴收不得仍前重耗
　　乾隆元年
　　谕朕闻永平府属州县凡徴收钱粮皆以钱作银毎银一两连加耗羡银一钱五分共折制钱千一百五十文今该处钱价昻贵民间纳钱比之纳银为费较重朕思民间完纳钱粮银数在一钱以下者向例银钱听其并用原以便民若数在一钱以上又值钱价昻贵之时亦令交钱转致多费是便民而适以累民殊未妥恊嗣后在一钱以上者不必勒令交钱二年
　　谕外省荒辟赋银向例在于知府等官以下俸工内扣除抵补朕念佐杂防员力量单薄不应在扣除之内已于乾隆元年降防谕令在督抚司道大员及府县正印官俸工内均摊抵阙今思官有崇卑役无大小防员俸工既经免其摊扣其各衙门人役工食借以养赡其家若因荒辟扣除则糊口无资情有可悯此项共计十二万余着准地丁项下全支免其扣荒定浙江杭嘉湖三府属南米随同漕米十月起徴例【谨按南米向系春徴四分于秋季办漕之后复令催输今以漕南二米分款交仓多形防涉故改归十月随漕米分别免运】减湖南湘乡浏阳二县赋凖长沙县适中定额又减湘阴县折色银又
　　谕湖北所属忠峝等土司田地应徴钱粮奉照原额秋粮银数按田均输作为定额毋庸别立科则十二年禁民人置买湖广永顺等处土苗赋轻田地【永顺土苖田地较之内地粮额轻减嗣因改土归流已入版图民人利其粮轻产贱故有是禁】
　　丁银附
　　顺天府十五万四千百七十三两有奇
　　直二百三十三万四千四百七十五两有竒
　　盛京三万八千七百八两有竒
　　江苏三百十一万六千八百二十六两有竒安徽百七十一万八千八百二十四两有竒江西百八十七万八千六百八十二两有竒浙江二百九十一万四千九百四十六两有竒福建百七万四千四百八十九两有竒
　　湖北百十七万四千一百十两有竒
　　湖南八十八万二千七百四十五两有竒
　　河南三百十六万四千七百五十八两有竒山东三百三十七万六千百六十五两有竒山西二百九十九万六百七十五两有竒
　　陜西百六十五万八千七百两有竒
　　甘肃二十八万六百五十二两有竒
　　四川六十三万一千九十四两有竒
　　广东百二十六万四千三百四两有竒
　　广西四十一万六千三百九十九两有竒
　　云南二十万九千五百八十二两有竒
　　贵州十万千六百二十八两有竒【右谨据乾隆二十九年奏销册开载】
　　康熙三十二年令浙江湖北山东丁絶户存丁银匀派地亩内带征
　　雍正二年定直地丁银赋摊征例毎地赋银一两摊入丁银二钱七厘
　　【臣】等谨按丁随地转之例广东四川已先行之惟奉天府民人入籍増减无数仍旧分徴至是年通行各省令行摊徴凡各州县按丁多寡地亩广狭分为差等毎地赋银一两摊丁不过二钱使无业贫民永免催科有业民户亦有定额不至多寡悬殊
　　芦课附
　　按芦地惟江苏安徽江西湖北湖南五省有之其地有草麦耔粒荡滩熟田低田泥滩水光滩水影荒白涂水洼基草荻草市地芦墩埂划塘水套湖垱白沙草塌地等名又有宻芦稀芦上地中地下地上草地中草地下草地中芦田下芦田葫荻之别均按亩分别徴收
　　江苏计芦地三万四千三十顷七十三亩零课银十有二万六千九百五十三两五钱一分有竒安徽计芦地三万一千四百八十五顷三十一亩零课银五万一千三百四十七两二钱四分有竒江西计芦地四千三百四顷八十七亩六分零课银六千二百六十八两三钱六分有竒
　　湖北计芦地八千四百八十九顷三十五亩二分零课银九千八百八十四两二钱三分有竒湖南计芦地千六百三十六顷十有九亩二分零课银千三百二十九两三钱五分有竒【以上芦课谨按防典则例载入】
　　顺治二年定濵海涨沙芦地五年一丈例分别坍涨増除十八年御史何可化疏言芦课六弊一坍塌赔累宜豁一徴收解费宜革一豪强隠占宜清一书吏飞洒宜禁一佃蠧侵欠宜究一蠲免条例宜溥工科给事中王曰髙疏言芦政四条一严催征以惩积欠一清踏勘以核实数一按地形以清课额一酌久任以専责成均从之
　　康熙二年除崇明县大粮田芦课银【崇明县大粮田九千六十顷五十亩除正赋外复徴芦课一田两赋故除之】十年停遣湖广江南江西收芦课官归并地方官管理
　　乾隆二十年定芦洲地亩坍户拨补例凡新涨地亩遇有课之洲报坍者次第拨补其无课坍户即将拨补余地按照报坍先后亦酌量拨给俟再有余始行开垦

　　皇朝通典卷七
<史部,政书类,通制之属,皇朝通典>
　　钦定四库全书
　　皇朝通典卷八
　　食货【八】
　　赋税下【闗　杂税附】
　　【臣】等谨按山林薮泽之司所以崇本抑末使民尽力于南畆也后世征赋繁兴视为利薮至明末季搜索靡遗凡民间耰锄箕帚以及薪炭鱼蔬之细莫不有征甚至一物而关市叠输一市而东西重税取民之制荡然无存我
　　朝廓清海宇首革烦苛除无蓺之徴求蠲困民之重赋即关市津梁亦皆随宜酌取务从节简以厚民生而且定牙行之额严契尾之规封山而货宝不言定额而盈余有制诚百代之经常万年之乐利也兹纂通典谨列关一编而以杂税附焉关
　　直隶天津关税七万四千五百六十两有竒山海关税三万二千二百两【税有正税商税船料税正税各按出产地道商税按物价船税按梁头大小】张家口税二万两杀虎口税一万六千九百十有九两潘桃口税七千六百四十五两古北口税二千六百九十九两呼纳呼河税二千三十两辉发穆宸税二百八十两伯都讷税二百八十两【凡牲畜计价直货物分地道】龙泉紫荆独石等关口税
　　四千三百六两有竒【系落地税地方官随时酌收无定例】
　　奉天牛马税四千八十八两鳯凰城中江税三千二百九十四两凡朝鲜国贡使徃还与内地客商
　　互相贸易不拘何项货物内地商人毎两征三分朝鲜人免税
　　山东临清关税四万三千三百五两有竒【商货税船税米麦杂粮税】工关税四千五百七十五两有竒
　　山西武元城税千二百三十一两有竒
　　江苏海关税七万七千五百有九两有竒凡商贩
　　内地货出洋与贩外洋货进口者纳税又船税贸易捕鱼船每年征収二次安南商船进口出口均七折徴収东洋商船进口六折出口不论货物防徴银百二十两闽广商船三月至八月进出均七折徴収九月至二月进出均五折徴収山东关东商船并各口税货均八折徴収优免分数安南关东山东商船均优免十分之一东洋闽广商船均例免五分优免五分浒墅闗税四十九万五千二百二十六两有竒凡船料及米豆等均照例徴収税法计箱计盒计斤计担北钞口税【长山白洋新河后湖四分口为北钞凡船载杂货杂粮按梁头输税】庙湾税【淮关口分】淮仓清江厰【均淮关兼管】凡商货按斤疋条件船按梁头徴収宿迁工关税四万八千八百八十四两扬州关税二十万千九百八两有竒凡商船货物按包捆篮篓箱筩担防分别精粗合梁头科税洲牐【掦洲兼管】西新关【旧系西新龙江二关西新隶戸部龙江隶工部相隔二十里康熙二十八年合为一关以免商民守候】税银十二万九千九百十有五两有竒凡水陆舟车所载货物经由江宁府各城门口岸者都税司收出城税龙江江东朝阳聚宝四司収进城税均分别贵贱按斤科税有按个件条把连副箱篓船担者各因其物又龙江江东二司收进城夏布税【按疋】聚宝通济等六门酒税【按防】抽分厰太平神防等五门下关赵沟浦口江浦乌江石碛等口岸驴羊豕税【按数】茶引所収进城茶税【按细茶中茶】又龙江司船契税【造船按契价一两收三分拆船按估价一两收二分】船钞每年额徴二十四两四钱龙江工关税五万七千六百七两有竒【凡属工税银解工部余俱隶户部】
　　安徽鳯阳关税二十八万七千九百二十两有竒凡商货分水旱徴収临淮【正阳分口】水税按船之桅封丈尺徴収长淮【正阳分口】水税自亳州装载不足船料五钱三分及自正阳懐逺装载各货换车转贩者按物徴收又旱税陆路货止经本口不徃别口报税水路货载徃亳州及正阳小贩均照临淮旱税例盱眙【正阳分口水税】亳州【正阳分口无水税】凡水旱货物别口止报船料者至此按物徴収已报细税者无徴本口发卖者徴落地税懐逺【正阳分口】水税照关下装船梁头例徴収旱税未经别口报税者照正阳旱税例若过徃民船止于讥察无徴蚌【正阳分口】与懐逺例同芜湖关税三十一万六千八百二十五两有竒凡客商货船满载者分加料平料下料三等按梁头丈尺徴収若零货税不及一钱并麦谷米盐柴炭煤草粪田草鸡毛农具等船及果丁香土鹻之类皆免税茶船有引者归茶税别徴别解金柱口裕溪泥汊【皆芜湖分口金柱裕溪照例徴収泥汊则江广上流商货就便入此口输税或河南及本省庐鳯土货南行入江可避大关皆转就此口输税】工关税七万一百四十六两有竒
　　江西九江关税三十五万四千二百三十四两有竒凡官商盐茶有徴客货除竹木外皆无徴惟科船料【船分各类均量寛深长以别号数以定税之轻重】将银数填注印单贴各船后仓用火印钤烙板上以备下次稽察贑关税九万六百八十二两有竒凡商货分上下水视其贵贱徴収又有临关例较正税减则徴収【又税银一两五钱以上为正税皆足色库平一两五钱以下者亦为临关零税皆九三色市平】福建海关税三十一万四千四百四十八两有竒凡商船出洋进口各因其物分别贵贱徴収船按梁头大小徴収闽安关税二万三千三百六十五两有竒【除落地税地方官随时酌収无定例】
　　浙海关税八万七千六百五十四两有竒凡商船出洋及进口各按其物分别贵贱徴収大关出口入口货税例毎百斤作八十斤安南东洋货税例
　　每百斤作六十斤科税其作八十斤者与闽广货同均九折徴収湖头渡象山古窰小港沥海等口与大关例同头围口税例毎布疋百疋作六十疋土丝百斤作六十斤又各色杂货毎百斤徃宁绍台温者照本关例由长江徃广闽者照北新关例乍浦税进口货物有百斤作八十斤者有连包篓八折至对折者木杉木按船不按根【余俱如他关】东洋
　　货惟红铜照本条余货七折安南闽广货八折及防九折单九折徴収出口货物有计实徴収者有按斤八折按疋七折八折徴収者江埠白桥家子等口税出口货物每百斤徃本省作九十斤徃闽省作八十斤进口货物每百斤均作八十斤防仓货丈量乗算毎百斤亦作八十斤徴収温州瑞安平阳等口进口货物百斤作六十斤出口货物徃本省百斤作八十斤徃闽省百斤作六十斤徴収船税按梁头大小徴収【免税例凡鱼鲜类十九条四百斤以下者柴炭千斤以下者蛎蝗等十五条均免税】北新关税二十一万六千五百六十二两有竒货物视其贵贱分别科税【皆按数按斤间有按担篓把束者】船分别大小徴収南新工关税三万二百四十七两有竒
　　湖北武昌厰税五万三千九百六十七两凡商货均按载船梁头大小科税荆关税万七千十有九两有竒辰关税万一千五百两【闰月加九百两与荆关税均解工部】四川防关税十六万三千百十四两有竒打箭鑪税万九千六百七十五两有竒商税照地方徴収之例【毎两三分】余分地道【凡地道货物均照部颁见行条例徴収】
　　广东海关税五十一万五千百八十八两有竒凡出洋进口各货按斤【间有按丈疋个件者】船税东洋分四等西洋分三等本省出洋发各外国等大船亦分四等出海盐船沿海贸易浆艍船均一年两次徴収民间日用糊口贸易小船免徴其装载甎瓦石灰蚬殻坛缸稲米柴炭等项补半料太平关【兼太平遇仙二桥含光一厰】税十有三万七千二百九十七两有竒凡商船分上水下水视其贵贱科税内贑税毎正税一两徴银二钱部饷每货百斤徴银二厘料银每货百斤上水徴四厘下水二厘【均归正税支解】又膳夫银每货百斤徴一厘船料亦分下水上水征収【遇仙桥上水税例不徴贑税部饷料银又太平遇仙二桥减免实収例亦分上下水又含光厰较太平遇仙例及减免实収例互有増减又按太平遇仙二桥向无定则乾隆十三年比照各例权其轻重量增者四十一条改减者二十九条照旧例者二十五条均刋入条例】
　　广西梧厰税六万三千八两有竒浔厰税四万五千八百二十两有竒【系落地税地方官随时酌収无定地梧厰同】以上税则均按防典则例载入
　　顺治元年定直省关差専遣戸部汉司官一人撰给専
　　敇精防批文四年以荆关通惠河中河清江厰杭州芜湖西新各关归并戸部兼差满洲汉军汉官五年定差满洲司官徴贑关税例七年定独石口杀虎口差满洲笔帖式収税八年定各关専差汉官每关一人例九年并西新关江宁仓为一差停独石口差严关差留用保家委官之禁凡额设廵拦各制号衣腰牌十年令各关差刋示定例设柜徴収不得勒扣火耗及陋规并禁关役包揽报单十一年
　　定各关兼差户部满汉官笔帖式例十三年定各关専差汉官两翼差笔帖式张家口杀虎口各差满官一人笔帖式一人均照例一年更代十四年令各关将部颁条例刋榜防立关口便商输纳又令各关当堂设柜设梁头货物条例商民亲行填簿输银投柜
　　康熙元年停蒙古汉军关差定六部各咨送满汉官笔帖式各一人轮掣例又定张家口杀虎口専差满洲蒙古官例二年定外国人携带货物入崇文门免税例申定满汉关差例【满官差郎中员外郎汉官専差郎中】又更定两翼张家口杀虎口准六部司官轮差例【向例止差满洲防古】三年复题准各关差令六部满洲防古汉军汉人各司官及笔帖式同掣其两翼张家口杀虎口仍差户部官定送差按回部久暂例凡出差一次者以回部月日久之员送戸部轮掣【凡六月撤回者即作一差不及六月者仍补差】二十一年定鳯阳关差六部满官一人収税例【向例鳯阳仓徴収】移九江关驻湖口二十三年设福建广东海税监督【满汉各一人笔帖式一人】又准福建广东载五百石以下船出海贸易登载人数钤烙火印给发印票騐放其进海口内桥津地方贸易舟车等物免税【江浙二省亦同此例】定各衙门轮差例【向例止六部送差是年并张家口杀虎口二处亦停止专差户部例令各部院官掣差】又议准福建沿海无篷桅捕鱼船税仍听地方官徴収其有篷桅船归监督徴収梁头税课沿海要口均拨哨船兵役廵察设江南浙江海税监督【满汉各一人笔帖式一人】设西新龙江课税専官二十五年定州县官隠匿海口船处分【五船至十船者罚俸十五船至三十船者分别降调三十船以上者革职仍治以隠匿之罪】二十八年
　　谕采捕鱼虾船及民间日用之物并糊口贸易悉免其収税嗣后海关着各差一人又以朦胧归海关轧东归淮关管理沙沟免税【沙沟为朦胧轧东总滙海关有税故沙沟不设而以二处分隶之】三十三年设立山海关差官管税三十四年设浙海关署于宁波府拨沿海廵哨船二十于各口廵察又设海关署于定海县并设红毛馆令监督徃来廵视严差官自京私带年满旧役谋占总科库头名色之禁四十六年议准山海关外金州牛庄等处交与监督廵察越关漏税所得赢余作为定额五十四年议准九官台清河松岭子等处交山海关监督廵察収税增课银三千两五十五年北新鳯阳天津三闗监督题报阙额
　　谕该监督任满交廵抚监収【临清关亦如此例】停洲税课裁税课大使五十八年议准淮关税务于两河同知内差一人管理又议准福建糖船至厦门者赴本关纳税其徃浙江江南贸易者免税五十九年以江海闗归江宁巡抚浙江闗归浙江巡抚管理又令横城口税归山海闗兼管増税千两作为定额
　　雍正元年议准九江闗仍自湖口移归九江其不
　　由九江经过之江南江西商船于大孤塘别设口岸征収令江西巡抚委官二一驻九江一驻大孤塘湖广徃江西船若在九江纳税至大孤塘即騐票放行江西至湖广船在大孤塘纳税者亦如之
　　裁淮安北新凤阳天津临清江海浙海荆州各闗加增赢余银二年
　　谕嗣后税务交与地方官监收于钱粮地方均有禆益【至是各闗差官俱停止惟崇文门无地方官可交仍差内务府官山海闗左右两翼古北口潘桃口杀虎口呼纳呼河差仍照例差遣部员】又
　　谕凡商贾贸易之人徃来闗津宜加恩卹故将闗差归之巡抚以巡抚为封疆大吏必能仰承徳意加惠商旅也但各闗皆有逺处口岸所委看管家人难免额外苛求及索取饭钱等弊嗣后着将应上税课之货物遵照条例刋刻详单均给各货店其闗上条例木榜务防立街市使人共见申禁闗役报单不实之弊严放闗迟滞之禁又覆准淮安闗仍差部员浒墅闗交苏州织造管理又更定鳯凰城中江税务在
　　盛京五部司官内遴选徃例【向系城守尉等官管理】
　　乾隆元年
　　谕闻外洋红毛夹板船到广时泊于黄埔地方起其所带礮位然后交易俟事竣给还至输税之法毎船按梁头徴银二千两左右再照例徴其货物之税此向来之例也乃近来夷人所带之礮聴其安放船中而于额税外将所携置货见银别征加一之税名曰缴送亦与旧例不符因思从前洋船到广既有起礮之例此时仍当遵行何得改易至于加增缴送税银尤非加惠逺人之意着察照旧例按数裁减又定江西九江贑州关钞课三聨单例凡商人纳银入柜后发给一聨一存税署一交廵抚衙门又准张家口居庸关照崇文门例车防货物过税収取饭钱以资养赡【二关向无火耗】二年定米谷税例倘地方偶遇旱涝米谷船到准其放行俟成熟再如旧例徴収【嗣又议准騐明实系贩徃歉収地方者免税放行仍给印照至歉収处关口騐明填注到关日月钤印发票回关再騐如回船载有他货止徴货税仍免船料】四年
　　谕上年江安两省嵗旱歉収朕蠲赈兼施多方筹画并令豁免米粮赋税俾商贩流通源源接济于地方甚有禆益续经该督奏请将淮安扬州浒墅鳯阳等关免徴米税俟乾隆四年麦熟时停止朕允其请今届麦熟之期闻各属雨泽尚有未曾霑足之处且上嵗歉収之后米价一时未能平减若商贩稀至仍恐民食艰难着将上下江各关口米税照旧免徴俟本年九月米谷盛行之时再行徴収六年议准各关赢余银如与上年悬殊者令将地方情形察覈据实申明又定黄豆非麦秫可比虽遇歉年不准免税例又定出海樵采船每船准带食锅一每名止许携斧一人数不得过十例五年立讨关之禁凡奸牙假揑京官名帖式京官子弟执持父兄名帖讨关希图免税者均罪之六年定凡领帑及采办铜铅经过关口察验文批数目相符者立即放行例【应纳船料关口仍徴船料】七年复设徳州魏家湾尖塜樊厰等口岸【临清关所属】九年定福建如遇歉収之年委官购买海运接济不得招商运贩例十年定台湾商鱼船搬运米石例每船止许带食米六十石于出鹿耳门之先查验多者分别责惩十一年定各关任满具题其银册到部日期例如题本已到而银册至二十日以外未到者将该管官防处又定各关徴収赢余较上年短少有竢督抚察核覆奏者以奉
　　防之日为始扣限四月覆奏又崇文门左右两翼张家口山海关等处限任满三月后将册籍送部移科磨对十二年移福建诏安县溪雅税馆改设悬钟地方
　　谕昨工部具奏芜湖关较去年短少行令察覈今日户部议称芜湖户关赢余较去年有余毋庸置议等语此案工关赢余虽较上届不足其户关较上年赢余之数足敷抵补工部再行察核之处不必行嗣后如一人而兼两关其比较上年赢余之处均有不足再
　　今该督抚据实察核十四年定赢余短少处分例凡一分以上至三分者罚俸有差四分五分者分别
　　降级调用二十二年增定闽海关税则【向以外洋畨船俱由广东収税其至宁波者不过十之一二故闽海税则较轻于粤海市舶易于规避至是更定】二十五年两广总督李侍尧疏请革除粤海关规礼银悉归公造报从之二十七年江苏廵抚陈宏谋疏言芜湖关四奏请革除一禁铺户代客完税包揽居竒仍令商人按簿亲填一货船抵关签验纳税给票后始准过关以杜偷透一关员遴选佐杂照例半年更替不得再留一督抚与监督本相助为理每月所徴数目监督按月先行知防督抚再于年满奏报时统行知会从之
　　杂税附【茶矿　鱼课　税契　行帖　落地税】茶课凡商贩入山制茶不论精粗每担给一引每引额徴纸价银三厘三毫其徴収茶课例于经过各关时按照则例验引徴収彚入关税项中解部【间亦有彚归地丁欵项内奏报者】
　　江苏行万五千引以八千引发江宁茶引所大使以七千引发产茶之呉县荆溪县
　　安徽行六万九千九百八十引【旧行四万五千复増二万四千九百八十】发产茶之潜山太湖歙县休宁黟县宣城宁国太平贵池青阳铜陵建徳芜湖六安霍山广徳建平十七州县【雍正十年増设休宁黟宁国建徳霍山各县万八千三百八十引又加増六安霍山黟建徳宁国五州县万五千五百引开除懐宁桐城宿松望江南陵泾旌徳石埭东流当涂等地不产茶之十县八千九百引十三年又以六安歙休宁霍山四州县原引不敷行运复于额引外预发万引】
　　江西行二千四百三十八引额徴银三百六十五两七钱【雍正九年増宁州武宁二县百五十引増课三十二两五钱开除南昌等地不产茶之三十二县七百十二引豁除课百有六两八钱】
　　浙江行十四万引北新关毎引徴税二分九厘三毫八丝
　　湖北行二百三十引额徴银二百三十两【谨按湖北茶引系咸宁嘉鱼蒲圻崇阳通城兴国通山七州县请领各州县产茶无几不足本地日用所有茶引无商可给向种茶园户经纪中按毎引纸价银三厘三毫徴税银一两又均州荆门州钟祥县本地铺户肩贩小篓粗茶毎引报税一厘八毫尽収尽解乾隆八年四川建始县改隶湖北施南府旧行茶十八引随带湖北每引徴银二钱五分课银一钱二分五厘】
</div>
    <div class="pagination">
<a href="皇朝通典_page6.html">上一页</a><span>...</span><a href="皇朝通典_page2.html">2</a><a href="皇朝通典_page3.html">3</a><a href="皇朝通典_page4.html">4</a><a href="皇朝通典_page5.html">5</a><a href="皇朝通典_page6.html">6</a><span class="current-page">7</span><a href="皇朝通典_page8.html">8</a><a href="皇朝通典_page9.html">9</a><a href="皇朝通典_page10.html">10</a><a href="皇朝通典_page11.html">11</a><a href="皇朝通典_page12.html">12</a><span>...</span><a href="皇朝通典_page8.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
