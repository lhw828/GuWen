<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 796 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 796 页/共 807 页</h1>
    <div class="content">　　谕祭恩八年正月以加上
　　昭圣慈寿皇太后徽号礼成遣学士叶成格等
　　颁诏于朝鲜九年正月淏遣陪臣李防等表贺
　　皇太后加上徽号并谢
　　恩赐五月淏以国人赵昭元等诅咒谋逆乱党伏诛遣使
　　奏闻遣刑部侍郎伊尔都齐等赍
　　敕慰问之九月朝鲜执送明末往日本商人二十八名得旨二十八人皆朕赤子漂流外国殊可悯念着发回原籍货物令本人领去十一月以朝鲜别克屯城沈尚莪等至东阿西牛儿磨山采葠事觉遣内院学士苏纳海等往讯并赍
　　敇谕淏十年三月淏遣使来谢罪先是朝鲜国王印篆有
　　清文无汉篆及是
　　上命礼部改铸兼清汉字赐给十一年十二月封淏子棩
　　为世子
　　赐诰命十二年六月淏遣陪臣表谢七月以朝鲜人越境伐木杀二人国王淏鞫审具奏仅以越境坐罪置杀人事不问
　　上遣内大臣吴拜等往讯得实金忠一等三人论斩余流杖有差仍援赦免国王淏不行确察冐昧具奏应拟罪
　　特旨免议其原问官草率成招有心狥庇复遣少保额色黑等防讯各治以应得之罪初朝鲜国王族女为和硕端重亲王博洛妃王薨妃寡其父锦林君李恺元入充贡使请其女还国许之十三年二月遣议政大臣哈世屯等送归十四年二月淏弟防因奉使来谢前越境事免罪
　　恩其随行员役等窃于归国时违例擅买硝药为凤凰城守官搜获遣内大臣阿鲁哈等往讯寻谳上金秋立等援赦免死防亦免罪十五年二月以罗刹犯我边境发满兵往讨
　　谕朝鲜简发善使鸟鎗手二百名从征并备应用之物委干员统领期五月初至宁古塔十一月
　　谕礼部朕抚御万方臣民一视朝鲜恭顺有年尤厪体恤闻遣使该国多员贸易滋扰朕心不忍嗣后使臣正副使各一其八分人员随往及贸易俱行停止以昭朕字爱藩服至意十六年五月朝鲜国王李淏薨六月世子棩以讣告淏母赵氏奏请以棩袭爵九月遣工部尚书郭科等往朝鲜
　　谕祭故王李淏赐諡忠宣遣大学士蒋赫徳吏部侍郎觉罗硕博会充正副使往封朝鲜世子李棩为朝鲜国王妻金氏为王妃
　　制曰建邦敷化壮屏翰于东维式训守成秉正朔于北极礼崇嗣位爰载彛章国重象贤应加宠锡尔朝鲜国王世子李棩奕叶殚忠冲龄着美岐嶷擅誉永昭圭璧之良防惕持躬克绍礼仪之绪念藩属郡邑既庆纂服之有长君顺倚望舆情因隆析爵以焕新命特封尔为朝鲜国王提封濵海赐履承先明天泽以笃忠贞无忝作述抚河山而谨节度表率臣民钦哉勿替朕命十七年
　　三月棩遣陪臣洪得箕等奉表谢
　　恩十八年四月棩遣陪臣洪柱元等上
　　世祖章皇帝香五月棩遣陪臣袁都朔洪专表贺圣祖仁皇帝登极是月贡使从人盗买硫磺其民越江刨
　　葠盗买铜马交部移咨详审拟罪












　　皇朝文献通考卷二百九十三
<史部,政书类,通制之属,皇朝文献通考>
　　钦定四库全书
　　皇朝文献通考卷二百九十四
　　四裔考【二】
　　东
　　朝鲜【二】
　　康熙元年正月棩遣陪臣栁庆昌等进
　　世祖章皇帝上尊諡表文是年
　　命朝鲜表贺冬至
　　万夀节及进嵗贡与朝正之使偕行九月棩遣陪臣郑太和等表贺平故明王朱由榔二年五月棩遣陪臣郑维城等进贺尊上
　　昭圣太皇太后
　　仁宪皇太后
　　慈和皇太后徽号表文七月棩遣陪臣李侯等进孝康皇后香三年三月棩遣陪臣洪命夏等表谢颁给诰命五年三月棩遣陪臣沈益显等表贺
　　大婚礼成尊上
　　太皇太后
　　皇太后徽号七年正月棩遣陪臣郑致和等表贺上亲政表文八月棩遣陪臣李桢等表贺
　　世祖章皇帝配享
　　天地
　　太皇太后
　　皇太后加上徽号并谢
　　颁赐恩表文十年正月棩遣陪臣李柟等表贺
　　孝康章皇后升祔
　　太庙十一年正月棩遣陪臣郑致和等进嵗贡物与例不符失恭敬意下礼部议应令该国王自行回奏得
　　防该王既将彼国困苦情形预为咨明从寛免令回奏十
　　三年九月棩遣陪臣闵防上
　　仁孝皇后香十二月朝鲜国王李棩薨王嗣焞以讣告并
　　贡方物得
　　防朝鲜国王棩恪守藩封忠慎夙着遽尔薨逝朕心深为轸恻应得恩防察例议奏所进礼物俱令使臣带回示朕轸念之意十四年正月
　　谕礼部李棩袭封以来殚竭忠忱克尽藩屏之职可从优给与防典于常例外加祭一次寻遣内大臣夀西特侍
　　卫桑厄恩克往朝鲜
　　谕祭赐諡庄恪封王嗣李焞为朝鲜国王妻金氏为王妃制曰鸿图无外敷声教于海邦宠命维新溥懐柔于东土奕世笃忠贞之羙职贡勤修累朝嘉恭顺之诚彛章洊锡当纉服之伊始宜纶綍之重申尔朝鲜国王嗣子李焞器识渊深躬行纯茂夙擅岐嶷之誉克绍家声式遵礼义之风丕承前烈念此象贤之胄爰隆赐爵之文兹特封尔为朝鲜国王屏翰东藩防共正朔绥安尔宇承夹辅于皇家精白乃心用对扬于天室钦哉勿替朕命八月焞遣陪臣李佖等奉表谢附贡方物却之十五年十一月焞奏言陪臣使还购买前明十六朝纪一书中载本国癸亥年废光海君李珲立庄穆王李倧事诬以簒逆今闻新命纂修明史特遣陪臣福善君李柟等陈奏始末伏乞删改以昭信史礼部议不准行其违禁购买史书之处请遣官往讯得
　　防令焞自行议处具奏十六年五月焞以闽粤荡平遣陪臣福善君李柟等表贺十七年五月焞遣使上
　　孝昭皇后香十八年正月焞遣陪臣李防等进嵗贡防等失火燬所贡布疋礼部议交国王察议布疋补进免之十月焞遣陪臣李偘等表谢免议
　　恩附贡方物却之二十年正月王妃金氏故遣官致祭二十一年五月遣内阁学士阿兰泰册封焞继室闵氏为王妃九月焞遣陪臣李佖表贺上
　　两宫徽号并谢
　　颁恩诏二十四年正月朝鲜民人聂那宻毁壊边墙私行
　　入境旋为邉吏执获讯系疯病事闻
　　上命付朝正贡使擕归仍谕焞善为收养五月焞表谢东
　　巡
　　颁恩诏六月焞奏言国内牛多疫死民失耕种请暂停互市礼部议焞托言妄奏不合应令回奏到日再议
　　上曰抚驭外国之道不可太严亦不可太寛倘如所请后此恐生玩忽因令礼部另议议上焞应罚银万两得
　　防外藩小国姑宥一次仍令照常贸易二十五年二月朝鲜民韩得完等二十八人违禁越江采葠擅放鸟鎗伤奉差绘画舆图官役遣防军统领佟寳往朝鲜防同国王焞审拟韩得完等二十八人俱拟立斩约束不严之咸镜道节度使尹时达等降革有差国王焞罚银二万两得
　　防韩得完等为首六人立斩余二十二人从寛免死减等发落四月朝鲜陪臣郑载嵩等具呈礼部为焞申辨部议应拏交该国王从重治罪得
　　防寛免焞疏言臣忝守外藩奉职无状边民冒禁采葠已罪不容诛况鎗伤官役致烦遣官降敕臣惶恐震越无地自容九月又疏言郑载嵩等餙词巧辨恩免严拿令臣自行处分今已将载嵩等禠职依律定罪得
　　防免其革职发配各降四级调用防复遣使谢罪附贡方
　　物得
　　防朝鲜国王因谢罪进贡理宜不收但恐发还则人役劳苦且驿逓骚扰可准作年贡嗣后谢罪贡物着停止二
　　十七年四月焞遣陪臣洪万钟等进
　　大行太皇太后香十二月焞以曾祖母赵氏之丧告遣官致祭二十八年十二月焞遣陪臣朴泰尚等进
　　孝懿皇后香二十九年八月焞以违例请封侧室不识避
　　讳奏请严加处分得
　　防寛免防遣陪臣李濬等进
　　孝懿皇后册諡礼成贡物三十年七月礼部题朝鲜国贡使违禁私买一统志书内通官张灿应革职发边界充军正使李沈副使徐文重等失于觉察应革职得
　　防李沈徐文重从寛免革职三十二年正月奉
　　防朝鲜国克殚恭顺顷复输应军需进鸟鎗三千杆忠顺可嘉嗣后年贡内黄金百两及蓝青红木棉永着停止
　　八月焞遣陪臣李恒表谢免贡
　　恩三十六年七月焞遣陪臣崔锡鼎表贺荡平朔漠是月封焞子李昀为世子十一月焞疏言请于中江贸易米粮部议不准行得
　　防朕抚驭天下内外视同一体朝鲜尽职奉贡克効敬慎今闻连嵗荒歉百姓艰食朕心深为悯恻现今盛京积贮甚多着照该国王所请于中江地方贸易三十七年正月遣侍郎陶岱运米三万石往朝鲜以一万石赈济以二万石平粜七月焞奏谢运米赈济
　　恩
　　御制海运赈济朝鲜记曰朕闻救灾拯患王政所亟是以夙夜求莫虽在遐荒絶域犹若痌瘝乃身矧属在藩服茍有疾苦何忍一日置也康熙三十六年冬朝鲜国王李焞奏比嵗荐饥廪庾告匮公私困穷八路流殍相属于道吁恳中江开市贸谷以苏沟瘠俾无殄国祀朕深为恻然立允其请遂于次年二月命部臣往天津截留河南漕米用商船出大沽海口至山东登州更用鸡头船拨运引路又分发帑金广给运值缓征盐课以鼓励商人将盛京所存海运米平价贸易共水陆运米三万石内加赉者一万石朝鲜举国臣庶方藜藿不饱获此太仓玉粒如坁如京人赐之食莫不忭舞欣悦凋瘵尽起后王具表陈谢感激殊恩备言民命续于既絶邦祚延于垂亡葢转运之速赈贷之周亦古所未有也朕念朝鲜自
　　皇祖抚定以来奠其社稷绥其疆宇俾世守东藩奉职修贡恩至渥矣兹者告饥不惮转输数千里之劳不惜糜费数万石之粟环国土而户给之非独一时救灾拯患实所以普泽藩封而光昭
　　先徳也是乌可以无纪十月焞遣陪臣徐文重等以许布米谷贡方物却之三十九年正月焞遣使表谢发回漂入琉球船只
　　恩附贡方物得
　　防朝鲜民人萨瓦等漂入琉球朕一体轸防令还本国贡物不必收嗣后有若此例者停其进贡四十年十二月王妃闵氏故遣官致祭四十一年遣员外郎邓徳监收中江税以四千两为额四十二年二月遣翰林院掌院学士揆叙一等侍卫噶尔图往封焞继室金氏为王妃四十三年四月焞奏其国人越界杀伤内地人民请遣大臣往勘
</div>
    <div class="pagination">
<a href="皇朝文献通考_page795.html">上一页</a><span>...</span><a href="皇朝文献通考_page791.html">791</a><a href="皇朝文献通考_page792.html">792</a><a href="皇朝文献通考_page793.html">793</a><a href="皇朝文献通考_page794.html">794</a><a href="皇朝文献通考_page795.html">795</a><span class="current-page">796</span><a href="皇朝文献通考_page797.html">797</a><a href="皇朝文献通考_page798.html">798</a><a href="皇朝文献通考_page799.html">799</a><a href="皇朝文献通考_page800.html">800</a><a href="皇朝文献通考_page801.html">801</a><span>...</span><a href="皇朝文献通考_page797.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
