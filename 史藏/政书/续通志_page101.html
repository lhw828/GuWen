<!DOCTYPE html>
<html>
<head>
    <meta charset="UTF-8">
    <title>续通志 - 第 101 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 101 页/共 1359 页</h1>
    <div class="content">排民户物力十一月丁酉诏诸路按察使并兼转运使初设三司使掌判盐铁度支劝农事以赫舍哩子仁兼三司使癸卯诏戒谕尚书省曰国 
家之治在于纪纲纪纲所先赏罚必信今乃上自省部之重下逮司县之间律度弗循私怀自便迁延旷岁苟且成风习此为恒从何致理朝廷 
者百官之本京师者诸夏之仪其朂自今各惩巳往遵绳奉法竭力赴功无枉挠以循情无依违而避势一归于正用范乃民是日御临武殿试 
护卫丁未敕谕临潢泰州路兵马都总管承裔等修边备乙卯帝不豫丙辰崩于福安殿年四十一谥曰宪天光运仁文义武神圣英孝皇帝庙 
号章宗陵曰道陵
　　章宗明昌六年承安五年泰和八年凡十九年

　　○卫绍王

　　卫绍王韩永济小字兴胜初名允济以避显宗讳改允为永世宗第七子母曰元妃李氏封辥王进封滕王历刑部尚书殿前都点检章宗 
时进封潞王判安武军节度使寻封韩王又进卫王泰和五年判平阳府巳而改武定军节度使八年十一月自武定军入朝是时章宗巳感病 
卫王辞行章宗留之初章宗雅爱诸王置王傅府尉官以傅导德义及永中永蹈诛由是疏忌宗室遂以王傅府尉检制王家苛问严密门户出 
入皆有籍而卫王乃永蹈母弟柔弱鲜智能故章宗爱之章宗既无继嗣而诸叔兄弟在者又不欲立之惟欲立卫王故于辞行留之无何章宗 
崩平章政事完颜匡等传遗诏立卫王卫王承诏举哀即皇帝位于柩前
　　大安元年春正月壬戌改元大赦立元妃图克坦氏为皇后二月以章宗内人范氏损其遗腹诏中外范氏削发为尼封皇子六人为王三 
月甲辰葬章宗皇帝于道陵大赦夏四月庚辰杀章宗元妃李氏及承御贾氏以平章政事完颜匡为尚书令秋七月如大房山谒奠睿陵裕陵 
道陵百官表请建储不允冬十月巳卯诏戒励风俗十二月诏平阳地震人户三人死者免租税一年二人及伤者免一年贫民死者给葬钱五 
千伤者三千以右丞相布萨端为左丞相进封兄越王永功为谯王
　　二年春二月以礼部侍郎耿端义为参知政事夏六月大旱下诏罪巳赈贫民阙食者曲赦西京太原两路杂犯死罪减一等徒以下免乙 
丑立子胙王从恪为皇太子夏人侵葭州乙未诏求直言招勇敢抚流亡庚子遣使慰抚宣德行省军士丙午京师戒严 【按金自章宗与宋 
再和后兵威渐弱蒙古之势巳强至此忽云京师戒严疑系元兵入逼力不能支史家讳而不载今仍原文而附识之】 帝日出巡抚百官请视 
朝不允辛亥宣德行省罢癸丑诏抚谕中都西京清沧被兵民户冬十二月辛酉朔日有食之是岁大饥禁百姓不得传说边事
　　三年春三月括民间马令职官出马有差夏四月元兵来侵遣钮祜禄哈达乞和不许初纳哈塔迈珠守北鄙以蒙古将侵边来告帝以擅 
生边隙囚之及侵扰云中诸处连岁不休遂破大水泺以进帝始惧 【按金史载元兵初侵即遣使乞和于事理未协考续通鉴纲目所载则 
金固兵威屡挫及是而后乞和兹据补辑】 以通吉迁嘉努和硕行省事备边赫舍哩呼沙呼行枢密院事鄂屯忠孝为尚书右丞梁■〈王堂 
〉为参知政事六月壬寅更定军前赏罚格八月迁嘉努和硕等自抚州退军驻于宣平河南大名路军逃归下诏招抚之九月迁嘉努和硕败 
绩于会河堡居庸关失守禁男子不得辄出中都城门元军至中都命梁■〈王堂〉镇抚京城冬十月图克坦镒遣乌克逊鄂屯将兵二万卫 
中都珠格高琪屯都城外帝巡抚诸军元兵退十一月杀河南陈言人郝赞以图克坦镒为右丞相签中都在城军赫舍哩呼沙呼弃西京走还 
京师即以为右副元帅益都杨安儿反是时得兴府弘州昌平怀来缙山丰润密云集寍东过平泺南至清沧由临潢过辽河西南至忻代皆归 
于元右副元帅呼沙呼请兵二万屯宣德诏与三千人屯妫州迁嘉努和硕坐覆全军迁嘉努除名和硕责授咸平路兵马总管万户奎腾屯古 
北口十二月签陕西两路汉军五千人赴中都太保张行简左丞相布萨端宿禁中议军事
　　崇庆元年春正月朔改元呼沙呼请退军屯南口诏数其罪免之三月夏人犯葭州延安路兵马总管完颜诺尔布御之五月签陕西勇敢 
军二万人射粮军一万人赴中都括陕西马泰安刘二祖反掠淄沂州 【按大安三年益州杨安儿反崇庆元年泰安刘二祖反金史俱失载 
考是时元兵入侵而又盗贼蠭起契丹啸聚金所以不得并力御元也兹据续通鉴纲目补辑】 贾铉起复参知政事福兴为尚书左丞诏卖空 
名敕牒以布萨端为河南陕西安抚使提控军马秋八月万秋节以兵事不设宴冬十月曲赦西京辽东北京十一月赈河东南路南京路陕西 
东路山东西路卫州旱灾
　　至寍元年春正月故辽人耶律瑠格反犯辽东州郡自立为辽王 【按律耶瑠格于至寍元年正月反自立为辽王金史失载似于二月 
诏抚谕辽东及宣宗贞佑三年十月报败瑠格之捷俱无原委兹据续通鉴纲目补辑】 二月诏抚谕辽东乌库哩谊谋不轨伏诛夏五月改元 
诏谕咸平路契丹部人之啸聚者起呼沙呼复为右副元帅领武卫军三千人屯通玄门外六月夏人犯保安州杀剌史犯庆阳府杀同知府事 
以胥鼎王维为参知政事秋八月尚书左丞完颜元努将兵备边诏军官军士赐赉有差治中福海别将兵屯城北辛卯呼沙呼矫诏以诛反者 
招福海执而杀之夺其兵壬辰自通玄门入杀知大兴府图克坦南平刑部侍郎图克坦默哷福海男符宝珊延都统实古纳率众拒战死之呼 
沙呼以兵入宫自称监国都元帅癸巳逼帝出宫以素车载至故邸以武卫军二百人锢守之图克坦镒闻难作还第己而劝呼沙呼立升王 【 
按图克坦镒闻难作还第已而劝立升王金史以为忠考呼沙呼以闻镒言乃弒卫绍王于故邸迎立升王兹据续通鉴纲目补书至于图克坦 
镒身为宰执顾以委蛇自免恭读通鉴辑览　　御批谓其不能讨贼又不能尽节徒以定计策立不得谓为忠臣真大公至正之言春秋褒贬 
之义也谨录识之】 呼沙呼使宦者李思中弒帝于邸降封东海郡侯宣宗贞佑四年追复卫王谥曰绍
　　卫绍王大安三年崇庆一年至寍一年凡五年

　　钦定续通志卷五十三

　　●钦定续通志卷五十四　金纪八

　　金纪 【八】

　　宣宗 【一】

　　○宣宗一

　　宣宗皇帝讳珣本名乌达布显宗长子也母曰昭华刘氏初生时世宗养于宫中赐今名章宗时改赐名从嘉始封邢王进封升王至寍元 
年八月卫绍王被弒呼沙呼使其党图克坦铭等迎帝于彰德府既至京亲王百官上表劝进甲辰即皇帝位以赫舍哩呼沙呼为太师尚书令 
兼都元帅封泽王九月乙巳朔谕尚书省事有规画者皆即规画悉依世宗所行丁未谕宰臣曰朕即大位羣臣凡有所见各宜直言临奠于卫 
绍王第有司奏旧礼当设坐哭帝命撤坐伏哭尽哀敕有司以礼改葬戊申御仁政殿视朝赐呼沙呼坐呼沙呼不辞辛亥封皇子守礼为遂王 
守纯为濮王元遣伊哷济来壬子改元贞佑大赦尚书右丞相图克坦镒进左丞相封广平郡王庚申呼沙呼议废故卫王为庶人诏百官议于 
朝堂壬戌授呼沙呼中都路和啰噶图世袭明安闰月授图克坦镒中都路达鲁明安庚午帝复旧名珣辛未诏追尊皇妣为皇太后是日皇妃 
皇子至自彰德府遣使如宋甲申立子守忠为皇太子丙戌降封故卫王为东海郡侯冬十月丁酉朔京师戒严辛丑元伊哷济来辛亥元帅右 
监军珠格高琪与元兵战于城北再战再败以兵入城杀呼沙呼于其第持其首诣阙待罪赦之仍授左副元帅壬子殿前都检点赫舍哩特默 
等补外张行信上疏极论呼沙呼罪恶及珊延实古纳之冤元兵陷涿州设京城镇抚弹压官置招贤所癸亥放宫女百三十人十一月戊辰夏 
人攻会州图克坦酬尔击走之庚午将乞和于元诏百官议于尚书省以横海军节度使承晖为尚书右丞耿端义为参知政事癸未诏赠死事 
费摩福兴及珊延实古纳官削呼沙呼官爵 【按张行信上疏极论呼沙呼罪恶宣宗乃下诏削其官爵金史于壬子日仅载张行信上封事 
不明指其论呼沙呼于癸未日仅载诏赠死事诸人官不及削呼沙呼官爵殊失事实兹并从弘简录补辑】 元兵徇观州刺史高守约死之又 
徇河间府沧州十二月丁酉朔帝御应天门诏谕军士仍出银以赐之图克坦公弼进尚书右丞相承晖进都元帅兼平章政事左副元帅珠格 
高琪进平章政事兼前职
　　二年春正月辛未元兵徇彰德府知府事洪果玖珠死之宋人攻秦州统军使舒穆噜仲温击郄之癸未有司奏请权止今年禘享朝献原 
庙及皇太后册礼乙酉征处士王浍不至元兵徇益都府又徇怀州沁南军节度使宋扆死之二月壬子元伊哷哜扎巴来壬戌伊哷济来三月  
【按续通鉴纲目载金人屡遣使来督岁币起居舍人真德秀上疏请绝之反复数千言遂罢金国岁币大金国志亦载遣人至宋索二年岁币 
宋不予使又再至宋迄不予考宋嘉定七年三月即金贞佑二年三月金史失载今为附识】 辛未遣承晖诣元军议和丁丑大赦癸未京师大 
括粟甲申元伊哷济扎巴来诏百官议于尚书省戊子以濮王守纯为殿前都检点兼侍卫亲军都指挥使权都元帅府事庚寅以卫绍王公主 
归于元辛卯诏许诸人纳粟买官京师解严 【按金史载庚寅纳卫绍王公主辛卯京师戒严是时金既纳主元当不复侵逼矣考续通鉴纲 
目于纳公主下载蒙古主引归出居庸关则此处所载辛卯京师戒严当是解严之讹今改正】 壬辰元兵下岚州镇西军节度使乌库哩仲温 
死之夏四月乙未朔以知大兴府事胥鼎为尚书右丞时山东河北诸郡失守惟真定清沃大名东平徐邳海数城仅存河东州县亦多残毁命 
布萨安贞等为诸路宣抚使 【据续通鉴纲目作山东安抚使】 以元允和议大赦甲辰诏有司具阵亡人子孙以备录用丁未以承晖为平 
章政事乙卯尚书省奏巡幸南京诏从之已未葬卫绍王五月乙亥辍朝帝决意南迁诏告国内太学生赵昉等上章极论和议之害以大计巳 
定慰遣之帝诣原庙奉辞以南京留守布萨端等尝请临幸先诏谕之壬午车驾发中都以皇太子留守癸巳次中山府敕扈从所践禾稼计直 
酬之六月甲午朔以高汝砺为参知政事癸丑次内邱县元伊哷济来戊午次彰德府曲赦其境内庚申次巨桥镇是日南京行宫宝镇阁灾秋 
七月至南京 【按大金国志载贞佑二年大名守余崇义奏乞迁都诏集议于明阳殿时廷臣或主迁或主守而主迁者又各议其利害经日 
莫定下诏决迁汴京八月二十八日驾兴十月二十四日至汴与金史所载迥异】 诏立元妃温都氏为皇后八月庚子皇太子至自中都 【 
按续通鉴纲目载宣宗徙汴次良乡扈乣军叛降元元合其兵围燕京宣宗闻之乃召皇太子至汴金史但云八月皇太子至自中都讳之也今 
仍原文而附识之】 丁未夏人入边九月壬戌朔日有食之癸亥山东路奏莱州之捷庚辰诏训谏军士冬十月甲午诏遣官市木波西羌马陕 
西军户战死者给粮赡其家丁酉元兵徇顺州劝农使王晦死之壬寅穆延尽忠进平章政事以富珠哩德裕为参知政事兼签枢密院事曲赦 
中都路乙卯遣富珠哩德裕行尚书省于大名府丙辰元兵攻威州德州防御使完颜酬努以罪伏诛十一月丁卯以布萨端为尚书左丞相曲 
赦山东路辛未赐卫绍王家属廪饩丙子兰州译人程陈僧叛西结夏人为援癸未曲赦辽东路十二月戊戌遣真定行元帅府事永锡等援中 
都丁未以和议既定听民南渡乙卯登州刺史耿格伏诛流其妻孥元兵徇懿州节度使高闾山死之
　　三年春正月壬戌遣内侍谕永锡防边毋以和议为辞乙丑诏宣抚阿哈总管和卓讨贼刘二祖张汝楫乙亥夏人犯环州北京军乱杀宣 
抚使鄂屯襄丁丑右副元帅富察齐锦叛以其军降元乙酉皇太子薨二月辛卯环州刺史乌库哩延寿及锡默摩啰欢等与夏人战于州境败 
之元伊哷济来丁酉诏诸色人迁官并视女真人丙午尚书省奏请置选并于南京以便赴调者从之武清县巡检梁佐柳口巡检李耀珠以诛 
乣贼张晖刘永昌等功进官有差皆赐姓完颜丁未山东宣抚使布萨安贞遣提控布萨瑠嘉等讨贼杨安儿安儿败死 【据续通鉴纲目增 
辑】 歼其众降伪头目三百余人胁从民三万余户三月壬戌诏河北州县官令文武五品以上辟举不听以他事差占仍勒终任有劳绩者但 
升遥领之职应降罚者亦止本处居住癸亥诏百官冬陈防边利害丙寅赦河东河北大名长贰官训练随处义兵邻境有警责其捄援降人自 
拔归国者迁职仍列其姓名以招谕来者沿河州县官罢软不胜职任者汰去令五品以上官公举仍许于今季到部人先择能者量缓急易之 
丁卯安武军节度使张行信上书言急务四事庚午谕辽东宣抚使布什万努选精锐屯渖州广寍以候进止戊寅谕尚书省以岁旱议弛诸处 
碾硙以其水溉民田劝农事李华言河北州县官吏多求河南差占以避难宜发元任领戍兵者不可离则别注以往壬午山东宣抚司破红袄 
</div>
    <div class="pagination">
<a href="续通志_page100.html">上一页</a><span>...</span><a href="续通志_page96.html">96</a><a href="续通志_page97.html">97</a><a href="续通志_page98.html">98</a><a href="续通志_page99.html">99</a><a href="续通志_page100.html">100</a><span class="current-page">101</span><a href="续通志_page102.html">102</a><a href="续通志_page103.html">103</a><a href="续通志_page104.html">104</a><a href="续通志_page105.html">105</a><a href="续通志_page106.html">106</a><span>...</span><a href="续通志_page102.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
