<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 256 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 256 页/共 1125 页</h1>
    <div class="content">九月帝御观文殿，诏取王朴律准观视，御笔篆写「律准」字于其底，复付太常秘藏。本寺模勒，刻石于厅事，博士、直史馆宋祁为之赞：「在周有臣，嗣古成器。弦写官音，柱分律位。俾授攸司，谨传来世。上圣稽古，规庭阅视。嘉御正声，亲铭宝字。奎钩奋茫，河龙献势。乐府增荣，干华俯贲。用协咸韶，永和天地。」 
十月十九日，内出御制雅乐十曲，令太常寺按习行用，仍宣付史馆。 
十一月二十五日，诏：「御制祀天地《景安曲》、祀宗庙《(与)[兴]安曲》乐章，惟亲祀乃用；臣僚摄事乐章，令近臣别撰进。」 
二十七日，诏曰：「正乐之作，所以谐五降之节，导三灵之和，传于礼文，着在(祠)〔祀〕典。顷罹多故，遂失旧章。肆先圣之重熙，复治音于大祀。然而祈耕甸籍、舍采学宫，制曲之名具存，诵功之奏犹阙。属因考肄，思振坠遗。矧稼穑八政之先，文武二柄之本，咸有丕烈，被于蒸黎。虽牲具有差，而馨歆无废。式循前矩，庶格至诚。今后每遇飨先农、释奠文宣、武成王，并用乐。」 
     
景佑二年六月十九日，御崇政殿，召辅臣观按试大乐。七月十二日、八月十八日、九月二十三日三临观。
 乐 宋会要辑稿 乐三 详定乐律 「诏中书门下枢密院大臣与观焉」 
     
「诏中书门下枢密院大臣与观焉」
七月十三日，修撰乐书冯元等言：「得大乐局丞贾文显等状：大乐宫县镈锺，每遇皇帝行礼，即依众乐随月用律。臣等按，李宗谔《太常乐纂》云：『大乐局十二镈锺，各依月律考击。自来传习三调六曲。所谓三调，黄锺宫、太簇宫、蕤宾宫是也。六曲者，三调中各有《隆安》、《正安》两曲是也。』近因拣试乐工， 令考击，别以编锺一架应之，旋相(应)为宫，备谐律吕。然金奏之中，镈锺为难，如一声稍缓，则宫商失序。苟十二锺工人皆能精习所业，考击之际，疾速有伦，变宫变征，随月用律，雅乐诸曲无所不通矣。又奉诏于黄锺、太簇二宫添习文舞、武〔舞〕、福酒三(典)[曲]，并据司封员外郎、集贤院校理聂冠卿检详典故云：镈锺，《周礼》锺 
      
(锺)师掌金奏，击金以为奏乐之节。金谓锺及镈「击金」二句原作正文大字，据本书补编页二二○及《太常因革礼》卷一九改作小字注。下文小字注并同。。镈师掌金奏之鼓，主击晋鼓，以奏其镈锺。贾公彦曰：『镈师不自击镈，使视瞭击之，但击金奏之鼓耳。』又曰：『金即镈锺。按视瞭职直云乐作击编锺乐：原脱，据《周礼》贾疏补。下句「类」字同。，不言镈。锺与镈同类，大小异耳。既击锺，明亦击镈。』又《仪礼 大射》：『乐人宿县于阼陛东，笙磬西面。其南笙锺南：原脱，据《仪礼 大射》补。，其南镈，皆南陈。』东方锺磬谓之笙，镈如锺而大，奏乐以鼓镈为节。《尚书大传》：『天子将出，撞黄锺，右五锺皆应；黄锺在阳，阳气动，以动告静，静者皆和之。入则撞蕤宾，左五锺皆应。蕤宾在阴，东五锺在阳。君将入，故以静告动，动者皆和之。』《北史》：『魏永安末，元孚表依十二月为十二律吕，各准辰次，当位设县。月声既备，随月击奏，则会还相为宫之义，又得律吕相生之体。』《隋 音乐志》：『古者镈锺，据《仪礼》，击为节检，而无合曲之义。《大射》有二镈，皆乱击焉，乃无成曲之理。依后周以十二镈相生击之，声韵克谐。』《大乐曲制》：『天子宫县之乐，镈锺十二，编锺十二，编磬十二，凡三十六虡。宗庙与殿庭同，郊丘社则十虡，面列，去编锺磬各十二虡。』周显德五年，枢密使王朴表曰：『唐末及乎晋汉，未及暇于礼乐，虽有乐器，殊无相应之和。以至十二镈锺，不问声律宫商，但循环而击。』臣等今奉圣旨，与李照同详定当合如何考击行用。臣等参详镈锺典故，虽有为节之文，而无击奏之法。后周以相生之法击之，音韵克谐。国朝亦用随均合曲， 
      
但施殿庭，未及郊庙。况十二镈锺依辰列位，随均为节，便于合乐。欲望自今并施郊庙。若轩县以下，即不用此，亦所以重备乐而尊王制也。」从之。 
八月十八日，太常寺言：「准降到乐器一管阅习详定。据笛色乐工徐惟德阅习到，黄锺宫、大吕宫十二均并合声韵，又合今来新乐。以双凤管为名。」 
九月四日，诏笳管以牙骨参用之，仍并染红骨。 
二十九日，直史馆宋祁上《大乐图义》并《杂论》七篇，诏送两制详定。翰林学士承旨章得象言：「按祁所论，其一论武舞所执九器各有所用。臣等参考礼典，盖是音官因循，致使前后不伦，有乖古仪。今请并如祁奏，凡武舞，始入，执旌最前，鼗次之，铎次之，錞又次之，相又次之。分左右。及舞成，则鸣铙筑雅以出。雅亦分左右。总九器，其入也，铙、雅不作；其出也，鼗、铎、錞等亦不作。其二乞别撰郊庙歌曲，述祖宗积累之业。臣等窃详，太常合用乐章，皆咸平以后选官司缀撰，又有太宗、真宗圣制《朝天》、《平晋》二曲及圣祖乐章，铺宣德美，播在乐府。今祁请陛下取三圣实录，摭其武功文德，作为歌诗，别诏近臣略依《生民》、《公刘》、《猗》、《那》、《长发》之比，裁属颂声。此则系自圣虑，非外廷敢议。其三论太乐局设雷鼓、灵鼓、路鼓，备而不击，及无三鼗。其四论有舂牍之名，而无舂牍。其五论竽及巢笙。其七论以尺定律。以上四者，臣等切闻朝廷昨命李照考定锺律，多已厘正。欲望以祁今议送冯元，令与 
      
照等参议，如命修改，别禀处分。其六请精选太常乐工，及募知音者备太常官属。窃见昨降诏书已行搜访，所请备置官属、精择乐工，事系朝廷，行之为允。祁所撰《图义》，订正今古，研究乐事，辞约义畅，深见该洽。今冯元等方纂乐事，欲望以祁此书付元，如可参用，即取缵缀附入；仍委修乐书所别写一本送上秘府，编入部类。庶当制乐之日，并宜稽古之能。」从之。 
十月十三日，有司撰太庙真宗室酌献大明乐章，令太常行用旧乐章更不施行 
十四日，诏问奉慈庙一室应进奉文舞，不作武舞。太常礼院上言：「谨按《春秋》隐公五年五年：原作「三年」，据《春秋》改。，『考仲子之宫，初献六羽』。何休、范宁咸谓：『不言佾者，明佾则干舞在中。妇人无武事事：原作「」，据《公羊传》何休注改。，独奏文乐也。』江左宋建平王宏据以为说，故章献太后庙独用文舞。唐垂拱以来，中宫之县始用镈锺。后叶相承，因而莫改，坤仪等庙备锺石之乐，献武舞焉，失礼之甚，不可为法。朝廷谨于稽古，笃于奉先，诏书议奉慈之乐，有司执据旧典，请以特磬代镈锺，取阴数尚柔，以静为体。有诏垂可，令乐去大锺，而舞进干盾。事体相戾，经义无从，请止用《文德之舞》。」诏恭依。
 乐 宋会要辑稿 乐三 详定乐律 「阮逸上锺律制议并图三卷诏送密阁」 
      
「阮逸上锺律制议并图三卷诏送密阁」
十九日，太常寺言：「奉慈庙庄惠皇太后一室见阙乐章曲名。诏以《翕安》、《昌安》为名。 
庆历三年八月二十七日，太常礼院言：「四时荐飨太庙、后庙、奉慈庙，有司摄事，酌献升降，逐室各有乐章，惟送神通用。乞别撰后庙、奉慈庙送神乐章一首。」诏可。 
五年十一月二十一日，翰林侍读学士宋祁言：「先与冯元等同修乐书，其时李照用立黍累尺改作锺磬，寻知照新乐不协停废，却用旧乐。缘乐书是一朝大典，欲乞降乐书旧本付臣删去李照乐书一节，未备事迹就加添正。」诏翰林学士张方平与宋祁同共看详删润。 
七年十一月十五日，诏学士院撰加上真宗谥号乐章。
 乐 宋会要辑稿 乐三 详定乐律 「诏同定锺磬制度」 
      
「诏同定锺磬制度」
先诏改作镈锺、特磬，而太常言瑗素晓音律而召之。
 乐 宋会要辑稿 乐三 详定乐律 「称腾意焉」 
      
「称腾意焉」
八日，太常寺言：「得大乐局状：『准 ，依两制所定，自夷则以下四均用清声。其余乐器，有清声者依锺律教习，无者依旧。窃见笛色有四清声，可以教习。其七弦琴，古法以中指按中徽，定取黄锺以下十二均声，今依阮逸法 
      
移手仰按取四清声，恐不依古法，难以行用。』本寺已令乐工将笛中清声随锺律学习，其七弦琴本无清声，止依旧法。」诏：笛、七弦琴，太常依前降指挥按习清声。 
九日九日：原作「九月」，据本书补编页二二九改。，邓保信言：「准敕：『两制官与太常寺奏定九弦琴、五弦阮，二器则有太宗皇帝圣制谱法。又据音工所陈，磬、箫、琴、和、巢笙本有清声，埙、箎、竽、筑、琴本无清声，唯歌者止以正声作歌应合诸器，亦是一音，别无差戾』者。臣等已依详按谱教习。所有九弦琴、五弦阮，今寺无谱，欲下国子监御书阁取本传写，以凭按谱学习。臣等又据埙、箎、竽、筑、瑟五器，求古法并有清声。按乐书：雅埙土音重浊，而有颂埙，小而其声皆清。箎似埙，多浊，然本竹音，互吹之则亦有清声。竽，古法三十六簧，正、倍清声各十二。瑟二十五弦，中声、清声各十二；更有极清一弦，如琴第一徽。已上五器，与锺磬清浊互相同和。又据歌工止用正声应合诸器，即令镈锺一击、编锺磬三击，先后互应，清浊相均，既有定规，果无差戾。今来诸器考按，并得谐和，望下太常，令太乐令、丞、诸工等习学，各识古法识古：原作「职去」，据本书补编页二二九改。。」从之。
 乐 宋会要辑稿 乐三 详定乐律 「特迁之」 
      
「特迁之」
先是锺磬之音未合古法，诏中书门下集两制及太常、礼官与知锺律〔者〕考定其当。然议者各安己习，久而不决。乃命诸家各作锺律以献，亲临视之。然古者黄锺为万世根本，故尺量权衡皆起于黄锺。至晋、隋间，累黍为 
      
尺，而以制律，容受卒不能合。及平陈，得古乐，遂用之。唐兴，因其声以制乐。其器虽无法，而其声犹不失于古。五代之乱，大乐沦散，王朴始用尺定律，而声与器皆失之。故太祖患其声高，特减一律，至是又减半律。然太常乐比唐之声犹高五律，比今燕乐高三律。帝虽勤劳于制作，而未能得其当者，有司失之于以尺而生律也。又新作 、鼎、刀以补礼器之缺，以光禄寺丞、国子监直讲胡瑗为大理寺丞，复勒停人阮逸为尚书屯田员外郎，内侍省内侍押班、左骐骥使、英州团练使邓保信为荣州防御使，入内东头供奉官贾宣吉为内殿承制。并以上所定锺律，特迁之。
 乐 宋会要辑稿 乐三 宋乐 「诏宰臣富弼等撰大祚至采茨曲词十八」 
      
宋乐
「诏宰臣富弼等撰大祚至采茨曲词十八」眉批引原校：「《大典》此门均
系分注《九朝纪事本末》之下。」意即《永乐大典》此门原以《续资治通鉴长编纪事本末》
为正文，而以《宋会要》有关之文分注其下。然考以下作为题目之句，仍为《宋史 乐志》
之文，与前一门同，并非《长编纪事本末》之文。
      
至和元年十月八日，内出太庙禘飨乐章并接神曲，下太常肄习之。 
十一月五日，内出太庙禘夆时飨及温成皇后庙祭飨乐章、乐曲，下太常肆习之。 
嘉佑元年八月十五日，内出御制恭谢乐章，下太常肄习之。 
二十八日，诏太常寺恭谢日用旧乐。 
六年十二月二十一日，太常寺言：「准诏，翰林学士范镇与本寺官同定夺冯致祥奏议。伏见元会日登歌宫架之乐，其锺磬丝声随逐歌管，有击至五七声者，烦手夺伦，无甚于此。盖缘五代乱离之后，工人亡散，国初只以坊市细民为乐工，因循未能厘正。寻令依谱，每字止击一声，随逐歌管，实甚和谐。欲乞御殿日临试。」诏令太常寺教习，于二十四日进呈。二十六日，翰林学士范镇等言：「昨进呈，大乐锺声丝竹依谱，每字随歌管止击一声，已得齐整，比旧迭声，不至烦手，甚得奏乐之理。乞御殿日，及将来诸处祠祭，并依此施用。」诏且令依旧考击，候过御殿，更子细讲求以闻。
 乐 宋会要辑稿 乐三 宋乐 「伏请亦不去乐诏可」 
      
「伏请亦不去乐诏可」
八年英宗已即位，未改元。八月十五日，学士院言：「歌者所以发德，舞者所以明功。祖宗功德，着于万世，永永无极者，繇此道也。伏惟仁宗皇帝恭俭遵业，忧勤致理，先民后己，尚德缓刑。仁恩所被，无思不服，故能飨国长久。 
      
四十余年，方内安宁，靡有兵革，耆老得以寿终，幼弱得以遂长。功德茂盛，非 下所能胜识。夫欲取之强名，节以大善，章明休烈，加崇称号。伏请仁宗庙室酌献所用之舞，名曰《大仁之舞》，并上乐章。」诏恭依。
 乐 宋会要辑稿 乐三 宋乐 「以明祖宗之功德奏可」 
      
「以明祖宗之功德奏可」
治平二年九月十七日，秘阁校理李育言：「伏 南郊仪注：郊庙逐处文武二舞共六十八人。又问太药局正等，皆云：文舞即罢，舍羽、钥，执干戚，就为武舞，所以二武共此人数。欲乞将来南郊、太庙逐处二舞郎，依元会仪，各用六十四人，以备帝王之礼乐，以明祖宗之功德。」诏太常寺礼院同共详定。既而请依育所请，各用六十四人。诏可，仍依例于教坊抽差预阅习。  
  乐 宋会要辑稿 乐三 宋乐 「本朝宗庙之礼多从周请先灌而后作乐」 
      
「本朝宗庙之礼多从周请先灌而后作乐」
治平四年神宗即位未改元。八月十九日，学士院言：「伏以自昔继体之君，必存承先王之德，而不敢专其美。然则丰功茂烈，非当时歌舞之，则何以流声于万世哉!洪惟英宗皇帝继天遵业，丕有睿闻。聪明造神而无所遗，忧勤经务而不敢逸「继天遵业」至「而不敢逸」，《宋史》卷一二七《乐志》作「继天遵业，钦明勤俭，不自暇逸。践祚未几，而恩行威立」。。固已轶百王之上，袭四圣之闳休者矣。今厚陵复土，祔庙有期。窃迹六代以来，皆有乐舞之名，以象其功德，请上英宗皇帝庙所用舞曰《大英之舞》，并上乐章。」诏恭依。 
九月十五日，学士院上大享明堂，英宗皇帝配座奠币用《诚安》，酌献用《德安》乐章。诏付太 
      
常寺教习应奉。 
熙宁九年五月十六日，同知太常礼院王仲修言：「伏以王者作乐，所以导天地之和。乐之和，在乎有节，故圜丘之乐六变，方泽之乐八变，宗庙之乐九变。变者，统乎节其声，不可相续而无序也。《书》曰『合止祝敔』，所以为乐之始终也。臣为礼官，尝奉祀太庙，听《兴安之曲》，举柷而声已过，举敔而声不止。臣未见其所以为始终之节，其何以感格天地宗庙之灵乎 愿诏乐工，凡祠祭用乐，一奏将终则 敔,而声须少止；听击柷，则乐复作。如此，乃尽合止之义，庶乎不悖于经也。」诏太常礼院定夺以闻。既而礼官言：「臣等赴太常寺设乐按试，令乐工奏六变、九变降神之乐。将作，即击柷，乐作；一奏既终，即 敔止乐；再击柷，乐复作。显见节奏明白。请依仲修所请，下太常寺，今后凡祀天地宗庙等处，用乐依此举节。」诏可。
 乐 宋会要辑稿 乐三 宋乐 「正安之乐作至位乐止」 
      
「正安之乐作至位乐止」
元丰二年七月十二日原校：「此系元丰二年详定朝会乐第一条。凡十条。」，详定朝会仪注所言：「太常乐节、乐器并文武二舞未应典礼。按乡饮酒及君飨燕，乐有四节：一升歌，二笙，三间歌，四合乐。升歌示德，且贵人声，故为先；下管示事，且贵人气，故为次；间歌德事互见，合乐八音相错，且主欢心，故为后。歌者席于堂西阶之上，与搏拊琴瑟相和，谓之升歌。歌阕，笙者立于阶间，以笙播诗，谓之笙。堂上一歌，阶间一笙，更代而作，谓之间歌。堂上堂下， 
      
众乐俱作，谓之合乐。」 
「丹墀东西各三巢一和」原校：「此系朝会乐第五条。」 
又按《大射仪》：「建鼓在阼阶西南鼓，应鼙在其东南鼓，西阶之西。一建鼓在其东南鼓，朔鼙在其北。」说者曰：「朔，始也。奏乐先击西鼙乐，为宾所由来也。应鼙，应朔鼙也。先击朔鼙应之。鼙，小鼓也，在东，便其先击小、后击大也。」《记》曰：「庙堂之下，应鼓在东。」说者以《大射仪》为解，曰：朔鼙、应鼙皆在大鼓之旁，先击朔鼙，次击应鼙，乃击大鼓，即事有渐也。《周礼 大师》：「下管，播乐器，令奏鼓引引：《十三经注疏》本作「 」。。」郑司农云：「引，小鼓也，小鼓为大鼓先引。唐建鼓高六尺六寸，中植以柱，旁挟二小鼓，左曰鼙，右曰应。」《三礼图》曰：「商人加左鼙右应，以为众乐之节。」
 乐 宋会要辑稿 乐三 宋乐 「设晋鼓以鼓金奏」原校：「此朝会乐第七条。」 
      
「设晋鼓以鼓金奏」原校：「此朝会乐第七条。」
《考工记》：「韗人为 陶，长六尺有六寸，左右端广六寸，中厚三寸，穹者三之一，上三正。」郑氏曰：「此鼓两面，以六鼓差之。晋鼓大而短，近晋鼓也。」今其(置)[制]具存。伏请乐架内去散鼓，设晋鼓，以鼓金奏。又按《大射仪》：「鼗倚于颂磬西纮。」《礼记 王制》：「天子赐伯子男乐，则以鼗将之。」说者曰：鼗所以节一唱之终。
 乐 宋会要辑稿 乐三 宋乐 「乃补防为乐正」 
      
「乃补防为乐正」
元丰三年六月九日，同判太常寺王存言：「近诏秘书监刘几赴详定郊庙礼文所议乐。伏见礼部侍郎致仕范镇论辩雅 
      
乐，乞召镇与几参考得失。」从之。 
二十一日，命知太常礼院、秘书丞杨杰赴详定礼文所同议大乐，从秘书监致仕刘几请也。 
二十八日，秘书监致仕刘几言：「祀明堂乐章，字与乐曲声数多少不同，殊失《虞书》『歌永言』之法，乞遵用御撰乐章，委本局依律吕大均之法，随乐章字数审定音律，以一声歌一言，八音随之。又古编锺磬，其数皆十六，盖十二律之外有黄锺、大吕、太簇、夹锺四清声也。今圣朝大乐旧锺磬皆十六，自李照议乐以来，不复考击，全失古法。况《周礼》郑氏注，编锺尽具十六之数，李照不晓四清声助成四律，倡导阴阳之和，今若不用，即懵唱和之理。乞依古法，具四清声。」诏太常礼院按试，后如几所议。 
七月二十七日，户部侍郎致仕范镇言：「乞下京东、京西、河东、河北、陕西转运司，量(力)[立]赏格，求访真黍，以审音乐。」从之。 
十八日，权发遣司农都丞、太常博士吴雍，检正中书户房公事、秘书监致仕、议乐刘几等言：「太常大乐，锺声凡三等，王朴乐一也，李照乐二也，胡瑗、阮逸三也。王朴之乐，其声太高，此太祖皇帝所尝言，不俟论而后明。仁宗皇帝景佑中，命李照定乐，乃下律法，以取黄锺之声。是时人习旧听，疑其太重，李照之乐由是不用。至皇佑中，胡瑗、阮逸再定大乐，比王朴乐微下，而声律相近。及铸大锺成，或讥其声弇郁，因亦不用。于是郊庙依旧用王朴乐。乐工等自陈：若用王朴乐锺磬， 
      
即清声难依；如改制下律，锺磬清声乃不用。益验王朴锺磬太高，难尽用矣。今以三等锺磬参校其声，则王朴、阮逸之乐，黄锺正与李照乐之太簇相当。王朴、阮逸之乐，编锺、编磬各十六，虽有四清声，而实差黄锺、大吕之正声也。李照之乐，编锺、编磬各十二，虽有黄锺、大吕，而全阙四清声，非古制也。圣人作乐，以纪中和之声，所以导中和之气。清不可太重，高不可太下，使八音协谐，歌者从容，而能永其言，乃中和之谓也。臣等因请择李照编锺、编磬十二参于律者，增以王朴无射、应锺，及黄锺、大吕清声，以为黄锺、大吕、太簇、夹锺之四清声，俾众乐随之。歌工兼清声以咏之，其音清不太高，重不太下，中和之声可以考矣。欲请下王朴乐二律，以定中和之声，就太常锺磬，择其可用者用之，其不可修者则别制。」从之。 
</div>
    <div class="pagination">
<a href="宋会要辑稿_page255.html">上一页</a><span>...</span><a href="宋会要辑稿_page251.html">251</a><a href="宋会要辑稿_page252.html">252</a><a href="宋会要辑稿_page253.html">253</a><a href="宋会要辑稿_page254.html">254</a><a href="宋会要辑稿_page255.html">255</a><span class="current-page">256</span><a href="宋会要辑稿_page257.html">257</a><a href="宋会要辑稿_page258.html">258</a><a href="宋会要辑稿_page259.html">259</a><a href="宋会要辑稿_page260.html">260</a><a href="宋会要辑稿_page261.html">261</a><span>...</span><a href="宋会要辑稿_page257.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
