<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 1078 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 1078 页/共 1125 页</h1>
    <div class="content">二十二日，知明州李承造、刑部郎官苏恪、监都茶场程庠、大理直曹汇、都督府干官韩隆胄、姚耆宗并放罢，今后不得与堂除差遣。以臣僚言此六人治家不谨故也。 
二十五日，胡蒙罢右司员外郎。以臣僚言蒙为都司，恃势凌轹用事故也。 
十月三日，御史台主簿陈祖礼、秘书省正字陈祖言并放罢。以臣僚言日登大臣之门，觇伺台评，动息必告故也。 
十一日，宗正少卿王珩、吏部员外苏良冶并与外任宫祠。臣僚言，珩自左司郎迁宗正少卿，而屡出怨言；良冶，李承造亲戚，缘丁忧自二浙挈家，依承造兄广东提举李承迈，假之声势取鬻故也。 
四年正月七日，新知漳州陈谷瑞放罢。以臣僚言谷瑞尝伐官木营造兴化私第，故有是责。 
二月八日，荆湖 
      
北路转运判官刘庭佐特降一官冲替。先是，绍兴三年八月一日，诏荆湖北路运判范寅亮与湖南运判刘庭佐两易其任，庭佐自降旨半年尚未赴任。至是，都省言其避事，故有是责。 
十一日，驾部员外郎洪兴祖、比部员外郎范振、枢密院编修宫许世厚并放罢。以臣僚言皆席益所私厚故也。 
十五日，新广东运判潘辟、浙东提举茶盐陈鼎、广东提举茶盐张世才、湖北提举茶盐徐嘉问、福建提举茶事赵公达、湖南提举茶盐胡纬并放罢。以臣僚言，辟因缘黄唐傅、吕颐浩以进，鼎事蔡攸，世才俗吏之才，嘉问王黼之客，纬出入蔡京之门，公达初为淮宁府仪曹不法，并罢黜之。 
三月十七日，资政殿大学士张浚落职，特授依前左通奉大夫，提举临安府洞霄宫，任便居住。以臣僚论其轻失五路罢职，言者不已，诏令福州居住，仍令本州岛借拨官田一十顷。于是言者论其罚未当，仍之以赏，故拨田指挥亦遂不行。 
四月四日，宝文阁直学士刘子羽责授单州团练副使，白州安置；宝文阁学士、知泸州程唐落职，提举江州太平观。臣僚言子羽、唐为张浚军事参赞、谋议之人无功故也。 
十三日，右朝奉郎郑待问特追三官。待问，衢州人，因太学内舍生移归本贯，政和间献书补官，不繇科举，吏部以闻，乞审量，故夺之。 
十六日，右中奉大夫、直显谟阁、江南西路转运副使曾纡降一官。以江南西 
      
路荆南等州制置使岳飞言其漕运不继故也。 
二十九日，左朝奉大夫、主管建州武夷山冲佑观冯尧己特追两官。尧己元系太学生，主管书写御前文字应奉有劳，补假将仕郎，仍理选限，即不由科举补官，至是讨论故也。 
六月十一日，荆湖北路转运判官常仅降一官，别与差遣。以仅将运司钱物与朝廷所降帅司钱衮同(友)[支]遣故也。 
十四日，入内内侍省东头供奉官郑弼、入内内侍省西头供奉官卢祖道各追两官，武翼郎、寄资入内内侍省东头供奉官徐奕，并男入内内侍高班徐伸伸：原作「 」，据下文改。《建炎要录》卷七七作「申」。，各追一官。以内侍省言弼等私赴韩世忠饮燕故也。内徐奕妻系世忠外表，二子伸随父而往，故皆降等罚焉。 
二十八日，户部尚书黄叔敖除徽猷阁学士，提举临安府洞霄宫。后二日后二日：原无，据《建炎要录》卷七七补。，降充徽猷阁待制，宫观依旧。以言者论其职事不修故也。 
八月十九日，刘无极罢祠部郎官，与外任差遣。以臣僚论其昨为提舶，宰臣问以钱本几何，汗下不能对故也。 
二十五日，司农少卿曾纡、宗正少卿刘棐、右司郎官孔端朝并别与差遣。以臣僚言纡在崇宁为政府子弟招权，棐为补阙阴附时宰，端朝以幸学得官，日袖启以求见梁师成也。 
九月二日，左朝请郎致仕徐时彦追四官，仍追夺赐进士及第出身并赐绯章服。以吏部言时彦系蔡京门客径赴廷试之人，兼致仕已久，陈乞再任，故有是命。 
同日，张纲罢给事 
      
中，差提举江州太平观。以臣僚言，姚舜明以待制为言者论，改除集英殿修撰，故事改除则属吏房行词，纲独不受，乃申省送刑房，欲令作责降之人，于是黜之。 
十二月十三日，端明殿学士、左太中大夫、知潭州席益落职，罢安抚制置大使，依旧湖南安抚使。以枢密院已降指挥令席益发遣吴锡一军前往武昌县，听候马扩节制，前后计三十一次催札，未肯发遣，故有是命。 
十七日，镇江府通判王冕、曾是、丹徒县丞黄仲适、丹徒县尉张良臣各先降一官，内选人令吏部依条施行。镇江府平江府常秀州巡辖马递铺杨绍先次除名勒停，并令提刑司取勘闻奏。以冕等发御前金字牌递角违滞故也。 
五年正月八日，集英殿修撰、知太平州刘岑改除右文殿修撰，差遣依旧。岑以权户部侍郎除职与郡，台臣再论，故有是命。 
十日，(又)[右]承议郎李邦献特追直秘阁职名。以臣僚言宣政间父兄任宰执，子弟因回授陈乞得贴职人并罢，邦献兄邦彦尝任宰执故也。 
二十一日，太府少卿马承家、吏部员外郎魏良臣并罢。以臣僚言承家因警报请外，良臣奉使亡状，故皆黜之。 
二月二十二日，提点坑冶铸钱韩寅胄放罢。以臣僚言寅胄初闻边报即治装，以出巡为名留建州崇安故也。 
闰二月二十六日，降授龙神卫四厢都指挥使、建武军承宣使、新差提举江州太平观王罢军职。 
      
三月一日，降三官，授濠州团练使。言者交军论经制河东则望风先遁，屯守建康则直趋关中，(泊)[洎]，驱迫崔增、吴全，皆致战殁，故有是责。既而上谓宰臣曰：「提大兵往上江，所用钱粮不可胜纪，而败军覆将，经年不能了杨么，岂可不行遣 今降落军职，不特少慰公议，又平日专事交结，亦使知交结不足恃也。」 出师讨杨么，遽有卞山之败，又有鼎江之 
三月一日，王羲叔、黄愿、李膺复职指挥更不施行，更候一赦取旨。以臣僚言羲叔尝附黄巘善，愿附黄巘厚，膺守虔州阴与贼魁交结故也。 
十四日，右宣义郎、大宗正丞胡如熏放罢。以臣僚言其词采粗长，操行不谨故也。 
十七日，张厚复右奉直大夫指挥更不施行。以臣僚言其谄奉辛永宗，冒籍军赏，遂至正郎故也。 
八月十八日，故任特进、观文殿大学士、申国公、赠太师章惇追贬昭化军节度副使，追贬宁国军节度副使蔡卞追贬单州团练副使，逐人子孙不得除在内任职，并与在外合入差遣。是日，诏：「比览元符谏臣任伯雨章，既论列章惇、蔡卞诋诬宣仁圣烈皇后，欲追废为庶人，谁无母慈，何忍至此!赖哲宗皇帝圣明灼见，不从所请，向使其言施用，岂不蔑大母九年保佑之功，累泰陵终身仁孝之德!自朕纂服，是用疚心，昭雪党人，刊正国史。虽崇宁而后，迷国猥众，推原本始，实自绍圣惇、卞窃位之时，而谗慝未彰，将何以仰慰在天、称朕尊 
      
严宗庙之意!可令三省取索，议罪来上，当正典刑，布告天下。」于是中书门下省检会任伯雨弹章惇等状进呈，故有是命。 
六年三月九日，拱卫大夫、同州观察使致仕胡悈于横行上追两官，遥郡上追一官，勒停，送广德军编管。以悈为犯私酒故也。 
十二日，前金部员外郎陶恺送吏部，与监当差遣。臣僚言恺论事未当故也。 
六月二十三日，武功大夫、果州团练使李铸特除名勒停，永不收叙，送邵武军居住。以宣抚使刘光世言铸恃顽岁久，窃弄事权，巘伤将佐，蠹害军务，故有是责。 
七月五日，左朝请郎、知临江军赵充之，右奉议郎、通判张昌并降一官。以江西运司言充之等不装发岳飞大军岁计米纲故也。 
八月二十八日，知郴州许和卿特降两官，放罢。以湖南帅臣吕颐浩奏：「桂阳监申，宜章县尉彭大年下 用许太虚生擒到贼魁黄旺、伪将官黄满等三人。访闻得许太虚系是知郴州许和卿之子，祖宗以来，监司、知、通亲戚不许于所部从军，以革冒滥。欲望将许太虚所立功赏更不推恩，将太虚已降指挥免文解一次，其指挥更不施行。」和卿坐纵容男于所部从军，故有是责。 
十一月十二日，左朝请大夫、直秘阁、新知宣州李健，右中大夫、直徽猷阁、新知袁州汪召嗣，可并降一官放罢。既而又各再降一官。诏：「李健为淮西安抚司参谋，汪召嗣为参议，不务协心报国，缓急之际，其赞 
      
画无非退避之说。」故有是责。从宣抚使张浚之请也。既而中书舍人再论，乃再黜之。 
七年正月十日，龙图阁直学士、知处州刘大中降充龙图阁待制，依旧知处州。以臣僚言大中以疾请去，命以峻职便郡，犹怀怨望，故有是命。 
相继到官，目击其事，乃画《禾登九穗图》，号为瑞应，万里遣人投进，尝试朝廷好恶。」故特责之。 等劝诱富民醵米赈济。今知、通与王 二月二十四日，左朝请大夫、知果州宇文彬，通判庞信孺，各特降一官放罢。吏部侍郎、兼权礼部侍郎晏敦复等言：「绍兴六年，四川饥馑，米斗价钱至二千或三千，细民流殍，十室而五，前知果州王 
七月三日，右朝奉大夫、直徽猷阁、权发遣处州孙佑落职，降两官。以佑讨捕无术，措置乖方，贼徒复行猖獗故也。 
八月十日，中卫大夫、秀州刺史、宣抚司前军第三将官鲁彦特降横行遥郡七官，勒停。以彥將將司韓全監，繫縛封閉於空屋內，致使餓死，反受常州富人朱綿，令其弟 冒濫恩賞，故有是責。 
九月二日，知陕州杨发放罢，仍取勘。以荆南帅司言发在任不法故也。 
二十八日，都官员外郎赵令衿放罢。以臣僚言好事虚名故也。 
十月八日，直秘阁、新知温州王缙可落职，主管台州崇道观。以臣僚言缙昔任谏官，在职无少补，故有是命。 
闰十月十二日，中军统制王存降两官，充本军将官。以存上书乞(故)[放]令张浚逐便，上曰：「 
      
朕非不能容一王存，但进退辅弼岂小臣所当议，此风(寝)[寖]长，则他日将帅或干预其间，岂国之福也!防微杜渐，不可不惩。」先是，又有进武校尉贺允升者上百篇诗，并无利害可取，而专毁讪，其间丑诋张浚者数篇，于是诏王存、贺允升以不循分守，各降两官，王存仍降充本军将官。 
十六日，左朝议大夫周审言再降五官，不得与亲民差遣。先是，审言状，以系朱 女夫，乞依蔡棫等例参部，诏追五官。左正言辛次膺论审言尝登科第，而甘心婚朱 之息，自平江府教授以进颂改官，寅缘迁转至朝议大夫，其间侥冒可镌者讵止五官讵：原无，据《建炎要录》卷一一六补。，乞除审言出身一资合收使外，其它冒滥悉行追正，故再黜之。 
十八日，左朝奉大夫、徽猷阁待制、前知静江府李弥大特降两官，左奉议郎、前广西提刑韩璜特降一官。以弥大为检断屈巢弟等误引敕条从绞入斩罪绞：原作「纹」，据《建炎要录》卷一一六改。，璜以引问情节异同不移司别推，故有是责。 
十二月十八日，广东运副赵子岩放罢。以臣僚言子岩任监司不法，故有是命。 
二十四日，户部侍郎王俣放罢，除徽猷阁待制，提举江州太平观，任便居住。继而解免职名，改除集英殿修撰。其后言者不已，再落职。臣僚言，俣力言回易之利，破费官钱数百万缗，乞行贬斥，故有是命。
八年二月二十七日，工部侍郎赵霈除徽猷阁直学士，知州军差遣。臣僚又言霈坐言罢，不应除美职，降显谟阁待制，依旧 
      
宫观。以言者论霈顷在谏垣，汲引群邪，故有是命。 
三月五日，中书检正诸房公事林季仲、太常少卿郑作肃、左司员外郎王迪，除季仲已降指挥宫观，余并与在外差遣。既而季仲落直龙图阁。臣僚言季仲贪惏，多置田产；作肃谄事孙觌，共排前政；迪自为检详，张浚恶之，乃百计求合，乞罢黜。故有是责。 
十四日，左司郎中范直方除直秘阁，与在外差遣。以臣僚言其轻儇巧险，玷辱家声，其叔父正国尝除广西提刑，直方挤之，卒坐论罢，败坏风教，乞黜罢之云。 
四月二日，邓襄追夺职名。以臣僚言：「近降指挥，直龙图阁邓齐、直徽猷阁邓高并追职名，襄亦洵仁之子，齐、高之兄弟，承父秉政，遂叨禁从。昨来蔡卞、郑居中、(余)[余]深、刘正夫、白时中等之子皆已追夺职名，独襄尚带次对，乞依例追夺。」初落职，再论，遂追夺云。 
五月十三日，徽猷阁待制刘子羽落职，既而责授单州团练副使，漳州安置。臣僚累章论列，遂有是命。 
十一月二十九日，枢密院编修官胡铨追毁出身以来文字，除名勒停，送昭州编管，永不收叙。既而诏送吏部，与广南监当。三省、枢密院奉旨，胡铨身为枢属，既有所见，自合就使长建白，乃狂妄上书，故有是命。 
十二月十一日，资政殿学士、提举临安府洞霄宫刘大中落职，依旧宫祠。以臣僚言：「大中之罪，言官累章论之悉矣，仅以宫祠夺其郡绂，而犹处之资政殿。」故有是命。 
十 
      
四日，资政殿学士、知潭州王庶落职，与宫观。臣僚言庶倡言和议不合，卖直而去，故有是命。 
九年二月十三日，监进奏院罗万、杨适各降一官。以三省言，进奏院递发正月五日赦书，内河南新复去处并合交付王伦赍行，不合一面便行入递故也。 
四月四日，奉国军节度使、检校少傅赵鼎落节度使、检校少傅，依旧特进、知泉州。以臣僚言鼎自知绍兴府乞闲，既遂其请，乃安于近辅，故有是命。 
十三日，广西提刑王珏降一官，冲替。以珏(胙)[昨]于去年八月九日已降指挥放罢，今年正月内进奏院内引，尚系阶衔，故有是命。 
十七日，端明殿学士、提举临安府洞霄宫折彦质落职，依前官，差遣如故。以臣僚言，彦质擢自戎幕，付以兵柄，御寇河上，溃散而归，及淮西之警，遽议敛兵议：原无，据《建炎要录》卷一二七补。，自罢政得祠，即帅闽粤，今虽已去郡，无所贬损故也。 
五月十七日，降授左朝奉大夫、直秘阁、前知果州宇文彬送吏部与合入差遣。彬于七年二月二十四日，以献《嘉禾图》降官放罢，今来辄复上书论诉乡官十数员不遵士检，复责之。 
六月二十五日，左朝请大夫、新除陕西都运仇迭可责授左朝奉郎、少府少监，分司西京，全州居住。迭辞新除陕西都运，上曰：「迭为侍从，不能体选任之意，避事辞难，拒违朝命。」故有是命。 
同日，广东运判周利见放罢。以臣僚言利见私增岭外卖盐钱故也。 
七月二十八日，徽猷阁待制、知 
      
严州董弅与宫观差遣。以臣僚言祷雨不虔故也。 
十月二十六日，徽猷阁直学士、提举(毫)[亳]州明道宫刘岑可特降充徽猷阁待制，依前宫观。以进士吴伸私印《吐金集》，前有岑简帖，既令具析以闻，故降职云。 
十一月八日，户部郎官、湖北总领邵相罢总领职事。未几落职，令吏部与远小处监当。先是，臣僚论相到官已来追催积欠，侵夺榷酤。至是，三省又言相职在总领，应副大军钱粮，坐视违戾，并不按劾，故再责之。 
九日，龙图阁直学士、京畿都转运使李迨落职，提举江州太平观。诏以迨被命偃蹇，稽留道路，到任即与孟庾不和，规求罢免，故黜之。 
十年五月二十四日，新利州路转运副使夏珙放罢。以臣僚言珙先任湖北运副日，科买竹木，役使军兵修盖第宅，故黜之。 
闰六月二日，观文殿学士、左正议大夫议：原作「义」，据《宋史》卷一六九《职官志》九改。、东京留守孟庾，资政殿学士、左太中大夫、南京留守路允迪，并追见任官职，路允修等并放罢，内孟庾家属送漳州，路允迪家属送全州，仍令所在州军差官兵津遣，逐州交替。以庾等留守二京，虏人入寇，不能守节故也。 
二十八日，赵鼎责授清远军节度副使，潮州安置。鼎初知泉州，论罢，以特进领祠，还至绍兴，言者论列，遂责授太中大夫、秘书少监，分司南京，与化军居住。既而再责左朝奉大夫，余依旧，漳州居住。论者未已，卒有是命。 
七月十八日，直秘阁、湖北提刑向子忞特落 
      
职，依已降指挥放罢。都省言子忞系缘总领司以职事按发放罢，今来子忞妄有奏陈，特有是命。 
十月二十八日，太中大夫、龙图阁直学〔士〕、提举江州太平观范冲，左朝散大夫、徽猷阁待制、提举江州太平观王居正并落职。以臣僚言冲、居正皆缘赵鼎进用，鼎既得罪，二人难处次对之职，乞赐镌斥云。 
十二月九日，广东提刑陈正由特降一官放罢。以臣僚言：「正由奏发提点刑狱尤深子押市舶司乳香纲沉溺等事。正由之与深，实交承也，深有不法，正由当具事由申朝廷施行，今乃曰『谨按』，又曰『姑摘其大者劾之』，又曰『以为天下臣子贪墨不体国之戒』，兹事前此所未闻也。朝廷既将深付帅司取勘，所有正由犯分妄作之罪，亦望施行。」故有是责也。 
十一年二月二十五日，右宣教郎、池州通判冯寿康，左儒林郎、推官杨徽并特勒停。以枢密都承旨周聿被旨点检沿江防守，言寿康等闻江北有警，辄将骨肉往外县安泊，本州岛所委职事并不肯躬亲前去，故有是命。 
六月十四日，知南雄州赵侁、沅州通判李尚义、主管台州崇道观赵庆孙、李处度、衢州判官龚鉴、萧山县丞陈宗盘并勒停，永不得与堂除差遣。以臣僚言赵侁等子道有亏故也。 
七月五日，福建路运判董将、江西运判孙邦并放罢。以臣僚言将昨为昆山知县，贿赂公行，邦昨为考功郎官，强买田产，岂可使之将漕，故有是命。 
同 
</div>
    <div class="pagination">
<a href="宋会要辑稿_page1077.html">上一页</a><span>...</span><a href="宋会要辑稿_page1073.html">1073</a><a href="宋会要辑稿_page1074.html">1074</a><a href="宋会要辑稿_page1075.html">1075</a><a href="宋会要辑稿_page1076.html">1076</a><a href="宋会要辑稿_page1077.html">1077</a><span class="current-page">1078</span><a href="宋会要辑稿_page1079.html">1079</a><a href="宋会要辑稿_page1080.html">1080</a><a href="宋会要辑稿_page1081.html">1081</a><a href="宋会要辑稿_page1082.html">1082</a><a href="宋会要辑稿_page1083.html">1083</a><span>...</span><a href="宋会要辑稿_page1079.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
