<!DOCTYPE html>
<html>
<head>
    <meta charset="UTF-8">
    <title>续通志 - 第 273 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 273 页/共 1359 页</h1>
    <div class="content">　　户部郎中员外郎 【唐置郎中二人员外郎二人宋置郎中二人分左右曹员外郎二人亦分曹治事】
　　度支郎中员外郎 【唐置郎中一人员外郎一人掌天下租赋物产丰约至德以后多以大臣判度支宋置郎中员外郎各二人参掌计 
度军国之用】
　　金部郎中员外郎 【唐置郎中一人员外郎一人宋因之掌天下库藏出纳权衡量度之数】
　　仓部郎中员外郎 【唐置郎中一人员外郎一人宋因之掌天下库储出纳租税禄粮仓廪之事】

　　△礼部

　　礼部尚书 【唐置一人五代如唐制宋初置礼仪院掌其事以枢密院参知政事等官充止设判部事一人元丰更制始设尚书一人掌 
礼乐祭祀朝会宴飨学校贡举之政令建炎三年诏鸿胪光禄并归礼部太常国子监亦隶焉】
　　礼部侍郎 【唐置一人五代如唐制宋制掌内严外办同省牲及视馔腥熟诸礼节元丰更制置侍郎一人绍兴七年置二人后复置一 
人】
　　礼部郎中员外郎 【唐置郎中一人员外郎一人宋因之参与尚书侍郎所掌之事】
　　祠部郎中员外郎 【唐置郎中一人员外郎一人宋因之掌祀典道释祠庙医药之政】
　　主客郎中员外郎 【唐置郎中一人员外郎一人宋因之掌二王后及诸藩朝见之事】
　　膳部郎中员外郎 【唐置郎中一人员外郎一人宋因之掌陵庙之牲豆诸司供奉之事】

　　△兵部

　　兵部尚书 【唐制一人五代如唐制宋初设判部事一人以两制充元丰更制设尚书一人掌兵卫仪仗卤簿武举民兵厢军番军番官 
承袭之事与马器械之政天下地土之图建炎三年诏卫尉寺并归兵部】
　　兵部侍郎 【唐置二人五代如唐制宋因之绍兴后止置一人为尚书之贰】
　　兵部郎中员外郎 【唐置郎中二人员外郎二人宋各置一人参掌本部长贰之事】
　　职方郎中员外郎 【唐置郎中一人员外郎一人宋因之掌地图远近及番国归化之事】
　　驾部郎中员外郎 【唐置郎中一人员外郎一人宋因之掌兴辇车乘传驿厩牧马牛杂畜之籍】
　　库部郎中员外郎 【唐置郎中一人员外郎一人宋因之掌戎器卤簿仪仗】

　　△刑部

　　刑部尚书 【唐置一人五代如唐制宋淳化二年置审刑院知院事一人以郎官以上至两省充大中祥符三年置纠察在京刑狱司二 
人以两制以上充元丰更制悉归刑部置尚书一人掌天下刑狱之政令】
　　刑部侍郎 【唐置一人五代如唐制宋置二人佐尚书治制勘体量奏谳纠察录问之事徽宗崇寍二年诏侍郎一治左曹一治右曹】
　　刑部郎中员外郎 【唐置郎中二人员外郎二人宋因之分左右厅掌详覆叙雪之事】
　　都官郎中员外郎 【唐置郎中一人员外郎一人宋因之掌徒流配隶凡天下役人在京百司吏职皆有籍以考其役放及增损废置之 
数】
　　比部郎中员外郎 【唐置郎中一人员外郎一人宋因之掌句会内外赋敛经费俸禄赃赎徒役课程逋欠之物】
　　（臣）等谨案杜佑通典魏有比部曹隋刑部所属有比部侍郎一人又案唐六典及唐书百官志刑部所属有比部郎中员外郎宋史职 
官志刑部亦有比部郎中员外郎宋以后不置葢比部之名起于魏至隋始属刑部而唐宋因之也
　　司门郎中员外郎 【唐置郎中一人员外郎一人宋因之掌门关津梁道路之禁令及废置移覆之事】

　　△工部

　　工部尚书 【唐置一人五代如唐制宋初置判部事一人以两制以上充元丰更制置尚书一人掌百工水土之政令凡制作营缮计置 
采伐所用时物按其程序以授有司绍兴中以文思院属工部】
　　工部侍郎 【唐置一人五代如唐制宋因之为尚书之贰】
　　工部郎中员外郎 【唐置郎中一人员外郎宋因之凡营缮计置按程序以授有司则参掌之】
　　屯田郎中员外郎 【唐置郎中一人员外郎一人宋因之掌屯田职田及塘泺堤堰修筑之事】
　　虞部郎中员外郎 【唐置郎中一人员外郎一人宋因之掌山泽苑囿场冶辨其地产而为之厉禁】
　　水部郎中员外郎 【唐置郎中一人员外郎一人宋因之掌津济船舻渠梁沟洫渔捕运漕之事】
　　（臣）等谨案唐承隋制六部分领四司五代尚书多进平章事或领枢密使宋初以他官兼摄特以万禄秩品位而已咸平至治间廷臣 
屡请复二十四司之旧未及施行元丰中讨论官制欲采昔时苏绰建议上自朝廷下至州县悉分为六曹体统如一其推行之序先自京师始 
于是六部长贰曹司皆复其职然其时惟除李清臣为吏部尚书安焘为户部尚书而礼兵刑工四部之长犹未除授乃以谢景温为礼部侍郎 
许将试兵部侍郎崔台符为刑部侍郎熊本为工部侍郎司其职守焉又唐制吏部兵部分掌文武铨选而元丰更制则文武之选并归吏部其 
兵部惟掌军籍故元佑中苏轼表言古今殊制闲剧异宜武选隶于天官兵政总干枢辅司马之职独有文书盖正名授职虽复六典之遗而尚 
书之职掌已不相符矣至绍兴时兵部工部皆一司兼领四曹二十四司之属多不备其官此宋制之异于唐典也

　　钦定续通志卷一百三十

 

　　●钦定续通志卷一百三十一　职官略二

　　职官略 【二】

　　唐五代宋官制下

　　○唐五代宋官制下

　　御史台
　　秘书省
　　殿中省
　　太常寺
　　宗正寺
　　光禄寺
　　卫尉寺
　　太仆寺
　　大理寺
　　鸿胪寺
　　司农寺
　　太府寺
　　国子监
　　少府监
　　将作监
　　军器监
　　都水监
　　司天监
　　殿前司
　　侍卫亲军马军步军
　　环卫官

　　△御史台

　　御史大夫 【唐置一人为御史长官五代亦置御史大夫宋初不除正员止为加官元丰更制罢不置】
　　御史中丞 【唐置三人为御史大夫之贰元和后不置五代仍置御史中丞宋置中丞一人为台长掌纠察官邪肃正纲纪】
　　侍御史 【唐制侍御史六人至德以后定议侍御史弹奏先白中丞大夫复通状中书门下然后得奏五代时以郎中员外郎兼侍御史 
宋置侍御史一人掌贰台政】
　　殿中侍御史 【唐置九人五代亦置是官宋置二人掌言事以仪法纠百官之失凡大朝会及朔朢六参则东西对立弹纠失仪御史所 
属有主簿一人检法一人即令殿中侍御史奏辟寍宗嘉定后主簿检法多不置】
　　监察御史 【唐置十五人大历十四年以监察御史察尚书省六司谓之六察五代亦置是官宋置六人分掌六曹及百司之事纠其谬 
误大事则奏劾小事则举正其官卑而入殿中监察侍御者谓之里行寍宗庆元以后常置三人】
</div>
    <div class="pagination">
<a href="续通志_page272.html">上一页</a><span>...</span><a href="续通志_page268.html">268</a><a href="续通志_page269.html">269</a><a href="续通志_page270.html">270</a><a href="续通志_page271.html">271</a><a href="续通志_page272.html">272</a><span class="current-page">273</span><a href="续通志_page274.html">274</a><a href="续通志_page275.html">275</a><a href="续通志_page276.html">276</a><a href="续通志_page277.html">277</a><a href="续通志_page278.html">278</a><span>...</span><a href="续通志_page274.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
