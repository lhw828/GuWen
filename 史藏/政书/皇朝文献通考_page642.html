<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 642 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 642 页/共 807 页</h1>
    <div class="content">　　李霨撰霨字坦园高阳人顺治丙戌进士官至大学士諡文勤
　　【臣】等谨按霨诗舂容和雅不为呌嚣之音故能黼黻
　　升平导扬雅化际一时交泰之盛荷
　　九重特达之知所谓和声以鸣盛者诚不同乎瓦缶之响
　　也
　　且亭诗集【无卷数】
　　杨思圣撰思圣字犹龙钜鹿人顺治丙戌进士官至四川布政使
　　梦吟集一卷续集一卷
　　王天春撰天春字鲁源济宁人顺治丙戌进士官至兵部侍郎
　　佳山堂集十卷
　　冯溥撰溥字易斋益都人顺治丁亥进士官至大学士
　　冯定逺集十一卷
　　冯班撰班见子类
　　【臣】等谨按班与其兄舒皆以诗名称海虞二冯然舒之论诗讲起承转合最严班则欲化去此法微有不同要其所作俱渊源于才调集玉台新咏二书则其风格犹未能进而益上也
　　志壑堂诗十五卷
　　唐梦赉撰梦赉字济武淄川人顺治己丑进士官翰林院检讨
　　姜宸英序曰读其经世之言所谓筹饷积谷铜钞改漕之法訏谟硕画凿凿皆可见之施行
　　王士祯序曰梦赉文近于防庄诗近于东坡慈溪前集二十四卷后集八卷今选定为十五卷宝纶堂集五卷
　　许纉曾撰纉曾见史类
　　【臣】等谨按纉曾集中乐府规仿旧文七言古诗多学初唐四杰之作颇能不为宋体所惑
　　漫余草一卷
　　王庭撰庭见子类
　　【臣】等谨按庭所为诗有秋间三仕二西诸草是集刻于康熈戊辰乃其晚嵗所订大约近体多于古体七律一种又多于诸体
　　循寄堂诗稿【无卷数】
　　朱廷燝撰廷燝字山辉富平人顺治己丑进士官至河南布政使防政
　　容庵诗集十卷辛卯集一卷
　　孙爽撰爽字子度钱塘人
　　万山楼诗集二十四卷
　　许虬撰虬字竹隠长洲人顺治辛卯举人官至思南府知府
　　林卧遥集三卷
　　赵吉士撰吉士见史类
　　【臣】等谨按是集凡诗一千五百余首题虽不一皆叠金坛于汉翔所贻四首之韵初名叠韵千律寻又续得五百余首名曰千叠波余合为是集夫和诗而至千余首之多亦古今所剏见以云能工则未之信也
　　张康侯诗草十一卷
　　张晋撰晋字康侯狄道人顺治壬辰进士官丹徒县知县
　　憗斋存稿四卷
　　白乃贞撰乃贞字亷叔号蘂渊顺治壬辰进士官翰林院检讨
　　堪斋诗存八卷
　　顾大申撰大申字震雉一字见山华亭人顺治壬辰进士官至户部郎中
　　陈伯玑防曰大申七律高华可追王李
　　天延阁诗前集十六卷后集十三卷花果防唱和诗一卷赠言集四卷　瞿山诗略三十三卷梅清撰清字润公号瞿山宣城人顺治甲午举人涑亭诗略一卷
　　林尧光撰尧光字觐伯莆田人顺治中防贡生官行人司行人
　　浣亭诗略二卷浣亭归来吟一卷附山防花垭长短句一卷
　　林尧华撰尧华字开伯莆田人尧光之弟顺治甲午举人官榆次县知县
　　郑王臣序曰尧光伯仲诗各臻妙境尧光尤秀防当为马氏白眉
　　鹤岭山人诗集十六卷
　　王泽宏撰泽宏字涓来黄冈人顺治乙未进士官至礼部尚书
　　绵津山人诗集十八卷附枫香词一卷纬萧草堂诗一卷
　　宋荦撰荦见史类
　　刘榛序曰绵津集如种树然方初植虽一病叶不忍摘久之而繁枝芟焉又久之而歧干斮焉【臣】等谨按是集合子目十有四种大抵其初旋出放刻故瑕瑜互见后抚江右时屡自删削并为是编而诸集之目如旧后又自订西陂类稿悉取此集中诗而去之则学问愈深故尽悔其少作耳渔洋诗集二十二卷　续集十六卷　南海集二卷　雍益集一卷　精华録十卷
　　王士祯撰士祯见史类
　　盛符升序雍益集曰先生自言再使秦蜀往返万里得诗才百余篇皆寥寥短章无复当年蜀道南海豪放之格
　　【臣】等谨按士祯诗正续集三十八卷皆其生平刻意之作盖士祯官詹事以前文章声誉遍满骚坛方与天下作者驰逐矜名故是二集为菁华所聚至南海集则其奉使祭告南海往还之作赵执信谓其开卷二诗似羁臣迁客之语雍益集则为奉使祭告西岳西镇江渎时所作尝自言老躭禅寂遇事短吟略放西竺氏偈颂不应作文字观矣精华録十卷乃士祯删掇诸集手定成帙其子启汧以为曹禾盛彦升所録盖托辞也
　　抡山集选一卷
　　王士禧撰士禧字礼吉山东新城人
　　闲居草一卷
　　董含撰含字榕庵华亭人
　　秋笳集八卷
　　吴兆骞撰兆骞字汉槎吴江人顺治丁酉举人縁事戍宁古防防
　　恩赦还
　　嵩庵集五卷
　　冯苏撰苏见史类
　　行素堂诗集一卷
　　李如淓撰如淓字仲渊高阳人顺治己亥进士官鄷都县知县
　　【臣】等谨按如淓之祖父均遭明末之难如淓间闗冒险寻访遗踪扶榇归里乡人至今称其孝行云笠山诗选五卷
　　孙蕙撰蕙见史类
　　王士祯序曰蕙工五七言诗虽古作者无以加之谷口山房诗集十卷
　　李念慈撰念慈字屺瞻号劬庵泾阳人顺治辛丑进士官河间府推官改补新城县知县縁事禠职后以运饷有功再授天门县知县
　　证山堂集八卷
　　周斯盛撰斯盛字屺公鄞县人顺治辛丑进士官即墨县知县以事系狱后放归
　　时一吟诗四卷
　　黎耿然撰耿然字介庵晋江人始为诸生后从军积功至云南总兵官
　　积书岩诗选【无卷数】
　　刘逢源撰逢源字津逮广平人
　　稽留山人集二十卷
　　陈祚明撰祚明字允倩钱塘人
　　浙江通志曰祚明博学善属文以贫佣书京师殁于客邸所着有诗二十卷词一卷古文尤富【臣】等谨按词与古文今皆未见此其诗集也亦名敝帚集
　　性学吟二卷
　　徐世沐撰世沐见经类
　　【臣】等谨按是编以诗讲学皆拈太极仁义之类为题又时附夹注数语
　　定峯乐府十卷
　　沙张白撰张白原名一卿号定峯江阴人
　　葭里集六卷葭里二集六卷葭里三集五卷周鐈撰鐈字若柯南和人顺治中诸生
　　魏裔介序曰鐈诗温润清脱唐人中项斯马戴可以伯仲
　　突星阁诗钞十五卷
　　王戬撰戬字孟谷汉阳人
　　戬从子楠识曰前五卷阮亭付梓后九卷朱恺仲董养斋所镌末一卷则许谦次诸人所刻
　　杏村诗集七卷
　　谢重辉撰重辉字千仭号方山徳州人大学士陞子由防生官至刑部郎中
　　萧亭诗选六卷
　　张实居撰实居字宾公号萧亭邹平人
　　王士祯序曰肃然之隂其东面曰大谷谷中二十四村皆隐逸之奥区实居得灵芝五色于山麓泉上因作采芝山堂诗千余首乐府古选尤有神解为择其最者三百篇为此集云
　　后圃编年稿十六卷
　　李嶟瑞撰嶟瑞字苍存盱眙人
　　王士祯序曰嶟瑞诗纵横有竒气
　　丁野鹤诗钞十卷
　　丁耀亢撰耀亢字西生号野鹤诸城人顺治中由贡生官至惠安县知县
　　吾好遗稿一卷
　　章静宜撰静宜字湘御吴县人顺治中诸生菜山堂集八卷遗稿五卷
　　章金牧撰金牧字云李归安人官栢乡县知县江泠阁诗集十四卷
　　冷士嵋撰士嵋见别集类
</div>
    <div class="pagination">
<a href="皇朝文献通考_page641.html">上一页</a><span>...</span><a href="皇朝文献通考_page637.html">637</a><a href="皇朝文献通考_page638.html">638</a><a href="皇朝文献通考_page639.html">639</a><a href="皇朝文献通考_page640.html">640</a><a href="皇朝文献通考_page641.html">641</a><span class="current-page">642</span><a href="皇朝文献通考_page643.html">643</a><a href="皇朝文献通考_page644.html">644</a><a href="皇朝文献通考_page645.html">645</a><a href="皇朝文献通考_page646.html">646</a><a href="皇朝文献通考_page647.html">647</a><span>...</span><a href="皇朝文献通考_page643.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
