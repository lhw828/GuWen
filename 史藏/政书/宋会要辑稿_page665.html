<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 665 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 665 页/共 1125 页</h1>
    <div class="content">纳。一、广东、西、福建路，并令逐路提刑司拘收封桩，听候朝廷支用。一、自宣和七年诸路州县应收到合同钱，不以有无支桩，并令提刑上、下半年具帐闻奏。若他司并州县侵支借兑，依擅支借封桩钱法。亦仰提刑司觉察按劾。」诏依讲议司所定施行。 
钦宗靖康元年正月十七日，诏罢钞旁定帖钱，令归常平司。自是民间输纳，任便书钞纳合同钱，后改为勘合钱云。以上《续国朝会要》。 
光尧皇帝建炎元年五月一日，赦：「应今日以前典卖田宅、马牛之类违限印契合纳倍税者，限百日许自陈，特予蠲免。事发在限内者者：原脱，据同书食货三五之五补。，亦准此。」二年十一月二十二日赦、绍兴元年正月一日德音、九月十五日赦、二年九月四日、四年九月十五日、七年九月二十二日赦，同此制。 
绍兴二年闰四月三日，右朝奉郎姚沇言：「乞下诸路转运司相度曾被兵火亡失契书业人，许经所属陈状。本县行下本保邻人依寔供证，即出户帖付之。邻人邀阻，不为依寔勘会，及县吏不即给帖，并许业人越诉，其合干人重寘典宪，庶几民间物业各有照据。」从之。 
二十三日，诏：「应典田宅若故违投契日限，经来年月，遇赦恩方始自陈，即印契者其所典年限并自交业日为始。」 
四年二月二十日，户部言：「人户典卖田产，一年之外不即受税，系是违法。缘在法已有立定日限投契，当官注籍，对注开收，及诡名挟佃并产去税存之户，依已修立到条法断罪施 
       
行。仍乞行下州县，每季检举，无致稍有违戾。」从之。 
五年三月四日，两浙西路提刑司言：「近诏人户典卖定帖钱，依自来体例施行，改作勘合钱收纳，每季作无额上供钱起赴行在。缘本路州县有曾被兵火去处，皆有案籍可以照得旧来收纳则例。自今多以省记立数，有收三十文或一十文去处，并各多寡不同。」于是户部言：「乞将人户典卖田业计价，每贯收纳得产人勘合钱一十文足。」从之。 
二十日，两浙转运(付)[副]使吴革言：「在法，田宅契书县以厚纸印造，遇人户有典卖，纳纸墨本钱买契书填。缘印板系是县典自掌，往往多数空印，私自出卖，将纳到税钱上下通同盗用，是致每有论诉。今相度，欲委逐州通判用厚纸立千字文为号印造，约度县分大小、用钱多寡，每月给付诸县，置柜封记。遇人户赴县买契买：原作「卖」，据同书食货三五之六改。，当官给付。仍每季驱磨卖过契白契白：疑当作「白契」。。收到钱数内，纸、墨本钱专一发赴通判厅置历拘辖，循环作本。既免走失官钱，亦可杜绝情弊。仍乞余路依此施行。」从之。 
六年七月十五日，都省言：「州县人户典卖田宅，其文契多是出限，不曾经官投税。昨降指挥只纳元初价钱天头原批：「价，一作税。」，限以半年许换官契。既限内不许陈告及免倍税断罪，即系利便，人户往往乐于输纳。今来日限已满，访闻尚有不曾送纳去处，盖缘其间有不知上件指挥，兼元降指挥出限，别无约束，是致依前隐匿。」诏更予立限半年，许投税，仍 
       
免断罪倍税，各自今降指挥到日为始。」从之。 
十年九月十日，赦：「勘会州县受纳税租，监官多是晚入早出，不即受纳给钞，及容纵合干人百端非理退难，遂致凭籍揽纳之人重有倍费。仰监司严功检察，如尚或蹈习违戾，并仰按劾闻奏。」 
十二月六日，臣僚言：「赋税之输，止凭钞旁为信，谷以升，帛以尺，钱自一文以往，必具四钞，受纳官亲用团印。曰户钞则付人户收执，曰县钞则关县司销籍，曰监钞则纳监官掌之，曰住钞则仓库藏之，所以防伪冒，备去失，而互相照，此良法么。今所在监、住二钞不复用印，废为故纸，而县司亦不即据钞销簿，方且藏匿，以要货赂。望申严法令，戒监司、郡守检察受纳官司，凡户、县、监、住四钞皆须用印存留，以备照用，而县委县丞、簿专一对钞销籍，无得辄追人户，故为搔扰。」从之。 
十三年四月五日，臣寮言：「人户典卖田宅印契投税出限，许人告首。乞将今日以前未印契书，再限许人自首再限：疑当作「再展限」。。」户部看详：「欲依臣僚所乞，将人户今日以前违限不投税再予展限一季，许将未投契自陈免罪，只令倍纳税钱。如违今来所展日限所展：原作「展予」，据同书食货三五之八改乙。，告赏、断罪并依已降指挥施行。仍令州县将今来所降指挥分明大字镂板，多出文牓，遍于乡村等处晓谕民户通知，务要投纳契税。今后更不得申乞再展限。」从之。 
十月六日，臣寮言：「应民间典卖田产，赍执白契咤事到官，不问出限，并不收使， 
       
据数投纳入官。其前咤循未投纳税钱白契，并限五十日自陈投纳。如出限一日，更不展限。」户部看详：「欲依所乞，行下诸路州军出暝晓谕。」从之。 
十一月八日，南郊赦：「勘会人户合输税租，在法，布帛不成端疋、谷不成升、丝绵不成两、柴蒿不成束，听依纳月寔值价纳钱，仍许合钞送纳，盖欲优恤下户。访闻州县当职官并不检察，致公吏作弊，高估价直，并将已合钞送纳之数不即销簿，又作挂欠催理，追呼搔扰。自今应下户拆纳畸零税租并取寔直畸：原作「绮」，据同书食货三五之八改。，其愿合钞者，亦仰官给。逐名已纳凭由，如敢依前高价估直及重迭催理，咤而乞觅，以枉法论，当职官重作行遣。」 
十五年四月十一日，赦：「勘会人户典卖田宅投税请契，已降指挥宽立信限信：疑当作「条」。，通计不得过一百八十日。如违限，许人告首，将业没官。访闻其间有村远民户不晓条限，多有误犯，便将元业拘没，诚可矜悯，可更展限两月赴官陈首限：原脱，据同书食货三五之八补。，免拘没。依条投税。限满，依已降指挥施行。」二十二年十一月十八日、二十五年十一月十九日、二十八年十一月二十三日、三十一年九月二日赦，并同此制。 
二十三日，知临安府张澄奉诏条具受纳税赋不销簿籍等事，下户部看详：「勘会依法输纳官物用四钞：县钞付县，户钞给人户，监钞付监官，住钞留本司，及税租钞仓库封送县令、佐，即日监勒分授乡司、书手，各置历当官收上，日别为号计数，以五日通 
       
转。每受钞，实时注入，当职官对簿押讫封印，置柜收掌。并纳官物毁失县钞者，以监、住钞销凿。若不以监、住钞销凿，辄取户钞或追人户赴官呈验者，各杖一百。咤而受乞豹物，功本罪一等。今欲下临安府约束县分及受纳官司常切遵守见行条法，及下诸路转运司遍牒州县准此，仍令常切点检觉察施行。」诏并从之。时以太史奏彗星出东方，诏令监司、郡守条具便民事，故澄有是请。 
十月三日，户部言：「应人户典卖田宅、船、畜投税违限，能自首之人，并依匿税法，仍三分为率，以一没官，二给自首。」从之。 
十六年十一月十一日，南郊赦：「访闻近来人户输纳税租，官吏作弊，多有 量，却盗打白钞出卖，致令乡司、揽户兜收人户租税入己，更不到官，惟藏白钞以备论诉，旋行书填，欺谩上下，蠹耗公私，为害不细。自今人户送纳税租，每遇投钞，谓如十户合作一钞，须管各开纳人姓名、所输数目，方得印钞。即不得将白钞旋营销注。委监司常切觉察，仍出牓约束。尚敢违戾，按劾申尚书省，取旨重作施行。」 
二十一年五月十五日，前权知舒州李蹑民言：「切见民户纳苒税之类，惟凭朱钞为照，其间专典、乡司等人作受纳之弊，有已纳钱物不实时销簿，多端邀阻，致成挂欠，重迭追扰，其害甚大。臣愚欲乞每遇受纳之时，置历收钞，具若干钞数次日解州，州置历，实时送县，县委主簿主：原作「王」，据同书食货三五之一○改。，当日对钞销簿， 
       
候纳毕日，解簿、钞赴州，州委官点磨，庶革追扰乞取之弊。」诏令户部申严条法行下，委监司、守倅检察按劾。若监司违戾，令御史弹奏。 
二十六年十二月二十五日，户部言：「人户典卖田宅印契日限，违者断罪而没其产，皆太重难行，徒长告诉。欲乞并依绍兴法，旧限六十日赴县投税，再限六十日赍钱赴县请契。仍自今降指挥到日为始，所有其余见行应干关防投纳印契税钱申明，即与成法不相妨碍，自合依旧遵守，照用施行。仍乞检坐绍兴条法，遍下诸路监司、州军约束遵守施行，多印文暝，乡村张挂，分明晓谕民间通知。」从之。 
二十七年三月二十九日，诏：「应人户买卖耕牛，并予蠲免投纳契税。」 
二十八年十一月二十三日，南郊赦：「访闻人户输纳官物，州县多不实时销注簿书，再行 刷追扰，虽有已给朱钞，不为照用，勒令重迭输纳，是致民户困弊，长吏坐视，恬不功恤。仰监司常切检察，如有违戾去处，按劾以闻，当重置典宪。」三十一年九月二日赦同此制。 
三十年五月十一日，臣寮言：「在法，有县、户、监、住四色钞目，欲乞将住钞改作保钞，应人户输纳已讫，官以户、保二钞给之。如遇保长催欠，户钞自欲照使，即以保钞责付保长。既得保钞为据，则乡司不得咤而移用。」诏令户部看详。其后，户部言：「人户所输官物，已有见约束受纳给钞销注条法指挥。人户有官给已纳户钞照应， 
       
官有所留县、住钞互相照应，即不合再令保长重迭催扰。缘州县奉行违戾，故乡司得以移弄。欲下诸路转运司约束所部州县，遵守见行条法。如有违戾，即仰按劾。」从之。以上《中兴会要》。 
绍兴三十二年，寿皇圣帝即位，未改元。七月二十四日，臣僚言：「州县受纳秋苒，合纳一石，率取二石以上。受纳官吏辄令人户纽价纳钱，出给朱钞，谓之虚钞，却以米钱侵盗入己。」诏监司觉察，许人户越诉。 
十二月五日，刑部立下条件：「诸县人户已纳税租钞、和预买紬绢钱物之类，同不即销簿者，当职官吏各杖一百，吏人仍勒停。其人户自赍户钞出官，不为照使，抑令重迭输纳者，以违制论，不以赦降原减，许人户越诉，专委知、通检察。知情容庇者，与同罪。仍令提刑司每季检举出暝，晓示民户通知。」 
隆兴二年正月十日，知潭州黄祖舜言：「州县受纳销钞，在法主簿实时销注。主簿若不功省，皁吏咤为奸便，所受弊者，皆中、下之户。户繁税冗，会计之日，不问已纳未纳，按籍一例催替。纵人户披诉，而追呼之扰已遍于阅里。欲望遇钞至县，主簿立便按籍注销。一路委自监司，一州委自知、通，常切觉察。如有违慢，或咤事罥罣，按劾施行。」诏依，仍检坐见行条法下诸路转运司，行下所属州县常切遵守，仍令知、通依条检察，毋令违戾，及委自本司逐时检点觉察。 
二十五日，诏：「民间典卖田宅等违限不曾经官投税白契，限一季经官 
       
自陈，止纳正税，与免入罪。如违限不首，许人告，依匿税条法断罪。」咤臣僚有请么。 
干道二年九月二十四日，上封事言：「人户二税，每钞收勘合朱墨钱三十文足，不成贯石疋两减半。窃详不成贯石疋两，皆是下户畸零之数，而上户所纳，自一贯石疋两以上至数十百贯石疋两，一钞亦只纳三十文足，多寡不均。及送纳人户多是隐瞒官司，只作一大户投钞，洎至送纳了当，临时旋行填写抱纳人户姓名，遂致走失勘合钱数。今相度：欲将每贯石疋两以上随数减作二十文足纽纳。其下户钱不成百，米麦不成斗，紬绢不成疋，丝绵不成两，并免收纳。」从之。 
四年十二月二十五日，臣寮言：「人户输纳租赋，非买官印纸，则州县不肯给钞。每纸一张，或六七十文，或三二十文，而其重者有至一二百文，在处有之，而江西诸色尤甚。贫民下户日削月朘，益见困弊而不聊生矣。县道习以成风，多以办月桩为名，公然印售，恬不为怪。欲望戒 州县官吏禁绝此弊，以除民害。」从之。 
五年十二月八日，诏：「人户应违限未纳契税，并已前首契不尽白契，并自今降指挥到日，限一季许于所在州县陈首，与免罪赏。自下状日，更与限一百日送纳税钱，专委本州岛通判拘收入总制帐，令作一项解发。如一州起发及一十万贯以上，从户部具知、通名衔申朝廷推赏。若违限不首，或虽曾陈首违百日限不纳税钱之人，并许诸色人陈告，依条断罪给赏，拘没 
       
田宅入官。仍逐旋开具拘没到数申户部籍记，务在必行，以后更不展限。」以户部尚书曾怀言：「人户典卖田宅，自有投税印契日限，违限许人告，依匿税法断罪，追没给赏。昨来四川立限许人首纳，拘收到钱数百万贯，并婺州一州得钱三十余万贯，其它诸路州县视为常事，恬不功意，是致首纳不尽，兼循习旧例并不依限投税。」故有是命。 
七年二月一日，诏户部：「典卖田宅合纳牙契税钱，虽有立定所收则例，昨降指挥，通限一百二十日投纳契税，可依绍兴十年六月二十七日指挥，限一百八十日。其人户典卖舟船、驴马合纳牙契税钱，各有立定所收钱数立契，并限三十日印契。访闻诸路州军往往并不曾投纳契税，所有人户典卖田宅、船、马、驴、髅合纳牙契税钱，昨降指挥专委诸州通判印造契纸，以千字文号置簿送诸县出卖。可令各路提举司立料例料；原作「科」，据同书食货三五之一三改。，以千字文号印造契纸，分下属部郡，令民间请买。将收到钱专委通判拘收，并充上供起发。内有元系分隶经总制钱，以干道四年帐据收到数销豁外，有其余钱并入总制帐，令作一项解发。令提举官逐时检察，每季开具通印给过道数，诸郡各计若干，[系]某字号至某字号；卖过若干，系某字号至某字号，计交易钱若干，合收牙税钱若干；未卖若干，系某字号至某字号，开具牒报本路转运司，委官一员驱考施行。如印造违慢致积压，有妨 
       
请买，许人越诉，依绍兴十四年七月八日指挥，官吏重作施行。如人户纳钱违限，许诸色人告，依匿税法断罪追赏。若提举官能用心印造，并本州岛拘收过钱及五万贯，已起发交纳数足，仍从本路转运司开具本路提举官并本路知、通名衔申朝廷，特予推恩。」先是，宗正少卿兼权户部侍郎王佐言宗正：原作「正宗」，据同书食货三五之一四乙。：「典卖田宅、舟船、髅马，虽有立定条限赍契投税，例收藏白契，至有功扣方行投印天头原批：「扣，一作交。」。移割不明，赋役失当，重迭典卖，词诉不已，皆缘不即投契所致。臣今相度：欲令各路提举司立料例字号，印造契纸，分下属郡，令民间请买。将收到钱并上供起发。内有元系分隶经、总制钱，以干道四年帐据收到钱数销豁。仍依绍兴十年六月二十七日指挥，立限一百八十日。违限不税者，许人陈告。委自公、私两利。」故有是命。 
十四日，册皇太子赦：「人户违限白契税钱，已降赦文展限一百日，许行自首，与免倍输。今来将欲限满，自今降赦书到日，再与展限一季，许令自陈，免行倍输。限满不纳，罪复如初。」 
七月二十八日，户部尚书曾怀言：「准干道六年十二月十一日敕：『典卖田宅、舟船、髅马合用契纸，令提举司印给，将收到钱并充上供，仍依绍兴七年六月二十七日指挥，立限一百八十日。违限不税者，许人陈告。』本部今照得有未尽未便事件，重别条具下项：一、人户请买契纸，若令本路提举司印给，缘所属州、军繁多， 
       
其间又有相去地里窵远去处，窃虑却致留滞。今欲乞依旧令逐州通判印给今：原作「令」，据同书食货三五之一五改。，立料例以千字文为号，每季给下属县，委县丞收掌，听人户请买。其钱专委通判拘收交纳，每季具给下契纸数目申提刑司照会。若稍有不尽不寔，官吏并以违制论科罪，不以赦降原减。一、人户合给牙契税钱，每交易一十贯，纳正税钱一贯，除六百七十五文充经、总制钱外，其三百二十五文充本州岛之数。今欲乞将本州岛所得钱三百二十五文数内存留一半充州用，其余一半钱入总制钱帐。如敢隐漏，依上供钱断罪。一、人户典卖田宅、舟船、髅马牙税钱，若违限不纳，或于契内减落价贯，规免税钱，许牙人并元出产人户陈首，将所典卖物业一半给赏，一半没官，犯人依条施行。一、人户投纳契税契钱，每交易一贯，纳正税钱一百文，并头子等钱二十一文二分。访闻州县往往过数拘收，或揽纳公人邀阻作弊，欲专委令、佐觉察禁止。如有违戾，即仰根究，重作行遣。」从之。 
十一月六日，臣寮言：「比年以来，富家大室典卖田宅，多不以时税契，有司欲为过割，无由谷察。其弊有四焉：得产者不输常赋，无产者虚籍反存，此则催科不便，其弊一么。富者进产而物力不功多，贫者去产而物力不功少，此则差役不均，其弊二么。税契之直率为干没，则隐匿官钱，其弊三么。已卖之产或复求售，则重迭交易，其弊四么。乞诏有司， 
       
应民间交易，并先次令过割而后税契。凡进产之家，限十日内缴连小契自陈，令本县取索两家砧基赤契，并以三色官簿，系是夏税簿、秋苒簿、物力簿，却经自本县天头原批：「经一作径」。，就令本县主簿对行批凿。如不先经过割，即不许人户投税。仍以牙契一司专隶主簿厅，庶几事权归一，谷察易见。若主簿过割不时及批凿不尽，或已为批凿而一委于胥吏，不复点对谷察者，则不职之罚，以例受制书而违者之罪罪之。如此，则四者之弊一旦可革，而公、私俱便矣。」诏令 令所参照见行指挥修立成法，申尚书省施行。 
八年四月十二日，臣寮言：「人户典卖田宅，投税请契各有日限，而今之置产者未尝以税契为意，其弊盖起于赦恩许其免倍纳而自首。况比年以来，监司州郡多咤一时阙乏，不候朝旨免倍税契，至有将所收钱不复分隶合属窠名，一切拘留，以资妄用。欲今后如遇降赦，删去『人户税契违限，许其自首免倍』一节。监司、州、县专擅放行者，重寘典宪，仍行下诸路，预先晓示人户通知。」从之。 
八月十四日，臣寮言：「已降指挥，今后如遇降赦，删去『人户税契违限，许其免倍自首』一节，欲乞立限三月，应前降指挥到逐州日以前，人户典卖田宅等违限未曾投税契约，并许于今来所立日限自陈，与免倍输坐罪。限满不首，罪罚如初。」从之。 
九月十九日，诏：「诸州据人户合钞送纳税租，遵依见行条法及已降指 
       
挥，与丁绢凭由一体俵散。」先是，两浙路转运司副使沈度言：「湖、严、处州、绍兴府人户合纳丁绢，近已均减。据人户合纳丁绢凭由，从本县印给，填写姓名，各随都分责付户长交收前去，巡门俵散讫，关申本县照应。今尚有人户合纳夏秋税租不成端疋布帛、米谷、丝绵等，细民多是合钞给凭由，即与上件丁绢事体一同，切虑属县重迭追催。」故有是命。 
九年正月十八日，诏：「人户典卖田宅物业，往往违限不行税契，失陷官钱。仰自今降指挥到日，出暝立限一月自行陈首，与免罪赏，自投状日，限一季送纳税钱。如限满不首，许元典卖及诸色人陈告，其物产以一半给告人充赏，余一半没官。仍委叶翥、折知常一就措置天头原批：「折，一作张。」，令项拘收发纳。所有州县解发推赏，并依卖田钱格法施行。」 
三月十日，户部尚书杨倓言：「承指挥，委户部郎中薛元鼎同长式催督诸路卖田天头原批：「中，一作官。」式：疑当作「贰」。、乳香契税等钱。缘违限契税钱，诸州县未曾立限委官催促，乞立限一月，许人户陈首，与免罪赏。自投日，限一季纳钱。如限满不首，即依前项已降指挥施行。如或州县侵欺移易，将当职官吏依擅支使朝廷封桩钱物法断罪。」从之。 
二十五日，淮南运判冯志嘉言天头原批：「志，一作忠。」：「契勘人户典卖田宅，合纳牙税契纸本钱、勘合朱墨头子钱。访闻州县巧作名目，又有朱墨钱、用印钱、得产人钱，欲望重立法禁，契税正钱外敛取民钱，许人户越诉。入私历者，坐赃论。」 
       
从之。 
四年五月天头原批：「四年，疑有误。」，诏：就委周嗣武、张孝贲前去江东路州军，措置人户典卖田宅、物业违限不行税契，各自今降指挥到日，与展限一月投税，令项拘收，发纳左藏南库桩管。所有州县解发钱推赏，并依卖田钱格法施行。」以上《干道会要》。 
 食货 宋会要辑稿 食货七○ 均籴杂录 
       
均籴杂录
【宋会要】
徽宗政和元年五月十七日，熙河兰湟秦凤路宣抚使、措置陕西河东路边事童贯奏：「乞下转运司推行均籴之法。」诏依所奏，不得咤缘作弊搔扰，及籴买不均等。仍委提刑、提举常平司、走马承受常切觉察，按劾以闻，当重行典宪。所有河北、河东，仰逐路监司限半月同共从长相度委寔可与不可施行、有无窒碍未尽事理，保明诣寔，入急递闻奏。 
二十九日，又言：「均籴之法，乡村若以田土顷亩均敷，则上等所均斛斗数少，寔为优幸；下等均定斛斗数多均定斛斗；原作「均斛斗定」，据同书食货四一之二二乙。，不易供办。如以家业钱均，则上等所均斛斗数多，下等人各均定斛斗数少，委是两事利害不同。转运司具到坊郭户均数目，看详欲乞依么例，只于家业钱上均籴。」诏：「今年五月十七日已降指挥：『童贯奏：陕西均籴斛斗若只坊郭乡村等第均定石数收籴斛斗：原作「斗斛」；坊：原作「妨」，据同书食货四一之二二乙改。，缘元定等第内家业钱往往不等往往不等：原脱，据同书食货四一之二二补。，谓如家业钱六千贯文至一万贯为第一等之类谓如家业钱：原脱，据同书食货四一之二二补。，若作一等均籴，切虑法行之后不得均济。下转运司摊定一州一县合籴都大石数，会计一州一县逐等第都计家业钱，纽筭每家业钱几文合籴多少石斗，所 
       
贵均一。已行下讫，今乞令陕西转运司并依今来所奏事理施行。』」 
十一月一日，都省言：「河北路转运司陈亨伯奏：元降陕西均籴画一，诸州、县官户即无减免之文。本路州县已一例均定石纳。」诏官户无减免之文，多系停蓄斛斗之家停：原作「定」，据同书食货四一之二二改。，可依所奏。 
二年七月二十八日，诏：「逐路转运司各据本路逐路合籴斛斗数目，以本县人户见今均敷役钱文簿籍定合纳钱数，于役钱数上纽算合均籴之数钱：原作「前」，据同书食货四一之二三改。，均与逐户。如有畸零缺剩之数，并只就整收籴，零数即免。内坊郭第六等以下、乡村第五等以下免均以下：原作「下以」，据同书食货四一之二三乙。。即人户所出役钱数多，致所均之数艰于送纳者，仰所属州县、转运司量减。应今来均籴，并依青苒法先期支钱。候至合送纳时月，若遇丰凶贵贱不同，以有余不足通计，谓如元支散时诏贵米一百文时：原作「钱」，据同书食货四一之二三改。，后却贱止七十，即添籴三分，又却贵三分，即减三分之类。余并依奏籴法施行。」 
八月三日，尚书省言：「七月二十八日已降指挥，三路均籴斛斗，今措置约束：均籴法州县不得常行，并俟朝廷降指挥，方许均籴。不应均而辄均若不依役钱，或多寡不均者，徒二年，吏人配千里。不前期支钱，或斗价支钱增减不寔者，功一等，吏人配一千五百里。乞取若减刻所均钱者，以自盗论赃，轻者配一千里。」从之。 
三年九月二十八日，尚书省言：「今岁大稔，物贱伤农农：原作「粟」，据同书食货四一之二三改。，除灾伤检放去处，奉圣旨令诸路转运司以诸 
       
司封桩钱量行均籴一次。契勘三路已行均籴法，其诸路合遵守三路均籴法施行。」 
四年六月二十二日，诏：「诸路均籴差到非见请重禄人，内人吏每日添支重禄钱三百，专斗钱二百，仍于宽剩役钱内支给。」从广南西路提举常平司请么。 
十月二十三日，诏：「自今均籴斛斗，须管先桩见钱方得均籴。如违，官员徒一年，吏人配千里。」以尚书省言：「河阳县及孟州温县百姓诉：纳过均籴斛斗，不曾支钱。」诏官吏罚铜有差，兼有是诏。 
五年正月二十五日，河北东路提刑司奏司：原脱，据同书食货四一之二四补。：「准朝旨，沧州无棣县民昨于政和元年内输均籴白米棣：原阙，据《宋史》卷八六《地理志》补。，每斗支价钱六十至四十文至四十：原作「四」，据同书食货四一之二四补。，政和二年内又斗支一二十，而市价为百二十。并今体量到逐年均籴白米价例，比街市私籴价钱委有低少钱数少：原作「小」，据同书食货四一之二四改。。缘系逐年本州岛估定，行下本县依价均籴。」诏均籴当用市例，当职官吏诏赦宥，特免黜责，今后如或亏损，当重行降黜。诸路依此。 
五月十三日，诏河东、河北三(州)[路]自去岁旱霜，田苒不收，汉、蕃人户类皆缺食，可权罢今年均籴，候丰熟依旧。 
宣和七年五月九日，德音：「京东、河北路州县勘会去年八月已降指挥，河北一路均籴斛斗共八十一万石，其间有咤灾伤人户全不曾送纳，及送纳未足去处，切虑官司为见今岁二麦丰熟，便行催纳。其不曾支请价钱人户未纳斛斗，并与放免。已请籴本人户，及先借诸司斛斗充数起发，未曾填纳 
       
之数，并与展至夏料，止据已请钱数依市价折纳，余更不得催理，及别作名目抑配收籴。如违，许人户经赴尚书省越诉。向来均籴，闻有未还价钱，官吏作过，互相容庇，仰宣抚司将分俵州县籴本数目晓示人户，勘验所支之数，如有未还，并督责日下支还了当，仍具咤依申朝廷黜责。向来河北均籴，有人户结揽众户合纳之数前去送纳，如有欠少未足并合补纳斛斗，并合于结揽人名下催理，不得将众户一例搔扰众：原作「人」，据同书食货四一之二五改。。」
 食货 宋会要辑稿 食货七○ 蠲放杂录 
       
蠲放杂录
【宋会要】
太祖干德四年，华州言旱，诏令无出今年租。 
五年七月，诏：「夏秋以来，水旱作沴，言念民庶，恐致流离。委诸道州府长吏预告人民，有灾伤处，并放今年租赋。」 
六年六月，诏曰：「暑雨滂沱，堤防泛决泛：原脱，据《宋大诏令集》卷一八五补。，行潦所至，多谷用伤。忧民方轸于焦劳，常赋宜行于蠲免。应诸道州县民田有经霖雨及河水损败者，今年夏租及缘纳物，并予放免。」 
开宝七年十一月，放蒲、晋、陕、绛、同、解六州所欠租税，关西诸州特蠲其半。以灾伤故么。 
八年五月，诏：「邵州武冈等三县冈：原作「岗」，据《长编》卷一六及《宋史》卷八八《地理志》改。、潭州长沙等七县，应遭梅山洞贼虏劫人户去年所欠税租及今年夏税，并与除放。」时梅山洞闻江表用兵，咤乘间剽劫，故有是诏。 
十二月，免开封府诸县今年秋税今年：原作「年今」，据《长编》卷一六乙。。 
太宗太平兴国二月，诏以河决郑州荥泽县荥：原作「萦」，据《宋史》卷八五《地理志》改。、孟州温县，而民被水灾，并蠲其税。 
七年正月，诏 
</div>
    <div class="pagination">
<a href="宋会要辑稿_page664.html">上一页</a><span>...</span><a href="宋会要辑稿_page660.html">660</a><a href="宋会要辑稿_page661.html">661</a><a href="宋会要辑稿_page662.html">662</a><a href="宋会要辑稿_page663.html">663</a><a href="宋会要辑稿_page664.html">664</a><span class="current-page">665</span><a href="宋会要辑稿_page666.html">666</a><a href="宋会要辑稿_page667.html">667</a><a href="宋会要辑稿_page668.html">668</a><a href="宋会要辑稿_page669.html">669</a><a href="宋会要辑稿_page670.html">670</a><span>...</span><a href="宋会要辑稿_page666.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
