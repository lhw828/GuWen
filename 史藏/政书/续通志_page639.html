<!DOCTYPE html>
<html>
<head>
    <meta charset="UTF-8">
    <title>续通志 - 第 639 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 639 页/共 1359 页</h1>
    <div class="content">　　 李师道

　　师道师古异母弟也师古尝曰是不更民间疾苦要令知衣食所从乃署知密州师古病召高沐李公度等问谁嗣二人未对师古曰岂以 
人情属师道邪虑覆吾宗及死沐公度与家奴卒立之请于朝制久不下师道谋裒兵守境沐争止更上书奉两税守盐法请重朝廷宪宗方诛 
刘辟未遑东讨命建王审领节度大使以师道知留后加检校工部尚书为副大使自正己以来虽外奉王命而啸引亡叛严法持下所付遣必 
质妻子有谋顺者夷其家故能胁汗士众传三世云帝讨蔡诏兴诸道兵不及郓师道选卒二千抵寿春阳言助王师实欲援蔡亡命少年为师 
道计曰河阴者江淮委输河南帝都请烧河阴敖库募洛壮士劫宫阙即朝廷救腹心疾此解蔡一奇也乃遣客烧河阴漕院钱三十万缗米数 
万斛仓百余区又有说师道曰上虽志讨蔡谋皆出宰相而武元衡得君愿为袁盎事后宰相必惧请罢兵蔡围解矣乃使人杀元衡伤裴度初 
师道置邸东都多买田伊阙陆浑间以舍山棚遣将訾嘉珍门察部分之嵩山浮屠圆静为之谋元和十年大飨士邸中既衷甲矣其徒百官留 
守吕元膺以兵掩邸贼突出转略畿部入山中数月夺山棚所市山棚怒道官军袭击尽杀之圆静者年八十余尝为史思明将骁悍绝伦既执 
力士椎其胫不能折骂曰竖子折人脚且不能乃曰健儿因自置其足折之且死叹曰败吾事不得见洛城流血留守防御将都亭驿吏皆阴受 
师道署职故无知者又穷治嘉珍察乃害武元衡者 【按盗杀武元衡事新书于元衡传两载张晏门察訾嘉珍之狱王承宗传及此传分系 
而无定辞通鉴又载田宏正入郓阅师道簿书有赏杀武元衡人王士元等考张晏之诛张宏靖即疑其不实王士元等之鞠虽款服而物色异 
同即云恒郓同谋而真贼究无左验史家分纪固属疑以传疑亦以见唐失政刑如此大事不加穷治■〈黹页〉顸了狱则其它之不足抉奸 
谋而申国宪者多矣】 盐铁使王播又得嘉珍所藏弓材五千并断建陵戟四十七始师道欲知元济虚实使刘晏平间道走淮西晏平归以为 
元济必败师道本倚蔡闻之怒以它事杀晏平及闻李光颜拔凌云棚始大惧遣使归顺帝重分兵支两寇命给事中柳公绰慰抚之加检校司 
空蔡平又遣比部员外郎张宿讽令割地质子师道乃纳三州遣子宏方入侍宿既还师道中悔召诸将议皆曰蔡数州战三四年乃克公今十 
二州 【按通鉴考异云李正己初据十五州李纳拒命徐州归朝廷德棣二州入于朱滔有十二州而巳】 何所虞大将崔承庆独进曰公初 
不示诸将腹心而委以兵此皆嗜利者朝廷以一浆十饼诱之去矣师道恚遣承度诣京师戒侯吏待其还斩之承度待命客省不敢还帝以其 
负约用左散骑常侍李逊喻旨既至师道严兵以见逊责以背约师道懦暗不自决私奴婢媪争言先司徒土地奈何一旦割之今不献三州不 
过战耳即不胜割地未晚师道乃以军不协为解帝怒削其官诏诸军进讨武寍节度使李愿使将王智兴破其众斩二千级获马牛四千略驰 
至平阴横海节度使郑权战福城斩五百级武寍将李佑战鱼台败之宣武节度使韩宏拔考城淮南节度使李夷简命李听趋海州下沐阳朐 
山进戍东海魏博节度使田宏正身将兵自阳刘济河拒郓四十里而营再接战破三万众禽三千人陈许节度使李光颜攻濮阳收斗门杜庄 
二屯宏正又战东阿残其众五万师道每闻败辄悸成疾及李佑取金乡左右莫敢白师道遣将刘悟屯阳谷当魏博军疑其逗遛悟惧不免引 
兵反攻城师道晨起闻之白其嫂裴曰悟兵反将求为民守坟墓即与宏方匿溷间就禽之师道请见悟不许复请送京师悟使谓曰司空今为 
囚何面目见天子犹俯仰祈哀宏正曰不若速死乃并斩之传首京师初师古见刘悟曰后必贵然败吾家者此人也田宏正之度河也禽其将 
夏侯澄等四十七人诏悉赦之给缯絮还隶魏博义成军父母在欲还者优遣贼皆感慰相告由是悟得行其谋师道首传宏正营召澄验之澄 
舐目中尘号绝良久悟素与师道妻魏乱妄言郑公征之裔不死没入掖廷它宗属悉远徙悟独表师古子明安为朗州司户参军亲将王承庆 
承宗弟也师道以兄女妻之潜约左右欲因肄兵执师道会悟入出奔徐州归朝

　　△程日华 【程怀直　程怀信　程权】

　　程日华定州安喜人始名华德宗以其有功益曰日华父元皓为安禄山定州刺史故日华籍本军为张孝忠牙将沧故成德部州也德宗 
以畀义武前刺史李固烈牢守孝忠令日华往喻之固烈请还恒州悉帑以行军中怒杀固烈屠其家日华惊匿床下将士出之逼领州孝忠亦 
以日华宽厚遂假以刺史朱滔叛兵屯河间沧定道阻滔招日华不纳攻之日华乘城自固参军事李宇谋曰城久围府兵不为援今州十县濒 
海有鱼盐利自给此军本号横海将军能绝易定归天子自为一州可亢盗喉襟能用仆计请至京师为天子言之日华乃遣宇西帝果大喜拜 
御史中丞沧州刺史复置横海军即以为使时建中三年也拜检校工部尚书诏沧岁馈义武钱十二万缗粮数万斛以宇为判官武俊欲得沧 
遣人说日华归已日华绐曰敝邑为贼攻力屈则下之愿假骑二百抗贼贼退请以地授公武俊喜归之马日华留马谢其使武俊大怒与滔方 
睦惧有怨乃止久之武俊归命日华乃还马以珍币厚谢复结好武俊亦释然贞元二年卒赠兵部尚书子怀直擅知留事帝以日华故拜权知 
沧州刺史宇入朝愿析东光景城二县置景州且请刺史河朔刺史不廷授几三十年帝嘉其志以徐申为景州刺史升横海军为节度擢怀直 
为留后明年为使九年来朝进检校尚书右仆射怀直荒田猎出辄数日不返帐下程怀信其从昆也闭门不纳乃入朝帝不罪更以虔王为节 
度使擢怀信留后以怀直兼右龙武军统军明年怀信为节度矣十六年怀宜卒赠扬州大都督后五年怀信死子权袭领军务诏授留后元和 
元年拜节度使累进检校兵部尚书封邢国公六年入朝加检校尚书右仆射权始名执恭尝梦沧诸门悉署权字乃改名以应之及淮西平惕 
不安丏入朝固辞军政诏华州刺史郑权代之后以检校司空为邠寍节度使卒赠司徒宗族奉朝请宿卫者三十余人

　　△李全略 【李同捷】

　　李全略本王氏名日简事王武俊为偏裨承宗时入朝授代州刺史田宏正遇害穆宗以全略故镇州将召问全略多陈利害冀合帝意宜 
请尽死报遂授德州刺史时杜叔良败博野故以全略为横海军节度沧德棣州观察使赐今姓名未几使子同捷入朝既还即奏为沧州长史 
押中军兵马帝不得巳可其请全略阴规传久选材武结士心棣州刺史王稷善抚众而家富于财全略内忌计杀之族其家未几死同捷领留 
后事求节敬宗持久诏不下俄而文宗立同捷以帝新嗣位必大开贷示四方乃遣弟同志同巽入朝使属崔长奉表请命诏拜兖海节度使以 
乌重允代同捷计穷矫言军中留己于是王智兴请全军出讨魏博史宪诚令大将传手诏入于军同捷不受诏削官爵命重允率郓齐兵进讨 
宪诚智兴及汴滑李听平卢康志睦易定张璠幽州李载义以兵博境同捷自以与成德有旧乃倾玉帛子女市河北三镇驩载义执使者献诸 
朝王廷凑本窥横海欲乘隙取之引军来援智兴攻棣州引水灌城凡七月其将张叔连降始刺史栾蒙以同捷叛密上变事泄为所害赠工部 
尚书智兴进围沧州是时帝且讨王廷凑兵须伙繁置供军粮料使以济两河诸将多张俘首冒赏自重允卒后李寰傅良弼不终事更以左金 
吾卫大将军李佑代智兴将李君谋以轻兵绝河夜残无棣降饶安壁兵五千明年佑拔无棣平原诏行营坚壁务农非被袭勿决战而佑兵巳 
薄德州帝遣谏议大夫柏耆宣慰佑拔德州同捷益急乞降佑疑其诈耆引兵直入城取同捷及家属驰西佑入沧州耆至将陵斩同捷传首京 
师诏贷四州一年租赋赦同捷母并妻息徙河南流崔长商州同巽等以异母贷死

　　钦定续通志卷二百七十九

 

　　●钦定续通志卷二百八十

　　列传

　　唐 【八十】

　　○唐八十　藩镇宣武彰义泽潞

　　刘元佐【士寍】　吴少诚【少阳元济】　刘悟从【谏稹】

　　刘元佐 【刘士寍】
　　吴少诚
　　刘悟 【刘从谏　刘稹】

　　△刘元佐 【刘士寍】

　　刘元佐滑州匡城人少为县捕盗犯法亡命从永平军为牙将大历中李灵曜据汴州反元佐袭取其宋州诏以州隶永平节度使李勉即 
表署刺史建中初进兼御史中丞充宋亳颖节度使李纳攻李洧于徐州诏元佐援洧大破纳兵斩首万余级东南饟漕乃通进围濮州徇濮阳 
皆下遂通濮阳津迁检校兵部尚书兼曹濮观察淄青兖郓招讨使汴滑都统副使李希烈之反元佐与李勉陈少游哥舒曜联兵屯淮汝数困 
贼帝在奉天垂意关东乃诏检校尚书左仆射同中书门下平章事希烈攻陈州元佐救之希烈走遂进取汴州诏加汴宋节度使陈州诸军行 
营都统元佐本名洽至是赐名入朝复兼泾原四镇北庭兵马副元帅检校司徒元佐贵母尚在常月织絁一端示不忘本数教敕元佐尽臣节 
见县令走廷中白事戒曰长吏恐惧卑甚吾思而父吏于县亦当尔而据案当之可安乎故元佐待下益加礼汴有相国寺或传佛躯汗流元佐 
自往大施金帛将吏商贾走输恐后籍所入得巨万因以赡军其权谲类若此李纳遣使至汴元佐盛饰女子进之厚馈遗皆得其阴谋故纳最 
恽之所宠吏张士南及假子乐士朝赀皆巨万而士朝私元佐嬖妾惧事觉酖元佐死年五十八赠太傅谥曰庄武军中匿丧俟代帝亦为隐踰 
三日乃发丧使至帝问所欲立曰陕虢观察使吴凑可乎监军孟介行军卢瑗以为便乃拜凑为节度使至泛水元佐柩将遣士请具礼瑗不许 
众怒而噪起元佐子士寍于丧尊为留后帝召宰相议窦参曰汴人挟李纳以邀命若不许势且合遂以士寍为左金吾卫将军嗣节度始元佐 
养子士干与士朝皆来京师士干知元佐死无状遣奴持刀给为吊入杀士朝于次帝恶其专亦赐士干死士寍未授诏时私遣人结王武俊刘 
济田绪等诸镇不直之皆执其使士寍忍暴手杀人杯案间又强烝父诸妾逼乱吏民妻女每畋猎数日乃还其下厌苦大将李万荣与元佐同 
里宽厚得士心士寍引众二万畋城南未还万荣晨入府分兵闭诸门使告士寍曰诏书召大夫宜速去不然且传首士寍奔京师诏就第禁出 
入拜万荣兵马留后遣兵西防秋兵素骄当戍者怨大校韩惟清张彦琳等请往不许使其子乃将未行彦琳等反攻万荣不胜而溃惟清奔郑 
州彦琳走东都万荣悉诛其妻子众不安乃呼于市曰大军至城且破万荣捕按之或言为士寍所教万荣以闻斥士寍置郴州俄进万荣节度 
使会病甚以兵属邓惟恭惟恭者与万荣同里闬而署子乃为司马万荣死是夜惟恭执乃送京师杖死京兆府以董晋代之

　　△吴少诚

　　吴少诚幽州潞人以荫官诸王府户曹参军事为荆南节度使庾准牙门将从入朝道襄阳度梁崇义必叛密画计将献天子李希烈以闻 
诏嘉美擢封通义郡王崇义反希烈以为前锋事平赐实封户五十希烈叛少诚为尽力及死推陈仙奇主后务既又杀之众乃共推少诚德宗 
</div>
    <div class="pagination">
<a href="续通志_page638.html">上一页</a><span>...</span><a href="续通志_page634.html">634</a><a href="续通志_page635.html">635</a><a href="续通志_page636.html">636</a><a href="续通志_page637.html">637</a><a href="续通志_page638.html">638</a><span class="current-page">639</span><a href="续通志_page640.html">640</a><a href="续通志_page641.html">641</a><a href="续通志_page642.html">642</a><a href="续通志_page643.html">643</a><a href="续通志_page644.html">644</a><span>...</span><a href="续通志_page640.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
