<!DOCTYPE html>
<html>
 <head>
  <meta charset="utf-8"/>
  <title>
   宋会要辑稿 - 第 514 页/共 1125 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   宋会要辑稿 - 第 514 页/共 1125 页
  </h1>
  <div class="content">
   广西运判兼提举盐事王正己、广东提盐林枅、浙西抚干胡庭直奏到广西所行官般官卖，诚为民害，若两路改作通行客钞，诚为利害害：疑当作「便」。。一、庭直言：「广西雷、廉、高、化四州系产盐地分，旧许八分客贩，二分官卖食盐，若不尽行住罢，窃恐州郡因而科扰。今拟定欲从其请。一、钦州白皮咸土，可以煎炼，干道七年指挥封闭，不能革绝。乞差官毁废灶场。丙等议：钦州边近溪洞，差官毁灶未便。欲申严干道七年指挥行下，令常切遵守。一、庭直言：广西昨行钞法，时诸州多是诡作客名，筭钞回易；或截留客盐自卖，不还价钱；或虽与客住卖，而邀阻诛求，以助公帑；或行钞之初，隐藏合封桩盐，公然官卖。乞严行约束。今拟定欲从其请。一、信等看详广东转运司公牒，欲依承平时那融应副广西转运司米一万二千石。今拟定欲下广西转运司照会。一、广西路见为广东路抱认起发鄂州大军钱二万四千五百五十贯，若通行钞法，合于广东路正钞钱内起解。今拟定：欲令广东西路依此施行，内广东路合解发钱，为改法之初，特与蠲免三年。一、广西运司每年应副靖州钱三万贯，合起发鄂州大军钱一十万贯，桩提刑到任陈设钱二千贯，经略到任，添助静江府岁计钱五万贯，本司杂支钱三万贯，通十九万二千贯。今拟定：靖州钱于湖广总领所科拨，鄂州大军钱将总领所递年余剩并纲运未到钱通融补 
      
填，提刑经略司到任钱并免，应付本司杂支钱节省一万贯，仍令广东路提盐司，递年于起发户部经常钱二十五万余贯内，改拨一万二千八百贯赴广西转运司补助。以上通计二十万三千八百贯，虑恐改行客钞之初，或阙经常。欲于南库支降会子二十五万贯，礼部给降度牒三百道价钱五百贯、计钱一十五万贯，通计四十万贯，候客钞通行日，逐旋桩还。一、胡庭〔直〕又言：二广旧行客钞时，通以九十万贯为额，广东卖盐十万箩，计正钞钱五十万贯，广西卖盐八万箩，计正钞钱四十万贯，后因广西官般官卖，每岁卖盐一十一万五千二百八十七箩，以科抑之故，数多如此。今来通行客钞，广东欲以九万箩、广西六万箩为额，东客贩盐入西路者，既纳通货钱；西客改指东盐者，亦不可不纳通货钱。以三万箩为率，每箩拘所省脚钱七百文入官，以改指通货为名，岁可得钱三万一千贯。而东盐住卖，每斤增钱二文三分，以六万箩为率，岁可得钱一万八千贯，以助西路漕计。然后以西路六万箩纽计正钞钱三十万贯、漕计钱六万贯存留盐本，及改指通货仍纳六万二千二百八十贯。东路九万箩，计有漕计钱九万贯，增收西路漕计钱一万八千贯，通货仍纳二万一千贯，存留银本钱三万四百二十贯，并拨充西路漕计。如此，则一岁可有钱五十八万一千七百贯。方与两路会议，据广西报到，一岁 
      
支拨起解钱共计七十八万三千六百二十一贯二百六十八文。拖照干道七年两路会议之时拖：疑误。，广西一岁支拨起解止计钱五十九万六千三十九贯六百一十四文，今来比旧增支钱计一十八万七千五百九十贯有奇，未有通融。既蒙朝廷蠲免起解及措置补助计钱二十万三千八百贯，却有剩钱一万六千三百七十八贯七百三十文，若朝廷不欲于钞面更有所增，及创立改指通货之名，止以干道七年左右司看详广东十万箩、广西八万箩上合收钱数通融应副广西漕计，庶几与通行客钞旧法相应。」诏：「广西转运司自淳熙十年四月一日为始，住罢官般官卖，依旧通行客钞。内广东路每岁以十万箩、广西以八万箩为额，仍依胡庭直所奏，增收漕计钱存留盐本，改指通货钱，并依见行钞法指挥施行。不得仍前科抑，如州县或有违戾去处，令两路帅臣、监司按劾以闻，若帅臣、监司违戾，许诸司互察，官吏重作施行。其合行下未尽事件，令帅臣、监司公共条具闻奏。十二月二十一日，庭直除广东提盐。 
八月七日，右谏议大夫黄洽言：「解盐之禁，今日所当严，乞自今凡在官敢以解盐自行中卖及以相馈遗者，不论斤两多少，必当重寘典宪无赦，仍令逐路监司严行觉察。」从之。 
九月十八日，诏南恩州钞盐依旧以一千五百箩为额，从守臣请也。 
十年正月十四日，胡庭直再条具措置二广钞盐利害下项：「 
      
一、二广通行客钞，正要西路提举盐事官究心协力，公共措置，乞令广西提举盐事官衔内带同措置广东盐事，广东提举盐事官衔内亦带同措置广西盐事。自今两路提举盐事官须管分上下半年巡历至梧州同共会议，或有急切，不能候两路提举官到来，许互差属官至两司治所公共商议。有合行事件，同衔闻奏。须管两路每半月具招诱到客人入纳数目彼此关报，务要客钞通行，漕计不阙。一、广西盐司差主管官一员，就石康县置廨宇。缘彼处烟瘴深重，无人注授，多是权摄。乞从朝廷选授有材力清强官，仍不拘资格，依已降指挥，任满，与转一官，庶几人皆乐就。一、乞降指挥，令广东自通行客钞之后收到正钞钱，依旧额以七万五千箩为率，作上供支解外，自余增卖到盐箩，如正钞钱，许令别项椿管，准备广西岁额万一不敷，即以此钱权行补助，候客钞通行，发归朝廷别用。一、乞朝廷明立赏格，将广西州县守倅、令佐、巡尉若能劝诱客旅，禁戢私贩，所趁盐课登及岁额，每岁各与减一年磨勘，选人任满，与循一资；亏及三分者，每岁各展磨勘一年。仍于岁终将一路守令比较，使人知所惩劝，则事功可以兴起矣。一、州县官般到见在未卖官盐，尽数拘收封椿，如合干人辄有隐慝，并许诸色人告，赏钱一百贯，犯人以违制科罪。如新钞客盐未到，人民阙食，仰本州岛县权将拘收到盐于 
      
官务零细出卖，许客人从便筭请，指射有盐州县支请出卖。一、乞照绍兴八年指挥，两路产盐场僻远隔涉海洋去处，(今)[令]提举盐事司措置，依旧例自海场般运，内广西至郁林州都盐仓，其广东路至广州、潮州、南恩州，于州仓卸纳，准备支遣。内有山险去处，合作小篰，以便客人般贩。今欲作两等制造盐箩，内一等作一百斤，内一等作二十五斤，令客人从便筭请。一、二广州县，自来寄居待阙官、有荫子弟摄官、举人、(刑)[形]势之家判状买盐，夹带私贩，乞依淮浙盐法，不以荫论，命官奏裁。」从之。 
二十二日，诏：「朕惟国以民为本，故仁之所覆，笃近举远，而无所殊，维时广南在数千里外，疾痛艰于上闻，肆朕悯之尤切。盖盐者，民之以食，向也官利其赢而自鬻，久为民疾，朕既遣使询之，得其利害以归，复谋诸在廷，佥言惟允，始为之更令，俾通商贩而杜官鬻，民固以利矣。然利于民者官不便焉，何者 盐之息厚，凡官与吏之所为妄费，以济其私者，异时悉出于此，一旦绝之，无所牟取，必胥动以浮言、将毁我裕民之政。且朕如恤民而已，浮言奚恤 矧置监司、守令，均以为民。朕有美意，弗推而广之，顾挠而坏之，可乎 自今如或有此，达乎朕听，必劾其实而寘之法。明以告尔，尚其钦哉!」以起居郎詹仪之言：「乞特明诏戒饬两路监司、守令，使知通行客钞，专一裕民，各宜协心体国。」故有是诏。 
三月五日，广西经略、 
      
安抚、转运、提刑司言：「奉诏条具合行未尽事件，谨条具如后：一、静江府见屯驻韶州摧锋军官兵二百人，合用口食钱米，并系转运司逐年于广东认起鄂州大军钱内截拨应副。批文：今来改行客钞，鄂州大军钱止合于广东正钞钱内起解。转运司既无前项窠名钱截拨应副，望特降指挥措置支给。一、准指挥：住卖雷、廉、高、化四州食盐。缘四州系产盐去处，盐价低平，决无钞客算请，恐因而科抑，重为民害。一、准指挥：封钦州白皮场盐灶。契勘钦州自绍兴十二年内因咸土生发，遂创置白皮盐场，后因百姓兴贩私盐作过，遂行住罢，依旧差官般雷州蚕村场盐出卖，每斤收钱五十四足。今来客贩每斤价钱已及六十足，又有贴紬、縻费、脚剩在外，如此，则过于钦州见卖盐价，不惟客人兴贩无利，又无经涉海道，决无客人请贩。窃虑民间无盐食用，白皮场未免复有私煎盗贩等事。一、照对绍兴八年六月六日指挥，两路初行客贩，广东岁以十万箩为额，广西岁以八万箩为额，其时广西盐事系提刑兼领，不放东盐入西界，是致发卖及额。绍兴二十五年，因广东申请通货盐入西路，每箩额通货钱七百文，补助西路岁额，缘此西路岁额大亏，至于抑勒东客带买西钞，于是西路遂有并司之请。西路积压钞引无客筭请，遂有官般官卖之请。既行官卖，而通货不行，两路纷争，遂令广东提举章 
      
潭、广西运判高绎会议，每岁止约以广东客钞二万五千箩入广西州郡住卖。自干道八年改行客钞之初，当年广东盐入西界已及二万三千二百十八箩，至干道九年，遂及三万三千八十六箩，是致搀夺西盐发卖不行，岁计阙误。于是淳熙元年，再行官般官卖，不曾通入东盐。今来复行客钞，缘客贩便于东而不便于西，若不限以通货箩数，则客人必辐凑于广东，西路钞额，决难趁办。」诏第一项令胡庭直于已科拨贴助摧锋军支遣钱内，每年移运一万三千四百余贯前去静江府，充屯驻官兵按月支遣，毋致阙 ；第二、第三、第四项，并令胡庭直同王正己相度经久利便，连衔指定闻奏。」 
五月二十九日，诏：「大奚山私盐大盛，令广东帅臣遵依节次已降指挥，常切督责弹压，官并澳长等严行禁约，毋得依前停着逃亡等人贩卖私盐。如有违犯，除犯人依条施行外，仰本司将弹压官并澳长船主具申尚书省，取旨施行，仍出榜晓谕。」以广州布衣容寅上书(吉)[言]大奚山私贩之弊，故有是命。 
七月十七日，诏：「 令所专一修立私贩解盐断罪告赏条格，自今与蕃商博易解盐之人，徒二年，二十斤加一等，徒罪皆配邻州，流罪皆配五百里，知情、引领、停藏人，与同罪，许人捕捕：疑当作「告」。。若知情负载，减犯人罪一等，仍依犯人所配地理编管。许人告，透漏官司及巡察人各杖一百，获犯人并知情、引领、停藏人，徒罪，赏钱二百贯；流罪，三百 
      
贯；如获知情负载人，减半。其提举官并守令觉察，并取旨(取)重作施行。令户部遍牒沿边州军并提举司常切觉察。」 
二十五日，户、刑部言：「乞将弓兵容纵私盐之人照应《透漏私茶指挥》一体施行。」从之。先是，绍兴八年六月十八日，申明透漏私茶指挥，所犯不至徒，自合徒一年，决配邻州。如本犯至徒罪以上，即合随本犯刑名决配千里；如系流罪，剌配广南。 
二十九日，宰执进呈知镇江府钱良臣体究到淮东路通、泰等州诸盐场共有未支还亭户盐本钱一百一十万贯。上曰：「淮东提举司每年合起赴镇江府桩管耗盐本钱三十四万贯，可特自今年为始，免起三年，令赵不流到任日，将见欠亭户盐本各斟量久近，分拨支还。」先是，荆湖北路盐客吴傅进状言：「国家煮海之利以三分为率，淮东盐利居其二，通、泰、楚三州管买盐场一十六处，摧煎场一十二处，计四百一十二灶。绍兴初间，每一灶煎一昼夜，计一伏火，所煎到盐多者止一十七筹，每一筹计盐一百斤。近淳熙初间，亭户得尝试卤水之法，以石莲一十枚掷之卤水中，如五枚浮起为五分之卤，如七枚浮起为七分之卤，或不及七分，再用牛刺爬盐土，复将淡卤再淋，必待卤浓可用，然后煎之。每一灶一伏火，煎二十五筹至三十筹，是一伏火多煎盐十筹至三十筹。比之旧额，近增其半。缘此买盐场秤买亭户盐货，每筹除旧额，增加大 
      
秤浮盐二十斤至三十斤，为出剩浮盐，每一日买盐一万余筹，其浮盐止以二十斤为则，有二十万斤，计二千筹，每一筹计钱一贯八百三十文作船脚钱外，有一贯六百三十文并随时冒作秤买正数之盐。再中卖入官，径于支盐仓钱库取拨本钱三千二百六十贯，或径发卖与客人，却于随纲钱内 除上件钱数。以岁计之，取拨本钱一百一十二万三千一百贯文，计钞钱四百五十一万七千五百余贯，其于国课，颇计利害。又每一纲一运，取盐样一袋，并诸色窠名钱不在其数。提举官坐享其利，而亭户中卖正数盐在官积压，不行秤卖。及至中卖，又多秤过斤两支请价钱，每筹一贯八百三十文，除 诸般縻费外，净得钱一贯四百文。如随秤下得钱，犹且济用，况被积压拖欠，缘此亭户迫于饥寒，不免私卖。乞自朝廷严行根究上件本钱支还亭户，使各沾实惠，可以尽革私卖之弊。」至是，良臣体究到，乃降指挥。 
十月二十六日，广东提盐韩璧言：「臣顷自广西机幕擢守边州，三任九年之间，一路盐法利病粗知其略，谨画一具陈。一、静江帅府诸司所会官吏系多，及养老拣汰使臣之类逐月支俸，已自不赀，而本府所管摧锋、效用、雄边三军及将兵共以数千计，除摧锋一军元系本路漕司应副外，自余诸军岁支(依)[衣]粮，委是浩瀚。今闻住罢之后，官员俸给已数月无支，其赡军衣粮讵可一日而 
      
阙 乞下本路转运司照会应副施行。一、广西一路，唯邕、宜、钦、融四州系是极边，祖宗以来，屯养将兵以镇压之，所支衣粮，视他郡不啻数倍。自改官般官卖，一切取办于盐。今复住罢，则上件供亿之费，漕司又当任其责。乞下西路转运司照会往年事例应副施行。一、契勘得广东路干道八年正月一日为始，两路通行客钞，共卖过钞引八万二千四百七十三箩，数内广西界盐二万三千二百一十八箩；干道九年，卖过钞引八万九千五百五十六箩，数内过广西界盐三万三千八十六箩。自淳熙元年以后，不许东客过行西路，而本路逐年所卖盐箩约得六万之数。今来西路诸郡缘发泄钞引不行，每遇东客贩盐入西江江：疑当作「路」。，先令责认入纳西路钞引，方许开封住卖。客人往往留滞，忧惧皆去皆：疑误。。一次买东钞入西路，便作西客，不得脱籍，似此不唯抑勒，是欲以术消东路客盐不得过界，则本路岁额浩瀚，何以趁办 乞下两路漕司照应干道年间通行客钞事理施行。」诏詹仪之、胡庭直详今来所奏事理，及照应节次已将指挥同共措置施行，毋致违误。 
十二月二十一日，广东提盐同措置广西盐事韩璧、广西运判兼提盐同措置广东盐事胡庭直言：「广东路奉行钞法，自绍兴间客铺赴广州卖钞库入纳，皆是用银，每两价钱三贯五十文九十八陌筭钞，以示优润。今二广盐通行客钞，以逐州在市实 
      
价折钱请钞。缘逐州市价各不同，无一定之论，难以关防情弊。今相度，欲将客人入纳筭买广西钞引，每箩钞面正钱五贯省，一例作每两价钱三贯五十文九十八陌折银。如广西转运司支拨诸州岁计，并照各州月申市价高下增减分数，折支应副，不得拘执入纳价钱，庶免诸州折阅之患。若将广西运司支遣有些子折阅，本司自行抱认，实为经久可行利便。」从之。 
十一年四月三日，诏：「金州依见行盐法，听客人、铺户从便买卖官盐，不得仍前置场拘摧。如有违戾，许京西提盐司按奏。」京西运副江溥言：「向来金州帅司违法置场，拘卖客人盐货，高价俵卖，宣抚使虞允文入蜀，州民遮诉，遂行废罢。既而知州韩晓申明宣司复置，名为称提场，其弊复兴。后因知州王彤不法，总领李昌图按治，并夺盐场拨吏，总领所委金州签厅掌管。自此冒法，更无忌惮。闻总所岁得干息止十万缗，官吏侵盗之数又复倍之，商旅坐困，民食贵盐，公行侵射官利，乞行禁止。」故有是诏。 
十五日，广西经略詹仪之等乞将高、化、雷、廉、钦州产盐地分，令转运司差官于逐州置场，零卖应副民食，更不立额。」从之。 
五月一日，户部提领务场所言：「淮东提举赵不流申：诸场见在散盐二百七十五万余石，乞权依额每年买盐三百万石，候发泄积盐渐见次第，却不拘祖额收买。」从之。既而十三年十一月二十三日，淮东 
      
提举司言：「诸场见管散盐不多，乞自十四年为始，每年添买盐四十万石，共买盐三百四十万石。」从之。 
十九日，诏：「殿前马步军司及江上诸军及都大提举茶马司约束取押马纲官兵，不得将带解盐私贩，如有违犯，即从条断罪。」从知均州何惟青之请也。 
八月十四日，广东提举同措置广西盐事韩璧言：「广州卖钞库准行在太府寺，差官押到淳熙十五年料钞引，计盐九万九千九百九十九箩。自当年五月，今及一岁，卖过钞引八万五千六百二十箩。依指挥，以七万五千箩正钞钱银分隶支拨起发，其增卖盐一万六百二十箩，正钞钱银计五万三千一百贯文省，在广州卖钞库别项桩管。」诏韩璧将增卖到盐箩、正钞钱银认数桩管，非奉朝廷指挥，不得擅行支使。其未卖淳熙十年分钞引，更切措置给卖。 
十一月十六日，置万州南浦县渔阳盐井监官一员。井岁收盐一十四万六千三百余斤，初以主簿兼监，于是始专置官。 
十二年正月二十一日，复置温州在城盐仓。浙东提举司言：「干道五年罢州仓，奸弊百出，盐课顿亏。」故复从之。 
二月十二日，诏：「广东水军统领兼以巡察海道私盐带衔，每考批书，必会盐司有无透漏纵容大奚山私贩事节，方与放行。如有捕获私盐数目，即与依格推赏。从臣僚请也。 
四月四日，福建运副赵彦操言：「州县卖到盐钱多被侵移他用，盖缘不曾委官掌管拘收，致有欺弊。今措置，欲就州县令置敖眼桩管，本司增盐本等钱，州委郡贰、县委佐官，专一 
      
掌管。如遇纲到，实时据数计盐桩管，逐时各从州县盐坊卖钱照本司，(今)[令]立月帐数目发纳取足。如敢弛慢，收桩不足，或将已收到钱侵移借用，许本司奏劾。」从之。 
七月八日，诏减开州温汤盐井所增盐额一万八千斤。先是熙宁九年，夔路提刑张宗谔奏定本井每岁盐额二十一万二千五百五十三斤，后来本州岛自行推排，于祖额上增一万八千斤，于是以井户进状，诏制置诸司体究措置，而诸司奏减之。 
十二月十五日，广西经略詹仪之、广西运判兼提举本路盐事同措置广东盐事林 言：「奉旨相度广东西盐事。并为一司，委是经久利便，其两路卖盐，乞通以一十六万五千箩为岁额，广东九万五千箩，广西七万箩。」从之。并司详见提举茶盐司门。 
十三年七月四日，知广州潘畤言：「本州岛城里外置局折卖盐包，系淳熙元年创置，淳熙六年内方始计口给历，付民户照买，但给历钩考，近于均敷，仍乞〔依〕旧置局差官折卖，拘回元历头。买多或少，听从民便。」从之。 
九月二日，广西经略詹仪之、广南都提举盐事谭惟寅言：「两路盐钞旧虽以十八万箩为额，止是虚名，累年招卖不及十三四万箩。途准指挥途：此字误。，以一十六万五千箩为额。并司之初，务在责实，若不及，(今)[令]以实申陈，图为经久之计。将来决是趁办不及，乞且以十五万箩为额，候三数年间见得增亏，却旋次增额，庶几经久可行。昨来两路通行客钞，东 
      
盐入西路者，每箩收通货钱七百文，内客人请西路钞，改揭请东盐入西路界，亦纳通货钱七百文。今既并司，不当更分东、西路，所有上项通货钱乞特与免收，以便商贩。」从之。 
十六日，诏：「淮浙提盐司将所部州、军应管盐场见差总辖，并行住罢。」以臣僚言：「总辖权制亭灶，遇支本钱，尽先兜请，恣行刻剥，却纵亭户私盐盗鬻。」故有是诏。 
十二月八日，福建运副赵彦操等言：「汀州科盐，民受其害，守臣明知之而明蹈之者，苦于财用无所从出耳。今汀州与长汀、上杭、莲城、武平县盐价，每斤为钱百六十有二，清流百四十有四，宁化百四十有九。价既高，人不乐买，是以至于科敷。今相度，欲于漕司合得增盐钱，每斤与减四文，及州用净利钱减三文，汀州縻费钱减八文，每斤共减十五文，卖盐之价，减亦如之，以岁运二百万四千斤会之，总三项共减三万九千三十八贯九百六十二文省。又欲于所运盐内拨出七十九万七千五百斤，免其分隶诸司，以足所减州用净利之数，为钱七千九百二十二贯七百六十七文省。如此，则立价既平，买盐者众，官卖亦行，私贩遂息。而汀州与六邑岁减于民者三万九千缗有奇，减于官者一万(有)[缗]有奇，所(捕)[补]州用，又在此外，州县之力，庶几可纾。」从之。先是，新四川安抚制置使赵汝愚新四川安抚制置使：疑「新」字下脱「任」字。言：「汀州地僻民贫，而官盐立价最贵，配抑追扰之害，视他路独甚。乞将汀州一郡 
      
改作客钞，其州县岁额合得盐数，并给降钞引，付本州岛县措置变卖。」乃诏福建提举应孟明同汀州守臣赵师惚详利害条奏。既而孟明言：「福建上四州军有去产盐之地甚迩者，官不卖盐则私禁不严，民食私盐则客钞不售，既非翻钞之地，则客卖销折，所以钞法屡行而屡罢。四川阔远四川：疑当作「四州」。，客钞犹不可翻，况汀州山水穷绝之处，客欲翻钞，将何所往 故钞法虽良，不可行于汀州，惟裁减本州岛并诸县合纳运司盐纲内钱，而严科盐之禁，庶几汀民有瘳。」复诏彦操等措置裁减条奏。 
十四年正月二十一日，诏：「长宁军淯井盐监，许通入泸州乐共城、博望寨、梅岭、板桥、政和堡五处地分贩卖。」以臣僚言：「长宁岁计，独仰盐井，乞与放行邻境出卖。」下制置等司措置，而有是诏。 
十二月十八日，四川安抚制置司言：「夔路大宁监四分盐，递年科在恭、涪等八州，委是扰民。转运司措置，止就夔州以时价变卖，诚为利便。所有亏钱除以金银高价对折及转运司抱认外，余一万五千道，总领所已将淳熙十一年、十二年、十三年分并行抱认。乞下总领所将淳熙十四年以后年分所亏一半钱一万五千道，令本所依以前三年体例永远抱认，庶几八州之民，得免科抑之扰。」从之。 
十六年正月十一日，应孟明究实到广中盐钞利害，上曰：「初议行此事，时先差胡庭直去体量，非不审详，往往只是符同詹仪之之说， 
      
今为所误。宜令应孟明条具更改。人户未有支钞盐，须令尽数支还，今不可复失信于民。」 
二十五日，诏：「应孟明、朱晞颜与新除都提举广南盐事王光祖将盐法日下从长相度，如合复旧，即一面措置经久利便施行，毋致再有科抑之弊。仍权于本路诸州军未起湖广总领所岁计钱内，截拨一十五万贯补助今年支用，自后却照淳熙十年以前窠名趁办发纳。」孟明言：「臣道由衡州，已闻广西盐法更变不常，凡商人之稍有资财者，皆迁徙而去。及至静江府，过兴安县，乃知本府通判及兴安知县每招致人户，以会盐客为名，视物力之高下，均盐箩之多少，名为劝诱，实则抑配。先令旋纳钱银，其余抵以物产，请盐未至，而追索之令已下，往往取急求售，钱本销折，凡昔之上、中户，今皆破荡家业矣。本府与兴安县利害兴安县利害：此句有脱字。，臣所亲见，其它州县，事尤可知。闻有人户借荒田之砧基，以充要约，异日没纳，官为无用，抑勒田邻俾之承买；亦有文书在官、田庐久已出卖者，他时根究牵连，宛转受害。或州县以科抑未尽之钞，令人吏假为客名，冒入抵当之文请盐，置铺出卖。缘其名不正，人吏得而侵欺，官司亦不敢问，弊孔百端，不容具述。盖(郡州)[州郡]之匮乏，漕计之不裕，皆盐法之弊实致也，而民户受害矣，又可虑之尤者。议者谓向之官卖，止缘漕司或额外增敷，州县或额外添般，发泄不尽，间成科抑，非一路州、县皆 
      
然，未为大害也。今若官般官卖，复归漕司，而增敷有禁，添般有禁，敢抑配者寘之重典，则在明号令以 之耳。向来官司既失信于商人，今不可复失信于百姓。若朝廷果欲变从旧法，则人户之请钞而未得盐者，欲先令立限请卖，而后以官般官卖继之。但又闻都盐司不支本钱，盐丁散走，恐难立限，无盐可支。若只令官中收其元钞，还其抵当并所输钱银，其势甚便。仍乞速下漕司措置，委官赍钱往产盐地招复盐丁，劝谕煎盐，庶几官般不致少阙，民得以从便。」晞颜亦以为言，故有是诏。已上《孝宗会要》 
淳熙十六年十一月十一日，臣僚言：「乞令户部行下广西漕司，今后灶户车丁钱依时行下郁林州或附近州支拨，庶得接续支遣，不致失业。」诏都大提举广西盐事司同广西运司措置，依时支给，毋致拖欠。 
绍熙元年八月六日，户部言：「广西转运司申：西路官般卖盐，照得提盐司昨来均拨盐付诸州般卖，缘每箩减 一二十斤，州用不给，遂致高台价直，减 两数。今来本司已纽搭卤耗，增支数目，使盐到诸州日不致损折，则各州所卖盐，如止于二三千箩，亦已增收钱三五千贯，尽可了办支用。已行约束，将请到盐依立定价发卖，不得擅便增价及减克斤两。」又言：「西路官般卖盐，去年都提举司多所更革，如减损盐箩斤重，至诸州亏折岁计；增卖腌造盐数，至远民重迭科抑；减 常运官食钱钞，而 
      
纲运留滞；折银支盐本钱，而盐丁重困。照对廉州白石场、化州官寨场、雷州蚕村场系买纳一路盐课去处，其逐场盐丁，全仰官中买纳为生。自都盐司以银大价折支，亏损本钱，以致盐丁逃散，或私煎盗卖。今于邻近高、化、雷、廉、琼、郁林州等处支拨寄桩库一色见钱，下逐场充本，买纳盐课，责令监官将盐丁煎到盐，不以早晚，实时交秤，当面支还本钱，不得阻节，并乞下广西转运司一面施行。」从之。 
十一月二十四日，广西提刑吴宗旦言：「昨臣僚奏高、雷、化钦、廉州产盐地分，不在官般之数，旧法只许此五州卖二分盐。岁月既深，官吏一意掊敛，高其价直，簿历不明，支收伪冒。得旨令措置以闻。一、廉州元额卖二分盐二千三百二十箩，计二十三万二千斤，每斤三十二文，所立价钱太高，是(至)[致]民食私盐。却乃计户给历均科，每月主户买盐三斤，客户二斤，寡妇一斤半，及令保甲拘催，甚于二税。及廉州管下石康、合浦两县盐丁，元管一千一百八丁，将所纳身丁米每丁折纳盐三箩。淳熙四年，运司见得太重，每丁减盐一箩，每年抱认。还本州岛钱一千二百八十五贯二伯八十文，实纳二箩，系赴白石场交纳。运司支还本钱二千五百余贯，拨付本州岛。淳熙十二年，方系廉州将运司抱〔认〕钱献与运司，却拨上件盐回本州岛自行受纳，仍旧发卖与民，每斤价钱二十二文。以此二分盐外，又添此一项科扰。 
      
与本州岛守倅面议，将二分盐每斤一例减作二十文，及将身丁盐拨隶运司，白石场入纳，却归还三千三百三十六箩价钱，所余二分盐数，更不分户丁，祗自从便发卖，及将盐丁所纳折米盐，拨隶白石场交纳。一、雷州元额发卖二分盐六千二十箩，计六十万二千斤，每斤三十文足。上件盐系科下三县发卖，内海康县每年主户一丁，食盐一十二斤；客户一丁，六斤，本县于每斤价钱外，又收钱二文，每斤计收钱三十二文。遂溪县每年主户一丁，食盐二十四斤；客户一丁，一十二斤，本县及卖盐官于外每斤又收钱五文，每斤计收钱三十五文。徐闻县每年主户一丁，食盐二十斤；客户一丁，一十斤，本县卖盐官于外每斤收钱一十文，每斤计钱四十文。州郭每年主户第一等食盐八十四斤，第二等六十斤，第三等四十八斤，第四等三十六斤；客户每年食盐一十八斤，每斤钱三十文，自合裁减。欲于元卖盐额减去三千二十箩计三十万二千斤，只以三千箩计三十万斤为额，每斤一例减作二十五文足。分主、客丁收买，内主丁每岁额钱一百三十七文足，买盐五斤半；客丁每岁纳钱六十九文足，买盐二斤一十二两。本州岛见管主户四万六百八十七丁，共买盐二十二万三千七百七十八斤半；客户二万七千六百二十二丁，共买盐七万五千九百六十斤半，外剩盐二百六十一斤，充本州岛官吏 
      
收买食盐，更不置场发卖。逐年祗是一次于五月间，赍买盐价钱随身丁钱一顿赴州交纳，就州仓实时支给。一、化州元买二分盐四千四十箩，计四十万四千斤，系分拨下三县发卖，内吴川县每斤三十文足，石城县每斤三十五文足。照得于二分盐外，又般卖衣赐盐九百余箩。乞将盐额减去一千四十箩，只以三千箩为额，三县盐价每斤并一例减作二十文足，仍住罢逐县卖春冬衣盐。一、高州元额卖二分盐五千八百七十五箩，计五十八万七千五百斤，系拨下茂名、电白、信宜三县，将主、客户作一等计户发卖，信宜县每斤四十五文足，电白县每斤四十文足，茂名县每斤三十三文足。淳熙十六年十二月终，有未卖尽盐六十九万八千八百八十斤，系淳熙十四年以后每年卖未尽之数。缘本州岛私卖春冬衣盐一千三百余箩，每月每户又科买宽剩盐二斤，致得二分盐数发卖不登。缘卖二分盐，本州岛只得三分息钱，若自卖衣盐及宽剩盐，本州岛全得息钱使用，致本州岛专以衣盐、宽剩盐为意，却有亏下二分盐数。又缘盐价太高，兼照得运司每岁自有科拨钱付本州岛充春冬衣赐支遣，今措置，合行罢三县衣盐及宽剩盐数，仍减去二分盐额，从旧计户，分主、客等第收买。本州岛见管主、客户二万六千四百八十六户，内主户一万八千二十一户，每户一全年买盐一十九斤一十二两，计钱四 
      
百九十四文足，共买盐三十五万五千九百一十四斤一十二两；客户八千四百六十五户，每户一全年买盐九斤一十二两，(共)[计]钱二百四十四文足，共买盐八万二千五百三十三斤一十二两，尚剩盐一千五百五十一斤八两，作本州岛官吏请买，更不置场发卖。仍将主、客户分上下半年请买，赍钱赴州交纳，就州仓实时支给官盐，仍住罢三县春冬衣盐及宽剩盐。一、钦州元额卖二分盐二千五百箩，计二十五万斤，每斤五十四文足，系作三等，出给历头，每月上户买盐三斤，中户二斤，下户一斤半。惟是盐价太高，今乞添盐减价，更不须分户分丁，祗作一场从便发卖。续据钦州申：欲每岁就雷州蚕村场添给盐五百箩，并元拨盐二千五百箩，通作三千箩计三十万斤，付本州岛添助发卖。其盐价旧系每斤五十四文足，今减二十四文足，就州置场，听从民户多寡收买，每斤只收钱三十文足。」诏；「高、雷、钦、化、廉五州盐丁，将已减定盐额依数煎趁，不计擅行私煎、盗卖。转运、提刑司常切觉察，毋致仍前减 ，及别作名色科敷民户。如有违戾去处，许人户越欣，将当职官具名奏劾，人吏重行决配。」 
十二月二十三日，广东提举刘坦之言：「向来朝廷专遣胡庭直遍诣二广，询究盐事。亦尝考究东盐，递年于本路只是卖五万以上箩，或仅六万，及二广通行客钞，时除通贩入西路外，东路亦止是实及六万。 
      
朝廷若只仍旧以七万五千箩为科例，则本司前后于一岁之内，未尝趁得登足，多是拖压半年，方始卖绝，徒费催理。今每科只乞实降六万箩额下本司收簇，应期在一年之内发足，仍将东路钞引每料只与给降六万箩，所是元年分除申乞存留合缴纳淳熙十六年料钞引一万五千箩接续招卖外是：疑当作「有」。，更乞揍降钞引通作六万箩数，须管在一年内卖尽收钱，如期起发，庶几不致积压。所是钞引是：疑当作「有」。，日下更乞催促颁降。」诏每岁与减一万箩，须管于一年限内出卖尽绝。 
二年三月二十二日，户部言：「成都转运司奏：彭州、崇庆府、永康军、眉州、成都府属县合般卖隆州井盐，产盐三千六百八十九担，缘比年盐价稍贱，艰于变卖，本司已每担减价钱引一道理纳，计减钱引三千六百八十九道。本部乞下成都转运司常切遵守。」从之。 
四月七日，四川制置司言：「先奉旨，岁捐缗钱一百三十五万对减盐酒，同总领所诸司条具闻奏。伏见盐井户系三年一次推排，酒店户系二年一次推排，本以紏次丰盛折败去处。窃缘诸司昨自减放指挥日下，就制置司置局，诸司会议收趁课额与推排之籍考核增亏，见合行溥减贴减分数。今若不候对减指挥之下便与推排，却致失实。乞行下实对减盐酒窠名钱数。」诏京镗、杨辅公共究见四川总领所及逐路提刑司去年一全年认桩钱数，斟量诸司所奏溥减贴 
      
减事理并逐月减放指挥，自今年为始，一面据数对减，务在均当，惠利及人。 
七月九日，户部言：「承指挥：广东提盐司绍熙元年料钞七万五千箩，内减一万箩。本部照得元不曾下部勘当，是致暗失经常合得钱数六万三千八十贯文。」诏所减钞引自绍熙二年为始。 
同日，户部言：「夔州乞将本州岛奉节、巫山两县转运司科扰盐，每斤减作一百文变卖，所有亏价钱共一千三百二十道，三百六十四文，州司抱认解拨拨：疑当作「发」。。乞下四川总领所从本州岛所乞施行。」从之。 
八月十一日，广东提举赵不迂言：「乞将绍熙元年卖不尽钞引四千四百二十五箩免卖缴纳，并将绍熙二年以后降去钞引内更减五千箩。户部窃详昨降绍熙元年盐钞，至今尚有余数，若不随其所请，多是发卖不行。」诏每年与减五十萝。委自本司措置，务宽民力，仍不得等第计口科卖。 
十一月二十七日，南郊赦：「四川盐井多有年深泉脉不发，陈乞栈闭，官司不为施行，虚负重课，累降赦文约束。访闻因渲淘旧井，间有咸脉去处，州县又令别增新额，不与对减见欠之数。可令逐路监司相度，将实合栈闭与所添新额取见诣实，依条施行，不得仍前抑勒。」同日赦：「福建州县往往科卖官盐，骚扰民户，至于无本起纲，白行敷敛，重困民力。昨降指挥，运司相度已行裁减价直。访闻近来漕司却将州县积欠折阅价钱，仍旧催理，以致县分科敛陪填，深恐骚扰民户。可令漕司契勘本路运盐州县见有积欠，增盐折阅价钱，具的实数目申 
      
尚书省。」同日赦：「诸路盐场昨缘不依时支散本钱，及有减克之类，以致岁额不敷。仰诸〔路〕提举司遵守累降指挥，约束所部须管依时支给，不得减 。如有违戾，将当职官吏按劾以闻，许亭户越诉。」 
三年闰二月二十九日，中书门下省言：「已降指挥，令淮东提盐司将客人合纳盐本等钱，权用四分会子、六分见钱，候会子流通日，却用钱、会中半入纳。其亭户本钱，亦合照所收分数支给。诏：「淮东提盐司将收到客人钱、会，除各起木管等名色外起C  等：疑有误。，其余数目，须管照分数，尽实支还亭户，不得减克违戾。」 
三月二十二日，户部言：「福建转运司奏：本路盐纲，每一大纲计一十万斤外，许带拖脚盐一万斤，盖以优(闰)[润]运纲税户，则系一纲一十一万斤为定。今来州县税场每纲收免检纲钱三百二十六贯八百三十四文，即是违法。乞下福建转运司钤束州县，今后不管妄行收税管：疑当作「得」。，亦不得再行收纳免检纲钱，令本路提举提刑转运司觉察，将违戾官按劾。」从之。 
同日，户部言：「福建转运司〔奏〕：本路县道般运盐纲，惟赖分隶得市利盐，以充县用并应办州郡上供之类，若有余则趱那循环作本，接济起纲用。若县道纲数及额，则县用自然优裕，其于州郡合起钱物，可以桩办。今县道运到一纲，州郡便行拘截，尽充板帐上供之数，县无力以起后纲；或有已起纲在道，则无钱接济。已行下逐州，须管通融应副，不得截 
      
留。其县道合发本州岛上供钱物，即将起到纲运市利盐措置起发，仍留本柄循环接济。乞下福建转运司，今后属县拖欠钱，须管放盐纲下县卖钱发还，不许拘截，亦不得差官下县监卖。本路转运、提刑、提举司常切觉察，如有违戾，许逐司按劾。」从之。 
六月九日，吏部尚书赵汝愚言：「蜀人赵开绍兴初为都转运使，所议盐法最为精密。其法：井户皆不立额，惟禁私盐，而诸州县镇皆置合同场以招客贩。其盐之斤重，远近皆平，其立价均一，故无彼此倾夺之患。开又因时之贵贱，而为翕张。今其法尽废，井户多凿私井，务以斤重多寡相倾，故盐日多，价日贱，而法大坏。乞行下总领所参照旧法施行。」从之。 
九月二十三日，中书门下省言：「前淮西总领刘颖，乞将盐钞许商贾每袋用交子一贯计四十八万余贯，除应副屯戍军兵支遣外，余数合行措置。」诏依刘颖所申，其交子依已降指挥，每贯作七百七十足出入。所收交子有出剩之数，仰本所桩管，听候朝廷指挥。 
同日，诏封桩库支会子六万贯，拨还左藏西库。以户部侍郎马大同言：「广东提盐司岁额盐钞七万五千箩，绍熙元年减一万箩，并卖不尽残钞四千四百二十五箩，今又减五千箩，三项通计钱一十二万三千一百一十五贯六百五十文，系是起发户部支遣之数。乞下左藏封桩库，照数以银两拨还。」故有是命。 
十月十七日，诏淮东 
      
提举司，客旅入纳贴钞钱，自今每袋许用会子、铁钱各三分、交子四分。先是，淮东提举卫泾有请于朝，为本路盐仓客人贴钞钱依近降指挥，以官会四分、铁钱六分入纳，今来既行交子，所有立定六分，合听商旅之便，或令以分数入纳。得旨：客人合纳贴钞钱内，许内三分交子入纳。至是，中书门下省言：立定交子数少，未甚流通，故有是命。 
四年五月十三日，广东提举司言：「本路岁卖钞盐六万五千箩，今准指挥，减免五千箩，止以六万箩为额。其减五千箩，乞于内以三千箩专减潮、惠、南恩产盐三州岁岁：疑当作「岁额」。，余二千箩却均减不系产盐诸州。今给到绍熙三年产盐六万箩，随宜裁减均拨，除不系产盐诸州别行减拨外，其产盐三州，内潮州欲权减四百九十八箩，惠州欲权减二千四百七十箩，南恩州欲权减一千二十九箩，实卖盐五千五百一十七箩。窃缘三州各有拖欠绍熙二年分钞钱，通计三万一千七十五贯，见行摧纳。今若以三年分(纱)[钞]引盐箩发下各州，必便均于民间，使其重迭纳盐，愈见困弊。今将收簇到钱代纳三州绍熙三年分盐五千五百一十七箩，计正钞、漕计、头例、盐本等钱五万一千七百六十八贯二百文，与岁计并无相妨，庶几少宽三州之民。」从之。
  </div>
  <div class="pagination">
   <a href="宋会要辑稿_page513.html">
    上一页
   </a>
   <span>
    ...
   </span>
   <a href="宋会要辑稿_page509.html">
    509
   </a>
   <a href="宋会要辑稿_page510.html">
    510
   </a>
   <a href="宋会要辑稿_page511.html">
    511
   </a>
   <a href="宋会要辑稿_page512.html">
    512
   </a>
   <a href="宋会要辑稿_page513.html">
    513
   </a>
   <span class="current-page">
    514
   </span>
   <a href="宋会要辑稿_page515.html">
    515
   </a>
   <a href="宋会要辑稿_page516.html">
    516
   </a>
   <a href="宋会要辑稿_page517.html">
    517
   </a>
   <a href="宋会要辑稿_page518.html">
    518
   </a>
   <a href="宋会要辑稿_page519.html">
    519
   </a>
   <span>
    ...
   </span>
   <a href="宋会要辑稿_page515.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
