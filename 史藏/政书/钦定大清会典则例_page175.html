<!DOCTYPE html>
<html>
<head>
    <meta charset="UTF-8">
    <title>钦定大清会典则例 - 第 175 页/共 354 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定大清会典则例 - 第 175 页/共 354 页</h1>
    <div class="content">　　灵驾出东华门王公按翼序列举哀候过随行在内大臣侍衞之次出东安门各官按翼序列举哀候过随行【半随送】往送官员各按旗行毎过门桥内府官进爵礼部堂官祭酒
　　灵驾至坝上公主福晋以下大臣命妇以上按翼序立跪接举哀随入王以下各官在门外按翼序立候奉安毕王公内大臣侍衞都统子尚书皆进内按翼序立辅臣跪祭酒三爵王以下各官及公主福晋以下大臣命妇皆跪随行三叩礼立举哀毕各退○二十七日淸明致祭陈馔筵二十五席羊九酒十有三尊公侯伯以下叅领云骑尉以上一半齐集内大臣侍衞轮流前往辅臣跪祭酒三爵各官随行礼○三月初七日行初祭礼仪驾全设陈楮制丹旐一金银定【以纸爲之后仿此】二十万五千楮钱十有四万五千画段万端楮帛五万端馔筵八十一席羊二十七酒四十一尊王以下奉恩将军以上民公以下各官一半齐集公主福晋以下县君奉恩将军恭人以上民公侯伯夫人以下副都统侍郎男夫人以上皆齐集行礼读祭文时众皆跪读毕辅臣祭酒三爵众皆随行礼立举哀
　　慈和皇太后婣戚夫人至燎所举哀祭酒三爵是日满
　　二十七日
　　圣祖仁皇帝除服众皆除服○次日行绎祭礼陈金银定二万楮钱万馔筵十有一席羊五酒五尊止内府官齐集行礼○初周月致祭礼陈金银定五万楮钱五万馔筵二十一席羊九酒九尊民公侯伯以下副都统侍郎男以上一半齐集以后周月致祭仪同○奉安
　　宝位礼致祭与周月致祭同○二十五日行大祭礼仪驾全设众咸齐集奠献行礼与初祭同○五月行百日致祭礼陈金银定五万楮钱四万五千楮帛二万馔筵二十五席羊九酒十有三尊仪与周月致祭同○是月二十七日恭上
　　尊諡曰
　　孝康慈和庄懿恭惠崇天育圣皇后前一日
　　圣祖仁皇帝素服御太和门恭
　　阅
　　册宝内院官一跪三叩奉
　　册宝陈黄舆内
　　圣祖仁皇帝还宫校尉舁舆前列黄盖御仗礼部銮仪
　　衞堂官内务府官前导出
　　东华门至坝上安设
　　殡殿内礼部官一跪三叩奉
　　册宝设黄案上复一跪三叩退○奉移前期一日致祭仪驾全设陈金银锭五万楮帛楮钱各五万馔筵三十一席羊九酒十有五尊王以下鎭国将军以上咸齐集民公侯伯以下副都统侍郎男以上一半齐集设
　　册于左设
　　宝于右礼部读祝官一跪三叩奉
　　册宝宣读次读祝文毕辅臣跪祭酒三爵众随行礼毕随送内大臣侍衞各官及内府妇女咸宿坝上○是日早仪驾全设内大臣侍衞在
　　殡宫门内各官在门外按翼序立举哀礼部官于几筵前祭酒三爵至吉时
　　慈和皇大后婣戚都统副都统恭奉
　　宝位奉安宝舆内校尉舁舆大臣各官命妇等随后歩行至城门祭酒三爵出城后命妇等乘马随后内大臣侍衞及各官皆按旗乘马随行遇桥礼部堂官祭酒毎晩至宿次大臣各官按翼齐集奠献举哀彻馔毕各退○六月行安葬礼辅臣内大臣侍衞公侯伯以下文武三品官以上于网城外按翼序立候
　　灵驾至跪举哀候过随至木城外序立举哀恭奉宝位安设圆幄内众皆退是日仪驾皆焚讫其安葬地宫致祭礼并载
　　世祖章皇帝大葬仪○九年三月加上
　　庙諡曰
　　章皇后升祔
　　太庙【详见升祔仪】










　　孝庄文皇后大丧仪康熙二十六年十一月二十一日圣祖仁皇帝以
　　太皇太后不豫诣
　　慈宁宫问安嗣后日在
　　左右
　　躬亲侍奉竭诚黙祷于
　　宫中遣官诣各寺庙进香祈祷二十七日
　　谕刑部见监重犯槩予减等以祈
　　太皇太后遐算二十九日
　　太皇太后疾渐剧
　　圣祖仁皇帝忧虑愈切
　　躬祷
　　郊坛乃
　　亲制祝文辞旨恳笃有愿减臣龄以增
　　慈寿语十二月初一日
　　亲率王以下文武各官自
　　宫中步诣
　　天坛祈祷【如　　躬祷仪】读祝文时
　　圣祖仁皇帝涕泗交颐陪祀诸臣无不涕泣祀毕圣驾还仍在
　　慈宁宫侍疾是日
　　太皇太后疾少瘳初十日内阁部院诸臣以
　　圣祖仁皇帝劳瘁过甚防请
　　还宫少休不允十二日诸王内大臣侍衞部院堂官诣慈宁宫门前跪奏
　　圣躬自
　　太皇大后违豫以来寝食捐忘忧劳日甚请闲一还宫稍爲休息奉
　　圣祖仁皇帝谕
　　太皇太后病势渐觉沉笃朕心忧灼片刻难离亦不允
　　至二十五日
　　太皇太后崩
　　圣祖仁皇帝擗踊哀号呼天抢地哭无停声水浆不入
　　口恭奉
　　梓宫于宫中正殿设
　　几筵建丹旐于
　　宫门外之右
　　简命亲王进爵大臣恭理丧仪○颁
　　大行太皇太后遗诰亲王以下入八分公以上内大臣
　　侍衞等于
　　永康左门外齐集不入八分公以下及文武各官于
　　午门外齐集大学士奉
　　遗诰设
　　慈宁门内黄案上王等齐集毕大学士由黄案上奉
　　遗诰授礼部堂官跪受兴奉出
　　永康左门外置黄案行一跪三叩礼王以下入八分公以上内大臣侍衞等行三跪九叩礼【以下皆不赞】跪候宣读毕举哀复行三跪九叩礼礼部堂官由黄案上奉
　　诰置云盘内授礼部官跪受兴黄盖御仗前导至午门外置层台案上张黄盖不入八分公以下及文武各官行三跪九叩礼跪候宣读毕举哀复行三跪九叩礼毕礼部官奉
　　诰置龙亭内行一跪三叩礼黄盖御仗前导由
　　大淸门出至礼部大堂所设案上礼部堂官行三跪九叩礼刋刻遣官
　　颁行天下○是日仪驾全设
　　仁宪皇太后
　　圣祖仁皇帝
　　皇太子皇子
　　妃嫔公主咸成服王以下文武大小各官齐集于永康左门外内府官员等齐集
　　永康左门内公主亲王福晋以下县君奉恩将军恭人以上民公夫人以下副都统侍郎男夫人以上齐集
　　永康右门外咸成服内府三旗大小各官执事人防军领催及内管领下食钱粮男妇皆成服○毎日三次奠献时
　　圣祖仁皇帝亲上食祭酒行礼齐集王以下各官公主福晋以下命妇等咸随行礼○初丧三日内毎日哭临三次王以下入八分公以上内大臣大学士等及外藩王以下公以上至婣戚台吉等礼部工部理藩院堂官入
　　永康左门至
　　慈宁门内丹陛上序立不入八分公以下侍衞满汉
　　文武各官在
　　永康左门外【汉文武官由鸿胪寺分班随八旗哭临】内府官员等在永康左门内公主亲王福晋等内府命妇入
　　慈宁门内西旁世子福晋以下奉恩将军恭人及男
　　夫人以上在
　　永康右门外举哀公主福晋以下及命妇毎日早齐集至晚各退【进紫禁城门固山贝子夫人以上乘马公以下夫人歩行从人亲王福晋准随七名世子郡王福晋六名贝勒夫人五名贝子夫人四名入八分公夫人三名不入八分公夫人及一品命妇各二名二品以下命妇各一名公主以下乘马步行及从人名数各按福晋等品级其齐集处设蓆棚靑布步障】○第四日王公内大臣侍衞大学士学士等上三旗都统副都统等外藩王贝勒贝子公台吉等毎日哭临三次文武各官毎日哭临二次凡二十七日【自初丧日爲始】王以下入八分公以上于
　　梓宫未发引时在
　　永康左门外斋宿发引后在
</div>
    <div class="pagination">
<a href="钦定大清会典则例_page174.html">上一页</a><span>...</span><a href="钦定大清会典则例_page170.html">170</a><a href="钦定大清会典则例_page171.html">171</a><a href="钦定大清会典则例_page172.html">172</a><a href="钦定大清会典则例_page173.html">173</a><a href="钦定大清会典则例_page174.html">174</a><span class="current-page">175</span><a href="钦定大清会典则例_page176.html">176</a><a href="钦定大清会典则例_page177.html">177</a><a href="钦定大清会典则例_page178.html">178</a><a href="钦定大清会典则例_page179.html">179</a><a href="钦定大清会典则例_page180.html">180</a><span>...</span><a href="钦定大清会典则例_page176.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
