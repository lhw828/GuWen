<!DOCTYPE html>
<html>
<head>
    <meta charset="UTF-8">
    <title>钦定大清会典则例 - 第 212 页/共 354 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定大清会典则例 - 第 212 页/共 354 页</h1>
    <div class="content">　　驾六龙临紫烟佑命申圗箓绵
　　北郊乐章曰隤尔而静持载广生长至修祀聿来光景
　　富媪愉元德升岳渎安民物亨
　　祈谷乐章曰民者邦本民食乃天爰卜辛日大君殷荐
　　龙角明祈有年耒耜亲天下先
　　雩祭乐章曰炎夏初届悯我穑夫爰举常祀盛乐用雩
　　明德馨诚意孚禾稼登斯乐胥
　　太庙乐章曰仪若先典追孝在天鸿庆遐鬯烈光丕显
　　祀事明神贶宣福庶民千万年
　　社稷乐章曰分职三大康乂国家平土蕃谷降休中
　　夏荐吉蠲神不遐遍九垓鸿祉嘉
　　东郊乐章曰雝肃音送暾出自东兼烛垂曜与天同
　　用秩典修皇敬通表瑞辉扬至公
　　西郊乐章曰殷仲尝酎华黍若油兴谷繁祉受符天
　　后涌桂华凝彩斿玉烛调千万秋
　　帝王庙乐章曰时序羣品端在一钦衣德凝命荷天
　　之任景轨仪诚既歆肃骏奔颙若临
　　文庙乐章曰先圣垂轨千载是祗防奉师表景行行
　　止奠两楹神降之启后人文在兹
　　先农乐章曰翩彼桑扈仁气布和千亩亲御百祥膺
　　荷保介歆穜稑多帝手推民乐歌
　　堂子乐章曰禋祀隆永维统百灵延福储祉奠安神鼎
　　修祀祠通紫庭降福祥昭德馨
　　出师凯旋
　　堂子乐章曰维文武畧勲业攸崇钦承睿算往征不恭
　　扇仁风在师中月三防奏肤功
　　一庆典均奏禧平之章
　　视学乐章曰崇圣尊道干德下交思乐多士化流芹
　　藻鼓箧征经术昭聴讲环宏育陶
　　巡狩方岳
　　车驾出入乐章曰棽丽六飞入跸出警省方民施惠行庆一人行万人幸载道曕天圣
　　元日进表乐章曰元正朝飨临御万方阊阖通启太平呈象旅贡陈轩乐张徧海隅瞻帝光长至进表乐章曰黄钟应律玉琯回阳书云荐瑞迎日履长共球集韶濩张奉金函来万方
　　万寿圣节进表乐章曰神圣文武提挈六符绥以眉寿罄宜多祜迈斗维呈瑞图万嵗声山应呼
　　皇太后圣寿进表乐章曰昭受天贶钟庆发祥文母禔祉福隆尊飬锡类蕃慈训彰亿万年临寿康
　　皇后千秋进笺乐章曰坤德柔静隂教顺承螽斯麟角允维嘉应寳册鑴天庆膺永嗣徽如月恒
　　实录告成进呈乐章曰昭示无坱谟烈聿皇垂布方防日星辉朗配典坟扬耿光永绎思绥万邦
　　玉牒告成进呈乐章曰瓜瓞滋长椒实衍昌公姓千亿福畴维向定角仁朱芾皇锡类洪咸乐康
　　颁时宪书乐章曰钦若诚亶皇正朔颁分秒无忒玉衡齐贯敬授时宜暑寒穑事明民庶欢
　　颁诏乐章曰申命重巽纶下九阍句出萌达百昌咸
　　振象魏悬鼗铎廵德意宣天地春
　　殿试举榜乐章曰贤纲寛整才俊毕登疏附先后一人维圣教泽长多士盈景运开龙虎蒸
　　耕耤进穜稑乐章曰晨作农正鸾辂耕穜稑嘉种降康延庆帝耤开农政行我稼同明赐成
　　亲进筐钩乐章曰戴胜告时西陵肇典爰举懿筐爰临柘馆御鞠衣登瑞茧金钩陈嘉义展
　　迎吻乐章曰皇作宫殿因地顺天如竹苞矣羙哉轮奂鸟翼飞松桷梴芋且寜居万年
　　耕耤三十六禾辞光华日月开青阳房星晨正呈农祥帝念民依重耕桑肇新千耤考典章吉蠲元辰时日良苍龙鸾辂临天阊青坛峙立西南方牺牲簠簋升芬芳皇心祗敬天容庄黄幕致礼防诚将礼成移跸天田旁土膏沃洽春洋洋黛犁行地牛服缰司农穜稑盛青箱洪縻在手丝鞭扬率先稼穑为民倡三推一墢制有常五推九推数递详王公卿尹咸賛襄甸人千耦列雁行耰耡既毕恩泽滂自天集福多丰穰来牟荞蘥森紫芒华芗赤甲籼秆防秬秠三种黎白黄稷粟坚好硕且香防芑大穗盈尺长五菽五豆充垅场穄粢□防九色粮蜀秫玉黍兼东廧乌禾同收除童梁双岐合颖遍理疆千箱万斛收神仓四时顺序百谷昌八区九有富盖藏欢腾亿兆感圣皇
　　皇后采桑歌躬耕礼成昭躬桑月吉已迎辰祥金华紫罽五翟光瑞云彩映椒涂黄坛南宿戒帷宫张西陵展事摇珩璜斋肃恭敬柔雍彰金钩缘籧懿筥筐尚功司制奉以将柔条在东涵露香鞠衣三摘鸣鸠翔月灵临贲龙精昌黼黻五色质且良昭事上帝祠蒸尝仪型宇宙帅妃嫱衣食滋殖被万方
　　一殿庭清乐恭上
　　皇太后徽号
　　太和殿
　　阅
　　册寳奏海上蟠桃之章曰海上蟠桃乍熟日边红杏初芳慈帏履庆承天贶景福正绵长【一觧】启蓬莱排仙仗露漙漙凝仙掌袆衣翟服烂明珰耀金铺日拥扶桑喜风和骀荡鑪熏百和香太平有象孝德光昌【二解】殿当中云光瀁驾临轩金闺敞孝思不匮重天常展瑶函寳册辉煌喜风和骀荡鑪熏百和香太平有象孝德光昌【三解】紫霞杯葡萄酿九华镫芙蓉桁流霞绀雪酌天浆颂期颐地久天长喜风和骀荡鑪熏百和香太平有象孝德光昌【四解】玉衡平金波朗湛露融阶蓂长云璈法曲奏清商奉慈徽长信传芳喜风和骀荡鑪熏百和香太平有象孝德光昌【五解】万方玉食尊亲养孝治烝烝天下仰敬歌万寿无疆【趋辞】○
　　大燕进馔奏万象清寜之章曰万象清寜海防承平瑞日丽彤廷干主大生坤职资生四序不言而成宸居端拱敷皇极帝道无为法健行五纬明百度贞万邦额手欢庆【一觧】轩圗丽日悬金镜尧阶蓂荚舒长景阳回黍谷开春令帝车运转杓携柄天道本无言主德惟居敬万邦咸颂吾皇圣【二解】欢幸累洽重熙际太平万国献葵诚簮绂盈庭筐篚充庭图王防奏咸英微飔不动珠卷露漙漙仙掌髙擎酒初馨荐瑶觥共祝一人有庆【三解】彤墀上花甎布影瑶阶上鑪烟细生鳯凰鳷鹊敞云屛宫漏消玉壶清【四解】防阶久平大有屡登上林草木瑞光凝卿云景星梯航万国冠裳整香烟盎盎排莲井宫殿风微仙乐盈九重韶箾来仪鳯穆肃天容晬以清【五解】庭燎初炳仰垂裳一人有庆明离午正又千道彩霞笼瑞景西山峩峩分翠黛共南山献寿北斗天浆溟涬天长地久永兹九野盈寜万方绥定【六解】念世德承天命况复寳箓鸿圗嘉祥嵗嵗呈五风十雨九穗双岐紫芝朱草荣木华连理更兼之屈轶阶前指佞【七解】欣庆际昌期观圣政亿万载培周鼎宵衣旰食日迈月征殚厥心为民求瘼菖叶抽时花绽杏写豳风又思省春省秋省【八解】玉振金声皇朝功德庆成従此年年献兕觥佳节良辰喜交并倾尧酒尧栋云生寿箓绵绵天共永【趋辞】○上元节上镫奏火树星桥之章曰火树星桥烂煌煌镫月连宵夜如昼春风料峭钧天奏彻奏彻箾韶烟云中瑞霭交笼着鲛绡锦绣丛万花缭绕鱼龙夭矫嵩祝声髙【一解】分明是洞天是绛霄分明是灵台灵囿灵沼更春光乍到景物暄妍雨露饶又黄上柳条漏泄青阳在野桥【二解】贺圣朝世德遥郁曈曈日丽层霄圣嗣圣重明继照万民乐万方熙皥升平节瑞应昭琼蕊飘萧寳殿开法曲云璈鱼龙夭矫嵩祝声高【三解】金支麝气飘西吠琉璃四照影娥池鳯烛烧百子池涎爇龙膏九华镫篆烟消寒星累累缀银霄蚁穿九曲珠光耀好良宵是皇家景福滔滔【四解】满山椒花簇百枝娇月轮正高镫和月一片冰霄是皇家景福滔滔【五解】殿当中黼座髙春悄铜壶漫敲笙歌千万里而遥是皇家景福滔滔【六解】良宵正好正好良宵看皇都万井多娱乐良宵正好正好良宵蓬壶清窈银海光摇百和香霏瑶岛紫罗囊绣防飘花匼匝东风吹饱同庆清朝【七解】小梅梢暗香浮动淡烟笼罩月上柔枝露滴轻苞今宵里巷舞衢歌遍寰瀛同庆清朝【八解】愿春光年年好三五迢迢不夜城镫月交奉宸暮暮朝朝成矞成卿万朶祥云防帝霄【趋辞】
　　耕耤礼成筵燕进馔奏风和日丽之章曰风和日丽时鸟初唤春晴卓午清甽外一犁春雨玉砌旁万年芳树共庆天田成礼后圣主一游一豫看零雨桑田疎疎秧马阗阗村鼓【一解】云开寳殿玉案初进金盘齐举兰英末盈盈翠醑蓬池脍纷纷细缕玉粒长腰云子饭来自神仓天庾正乐奏咸英春旗簇仗涂歌巷舞【二解】吾皇厪念四海黔首吾胞吾与所无逸九功六府绘豳风筑场治圃一粟一丝民力在信是农家辛苦更问夜求衣亮功熙绩治登三五【三解】劝九歌修六府饬太史顺时覛土礼成乐备尧厨扇萐蒲【趋辞】
　　驾幸翰林院筵燕进馔奏玉署延英之章【谱同万象清寜】曰玉署延英环佩葱珩法驾幸蓬瀛龙口琮琤碧沼澄清壶天一镜空明广筵日近祥云履阿阁风微寳篆萦象纬呈泰阶平儒林额手欢庆【一解】皇心无逸常居敬松轩云牖劳咨儆深宫遐览千秋镜渊思汲古资修绠唐虞授受亲奎壁圗书炳百年礼乐于斯盛【二解】多幸朝野从容际治平麟阁集簮缨凤敞云屏鹄立轩庭徴法曲奏咸英青袍红绶相辉映露瀼瀼芳泻瑶觥瑟黄流饫大烹共祝一人有庆【三解】小山上参差桂影梧桐上雝雝鳯鸣尊罍次第沐芳馨早斜日映帘旌【四解】三都両京鼓吹纵横五车四库撷精英大鸣小鸣柏梁黄竹追高咏仰看五纬骈东井天献珍符合睿情何止高阳聚德星【五解】天心吁俊灼知见宅心三俊自天保定更保佑自天申景命思皇多士生王国更抜茅连茹多士彚征并进白驹空谷尚无金玉尔音席珍待聘【六解】行漏永铜乌静从此书帯芊绵承恩尽向荣五老游河尧心光被垂衣文教成万方矫首喜蜉蝣蟋蟀气求声应【七解】堪庆佩缣囊随后乘秘书省龙光炳丹黄防勘削简汗青勤著述手讐目览玉尺冰裁时共凛入承明不湏看花影甎影【八解】玉振金声儒林徧荷殊荣五色云从画栋生石室芸台有余清颂圣寿悠久髙明学海年年望幸【趋辞】
　　凯旋
　　赐燕进馔奏日耀中天之章曰日耀中天庆祝尧年淑气正暄妍嫩柳芊绵艳李飘翩遐方永息烽烟云峯四起迎宸幄霞绮千里映御筵韬畧宣羽书传臣邻雀跃欢忭【一解】和风丽日祥云见九天阊阖开宫殿笙簧酒醴升平燕勲标麟阁王猷显寅亮载周官风动征尧典干戈再戢民迁善【二解】堪羡衞霍功劳相后先楼可上筹边征罚斯专步伐寜愆申军实督戎旃布昭圣武彰天罚既来庭底用攻坚福如川酒如泉共沐恩波不浅【三解】貔貅统山苞禹甸欃枪扫风调舜来威补入雅诗篇车啴啴鼔渊渊【四解】王师载旋扬厉无前温纶钟鼎姓名鑴安边定边天涯静处消争战蚕丛鸟道竒功建髙捧霞觞北斗连旌旗柳拂春风暖一防葵心傍日暄【五解】仙人六膳借盐梅分尝禁脔玉堦舞忭悬日月双开明雉扇共欢天意同人意赏九重春色饱聴流莺百啭风光满羙从看香喷金猊花明上苑【六解】昼漏迥晴霞绚嗣此作楫为霖台鼎合韦云韶灿设彩伏森排徴物更姸一人有庆定衅藏戈甲文修武偃【七解】宛恋醉仙桃催晓箭见花外高旍转治登上理海宇晏然亿万载兵销刑措惕励精勤资拜献喜今朝最难忘皇眷天眷【八解】賛化调元方踪周召名贤裒对敷天景福全临照恩光应普徧奚止是甲士三千鳌极髙擎欣永奠【趋辞】
　　一丹陛清乐
　　大燕进茶奏海宇升平日之章曰海宇升平日景物雍熙徧乾坤草木乐清时河清海晏麦双岐麟游鳯集枝连理风澹澹日依依正蓬壶年启奉天顔有喜金门嶰竹传仙吹金猊篆袅香烟细合殿声殷地一统山河万年天子【一解】佳气佳瑞满皇畿天门詄荡御筵披千峰叠嶂排晴翠动龙蛇日暖旌旗菁葱玉树万年枝燕温温玉戺金墀【二解】天工四序平分嵗皇心惟念小民依一自农功始祁寒暑雨遍畴咨崇墉栉比丰乐成民瑞成民瑞茅檐外箫鼔乐豳诗【三解】溯当年深仁厚泽到于今累洽重熙皇心继述踵前徽勤宵旰勅惟时惟几【四解】孝飨吉蠲修祀事奉明粢于豆于登祝繁禧为民祈圣心无逸天休至天心赐福圣无为圣无为太平恭已垂裳治【五解】得贤臣襄上理贲干旌连茹彚征至蝉有緌鹭在墀九苞飏彩映朝曦来集上林枝【六解】民俗恬熙盈寜妇子康衢黄髪偕儿齿食旧德服新菑想中天尧舜世鼓腹共游嬉亦越于兹戴尧天遵舜轨【七解】重译来时梯航万里冠裳玉帛圗王会于万载太平基想中天尧舜世鼓腹共游嬉亦越于兹戴尧天遵舜轨【八解】皇心和豫阳春似自万类光辉盛羙四海共倾葵五云齐献瑞【趋辞】○进酒奏玉殿云开之章曰玉殿云开金门春在蓬壶界日月昭囘景福齐天大【一解】乾坤清防五云深处是三台看勾陈北指更阁道南回明朗朗左枢兼上相烂荧荧龙角枕河魁际中天珠聨璧合仰紫极麕至凫来一人有庆万国春台【二解】府事修和吁俊才扇仁风徧九垓万方乐育仰栽培一人宵旰符眞宰几康劼毖天工代民生亦快哉饔飱厪圣怀励忧勤保大持盈防歌帝力望尧阶【三解】香馥馥葡萄泼醅天浆泛玉桮光滟滟露从仙掌开北斗倾万寿觞南山献延寿杯庆玉食万方来【四解】看蓬瀛春暖林峦间早梅喜风和日丽年华入睿才况山巅水隈玲珑万卉开绿芊芊藓似茵红灼灼花如海雨过也隐隐轻雷【五解】到清和暑风来茂对乘时长景恢台厰水殿红纷緑骇曵喧飔杨柳毰毸【六解】金飇至商序囘清秋皓月扬光彩芙蓉初日舒蓓蕾平畴防防黄云霭歳登大有万民欢皇仁优渥敷天戴【七解】寒云沍四序该一阳来复天心泰兕觥酾酒公堂介丰年蜡飨吹豳赛干资美利本无言帝恩广运真无外【八解】天呈瑞惬睿怀金镜光辉玉烛和谐鸣鳯雝喈尧栋上云影徘徊舜琴中愠为吾民解奏南薫还阜民财冠裳玉帛圗王防皇风荡荡圣德巍巍【九解】渊思徃代茅茨土阶不圗不绘黄幄心斋不筑崔嵬不重玫瑰不贵腥羶俎醢却猩唇减豹胎惟寳贤才亦有盐梅和舟楫九棘三槐念民依饥渴殷怀愿时和田不汚莱神仓御廪藏精粺五风十雨无僣无差【十解】日晶荧云靉叇叶芳生玉阶绀露丹霞接上台帝居深在蓬莱泛瑶觞玉斚云罍宫漏铜乌缓缓催颂元首明哉喜君赓臣拜太平时节万年杯【趋辞】
　　耕耤礼成筵燕进茶奏喜春光之章曰喜春光将瑞霭集斗杓运农祥正土脉融平野水泉滋景风至农夫涂胫长隄柳蠒馆条桑映蓑共笠村讴相永颂元后睂寿万年育我民四方庆【一解】看风乌翔玉树外帝座临瑶阶影百辟趋搢笏共朝天抠衣拜田夫瞻望箾韶奏磬管声依永寝园内朱樱初迸玉井藕十丈移根安期枣似瓜晶莹【二解】是瑶池来阆苑荐世间物如何并嵰雪甜王母逺相将留核冰桃还胜吾皇念菽粟真民命异物捐芳甘俱屏富方谷在嵗有秋劳则思若时恒性【三解】辨土宜颁月令遍紫陌野人望杏玉盘待赐红垂上苑樱【趋辞】○进酒奏云和迭奏之章曰云和迭奏聴仓庚载鸣玉壶清漏万井欢娱桑柘隂浓緑树稠红墙外柳丝微軃鸦黄瘦更桃李暄妍晴昼圣天子劳民劝相今日青辕黛耜芳塍如绣【一解】霞觞献寿愿吾皇万年与天齐耉玉斚金罍栢叶芳馨绿蚁浮彤墀下绯衣玉帯兼青绶更父老抠趋在后共庆祝皇图巩固从此五风十雨年年大有【二解】皇心在宥念春风始和不忘耕耨妇子盈寜宵旰仍怀饥溺忧深宫内心斋常屏瑶池酒喜天耤既栽黄茂坐广厦与民同乐但见遐阡迩陌黄童白叟【三解】芳防陈金石奏进九醖在廷拜手万年永锡称觥乐有秋【趋辞】
　　驾幸翰林院大燕进茶奏文物京华盛之章【谱同海宇升平日】曰文物京华盛论道崇儒萃衣冠礼乐在鸿都木天藻饰旧规模翚飞鸟革何轩翥麟在囿鳯栖梧牙籖分四库更芸香辟蠹绮牕青琐连朱戸飇轮不隔瀛洲路铃索丁冬风度僚寀雍容鹓行鹭序【一解】欣遇欣遇小春初五云深处启銮舆鸣鸢风细云霞曙拥桥门万嵗山呼词林旷典古今无泝心源上接唐虞【二觧】圣皇自昔需元辅都俞吁咈矢嘉谟斆学先稽古旁求爰立梦相符后先疏附左右皆心膂皆心膂如鱼水在藻更依蒲【三解】况我朝雨露涵濡采瓌材并植天衢承明著作重璠璵欲方驾子云相如【四觧】圣学髙深超防古得元珠乙夜丹黄性所娱不知劬琳琅宛委圗书府赤文緑字德充符德充符淳庞浑厚登三五【五解】戞球琳鸣栒虡际中天堂上虞琴抚献尧尊接舜壶金虀玉脍出仙厨湛露共沾濡【六解】琬琰天书鸾翔鳯翥羲文奎画云霞防光藻井丽金铺矢卷阿零露湑枚马共严徐亿万斯年庆龙光歌燕誉【七解】勗尔簮裾勉思建树风云月露终无取崇实行是眞儒矢卷阿零露湑枚马共严徐亿万斯年庆龙光歌燕誉【八解】翠华临幸恩光溥重儒术荣生艺圃天禄被春风石渠沾化雨【趋辞】○进酒奏延阁云浓之章【谱同玉殿云开】曰延阁云浓兰台日丽銮舆涖香泛玻璃九醖传仙醴【一解】深严丹地髙张黼座面南离看广庭碧防早清露晨晞锦斒□防仗和风度玉琮琤香阶昼漏移光防滟云开蓬岛雾氤氲香袅金猊鳯来丹穴鹤在丹墀【二觧】云汉为章际盛时命冬官斧施雕楹玉舄焕云楣采椽不斵无华侈五经贮腹便便笥临轩集众思贤才圣所资慕神仙虚妄诚无谓惟得士致雍熙【三解】启天禄斯文在兹宵燃太乙藜入承明花甎日影移覆锦袍防眷礼彻金莲归院迟赐玉脍自莲池【四觧】缅崆峒问道虚怀谒具茨更金华侍讲流清鉴不疲信鸿逵羽仪通经浅汉韦乐横汾燕镐京歌在藻思行苇咸英奏春酒初酾【五解】集簮裾燕鳯池栁外轻飔曲沼涟漪陋宋主赏花垂钓笑唐宗结防评诗【六解】班聨肃乐有仪天池下逮皆珍味凝甘天酒还如醴御鑪靉叇香烟细赓歌飏拜万年年年侍奉天顔喜【七解】天顔喜福履绥太和保合中天世珠聨璧合奎垣丽一心妙衍圗书秘赓歌飏拜万年年年侍奉天顔喜【八解】玉河东抱清且涟兮斯干既咏不日成之汲古论思银榜亲题用作士林之气培其根达其枝无贰无欺若作和羮为舟楫惟尔攸资思賛襄日有孜孜亮天工庶绩咸熙湏将器识先文艺有为有守汝翼汝为【九解】湛露浓卿云丽满院芝兰臭味秋水蒹葭寤寐思鹤书时贲岩隈伴青松商雒仙芝拜手羣歌既醉诗更束帛安车徧山巅水湄得贤致理圣无为【趋辞】凯旋
　　赐燕进茶奏景运乾坤泰之章曰景运乾坤泰八表归怀迅除戎玉垒阵云开一封笺表达尧阶天顔大霁宣寮寀抒壮畧运竒才建肤功奏凯永敉寜边界锦江春色消烟霭人工健羡天工代方叔师干应赛绩着旂常荣褒圭玠【一解】指授指授特宣差何殊吉甫颂平淮运筹帷幄成功快贺澄清燕启蓬莱祥光爚煜袭罘罳暖融融瑞气南来【二解】归而饮至垂方策平安火报乐无涯五服施章彩万方寜谧陟春台车书玉帛丕冒如天大如天大庆酬庸列爵耀三台【三解】缅严冬旗麾色展喜今春笳鼓声谐都缘庙畧圣亲裁移时节扫浮云浮埃【四解】我武维扬羣虎拜咏良哉来飨来王互埃贡金苔洗兵何必临鱼海作舟端借济川材济川材还资燮理调仙鼐【五解】望前涂戈倒载荷包防赦宥加寛贷驱兽散叶鳯喈用逷蛮方福孔皆琛贽喜盈堦【六解】花雨轻筛香云结霭鸿钧气转阳和届拖杏颊晕桃腮睠盈筐嘉实采玉案早安排春并恩长畅宸襟符帝赉【七解】三殿欢谐千官乐恺尧尊舜乐欣重再知有喜永无猜睠盈筐嘉实采玉案早安排春并恩长畅宸襟符帝赉【八解】明良遭际光千载喜振旅欢腾中外骏烈协赓歌鸿猷标史册【趋辞】○进酒奏圣德诞敷之章曰圣德诞敷皇威逺布资元辅授钺前驱荡定昭神武【一解】豨张巴蜀临轩推毂掌兵符便霜戈西指更羽骑南趋威凛凛先声驰远徼颤巍巍挞伐审孤虚仰台垣权操左相寄专阃星耀中枢濯征咫尺克防湏臾【二解】奋武揆文秉圣谟甫临冲奏防书耿光扬烈志何如申明纪律严军伍指挥决胜天威助风云八阵圗机宜式范模励公忠德教忙宣谕恢覆载宥顽愚【三解】承睿算天兵勦除何愁蜀道纡卜遄征鹰扬出上都冻日寒云入栈严风劲雪载涂乘橇走殚勤劬【四解】乍营开细柳温同挟纩余凛自天成命声灵振八区把宵人剪除握要似摧枯息氛祲淬戈鋋修文德陈干羽振士气忠信交孚【五解】竞输诚悔负嵎面防来降釡底游鱼开汤遄宣露布慰尧心不事征诛【六解】班师庆报防初鸣笳擂鼓催前部不惊鸡犬咸安堵威名绰着追强弩太平一统万年欢潜消兵气成霖雨【七解】和风扇淑景摅承恩既醉趋鹓鹭端资启沃聨心膂储胥常见风云防堂亷一德庆升平春光怎及恩光溥【八解】沾优渥赐大酺三爵言言拜锡宫壶餍饫天厨波防滟湛露涵濡竞称觥介寿绥多祐好韶华春盎云衢垂裳有道开昌宇光移玉盏丽映金铺【九解】厐洪异数羣歌乐胥威驰六合位重三孤进献嘉谟出靖边隅允作中朝砥柱企都俞佐唐虞百辟严趋殿陛山呼厮济济飏拜欢娱戞锵锵依永笙竽万斯年玉烛安舒河清海晏金瓯固荣生虎竹喜溢簮裾【十解】日舒长时和煦万彚从兹昭苏寳篆氤氲袅御鑪玉缸香泛酴酥想当年在藻依蒲镐燕何曾今昔殊庆槐鼎云需赓君臣相遇曈昽旭日照宸居【趋辞】
　　一部燕
　　赐衍圣公燕乐奏洙泗发源长之章曰洙泗发源长麟凤流芳久眷兹后裔克绍箕裘诗书教泽延礼乐家声旧茅社长膺天眷厚际端冕凝旒桓圭章甫彤廷舞蹈时觐春秋【一解】诏宗伯使饔人进羞大遒献酬形虎形盐训恭训俭慈惠兼施宠锡优励嘉修素风益懋庶不负皇朝渥泽防酒思柔【二解】
　　赐文进士燕乐奏启天门之章曰启天门日丽黄金榜趁骅驑缓歩青云上论圣贤事业无涯量况生平温饱何曽望念鲰生叨渥泽天来广虽持寸草心莫报君恩荡涓埃矢竭酬天贶【一解】玳筵内金壶玉浆月台上丝竹铿锵继自今木天清敞増泰岩不辞土壤【二解】
　　赐武进士燕乐奏和气洽之章曰和气洽泰阶平皇威截烽烟靖念罝亦有干城虎头猿臂交相庆看雕翮秋来劲【一解】湏知道羽扇纶巾还有那弓强箭劲更兼之武库纵横効折冲骅驑骋执戈殳衞羽林备公侯腹心【二解】
　　一乡饮酒
　　御制南陔由庚诗
　　南陔章曰我逝南陔言陟其岵昔我行役瞻望有父欲飬无由风木何补○我逝南陔言陟其屺今我行役瞻望有母母也倚庐归则寜止○南陔有笋箨实勹之孱孱孩提孰噢咻之○慎尔温凊洁尔防肴今尔不飬日月其慆
　　由庚章曰王庚便便东西朔南六符调爕八风节宣○王庚容容朔南西东维敬与勤百王道同○王庚廊廊东西南朔先忧而忧后乐而乐○王庚恢恢南朔东西皇极孰建惟德之依
　　一庆隆舞乐章
　　于铄皇清受命于天光延鸿祚亿万斯年天开令节瑞启阶蓂共球万国圣寿千龄粤自我先肇基俄朶长白之山鹊衔朱果绵绵瓜瓞长发其祥笃生列祖积庆重光式廓旧疆东讫海表圣圣相承永世克绍
　　右第一章
　　赫赫神功龙飞崛起戎甲十三奋迹伊始复讐靖难首克图伦天戈一指震慑强邻九姓潜侵灭迹如扫防古五部来奉大号明师四路五日而殱定鼎辽沈都城岩岩阵云五色江冰夜凝天助有德应运而兴
　　右第二章
　　天亶聪明覆帱下国逺服迩归诞敷文德四方来附云集景从建长命官庶职是综爰创国书颉文羲画声协元音万古不易爰定军制防旐央央或纯或间永奠八方缔造鸿模创成大业锡福无疆庆钟千叶
　　右第三章
　　佑启哲嗣光阐前猷昭宗骏德诞迓天庥携贰绥怀朝鲜归欵世奉东藩厘尔圭瓉三十五部厥角称臣西被佛土重译来賔濯征有明耀师齐鲁电扫郊圻有而弗取畧地松杏屡殪敌军百战百克用集大勲
　　右第四章
　　帝德广运昭受鸿名建国纪元永定大清敦睦九族彝伦式叙尚德亲贤股肱心膂三舘是辟鉴古崇儒郊社禘尝式贲皇图爵秩以班六曹承政百工永厘万邦表正威铄函夏德配苍穹敬承无斁骏烈丰功
　　右第五章
　　帝授神器统一寰瀛剪灭巨寇乾坤载清一着戎衣若雨甘雨大告武成作神人主躬亲大政饬纪整纲制礼作乐昭示典常纳谏任贤慎防虑逺定律省刑万世垂宪克勤克俭忠厚开基景命维新兢业自持
　　右第六章
　　圣神建极道冠百王六十一年福祚久长天纵聪明冲龄御宇孝奉両宫德隆千古三孽蠢动一举荡平海氛永靖浪息长鲸亲御六师三征沙漠威肃惠怀锄顽抚弱禹功底绩虞典时廵敷天率土莫不尊亲
　　右第七章
　　惟天行健神圣则之典学勤政作君作师无逸为箴宵衣旰食一人忧劳绥此万国文经武纬地平天成中和立极玉振金声亿万斯年觐光扬烈敬天勤民体元作哲天鉴孔彰翼翼后王仪型皇祖帝祚遐昌
　　右第八章
　　瑶圗炳焕六合雍熙星煇云烂风雨以时翕受嘉祥调和玉烛治霭皇风道光帝箓东渐西被北燮南谐梯航琛賮毕致尧阶日升月恒万邦防福击壤歌衢嵩呼华祝秩秩盛仪洋洋颂声绍休列祖永庆升平
　　右第九章
　　一
　　驾幸
　　盛京大燕
　　御制世德舞乐章曰粤昔造清匪人伊天天女降思长白闼门是生我祖我弗敢名乃继乃承逮我元孙
　　右第一章
　　元孙累叶维祖之思我西云来我心东依歴兹故土仰溯始谋皇涧过涧缔此丕基
　　右第二章
　　于赫太祖肇命兴京哈达辉发数渝厥盟如龙田见有虎风生戎甲十三王业以兴
　　右第三章
　　爰度爰迁拓此沈阳方城周池太室明堂不寜不灵匪居匪康事异放桀何心底商
　　右第四章
　　丕承太宗允扬前烈倬彼松山明戈耀雪以寡敌众杵漂流血惜无故老为余详説
</div>
    <div class="pagination">
<a href="钦定大清会典则例_page211.html">上一页</a><span>...</span><a href="钦定大清会典则例_page207.html">207</a><a href="钦定大清会典则例_page208.html">208</a><a href="钦定大清会典则例_page209.html">209</a><a href="钦定大清会典则例_page210.html">210</a><a href="钦定大清会典则例_page211.html">211</a><span class="current-page">212</span><a href="钦定大清会典则例_page213.html">213</a><a href="钦定大清会典则例_page214.html">214</a><a href="钦定大清会典则例_page215.html">215</a><a href="钦定大清会典则例_page216.html">216</a><a href="钦定大清会典则例_page217.html">217</a><span>...</span><a href="钦定大清会典则例_page213.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
