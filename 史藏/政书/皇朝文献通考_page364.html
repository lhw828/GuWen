<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 364 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 364 页/共 807 页</h1>
    <div class="content">　　阅视河防至杭州遣官祭
　　禹陵
　　南镇
　　海神庙
　　阅兵
　　御试浙江进献诗赋士子中选者四人
　　特赐内阁中书至江宁府
　　亲诣
　　明太祖陵奠酒仍遣官致祭
　　阅兵
　　御试江苏安徽进献诗赋士子中选者七人
　　特赐内阁中书
　　囘銮复阅洪泽湖堤工至徐州
　　阅黄河形势指授方畧至山东曲阜县
　　亲诣
　　先师孔子庙行礼复
　　诣
　　孔林奠酒至泰安
　　诣
　　岱庙行礼
　　上囘銮
　　二十六年二月
　　上奉
　　皇太后巡幸五台山先是二十五年八月
　　谕曰明年恭逢
　　皇太后七旬万夀钦奉
　　懿防五台显通寺为文殊师利道场梵宇琳宫夙昭灵应谒
　　陵成礼后顺道前诣拈香钦此所有应行各事宜着该衙门及地方有司照例敬谨预备至是年
　　上奉
　　皇太后谒
　　泰陵礼成取道幸五台山
　　谕曰从前两次巡幸五台帐殿周庐随常顿宿今春恭奉
　　皇太后前诣台山巡幸该抚于菩萨顶侧建葢行宫并于台麓寺旁添设坐起数楹以备安憩虽臣子之谊各尽其诚而询其工料所费乃出自伊等养亷夫朕既不许派累百姓而各官养亷原为办理公务及薪水之资今以之捐建行宫则甚不可着于存公项内拨赏银二万两以供鸠工饬材之用
　　二十七年正月
　　上奉
　　皇太后南巡先是二十三年九月
　　谕曰两江总督尹继善等以河工告竣年嵗丰収臣黎望幸情殷请以庚辰之嵗载举南巡令典合词具奏朕惟东南河道民生时萦宵旰前者翠华再莅每切咨询不敢自逸兹当大工既蒇泽国安澜于焉揽辔观风上以慰曩时往来指画之勤下以考在事大臣宣化承流之绩理亦宜之顾各督抚等前后奏报工程披章如睹而嵇璜裘曰修等又以亲承训示甫经复命囘京条晰敷陈情形颇悉乃者大江南北年谷顺成民气和乐封函叠至仰见
　　上苍福佑额手为南黎称庆此意与封疆诸大吏共之犹念积潦初除污莱日辟正宜乗时劝谕俾瘠土并化膏腴以培元气已降防各督抚勘明濵河地亩有秋获虽登而小民牛犁籽种不能接济致旷土尚有未耕者并予格外加恩官为借给使得资东作而厚西成其果盈宁之象与嵗俱增则机杼仓箱熙恬满目其足以佐时巡风景者不更多耶且明嵗车驾临幸索约尔济又再定伊犁后若左右哈萨克东西布鲁特及囘部各城以次平定归降不无觐谒宴赉之典车马之烦所当少恤且嵗届辛巳即恭逢
　　圣母皇太后七旬大夀普天同庆如于此年敬奉安舆重临江浙庶几省方问俗嘉地利之毕登喜民生之
　　益懋于以仰悦
　　慈懐夀祺康豫当推
　　恩锡福俯慰元元望幸之忱俟临期另行降防所有庚辰年南巡之奏暂停举行毋庸具折固请先将此通行晓谕知之二十五年八月
　　谕大学士等献嵗恭逢
　　皇太后七旬万夀拟于新春敬奉
　　安舆时巡南服俯慰士民颙祝之忱并顺道阅视徐州石堤及海宁塘工今嵗大江以南在在丰収惟夏间雨水稍多河湖盛长髙宝兴泰一低洼处所颇有漫溢恐地方有司承办南巡差务转于赈恤事宜不能尽心经理是以谕令该督将实在情形确查具奏今据奏到髙宝等处被水较重该处既现已成灾亟宜以赈务为切要所有南巡应办差务暂行停撤改于壬午春敬奉
　　慈辇以慰舆情仍可揽民风而昭盛典大差既经停止自可専心办理赈务该督等务宜仰体朕懐董率僚属确案灾地情形实力妥办勿使穷黎稍有失所以副朕痌瘝在抱之意至是
　　车驾发京师至山东遣官祭
　　东岳
　　先师孔子阙里
　　元圣周公庙至江南境遣官祭
　　河渎
　　淮渎
　　江渎
　　驾渡黄河
　　阅清口东坝木龙
　　登舟巡厯河堤过扬州渡江
　　阅水操
　　谕曰向来巡幸所至地方大吏豫备灯船烟火颇觉繁俗顷在扬州适以哈萨克陪臣入觐聊示民情和乐之意是以聴其豫备倘苏杭等处悉仿而行之原属不必朕省方观民勤求治理即以几暇适情则山水名胜尽足以供吟眺之资又何事徒滋繁费为耶自苏州至海宁
　　阅海塘
　　御制观海塘志事诗示督抚诸臣至杭州遣官祭禹陵
　　阅兵
　　御试进献诗赋士子中选者四人
　　特赐内阁中书还至江寕府
　　亲祭
　　明太祖陵
　　阅兵
　　御试江苏安徽二省进献诗赋士子中选者八人特赐内阁中书
　　谕督抚等朕车驾所经惟桥梁道路葺缮扫除为地方有司所宜修补其防亭灯棚一切饰观文具屡经降防斥禁今江浙两省涂巷尚有踵事因仍者此在苏扬盐布商人等出其余资偶一缀本地工匠贫民得资力作以霑防润所谓分有余以补不足其事尚属可行若地方官専欲仿而效之以为增华角胜则甚非奉职之道嗣后督抚等其实力禁止一切屏去浮縻以崇实政如有仍蹈故习者将惟该督抚是问
　　驾至淮安
　　阅髙家堰
　　命增筑堤工五百余丈
　　上命庄亲王允禄等恭奉
　　皇太后由水程囘銮
　　上登陆阅视埽工至徐州府
　　阅黄河岸新堤遣官祭
　　河神庙至邹县
　　上诣孟子庙拈香至曲阜县
　　诣
　　文庙行礼遂
　　诣
　　孔林酹酒至泰安府
　　诣
　　岱宗行礼
　　上囘銮
　　皇朝文献通考卷一百三十七
<史部,政书类,通制之属,皇朝文献通考>
　　钦定四库全书
　　皇朝文献通考卷一百三十八
　　王礼考【十四】
　　巡幸
　　乾隆三十年正月
　　上奉
　　皇太后南巡先是二十八年十二月
　　谕曰两江总督尹继善等合辞具奏请于乾隆乙酉年再举南巡之典以慰臣民颙望一折朕惟江浙地广民殷一切吏治农功均闗要计且襟江带河滨湖近海之区筹画泽国田庐无一不重萦宵旰前以壬午嵗恭奉
　　安舆时巡周览凡淮河水志节宣牐坝啓闭以及杭属塘工勘建柴石料段诸事宜曽与封疆大吏目击手画以期利济羣生年来叠经督抚等疏报下河郡邑汛水恬流并无漫溢惟是浙中海潮涨沙虽有起机大溜尚未趋赴中亹是深所厪念而修筑柴石诸塘亦当亲阅其工以便随时指示又近日特遣大臣督修水利如濉河荆山桥等处亦为数省灌输吃闗键所以騐前工而程后効正惟其时矧东南嵗事频告丰登洪惟
　　圣母皇太后福履康宁弥臻纯嘏于是承
　　欢行庆答士民望幸之忱稽典实为允协着照所请准于乙酉之春诹吉南巡其河工海塘应亲临省视者即行先期预备至前此灯防繁文暨扈从人员雇覔巨舟并签占公馆诸禁已屡颁谕防即朕所过行宫道路距上届为日匪遥祗须洒扫洁蠲足供顿憩不得稍事増华劳费副朕仰承
　　慈豫俯顺舆情之至意将此通谕各该衙门知之至是驾发京师至景州
　　谕曰朕恭奉
　　皇太后安舆省方问俗凡清跸所经祗令洒扫洁净毋事华饰及添建行宫屡经降防申谕而地方大吏以
</div>
    <div class="pagination">
<a href="皇朝文献通考_page363.html">上一页</a><span>...</span><a href="皇朝文献通考_page359.html">359</a><a href="皇朝文献通考_page360.html">360</a><a href="皇朝文献通考_page361.html">361</a><a href="皇朝文献通考_page362.html">362</a><a href="皇朝文献通考_page363.html">363</a><span class="current-page">364</span><a href="皇朝文献通考_page365.html">365</a><a href="皇朝文献通考_page366.html">366</a><a href="皇朝文献通考_page367.html">367</a><a href="皇朝文献通考_page368.html">368</a><a href="皇朝文献通考_page369.html">369</a><span>...</span><a href="皇朝文献通考_page365.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
