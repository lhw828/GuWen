<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 738 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 738 页/共 1125 页</h1>
    <div class="content">皇佑五年闰七月二十日，诏：「诸科举人自今后终场问大义十 
      
道，每道举科首一两句为问，能以本经注疏对而加以文辞润色发明之者为上天头原批：「『之』字疑衍。」；或不指明义理，但引注疏备者次之，并为通明；若引注疏及六分者为粗；其不识本义，或连引他经而文意乖戾、章句断绝者为否。并以四通为〔合〕格(合)。九经、五经止问大义，而不须注文全备。其《九经》场数并减二场，仍不问兼经。」 
嘉佑三年七月二十九日，诏：「应明经举者，内三礼、三传科兼经中小二经。」以上《国朝会要》。 
神宗熙宁四年二月一日，中书门下言：「明经科欲行废罢，并诸科额内元解明经人数添解进士，及更俟一次科场，不许新应人投下文字，渐令改习进士。仍于京(陕)[东]东西、河东、河北、京西五路先置学官，使之教导。其南省所添进士奏名，仍且令别作一项，止取京东等五路应进士并府监诸路曾应诸科改应进士充，所贵合格者多，可以诱进诸科向习进士科业。」从之。 
八月八日，知德州阎充国言：「乞许旧读《春秋》举人且于三传中治一经为业。看详诸路旧应三传明经人，如不愿改科应进士举者，欲令依旧应本科。仍依明经旧条考校，如合格，即于诸科额内解送。将来科场，非曾应三传明经人，不得辄应此科。」从之。 
《文献通考》：熙宁八年颁王安石《诗》《书》《周礼义》于学官，谓之《三经新义》。先是，王安石奏学官试文，且言黎侁、张谔文胜而违经旨，帝曰：「今谈经者人人殊，何以一道德。卿有所著，其以颁行，使 
      
学者归一。」安石曰：「已令陆佃、沈季长训释《诗》义矣。」帝曰：「佃辈信能发明奥旨乎 」安石曰：「虽命之训，而臣实商度也。」旧制开封府发解三百余额，国子监额不及其半，至是合试而通取之。 
哲宗元佑六年四月六日，诏复置通礼科，其解额分数及考格式等，令礼部立法以闻。仍令太常寺将《开宝通礼》重行校定，送国子监颁行。其后绍圣元年四月二十五日，诏罢五路经律、通礼科，其额拨入进士正额。以上《续国朝会要》。《中兴》、《干道会要》无此门。
 选举 宋会要辑稿 选举一二 八行科 
      
八行科
      
徽宗大观元年三月十八日，诏曰：「学以风俗明人伦，今有教养之法，而未有善俗明伦之制。盖设学校，置师儒，所以敦孝悌。朕考成周之隆，教万民而宾兴以六德六行，否则威之以不孝不悌之刑。比已立法，保任孝悌 睦、任恤忠和之士。去古绵邈，士非里选，习尚科举，不孝不悌，有时而容。故仕官临政，趋利犯义，诋讪贪污，无不为者。此官非其人，士不素养故也。近因余暇，稽《周官》之书，制为法度， 
      
颁之学校，明伦善俗，庶几于古。诸士有善父母为孝，善兄弟为悌，善内亲为睦，善外亲为 ，信于朋友为任，仁于州里为恤，知君臣之义为忠，达义利之分为和。士有孝悌睦 任恤忠和八行，见于事状，着于乡里，耆邻保伍以行实申县，县令佐审察，延入县学，考验不虚，保明申州。孝悌忠和为上，睦 为中，任恤为下。保明如令，不以时随奏，贡入太学，免试为太学上舍。司成以下引问考验，较定不诬，申尚书省取旨，释褐命官，优加拔用。士有全备上四行，或不全一行而兼中等二行一者为州学上舍上等之选；不全上二行而兼中等一行，或不全上三行而兼中二行者，为上舍中等之选；不全上三行而兼中一行，或兼下一行者，为上舍下等之选；全有中二行，或中等一行而兼下一行者，为内舍之选；余为外舍之选。中三舍之选者，上舍贡入；内舍在州学半年，不犯第二等罚，升为上舍；外舍一年，不犯第三等罚，升内舍。被贡入太学者，上等在学半年，不犯第三等罚，司成以下考验行实闻奏，依太学贡士释褐法，取旨推恩；中等依太学上等法，待殿试推恩；下等依太学中等法。上舍上等，其家依官户法，中下等免户下支移折变借身丁，内舍免支移身丁。」 
八月十七日，资政殿学士、中太一宫使兼侍读郑居(申)[中]札子奏郑居中：原作「郑居申」，据《宋史》卷三五一《郑居中传》改。：「近蒙圣慈赐臣御笔八行八刑书，欲望以所赐模写于石，立之学宫次及太学辟廱 
      
、天下郡邑，如石经比。」从之。 
十二月一日，提举福建路学事陈汝锡奏，乞今后诸路不限在外在学，惟其人则举之。上批：「凡八行八刑之士所在，皆得以名闻，法无在学不在学之限。可令学制局申明行下。」 
《文献通考》：自元佑仿古，创立经明行修科，主德行而略艺文。间取礼部试黜之士，附寘恩科，其时御史既已咎其无所甄别矣。及八行科立，专以八行全(编)[偏]为三舍高下，不间内外，皆不试而补，则往往设为形迹，以求入于八行，固已可厌。至于请托徇私，尤难防禁。大抵两科相望，几数十年，乃无一人卓然能自着见与名格相应者。而八行又有甚弊，士子跅 ，公私交患苦之，不能谁何，乃借八行名称纳之学校，使其冀望无罚应贡则稍且自戢，而长史实恐缪举从坐，故宁使之占额不贡。以是知略实艺而追古制，其难盖如此也。 
三年二月十六日，提举黔南路学事戴安仁状：「契勘所管多是新创州郡新民，其间亦有孝悌睦 任恤忠和之性，盖为生于僻陋之邦，习俗鄙夷，不知礼仪。方今朝廷广设学校，虽遐方僻邑，皆置师儒，教导必有其人。今欲晓谕乡村团落，间有孝悌睦 任恤忠和者，次第保举一二人，量与推赏，以激劝风俗。」从之。 
四年正月一日，臣寮言：「陛下躬御翰墨，裁成典训，俾得以八行保任，非特考其艺能而已，所以优待行己修洁、学术已成之人，可谓至矣。待之既已如此之至， 
      
则责之不可以不严切。闻迩来诸路以八行贡者多或违诏旨失法意，而有司不以为非，臣恐由此浸以成弊。今略取其一二事状着明者论之。如亲病割股，或对佛燃顶，或剌臂出血写青词以祷，或不茹荤，常诵佛书，以此谓之孝；或尝救其兄之溺，或与其弟同居十余年，以此谓之悌；其女适人，贫不能自给，取而养之于家，为善内亲；又以 穷窭，收而教之，为善外亲。此则人之常情，仍以一事分为睦 二行。尝一遇歉岁，率豪民以粥食饥者，而谓之恤。夫粥食饥者乃豪民共为之而已，独谓之恤可乎 又有尝收养一遗弃小儿者，尝救一跛者之溺，皆以为恤。如此之类，不可遽陈。今所保任多不言学术，意皆其乡曲寻常之人，非所谓士者。愿下之太学，俾长贰博士考以道义，别白是非，澄去冒滥，勿使妄进，务在不失法意而已。」诏太学辟廱长贰等并诸路学事同考以道艺，别白是非，澄去冒滥。 
政和三年十一月二十日，江南西路提举学事司言：「(士)[吉]州助教孙德臣有孝悌睦三行，吉水县、筠州上高县主簿曾缄孝行显著此句疑有脱误。，及本人有睦 任恤四行事迹。朝廷敦劝八行，以厚风俗，而未许举八行明文，恐未尽搜贤士之意。」诏许令奏举。 
四年九月二十三日，臣寮上言：「陛下制为八行之法，待豪杰异能之士。自崇、观迄今，海内蒙化，比虽民庶田野之间，有节义显白，如《诗》、《书》之所称者。朝廷旌赏四方，万 
      
里之民有不获知，宜令有司裒聚，颁降中外。」从之。 
五年六月十八日，臣寮言：「昨者江南东路提举学事司言，前(绕)[饶]州知、通、教授、县令佐审察八行贡士万宗孟，补充上舍，升入太学。本学考验别无显迹，已行退黜。宗孟近因赴试到阙，复肆论讼。朝廷灼见狂妄，谓宗孟全无士行，寻被旨先次驳放，依屏斥法，而本路当职官谬举之罪，迄今尚稽典宪。」诏提举学事官降一官，教授冲替，系公罪事稍重，知、通、令、佐罚〔铜〕十斤。 
六年二月七日，权发遣陕州吴羽奏：「乞今后每岁终，令有司类聚八行已推恩人，各着事实雕印，颁之郡县。庶薄海内外，咸知陛下德意之美。」从之。以上《续国〔朝〕会要》。《国朝中兴》、《干道会要》无此门。 
【宋会要】
 选举 宋会要辑稿 选举一二 童子科 
      
童子科
案：童子考试，原分童子科、童子试、赐童子出身，各自为类，今亦仍之。 
      
嘉定五年正月二十三日，臣僚言：「窃见进士一科，试以三场，限以三载。间有举子多而员额窄者，每数百人取一人，为选如此其艰。童子一科，近年应举者源源不绝，此皆明作人小子有造之效，然有恩数太滥之弊。照得童子能《九经》者免一解，兼讲说书免两解。今之所讲说者，不过父兄以讲义与之诵念，实未尝通晓义理。以背念《九经》方免一解，背念一经讲义亦免一解，是以讲说免者不其大侥幸乎!乞今后通念《九经》及讲说者，只于免一解之外，特赐束帛，以示优异。」从之。 
四月十一日，臣僚言：「女童子吴志端令中书覆试。窃谓童子设科，所以旌颖异、储器业也。本朝名公儒，如杨亿、晏殊之伦，载在史册，后世歆慕。今志端乃以女子应此科，纵使尽合程度，不知他日将安所用 况艳妆怪服，遍见朝士，所至聚观，无不骇愕。尝考《礼记》，女子之职，惟麻枲丝茧、织 组紃是务，又曰：『女子出门，必拥蔽其面。』志端既号习 
      
读，而昧此理，奔走纳谒，略无愧怍。其执以为词者，不过淳熙间有林幼玉一人，以九岁中选。今志端但知选就，傍附八岁申乞，不思身已长大。十目所视，其可欺乎 傥或放行覆试，必须引至都堂，观听非便。乞收还指挥，庶几崇礼化，厚风俗。若以其经国子监挑试，则量赐束帛，以示优异。」从之。 
十四年十一月四日，臣僚言：「童子设科，齿幼而业精，或中是选，人以为荣，己亦无怍。咸平中有重轲六岁，召入，诵《易》精通，覆使赋诗，援笔而就，遂奖录之。元佑中，有朱天锡九岁，亦召入，取诸经试之，随问即诵，不遗一字，嘉其天禀，赐书以归。是二人者，始可以言神童。迩来应是科者，或年至十二三，甚而十四五，俱冒称十岁以下。方居髫 ，而已示之以诳，异时见诸事业，欲其着诚去伪亦难矣。矧自己卯讫辛巳，仅踰二载，而取中者已四十有六，冒滥若此，顾足以为贵乎 政和二年，童子陈乞诵书，有诏并不试验，时以其数滋多故也。绍兴三年，辅臣进呈诵书习射童子，求试于有司者凡九人。高宗皇帝尝有圣语：『上有所好，下必有甚焉。盖繇昨尝推恩一二童子，故求试者云集。此虽善事，然可以知人主好恶，不可不审。各赐束帛，令归本贯。』大哉言乎!今之童子固未欲遽尼其来，当思有以严其选，每岁取放人数，毋俾太滥，合行斟酌，立为定额。自本县试验，保明申州，或其人能诵而齿似长，亦必黜而不升。以至 
      
胄监，后省试亦如之。考察既详，伪冒斯革。欲望亟赐施行，庶于此科作成有用。」都省照得：「童子设科，从来未曾立定试期并取放名额。比年以来，多有暗减岁数，州县复不审核，寖成冒滥。臣僚有此奏请，合诣指挥。」诏自今后童子举，每岁以三人为额，仍令礼部行下诸路州军，须管精加核实年甲挑试，结罪保明，申礼部国子监，定以三月初七日类聚挑试。将试中合格人具申朝廷，用三月十七日赴中书后省覆试。
 选举 宋会要辑稿 选举一三 唱名 
     
宋会要辑稿 选举一三

唱名
【宋会要】
雍熙二年三月十五日，太宗御崇政殿试进士，梁颢首以程试上进。帝嘉其敏速，以首科处焉。十六日，帝按名一一呼之，面赐及第。唱名赐第，盖自是为始。 
【宋会要】
 选举 宋会要辑稿 选举一三 恩科 即特奏名 
     
恩科即特奏名

     
绍兴三十一年寿皇圣帝已即位，未改元。六月十三日，
登极赦书：「
应合该特奏名人，并与免试。内曾经六举以上到省人，与
补将仕郎；五举，上州文学；四举，下州文学；三举，诸州助
教。合补助教人，愿赴将来特奏名殿试者亦听。」
寿皇圣帝隆兴元年正月十一日，诏：「将来特奏名人，进士请解并免解因事故不曾试今次试人，与理为到省一举；两处取解已及今来特奏名举数人，虽已违限，未曾经所属保明并举之人，特许并举推恩。绍兴四年得解贡，合赴五年省试，因事故至八年以前到省试下，理先得解贡年及前举已降旨，诸路进士许将展过省、殿试理为一举，赴特奏名殿试。今如有四举年五十七，年四十以上应曾展过省、殿试之人，并许理为一举。若在七年得解，八年到省试下之人，与理作六年到省，并许赴特奏名试。进士门引不到，因事故赴试不及，若举数已该特奏名，依南省下第人例施行。如合该取会并合下所属保明之人，且令就试。其将来合推恩敕牒等，并令礼部收掌，候勘会召保官给赴。若有违碍，即具因依并 牒缴申尚书省。今年既不临轩策试，应该特奏名人，于省试院接目试策一篇。」 
同日，诏礼部贡院：「今举省试进士贡士年四十以上，六举曾经御试，八举曾经省试；年五十以上，四举曾经御试，五举曾经省试；内河北、河东、 
     
陕西举人，特与各减一举；及曾经绍兴五年已前到省，前后实得两解贡，或免解共及两举，各不限年，令礼部勘会，许特奏名试。其五年以前到省一举，见年五十五以上者，令本贯州县当职官勘实，别无违碍，结除名罪保明申礼部。内开封府、国子监即各令召见任承务郎(上)以〔上〕贰员，亦依前结罪保明，本属关送礼部勘验闻奏，当议特与推恩。」 
三月二十五日，诏今年特奏名进士试在第五等人，并与特依下州〔文〕学例施行。 
四月三日，诏建宁府特奏名进士翁德舆特赐同进士出身。德舆试入第二等，以皇帝巘邸援绍兴八年袁焕章例自言，故有(事)[是]命。 
九月七日，吏部言：「将仕郎苏骧、蔡雍、冯荩臣、张光庭言系四川六举奏名，诣阙补官。今以铨试杂制，未获参部。伏见川蜀正奏名进士第五甲人，于格亦合铨试，已蒙自朝廷特免试参注，伏望许依第五甲人例。」从之。 
十月五日，诏吉阳军免解进士符昌言特补下州文学。昌言贯南海，尝请四举，遇登极覃恩自言，有司以昌言荒远士人，且实获四举，在海外为罕，理宜优恤。以其事闻而有是命。 
十一月八日，资州特奏名进士陈齐年言于绍兴七年请解，当年试下，赦前实四举，年五十以上，准赦文应该特奏名人并免试推恩，合该下州文学。礼部误称绍兴七年无展年例，未放行。欲望委官参行放行推恩。诏陈齐年补诸州助教，特依下州文学 
     
恩例。 
二年二月十二日，诏雷州进士王抡与补诸州助教，特与下州文学恩例。以抡自陈绍兴四年请解，因事不曾赴省，依指挥理到省一举，计应举二十七年推恩也。 
二十日，中书门下省言：「进士张士谦、费廙、孙庭光、任天林、朱躬厚并于绍兴七年得解，当年试下，检排至赦前及二十七年，并合符隆兴元年四川特奏名试。缘各州保明作免试推恩，以故不曾赴试，即与其它缘事不曾赴试事体不同，合比附第五等人推恩。」诏并补诸州助教，特依下州文学恩例施行。 
九月十四日，守右正言龚茂言言龚茂言：当为「龚茂良」之误。：「特奏名进士自得解、免解以至该恩赴殿试，大约皆尝五试于礼部，每次必有缴到本贯公据，与夫家保状可照也。今有初未尝预荐到省，止凭保官状，作开封府及西北隔绝州军得解人，直乞赴特奏名试，及乞用覃恩，径行补授。无片纸可以考验，一切用贿得之，此不可以不痛革者也。欲望明诏有司，立赏许告重赏之法，仍乞先立宽限，听其首原。应今后特奏名人，本部差无元得解及逐次到省可照文据，并不得召保放行。」从之。 
干道元年三月二十五日，尚书吏部侍郎叶颙言：「臣仰惟陛下自即大位，首霈异恩，至于累到省试人，自四举以上即授以官，或试入下等与升等恩例，德至渥也。但比来到部毋虑数百人，无阙可以处之。彼该恩者无非迫于晚景，欲丐寸禄。欲乞将特奏名见 
     
在部人，依西北留京人例，权与岳庙差遣一任，愿就者听。庶人被实惠，而无淹滞之孍。」诏三省看详，其后省看详：「特奏名进士难放西北流寓注格(格)岳庙，缘该大霈，欲特注破格一任文学助教，仍理为权官。已注官者，不许更援以为比。」从之。 
二年八月九日，诏：「今举系龙飞，特奏名第三等、四等，(今)[令]吏部特与依建炎二年赦放行参选；其第五等人元系诸州助教，已降指挥，特与依下州文学恩例，自舍待郊出官。」 
十二月十六日，礼部言：「国子监看详臣僚所请，将诸路进士八举、年四十以上，五举、年五十以上，并初举甲子绍兴十四年得解，十五年到省试下之人，即不曾经展过省、殿试年，自合依旧制，自解到省试下实及三十年，并许赴特奏名殿试。伏乞详酌施行。」从之。臣僚言：「隆兴元年，言者乞立定法，进士自绍兴甲子以来，必一举三十年而后推恩。而国子监看详，不曾推原乃后举而为三十年之数，是致今举犹守旧。比来二十七年人，年未及五十，不及五举，赴特奏名试者，有四倍之多，乞行厘正。」再下看详，而有是命。
十八日，诏：「今举四(州)[川]特奏名进士第一等第一名为该龙飞恩例，特赐同进士出身；第二等至本等末，并赐将仕郎；第(二)[三]等至第四等并赐下州文学，依建炎二年赦放行参选；第五等并赐诸州助教，特与依下州文学恩例施行，仍待郊赦出官。」 
(十)三年十一月二日，南郊赦 
     
书：「(会)勘〔会〕昨于干道二年内均命赴特奏名进士，例系该龙飞恩例，缘事赴试不及之人，将来殿试唱名，特与依前举龙飞恩例升等施行。」六年十一月六日南郊赦书同。 
五年十一月二十七日，礼部言：「四川安抚制置使司试院考校合格特奏名进士王献明等九十一人，乞推恩依故例及已获旨，合依干道五年行在殿试未升降以前比赴行在特奏名进士人数，纽及分数，开(其)[具]五等推恩。前所具逐等内有剩取之人，亦从本部依例递攒，于次等内从上名次安排。谓如第一等剩取一名，递攒作第二等首之类。数内该赴干道二年特奏名试，缘事赴试不及，欲将似此之人，照所降旨特与依下州文学恩例，待郊出官。」从之。 
六年十一月六日，南郊赦书：「昨礼部贡院下第进士贡士，应绍兴十二年以前到省一举、年五十(一)[以]上者，已降旨挥令本贯州县验实结罪保明，申乞推恩。窃虑其间有本贯阻隔，致未霈恩。如有似此之人，许依开封府、国子监进士已降指挥，于所在州县诏见任承务郎以上二员，结(降)[除]名罪委保，当职官同罪保明，申礼部验实以闻。」九年十一月九日赦书，递趱一举及该述贡士外，悉同此制。 
八年三月六日，礼部言：「昨臣僚申请特奏名自合依旧制，自得解到省试下实及三十年，许殿试定例，并无实及三十年之人。当时臣僚一时申请，大率以十举为三十年。今将(定)[宣] 
     
和六年旧制定例参照，自绍圣四年至宣和六年系十举二十九年。即于今绍兴四年省试下到干道八年，恰及十举二十九年，比较旧制一同。今欲依旧制定例，将绍兴十四年得解，十五年省试下之人，许赴今举特奏名(事)[试]。内有因事至十八年到省试下人，许理元得解年为省试下，逐举带行，后举亦依此递趱。」从之。 
十四日，礼部言：「国学进士该覃恩，已许理为举数。其藩邸州军进士有实请解、免解举数尚少一年之人，乞许将到省该覃恩一举揍举，赴特奏名试。」从之。 
绍(兴)[熙]五年九月十五日，明堂赦：「应进士年〔六〕十以上，五举到省，合赴绍(兴)[熙]四年特奏名殿试人，系事赴试不及，若将来殿试唱名入第四等以上，合补授文学之人，虽系年六十以上，与理绍熙四年甲。今年赦恩，召保参选，特差岳庙一资。」自后(廊)[郊]祀、明堂大礼(数)[赦]亦如之。 
同日，赦：「勘会该遇登极赦恩，用举数推恩补授文学并特奏名文学之人，依法遇赦日年已六十者，许二年次参选，注权入官。其年六十三岁以上内该登极，补授如之。」本条文字疑有脱误。「二年次」疑为「以年次」，「六十三岁以上内」疑衍「内」字。 
嘉泰四年五月二十六日，诏：「特奏名试在第五等人愿再试者，诸特 三次，自今举为始。」 
嘉定二年二月二十一日，礼部侍郎吴奕言：「四川特奏名试不入等人邵拱辰等六人，今来逆曦诛殛之后，垂白之士，喜见天日，万里远来，狼狈可念。乞依绍兴二年指挥，特与推恩一次。」诏礼部勘当。既而本部言：「国子 
     
监聚议，窃见《高宗圣政》绍兴二年诏：『四川特奏名进士于道路艰阻之际，远来赴试，理宜优恤，其试在第五甲人，特依扬州例，并与依下州文学恩例施行。』今乞照绍兴二年指挥，特与推恩一次。如日后再有陈乞之人，不得援例。」从之。 
七年五月二日，监察御史倪千里(之)[言]：「窃惟国家网罗人才，特奏有科，以处场屋淹滞之士，德至渥也。然自第一名得同进士出身之外，余自第一等至四等，虽补摄官职有差，较之通榜，止三分之一。余不过诸州助教，实同黜落。彼得姓名占第四等以上者，厥惟艰哉。窃闻考次虽系考校，既发姓拆号外则不与。其拆号吏容奸受嘱，不知寒士利害，将第五等人姓名易置四等以上，考官势难致诘，升黜(例)[倒]置，寒士扼腕。况若人等日暮途远，苟有幸门，何惮不乘。今日既已重费得官，他日筮仕，必将取偿于民，何所不至!窃见策士在即，所以革弊，乞申 攸司，于唱名日，将考校官已排定特奏名进士试卷，预同编排官对号公共开拆，连衔闻奏，庶免私易名次之弊。」从之。 
十年五月四日，臣僚言：比年以来，赴特奏名试者，其间有富室大家，他日未尝学问，临时专事经营，与书铺人等议定价值，计嘱御药院等处通同作弊。试后各写所有举主二员，特奏名补授有举主三员，可权差破格岳庙一次此条文字疑有脱误。「各写所」以下为赦文，与前奏议文字不相契合。。自后郊祀、明堂大礼赦亦如之。
</div>
    <div class="pagination">
<a href="宋会要辑稿_page737.html">上一页</a><span>...</span><a href="宋会要辑稿_page733.html">733</a><a href="宋会要辑稿_page734.html">734</a><a href="宋会要辑稿_page735.html">735</a><a href="宋会要辑稿_page736.html">736</a><a href="宋会要辑稿_page737.html">737</a><span class="current-page">738</span><a href="宋会要辑稿_page739.html">739</a><a href="宋会要辑稿_page740.html">740</a><a href="宋会要辑稿_page741.html">741</a><a href="宋会要辑稿_page742.html">742</a><a href="宋会要辑稿_page743.html">743</a><span>...</span><a href="宋会要辑稿_page739.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
