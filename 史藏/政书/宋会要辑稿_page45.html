<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 45 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 45 页/共 1125 页</h1>
    <div class="content">一、照得已降指挥，宗学仍隶宗正寺施行。所有本学应干合行事件，并乞照礼部、国子监、太武学体例施行。」并从之。 
二十七日，国子监言：「承左右司牒到提辖行在权货务都茶场赵汝伋有亲子崇巩、亲侄崇揆、崇总，并临安府保明申到通判临安军府事赵汝适有亲子崇缜、崇徇，监行在榷货务都茶场赵师固亲子布允，并乞赴本监补试。照得前举(识)[职]事厘务官牒到宗子(赵)[赴]国子生补试，缘未立宗学，本监已行收试了当。今有宗学，见行开补。所有宗子月书季考等，并照太武学体例施行，亦合有在朝职事厘务官牒试宗子国子补试项目。缘昨来宗学失于申明上件项目，是致逐官牒到宗子赴国子补试，本监难以收试，申取指挥施行。」宗正寺看详：「补试宗子，照得在朝职事厘务官，如系宗室，自合牒宗学收补。」诏送宗正寺照应收试施行。 
二十八日，宗学博士危稹言：「本学元系诸王宫大、小学，已降指挥改为宗学。其生员见行补入，所有昨来诸王宫学，承大宗正司训遣到听读生员内未曾请解人，委曾在学听读，系转入大小功课簿生员，通约不过一二十人，亦当念其向学之心。欲与许赴今来补试。」从之。 
四月二十日，宗学补试所言：「宗学生补试，检照已降指挥，应举取应曾得解并在朝职事厘务官，牒 
      
试宗子，附国子试后场引试。所有合取员额，候引试讫，具约场人数，申取指挥施行。今来已引试经义、诗赋一场，据封弥所申，终场人数共五百二(卷)[人]五百二人：原作「五百二卷」，据下文改。，乞指挥取放人数。」诏通放三十名。 
二十四日，宗学博士危稹言：「昨备申终场人数，去后恭被省札，通放三十人。以终场五百二人论之，其数诚为稀少，难为取放稍多。特宗子解试例是七人取三人，省试则七人取一人，其选取之路本宽。今国家加恩皇族，又置宗庠，使由舍选以入，可谓隆厚。而制必稍优，以示劝厉。不敢比类解省试陈乞，止乞十人取一人，增放五十人，庶几上副朝廷建立宗学之初意。」诏更增一十名，以四十名取放。 
朝廷所以兴复宗学之意，本以加恩皇族，宜有优异，以示激劝，缘宗子进取之涂素宽，难以太学舍法律之。况太学虽约一千四百人为额，而住学者多止三百余人。其外舍校定约七十人，则是名曰二十 二十八日，宗正寺言：「宗学博士危稹、主簿兼宗学谕钱抚札子，本学自补试放牓二日后，即行帘引，于四月三十日升供，可预沾季者，止有一十三人。五日后，虽间有参学人，即不在沾季之数。今来合引私试，方议区处，告假求去者日有其人。扣所以然，皆云人数既少，又多孤经，月试限以八人取一人，则一日纔可取二人。外舍限以十五人校定一人，则一岁纔可校人一。其选既艰，无以为铢积寸累之地。窃 
      
人校一人，实则四人以校一人。故本学向来条具，乞用武学舍法，每月私试，与每岁外舍校定，皆欲以一十人取三人。比之太学虽若稍优，然宗子皆是实在学者。太学以实住学者四人以上校一人，本学以实在学者三人以上校一人，其所增初不为多。若依今来所乞，以见沾季人计之，岁终外舍校定亦不过四人而已。乞照武学舍法，取放私试及校定人数。俯念立学之初，宗子在学数少，特与照武学例放行。候将来补满一百人元额，却行别议规制。 
一、本学补试，节次承降指挥，取放四十人。今来已有生员共一十三名，帘试参学了当。内一(右)[名]为患出假外，见供一十二名私试，承已降指挥，八人取一人，零分同。今生员止有一十二名，若照上项分数，只合取二名，无以示立学劝勉之意。照得武学私试，十人取三人。今来若照武学例取放，亦止该取四名。本学校定，承已降指挥，一十五人校一人，见今(往)[住]学生员共一十三人，若照上项校定人数，尚未该校定一人。照得武学外舍生例，十人校定三人，零分亦校一人。今来若照武学例，并筭零分，亦止该校四人。更合取自指挥。本寺照得宗学建立之初，参学生员尚少，若不权从所申，则无以示劝诱之意。」诏权依宗正寺所申，候将来取放生员及额日，却依元降指挥施行。 
十一年二月二十日，宗正寺言：「宗学申，本学公试，已降指挥，照武学例，附 
      
太学公试场引试。所有试院合支公使支供等钱，并杂物油酒等，今比拟下项：一、公使吃食等钱，今欲比附武学公试合支则例。一、宗正寺长、贰入院升补并将带人吏，今欲比附国子监长、贰入院升补并将带人吏则例。一、院内主行文字人吏二名食钱犒设等，并就差诸色祗应人合得引试犒设，今欲比附国子窠手分贴司并武学引试祗应等人合得则例。一、应于合用纸札、朱紫、柴炭、油酒杂物之类，并乞从诸司官比拟，条具数目，支拨施行。」从之。 
十二年五月十九日，宗正寺言：「宗学职级年劳解发恩例，照得国子监人例年满格法，系补职级及五年，通入仕及三年，解发赴吏部补官。今来宗学与国子监事体一同，所有人吏年劳试补比换等事。乞依国子监见行格法体例施行。」从之。 
京官司欲照六曹寺监此名疑有脱误。，一体施行。从之。 
十二年八月三日，臣僚言：「大宗正司专纠合宗盟之职，所宜望实素着，乃能观听具孚。今以嗣秀王兼总，深为允当。乞今后除授知宗，须择老成更练之人，庶几肃示表仪，同归信厚，尤称陛下强宗之意。」从之。详见《宗室杂录》。 
十四年三月八日，类试宗学公试所言：「宗学兴复之初，补中生员四十人，公试取放，每十人取放四人。嘉定十一年公试终场三十二人，申明朝廷，令第二等取一人，第三等取放二人，余九人并作四等。嘉定十二年公试终场二十六 
      
人，再行申明，于第二等、第三等内各增放一名。十三年公试十六人，亦依十二年例取放。今来公试五十二人，所乞第二等、第三等，各行增添取放，兼照诸经多寡不齐，通融混取。」诏：「宗学公试与于第二、第三等内更添放一名，余并作第四等取放。仍将诸经通融混取。」 
四月一日，从事郎行宗学谕范楷札子奏：「臣备数宗庠，职在训谕。兹遇陛下加惠同姓，增广黉宇，经始不日，幸已落成。桥门显敞，堂庑深邃，规模鼎新，群日增焕。甚盛举也!然学馆虽盛，而教养之事犹未尽备。臣不容不冒昧言之。臣闻五学之建，上亲为首；同姓之蕃，近属尤亲。国家始立宫学，所以训诸王之近属；继创宗庠，所以徕四方之宗亲。因其初意而增崇之，非固欲使新间旧、疏踰戚也。今睦亲之宅，广为学宫；教授之官，转为博谕。曩之宫学，一变而为宗庠矣。由试而入者则预教养，而前日近属之亲尝列为弟(干)[子]员者，反不获周旋于其中。一遇讲说，仅得旅进退于馆下，寄一食于公庖而已。虽有勤敏嗜学者，思欲登名于籍，有不可得，甚非国家亲亲之始意也。又况学校之广十倍于前，而养士尚仍其旧。区宇宏大，弦诵寂寥，亦非所以崇教化、肃观瞻也。曩者中兴，初建太学，每岁二补。其后，岁一补。又其后，始三岁一补，着为定式。盖创建方新，招徕贵广，理所当然。今必拘三岁而一试，复限以已请举之人，员额不宽，来者宜少。夫亲者 
      
既不获与，疏者又未尽来，虽儒馆之新，恐直为观美耳。欲望圣慈，俾前隶宫学诸生，并特许附公、私试。其公、私试皆中选者，即与正补。宗学生凡隶宗盟者，仍于今岁特与放补一次，不以请举为限。因复诸王宫大、小学教授一员，以广训迪。俾诸王近属之子孙，年十五以下者，亦许试小学生。如是，则远近宗属，皆相勉以兴于学。以厚人伦，以睦同姓，顾不韪欤 臣不胜拳拳。」 
后批送部勘当，申尚书省。本部连送国子监勘当：「今据本监申送，众官聚议，今据宣教郎国子博士许应龙等状申，令聚议，开具申礼部，备申都省，取自朝廷指挥施行。一、范宗谕奏札乞将前隶宫学诸生并特与附公、私试，及诸王宫子孙年十五岁以下者亦许试小学生，仍复诸王宫大小学教授一员。今聚议，照得宫学旧有教授，所以训诸王之近属。今宫学改为宗(祥)[庠]，教授转为博谕，四方之宗亲由试而入者，皆预教养，而近属反不获预，申请委实允当。今欲乞复置教授一员，以广训迪。仍(今)[令]旧籍宫学诸生，并特附公、私试。如两试皆中，与补宗学生员。十五岁以下，亦许试小学生。庶几亲 宗属、长幼子孙，皆被作成之赐。一、奏札内又乞特放宗学补试事，今聚议，证得宗学昨来只与已发举人就补，所以来试者寡。虽两次取放，仅得九十名，自今在学不满三十人。今来学舍增创，十倍于前，合广招徕之路。欲从所陈，证太学 
      
初建体例，特与放补一次。不以已请举为限，于今秋附试场，排日引试。仍乞先期行下诸路州军，晓示施行。本监所据众官聚议申到事理，备录在前。今勘当，欲从众官聚议申到事，备申都省，取自朝廷指挥施行。」诏从礼部勘当到事理施行，札付宗学。 
七月十四日，宗学言：「(大)[太]学体例，有医官二名，以为坐斋诸生缓急疗治之备。今来宗学规模增广，生员众多，虽收太医免解生邵良臣一名，未曾申明请给，是致本人未专奉职。今照得太学有医官二名，分番宿直。每名除本监月支审粮钱五贯文外，有合药等钱，系属左藏库帮支。昨收太医免解生邵良臣，每月亦于本学支给审粮钱五贯文。所有合药钱，乞下所属帮收。」从之。 
八月十三日，都省言：「仍复诸王宫大、小学教授一员。照得枢密院编修官正除，特与命词给告。今来诸王宫大、小学教授，亦合一体施行。」诏今后正除诸王宫大、小学教授，特与命词给告。 
十六年十一月十九日，都省勘会行在大宗正司，近朝廷科降钱物，鼎新修盖，已一切圆备，合义指挥。诏令知宗宗丞，自今后照百司例，每日入局，不许在内居止，亦不许转借与人充解。 
十七年正月二十七日，诏将宗学上舍与注教官差遣，仍在太学曾升补内舍人之次注书。先是，臣僚言：「国家中兴，文风尤盛。故虽麟趾之公子，亦皆亹亹学问，博古通今，英材辈出。陛下首建宗学，置 
      
儒师之官，严书考之法，甚盛举也。故近者宗子繇宗学而出官者，援舍选之例，得为教官，诚是也。而宗子之在殿试科甲而为教官者，亦绝无而仅有。臣谓天族贵胄，非寒素之士。师资之间，诚意不接，则责善之道，或致相夷。故宗子之在舍选者，宜证殿试前名，优与差遣。其州郡教官，并不得差宗室。」既而都省送国子监看详，国子博士胡刚中等聚议：「宗室殿试第一甲人许注教授，系自干道年着令分明。宗学生由舍选而注教官，则始自近年复建宗学之后。比因臣僚奏请，今宗子在舍选者，宜证殿试前名，优与差遣，不许注授教官。都省批谓殿试第二至第五人，及太学两忧释褐人，并补文林郎、从事郎注职官。自第六召以下除教官外，止注判司簿尉。若别议优与差遣，窃虑阶官资序，有碍铨法。窃详都省所批，见得事理分明。臣僚优异之说，若与注职官，委碍铨法。若不许授教官，止令退而注判司簿尉，则非惟无以称优异之说，而殿试甲科、宗学舍选，却恐遂成虚文。」故有是命。 
六月三日，臣僚言：「臣闻上之开设学校，贵乎教养之两尽；下之讲明学问，贵乎师生之相资。师生日亲，则教养无愧矣。臣读《学记》曰：『凡学之道，严师为难。师严然后道尊，遂尊然后士知敬其学。』三代之学，所以淑人心，粹化原者，亦惟范模之功是赖。仰惟国家设成均以风四方，创建宗学为我宋亿万斯年之计，猗欤休 
      
哉!士生斯时，鱼跃鸢飞，抑何幸邪!谓宜(告山)[涵]养作成，光明 伟，追《棫朴》官人之盛，衍《丰水》数世之仁。超迈前古可也。而臣拳拳愚忠，有愿为(升)[陛]下告者。臣起自诸生，粗识学校事体。有司成以总其纲，列官师以任其职。月有私试，必公心去取，使营求者不得以行其私。旬有堂课，必详与批抹，而传斋者亦足以示其劝。点请生员，以扣击其所得；所复问难，以考验其所蕴。朝夕接密，而师生举无隐情。闻见既广，则器识自充。异日致君泽民之业，实基于此。今乃不然。臣不欲悉数其故，长贰有兼(识)[职]，间不入局，则学官足纔及直舍，而旋即命驾矣。不闻延见佳士，尚何考德问业之可望 还舍既不许接见生员，自应质疑辩惑之无因。规矩昭揭，固非所以绳善类也。不肃则踰者无所忌惮。出假者节，盖欲其一意肄业也。不检者乃肆行而自贻伊戚。试有得失，各安其分可也。彼黜者乃诬谤喧传，至于下有司究问。此何等士风，而见于有道之世耶 负陛下教养之恩多矣。今之宗室非不备，饩廪非不丰 识治者谓有养而无教。是诚可咎耳。昔韩愈晨入太学，招诸生而诲之。视此，宁无愧乎 臣受恩思报，有见辄言。事有关于风化之大者，尤当不避仇怨。欲望圣慈下臣此章，以示三学，使知以天子学校为念，以诸生讲明学问为急。勿 私情，一洗旧习，丕变士风，不胜斯文之幸!」诏从之。
 崇儒 宋会要辑稿 崇儒一 太学 
      
太学
【宋会要】
      
建隆三年六月，以(右)[左]谏议大夫崔颂判监事左：原作「右」。《长编》卷二、《群书考索》后集卷二六作「左」，据改。赐之。 ，始聚生徒讲学。帝诏中使以酒 
开宝八年，国子监上言：「生徒旧数七十人，先奉诏，令分习五经。内有系籍而不至者，又有住京进士诸科，常赴讲席。缘监生元有定数，欲以在监习业之人，补充生徒。」诏令元系籍而听习不阙，得(千)[予]秋赋。系籍而不至者，听于本贯请。其未入于籍而听习者，或有冠裳之族不居乡里，令补监生之阙。宋初，增修国子监学舍，周显德二年，以天福普利禅院建国子监。修饰先圣、十哲像，画七十二贤及先儒二十一人像于东西廊之板壁。 
大中祥符二年四月，国子祭酒邢昺言：「欲望自(令)[今]补荫出身人，将来差遣，并须先于国学听书二年。候满日，本学牒送审官院，依条试验，方与差遣。」诏国子监：「如内有年及二十五以上，愿就差遣者，试习经书。或有讲学，据其所业，考试闻奏。」 
庆历二年闰九月，天章阁侍讲、史馆检讨王洙言：「庠序之设，教化所先。自项学徒，未愻师业。国子监每科场诏下，许品官子弟投保官家状，量试艺业，给牒充广文、太学、律学三馆学生。多或至千余人，即随秋试，召保取解。及科场罢日，则生徒散归，讲官倚席。若此，但为游士寄应之所，殊无国子肄习之法。居常讲筵，无一二十人听读者。以圣朝经籍道崇，儒雅日盛，岂兹学校弗着彝规 必若稽于唐汉，率之令典，则虑改作为重，尚难丕革。诚能少加程约，亦将有所招来。况之前日，渐可驯致。欲望自今应国子监，每遇科场敕下，授纳取解家状日已前，须实曾附本监听学满五百日者，许投状。令本授业学官取文簿勘会诣实，依例召京朝官委保，方得取应。每十人之中与解三人。其未系监生欲求试补者，亦不限时月。每有一二十人投状，即逐旋量试艺业收补。只令在监听学，簿管姓召。仍每日讲筵，应系听读生徒，并于本监授业官前亲书到历。如遇私故出入，或疾告归宁，并于判监官处具状乞假。候回日，于名簿开记请假日数。若满一周年已上不来参假者，除落名籍。大率数年一遇科场，若听学五百日者，许取文解，在其间游息之日多矣。然于学校之版、齿位之叙，必众于今日也。愿下学官参议施行。」诏国子监详定以闻。本监请：「自今去经试补学生去：疑误。，并依起请，听读满五百日，方许取解。已得国学文解，省试下者，止听读一百日，许再请解。并十人与解三人。所有逐日听读，亲书到历，如有请假，托人代书，其不到及代书人，实殿三举，仍落名籍。学官故纵者，科违制之罪。律学即日一仍旧制。释奠先圣，学官帅生员陪位，近岁多不遵行。自今每遇释 
      
奠，见在监听读生员，并须陪位。学徒 居，宜较文艺，以激进修。自今后每月两次轮差学官两员出题目，量加考试，第其优劣。唐置六学，皆品官子弟充员。其庶人子弟，亦有四门学。今国学除七品已上子孙许召保官试补外，八品以下至庶人子孙，例不收补。自来虽有此条贯，每遇科场，多有冒称品官子孙，难以详别，致容假妄，或兴讼诉。自今欲依仿唐制，立四门学，以八品以下至庶人子孙补充学生。不唯渐革偷薄，亦以示国家育材之广也。附监生徒听读已久，须正系生员名籍。自今每岁一补试，差学官锁宿对弥，精加考校，取文理相通者，具名闻奏，给牒收补。内不合格者，且令理日，依旧听读。后次与试。若三试不中者，便不在试补之限。」从之。 
三年十一月一日，诏：「国子监、太学、天下州县学生径，更不立听读日限。进制兴学校，选儒士，充教授，咸有课试之法。」而谏官余靖极言其非便。故有是命「三年十一月」至「故有是命」：原为眉批，末有「加五年正月条上」，兹据移入。。 
五年正月十二日，有司上言：锡庆院不可废。诏三司别择地，乃以马军都虞候公字为太学。
皇佑三年七月四日，诏太学设官，当以教导为职。此岁增以房宇，赐之土田，许置内舍生二石名。如闻未能充数，令宜以百人为限「皇佑三年」至「百人为限」，原为眉批，末注，加熙宁元年条上」，兹据移入。」 
熙宁元年正月，谏官縢中、刘庠并言：「庆历中，太学内舍生二百员，并官给日食。近年每人只月支钱三百文添厨，其余自备，比旧所费殊寡。即今补试诸生一百五十人，方拨四五十人入学，足二百员数，余试中未入学者尚百余人。远方孤寒，待次多日，却归乡里，奔驰道路。今太学斋舍空闲甚多，欲乞增置生员一百人，作三百数。况本监岁收租课，足以供赡。」又谏官吴申言：「今太学生徒以二百人为限，其数啬狭。远方之士，逾年待次。伏乞学生不限员数，庶使向儒日盛，流化天下」。诏申庠再参定。申等言：「欲于内舍生二百人外，增一百员，名外舍生。逐旋补试，且令入斋听读，仍不给官中贴厨钱。候内舍生有阙，即将外舍生拨填。如此，则有广朝廷育材之意，亦不违先降学制。」从之。《山堂考索》：五月， 臣准诏议学校贡举，多欲变改旧法。独殿中丞直史馆判官诰院苏轼奏曰：「得人之道在于知人，知人之法在于责实。使君相有知人之才，朝廷无责实之政。则公卿侍从常虑无人，况学校贡举乎 虽复古之制，臣以为不足矣。臣愿陛下明敕有司，试之以法言，取之以实学。通经术者，虽朴(下)[不]废；鞘涉浮诞者，虽工必黜。则风俗稍厚，学术(追)[近]正。庶几忠实之士，不至蹈衰季之风。则天下幸甚。」上得轼议，喜曰：「吾固疑此，得轼议，释然矣。」知制诰宋敏求因转对上言：「州县有学舍而无学官，四方之士，轻去乡里者，以求师也。请州置学官，三岁一下务。得士三百人，今请二百人试诗赋论策，糊名通考之如旧。其百人，请如赦文，令(则)[州]郡论荐，转运使审核之。太学生则委判国子监官，御试随其所学而试之。学有师，故士不轻去乡里；随其所学而试之，则文辞、经艺、行实之人，皆无遗也。」其后官不数变易，太学建三舍，命举人以官，州置学官，三路 
      
取百人，多敏求发之也。《玉海》：旧制，试补监生六百人，五月增为九百人。 
四年十月十七日，中书门下言：「近制增广大学，益置生员。除主判官外，直讲以十员为额，每二员共讲一经。委中书选差，或主判官奏举，以三年为任。选人到监，五年与转京官。或教导有方、职事不修者，并委主判官闻奏，当议升黜。其生员分三等，以初入学生员为外舍，不限员；自外舍升内舍，内舍升上舍，以百员。内舍以二百员为限。其生员各治一经，从所讲之官讲授。主判官直讲，逐月考试，到优等举业，并申纳中书。学正、学录、学谕，仍于上舍内，逐经选二员充。如学行卓然尤异者，委主判及直讲保明闻奏，中书考察，取旨除官。其有职事者，授官讫，仍旧管勾。候直讲、教授有阙，次第选充。其主判、直讲、职事生员，并等第增添支食钱。」从之。 
二十八日，诏殿中丞宋靖国、赞善大夫吕嘉问，相度锡庆院，建太学。从御史知杂邓绾所请也。绾言：「国子监粗容春秋释奠，斋庖之室，不足以容诸生。至于太学，即未尝营建，止是假锡庆院西北隅廊屋数十间，逼窄湫隘。又官司未尝葺治。今大新学制，学者闻风，坌然毕集，恐不足以容。乞特赐锡庆院为太学。」故命相其地建之。《文献通考》：生员纔三百人「生员」前：《文献通考》卷四二有：「四年，侍御史邓绾言：国家治平百余年，虽有国子监，仅容释奠斋庖，而生员一尢所容。至于太学，未尝营建，止假锡庆院廊庑数十间」，下乃接「生员纔三百人」云云。当补，方为完整。，请以锡庆院为太学。仍修武成王庙为右学。上以拟三皇四代胶、庠、序、学东西左右之制，下则可复于汉唐生员学舍之盛，乃诏尽以锡庆院及朝集院西庑建讲书堂四。诸生斋舍、官掌事者真庐略具，而太学楝宇始谨，足用议学校贡举。初，苏颂子嘉在太学，颜复尝策问王莽、后周变法事，嘉极论为非，在优等。苏液密写以示曾布，曰：「此辈唱和，非毁时政。」布大怒，责张琥曰：「君为谏官判监，岂容学官与生徒非毁时政而不弹劾。」遂以告安石。安石大怒，遂逐诸学官，以李定、常秩问判监，选用学官，非执政所喜者不与。陆佃、黎宗孟、叶涛、曾肇、沈季良与选。季良，安石妹婿；涛，其侄婿；佃，门人；肇，布弟也。佃等夜在安石斋授口义，旦至学讲之，无一语出己。其(没)[设]三舍，皆欲引用其党耳。 
      
绍兴十二年十一月十二日，诏：「太学养士，权于临安府〔学〕措置，增展学：原无。苗校据《系年要隶》卷一四七、《宋史全文》卷二一上补。，其格法令礼部讨论」。先是，屡有臣僚言宜复太学，以养育人材。上以戎事未暇，至是，乃有是命。 
十二月十二日，诏太学养士，权以三百人为额。礼部讨论，国子监养士，国初取补国子三百人为额。庆历三年，仍立四门学，以士庶子弟为生员。嘉佑三年，以四百五十人为额。七年，增一百五十人。庆历五年，为太学。皇佑三年，许置内舍二百人。熙宁元年，以四方士人盛集京师，遂以九百人为额。四年，以一百员为上舍。至元丰以来，养士以二千六百人为额。上舍一百人，内舍三百人，外舍二千人，国子二百人。昨来行在监学，止以元随从车驾三十六人为学生，故有是命。同日，又诏行在监学，置祭酒、司业各一员，太学博士三员，正、录各一员。 
十三年正月癸卯，以岳飞第为国子监太学，前洋街。堂一曰崇化，淳熙十六年二月，改今名。斋十有二。「禔身」至「时中」。高阅拟斋名，在二月乙酉。旧太学七十七斋。 
二月己卯二月己卯：《群书考索》后集卷二八同。《建炎要录》卷一四八作「二月庚申」。，国子司业高闶言：「陛下复兴太学，凡养士取士之法，当取圣裁。」上曰：「自有祖宗成法。」闶曰：「有庆历、元丰、绍圣、崇宁法，有司未知适从。若出于圣裁，则行之乃久。」闶又奏：「旧太学、辟雍皆有御书，今亦乞建阁，以藏御书。仍愿 
      
特洒宸翰，加惠多士。」 
时诏太学额外补中之人，许令待阙，候见阙日，与参长假人对拨。至科场年，许赴监，依不满年人例取应。二月二十二日，诏：「补太学生，以诸路住本贯学满一年、三试中选、不曾犯第三等以上罚，游学者同。或虽不住学，而曾经发解，委有士行之人，教授委保，申州给公据，赴国子监补试。其(令)[今]秋四方士人来就补试，恐有已到行朝，或见在路。其间有不曾住本贯学之人，难以阻回。权将执到本贯公据人，许补一次。」从国子司业高闶请也。 
同日，国子司业高闶言：「今参合条具太学课试及科场事件如后：第一场，元丰法，绍兴、元佑、大观同。本经义三道、《论语》、《孟子》义各一道。今太学之法，正以经义为主欲依旧。第二场，元佑法赋一首，今欲以诗赋。第三场，绍圣法论一首、策一道。今欲以子史论一首，并时务策一道为三场，如公试法。」诏从之。 
同日，国子司业高闶言：「契勘太学补试，依元丰法，合试经义一场。宣和法同。今为士人多习诗赋，(解)[鲜]通经义，难以纯用经义收补。其旧习经义士人，或不习诗赋，又难以纯试诗赋。窃见仁宗皇帝朝，判国子监胡瑗所补监生，只试论一首。(令)[今]秋补欲权依此例，且试论一道。系是经义士人素所安习，庶几均一。自绍兴十四年(秦)[春]补，并依元丰法。伏望睿断，以幸学者。自(令)[今]日始，永为定式。」诏从之。 
二十七日，国子司业高闶言：「在京太学，讲堂及诸斋名。并系 
      
神宗皇帝所赐。今来崇复国学，已兴修一堂，欲以敦化。并在京太学斋名七十有七，今来已兴修一十二斋，欲拟《禔身》、《服膺》、《守约》、《习是》、《允蹈》、《存心》、《持志》、《养正》、《诚意》、《率履》、《循理》、《时中》。从之。 
三月三日，国子司业高闶言：「臣闻先王谨庠序之教，必先申以孝悌之义。国学旧法，或犯不孝不悌，固不在入学之限，而在学九年，不归省侍者，则斥而出之。徽宗皇帝慨念九年之远，非所以敦其养亲之心，特降御笔，立为三年之限。匿而不陈，仍重其(今)[令]。其法藏于有司，今尚存也。自罢舍法之后，专用旧制，而此法遂不复行。今国学落成有日，骏惠前烈，以章孝治，此其时也。愿诏有司，复立三年之限。」从之。 
四月五日，诏大学补试及私试，并用誊录。从左迪功郎张保大请也。 
六月十二日，知临安府王 言：「根括到本府城外居民冒占白地钱，月得二千八百余贯。欲充太学养士之费。若以三百人为额，除假故外，可以足用。」从之。 
十九日，宰(职)[执]进呈差太学官文字，上曰：「初复太学，师儒之任，尤当遴选。须得心术正者为之讲明经旨，开谕后进。一有邪说，学者从而化之，为害非细。卿等切宜重择。」 
二十一日，诏差礼部侍郎兼权直学士院王(尝)[赏]撰《兴建太学记》。知临安府王 有请撰记，下国子监勘会。国朝太祖皇帝重建国学，系翰林学(十)[士]陶谷撰记。徽宗皇帝御制《辟雍记》，系翰林学士薛昴撰序。及重修监学，翰林冯 
      
熙载撰记，故有是命。 
太学课试法太学课试法：《群书考索》后集卷二八、《建炎要录》卷一四八系于绍兴十三年二月己卯。，国子司业高闶言：「最先经术。」上曰：「经不易通。士习学诗赋已久，遽能使之通经乎 」闶曰：「先王设太学之意，惟讲经术而已。」上曰：「近侍读官程瑀亦论经术。」闶曰：「国初犹循唐制，用诗赋。神宗始以经术造士，逐罢诗赋，又虑不足以尽人材，乃设词学一科，试以杂文。」上曰：「诗赋亦杂文也。」闶曰：「取士以经义为主，不过三场，后加诗赋为四场，不能无碍。盖太学之法，旬有课，月一周之；(日)[月]有试，季一周之。若加一场，则课试之法遂紊。自元佑以来，虽增为四场，终不可行者，盖以此也。今欲经义第一，诗赋第二，论、策各一，第三。上可之。 
庚辰，闶具分三场，乞永为定式。时闶又请时闶又请：本部一之三四、《建炎要录》卷一四八系于绍兴十三年三月三日。：「在学人，定三年归省之限。」诏可。上曰：「旧有九年之法，徽庙方改作三年，岂有士人九年而不省其亲者乎 」
七月壬申，时国学新成，补试生员，四方来者甚众，几六千人。丙子揭榜，取徐骧等三百人。 
九月戊辰，知建昌军李长民言：「军兴以来，学政中辍，(令)[今]和议既成，儒风复振。郡邑长、贰，宜兼学事，以示偃武修文之意。」诏从之。 
十月乙丑，侍御史(季)[李]文会论新除国子监丞石安庆轻儇无行。丁酉，上曰：「太学风化之本，使此人充监官，何以取重于士人 」诏即罢之。 
十一月戊午，时上所写六经与《论语》、《孟子》之书，皆毕。桧请刊石于国子监，仍颁墨本，赐路州学。诏可。 
十二月辛卯，新知永州熊彦诗上言，欲依嘉 
      
佑、治平故事，补中监学生，命补给绫纸命(祠)[词]。诏从之。 
十二月十七日，诏太学养士添二百人，令国子监措置，增展斋舍。先是，权以三百人为额。至是，删定官制，及有请，从之。 
癸巳，上谓宰执曰：「学校者，人材所自出。人才须素养。太宗置三馆养天下之士，至仁庙，人才辈出为用。」秦桧曰：「国朝崇儒重道，变故以来，士人虽陷虏者，往往能守节。乃教育之效也。」上曰：「然。五代之季，学校不修，故无名节。今日若不兴学校，将来安得人才可用耶」  

      
绍兴三十一年五月二日，诏太学、国子正、录兼讲。以臣僚请置六经博士，故有是命。 
六月，诏太学博士、正、录各减一员。 
三十二年，孝宗即位未改元。十一月二日，诏：「馆职学官，祖宗设此储养人材，亦欲待方来之秀，不可定员。」以殿中侍御史张震言：「臣前日尝奏陈复置正、录，以待宰执所荐之人。是将复开冗官之源，且立法不信，无以示天下。蒙陛下开纳，以谓其源不可不塞，圣意固已定矣。今已数日，而未施行。所除高遹，亦不复改命。则是必有以为不然者。冗官之减不减，不过一正、录而已，未为大费。而臣之所惜者，朝廷命令，朝行夕改，无以取信于天下。且当时国子监所减者正、录二员，太学博士一员，书库官一员，武学谕一员。今日正、录复置，则持是说以求进者源源而来。上之人既无以制之，则将尽为之复此员阙而后已。出令如此，其何以示天下乎 臣愿陛下无轻为一士而变已行之法，使人皆知上有所必守，则亦不敢徼求于法之外矣。」故有是命，余依奏。 

      
隆兴元年二月二十三日，礼部言：「伏见已降指挥，应省试年分，于二三日间，许行开补。今岁未合补试，缘赴省试下第之人，已皆留此待试。有旨令礼部取见有无阙额，申尚书省，特与开补一次。本部续下国子监勘会，太学外舍生一千人为额，自今额足，即一尢见缺。欲乞将在学免解在假一百余人开补一次。候逐人参假日有阙，依次拨填施行。」从之。 
六月二十九日，诏罢太学补试。每遇有试年分，本学刷具见阙人数，以诸州解发举人赴省试下者，随缺额多少拨(人)[入]。如阙多，则以逐州解额十分为率拨二分。阙少，则以逐州解额十分为率拨一分之类。临时斟酌，并从逐州解榜上名拨入。上名已过省，更不拨下名。其合拨人不愿入学者，听。不许以次人充填。其合升拨之人，并赴帘前试讫，注籍为太学生。先是，礼部侍郎黄中等言：「看详到百官应诏封事言，太学就补试者，每次不下数千人，多不(田)[申]本贯，保明给据。故其间或有隐忧匿服，不孝不悌，得罪于乡党闾里之人，有司无由知之。使其中选为太学生，岂不有玷士类 欲望行下州县补试之法，其补中本贯州学，从上拨入正额。给食者，(往)[住]学一年，堂试三次合格，不犯第三等已上罚，教官保明申州给据，方许赴太学补试。又士庶封事言，宜罢太学春试，而以州郡应举终场人数裁为定额。令州学每岁月书季考，取其秀者若干人，而贡之于太学。」都省送部，下国子监看详。本监契勘：「太学补试，虽有绍兴三十一年指挥，今(今)来臣僚条具弊事，令赴试之人，须管住本贯州学一年，私试三入等、不犯第三等以上罚，委教授保明申州，本州岛保明给据，前来赴试。其州郡往往卤莽，多不照应原降指挥次第保明，止是随壮给据壮：疑误。，泛称于贡举条例并无违碍。如此之类，十有四五。本监临时难以却回，再行保明，不免申取朝廷指挥，先次收试，然后勘会。其间或有隐忧匿服、曾犯刑责、得罪于乡党闾里者，无从稽考。又就试万余人，恃众喧呼，至有不请据，不纳卷，不引保，平白入场，称云失试卷，一面就帘前请准备试卷。或就前后两场赴试之人，不遵士检，亦无忌惮，理宜更革。」故有是命，皆本监请也。《文献通考》：始，三戚一补太学。遇覃恩，无免解法。帝始创行之。自是为例。省额增数十人。 
干道元年三月七日，诏太学依旧补试，更不拨入省试下人。礼部言：「契勘太学收补外舍旧法，并系补试，取文理通者为合格。缘隆兴元年六月内一时指挥，依士庶封事，罢太学补试，以诸州解发举人赴省试下者随缺额多少拨入。是致陈兴宗等陈乞依旧法补试，国子监指定。若永罢补试，止拨省试下进士，即四方未 
      
曾得解士人，更无可以入学之望，难以杜绝士人词讼。欲乞遵隆兴元年三月七日指挥，候省试了毕日开补。仍乞以本学在籍过省人数为额取放，立为定制。」故有是命。 
二年二月八日，诏复置太学正、武学谕各一员。 
二月，(时)[特]诏下省并曾请举赴补人，以太学过省阙额收补，额外勿增。在朝清要官期亲，许牒子弟作(侍)[待]补国子，别号考校，如太学生。遇有期亲任清要官，更有国子生不预校定外补及差职事，惟得赴公试、私试，科举则混试焉。旧公、私试皆学官主之，自淳熙后，公试仍锁院，降敕差官，学官不预。太学补弟子员故例，每三岁科举后，朝廷差官锁院。凡四方举人皆得就试，取合格者补入之，谓之混补。淳熙后，朝议以就试者多，欲为之限制，乃立待补之法。诸路漕司及州军，皆以解试终场人数为准。每百人而取六人，许赴补试。率以开院后十日揭榜。然远方士人，多不就试，则为他人取其公据代之，冒滥滋甚。庆元中，遂罢之。嘉泰二年，复行混补。就试者至三万七千余人，分六场，十八日引试云。 
三年，黄伦以两优释褐。自绍兴建学至是，始有两优。用崇宁恩例，授承务郎国子录。《朝野杂记》：旧制，太学上舍生积枝已优，而舍试又入优等者，就化原堂释褐，号释褐状元。例补承事郎。太学正、录。淳熙初，郑鉴自明由此选，不四年而为著作郎，补郡。自明数言事，上甚善，久而稍厌之。六年，刘纯叟尧夫复以解褐除国子正。时王仲行为兵部尚书，奏言：「今两优释褐，初授京秩，即授学官，视状元、制科恩数过之，事理不当。乞先与外任。」时知滁州张商卿亦言：「令中上舍为学官，不数年便可作监司、郡守，狱讼财赋，非所素习，岂能保其不谬 乞先注职官。」上然之。十月丙申，诏兴殿试第二人恩例。
</div>
    <div class="pagination">
<a href="宋会要辑稿_page44.html">上一页</a><span>...</span><a href="宋会要辑稿_page40.html">40</a><a href="宋会要辑稿_page41.html">41</a><a href="宋会要辑稿_page42.html">42</a><a href="宋会要辑稿_page43.html">43</a><a href="宋会要辑稿_page44.html">44</a><span class="current-page">45</span><a href="宋会要辑稿_page46.html">46</a><a href="宋会要辑稿_page47.html">47</a><a href="宋会要辑稿_page48.html">48</a><a href="宋会要辑稿_page49.html">49</a><a href="宋会要辑稿_page50.html">50</a><span>...</span><a href="宋会要辑稿_page46.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
