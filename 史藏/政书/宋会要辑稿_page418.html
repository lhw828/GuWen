<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 418 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 418 页/共 1125 页</h1>
    <div class="content">五月二十九日，参知政事、督视湖北京西路军马汪澈言：「近日全州军士擅劫兵仗及伤守臣，掠夺公私财物，一路震恐。臣即于出戍选锋军内拣选百人，委武功大夫、步军第一正将牛信将之，止以广西取马为由，掩贼不备，已将首乱之人，一夕俱擒，自余军民，悉无惊扰。」 
十一月十二日，臣僚言：「窃见二广及泉、福州 
      
多有海贼啸聚，其始皆由居民停藏资给，日月既久，党众渐炽，遂为海道之害。如福州山门、潮州沙尾、惠州潀落、广州大奚山、高州碙州，皆是停贼之所。官兵未至，村民为贼耳目者，往往前期告报，遂至出没不常，无从擒捕。乞行下沿海州县，严行禁止，以五家互相为保，不得停隐贼人及与贼船交易。一家有犯，五家均受其罪，所贵海道肃清，免官司追捕之劳。」从之。 
二年二月十七日，容州言普宁县百姓李云等啸聚，在藤州界纵火杀略居民。诏札下广西经略安抚、提刑、转运司，疾速措置招捕。已而，广西运判郑安恭言：「李云部(令)[领]千余人去容州二十余里，实时差官兵拒敌，生擒贼首李云等八名，余党溃散。」 
二十四日，三省、枢密院言：「广西凶贼王宣、锺玉等结集徒众，其初不满二百人，后至千余人，连破雷、藤二州。近据广西转运司申，已督诸将进兵与贼接战，斩副贼首曾权，(主)[生]擒副首领谢权等。其王宣、锺玉等已诣军前自首，余党悉平。」 
二月二十七日，德音：「容、雷、高、藤四州应缘近来盗贼，良民或被驱胁，因而随从作过，本非得已。限德音到日，以前罪犯并一切不问，各令归业。如曾被贼刺湮之人，令州县勘验诣实，给据放令逐便。」 
十月二十七日，臣僚言：「临安府比来盗贼猥众，或白昼攘窃，或昏夜穿窬。辇之下，岂容若此 乞令临安府严切收(补)[捕]，如擒获贼人，于常法外严行处断。所贵 
      
寇窃屏迹，居民安堵。」从之。 
十二月十日，臣僚言：「两淮之民自虏骑入境，迁移渡江，散处浙西、江东诸郡。历日既久，资粮罄竭，初则十百为 ，斫伐居民林木以为(新)[薪]蒸，已而略夺商旅货财，曹聚既众，遂致居民之家间遭剽劫者。流民迫于饥寒，相扇为盗，诚可矜悯。欲望申敕江东、浙西转运、常平司广行赈济，务令实惠及民，仍委两路提点刑狱巡历所部，禁戢剽劫。如捕获为首凶恶人，与重加刑辟，庶几恩威并行，奸盗自息。」从之。 
干道元年五月二十八日，臣僚言：「湖广盗贼连年窃发，今闻郴寇李金等又复荐作，至于鼓行而前，直捣县邑，众以万计，器甲部伍粗备。缘郴州旁连二广，外迩章贡，皆平时盗贼渊薮，若不早行剿除，非徒恐相唱和，而二广诸郡城垒兵备率皆单寡，傥或深入于彼，窃恐为患未已。乞于近地屯戍大军遣发精锐数千人，前往讨捕，并敕二广诸司紏集诸郡兵，据其走集之地，使贼不能越轶衡突，则其势必穷蹙而易于扑灭矣。」从之。 
七月十九日，知潭州兼湖南安抚使刘(洪)[珙]言：「郴贼李金等结集民众，攻围英、连等州，啸聚万数。已差本路安抚司统制官田资统率官兵前往讨捕，近已获捷。」诏刘洪将胁从及被虏人子细辨验，出给公据，放令逐便，不得一例诛杀。 
八月二十七日，中书门下省言：「据湖南申，昨蒙朝廷差拱卫大夫、成州团练使、鄂州驻札御前水军统制杨 
      
钦统率大军讨捕凶贼李金等，至今月四日，连破贼党。初七日至莽山何家洞，生擒贼首李金，余党皆平。」诏刘洪同杨钦等具立功将士以闻。详见《军赏门》 
十月二十九日，臣僚言：「迩来淮北红巾多过界剽劫，若不早行措置，深恐为患滋炽。乞札下镇江、建康都统制司，戒约沿边守把将官及都巡检司，如官军与贼拒敌，计所斩贼级立定赏格，或逐处居民自能杀贼者，亦依例推赏。」从之。 
十一月二十八日，知楚州胡时言：「近有 盗萧荣自淮北过淮，劫掠淮阴县，纵火焚烧官私屋舍，片戈杀居民。寻遣所部巡尉统兵躬帅，并劝谕忠义人追捕，萧荣及徒党应时擒获。」诏萧荣并贼首并脔于市。其余徒党，依军法施行。 
十二月三日，广东提刑石敦义言：「近日李金虽已擒获，余党尚繁，往往奔窜山峒，藏隐出没。深虑异日复行结集。今措置，欲令诖误胁从之人自首者，并押赴摧锋军充 用。其间老弱疾病不愿从军者，与给公据，放令归业。」从之。 
二十六日，三省、枢密院言：「光、濠、寿春流离之民，近方案集，又为盗贼搔扰，不安其居。闻(准)[淮]上盗贼类皆江左闽越之人，非游手不逞，(别)[即]军伍窜卒，诱集徒党，肆为剽窃。乞敕诸州守臣督责巡尉，严切警捕。」从之。 
二年七月六日，臣僚言：「乞今后贼盗窃发，守令实时措置收捕。如出限不获，除巡尉各坐罪外，其守令仰提刑司具职位、姓名按奏。」从之。 
十八日，知扬州 
      
周淙言：「照应淮东诸州军山寨水寨内多强壮精习武艺之人，乞自今遇有贼盗窃发其间，有能擒捕者，除依格推赏外，更保明申朝廷优与推恩。」从之。 
二十二日，知和州胡昉言：「近日多有亡命之徒至州界劫夺民旅财物，或乘舟大江，往来剽掠。乞自今捕获劫盗，或杀死财主，或伤捕盗官，或杀捕盗公人，或尝纵火虏掠，或州县镇寨船 内行劫，或系累行劫盗，许从守臣一面酌情处断。」诏今后捕获前项盗贼，许直具奏闻。 
四年五月十五日，臣僚言：「今岁诸道间有荒歉之所，饥民乘势劫取富民廪谷，有司往往纵释不问，深虑滋长不已。顷绍兴间严陵小饥，民有率众发人廪谷者，守臣苏简知不可长，枭其首谋四人，故虽年饥而郡境帖然。使甲戌衢州之变守臣亦能出此，岂余七、余八敢聚众生变哉!臣以谓不幸而遇歉岁，赈救不可不极其至，而禁乱亦不得不极其严，凡有劫取升斗以上者，皆以多寡为罪轻重，庶几销患未形，民得安堵。比之养祸成变，始以兵讨定，万不侔矣。」从之。 
二十八日，臣僚言：「闻沿江幽僻之所多有渔舟聚集，寅夜剽劫。巘伏江湖，莫能擒获。乞行下诸路提刑司督责州县严加警捕。」从之。 
八月七日，广西提刑滕乔言：「凶贼谢实等啸聚徒众，侵犯高、藤、容三州，纵火杀略居民。即调发官兵前往收捕，已擒斩谢实并获其党谢达等六十二人，锢送静江府处断，余 
      
党皆平。」 
五年十二月十日，知广州吴南老言：「广右封疆阔远，连接江西、福建、湖南诸路，多有无赖恶少结为党与，私藏器刃，诈为商旅，尽入二广。豪右之家窝藏资给，使之恣行劫杀，或捕盗官有直奸贪克剥之人，反受贼赂，容其出没。欲望特降指挥，应广南兵官、巡尉有(御)下有方善于擒捕者，许经略司保明敷奏，优加褒擢；或庸懦老病奸赃非法者，亦令案劾闻奏，重寘典宪。庶几一路官吏职在捕盗者，有所惩劝。」从之。 
六年十一月六日，大礼赦：「访闻诸路州县饥贫小民，或于乡村山谷，或在海啸聚，止因阙食，情实可矜。仰州县出榜晓谕，候赦书到日，限一月于所在州军自首，日前罪犯一切不问。委州军长贰躬亲审量，将少壮及及勇敢之人就近发赴屯驻大军，刺填军兵。如谙会船水，发赴邻近水军，换老弱不堪披带人，给据逐便。如限满不省，复罪如初。」 
七年正月二十四日，权知临安府韩彦古言：「近勘放停军人伍兴，自绍兴三十年七月至干道六年十二月前后为盗，凡十三犯，累经断遣，如徒杖、刺环，色色有之，仍前不悛，复出为过。若止徒杖罪断配，毋以惩奸。缘本府系辇毂之下，即与其它帅府事体不同，欲乞就本府斟酌处断。」从之。 
二十八日，枢密院言：「近日州郡间有盗贼啸聚，皆是窜卒及闾里奸恶无赖之人。乞令守臣及屯驻军主兵官协力收捕，仍委监司觉察。稍有违戾，监 
      
司守臣、主兵官一等科罪。」从之。 
二月六日，知南安军吕大猷言：「盗贼败获，在法虽有告捕之赏，而今之官司多不以时支给。为盗者入狱，均赃往往多指告事之人，遂致监索禁系，反为己累。欲望申诏郡邑，应告捕赏钱并以时支给，其盗贼已系赃满，止据赃定罪，虽有(功)通隐匿赃物之人「功通」不词，疑作「串通」。，并免追理(几庶)[庶几]告捕者争相 命，奸盗不能存迹矣。」从之。 
十四日，册皇太子赦：「访闻多有逃亡军人并沿海州县犯罪小民，畏避刑宪，因而啸聚，在海作过。虽已降指挥，委帅宪司督责捕盗官会合收捕，务要日近静尽。可自赦到日，立限一月，许经所在官司陈首，以前罪犯，并与原免。或徒中能相擒捕，更与推赏。内军人赴本军收管，百姓给据自便。限满不首，即依已降指挥施行。」 
三月四日，知临安府韩彦古言：「近以鼠窃滋繁，措置擒捕，城中知名盗贼同日执获者计一百四人，皆累经刺环断罪刺环：原作「刺还」，据《文献通考》卷一六八《刑考》七改。，迹状明白。欲乞差官同验来历，分送江鄂、韶州屯驻军及饶州等处铸钱监充役。所贵与邑肃清，民得奠枕。」诏依，差马希言同具姓名，申尚书省。 
五月五日， 令所状：「准送下吏部侍郎张津札子：在法，捕获劫盗，须财主照证，方与推赏。若海道相遇，适然行劫，盗贼主名，何由而知。必(钦)[欲]被劫之家照证，方与推赏，则捕盗官司欲露尺寸，难矣。乞降指挥，自今海道捕获盗贼，如已勘见情实，许一面推赏，所贵更加激励。 
      
本所契勘，在法强盗十次得财，如一伤人，当两得财，并谓有财主照证者。或伤捕盗官，或手杀捕盗将校，或结集徒党，并与凶恶。官司勘鞫，止凭被劫财主认赃理作次数。今若将海洋贼徒一 断罪，虑恐希赏之人因而计嘱狱司，将贼人不及次数非理煅炼，辏为数足，理作凶恶。不惟侥幸赏典，深虑刑狱冤滥。乞自狱司根勘，见得十次得财，内六次有财主照证，其余次数虽无财主追究，亦听入凶恶色目，余依见行条法施行。」从之。 
六月二十一日，广东提刑姚考资言：「据成忠郎水军统制熊飞札子：海道之险，为贼渊薮，出入往来，居民被害。官兵追捕，例皆冒风涛、涉险阻，以身犯不测之渊。比之平陆，事体不同。欲乞重立赏格，自今如捕获海寇一舟之赃，官不拘籍，悉以充战士，或有停赃资给之家，令官司根究锄治。庶几士卒有争奋之心，盗贼无支党之助，肃清海道，将自此始。」从之。 
十一月二十三日，知常德府刘邦翰言：「本府素为茶寇出没之地。今岁湖南北旱伤，持杖劫掠者日多，欲望札下鄂州都统司，差拨五百人赴府出戍，庶几镇压寇盗，民得奠枕。」诏湖北安抚司勘量合差人数，于本路州军系将不系将禁军内差拨。 
九年六月十六日，知荆州府叶衡言：「近日兴国一带多有劫盗数百为 ，劫掠舟船，往往皆系兴贩私茶之人及刺配逃军。州县虽有巡尉，力不能敌。乞自今令江、鄂 
      
州、襄阳并逮屯驻水军各差一二百人逮：疑误。，于所管界内往来江中巡逻，仍令主帅择将官一员部辖，率以四月下江，至九月水落归军，庶几江湖数千里免有盗贼之虞。」从之。已上《干道会要》 
淳熙元年四月二十八日，刑部言：「近来所属保奏捕获凶恶强盗遇赦后结录之人，其被赏者止是本州岛保奏到部，提刑司不曾核实保奏，致本部取会，动经岁月，无以杜绝词诉。敕令所看详，欲于赏令注文内『提点刑狱司核实』字下添『保奏』二字。」从之。 
二年六日十九日，诏：「茶贼于吉州永新县界禾山等处藏匿，已令王琪、皇甫倜遣兵将搜捕。如能捕杀贼首之人，每(人)捕获或杀贼首一名，特补进武校尉，二人，承信郎；三人，承节郎；四人，保义郎；五人，成忠郎。各添差一次。五人以上，取旨优异推恩。二人已上立功，即行分赏。」 
八月六日，诏：「茶寇已立赏格，许人捕杀。其官兵、土豪、诸色人等，如能生擒及捕杀正贼首，第一名特与修武郎，第二名从义郎，第三名秉义郎，各更支赏钱五千贯，添差升等差遣一次。或徒中有杀并出参之人，与免罪外，亦依上件赏格补官、支赏、添差。其徒众多是胁从，有能拔身出首之人，亦与免罪，依已降赏格施行。」 
闰九月十四日，枢密院言：「茶寇已收捕。其湖南江西广东安抚司、荆鄂都统司先具到阵亡并轻重伤人，理宜存恤推恩。」诏战亡人依干道二年收捕李金例推恩，其轻重伤人各给钱 
      
有差。 
二十八日，宰执进呈：「昨茶寇自湖北入湖南、江西，侵犯广东，已措置剿除，理宜黜陟。」上曰：「辛弃疾捕寇有方，虽不无过当，然可谓有劳，宜优加旌赏。汪大猷身为帅守，督捕玩寇，不可无罚。广东提刑林光朝不肯避事，躬督摧锋军以遏贼锋，志甚可嘉。初谓其人物懦缓，临事乃能如此，宜与进职。湖北提刑徐宅，盗发所部，措置乘方，宜加责罚。」于是诏江西提刑辛弃疾除秘阁修撰；广东摧锋军统制海路(铃)[钤〕〔辖]黄进掩杀贼徒，不致侵犯海〔路〕，落阶官，除正任刺史，特转行；遥郡团练使林光朝特进职一等；江西提刑钱佃军前督运钱粮不阙，除秘阁修撰；前湖北提刑徐宅追三官；前江西帅臣汪大猷落职，送南康军居住。 
十月二十七日，诏：「统制官解彦祥、统领官梁嘉谋、张兴嗣，收捕茶寇，调发乖谬。彦祥追三官，嘉谋、兴嗣各追两官，并勒停。」 
四年四月十八日，诏武功大夫、荣州刺史林文特转成州团练使，承节郎、充沿海制置司正将赵荩臣特转成忠郎，承信郎、充沿海制置司正将董珍特转保义郎，葛安、陆倪德特转一资，傅兴等一百十四人，令制置司特支犒设一次。赏捕明州海盗之功也。 
七月二十四日，诏：「捕盗之赏，正官在假而暂权者，获盗止与循资。其捕剧贼及人数多者，即听奏裁，本州岛及提刑司保奏盗赏，并须指定保明；不实者，守倅、监司一例坐罪。」先是，左司谏萧燧言：「捕盗官 
      
应各改官，往往凑足人数，迁就狱情，求合法意。乞止与循资。」既而吏部尚书韩元吉奏，谓轻重不均，则恐捕盗之赏骤废。故有是命。 
六年二月二十三日，兴州统制吴挺言：「西和、成、凤州沿边一带多有强盗来往两界作过。今说谕招到首领杨广等九十八人，系少壮有胆气膂力勇敢之人。乞依昨招收窦渊等例，将前件人随高下置之军中，所属支破衣粮。」诏依所乞，自今如有似此作过人，令收捕，依法施行，不得依前援例招收。 
四月二日，诏：「县尉捕盗赏，有滥及平民以求满数者。提刑司严切觉察。如有违戾，重作施行。日后或因词诉考见冤滥，提刑司亦当议罪。」从臣僚之请也。 
十三日，诏：「湖南贼徒陈峒等啸聚作过，累降指挥，差发鄂州驻札大军前去会合将兵、弓兵等，措置掩捕。如徒中有欲立功自新出参及土豪、诸色人能捕杀贼首，依下项推恩：如系二人已上立功，即行分赏。每(人)捕获或杀并贼首一名，特与补进武校尉；二人，补承信郎；三人，补承节郎；四人，补保义郎；五人，补成忠郎。各与添差一次。如(补)[捕]杀五人已上，取旨优异推恩。」寻委王佐前去专一节制军马，其鄂州大军捕贼事宜，一就奏报。未几，峒败获，于是湖南运判陈孺以应办有劳(陈)[除]直秘阁，王佐除显谟阁待制。其元遣发殿前司摧锋军正将刘安，准备将罗宗旦，训练官巫迁、张德、谢先及其余将兵，推恩有差。 
二十七日，诏：「捕盗如 
      
弓兵、保(五)[伍]果获正贼，虽有他过，若因犯人供通弓兵某人曾夺去钱物若干，保伍某人曾受钱物若干，并不许追(沼)[治]。」 
十一月十一日，江西运副钱佃言：「在法，窝藏强盗，籍没家财充捕盗赏。然亦有初不知情，止是以屋地税赁，使之耕作，或有所犯，州县从而坐其窝藏之罪。乞自今除逃军自不合存留，别有正法外，自余贼盗元非作过经断配人，所居或与主家隔远，初不知情，止坐以不觉察之罪，不得籍没家财。」从之。 
七年二月十三日，广西提刑徐诩言：「昨降指挥，诸路州县自今如有盗贼窃发稍甚去处，仰本路提刑实时躬亲起发前去，措置收捕。窃见一路兵权尽在帅司，惟土兵、弓手隶提刑司，其去本司远者二千余里，近者亦是五六百里，若仓卒起离，本司必须徒手而出，何济于事 乞拨本路见管摧锋军一百七十人及其它将下或 用等兵，(揍)[凑]成五百人，隶提刑司，庶得朝夕阅习，及其未甚猖(蹶)[獗]，便可掩捕。」从之。 
七年三月十八日，诏：「自今承直郎以下捕盗合得转一官与改次等合入官，每岁以八员为额。若合得减三年磨勘与循一资，余一年磨勘，候改官毕日收使。其干道赏令，内承直郎以下捕盗改官条令，敕令所依此删修。」 
八年闰三月十三日，新知建康府范成大言：「海道荒(查)[杳]，界分不明，时有寇攘，并无任责。臣昨将明州管下诸寨各考古来海界，绘成图本，及根括沿海船户 
      
以五家为甲。如一船有犯，同保并科。亦已攒写成册，并藏在制司。如遇获到海贼，即检照犯人船甲根株究治。乞行下制置司，令于所隶州县一体施行。」从之。 
九年四月四日，诏：「自今盗发所临，其帅守不能先事弹压，仰三省、枢密院具名将上，先议责罚。如平定有劳，却行推赏。」 
十一年十一月二十七日，福建路安抚提刑司奏讨捕汀贼姜大老等立功官属、将佐军兵。诏赵汝愚、延玺各特转一官，赵希曾转一官，余人各转官受赏有差。 
十二年二月三日，进呈知平江府(兵)[丘] 言：「停藏海贼王齾郎等二十七户住屋尽行拆毁，仍将妻属出界，不令并海县分居住。」上曰：「今后停藏劫盗人除断罪外，并令拆毁住屋，移徙家属。」 
四日，广西经略安(府)[抚]司言：「琼州乐会县管下白砂洞首黎人王邦佐等聚集黎人五百余贼作过，及与地烂陈洁雠杀，保义郎陈升之部领兵 前去抚谕，各得宁静，及捕获杀人军贼林知福等。乞特赐推赏。」上曰：「黎人聚集作过，万一抚谕不定，必须获罪，可与减三年磨勘以旌赏之。」 
三月十六日，枢密院言：浙东勘，余姚、上虞县劫贼王齾郎等，系许浦、定海、平江、秀州等处官兵次第捕获。诏各令所属将实有劳 之人逐一保奏，不得泛滥。候到，从枢密院参照元案，如无异同，取旨等第推赏。于是浙东提刑(兵崇)[丘 ]除直龙图阁，赵师夔转一官，余各以次转官资。 
十二月四 
      
日，诏承节郎、延祥寨正将郑华特转两官资。以福建路安抚使赵汝愚言：「华深入大洋与贼接战，生擒贼首蔡八等四十二人，夺到被虏三十人。华有捕贼活人之功，乞赐酬赏。」故有是命。 
二十六日，诏守阙进勇副尉、惠州海豊县驻札官陈章赠承节郎；男兴祖特补进武校尉，差充训练官，仍赐钱五百贯。巡检张亨祖、县尉洪铸各降两官资，放罢。以广东路经略安抚潘(时)[畤]等言：「海豊县凶贼行劫，陈章将带驻札官兵与贼接战，杀伤死亡三十余人。绿章所带兵太少，身被重伤身亡。其张亨祖、洪铸不发弓兵会合讨贼，妄称守护仓库，端坐廨舍，乞赐降黜。陈章以少击众，体被重伤，殁于王事，有男兴祖，材武出众，颇有父风，乞优与推赏。」故有是命。 
十三年八月二十三日，诏：「兴州都统吴挺，肃清奸(究)[宄]，销患未形，可令学士院降诏奖谕。」以枢密院言挺管下诸州累年招收强盗数多故也。 
九月二十八日，广西安抚司言：「莫记因越狱逃入化外，犯边作过，守臣王侃密作措置，选委 用刘大明亲书批字，先以诚意谕令蛮酋，不动声色，生擒莫记，得正典刑。乞优加旌赏，使之再任。所有王侃一时选差擒获莫记往来宣力之人， 用刘大明，进勇副尉、权经略司准备将领、思立寨驻札陈端，乞赐甄录。」诏王侃特转一(员)[资]，减三年磨勘，候令任满日令再任；刘大明特补进义副尉，陈端与转三资。 
十四 
      
敌，杀退蕃贼，守寨无虞，委是劳 。故有是命。 年十二月十四日，知黎州姚艮特转一官，余以次推赏。以四川制置司奏姚艮等躬亲前去体究蕃贼侵犯安静旧寨，与贼 
敌，杀死官兵作过。上官黄三被首领 十五年二月二十三日，枢密院言：「昨汀州宁化县管下有贼人上官黄三等，与三溪寨兵(扬)[杨]斌捉获，盗贼首夏陈师被首领李朝卿杀获首级。奉旨，扬斌特补进义校尉，李朝卿补进义副尉。汀州续申杨斌生擒贼首，委有奇功，乞不拘常制优异推恩。」诏杨斌特补承信郎。既而右谏议大夫谢谔又言，乞加一官以酬其劳。诏特与更转一官。 
八月十一日，知广州朱安国言：「海寇陈青军结集徒党，在海虏掠商旅，上岸剽劫居民。正猖(蹶)[獗]间，差李宝部辖兵 擒获到陈青军等一十六名，付狱禁勘。捐一阶级，旌此(狱)[役]劳，以为军士之劝。」诏朱安国进职二等，李宝补承信郎。 
淳熙十六年二月二十七日，诏汀州宁化县首领杨光祖特补进义副尉，明溪寨管营副指挥使汤旺与转一资。以擒获凶贼〔上〕官黄三等，本州岛申奏乞与推赏，故有是命。
 兵 宋会要辑稿 兵一三 捕贼 
      
捕贼
      
绍熙元年四月四日绍熙：原作「绍兴」，按原批：此卷与前卷数相接，「绍兴」恐「绍熙」之误。又按后注：自此条始，皆引自《光宗实录》，据改。，臣僚言：「岭南地广人稀，每岁冬月盗贼尤剧，商旅不敢行于道。臣尝熟询其故，盖由江西、湖南之游手，每至冬间，相率入(领)[岭]，名曰经纪，皆设为旅装，出没村落，啸聚险隘，伺便剽掠。又诸州过犯人配远恶州军者，往往皆刺于广南。此其所以多盗也。广南兵卒寡弱，所恃以御盗者，常藉首领。盖广南之俗，随方隅为团，团有首领，凡遇警，则合诸团以把截界分。所谓首领者，能因其俗而激用之，诚除盗之一助也。乞令有司重立赏格，为岭南专法。若首领能保护乡井，岁又无虞，前后捕盗委有劳绩者，令州县保奏，补以各目。或凶悍徒党稍盛，累捕不获者，能追捕之，亦许保奏，庶几知所激劝，争相效力。应诸州有刺配过犯人于广南者，当择其强壮，分配屯驻军中，无使凶徒骈聚炎荒，以滋多患。」从之。 
十月三日，诏知西和州扬纬特减三年磨勘。本州岛威远镇贼徒蔡渊等作过，纬差委得人，即将渊等全火擒捕。本路帅臣言其功，故有是命。 
二年五月四日，知潭州赵善俊言：「盗贼之发，往往炽而难治者，患在州县不即闻于所属，而养成其患也。夫监司帅兵去所部州县动数百里，盗发数百里外，画时以告，尚恐不及，况匿而不闻者乎!臣除已措置印给军期格目， 
      
立定时刻，行下所属州县，今后遇有盗贼窃发去处，仰所属一面先次火急收捕，仍于所给格目画时刻专差人星夜飞申，以凭措置施行。如将来点检得所申稽违一时一刻，致失机事，(诉)[许]臣将守令申奏，乞重赐黜责。」又言：「州县盗发，不即申诸司，或虑诸司差到官兵收捕必须应副钱粮，以故迟延，养成后患。除已行下逐州遇申到事宜，即从本司斟量缓急措置。如合差拨官兵，并从本司与漕臣取拨钱粮应副，纤毫不扰州县。」又言：「寻常州县官吏有一种邀功生事之人，遇有盗贼窃发，故意迟延，纵令猖獗，觊平定后策勋推赏。此尤当禁戢。」从之。 
八月二十九日，宰执进呈赵充夫以汀州盗发自劾，上曰：「赵充夫首先捕获贼徒，与转一官。如兵将官、总官等当与次第推赏。」 
十月二日，诏：「诸路州县应强盗并杀人贼未获者，其所立赏钱，先须契勘犯人有无居止及有无藏匿之家，即不得先于被盗被杀处(材)[村]保均备。如获正贼后，见得犯人委无居止及基藏匿之家，即依条令被盗被杀处(材)[村]保出备。」 
三年八月十七日，从事郎、温州永嘉县尉俞厚与改次等合入官，以捕获强盗林崇等酬赏故也。以上《光宗会要》 
</div>
    <div class="pagination">
<a href="宋会要辑稿_page417.html">上一页</a><span>...</span><a href="宋会要辑稿_page413.html">413</a><a href="宋会要辑稿_page414.html">414</a><a href="宋会要辑稿_page415.html">415</a><a href="宋会要辑稿_page416.html">416</a><a href="宋会要辑稿_page417.html">417</a><span class="current-page">418</span><a href="宋会要辑稿_page419.html">419</a><a href="宋会要辑稿_page420.html">420</a><a href="宋会要辑稿_page421.html">421</a><a href="宋会要辑稿_page422.html">422</a><a href="宋会要辑稿_page423.html">423</a><span>...</span><a href="宋会要辑稿_page419.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
