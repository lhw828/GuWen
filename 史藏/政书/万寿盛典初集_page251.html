<!DOCTYPE html>
<html>
<head>
    <meta charset="UTF-8">
    <title>万寿盛典初集 - 第 251 页/共 307 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万寿盛典初集 - 第 251 页/共 307 页</h1>
    <div class="content">　　恩大化周飞濳动植庇
　　洪庥贡来筐篚丹霞灿集得共球瑞霭浮
　　宵旰千年调玉烛乾坤一统奠金瓯须知
　　仁夀髙今古惟有唐虞尚足俦【其七】
　　万夀无疆颂
　　圣君阶前舜乐动南薫青龙夭矫盘双阙黄鹤蹁跹出五云大地祥光时缭绕上林佳气日氤氲蟠桃花发春风里曲奏钧天次第闻【其八】
　　万夀表
　　壬辰科分拨八旗武进士【臣】万国宁等
　　伏以
　　一人有庆敷天同景运之隆
　　万夀无疆寰宇衍升平之福
　　金鉴悬于黼座日映金茎
　　玉衡奠于泰阶春绵玉厯缝掖与韬钤竝奋藿葵与芹曝同倾望阙云翔呼嵩雷动【臣】等诚欢诚忭稽首顿首上言钦惟
　　皇帝陛下
　　天亶神灵
　　首出庶物
　　虹流华渚占瑞应于髙辛
　　电绕斗枢集祯符于轩帝仰
　　圣孝则尊养兼隆庆叶于
　　慈宁长信焕
　　宸猷则作述竝茂光照乎东壁西园翕河乔岳沛膏雨于时廵平地成天利随刋于亿载职方作贡不遗乎铜柱珠崖王防陈图逺暨乎金城玉塞广桂林杏苑之英探玉海珠渊之秘期门羽林之士亦得观听圜桥中逵兎罝之夫竝许觐光塲屋仰
　　圣主之伟徳丰功无非衍庆凝休之自防
　　国家之深仁厚泽总是祈天永命之基是以数应昌期天开夀域嵗徳在癸五行逓献其休嘉月令方春万物正当夫和防
　　御宇歴五十二年之久如日方升
　　圣诞逢六十万夀之期普天同庆山鞮海译萃万国之衣冠云灿星辉启千门之阊阖花凝湛露竞舞尧阶草带春晖齐瞻舜日疏仡循蜚而下千古未逢云司鸟纪以还百王莫尚臣等才疎豹畧幸与鹰扬际
　　圣世之修文偃武已能脱剑而韬戈遇
　　盛朝之久道化成窃慕敦诗而说礼幸际太平之日可
　　无颂祷之词是用恭进
　　夀诗仰邀
　　圣鉴窥蠡测管何有当于
　　髙深向日倾阳聊以申其忠爱伏愿
　　畴陈五福
　　雅奏九如
　　集帝王未集之嘉祯以万纪年以百纪世
　　开宇宙未开之鸿图与天同运与地同贞从此果献安期桃供方朔云开青鸟非止器车泽马之祥书吐玉麟永征海晏河清之瑞矣【臣】等无任瞻
　　天仰
　　圣踊跃懽忭之至谨奉
　　表称
　　贺以
　　闻
　　万夀诗【七言律各一首】
　　武　　　　进　　　　士【臣】万国宁
　　寳厯膺图夀域长太平有道庆
　　垂裳梯航一统尊
　　王防剑佩千官列建章五色云开阊阖晓九霄曲奏鳯麟翔驻顔无事崆峒访化洽虞廷徳迈唐
　　武　　　　进　　　　士【臣】岳　旻
　　紫云缥缈防
　　天顔海宇春深嵗月闲大小共球来下国百千玉帛防
　　涂山巍然
　　帝徳无能颂穆矣
　　皇风孰与班自是华封人善祝愿赓甲子纪循环
　　武　　　　进　　　　士【臣】罗兼能
　　日丽尧阶祝
　　圣人普天同庆太平春四时好景当三月
　　万夀霞觞正六旬蓬岛神仙朝
　　玉座天街歌舞洽芳辰韬钤幸与冠裳防愿效华封颂
　　大椿
　　武　　　　进　　　　士【臣】徐家骐
　　四海升平久化醇巍巍覆载徧
　　深仁道隆虞夏心源逺学贯羲黄徳业纯蕋榜重开多士喜国租全免万方春【微臣】际此欢无极愿效嵩呼祝
　　圣人
　　武　　　　进　　　　士【臣】袁宏誉
　　鳯城春暖紫云旋济济称觥绕
　　御筵至徳自应凝大寳长生原不学神仙三多作颂周
　　华界
　　万嵗呼嵩震岳巅寰宇已臻仁夀域【小臣】稽首乐尧天
　　武　　　　进　　　　士【臣】施嘉檝
　　盛朝作覩正当干
　　圣藻神谟焕九天鹗荐欣开赓
　　鳯阙鹰喜集傍
　　龙筵蓂舒望日看三荚柳曵春风拂五弦共仰
　　紫宸夀域年年长耀泰阶前
　　武　　　　进　　　　士【臣】李师孟
　　干徳当阳景运隆天开夀域庆时丰九霄仙乐翔威鳯
　　五色云车驾防龙重译梯航瞻
　　紫极三春花柳祝华封千秋不用陈金镜大地欣看瑞
　　霭重
　　武　　　　进　　　　士【臣】左宗鲁
　　春暖莺花绕建章万方齐进
　　万年觞
　　恩光与日流辉逺
　　健徳如天被泽长化宇人人歌有庆康衢处处祝无疆
　　【小臣】已洽三多愿咸拟新诗作对
　　武　　　　进　　　　士【臣】张起鹏
　　春风暖拂万年枝率土臣民捧夀巵甲子初周绵
　　鳯厯卿云复旦绕
　　龙墀梯山航海朝
　　天国舞巷歌衢祝
　　圣时
　　帝徳无疆同大造呼嵩愿献九如诗
　　武　　　　进　　　　士【臣】柴　基
　　鼇禁清和敞
　　御筵东来紫气接炉烟万年
　　圣夀方周甲八极
　　皇仁总若天厯数久膺逾亘古版图无外迈从前春台
　　共跻
　　恩波永率土争传三祝篇
　　武　　　　进　　　　士【臣】毕宗鲁
　　圣主当阳万象昌天开夀域悉来王八荒拜舞
　　天顔近四海讴歌寳箓长文徳昭囘云汉晓武功震叠
</div>
    <div class="pagination">
<a href="万寿盛典初集_page250.html">上一页</a><span>...</span><a href="万寿盛典初集_page246.html">246</a><a href="万寿盛典初集_page247.html">247</a><a href="万寿盛典初集_page248.html">248</a><a href="万寿盛典初集_page249.html">249</a><a href="万寿盛典初集_page250.html">250</a><span class="current-page">251</span><a href="万寿盛典初集_page252.html">252</a><a href="万寿盛典初集_page253.html">253</a><a href="万寿盛典初集_page254.html">254</a><a href="万寿盛典初集_page255.html">255</a><a href="万寿盛典初集_page256.html">256</a><span>...</span><a href="万寿盛典初集_page252.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
