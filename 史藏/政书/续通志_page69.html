<!DOCTYPE html>
<html>
<head>
    <meta charset="UTF-8">
    <title>续通志 - 第 69 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 69 页/共 1359 页</h1>
    <div class="content">侍郎依前淮东总领兼制置使蒙古灭夏以其主睍归六月戊申朔日有食之秋七月丁酉诏振被水郡县其竹木等税勿复丙午史弥远乞归 
田里不允冬十月甲子右监门卫大将军与奭授宜州观察使继沂王后仍改名贵谦甲戌以赵范为江东提刑兼知池州节制防江水步军池 
州都统司军马十一月辛巳有事于南郊大赦诏改明年元十二月壬申发廪振京城细民蒙古兵破关外诸隘四川制置郑损弃三关是岁蒙 
古主特穆津殂少子图类监国
　　宝庆元年春正月壬戌朔诏举贤良庚午湖州盗潘壬等谋立济王竑拥至州治竑密遣人告于朝而率州兵诛贼史弥远矫旨赐竑死寻 
贬为巴陵郡公丙戊济王竑讣闻特辍视朝甲午李全反焚楚州二月丙申以师弥为检校少师嗣秀王三月癸酉葬寍宗皇帝于永茂陵夏四 
月丁酉皇太后手书多病自今免垂帘听政辛亥振在京细民五月甲子诏内外文武大小诸臣于国政有所见闻封章来上毋或有隐丙寅以 
不熄为保康军承宣使嗣濮王六月丁未以史弥远为太师依前右丞相兼枢密使进封魏国公弥远辞免太师是月彭义斌及蒙古战于赞皇 
死之秋七月丁丑振滁州水灾八月甲寅以程颐四世孙源为籍田令 【谨按通鉴辑览　　御批理宗在位甚久政无足纪后人或许其能 
推崇理学尔时内外政纪要于此者多矣乃无一整饬徒慕虚名毫无实济则亦乌足称道况祗褎赠巳往之程朱而不用现在之真魏即所谓 
推崇理学又与叶公之好龙何以异哉】 冬十月甲寅诏会稽攒宫所在税赋尽免折科山阴县权免三年十一月癸亥以宣缯兼同知枢密院 
事薛极参知政事葛洪签书枢密院事甲申魏了翁落职夺三秩靖州居住真德秀落职罢祠
　　绍定元年春正月丙子朔上皇太后尊号夏六月壬寅朔日有食之冬十二月辛亥以薛极知枢密院事兼参知政事葛洪参知政事袁韶 
同知枢密院事郑清之端明殿学士签书枢密院事
　　二年春二月庚戌诏岁举廉吏或犯奸赃保任同坐三月辛卯诏郡县系囚多瘐死具狱官姓名以闻黜之夏五月诏振成都潼川路旱灾 
秋八月蒙古主乌达噶立冬十月壬戌振台州水灾除其租及茶盐酒酤诸杂税是岁蒙古遣使来议夹攻金
　　三年春正月壬辰知枣阳军史嵩之以创置屯田进秩二月戊戌诏汀贑吉建昌蛮獠所扰郡县复赋一年庚戌诏赵范起复依前知镇江 
府节制防江水步并本州岛在砦军马赵葵起复依前知滁州节制本州岛屯戍军马闰月癸酉逃卒穆椿作乱捕得伏诛夏四月己卯漳州连城盗 
起五月甲寅检校少保李全授彰化保康军节度使开府仪同三司京东镇抚使依旧旧京东忠义诸军都统制秋七月丁酉以汀州寍化县曾 
氏妇御漳寇有功诏封恭人官其子九月辛丑祀明堂大赦冬十二月庚申李全叛壬戌淮东将王青力战死之乙丑以郑清之参知政事兼签 
书枢密院事乔行简端明殿学士同签书枢密院事诏史弥远十日一赴都堂治事丁卯册贵妃谢氏为皇后己卯慈明殿出缗钱犒诸军及振 
在京细民癸未上皇太后尊号册宝
　　四年春正月戊子皇太后年七十帝率羣臣行庆寿礼 【宋纪作七十有五兹据杨后传改正】 大赦史弥远以下进秩有差壬寅赵范 
赵葵等诛李全于新塘全妻杨氏率其子松寿奔金二月丙子起复孟珙从义郎京西路分枣阳军驻札夏四月丁丑以郑清之兼同知枢密院 
事乔行简签书枢密院事赵善湘兵部尚书江淮制置大使知建康府依旧安抚使赵范权兵部侍郎淮东安抚副使知扬州兼江淮制司参谋 
官赵葵换福州观察使右骁骑卫大将军淮东提刑知滁州兼大使司参议官六月己未魏了翁真德秀尤焴尤爚并叙复原官秋八月己未蒙 
古兵破武休入兴元攻仙人关遂入大散关破凤洋沔诸州略地至西水破城砦百四十 【据元史增辑】 九月丙戌夜临安火延及太庙帝 
素服眂朝减膳彻乐冬十月戊午太常少卿度正国史院编修官李心传言宗庙制未合古兹缘灾异宜更正之诏集议以闻甲子以余天锡为 
户部侍郎兼知临安府浙西安抚使癸酉蒙古破蜀口诸郡戊寅以李■〈直上土下〉为焕章阁直学士四川制置使知成都府赵彦吶直龙 
图阁四川安抚制置副使知兴元府利路安抚使十二月乙亥以史嵩之为大理少卿兼京湖制置副使是月金遣使来乞师且求粟制置使陈 
■〈目亥〉不许 【据宏简录增辑】 癸酉蒙古破蜀口诸郡 【从元史增辑】
　　五年春正月己丑以孟珙为京西路兵马钤辖枣阳军驻札壬辰史嵩之进大理卿权刑部侍郎京湖安抚制置使知襄阳府壬寅新作太 
庙成三月乙酉诏京城内外免征商三月夏四月丁卯起魏了翁以集英殿修撰知遂寍府五月戊戌诏齐民有罪监司守臣毋辄籍没其家秋 
七月丁酉以吴潜为太府少卿总领淮西财赋陈贵谊端明殿学士同签书枢密院事八月乙卯起真德秀为徽猷阁待制知泉州丁巳泗州路 
分刘虎副都统董琳焚断盱泗桥以遏金兵己未魏了翁以宝章阁待制潼川安抚使知泸州冬十月戊子以星变大赦金将以盱眙军来降十 
二月辛巳皇太后不豫壬午大赦皇太后崩癸卯诏宫中自服三年丧是时与蒙古兵围汴京金主奔归德府寻奔蔡州蒙古再遣使议攻金史 
嵩之以邹伸之报谢
　　六年春正月己酉以少傅保寍军节度使嗣秀王师弥判大宗正事赵善湘光禄大夫江淮制置大使兼知建康府行宫留守夏五月庚戌 
孟珙破金武仙于顺阳邓州伊喇以城来降六月丁酉以史嵩之为刑部侍郎兼京湖安抚制置使兼知襄阳府秋七月孟珙复败武仙于马蹬 
山 【马蹬山宋纪作浙江当是浙川之误兹据孟珙传辑】 八月拔唐州九月壬寅朔日有食之辛亥祀于明堂大赦冬十月孟珙统襄阳之 
军合蒙古兵围金主于蔡州丙戌史弥远进太师左丞相兼枢密使鲁国公郑清之光禄大夫右丞相兼枢密使并加食邑丁亥以史弥远为保 
寍昭信军节度使充醴泉观使进封会稽郡王以薛极为枢密使乔行简参知政事兼同枢密院事陈贵谊参知政事兼签书枢密院事庚寅以 
显谟阁待制知福州真德秀兼福建安抚使乙未史弥远薨十一月丙午诏改明年元己未以魏了翁为华文阁待制知泸州潼川安抚使癸亥 
进赵葵兵部侍郎淮东制置使兼知扬州金完颜珊岱来乞粮且求约和不许十二月庚辰以薛极为观文殿大学士知绍兴府兼浙东安抚使 
甲申以吴潜为太府卿仍淮西总领财赋暂兼沿江制置知建康府
　　端平元年春正月庚子朔诏求直言辛丑赵范依前沿江制置副使权移司知黄州史嵩之权京湖安抚制置使兼知襄阳府陈韡华文阁 
待制仍知隆兴府江西安抚使丙午以赵范兼淮西制置副使任责防御戊申金主完颜守绪传位于宗室承麟己酉汴京破守绪自经死承麟 
为乱兵所杀金亡二月壬申以赵彦吶为四川安抚制置使兼知兴元府三月己酉以贾涉子似道为籍田令辛酉遣太常寺主簿朱杨祖等诣 
洛阳省谒八陵夏四月辛未遣朱复之诣陵相度修奉丙戌以灭金告太庙丁酉吴渊落右文殿修撰吴潜落秘阁修撰并放罢五月丙辰以赵 
范为两淮制置使节制军马兼沿江制置副使壬戌以崔与之为端明殿学士提举西京嵩山崇福宫陈韡权工部尚书知隆兴府江西安抚使 
建阳县盗起焚劫邵武麻沙长平六月壬申蠲漳泉兴化三州丁米钱戊寅以乔行简知枢密院事曾从龙参知政事郑性之签书枢密院事陈 
贵谊兼同知枢密院事己卯诏复故巴陵县公竑本身官爵诏殿司选精锐千人命统制娄拱统领杨辛讨建阳县盗秋八月癸酉诏河南新复 
郡县久废播种发米麦往济归附军民仍牓谕开封应天河南三京乙亥以赵范为京河关陕宣抚使知开封府东京留守赵葵京湖制置使知 
应天府南京留守全子才关陕制置使知河南府西京留守蒙古攻洛阳监军徐敏子不能守而走赵葵全子才皆引师南还九月庚子赵范依 
旧京西湖北安抚制置大使知襄阳府壬寅削赵葵全子才各一秩冬十月乙卯真德秀进大学衍义辛卯陈贵谊薨十二月己卯蒙古使王檝 
来责败盟辛卯以邹伸之李复礼乔仕安刘溥往报谢
　　二年春正月诏议胡瑗孙明复邵雍欧阳修周敦颐司马光苏轼张载程颢程颐等十人从祀孔庙升孔伋十哲辛酉以御前寍淮军统制 
程芾为蒙古通好使从义郎王全副之寻以武功郎杜显为添差通好副使二月甲子朔日当食不亏三月乙巳以曾从龙兼同知枢密院事真 
德秀参知政事兼给事中兼侍读陈卓同签书枢密院事是春蒙古来侵夏四月戊子大阅五月甲辰真德秀薨庚戌以乔行简兼参知政事六 
月戊寅以郑清之为特进左丞相乔行简为右丞相并兼枢密使壬午以曾从龙知枢密院事兼参知政事崔与之参知政事郑性之同知枢密 
院事陈卓签书枢密院事秋七月庚申礼部尚书魏了翁上十事不报闰月丁亥全子才刘子澄并削二秩子才衡州子澄瑞州居住九月蒙古 
围襄阳徇襄邓诸州军冬十一月乙丑以曾从龙为枢密使督视江淮军马魏了翁同签书枢密院事督视京湖军马郑性之兼权参知政事十 
二月庚寅曾从龙辞枢密使以魏了翁兼督视江淮军马癸巳四川制置司遣将斩叛军首贼蒲世兴于万州甲辰曾从龙薨以余嵘同签书枢 
密院事
　　三年春正月己未朔以星行失度雷发非时罢天基节宴诏劝农桑壬申蒙古攻洪山张顺翁大成等击却之二月甲午攻江陵统制李复 
明与战死之壬寅诏侍从台谏给舍条具边防事宜甲辰魏了翁依旧端明殿学士签书枢密院事以史嵩之为淮西制置使兼副使三月襄阳 
军将王旻李伯渊叛降于蒙古制置使赵范削官三秩落龙图阁学士姑仍制置职任阶岷迭宕十八族降夏四月己酉魏了翁以资政殿学士 
知潭州癸丑下诏责己释京湖兴沔州军见系囚情理轻者五月甲申以赵葵为华文阁直学士淮东安抚制置使兼知扬州蒙古取随郢荆门 
军秋七月丁巳权徐州国安用战殁赠顺昌军节度使仍官其子丁卯以郑性之参知政事李鸣复签书枢密院事八月丙戌赵范更削两秩谪 
建寍令捍御自效九月辛未祀明堂大赦乙亥左丞相兼枢密使郑清之罢为观文殿大学士醴泉观使兼侍读右丞相兼枢密使乔行简罢为 
观文殿大学士醴泉观使兼侍读以崔与之为右丞相兼枢密使壬午骁卫大将军利州驻札御前诸军统制曹友闻与蒙古大战于大安军阳 
平关败绩死之冬十月壬寅蒙古破固始县淮西将吕文信杜林率溃兵以叛六安霍邱皆为所据丙午蒙古破文州守臣刘锐通判赵汝向死 
之蒙古遂入成都秦巩二十余州皆降十一月丙寅以乔行简为特进左丞相兼枢密使封肃国公蒙古围光州复犯江陵又侵真州知州邵岳 
击败之戊寅复成都府十二月戊戌以吴渊为户部侍郎淮东总领财赋兼知镇江府壬寅诏改明年元癸卯郑清之依旧观文殿大学士提举 
洞霄宫丁未宣缯薨
　　嘉熙元年春正月乙卯以魏了翁知福州兼福建安抚使辛酉以李■〈直上土下〉同知枢密院事四川宣抚使甲子诏两淮荆襄之民 
避地江阴镇江建寍太平池江兴国鄂岳江陵境内计口给米期十日竣事二月癸未以郑性之知枢密院事兼参知政事邹应龙端明殿学士 
签书枢密院事李宗勉同签书枢密院事李鸣复罢以资政殿学士知绍兴府乙酉葛洪薨癸卯诏以朱熹通鉴纲目下国子监并进经筵三月 
乙亥魏了翁薨以孟珙为忠州团练使知江陵府京西湖北安抚副使别之杰宝章阁待制知太平州夏四月壬午以李■〈直上土下〉同知 
枢密院事四川宣抚使知成都府丙申诏两淮策应军阵亡将校李仙王海李雄廖雷各赠官有差丙午诏夔路钤辖知恩州田兴隆独御蒙古 
兵于潼川特与官一转五月丙辰袁韶薨蒙古陷光州蕲州随州略地至黄州孟珙击败之六月癸巳以邹应龙为资政殿学士知庆元府沿海 
制置使丙午以吴潜为工部侍郎知庆元府兼沿海制置使知黄州兼淮西安抚使本路提刑李寿朋削三秩送建昌军居住秋七月己未枢密 
院言蒙古兵自光州信阳抵合淝制司参议官李曾伯庐州守臣赵胜都统王福俱有劳效诏曾伯等各转官是月蒙古侵安丰军知军杜杲与 
吕文德击走之八月癸巳以李鸣复参知政事李完勉签书枢密院事甲辰蜀鸡冠隘都统王宣与蒙古战死之总管吴桂弃所守走削三官勒 
停冬十二月戊寅朔日有食之是冬蒙古师还 【据元史增辑】
　　二年春正月辛酉史嵩之进端明殿学士视执政恩数赵葵刑部尚书制置并如旧余玠知招信军兼淮东制置司参议官孟珙寍远军承 
宣使依旧带御器械史嵩之端明殿学士依旧京湖安抚制置使兼沿江制置副使兼知鄂州召赴阙二月庚寅以史嵩之参知政事督视京西 
荆湖南北路江西军马置司鄂州戊戌蒙古使来癸卯以孟珙为京湖安抚制置副使置司松滋县三月己丑以将作监周次说为蒙古通好使 
庚申以史嵩之兼督视光蕲黄夔施州军马乙亥释四川被兵州军并转输劳役之所见禁囚情理轻者诏四川帅臣招集流民复业给与牛种 
夏四月癸未以李■〈直上土下〉同签书枢密院事督视江淮京湖军马五月癸未以李鸣复知枢密院事李宗勉参知政事余天锡签书枢 
密院事丙戌诏崔与之提举洞霄宫任便居住李鸣复参知政事六月丙寅李■〈直上土下〉薨秋七月壬午以霖雨烈风避殿减膳彻乐令 
中外言阙失冬十月辛未复光州十二月丙午光州守臣董尧臣伏诛乙卯诏四川诸州县盐酒榷额自明年始更减免三年
　　三年春正月癸酉以乔行简为少傅平章军国重事封益国公李宗勉为左丞相兼枢密使史嵩之右丞相兼枢密使督视两淮四川京湖 
军马余天锡参知政事游佀同签书枢密院事二月丙午诏史嵩之依旧兼都督江西湖南军马丁卯又命嵩之都督江淮京湖四川军马三月 
辛未以吴潜为敷文阁直学士沿海制置使兼知庆元府甲戊以别之杰权兵部尚书依旧沿江制置安抚使兼都督行府参赞军事李曾伯兼 
都督行府参议官孟珙兼都督行府参谋官孟珙复信阳光化军夏四月辛丑蒙古复取成都遂取汉卭简眉阆蓬文诸州及遂寍重庆顺庆三 
府癸卯以吴渊权工部尚书沿江制置副使知江州五月戊寅以吴潜为兵部尚书制置使知镇江府秋七月庚午以董槐知江州兼都督行府 
参议官甲申以吴渊兼都督行府参赞军事八月戊戌朔以浙江潮患告天地宗庙社稷以游佀参知政事许应龙签书枢密院事林略同签书 
枢密院事九月辛巳祀于明堂大赦冬十月己未出祠牒百振处州民十一月丙子以范锺签书枢密院事十二月己未崔与之薨甲子孟珙复 
夔州
</div>
    <div class="pagination">
<a href="续通志_page68.html">上一页</a><span>...</span><a href="续通志_page64.html">64</a><a href="续通志_page65.html">65</a><a href="续通志_page66.html">66</a><a href="续通志_page67.html">67</a><a href="续通志_page68.html">68</a><span class="current-page">69</span><a href="续通志_page70.html">70</a><a href="续通志_page71.html">71</a><a href="续通志_page72.html">72</a><a href="续通志_page73.html">73</a><a href="续通志_page74.html">74</a><span>...</span><a href="续通志_page70.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
