<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 227 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 227 页/共 1125 页</h1>
    <div class="content">     
淳熙二年十月六日，诏以十二月十七日立春行庆寿礼。 
十一月十三日，执政进呈礼部尚书赵雄、太常少卿颜度奏：「恭奉诏旨，太上皇帝圣寿无疆，新岁七十，立春日行庆寿礼，依大礼庆成上寿，百官常服、簪花、用乐。缘上件典礼，稽诸载籍，亘古未有，自非礼文致美，无以彰盛典。」上曰：「朕当如何 此正老莱子斑衣之意。」龚茂良等奏云：「礼以义起，兹甚合宜，但至尊服御当令有司讨论。」既而礼官言：「圣节大宴，皇帝再坐簪花。今事体尤重，欲乞是日皇帝自内服靴袍，至德寿宫大次簪花，行庆寿礼。」从之。 
二十四日，御史台、合门、太常寺言：「十二月十七日立春，行庆寿礼。是日皇太子及从驾文武百僚、应奉官、禁卫等，并德寿宫官，并常服簪花。皇太子及从驾官、禁卫等，并簪花从驾往回，余悉如天申圣节之仪。不从驾官并常服簪花，先赴德寿宫门外迎驾起居讫，以俟立班。」从之。 
二十六日，礼部、太常寺言：「故事，车驾出，奏乐。缘上件庆典亘古未有，非礼仪详备无以副中外欢愉庆忭之心。欲是日车驾往回并用乐。」从之。 
十二月四日，诏庆寿行礼，受盘醆奉酒，参知政事龚茂良。复受盘醆，参知政事李彦颖。承旨宣制，签书枢密院事王淮。奏礼毕，户部尚书韩彦直。殿中监，礼部尚书兼给事中赵雄。殿中少监，权吏部尚书蔡沈。前(道)[导]太常卿，太常少卿颜度。赞引太常卿太常博士。太常博士兼权仓部郎官许苍舒。十三年元日，庆寿行礼官同。 
十三日，诏立春诣德寿宫庆寿，从驾臣僚、禁卫等往回并簪花外，其百司及从人等亦许令簪花，仍并依郊祀大礼毕恭谢回体例。淳熙十三年庆寿同。 
十七日立春，行庆寿礼。前一日，有司设大次于德寿宫门内，南向，小次于殿东廊，西向。设皇帝褥位二：一于太上皇帝御座之东，西向；一于御座之南，北向。尚酝设御酒尊酒器于御座之东，又设御茶 于御座之西稍北。其日皇帝服靴袍，升辇，至德寿宫。从驾应奉官禁卫等并簪花，不从驾官径赴德寿宫，并簪花，以俟迎驾起居。前导太常卿、合门官、太常博士、礼直官及管军、御带、环卫官诣大次前分班于左右，文武百僚诣德寿宫殿下，东西相向立。皇帝至大次，降辇入次，簪花，服靴袍。皇太子以下应从驾官入诣德寿殿下，东西相向立。前导官导皇帝入小次。太上皇帝升御座，前导官导皇帝升殿东阶，诣折槛前北向褥位立，奏请皇帝再拜，躬奏圣躬万福，又再拜。前导官导皇帝诣太上皇帝御座之东褥位西向立，皇太子及文武百僚北向立。舍人赞皇太子以下再拜，搢笏舞蹈，又再拜，躬。班首奏圣躬 
     
万福，又再拜，分东西相向立。礼直官引奉盘醆参知政事
、受盘醆参知政事、承旨宣答签书枢密院事及奏礼毕户部尚书、殿中监、殿中少监升殿。内侍进御茶 ，尚酝典御以盘醆酒注授殿中监、殿中少监讫，礼直官引奉盘醆参知政事诣酒尊所，北向搢笏立。殿中监以盘醆授奉盘醆参知政事，捧盘醆西向立。殿中监启醆，殿中少监以酒注于醆，奉盘醆参知政事奉酒诣皇帝前北向，礼直官引受盘醆参知政事诣太上皇帝御座前西向立，皇太子及文武百僚北向立。奉盘醆参知政事躬进皇帝，皇帝奉酒，礼直官前导皇帝诣太上皇帝御座前躬进。受盘醆参知政事躬接盘讫，复受奉盘醆参知政事奉盘于皇帝褥位之北，西向立。礼直官等前导皇帝诣太上皇帝御座前褥位，北向，俛伏，跪，皇太子及文武百僚躬。皇帝致词称贺太上皇帝：「皇帝臣稽首言：天佑君亲，锡兹难老，维春之吉，年德加新。臣与群臣等不胜大庆，谨上千万岁寿。」毕，兴，皇帝再拜，在位官皆再拜。礼直官引签书枢密院事诣太上皇帝御座前稍东北向，躬承旨，诣皇帝褥位之北西向立，皇帝躬，皇太子及文武百僚躬。签书枢密院事承太上皇帝圣旨宣答曰：「酌此春醪，介予眉寿，家邦盛事，允惬慈怀，与皇帝并百僚内外同庆。」退复位。皇帝再拜，在位官皆再拜讫，分东西(相向)[相向]光尧寿圣宪天体道性仁诚德经武纬文太上皇帝今月十七日立春庆寿礼成，谨帅文武百僚拜笺称贺者。寿祉兼隆，天人合契。徽章迭举，欢声雷动于九重；宝册对扬， 气云蒸于四裔。臣茂良等诚欢〔诚〕抃、顿首顿首。恭惟寿圣齐明广慈太上皇后殿下仁如太姒， 立。礼直官前导皇帝诣太上皇帝御座东，西向立，奉盘醆参知政事以盘北向躬进皇帝讫，奉盘醆参知政事复位，皇帝捧盘诣太上皇帝御座东，西向立，乐作。太上皇帝饮酒讫，皇帝躬接醆，乐止。受盘醆参知政事躬受，以授殿中监，殿中监以授尚酝典御，各复位，皇太子及文武百僚北向立。前导官导皇帝诣褥位北向，奏请皇帝再拜，在位皆再拜讫，前导官导皇帝诣太上皇帝御座之东褥位西向立，皇太子以下躬。典仪曰拜，在位官皆再拜，搢笏舞蹈，又再拜。内侍举御茶 ，礼直官引户部尚书诣太上皇帝御座前北向跪，奏礼毕，退复位。典仪曰拜，在位官皆再拜。太上皇帝驾兴，皇帝从入宫，文武百僚、前导应奉官等以次退。皇帝、皇太子入贺太上皇后，如宫中之仪。执政率文武百僚再诣德寿宫，上太上皇后笺。笺文曰：「臣茂良等言：恭(导)[道]备有莘，执慈宝以躬行，俪皇明而下照。周旋三纪，规范六宫。逮兹燕翼之安，寖阅隆平之久。虽尝讲未央之大典，修长乐之上仪，犹未侈于鸿称，以丕崇 
     
于圣孝。爰当朔旦，茂履一阳，测圭之景为舒，镂玉之文偕上。纵心而不踰矩，修龄方衍于天皇；有德而必得名，介福具臻于王母。庆超邃古，美冠来今。臣等叨预近司，欣逢盛旦。想内庭之班贺，喜极怡愉；拜列辟之笺辞，举同抃蹈。」驾兴，从驾官及应奉官、禁卫等并簪花，从驾还内。赦文曰：「太极之功不宰，其可赞者两仪之生；大明之照无疆，所能推者千岁之至。钦惟圣父，诞保我家。二百余载而中天，定神器于欹侧艰虞之始；三十六年而宅位，授朕师于康强暇豫之时。上穹绵有永之年，下土洽无为之化。兴言菲质，日侍慈颜，竭幅员之富而未足伸至养之诚，极尊美之称而未足表难名之德。兹载新于岁律，庸展庆于耆龄。前殿奉 ，企高皇以踵武；大安进(缮)[膳]，迈贞观之弥文。锵金奏以充庭，俨臣工而在列，和气遄周于宇宙，盛容创见于古今。仍内奉于母仪，庸备殚于子道。为酒以介眉寿，具膺纯嘏之常；立春而下宽书，更广庶民之福。可大赦天下。」 
二十一日，执政率文武百僚诣文德殿上皇帝表。表文曰：「臣茂良等上表：今月十七日立春庆寿礼成，谨帅文武百僚拜表称贺者。纵心物表，璇穹介以修龄；展庆亲闱，缛典肇于今日。恩涵发育，贶懋延洪。臣茂良等诚欢诚抃、顿首顿首。窃以黄帝二十推而授筴无穷，鸿名孰衍；放勋七十载而在位弥永，盛礼宁间。仰惟协帝之华，备事亲之道。恭以光尧寿圣宪天体道性仁诚德经武纬文太上皇帝，德隆兼爱，业济中兴。谓逸乐必始于忧勤，坐致垂裳之始；而崇高莫大乎富贵，视犹脱屣之轻。宜安乐以延年，益优游而弥性。寿圣齐明广慈太上皇后，安行慈宝，密赞圣谟，蔼任姒之徽音，率循礼法；及唐虞之盛际，共享尊荣。恭〔以〕皇帝陛下躬受丕基，日严至养，镂玉方迎于朔至，奉 式谨于王春。太极生两仪，虽巧历而莫计；君子有三乐，非至诚其孰能。事既非常，礼多创见。小兴庆、大安之故事，揜未央、长乐之前闻。条风应而霈泽流， 气符而颂声作。臣等恭陪近列，欣颂荣观。敛福锡民，固已赖一人之庆；因亲教爱，又将形四海之风。」 
二十五日，庆寿赦：「应历事太上皇帝、曾任执政侍从官，可特与转一官，内年七十以上转两官，碍止法人依条回授。仍令州县长吏致礼存问。缘武臣亦有曾任将帅、历事太上皇帝之人，令吏部将曾任三卫及都统制人，依前项赦文一体推恩。」 
十二年十月二十七日，诏元日行庆贺礼。 
三十日，诏来岁太上皇帝寿登八十，庆典既行，可令天下寺观自元日为始启建祝寿道场五日，仍禁屠宰，务要严洁。 
十二月十七日，御史台、合门、太常寺言：「已降指挥，元日行太上皇帝庆寿礼。是日皇太子、文武百僚先赴大庆殿立班，称贺正旦礼毕， 
     
其从驾官以俟常服簪花，从驾诣德寿宫；不系从驾官，俟称贺立班讫，并常服簪花，先赴德寿宫门外迎驾起居讫，以俟立班。皇太子并从驾禁卫等并簪花，从驾往回。应合趁赴迎驾、起〔居〕官赴幕次，去花，常服，以俟迎驾。」从之。 
十三年正月一日，行庆寿礼。仪注与二年庆寿同。礼毕，宰执(师)[帅]光尧寿圣宪天体道性仁诚德经武纬文绍业兴统明谟盛 文武百僚再诣德寿宫，上太上皇后笺。笺文曰：「臣淮等言：恭(列)[烈]日而广照临之运。迎东郊二气之始，占南极一星之明。欢浃禁中，尊临太上。爰率后宫之属 太上皇帝，今月一日庆寿礼成，谨帅文武百僚拜笺称贺者。玉皇衍庆，金母齐休。礼式讲于庭闱，贺荐伸于宫壸。臣淮等诚欢诚抃、顿首顿首。恭惟寿圣齐明广慈备德太上皇后殿下，发祥渭涘，协德河洲。地承天而成覆载之功，月按以下乃后宫贺寿之辞，非臣僚贺笺所应有，疑中有脱文。，来从前殿之朝。瞻蓂荚之初开，指幡桃之将实。玉 双举，虔修子妇之恭；铜狄屡摩，并致舅姑之祝。益严温凊，忻奉晨昏。臣等深(功)[切]荣怀，岂胜抃舞!宜大夫庶士，载赓燕喜之章；拜天子万年，愿续扬休之雅。」 
同日，文武百僚赴文德殿簪花听赦。赦文曰：「圣人得宁亲之道，大四表之欢心；君子推锡类之仁，永万年之景命。朕懋遵(否)[丕]训，绍阐令图。维慈皇德盛于中兴，肆上帝休申于多佑。对昌期之舄奕，登鸿筭之延长。且尊归于父者子之诚，若美报其上者下之谊。俶涓嘉旦，祗讲弥文。备物典策之仪，遹敷于光藻；蕃祉老寿之祝，益迓于善祥。载临献岁之元，乃衍修龄之帙。诏警跸于严驾，班会朝于显庭。欢腾汉殿之呼，敬协竟封之请。荷神明之右序，获贶施之宣臻。五福之曰寿康「五福」上当脱一字。，亶骈膺于备顺；祝亿载之为父母，忻并奉于亨嘉。眷言比屋之民，兴播康衢之颂。逢熙圣运，介美春祺。新日新而又新，将继扬于懿铄；老吾老以及老，宜均赉于群黎。矧振古之难逢，实丕天之大庆。特超彝制，用锡丰章。可大赦天下。于戏!尊明号而同三皇，弥厚方增之祉；广德教而加百姓，务先博爱之恩。顾迩遐夙被于休风，在耋艾久沾于润泽。会声文之交畅，谅鼓舞之咸和。尚服隆宽，共彰荣治。」 
同日，宰执先入内殿奏事，上曰：「昨早风雪大作，及晚便获晴霁，可喜。」王淮等奏：「自去岁每遇庆事，无有不晴，此皆陛下诚敬格天所致。」上曰：「昨日遣人谕北使，云来日欲为太上庆寿八十，可早起朝贺。使者云：皇帝孝治，庆太上皇帝圣寿，古今罕有，载之典(删)[册]，煞是好。」 
四日，宰执(师)[帅]文武百僚诣文德殿上皇帝表。表文曰：「臣王淮等上表：今月初一日庆寿礼成，谨帅文武百僚拜表称贺者。皇增睿筭，方隆有秩之期；吉 新元，式展无疆之庆。冠帝王而称盛，合华夏以交忻。臣淮等诚欢诚抃、顿首顿首。窃以位在九五 
     
而事父母于一堂，年登八十而阅子孙于四世，此国家之创见，而今昔之罕闻。矧当累治之时，诞举希逢之典。涓辰而陈宝册，既上鸿名；献岁而奉玉 ，式介眉寿。冕旒焜彩衣之色，警跸严嵩呼之声。于是宣大号于路朝，霈旷恩于寰宇。宫花倍锡，湛燕庭绅；帑积分颁，溥沾禁旅。老老广及人之惠，亲亲推爱物之仁。嘉与臣民，共为喜乐。恭惟皇帝陛下法舜业业，诵尧巍巍，精微自得于心传，久大斯存于目击。跨陶唐、有虞之懿，并祝于两宫；广干道、淳熙之仪，迭行于千载。修龄未艾，缛礼弥嘉。臣等和气激于鸢飞，欢声均于鳌抃。天之经，地之义，曾莫赞于圣谟；炽而昌，寿而臧，第愿陈于嘉颂。」
 礼 宋会要辑稿 礼五七 上寿 太上皇后庆寿 
     
太上皇后庆寿
淳熙十年九月十七日，上谓辅臣曰：「太上皇后新岁七十，欲行庆礼，卿等可具来。」 
十二月六日，左丞相王淮等言：「面奉圣训，寿圣齐明广慈太上皇后新岁七十，将以立春日诣德寿宫行庆贺礼。臣等恭惟皇帝陛下日奉亲欢，与天同久。属者太上皇帝尝行庆典，今兹太上皇后复举盛仪，介福万年，旷古未有。臣等不胜抃蹈，欲躬帅百僚拜表笺称贺，以彰圣朝尊养之永，以效臣(之)[工]颂祝之诚。」从之。 
九日，礼部尚书兼侍读张大经等言：「参照淳熙二年太上皇帝庆寿典礼，车驾诣德寿宫行礼，往回并用乐。是日，俟皇帝入宫行庆贺礼，次宰执帅文武百僚诣德寿殿下拜表称贺皇帝，
移班拜笺称贺太上皇后。合用表笺，乞下礼部修撰。」从之。 
十日，左丞相王淮等言：「臣等欲备上寿礼物，诣德寿宫投进，使相亦乞令进奉。」诏恭奉太上皇帝圣旨，免投进。 
十六日，皇帝诣德寿宫行庆寿礼。诏：「朕荷太上之燕谋，承至尊之休德。顺稽帝道，丕迪重华之徽；寅赖母仪，胥洽二《南》之化。惟天纯佑，侈国多祥。皇年方衍于万春，甲历曩登于七帙。奉 介寿，尝祗阐于闳休；含饴保和，兹继符于昌筭。繄我家之累盛，轶联册之前闻。爰举旷文，躬伸庆礼。上南山之祝，永偕慈极之隆；首东轶之辰，肆推凯泽之被，式敦及老之义，并彰锡类之仁。迭庆庭闱，茂对欢嘉之旦；均恩方夏，亶形爱敬之风。咨尔庶邦，体予至意。」 
寿圣齐明广慈太上皇后无疆之寿，新岁七十，皇帝就宫中行庆贺礼，臣等谨帅文武百僚拜表称贺者。礼崇金母，七帙介祥；喜溢玉皇，万年偕老。惟宸极备全于至养，乃慈闱迭请于庆仪。臣淮等诚欢诚抃、顿首顿首。窃以燕处大庭，外心形而自德；坐临少广，内根本以固存。率探妙道之微，皆享长生之乐。配乾坤而悠久，齐日月以照临。粤若今兹，敻无前比。恭惟光尧 同日，宰执帅文武百僚诣德寿宫上太上皇帝表。表文曰：「臣淮等言：恭 
      
寿圣宪天体道性仁诚德经武纬文太上皇帝陛下，凝真物表，玩意极先，德远迈于唐虞，化久形于(仁)[任]寿圣齐明广慈太上皇后无疆之寿，新岁七十，皇帝就宫中行庆贺礼，臣等谨帅文武百僚拜笺称贺者。玉 介寿，敬奉一双；金箧赐龄，忻逢七十。导至和于穹壤，彰盛美于邦家。臣淮 姒。夫夫妇妇，居圣域以并优；子子孙孙，巩皇图而益固。臣等与观盛事，冞切贺鉴。爱敬事亲，敢赞扬于舜德；富寿祝圣，同歌颂于尧封。臣等无任瞻天望圣激切屏营之至，谨奉表称贺以闻。」次移班上太上皇后笺。笺文曰：「臣淮等言：恭(言)[等]诚欢诚抃、顿首顿首。窃以《语》述纵心，《礼》严二膳。二首六身之数，盖振古之所稀；万有千岁之期，将自今而以始。恭惟寿圣齐明广慈太上皇后殿下，母仪万国，子视群生。立配慈皇，夙咸推于内助；坐朝圣子，兹并举于弥文。臣等深切荣怀，敬陈善祷。置未央之酒，群臣共喜于三呼；侍长乐之朝，十载行观于再议。谨奉笺称贺以闻。 
寿圣齐明广慈太上皇后无疆之寿，新岁七十，车驾诣德寿宫行庆贺礼，臣等谨帅文武百僚拜表称贺者。尊俪慈皇，共适纵心之乐；庆崇寿母，益彰养志之诚。祥辑宫闱，欢均区 。臣淮等诚欢诚抃、顿首顿首。窃以爰及姜女，古公俾立室家；思齐大任，文王以受方国。辅成大业，积累丕图。圣德萃于一家，备福光于四海。恭惟皇帝陛下茂隆宝绪，寅奉燕谋。明有尊而有亲，广教敬而教爱。比既行于盛典，兹复讲于彝仪。天仗肆陈，陋东朝之数跸；春醪交酌，跨前殿之奉 。臣等祗帅群工，幸逢嘉会。事父孝，事母孝，迭观缛礼之成；与臣言，与子言，咸听颂声之作。臣等无任瞻天望圣激切屏营之至，谨奉表称贺以闻。」次移班上皇后笺。笺文曰：「臣淮等言：寿圣齐明广慈太上皇后无疆之寿，新岁七十，车驾诣德寿宫行庆贺礼，臣等谨帅文武百僚拜笺称贺。寿启七旬，祥开千岁。爰展双亲之庆，诞申多祉之祈。介万乘以云行，率六宫而星集。盖文母备康宁之福，则虞嫔偕燕喜之私。事冠古今，贺均中外。臣淮等诚欢诚抃、顿首顿首。恭惟皇后殿下德凝坤载，道配干元。以任姒妇姑之贤，见勋华父子之盛。辅成孝治，嗣续徽音。臣等猥列庭绅，荣观邦典。光动钩铃之色，永诏流芳；仰瞻箕翼之躔，并伸善颂。谨奉笺称贺以闻。」 十七日，宰执帅文武百僚诣文德殿上皇帝表。表文曰：「臣淮等言：恭 
十八日，左丞相王淮等奏：「前日行庆寿礼，天气甚好。」上曰：「中外欢悦，二亲和气，不可形容，所以回晚。」
 礼 宋会要辑稿 礼五七 上寿 慈福宫庆寿 
      
慈福宫庆寿
绍熙四年八月十七日，诏：「寿圣皇太后圣寿无疆，来岁八十，用新岁元日行庆寿礼。」 
十一月二十六日，诏：「将来慈福宫行庆寿礼，就用十一月二十日上尊号，所赐花朵 
      
止令宫中应奉，礼毕更不簪戴。」 
十二月五日，礼部、太常寺言：「已降指挥，元日行庆寿礼。是日皇帝服靴袍，至重华宫，率文武百僚朝贺至尊寿皇圣帝正旦。礼毕，皇帝入诣慈福宫，簪花，行庆寿礼如宫中之仪。应入慈福宫应奉官等，并簪花应奉。礼毕，至尊寿皇圣帝、寿成皇后诣慈福宫贺寿圣隆慈备福皇太后，皇帝就宫中贺至尊寿皇圣帝、寿成皇后毕，皇帝贺寿圣隆慈备福皇太后、寿成皇后正旦礼，并如宫中之仪。」从之。 
五年正月一日，皇帝诣慈福宫行庆寿礼。诏曰：「坤元之德光大，夙推厚载之无疆；禹畴之福寿康，首谨彝伦之攸叙。朕祗承熙运，获侍重闱。天地介祥，金箧方增于洪筭；子孙集佑，彩衣并洽于欢心。曩涓阳复之期，预上号荣之册。言其纯备，既崇文母之思齐；俾尔炽昌，更迈鲁邦之燕喜。肆元日「肆」下脱一字，疑是「涓」。，载蒇令仪。诏清跸以亲行，祝繁禧而弥衍。声呼万岁，密连北内之尊；养饬常珍，高视东朝之乐。惟当今之旷典，示及老之均恩。爰广邦条，益彰孝治。有福事则庆贺，共侈逢辰之休；感人心而和平，永孚锡类之谊。尚咨尔众，克体予怀。」 
四日，为庆寿礼毕，宰执率文武百僚诣文德殿拜表称贺。 
六日，诏寿圣隆慈备福皇太后庆寿八十，亲属并本殿官吏各转一官。
 礼 宋会要辑稿 礼五七 上寿 会庆节上寿 
      
会庆节上寿
绍熙元年十月二十二日，会庆圣节，皇帝帅文武百僚诣重华宫上寿。前期，仪鸾司设御座于重华宫殿上当中，南向；设大次于重华宫门内，南向；小次于殿东廊，西向。设皇帝褥位二：一于御座之东，西向；一于御座之南，北向。尚酝设御酒 酒器于御座之东，设御茶 于御座之西，俱稍北。其日，文武百僚内不系从驾者，并先赴重华宫门外，以俟迎驾起居。质明，后殿皇帝服靴袍出，即御座，从驾臣僚、禁卫起居如常仪。皇帝降御座，乘辇，将至重华宫，文武百僚迎驾两拜起居讫，如值雨沾湿，(衣)[依]元降指挥免起居。前导官、太常卿、合门官、太常博士、礼直官诣大次前分左右立定，俟皇帝至重华宫大次，降辇入次，御史台、合门、太常寺分引文武百僚入诣(庭)[殿]庭，东西相向立定。前导皇帝入小次，帘降，管军、知合、前导官、御带、环卫官、诸司应奉官等阶下面北，俟迎至尊寿皇圣帝，四拜起居。御史台、合门、太常寺引文武百僚并横行北向立。俟至尊寿皇圣帝出官升御座，鸣鞭，前导官起居讫，小次帘卷。前导官导皇帝升殿东阶，诣殿上折槛前北向褥位再拜讫，躬奏圣躬万福，又再拜。前导皇帝诣至尊寿皇圣帝御座之东褥位西向立。前导官于殿上随地之宜立。次舍人揖班首以下躬，典仪曰再拜，赞者承传，在位官皆再拜，搢笏舞蹈，又再拜，躬身。班首不离位，奏圣躬万福讫，典仪曰再拜，赞者承传，在位官皆再拜讫，直身立，分东
      
西相向立。礼直官引奉盘盏官、受盘盏官、承旨宣答官、奏礼毕官、殿中监、少监升殿东阶，奉盘盏官、受盘盏官、殿中监、少监诣酒 所西稍北，南向立，承旨宣荅并奏礼毕官诣折槛东西向立。舍人通乐人姓名以下四拜起居。看盏人稍前谢上殿，赞拜，两拜。赞上殿，祗候内侍进御茶 ，殿侍酹酒讫，尚酝典御以盘盏、酒注授殿中监、少监。次礼直官引奉盘盏官诣酒 所，北向搢笏。殿中监奉盘盏授奉盘盏官，捧盘盏西向立，殿中监启盏，殿中少监以酒注于盏，奉盘盏官奉酒诣皇帝前，南向。礼直宫引受盘盏官诣至尊寿皇圣帝御座前，西向立。御史台、合门、太常寺分引文武百僚横行北向立。奉盘盏官躬进皇帝，皇帝奉酒，前导官导皇帝诣至尊寿皇圣帝御座前躬进讫，少后，以盘授受盘盏官，复授奉盘盏官，奉盘盏南向立定。前导官导皇帝诣御座前褥位，北向俛伏跪，殿下百僚躬身。皇帝奏：「臣御名谨率文武百僚稽首言，会庆令节，臣御名与百僚等不胜大庆，谨上千万岁寿。」奏讫，〔俯〕伏，兴，再拜。典仪曰再拜，赞者承传，在位官皆再拜讫，直身立。礼直官引承旨宣答官诣御座前稍东北向躬承旨，诣皇帝褥位北东壁西向立，皇帝躬身，殿下百僚并躬身，承旨宣答官宣曰：「得皇帝寿酒，与皇帝并百僚内外同庆。」承旨宣答官退复位，皇帝再拜，典仪曰再拜，赞者承传，在位官皆再拜讫，直身立，分东西相向立。前导官导皇帝诣御座东，西向立，奉盘盏官以盘南向躬进皇帝讫，奉盘盏官复位立。皇帝捧盘指御座东，西向立，乐作。俟至尊寿皇圣帝饮酒讫，皇帝躬接盏讫，皇帝少后，以盘盏授受盘盏官，受盘盏官躬受讫，以授殿中监，殿中监以授尚酝典御，各复位立。御史台、合门、太常寺分引文武百僚横行北向立，前导官导皇帝诣褥位北向。皇帝再拜，典仪曰再拜，赞者承传，在位官皆再拜讫，直身立。前导官导皇帝诣御座之东褥位西向立，揖班首以下躬，典仪曰再拜，赞者承传，在位官皆再拜，搢笏舞蹈，又再拜讫，直身立。内侍举御茶 ，礼直官引奏礼毕官诣御座前，北向俛伏跪奏：「具官臣某言，礼毕。」奏讫，〔俯〕伏兴，退复位。典仪曰再拜，赞者承传，在位官皆再拜讫，直身立，分东西相向立。次舍人赞乐人谢祗应，两拜讫，至尊寿皇圣帝驾兴，皇帝从入，文武百僚、前导应奉官等以次退。每岁皆如此仪。
 礼 宋会要辑稿 礼五七 上寿 寿成皇后生辰 
      
寿成皇后生辰
绍(兴)[熙]元年二月二十七日，以寿成皇后生辰前，皇帝诣重华宫起居进香。恭承至尊寿皇圣帝圣旨，免到宫。二年、三年、四年、五年亦如之。 
三月六日，寿成皇后生辰，皇帝诣重华宫上寿。二年如之。三年、四年、五年，恭承至尊寿皇圣帝圣旨，免到宫。
 礼 宋会要辑稿 礼五七 上寿 重明节上寿 
      
重明节上寿
绍熙五年重明节，上诣寿康宫起居，宰 
      
臣、文武诣宫拜表贺。时以孝宗服制免上寿。庆元元年亦如之。 
庆元二年重明节，上率文武百僚诣寿康宫起居上寿。是日恭承太上皇后圣旨，为太上皇帝圣体未甚痊安，特免。 
三年重明节，太上皇帝圣旨，为脏腑此句当有脱文。，皇帝免到宫。是日，宰臣率文武百僚诣寿康宫拜表贺。 
四年重明节，太上皇帝诏皇帝免到宫。是日，宰臣率文武百僚诣寿康宫拜表贺。 
五年重明节，上诣寿康宫起居上寿，如宫中之仪。宰臣、文武百僚诣宫拜表贺。
 礼 宋会要辑稿 礼五七 上寿 太上皇后生辰 
      
太上皇后生辰
庆元元年九月十三日，太上皇后生辰，车驾诣寿康宫进香。 
二十二日，太上皇后生辰，车驾诣寿康宫起居上寿。 
二年九月二十三日，寿仁太上皇后生辰，恭承寿仁太上皇后圣旨，车驾免到宫上寿。三年、四年、五年亦如之。
 礼 宋会要辑稿 礼五七 诞圣节 
      
诞圣节
【宋会要】
      
国朝诞圣节日，皇帝先垂拱殿座，内侍都知已下、翰林、仪鸾、御厨使、带御器械一班常起居。笏，带御器械窄衣。 内侍都知已下，仪鸾、御厨使并公服系 ，翰林使内殿起居班绝，至行门指挥使起居讫，舍人引枢密院已下大班(人)[入]，学士、待制、应内殿起居朝臣、管军防御使已下更不起居，并赴紫宸殿班。立定。通事舍人平身通某姓名已下应诺，喝拜，常起居讫，枢密使已下及三司使转于殿下面西立，余官并退。客省使一员呈进日，合门使一员，奏臣僚进寿酒。并升殿西向立。不祗应客省已下至合门祗候，并殿下侍立。次舍人通教坊使姓名已下拜，再拜讫，奏圣躬万福。又喝拜，再拜，随拜万岁，喝各祗候。次(着)[看]盏二人进近前，舍人喝拜，再拜，随拜万岁，喝上殿祗候，分立。次舍人引亲王班入常起居讫，北向立。舍人引上寿金器、散马从西边入，(刻)[列]于亲王后，酒器在马前，文武官奏圣躬万福如常仪。殿上内侍进御茶 ，殿下内侍酹酒讫，合门使殿上当御座前鞠躬，奏某姓名已下进寿酒。亲王、王亲上奏名。舍人揖躬喝拜，再拜，随拜万岁。喝各祗候，翰林使二员捧御 及执盘盏近前，引亲王二人同升殿，一棒盘，一捧酒。跪进寿酒讫，各以酒 及盘授翰林使讫，降阶归位。又喝拜，再拜，随拜万岁，搢笏跪，各出进奉上寿表，客省使进至御座东，读进目。舍人殿下接表讫，亲王俛伏兴俛伏：原作「悦服」，据《宋史》卷一一二《礼志》卷一五改。。又喝拜，再拜，随拜万岁。再引班首升殿，于御座东捧盘侧立，诸王殿下分班东西序立。上寿酒器依旧，余人马并分立，东西相向。皇帝听乐，饮寿酒讫，亲王跪受盏，以授翰林使讫，却引降阶，诸王横行。喝拜，再拜，随拜万岁，且鞠躬。客省使殿上喝进奉收，应喏，又喝拜，再拜，搢笏舞蹈，三拜。喝各祗候，卷班西出，人马却当殿立。客省使殿上喝进奉出，天武(宫)[官]应喏，进奉物并员僚引出。教坊使喝送御酒，(人)[又]再拜，随拜万岁。近前进御讫，退。次引枢密使已下及三司使当殿北向立，合门使殿上当御座前鞠躬，奏某姓名已下进寿酒。除班首一员升殿，余并如亲王仪。谢收进奉讫，并揖升殿侍立。次使相入，次管军节度、留后、观察使入，次节度、留后、观察使入，已上逐班起居进寿酒，除班首一员升殿，余并同亲王仪立殿下。逐班并舍人赞引，殿上并合门使接引。候班绝，舍人喝教坊已下拜，再拜，随拜万岁。合门使近前侧立，奏无事，皇帝降座还内，枢密、三司使赴紫宸殿侍立。亲王以下及不管军节度使以下，并赴紫宸殿立班，三司副使垂拱殿起居，盖亦赴紫宸殿立班。三司副使不座，如契丹人使缀班上寿，或曾假官即座。垂拱殿上寿将退，御史退，催班于紫宸殿庭，分班立定。 
      
枢密、三司、内客省使殿上侍立，合门进班齐牌，皇帝座，呜鞭，通事舍人喝东西班殿侍再拜后，奏圣躬万福，又喝班，随拜万岁，喝各祗候。通事舍人引中书门下、文武百僚并横行，典仪曰再拜，在位官俱再拜舞蹈，三称万岁，又再拜起居讫，又再拜，分班东西序立。教坊使已(以)[下]入见如常仪讫，少顷，中书门下、文武百僚并横行，典仪曰再拜，在位官皆再拜，随拜三呼万岁。通事舍人引太尉自东阶升，诣酒 所北向，(而)[尚]食奉御酌御酒一爵授太尉，搢笏执爵，跪进。皇帝执爵，太尉执笏，俛伏兴，少退，跪奏，称「文武百官摄太尉具官臣某等稽首言：诞圣令节，臣等不胜大庆，谨上千万岁寿」。俛伏兴，退复阶下位。典仪曰再拜，在位官俱再拜，随拜三呼万岁。宣徽使承旨退，临阶西向宣曰：「得公等寿酒，与公等内外同庆。」典仪曰再拜，在位官俱再拜，随拜三呼万岁。中书门下分班东西序立，太尉升殿侍立，皇帝举酒，奏乐。俟饮讫，太尉受虚爵复于坫，降阶复位横行。典仪曰再拜，在位官皆再拜舞蹈，三称万岁，又再拜。宣徽使承旨退，临阶西向宣曰：「群官升殿。」典仪曰再拜，群官随拜，三呼万岁。通事舍人引中书门下并一品致仕官、旧授平章已上及翰林学士、文武二品、尚书省三品、四品、两省常侍已下、舍人已上、御史中丞诣东西阶升，群臣各就席后立。尚食奉御进酒，殿中监省酒已进，皇帝举酒，奏乐。饮讫，殿中监受虚爵，中书门下横行，通事舍人曰各赐酒，典仪曰再拜，上下群官随拜，三呼万岁。通事舍人曰各就座，太官令行 官酒，太官令以常主酒近臣充。 官搢笏受酒，乐送巡周。殿中监进皇帝第三爵，群官立于席后，(奉)[奏]乐。饮讫，殿中监受虚爵。通事舍人曰各就座，群臣皆座，太官令又行群官酒，乐送巡周。殿中监进皇帝第四爵，如第三爵之仪。太官令又行群官酒，乐送巡周。通事舍人曰可起，群官立于席后。侍中进御座前跪奏，称「摄(事)[侍]中具官臣某言，礼毕」，俛伏兴。 官俱降，立于殿庭，北向立班。典仪曰再拜， 臣皆再拜舞蹈，三称万岁，又再拜讫，相次退。皇帝降座还内。 
国初上寿，大乐今设登歌于殿上，二舞立于悬南。第一爵奏《禧安之乐》，第二爵奏《神龟之乐》，群臣授酒，《正安之乐》作。尚食奉御进食于御座，又设 官食讫，太乐丞引《元德升闻之舞》入，作三变。皇帝第三爵奏《甘露之乐》，群官授酒，《正安之乐》作。尚食奉御进食于御座，又设群官食，太乐丞又引《元德升闻之舞》，作三变。皇帝第四爵，登歌奏《紫芝之乐》，群官授酒如第二爵之仪。尚食奉御进酒，又设群官食，太乐丞引《天下大定之舞》入，作三变。皇帝第五爵，奏《嘉禾之乐》，群官授酒、进食，并如第四爵之仪。第六爵，登歌奏《玉免之乐》，群官授酒亦如第四爵之仪。后 
      
止用教坊乐。 
太祖建隆元年正月十七日，宰臣范质等上言，请以二月十六日为长春节，群臣上寿，百司休暇如式。从之。 
二月长春节，(率)[摄]太尉、宰臣范质率文武百官诣广政殿上寿，赐群臣衣各一袭。 
十九日，大宴广政殿，中书门下，端明、翰林、枢密直学士，文武常参官，见任、前任节度、观察、防御、团练使，刺史，诸军将校，诸道进奉使，外国藩客皆预，酒九行而罢。 
二年二月长春节，群臣诣万春殿上寿，复召至广政殿赐酒，教坊作乐，三行而罢。文武近臣、〔藩〕镇皆有贡献。 
二十日，大宴广政殿。 
三年二月长春节，群臣诣广政殿上寿，赐酒、锡宴如仪。四年、干德三年上寿赐宴并如仪。 
〔干德〕二年二月长春节，群臣上寿如仪。二十日，大宴广政殿，以孝明皇后在殡孝：原作「考」，据《宋史》卷二四二《孝明王皇后传》改。，不举乐。 
四年二月长春节，群臣上寿于崇德殿。二十八日，大宴大明殿。五年、六年、开宝三年、四年、五年、六年、七年、八年、九年，上寿赐宴并如仪。 
开宝二年二月长春节，群臣上寿如仪，以车驾北征罢宴。 
太宗太平兴国二年五月十四日，宰臣薛居正等上言，请以十月七日为干明节，从之。 
十月干明节，群臣诣崇德殿上寿如仪，不举乐，罢宴。 
</div>
    <div class="pagination">
<a href="宋会要辑稿_page226.html">上一页</a><span>...</span><a href="宋会要辑稿_page222.html">222</a><a href="宋会要辑稿_page223.html">223</a><a href="宋会要辑稿_page224.html">224</a><a href="宋会要辑稿_page225.html">225</a><a href="宋会要辑稿_page226.html">226</a><span class="current-page">227</span><a href="宋会要辑稿_page228.html">228</a><a href="宋会要辑稿_page229.html">229</a><a href="宋会要辑稿_page230.html">230</a><a href="宋会要辑稿_page231.html">231</a><a href="宋会要辑稿_page232.html">232</a><span>...</span><a href="宋会要辑稿_page228.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
