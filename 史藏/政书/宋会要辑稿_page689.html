<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 689 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 689 页/共 1125 页</h1>
    <div class="content">太祖干德四年闰八月五日，诏：「应先隔在剑外人蜀平来认田宅者，如已过十五年，除本户坟茔外，不在理诉。」 
太宗淳化二年正月二十六日，诏：「荆湖、淮南、江南、两浙、西川、岭南管内诸州民诉水旱害田稼，自今夏以四月三十日，秋以八月三十日，违限者更不得受。」 
真宗景德二年六月九日，诏：「河东管内有诉认仍伪命前祖先庄产者，止给荒田、坟墓，其桑熟地土不在分割之限。」 
大中祥符九年九月十六日，诏：「昨缘蝗旱，今始得雨，诸处务开公事比常年更延一月，八年以前婚、田等事未得受理，俟丰稔如旧。」 
十八日，诏：「诸路州县七月以后诉灾伤者，准格例不许，今岁蝗旱，特听收受。」 
仁宗天圣七年五月十一日，太常博士王告言：「昨通判桂州，每岁务开，民多争析财产。洎令追鞫，多是积年旧事。按伪刘时，凡民祖父母、父母在，子孙始娶便析产异爨。或敏于营度，资业益蕃；或惰不自修，田亩芜废。其后尊亲沦逝，及地归中国，乃知朝廷编敕，须父亡殁始均产，因萌狡计，以图规夺。或乡党里巷佣笔之人，(替)[巘]为教引，借词买状，重请均分。洎勾捕证佐，刑狱滋彰；或再均分，遂成忿竞。故每新官到任，动须论诉。游手之辈，侥幸实多；勤恳之民，冤抑无告。今请限干兴元年正月 
      
一日以前，凡广南民若祖父在日分产与子孙者，悉以见佃为主，不在论理之限。」诏如所奏，仍以敕到日为限，其限后若祖父在而别籍者论如律。 
九年五月十二日，京兆府言：「泾阳县民刘显等五户诉，先于二十年前以田竭产鬻于豪户。其时割税不尽，自后无田抱税，相继输纳，累经披诉，未蒙蠲改，即移本县覆验得实。按新编敕，凡立契十年以上，纵有未尽税数，亦不在均送之限。窃详上件百姓累尝披诉，盖是县司徇豪民之意，未曾改正。不田而税，于理无文。兼当府诸县似此贫户田尽税在者甚多，望下有司，别定规制。」事下大理寺，具言编敕未行之前，已经官司论理，合下本府改正。仍虑诸路有似此官吏厄塞细民、曲徇豪幸者，望以敕到日给限一年，听白官司改正。限满不首，勿更论理。从之。 
景佑四年十月二十三日，御史台言：「威胜军状，录事参军杨中孚诉于澶州请买官庄，为宗璘争买，乞赐定夺，诏付详定。看详，如依澶州及刑部，用启幸隐税条定夺，缘元按卫南税簿点检，中孚所请买田元在楼店簿内，开阁税赋。今来已收入催科簿内桩管税额，三司称未落簿尽，未为失陷。若依法寺引用回避诈匿不输条，却给地与中孚。又缘中孚违限不纳价钱，告嘱手分未出户帖，虚凿税簿，避两料税物，以此难给与中孚仍旧为主。所隐税物，若无宗璘告论，官司无因得知。欲望给田宗 
      
璘，用为激劝。中孚昨于澶州以财行求乡县手分，用幸免两料税物，见充录事参军，躬掌簿籍，轻冒黄章，乞行降黜，以戒群伦。今后但用幸隐避不纳省税，不以税额落与未落，其田土并给与告事人充赏。」从之，中孚特令冲替。 
五年五月三日，诏：「诸色人论田土诣阙进状，朝廷下转运、提刑差官推勘者，并依令十月一日以后施行，不得有妨农务。」从中丞晏殊请〔也〕。 
庆历二年十月五日，〔诏〕：「访闻诸处有荫子恃其罚赎，遇小有水旱，即纠集人众，为辞牒之首，妄扰州县。自今后不得听为状首，如违，鞫实奏断。」 
治平四年闰三月十八日，神宗即位未改元。诏：「天下有闲官并强徒之辈，昏赖田土，有妨农业，令转运、提刑司早催促结绝施行。」 
哲宗绍圣元年八月二十六日，左正言张商英言：「许州阳翟县豪民盖渐家赀累巨万计，女兄弟三人，有朝士之无耻者利其财，纳其仲为子妇，以渐非盖氏子，关通州县，讼而逐之，三分其财而有之。盖渐无所生养父母，法合承分，诣朝省理诉，终为势力者所扼。欲乞送不干碍官司推究情弊，以伸沉冤。」诏令户部选差郎官依公根勘，具案以闻。 
十一月十六日，左司谏〔张〕商英言：「(颖)[颍]昌府百姓盖渐遮执政马首声冤，称侍御史来之邵灭绝本家祭祀，规夺父祖财产。臣以之邵在风宪之任，为小民毁辱，不自奏辨，(送)[遂]具札子论奏，蒙送户部选郎官看详。按法，诸义子孙身虽存而 
      
所养所生父母、祖父母俱亡，被人及自有所论诉，各不得受理。据臣所闻，盖渐曾有姑证是庶生亲侄男，又有改嫁母阿张证是义男，于法皆不可用。乃是所养祖父母于其母嫁之后，养以为孙，于条正是义孙。若无所生父母，即官司不当受理，此讼止是片言可决。访闻颍昌府公按内自有之邵手书，欲将盖氏住宅兑换房钱。审若有之，知情明甚。文昌从官，举动如此，深可嗟骇。望早赐施行。」同并后由此罢同并：疑是「商英」之误。商英坐盖渐事，绍圣二年八月罢左司郎中，添差监商州酒税，见《宋会要辑稿》职官六七之一一及《宋史》本传。，事具《黜监门》。 
高宗绍兴二年三月十七日，两浙转运司言：「准绍兴令，诸乡村以二月一日后为入务，应诉田宅、婚姻、负债者勿受理。十月一日后为务开。窃详上条入务不受理田宅等词诉，为恐追人理对，妨废农业。其人户典过田产，限满备赎，官司自合受理交还。缘形势、豪右之家交易，故为拖延至务限，便引条法，又贪取一年租课，致细民受害。」诏应人户典过田产，如于入务限内年限已满，备到元钱收赎，别无交互不明，并许收赎。如有词诉，亦许官司受理，余依条施行。是年八月十五日，臣僚言：「法之有务限，要所以大为之防，今若一决其防，不免于争竞。但既在务限前投状，自可申(饰)[饬]有司，严行理赎，或寄钱在官，给据为凭业。今若改法，恐有其弊，至于害民。」户部契勘，人户典田年限已满，于务限前收赎，自有见行条法。若于务限内年限已满，或未满，钱、业主两情愿收赎，自听从便。若有论诉，自合依 
      
绍兴务限条法。诏依。 
四月十一日德音：「访闻福建路范汝为等贼徒及上四州军曾系作贼招安之人，自前占据乡村民田耕种，或虽不占据而令田主计亩纳租及钱银之类。今贼魁已行诛戮，深虑尚敢凭恃恩贷，占夺民田，认为己业，仰州县出榜晓谕，许人户陈诉，官为断还。」五年八月二十四日德音：「应潭、郴、鼎、澧、岳、复州，荆南、龙阳军，循、梅、潮、惠、英、广、韶、南雄、虔、吉、抚州，南安、临江军，汀州管内，访闻昨来作过首领，多是占据民田，或虽不占据而令田主出纳租课。今来既已出首公参，尚虑依旧拘占，人户畏惧，不敢争讼，仰州县多出文榜晓谕，限一月陈首，退还元主。如依前占吝，许人户陈诉，官为断还。」 
闰四月十日，户部言：「卖田宅，依法满三年而诉，以利息、债负准折，或应问邻而不问者，各不得受理。迩来田价增高于往昔，其卖、典之人，往往妄称亲邻(至)及墓田邻至不曾批退；或称卑幼瞒昧，代书人类百端规求。虽有满三年不许受理条限，缘日限太宽，引惹词讼。」诏典卖田产不经亲邻及墓田邻至批退，一年内陈诉，出限不得受理。 
十三年六月二十八日，大理寺参详：「户部所申违法典卖田宅，陈诉者依敕自十八岁理限十年，系谓典卖田宅之时年小，后来长立，方知当时违法之类，即合依自十八岁理限十年陈诉。其理三年限自陈，系谓陈乞恩赏、理诉罪犯之类，与十(件)[年]事理不 
      
相干。欲依本部看详施行。」从之。 
十九年十二月十三日，权尚书户部侍郎宋贶言：「湖湘、江淮之间，昨经寇盗，多有百姓遗弃田产。比年以来，各思复业，而形势户侵夺地界，不许耕凿。欲望立法诫饬。」户部措置，欲乞下江南东西、荆湖南北、淮南东西路安抚、转运、提刑司，检坐见行条法，出榜晓谕。如被上户侵夺田土之人，仰赴官陈诉。若干当人系白身或军人，即仰依条重行断遣；如有官人，即同形势、官户人家，并具情犯、姓名申朝廷，依法重作施行。州县观望，不为受理，仰监司按劾。其四川、两浙东西、二广、福建、京西路亦乞依此。从之。 
孝宗隆兴元年四月二十四日，大理卿李洪言：「务限之法，大要欲民不违农时，故凡入务而诉婚、田之事者，州县勿得受理。然虑富强之家乘时恣横，豪夺贫弱，于是又为之制，使交相侵夺者受理不拘务限。比年以来，州县之官务为苟且，往往借令文为说，入务之后，一切不问，遂使贫民横被豪夺者无所伸诉。欲望明饬州县，应婚、田之讼，有下户为豪强侵夺者，不得以务限为拘。如违，许人户越诉。」从之。
 刑法 宋会要辑稿 刑法三 勘狱 
      
勘狱
      
太宗太平兴国五年闰三月二十四日，诏：「应命官犯徒已上罪，去官事发者，宜令逐处追寻勘鞫，以其状闻。」 
八年八月二十日，诏：「今后勘诸司使副、供奉(宫)[官]、殿直等，案内须具出身入仕因依，法寺断罪亦取敕裁。」 
雍熙三年九月二十三日，著作佐郎刘芳言：「朝廷差出制勘使臣，自来只于本州岛附递，窃虑漏泄狱情。今后望许直发递。」从之。 
十月二十二日，有司言：「准太平兴国六年五月诏书，诸道刑狱大事限四十日、中事二十日、小事十(一)日，笞十笞十：按此处文意不明，疑有脱文。，下三日加一等，罪止杖八十。自来诸道刑狱出限三十日以下者，比官文书稽程定罪，故违日限稍多者，即引上件诏书，从违制定罪。今请别立条制，凡违四十日以下者，比附官文书定断，罪止杖八十，四十日以上奏取旨。如事有关连，须至移牒刺问致稽缓者，具以事闻奏。」 
四年八月八日，将作监丞辛着言：「今后差使臣制勘公事，望令于所勘事州军邻近处据名抽差司狱。」从之。 
端拱元年十二月二十七日，兖州判官刘昌言〔言〕：「窃见外州府推勘刑狱，多于禁人本状之外根勘他罪。欲乞今后除事该劫盗、杀人，须至根勘外，其余刑狱并不得状外勘事。」从之。 
二年二月十八日，诏：「今后应宣敕差出勘事使臣，朝辞日具所勘公事因依，回日具招对情罪事节进呈。」 
淳化二年四月一日，诏：「诸路 
      
转运使今后差官勘事，并于幕职、州县〔官〕内拣选清强官一员，仍于本州岛别选清干碍监当京朝官或监押幕职一员同推清干碍：无义。似当作「不干碍」或「清强、不干碍」。，务要尽公，以绝枉曲。」 
十四日，诏：「应差官制勘，并转运司差官推勘，及省寺公案不圆、合行取勘等事，敕下之日，先具事由送大理寺，仰本寺置簿抄上，候勘到公案，下寺断遣，了日勾凿。内有延迟过违日限者，便仰举行勘责。」 
八月十八日，光禄寺丞奏言：「勘鞫公事，欲乞今后命官、将校等合该杖罪，则牒送本州岛仍旧勾当，候敕命指挥；如徒罪，仍旧收禁。」从之。 
三年五月十九日，御史台言：「欲乞今后虑制勘官约束一行人等虑：疑误。，不得容有嘱求，及到州府无泄事情。如违，并许逐处官吏举觉。」从之。 
七月十六日，诏：「访闻诸州事应刑狱公事，若是州府受情，须至经转运司论讼。其间须富豪形势之辈，却于转运司请求司吏拣选州县将欲任满之人推勘。令逐路转运司今后并须使副亲自差强干能勘事人，不得更似日前，致有违越。」 
三十日，峡路转运使崔迈言：「川峡之民好讼，皆称被本州岛抑屈。又阙官抽差，乞今后如非疑狱及不关人命，只依元敕行遣，减去同共勘断二人，仍乞县令之中容选清强差使。」诏逐路转运司今后应勘事，只差勘官一人。如公案了当，依旧例请录问官、检法官一员。或有大段刑狱公事，临时取旨。 
四年五月二十九日，诏：「御史台应有刑狱公事， 
      
御史中丞以下躬亲点检推鞫，不得信任所司，致有冤滥。」 
七月三日，淮南路提点刑狱尹 言：「今后制勘使臣乞不指(谢)[射]州县，踏逐系官空闲舍屋充制勘院。」从之。 
十一月十五日，知制诰柴成务言：「应差官勘事及诸州推鞫罪人，案成差官录问，其大辟罪别差职员监决。如录问翻变，或监决称冤，即别差官推勘。此诚重刑之至，然臣详酌，滋长弊幸。且人之犯罪至重者死，数有翻变，或遇赦免，则奸计得成。纵不遇恩，止是一死。近见蓬州贾克明为杀人前后禁系一年半，七次勘鞫，皆伏本罪，录问翻变。赖陛下英明，经赦不放，差转运副使蒋坚白、提点使臣董循再同推勘，方得处断。其如干连证逮，州县追禁，此又何辜 欲望今后朝廷、转运司、州府差官勘鞫，如伏罪分明，录问翻变，轻者委本州岛处别勘，重者转运司邻州遣官鞫勘。如三经推勘，伏罪如初，欸 辨分明，录问翻变，监决称冤者，并依法处断。」事下大理寺详定，本司言：「检会《刑统》，唐长庆元年十一月五日敕，应犯罪临决称冤，已经三度断结，不在重推之限。自今以后有此色，不问台与府县及外州县，但通计都经三度推勘，每度推官不同，囚徒皆有伏 ，及经三度断结，更有论诉，一切不在重推问之限。其中纵有进状敕下，如已经三度结断者，亦许执奏。如告本推官典受赂，推勘不平，及称冤，事状有据验者，即与重推。如所告及称冤无 
      
理者，除本犯死刑外，余罪于本条加一等。如官典取受有实者，亦于本罪外加罪一等。如囚徒冤屈不虚者，其第三度推事官典本法外加等贬责，第二度、第一度官典节级科处。今详《刑统》内虽有此条，承前官吏因循，不能申明，自今请〔依〕成务起请施行。」从之。 
五年三月二十一日，黄御河催运叶仿言：「河北转运使李若拙先差(刑)[邢]州散参军廉(成)[文]式往通利军勘公事，近七十日尚未了当。文式元是犯事人，若拙不合抽差。乞令逐路转运司，今后更不得差散参军、文学、长史、司马、别驾并配衙前人等勘鞫公事。」诏文式见勘公事，令转运司疾速别差官替访，送枢密院与记姓名。 
四月十一日，诏：「开封府左右军巡、司录司，炎暑之月，禁系极多，皆是淹延，令御史台差官取勘知府张宏等情罪以闻。」 
十一月四日，著作佐郎夏象言：「制勘公事，只令于邻近州府抽差司(娅)[狱]，其间或是亲姻，必有幸门。乞令制勘官取便抽差。」诏今后凡差官推勘公事，所要司狱取便抽差，即不得全然隔蓦州府。 
至道元年正月十一日，诏曰：「朕君临大宝，子育 生，渐致隆平，匪务烦剧，而禁者尚密，深用疚怀。诸州长(史)[吏]虽职在亲民，而动多率意，恐致枉滥，须革因循。宜令转运使申谕诸州，应勘鞫罪人，如情理别无枝蔓，杖罪以下长(史)[吏]与通判量罪区分，徒以上结正行遣。」 
十一月二十九日，诏：「审官院自今不得差京朝 
      
官往本乡里制勘、勾当公事诸般。如中书、枢密院要京朝官差遣，并仰具本官乡贯去处供申。其推勘官仍令御史台亦依此指挥。」 
二年九月十四日，河北转运使高象先言：「欲乞今后除降宣敕令差官外，所有经本州岛军指论公事，只委是知州、通判、职官(事)[等]依公推勘断遣，更免差官支费。」从之。 
三年四月二十七日，审刑院言：「并州推官罗伯英起请，乞今后授宣敕及转运司差官推勘公事，所到推勘处，州府不得置(延)[筵]会迎待及到推勘院相见。看详并得允当。」从之。 
真宗咸平元年三月二十日，判大理寺尹 言：「诸州奏案多不圆备，欲别定推勘条式颁下。」从之。 
十月十九日，帝谓辅臣曰：「往者宪司承诏推事，多诣中书禀命，或有爱憎，尤为非便。」张齐贤曰：「推勘官但执诏命，不原事理，棰楚之下，何情不得 汉相周勃下狱，见狱吏则头(捃)[抢]地，故云『削木为吏议不对』是也。」帝曰：「斯尤可念，卿等当慎用刑，期于平允。」 
二十日，诏：「应降宣敕推勘公事，并须据实勘鞫，不得抑勒令禁人须依宣敕，虚有招通。今后所差勘事官敕内，入此圣旨。」 
二年四月八日，御史中丞张咏请自今御史、京朝官、使臣受诏推劾，不得求升殿取旨及诣中书禀命。从之。 
十四日，帝谓宰臣曰：「所差京朝官推勘公事，承命之后，多闻称疾，此有所规避也。」张齐贤等曰：「朝廷比选儒臣，冀明理道，使之鞫狱，殊未尽心，案文多所不 
      
圆，疏驳更劳推覆，动罹枉挠，实起怨咨。若不塞其弊源，恐有伤于和气。欲望于三班中选定(诣)[谙]会推鞫刑名者十人，以备差使。」从之。寻以殿直孙逊等赴中书祗候，勘事依勘官支料钱，见收仍与食直钱，及定三年一替。 
九月二十日，诏差殿中丞毋丘震托(刑)[邢]州制勘公事托：疑当作「赴」或「往」。，放朝辞，便令进发。所有盘缠钱，令合门依例支给。仍自今后制勘公事放朝辞者准此。」 
四年四月十四日，知沂州王矩言：「转运司差辖下官吏推勘公事，如不得了当者，乞量定责元责元：似当作「责罚」。。」诏诸路转运司今后并须选差诣会刑狱清强者，不得卤莽差遣，致刑禁淹延。 
五年八月六日，水部郎中何蒙言：「今后如有经转运司陈状论理公事，乞且于本州岛选官将状看详，如必然即差官推勘。」诏诸路转运司有论诉公事，并先取索本州岛公案，参酌事理，不得便凭文状。如事须推治，即选清强官勘鞫。 
景德元年八月十一日，诏：「诸差勘事官等，有犯赃私罪官员，并须具从来有无举主入案，令审刑院、大理寺更加检覆。」先是，帝曰：「向来中外奏荐，并令连坐，有被举者或罹犯，多匿举主姓名。」故有是诏。 
茶盐，并盗窃贼随赃捉获，亦有屯驻禁军酒醉或军人赌钱。逐事证验诣实，不必追证，虽系徒刑，自来只当直司勘状，当日依法断遣。及有外县勘证结正到诸杂徒罪公 二年四月八日，右谏议大夫薛映言：「两浙民多因屠牛、私贩酒 
      
案，看详情节圆备，所送罪人当面引问，别无未同者，只重责审状，依法施行，不更下司禁勘。今转运司牒州，今后当直司不得辄断徒罪公事。臣以为事理分明，不宜虚(须)[烦]刑禁，乞依旧许当直司断徒罪公事。」帝曰：「苟事状章明，不须系狱者，固当实时决遣。」 
八月十八日，左巡使艾仲儒言：「在京勘公事，乞依外处例，许指射推司姓名，抽差一两人祗应。」诏只得定名一人，余令本府差定。既而知开封府司录参军王谏奏，乞罢御史台及制勘所指差曹司。诏除在京勘公事依前诏外，其余公事不得定名抽差。 
九月，诏：「应差推勘录问官，除同年同科目及第依元敕回避外，其同年不同科目者不得更有辞避。」 
三年八月二十八日，诏：「今后宣檄院勘使臣，非赃污及公罪徒以上，并不在禁限。」 
大中祥符二年七月二十九日，诏：「大辟罪人案牍已具，临刑而诉冤者，并令不干碍明干官吏覆推。如本州岛官皆碍，则委转运、提点刑狱司就近差官。」时光化军断曹兴，将刑称冤，复命县尉鞫治，刑部上言县尉是元捕盗官，事正干碍，望颁制以防枉滥故也。 
十一月十日，御史台推勘官章得一言：「奉宣赴怀州制勘都监王怀一踰违事，缘本人掌兵，乞先差官冲替，然后捕鞫。」帝曰：「怀一犯罪被推，将惴恐不暇，得一之奏过也。」帝令依所受命速往追勘。 
三年四月十九日，诏：「内外官犯罪被推，情理昭然，不即引 
      
伏，窥望滞留者，并权格，仍不得领务，常从人亦罢去之。」先是，虞部员外郎、知通州李慕清以不察盐场官为盗，累遣官按劾不承，为御史台所举，故有是诏。 
四年十一月十六日，诏：「今后差官覆劾事，如前案大事既正，虽有小节目不圆，但不是出入罪者，其元勘录问、检断官更不行勘，只收理闻奏。审刑院、大理寺候奏到取旨。」 
二十六日，大理寺言：「推鞫公事，并须当职官躬亲监辖。向来定断刑名，轻重未适。欲自今除司理参军并专受命鞫狱之官，如不躬亲，并依旧制。自余诸色勘鞫，偶有违犯，具事以闻。如所劾罪出入重于前条，即依元制。」从之。 
五年闰三月二十六日，诏：「应官吏犯徒以上(徒)罪，去官事发者，宜令逐处鞫之，以其状闻。」 
四月二日，诏：「遣官制鞫公事，所差推鞫狱卒如经七次无法司驳难者，递迁一级。如未有阙，即令守阙。」 
十八日，诏：「文武官被制劾者，所司移报合门，禁止朝谒。」时常参官有别制推问，或因事到京，即便入见及上殿奏事，合门及所由司不知故也。 
八月二十九日，诏：「制劾刑狱无特处分者，并依推勘条式决遣，流罪及命官别具案以闻。」时详议官(杳)[查]拱之言：「诸州奏案多以所降宣命止言制劾应干系官吏情罪具案以闻，乃悉拘禁以伺断 ，颇成留滞。」故有是诏。 
十月二十五日，诏：「掌狱之官，累降诏条，务从钦恤。今承景贶，尤轸深衷。今后案鞫罪人，不得 
      
妄加逼迫，致有冤诬。」 
七年正月十七日，诏：「推勘公事干连女口当为证者，千里之外勿追摄，移牒所在区断。」时鼎州判官孙韪受财坐罪，转运使牒郓州追其妻证，三子皆幼，帝愍之，故有是诏。 
四月十二日，诏：「诸路差官推勘刑狱，已追劾而受敕移官者，俟决讫方得赴任。」先是，金部员外郎梁象言：「外州推劾有方行追鞫或当结案次，以勘官受命移官者，皆避事牒本州岛而去。洎再差官，复有追扰，淹延刑禁，漏泄狱情，乞行条约。」故有是诏。 
八月十九日，诏曰：「齐俗之刑，盖非获已，苟违详审，必爽至和。如闻推劾之官，罔尊钦恤之念，加于巧诋，迫以自诬，遂使宪章，或亏平允。自今勘鞫官须尽理推勘，本犯不得以(刑)[形]势及元奏抑令招服，致有枉曲。如囚事罥罣及被诉虚招情罪，别勘诣实，其元勘官当行朝典。」先是，三司、开封府奏札子(刻)[劾]事，止依元降事意令人伏辨，帝虑误入其罪，故有是诏。 
八年七月九日，诏：「今后公事干连知州、通判、都监赃私罪，许转运司差官取勘外，自余知州、通判、都监公罪，并就本州岛差无干碍官取勘。其统属官长吏量公私赃罪轻重，于州院司理院及差职员取勘。」 
九年正月七日，纠察在京刑狱王曾、赵稹上言：「咸平县民妇卢与义争财，府县官吏恣受其贿，知府慎从吉男亦为请求。虑军巡讯问，有所顾避，望移鞫他所。」宰臣奏曰：「若委台司，又稹知杂御史，亦为碍 
</div>
    <div class="pagination">
<a href="宋会要辑稿_page688.html">上一页</a><span>...</span><a href="宋会要辑稿_page684.html">684</a><a href="宋会要辑稿_page685.html">685</a><a href="宋会要辑稿_page686.html">686</a><a href="宋会要辑稿_page687.html">687</a><a href="宋会要辑稿_page688.html">688</a><span class="current-page">689</span><a href="宋会要辑稿_page690.html">690</a><a href="宋会要辑稿_page691.html">691</a><a href="宋会要辑稿_page692.html">692</a><a href="宋会要辑稿_page693.html">693</a><a href="宋会要辑稿_page694.html">694</a><span>...</span><a href="宋会要辑稿_page690.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
