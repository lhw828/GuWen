<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 573 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 573 页/共 1125 页</h1>
    <div class="content">三年四月，左班殿直阁门祗候任中立言：「沿边诸处粮草，逐处虽有专监使臣，每至支散月粮及口食，管勾不逮。欲乞今后诸处只就彼令职官与使臣同监，仍以一员，依在京例监支认筹。以此递相觉察，可绝欺弊。」从之。 
四年八月，兵部员外郎、知制诰吕夷简言：「沿边州军寨仓、草场(坊)[防]护粮草，如稍 违，监官、人吏大理寺并断斩刑，及违制奏裁，望别定沿边刑名。」诏法寺详定以闻。 
五年十月，淮南、江浙、荆湖制置发运使周寔，请于泗州转般仓侧隙地量盖仓敖三五百间。
仁宗天圣二年九月，淮南、浙、荆湖制置发运使方仲荀等言：「真、楚、泗州转般仓监官，今后收到出剩，不得批上历子，理为劳绩。江、浙州军，多装发热解，乞依真、楚、泗州例支装发。沿江巡检排岸司多有勾索纲运、邀难住滞，乞行止绝。并淮南、两浙州军和籴场监官内，有籴下麤弱斛，不任上供，乞勘逐，理纳价钱。」并从之。又言：「舒、庐等十三州军，逐年和籴斛，乞只于真、楚、泗州就近收籴之。」帝令三司与仲荀同共相度闻奏。
三年八月，三司言：「京东转运司言：『辖下诸州军乡村酒务户数不少，每至年满，有人承买，内有于年额钱外(上)[止]是添长到些小钱数，紊繁行遣。欲乞自今乡村酒务年满，有人添钱承买勾当，候本州岛官吏保明到诣实事状，只委自当司勘会体量，合功添课利尽数并出办得及，不至亏欠。如得诣实，依旧例一面指挥本州岛交割干当。』省司今相度，欲下逐路转运司，据州军县镇乡村道店并自来人户相承买扑去处，如勾当年限已满，有人承替，或添长课利百贯以上，并委自逐州府官吏体量，及检详前后所降宣敕条贯，具诣实状申转运使，候到勘会诣实，即差替勾当。」从之。 
四年正月三日，[三司]言：「近敕逐路转运司相度辖州军(外)[乡]镇道店商税场务课利，年额不及千贯至五百贯以下处，许依陕西转运司擘画体例施行，具有无妨碍诣实事状申奏。内河东转运司相度别无妨碍；广南西、荆湖南北、梓州、江南东西、河北、两浙路转运司相度到事理，除乞依旧施行外，有利州、夔州路转运司相度到辖下州军管界镇务道店商税场务课利年额不及千贯至五百贯已下处，许人认定年额买扑，更不差官监管，别无妨碍。省司看详，欲依 
     
逐路转运司所陈事理施行。」从之。 
七年七月，臣僚上言：「窃见陕西沿边州军镇寨草场积迭万数不少。先降宣命，专委逐处当职官吏差人，据所纳草积上并须厚使泥盖护。近年已来，多不依稞，致昨来镇戎军彭阳城天圣寨烧却草场，停替使臣。伏望委自转运使，令辖下去处厚使泥盖护草积，贵不引惹火烛，免 边上支食，及不致当职官吏、军人陷于刑宪。仍仰转运司每年检举施行。」从之。 
《编敕》：诸处仓场受纳所收头子钱， 九月，臣僚言：「伏(降)[将]一半纳官外，其余并于仓场内置柜封锁。凡有支破，监官与知州、通判同上文历，其县镇逐旋具支破数目申州，候纳罢日磨勘，具帐申奏。并税仓支遣斛漏底如不少欠，元收出剩亦不破雀鼠耗，及无损恶官物，其支使不尽头子钱，不以三年内外，并将一半纳官，余一半支与专副。若是元收出剩斛支遣漏底却有少欠，及破雀鼠耗，损恶官物具亦不破雀鼠耗，存留头子钱更不支与专副，并送纳入官。天下所收头子钱，贯万浩瀚，其仓场纳罢，只将一半纳官，内一半逐州官吏皆依旧来体例支遣。但有名目破使去处，即便使用。又缘元敕，候仓场漏底不破雀鼠耗，许将一半支与专副。其仓场漏底，实见少有不破雀鼠耗者，以此天下一半头子钱，多是逐州依例咤循破用。今乞每年所收头子官钱，除合给与铺衬纸笔仓直钱外，并乞一齐收纳入官，更不存留封锁。如此，则拘辖官钱不至枉用。」诏：「诸处仓场所收头子钱纳官外，内有合行支使者，并依先降条贯明上文历支使，不得妄作名目枉有破用。如敢(固)[故]违，并当劾罪严断。」以上《国朝会要》。 
神宗熙宁七年正月一日，诏：「诸仓库所收课利钱钞数，封送本县。若受纳别州支移官物，每季逐州县所纳数对历开项，具状二本，并实封钞申本州岛。内一状留充案，一状出内引关子与钞同封，递送支移处。其逐处收领点对讫，登时缴回关子照会。以上候都大数足，本仓库出给收附申州，亦依旧封送里私取领，收附并给。违者，各杖一百。诸务场所收课利，除县寨合截留外，并于军资库送纳。其在州钱数，多者即次日，少者即五日一纳。外县镇寨次月上旬，里外买扑场务次月内并纳。若支移折变往别州，三百里外即许每季一纳，仍限次季内纳足。违者，各杖六十。其官监场务，仍置州印历，随钱取库务监官往来通押买扑。在州官监酒课利钱，并五日一纳。」从编敕所定么。 
十年九月四日，诏：「诸河仓纳粟，至次年支给，一硕破耗一升，岁功一升，至八升止。」
元丰元年闰正月九日，赐度僧牒百道，付河北东路转运司买材木，应副大名府、澶州修仓。 
八月十六日，诏京 
     
东路转运司：「齐州章丘县被水，修县城仓库，并给省钱。」 
四年四月二十八日，诏：「以( )[瀛]、定、滑州拟修盛贮封桩粮斛仓屋图，每州两库修盖，付专切措置河北籴便司周辅差官往彼，度所宜建置处以闻。」 
九月二十七日，权(拨)[发]遣三司度支副使公事、河北东西路体量安抚蹇周辅，乞就西山采斫木植修盖北京等处仓敖等。从之。仍命周辅经画提举。 
五年九月二十一日，措置河北籴便司言：「准朝旨，于( )[瀛]、定二州修仓六所，先后给度僧牒千五百道，其钱已尽用，乞增给。」诏给一千。 
元符三年四月二十日，徽宗即位，未改元。诏：「访闻诸路灾伤州军，缘仓库蓄积不广，致支散诸军月粮口食等多以情愿坐仓为名，又支价钱低小，致食用不足，咤兹逃窜饿殍，恐寖么聚为盗贼。自今支散月(量)[粮]等，须是斟量食用丰足之外，方许将有余情愿坐仓，依见和籴价支钱。所属官司即不得顺从，承望抑胁。如有违，并科违制之罪。仍令提刑司常切觉察，及令户部立法闻奏。」 
徽宗大蹑元年十一月五日，陕西路转运副使薛嗣昌言：「泾原见准诏，就镇戎军、平夏城、通陕寨、西安州四处营建都仓草场，欲乞赐名额。」诏：「都仓可赐平夏城曰『裕豹』，镇戎曰『裕国』，通陕曰『裕兵』，西安曰『裕边』。」 
三年六月二十日，诏：「内外诸司库务仓场等受给支遣官物，法禁 缓，为缘监官(荀)[苟]简失职，姑息当直兵级请手书押旁历文钞，搀先给纳，专典库级咤而窥视生弊。熙丰推行仓法，可令刑部取索看详，若有未尽未便，重行删修，行下应副受给官司系行仓法处，明行晓谕禁止。」 
四年十二月九日，诏：「日近诸仓月给军粮，多有减 ，监视地(而)[面]官不切躬亲检察。仰司农寺检具条制，申饬施行。如有违犯，官员重行黜责，吏人决配千里。」 
政和元年五月三十日，诏：「诸库日粮口食，虽食用有余，不取情愿而抑令坐仓收籴者，徒二年。」以臣僚乞严立抑弊之罪，复坐仓之法。若果是食用之余，情愿依实值价使以见钱给之，咤亦可行，但须(愿)[严]立抑勒条法。故复立此条。 
八月二十二日，臣僚言：「军资库系通判提举，欲令通判置籍拘辖外，县、镇、寨关报起发钱物月日，验钞勾销点勘。违滞失陷，县置簿，先抄上起发钱物月日，报通判状，候获钞点勘钩销。」从之。同日，臣僚言：「州县仓库钱谷出入，系于簿历，其名数不一，各有司属，总而检察，并在本州岛。元符令：『诸官司置都簿，五年一易，具载所辖应用簿历，其有增损，次日报都簿司除附。』仓(军)[库]，比臣访闻诸州军多不曾依上条置都簿司，致钱谷簿历增减隐匿，无所关防。望特诏诸路漕司检举诏条，督责施行。」从之。 
二年十一月二日，臣僚言：「麟州路州军支给请军月粮，许走马承受亲临，或委将副都监往 
     
彼，于已请出月粮内，取一二合附递进呈。切详朝廷取进粮样，以防巧伪，恐其弗堪，不足以充军食。缘并边州军住营指挥少，驻泊人兵多，旬请口食米，未闻封样。欲于『月粮』字下添入『口食』二字，候月终，类聚附递进呈。」诏依奏。诸路准此，合宣旨仓库立法。 
三年闰四月三日，诏诸监仓门官应差出者，常留正官一员在仓；系独员者，不待差。以尚书省言「诸州监仓门官差出全无正官在仓，虽有权官，于受给不得专」故么。 
四年八月十七日，京畿提点刑狱公事林箎言：「诸州县仓屋损坏，公吏喜于作幸，漕司惮于应副。伏见省仓之法，以收息五厘桩充修补之用。欲应仓屋以本仓盘量到出剩十分桩一分，如省房收息之法，专充修仓之用，庶使天下仓庾常功修饬，无复侵切腐蠹之患。」从之。
五年四月十八日，臣僚上言：「高阳关路诸州军仓敖内，沧州宝嘉仓白米经今十年，别无损烂，受纳官周志行显见用心；保定军省仓白米，均籴未及二年，已多腐烂，监籴官赵升之显见受纳湿恶。」诏志行特循一资，升之特降一资。 
同日，诏河间府丰利、广富仓检计合用钱数，支拨沧州盐仓头子钱，令吴玠措置修葺。以臣僚言「河间府控扼冲要之地，兵屯既众，丰利、广富两仓二千余间，经三十五年。乞就近支拨沧州盐仓头子钱，或借支盐息钱，充修仓支用，令变转回易，分限拨还」故么。 
十一月十五日，陕西路转运使席贡言：「续降政和令，诸仓监官应差出者，常留正官一员在仓；系独员者，不许差出。其诸州军资库监官，与监仓职事无异。欲今后并不许差出，责令专一管出纳。」从之。 
六年十二月十七日，诏：封桩钱将以待非常之用。御笔论论：疑当作「谕」。，从户部请么。 
八年二月四日，臣僚上言：「州县仓库受纳籴买，国用所系。永静军纵令揽纳麤恶税斛八万余硕，略行估剥亏官钱三万缗，却于揽纳户处贱籴黄米入公使库，偿以淡酒。又令纳仓献送遣利钱数百缗，复以酒持送仓官，虽知州但以不知情赎金，而麤恶损折之物无缘偿足。切虑此类尚多，欲乞应总领豹用监司巡历所至，检察违戾者奏劾。」从之。 
宣和元年十月十三日，诏：「滨州南、北两仓五百余间敖屋，例皆 漏。见收贮措置籴便司斛不少，仰措置籴便司于所收二分头子钱内，支拨见钱五千贯，付知、通修葺，候毕工日，令廉访使者点检保奏。」 
七年二月十四日，诏：「诸路州军所在军粮窘缺，支散不时，又多麤恶，致汝州、安肃军、雄州、广信军、兴仁府兵士作闹。又拱州出(戌)[戍]雄州兵士例皆赤露，并无衣装，只咤(依)[衣]粮大段阙绝。除已重作施行外，可令尚书省严行约束诸路漕臣，应合支军兵衣粮，并如期给散。仍不得夹糠 及用麤色折兑。如敢违戾，重行贬 
     
窜，不以去官赦原。」 
四月二十七日，讲议司言：「勘会收支官物，州县官司则凭簿历，朝廷省部监司则凭帐状，而帐内官物与簿历不同，簿历内又与仓库见在不同，至有帐尾见在钱物一二十万，而历与库内全无见在。攒造驱磨申奏，徒为无用之空文。除诸司封桩钱物已降指挥委常平司官取索驱磨外，其非封桩钱物，欲令所属监司委诸州通判遍诣本州岛及管下仓场库务，将帐检及逐处赤历文簿，取见在官物实数，于勾院置簿拘籍。」从之。 
钦宗靖康元年十月十二日，诏诸路漕司据营营驻泊厩禁军未支军粮营营：疑有误。，疾速应数按月支给，不得循习旧弊，及坐仓虚称官买量给钱价。违者，重行窜责。以上《续国朝会要》。 
高宗建炎元年五月一日赦：「自崇宁以来，州县仓库受纳税赋，务功 量，以图出剩，东南六路为甚，其弊本于补发纲运斛额外增数。可除岁额上供数外，其每年认起补发额斛，并权住罢。」 
十一月十八日，知濠州连南夫言：「尚书省札子：『依黄潜厚所乞，下诸路守臣监司，各尽臣子之心，计置轻赍金帛，差官管押前去行在交纳，共济国用。』今 刷到军资库见在未起夏税疋帛官絁七百七十六匹、紬三千七十九匹、绢九千匹。」诏：「军资库物，既非上供额数，自合桩留，充本州岛本路军兵衣赐。诸路依此。」 
二年二月十日，淮南西路提刑司言：「近年以来，诸州受纳官与专斗作弊，公然受纳湿恶伪滥之物；或年月深远，不曾依条兑换，将不堪斛盛贮别敖，专充军粮，兑留好米，支见任官月粮。欲乞今后在仓应受粮斛，不得分别官员、军兵，并令一敖收支。内有大段损(外)[坏]全不堪支遣，即勒元受纳官备偿。仍许监司出巡检察。」从之。仍坐条行下。 
十一月二十二日，赦：「应金人及盗贼经由州县内有烧□系官屋宇等处，除城池、仓库外，余并未得兴修，以宽民力。如违，以违制论。仍令监司按举。」三年四月八日、四年二月二十三日赦并同。 
三年九月十六日，诏诸路漕、运司差官根刷到诸路钱物，见于别库寄收，并以后州县起到钱物，并须管依法于军资库桩收。如违及不经勘旁支给，官窜岭南，人吏决配，并不以去官赦降原免。 
绍兴十一年七月七日，诏：「镇江府起盖仓屋二百间，计其费不下十数余万缗。方此农务之时，遽有追呼之扰。特令有司措置，不须修盖。」以臣僚言「诸县奉行，鸠集夫匠般运木植，劳民」故么。 
十二年三月六日，臣僚言：「天下豹赋所以常不足者，侵蠹之者广么。今州县大抵皆自立名色，别置文历，移彼作此，蓄为私帑，轻费妄用，逾越法制，莫可谷察。虽上供成数，犹有 
     
阙遗。其余失陷、隐漏，漫不功省。欲乞应州县诸司所入一金以上，尽入军资库收掌，要使取之民者，悉归于官；官之用，悉应于法。则虽不功赋，而用自足。」从之。 
十五年三月二十一日，诏：「场务府库所管专、副、库、搯，多自将钱物移易侵欺盗用。其监临官吏，漫不功省。已降指挥，官吏不觉察，徒二年；本犯人，止系杖罪；或不至徒二年之人、不觉察官吏，亦科徒二年之罪。」 
十九年七月二十七日，监察御史章复言：「切见州县凡输纳豹物，不实时入库，而有所谓『到廊』；凡支出豹物，不实时出库，而有所谓『外支』。故专、库等人，致有侵欺擅用。欲望督责监司、守臣觉察，杜绝『到廊』、『外支』之弊。」诏令户部施行。 
十一月十三日，诏省合州转般仓。从四川诸州总领钱粮所请么。 
二十一年十二月三日，臣僚言：「切见场务府库专、副、库、搯盗用官物，监临官吏不觉察，徒二年。推原其情，若赃物数多，犯人罪抵极刑，或至流配，监临官吏处以徒罪，不为过矣。然其间有犯人罪不至徒，而监临官吏亦处徒刑，则不觉察之罪，乃重于自犯。欲望令有司于续降指挥内，『官吏不觉察徒二年』字下，添入『若犯人罪轻者，与同罪』。」诏令刑部看详，申尚书省。其后刑部言：「今看详，欲依臣僚奏请，所犯罪轻、刑名不至徒二年之人，其觉察官吏，并与所犯人同罪，依条断遣。」从之。 
二十二年二月二十八日，知滁州魏安行言：「顷岁广德军受纳，常用平斛，令人户自 ，田野垦辟，仓廪充盈。及滁州亦用平斛，民间乐耕。见今州仓已有三年之储，傥圣慈以前件平斛或可行用，乞先自两淮始。」诏令户部措置。 
二十六年正月二十七日，右司员外郎、兼权户部侍郎锺世明言：「诸路州军钱物，并合隶军资库。近年以来，州军多将拘到钱物别置库眼，赤历拘收，以为羡余之献、公库之用。乞令逐路转运司，将创置库眼去处废罢，其钱物，拨并入军资库。今后州军辄敢仍前别置库眼者，以违制论。仍放罢监司。知而不纠者，与同罪，并许人告。」从之。 
八月十七日，尚书户部郎中、总领湖广江西京西路豹赋、湖北京西军马钱粮逢汝霖言：「州县受纳人户租税米斛，取耗唯恐不多，前后累降约束非不严备，然终不能过绝者，其说以谓赡养官吏军兵悉出于此。就使如其说，(以)[已]犯禁纲，而近年又复辄将在仓米斛出粜，收其价直，以资妄用，此殊可骇。若军期急阙，犹当申稞，苟为不然，其可擅乎 乞特降处分，应州县系省米斛，不得擅粜。如委困阙乏，事须出粜，即具咤依申转运司，待报施行。仍令转运司核实，申户部照会，庶不致重困民力，轻耗国计。」从之。 
三十年四月二十四日，臣僚言：「切见川、广、荆湖般运粮斛钱物至行在者，经涉江湖，道里遥远。既入浙河，又有守闸阻浅 
     
之患，而建康府溧阳县东埧邓步、溧水县银林、太平州之间有陆路，远者二十五里，近者十五里，正川、广、江、湖舟楫经从之地。若于此置转般仓，下卸川、广、江、湖漕运之物，及支拨四向旁近州县不通水路物斛，及省并江东转运司芜湖县仓，于此受纳，实为利便。又访闻银林、邓步中间陆路旧曾开通，见有堰闸沟港遗迹，可考问其所废之咤，则谓宣州境内地高，每遇水涨，则无以防遏为害。只当量留最高处三二里间不必开通，以为置仓之基，则于般运尤易。」诏：「并令本路转运司相度施行。」 
三十一年六月二十九日，荆湖北路兵马钤辖、鼎州驻、兼权知鼎州魏震言：「郡县所收豹用，窠名不一，而出纳之谨，监专之外，实赖库子。库子入役，自有专条，既责其产业，又责其保任，盖先虑其失陷。然小人虑不及远，志意易盈，轻视钱货仅若泥沙，已败之后，失陷之数于是从而锻炼、抑勒逐户填纳，多至数百缗，少至数十缗。凡有仇雠，必被攀纠，逐使平民无处控诉。今相度，诸州县库子，欲以一年为界更替，不致深根固蒂，公然侵欺。既以保全库子之家，且免滥及无辜之人。」从之。 
孝宗干道二年七月四日，诏置隆兴府转般仓。详见《水陆运》。 
三年八月三十日，诏江州、荆南、襄阳府大军仓库，并听逐处守臣检察。如有违戾事件，并申总领所劾治。先是，尚书度支郎中唐珣言：「湖广总领所、江州、荆南、襄阳府各有大军仓库，其逐处监官，州府不敢何问，不能不生奸弊。」故有是命。 
四年二月二十一日，前监镇江府户部大军仓王月希言：「乞依行在省仓监官体例，任满推赏。」户部下司农寺指定，欲依绍兴十八年五月二十一日已降指挥，比附行在省仓监官体例，与减二年磨勘推赏施行。从之。 
三月十七日，诏：「诸仓支诸军月粮口食，抑勒坐仓，低价籴买，及将军人与在外籴米人非法断罪，追理赏钱，并令从便，不得依前抑勒籴买。」从中书门下省请么。 
四月八日，荆湖南路转运判官邵及之言：「被旨，郢州创造转般仓一所，合专置官吏。欲差排岸官一员拘催交卸，监官一员给纳，专知官、攒司各一名掌管收支。排岸官就差本州岛都监兼管，专知、攒司从本路转运司踏逐见役人吏衙前充。每月量行添支专知官食钱一十五贯，攒司一十二贯；监官不拘大小使臣、京官、选人，或乞令踏逐所隶州县见任官管干，每月添支茶汤钱二十贯，排岸官十五贯。」从之。 
五月七日，太府卿、总领湖北京西军马钱粮锺世明言：「襄阳等处仓库，收支钱物浩瀚，本所差远，难以谷察。昨虽有指挥令守臣检察，亦恐不专功，虑暗失本所豹计。乞许臣间或前去点检，乃询访支遣官兵请受有无减 之弊， 
      
兼民间休戚亦得奏闻。」从之。 
五年八月二十九日，诏：「应管官物仓场库务等去处，自干道二年除放之后，如有少欠钱物，令所属并须管依条陪还，即不得仍前妄行申请除放。令户部申严行下。」从中书门下省请么。 
六年九月三日，新权知汀州谢知几朝见，奏：「乞令诸州司法同司户管干仓库职事。」上曰：「刑狱事重，仓库利害稍轻，令司户专管。」 
十月八日，平江府许浦镇驻御前水军诸军统制冯湛言：「臣移屯许浦，屡尝申请乞就梅里镇置立仓廪，应副支请。得旨，依臣所乞。今踏逐到梅里镇胜法寺空闲廓屋库堂大小共三十间，可以安顿钱粮。」诏胡坚常疾速措置，擗截津运钱、米前去。 
八年八月七日，淮南运判向士伟言：「本路庐、和州、巢县等处，见屯戍军旅，转饷兵食，水路回远，初无经么利便聚粮之所，就无为军造转般仓一所，约可储三十万斛。今相度得本司后仓屋见有二十余间周回空地可添造仓敖。」诏令冯忠嘉疾速修盖。运判冯忠嘉言：「无为军距巢县水路一百四十里，路稍径直，在所不论；距和州，则下水九十里至裕溪口，合九江。水路之间，冬干则成下水，春水生则为上水。[下水]则快而易进下水：原缺，据文意补。。又下水六十里至杨林渡，又上水二十五里始至和州，凡上下水一百七十五里，迂远如此。臣独谓聚粮最宜乘水未退运入庐州为上，其次则莫如和州，又其次则莫如巢县盖仓。合肥运道，不惟艰难，且有不通之时，至和州自可指拨下卸，何苦自为迂远 伏望详酌置仓去处，且仍旧贯。」诏令赵善俊、王楫同共相度合与不合修盖。 ，上水则急切难 
九年正月二十四日，有旨，令淮南转运司于和州并巢县各盖造可以盛贮米斛一十万硕仓敖一所，其无[为]军仓敖，更不修盖天头原批：「淳熙以下缺，应补抄。」。
 食货 宋会要辑稿 食货五四 场 
      
场
炭场附增钱市炭抽税箔场麦 场事材场退材场草料场杂卖场
 食货 宋会要辑稿 食货五四 炭场 
      
炭场
【宋会要】
三炭场，在京，掌年额税炭、木炭，供内外之用。京西二场，分南、北，南场在大通门外，北场在开远门外；城南一场，在安上门外天马坊。并以受纳四十万秤为一界。监官二人，支遣及半，即从上发遣一人归三班。新置炭场，在敦教坊，所掌与上并同。 
真宗天禧元年十二月二十六日，诏：「在京卖炭场一斤以上咸鬻之，仍以辰时为候。」初，官以五鼓开场，又限以一秤，贫民趍走寒路，又钱资不充，多虚往者，故条约之。 
仁宗天圣三年六月，诏：「自今应三炭场监官、专、副，并二年一替，依旧守给支遣。如一界支见数破一十万秤，其监官二员内，先发遣一员归班，只留一员守给管认结绝。其归班使臣，理作重难，与住程差遣一次。所留守给使臣，候得代，结绝官物别无侵欺少欠，即优与家便差遣。仍增逐人每月食直钱作六千。」 
六年八月，三司言：「三炭场监官，欲乞自今二年一替，交与本场见受纳界分出令元旧专、副、秤子认数。守给监官，递相交割印记，发遣旧界使臣归班。」从之。 
神宗熙宁三年正月二十六日，三司言：「提点仓场所勘会城南新置抽税炭场，城南、城西税炭场共三场，给纳柴炭万数浩瀚，其监官多差初三班，未曾历任，并年高昏昧，有过犯，或军班并押纲军大将、吏人等出职使臣，致事不整齐。欲乞逐场添差文官各一员，与使臣同管。自来每场合差使臣二员，乞减其一，仍下审官院选差合入知县或第二任资序有举主廉干京朝官一员，三班院选差使臣一员，须有举主历任无过犯。若是军班等出职，不至年高昏昧，有举主无过犯者，亦听。仍截年月立界交割，及乞比类见今诸仓界监官条例，与理资任支破添给。」从之。 
五年四月二十五日，中书门下言：「户房今欲立定应三炭场逐界监官、文资使臣各一员，今后并委审官东院、三班院选亲民资序人，许于第二任监当人内选差使臣，每月添支钱十千。当直剩员六人，候本界纳足日，令提点仓场所探减一员，只留守支，并三年理为一任，五年以上理为两任。其减罢人，如及二年以上，理一任。京朝官仍与先次，使臣免短使并近地差遣；不及二年，并与近地差遣，仍理元到院月日。」从之。 
八年六月二十三日，都提举市易司言：「城南并新置炭场，自来受纳石塘河纲炭，并支遣抽税，系提点仓场所管辖。石唐河纲运既以废罢，年计炭数纳税，又从本司管认抽税。官炭与商税事体一般，合隶本司，别无干系提点仓场所事节。欲乞拨隶本司管辖，监官仍从奉举。」从之。
 食货 宋会要辑稿 食货五四 增钱市炭 
      
增钱市炭
【宋会要】
      
太宗太平兴国八年，诏：「饶州岁市炭，秤为十，自今秤增三钱。」
 食货 宋会要辑稿 食货五四 抽税箔场 
      
抽税箔场
【宋会要】
      
</div>
    <div class="pagination">
<a href="宋会要辑稿_page572.html">上一页</a><span>...</span><a href="宋会要辑稿_page568.html">568</a><a href="宋会要辑稿_page569.html">569</a><a href="宋会要辑稿_page570.html">570</a><a href="宋会要辑稿_page571.html">571</a><a href="宋会要辑稿_page572.html">572</a><span class="current-page">573</span><a href="宋会要辑稿_page574.html">574</a><a href="宋会要辑稿_page575.html">575</a><a href="宋会要辑稿_page576.html">576</a><a href="宋会要辑稿_page577.html">577</a><a href="宋会要辑稿_page578.html">578</a><span>...</span><a href="宋会要辑稿_page574.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
