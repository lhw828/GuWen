<!DOCTYPE html>
<html>
<head>
    <meta charset="UTF-8">
    <title>续通志 - 第 50 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 50 页/共 1359 页</h1>
    <div class="content">以吕公着为门下侍郎丙午守尚书右丞李清臣为尚书左丞试吏部尚书吕大防为尚书右丞辛亥章惇罢乙卯以吏部尚书范纯仁同知枢 
密院事丙辰罢诸州常平管勾官三月乙亥罢熙河兰会路经制财用司己卯复广济河辇运辛巳诏民闲疾苦当议宽恤者监司具闻以程颐 
为崇政殿说书夏四月己丑韩缜罢辛卯以诸路旱伤蠲其租壬辰以旱虑囚癸巳王安石薨壬寅以吕公着为尚书右仆射兼中书侍郎文彦 
博平章军国重事黜内侍李宪等辛亥扬王颢荆王頵并特授太尉五月丁巳以资政殿大学士韩维为门下侍郎罢诸路重禄复熙寍前旧制 
庚申夏人来贺即位壬午诏文彦博班宰相之上六月甲辰吕惠卿落职分司南京苏州居住秋七月乙丑夏国主秉常卒八月辛卯诏常平依 
旧法罢青苗钱壬辰封弟偲为祈国公九月丙辰司马光薨己未朝献景灵宫辛酉大享明堂以神宗配大赦丁卯试中书舍人苏轼为翰林学 
士知制诰己卯张璪罢冬十月丙戌改衍圣公为奉圣公十一月戊午以尚书左丞吕大防为中书侍郎御史中丞刘挚为尚书右丞庚辰蠲盐 
井官溪钱
　　二年春正月乙丑封秉常子干顺为夏国主二月丁亥遣左司谏朱光庭使河北振民被灾者诏施黔戎泸等州保甲监司免岁阅夏四月 
丁亥果庄子节乌苏寇洮东戊子虑囚己丑诏太师文彦博十日一议事都堂辛卯以冬夏旱暵避殿减膳丁酉四方牒诉上尚书者或冤抑不 
得直令御史分察之丁未复制科戊申李清臣罢五月癸丑夏人围南川砦丁卯以刘挚为尚书左丞兵部尚书王存为尚书右丞六月辛丑以 
安焘知枢密院事秋七月辛亥韩绛以司空致仕夏人寇镇戎军诏府界三路教阅保甲复课利场务亏额科罚丙辰罢诸州数外岁贡戊午辽 
使来贺坤成节辛未韩维罢八月辛巳程颐罢经筵权同管勾西京国子监辛丑泾原言夏人寇三川诸砦官军败之丁未岷州行营将种谊复 
洮州九月己未夏人寇镇戎军冬十月辛卯减西京囚罪一等杖以下释之十一月丙子虑囚十二月黜侍御史王岩叟知齐州
　　三年春正月庚戌复广惠仓壬申阿尔鲁奉表谢罪甲戌卢囚二月甲申罢修金明池桥殿乙酉减囚罪一等徒以下释之工役权放一年 
流民饥贫量与应副乙巳广东兵马监童政坐擅杀无辜伏诛三月丙辰韩绛薨乙亥夏人寇德静砦将官张诚等败之夏四月戊寅令诸路郡 
邑具役法利害以闻辛巳以吕公着为司空同平章事国事吕大防为尚书左仆射兼门下侍郎范纯仁为尚书右仆射兼中书侍郎壬午以观 
文殿学士孙固为门下侍郎刘挚为中书侍郎王存为尚书左丞御史中丞胡宗愈为尚书右丞户部侍郎赵瞻签书枢密院事五月癸亥汉东 
郡王宗瑗薨六月辛丑夏人寇塞门砦秋七月戊申荆王頵薨八月己卯进封扬王颢为徐王丁酉渠阳蛮入寇辛丑降囚罪一等杖以下释之 
九月庚申禁宗室联姻内臣家十二月丁酉渝州猎人寇小溪闰月癸卯朔颁元佑式甲辰范镇定铸律度量钟磬等以进令礼部太常参定是 
岁天下上户部主户二百一十三万四千七百三十三丁二千八百五十三万三千九百三十四客户六百一十五万四千六百五十二丁三百 
六十二万九千八十三断大辟二千九百一十五人
　　四年春正月甲申以夏人通好诏边将毋生事二月甲辰吕公着薨三月己卯作浑天仪胡宗愈罢癸巳虑囚夏四月乙巳吕大防等以久 
旱求罢不允丁未曹佾薨壬戌弛在京牧地与民五月辛巳贬观文殿学士蔡确为光禄卿丁亥复贬英州别驾安置新州六月甲辰范纯仁王 
存罢丙午以赵瞻同知枢密院事户部尚书韩忠彦为尚书左丞翰林学士许将为尚书右丞秋七月丁丑辽使来贺坤成节庚辰安焘以母忧 
去位九月己卯朝献景灵宫辛巳大飨明堂大赦百官加恩有差冬十一月癸未以孙固知枢密院事刘挚为门下侍郎吏部尚书傅尧俞为中 
书侍郎十二月庚子辽使来贺兴龙节
　　五年春二月己亥夏人归永乐所掠吏士丁未减天下囚罪杖以下释之庚戌文彦博以太师充护国军山南西道节度等使致仕三月丙 
寅赵瞻薨壬申以韩忠彦同知枢密院事翰林学士承旨苏颂为尚书左丞夏四月丙午孙固薨丁巳以旱避殿减膳辛酉以保寍军节度使冯 
京为检校司空五月壬申诏差役法有未备者令王岩叟等具利害以闻六月辛丑虑囚七月乙酉夏人来议画界冬十二月辛卯许将罢安康 
郡王宗隐薨
　　六年春二月辛卯以刘挚为尚书右仆射兼中书侍郎龙图阁待制王岩叟签书枢密院事癸巳以苏辙为尚书右丞夏四月夏人寇熙河 
兰岷鄜延路五月己未朔日有食之六月壬辰虑囚秋七月己卯振两浙水灾八月辛卯诏御史台臣僚亲亡十年不葬许依条弹奏及令吏部 
检察乙卯夏人寇怀远砦闰月壬戌饬陕西河东诸路备边甲申刑部侍郎彭汝砺改礼部侍郎九月丁亥夏人寇麟府二州壬辰诏州民为寇 
所掠庐舍焚荡者给钱帛践稼者振之失牛者官贷市之壬子减天下囚罪一等杖以下释之冬十一月乙酉刘挚罢壬辰作元佑观天历尚书 
右丞苏辙罢知绛州辛丑傅尧俞薨
　　七年春正月甲辰以辽贺正旦使耶律廸卒辍朝一日三月己亥虑囚夏四月巳未立皇后孟氏五月丙午王岩叟罢知郑州六月辛酉以 
吕大防为右光禄大夫苏颂为尚书右仆射兼中书侍郎韩忠彦知枢密院事苏辙为门下侍郎翰林学士范百禄为中书侍郎翰林学士梁焘 
为尚书左丞御史中丞郑雍为尚书右丞户部尚书刘奉世签书枢密院事戊辰浑天仪象成秋七月庚戌宗室缌麻以上者禁析居八月丙辰 
罢监酒税务增剩给赏法巳未诏西边诸将严备毋轻出兵乙亥戒边将毋掊克军士前陷交址将吏苏佐等自拔来归冬十月丁卯夏人寇环 
州十一月辛卯朝献景灵宫壬辰飨太庙癸巳祀天地于圜丘大赦百官加恩有差民罹亲丧者户以差等与免徭辛丑赐徐王颢剑履上殿十 
二月辛亥阿尔鲁李干德加食邑实封
　　八年春正月甲申蔡确卒庚寅诏复范纯仁大中大夫二月壬子诏刑部不得分禁系人数瘐死数多者申尚书省三月甲申苏颂罢辛卯 
范百禄罢夏四月丁未夏人来谢罪愿以兰州易塞门砦不许癸丑诏恤刑五月己丑虑囚辛卯监察御史董敦逸黄庆基以论苏轼苏辙罢为 
湖北福建转运通判六月戊午梁焘罢秋七月丙子以观文殿大学士范纯仁为尚书右仆射兼中书侍郎八月壬戌遣使按视京东西河南北 
淮南水灾癸亥减京师囚罪一等徒以下释之戊辰大赦九月戊寅太皇太后崩庚辰遣使告哀于辽甲申吕大防为山陵使冬十月戊辰徐王 
颢乞解官终丧诏不允庚午复内侍刘瑗等六人十一月丙子始御垂拱殿十二月乙巳范纯仁乞罢不允甲寅仿唐六典修官制丁巳辽使来 
吊祭以章惇为资政殿学士吕惠卿为中大夫
　　绍圣元年春二月丁未以户部尚书李清臣为中书侍郎兵部尚书邓润甫为尚书右丞己酉葬宣仁圣烈皇后于永厚陵癸亥减两京河 
阳郑州囚罪一等民缘山陵役者蠲其赋三月壬申朔日有食之乙亥吕大防罢戊子以徐王颢为太师徙封冀王癸巳振京东河北流民贷以 
谷麦种仍蠲其租苏辙罢夏四月丙午以旱诏恤刑己酉诏中外决狱壬子苏轼出知英州癸丑改元甲寅以王安石配飨神宗庙庭蔡确追复 
右正议大夫庚申减四京囚罪一等杖以下释之壬戌以资政殿学士章惇为尚书左仆射兼门下侍郎范纯仁罢丁卯诏诸路复元丰免役法 
戊辰修国史蔡卞请重修神宗实录闰月壬申复提举常平官癸酉罢十科举士法丙申命左仆射章惇提举修神宗国史五月辛亥刘奉世罢 
乙丑邓润甫卒丁卯嗣濮王宗晖薨六月壬午封高密郡王宗晟为嗣濮王癸未以翰林学士承旨曾布同知枢密院事甲申除进士引用王安 
石字说之禁秋七月丁巳夺司马光吕公着赠谥王岩叟赠官贬吕大防为秘书监刘挚为光禄卿苏辙为少府监并分司南京梁焘提举舒州 
灵仙观戊午诏大臣朋党司马光以下各轻重议罚布告天下余悉不问议者亦勿复言九月癸卯遣御史刘拯按河北水灾振饥民庚戌罢广 
惠仓丁卯诏京东西河北振恤流民冬十一月己亥复八路差官法
　　二年春二月乙亥贬吕大防分司南京安州居住辛巳出内府钱帛助河北振饥三月己亥宗晟薨夏四月壬申封华容郡王宗愈为嗣濮 
王秋八月壬申封彰信军节度使宗景为济阴郡王开府仪同三司甲申宗愈薨九月甲午以安定郡王宗绰为嗣濮王戊申加上神宗谥曰绍 
天法古运德建功英文烈武钦仁圣孝皇帝己酉朝献景灵宫庚戌朝飨太庙辛亥大飨明堂大赦冬十月甲子郑雍罢以吏部尚书许将为尚 
书左丞翰林学士蔡卞为尚书右丞辛巳进封冀王颢为楚王十一月乙未安焘罢知河南府丙辰赠蔡确为太师
　　三年春正月庚子韩忠彦罢知真定府戊午诏罢合祭闲因大礼之岁夏至日躬祭地祇北郊二月癸亥出元丰库缗钱于陕西河东籴边 
储癸酉罢富弼配飨神宗庙廷癸未诏封濮王子未王者三人宗楚为南阳郡王宗佑为景城郡王宗汉为东阳郡王乙酉宗绰薨丁亥夏人寇 
义合砦三月癸巳围塞门砦己亥封宗楚为嗣濮王辛亥封大寍郡王佖为申王遂寍郡王佶端王丙辰虑囚秋七月甲寅令熙河立王韶庙八 
月辛酉夏人寇寍顺砦壬戌日上有五色晕见己卯复置检法宫庚辰贬范祖禹为昭州别驾贺州安置刘安世新州别驾英州安置九月壬子 
楚王颢薨乙卯废皇后孟氏冬十月壬戌夏人寇鄜延昭金明砦戊辰诏备边诸路相度城砦要害增严守备十一月丁未章惇上神宗实录
　　四年春正月庚寅以阿尔鲁子辖蒸袭河西军节度使邈川首领甲午泾原路钤辖王文振败夏人于没烟峡庚戌李清臣罢二月巳未追 
贬吕公着为建武军节度副使司马光为清远军节度副使王岩叟为雷州别驾夺赵瞻傅尧俞赠谥追韩维到任及孙固范百禄胡宗愈遗表 
恩丙寅夏人寇绥德城己卯复元丰榷茶法癸未追贬吕大防为舒州团练使刘挚为鼎州团练副使苏辙为化州别驾梁焘为雷州别驾范纯 
仁为安武军节度副使安置于循新雷化永五州刘奉世为光禄少卿分司南京黜韩维以下三十人轻重有差甲申降文彦博为太子少保闰 
月壬寅以曾布知枢密院事许将为中书侍郎蔡卞为尚书左丞吏部尚书苏履为尚书右丞翰林学士林希同知枢密院事甲辰贬苏轼为琼 
州别驾移昌化军安置范祖禹移宾州安置刘安世移高州安置三月壬戌夏人犯麟州神堂堡庚午夏人大至葭芦城知石州张构等击走之 
甲戌如金明池辛巳西上合门使折克行破夏人于长波川壬午命官编类司马光等改废法度论奏事状夏四月己亥吕大防卒于虔州庚子 
知保安军李沂伐夏破其洪州壬寅环庆钤辖张存入盐州师还夏人追之与战不利丁丑追贬王珪为万安军司户参军五月丁巳文彦博薨 
辛酉虑四京囚辛未韩缜薨丁丑贬韩维为崇信军节度副使六月癸未朔日有食之戊子宗楚薨乙巳以保寍军观察留后宗汉为开府仪同 
三司徙封安康郡王八月乙酉封湖州观察使世开为安定郡王丙戌鄜延将王愍复宥州戊戌封宗佑为嗣濮王九月壬子以星变避殿减膳 
求直言乙卯大赦冬十月戊戌宗景薨十一月癸酉贬刘奉世为隰州团练副使柳州安置丁丑诏放归田里程颐涪州编管十二月癸未刘挚 
卒
　　元符元年春正月丁酉宗佑薨戊午封宗汉为嗣濮王壬戌申王佖端王佶并加司空甲戌封咸寍郡王俣为莘王普寍郡王似为简王祈 
国公偲为永寍郡王夏四月庚辰世开薨丙戌章惇等进神宗帝纪梁焘卒于化州壬辰林希罢五月戊申朔御大庆殿受天授传国受命宝巳 
酉减囚罪一等徒以下释之六月戊寅朔改元丙戌遣官分诣鄜延泾原河东熙河按验所筑城砦甲午蔡京等上常平免役敕令秋七月庚午 
范祖禹移化州安置刘安世梅州安置王岩叟朱光庭诸子并勒停不叙九月庚戌秦观除名移雷州编管冬十月己亥夏人寇平夏城十一月 
壬戌朝献景灵宫癸亥朝飨太庙甲子祀昊天上帝于圜丘大赦是岁西蕃首领李额伊巴卓至吕承信等内附
　　二年春正月丁卯出内附金帛备陕西边储二月己卯诏许高丽国王遣士宾贡甲申夏人以国母卒遣使告哀且谢罪郄其使不纳戊子 
鄜延钤辖刘安败夏人于神堆三月丙辰辽遣使来为夏人请缓师丁巳秦凤经略司言吴名革率部族内附己巳以莘王俣为司空夏四月丁 
亥以旱减四京囚罪一等杖以下释之癸巳封永嘉郡王偲为睦王遣中书舍人郭知章报聘于辽五月癸亥曲赦陕西河东路减囚罪一等流 
以下释之乙丑进章惇官五等曾布三等许将蔡卞黄履皆二等秋七月乙巳以盛暑决中外系囚丁未放在京工役庚戌振河北水灾甲子知 
环州种朴获夏国监军额卜博啰丙寅洮西安抚使王赡复邈川城西蕃首领钦彪阿成以城降八月癸酉章惇等进新修敕令式戊寅减诸路 
囚罪一等流以下释之乙酉赐熙河路缗钱抚纳部族丙申保寍军节度使吕惠卿特授检校司空九月庚子夏人来谢罪癸卯命御史点检三 
省枢密院依元丰旧制丁未立贤妃刘氏为皇后巳未青唐酋隆赞以城降甲子除右正言邹浩名勒新州羁管己未越王茂薨冬十月甲寅日 
有食之既十一月壬辰诏河北黄河退滩地听民耕垦免租税三年
　　三年春正月辛未帝有疾不视朝戊寅大赦天下蠲民租己卯皇帝崩年二十五谥曰钦文睿武昭孝皇帝加谥宪元继道显德定功钦文 
睿武齐圣昭孝皇帝庙号哲宗陵曰永泰陵
　　哲宗元佑八年绍圣四年元符三年凡十五年

　　钦定续通志卷三十一

　　●钦定续通志卷三十二　宋纪八

　　宋纪 【八】
</div>
    <div class="pagination">
<a href="续通志_page49.html">上一页</a><span>...</span><a href="续通志_page45.html">45</a><a href="续通志_page46.html">46</a><a href="续通志_page47.html">47</a><a href="续通志_page48.html">48</a><a href="续通志_page49.html">49</a><span class="current-page">50</span><a href="续通志_page51.html">51</a><a href="续通志_page52.html">52</a><a href="续通志_page53.html">53</a><a href="续通志_page54.html">54</a><a href="续通志_page55.html">55</a><span>...</span><a href="续通志_page51.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
