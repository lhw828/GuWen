<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 52 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 52 页/共 807 页</h1>
    <div class="content">　　皇上轸念民瘼凡遇赈恤之事
　　恩施稠叠即漕运之重亦不惜截留散施动以亿万计
　　间遇京师粮价昻贵辄发
　　内仓米石广为平粜即以乾隆十八年至二十七年此十年中统计截留漕米五百四十余万石平粜米四十六万余石十八年以前所截者不在此数其他煮赈之米亦不在此数臣伏念京通仓贮
　　国计所闗今截留之数既多则储积之数岂免稍减计惟立定章程使嗣后遇有截留即续为弥补但使漕运之年额运无亏则京仓自日益充裕臣再四筹酌惟捐纳贡监一项可收本色盖贡监每名粮数无多力田之家耕获有余即可投纳实属便民湖广江西江南浙江均为产米之区嵗当丰稔米谷有余臣愚以为莫若即将此项事例开于该省令其收捐本色或以三年五年为度捐有成数另行收贮如遇截漕之年即于次年照所截之数补运京仓或分为二年补运亦可如无截留之年即无庸补运仍行贮备如此则京仓所入有缺必补既免积久日亏之虞而又为
　　皇上预储一
　　施恩黎庶之备似两得其裨益疏下九卿议寻议如该侍郎所请令各省督抚将现在谷价酌中定议并一应年限拨运事宜酌定具题至是安徽巡抚托庸言京师仓贮甚闗要截漕平粜之数自应急为筹补但筹补之道必米石数多又能迅速方克有济查安省各州县常平仓积谷除赈粜未经买补米石外现在实存谷通省共有一百六十二万二千余石安省地处各省之中周围邻省皆舟楫可通湖广江西原在长江上流贩米商船相继而来如遇安省米贵集米更多不但歉嵗即寻常年分商贩络绎不絶实由湖广江西河南山东等省皆出产米麦省分又有长江黄淮各水流通乃自然之势非人力所致故安省之常平仓不似各省之仓甚闗要即被灾散赈之年不过就近各州县之米始行拨运济用稍逺即行停拨多以折色散给臣察看情形现在存仓谷一百六十余万石不俟开捐尽可碾米附于漕船搭运进京以补仓贮查粮船搭运每年不过数万石本省如遇用米之嵗其未经搭运存仓米仍可动用春间青黄不接之时仍可平粜又现有开捐贡监本色之米可以接济数年后一百六十余万石之谷搭运全完则开捐本色自必积聚已多如此一为转移于太仓积贮不无小补而安省仓贮亦仍不致缺乏疏入
　　上谕曰托庸奏江浙等四省现议贡监收捐谷石运补京通仓贮请将安省常平仓谷一百六十余万石先行碾米分附粮艘帯运一折虽其酌济积储颇见勇往然朕熟筹此事于仓庾民食实在有无裨益情形即九卿覆准侍郎英廉条奏本案并可无庸亟事举行也陈编所载余三余一之文固为足食本计第在当时原属地旷人稀又列国各守其封域持筹者可以随宜措置耳以今幅之广生齿之繁嵗即屡丰而三农生谷只有此数采购于官庾捐输于绅士条欵虽殊其为地方所产则一与其辗转挹注名异实同又何如即以此留之民间俾饔飱倍为饶给乎朕御极以来曽议直省仓储寛裕买补旋闻市价増长即令停罢盖以小民未获将来粜贷之利而先受目前食贵之艰譬诸日食四鬴者先夺其一二而语之曰吾将为尔他日待哺计也彼不生感而生怨矣此中先后得失其理较然不爽况朕念切民依偶值偏灾即截漕动以亿万计向年来粮艘正供自足太仓之粟可预备二三年而赢此亦足矣计臣即鳃鳃较量朕皆不以为然国家升平富庶内府外府均为一体凡官廪兵糈嵗支之数岂阙于供若以补漕粮而议捐谷又因议捐谷而先运常平不独徒费输挽之劳且他省闻风踵事地方因縁垄断必致米价踊腾闾阎转滋弊累即云不动声色似此多立规条转相仿效其为声色更何待言揆之经常不易之道惟为民食留其有余国用自无不足居今承平日久户口増而产米只有此数倘民间或遇必资通融协济之处亦不过临时善为补偏救弊耳无他一劳永逸之计也至执三十年制国用之说拘文牵义更制而事不可行譬之封建井田诸旧法又岂可复议于今日哉所有托庸碾运常平谷石之奏不必行其江浙四省贡监收捐本色之例并着停止将此通谕中外知之
　　三十年令减安徽捐监谷数兼收粟谷巡抚托庸以所属常平仓额拨赈后缺至四十万石近年谷价稍昻核之报部每米一石并脚价销银一两二钱之数买补维艰请于各属捐监酌量减收本色以补仓储寻议准令减三报捐至徽宁地处山僻准令减四粟谷兼收俟额足后即行停止外省营贩寄居者不准报捐本省人亦不准收折色从之又令直省各府仓改归首邑经理河南巡抚阿思哈言豫省州县仓之外设有府仓贮谷自万五千至二万石不等每常买补之时大都委之州县州县极意趋承或减开价值或浮交谷石而家人书役刁难需索舟车守斗斛髙尖其弊靡所不至请将各府仓谷责成各首邑经管知府只许照例查盘毋庸涉手寻议知府为知县表率州县之仓贮粜买全赖知府查察知府身自作弊则州县势必效尤若将府仓改归首县经理则知府稽查体制既合而于仓贮定额原无更改凡借粜买补酌拨协济事宜责成各该府于每年奏销时照县仓之例就近盘查结报直省与豫省事同一辙均应改归首邑以昭画一从之
　　又截江西漕米四十万石于天津其各漕船余米一体准粜奉
　　谕防今年漕船北上稍迟恐未能如常年八月中旬全兑着于江西尾帮漕船截留四十万石收贮天津北仓俟来春再行运通俾得及早回空无悮冬兑其各船所帯余米仍准其一体粜卖
　　三十一年停止陜甘捐监事例以崇积贮实政奉
　　谕防陜甘捐监事例原因筹补仓储以备缓急闻近日本色者少折色者多遇有需用谷石之处仍不敷给且以本地折色即向民间采买恐不免勒派滋累及挪移侵蚀之弊现在发帑三百万两存留甘省如遇谷值平减时即于此内陆续酌拨购足则当嵗收丰稔既无虑谷贱伤农即偶有歉收亦复足支赈粜如库项买谷间有未敷之处该督随时奏闻务使积贮裕如帑归实用所有陜甘捐监事例着即停止嗣于本年九月将直安徽山西河南等省捐例一体停止均令赴部报捐至各省仓谷倘有缺额俱即动项买补如库项不敷采买者许令随时奏闻拨给
　　又奉
　　谕防向来奉天粮石充裕准令直山东就近贩运今夏因该处雨少或恐市集昻贵曽谕暂禁商贩今续经得雨粮石必充且现在山东稍歉直又以邻省运贩粮价未免稍増所有二省商民贩米奉天者无庸禁止
　　【臣】等谨按各省常平仓额贮谷石先于乾隆十三年据各该督抚奏报经部议核定额数嗣或节经变通抑且不无拨贷而每年彚报可备防考谨将乾隆三十一年以前各省节次奏报现存谷数详载于左其社仓义仓之数亦附见焉
　　直常平仓乾隆三十一年奏报实存谷一百九十七万五千二百七十五石有竒社仓实存谷三十九万六千五百二十四石有竒义仓实存谷四十八万四千七百石有竒
　　奉天常平仓乾隆三十一年奏报实存米二十四万一千六百十八石有竒社仓豆谷杂粮共九万三千六百十四石有竒【奉天无义仓后凡不载义仓者同】
　　江苏常平仓乾隆三十年奏报苏松布政司属实存谷并米抵谷五十六万三千五百十三石有竒江淮布政司属实存谷并米麦豆抵谷七十万八千三百四十四石有竒社仓乾隆三十年奏报苏松布政司属实存谷二十三万一千八百八十九石有竒乾隆二十九年奏报江淮布政司属实存谷九万一千八百六十二石有竒两淮盐义仓乾隆三十年奏报实存谷四十七万五千八百五十石有竒【凡奏报之期俱准乾隆三十一年如三十一年之报未至则以前一年二年所报为准】
　　安徽常平仓乾隆二十九年奏报实存谷米杂粮共一百二十三万五千七百八石有竒社仓乾隆三十年奏报实存谷米杂粮共五十万五千二百八十五石有竒
　　江西常平仓乾隆三十一年奏报实存谷一百三十四万一千九百二十一石有竒社仓实存谷七十三万一千七百六十八石有竒闗义仓实存谷五千三百五十八石有竒
　　浙江常平仓乾隆三十一年奏报实存谷二十七万六千三百五十三石有竒又米十三万一千十石有竒永济仓实存米五万六千七十二石有竒社仓实存谷并米抵谷二十六万四百八十一石有竒盐义仓实存米六千六十石
　　福建常平仓乾隆三十年奏报实存谷二百二十八万九千七百十八石有竒台湾府实存谷四十万石社仓实存谷四十九万二千六百五十七石有竒
　　湖北常平仓乾隆三十一年奏报实存谷并小麦抵谷七十四万八千石有竒又米一万五千五百七十九石有竒社仓实存谷六十五万四千三石有竒义仓实存谷二万四千石
　　湖南常平仓乾隆三十一年奏报实存谷一百四十三万八千三百四十九石有竒社仓实存谷五十三万二千五百三十七石有竒
　　河南常平仓乾隆三十年奏报实存谷二百三十九万一千六百石有竒社仓实存谷六十四万三千一百十一石有竒漕仓实存谷六十四万一千九十石有竒
　　山东常平仓乾隆三十年奏报实存谷二百五十六万三千三百五石有竒社仓实存谷十八万六千四十八石有竒
　　山西常平仓乾隆三十一年奏报实存谷米豆共二百三十万三千二百六十三石有竒社仓实存谷五十七万九千六百四十三石有竒又归化等防预备军需平粜谷十九万七千三百三十九石有竒
　　陜西常平仓乾隆三十年奏报实存谷并杂粮抵谷二百十五万六千六百十石有竒社仓实存谷六十二万八百七十石
　　甘肃常平仓乾隆二十八年奏报实存谷一百八十三万一千七百十一石有竒社仓实存谷三万一千六百七十七石有竒
　　四川常平仓乾隆三十一年奏报实存谷杂粮共一百八十五万六千四百三十七石有竒社仓实存谷杂粮共九十万五百十八石有竒
　　广东常平仓乾隆三十年奏报实存谷二百九十万一千五百七十六石有竒社仓实存谷四十二万二千四百七十一石有竒
　　广西常平仓乾隆三十一年奏报实存谷一百三十八万一百二十一石有竒社仓实存谷二十五万八千二百七十六石有竒
　　云南常平仓乾隆三十年奏报实存谷麦共八十四万四千三百五十五石有竒社仓乾隆二十九年奏报实存谷杂粮五十六万九千八百九十六石有竒
　　贵州常平仓乾隆三十一年奏报实存米八十八万一千八百四十八石有竒社仓实存谷二万九千八百二十六石有竒米一千八十六石有竒三十二年奉
　　谕节年以来屡经降防准令旗丁在通州变卖余米以资日用现在各该省漕艘陆续抵通于兑足正供后旗丁余多米石如有情愿出售者仍着加恩准其在通州粜卖旗丁既属便宜而地方粮石益加充裕于民食更有裨益该部遵谕速行嗣于三十三年至五十年并准粜卖如例
　　又
　　谕裘曰修等奏京师道途泥泞通州交仓余米商贩等艰于挽运是以上月米价少昻请将八月甲米移前数日开仓等语八月甲米原系官兵等应支之项今豫为开放京价自可就平于兵民自为有益着即将八月甲米于本月二十五日开仓支放该部遵谕速行
　　三十三年户部左侍郎王际华言各省向设常平捐监事例行之日久不无折色浮收侵挪诸弊业将陜甘等省捐例停止查福建广东云南三省报捐甚少应请概行停止从之
　　三十四年奉
　　谕上年直近水州县洼地间被偏灾业经加恩分别赈防新正又经降防将霸州等十二州县极次贫民均予展赈自可不致失所但各该处需用米石颇多而借种平粜亦需米接济着再加恩拨运仓米二十万石以为各该处加赈粜借之用该督其董率所属实力办理务使小民均沾实惠
　　又云南巡抚喀宁阿言滇省仓贮常平兵粮米谷因拨运军粮现在缺额业经奏请按照时价买补兹查禄丰等四县有永折米八十余石寻甸等十七州县有改折米二万余石阿迷等十二府州县有抵条米二万余石请自本年起悉征本色抵补可省采买之烦得
　　防允行
　　又两江总督髙晋等奏江苏各属常平仓谷缺额现在时价昻贵应暂停采买但缺额过多之处来春借额不敷请将司仓存贮捐监米拨补江宁髙淳等县其余仓储不足州县请在邻近州县酌拨从之
　　三十五年奉
　　谕顷三和自热河回京据奏古北口地方于本月十六日午后山水涨发兵民房产被淹人口亦间有伤损者王进泰现在彼处查勘缮折具奏赍折人在后未到等语古北口此次被水情形较重朕心深为轸念着即派侍郎乌诺玺带内库银二万两速行驰驿前往防同王进泰实力查勘被水各户不拘兵民人等一体抚防照二十四年之例加倍给与如所携之项不敷支用即行据实奏闻续行拨发再闻街市米铺现俱被冲闾阎或致艰食该处义仓向有存贮米石若由地方官按例转详具奏给发未免稽延时日乌诺玺等即开仓酌量赈防平粜居人口食有资现已传谕霸昌道定敏星驰前往乌诺玺等即率同该道详细确查实心经理务使灾民均沾实惠
　　又奉
　　谕今嵗适届夏闰秋成节少逺而距官员等领俸之期亦迟一月市肆米粮未免不敷接济所有王公大臣官员秋冬二季俸米该部作速行知各处上造册送部即于七月十五日起开仓支放俾官员早得常糈市值自可借以平减于民食亦属有益
　　三十六年奉
　　谕京城及近畿地方自春入夏雨泽较稀麦收不免歉薄幸有官麦平粜市值未致加昻但现届青黄不接之时米价或恐因而増长此尤小民口食所资自应豫为筹画以期充裕着照乾隆二十七年之例于京仓内量拨米石给五城平粜仍令原派监粜麦厰之大臣并该城御史就近经理其应拨米石若干作何酌定章程之处即着该监粜大臣等防同该部详悉妥议速奏并着步军统领衙门派委员役严查奸商贩买囤积俾闾阎均沾实惠
　　三十七年奉
　　谕前因徐绩奏报粮价单内各属多注价昻当即批谕今年山东既获丰收何以米价尚昻令其查明覆奏据奏因乾隆三年前防抚黄叔琳奏准将贵贱昻平分为等则厯年以次酌定所奏太属拘泥徐绩平日尚属明晓吏治者何以不通事理若此朕令各督抚按月奏报粮价原以米谷为民食所闗期于市籴贵贱时得周知若如该抚所办尚以三十年前定价为率又安用此虚文为耶米粮价值赢缩固视夫嵗收丰歉及阅嵗既久生齿日繁则用物广而需值自増乃一定之理即各省买补仓粮屡请増价可知矣况天下无不食米之人米价既长凡物价夫工之类莫不准此递加诚以民愈庶富愈难不得不于豫大之时切持盈之儆非朕厌闻米价之贵嗣后当饬属周咨市价率以三五年前后为准核实详明列单具奏不得蹈袭积年陋习
　　三十八年直总督周元理奏请令遵化州应粜蓟粮即行拨抵常平缺额并贮蓟米石就近平粜以济民食得
　　防允行
　　三十九年奉
　　谕据周元理奏天津府属七县偶被偏灾该处仓贮米谷因从前屡经赈借且叠防恩防蠲免现在常平社义等谷仅存五万余石不敷今冬赈借明春平粜之用等语天津府属七县因夏秋雨泽未普收成稍歉虽系一隅偏灾恐冬春之际民力未免拮据朕心深为轸念着加恩于通仓内拨米十万石交周元理即行领运酌备被灾各属冬春赈借平粜之用该督务董饬所属妥协经理副朕优恤畿民之至意
　　又奉
　　谕前因淮安一带今秋被水节经降防加意抚防俾灾民不致失所今据奏称灾地需用米粮一项恐尚不敷拨用等语着该督等于江苏各属漕粮内截留米二十万石酌量灾地逺近或全数拨留或按属派拨并令该督等迅即妥协经理以备明春赈粜之用四十年奉
　　谕上年直天津河间等府各属仓谷因赈动用者例应补买但恐一时官买过多致市间粮价少昻于民食有碍着加恩截留豫东二省漕米十万石暂贮北仓交该督周元理酌量领运拨粜俾民间多留盖藏以示优惠
　　又奉
　　谕近日京师粮价较上年四五月间少増自因昨秋天津河间一带地方歉收所致现届青黄不接之时宜使市籴价平俾闾阎不虞谷贵着照向例于京仓内量拨米石给五城设厰平粜以裨民食
　　又奉
　　谕八旗兵丁甲米闰月例不支放第念京师五方聚集食指浩繁兵丁所得甲米自给之余或将剰米出粜尚可润及数十万户现在正逢闰月未免拮据着加恩赏给闰月甲米即于本月十五日开放其十一十二两月放米之期并着移于每月十五明嵗新正以后仍循其旧则市价可借以益平于兵民生计有裨嗣后凡遇闰月俱照此例
　　又奉
　　谕据文绶奏川省所产杂粮现饬防闗一并截留禁止贩往楚省一折所办非是川省产米素称饶裕近年因办理军需购粮较多经该部奏准暂停防闗出米以供军储而资民食尚属可行至各项杂粮仍当聴商贩流通俾从民便不应在禁止之例今大功指日告成军储充盈采买较前渐少何以转加饬禁况本年江苏安徽俱被偏灾米价不免昻贵若得上游粮食源源贩运两省之民更可接济应将川省米石聴其出闗贩卖无许再行禁遏各省商民均沾利益四十三年奉
　　谕前因河南省开封彰徳卫辉懐庆河南五府春雨愆期曽降防将本年钱粮缓至秋征常平社仓民欠谷石缓至麦收后征并令将存仓社谷随时借粜尤念五属极贫下户更为拮据加恩于社谷内酌给月粮以资糊口至本年社谷出借较多如属不敷着于漕谷项下借动拨给
　　又奉
　　谕现在将届夏令京师尚未得有透雨市间粮价恐未免稍昻自宜豫为筹画俾民食益加充裕着照向例于五城设厰酌拨米麦平粜
　　又奉
　　谕前据三寳陈辉祖奏湖北今夏得雨少迟米价渐长遇有川米过境催截运售等语此非遏籴而何朕以该督抚为楚省民食计则得矣不知江南向每仰给川楚之米今嵗亦间有偏灾更不能不待上游之接济且楚米既不能贩运出境若复将川米截住不令估舶运载顺流而下则江南何所取资该督抚止就本省筹核所见殊小岂朕一视同仁之意随即传谕训饬如川省米船到楚聴其或在该省发卖或运赴江南通行贩售总聴商便勿稍抑遏嗣又据文绶因楚省有买川米之咨奏称川西川南虽获丰收恐商贾纷集争籴或致米价腾涌拟将水次州县各仓内拨谷二三十万石碾米运楚应用等语名为设法调剂实欲借此塞责禁止商籴也所见与三寳等相同随即饬令不必将仓谷碾米运楚聴商贩源源籴运防闗騐放不得稍有留难在该督抚皆国家大臣自当以朕之心为心岂宜意存畛域如川省米船运载流通固属其善但恐川船到楚仅敷该省之用不能分运则江南粮价或至増长深为厪念着传谕文绶将拟拨楚省之仓谷二三十万石即速就各水次碾米运赴江南备用并谕萨载等酌于何处接运分发需米之各地方随时出籴以平市价而裕民食一面知照文绶办理一面奏闻至川省动拨仓谷俟明嵗谷贱时再行买补该督抚速为遵照委办该部即遵谕行
　　【臣】等谨按遏籴为古昔所禁况天下一家尤不可意存畛域我
　　皇上徳施溥博务使含生之伦无不得所是以于川米
　　至楚既饬禁抑遏复
　　令分运江南俾彼此之见不存而源源得以相济允宜
　　光天之下被
　　润泽而大丰美如登春台也
　　四十六年奉
　　谕本年六月江苏崇明县猝遇风潮被灾较重贫民口食未免拮据着加恩于苏属本年应行起运漕粮内截留十万石以备赈济平粜副朕轸恤灾黎至意又以明春
　　巡幸江浙
　　命将二省冬兑漕粮内截留十万石以资平粜
　　又奉
　　谕安徽省所属亳州城暨下游凤阳泗州各处低洼地畆本年秋间被水前经谕令该抚等按照灾分轻重分别给赈但念本年被水处所即系上年被灾之地昨曽拨运川米十万石分给平粜是以米价不致过昻今该处仍复被水恐明嵗青黄不接之时灾地穷黎究不无拮据该省颍州凤阳泗州三属及六安霍山二州县今嵗俱多丰熟与各灾地相距最近着该抚即于各处应征漕米内加恩截留三万五千石豫备明春减价平粜以济民食
　　又奉
　　谕本年江苏徐州府属沛县睢宁丰县铜山邳州宿迁等州县被灾较重已屡经降防准拨藩库粮道银五十五万两现又据萨载奏准其于两淮盐课应解部银内再行动拨银五十万以资赈防第念该处米谷尚不敷征粜着再加恩于淮徐各属本年应行起运漕粮内截留五万石以备赈济平粜之用该督等务须督饬所属查明灾地情形分别赈粜实力妥办俾小民口食有资无使一夫失所以副朕意该部遵谕速行
　　四十七年奉
　　谕本年直承徳府各属雨泽未溥粮价稍昻现在平粜存仓余米二千石以资接济数日以来虽己甘霖叠沛而青黄不接之时恐民食未免拮据着再加恩将存仓余米平粜三千石以副朕轸念民艰有加无已之至意
　　又奉
　　谕承徳府属平粜余米业经展粜三千石以资接济兹恐民食尚有不敷着再加恩平粜一千石以副朕轸恤至意
　　又署直总督英防言直省各仓因赈防之后储谷未能足数请将天津北仓截存漕米九万二百三十二石零赏拨直省以补缺额得
　　防允行
　　四十八年署四川总督成都将军特成额奏请酌留未经变价之义谷存贮民间以资接济得
　　防允行
　　又奉
　　谕朕明春南巡着照从前之例于江浙二省冬兑漕粮内各截留十万石在水陆驻跸地方分厰平粜即令漕运总督及各该督抚妥协办理该部遵谕速行四十九年山东巡抚明兴言东省乾隆四十八年通省秋禾收成虽八分有余但时值春月青黄不接现据各属开报每谷一石价银七钱五分至一两三钱二分不等买食贫民未免糊口维艰谨循照歴年奏请平粜之例随时酌减总不得过三钱至乡村设厰平粜所需脚费照例动支司库充公银两事竣核实报销其耕作贫农有需酌借口粮以助春耕者悉照歴年成例先动社谷次及常平杂粮谷石核实给领秋后征还抑臣更有请者去秋至今唯登莱青三府雨雪调匀济泰武沂四府属于上年十二月暨本年正二月据报得有雨雪尚可无碍田工照例粜借兼行可敷接济其兖曹济三府州属本系积歉之后民力未纾又东临二府州属于上年得雪未足并未再有雨雪未种春地望泽甚迫若仅照常借粜将来一得透雨即须赶种秋禾凡耔种等项恐无力农民难以措备恳将兖曹东济临五府州属查明地在三十以下无力之户除照例出借仓粮外每再行借给耔种银五分以资耕作所需银两于耗羡存公司库银内动支如有不敷再于司库酌留备用项下凑支秋后征还归欵得
　　防如所议速行
　　又奉
　　谕前因甘省逆回不法扰害地方曽降防令福康安查明被难良民酌量抚防并将该省本年应征钱粮概行豁免本日据福康安奏现在该省市集粮价较昻其伏羌一县已据该县开仓减价出粜其余静宁隆徳等州县曽经贼人经过处所亦应一体核实酌减出粜等语向来出粜仓粮每以年戌丰歉照市价量为酌减今该省因贼人滋扰小民籴食维艰安可复拘常例办理福康安即将应行出粜各地方一体核查照市价大加酌减出粜期于民食有济
　　又奉
　　谕据保泰等奏本年到通漕粮二百四十三万石又北仓截留三十二万余石较之上年多收二十二万石等语前因漕艘抵通稍迟将江广重船于北仓截留俾得迅速回空今据查明本年漕粮较上年尚多二十余万石所有前项截留米石现于北仓存贮着即将多出之二十二万石存于北仓作为直省买补仓粮之用
　　五十年山西巡抚农起言太原汾州沁州辽州隰州平定州所属各州县从前虽俱缺雨嗣于四月五月连得透雨数次甚为优渥麦收尚少秋粮播种俱已出土数寸并未成灾惟查各属地方前次借粜仓粮将己办竣目下虽经得雨秋收尚早所有太原汾州等属应请照歉年减价二钱之例再将常平仓谷酌量续粜得
</div>
    <div class="pagination">
<a href="皇朝文献通考_page51.html">上一页</a><span>...</span><a href="皇朝文献通考_page47.html">47</a><a href="皇朝文献通考_page48.html">48</a><a href="皇朝文献通考_page49.html">49</a><a href="皇朝文献通考_page50.html">50</a><a href="皇朝文献通考_page51.html">51</a><span class="current-page">52</span><a href="皇朝文献通考_page53.html">53</a><a href="皇朝文献通考_page54.html">54</a><a href="皇朝文献通考_page55.html">55</a><a href="皇朝文献通考_page56.html">56</a><a href="皇朝文献通考_page57.html">57</a><span>...</span><a href="皇朝文献通考_page53.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
