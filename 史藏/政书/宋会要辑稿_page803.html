<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 803 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 803 页/共 1125 页</h1>
    <div class="content">十二年三月二日，御史台、合门言：「普安郡王出外第，合趁赴朝参及非次庆贺、拜表等。待漏合于皇城门外，待班合于殿门外，并在宗室正任幕次。其忌辰行香，合于百官之前先入。」从之。 
十三年二月三日，诏：「三公、三少、亲王、使相趁赴常朝，许带直省官二人入殿门，至幕次止。」 
先是，太傅韩世忠、张俊、少保杨存(忠)[中]、开府仪同三司潘正夫言，乞将带直省官、散祗候各二人入殿，趁赴朝参，故有是命。 
四月十二日，诏：「今后赴朝臣僚及朝退出南皇城门，于百步外方许呵喝。仍令御史台、合门晓谕。」 
三十日，合门言：「今来垂拱殿内已安砌石位，其字与石色一同，百官难以辨认。乞行下有司，将四参石位装字以黄蜡，日参石位以红蜡。」从之。 
同日，合门言：「在京自垂拱殿门里天井中有隔门，如值两开隔门，臣僚起居。今月二十九日，文武百僚赴垂拱殿习看石位。切见今来垂拱殿 
      
门作宫门，其隔门却作殿门，百官下从人皆带入出宫门。欲依在京日作殿门。」从之。 
十月一日，诏：「今后臣僚未至合下马处，自宫门里不得披凉衫出。」 
十四年十一月三日，诏：「文武百僚诣景灵宫诸殿行香，如值雨或地湿润，分东西廊上立班。宰执并就东廊立班，僧道并于东廊授香。」 
十七年十二月二十日，吏部言：「绍兴令，杂压从一高同者异姓为后，次以贴职、服色、资序。至改官先后同，方以出身。切缘修上件令文之时，文臣未分左右。今来有出身人带左字，无出身人带右字，即合官同者先以左右为序，带左字人仍以及第出身、同出身为序。」从之。 
十八年三月二十六日，诏：「御试举人并武举人及唱名日，并不鸣鞭。」 
闰八月十五日，诏：「今后任副总管，若非正刺史以上，并合与转运副使及转运判官依杂压序官。」先是，镇南军言：「本路转运判官曹戬见任右中大夫，副总管翟襄系武功大夫、忠州团练使，每遇朝拜、行香，立班序位未有着令明文。」遂有是命。 
二十二年五月十七日，诏：「今后筵宴赞喝，殿后带器械班直喝谢茶酒，舍人入出门户，依带器械班直。」 
五月十七日，诏：「今后人使见辞并燕，所有权赴后幄起居班及奏事及上殿班，令入出射殿后门，经(申)东壁便门入出，赴后殿起居。」 
二十六年二月九日，臣僚言：「先王患 
      
贱之凌贵，而下之僭上也，故爵列称谓，皆有次序，朝廷法令亦曲为之防，无不备具。切见迩来士大夫习尚浇薄，争为夸诞，拟人不于其伦，称谓不以其实。州县之官不以高卑，出言即白台旨。士大夫公然为之，恬不知愧耻。自一命以上，文臣即学士自居，武臣亦以团练自处。至有不曾任京局者，必欲强名寺监、丞郎、中省干之类，以避本称。此皆名浮于实也，安可不严其禁!」诏令刑部行下禁止。 
三十年三月四日，合门言：「奉诏，皇子已除开府仪同三司，进封建王。其人从待班幕次，令有司条具。今讨论亲王趁赴起居，其丽正和宁门外待漏合子合在西廊，与宰职合子相对，在见今使相之上。如遇拜表、庆贺等，垂拱殿门外待班幕次合在宰执之次；垂拱殿门内(侍)[待]班合子合在西廊，与宰职合子相对。缘殿门外东西廊别无设置去处，乞将见今南廊上宰执合子之西空闲合子充。若朝献景灵宫，并巳辰行香，殿门外(侍)[待]班合子合在西壁，与宰执合子相对。」并从之。续又诏：「建王赴朝参，依宰臣上下马。」 
十月二日，诏：「文武臣合班处，遇亲王、使相立西班，令枢密院官权缀东班。如遇亲王、使相请假之类，枢密院依旧立西班。」 
绍兴三十二年六月十四日，孝宗即位，未改元。诏御史台、合门每月宰臣率文武百僚于初二日、十六日诣德寿宫，缘内外窄隘，或值雨沾湿，百官别无立班去处。今后遇立 
      
班日，本台用文臣监察御史已上，合门用武臣横行御带已上趁赴起居如仪。 
二十四日，诏军器所添置提点官一员，叙位在提辖干(辨)[办]官之上，于入内都知押班内差。 
十一月二十五日，诏：「开府仪同三司居广遇趁赴朝参，许令入出和宁门北宫门。」 
隆兴元年四月七日，诏：「太傅、宁远军节度使、充醴泉观使、和义郡王杨存中应上下马处，令依宰臣、亲王。」 
十月六日，诏：「宰执以下退朝入局并乘马，遇阴雨许乘轿。方今用武之际，应内外兵官并沿边臣僚、内地巡尉并令乘马。」 
干道元年十二月十五日，诏枢密使汪澈立班恩数并依宰臣。遇立班处，在右仆射之次。其从驾行马次序，令依见行杂压条令，在亲王之次。以澈奏：「准指挥，立班恩数并依宰臣。继扈从车驾，诣德寿宫，其所定行马以臣在亲王之前，一时猝然从其次序。臣退而思之，战恐无限。寻再三询问合门及御史台，虽据所引杂压枢密使在亲王之前，臣遂检照印本职令杂压，尚书右仆射下便有王字，即无该载枢密使明文。伏念臣寒微 远，仰叨宸眷，今此异除，不获辞避，大支崇贵，岂容越序而先之 实所不遑。」故有是命。 
二年九月十二日，诏：「今后三省、枢密院遇赴常朝等毕，许出南北门。」 
十月十日，诏：「今后修注官遇常朝等当赴侍立，许入出皇城南北门。」 
十二月十八日，诏：「臣僚 
      
辞免，并令遵依旧制。如过制及不合申陈者，有司不得收接施行。」 
四年正月二十一日，诏：「今后景灵宫行礼，宰执、亲王、使相下人从，行礼前不得入行礼殿门外合子，候行礼毕方得放入。」 
六年正月三十日，诏：「臣僚导从至太庙景灵宫墙，并禁喝止张盖。非荐献行事，不得由棂星门。」太常少卿林栗札子：「窃见自来车驾经由太庙前，有司预节音乐，止警跸，稍近则却伞扇，至尊抚式，辇士趋进，以为常制，诚得古礼式趋宗庙之仪。而臣下经由，呵导张盖，未有条约。窃闻在京日，太庙不临通衢，窃虑自有专法。今来太常寺省记条内即无该载。欲望朝廷明降指挥约束，庶几官吏军民经由太庙前，知所严敬，仰副圣明奉先祗肃之意。」得旨，令本部条具申尚书省。本部检准《绍兴重修在京通用仪制令》节文，诸臣僚导从至景灵宫墙禁呵止。「缘仪制令内即无太庙二字。今欲乞朝廷札下敕令所日下看详，于景灵宫字上添入太庙二字，候敕令所报到本部，以凭申请。」「本所今看详，在法，臣僚出节喝引，各有定式，至景灵宫墙皆禁呵止。今准太常少卿林栗陈请，臣下经由太庙，呵导张盖，即未有条约。照得张盖一节，已降指挥，令礼部条具外，所是乞禁呵(正)[止]景灵宫、太庙皆系崇奉祖宗去处，理当一体严敬。止缘未有法禁，是致经由呵导。今来合于 ，本所伏 
      
在京法内臣僚导从至景灵宫墙呵止条内添入『太庙』二字，及『墙』字下添入『并』字，庶得补圆法意。又禁止张盖一节，本寺今指定合修入条令，于禁『呵止』字下添入『张盖』二字。」故有是命。 
七年四月二十九日，诏：「皇太子领临安府尹，礼上日，除东宫讲读官以上自有立定仪制外，其余临安府官廷参仍拜。冬年节(乃)[及]到罢等准此，少尹系太中大夫以上依詹事例。」 
五月九日，诏：「朕惟礼容进止，君子所宜留心。迩来中外之臣，以趋进拜舞视为末节，恬不加意，非所以示朝廷之敬也。宜儆戒有位，自今罔或惰偷。傥紊常仪，当寘于罚。」 
十二日，诏：「皇太子领临安府少尹，已差侍从官。所有判官序位，依两省官奉使法，推官序位在诸州之上，任满日仍理为知州一任。」 
十七日，诏：「皇太子领临安府尹，已择日开府。其浙西诸司见趁赴天申节上寿，令候开府日就临安府庭贺。」 
七月十六日，诏：「今后除授职事官，并令不候授告，先次供职。」 
十一月二十九日，诏：「应百司有兼职官，先赴本职治事毕，次诣(廉)[兼]职。若本职简少，兼职繁剧，即先赴兼职，仍并依时入出。」 
十二月六日，诏：「右选入品官若遇公彦，并不许赞拜。」 
八年八月一日，诏：「今后不合辞免官，有司不许受接文字，如有违令，御史台觉察闻奏。」中书门下省奏：「检会绍兴元年十一月二日敕，勘会臣 
      
僚辞免恩命，(名)[各]有定制。绍兴五年六月三日已降指挥，遵依旧制。比来不合辞免官亦具申陈，委是妨废职事，理合申严。」有旨并令遵依旧制。如过制及不合申陈者，有司不得收接施行。干道二年十二月十八日再降旨挥，令吏部申严行下。近来各务虚文，多不遵依，故有是命。 
十二月八日，诏：「今后有宰臣到阙，如遇赴宴赐茶，其合用坐礼，旧有旨并依官品。及今后遇筵宴等，行门禁卫诸色祗应人与依绍兴二十八年以前例，并赐绢衫。」 
九年正月二十五日，诏令合门自今后每遇驾出御后殿坐，宰执百官并仪卫等并赴后殿起居。候登辇出后殿门，驾回入祥曦殿门。」 
闰正月二日，诏：「太中大夫观察使以上许辞免外，余依干道八年八月一日指挥。」 
【续宋会要】
淳熙三年十一月二十七日，诏：「自今管军、御带、环卫官并皇城司官如服窄衣束带，并令着黑靴。」 
二十八日，诏禁卫所：「将来太乙宫对御，本宫便门作行宫殿门，依垂拱殿门法。」六年十月三日，诏对御赐酒合服锦袄子，臣僚更令服着一日。 
十二月七日，监察御史齐庆胄言：「此来朝谒，百司人从拥遏，官员舆马并驱。又每赴德寿宫起居，宫门之外街道狭隘，百执奔趋于车马之间。乞令合门、御史台与皇城司措置，严行条约。」从之。 
      
既而四年二月二十五日，(阁)[合]门、御史台措置条具到事件：「一、每遇朝会，合赴立班官将带人从，宰执、使相、两府合破引接直省官抱笏人外，大程官五名，侍从、两省、台谏、正任知合、管军从人四名，御带、环卫官、卿监、郎官三名，其余百官二名。俟皇城门开，百官入排立，行门班直等于应奉官后入。不系入殿祗应人并控马人及内宿诸色等人，候朝官并祗应人入绝，方许放行。及擎生物人须管随本官入。一、每遇车驾诣德寿宫，并如朝会名数，仍许乘马至合下马处。一、每遇忌辰行香，除宰执、使相、两府于合下马处，侍从、两省、台谏、正任知合、管军、御带、环卫官、卿监、郎官、其余百官至景灵宫棂星门外上下马。人从止许在思成门内外，不许入过道门。」又皇城司条具到：「一、每遇朝谒，并赴德寿宫起居，本司添差亲从守把约栏。如有争先拥遏喧闹之人，许即收领，从本司断遣施行。一、每遇常朝、后殿并拜表之类，从人并不得上殿门及于殿廊上立。如有事先拥遏之人，许收领，赴合门御史台，送所属断罪。一、每遇车驾诣德寿宫，起门至望僊桥下，不许安顿轿马。」 
九年八月七日，诏：「明堂大礼，自宿殿日，宰执、使相、郡王并前两府于皇城南北门里幕帐门外下马，文臣待制、武臣观察使以上于皇城南北门为宫门外下马，行事陪祠执事官并观察使以下于皇城南北门外绰楔门 
      
为皇城门外下马。」 
十月七日，诏：「自今人使到阙，伴射官自人使朝见前十日令权缀马步军班起居侍立。」 
十年正月十一日，诏：「自今人使到阙，见辞宴改垂拱殿坐，合赴后幄起居班次，并令入垂拱殿新置便门，赴后幄起居。」 
十二年二月二十三日，诏：「武臣知州軍官未墜帶者，可依文臣守倅借服色例，許權繫紅 角帶，候回日依舊。」 
十三年四月十二日，敷文(合)[阁]待制洪迈言：「景灵宫国忌、陪位行香及四孟亲飨，在列之臣除宰执、使相外，其百官从人带入宫门号，方得随入棂星门，(乃)[及]中门即退，不得踰阈。」从之。 
八月六日，诏承旨司：「每遇拍试兵将官，自今可令上厅茶汤，下阶拍试。」 
十四年五月一日，诏：「自今遇引呈射公事，御马依后殿坐日分，令殿门外排立，迎驾起居。」 
十五年五月十四日，权礼部侍郎尤袤等言：「检准《国朝会要》，嘉佑八年三月二十九日仁庙之丧，英宗七月十三日始御紫宸殿见群臣，退御垂拱殿，中书、枢密以次奏事。盖始御内朝，犹未御正衙也。今外朝、内朝皆入临御，窃详后殿及延和殿乃祖宗崇政、延和之比，缘今延和地步窄隘，难以排立侍从、史官、管军、(衔)[御]带、环列、禁卫等。今参酌欲乞皇帝于后殿视事，所有仪制乞下合门禁卫所条具，申尚书省。」合门奏：「奉旨后殿坐起居班次并如假日仪，遇(西)[四]参(目)[日]，权令侍从官趁赴起居。其御后殿日分，令太史局选日主管。 
      
禁卫所照得日常后殿窠差班直亲从共三百人排立祗应。」诏裁减一百五十人，余依。以上孝宗朝。 
淳熙十六年二月六日，诏：「今后车驾诣重华宫，除经过官司起居外，余并免。」十三日，合门言：「恭承至尊寿皇圣帝圣旨，今后车驾诣重华宫起居，如遇忌辰，并忌前一日并免到宫，并宰执以下合赴宫起居日分，如遇忌辰，亦免。今后准此。」 
同日，合门言：「今月十七日，宰执以下赴重华宫起居，乞依例不视事；如前一日恭奉寿皇圣帝圣旨免到宫赴起居，乞作后殿坐；如值夜雨及至日得旨免赴起居，窃虑集朝殿官起居不及，是日亦乞依例不视事一日。」从之。 
闰五月九日，诏：「太尉、保大军节度使、提举万寿观郭师禹依吴益例，赐花罗公服，许令服着，趁赴朝参等。」 
十一月十七日，御史台、礼部、太常寺言：「将来迎奉高宗圣神武文宪孝皇帝、宪节皇后神御赴景灵宫奉安，合用百官陪位。乞从御史台、合门申请施行，文臣集应厘务通直郎以上，及行在见任寺监、主簿、承务郎以上职事官趁赴奉迎及陪位立班。」从之。 
十二月三日，诏：「嘉王出外第日，令南班宗室自府门送至第，仍就赐御筵，入内内侍省差内臣二员管干。」 
九日，御史台、合门言：「已降指挥，用正月一日恭上寿圣皇太后、至尊寿皇圣帝、寿成皇后尊号。参照礼例，将来大庆殿发册宝及赴重华宫奉上尊号册宝行礼，用通直 
      
郎以上及行在见任寺监、主簿、承务郎以上职事官，并武臣修武郎以上，并三衙员僚以上趁赴逐处陪〔位〕「位」字原脱，据下文补。。缘重华宫殿内地步窄隘，乞宰执、侍从、两省、台谏横行以上并应奉官于殿下立班，余官于殿门外随地之宜攒那立班。」从之。 
同日，合门言：「十四日迎奉高宗皇帝、宪节皇后神御，诣景灵宫奉安，令正任观察使以上并管军趁赴陪位骑导。」从之。 
十日，御史台言：「迎奉高宗圣神武文宪孝皇帝、宪节皇后神御赴景灵宫万寿观奉安，依礼例，宰执、亲王、使相、侍从、台谏、两省官、礼官、合门官、南班宗室骑导，合用仪卫、仪仗、鼓吹、僧道等导引，务要整肃。乞令所属预行告报钤束，各依次序行列。如有违犯之人，从本台送所属重作施行。乞下皇城司差拨亲从官三十人沿路随行约拦。」从之。 
绍熙元年十月十四日，三省检会在京通用令：诸驸马都尉、宗室南班官、戚里之家并不许出谒及接见宾客。诏礼部申严行下，常切遵守。 
淳熙十六年十月五日指挥，大理寺官许休日出谒。窃缘榛前件兼职，有无相妨。」诏遇有商议职事，许令出入。 二年四月十九日，刑部言：「大理寺丞陈榛申：「奉旨兼 令局删修官，伏 
淳熙十六年三月四日御笔，廷尉天下之平，日来官吏出入无时，宾客日有请属，漏泄之弊，无以隔绝。日后不得接见宾客，虽假日亦不得出谒。此令一 十月十七日，监察御史何异言：「伏 
      
出，棘寺官吏知所警畏，不敢踰禁。至十月五日，有旨大理寺官许休日出谒，又有以仰见圣度涵容，终不以法禁而废人情。夫既许以休日出，则一月之内三日周施于人事，恩亦优矣。而后进晚至，不识事体，或遇假日，往往并缘出谒，甚至如七夕、重九之类，间有以节假为名，携具出城，驰逐游赏，似若初无职守者。又纵容画工、游谒之士攘袂出入，门禁不敢谁何，殊失天狱严重之意。」诏大理寺长贰遵依前项已降指挥，申严禁止，官属非旬休日不得出谒。其外人无故辄入，依法施行。委御史台常切觉察。 
四年三月二十三日，右丞相葛邲言：「伏见昨来周必大、留正任右丞相日，序位行马乞在亲王之下。今来臣蒙恩除右丞相，序位行马亦乞在亲王之下，庶得少安。」奉御笔：「依礼例，序位行马合在亲王之上，更不必辞免。」《续宋会要》。
 仪制 宋会要辑稿 仪制六  臣奏事 
     
宋会要辑稿 仪制六

 臣奏事
国朝旧制：凡近臣知制诰、待制、(二)[三]司副使、知杂御史以上，武班上将军以上，内职合门副使以上，及宣庆、宣政、昭宣使有事欲升(天)[殿]者，先奏取旨。京朝官使臣、大将军以下任大藩及制置、茶盐、转运、提点刑狱、安抚、府界提点公事、三门发运使、判官、诸河催纲拨发见辞，并听上殿。庆历以来，尚书左右丞、侍郎、给事中、谏议大夫、秘书监及枢密副都承旨、谏院、御史里行、考课院、吏部流内铨、尚书刑部、大宗正司、司农寺、群牧司监牧使、提举在京诸司库务、军器、都水、将作监、都提举市易司提举常平广惠仓并管勾 
     
官、提举制置屯田使、国信使副、馆伴、接伴、送伴使副、使夏国回者亦许上殿。旧制：河南、大名、京兆、凤翔、江陵、河中知府，镇、定、沧、具、冀、邢、瀛、保、莫、雄、霸、(祈)[祁]、隰、潞、并、代、忻、岚、麟、府、石、宪、邠、泾、延、环、原、渭、秦、仪、潭、升、洪、杭、扬、兖、青、徐、登、益、嘉、彭、汉、蜀、邛、梓、遂、利、夔、广、桂、邕、宜、容、福知州，干宁、信安、保定、顺安、安肃、广信、永定、宁化、岢岚、大山、保德、保安、镇戎、永康、庆成知军，又瀛、保、定、(草)[莫]、(堰)[雄]、霸、祁、并、(伐)[代]、忻、岚、麟、府、石、宪、延、环、庆、原、渭、秦、仪、益、嘉、彭、汉、蜀、邛、梓、遂、利、夔、广、桂、邕、宜、容、福州、干宁等十四军通判，及兖州奉符、河南永安、剑州剑门知县，并上殿。其后又许应天、真定知府，郓、曹、孟、许、陈、蔡、邓、襄、澶、相、晋、陕、同、亳、庐、寿、宣、苏、越、湖、明、泉、熙、岷、河知州，永宁知军上殿。而祁、隰、忻、岚、宪、邠、泾、义、嘉、彭、汉、蜀、邛、容等知州，永定、宁化、保德、永康、庆成知军，及州军通判、三泉知县、诸河催纲拨发并罢上殿。旧制：总管至驻泊都监并内职合门祗候以上差知州军监、巡检，并令上殿。庆历以来，诸路大提举捉贼、诸路安抚副使、都监亦听上殿。北平寨、镇州北寨、定州军城寨、洪德寨、瓦亭寨、肃宁城、淮安镇、制胜关、剑门沿边巡检、雄、霸州(汾)[沿]界河巡检、沿边都同巡检使、益、彭、邛、蜀、黎、雅、忻、代、维、茂、简都巡检使、巡护黄河堤岸京朝官有紧要任使及诸司使(刻)[副]至合门祗候亦许上殿。其后镇、定、(祈)[忻]、赵沿边、山东、山西都巡检使、保州、广信、安肃军沿边巡检亦上殿，而北平寨、镇州北寨、定州军城寨、洪德寨、瓦亭寨、肃宁城、淮安镇、制胜关、剑门沿边巡检并罢之。知贡举发解事毕，亦令上殿。诸被指出使者，并合门临时取旨。 
开宝九年十二月二十三日，太宗即位，未改元。诏：「自今内外群臣有所论列，并许实封表疏，诣阙以闻。必须面奏者，仰合门吏实时引对。」 
太宗雍熙三年十月十八日，诏合门：「开封尹、陈王元僖进呈文书，俟枢密使奏事毕，令上殿。」 
淳化元年十月二十五日，诏：「自今后诸路转运使更不得以寿宁节辄献文章。其民间利害及合废置厘革等事，只令实封，附传置以闻。必须面奏者，别听进止。」 
四年六月十二日，诏：「自今京朝官充川峡、广南、漳、泉、福建及缘边知州、通判，朝辞日乞上殿，即取旨。其余州郡差遣不令上殿。大两省以上升殿，仍旧取旨。」时颇有受命出使，以细务干听览者，故条约之。 
十一月五日，诏：「诸司非言要切事不得上殿。其合取朝旨者，具状以闻。」时诸司事无巨细，悉上殿取旨，帝以谓臣僚自有职分，不当如是。会秘书丞孙冕上章极论不可，故降是诏。 
六年十二月九日六年：疑误。淳化仅五年。，诏皇城司：「长春殿门里板障外不得更排(杭)[杌]子。其宰臣、枢密使、宣徽使、三司使等未进呈文书间，并于殿门外合子内祗候，俟合门报上殿奏公事臣僚已退，则入殿门，上殿奏事。仰合门日差通事舍人、合门祗候一人于殿门里板(章)[障]东头侍立，纔 
     
候殿上臣僚退，疾速报覆，及引唤以次合上殿臣僚，不得延迟。」 
</div>
    <div class="pagination">
<a href="宋会要辑稿_page802.html">上一页</a><span>...</span><a href="宋会要辑稿_page798.html">798</a><a href="宋会要辑稿_page799.html">799</a><a href="宋会要辑稿_page800.html">800</a><a href="宋会要辑稿_page801.html">801</a><a href="宋会要辑稿_page802.html">802</a><span class="current-page">803</span><a href="宋会要辑稿_page804.html">804</a><a href="宋会要辑稿_page805.html">805</a><a href="宋会要辑稿_page806.html">806</a><a href="宋会要辑稿_page807.html">807</a><a href="宋会要辑稿_page808.html">808</a><span>...</span><a href="宋会要辑稿_page804.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
