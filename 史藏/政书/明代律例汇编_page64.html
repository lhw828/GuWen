<!DOCTYPE html>
<html>
<head>
    <meta charset="UTF-8">
    <title>明代律例汇编 - 第 64 页/共 92 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明代律例汇编 - 第 64 页/共 92 页</h1>
    <div class="content">按：笺释云：「旧例(嘉Ⅴ：62：l云，『即便起关』，今改云：『查照勘合』。余如旧。」
顺治例改夷人为「外国人」；句末增小字注云：「货物若不系违禁，引违制；若系禁货，引为外国收买违禁货物例，发边卫充军。」亦本王肯堂「笺释」，惟改夷人为外国人耳。

Ⅴ：63	文书应给驿而不给
凡朝廷调遣军马、及报警急军务至边将，若边将及各衙门，飞报军情，诣朝廷文书，故不遣使给驿者，杖一百。因而失误军机者，斩○若进贺表笺，及赈救饥荒，申报灾异，取索军需之类，重事，故不遣使给驿者，杖八十。若常事不应给驿而故给驿者，笞四十。
大明律直引所载问刑条例
一、照得云贵□广湖广四川土官土人，有因争袭官职、有因彼此仇杀。赴京具奏，或兵部刑部都察院等衙门看系远方，难以遥制，不免□行巡抚督委三司分巡分守等官勘处回报，其巡抚官员职总大纲，政务颇繁，势难遍历。分守官员，分管一事，职当遍临，奈何各官推奸避事，不肯亲历其地，亲勘其事，却刁展转复委府州县及卫所衙门，因而交连贿赂，拖延岁月，事未完结而满期至矣。更换别官，亦乃如此，以致事情累年不结也，□方由此不宁，若不严加责成，因循误事，贻患地方。合无今后兵部等衙门遇有各处土官土人，具奏前项事情，转行抚巡等官，督委巡守官员勘处者，各官务要亲临其地，抚提人犯到官，亲行勘理。如仍展转委官，半年之上未结者，抚巡衙门不许另差别官更替；一年之上不完者，将各官住俸，督勘完日，方许差官替回，支俸管事。庶事有归结，地方亦安。
Ⅴ：64	公事应行稽程
凡公事有应起解官物，囚徒畜产，差人管送，而辄稽留，及事有期限而违者，一日笞二十。每三日加一等。罪止笞五十。若起解军需，随征供给，而管送违限者，各加二等。罪止杖一百。以致临敌缺乏，失误军机者，斩。若承差人，误不依题写去处，错去他所，以致违限者，减二等。事干军务者不减。若由公文题写错者，罪坐题写之人。承差人不坐。
嘉靖问刑条例
 (一款)
嘉Ⅴ：64：1	一、各处有司起解逃军，并军丁，及充军人犯，量地远近，定立程限，责令管送。若长解纵容在家，迁延不即起程，违限一年之上者，解人发附近，正犯原系附近，发边卫；原系边卫，发极边卫分，各充军。(万Ⅵ：138：2)
按：顺治例此款与嘉靖例万历例同。
　嘉靖例此款，「万历问刑条例」改附捕亡律「徒流人逃」条。然万历己酉刊本「大明律」仍将「万历问刑条例」此款移附兵律「公兵应行稽程」条。顺治律「公事应行稽程」条、「徒流人逃」条均附此款。顺治律未发现此二款重复，亦其疏也。

Ⅴ：65	占宿驿舍上房

凡公差人员，出外干办公事，占宿驿舍正厅上房者，笞五十。
胡琼集解附例
 (一款)
胡Ⅴ：65：1	一、公差人员违例占宿察院，巡按御史按察司官应拿问者拿问，应参奏者参奏。有司阿谀邀请，门子容令占住，一体拿问。成化十四年四月三十日例。
按：此款又见明律统宗及嘉靖池阳刊本「大明律例附解」「律解附例」。

Ⅴ：66	乘驿马赍私物
凡出使人员，应乘驿马，除随身衣仗外，赍带私物者，十斤杖六十。每十斤加一等。罪止杖一百。驿驴减一等。私物入官。

Ⅴ：67	私役民夫抬轿
凡各衙门官吏，及出使人员，役使人民抬轿者，杖六十。有司应付者，减一等。若豪富之家役使佃客抬轿者，罪亦如之。每名，计一日，追给雇工钱六十文○其民间妇女，若老病之人，及出钱雇工者，不在此限。
弘治问刑条例
 (一款)
弘Ⅴ：67：1	一、两京堂上文职四品以下，及五府管事，并在京在外镇守守备等项公侯伯都督等官，不分老少，俱不许乘轿。违者参问。其余军职，若上马拏交床，出入抬小轿者，先将服役之人问罪。指挥以下参问。京卫调外卫，外卫调边卫，俱带俸差操。(弘117；嘉Ⅳ：19：3；万Ⅳ：19：2)
嘉靖新例
 (一款，嘉靖二十七年刊本)
一、嘉靖　年　月兵科给事中黎良题奉圣旨：今后两京五府及在外镇守守备等衙门公侯伯都督等官，皇亲驸马，在京肆品以下文职，在外除巡抚都御史，其都布按三司以下官员，俱不许乘轿。兵部尚书下营之日，也只许乘马。其余军职，不许上马用交床，出入抬小轿。但有违犯的，在内听科道，在外听巡按御史纠劾，从重罚治。应参问降调的，照例行。钦此。
Ⅴ：68	病故官家属还乡
凡军民官，在任以理病故，家属无力，不能还乡者，所在官司，差人管领，应付脚力，随程验口，官给行粮，递送还乡。违而不送者，杖六十。

Ⅴ：69	承差转雇寄人
凡承差起解官物囚徒畜产，不亲管送，而雇人寄人代领送者，杖六十。因而损失官物畜产及失囚者，依律各从重论。受寄受雇人，各减一等○其同差人自相替放者，各笞四十。取财者，计赃以不枉法论。若事有损失者，亦依损失官物，及失囚律追断。不在减等之限。

Ⅴ：70	乘官畜产车船附私物
凡因公差应乘官马牛驼骡驴者，除随身衣仗外，私驮物，不得过十斤。违者，五斤笞一十。每十斤加一等。罪止杖六十。【不在乘驿马之条。】○其乘船车者，私载物，不得过三十斤。违者，十斤笞一十。每二十斤加一等。罪止杖七十。家人随从者皆不坐，若受寄私载他人物者，寄物之人同罪。其物并入官。当该官司，知而容纵者，与同罪。不知者不坐。若应合递运家小者，不在此限。
弘治问刑条例
 (三款)
弘Ⅴ：70：1	一、沿河一带省亲省祭丁忧起复，并升除外任，及内外公差官员，若有乘坐马快船只，兴贩私盐，起拨人夫，并带去无籍之徒，辱骂锁绑官吏，勒要银两者，巡抚巡按巡河巡盐管洪管闸等官，就便拏问。干碍应奏官员，奏请提问。其军卫有司驿递衙门，若有惧势应付者，参究治罪。(弘170；嘉Ⅴ：70：3；万Ⅴ：70：4)
弘Ⅴ：70：2	一、黄船附搭客货，及夹带私物者，小甲，客商人等，俱问发极边卫分，永远充军，货物入官○若客商人等，止是空身附搭者，亦连小甲俱发附近充军○其马快船只附搭客货及夹带私物者，小甲(弘174脱小甲二字，胡Ⅴ：10：1不脱)客商人等俱发口外充军，货物亦入官。若客商人等止是空身附搭者，照常发落。(弘174；嘉Ⅴ：70：2；万Ⅴ：70：3)
弘Ⅴ：70：3	一、漕运船只除运军自带土宜货物外，若附带客商势要人等酒曲糯米花草竹木板片器皿货物者，将本船运军并附载人员参问发落，货物入官。其把总等官有犯，降一级，回卫带俸差操。民运船不在此例。(弘175；嘉Ⅴ：70：l；万Ⅴ：70：2)
胡琼集解附例
 (四款，内三款同本条弘治例)
胡Ⅴ：70：4	一、查得节该钦奉英宗皇帝圣旨：今后马快船只装送官物，除本船军夫外，若本船添夫关文明写上水者二十名，下水者五名，军卫三分，有司七分，该送官物务要尽船装载，不许似前少装，附搭人口货物。违者，许所在官司指实具奏，私带及求索之物尽数入官。事情重者，奏发充军。又该兵部奏准：递运所每船一只止许贴与过关米五斗。各驿每船一只止许贴与过关米二斗。若系长行马快等船，比与奉例快船不同，及无关文者，俱不许升合支贴，等因，弘治十六年十一月初一日兵部议得，敢有恃势多要，与者受者俱听巡抚巡按等官用心查出，应提问者就便提问，应参奏者指实参奏。多取夫十名，过关米一斗之上，仍照常例发落。或夫过二十名，米二斗之外，不分内外官员，凡有品级者，各降一级。杂职边远叙用。无职役人，问违制罪，各因，题奉圣旨：是。你每通行申明，严加禁约。敢有仍前恃势多取扰害的，都重罪不饶。钦此。
按：此款又见嘉靖池阳刊本「大明律解附例」本条所载「律解附例」。
嘉靖问刑条例
 (三款)
嘉Ⅴ：70：1	「漕运船只」一款，同弘Ⅴ：70：3；万Ⅴ：70：2。
嘉Ⅴ：70：2	「黄船附搭客货」一款，同弘Ⅴ：70：2；万Ⅴ：70：3。
嘉Ⅴ：70：3	「沿河一带省亲」一款，同弘Ⅴ：70：1；万：70：4。
万历问刑条例
 (四款)
万Ⅴ：70：1	一、运军土宜，每船许带六十石，沿途过浅盘剥，责令旗军，自备脚价。例外多带者，照数入官。监兑粮储等官，水次先行搜检，督押司道及府佐官员，沿途稽查。经过仪真，听攒运御史盘诘。淮安天津，听理刑主事兵备道盘诘。经盘官员，狥情卖法，一并(会典作并)参治。其余衙门，俱免投文盘诘。
按：笺释云：「此条系万历七年十二年陆续题准并入。」
顺治例与万历例同。惟句末增小字注云：「多带，问违制；狥情卖法，问听从嘱托；事已施行，受财问枉法；出钱之人，问行求」，亦本「笺释」文。
万Ⅴ：70：2	「漕运船只」一款，同弘Ⅴ：70：3；嘉Ⅴ：70：1。
按：顺治例与万历例同，惟句末增小字注云：「运军并附载人员，依违制；运军与把总等官有赃，问枉法；无赃，止问违制」，亦本「笺释」。
弘Ⅴ：70：3	「黄船附搭客货」一款，同弘Ⅴ：70：2；嘉Ⅴ：70：2。
按：顺治例与万历例同，惟改口外为「边外」。「亦连小甲」，顺治例刊本「亦」误作「一」。
万Ⅴ：70：4	「沿河一带省亲」一款，同弘Ⅴ：70：1；嘉Ⅴ：70：3。
按：顺治例与万历例同。惟乘坐马快船只下有小字注云：「一事」；「兴贩私盐」下注云「二事」；「起拨人夫」下注云「三事」；例文末又注云：「三事不备，不引此例。止犯一事，依本律论」。按亦本「笺释」说。

Ⅴ：71	私借驿马
凡驿官，将驿马私自借用，或转借与人，及借之者，各杖八十。驿驴减一等。验日追雇赁钱入官。若计雇赁钱重者，各坐赃论，加二等。

30
明代律例汇编卷十八  刑律一　贼盗
Ⅵ：1	谋反大逆
凡谋反，【谓谋危社稷】及大逆，【谓谋毁宗庙，山陵，及宫阙】但共谋者，不分首从，皆凌迟处死。祖父、父、子、孙，兄弟，及同居之人，不分异姓，及伯叔父兄弟之子，不限籍之同异，年十六以上，不论笃疾废疾，皆斩，其十五以下，及母女妻妾姊妹，若子之妻妾，给付功臣之家为奴。财产入官。若女许嫁已定，归其夫，子孙过房与人，及聘妻未成者，俱不追坐。【下条准此】知情故纵隐藏者，斩。有能捕获者，民授以民官，军授以军职，仍将犯人财产全给充赏。知而首告，官为捕获者，止给财产。不首者，杖一百，流三千里。

Ⅵ：2	谋叛
凡谋叛，【谓谋背本国，潜从他国】但共谋者，不分首从皆斩。妻妾子女，给付功臣之家为奴。财产并入官。父母祖孙兄弟，不限籍之同异，皆流二千里安置。知情故纵隐藏者，绞。有能告捕者，将犯人财产全给充赏，知而不首者。杖一百。流三千里，若谋而末行，为首者，绞。为从者皆杖一百，流三千里。知而不首者，杖一百，徒三年○若逃避山泽，不服追唤者，以谋叛未行论。其拒敌官兵者，以谋叛已行论。

Ⅵ：3	造妖书妖言
凡造谶纬妖书妖言，及传用惑众者，皆斩。【皆者，谓不分首从，一体科罪。余条言皆者，并准此。】若私有妖书，隐藏不送官者，杖一百，徒三年。


Ⅵ：4	盗大祀神御物
凡盗大祀神祇御用祭器帷帐等物，及盗飨荐玉帛牲牢馔具之属者，皆斩。【谓在殿内，及已至祭所而盗者。】其未进神御，及营造未成，若已奉祭讫之物，及其余官物，皆杖一百，徒三年。若计赃重于本罪者，各加盗罪一等。【谓监守常人盗者，各加监守常人盗罪一等。】并刺字。

Ⅵ：5	盗制书
凡盗制书，及起马御宝圣旨，起船符验者，皆斩○盗各衙门官文书者，皆杖一百，刺字。若有所规避者，从重论。事干军机钱粮者，皆绞。
附例
 (一款，陈省刊本大明律例)
成化二十年奏准：偷抄洗改后湖黄册者，依制书，不分首从皆斩，监候，奏请定夺。
按：笺释云：『此成化间题准事例，今(万历例)删。』
Ⅵ：6	盗印信
凡盗各衙门印信，及夜巡铜牌者，皆斩。盗关防印记者，皆杖一百，刺字。
新例
 (一款，大明律疏附例)
一、嘉靖二十二年四月二十四日刑部等衙门议奏：查得大明会典，设立都察院巡抚都御史，始于宣德年间。按察司提学官，始于正统元年。刑部大理寺审录官，始于成化八年。其兵备屯田水利等官，以后陆续添设。至于总制总督勘事巡视等官，又皆因事差遣，事毕停罢，本无定员，亦未有铸定印信，故临时请给关防，使各官便于行事，比之印信，关系实同。合无今后凡有盗前项关防，俱比照各官衙门印信拟罪。其盗用弃毁伪造，悉与印信同科。庶法令严密，而人不敢轻犯矣。奉圣旨：准拟。钦此。
Ⅵ：7	盗内府财物
凡盗内府财物者，皆斩。【盗御宝及乘舆服御物皆是。】 
弘治问刑条例
</div>
    <div class="pagination">
<a href="明代律例汇编_page63.html">上一页</a><span>...</span><a href="明代律例汇编_page59.html">59</a><a href="明代律例汇编_page60.html">60</a><a href="明代律例汇编_page61.html">61</a><a href="明代律例汇编_page62.html">62</a><a href="明代律例汇编_page63.html">63</a><span class="current-page">64</span><a href="明代律例汇编_page65.html">65</a><a href="明代律例汇编_page66.html">66</a><a href="明代律例汇编_page67.html">67</a><a href="明代律例汇编_page68.html">68</a><a href="明代律例汇编_page69.html">69</a><span>...</span><a href="明代律例汇编_page65.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
