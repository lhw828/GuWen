<!DOCTYPE html>
<html>
<head>
    <meta charset="UTF-8">
    <title>大明会典 - 第 626 页/共 713 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大明会典 - 第 626 页/共 713 页</h1>
    <div class="content">砂罐三千五百二十箇
铸匠工食、每百文银三分八釐
万历中则例
金背钱一万文合用
四火黄铜八十五斤八两六钱一分三釐一毫
水锡五斤一十一两二钱四分八毫八丝
炸块二百三十九斤八两一钱一分六釐七毫
木炭四十五斤六两二钱四釐四毫
白麻一十一两六分六釐六毫
松香二斤一十三两六钱二分四毫四丝
砂罐六箇
铸匠工食三两六钱五分
火漆钱一万文合用
二火黄铜斤两同前
牛蹄甲一百八十五箇一分八釐
水锡、炸炭、白麻、松香、砂罐、工食、并同前
凡南京铸钱。旧例、南京宝源局、合用铜麻等料、於南京丁字等库关支。人匠工价、查取本部该动银两支给。约為四分。一分、支取扬州、淮安、杭州钞关船料银两。三分、动支芦课银两
○嘉靖中题准、分铸纪元各号通宝、芦课不敷之数、儘於船料内取用
○隆庆二年、以船料取用反过三分、题准停铸。其支剩船料银、及每年三钞关坐派铸钱支费银两、照数併解户部济边凡在外各处铸钱。洪武二十六年定、在外各布政司一体鼓铸。本部类行各司、行下宝源局、委官监督人匠、照依在京则例。铸完钱数、就於彼处官军收贮、听候支用
各处鑪座钱数
北平二十一座、每岁铸钱一千二百八十三万四百文
广西一十五座半、每岁铸钱九百三万九千六百文
陕西三十九座半、每岁铸钱二千三百三万六千四百文
广东一十九座半、每岁铸钱一千一百三十七万二千四百文
四川一十座、每岁铸钱五百八十三万二千文
山东二十二座半、每岁铸钱一千二百一十二万二千文
山西四十座、每岁铸钱二千三百三十二万八千文
河南二十二座半、每岁铸钱一千三百一十二万二千文
浙江二十一座、每岁铸钱一千一百六十六万四千文
江西一百一十五座、每岁铸钱六千七百六万八千文
嘉靖三十四年题准、云南铸钱、每年扣留该省盐课银二万两、就近买料、雇匠鼓铸嘉靖通宝钱、年额三千三百一万二千文。令参政一员专理。每年十月以里铸完、差官起解户部、贮太仓库。专备九边年例、京营料草折色、文武官折俸等项支用
○万历四年题准、通行十三布政司。南北直隶、开局铸钱。每府发鏇边样钱一百文。直隶州五十文。令照式铸造、铸完呈样


冶课

凡各处鑪冶。洪武二十六年定、各处鑪冶、每岁煽炼铜铁、彼先行移各司岁办。后至十八年停止。今不復设。如果缺用、即须奏闻、復设鑪冶、採取生矿煆炼。著令有司差人陆续起解、照例送库收贮。如係临边用铁去处、就存听用
○二十八年、罢各布政司官冶。令民得採炼出卖。每岁输课、三十分取二
○正德元年奏准、浙江等布政司课铁、每一斤折解银二分五釐。待后铁料不足、仍解本色
各处铁冶
国初置各处铁冶。每冶各大使一员、副使一员
江西
南昌府、进贤冶
临江府、新喻冶 【以上洪武七年置。十八年罢】
袁州府、分宜冶 【洪武七年置。十八年罢。二十七年復置。二十八年罢】
湖广、兴国冶
蘄州、黄梅冶 【以上洪武七年置。十八年罢】
山东
济南府、莱芜冶
广东
广州府、阳山冶
陕西、巩昌冶 【以上俱洪武七年置。十八年罢】
山西
平阳府、吉州富国、丰国二冶 【洪武七年置。十八年罢。二十七年復置。二十八年罢】
太原府、大通冶
潞州、润国冶
泽州、益国冶 【以上俱洪武七年置。十八年罢】
四川、龙州冶 【永乐二十年置】
顺天府、遵化铁冶 【永乐间、初置厂於沙坡峪、后移置松棚峪、宣德十年罢。正统三年、復置於白冶庄。万历八年罢】
各处铁课
国初定各处鑪冶、该铁一千八百四十七万五千二十六斤
湖广六百七十五万二千九百二十七斤
广东一百八十九万六千六百四十一斤
北平三十五万一千二百四十一斤
江西三百二十六万斤
陕西一万二千六百六十六斤
山东三百一十五万二千一百八十七斤
四川四十六万八千八十九斤
河南七十一万八千三百三十六斤
浙江五十九万一千六百八十六斤
山西一百一十四万六千九百一十七斤
福建一十二万四千三百三十六斤
见今岁课
浙江铁七万四千五百八十三斤五两四钱。
遇闰、加派四千四百六十五斤四两六钱 【衢州府、一万五千斤。餘及加闰、皆坐温州府。正德元年、浙福等省、俱徵解折色。每斤折银二分五釐。嘉靖元年、仍解本色】
福建铁二十九万九千一百五十五斤三钱四分七釐。遇闰、加一万七千八百六十五斤
一十二两 【福州府八千四百三十三斤、闰加七百六斤十四两二钱。福寧州寧德县三千三百三十七斤五两、闰加二百七十九斤五两八钱。邵武府一万九千三百九十一斤、折熟切铁六千四百六十三斤十两六钱六分七釐、闰加一千六百十五斤十五两、折熟切铁五百三十八斤十两二钱二分二釐。泉州府一万三千三百四十一斤、遇闰不加。汀州府八万五千三百三十二斤十四两六钱、闰加八千一百九斤五两。延平府一十五万六千二百十九斤十四两一钱九分、闰加六千五十九斤五钱。建寧府一万三千一百十五斤十二两五钱、闰加一千九十五斤三两五钱。嘉靖三十四年奏准、建寧府无闰、加铁三千九百三十四斤。有闰、加铁四千二百六十二斤八两。每斤价银一分、水脚银一分二釐徵解】
广东潮州府铁七万斤 【解南京工部】
遵化铁冶事例 【铁冶厂近革、姑存事例、备查考】
本厂建置。永乐间、置於沙坡峪。领以遵化诸卫指挥。后移松棚峪。始设工部主事
○正统三年、移白冶庄
○弘治十年、改郎中、三年一更
○正德元年、请
敕拨给令史一名
○嘉靖三十六年、题给关防。每年管督工匠、夏月採石。秋月淘沙。冬月开鑪。春尽鑪止、铁完解部、本厂收支一应钱粮、按月造册呈报、每年终将支剩银两解部
○万历九年题准、将山场封闭。裁革郎中、及杂造局官吏、额设民夫。匠价、地租银、徵收解部、买铁支用
本厂夫匠、永乐间、起蓟州遵化等州县民夫一千三百六十六名、匠二百名、遵化等六卫军夫九百二十四名、匠七十名、採办柴炭、炼生熟铁、一年一运至京
○正统三年、凡烧炭人匠七十一户、该木炭一十四万三千七十斤。淘沙人匠六十三户、该铁沙四百四十七石三斗。铸铁等匠六十户、附近州县民夫六百八十三名、军夫四百六十二名、每年十月上工。至次年四月放工。凡民夫民匠、月支口粮三斗、放工住支。军夫军匠、月粮六斗、行粮三斗。俱岁办柴炭铁沙。看厂军、月粮同、行粮减半、各军俱给冬夏衣布二疋、绵花二斤八两。帮贴餘丁、不支粮。该卫免其差役。岁办半於正军。此外又有顺天、永平、轮班人匠、原额六百三十名。岁分為四班、按季办柴炭铁沙。又有法司送到炒炼囚人、每名日给粟米一升
○弘治十三年奏准、本厂民夫、每名每年给均徭银十二两、买办柴炭。其口粮罢支
○十六年、议减军夫民匠十分之四
○十八年、又减军夫之半、民夫十分之四
○正德五年、又减军民夫三分之二
○七年、减本厂存留军民所纳柴炭之半
○嘉靖七年、计本厂实在军夫四百二十五名。匠六十七名。民夫四百一十名。匠二百一名。轮班匠四百一十名
○四十五年、议定军夫军匠有力者、一丁独办。无力者、二三丁朋合
○又议定、囚人每年仍以百名為率、不得过多
○万历元年议定、军夫、每名帮贴餘丁二名。军匠、三丁朋作、二丁帮贴。今额徵顺永二府民夫银三千八百九十五两。班匠银二百九十二两零五分
本厂铁课。成化十九年、令岁运京铁三十万斤。遵化、蓟州、三河、通州等卫所州县、出夫车。遵化三卫、一所、一县、运十万斤。蓟州三卫、一州、七万斤。三河二卫、一县、六万斤。通州四卫、一州、七万斤。共用车一百七十六辆五分。每辆、装铁不得过一千七百斤。运价不得过三两五钱。候农隙领运
○正德四年、开大鑑鑪十座、共炼生铁四十八万六千斤。白作鑪二十座、炼熟铁二十万八千斤、钢铁一万二千斤
○六年、开大鑑鑪五座、白作鑪八座、炼生熟铜铁如前
</div>
    <div class="pagination">
<a href="大明会典_page625.html">上一页</a><span>...</span><a href="大明会典_page621.html">621</a><a href="大明会典_page622.html">622</a><a href="大明会典_page623.html">623</a><a href="大明会典_page624.html">624</a><a href="大明会典_page625.html">625</a><span class="current-page">626</span><a href="大明会典_page627.html">627</a><a href="大明会典_page628.html">628</a><a href="大明会典_page629.html">629</a><a href="大明会典_page630.html">630</a><a href="大明会典_page631.html">631</a><span>...</span><a href="大明会典_page627.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
