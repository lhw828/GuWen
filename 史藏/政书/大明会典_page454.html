<!DOCTYPE html>
<html>
<head>
    <meta charset="UTF-8">
    <title>大明会典 - 第 454 页/共 713 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大明会典 - 第 454 页/共 713 页</h1>
    <div class="content">○四年议定、遵化民兵一千五百名。每名、徵银一十二两。共一万八千两。解兵备道充餉。山东民兵一枝、内马兵一千名。每一名匹、徵银二十四两。步兵二千。每一名、徵银一十六两。共五万六千两、解蓟镇充餉。辽东入卫民兵三千名。止发二千五百名、赴蓟镇分布。其五百名、留寧前防守
一募调兵。嘉靖三十七年题准、蓟镇自於密云、昌平、永平、遵化、通州、募兵一万五千。河南民兵、悉免入卫。止解银七万五千两、赴蓟州、给各兵安家
○又议准、将昌平一枝、随卫食粮。革安家银。通州一枝、改入京营。其密云、永平、遵化、三枝、係土著者、止岁给银五钱
○四十二年、令副参游守提调等官、许自募家丁、报名在官、一体给粮
○万历三年议准、募浙兵三千人。各给鸟銃赴镇、以备衝锋攻击
○四年、又添调南兵九千名、以代客兵、专备守臺
○又议准、南兵分為二班。挨定年限。至期更番、即以旧将统领旧兵往回。行浙江巡抚知会。在蓟在浙将领、不必互换
○五年题准、保河二府入卫民兵三千名。每年徵工食银四万一千六百两、解军门。召募土兵二千名。每名、月给粮银一两。安插抚恤。常川在三屯营操练
○十一年题准、召募民兵一千六百一十名。每月给与双粮。免其户丁勾补。又选城操军一百九十名。輜重营军一千名。每月粮之外。加给行粮。併原设杂流、共三千一百八十一名。俱充密云标下左营军。其延绥标兵一千八百名。永免入卫。保定军一千名。仍分春秋两班、同輜重营选下餘军、俱发石匣营补伍。密云輜重营裁革
一防守。嘉靖二十九年题准、调佐击将军二员、领兵四千。把总指挥、领兵三千。赴黄花镇、渤海所、墻子岭、猪圈头营、曹家寨、石塘岭、防秋。十月掣回
○又议准、蓟镇分部十区。参将、游击、各分信地
○又题准、发永寧参将兵马一枝、移驻四海冶。镇城副总兵人马一枝、移驻永寧城。以防山后大小红门。白羊口游击兵马一枝、有事、移驻镇城、据险把守。居庸参游官、挑井蓄水、以待防秋兵马食用
○又题准、石匣营新募游兵、调古北口防守。比振武营人马按伏事例、全支行粮料草
○三十一年议准、蓟镇十区。酌量衝缓。分别远近。併為八区
○三十二年题准黄土岭人马。先年调往大毛山策应。今大毛山自有长谷驻操一营。其黄土岭照旧改属一片石。仍行辽东镇巡、严行前屯卫、铁厂堡各该人员、守本堡地方
○三十四年题准、居庸口、自怀来大山口、逶迤起伏、至隆永、抵四海冶黄花镇接界镇南墩止。俱
陵京屏蔽。令蓟兵镇守内口。宣兵谨守外口
○又议准、怀来有警、总督移驻昌平
○四十年题准、京营春秋二防。各选兵四枝、赴居庸防守。每枝三千人。马兵三百。步兵二千七百。春防、以正月十五日行。三月终旬回营。秋防、七月十五日行。九月终旬回营。每防用参将二员。佐击二员。将官到彼、听总督巡抚节制
○四十二年议准、各路兵马、东自山海关起、西至镇边城止。二千一百十四里。分為十路。第一路、石门寨。第二路、燕河营。第三路、太平寨。第四路、马兰谷。第五路、墻子岭。第六路、古北口。第七路、石塘岭。以上七路。副参游佐、提调分守。而以蓟镇总兵领之。第八路、黄花镇。第九路、居庸关。第十路、镇边城。以上三路。亦副参游佐、提调分守。而以昌镇总兵领之
○隆庆二年题准、山海关、原拨一片石摆守游兵五百名、掣回防御。其城操军士、亦止令守城。免其摆边。山海卫、原抽垛军、远戍墻子岭、悉令回本卫
○三年题准、京营原调发通州防守游兵三千名、留蓟镇防守
○四年题准、永平兵备山海关参将。外则策应寧前。内则固守本路。如失事、一体论罪
○万历二年题准、蓟昌二镇、分布兵马十二路。属各兵备道整飭。总兵、总督、往来调度
一操练。嘉靖四十年、令总督军门选标兵三千、连原三千、共六千人、以备有警策应
○四十一年、增置游兵三百名。与原五百名、共八百名。属巡抚标下、专备有警巡防
○隆庆二年题准、蓟镇选兵三万、分為十枝。列為三营。遵化永平游兵二枝、合巡抚标兵一枝、定為遵化一营。建昌营一枝、合镇守总兵标兵二枝、定為三屯一营。振武石匣二营、合总督标兵二枝、定為密云一营。各设中军、左右掖。在密云遵化者、各用参游三员。在三屯营者、用见在总兵并参游二员。各监督训练
○三年题准、蓟州以东、置一副总兵。将建昌营游击改设。分理松棚、太平、燕河、臺头、石门、山海、等处练兵。而巡抚标兵、即以属之。蓟州以西、置一副总兵。将石匣营游击改设。分理马兰谷、墻子岭、曹家寨、古北口、石塘、等处练兵。而总督标兵、即以属之
一查覈逃军。嘉靖二十七年、议查蓟镇兵数。逃至五百名者、总兵降俸一石。一千名者、降俸二石。一千五百名者、降俸三石。二千名者、降俸四石。二千五百名者、降职一级。三千名者、降职二级。三千五百名者、降职三级。各区兵数。逃至一一百五十名者、副参降俸一石。三百名者、降俸二石。四百五十名者、降俸三石。六百名者、降俸四石。八百名者、降职一级。一千名者、降职二级。一千二百名者、降职三级。各营兵数。游击、与各坐营中军、逃至一百名者、降俸一石。二百名者、降俸二石。三百名者、降俸三石。四百名者、降俸四石。五百名者、降职一级。六百名者、降职二级。七百名者、降职三级。守备、与各营千总、逃军五十名者、降俸一石。一百名者、降俸二石。一百五十名者、降俸三石。二百名者、降俸四石。二百五十名者、降职一级。三百名者、降职二级。三百五十名者、降职三级。提调、与各营把总、逃军二十名者、降俸一石。四十名者、降俸二石。六十名者、降俸三石。八十名者、降职一级。一百名者、降职二级。一百二十名者、降职三级。守关营寨把总、逃军十名者、降俸一石。二十名者、降俸二石。三十名者、降俸三石。四十名者、降职一级。六十名者、降职二级。八十名者、降职三级。管队官、逃军五名者、降俸一石。十名者、降俸二石。十五名者、降俸三石。二十名者、降职一级。二十五名者、降职二级。如係总小旗、原无俸石。总旗、逃军十名者、降小旗。二十名者、降军人。小旗、降至军人而止。军人、选委调发隔镇边卫操守。以上各官、逃军不及数者、姑免罚治
一兵器。嘉靖三十六年题准、置造快鎗、及铅弹、火药、给主客官军★此置鎗弹之始☆
一车营。隆庆三年题准、二镇练兵车七营。每营用重车一百五十六辆。轻车二百五十六辆。步兵四千。骑兵三千。驾轻车马二百五十六匹。以东路副总兵一营、合巡抚标下一营、驻建昌、遵化。以西路副总兵一营、合总督标下一营、驻石匣、密云。以蓟镇总兵二营、驻三屯。昌平总兵一营、驻昌平
○万历元年议准、山海附石门為十路。每路各立一车营。昌平三路、共立一车营。每营、驻骑步兵各一枝。密云、遵化、三屯、设三輜重营。每营、亦驻骑步兵各一枝
○又令各标各路、各车营、准加马一千六百一十四匹。加曳车骡一千五百五十五头
○三年议准、昌镇置车营一抚夷。嘉靖三十八年议准、令参将游击二员、喜峰口验放入贡属夷。不许潜带北虏入关
○又令凡属夷到边。务宣諭
朝廷恩威、方行抚赏。如敢扑捉。即便发兵勦杀。不许姑息

辽东

辽东孤悬千里。
国初、废郡县、置卫所、以防虏寇独於辽阳、开原、设自在安乐二州、处降夷。东北、则女直建州毛怜等卫。西北、则朵顏福餘泰寧三卫。分地授官。通贡互市。寇盗亦少。嘉靖间、虏入、大得利去。遂剽掠无时。边人不得耕牧。城堡空虚。兵马彫耗。战守之难、十倍他镇矣
一城堡。见存二百七十九座。空心敌臺、三十一座。边腹敌臺、九十座。墩臺、二千七百一十座
○嘉靖四十一年、议修路河、以阻虏骑
○四十四年、令改新江沿臺堡於旧江沿地方。设官备御。兼辖汤站凤凰镇等堡、以扼短错江之隘。与靉阳东西两翼、共成犄角之势
○隆庆五年题准、置造各城堡四面悬楼、十数座
○万历二年题准、造空心敌臺。两臺之间、用砖与乱石為墻。臺墻相连、以便固守
○四年题准、定辽右卫、原设於辽阳。后因险山设参将、改建於凤凰镇、设仓建学。今展拓宽奠六堡。移驻参将。卫治仓学、俱迁宽奠就近管辖
一兵马。原额官军、九万四千六百九十三员名。实在、八万三千三百四十员名。原额马、七万七千一匹。见额马、驴、四万一千八百三十匹头一入卫兵。本镇入卫蓟镇、自嘉靖三十年始。四十五年题准、辽东各营抽选三千名入卫。其寧前新设游兵、仍令防守本处。疏通蓟辽二镇咽喉之路。凡辽东军、有投匿蓟镇為家丁者。尽数查出发回。不许将领容留
○隆庆四年题准、暂免辽东参将领兵入卫。以广寧右营兵代之。以后递年更番
○万历元年题准、辽东寧前中前所、孤危尤甚。将入卫游击兵马、除前留五百名外、再留三百名。仍於密云标下辽兵一千名内、量撤二百名。共凑一千名之数。令中前所游击、统领操练、以备战守
○五年题准、辽东入卫兵、留寧前防工。将真定标营一枝、代辽入卫
一车营。隆庆四年题准、辽镇设立车营
○五年题准、造车二百辆。发前屯、寧远、挽赴城外衝口堵截
一贡市。成化十四年、令辽东马市、许海西、并朵顏三卫夷人、卖买开原。每月初一日、至初五日、十六日、至二十日、开二次。各夷止将马匹、并土產货物、赴彼处委官验放入市。许齎有货物者、与彼两平交易。不许通事交易人等、将各夷欺(巾夫)愚弄、亏少马价、及偷盗货物。亦不许拨置夷人、指以失物為由、扶同诈骗财物分用。敢有擅放夷人入城、及纵容官军人等、无货者任意入市、有货者在内过宿、规取市利、透漏边情。事发、俱发两广烟瘴地面充军。遇赦不宥
○十七年题准、广寧、开原、二处俱开马市。其通事、三年一换
○嘉靖四十二年题准、甜水站之东、旧有连山关一座。指挥把守。凡朝鲜陪臣入贡。赴关报名。指挥驰报辽东都司。方许入关。彼中护送兵马、从此回国。待陪臣事竣回还。彼中兵马、仍於此迎接
○隆庆五年、令海西夷人入市、务遵旧规、从广顺镇北二关、鱼贯而进。更照广寧规制、筑高圈墻、以防出入
○又题准、寧前如遇夷人到边讨赏。传报得实动支山海关税银、量加提赏、以羈其心。如诡言互市、聚眾入抢。即整兵固守、不復与通
○又题准、海西属夷、俱在开原东北分寨住牧。三万库客税盐课、免解广寧。准留开原抚赏
○万历四年、令永奠堡北、准开一市。许宽奠等处往牧东夷、易换米布猪盐。即以市税充抚赏
○又题准、开原夷人入市。在一二百名之内者、各备御径自防抚。如至三四百名之外、参将亲去弹压
一抚夷。嘉靖二十二年题准、建州毛怜三大卫夷人、如有送回抢掳男妇者、止许给赏。不愿赏者、量陞千百户指挥。存留都督名色、以待能杀犯顺夷首、及执縳為恶夷人、与报事引路杀贼有功者
○隆庆五年、令投降真夷、俱解广寧、分投安插。不必再留彼中、潜為向导
○六年题准、回乡人口、及投降真夷、除有家者发回原卫外。其愿留操备、及真夷投充家丁者。分為三等。於总兵衙门之东、置房地一处、以处家丁之亲密者。又於寺前官地、建受降所、以处真夷之稍弱、有家口者。又於城外关厢内、建房二百餘间、以处新来之未信者。选立队长。各责千总官、管理操练。监其出入
○万历二年题准、招过山东登莱各海岛潜住辽东逋逃人、尽数回镇安插。岛中房屋、尽行烧燬。仍令金州都司、每遇三六九月、会同登川都司、带兵遍诣各岛、严加搜捕一次。仍每月委官一次。如有在岛潜住、即拏到官、照谋叛未行律。如拒捕官兵。登时杀死弗论。其石城广鹿长山三岛、係金復两卫额地。见有军餘住种、办纳粮差。男妇不及一千。仍旧留住。令金川都司、於三岛内、各建公馆一所。选委本卫廉干官、在内鈐束。仍禁私船往来

保定

国初、自紫荆西、抵故关、修筑以备虏。在保定境内。永乐中、移大寧都司于此。然以宣大山西為外蔽。虏患稍缓。正统己巳之变。尝遣京营兵驻守诸关隘。寻罢。弘治正德以后。渐设参将副总兵分守。至嘉靖中、改副总兵分守為镇守。已改设镇守总兵、统制三关。大寧都司附近卫所、俱隶之。环翼京师。始称重镇云
一城堡。见存边城一百三十一座。城堡十六座。空心敌臺三百五十九座。旧敌臺二百九十一座。墩臺七百五十七座
○嘉靖二十二年题准、於倒马龙泉故关等处、增置墩臺。使烽火相望
○万历元年题准、马水口紫荆倒马等关地方、建空心敌臺、三百五十六座
一兵马。原额官军二万九千三百八员名。见额三万四千六百九十七员名。原额马一千一百九十九匹。见额马驴四千七百九十一匹头一达军。嘉靖三十一年题准、达军生齿日繁。骄悍成风。又有无藉窜籍。躲差冒粮。令各兵备严行查选。在保定者、责达官都司管领。河间等卫、各委达官指挥管领。训练鈐束听调。一应顶冒人役、通行革回
○隆庆二年、改各达官军舍為忠顺官军
一防守。嘉靖四十年题准、紫荆关之盘石烟董?。居庸之小岭向闸。原设防守内口官军。移浮图峪、八达岭、外口防御
○四十三年议准、保定入援兵马二枝。果有虏贼拥眾入塞。总兵不必候调。径自随贼截勦。如贼自宣大而入、渐近紫荆马水等处。总督官仍当调蓟兵接应
○万历十年议准、真保六营兵马、岁轮赴蓟、保镇空虚、合将本镇巡抚总兵标下两营兵马、留镇操练。止令保定车骑真定车民四营、轮流赴蓟、防守石门
一车营。万历元年题准、保定各立车营。配以精兵壮马。每营务足三千
○二年题准、立车骑二

大明会典卷之一百三十
镇戍五
各镇分例二
宣府

国初、逐虏漠北。即元上都、设开平卫守之。置八驛。东接大寧。西接独石。边境无事。后以大寧畀虏。兴和亦废。开平孤立难守。宣德中、乃移卫于独石。土木之变、独石八城皆破。旋亦收復。虽地势险狭、旧称易守。然去京师不四百里、迫近
陵寝、寔肩背重地。近年以虏款、边境稍寧。兵马墩墻始渐次整飭云
一城堡。嘉靖二十八年、令宣府东路、起四海冶镇南墩、西至永寧尽界。北路、起滴水崖、而北、而东、而南、至龙门城尽界。為边凡七百里。创修石墻。添设墩臺
○四十二年题准、四海冶迤南、渤海所迤北、建墩防守
○隆庆元年题准、宣大挑修边濠。盖造营房。砌独石马营二城
○二年题准、宣府北路、龙门所自盘道墩起、迄靖胡堡大衙口止。建设外边一道。益以墩臺。东北二路有
径道。互相应援。且拓地百里、以资屯牧★见存城堡七十一座☆
一兵马。原额官军一十五万一千四百五十二员名。见额七万九千二百五十八员名。原额马、五万五千二百七十四匹。见额马驼骡驴三万三千一百四十七匹头
一入卫兵。本镇官军、每年二千五百员名入卫　防守。嘉靖三十年题准、今后防秋之期。总督领标兵、驻宣府东路、不拘保安、怀来、总摄诸军。巡抚领标兵、车兵、游兵、督同兵备副使、驻岔道、或隆庆、以防南窥
陵京。总兵官统领镇兵、仍在镇城。防东西有警、以便策应。奇兵驻顺圣川东城、以防蔚州等处南下紫荆之路
○三十四年题准、行宣大总督、如贼犯居庸紫荆、则宣大兵追躡於外。蓟辽兵拒於内。贼犯古北口、则倚墻拒守
一车营。嘉靖三十八年题准、令宣府置兵车。选老成废将管领
○四十年题准、宣府製双轮兵车。各将官将步兵训练。各為一营。给火器。防守本路
一贡市。嘉靖三十一年议准、龙门所、距滴水崖、仅七十里。俱虏衝捷径。不许开市
○又题准、龙门所永寧城抚赏夷人。每年六月十五日一次。十月二十日一次。仍宣諭大头目。每年止二次大赏。此外不许零贼窃偷骚扰。能约束如命者临赏时、大头目另加花(土商)一疋
</div>
    <div class="pagination">
<a href="大明会典_page453.html">上一页</a><span>...</span><a href="大明会典_page449.html">449</a><a href="大明会典_page450.html">450</a><a href="大明会典_page451.html">451</a><a href="大明会典_page452.html">452</a><a href="大明会典_page453.html">453</a><span class="current-page">454</span><a href="大明会典_page455.html">455</a><a href="大明会典_page456.html">456</a><a href="大明会典_page457.html">457</a><a href="大明会典_page458.html">458</a><a href="大明会典_page459.html">459</a><span>...</span><a href="大明会典_page455.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
