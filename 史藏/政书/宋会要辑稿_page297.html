<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 297 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 297 页/共 1125 页</h1>
    <div class="content">政和三年四月二十三日，详定九域志(葵)[蔡]攸等奏：「今参考拟定下项：清州未有郡名，案州治即旧干宁军，大观二年诏以河清之瑞升为清州，今欲乞以旧军名为干宁郡。保州未有郡名，案(地)高祖太和元年分 
      
新城置永宁、清苑县，隋、唐因之。宋朝建隆元年，以清苑县置保(寨)[塞]军，太平兴国六年升为州。今清苑县虽废，而州治正故县之地，今欲乞为清苑郡。雄州未有郡名，按本州岛在易水之南，今欲乞为易阳郡。霸州治永清县，后永清虽废，今州治正在故县之地，今欲乞为永清郡。定州治博陵县，按州自汉至后魏，或为郡，或为国，并号中山，隋始为博陵，在蠡吾，而蠡吾今为永宁军，本州岛不当因旧额，今欲乞复以中山郡为名。慈州，按《唐书 志》、《广韵》、《本草》并作『磁』，今州名从省作慈，无所稽考，今欲乞改作磁。」 
旧澶州：崇宁五年升为开德府节度，宣和二年罢置辅郡。 
卫南县、黎阳县，雍熙四年自滑州来隶。 
临黄县，端拱元年废隶观城县。 
清丰县，庆历四年徙治德清军。 
观城县，皇佑元年并入濮阳、顿丘县，四年复置于水北镇。 
顿邱县，熙宁六年废为镇，隶濮阳县。 
崇宁五年十月二十一日，知澶州李孝寿奏：「本州岛实太祖、太宗龙潜之地，真宗巡狩临幸，遂获建原庙。元丰五年，又为陛下赐履之邦，乞赐府额。」诏升为开德府。 
旧瀛州：为防御州，大观二年升为河间府、瀛海军节度。 
高阳县，开宝二年十二月四日，诏瀛州高阳行县复旧邑。先是，高阳陷北虏，尝为边民躁躏，虏迁其民于县北三十里为行县，而无城壁。及朝廷复其疆土，民上诉 
      
请完葺故县而居之，故有是诏。 
河间县，旧县在州衙前，雍熙中于县西置平虏寨，景德二年改为肃宁城，三年徙州就今治。 
乐寿县，至道三年自深州来隶。 
沧州、保顺军：开宝三年以沧、棣州界保顺棣：原注「缺」，据《宋史》卷八六《地理志》二补。、吴桥两镇置军。 
无棣县棣：原注「缺」，据《宋史》卷八六《地理志》二补。，治平元年徙治保顺军，即县治置保顺军使，隶沧州。 
乐陵县，熙宁二年徙治咸平镇。 
饶安县，熙宁五年废为镇，隶清池县。 
临津县，熙宁六年废为镇，隶南皮县。 
枣强县强：原作「疆」，据《宋史》卷八六《地理志》二改。，熙宁元年废为镇，隶信都县，十年复为县。 
武邑县，嘉佑八年废为镇，隶蓨县，熙宁十年复为县。 
新河县，熙宁六年废为镇，隶南宫县。 
博州：聊城县，淳化三年河决，移州治孝武渡西孝：原作「李」，据《宋史》卷八六《地理志》二改。，并县迁焉。 
棣州棣：原注「缺」，据《宋史》卷八六《地理志》二补。：建隆二年升为团练州，干德三年升防御。 
阳信县阳信：原作「信阳」，据《宋史》卷八六《地理志》二改。，建隆四年置。 
容城县，建隆四年以唐废全忠县地置。 
〔莫州〕：莫县，熙宁六年废为镇，隶河间县，元佑二年复，十二月复废为镇。 
长丰县，熙宁六年废为镇，隶任丘县。 
保定县，宣和七年以军使改。 

德州：归化县，干德六年废，隶德平县。 
德平县，熙宁六年废为镇，隶安德县。 
〔滨州〕：招安县，熙宁六年废为镇，元丰二年复为县。 
大观元 
      
年六月十五日，通判滨州张孝纯状：「契勘滨州在沧州之南，棣州之东棣：原缺，据地理位置补。，青州之北，渤海之西，虽非汉渤海郡，亦汉渤海东南之境。颜师古注《前汉 地理志》，解渤海郡，曰在渤海之滨，因此为名。渤海郡即系是滨州。」从之。 
恩州：唐贝州，晋永清军节度使，庆历八年改恩州，降军事。 
清河县，端拱元年徙州北永宁镇，淳化五年徙今治。 
清阳县，熙宁四年废为镇，隶清河县。 
庆历八年闰正月七日，诏曰：「甘陵旧国，冀土要藩，尝建高牙，俾殊支郡。偶凶妖之窃发，扇吏卒以相依，轻弄库兵，共婴州垒。逮须捕系，始伏诛夷。言念此邦，久陶至化，合怀忠愤，同弭猖狂，辄动匪人，几成污俗。虽本缘于诖误，良有玷于和平。宜锡嘉名，且昭善贷。其贝州可降为军事州，废永清军号，仍赐恩州为额。其广南东路恩州以南恩州为额。」 
干宁军：太平兴国七年以沧州永安县升为军，大观二年升为清州，政和五年废为县。 
干宁县，太平兴国七年以沧州永安县北(折)[析]置县来隶，熙宁六年废为镇，元符二年复。 
熙宁五年八月二十五日，高阳关路安抚使韩忠彦言：「转运司欲移干宁军于沧州干符寨，废军为县，以避河患，人不以为便。」知沧州赵瞻亦言：「干宁民心恟惧，皆谓河水颇已顺行，又增堤数倍坚固，移军实有害无利，乞速罢以安边民。」从之。 
(元佑)[元符]二年三月十 
      
八日元符：元佑，据《长编》卷五○七改。，河北路都转运司言：「干德军申，旧有干宁倚郭县，自商胡口决，人户流散，废并入本军。近年人户多已归业，增及万户已上，合复为县。」从之。 
崇宁三年三月八日，户部言：「干宁军干宁县归化、定边两乡人户状，本军元有倚郭干宁一县，先于熙宁元年内将本县废罢入军，元符元年蒙再复本县。窃缘自复置县来，创添役人，不唯止为役钱浩瀚，兼诸般催科，甚是搔扰，乞行废罢本县并入本军，依旧一就通管。」从之。 

大观二年三月二十八日，诏：「国家承平垂一百五十年，三有河清之应，越千岁一清之期。今干宁军河清踰八百里，凡七昼夜，上天眷佑，敢不钦承!其以干宁军为清州，以答天休。布告中外，咸使知之。」 
永静军：唐景州，周降定远军，隶沧州。太平兴国六年，以军隶京师，景德元年改今名，嘉佑八年废，熙宁十年复。 
东光县，太平兴国六年自沧州来隶。 
阜城县，淳化元年自冀州来隶，嘉佑八年废为镇，隶东光县，熙宁十年复为县。 
将陵县，庆历七年自德州来隶。 
信安军：太平兴国六年，以霸州淤口寨建破虏军建：原无，据《宋史》卷八六《地理志》二补。，仍以霸州永清、文安二县隶焉。后二县废归霸州，景德三年改今名。 
真定府：九门县，开宝六年废隶城县。 
石邑县，六年废隶获鹿县。 
井陉县，熙宁六年废隶获鹿、平山二县， 
      
八年复置，徙治天威军。 
灵寿县，熙宁八年废为镇八年：《宋史》卷八六《地理志》二作「六年」。，隶行唐县，元佑二年复。宣和二年以成德军称。
〔相州〕：邺县，熙宁五年废为镇，隶临漳县。 
永和县，熙宁五年废为镇，隶安阳县。 
汤阴县，宣和二年二月，以县隶浚州，八月内复来隶。 
宣和二年八月十八日，朝请大夫、直秘阁、知相州韩肖胄奏：「契勘本州岛旧管四县，内汤阴县于今年二月内浚州升为节镇，割隶去讫。缘本州岛系久来节镇去处，汤阴县是虏使往回食顿，今割隶浚州，即相州州城之南十五里便属别州界地分，境土蹙近，不称大藩，虏使往来，观望非便。」诏汤阴县依旧隶相州。 
北平军：庆历二年以定州北平寨置军，四年即北平县治置军使，隶定州。 
旧定州北平县，建隆元年自易州来隶。 
无极县，景德二年自祁州来隶。 
怀州：建隆元年为团练，后升防御。 
修武县，熙宁六年废为镇，隶武陟县，元佑元年复。 
武德县，熙宁六年废为镇，隶河内县。 
卫州：获嘉县，天圣五年自怀州来隶。 
卫县，五年建通利军，以县隶焉。熙宁三年军废，县复来隶。六年，废隶黎阳、汲二县。 
黎阳县，熙宁三年废通利军来隶。 
新乡县，熙宁六年废为镇，隶汲县，元佑三年复。 
通利军，端拱元年以滑州黎阳县置通利军，县仍隶焉。天圣元年 
      
(年) 
洺州：建隆元年升为防御。 
曲周县，熙宁三年废为镇，隶鸡泽县，元佑二年复。 
西临洺县，熙宁六年废为镇，隶永年县，元佑二年复为县，九月复为镇。 
深州：雍熙四年自州西北旧城徙今治。 
静安县，太平兴国八年，以下博县建静安军，雍熙二年军废，县还以隶。三年，废下博县，四年复置，改静安。 
陆泽县，雍熙四年废，隶静安县。 
束鹿县，淳化二年自真定府来隶。 
雍熙四年二月十二日，诏深州：「昨以(大)[犬]戎肆暴，侵我封陲，惟彼生民，被其荼毒，永言隐恤，勿忘于怀，思有改更，庶期安辑。宜以静安军为深州治所。」 
磁州：昭德县，熙宁六年废为镇，隶滏阳县。 
祁州：端拱二年徙置于真定府 城，景德二年升团练州，自 城徙治定州蒲阴「蒲阴」二字原脱，据《宋史》卷八六《地理志》二补。。 
蒲阴县，旧名义丰，太平兴国元年改，景佑二年自定州来隶。 
 城县，端拱二年自真定府来隶。 
深泽县，熙宁六年废为镇，隶 城县，元佑元年复。 
保州：建隆初以莫州清苑县置保塞军，太平兴国六年升为州。 
保塞县，建隆元年以莫州清苑县来隶，太平兴国六年改。 
庆源府：旧赵州，崇宁四年升为庆源府，仍以庆源军节 
      
度〔称〕。 
 乡县，熙宁五年废为镇，隶高邑县，元佑元年复。 
赞皇县，熙宁五年废为镇，隶高邑县，元佑元年复。 
隆平县，熙宁六年废为镇，隶临城县，元佑元年复。 
</div>
    <div class="pagination">
<a href="宋会要辑稿_page296.html">上一页</a><span>...</span><a href="宋会要辑稿_page292.html">292</a><a href="宋会要辑稿_page293.html">293</a><a href="宋会要辑稿_page294.html">294</a><a href="宋会要辑稿_page295.html">295</a><a href="宋会要辑稿_page296.html">296</a><span class="current-page">297</span><a href="宋会要辑稿_page298.html">298</a><a href="宋会要辑稿_page299.html">299</a><a href="宋会要辑稿_page300.html">300</a><a href="宋会要辑稿_page301.html">301</a><a href="宋会要辑稿_page302.html">302</a><span>...</span><a href="宋会要辑稿_page298.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
