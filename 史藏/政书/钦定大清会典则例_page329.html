<!DOCTYPE html>
<html>
<head>
    <meta charset="UTF-8">
    <title>钦定大清会典则例 - 第 329 页/共 354 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定大清会典则例 - 第 329 页/共 354 页</h1>
    <div class="content">　　旨廐内残疾驽马交内务府赏给各司院匠役人等○雍正四年奏准驾车驘廐内有残疾倒毙者驘移咨戸部转交左右翼监督照数买补马于各廐驽马内选补○七年奉
　　旨廐内小马如不敷用着交崇文门监督采买送廐○又定各廐驽马及应差巡羣驽马均于每年二月呈堂奏委侍衞司官各一人察覈出入倒毙数目将应补者咨各游牧羣总管照数拨补有残疾者移内务府赏给各司院贫穷匠役○又定各廐每月三次将见在马匹出入残疾倒毙数目移会计司分给草豆○乾隆六年奏准内马驽马有齿老不堪用者交两翼税务监督变价其残疾马匹照时价稍减变价银交广储司库○又奏准各游牧羣内如有额外多孳生者将羣内不拘牝牡骟马该总管视其齿老残疾不堪牧养者拨出其拨出马匹上都达布逊诺尔交张家口大凌河交山海闗各税务监督变价报院变价银交广储司库○七年奏准各廐应拨出变价之马于未交两翼监督以前如有倒毙者照变价减半每匹银一两着该廐长廐副赔补其银交广储司库○又奏准达里冈崖驼羣有齿老残疾者该处水草甚好仍畱牧养尙可孳生无庸选拨外其上都骟驼羣内齿老残疾者照马变价之例将齿老者照时价残疾者稍减其直均交杀虎口税务监督变价银交广储司库○又奏准大凌河牧羣每年拨出变价之马即就近交奉天府牛马税务监督如遇拨出马匹为数过多酌量分交山海闗两处税务监督变价○十五年奏准凡随围囘京之马匹有齿老残疾者照每年各廐拨出发崇文门监督变价例行○十七年奏准毎年二月以本院卿一人按视各廐驽马停其奏遣侍衞司官○十九年奏准
　　盛京应差马阙由都虞司呈堂具奏咨院行大凌河总管拨补
　　一马驼遗失处分康熙十六年奏准马驼羣于白日失去者令巡察人赔补不能赔者鞭一百风雨雷电惊失及昏夜失去者亦着巡察人赔补不能赔者鞭七十该班牧长失马者鞭八十有品级牧长准折赎牧长不去失马者牧副鞭八十该班侍衞及游牧总管失马驼四匹以下皆免议五匹以上侍衞罚俸六月总管罚俸三月○又奏准奉差官役所乘马因病倒毙者于岁终奏销如调习不时致残疾及走失者领马人鞭一百仍令赔补○二十二年题准马驼羣有失去者牧长免责罚俸三月○雍正十年定防军校防军失马皆治罪
　　一交纳马驼皮康熙年间定凡倒毙马驘驼皮
　　京师各廐用左司印送武备院大凌河牧羣由总管交锦州城守尉咨院转送武备院上都达布逊诺尔达里冈崖由总管交张家口监督各转送武备院○雍正四年定张家口着每年交马皮二千张马驹皮千张驼皮百张○五年定
　　京师各廐交送马驼皮每月终汇数行武备院覈对
　　一廐马刍菽顺治年间定各廐马日给黑豆三东升【毎升计仓升一升有半】草三束【束重七斤】其需用草豆由会计司分令各庄交送如有不敷由会计司移戸部由院具领咨取○又定由外廐取至应差驽马每匹各日给羊草一束公使乘内廐驽马至
　　南苑者给羊草如之其每岁需用草万束至三万束不等于冬季行奉宸苑给领分交各廐收贮备用每束给运价银三厘移戸部给领○康熙十八年奉
　　旨分交各廐黑豆着将黑豆仓米各给一半○又定每年自九月初一日扣至次年八月三十日各廐马驘驼应需豆米草数若干通计覈实行会计司分给各廐廐长每月三次将有无增减马驼数目呈报每月由院移会计司存案岁终将增减马驼并所余草豆数目汇数移会计司题销○二十三年奏准
　　上乘御马各日给黑豆仓米三东升草二束半备班御马黑豆仓米二东升草一束半仗马草二束半川马驾车马驘橐驼各给草二束豆米均与备班御马同○二十八年奉
　　旨秣马豆米每升减一合草每束减一斤○三十四年
　　奉
　　旨仗马豆米各减一半○又奏准川马豆米各减三合○四十五年奏准各廐饲马豆米每升各减一合草每束各减一斤○五十三年奏准
　　上乘御马内马各日给豆米四仓升五合草十四斤备班御马豆米三仓升二合四勺草九斤仗马豆米一仓升六合二勺草十一斤川马豆米二仓升五合草八斤驽马驾车驘橐驼各给豆米三仓升草十一斤若马驼内有残疾者豆米草各减一半○雍正元年奏准驾车驘草各减二斤○六年奏准川马驽马驾车驘橐驼停用仓米照依仓米数目折给黑豆御马内马仗马各减仓米之半折给黑豆如之○十年奏准各庄所交各廐草豆外其不敷用之草停其赴戸部领取令该处各委直年官一人同该廐官役确访时价采买每千斤除时价外给苫盖堆垜银四钱其不敷用黑豆会计司分给部豆由院领取内廐每石给运价银三分五厘
　　南苑各廐每石给运价银六分○十二年定各廐分给部豆如不敷用交直年官照时价采买应用银由会计司覈实移广储司由院具领令直年官领取○乾隆十六年奏准羊草运价停于戸部领取由广储司支给
　　一大凌河刍菽顺治年间定大凌河骟马每羣岁给黑豆三百食石谷草三万束羊草七万五千束牝马每羣岁给豆一百五十仓石谷草一万八千束羊草六万束其草豆由院行会计司分令
　　盛京等处各庄拨给○康熙五十一年定骟马每羣岁给豆九百十有四仓石四斗谷草三万束羊草七万五千束牝马每羣岁给豆四百五十三仓石六斗谷草一万一千束羊草六万束○雍正元年奏准骟马每羣岁增豆四百八十九仓石羊草减千束○十三年奏准
　　南苑牝马十羣移大凌河牧养每羣岁给豆五十仓石谷草三千八十束羊草一万五千五百二十束○乾隆五年定牝马每羣岁给豆百石○六年奏准大凌河将羣内孳生马分设牝马六羣骟马二羣至冬季入庄餧养不必增给黑豆仍于从前增给各羣内黑豆动用其不敷草稍为加增
　　一各廐麸鹻薪炭顺治年间定各廐秣马需用之鹻行戸每年交纳二万三千四百四十五斤运送本院收贮各廐长每月计应用鹻数呈堂领取○又定各廐所需餧马麸麦行内管领如不敷用移戸部给领夏季御马川马需用芦苇行奉宸苑给领均于岁终汇计用过数目咨会计司折草豆煤炭麸四仓石折豆一仓石煤三十一斤四两炭三斤二两苇每束折谷草一束○又定各廐炊煮豆米需用煤炭黑豆三仓斗六升用煤十一斤四两炭一斤二两米毎三仓斗六升用煤七斤八两炭十二两均于每年九月初一日扣至次年八月三十日汇计一年应用数目行会计司折给秫稭每秫稭十五斤抵折煤七斤八两炭十二两陆续送交该廐如不敷抵除将其余应用煤炭由会计司转移工部由院赴部支领○康熙五十九年奏准行戸年例应交之鹻着停止每斤按时价折银三分交广储司库○乾隆二年定旧贮本院之鹻业经用完合计各廐一年需用鹻二千七百斤咨广储司办给○七年奏准麦麸停止于戸部领取咨会计司于庄头等应征粗粮折银项内动支采买
　　一各廐杂支仗马廐椶结秋辔鞍五副驽马四廐官鞍各十副驾车马廐驾车鞍及车一两如不堪用应更换者鞍辔行武备院车行营造司各修理换给骑试御马及内监奉差各需用鞍辔移武备院取用用毕缴囘毎廐升斗移会计司秤标记新马木牌系马木行营造司木镵瓢箒箕吊筩荆筐木杠苇席大绳细绳均行掌闗防内管领各如数给领木槽水槽防刀锅阑柱等物各有朽坏移工部修理更换每廐各日给镫油一斤由会计司分令各庄交送岁除每廐各给爆竹行营造司苍术行药房均各如数给领
　　一公使口粮刍菽上都达布逊诺尔达里冈崖牧羣官役奉差来京所乘马日给羊草二束囘日涂次草束移戸部给票按站领取大凌河牧羣官役奉差来京每日人给口粮马每匹给黑豆四仓升谷草羊草各一束均移戸部炊米木柴二斤煮豆木柴二斤移工部各如数给领囘日涂次口粮草豆移戸部给票按站支领一治药岁用胡椒硫黄白矾呈文行广储司藜芦根行药房药筛行营造司瓢萝苇席箒罗圏柳木吊筩碾药所用驴均行掌闗防内管领各如数给领驴用毕缴囘其每年治马四黄散药物于次年二月内奏销治癞药物呈院覈销各廐及游牧羣有用治癞药及和药油并太仆寺所属牧羣需用癞药均照咨给与○乾隆元年奏准配合治马四黄散等药物移礼部领取一升补康熙年间定本院郎中员外郎主事员阙由内务府简选引
　　见补授兼司侍衞员阙于本院侍衞内简选掌御马侍衞员阙于本院侍衞司鞍长司鞍司辔内简选本院侍衞员阙移领侍衞大臣简选送院司鞍长阙于司鞍内简选司鞍阙于司辔内简选司辔阙于散司辔领催廐丁牧丁内简选均由院引
　　见补授笔帖式员阙移内务府于考中人员内签掣
　　补用
　　皇子司鞍司辔阙于廐丁内简补防古医人阙行八旗选取送院题补治癞医人阙于廐丁内简补兽医阙移礼部转行五城送院选补○雍正十三年奏准司辔阙于上三旗亲军内府防军及散司辔领催廐丁牧丁内遴选引
　　见补授○乾隆六年奏准本院侍衞凡遇升转均由
　　院出具考语保送
　　一
　　京师典牧官役升转顺治年间定廐长牧长员阙于廐副牧副内简选廐副牧副阙于司辔散司
　　辔领催廐丁牧丁内遴选
　　南苑廐长员阙于各廐长牧长内简选均由院引
　　见补授廐丁牧丁阙咨会计司将内府佐领内管领下闲散人咨送本院简选拔补各廐草夫等阙于草夫本戸子弟内拔补如本戸子弟不敷咨会计司于原佐领下丁册内人丁送院拔补百总等阙于草夫内拔补○雍正十年定廐长员阙于廐副内简选引
　　见补授○乾隆五年定驾车马廐骁骑阙咨都虞司
　　于各内管领下骁骑内照数补送
　　一游牧羣官役升补康熙年间定上都掌闗防总管员阙于内务府官及本院侍衞司官内简选由院引
　　见补授翼领员阙该总管于防古笔帖式牧丁内简
　　选保送由院引
　　见补授防古笔帖式员阙于该处牧丁内牧长员阙于该处牧副内牧副阙于该处牧丁内牧丁阙于该处牧羣人等子弟内均由该总管拔补効力笔帖式阙于廐丁牧丁内简补三年期满该总管保送由院咨内务府以笔帖式补用○康熙三十七年定大凌河总管及笔帖式牧长牧副阙均照上都例办理牧丁阙于义州锦州广宁等处骁骑及闲散人内由该总管拔补○三十九年定达里冈崖翼领笔帖式牧长牧副牧丁升补之例与上都同○四十一年定上都防古副管员阙于该处翼领内简选由该总管送院引
　　见补授○四十五年定上都达里冈崖翼领员阙于
　　署翼领内该总管简选送院引
　　见补授署翼领员阙于防古笔帖式牧长内由该总管简补○雍正五年定大凌河翼领员阙于廐长牧长内由该总管简补○十三年定大凌河牧长于副牧长内副牧长于牧副内牧副于署牧副内简选由该总管送院引
　　见补授署牧副于该处牧丁内简补○乾隆元年奏准大凌河効力笔帖式照上都例年满保送补用○又奏准大凌河翼领定为行走六年期满换囘咨该处对品题补○八年奏准大凌河等处翼领员阙照上都例于该处牧长内简选引
　　见补授不准戴蓝翎○十年奏准达里冈崖効力笔帖式向来原于廐丁内简选効力行走嗣后补人员内有愿往効力者定以年半期满更换来京补用此等効力之人如食钱粮者仍给原食钱粮未食钱粮者无论内管领佐领下人均准暂补该处廐丁额阙食钱粮効力年满之日照例分别补用补用之日准其将効力年分一并计算
　　一防牧官兵升补乾隆元年奏准各游牧羣防御员阙于骁骑校防军校内简选骁骑校防军校员阙于骁骑领催内简选均由该总管送院引
　　见补授防军由总管于牧丁内拔补如该羣牧长阙即令防军校兼充牧丁阙即令防军兼充一俸饷公费本院官应得俸糈及廐副牧副廐丁牧丁司辔领催各医人等应得饷银系旗人移该旗内府人移内务府汉人移戸部各支领其司鞍司辔内行走之厄鲁特每岁冬季来京当差至次年春遣囘内有兼侍衞者于当差日月给公费与侍衞同游牧羣各总管应得俸糈系旗人由该旗内府人由内务府颁给防古副管毎季俸银五十二两五钱翼领防御每季四十两骁骑校防军校每季各三十两署翼领牧长防军领催月给饷银各二两牧副一两五钱牧丁一两防古笔帖式如之由防军拔补之牧丁与牧长同上都达布逊诺尔岁春秋二季达里冈崖岁春季由该总管具册送院移戸部颁给大凌河岁春秋二季由该总管移
　　盛京戸部给领
　　一草夫地粮石橊庄草夫一百四十名内百总一人牌坊庄草夫四十二名内百总一人大坝草夫一百三十六名内百总一人外郎四人东坝草夫一百四十五名内百总一人外郎四人杨家庄草夫六十三名内百总一人外郎二人通州草夫二十八名内百总外郎各一人各给地三十亩月给银五钱米一斛其银米于内府三旗各佐领内管领下支给○康熙三十九年奏准石橊牌坊各庄草夫每名月增给银五钱米一斛○雍正五年奏准发遣瓮山马廐防草内监每名日给老米一仓升木柴一斤每月移戸部营造司支给○乾隆二年奏准大坝东坝杨家庄通州草夫毎名月增给银五钱
　　一游牧羣典牧官田庐康熙三十八年奏准大凌河牧羣所设总管副管笔帖式均照各省驻防例给与房屋地亩房屋移工部地亩移戸部各照例拨给○又定初给地亩未经收获以前给一年口粮并迁移家眷涂次每日应用口粮草豆移戸部给票按站支给其所用车及出闗路引移兵部给发○乾隆八年奏准大凌河牧羣翼领既由该处牧长内选补给六品俸糈给官房居住从前所得官地交该地方官应得一年口粮草豆悉行裁汰












　　钦定大清会典则例卷一百六十六
<史部,政书类,通制之属,钦定大清会典则例>
　　钦定四库全书
　　钦定大清会典则例卷一百六十七
　　内务府
　　奉宸苑
　　一建置康熙二十三年设奉宸苑铸给印信
　　简内务府总管一人掌之管理一切苑囿事务凡有题奏照上驷院武备院例自行题奏设郎中一人员外郎四人主事一人笔帖式九人○四十年奏准増设笔帖式一人○雍正元年奏准增设笔帖式二人○六年奏准奉宸苑卿定为三品○十三年奏准增设笔帖式二人○乾隆十四年奉
　　防奉宸苑卿定为二人由侍衞内务府官各简一人补授仍简大臣兼管院事○十六年奏准増设郎中一人笔帖式二人
　　一奉宸苑所
　　景山
　　瀛台
　　蚕坛
　　阐福寺
　　永安寺南花园河道
　　万寿寺髙亮桥
　　行宫各设八品苑丞未入流苑副各一人乐善园行宫八品苑丞未入流苑副各三人翰林花园未入流苑副一人○初设八品催长二人领催十有二名○康熙二十五年増设八品催长四人○雍正二年增设八品催长二人○乾隆四年增设催长一人领催四名○十一年
　　阐福寺增设催长一人领催一名○十六年奏准增设八品催长三人领催六名以八品催长改为八品苑丞其由领催委署之副催长改为未入流苑副领催改为执事人
　　一
　　南苑设官顺治十八年设员外郎二人○康熙八年于员外郎二人内改一人为郎中○二十三年设笔帖式六人○二十四年奏准苑内原有大红门小红门东红门南红门西红门五门又增设正国寺门黄村门廻城门双桥门共为九门大红门设四品总领一人领催二名骁骑十有八名其余八门每门各设五品防御一人领催一名骁骑九名并属南苑郎中管辖○三十年奏准新旧
　　行宫各设未入流苑丞一人苑副二人○三十六年奏准南红门
　　行宫设未入流苑丞一人苑副二人○五十二年奏准南红门
　　行宫增设苑副一人○雍正元年奏准增设员外郎一人又于笔帖式内委署主事一人○乾隆元年增设主事一人○十八年增设八品催长一人听差人十有五名
　　一
　　畅春园设官康熙年间定设郎中一人八品苑丞三人未入流苑丞十人笔帖式十人○四十三年设
　　西花园八品苑丞二人未入流苑副八人笔帖式二人
　　一
　　圆明园设官雍正元年奉
　　防圆明园设笔帖式四人○又增设笔帖式四人○二年设苑丞六人苑副十有二人○五年增设笔帖式四人○七年奉
　　防苑丞六人着授为六品赏戴蓝翎苑副十二人以六人授为七品六人授为八品○乾隆六年奏准于笔帖式内委署苑副二人增设学习笔帖式二人○八年设主事一人增设七品八品苑副各一人○十六年奏准设七品库掌一人于笔帖式内委署苑副五人○又奏准
　　长春园设六品苑丞一人七品八品苑副各一人○二十年奏准
　　圆明园协理事务郎中员外郎阙即于本处主事及六品苑丞内简选引
　　见补授
　　一
　　静明园设官康熙三十一年奉
　　防澄心园着改名静明园设未入流苑丞一人未入流苑副三人笔帖式一人○乾隆五年奏准由
　　西花园拨往八品苑丞一人未入流苑副一人○十八年奏准苑丞二人授为七品苑副四人授为八品
　　一
　　静宜园设官乾隆九年奉
</div>
    <div class="pagination">
<a href="钦定大清会典则例_page328.html">上一页</a><span>...</span><a href="钦定大清会典则例_page324.html">324</a><a href="钦定大清会典则例_page325.html">325</a><a href="钦定大清会典则例_page326.html">326</a><a href="钦定大清会典则例_page327.html">327</a><a href="钦定大清会典则例_page328.html">328</a><span class="current-page">329</span><a href="钦定大清会典则例_page330.html">330</a><a href="钦定大清会典则例_page331.html">331</a><a href="钦定大清会典则例_page332.html">332</a><a href="钦定大清会典则例_page333.html">333</a><a href="钦定大清会典则例_page334.html">334</a><span>...</span><a href="钦定大清会典则例_page330.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
