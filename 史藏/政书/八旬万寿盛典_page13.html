<!DOCTYPE html>
<html>
<head>
    <meta charset="UTF-8">
    <title>八旬万寿盛典 - 第 13 页/共 321 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>八旬万寿盛典 - 第 13 页/共 321 页</h1>
    <div class="content">　　八旬肇庆取洪范念用庶徴之文镌
　　寳以志
　　御制记文发明体
　　天爱民诚心勤政之实谓即
　　古稀犹日孜孜之志日慎一日以凝
　　鸿贶而答
　　昊慈大同之兆偹福之隆皆应念而徴有莫之致而至
　　者惟敬诚干愓励无逸于
　　深衷斯保右命申迓庥徴于滋至继自今先天弗违
　　后天奉若
　　亿万斯年之庆阶
　　睿念之所运量焉尔
　　己酉元旦
　　喜暴声中昕曙晖太和元会聚冠衣东瀛北漠聨西旅三百八旬始万防【今年闰五月得三百八十四日举成数也】所幸一身七叶见【予上事　　皇祖下得元孙是一身已见七世】讵惟今鲜古来稀何脩遇弗忍言矣益慎益钦
　　昊贶巍
　　元旦试笔
　　农谚申过酉入礽乞浆得酒祝休徴论旬负扆七将八数【去声】世弄孙元继曽漫惜　増为嵗减且欣年减是年増处尊莅乆滋深畏消息理照切业兢
　　四始开晨法太微勅防方寸凛惟防亮功凝绩理纪协九防万邦留熟祈戒老已忘戒彼壮用寛自胜用其威厯干以六逮乎丙归政吾将冺是非
　　题匣贮古稀天子寳
　　天子古稀九玉章匣贮闲画工献彼技射虎肖其间【匣盖靣饰射虎图宛肖围中光景】　已十年阅何曽一瞬悭雄心渐消冺逸志在髙闲
　　幸盘山启跸之作
　　春日行时动养和宜老年盘山送佳气御苑发华旃润野无尘坌连阡看麦芊东门仍跨马【上年五月幸避暑山庄启跸日上驷院将御马迟悮因乘舆而行非意图安逸也今日仍乘马一时扈从及送驾诸臣无不同深庆忭】万众意欣然
　　启跸幸避暑山庄即事得句
　　乘舆去嵗仆臣差【向年幸山庄必乘马启行去嵗以上驷院偹马迟悮乃乘轻舆非更往例也】避泞今朝更御车【连日放晴而昨夜复大雨逹旦因念肩舆者泥泞难行不惟不乘马且更御车矣】近八自渐殊逊昔停三已觉再难加【本择吉初一日啓跸因二十八九日之雨是以改期今日然扈从人等已俶装多待三日势难再停而行未数里雨亦旋止尤为可喜】往年雨猎那辞勚【往嵗木兰行围虽遇雨亦不止猎是以屡有雨猎之作若因雨复即改行期是予耽居御园矣】此日园居可恋嘉兵役修除实劳矣普教优赐费非奢【修道兵役颇皆出力因命从优人各赏银一两以示体恤】
　　登四靣云山亭子
　　一嵗虚檐必一巡轻舆复此陟嶙峋侵晨几防收残雨傍午髙空净碧旻且喜山田暴多稼那无逸兴答清辰拈毫笑谓孤亭道共汝行将度八旬【是亭搆于康熙辛夘正与予齐年也】
　　中秋日即事
　　兴州承徳古今置避暑山庄即御园每嵗于斯行庆典明秋当乃度宫垣【每年在山庄举行庆典率成常例明年为予八旬万夀仰沐　　昊苍笃佑载籍罕闻自当回跸京城御殿受贺俾臣庶各伸祝嘏之忱】　乎归政五年此【自明年至乙夘归政之期仅余五载自当于此度节敬邀　　鸿贶】得否如期一意存翰侣册呈厯来什展嫌频叠砌陈言【廷陈有彚书御制中秋诗册进呈者展阅虽意兴各殊而陈言未免频见叠出者】
　　入崖口
　　崖口平从旧路入昨年遇潦偶然思情当曲体惟兹众知不可惟者是时【去年入崖口偶縁潦水盛涨虽扈从人等俱至大营而行李多未能到不可不　体众情罢围旋跸然农隙讲武时不可违而　　家法昭垂意最深逺今年自当依例举行】及老仍应厪武诘柔遐兼以沛恩施【予虽年届八旬而精力尚健不敢以诘武为劳矧防古王公台吉等每年于万夀前至山荘宴赉骈蕃即布围之千二百人俱有赏赐是柔遐之中兼寓恩施法制诚为美善】秋云朗霁山原廓狝典前年正若斯
　　出崖口作
　　君职诘戎率蒇为【拟八旬后可勿乗骑今嵗仍必举行秋狝亦犹一二年内欲予　中祀皆亲祭一周以尽君职之意详见巴顔和乐行围即事诗注】出崖口合御车宜明春禁苑开八庆后嵗山庄望九期【明秋八旬庆典固当于京城御殿受贺后嵗至山荘避暑则年已望九理应节劳罢乘骑矣】未致政宁当自逸拟临观敬效前规【予年十二待　　皇祖行围维时询之　　御前诸臣知　　皇祖围中弗乘骑者已数年矣今秋连举十三围马上命中不减昔时仰邀　　天眷更加优厚后嵗即不欲乘骑然秋狝令典我　朝家法所贻予未致政以前不敢自逸届期仍拟率皇子及孙曽元辈进哨令皇子等行围而予于看城临观或坐而引弓射兽仿效　　前规是亦伊古所无之盛事惟待　　天恩之黙佑耳】能如是否心诚愿防待
　　天恩佑赉垂
　　回跸御园有作
　　避暑狝秋蒇旋跸古稀九老幸康强驰驱有节知珍重重【年届八旬防骑自当有节是以近嵗木兰围中不复甚驰驱今嵗偶遇前禽近马犹能中获则素所练习固非竒异也】射猎无妨偶效常往返倐经四月速旰宵敢懈万几忙十分稔望二分失【春夏直省田苗长茂未可兾上丰惟因秋雨过多低洼处所不无淹浸据报止有八分经途体察诚如所云殊甚轸惜】体察沿途惜不遑
　　即事杂言
　　望雪今年殊往年惟因扫叠赏行便【今嵗秋雨霑足不似往年盻雪之惟每年得雪后扫叠培树加赏步军园丁人等是以刻下转兾雪泽也】南西园事两耆定【去嵗此时正盼望安南郭尔喀报捷之信兹阮光平廓尔喀俱已归顺与年班防古回部及朝鲜琉球暹罗诸国俱已入贡贺正】东朔诸藩宿致防庶政心钦铭敢懈八徴耄念寳新镌春朝吉日幸成用坐位帖言乆称旃【予因来嵗八旬正夀八徴耄念之寳仲冬即已成于立春吉日遂行钤用因念顔真卿坐位帖有行百里半九十里之言而犹恐难副其名兹得钤用御书新年即至何莫非　　天恩眷佑乎】
　　己酉除夕
　　今嵗值夏闰便宜一月多忽仍大除到雅合五言哦卷烛红犹昔防烟白飏和古稀已艰致厯数倐旬过








　　八旬万夀盛典卷三
　　钦定四库全书
　　八旬万夀盛典卷四
　　宸章【四】
　　乾隆五十五年
　　皇上圣夀八十
　　御制诗文
　　四诗论
　　昨自避暑山荘防至御园之作有慙徳徳无称四得之句盖引而未发兹乃叙而论之
　　夫子思引孔子之言以为位禄名夀胥因徳而得之则知有徳而得之者为实无徳而得之者为虚若予无其实而得其虚其慙愧可胜言哉盖予之位
　　天地之所命
　　宗祖之所授无是二者予因何而得之亦惟栗栗危惧虑官厥官遑敢自诩其得以傲物哉至于禄则九寓所同仰万民所共春岂啻十目十手之视指哉毫厘之失谬以千里威福玉食一渉私欲之作必致越其始而陨厥终能保保其得乎若夫名为实之賔实则賔之主也居九重之上临百辟之尊孰不以虚言誉之即今八旬大庆之献词颂者不可偻指数则此名也亶其实乎虽文徳武功微有实迹之可称然无一不由兢兢业业中所出且恐具其始而失其终得将不保敢自怡乎兹逮八旬不可不谓之夀然此夀乃
　　天地黙佑
　　祖宗延禧予一人幸逢其防敢强顔以为有所致哉且予五十五年之间无一日因微疾而不理事者求仙素所鄙即医理并不识亦惟慎起居莭余食以为养生之常道耳则又有何术之可得凡此四者皆予所得而实皆非徳之所致也非徳之所致则所谓有其名而无其实忸怩之不暇又何能蕼然自居而不疑方将慎半九十之惧孜孜矻矻以待五年之归政可称全人则惟敬待
　　天恩而不敢或必者耳着论自警并以示羣臣之献词颂者
　　四得续论
　　近作四得之论非自谦也盖纪身之鲜实徳与己之所实见耳然尚有未尽意者前论切乎已续论公天下抑亦有所独者耳
　　盖中庸苐十七章子曰至子孙保之而止所以戒为天子者保其位而已此皆夫子之言其下四得之绎则皆子思之语非夫子之语也以位言之易曰君子思不出其位则君子之位也又曰圣人之大寳曰位则圣人之位岂岂必曰天子之位乎尧舜禹有天子之徳可谓得天子之位其余皆不可谓得天子之位孔夫子有圣人之徳可谓得圣人之位其余皆不可谓得圣人之位也孟子所云故益伊尹周公不有天下其心未尝不羡天子之位虽欲行其道之意耶然非至言也盖益得益之位伊尹得伊尹之位周公得周公之位非不得也若孔子必无是语而朱子注子思此章直以为必受命为天子是亦孟子之遗意耳予以为后世之乱臣贼子未必非此言有以启之然此言非予言之他人不敢言也且自古至今无一代无天子是皆得其位者乎予不敢以得位自居实因徳不胜而滋惧耳至于禄则自天子以至百辟卿士皆食禄者也尽其职乃可谓之得鳏厥官不可谓之得而其本均不出于修徳也王禹偁待漏院之记微见其端矣若夫名乃实之賔实者徳之谓也无其实而有其名不滋愧乎三代以下惟恐不好名予谓此语亦未臻而清流操室中之戈者非因名有以害之乎夀则秉来之气数所不可强盗蹠夀而顔渊天盗蹠果得夀乎顔渊果不得夀乎古来莭以以终者谓之不能得保其夀可乎兹故申而论之以戒后世之不务修其徳而徒慕四得以反致败其徳且以靖天下后世之托圣贤之书以妄兴其欲有所得之得之心有位与无位之人可不深思所以自处哉
　　作是论时引用繋辞圣人之大寳曰位盖亦断章取义耳予之意则以为天子有天子之位圣人有圣人之位分而言之然亦非始予意也盖中庸上莭孔子之言德为圣人尊为天子已区而三之矣既而思之繋辞本文下即继以何以守位曰仁何以聚民曰财理财正辞禁民为非曰义是则天子之事也似繋辞所指圣人即天子然按诸经从无尊□时天子为圣人如后代所称圣君圣主圣上者大禹谟乃圣乃神为益对舜称尧之词微子之命克齐圣广渊为成王对微子称汤之词皆非称堂时天子也三代上君臣之际情亲而切质无取乎颂语惟荘子华封人祝尧使圣人夀使圣人富使圣人多男子为当时语尧因圣人也然则称天子为圣人起于用秦之开亦如朕之字専为天子自及乃昉自秦也十翼为孔子作不应作系辞有是语且上系苐十一章若莫大□宪贵莫乎乎圣人又分着矣欧阳修以择之不精繁衍丛脞近于战国后语疑十翼为杂取后世讲师之説非孔子所作亦不为无见论成偶思及之并按于后【臣】等谨按徳者得也徳为福基一得而无不得其理可信之
　　天
　　皇上正位凝命
　　茀禄用康
　　圣筭之延洪与天为量良由
　　圣人居
　　天子之位徳弥劭而
　　福日増实于必得之理有符合者乃
　　渊衷让羙复申以修徳致福之原屏颂扬而戒歆慕
　　防绎
　　圣论二萹成已成物彚为一原皆前圣所未发一人一人之禄禄名夀
　　敷锡为四海之位禄名夀而
　　钦承
　　昊贶日进无疆于中庸之理推之弥广按之弥深矣
　　庚午元旦
　　庚戌三阳又肇春
　　天恩沐得八之旬七希曾数六诚有三逮应知半未臻【三代后帝王年登古稀者惟汉武帝梁武帝唐明皇宋髙宗元世祖明太祖六帝至于年登八十者又惟梁武帝宋髙宗元世祖三帝然搃未五代同堂矧予仰沐　　天恩备邀诸福尤深感荷】幸值乆安户孳盛殷懐长治俗还淳自强不息重铭志【予既镌入八徴耄念之寳副以自强不息亦犹七旬时刻古希天之之寳副以犹日孜孜皆铭干之志也】归政干干待丙辰
　　元旦试笔
　　元旦试茟例成诗秉烛抚笺藻句摛心喜腊逾春肇日思艰丝贵米昂时由今视昔曽何济救补偏惟勉为汉武云云汲黯戅非予事只忸増怩
　　养性殿即事
　　例以初韶迓新祉庆开八袠拂吟笺题词又复逮三嵗【自丁未题诗后逮今又三年矣】归政仍当五年栢植假山渐成古梅称真树欲妍有无为里分心性【丙辰题养性殿诗云养心期有为养性保无欲心动而性静也要之均宜得养】一字縂湏养以全
　　新正重华宫茶宴廷臣及内廷翰林用八徴耄念之寳聫句复得诗二律
　　古稀天子未教行登八如前太矫情【庚子年王公及内外臣工奏请庆祝七旬万夀未即允行前嵗复再三恳求于今嵗举行八旬庆典于思藐躬荷膺　　天眷寔为史册所罕闻而天下臣民爱戴之忱出于至诚如再为固却转属矫情因俯允所请仍饬毋得过于华侈致滋縻费】制寳仍勤庶徴念聫萹惟冀众规呈较于卫武铭以诚比似周宁铭以诚机鉴豆觞资日用丝纶况此繋王贞刻玺由来
　　祖制遗　　【皇祖望七时欲刻一通用小玺命内廷翰臣拟文皆无当　　圣意者乃定戒之在得四字予于七旬时镌古稀天子犹日孜孜寳及此次镌八徴耄念之寳不息二寳亦防仿我　　皇祖之意借自儆云】两言戒得缅
　　宏规作堂前与后为记【避暑山荘戒得堂有前后记二萹】纪袠七过八及期自幸毎因増自慽【予受　　皇祖眷顾之恩至为优渥矢愿亦只希　　皇祖享国之年即当归政今惟余六载窃幸已跻八袠惟念皇以幼龄践阼在位六十一年而　　夀实未七及旬追忆之余毎切怆懐】惟惭那更侈惟怡六春秋阅当归政获否天恩敬俟之
　　八徴耄念之寳聫句【有序】
　　纪曲礼之年近期頥而称耄中庸之之防诚悠乆以为徴惟有所受之而夀以名且于时保之而寳乃大盟宿心而冩篆开春首以聫吟时则翰直由庚枝论奄茂伫月阳之临橘逮日闰之余桐是予震夙之期抚乃干行之运河图之合天地重五而大衍无穷黄钟为事本根隔八而相生不已嵗増月益予惟调幕之蘉日就云瞻众乃称觥之吁俯鍳羣情之莫夺勉依庆之之获申瞬迅转于驹光肩仔承于骏业现夀者相□赤子心忆
　　含饴防
　　于方冲洎受鬯
　　付遗于未壮几至万而京垓亿兆指难处于恒沙嵗积旬而二十九千【八十嵗凡二万八千八百日举成数也】心靡间于刻漏周伯星之见凡几华封人之祝渐多岂意宵肝之寻常遂跻春秋之八十溯自三代以下如前六帝之中及耄惟三称贤仅一粤蒙古开基之主当至元致治之秋建号则三纪未逾卜世则四传已讫【考秦汉以来诸帝登古稀者凡六见其中跻八袠者仅三梁□帝宋髙宗固不足道惟元世祖可称贤主而建号只三十五年孙成宗讫顺帝方四世亦不能如今五代同堂详见八徴耄念之实记】百代皆为天子従未闻运防之全五福已偹藐躬总特荷
　　眷
　　贻之厚在盛世不言瑞应而皇极宜有敛敷比者屡绥而稼穑顺成允治而海河循型仁讲让民聚指以同居绩学抱经士弹冠而赐苐野斟菊液二万余里之老妇问安国衍瓞绵百九四家之元孙在抱罗斛则新封如砺朱波则底贡厥琛两畨【四川土司台湾生畨】之土目年班四国【朝鲜安南琉球暹罗】之陪臣元防人遥西极廓尔喀使遣顶经宅定南交阮光平先来请顾惟凉薄躬何徳以克轃上赖
　　洽熈事非常而胥防言之夸矣方懐蹈虎而渉水命不易哉曷副披图而刻玉语无徴而不信心永念之在兹记书寻今古之文钦孔壁具帝王之治王归自镐国旧封箕重访道于胥余述锡畴于文命理蕴洛书之九位算符洪范之八徴序雨寒燠风之时应视听貎言思之敬惟星惟日惟月惟嵗省勤上下之交用成用明用章用康精騐天人之际冕端受顼盘浴铭汤是用篆以成章勒之延喜色华华而质粹道絜矩而形方得夀偕宣鼓之成计字协羲爻之画【寳文六字】引之向用【引首曰向用五福】副以健行【副章曰自强不息】佩押纽以交龙座侑觞而称兕淮南子喻因抑埴模范斯存乾清宫记并尊蔵球图埒重不言既夀陋蓝田缪篆之镌即此心鄙嘉靖醮章之卬殿诸御茟文足徴而识此长年予后人嗣其念而世恒寳用芗之作记可赓诗四七廵母以颂以规千万嵗不在玺在徳耳惟亮功百职卿士师尹彛伦共念于箕畴予尚邀福九龄夜寐夙兴抑戒更徴于卫雅
　　【御制】逾七幸当开八袠箕畴耄念八徴符镌琳用此资抑埴【予于上年长至月因开嵗夀跻八袠思复镌玺以资钤用宜莫若洪范八徴之念乃命选和阗良玉刻为八徴耄念之寳盖予仰荷　　天庥康强犹昔而勤政爱民固不敢一日不自勉也】
　　茗胥教洽
</div>
    <div class="pagination">
<a href="八旬万寿盛典_page12.html">上一页</a><span>...</span><a href="八旬万寿盛典_page8.html">8</a><a href="八旬万寿盛典_page9.html">9</a><a href="八旬万寿盛典_page10.html">10</a><a href="八旬万寿盛典_page11.html">11</a><a href="八旬万寿盛典_page12.html">12</a><span class="current-page">13</span><a href="八旬万寿盛典_page14.html">14</a><a href="八旬万寿盛典_page15.html">15</a><a href="八旬万寿盛典_page16.html">16</a><a href="八旬万寿盛典_page17.html">17</a><a href="八旬万寿盛典_page18.html">18</a><span>...</span><a href="八旬万寿盛典_page14.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
