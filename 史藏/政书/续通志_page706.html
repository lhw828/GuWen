<!DOCTYPE html>
<html>
<head>
    <meta charset="UTF-8">
    <title>续通志 - 第 706 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 706 页/共 1359 页</h1>
    <div class="content">路发运事雍熙四年以诸道水陆发运并为一司命继升与刑部员外郎董俨同掌其事号为称职俄迁右神武军将军端拱初改领本州岛团练 
使三月卒年六十四赠洋州观察使子昭远

　　王昭远

　　 王昭远

　　昭远形质魁伟色黑继升名之铁山有膂力善骑射少时入山捕鹰鹘值涧水暴涨十余丈昭远升大树经宿得免尝涉河冰陷二公傍共 
援出之昭远神色自若喜与里中恶少游处一日众祀里神昭远适至有以博投授之谓曰汝他日傥有节钺试掷以卜之昭远一掷六齿皆赤 
南游京师事太宗于晋邸特被亲遇常呼其小字及即位补殿前指挥使稍迁都知从征太原先登为流矢所中血渍甲缕战益急会刘继元降 
命守城门籍兵仗又从征范阳多所擒获超散员指挥使涪王之迁房陵也禁卫诸校杨均王荣等以依附被谴独昭远无所预太宗以为忠再 
迁东四班都虞候太宗尝草书纨扇作古诗赐诸将意多比讽其赐昭远尤加赏遇二年领沙州观察使 【按宋史地理志无沙州惟外国传 
有沙州为汉炖煌故地唐时置沙州后没吐蕃至宋时世为曹氏所据不应复为殿帅领职葢宋初殿师所领使额每沿袭旧名未尝亲镇其地 
故多不见于宋史地理志】 再为并代副都部署至道中李继迁扰西鄙绝灵武粮道命昭远为灵州路都部署护二十五州刍粟竟达灵武继 
迁不敢犯真宗即位徙定州行营都部署寻拜保静军节度使充天雄军都部署知府事咸平二年移知河阳数月卒年五十六赠太尉谥惠和 
昭远颇知书性吝啬所至无善政母弟昭懿亦事晋邸至捧日弟昭逊西京作坊使初祖母郭氏尝对昭远母指昭远曰此儿有贵相他日必至 
公侯指昭懿曰此儿奉钱过二万不能胜矣果皆如其言昭远子怀普九岁事太宗左右至西京左藏库使平州刺史怀一供备库副使怀正内 
殿承制怀英内殿崇班

　　△尹宪

　　尹宪并州晋阳人开宝中事太宗于藩邸太宗即位擢为殿直充延州保安军使改供奉官太平兴国四年护府州屯兵与鄜州三族会攻 
岚州破敌千余众擒伪知岚州事马延忠拔缘河诸砦以功转西京作坊副使入朔州界破寍武军杀其军使获人马器甲甚众改护夏州兵转 
供备库使杀戮三汊丑奴庄及诱其渠帅屡降诏书褒美雍熙初诏就知夏州攻破李继迁之众于地斤泽继迁遁走俘获四百余帐奏请于所 
部抽移诸帐别置骑兵号曰平砦以备用诏从之破岌嘉勒罗尼等十四族 【按宋史夏国传载宪知夏州与都巡检曹光实破李继迁于地 
斤泽作太平兴国八年事太宗本纪作雍熙元年与此同至宪破岌嘉勒罗尼十四族太宗本纪及党项传并作雍熙二年本传载于雍熙初宪 
知夏州之前与太宗本纪党项传俱不合今移置于此】 俄杀芦关及南山伊埒数族诸族遂扰代还为洪州巡检未几命护莫州屯兵诏知瀛 
州兼兵马钤辖知沧州移邢州皆兼钤辖淳化初与王文宝并命为四方馆使连护镇定州屯兵改知贝州移高阳关兵马钤辖知定州与兵马 
部署王荣不协荣素粗暴因忿殴宪仆地宪怏怏致疾数日卒年六十三

　　△王宾

　　王宾许州许田人小心谨愿年十余事宣祖左右及长善骑射太宗领兖海节制署府中右职太平兴国初补东头供奉官亳州监军迁仪 
鸾副使从征太原又从征范阳与彰信节度刘遇攻城东面五年车驾北巡副王仁赡为大内都部署七年改洛苑使会汴漕壅滞军食不给诏 
别置水陆发连两司以宾有心计会领演州刺史与儒州刺史许昌裔同掌其事凡四年储积增羡号为称职改神武将军黎阳当舟车交会禁 
兵常屯万余以度支使张逊荐命护黎阳军兼领黄御两河发运事俄领本州岛团练使以宾请黎阳建通利军命就知军事宾规起公署邮馆供 
帐之器咸具加本军大将军俄兼河北水陆路转运使贝州兵屯无壁垒分寓邸肆宾选隙地筑舍千二百余以处之诏优褎美召为右羽林军 
大将军判左金吾兼六军诸卫仪仗司事淳化四年出知扬州兼淮南发运使徙为通许镇都监至道元年卒年七十三宾事宣祖太祖太宗殆 
六十年最为勤旧故恩宠尤异前后赐赉数千万俱奉释氏在黎阳日按见古寺基即以奉钱修之掘地丈余得数石佛及石碣有宾姓名宾异 
其事以闻诏名寺为淳化

　　△安忠

　　安忠河南洛阳人形质魁岸不知书纔通姓名而己事太宗藩邸殆二十年太宗即位授东头供奉官弓箭库作坊等使掌屯兵于雍州会 
曹彬败于拒马河忠分砦兵布列缘边以备游骑与大将李继隆田重进崔翰追契丹于祁州北端拱元年移护高阳关屯兵契丹侵镇定又与 
崔翰等拒之傅潜阵于瀛州忠当城之西面徙知寿州移贝州有剧贼十二人久为民患忠悉捕获淳化四年判左金吾街仗王宾出知扬州以 
忠代为左龙武军大将军忠泣请诸卫将军列在朝外不得近左右愿复旧职帝笑曰环列之官古官也大将军三品汝终不知朝廷表着之位 
因从其请俄复东上合门使充淮南诸州兵马钤辖至道三年以病求归至泗州卒年六十四天禧元年录其孙惟庆为殿直

　　钦定续通志卷三百十六

　　●钦定续通志卷三百十七　列传一百十七

　　列传

　　宋 【二十一】

　　○宋二十一

　　张鉴　　　　姚坦　　　　索湘　　宋太初　　　卢之翰　　　郑文宝　　王子舆　　　刘综　　　　卞衮　　许骧　　 
　　裴庄　　　　韩国华　　慎知礼【从吉】

　　张鉴
　　姚坦
　　索湘
　　宋太初
　　卢之翰
　　郑文宝
　　王子舆
　　刘综
　　卞衮
　　许骧
　　裴庄
　　韩国华
　　慎知礼 【慎从吉】

　　△张鉴

　　张鉴字德明瀛州团练使藏英之孙父裔以荫补供奉官鉴本将家幼嗜学太平兴国三年擢进士第释褐大理评事累迁监察御史奉诏 
决狱江左颇雪冤滞厯殿中侍御史会命曹彬等进讨幽州问羣臣以方略鉴上疏极言不可论者以鉴燕人沮议非忠太宗置不问与赵延进 
同掌左藏 【按宋史赵延进本传不载掌左藏事】 延进恃恩踰规鉴廷奏之有旨罢延进以鉴判三司度支凭由催欠司时三部各置凭由 
催欠鉴请并为一从之淳化初 【按宋史本传下文云淳化中盗起西蜀考宋史地理志及通鉴置临江军在淳化三年分天下为十道在淳 
化四年盗起西蜀在淳化五年不应于盗起西蜀事始书淳化年号此处增淳化初方见分明下淳化中从删】 王明李惟清荐其能用为江南 
转运使本部有大姓为民患鉴以名闻太宗尽令部送魁首及妻子赴阙以三班职名羁縻之江左震肃又建议割瑞州清江吉州新淦袁州新 
喻三县置临江军时以为便召还特被慰奖梓州符愿骄僭不法命鉴代之迁刑部员外郎再迁改都勾院擢拜枢密直学士知通进银台封驳 
司掌三班请考校供奉官以下殿最即诏鉴兼磨勘职又言改三司为左右计分天下为十道非便未几果复旧五年盗起西蜀王继恩讨平之 
其下恃功暴横益州张咏密奏请命近臣分屯师旅遣鉴与西京作坊使冯守规偕往面授方略鉴以益部新复军旅不和闻使命骤至易其戎 
伍恐或猜惧变生请假臣安抚之名帝称善鉴至蜀与咏即遣部戍卒出境继恩麾下使臣亦多遣东还督继恩等分路讨捕残寇而自招辑反 
侧事平拜左谏议大夫户部使会五路进兵讨西夏命鉴往环州与李继隆议护送刍粮入灵州及还疏请以灵州赐继迁稍息飞挽之役 【 
按长编载鉴此疏在至道三年正月再往陕西督饷之后非灵州还时所上也据疏内有因兹首春俾务东作云云当在三年正月再往陕西时 
】 寻诏鉴专督军粮以军兴法从事馈运颇集真宗即位迁给事中使如故咸平初改工部侍郎出知广州移知朗州溪洞羣蛮数寇扰鉴召酋 
豪谕以威信皆俯伏听命召还以疾徙知相州景德初卒年五十八子士廉为殿中丞士宗太子洗马士程屯田员外郎

　　△姚坦

　　姚坦字明白曹州济阴人开宝中以尚书擢第补将陵尉厯知浔州太平兴国三年召还为著作佐郎通判唐州八年诸王出合诏给谏以 
上于朝班中举年五十以上通经有文行者以备宫僚乃以户部员外郎王适监察御史赵齐为卫王府咨议左赞善大夫戴元为本府翊善水 
部员外郎赵令图为广平郡王府咨议国子博士阎象为本府翊善又以起居舍人杨可法国子博士杨幼英左赞善大夫林新及坦为皇子翊 
善国子博士邢昺为诸王府侍讲太宗召王适等谓曰诸子生长深宫未知世务必资良士赞导使日闻忠孝之道汝等皆朕所慎简各宜勉之 
坦厯殿中丞仓部员外郎迁本曹郎中转考功仍为益王府翊善坦性木强固滞王尝于邸中为假山费数百万既成召宾僚观之坦独俛首王 
</div>
    <div class="pagination">
<a href="续通志_page705.html">上一页</a><span>...</span><a href="续通志_page701.html">701</a><a href="续通志_page702.html">702</a><a href="续通志_page703.html">703</a><a href="续通志_page704.html">704</a><a href="续通志_page705.html">705</a><span class="current-page">706</span><a href="续通志_page707.html">707</a><a href="续通志_page708.html">708</a><a href="续通志_page709.html">709</a><a href="续通志_page710.html">710</a><a href="续通志_page711.html">711</a><span>...</span><a href="续通志_page707.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
