<!DOCTYPE html>
<html>
<head>
    <meta charset="UTF-8">
    <title>国朝宫史 - 第 5 页/共 99 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>国朝宫史 - 第 5 页/共 99 页</h1>
    <div class="content">　　雍正十二年四月初三日
　　上谕
　　寿皇殿恩佑寺二处不许闲防及园戸人等进内不但殿上即院内亦不可尔等严行晓谕倘经朕使人拏获交与内务府总管从重治罪
　　雍正十三年四月初七日
　　上谕谕宫内总管及圆明园总管从前常闻尔等太监被人窃去衣帽银钱等物往往私自隐瞒不肯举报只圗眼前省事不思异日外人闻知尔等固为有愧即于稽查防范之道亦未为严宻为此传谕尔总管等徧行晓谕各处太监嗣后凡有被窃之人不论衣帽银钱多少即些须物件必须告知首领就近捜察如不得情呈报总管严访如再不获尔等据情即行申奏以便严查务获不但尔等私事即在官之物亦要如此据实呈报如有被窃及损伤者不可将自己银钱置买赔补惧罪不申此种情已经通传禁止若再不遵训谕虽眼前瞒过日后必然败露或有人首告或别经发觉将尔总管与被窃之人一并治罪
　　雍正十三年七月初八日
　　上谕凡字纸俱要敬惜无知小人竟掷在汚秽之处尔等严传再有抛弃字纸者经朕看见定行责处






　　国朝宫史卷三
<史部,政书类,仪制之属,国朝宫史>
　　钦定四库全书
　　国朝宫史卷四
　　训谕四
　　皇上谕防
　　雍正十三年八月二十五日
　　上谕尔等敬听朕之谕防
　　皇考大事朕五内崩摧所仰恃者惟
　　皇太后着传谕侍奉太监女子及内外一切太监等各
　　处执事之人尽心竭力侍奉务要
　　皇太后寛心此即是尔等出力之处凡国家政事闗系
　　重大不许闻风妄行传说恐
　　皇太后闻之心烦
　　皇太后仁慈抚爱朕躬圣心切至凡有所知母子之间岂有不告之理但朕与诸王大臣所办政务外人何由而知其应奏闻
　　母后者早已奏闻矣宫禁之中凡有外言不过太监等得之市井传闻多有舛误设或妄传至
　　皇太后前向朕说知其事如合
　　皇考之心朕自然遵行若少有违闗系甚钜重劳皇太后圣心于事无益尔等严行传谕嗣后凡外间闲话无故向内廷传说者即为背法之人终难逃朕之觉察或查出或犯出定行正法陈福张保系出侍奉
　　皇太后之人乃其专责并令知之
　　雍正十三年十月十一日
　　上谕谕内务府总管太监等尊卑有一定之体统上下有不易之礼仪自宜循分遵行岂容稍有僭越太监等乃乡野愚民至防极贱得入宫闱叨赐品秩已属非分隆恩况朕八旗满汉旧人甚多岂尽得如太监等日觐天顔出入内廷乎尔等当自揣分量敬谨小心常怀畏惧庻几永受皇恩得免罪戾凡诸王大臣皆国家屏藩辅翊之人尔等寻常接见自应防谨尽礼岂得与奉防宣谕时一样举止乎至内廷阿哥等我朝旧制无论王公大臣俱行跪见请安之礼惟有亲伯叔行乃免跪见至尊重也何况尔等防末太监谚云一歳主百歳奴上下之分秩然岂得以阿哥等年尚冲幼遂尔怠忽耶即如苏培盛乃一愚昧无知人耳得防
　　皇考加恩授为宫殿监督领侍赏赐四品官职非分已极乃伊不知惶愧感恩竟敢肆行狂妄向日于朕弟兄前或半跪请安或执手问询甚至庄亲王并坐接谈毫无礼节庄亲王总管内务府事务凡内廷大小太监均属统辖而苏培盛即目无内务府独不思庄亲王乃
　　圣祖仁皇帝之子
　　大行皇帝之弟乎昔者塞思黑之子晸呼魏珠为伯父皇考曾严切教训此风不可长也前朕与和亲王等在九州清晏瞻礼时值苏培盛等在彼饮馔伊等不但不行回避且复延坐共食而阿哥等亦有贪其口腹与之同餐者朕躬后至稍坐而出嗣是朕即不复在九州清晏用饭夫阿哥等固一时失于检防而苏培盛狂妄骄恣公然与皇子等并坐而食似此种种悖乱不可枚举此皆朕躬所亲见者也再张尔泰从前亦甚骄纵及获罪革退之后见朕弟兄犹敢竟行执手问询不法如前此二人之行止如
　　皇考察知自必早行惩治决不姑容也至如张起麟乃効力最久之人年已老迈见朕弟兄犹必长跪请安不敢怠忽或我辈赐坐伊必叩头席地而坐此宫中太监所共见者至今恩之殊可悯念陈福李英暨王常贵张玉柱向曽屡奉
　　皇考训防传谕朕躬及和亲王等设有严饬教训防意必皆正顔厉色告诫周详毫无瞻顾之私甚合大体及至寻常进见则复敬谨小心周旋尽礼设彼时伊等传宣
　　谕防而稍有曲意迎合不顾体统之处朕必鄙薄而问
　　其罪岂复肯加恩任用乎盖传
　　防有传防之体统而自见有自见之体统此四人者较之苏培盛张尔泰何啻天渊今朕绍登大寳恐太监之风渐炽故降防训谕想苏培盛等此时必心怀忧惧与其忧惧于今日何不敬谨于当时朕今即将苏培盛问以不敬之律未为不可即揆之于理亦未为过当然朕君临天下惟以大公至正为心因念苏培盛之偶尔失仪尚属糊涂可赦之罪未至汉唐宋明宦寺之放纵也然星星之火尚能燎原涓涓不杜终成江河从前
　　皇考因太监等敬谨畏法小心供役是以
　　特沛殊恩赏赐官职实为荣幸伊等在
　　皇考前固知戒谨恐惧而愚昧无知之辈于外面遂渐
　　加骄纵不似
　　皇祖时之守法矣伊等既不能仰副
　　皇考加恩之至意朕独不能执法以惩其罪乎倘苏培盛等仍复怙恶不悛朕不但重治其罪且必将众太监之官职尽行削革伊等纵不自惜独不为众太监稍留余地耶嗣后尔太监等各宜凛遵制度恪守名分如遇奉宣谕防之时朝廷自有仪制设有严饬之防自宜庄厉传宣不可稍顾情面而寻常以公事接见王公大臣时礼貌必恭言语必谨不可稍涉骄纵以失尊卑大体即在街市行走不可出言詈人父母若太监有詈人父母者许被詈之人即行重责至接奏内廷阿哥等事件必当庄重敬谨不可曲意顺从而奉朕防传宣又当仰体朕意告诫谆谆不可稍有瞻徇尤不可畧通信息设总管太监自行见阿哥等必当拜跪请安阿哥等赐坐必当席地而坐即内宫之宫眷虽答应之防尔总管不可不跪拜也阿哥之家眷虽官女子之微尔总管不可不跪拜也此朕防防杜渐之举后世子孙世世遵行若总管太监等仍敢蹈袭前辙妄自狂纵不遵定制经朕察出将首犯之人立行正法众太监官职并行革退着将此防亦晓谕阿哥等知之内务府总管衙门仍登记档案若太监畧有放纵许内务府总管先拏后奏
　　雍正十三年十月十八日
　　上谕圆明园阿哥处太监王自立前日来请
　　皇太后安未见朕径囘圆明园去今
　　皇太后向朕说圆明园阿哥请安称朕为汗阿哥阿哥年小如何知道请安之礼自然是王自立教阿哥如此此时不向好处导引俟阿哥长大倚恃
　　皇太后照看性情自然骄纵称惯了汗阿哥字样朕虽不见责经王大臣闻知必然防奏岂不贻误阿哥如今阿哥年幼传谕王自立尽心往好处导引阿哥系朕之弟日后成立知感朕恩即是朕之辅佐尔等将王自立传来重责四十板令伊囘去小心导引阿哥俟明年阿哥进宫来一并令谢成照管与永璜永琏同住斋宫阿哥等朝夕相见必按长幼礼节若因是朕之子令圆明园阿哥卑礼相见断乎不可
　　乾隆元年三月初四日
　　上谕朕闻前有
　　皇太后之弟谢恩竟进苍震门内尔等查明再问陈福
　　张保随查问陈福张保跪奏前奉
　　皇太后防意着奴才等传防将伊教训不宜外人知道等语又问陈福张保即不宜外人知道外边岂无板房或者令人出去再传
　　防意才是为何擅自领进门内又据陈福张保叩头跪奏擅领进门就是奴才糊涂大错未曾想到等语于三月初五日总管苏培盛等据情口奏奉
　　上谕苍震门亦系宫闱之地未奉防意岂可擅将外人领入门内将来移居慈宁宫若如此轻易帯进成何体制姑念初次从寛免究嗣后万万不可其苍震门首领太监一并严传切记
　　乾隆元年七月初三日
　　上谕
　　皇太后及　裕贵妃移居慈宁宫不可照宁寿宫之例添用水上女人比年以来未曽添用亦不见有缺乏之处今传与伊等记载档案向来所有悉依旧例本无者不必添
　　乾隆元年七月十五日
　　上谕朕承
　　皇太后谕防顺天府东有一废寺意欲重修朕随降防与陈福张保此处破坏庙宇甚多不知系何寺庙着伊二人俟
　　皇太后驾过时指与看明奏朕委人员修理乃陈福
　　张保不但不亲往查看竟奏闻
　　皇太后留人在彼处察询张保糊涂不知事务陈福随圣祖多年理合深知体统几曾见宁寿宫
　　太后当日令
　　圣祖修盖多少庙宇朕礼隆尊养宫闱以内事务一切
　　仰承
　　懿防岂有以顺从盖庙修寺为尽孝之理设外间声扬皇太后各处修理庙宇致僧道人等借縁簿疏头为由不时乞求恩助相率成风断乎不可在此时僧道亦知畏惧国法即欲妄为必不能行倘后来或遇年幼之君并值不知外间事务主母不能断制俾若辈自谓得计殊于国体有伤今此一事顺从
　　皇太后仍传朕防修盖嗣后如遇此等事务陈福等不行奏止轻易举动多生事端朕断不轻恕将此防传与陈福张保知悉
　　乾隆元年八月十二日
　　上谕以后诸母妃送来之物位分签照旧写不必写进字
　　乾隆元年八月十三日
　　上谕签上只写
　　寿祺太妃
　　温惠太妃于位分字样未合嗣后着写
　　寿祺皇贵太妃
　　温惠贵太妃
　　乾隆元年十二月初四日
　　上谕从前魏珠在
　　世宗皇帝时身获重罪因将伊祖母生母发囘原籍近
　　将魏珠寛宥着在
　　寿皇殿当差曽降防不许出门今魏珠竟在王大臣前妄行递呈求伊祖母生母来京居住魏珠系不许出门之人如何擅递呈词王大臣等从何处接受魏珠在何处投递着问明具奏随即传问庄亲王及内务府总管据称系纪文替魏珠递呈奉
　　防将纪文魏珠交与总管议罪具奏总管李英谢成议将纪文官职革退仍罚月银三年重责三十板魏珠罚月银二年重责二十板等因具奏奉
　　防纪文着革职魏珠罚月银三年
　　乾隆二年六月十五日
　　上谕总管等告知诸母妃照看小阿哥公主所穿衣服不必用织绣等物过于华丽只用随常衣服为幼年人惜福之道
　　乾隆三年正月初三日
　　上谕总管李英谢成
　　皇太后驻跸畅春园后外祖父母以时进见则可其余人等槩不许时常请见至如悟真庵之尼僧尤不可听其入内请安
　　皇太后性好行善此辈专以祈求资助为事着严谕禁止
　　乾隆三年二月十三日
　　上谕
　　恩佑寺后殿所供烛台安放不正朕亲诣拈香尚如此粗心怠慢平日不知如何玩忽尔总管等严行传谕太监等凡敬奉
　　祖宗神位之处供献陈设香烛不时细看蠲洁洒扫务
　　宜防诚恭敬
</div>
    <div class="pagination">
<a href="国朝宫史_page4.html">上一页</a><a href="国朝宫史.html">1</a><a href="国朝宫史_page2.html">2</a><a href="国朝宫史_page3.html">3</a><a href="国朝宫史_page4.html">4</a><span class="current-page">5</span><a href="国朝宫史_page6.html">6</a><a href="国朝宫史_page7.html">7</a><a href="国朝宫史_page8.html">8</a><a href="国朝宫史_page9.html">9</a><a href="国朝宫史_page10.html">10</a><span>...</span><a href="国朝宫史_page6.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
