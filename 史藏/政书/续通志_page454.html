<!DOCTYPE html>
<html>
<head>
    <meta charset="UTF-8">
    <title>续通志 - 第 454 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 454 页/共 1359 页</h1>
    <div class="content">　　魏王恺

　　 庄文太子愭

　　庄文太子愭初名愉补右内率府副率寻赐名愭除右监门卫大将军荣州刺史孝宗为皇子时愭拜蕲州防御使及即位除少保永兴军 
节度使封邓王故事皇子出阁封王兼两镇然后加司空愭自防御使躐拜少保异数也干道元年立为皇太子三年薨年二十四子挺生甫晬 
除福州观察使封荥国公干道九年卒追封豫国公寍宗时命宗子希璂为太子后希璂太祖九世孙也赐名搢厯忠州防御使后更名思正

　　 魏王恺

　　魏惠宪王恺初补右内率府副率转右监门卫大将军贵州团练使孝宗即位拜雄武军节度使封庆王庄文太子薨恺次当立帝意未决 
既而以恭王英武类己竟立之加恺雄武保寍军节度使封魏王判寍国府命宰执设祖于玉津园王登车顾谓虞允文曰更望相公保全比至 
镇奏朝天申节许之府长史上言欲与司马分治郡俾王受成恺奏曰臣被命判府今专委长史司马是处臣无用之地况一郡置三判府臣恐 
吏民纷竞不一徒见其扰长史司马宜主钱谷讼牒卑拟呈臣臣依而判之庶上下安事益易治又请增士人贡额朝廷悉从之恺究心民事筑 
圩田之隤圯者帝手诏嘉劳之淳熙元年徙判明州辍属邑田祖以赡学加荆南集庆军节度使行江陵尹寻改永兴成德军节度使扬州牧七 
年薨年三十五赠淮南武寍军节度使扬州牧兼徐州牧子二人摅早卒柄封吴兴郡王领昭庆军节度使开禧三年薨封沂王子垓早夭诏立 
宗室希瞿子为其后加福州观察使即镇王竑也

　　邵悼肃王恪早薨追封及谥

　　△光宗二子

　　光宗二子挺寍宗皆慈懿李皇后生
　　挺保寍军节度使蚤薨

　　△寍宗诸子

　　景献太子询　镇王竑

　　寍宗九子长子未名而夭莫详母氏恭淑韩皇后生兖　王埈邠王坦郢王增 【按世系表阙郢王名今据本纪补】 华王垧锺夫人生 
顺王圻申王墌次肃王垍邳王坁史不言其母氏景献太子询理宗镇王竑皆以宗室为子
　　兖冲惠王埈
　　邠冲温王坦
　　郢冲英王增
　　华冲穆王垧
　　顺冲怀王圻
　　申冲懿王墌
　　肃冲靖王垍
　　邳冲美王坁皆早薨追封及谥 【光宗二子寍宗九子并据文献通考增辑】

　　景献太子询
　　镇王竑

　　 景献太子询

　　景献太子询燕王后太祖十一世孙也初名与愿寍宗既失兖王从宰执京镗等请取与愿养于宫中年六岁赐名曮除福州观察使拜威 
武军节度使封卫国公开禧元年时边事益急金人请诛首谋用兵者曮用翊善史弥远计奏韩侂冑轻起兵端上危宗社宜黜罢以安边境从 
之立为皇太子封荥王更名帱诏御朝太子侍立宰执日赴资善堂会议出居东宫更名询嘉定十三年薨年二十九

　　 镇王竑

　　镇王竑希瞿子也初沂王薨无嗣以竑为之后赐名均寻改赐名贵和太子询薨立为皇子赐今名授寍武军节度使封祁国公嘉定十五 
年封齐国公十七年六月辛未竑生子诏告天地宗庙社稷宫观八月赐名铨丁亥铨薨追封永寍侯竑好鼓琴丞相史弥远买美人善鼓琴者 
纳诸御使瞷竑动息美人知书慧黠竑嬖之宫壁有舆地图竑指琼崖曰吾他日得志置史弥远于此又尝呼弥远为新恩以他日非新州则恩 
州也弥远闻之因七月七日进乞巧奇玩以觇之竑乘酒碎于地弥远大惧日夕思倾竑而竑不知也时沂王犹未有后理宗方选人沂邸赐名 
昀一日弥远独与国子学录郑清之语曰皇子不堪负荷闻后沂邸者甚贤今欲择讲官君其善训迪之事成弥远之坐即君坐也乃以清之兼 
魏惠宪王府教授清之即以昀诗文翰墨示弥远誉之不容口弥远问大要竟何如清之曰人之贤更仆不能数然一言以断之曰不凡弥远颔 
之策立之意益坚寍宗崩弥远始遣清之往告昀以将立之之意时竑跂足以需宣召久而不至弥远在禁中遣快行宣皇子令之曰今所宣是 
沂靖惠王府皇子非万岁巷皇子苟误则汝曹皆处斩竑不能自己属目墙壁间见快行过其府而不入疑焉己而拥一人径过天己暝不知其 
为谁甚惑昀既至弥远引入柩前举哀毕然后召竑竑闻命亟赴至则每过宫门禁卫拒其从者弥远亦引入柩前举哀毕引出帷殿帅夏震守 
之既而召官立班听遗制则引竑仍就旧班竑愕然未几遥见烛影中一人己在御坐宣制毕合门赞呼百官拜舞贺新皇帝即位竑不肯震捽 
其首下拜皇后矫遗诏竑进封济阳郡王判寍国府帝因加竑少保进封济王令就赐第宝庆元年湖州人潘壬与其弟丙谋立竑竑闻变匿水 
窦中壬等得之拥至州治以黄袍加身竑号泣不从不获己与之约曰汝能勿伤太后官家乎众许诺遂发军资库金帛会子犒军命守臣谢周 
卿率官属入贺伪为李全榜揭于门数弥远废立罪比明视之皆太湖渔人及巡尉兵卒不满百人竑知谋不成率州兵讨之遣王元春告于朝 
弥远命殿司将彭任讨之至则事弥远令客泰天锡 【宋元通鉴作余天锡】 托召医治竑疾天锡逼竑缢于州治赠少师保静镇潼军节度 
使右正言李知孝累奏追夺王爵降封巴陵县公端平元年诏复官爵景定五年度宗追复节度使德佑元年赠太师尚书令封镇王谥昭肃

　　钦定续通志卷一百九十

　　●钦定续通志卷一百九十一　宗室传十一

　　宗室传

　　辽 【一】

　　○辽一

　　肃祖诸子
　　懿祖诸子
　　元祖诸子
　　德祖诸子

　　△肃祖诸子

　　肃祖四子长学顺次懿祖次哈喇次辖哩皆昭烈皇后生 【案原史太祖以上诸子不为立传今依皇祖表增辑冠以标题以着二院三 
父房之始其子孙散见于列传者酌为增辑附于其后】
　　学顺字雅逊为德哷勒部额尔奇木分五锡林为七六昭为十一 【案辽国语解五锡林即五院以五锡林为一院也昭百数也辽有六 
百家奚后为院又按营卫志天赞元年太祖以德哷勒部强大难制析五锡林为五院六昭为六院则又似太祖时始分也】 其后为五院额尔 
奇木房
　　哈喇字古昆洽礼字达年皆为锡里其后为六院郎君房

　　△懿祖诸子

　　懿祖四子长苏拉次塔拉次元祖次尼古察皆庄敬皇后生
　　苏拉为锡林早卒
　　塔拉字赫德九任额尔奇木其后为六院额尔奇木房尼古察字页卜肯为锡林善射年几冠堕马卒其后为六院房

　　△元祖诸子

　　扬珠【托云　硕格　达鲁　希达　善补　华格鸿果　玛鲁　和啰木萨葛】　　实鲁【斡　罗卜科　资忠　达鲁哈瑠　仙童 
</div>
    <div class="pagination">
<a href="续通志_page453.html">上一页</a><span>...</span><a href="续通志_page449.html">449</a><a href="续通志_page450.html">450</a><a href="续通志_page451.html">451</a><a href="续通志_page452.html">452</a><a href="续通志_page453.html">453</a><span class="current-page">454</span><a href="续通志_page455.html">455</a><a href="续通志_page456.html">456</a><a href="续通志_page457.html">457</a><a href="续通志_page458.html">458</a><a href="续通志_page459.html">459</a><span>...</span><a href="续通志_page455.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
