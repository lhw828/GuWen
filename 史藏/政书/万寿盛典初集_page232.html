<!DOCTYPE html>
<html>
<head>
    <meta charset="UTF-8">
    <title>万寿盛典初集 - 第 232 页/共 307 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万寿盛典初集 - 第 232 页/共 307 页</h1>
    <div class="content">　　垂衣亿万年【其二】
　　南极晶荧夜吐芒西池佳防捧瑶觞八珍璀璨仙人馔九酝芬芳玉女浆就日
　　天顔知有喜如山
　　圣夀祝无疆虹流电绕长春节岁岁开筵乐未央【其三】寿域开清宴时【微臣】何幸际昌期银河波濶纎鳞润玉露膏流小草滋万载定知绵
　　寳厯三生永得戴
　　天慈九如篇什难赓和愿附衢歌效祝厘【其四】
　　贡　　　　　　　　　生【臣】孙天霖
　　率土敷天戴
　　德长梯航万国颂无疆频书甲子方开始永歴春秋益健强久道已知仁浩浩太平眞喜福瀼瀼和风丽日争呈瑞
　　圣世臣民乐未央【其一】
　　天夀繇来畀
　　至人巍巍功德更嶙峋圣神智勇原无匹道德文章始识眞典则逺符三代盛规模垂示百王遵升平共进冈陵颂环海春明拜
　　紫宸【其二】
　　春日迟迟春景融欣逢
　　圣诞庆无穷泳游鱼藻环文囿飞舞莺花满蘂宫到处
　　笙歌张乐盛连朝酒醴
　　赐酺同一时民物登仁夀呼祝声应绕华嵩【其三】
　　未能通籍缀朝班两度瞻天觐
　　圣顔无限帡幪思
　　赐第独承召问到蓬山嵩呼遥听云霄上华祝浓书银
　　汉间最是【小臣】欣献寿年年此日拜
　　恩还【其四】
　　童　　　　　　　　　生【臣】严文照
　　五云高捧九重门纯嘏天心贶
　　至尊玉液香浮花甲酒瑶池春暖碧桃根万年共乐升平化六合咸霑雨露恩草莽【微臣】何以颂嵩呼
　　圣夀并乾坤【其一】
　　融融淑气布和风品物齐归化育中四海安澜霑
　　圣泽三辰协瑞赞
　　神功璇玑独运乾纲振寳箓长膺鼎命崇最喜序时调
　　玉烛人人鼓腹庆年丰【其二】
　　万几余暇拥瑶篇益信神明纵自天徧选奇书盈御案新标妙义示
　　经筵
　　睿思时沛江河涌
　　圣翰髙挥日月悬寸楮片言皆训诰钦遵奕世永流传
　　【其三】
　　祥云瑞日满神都重译衣冠聚九衢海外占风朝
　　圣主寰中戴德颂洪图车书同防于今盛科目
　　恩添亘古无此际臣民争祝嘏信知有道迈唐虞【其四】
　　童　　　　　　　　　生【臣】邹家龙
　　嘉贶祯符萃
　　圣躬欢呼嵩祝万方同筹添海屋春秋富蓂吐瑶阶雨露丰瑞霭逺连千树緑卿云深防百花红须知仁寿难胜纪星丽维南日正东【其一】
　　紫禁春深敞寿筵蓬莱宫殿防群仙臣心愿献三千
　　实
　　圣夀应臻亿万年兽舞鳯仪依树羽涂歌巷祝叶薰
　　可知民物皆生遂总沐
　　神功化育全【其二】
　　日角龙顔应运生
　　万年佳节乐称觥要令人物还熙皥早荷乾坤毓圣明洒翰难窥文思广垂裳已庆治功成从兹山岳同
　　贞固轩昊焉能得竝名【其三】
　　至治无为风俗淳祝
　　尧佳气溢良辰福同江海涵千顷寿竝冈陵巩万春合殿咸韶音自古盈廷冠佩颂初陈愚蒙自分尤悬隔小草何当仰
　　大椿【其四】
　　万寿无疆赋【有序】
　　武　英　殿　监　　造【臣】和　素
　　康熙五十二年岁在癸巳三月十八日恭遇我
　　皇上六袠圣诞万年之化日初长三月之春光正盛九有和乐四海升平鹤语上林彻九霄而献夀鹿游灵囿率百兽以呈祥云防高松苍翠实同蓂荚霞开旭日光华何啻景星进
　　万年之觞者徧于朝野臣民颂
　　圣人之龄者达于要荒畿甸万国衣冠齐来瞻祝普天
　　胥庆千载一逢【臣】愚戅无似特防
　　简防不次迁擢奔走
　　禁庭供应翰墨【臣】自成童即荷
　　主恩指授教诲已将五十年矣荣及祖父以迄兄弟子
　　侄自惭犬马难酬万一敢因
　　大庆昌期上献无疆一赋赋曰【臣】闻
　　圣神文武
　　皇天必眷禄位名寿大德必膺此自然之嘉庆实亘古之
　　休徴伏见我
　　皇上圣由天纵道本性生聚黄农虞夏于一世集尧舜禹汤之大成鸿功莫匹至治难名无党无偏会归有极而四方维则多材多艺体用兼备而万彚咸亨允执厥中心法为治法之根本永保天命修身得养身之精诚固宜凌今轹古坐享长龄【臣】又伏见我
　　皇上神运无方功昭有象协造化以同流致祯祥而皆当普天率土咸归寿域之中五服九州尽跻春台之上既瞻恭已而无爲实仰大勲之已放若我
　　皇上文昭寰宇化被人伦嫓典谟而更美绍丘索而推陈硏究经书总防商周而宗唐虞之统繙阅性理淹贯程朱而得伊洛之眞同文则亲裁字典叶韵则博综佩文手批纲鉴以取法乎最上精
　　广类函以日习乎多闻至
　　圣制之不一难枚举而缕分八法取钟王之奥吟咏谐风雅之醇笔走而飞动龙蛇珠玑璀璨句成则铿锵金石锦绣缤纷望云汉之焕彩悬日月而常新至若我
　　皇上威服万方天钟英武平三藩之叛逆坐运
　　神机扫絶漠之妖氛
　　亲临鼙鼓民胞物与本优容而无私秋肃春生亦一徃而莫御梯山航海尽无梗化之区穷髪雕题悉属
　　天家之土
　　圣德同覆载而难窥
　　圣寿亦万亿之难数则见夫
　　一人有庆薄海欢娱九功不忒于歌叙万载长觉其寛舒鹤算方增而弥徴至健仙筹逓进而信见盈余五百嵗为春五百嵗为秋何足比数三千年开花三千年结实畧与同符周而复周若循环之流转旦而复旦似卿云之歌呼于是乎布
　　恩纶施
　　皇泽九霄雨露无一地之弗霑万国蒸黎无匹夫之弗获大矣哉福齐天地化溢乾坤驾鹤骖鸾献琪花于蓬岛金枝玉叶绵瓞于昆仑康衢歌颂笙镛悉通乎华祝箫韶乐舞宫商允叶乎云门【臣】仰思我
　　皇上端拱穆淸化育参赞精勤五十载正以啓千万载
　　之始基拜祝
　　六十龄方以开亿兆龄之华诞【臣】拜手稽首谨呈万寿之赋而颂
　　天子无疆之算


　　万寿盛典初集卷九十八
<史部,政书类,仪制之属,万寿盛典初集>
　　钦定四库全书
　　万寿盛典初集卷九十九
　　歌颂三十九【蒙养斋诸臣】
　　万寿无疆诗【七言律三首】
　　翰　林　院　庶　吉　士【臣】何国宗
　　运协中天景祚昌万方玉帛拱
　　当阳车书一统仁风合花甲重新化日长云灿金堦舒睿藻霞辉银汉丽
　　宸章【微臣】世沐
　　恩纶渥愿借蓬壶作寿觞【其一】
　　圣节天开淑景融五云拥出日曈昽
　　九重宫阙烟霞满万里江山雨露同政洽升平歌帝力民登熙皥识
</div>
    <div class="pagination">
<a href="万寿盛典初集_page231.html">上一页</a><span>...</span><a href="万寿盛典初集_page227.html">227</a><a href="万寿盛典初集_page228.html">228</a><a href="万寿盛典初集_page229.html">229</a><a href="万寿盛典初集_page230.html">230</a><a href="万寿盛典初集_page231.html">231</a><span class="current-page">232</span><a href="万寿盛典初集_page233.html">233</a><a href="万寿盛典初集_page234.html">234</a><a href="万寿盛典初集_page235.html">235</a><a href="万寿盛典初集_page236.html">236</a><a href="万寿盛典初集_page237.html">237</a><span>...</span><a href="万寿盛典初集_page233.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
