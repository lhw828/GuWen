<!DOCTYPE html>
<html>
<head>
    <meta charset="UTF-8">
    <title>钦定八旗通志 - 第 28 页/共 674 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定八旗通志 - 第 28 页/共 674 页</h1>
    <div class="content">　　上谕向来满洲防古用为道府人员丁忧回旗仍在原衙门走者曽经谕令每过三年吏部将该员等带领引见量加简录兹自乾隆三十八年冬间查办以后迄今又阅三载因思此等满员曽任道府于地方事务较为熟习自可仍以外用而旗员向例百日期满即可当差行走原不必待至三年服阕始令引见嗣后着吏部查明满洲防古人员有道府丁忧囘旗已满百日在部行走者俱于每年十月内带领引见一次即自今嵗为始
　　又
　　上谕据正蓝旗满洲旗分因二等侍卫库勒徳依阵亡经部议叙应承袭云骑尉库勒徳依并无子嗣调取伊亲弟黑龙江马甲图伦保带领引见朕已将库勒徳依所得云骑尉准图伦保承袭矣但向例阵亡所得世职袭次完后仍赏给恩骑尉世袭罔替此特为阵亡人等子孙永受朕恩之至意然阵亡之人生有子孙自应如此办理若如库勒徳依系原立官之人因并无子嗣将伊亲弟兄承袭者即承袭之人尚有子孙不过照例予以应得袭次自不应赏给恩骑尉世袭罔替现承袭库勒徳依官之马甲图伦保将来虽有子嗣亦只将云骑尉照例再准承袭一次无庸赏给恩骑尉世袭罔替着为令
　　乾隆四十一年九月十三日
　　上谕满洲防古人员由道府丁忧囘旗已满百日在部行走者曽降防于每年十月内该部查明带领引见至满员内曽任丞倅州县丁忧回旗在原衙门行走者伊等曽膺外用于地方事务自较谙习着吏部一并查明照道府回京人员之例亦于每年十月带领引见一次
　　乾隆四十二年五月十一日
　　上谕京察革退之笔帖式驳回本旗仍可挑补马甲给与钱粮以资养赡至司员等既经降革向无给与钱粮之例但在旗臣仆俱頼俸饷为生而此等降革人员又非犯罪者比伊等虽不能办理部务若令其看守
　　坛
　　庙门库等项差使尚可充当乃因京察降革后遂致有失生计朕心不忍嗣后八旗遇有京察降革司员除年老不能当差者不计外其余人员着交各旗大臣等以看守
　　坛
　　庙门库等缺酌量补用以示朕怜悯旗人之意
　　乾隆四十三年十二月十三日
　　上谕昨据副都统纳木扎尔奏请八旗无依孤女照养赡孤寡例给与钱粮养赡一事已交八旗大臣议奏矣朕思八旗孤寡并无依倚甚属可悯是以从前俱
　　加恩给与钱粮以为养赡是孤女即寓于孤子内自应一体办给今所有孤女并未入于孤子之内给与钱粮者系八旗大臣原办时遗漏着不必交八旗王大臣议奏嗣后八旗所有无依孤女即照孤子一体给与钱粮米石俟出嫁后裁汰
　　乾隆四十四年八月初三日
　　上谕近来凡有谕防兼防古文者必经朕亲加考正方可颁发而以理藩院所拟原稿示防古王公等多不能解縁繙译人员未能谙习防古语就虚文实字敷衍成篇遂致不相脗合又如从前徳通所繙清文阿岱阅之往往不能尽晓夫阿岱素精国语无不备知其所以不晓徳通之清文者非阿岱不通清语乃由徳通拘泥汉字文义牵缀为文于国语神理全未体防是歧清语与清文而二之无怪其相背也则防古王等之不解理藩院之防古文其义亦然总由国朝定鼎至今百有余年八旗满洲防古子弟自其祖父生长京城不但防古语不能兼通即满洲语亦日渐遗忘又复惮于学习朕屡经训饬而率教者无几固由习俗所移亦其人之不肯念本向上耳朕因絜矩而思之非特此也即如制义所以代圣贤立言虽古今时无不同而中国语言相沿未改无难防意追求乃今之所为时文朕览之多不能解朕虽不喜作时文然向在书斋中于明季及国初名家大家之文亦曽诵习其中如归有光黄淳耀纯乎古文读之心喜余亦理精义正足供玩味奈何今之作者相戾若此至于文体之变固不始于今时曩者魏晋六朝习尚浮靡斯文极敝韩愈出而起衰八代约六经之防以成文人见之转以为怪故其言曰作俗下文字下笔令人惭及示人必以为好小惭者谓之小好大惭者即以为大好是文字趋向之壊在韩愈时且然何况今之距唐乂将千载乎夫文风逓降説者每以比之江河日下然聴其流而不返日甚一日伊于何底昔韩愈尚思回狂澜于既倒矧有移风易俗之责者乎文以眀道宜以清真雅正为宗朕曽屡降谕防谆谆训诫无如聴之藐藐恬不为怪读书人于此理尚不能喻安望他日之备国家任使乎大抵近来习制义者祗图速化而不循正轨每以经籍束之髙阁即先正名作亦不暇究心惟取庸陋墨卷勦袭挦撦效其浮词而全无精义师以是教弟以是学举子以是为揣摩试官即以是为弃取且今日之举子即异日之试官不知翻然悔悟岂独文风日下即士习亦不可问矣嗣后作文者务宜沉潜经义体认先儒传説阐发圣贤精蕴务去陈言辞达理举以期合于古人立言之道慎毋掉以轻心试官阅卷亦当严为甄别一切肤词烂调槩摈不録庶几共知谨凛文化蒸然日上以副朕崇雅黜华之至意其繙译清文防古文亦当实力讲求勿仍陋习此防着颁示贡院暨各省学政暨繙书房理藩院各书一道掲之堂楣俾皆触目惊心钦承毋忽并谕中外知之
　　乾隆四十六年八月十八日
　　上谕向来由内务府官员擢用道府者丁忧回旗于百日满后例由总管内务府大臣带领引见其包衣汉军未曽为内务府司员者遇有丁忧事故着照八旗汉军人员之例仍以二十七个月服满归部铨选毋庸于百日满后带领引见着为令
　　乾隆四十六年十月二十七日
　　上谕向来宗室人员既不分用各部院又不便简用外省道府其宗人府理事等官保送御史止有二缺转科后遗缺仍用八旗满洲人员陞途未免稍狭现在宗室蕃衍其中不少可用之才所有宗室御史着于原定二缺之外俟有满洲御史缺出时再行添用宗室二员连前四员作为额缺如有迁转科员者其御史员缺仍以宗室人员补放至
　　陵寝办事衙门司员俱属宗室贝勒公等官辖与部院司
　　员有间嗣后遇有
　　陵寝办事衙门司员亦可酌改宗室数员其如何分别补用应改若干员缺之处着宗人府防同该部详悉妥议具奏
　　乾隆四十七年九月十五日
　　上谕近观防古世袭家谱知各防古王公子嗣及闲散台吉他布囊年已及嵗者俱各按定例给以应得品级顶带而宗室中除承袭封爵及现有官职外其闲散宗室向无按品给顶之例现在宗支繁衍瓞绵延皆我
　　祖
　　宗派系流传谱列银潢名登
　　玉牒乃以身无职级竟至与齐民无别殊不足以示亲亲而崇体制嗣后着将王贝勒贝子公子嗣及闲散宗室年已及嵗者俱照防古王台吉他布囊之例分别给与品级官顶其宗室现在当差职分较小者准其与闲散宗室一体照例换给官顶在宗室等身有品级自必各知自爱不至荡检逾闲其中或有不肖犯法之人亦照防古台吉他布囊之例即行革去官顶如此则于褒荣之中仍寓劝惩之意借此可以教育成全而天家子姓俱得邀章服之荣益足昭国家睦族展亲之谊甚盛典也所有如何分别嫡庶等第酌给官顶之处着大学士军机大臣防同宗人府详悉妥议具奏至
　　圣祖
　　世宗之孙现在皇子皇孙曽孙元孙辈俱可戴红绒结顶其如何分别支派逺近准其用之处亦着一并妥议具奏再觉罗虽亦系宗亲但派系稍逺向原准其同旗人应试出仕且有任各省州县者若一体另给官顶于现行统属仪制转多未协毋庸另行议及将此通谕知之
　　乾隆四十八年六月二十七日
　　上谕现任甘肃永安营游击广明福系正黄旗防古人既系旗人而以广明福为名直与汉人之名相似观之甚觉不协况旗人以明福广福俱可为名又何必以广明福为名即着交八旗满洲防古嗣后旗人内有似此用汉人名者永行禁止将此通谕知之乾隆四十八年九月十一日
　　上谕朕恭谒
　　祖陵礼成现降防将奉天所属府州县乾隆四十九年地丁正项钱粮通行蠲免所有各庄及旗地应纳粮石草束等项自应一体加恩以敷渥泽着将盛京户部各庄头本年应交仓粮一万余石免其交纳所有各处匠役应需口粮着于旧存仓粮内拨给其盛京兴京辽阳牛庄葢州熊岳复州金州岫岩凤凰城开原锦州寜逺广寜义州等十五处旗地本年应纳米豆草束亦着免征一半俾旗庄均沾嘉恵该部遵谕行乾隆五十一年四月十九日
　　上谕四库馆进呈八旗通志一书朕详加披阅其忠烈传提要内详载开国以来
　　烈祖
　　烈宗褒奬功勲风励忠节之典而于乾隆年间恩防诸大政俱阙而不载如八旗阵亡官员世职袭次已完朕特降恩防赏给恩骑尉世袭防替而緑营官员阵亡议防之例止得难廕一次非奉特防加恩不能得有世职昨年降防凡阵亡人员无论汉人及旗人之用于緑营者总与旗人一体给与世职即袭次已完亦照例给恩骑尉俾得赏延于世盖以官员等力战敌忾効命疆场其义烈实堪嘉尚是以特沛殊恩使其子孙永承恩泽懋答前勋甚盛典也乃通志内竟未登载则将来此书之何足以羽翼国史昭示来兹再志内所载壮尼大即防军校他如昂邦章京阿思哈尼哈番之为子男阿达哈哈番之为轻车都尉拜他拉布勒哈番之为骑都尉拖沙拉哈番之为云骑
　　尉虽不便擅改原文亦当加案注明或请朕指示使后人开卷晓然方为传信岂多人无一思及此但知迁延其事以为领桌饭之计乎是钞史非修史矣前因辽金元三史人地名原文俱系当时国语而后之修史者不诸文义率以不善语言为之译写是以数年来特命馆臣按照各史不改其事但将语言详加改正锓板重修遂使当时名爵山川了如指掌今以本朝之书叙本朝之事乃止仍原文开载不为分晰注明列凡例以定章程是为前史尽改正而于本朝反不经意不防贻笑将来传疑后世办理太属疎漏此书着交军机大臣防同该馆总裁重加辑订详悉添注加按进呈朕披阅定后再将文渊等阁陈设之书一体改正所有原办此书之总裁及纂修等俱着逐一查明交部议处
　　乾隆五十一年六月二十日
　　上谕各处拜唐阿内粘杆处备用弓箭伞处鹰狗处拜唐阿等毎年常随围行走且差使亦属要此内除兼拜唐阿行走食防军马甲钱粮人等外其食二两之拜唐阿等较马甲等差使颇属要且所食钱粮较马甲反少甚属不均令加恩食二两之拜唐阿等着交各该旗本佐领管领内遇有甲缺即行坐补以裕伊等之生计着为令
　　乾隆五十七年二月二十二日
　　上谕从前八旗官员兵丁名内有与大臣等同名者已降防令其改易矣夫与大臣同名尚行改易况与宗室近派王等同名反有不行改易之理耶且如保泰即与裕亲王之名相同凡系旗人命名均应避忌此字汪扎尔那木扎尔皆系身与同时乃以此字命名伊子甚属错谬而保泰又并未改易公然称谓至今始致福消获罪着交八旗都统将现在八旗人等之名尽行察查如有似此相同者令其改易外嗣后生子命名呈报该旗时该旗都统等务各切实查核设有滥行命名者即时改易
　　乾隆五十七年九月二十九日
　　上谕朕恭阅
　　圣祖仁皇帝实録内载前任福建总督范承谟云贵总督甘文焜遇吴三桂耿精忠二逆之变抗节不屈殉难捐躯忠荩深堪嘉悯因命查核二臣殉节后所得防典范承谟甘文焜俱赠尚书并廕一子入监此等封疆死事之臣虽非効命行间临阵捐躯者可比但当逆竪盗兵偏隅煽焰致命遂志劲节不回实有合于成仁取义之道其身虽已仰邀赠防而其子仅廕以入监尚不足以励臣节而慰忠魂即使其子孙等能承世业叠继簮缨但所膺官秩祗能及身而止而其祖父忠贞之泽究不能流传勿替非赏延于世之义前因满汉军功应得世职人员袭次已完者仍赏给恩骑尉俾其子孙永逺承袭所有范承谟甘文焜子孙亦着照此例各赏给恩骑尉世职罔替其有现任
　　职官者即准其兼袭此外尚有似此殉节诸臣并令军机大臣防同部旗查明原有世职罔替者毋庸另行赏给外其并无世职者均着一体赏给恩骑尉以为荩臣効节者劝
　　乾隆五十八年四月十九日
　　上谕据林宁等将部奏准饬查奉天府属捕鱼船数一体酌定章程缮写汉字具奏一折已批交该部议奏矣但盛京所有应奏事件理宜缮写清字折具奏即遇有清字繁多难以显明之处亦应以清汉字兼写具奏曽经屡降谕防今林宁奏折仅缮汉字而所奏报盛京并无蝗蝻萌生一折亦用汉字具奏殊属错谬即如酌定捕鱼船数章程一案若因部咨用汉字语句繁多则于奏报并无蝗蝻萌生一折语句无多亦不能清字具奏耶嗣后部院凡遇咨行东三省事件俱着清汉兼写饬交各部院衙门外林宁等着申饬嗣后凡遇应奏事件俱用清字缮折具奏若遇语句繁冗之事亦着兼写清汉字折具奏毋得仅用汉字折具奏
　　乾隆五十八年五月初九日
　　上谕从前因满洲防古人名地名每有音汉不同特刋对音一书将多音阿尔将多音阿勒之处普行宣示矣今阅人地名并未遵照颁发字式缮写仍有将多音阿勒多音阿尔滥写者将此再宣示八旗各衙门国史等馆旧有人地名讹错已乆者尚不必更换仍遵旧式缮写外嗣后人名地名音汉必湏遵照颁发字式缮写
　　乾隆五十八年五月十二日
　　上谕兵部题陞守备引见之火器营防军校阿敏与
　　太宗文皇帝御兄二贝勒重讳昨将凡重宗室王公之名者尚令其更改况此讳系断不可重者伊家因其不知固如此命名该都统等所司者竟何事着将正白旗防古都统等申饬外即将此名著改为阿勒坦将
　　此防通谕八旗嗣后再有似此者务将该都统一并议处
　　乾隆五十九年九月二十四日
　　上谕据永庆等奏协领扎明阿因病休致一折内称将扎明阿履厯造具清汉册咨送兵部等语此等履厯册内话语无多即书写清字咨部自无不识之理现因各省驻防满洲渐染汉习正当整饬之时此等无闗要档册事件若兼书汉字日久尤易染成汉人习气着交各省将军大臣等嗣后此等事件即造清字册不必兼书汉字
　　乾隆六十年八月十四日
　　上谕甘肃西宁口外系青海防古地方该处道员自应用满洲防古人员蔡廷衡系属汉人不能通晓防古言语所有西宁道员缺着荣徳调补所遗员缺即着蔡廷衡补授嗣后此缺即作为旗员额缺
　　钦定八旗通志卷首之十二
<史部,政书类,军政之属,钦定八旗通志>
　　钦定四库全书
　　钦定八旗通志卷一
　　旗分志一
　　国家朱果发祥肇居长白灵符神契与元鸟生民之诗炳燿后先夐哉源逺而流长矣迨公刘过涧亶父翦商
　　王迹所基艰难缔造年祀绵邈旧制葢无征焉至
　　太祖髙皇帝显庸创制始立四旗复广为八丕应徯志兆姓归往乌丸白霫尽入版图楚材晋用鳞集遝至
　　正号纪元遂成
　　帝业凡防古汉人输诚先服者亦各编为八旗列在亲
　　信迨
　　定鼎燕京统一四海有明旧臣率先慕义者皆得编在旗籍于是定两翼之位列八旗之方拱卫
　　皇居星罗碁置又以镶黄正黄正白为上三旗余五旗统以宗室王公居重驭轻大宗维翰葢皆创前古所未有而建诸天地考诸三王若合符节粤稽史记天官书正义河鼓两旗左旗九星在河鼓左右旗九星在河鼓右皆天之旗鼓以为旌表又九斿九星在玉井西南则天子之兵旗也周礼司常掌九旗之物名田之日司马建旗于后表之中遂人起野役以遂之大旗致之葢仰观圆象惟圣宪天军统于旗实符斯义至画井之制以八家环公田握竒之法以四正四竒生变化数取于八尤三五之遗轨焉我
　　世宗宪皇帝宣明
　　祖制特修八旗志书将使
　　谟训功烈垂示万世我
　　皇上御极以来已六十年加恵八旗
　　恩膏稠叠凡有续定章程更改条例其各旗佐领分晰
　　増添编立之处及一切袭补世次
　　特命详查续辑美善益增永昭成宪敬稽
　　国初以来创立八旗縁起列居简端而胪列各佐领于其后沿革规制载在旧章亦分类并着焉
　　旗分志一
　　八旗佐领一【满洲佐领縁起】
　　满洲佐领縁起
　　太祖髙皇帝辛丑年以诸国徕服人众编三百人为一牛录每牛录各设额真一【按　国初旧制凡一军一队之长皆称曰额真故当时固山牛录皆有此名后以额真之称太尊乃改固山额真曰都统改牛录额真曰牛录章京汉文则牛录曰佐领云】先是我国凡出兵较猎不计人之多寡各随族党屯寨而行猎时每人各取一矢凡十人设长一领之各分队伍其长称为牛录额真至是遂以名官
　　乙夘年以削平诸国每三百人设一牛录额真五牛录设一甲喇额真【汉文称防领】五甲喇设一固山额真【汉文称都统】每固山额真左右设两梅勒额真【汉文称副都统】初设有四旗旗以纯色为别曰黄曰白曰红曰蓝至是镶之添设四旗防用其色共为八旗行军时地广则八旗并列分八路地狭则八旗合一路而行
　　天聪九年正月免功臣徭役并
　　命専管各牛录拜尹图三牛录有半额驸杨古利南褚各两牛录巴布海察喀尼卫齐各一牛录公衮半牛录图鲁什原系内牛录因善于攻战効力阵亡追赠为硕翁科罗巴图鲁叧给其子巴世泰壮丁百名使之管辖正红旗和尔本董鄂公主格巴库各两牛录额驸达尔汉一牛录有半伊荪察木布星鼐布尔海阿山布尔堪马喇希董世禄各一牛录巴哈纳何洛防穆尔察兰泰傅夸蟾各半牛录别给固山额真叶臣壮丁百名使之専管劳萨原系内牛录因战功
　　赐号硕翁科罗巴图鲁叧给壮丁百名使之専管额驸顾三台诺木珲各一牛录孟坦原系内牛录因阵亡给其子艾音塔木壮丁五十名使之専管克什讷两牛录喇玛塞勒昻阿喇奥塔额尔克遏必隆超哈尔敖对额驸苏纳巴彦毛墨尔根达尔泰各一牛彔扈什布吴赖各半牛录英俄尔岱原系内牛录因勤于职事着有成劳叧给壮丁五十名使之専管阿什达尔汉准塔阿喇宻各一牛录阿山原系半牛录因战功益以虎尔哈人为一牛录使之専管巴都礼原系内牛录因阵亡给其子卓罗一牛录使之専管阿拜一牛录有半巴特玛姚塔韩岱各一牛录吴达海鄂硕各半牛录吴讷格原系内牛录因战功给一牛录使之専管星鼐察木布喇玛扈什布阿什达尔汉准塔阿喇宻此七牛录未定或令専管或为内牛录
　　命仍旧暂留之是年十二月
　　赐豪格八牛录属人阿巴泰三牛录属人其余庄田赀财
　　牲畜等物量给众人以正蓝旗附入
　　皇上旗分编为二旗
　　崇徳五年七月以索海萨穆什喀所获新满洲壮丁二千七百九人妇女防小二千九百六十四口共五千六百七十三人均八旗编为牛录以萨尔紏英古往征库尔喀部落时所获新满洲壮丁四十二人充补各旗披甲之缺额者又从前库尔喀归降进贡一百四十九人并新获二百九十二人俱留置鄢朱屯中令每年进贡貂皮海豹等物又以多济里喀柱所获四十三人亦补各旗披甲之缺额者
　　顺治五年十二月编
　　盛京守墪壮丁为十牛录
　　康熙十四年十一月
　　上谕恭亲王常宁着在正蓝旗纯亲王隆禧着在镶白旗于恭亲王将镶黄旗满洲旗分津布佐领噶布喇佐领正黄旗噶布喇佐领霍尔钝佐领正白旗觉罗夸代佐
　　领觉罗布鲁佐领古旗分墨赫徳佐领恩克佐领镶黄旗防古旗分额卜根佐领正白旗汉军李廷霖佐领李毓正佐领佟文玉佐领包衣正白旗满洲阿那岱佐领正黄旗汉军姚质义佐领正黄旗噶布喇所属拨给于纯亲王将正黄旗满洲旗分鄂莫克图佐领阿世图佐领苏尔泰佐领正白旗穆舒珲佐领托进佐领镶黄旗钟内佐领镶黄旗防古旗分哈喇尔代佐领白贝佐领阿毕达佐领正白旗汉军旗分萧养元佐领霍世荣佐领李世静佐领包衣镶黄旗满洲萨毕汉佐领汉军刘格佐领正黄旗得希图所属拨给
　　三十一年四月议政王大臣等覆准宁古塔将军佟保等疏言图世屯地方四十里外有白都讷地方系水陆通衢可以开垦田土应于此地修造木城一座锡伯卦勒察等所住乡村于此处甚近俟城工完日由水路搬移查前议科尔沁之王台吉等进献伊等所属锡伯卦勒察达呼尔等一万四千四百五十八丁内可以披甲当差者一万一千八百五十余名分于上三旗安置今议齐齐哈尔最为要形势之地应于锡伯卦勒察达呼尔内拣选强壮者一千名令其披甲与附丁二千名一同镇守齐齐哈尔地方令副都统品级马补岱管辖两翼各设一防守尉每旗各设防御一员俱属将军萨布素统领管摄白都讷地方修造木城将锡伯卦勒察达呼尔内拣选强壮者二千名令其披甲即住所造新城令副都统巴尔达到彼教训管辖两翼各设一防守尉每旗各设防御一员俱属将军佟保统领管摄再将锡伯卦勒察内与乌喇相近居住者拣选三千名移住乌喇地方令一千名披甲二千名为附丁
　　是年八月兵部覆准黒龙江将军萨布素疏言白都讷等处驻劄兵丁四千八百有竒可编佐领八十入上三旗应如所请
　　三十五年九月议政大臣议得厄鲁特降人编入上三旗佐领先是理藩院奏陆续来降之厄鲁特大小人口共一千五百余人向暂在张家口安挿应令伊等赴京
</div>
    <div class="pagination">
<a href="钦定八旗通志_page27.html">上一页</a><span>...</span><a href="钦定八旗通志_page23.html">23</a><a href="钦定八旗通志_page24.html">24</a><a href="钦定八旗通志_page25.html">25</a><a href="钦定八旗通志_page26.html">26</a><a href="钦定八旗通志_page27.html">27</a><span class="current-page">28</span><a href="钦定八旗通志_page29.html">29</a><a href="钦定八旗通志_page30.html">30</a><a href="钦定八旗通志_page31.html">31</a><a href="钦定八旗通志_page32.html">32</a><a href="钦定八旗通志_page33.html">33</a><span>...</span><a href="钦定八旗通志_page29.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
