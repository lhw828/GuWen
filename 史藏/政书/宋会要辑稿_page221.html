<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 221 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 221 页/共 1125 页</h1>
    <div class="content">六年十月二十九日，马步军司言：「乞遇车驾出新旧城门，诸军正副指挥使内留一名在营部辖。」从之。 
六年十一月十六日，幸太一宫。次诣凝祥池、崇禧殿、集禧观、奉神殿，以太一宫成也。 
九年七月四日，中书门下(奉)[奏]：「中太一宫言，皇帝今后正月十四日诣集禧观烧香，次崇真殿行礼讫，乞自凝祥池山亭子西街道入本宫凝晖门，入东偏门，至御合降辇。」从之。 
九年十月十五日，幸开宝寺福圣院庆寿崇因阁，以阁新成也。 
元丰元年正月十四日，幸集禧观、中太一宫、大相国寺。二年正月十四日，〔又〕临幸。 
元丰二年正月十五日，诏：上元节车驾登门及行幸燕所，并令枢密副都承旨张诚一提举几察。 
四月三日，幸金明池观水嬉。 
三年五月十六日，幸蜀国公主第(规)[视]疾，因幸陈国长公主第。 
五年正月十五日，幸 
      
集禧观、凝祥池、中太一宫、大相国寺。 
六年正月十四日，幸集禧观、中太一宫、醴泉观、大相国寺。 
十一月九日，恭谢万寿观，乃幸凝祥池、中太一宫、集禧观。 
六年十一月二十四日，宰臣王珪等言：「车驾幸尚书省，自尚书以下并迁秩迁：原作「巡」，据《长编》卷三四一改。。臣等职在外辅，岂可复与诸曹例沾圣恩 窃不自安，乞寝罢。」上批：「君臣之际，惟义而已。尚书以下既以推恩，卿等义所当得，毋固辞也。」
 礼 宋会要辑稿 礼五二 巡幸 哲宗 
      
哲宗
哲宗元佑元年正月二十七日，幸大相国寺祈雨。 
五月十三日，杨王颢、荆王頵迁外第，太皇太后、皇帝幸其第，诏颢二子、(郡)[頵]七子并特转一官。六月十二日，诏：「自来行幸，职事官带学士、待制者许随驾，不带职合随驾者仍旧。」 
元佑二年十月十二日，幸凝祥池、中太一宫原稿无此条，「四年正月十四日」以下直接前条，然查《长编》所谓「九临幸」者均为凝祥池、中太一宫、集禧观、醴泉观、大相国寺，可知此处必有脱文。兹据《长编》卷四○六补。。四年正月十四日、六年正月十四日正月：原作「六月」，据《长编》卷四五四改。、七年正月十四日、十一月二十六日、八年正月十四日、(诏)[绍]圣三年正月十四日、四年正月十三日、元符元年正月十四日、五月八日，凡九临幸。 
同日，幸集(嬉)[禧]观。五年正月十四日、六年正月十四日、七年十一月二十六日、八年正月十四日、绍圣三年正月十四日、四年正月十二日、元符元年正月十四日、五月八日，凡八临幸。 
同日，幸大相国寺。五年正月十四日、六年正月十四日、七年正月十四日、十一月二十六日、八年正月十四日、绍圣三年正月十四日，凡六临幸。 
五年三月二十七日，工部言：「车驾幸琼林苑、金明池，旧制三月下旬取旨。」诏今岁(榷)[权]罢，仍依旧令支赐。 
六年正月十四日，幸醴泉观。八年正月十四日，绍圣四年正月十二日、元符元年正月十四日、五月八日、二年九月六日，凡五临幸。 
九月十九日，幸上清储祥宫。七年正月十四日、元符元年十一月二十八日、二年九月五日，凡三临幸。 
十月十五日，朝献景灵宫，退幸国子监，赐丰稷三品服丰稷：原作「农稷」，据《长编》卷四六七改。当日稷讲《尚书》。，本监官、学官等赐帛有差。 
六年八月二十七日，详定编修阁门仪制所言：「按旧制，车驾行幸，文臣待制已上并随驾。自改官制后来，止以旧日两制即令随从。看详典故，两省常侍、给、舍、谏议正系侍奉及备顾问之官，理当随从。今欲乞将上件(宫)[官]于新仪内修入。」 
绍圣三年三月二十七日，幸申王府，又幸端王府。元符元年三月二十一日，幸申王府。二十二日，幸端王府。 
绍圣三年十一月二十七日，皇城司言：「车驾行幸诸处，即本处官司豫行检察，整肃排办，从来未着通用令文。请今后差入内内侍省长立使臣二人，管押禁卫并行门亲从人员二人，节级四人，长行二十四人，应车驾行幸处所，即先往本处计会，官司再行检察。」从之。 
四年三月八日，诏：「自今遇车驾出新城，令殿前马步军司取旨，权差马步军赴新城外四面巡检下祗应。每壁马军二百人，并于城外巡警。」 
四年三月二十日，幸金明池。 
九月二十三日，幸中太一宫，为民祈福也。 
元符元年四月六日，幸东宫、 
      
莘王、简王府，因幸睿成宫。二年四月八日，止幸莘王第此条应移「五月九日」条后，下句「二十二日」指元符元年四月二十二日。。二十二日，幸睿成宫。诏先朝从龙官并等第推恩，而朱有童与白身子孙恩泽，亡殁者赐银绢有差，并付其家。五月九日，诏(北)[以]幸睿成宫，其先朝从龙官等已推恩外，其宫官责授崇信军节度副使韩维特复左朝议大夫致仕，(乃)[仍]与一子宫观差遣。故孙固、邵亢、王陶、陈荐、孙永、孙家恭家，各赐银绢共三百匹两。 
二年正月十四日，幸开宝寺庆寿崇因阁。 
四月八日，幸懿亲宅。 
三年九月二十三日，幸巘邸，徐绩、何执中各转一官。
 礼 宋会要辑稿 礼五二 巡幸 徽宗 
      
徽宗
徽宗崇宁元年三月二十七日，幸懿亲宅〔定〕王戚第。 
三年四月二十四日，幸金明池。大观元年三月三日，再幸。 
十一月四日，幸太学，遂幸辟廱，诏国子司业吴纲等转官、改官、循资、赐章服、文武学生授官、免省试、免文解、赐帛有差。宣和四年三月二日，又幸，祭酒韦寿隆等转官职，诸生赐茶。 
四年八月二十一日，幸九成宫。 
大观元年正月十一日，幸兴德禅院，以英宗、神考诞育之地，濮安懿王子孙可特与推恩。 
三年正月二十三日，幸佑神观。政和元年正月十三日、宣和三年正月十四日、七年十二月九日，凡三临幸。 
政和三年正月十四日，幸醴泉观。五年九月八日、宣和元年七月二十三日、三年正月十日，凡三临幸。 
政和三年正月十四日，幸醴泉观。五年九月八日、宣和元年七月二十三日、三年正月十日，凡三临幸。 
三月三十日，幸东太一宫。 
九月一日，幸延福宫。 
四年四月五日，幸尚书省。 
政和四年五月二十四日，诏今后遇旦、望、冬、年、〔天〕宁节，车驾并诣宫观烧香。 
八月十五日，幸筠庄。 
五年二月十五日，幸玉清和阳宫。 
四月六日，幸秘书省，在省官皆迁秩一等，人吏转一资，卒徒支赐有差。 
六年六月五日，幸阳德观。宣和三年正月十日、七年十二月十日，凡再临幸。 
八月二十六日，幸建隆观，又幸太师鲁国公蔡京赐第。 
七年正月十四日，幸凝祥池。宣和元年正月十四日、三年正月十四日、六年正月十四日、七年十二月十日，凡四临幸。 
同日，幸中太一宫。宣和七年十二月十日，又临幸。 
三月三十日，幸琼林苑。 
宣和元年三月七日，幸蕃衍宅。十二月十三日，又幸景王位。 
宣和三年正月十日，景灵宫朝献既毕，诣阳德观等处烧香。道过少保邓洵武赐第，时洵武在殡，特令止乐。
宣和四年四月十八日此条前当有脱文。、五年三月十三日、十九日，凡五临幸。 
四年三月二日，幸秘书省，御道山堂幄次。俟班齐，御右文殿， 臣起居毕，移幸秘阁，宣群臣观书及古器。再御右文殿，赐茶，在省官转官、赐章服。再御提举厅，宣三公、宰执、亲王、使相、从官观御府书画，赐御书画有差，又出御墨分赐  
      
臣。是日进早 毕，次幸太学。 
八月十九日，幸郓王府，赐诸王宴。 
二十五日，幸太清储庆宫及重芳贻庆寺。 
五年正月十四日，幸上清储祥宫。七年十二月十一日，又临幸。 
十一月十七日，幸太(博)[傅]王黼赐第，观芝草，亲属并推恩有差。 
十二月九日，幸神霄宫。
 礼 宋会要辑稿 礼五二 巡幸 钦宗 
      
钦宗
靖康元年四月二十五日，左司谏陈公辅言：「窃 陛下以孟夏享景灵东、西二宫，遂幸阳德、佑神观。夫诚心斋戒，以荐明神，瞻其威灵，如在其上，退而思之，不忘于心，岂容此日拥嫔御、具声乐以肆游幸之乐耶 伏望孟享既罢，实时还宫，其余行幸，皆乞暂罢。」诏今后并享，更不带过宫观，供帐饮食已曾减省，可更令简俭。 
 礼 宋会要辑稿 礼五二 巡幸 高宗 
      
高宗
建炎三年九月二十日元年：原作「三年」，据《建炎要录》卷六改。，诏：「据群臣章疏，请幸东南。金贼狡诈，难以便凭探报，远去中原，专备一方。可暂驻跸淮甸，庶四方有警，皆易接应。除河北、河东已相继发兵，及京师已应副运并委措置防托外，可分留精兵，科发钱物，于应天、拱、泗州等处防守，准备使唤，增重中原之势。应合行事务，令三省、枢院同共措置施行。今来巡幸，即非迁都，捍御稍定，即还京(关)[阙]，以待二圣之复。驻跸之地，不为久计。仰先次行下，不得辄有兴修改易，以致劳费。」先是，诏将来巡幸，驻跸扬州，行下知扬州吕颐浩修治城池，命膳部员外郎陈兖干办顿递行宫一行官吏将佐军兵安治去处，虞部员外郎李俦干办舟船并桩办粮草，发运使李佑、淮南转运使李传正并差随军转运使。 
十月一日，车驾登舟，巡幸淮甸，宰执、侍从、百官、三衙禁旅、御营使司、五将军佐扈卫以行。 
十四日，次泗州。 
十五日，诣普诏寺塔下，宰执、从臣扈从。 
二十七日，至扬州驻跸。诏：「应军吏官兵等，昨自应天府扈卫从至扬州，道路勤劳，并与转一官资，合转(员)[官]者与(员)[官]。该载未尽者，条具取旨。」 
十月十五日，车驾巡幸淮甸寿宁寺，诣僖祖以下神主前烧香。 
建炎三年二月三日，诏宰执、百司、诸军并扈卫车驾渡杨子江。是日至镇江府，十三日至杭州。 
三月一日，诏：「昨金人逼近，仓卒南渡，暂至钱塘，势非得已。每念中原，未尝终食敢忘。今累据探报，金人军马已离扬州，钱塘非久留之地，便当稍进，移驻江宁府，经理中原。可于四月上旬择日进发，应江宁府合预排办并沿路一行程顿等事，有司疾速施行，务要前期趁办。应副诸军外，余事尽从简便，不得骚扰。」 
三日，命尚书右(承相)[丞]叶梦得专一提领户
      
部财用，充车驾巡幸顿递使。 
二十八日，诏曰：「国家历运中微，干戈未弭，时因巡省，盖顺权宜。以江宁府王气龙盘，地形绣错。据大江之际，兹惟用武之邦；当各路之冲，实有丰财之便。将移前跸，暂驻大邦，外以控制于多方，内以经营乎中国。尚虑有司排办过于奉承，百姓追呼，疲于道路，傥齐民之或扰，岂菲德之敢安!将来巡幸，缘路州郡及两浙路、江东监司、江宁府，不得分毫骚扰，以安人心。」 
四月二十日，车驾进发，自杭州幸江宁府。五月八日，至建康府驻跸。旧江宁府是日改为建康府。 
闰六月二十六日，诏车驾幸浙西。二十七日，诏户部侍郎叶份先次点检沿路排顿去处。知建康府汤东野充巡幸应办事务官，先次令往平江府排办事件。 
二十八日，次镇江府。九月四日，次常州荆溪堂。五日，次无锡县。 
绍兴元年十一月五日，诏绍兴府驻跸日久，漕运艰梗，军兵薪水不便，可移跸临安府。令徐康国日下前去权知临安府，措置移跸事务，候席益到交割府事讫，依旧同共措置。 
十二月二十四日，诏车驾移跸临安府，留神武右军统制官刘宝、张宗颜两项人马，仍且在绍兴府驻札，听候朝廷指挥起发。令张俊统其余兵并中军将全装军兵结成队伍，准备扈从。 
二十三日，尚书省言：「车驾用来年正月十七日移跸临安府，所有侍从百司官吏，窃虑难以一并起发。」诏令侍从及百司官吏并自正月十日许逐旋从便先次起发前去外，留户部侍郎并郎官一员，左右司郎官各一员，枢密院检详官一员，粮审院官各一员，左藏西库官一员，量(载)[戴]见钱金银，随从进发。 
二年正月一日，合门言：「〔军〕贺移跸临安府，正月十日登舟。今比附旧例，画一事件如〔左〕：一、车驾登舟日更不视事，至日禁卫行门等殿内排立，皇帝出禁，禁卫等迎驾，自赞常起居，随拜三呼万岁。皇帝坐，合门官已下，带御器械官并祗应官等，并一班起居，次管军一班起居，官(各)[合]宣名即宣名。次引宰臣宣名常起居讫，宰臣并管军、合门官已下并祗应官等，并头巾、窄衣、带子。皇帝升辇，至御舟降辇。或乘马，临时听旨。一、沿路逐日住程处，引三省、枢密院起居，升舟奏事，先应奉、合门官已下并管军并赴起居，如有上殿臣僚并合门官奏事，并升舟奏事如仪。早朝依例放。一、沿路州府县镇现任官并就本处迎驾起居，不许辄离本界。一、沿路遇忌辰日，臣僚并免起居。一、沿路如值雨雪沾湿，臣僚等并免起居。一、车驾至临安府，其日江岸禁卫、合门等并排立，并应奉官已下立定，皇帝出禁城，〔禁〕卫等迎驾，自 
      
赞常起居。随拜三呼万岁。次合门官并合应奉官迎驾，常起居讫，皇帝升辇行宫，或乘马，临时听旨。侍从官并百(岁)[司]欲乞依例于行宫门外迎驾起居。」诏依。 
</div>
    <div class="pagination">
<a href="宋会要辑稿_page220.html">上一页</a><span>...</span><a href="宋会要辑稿_page216.html">216</a><a href="宋会要辑稿_page217.html">217</a><a href="宋会要辑稿_page218.html">218</a><a href="宋会要辑稿_page219.html">219</a><a href="宋会要辑稿_page220.html">220</a><span class="current-page">221</span><a href="宋会要辑稿_page222.html">222</a><a href="宋会要辑稿_page223.html">223</a><a href="宋会要辑稿_page224.html">224</a><a href="宋会要辑稿_page225.html">225</a><a href="宋会要辑稿_page226.html">226</a><span>...</span><a href="宋会要辑稿_page222.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
