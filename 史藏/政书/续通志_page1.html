<!DOCTYPE html>
<html>
<head>
    <meta charset="UTF-8">
    <title>续通志 - 第 1 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 1 页/共 1359 页</h1>
    <div class="content">　　续通志　　（清）高宗 敕撰   

　　●凡例 

　　钦定续通志凡例二十则
　　一通志本仿史记之例而成书故有本纪有列传有谱以当表有略以当志其二十略叙事皆至唐而止纪传及谱则讫于隋自序谓唐书 
五代史皆本朝大臣所修微臣所不敢议也今续纂纪传应自唐始略则自五代至明史纪传则成于本朝我皇上以大公至正之心彰善瘅恶 
笔削维严具有全书垂训万世无庸更为节录
　　一本纪列传通志多全录旧史之文唐宋而下卷帙浩繁今所续纂务在勿冘勿漏其事之无关法戒人之无足重轻者槩从芟汰至正史 
而外若资治通鉴若纲目若纪事本末及传纪文集碑版闲有可补正史之阙而纠正其谬者仍广为搜罗依类增辑并仿司马光通鉴考异之 
例将考正异同分注本条下以资参考
　　一金史于本纪之前有世纪所以溯祖宗积累之功明一王受命之始然开基大略未有不详之本纪者今采附帝纪其世纪补所列追尊 
三宗照元史改入宗室传以符郑志体例若辽史所载西辽余泽未泯犹存一线未可遽付湮没谨附录本纪之后
　　一列传名目各史不同班马以后妃为外戚范蔚宗则为皇后纪通志皆不从而从三国晋史之例别为后妃传其它外戚传金史曰世戚 
孝友传宋史曰孝义独行传唐宋辽史皆曰卓行循吏传辽史曰能吏旧唐书元史皆曰良吏艺术传诸史皆曰方技儒林传唐书元史皆曰儒 
学文苑传唐书金史皆曰文艺辽史曰文学又元史儒学传合儒林文苑为一皆名异而实同今悉依通志之名以昭画一
　　一列传次第各史互异唐书列外戚于列女之后列隐逸于循吏之前宋史列方技于列女之后列外戚于方技之后今依郑氏原书之序 
首宗室次列传次外戚次忠义孝友独行循吏酷吏次孔氏后裔次儒林文苑隐逸次宦者艺术佞幸次列女次载记次贰臣奸臣叛臣逆臣次 
四夷
　　一列传各史中分并互异如五代史家人传今析入后妃宗室传死节死事今并入忠义传伶官并入佞幸一行传析入隐逸孝友宋史道 
学传并入儒林元史儒学传析入儒林文苑元史释老传并入艺术唐书宋史公主传附缀后妃均依郑志门类以从其朔
　　一皇太子皇子诸王例入宗室传其追尊帝号者旧史俱不为区别魏收以景穆入帝纪后人讥之郑志统列宗室体例较严但其门有史 
分而志合者有史阙而志补者有史系之列传而志入宗室者自唐而下互有异同今悉依例汇辑于以传系事之中仍不失以表系世之意
　　一通志所载名目凡诸史不立此传者皆从列传采取以类相从如史记不立隐逸传则采伯夷四皓诸人补之三国志不立忠义传则取 
典韦诸人入之史记无方技之名而以司马季主扁鹊仓公传移入艺术后汉书无孝友之名而以毛义江革诸人移入孝友是也今续通志即 
循此例如元史之伯勒格台六人入宗室传托音色辰等三人补外戚传宋史之周三臣入忠义五代史之马重续赵延义入艺术唐之张昌宗 
张易之入佞幸均依类改辑其有本无专传而无可补入者仍从其阙
　　一郑志有孔子列传今考自唐以后孔氏厯有袭封我朝于明史特立衍圣公传表章圣裔甚盛典也兹采唐以下史传参之阙里文献考 
诸书分列嫡嗣支庶按次汇辑为孔氏后裔传
　　一郑志有年谱异姓世家二门皆仿于史记按史记年表即本纪中详着之文故班史以后不袭其体无妨阙如五代宋史虽各有世家其 
所载南唐吴越前后蜀南北汉诸国皆系偏隅分据非封建诸侯比也郑志本晋书之例于前凉西凉以及后梁萧氏别称载记体例最精今统 
归载记不复更列世家之目又郑志有游侠刺客滑稽货殖四门亦本史记唐以后无可载并宜从阙
　　一列传未备名目应为增修国史刱立贰臣传出自睿裁于旌别淑慝之中寓扶植纲常之义允昭褒贬之至公实为古今之通义今亦恪 
遵圣训于前代别立此门较诸原书体例实详且核焉至唐书之奸臣叛臣逆臣传皆唐以前诸史所无而其目实不可易今悉考核事迹增立 
奸臣叛臣逆臣三门列于贰臣之后
　　一有一人而两史并为立传者如裴矩李密王世充巳见隋书而唐书亦载之王伦宇文虚中张邦昌刘豫宋金两史俱有传张特立金元 
两史俱有传亦有一史之内一人而重传者有父子兄弟分传而彼此互复者名不胜数均删并折衷以归一是
　　一续纂诸略自五代始礼乐器服职官选举之属皆与史志相表里今采取正史各志按代续编而郑志食货刑法灾祥诸略于唐事亦多 
未备并采新旧唐书诸志以补其阙
　　一辽金元三朝氏族未有专书今详加搜辑如辽之三耶律氏二审密氏金之白号黑号诸姓元之蒙古七十二族色目三十一种备着于 
篇
　　一辽金元三朝文字史家所录未有志书法之书故六书鲜有征据契丹国志称辽太祖以隶书之半增损作字金则有女真大字女真小 
字今皆不传元蒙古字之制见于著述者有陶宗仪书史会要所载蒙古字母朱伯颜所载蒙古字韵其中讹误相沿不一而足我皇上钦定同 
文韵统综以国书于蒙古字音字体无不赅备详见皇朝通志六书兹就三朝史册所见者撮其大略以次叙述
　　一郑志天文略祗载丹元子步天歌而不详推步之法七音略祗用字母内转外转诸图而不详合声切音之法今续纂各为详载
　　一郑志艺文略止载羣书目录未具撰人爵里撰述之家有姓名同而著书复同者如颜师古称两京房皆治易之类每易混淆今所续纂 
谨遵钦定四库全书例以著录存目分编于各书之下备载撰人姓名凡宋代诸书巳登郑志者不复列入其总类仍依郑志为十二门每门细 
目则以四库全书为准
　　一图谱略郑志首索象原学明用三篇以辨其源流次自周秦迄于北宋分辨记有记无二篇以考其存佚但樵局于见闻周秦图谱至宋 
鲜有存者故记有篇祗总为一门而记无篇多至二十六门我皇上稽古右文图书大备又复搜罗海内藏书亲加厘定自南宋而下图谱孰有 
孰无了如指掌今于记有记无中各区为经学史乘天文地理政典学术艺事物类八门各门之下再为分晰名目断自淳熙至于明季博采史 
志旁及画谱书目按类增辑若夫文人游艺涉笔成图与夫私家谱牒偶见存留者无裨实学槩不缀录
　　一金石略郑志所录原本欧阳修赵明诚诸家著录粗具撰人姓氏而于碑碣所在大半未详葢限于方域搜罗未广亦时地为之也我朝 
幅员辽阔车书大同周秦钟鼎汉唐铭刻往往有晦于古而显于今者今所续纂即依郑志图谱之例以今有今无分载取唐以前郑志所未着 
者为一卷五代以下为二卷分掇撰书姓氏建立年岁与现存之地详确考核其散佚难稽者另为一卷至前人著录之误兼为辨证焉
　　一昆虫草木略郑志分为八门已称详赡然郭注陆疏亦多未尽所谓通鸟兽之情状察草木之精神者代有著述不厌搜罗今所续纂于 
郑志未载者则补其遗巳载者兼正其误庶于诸经注疏足资考证

　　●职名

　　三通馆总裁

　　经筵日讲起居注官大学士兼翰林院掌院学士（臣）嵇璜
　　经筵讲官吏部尚书管理国子监事务（臣）刘　墉
　　兵部尚书（臣）王杰
　　经筵讲官户部尚书管理顺天府府尹事务（臣）曹文埴

　　纂修兼总校官

　　日讲起居注官翰林院侍讲学士（臣）曹仁虎
　　翰林院侍讲（臣）蔡廷衡
　　翰林院编修（臣）祝德麟
　　武英殿纂修翰林院编修（臣）陈嗣龙
　　翰林院编修（臣）黄瀛元
　　翰林院编修（臣）陈昌齐
　　翰林院编修（臣）翟槐

　　纂修兼校对官

　　日讲起居注官翰林院侍讲学士（臣）陆伯焜
　　署日讲起居注官翰林院侍讲学士（臣）吴璥
　　翰林院侍讲（臣）陈万青
　　翰林院编修（臣）励守谦
　　翰林院编修（臣）秦泉
　　翰林院编修（臣）李潢
　　翰林院编修（臣）余集
　　翰林院编修革职留任（臣）汪镛
　　翰林院编修（臣）王春煦
　　翰林院编修（臣）徐如澍
　　翰林院编修（臣）戴均元
　　翰林院编修（臣）周琼
　　翰林院编修（臣）吴锡麒
　　翰林院编修（臣）程昌期
　　翰林院编修（臣）甘立猷
　　翰林院编修（臣）刘汝謩
　　翰林院编修（臣）秦承业
　　翰林院编修（臣）俞廷棆
　　翰林院编修（臣）王受
　　翰林院编修（臣）卢荫溥
　　翰林院编修（臣）万承风
</div>
    <div class="pagination">
<span class="current-page">1</span><a href="续通志_page2.html">2</a><a href="续通志_page3.html">3</a><a href="续通志_page4.html">4</a><a href="续通志_page5.html">5</a><a href="续通志_page6.html">6</a><span>...</span><a href="续通志_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
