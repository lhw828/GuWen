<!DOCTYPE html>
<html>
<head>
    <meta charset="UTF-8">
    <title>续通志 - 第 1164 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 1164 页/共 1359 页</h1>
    <div class="content">　　△杜楚客

　　杜楚客仆射如晦从弟少尚气节与叔父淹皆陷于王世充淹与如晦有隙谮其亲兄杀之并囚楚客濒死世充平淹当诛楚客请于如晦 
不许楚客曰叔残兄今兄又弃叔门内几尽岂不痛哉如晦感悟请之高祖得释方建成难作楚客遁舍嵩山贞观四年召为给事中累迁蒲州 
刺史攻有能名徙瀛州后为魏王府长史迁工部尚书摄府事及王贬爵以如晦功免死废于家终虔化令 【案杜楚客新旧书俱附见杜如 
晦传后今改入孝友】

　　△王少元

　　王少元博州耶城人父隋末死乱兵遗腹生少元甫十岁问父所在母以告即哀泣求尸时野中白骨覆压或曰以子血渍而渗者父胔也 
少元馋肤闵旬而获遂以葬创甚弥年乃兴贞观中州言状拜徐王府参军

　　△任敬臣

　　任敬臣字希古棣州人五岁丧母哀毁天至七岁问父英曰若何可以报母英曰扬名显亲可也乃刻志从学汝南任处权见其文惊曰孔 
子称颜回之贤以为弗如也吾非古人然见此儿信不可及十六刺史崔枢欲举秀才自以学未广遯去又三年卒业举孝廉授著作局正字父 
亡数殒绝继母曰儿不胜丧谓孝可乎敬臣始进饘粥服除迁秘书郎休沐阖门诵书监虞世南器其人岁终书上考固辞召为弘文馆学士俄 
授越王府西阁祭酒当代王再表留进朝请郎举制科擢许王文学复为弘文馆学士终太子舍人

　　△支叔才 【王遇　王遐】

　　支叔才定州人随末荒馑夜丐食野中还进母为贼执欲杀之告以情贼悯其孝为解缚母病痈叔才吮疮注药及亡庐墓有白鹊止墓傍 
高宗时表异其家至德闲有常州人王遇弟遐俱为贼执将释一人兄弟相让死贼感其义尽纵之

　　△程袁师

　　程袁师宋州人母病十旬不褫带药不尝不进代弟戍洛州母终闻讣日走二百里因负士筑坟号癯人不复识改葬曾门以来阅二十年 
乃毕常有白狼黄蛇驯墓左每哭羣鸟鸣翔永微中刺史状诸朝诏吏敦驾既至不愿仕授儒林郎还之

　　△武宏度

　　武宏度士彟兄之子补相州司兵参军永徽中父卒自徐州被发徒跣趋丧所负士筑茔晨夕号日一溢米素芝产庐前狸扰其旁高宗下 
诏褒美旌其门

　　△宋思礼

　　宋思礼字过庭事继母徐以孝闻补萧县主簿会大旱井池涸母羸疾非泉水不适口思礼忧惧且祷忽有泉出诸庭味甘寒日不乏汲县 
人异之尉柳晃为刻石颂其孝感

　　△郑潜曜

　　郑潜曜父万钧驸马都尉荥阳郡公母代国长公主开元中主寝疾潜曜侍左右造次不去累三月不靧面主疾剧刺血为书请诸神丐以 
身代火书而神许二字独不化翌日主愈戒左右无敢言后尚临晋长公主厯太仆光禄卿

　　△元让

　　元让雍州武功人擢明经以母病不肯调侍膳不出闾数十年母终庐墓次废栉沐饭菜饮水咸亨中太子监国下令表其门闾永淳初巡 
察使表让孝弟卓越擢太子右内率府长史岁满还乡里人有所讼皆诣让判中宗在东宫召拜司议郎入谒武后望谓曰卿孝于家必能忠于 
国宜以治道辅吾子寻卒

　　△裴敬彝

　　裴敬彝绛州闻喜人曾祖子通隋开皇中以太中大夫居母丧哭丧明有白乌巢冢樾兄弟八人皆以孝闻诏表其门世谓义门裴氏敬彝 
七岁能文章性谨敏宗族重之号甘灵顶父智周补内黄令为下所讼敬彝年十四诣巡察使唐临直枉临奇之试命作赋赋工父罪得释表敬 
彝于朝补陈王府典签一日忽泣涕谓左右曰大人病痛吾辄不安今心悸而痛事叵测乃请急倍道归而父已卒羸毁踰礼干封初累迁监察 
御史母病医许仁则者躄不能乘敬彝自肩舆往迎既居丧诏赠缣帛官为作灵轝终服以著作郎兼修国史厯中书舍人太子左庶子武后时 
为酷吏所陷死岭南

　　△梁文贞

　　梁文贞虢州閺乡人少从军守边逮还亲已亡自伤不得养即穿圹为门晨夕泛扫庐墓左喑默三十年家人有所问画字以对会官改新 
道出文贞庐前行旅见之皆为流涕有甘灵降茔木白兔驯扰县令刊石纪之开元中刺史许景先表文贞孝绝伦类诏付史官

　　△沈季诠

　　沈季诠字子平洪州豫章人少孤事母孝未尝与人争皆以为怯季诠曰吾怯乎为人子者可遗忧于亲乎哉贞观中侍母渡江遇暴风母 
溺死季诠号泣投江中少选持母臂浮出水上都督谢叔方具礼祭而葬之

　　△许伯会

　　许伯会越州萧山人举孝廉上元中为衡阳博士母丧负土成坟不御絮帛尝滋味野火将逮茔树悲号于天俄而雨火灭岁旱泉涌庐前 
灵芝生

　　△陈集原

　　陈集原泷州开阳人世为酋长父龙树钦州刺史有疾集原辄不食及亡呕血数升即荣作庐尽以田赀让兄弟里人高之武后时厯右 【 
旧书作左】 豹韬卫大将军

　　△陆南金 【赵璧】

　　陆南金苏州吴人祖士季从同郡顾野王学左氏春秋司马史班氏汉书仕隋为越王侗记室兼侍读侗称制擢著作郎时王世充将篡逆 
士季欲因其启事杀之谋泄停侍读乃不克贞观初终太学博士兼弘文馆学士南金仕为太常奉礼郎开元初少卿卢崇道抵罪徙岭南逃还 
东都南金居母丧崇道伪称吊客入而道其情南金匿之俄为雠人迹告诏侍御史王旭捕按南金当重法弟赵璧诣旭自言匿崇道者我也请 
死南金固言弟自诬不情旭怪之赵璧曰母未葬妹未归兄能办之我生无益不如死旭惊上状帝皆宥之南金知书吏履操谨完张说陆象先 
皆贤之由库部员外以疾改太子洗马卒

　　△张琇 【张瑝　王君操　赵师举　同蹄智寿　智爽　徐元庆　余常安　梁悦　唐买得】

　　张琇河中解人父审素为嶲州都督有陈纂仁者诬其冒战级私甫兵元宗疑之诏监察御史杨汪即按纂仁复告审素与总管董堂礼 【 
按通鉴作董元礼与此异】 谋反于是汪收审素系雅州狱驰至嶲州按反状堂礼不胜忿杀纂仁以兵七百围汪胁使露章云审素罪既而吏 
共斩堂礼汪得出遂当审素实反斩之没其家琇与兄瑝尚幼徙岭南久之逃还汪更名万顷瑝时年十三琇少二岁夜狙万顷于魏王池瑝斫 
其马万顷惊不及鬬为琇所杀 【按旧书云瑝虽年长其发谋及手刃皆琇为之】 条所以杀万顷状系于斧奔江南将杀构父罪者然后诣 
有司道泛水吏捕以闻中书令张九龄等皆称其孝烈宜贷死侍中裴耀卿等陈不可帝亦谓然谓九龄曰孝子者义不顾命杀之可成其志赦 
之则亏律凡为子孰不愿孝转相雠杀遂无已时卒用耀卿议议者以为冤帝下诏申谕乃杀之临刑赐食瑝不能进琇色自如曰下见先人复 
何恨人莫不悯之为诔揭于道敛钱为葬北邙尚恐仇人发之作疑冢使不知其处太宗时有即墨人王君操夬隋末为乡人李君则所杀亡命 
去时君操尚幼至贞观时朝世更易而君操窭孤仇家无所惮诣州自言君操密挟刃杀之剔其心肝噉立尽趋告刺史曰父死凶手厯二十年 
不克报乃今刷愤愿归死有司州上状帝为贷死高宗时绛州人赵师举父为人杀师举幼母改嫁仇家不疑师举长为人佣夜读书久之手杀 
雠人诣官自陈帝原之永徽初同官人同蹄智寿 【旧书作周智寿】 父为族人所害智寿与弟智爽候诸涂击杀之相率归有司争为首有 
司不能决者三年或言弟始谋乃论死临刑曰雠已报死不恨智寿自投地委顿身无完肤舐智爽血尽乃已见者伤之武后时下邽人徐元庆 
父爽为县尉赵师韫所杀元庆变姓名为驿家保久之师韫以御史舍亭丁元庆手杀之自囚诣官后欲赦死左拾遗陈子昂议谓宜正国之典 
</div>
    <div class="pagination">
<a href="续通志_page1163.html">上一页</a><span>...</span><a href="续通志_page1159.html">1159</a><a href="续通志_page1160.html">1160</a><a href="续通志_page1161.html">1161</a><a href="续通志_page1162.html">1162</a><a href="续通志_page1163.html">1163</a><span class="current-page">1164</span><a href="续通志_page1165.html">1165</a><a href="续通志_page1166.html">1166</a><a href="续通志_page1167.html">1167</a><a href="续通志_page1168.html">1168</a><a href="续通志_page1169.html">1169</a><span>...</span><a href="续通志_page1165.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
