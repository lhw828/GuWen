<!DOCTYPE html>
<html>
 <head>
  <meta charset="utf-8"/>
  <title>
   皇朝文献通考 - 第 23 页/共 807 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   皇朝文献通考 - 第 23 页/共 807 页
  </h1>
  <div class="content">
   【臣】等谨按云南版锡毎百觔加耗锡九觔定厰价银一两九钱二分七厘嗣后宝黔局宝川局所需额锡亦令于云南采买供铸
　　又更定云南运铜之例户部议定滇省解铜原分八运每运委正运官一人协运官一人今应酌量变通毎府佐或州县官一人领铜五十万觔毎杂职官二人领铜五十万觔先后分解至从前运员即在寻甸东川领铜雇覔车马各行户每多催趱不前有误限期实不如専责地方官雇覔为便嗣后铜觔自厰分运其寻甸一路委令寻甸州为承运官自寻甸用车运至贵州之威宁预先委员驻劄威宁雇脚转运至永宁水次其东川一路委令东川府为承运官自东川运至鲁甸自鲁甸运至奎乡即令昭通府镇雄州为承运官并令鲁甸通判奎乡州同协同办理雇脚转运至永宁水次至解京之正运协运官竟令其赴永宁领铜由水路接运按限交纳迟误者分别交部议处其加运铜亦照正额之例分为四运每四十二万六千觔为一运委员起解
　　又复开浙江宝浙局鼓铸先是四年闽浙总督徳沛以浙省停铸之后钱文缺少请动帑银十万两委员赴滇采买铜觔陆续运浙鼓铸至是复以收买商办洋铜并将从前承办未经解京之洋铜截留在浙巡抚卢焯奏请复开宝浙局设炉十座每年开铸三十六夘用铜五十三万觔加买汉口铅锡合成一百六万觔铸青钱十二万八千六百十三串三百文有竒除去工价等项配给兵饷户部议如所请从之
　　【臣】等谨按嗣后宝浙局每年亦系洋铜滇铜兼买配铸洋铜系江苏额商出洋采办浙省照例对半分买所用滇铜由金钗厰采买至二十一年以后以金钗厰铜成色甚低议以大兴厰铜对撘分买寻滇省以大兴厰铜添拨京运改为大铜金钗二厰对撘二十七年又以大铜厰出铜不敷仍全拨金钗厰铜二十八年复拨义都厰铜一半配买更定宝泉宝源二局淘洗余铜之例先是乾隆三年议定京局连年鼓铸积存铜渣不拘工匠铺户及民人尽许赴局买出淘洗烧链聴其自行售卖至是户工二部奏定所有铜渣即令两局炉头随时淘洗封贮各厰俟铜足敷一夘饬令添铸其淘洗工价毎百觔给银四两寻复定每至年终将淘洗所得余铜之数清查奏明次年即行附夘添铸钱文
　　六年复开云南东川府局鼓铸云南总督庆复奏言滇省开濬东川府属地方之金沙江直通四川河道见在将上下游大小八十三滩估勘疏凿匠役工食在在需钱查东川府附近汤丹等铜厰前以运陜钱曽经鼓铸旋即议停请复行开局设炉二十座每年开铸三十六夘共用正额带铸外耗铜铅锡七十三万四千四百觔铸青钱八万九千七百七十三串七百文有竒除去工价等项以为给发金沙江匠夫价直之用户部议如所请从之至八年以江工将次告竣需钱无多复奏定昭通一镇及镇雄寻霑东川三营皆系新辟夷疆制钱流通尚少将该处官兵俸饷马干等项以银七钱三配给十一年复因东川局有积存钱文议以银钱各半配给
　　又更定宝泉宝源二局工料分给银钱之例先是令钱局炉头工料俱给银两嗣因匠役食用不敷经户工二部奏准工匠价酌给钱文六年六月以匠役首告炉头案内降
　　防仍俱给银两至是复以工价不足将误鼓铸奉谕从前改发银两中有不敷之处钱法堂官妥议寻奏覆仍照原议料价应给银两外工价给发钱文炉头按卯领钱仍照市价易银散给各匠役永逺遵行宝泉局毎卯给料价银九百七十四两四钱工价钱一千一百七十三串八百文宝源局以半给算料价仍按季支领各项工价从前毎季给发一次者并按月支给从之
　　【臣】等谨按宝泉局毎一夘用滇铜五万一千四百二十八觔九两一钱四分用白铅四万二千六百八十五觔十一两四钱二分用黒铅六千六百八十五觔十一两四钱二分用锡二千五十七觔二两二钱八分铸钱一万二千四百九十八串除工价外得钱一万一千三百二十四串二百文宝源局半之毎炉额设炉头一人其所需工价有八行匠役曰看火匠曰翻沙匠曰刷灰匠曰杂作匠曰剉边匠曰滚边匠曰磨钱匠曰洗眼匠例给钱文所需料价曰煤曰罐子曰黄沙曰木炭曰盐曰串绳又有炉头银红炉匠头银及自局解部车脚俱例给银两凡铸钱之法先将净铜錾凿成重二钱三分者曰祖钱随铸造重一钱六七分不等者曰母钱然后印铸制钱每遇更定钱制例先将钱式进呈其直省开局之始亦例由户局先铸祖钱母钱及制钱各一文颁发各省令照式鼓铸云复开湖南宝南局鼔铸湖南巡抚许容奏言长沙一带多使小钱不能骤禁亟须鼓铸大钱以便民用因咨商滇省知有金钗厰铜可以卖给请动帑银委员采运回省复开宝南局设炉五座毎年开铸二十四夘用铜铅锡十九万六千二百觔铸青钱二万四千串除去工价等项实存二万一千九十四串八百文配给兵饷所需铅锡照时价赴汉口购买至湖南各属山矿现议试采俟将来旺盛之时就近拨用户部议如所请从之寻奏定各营兵饷以毎银百两撘钱五串为例毎年尚有余钱于省城设立官局照依市价酌减出易
　　七年令宝泉宝源二局毎年各开铸六十一夘户工二部议定云南现有加运铜觔应于京局毎年各加二十夘开铸宝泉局嵗添钱二十二万六千四百八十四串宝源局嵗添钱十一万三千二百四十二串以备増撘兵饷如遇闰加铸四夘増定贵州办白铅黒铅广东办锡额数户部议定京局现在加夘鼓铸毎年应令贵州加运白铅一百二十五万觔共为四百四十一万觔内解户部二百九十四万觔解工部一百四十七万觔加运黒铅二十万五百七十一觔共为七十万五百七十一觔内解户部四十六万七千四十七觔有竒解工部二十三万三千五百二十三觔有竒令广东加运锡六万一千七百十三觔共为二十一万一千七百十三觔内解户部十四万一千一百四十二觔解工部七万五百七十一觔
　　又开广西鼓铸局两广总督庆复奏言粤西久未开铸惟赖滇省运钱以济兵民之需查本省恭城县之囘头山厰及怀集县之响水厰河池州之将军山厰嵗约共产铜十余万觔向系变价充饷请即配买铅锡以供鼓铸开局于省城桂林府设炉十座钱幕满文铸宝桂二字每年开铸三十六夘用铜铅锡二十一万六千觔再加耗二万一千三百余觔铸青钱二万八千八百串其各铜厰若用心调剂尚可较前旺盛偶有不敷赴滇采买添补所需铅锡亦相度开厰以资接济铸出钱文除去工价等项合之滇钱一体配给兵饷役食户部议如所请从之
　　【臣】等谨按广西自雍正七年开采矿铜奏定加二抽课余铜每百觔以价银六两八钱收买至乾隆三年以厰民无利办铜日绌毎百觔加至八两三钱八年又加至九两二钱九年复以工本仍旧不敷议改为三七抽课余铜聴商人照市价自行售卖十一年以三七抽课之例试行无效复改二八抽课余铜毎百觔増价银为十三两并定为一半官收一半聴其通商俾获有余利以为资本其鼓铸所需多采滇铜配用
　　又増定云南运铜陆路脚价户部议定云南办运京局正耗铜及余铜共六百三十三万一千四百四十觔分两路运至永宁向系陆路毎百觔按毎站给脚价银八分五厘以及一钱三厘不等现在马匹稀少食物昻贵应准其每站以一钱二分九厘二毫之数报销
　　又移铜房于通州令坐粮防兼管铜务先是张家湾设立铜房毎铜船到湾监督与云南委驻之转运官按数称收一面给发回批领运官即回滇报销一面自张家湾转运至京局至是以张家湾地方湫隘车辆稀少且自湾起岸至京计程六十余里道路低洼易于阻滞户部议定将铜房移设通州令坐粮防兼管铜务嗣后滇省径具批解局铜觔抵通州交坐粮防起运至大通桥由大通桥监督接运至京并令领运官自行管押赴局交收倘有短少亦令运官添补其由部派往驻劄张家湾监督一员即行停派云南原委之转运官亦裁去一员止留杂职一员移驻通州协理投掣文批之事至二十六年复议铜觔至京既有坐粮防及大通桥监督为之转运且领运官既押铜至局则一应文批自应由运官办理无庸更委一员承办令云南将转运之杂职官一并撤回
　　又定铜觔自通州运局限期并预行拨解车价之例户部奏言铜觔到通交坐粮防由五牐运至东便门外令大通桥监督用车运局统计应定限两月全数进局间值漕粮同时并到及隂雨泥泞实在不能依限到局即令坐粮防及大通桥监督详报仓塲侍郎查明咨部展限至铜觔自滇至通一应水陆脚费系给发领运官随带应用其自大通桥运局车价银应令云南预行拨解坐粮防存贮以待临期按运给发从之
　　又开江西宝昌局鼓铸先是巡抚陈宏谋奏言江西钱文最杂所用俱系小广钱又搀和私铸之砂钱其价竟与大钱相等若即行禁止又恐官钱未充民用不便惟有速开鼓铸但本地向不产铜采买滇铜难以按期而至请将滇省解京铜内于船过九江时截留五十余万觔先济急需余俟次第筹办得
　　防铜觔运京从无外省截留之例但念江西钱文太少钱价太昻准如数截留济用他省不得援以为例至是奏请以所留滇铜配买汉口铅锡复开宝昌局设炉六座毎年开铸二十四夘用铜铅锡三十四万三千六百觔铸青钱四万一千九百三十二串八百文除去工价等项配给兵饷户部议如所请从之寻复奏定江西钱法与他省不同十三府中惟附近省城各属向来不用大钱其余赣州等各府或近闽粤或近楚湘制钱尚易流通价直亦不甚贵请自省城抚镇两标营兵饷毎银百两撘钱十串外其余暂缓配给以所余钱按照工本酌定官价发省城及各属缺钱地方铺戸源源出易以便民用其见用之小广钱暂准其八折行使以渐而减俟制钱充裕减至毎小广钱二文作大钱一文而止至剪边及私铸砂板等钱即行禁革八年増贵州办黒铅价直户部议定黔省所出黒铅取给于柞子一厰从前于抽课之外余铅毎百觔给价银一两二钱今矿砂渐薄工本较重应准其増价毎百觔以一两五钱收买解京
　　又定私铸铅钱禁例户部防同刑部议定凡私铸铅钱为首及匠人皆拟绞监为从及知情买使者各减一等里长知情不举首者杖一百不知者不坐房主邻佑知而不首者杖八十徒二年至九年更定私铸不及十千者发云贵两广极边烟瘴充军二十五年复定伙众开铸至十千以上者总甲十家长及房主邻佑俱拟杖徒【互详刑考】
　　又更定云南承办正运加运额铜分为六运户部议定滇省办解京局正额铜觔向定为八运今应合为四运毎运委正运官一人协运官一人共领正铜一百万觔及耗铜八万觔余铜三万觔一同起解水脚杂费照数支发其搬运出厰以九十日为一运毎年均分四运起程至加运铜觔向定为四运今亦应合为二运毎运委杂职官二人共领正铜八十五万二千觔及耗铜六万八千一百六十觔余铜二万五千五百六十觔一同起解
　　又开湖北宝武局鼓铸先是五年湖北巡抚张渠以楚北为水陆通衢商贾云集需钱最广而各属行使多系轻薄小钱相沿已久请采买滇铜以供鼓铸至是办回金钗厰铜巡抚晏斯盛奏请复开宝武局设炉十五座毎年开铸三十六夘用铜铅锡六十万觔铸青钱七万二千八百串除去工价等项配给兵饷嗣后所需额铜陆续委员赴滇办运其铅锡等项皆聚于汉口镇可以随时购买户部议如所请从之至九年以金钗厰铜成色不足复采买汤丹厰铜髙低对撘于毎百觔内以汤丹铜三十八觔金钗铜六十二觔配铸
　　又増定江南饷钱作银之数奉
　　上谕兵饷有撘放钱文之例江南设局鼓铸核计成本用银一两铸出钱八百九十六文是以题明毎银一两止折给饷钱八百八十文余钱十六文充作钱局公费及运送饷钱之水脚等项朕思兵丁月饷仅足以敷日用若撘钱又行扣除则所得减少着将江南省撘放饷银自甲子年为始仍照定例毎银一两给钱一千文其钱局公费及运钱水脚准动公项报销至见在鼓铸各省如有折扣撘给者亦一体加恩照江南之例给发
　　又开云南大理府局鼓铸云南总督张允随奏言大理府局自雍正四年停铸之后迤西一带制钱渐少兵民交易不便查迤西地方俱产有铜矿设法开采自可多获铜觔请复行开局设炉十五座每年开铸三十六夘所需铜觔即于附近铜厰采用如有不敷再将迤东各厰添拨其铅锡等项仍自迤东运往共用正额带铸外耗铜铅锡五十五万八百觔铸青钱六万七千三百三十串二百文有竒除去工价等项照银七钱三之例配给提标及大理城守营鹤丽镇标劒州协兵饷戸部议如所请从之
　　九年议定商办洋铜分解直陜西江苏江西湖北五省以供鼓铸户部议言官商范毓馪有承办运米运盐及销售参票未完各项银一百一十四万余两应令其办铜完补毎年办洋铜一百三十万觔解运直隶保定府三十万觔陜西西安府三十万觔江苏苏州府二十万觔江西南昌府二十五万觔湖北武昌府二十五万觔于本年置货出洋自乾隆十年为始按数陆续交纳分作六年清款其保定西安俱系陆路毎铜百觔合脚价以十四两核算苏州南昌武昌俱系水路毎铜百觔合脚价以十三两核算仍预给与印照由海闗出洋采办其铜觔办回经过各闗免其纳税毎年额办之外如有多余聴其自行贩卖至江苏江西湖北见在鼓铸直隶陜西二省尚未开局应令该督抚将开铸事宜先行定议从之至十一年以洋船未能按期回棹复议减核嵗办铜八十万觔十五年再行议减嵗办铜五十万觔分解各局嗣后仍派定毎年出洋船数领帑接办以供鼓铸
　　又令宝泉宝源二局加夘鼓铸时以京城钱价昻贵复设官钱局经大学士等议定两局于定额六十一夘之外各加铸钱十夘交官局易换至十年复议两局各带铸五夘加铸二十二夘共可得钱四十五万八千六百三十串有竒添给钱局以广流通十年五月以钱价渐减奸民毎以在京贱买之官钱运至近京钱贵之地兴贩射利议将官局停止其两局开铸仍照原额为六十一夘
　　又令贵州宝黔局加夘鼓铸贵州总督张广泗奏言黔省自添设炉座以来兵民称便即向不用钱之苗疆亦知以钱交易请加铸十夘为四十六夘嵗可添钱二万四千九百三十七串有竒増撘兵饷及养亷俸工等项户部议如所请从之
　　【臣】等谨按嗣后宝黔局每年采本省矿铜十四万余觔买滇铜四十万觔配铸本省所产自威宁州之铜川厰勺彔厰拨用定例毎百觔除抽课外以一成聴厰民易换米盐余铜官为收买价银八两白铅由福集厰拨用毎百觔价银自一两四钱至一两九钱不等黑铅由柞子厰拨用毎百觔价银自一两六钱至一两八钱不等至二十年以厰铜旺盛复议停止采买滇铜
　　又増定贵州运铅陆路脚价户部议定毎百觔毎站亦照云南运铜之例给脚价银一钱二分九厘二毫
　　又严贩运及囤积制钱之禁大学士九卿等议言京城近年以来钱价昻贵实由耗散多端若不官为稽查则钱文无由充裕今就见在情形公同酌议一贩运之宜禁也奸商每于出京之时将制钱车载马防向价贵之处兴贩射利再有闽粤商船装载货物由海洋直达天津发卖回棹时概用钱文压载运至闽粤各省回空漕船亦往往多载钱文希图兴贩获利京局所铸之钱岂能供各省之用应设法严加查察有犯者照违制例治罪一囤积之宜禁也近京所属各村庄毎多富户将所有粮草易钱堆积遂至不能流通应行文直隶总督转饬各州县先行晓谕不许囤至一百串以上倘有违禁藏匿不报者一经查出亦照违制例治罪至京城九门七市货卖钱文最多者莫过于杂粮毎遇秋成时外来各种粮食俱系车马载至店铺发卖所得钱文即用车马载回易啓贩运囤积之嗣后店铺收买杂粮俱用银两不准用钱交与步军统领衙门顺天府府尹转饬地方官出示晓谕仍不时查察从之
　　又増江西宝昌局炉座江西巡抚塞楞额奏言江省自截留京铜开铸以来恐铜觔不继即委员赴苏州收买洋铜因苏州商办洋铜定例以一半聴其自售见在亦照官价买其五分之一起运交局与滇铜配铸但新钱额铸有限请増炉四座共为十座每年用铜铅五十七万六千觔铸钱六万九千八百八十八串庶制钱足敷流转钱价日平户部议如所请从之寻定赣州等属兵饷自乾隆十年为始毎年四季一例撘放一成制钱
　　【臣】等谨按嗣后宝昌局额铜二十八万八千觔毎年用官商分交之洋铜并兼买云南金钗厰铜定于十分内以洋铜七分滇铜三分配铸后以商交洋铜渐次减额复委员至江苏自行采办以补商运之不足至二十七年以洋铜不敷接济而滇铜尚属有余复议将金钗厰铜另加煎链提尽黑铅以抵洋铜之用毎金钗毛铜一百四十五觔镕成净铜一百觔酌用洋铜四分链净金钗铜三分未链金钗铜三分配撘鼓铸
　　又减贵州办黑铅额数令湖南承办户部议定黔省黑铅以开采年久出产不敷见在湖南铅厰甚旺应将贵州承办之数毎年减去三十万觔令湖南如数收买协解
　　十年开广东鼓铸局先是广东按察使张嗣昌以该省僻处海隅制钱未广民间买卖多用古钱请将从前开采存留铜九万六千余觔并添买滇铜鼓铸以济民用经大学士等议准令将现贮之铜即行开铸其云南余铜仍咨商卖给至是滇省拨卖金钗者囊二厰铜共十八万觔已委员领运署巡抚防楞奏请先将旧存铜觔配买铅锡开局于省城广州府设炉六座钱幕满文铸宝广二字毎年开铸三十六夘用正耗铜铅锡十四万一千二百六十四觔铸青钱一万七千二百四十四串一百文有竒至粤东见在开矿俟将来采得铜觔再行添额户部议如所请从之寻复奏定先将铸出钱文配给将军督抚提标及广州恵州肇庆三协兵饷余俟局钱充裕后由近及逺一体撘放【臣】等谨按粤东自雍正十二年奏开铜矿方议鼓铸旋以办理未协即行停止至乾隆八年各铜山复先后试采已议二八抽课余铜半归官买半听商卖其收买之价定毎百觔给银十两续加至十四两终以矿砂微薄费多获少于十四年以后陆续封闭惟黑铅厰开采有效先定毎百觔抽课二十觔加耗十觔其余以一半官收供铸后以黑铅需用无多议将余铅尽数给厰民自行销售増贵州办白铅价直户部议定黔省白铅工本渐増从前除抽课之外毎百觔给价银一两三钱尚属不敷应照黑铅増价之例毎百觔以一两五钱收买
　　【臣】等谨按贵州办解京局白铅先于威宁州之莲花硃砂二厰拨解乾隆四年以遵义府属之月亮岩厰开采有效复议分路由贵阳省城运解十三年以后月亮岩矿砂渐微改拨水城防之福集厰运解至二十年停止硃砂厰开采定以莲花福集二厰铅解京至毎百觔于定价之外自黔运京给水陆脚价银三两一钱嵗以为例
　　又议定用银用钱事宜时以兵部侍郎舒赫徳奏称京师钱文自各门严查后价直渐平而近京州县仍贵皆因天津一带商船漕船回南时兴贩钱文所致应令地方文武官严查禁止得
　　防照所请行钱文一事有称广为开采者有称严禁盗销者有称禁用铜器者其论不一即京师现在稽查办理亦不过补偏救之一端终非正本清源之至计朕思五金皆以利民鼓铸钱文原以代白金而广运用即如购买什物器用其价直之多寡原以银为定准初不在钱价之低昻今惟以钱为适用其应用银者皆以钱代而趋利之徒又复巧诈百出使钱价低昻以为得计是轻重倒置不揣其本而惟末是务也不但商民情形如此即官员办公亦有沿习时者如直隶兴修水利城工坐粮防采买布疋所领帑金数万皆欲易钱运往其他官项大率类此夫所领帑项原系银两即报销亦以银数核算何必换钱应用若以领银之人得受钱文为便不知所发银两即少至分厘亦可按数分予与行使钱文何异况未必至分厘乎向来江浙地方有分厘皆用银者何尝见其不便嗣后官发银两之处除工部应发钱文者仍用钱外其他支领银两俱即以银给发至民间日用亦当以银为重其如何酌定条款大学士九卿议奏寻议言凡各省修理城垣仓库等项领出帑银除雇覔匠夫给发工钱外一应办买物料如有易钱给发者该管上司即行察禁其民间各店铺除零星买卖准其用钱至总置货物俱用银交易应通行各督抚转饬地方官出示剀切晓谕使商民皆知以银为重不得専使钱文实于民用有益从之【臣】等谨按银与钱相为表里以钱辅银亦以银权钱二者不容畸重凡一切行使大抵数少则用钱数多则用银其用银之处官司所发例以纹银至商民行使自十成至九成八成七成不等遇有交易皆按照十成足纹递相核算葢银色之不同其来已乆银币始盛于元时而陶宗仪辍耕録载至元十三年以平宋所得撒花银销铸作锭即当时之色银也今民间所有自各项纹银之外如江南浙江有元丝等银湖广江西有盐撇等银山西有西鏪及水丝等银四川有土鏪栁鏪及茴香等银陜甘有元鏪等银广西有北流等银云南贵州有石鏪及茶花等银此外又有青丝白丝单倾双倾方鏪长鏪等名色是海内用银不患不足因其髙下轻重以抵钱之多寡实可各随其便流转行用至于福建广东近海之地又多行使洋钱其银皆范为钱式来自西南二洋约有数等大者曰马钱为海马形次曰花边钱又次曰十字钱花边钱亦有大小中三等大者重七钱有竒中者重三钱有竒小者重一钱有竒又有刻作人面或为全身其背为宫室器皿禽兽花草之类环以畨字亦有两面皆为人形者闽粤之人称为畨银或称为花边银凡荷兰佛郎机诸国商船所载每以数千万圆计考汉书载安息大秦诸国附近西海者多以银为钱太平寰宇记载海西诸国钱有骑马人面诸品葢其遗制至今尚存而诸畨向化市舶流通内地之民咸资其用则实縁我
　　朝海疆清晏所致云
　　又开直隶保定府鼓铸局直隶总督髙斌奏言保定府向未鼓铸今部派官商办交洋铜自应速筹开局请配买汉口铅锡设炉六座钱幕满文铸宝直二字毎年开铸四十八夘用铜铅锡六十万觔铸青钱七万二千八百串其炉头工料分给银钱悉照京局之例按夘将制钱交纳司库以备配给兵饷之用户部议如所请从之嗣后至十五年以铜觔不敷议减炉二座
　　又令广东于厰锡之外收买洋锡解交京局署广东巡抚防楞奏言各属产锡山场所抽课锡不敷运京之额如必待抽收足数恐致迟悮请收买洋锡一同起运其价直每百觔实需银十三两五钱应动项给发嗣后核算厰锡不敷之数统于毎年八九月间洋船到粤时如额采办委员解京户部议如所请从之
　　【臣】等谨按海外诸国多产铜锡铜觔来自东洋其出入由江浙海口皆江浙商人出洋采办官为给照嵗有常额锡来自南洋自内地商人贩运之外复有外国夷商及附居澳门之西洋夷商载运进口各随市舶之便无一定之期与一定之额也凡南洋互市之地若噶喇吧吕宋诸岛不下数十国其水程近者或数十更逺者至二三百更不等自康熙二十三年始开海禁五十六年复禁往南洋惟聴各国夷船自来雍正五年仍令内地商船亦照常往市其时商贩之锡并资民用乾隆五年定以锡配铸青钱于是京局及各省局鼔铸多于粤东取给焉至于锡之外若西洋诸国商船亦间有铜铅悉随时和买以充本省铸局之用溟渤之涯云帆相望大瀛一统之闳规实为超轶前古者也

　　皇朝文献通考卷十六
&lt;史部,政书类,通制之属,皇朝文献通考&gt;
　　钦定四库全书
　　皇朝文献通考卷十七
　　钱币考【五】
　　乾隆十一年议以贵州余铅运至湖广汉口令各省收买以供鼓铸贵州总督张广泗奏言黔省威宁州水城防等处开采白铅出产旺盛嵗自办解京局正耗铅四百数十万觔之外本省鼓铸及川省收买又约需一百万觔计多余铅三百万觔但矿厰衰旺不常请每年额外预办二百万觔存贮以备接济尚有百万余觔动藩库公项银尽数收买运至四川之永宁下船抵赴汉口发卖以供江浙等省钱局采办之用大学士等议如所请从之【臣】等谨按黔省各船厰于乾隆四年议定二八抽课外余铅以一半官收一半听厰民自售九年复以厰民未能广为售销定余铅全数官为收买自九年以后新开各厰皆照此办理是年复以铅觔积产滋盛奏定运往汉口之例至十三年以矿产更旺除解京及黔蜀供铸并存贮二百万觔运往湖广一百万觔外每年又余白铅五百万觔户部议各省见俱开铸需铅甚多令仍动项收买添运至汉口发卖并将铅本脚费核定价直行知各省画一买用寻议定拨莲花厰铅二百万觔福集厰铅一百三十万觔万福山厰铅一百三十万觔济川厰铅二十万觔天星厰铅二十万觔共为五百万觔各厰工本原有多寡不同均匀配算每百斤厰价一两四钱八分加以水陆运脚以价银三两六钱六厘销售所售之银即抵还工本十四年以直江苏浙江福建江西湖北等处每年采买白铅止约用二百万觔无需五百万觔之多复议定岁以二百万觔运至汉口合之前议解京各项约需九百余万觔之数黔省岁产铅一千四百余万觔除抽课外余铅仍半归官买半听商卖尽足敷用嗣后至二十四年复以每年收买厰铅积存福集等厰者二千余万觔积存玛姑厰者三千余万觔壅滞不销久悬帑本若概由川江至楚恐致拥挤京铅议开濬省城至平越府河道径由黔省水程直逹湖广陆续分运铅觔仍赴汉口发卖通商其柞子厰黒铅积存亦多并一体发运
　　又増四川寳川局炉座铸钱运往陜西先是四川于乾隆七年以寳川局铜铅俱系赴滇黔采买路逺费重奏请开采建昌地方之防理州冕宁县等处铜矿是时钱局已专用川铜十年复开乐山县等处铜矿议定二八抽课外余铜半归官买以供鼓铸各厰岁可获铜一百余万觔至是总督庆复防同巡抚纪山奏言川铜渐盛多所盈余而陜省素不产铜制钱日贵欲筹转移以济民困请于寳川局再増炉十五座共为三十座岁可添钱六万二千二百串有竒以一半増搭本省兵饷作为银八钱二之数所余三万一千二百串拨运至陜省搭放兵丁月饷仍易银归款实为彼此有益户部议如所请从之
　　【臣】等谨按寳川局额用铜觔采自防理州之迤北沙沟二厰冕宁县之紫古哵厰者每百觔定价银九两采自乐山县之老铜沟厰者每百觔定价银十两其白黒铅皆由贵州采买至十九年以后以酉阳州铅厰试采有效议定除抽课外半归官买毎百觔给价银二两二钱配搭黔铅供铸
　　又定给工部钱法堂关防工部侍郎三和奏言寳源局所办事宜与寳泉局相仿见在两局监督俱给有分司关防惟工部钱法堂向未议给请照例一体补给庶文移稽核各専责成寻议定寳泉局钱法堂印文系督理京省钱法关防今寳源局钱法堂应铸工部督理京省钱法闗防以昭画一十二年增湖北寳武局炉座令仍鼓铸大钱先是十一年以髙低二项滇铜将次用完滇省各厰不敷采买铜觔无从接济未便停炉请收买汉口镇商铜改铸每文重八分之小钱仍照大钱之价配饷既以节省局铜且可冀除盗销之弊部议令试行一年至是湖广总督塞楞额奏言官局改铸小钱与大制钱同价计其工料毁大制钱二千即可铸小钱三千盗销与私铸弊且相因而起应循照定制仍铸每文重一钱二分之大钱至所铸钱文向止议配兵饷每银百两搭钱六串五百文各营散钱有限亦不足以平市价近日汉口商贩铜觔甚多若预行给价按月交铜每年买铜四十万觔配入铅锡尚可増炉五座为二十座铸钱除増搭兵饷之外发交江夏汉阳二县设立官局按照市价酌减出易于兵民均有禆益俟委员办运滇铜及官商分交洋铜到日仍搭配鼓铸户部议如所请从之
　　【臣】等谨按嗣后以滇洋之铜陆续解到即议定钱局额铜四十万觔将滇铜洋铜及汉口商铜均匀配铸各十三万三千三百余觔后以商交洋铜渐次减额于十九年以后歳増买湖南铜十万觔以补洋铜之不足至二十七年户部以汉口铜价在十八两之外较该省所办云南大兴厰铜定价十一两金钗厰铜定价九两者数目悬殊令添用滇铜以节縻费寻滇省议拨宁台山厰毛铜加耗煎鋉揭成净铜合计每百觔只需价六两五分有竒令湖北采买应用嗣是停配汉口铜
　　十三年复开山西寳晋局鼔铸先是以山西钱价昻贵
　　特谕晋省巡抚将鼓铸用铜之处悉心筹议寻以购用铜觔惟有招商承办议定照从前官商办铜完帑之例支销价直并行知各闗免其纳税至是以商人办到红铜五十万觔并委员采买汉口铅锡巡抚准泰奏请复开寳晋局设炉十座每年开铸十二夘用铜铅锡三十四万八千觔铸青钱四万二千三百二十四串除去工价等项实存三万五千一百七十五串于配给兵饷之外并随时减价平卖以资民用户部议如所请从之
　　又更定云南办铜分路起运之例云贵总督张允随奏言滇省办运京铜先经议定由寻甸东川两处陆路运至永宁交长运官由水路接运至京寻甸威宁一路毎年运正耗余铜三百十六万五千余觔每百觔需脚价银二两六钱有竒东川昭通一路每年运正耗余铜三百十六万五千余觔每百觔需脚价银二两五钱有竒后因昭通一路系新辟苗疆马匹雇募不敷已奏开盐井渡河道将东川额运铜内酌分一半改由盐井渡水运至泸州每百觔较昭通陆路节省银三钱二分有竒复因威宁一路与黔铅同运马匹仍属不敷奏开罗星渡河道将寻甸额运铜内酌分一半改由罗星渡水运至泸州每百觔较威宁陆路节省银一钱八分有竒嗣后自寻甸东川以下遂分为四路每路各运铜一百五十八万二千余斤厯年办运无误见在滇省开修金沙江直通四川已疏濬完工舟行无阻请将威宁一路陆运铜觔改由金沙江之小江口水运至泸州交长运官转运京局较之陆运每百觔节省银七钱二分有竒俟将来船只日増再将昭通一路陆运铜觔悉改由水运户部议如所请从之
　　又开陜西鼓铸局陜西巡抚陈宏谋奏言陜省钱价日昻前经部派官商办交洋铜三十万觔见已运到其黒铅一项业经在本省开采所需白铅锡已委员赴汉口采买请开局于省城西安府设炉十座钱幕满文铸寳陜二字每年开铸二十四夘用铜铅锡六十万觔铸青钱七万二千八百串除去工价等项实存六万二千余串至本省配给兵饷已有四川每歳协济钱文向定每百两搭钱四串仍照旧例办理其所铸新钱应设局听民易换以平市价户部议如所请从之
　　十四年停云南拨运广西钱减省城及临安府局炉座云南总督张允随奏言滇省歳运粤钱六万二千串前于乾隆七年粤西已请开局以钱文尚未充裕仍拨滇钱近年以来防运艰难官民多累且粤西开铸已久制钱谅已流通请将运粤钱即行停止至停运之后云南铸额尚可酌减应于省城局减炉十座存留二十五座临安府局减炉八座存留八座每年已可敷用户部议如所请从之又禁南洋商船私贩铜器浙江巡抚方观承奏言南洋自雍正五年开禁以来商民皆得前往市易而红黄铜与铜器皆不在禁例縁南洋地不产铜各船贩往者甚多查各省鼓铸以铜觔为急务见在东洋之铜运归内地者甚难不应独任南洋为漏巵请通行查禁经户部议定凡商船有将红黄铜器私贩至南洋图利者百觔以下为首者杖一百徒三年百觔以上发边逺充军为从及船户各减一等治罪货物铜器皆入官各关汛文武官弁不行搜查挐报者革职贿纵者计赃从重论失于觉察者降一级调用
　　又令广东寳广局増额鼓铸广东巡抚岳濬奏言粤东各矿出铜有限而外洋夷船载至者亦少惟有取给滇铜见在已办回汤丹厰金钗厰铜共四十万觔请加办铅锡不必再添炉座每年按原定之夘加倍铸钱以汤丹金钗二厰铜各半配用从前各镇协营兵饷未经搭钱者一例配给户部议如所请从之
　　【臣】等谨按嗣后宝广局以收买洋铜议于十分中以汤丹厰铜五分金钗厰铜二分洋铜三分配铸至二十一年以后复改大铜厰与金钗厰铜对搭分买
　　又奉
　　上谕刑部议奏防革云南解铜官吴兴逺等亏缺铜觔一案该解官等始以澷不经心致铜觔沈失侵损迨捞获才及得半輙以全获呈报复于沿途将铜觔辗转售卖玩视官物一至于此即此一案亏缺铜七万有余其他侵蚀之案更不知凡几向来劣员侵渔之习大率类是该上司或明知而姑听之俾得任意欺朦酿成积弊但已往之事姑不必问此案该督抚不能慎选贤员办理不善着传防申饬其所有侵亏铜觔银两部议该管上司按股分赔着即勒限完缴以资鼓铸仍将如何分赔抵补之处具折奏闻嗣后运铜事宜务须加意慎重其沿途经过各省督抚朕已传谕令其将委员守风守冻及有无事故之处奏闻至铜铅船只于云贵省起运何日出境亦着该督抚随时折奏如仍蹈前辙滥行差委致有前项情弊惟该督抚是问
　　又奉
　　上谕云贵运送铜铅一事办理日久诸弊丛生经朕于营私亏缺之委员严加惩处并令该部详议定例沿途督抚自当实力遵办但向来铜铅运京原有定例委员往往逾违及至抵京交部又复挂欠累累总由委员揑报事故所至停滞以便作弊而各该省督抚以事不关己虽有催趱之例不过行文查报了事遂至委员任意朦混肆无忌惮不思铜铅有资鼓铸本属公事凡运送船只由该省起程于何日出境之处已传谕云贵督抚奏报其沿途经过各省分督抚大吏均有地方之责云贵督抚既鞭长莫及而各该督抚复视同膜外殊非急公之道嗣后铜铅船只过境出境日期及委员到境有无事故并守风守冻縁由俱应详查明确随时具折奏闻一面饬属督催毋令仍蹈前辙至运送官物其小者仍照常办理他省饷鞘木植之类悉宜留心查催不得任其迟滞致滋弊端着一并传谕各督抚知之
　　【臣】等谨按嗣后云贵运解铜铅经户部定议抵通程限并严定逾限处分至领运各官起运日期及沿途过境出境有无事故逗留直省督抚俱遵例随时督催奏报
　　又定京局黒铅尽归湖南办解户部议言京局额用黒铅自湖南协解以来黔省止办四十万五百七十一觔近因硐渐空仍不敷额数惟楚省各厰歳产黒铅百万余觔除拨协三十万觔之外尚多盈余应尽归湖南办运至该省从前协解之时系运赴汉口交黔员带运交局今既全数承办应分上下两运委员解京从之寻复议定每百觔价银三两六钱自湖南运京水脚银一两歳以为例【臣】等谨按湖南桂阳州郴州铅厰自乾隆七年以后复行开采是年增定解京黒铅之额逮二十九年停开郴州矿厰其额铅全归桂阳办运至于各厰所产亦有白铅锡以供本省鼓铸惟白铅一项后以出产渐微歳向贵州广西及汉口等处采买应用
　　又増广西宝桂局炉座先是十一年以粤西厰铜所出有限议歳买滇铜十五万觔配用并増炉二座为十二座至是巡抚舒辂奏言云南见在停运广西钱必须在本省增铸方不致缺乏请再添炉八座为二十座其原议每一炉铸正铜铅锡六百觔为一夘每夘出钱八十串今应増添以每炉铸一千觔为一夘加耗在外共用铜铅锡七十九万一千二百十觔有竒铸青钱九万六千串除去工价等项每年仍以六万二千串配给通省俸饷以每百两搭钱十二千六百文为例其余尚存钱二万余串于钱价昻贵之时或发省城铺户领换或设官局易换随宜酌办以利民用户部议如所请从之
　　【臣】等谨按嗣后粤西本省矿铜只以预备接济其宝桂局额铜歳买云南汤丹厰铜三十九万五千六百觔供铸至二十一年滇省以汤丹厰铜不敷拨给议以金钗厰铜各半对搭二十三年又以汤丹厰铜全归京运改为大铜金钗二厰对搭二十七年以金钗厰铜搭铸之钱每串不能足部定七觔八两之数请于十分内止配用金钗铜三分经户部议定金钗厰铜每百觔价银九两加耗二十三觔较之云南发卖他厰之铜价银十一两加耗五觔者数目相悬原可通融抵算令将原额应用一半金钗铜内提出七万九千一百二十觔之数另行添买耗铜煎链作为大铜厰铜五分链净金钗铜二分未链金钗铜三分配搭鼓铸
　　又申定云南运铜限期户部议言云南解运京铜向令长运官由四川接运至京自川至汉口定限四月汉口抵通州定限五月至于汉口仪征例须换船一切搬运过载于汉口定限四十日仪征定限二十日通计自领铜抵通定限十有一月如逾限一月照例将领运官革职戴罪管解委解上司官降三级留任如遇守冻之时地方官察明咨部照例扣除至守风守水日期均不准扣算再每运铜均有正协领运官二人沿途或有沈失打捞等事即令一人先运其毎船准装铜七万觔不得减船重载及私带货物所过之境令地方官弁照漕船之例按站催趱并将入境出境日期报部察核倘无故停留及有盗卖等弊地方官不实力催行及私隐不报照防庇例降三级调用督抚一并议处其交铜之后自京回滇以九十九日为限至加运铜向系杂职官二人管解未免职卑任重嗣后亦照正铜例委府佐州县一人为正运杂职一人为协运从之
　　十五年令江浙二省钱局加铜鼓铸时以明年辛未春
　　圣驾巡幸江浙正商民云集之时
　　特命截留滇铜于江苏浙江二局预行加夘开铸届期
　　设立官局减价出易以平市价
　　【臣】等谨按嗣后恭遇
　　南巡盛典皆照例加夘鼓铸
　　又定沈失铜铅处分户部议定运京铜铅偶遇中途覆溺限以一年捞获运员于限内遇有陞迁事故仍留沈失之处打捞俟事竣之日分别赴任回籍如限满无获及获不及数即题防革职限一年内照数赔补准予开复所失铜铅仍听其自便捞取报官给价收买如逾年始赔完者免罪不准开复二年不完照例治罪严追至运铜之船令地方官雇覔倘以不谙行船之人塞责致有覆溺者将地方官罚六月俸照漕船失风例仍停陞转一年责令协同运官实力打捞限内获半者免议全无捞获与数不及半者各罚一年俸
　　又开云南广西府局鼓铸云南巡抚图尔炳阿奏言从前广西府铸运京钱时虽未搭放兵饷但支给一切工料等项钱文俱系就近行使故制钱尚为充裕迨停铸之后迄今十载钱价日昻请复行开局设炉十五座每年开铸三十六夘所需铜觔由东川属各厰拨往照大理局鼓铸之数共用正额带铸外耗铜铅锡五十五万八百觔铸青钱六万七千三百三十串二百文有竒除去工价等项照银七钱三之例配给曲靖开化二镇标广罗协广南营兵饷户部议如所请从之
　　十六年令寳泉寳源二局每年各开铸七十一夘户工二部议定寳泉寳源两局歳收铜铅锡除额铸之外尚有余剩应各加铸十夘为七十一夘每年合计二局比原额可添钱十六万九千八百余串如遇钱价昻贵即发八旗米局照市价酌减出易
　　又定解局盈余铜铅听运官报税自行售卖奉
　　上谕户部所议铜铅交局盈余之处奏称滇省运铜每百觔给有余铜三觔以供折耗之用额铜交足外余剩令其尽数交局余铅亦照此例看来从前成例似是而非解局铜铅既有定额不足者责令赔补则盈余者即当听其售卖盖盈余已在正额之外即不得谓之官物如应尽解尽收则从前竟可不必定以额数矣正额已完又谁肯尽文余数听其自售以济京师民用未尝不可但以官解之余而私售漏税则不可行而且啓弊惟令据实纳税足矣寻户部议定凡交局所余铜铅及锡令运员据实报明移咨崇文门照数纳税户部即将余剩数目行知经过各关核算税银转行各督抚俟委员差竣回省之时于应领养亷项内扣留解部如有以多报少隐匿等弊一经察出即照漏税例治罪
　　又定铅锡自张家湾运局限期户部议定照运铜之例亦以两月全行交局
　　又议改拨川铜增寳陜局炉座停四川铸运陜西钱川陜总督尹继善奏言川省歳拨陜省钱三万一千二百串分作四季发运每以防脚艰难不能如期运到见在四川厰铜旺盛请改拨川铜二十五万觔由水路运陜于寳陜局见铸洋铜之外另増设炉十座加配铅锡每年所铸除去工价等项可得钱四万八千六百余串既省运脚之烦又可増塔兵饷实为两便应于乾隆十七年为始川省裁炉七座停铸运陜钱令陜西委员按年领铜供铸户部议如所请从之
　　【臣】等谨按嗣后宝陜局以商交洋铜渐次减额于十九年以后每年添买四川铜十万觔配搭鼓铸其所需黒铅自乾隆十三年奏开华隂县之华阳川地方铅矿试采有效即议定每百觔内抽课二十觔又官买余铅二十五觔每觔给价银五分至二十年以铅厰工本不敷复増定每觔给价银六分收买解局供铸
　　又更定沉失铜铅处分之例户部议定额运内沉失铜铅原议一年捞获有正协二员者留协运官在沈失之处无协运者留亲属家人并令境内文武官防同办理限内无获及获不及数如不在险隘之地即将运员题防赔补倘实系瞿塘三峡长江大湖及黄河诸险准地方官出结报该管督抚移咨原办铜铅本省督抚防疏保题将沉失铜船照数办解免运官防处分赔其地方官不慎选船户以致沉失者照例罚俸如实系风水骤发非人力所能防防者该管官申报将雇船之官免议十七年暂停山西宝晋局鼓铸
　　又令云南东川府増设新局鼓铸云南巡抚爱必达奏言滇省歳需官兵俸饷银九十万二百余两向于本省地丁商税及他省分拨银两支给而存留司库暨各府库者仅五十万两有竒倘有要需用必待腹地各省协济地处边逺缓不及事见在各厰矿铜旺盛铅锡亦产自境内不必外求查汤丹大碌等厰皆在东川地方出铜尤多而每当发给工本之时钱价顿贵厰民称累东川府旧已设炉二十座専搭兵饷应请于就近増开新局设炉五十座亦开铸三十六夘共用正额带铸外耗铜铅锡一百八十三万六千觔铸青钱二十二万四千四百三十四串二百文有竒除去工价等项即以搭放铜铅工本脚价每银一两仍照兵饷例以一千二百文发给每年扣存息银四万三千两有竒以备存贮俟十年之后合之原存之数可得一百万两庶库项日见充足户部议如所请从之又増湖南宝南局炉座先是以金钗厰铜易致折耗而湖南本地矿铜亦渐次采获已议于十分中用滇铜八分楚铜二分配铸至是以铜产日旺巡抚范时绶奏请全用本省桂阳州郴州厰铜増炉五座共为十座加铸一倍钱文増搭兵饷以每百两给钱十串作为一成之数余钱仍交官局以时易换户部议如所请从之
　　十八年定云南运铜官给照回省之例户部议言滇省每年解铜需正协运官十二员事竣回滇虽原定有九十九日之限但在京收铜补耗迟速不齐该员借端逗遛或于起程后沿途停滞皆所不免嗣后交完铜觔将回滇日期报明户部给发实收即将起程日期填给执照行知云南督抚兼知防吏部如入京时在途有沉失未获之铜应赴原处打捞者即知照该处督抚饬地方官验明执照协同捞取并将运员入境起程日期先后移咨滇省如有迟延据实防处从之
　　又令湖北宝武局增额鼓铸时以湖北议修城工湖广总督开泰奏请每年添买汉口商铜四十万觔配入铅锡照原定之夘加倍开铸除工料外歳添钱八万六千九百串设局出易归还铸本以所得余息银备充公之用户部议如所请从之又定云南运铜官按程支给养亷杂费之例户部议定云南解铜正协运官养亷杂费银自云南至永宁泸州准支二十三日自领铜起至通州准支九月在汉口及仪征换船准支两月自通州打包运局准支两月自京回滇准支九十九日其在途守冻日期减半支给
　　又开山西宝晋局鼓铸减设炉座先是以铜觔用完巡抚阿思哈奏请暂行停炉得
　　防钱文为民间日用必需自宜即行设法采办铜觔源源接铸其如何定以官价遴选殷实商人具领承办之处着传谕阿思哈速行办理寻议定招商办铜七十万觔听赴汉口及苏州购买分作五年交局先发价银三分之一其余陆续支领其铅锡另行委员采办至是巡抚胡寳瑔奏请复行开局较从前酌减炉四座止存六座铸钱已足敷用其各营官兵俸饷以银七钱三配给户部议如所请从之十九年议以湖南余铜运往湖北供铸湖南巡抚范时绶奏言桂阳郴州二铜厰开采之始歳止获铜三万余觔寻増至十万觔自十七年以后加意调剂现在歳可办获铜三十余万觔除宝南局鼔铸用铜十九万六千二百觔之外尚有盈余查湖北铸局每年需铜不下四十万觔近闻汉口铜采买甚艰请将湖南所余铜歳运十万觔协济湖北之用一水可逹实为便益至于铜价于上年议定除二八抽课外余铜官买每百觔给银十三两应令湖北亦照定价拨银还项户部议如所请从之又増定宝源局钱放饷额数工部奏言宝源局按夘铸钱解交节慎库者歳共四十万二千二十八串有竒除给发各工及移交户部放饷钱二十四万串之外每年递加存积见在贮库者三十七万余串正宜及时流通查搭放兵饷每月约以二成计需钱七万余串户部用至五万余串工部协放者仅二万串为数较少请嗣后工部饷钱每月以三万串为例令户部核明八旗应领款项即于节慎库给发庶库钱不至壅积从之寻议定每届领饷之期户部票传宝泉局炉头除分放本部钱文外即令前赴工部库领钱如数散给至二十六年以一局炉头办放两处饷钱未免顾此失彼且钱文遇有短少易至互相推诿更定工部饷钱令寳源局炉头赴库放给
　　又増云南收买厰铜价值云南巡抚爱必达奏言东川府属汤丹大碌等厰所产铜觔歳以解运京局定例每百觔以价银九两二钱报销原系合算耗铜余铜及铜厰杂费在内其厰民实得之价向系每觔给银六分查雍正四年开采以来奏定于百觔内抽课十觔例不给价余铜官为尽数收买寻复议课铜之外再抽耗铜五觔至乾隆四年复题定东川所属各铜厰地逺费多每百觔除抽课及加耗外余铜准照每觔银六分收买其在各属地方者新开之厰照新例每百觔抽课二十觔余铜每觔给价五分收买旧有之厰照旧例每百觔抽课九觔余铜每觔给价自三分八厘至四分二厘收买嗣后俱遵照办理但汤丹大碌二厰铜质最髙厰民采铜百觔除去抽收十五觔实止得工本银五两一钱开采年久硐日深费用加重所给工本实属不敷请每百觔増银九钱以足六两之数经户部议该处旧定铜价已较多于他厰未便再行议増得
　　防着加恩照请増之数给予一半余厰不得援以为例【臣】等谨按嗣后至二十一年以东川局加夘鼓铸余息于每百觔续添银四钱五分为价银六两收买二十七年以工本较重复议每百觔再増银四钱
　　又令四川以存积余铜解京四川总督黄廷桂奏言成都钱局存积铜一百四十余万觔建昌各厰存贮未运局者又有八十余万觔川省每年需铜止六十万觔请酌留八十余万觔以备通融接济尚有一百四十余万觔可以解京经户部议准运至京局以充鼓铸但専员领解需用脚价甚多令先如数运贮重庆俟滇省运铜路过之便每运带解二十万觔分作七运附解交局
　　又议以广东盐觔与云南铜觔互易供铸广东巡抚鹤年奏言粤东鼓铸歳需正耗铜十四万一千二百六十四觔见在虽有存局余铜仍应每年办铜十万觔以备接济查滇省产盐不敷亦歳需粤盐一百六十六万一千三百三十三觔已咨商滇省彼此抵换可免委员赍价之烦嗣后两省按年轮值遇广东办铜之年即运盐而往遇云南办盐之年即运铜而来惟粤盐之价较滇铜尚有不敷仍扣算补足实于公务有益户部议如所请从之嗣后至二十五年以存局铜觔将完复议于盐铜互易之外每年再动帑添买滇铜五万觔应用又议定云南各局配铸黒铅价直云南巡抚爱必达奏言滇省黒铅出产衰旺不常自鼓铸青钱以来俱于各属地方零星购买本无一定之厰厯来各局报销每百觔匀算工本脚费银二两二钱今就现在情形核定省城局黒铅应用禄劝州甸尾厰所出每百觔价银一两五钱自厰至局运脚六钱临安府局黒铅应用建水州银厰所出每百觔价银一两四钱八分自厰至局运脚九分有竒大理府局黒铅应用顺宁府银厰所出每百觔价银一两五分有竒自厰至局运脚一两一钱四分有竒广西府局黒铅应用罗平州平彞县白铅厰所出每百觔价银一两四钱八分自厰至局运脚五钱东川新旧两局黒铅应用防泽县阿那多厰所出每百觔价银一两六钱八分有竒自厰至局运脚五钱一分有竒饬令管厰各员按年据实报销二十年定江浙采买洋铜商额先是江浙承办京局铜觔各洋商皆预先领帑至乾隆三年停止办运而商人积欠甚多未能清缴嗣因江苏开铸另招白携资本之新商即给与旧商所用倭照出洋采铜俟办回时与浙江分买供铸至是江苏巡抚庄有恭奏言旧商欠项尚有一十二万七千余两年久无完昔年各商初往东洋时倭人设立倭照每张约费银八九千两不等今新商杨裕和等即承顶其照出洋获利情愿代完旧欠分年抵补查乾隆十四年议采办洋铜每年额定十五船除官商范清注铜船系领帑办铜外民商自办者共十二船应请即以见办十二人为商额每年发十二船置货出洋约需自备铜本银二十八万八千余两办铜一百五十万觔仍照旧定官收一半之例江浙二省分买其代完旧欠银即于司库发买铜价内按年扣收于乾隆二十年为始增给布政司印照以为海口稽查符验其有他商情愿办铜者悉附十二额商名下如引盐散商附入甲商之例不得私自越贩其铜船有在浙省收口者一体办理知防至闽粤洋商向不办铜仍照旧例毋许私贩户部议如所请从之至二十五年禁止丝觔出洋复奏定额商杨裕和及官商范清注等毎年出洋者十六船共办铜二百万觔除置带糖霜药材等货外每船应配带防缎三十三卷以重一百二十觔为一卷毋许浮多责成江南海关及浙江乍浦二处官员照例称騐输税二十九年以弛丝觔出洋之禁复令每船准配带湖丝照原定防缎之数抵算出口易铜以供鼓铸
　　【臣】等谨按采买洋铜例往东洋日本自康熙二十二年设立海关是时洋铜即已流通内地逮三十八年以京局额铜交商办解寻改为八省分办复改为江浙总办皆取给于东洋至乾隆三年京局改用滇铜而江浙等省仍用洋铜配铸自是年奏定商额以后各船歳往日本之长﨑澳易铜以还分供铸局鲸波万里来往不惊盖由
　　圣世承平商民乐业以东鳀逺产而歳致中邦宛如内
　　地官山之利焉猗与盛哉
　　又増四川宝川局炉座先是十六年以停铸协济陜西钱减炉七座十九年以厰铜存贮有余复照旧额开炉三十座至是以川省议修城工总督黄廷桂奏请于原额之外再増炉三十座加铸铜铅锡一百二十万觔歳添钱十二万四千余串设局出易以余息存充公用户部议如所请从之又定贵州湖南办解铅觔镕成整块之例户工二部议言京局额铅俱由贵州湖南办运当其镕化出厰每块多寡轻重原不画一縁局内兑收法马以百觔为准是以运员接领之后另加錾凿配搭成包每包作为一百觔多有零星碎块水陆转运易于亏折且錾凿之时人役偷减诸弊难保其必无每至到局平兑觔数不足俱需余铅添补或有挂欠补解者嗣后请令铅厰煎链之时预行较定五十觔为一块每二块为一包以足百觔之数不许运员私行搭配可免折耗之弊从之
　　二十一年议定云南各局配铸白铅价直先是云南局白铅俱系卑淅块泽二厰所出乾隆十四年以建水州新开普马山厰产有白铅距省城临安道路较近奏定照例抽课收买运供二局鼔铸寻复议大理广西二局亦就近拨用以省脚费其旧厰每年但收买二十五万觔存贮其余听商自行销售至是厰民呈请每百觔减价一钱八分仍照旧例拨用经署巡抚郭一裕奏定新旧厰并行开采除东川局向用卑淅块泽厰铅外嗣后省城临安二局用普马厰铅每百觔照例厰价二两大理广西二局用卑淅块泽厰铅每百觔厰价一两八钱二分按额分运
　　又令宝源局以存贮余铜加夘鼓铸工部钱法侍郎梦麟奏言宝源局额铸铜铅锡每年尚有余剰存积日多请于正额七十一夘之外加铸十夘歳可添钱五万六千六百余串以广流通俟余铜用尽再行停止从之嗣后至二十七年以旧铜将次用完仍照原额为七十一夘
　　又増山西宝晋局炉座山西巡抚明徳奏言晋省近因钱价昻贵将库存钱文发市平卖但歳铸之钱为数无多不能源源出易现在川省余铜足敷采买请动帑办运五十万觔按年配搭商铜鼓铸増炉五座为十一座歳可添钱一万七千五百余串照例减价听民易换户部议如所请从之又令云南东川府新局加夘鼓铸云南巡抚郭一裕奏言滇省每年出铜千余万觔以供鼓铸所获息银亦歳收二三十万两留备一切公用关系甚重查迤东迤西地方各小厰数十处产铜不一惟东川府之汤丹大碌二厰歳办获铜七八百万觔较他厰尤为要近年以来矿产渐逺物料加昻前已议每百觔添给价银四钱五分而厰民仍为竭蹷应酌量调剂之法请于东川府新局内加铸十八夘即令汤丹大碌等处厰民于常额之外加办余铜照厰价收买供用歳可添钱十一万二千二百十七串有竒核计铸出钱文归还铸本之外将息银増给各厰工本以本厰铜觔加铸之余息即为该厰添补工费之不足既不至縻费正帑而于铜务有益户部议如所请从之
　　又増湖南宝南局炉座湖南巡抚陈宏谋奏言桂阳州郴州各厰矿砂加旺歳可获铜四五十万觔钱局又有存贮旧铜其配铸铅锡各厰所产亦足敷用请再増炉十座为二十座共用铜铅锡七十八万四千八百觔铸出钱文应于搭放兵饷之中稍为变通查湖广各营兵粮多支本色米石惟提标及衡永镇筸辰州沅州永顺桂阳澧州临武常德九谿龙阳保靖永定等各镇协营向支折色银两每米一石折价六钱七钱不等因米价日昻实不敷买即以局钱每串作银一两给发其各营饷银搭放一成钱之数悉照旧例所余之钱仍按市价酌减出易户部议如所请从之
　　又定各衙门公费给钱之例户部奏言寳钱局歳铸钱文于额用之外余钱八万余串逐年递积见存库钱约六十万串查在京各衙门每月应支公费除工部各官业经该部奏明给发宝源局钱外其余俱由户部支领银两每月需银九千四百余两不等而各衙门领银之后又需赴市易钱应用请嗣后一体改给制钱则库项既不至壅滞而钱价又可渐平从之
　　二十二年定分别收换废钱之例奉
  </div>
  <div class="pagination">
   <a href="皇朝文献通考_page22.html">
    上一页
   </a>
   <span>
    ...
   </span>
   <a href="皇朝文献通考_page18.html">
    18
   </a>
   <a href="皇朝文献通考_page19.html">
    19
   </a>
   <a href="皇朝文献通考_page20.html">
    20
   </a>
   <a href="皇朝文献通考_page21.html">
    21
   </a>
   <a href="皇朝文献通考_page22.html">
    22
   </a>
   <span class="current-page">
    23
   </span>
   <a href="皇朝文献通考_page24.html">
    24
   </a>
   <a href="皇朝文献通考_page25.html">
    25
   </a>
   <a href="皇朝文献通考_page26.html">
    26
   </a>
   <a href="皇朝文献通考_page27.html">
    27
   </a>
   <a href="皇朝文献通考_page28.html">
    28
   </a>
   <span>
    ...
   </span>
   <a href="皇朝文献通考_page24.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
