<!DOCTYPE html>
<html>
<head>
    <meta charset="UTF-8">
    <title>续通志 - 第 113 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 113 页/共 1359 页</h1>
    <div class="content">特洪君祥入宫安谕宋太皇太后戊子宋太皇太后谢氏遣其丞相吴坚文天祥枢密谢堂安抚贾余庆中贵邓惟善来见巴延于明因寺巴延 
留天祥不遣且以其降表不称臣仍书宋号遣程鹏飞洪君祥偕来使贾余庆复往易之己丑军次湖州市遣千户囊嘉特省掾王佑赍传国玺 
赴阙辛卯张弘范孟祺程鹏飞赍所易宋主称臣降表至军前二月丁酉朔 【按元史不书朔考宋史瀛国公纪德佑二年二月丁酉下有朔 
字以正月丁卯朔推之亦合今据增】 诏刘颉程德辉招淮西制置使夏己亥克临江军庚子宋文武百官出临安府诣行中书省各以其职来 
见巴延承制以临安为两浙大都督府都督孟古岱范文虎入城视事辛丑巴延令张惠阿喽罕董文炳左右司官石天麟杨晦等入城取军民 
钱谷之数阅实仓库收百官诰命符印悉罢宋官府散免侍卫禁军宋主■〈显，去页〉遣其右相贾余庆等充祈请使巴延以文天祥同行 
两浙路得府八州六军一县八十一户二百九十八万三千六百七十二口五百六十九万二千六百五十丁未诏谕临安新附府州司县官吏 
军民人等曰间者行中书省右丞相巴延遣使来奏宋母后幼主暨诸大臣百官已于正月十八日赍玺绶奉表降附朕惟自古降王必有朝觐 
之礼巳遣使特往迎致尔等各守职业其勿妄生疑畏凡归附前犯悉从原免公逋欠不得征理一应抗拒王师及逃亡啸聚者并赦其罪百官 
有司诸王邸第三学寺监秘省史馆及禁卫诸司各宜安居所在山林河泊除巨木花果外余物权免征税秘书省图书太常寺祭器乐器法服 
乐工卤簿仪卫宗正谱牒天文地理图册九典故文字并户口版籍尽仰收拾前代圣贤后高尚儒医僧道卜筮通晓天文厯数并山林隐逸名 
士仰所在官司具其名闻名山大川寺观庙宇及前代名人遗迹不许折毁鳏寡孤独不能自存之人量加赡给戊申立浙东西宣抚司于临安 
以户部尚书麦归秘书监焦友直为宣慰使吏部侍郎杨居宽同知宣慰司事并兼知临安府事丁巳命焦友直括宋秘书省禁书图籍戊午祀 
先农于东郊宋淮西制置夏贵以淮西诸郡来降淮西路得府二州六军四县三十四户五十一万三千八百二十七口一百二万二千三百四 
十九庚申召巴延偕宋君臣入朝辛酉车驾如上都设资戒大会于顺德府开元寺巴延遣本布周青招泉州蒲寿庚寿晟兄弟甲子董文炳索 
多发宋随朝文士刘褎然及三学诸生赴京师帝既平宋召宋诸将问曰尔等何降之易耶对曰宋有强臣贾似道擅国柄每优礼文士而独轻 
武臣臣等久积不平所以望风归款也帝命董文忠答之曰借使似道实轻汝曹特似道一人之过耳汝主何负焉正如所言则似道之轻汝也 
固宜三月丁卯巴延入临安遣郎中孟祺籍宋太庙四祖殿景灵宫礼乐器册宝暨郊天仪仗及秘书省国子监国史院学士院太常寺图书祭 
器乐器等物甲戌文天祥自镇江遁去乙亥巴延等发临安丁丑安塔哈阿喽罕董文炳趋宋主■〈显，去页〉同太后入觐太皇太后谢氏 
以疾留戊寅敕淮西庐州置总管万户府以中书右丞河南等路宣慰使哈喇哈斯襄阳管军万户实喇并行府事庚辰囊嘉特以宋玉玺来上 
乙酉赣吉袁南安四郡内附闰月丙申置宣慰司于济寍路掌印造交钞供给江南军储东川行枢密院总帅汪惟正略地涪州克山寨溪洞凡 
二十有三所丁酉诏湖广阿尔哈雅呼图克特穆尔赴阙令托博和啰噶图崔斌并留后鄂州辛亥命副枢张易遣宋降臣吴坚夏贵等赴上都 
戊午淮西万户府招降方山等六寨甲子以中书省左右司郎中郝祯参知政事夏四月戊辰以河南兵事未息开元路民饥并弛正月五月屠 
杀之禁丙子省东川行枢密院及成都经略司以其事入西川行院壬午召嗣汉天师张宗演赴阙乙酉召昭文馆大学士姚枢翰林学士王盘 
翰林侍讲学士图坦公履赴上都庚寅修太庙以北京行中书省廉希宪为中书右丞行中书省事于荆南府五月乙未朔巴延以宋主■〈显 
，去页〉至上都制授■〈显，去页〉开府仪同三司检校大司徒封瀛国公以平宋遣官告天地祖宗于上都之近郊遣使代祀岳渎己亥 
罢两浙宣慰司以孟古岱范文虎仍行两浙大都督府事庚子定度量癸卯复沂莒胶密寍海五州所括民为防城军者为民仍免租徭二年乙 
巳阿珠遣总管陈杰攻拔泰州之新城遣万户乌玛喇守之以逼泰州丁未宋扬州都统姜才攻湾头堡阿尔彬击走之戊申宋冯都统等自真 
州率兵袭瓜洲阿珠遣万户实喇罕阿都齐等出战大败之六月己巳以孔子五十三世孙曲阜县尹孔治兼权主祀事辛未命阿尔哈雅征广 
西壬申罢两浙大都督府立行尚书省于鄂州临安设诸路宣慰司以行省官为之并带相衔其立行省者不立宣慰司甲戌以大明厯浸差命 
太子赞善王恂与江南日官置局更造新厯以枢密副使张易董其事宋扬州都统姜才夜率兵趋丁村堡守将史弼章齐出战阿里都督陈岩 
及巴延彻尔踵至大破之戊寅诏作平金平宋录及诸国臣服传记仍命平章军国重事耶律铸监修国史壬辰下诏招谕宋扬州制置李庭芝 
以次军官及通泰真滁高邮所在官员又诏谕陈宜中张世杰苏刘义刘师勇等使降李庭芝留朱焕守扬州与姜才率步骑五千走泰州阿珠 
督右丞阿里万户刘国杰围之以户部尚书张澍参知政事行中书省于北京秋七月乙未行中书省左右司郎中孟祺以金玉宝及牌印来上 
命太府监收之乙巳朱焕以扬州降乙卯宋泰州守将孙良臣与李庭芝帐下卒刘发郑俊开北门以降执李庭芝姜才系扬州狱 【按孙良 
臣续通鉴纲目作孙贵又载胡维孝而不及刘发郑俊葢史家互有详略也】 丙辰阿珠以总管乌玛喇等守泰州通滁高邮等处相继来附淮 
东路得州十六县三十三户五十四万二千六百二十四口一百八万三千二百一十七以中书右丞阿尔哈雅为平章政事签书枢密院事淮 
东行枢密院拜奇页勒密实为中书右丞参知政事董文炳为中书左丞淮东左副都元帅达春两浙大都督范文虎江东江西大都督知江州 
吕师夔淮东淮西左副都元帅陈岩并参知政事八月己巳穿武清蒙村漕渠敕汉军都元帅库库岱李廷将侍卫军二千人西征乙亥斩宋淮 
东制置使李庭芝都统姜才于扬州市庚辰罢襄阳统军司车驾至自上都遣太常卿托东斯以铜爵一豆二献于太庙以四万户总管鄂啰齐 
参知政事九月壬辰朔命国师额琳沁作佛事于太庙己亥享于太庙癸卯以平宋赦天下丙午敕常德等府贡包茅丁未命有司隳沿淮城垒 
辛酉召宋宗臣鄂州教授赵与■〈票上灬下〉赴阙 【按■〈票上灬下〉字符史误作票考宋史宗室世系表无名票者惟燕王德昭之 
后有赵与■〈票上灬下〉见于元史列传尝为鄂州教授即其人也今据改】 设资戒会于京师阿珠入觐江淮及浙东西湖南北等路得府 
三十七州一百二十八关一监一县七百三十三户九百三十七万四百七十二口千九百七十二万一千一十五冬十月丁亥两浙宣抚使焦 
友直以临安经籍图画阴阳秘书来上戊子淮西安抚使夏贵请入觐乞令其孙贻孙权领宣抚司事从之以淮东左副都元帅阿里为平章政 
事河南等路宣慰使哈喇哈斯为中书右丞兵部尚书王仪吏部尚书兼临安府安抚使杨镇河南河北道提刑按察使密里呼忻并参知政事 
参知政事陈岩行中书省事于淮东十一月戊申阿喽罕克处州旋破建寍府邵武军癸丑并省内外诸司宋主是航海趋潮州高丽国王王愖 
遣其臣判秘书寺朱悦来告更名暙十二月辛酉朔 【按辛酉元史误辛卯据宋史益广二王传改】 以十四年厯日赐高丽戊辰宋主昰次 
惠州乙亥定江南所设官府庚寅诏谕浙东西江东西淮东西湖南北府州军县官吏军民昔以万户千户渔夺其民致令逃散令悉以人民归 
之原籍州县凡管军将校及宋官吏有以势力夺民田庐产业者俾各归其主凡故宋繁冗科差圣节上供经总制钱等百有余件悉除免之
　　十四年春正月癸巳行都元帅府军次广东宋知循州刘兴以城降丙申以江南平免诸路今岁所纳丝银赐嗣汉天师张宗演演道灵应 
冲和真人领江南诸路道教甲辰命阿珠选锐军万人赴阙丁未知梅州钱荣之以城降二月壬戌宋瑞州安抚姚文龙率张文显来降丁卯荆 
湖北道宣慰使塔海拔归山寨四十七所戊辰祀先农东郊甲戌西川行院布哈率众至重庆营浮屠关宋都统赵安以城降车驾如上都丁亥 
宋知南恩州陈尧道签判林叔虎以城降以大司农御史大夫宣慰使兼领侍仪司事博啰为枢密副使兼宣徽使领侍仪司事三月辛卯湖广 
行中书言广西二十四郡并已内附议复行中书省于潭州置广南西路宣抚使于静江癸巳以行都水监兼行漕运司事乙未福建漳泉二郡 
蒲寿庚印德傅李珏李公度皆以城降壬寅广东肇庆府新封等州皆来降乙巳命中外军民官所佩金银符以色组系于肩腋以免亵渎具为 
令庚戌建寍府通判郭缵以城降黄州归附官史胜入觐以所部将校于跃等三十一人战功闻命官之签书东西川行枢密院事昝顺遣同知 
隆州事赵孟烯赍诏招谕南平军都掌蛮罗计蛮及凤凰中垄罗韦高崖等四砦皆降田杨二家豕鹅夷民俱遣使纳款壬子宝应军人施福杀 
其守将降于淮东都元帅府癸丑命汪惟正自东川移镇巩昌行中书省承制以闽浙温处台福泉汀漳剑建寍邵武兴化等郡降官各治其郡 
潭州行省遣使上言广南西路庆远郁林昭贺藤梧融宾柳象邕廉容贵浔皆降得府一州十四以平章政事浙西道宣慰使安塔哈为平章政 
事行中书省事于江淮郡王哈达为平章政事行中书省事于北京夏四月甲子宋特磨道将军农士贵知安平州李惟屏知来安州岑从毅等 
以所属州县溪洞百四十七户二十五万六千来附癸酉省各路转运司事入总管府设盐转运司四置榷场于碉门黎州与吐蕃贸易丙戌禁 
江南行用铜钱五月癸巳申严大都酒禁犯者籍其家癸卯改广南西路宣抚司为宣慰司广西钦横二州改立安抚司各道提刑按察司兼劝 
农事敕江南归附官三品以上者遣质子一人入侍西番长阿里鼎寍济等三十一族来附得户四万七百辛亥以河南山东水旱除河泊课乙 
卯选蒙古汉军相参宿卫六月丙寅涪州安抚阳立及其子嗣荣相继来附以立为夔路安抚使嗣荣为管军总管丁亥以行省参政行江东道 
宣慰使阿喽罕为中书左丞行江东道宣慰使湖北道鄂啰齐参知政事行湖北道宣慰使秋七月戊子朔罢大名济寍印钞局丁酉敕自今非 
佩符使臣及军情急速不听乘传癸卯诸王锡里济劫北平王于阿里玛图之地械系右丞相安图诱胁诸王以叛使通好于海都海都海都弗 
纳遂率西道诸王至和琳城北诏右丞相巴延率兵往御之诸王呼噜岱率其属来归与巴延军合丙午置行御史台于扬州以都元帅姜卫为 
御史大夫戊申东川都元帅张德润等克涪州擒其安抚程聪程广置行中书省于江西以参知政事行江西宣慰使达春为右丞参知政事行 
江西宣慰使敏珠尔丹为左丞淮东宣慰使彻尔特穆尔江东宣慰使张荣实江西宣慰使李恒招讨使页特密实万户实勒们荆湖路宣抚使 
程鹏飞闽广大都督兵马招讨使蒲寿庚并参知政事行江西省事壬子榷大都商税丁巳湖北宣慰使调兵攻司空山复寿昌黄州二郡以参 
知政事行江东道宣慰使吕文焕为中书左丞八月戊午朔诏布哈行院西川辛未车驾畋于上都之北九月丙申广南东路广连韶德庆惠潮 
南雄英德等郡皆内附戊申页特密实下邵武军人福州宋主昰次广州之浅湾诏达春与李恒吕师夔等以步卒入大庾岭孟古岱索多蒲寿 
庚及元帅刘深等以舟师下海合追宋二王壬子福建路宣慰使行征南都元帅索多遣招讨使伯嘉努丁广取建寍之崇安等县及南剑州冬 
十月丙辰朔日有食之己未享于太庙庚申湖北宣慰使塔尔海略地至夔州之太原坪擒其将诛之乙亥以宋张世杰文天祥犹未降命安塔 
哈选锐兵防遏隆兴诸城甲申播州安抚使杨邦宪言本族自唐宋世守此土将五百年昨奉旨许令仍旧乞降玺书从之以行省参政呼图克 
特穆尔托博和啰噶图崔斌并为中书左丞鄂州总管府达噜噶齐张鼎湖北道宣慰使贾居贞并参知政事十一月戊子枢密院臣言宋文天 
祥与其徒赵孟瀯同起兵行中书发兵攻之杀孟瀯天祥仅以身免诏以其妻孥赴京师乙未定伪造宝钞同情者并处死庚子命中书省檄谕 
中外江南既平宋宜曰亡宋行在宜曰杭州以吏部尚书巴图尔丹为参知政事刘深攻宋主昰于浅湾张世杰奉昰退保秀山十二月丁卯以 
大都物价翔踊发官廪万石赈粜贫民庚午梁山军袁世安以其城及金石城军民来降乙亥都元帅杨文安攻咸淳府克之以参议中书省事 
耿仁参知政事冠州及永年县水免今年田租导任河复民田三千余顷
　　十五年春正月辛卯遣阿喇卜丹将兵戍鄂端己亥禁军民掠卖良家子女丙午万户图们岱尔郝扎拉布哈等克泸州戊申封宋福王赵 
与芮为平原郡公敕自今御史台毋擅召仓库吏及究钱谷数二月戊午祀先农令蒙古冑子代耕藉田癸亥以咸淳府等郡及良平民户饥赈 
之壬午索多攻潮州破之置太史院以祭酒许衡兼领以参知政事夏贵范文虎陈岩并为中书左丞黄州路宣慰使唐古特史弼并参知政事 
三月乙酉诏孟古岱索多蒲寿庚行省福州镇抚濒海诸郡以沿海经略副使哈喇岱领舟师南征升经略使兼左副都元帅佩虎符甲午西川 
行枢密院招降重庆等处得府三州六军一监一县二十栅四十蛮夷司一并招宜胜土恢等城及石榴寨相继来降壬寅以诸路岁比不登免 
今年田租丝银癸卯都元帅杨文安克绍庆府斩其郡守鲜龙乙巳广南宣慰司招降雷化高三州宋主昰奔碙洲夏四月乙卯命元帅刘国杰 
北征戊午以江南十寇窃发人心未安遣官分道抚治检核钱谷察郡县灾伤吏廉能者举以闻贪残不胜任者劾罢之甲子以时雨沾足稍弛 
酒禁民之衰疾饮药者官为酝酿量给之戊辰宋主昰殂于碙洲广王昺嗣位辛未置光禄寺以同知宣徽院事推勒特穆尔为光禄卿丁丑云 
南行省招降临安白夷和泥分地城寨一百九所 【按白夷史误作白衣考元地理志白夷为大理土蛮八种之一今据改】 威楚金齿罗落 
分地城寨军民三万二千二百户 【按罗落史误作落落考元地理志罗落蛮隶赵州今据改】 秃老蛮高州筠连州等城寨十九所庚辰遣 
使至杭州等处取在官书籍版刻至京师壬午立行中书省于建康府敕自今罢免之官宰执为宣慰宣慰为路官路官为州官淮浙盐课直隶 
行省宣慰司官勿预改北京行省为宣慰司五月乙酉定武官承袭制凡主兵官巳擢授其旧职宜别授有功者勿复以子孙承袭甲午敕诸职 
官犯罪受宣者奏闻受敕者从行台处治受省札者按察司治之自行中书省以下公务小事限七日中事十五日大事三十日选江南锐军为 
侍卫亲军乙未以乌蒙路隶云南行省六月己未宋主昺徙居厓山丁卯置甘州和籴提举司以备军饷赈贫民甲戌汰江南冗官乙亥敕省院 
台诸司奏事必由起居注戊寅全州西延溪洞猺蛮二十所内附己卯发蒙古军千人从江东宣慰使张弘范由海道讨宋余众秋七月壬午朔 
宋湖南制置张烈良提刑刘应龙起兵应厓山阿尔哈雅袭杀之辛亥建汉祖天师正一祠于京师八月壬子朔追毁宋故官所受告身辛未复 
给漳州安抚使沈世隆家赀仍授本路管民总管甲戌安西王相府言川蜀悉平城邑山寨洞穴凡八十三其渠州礼义城等处凡三十三宜以 
兵镇守余悉彻毁从之己卯立提刑按察司于辉和尔分地辛巳诏行中书省索多蒲寿庚等曰诸蕃国列居东南岛砦者若有慕义之心可因 
蕃舶诸人宣布朕意诚能来朝朕将宠礼之其往来互市各从所欲以中书左丞董文炳签书枢密院事参知政事索多蒲寿庚并为中书左丞 
</div>
    <div class="pagination">
<a href="续通志_page112.html">上一页</a><span>...</span><a href="续通志_page108.html">108</a><a href="续通志_page109.html">109</a><a href="续通志_page110.html">110</a><a href="续通志_page111.html">111</a><a href="续通志_page112.html">112</a><span class="current-page">113</span><a href="续通志_page114.html">114</a><a href="续通志_page115.html">115</a><a href="续通志_page116.html">116</a><a href="续通志_page117.html">117</a><a href="续通志_page118.html">118</a><span>...</span><a href="续通志_page114.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
