<!DOCTYPE html>
<html>
 <head>
  <meta charset="utf-8"/>
  <title>
   宋会要辑稿 - 第 97 页/共 1125 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   宋会要辑稿 - 第 97 页/共 1125 页
  </h1>
  <div class="content">
   天禧元年正月十二日，礼仪院言：「皇帝行礼，典仪赞拜，群臣并拜。望自今皇帝一拜毕，在位官乃拜。」从之。 
三年五月十七日，监祭使吕言言：「光禄寺祭馔造毕，监祭阅视，复贮神厨，虑为人窃取。望造漆椟扃锁，俟将行礼，设于笾豆。暑月别造纱蒙漆椟。」从之。 
九月二十四日，国子监言：「祠祭行事官条制：庙社不许致斋，止宿武成王庙。近以员多，分宿当监，灯烛非便，望令专宿武成王庙。」诏礼院与本监详定，复上言曰：「武成王庙斋厅位四十余间，今请不许官司拘占，悉留充斋宿之所。如发解锁宿庙内，即权徙尚书省。」从之。 
四年五月四日，同判太常礼院杨(隅)[嵎]言：「祠祭摄官，旧礼躬亲涤爵酌酒。近 
      
来礼直官止引至罍洗，帨手讫，便赴神位前，未尝涤爵。所司已酌酒实爵，献官即取致奠，殊爽礼文。望自今依旧行事。」从之。 
八月二十一日，同判太常礼院陈宽言：「郊庙致斋日，左右街司承例遣杂职随行。按令文：散斋之后，不行刑罚。欲望自今罢之。其祗事人吏不谨职者，俟祭毕，付有司科罚。又诸司祗应人点馔后，多肆出入。望自今点馔后，不得辄出斋宫。又每礼毕，诸色人竞上坛，并以撤祭器为名，分取祭余果馔。望自今监祭御史监勒，□祭依均胙例分给执事人。」从之。 
五年正月十三日，诏：「自今每大祀，中书摄事，赐钱五万为酒殽之费。《续会要》：景德元年十一月十九日，车驾出处依常礼望祭外，又遣官分诣岳渎斋宿祭告。三年正月十一日，以契丹遣使修好，命知制诰朱巽奏告诸陵。五月十九日，太庙以雨漏，将议修补，太常礼〔院〕言：「咸平中翼祖室换柱，盖凿垣动土，工稍大，遂择日奏告本室及祭后土。今小有葺治，不烦奏告。」从之。九月五日，太常礼院言：「朝拜诸陵前二〔日〕，请差官奏告太庙。出京日，请依巡幸出京例奏告天地、社稷，各以香、币、酒、脯、醢。」从之。十二月六日，上封事者言：「按《开元礼仪鉴》云：车驾行幸，路次有名山大川，去三十里内则祭之；前代帝王，二十里内则祭之；名臣，十里内则祭之。今朝陵有期，缘州县所记山川祠宇，名多伪俗，望委礼官先检详事迹以闻。」事下太常礼院，礼 
      
院言：「得河南开封府、孟、郑州所供山川神祠，除京城神祠旧系祀典者，今约定祠宇，请下逐州府，差官依礼致祭。」从之。自后开封府县文宣王、浚仪县崔府君、天王、毕卓、九龙等庙，皆遣官祭告。四年二月二日，次西京，遣工部尚书王化基等告汾阴后土、中岳、太行山、河渎、洛水、启母、少姨庙。十八日，以车驾将还东京，命宰臣王旦告诸帝陵，吏部尚书张齐贤告诸后陵。二十日，命吏部侍郎郭贽告昊天上帝，工部侍郎韩丕告社稷，殿中丞赵告太庙。其东京城内祠庙，车驾还日，令开封府遣官致祭。大中祥符元年正月四日，以天书降，命吏部尚书张齐贤等奏告天地、宗庙、社稷、京城祠庙，仍遣使告凤翔府太平宫、亳州太清宫、舒州灵仙观。故事，京城神祠皆开封府遣官，帝欲重其事，特命京朝官。天禧三年四月八日，迎奉天书亦然，仍增告玉清昭应宫、景灵宫、会灵观。四月四日，以将封禅，遣官告天地、宗庙、社稷、太一宫、河中后土、五岳、海渎、京城神祠。其在外者，乘传以往，命澶、郓、兖州长吏告高阳氏、帝喾、帝尧、文宣王庙。九年五月，以将上玉皇圣号，恭谢南郊，及天禧元年正月礼毕，遣官奏告，皆用此礼。自后将行大祀，御札降，皆告焉。二十七日，详定所言：「车驾东封，所经致祭处多，有司艰于集事。欲望惟名山大川、先代帝王有功德者， 差官精洁祭告。仍出京日，遣官告后庙及诸陵。」 
      
从之。七月八日幸亳，用此例。九月二日，诏：「告太庙日，以芝草、嘉禾、瑞木列于天书辇前，及陈于六室，仍各标所贡之处。」十五日，车驾诣启圣院朝拜太宗神御殿，以封禅有期致告。十一月二十八日，诏：「自今祭告天地、社稷、宗庙、岳渎，其后土亦致祭，着于令。」二十九日，封禅礼毕，还京，遣官告天地、社稷、及后庙、诸陵、四海、岳渎、河中府后土、凤翔太平宫、亳州太清、洞霄宫、舒州灵仙观、郑州灵显王庙。令开封府差官祭告京城内祠庙。自后凡行大礼，皆如此例。外州遣官告者，又增兖州会真、河中府太宁宫、亳州明道宫、江州九天使者、泗州普照王寺。河渎又于澶州别告。又有五岳真君观、茅山、龙游山、虎丘山、龟山神，亦尝祭告，而不着例。三年九月四日，详定所言：「河中府河中县伏羲、神农、汉文帝庙，河西县舜庙，龙门县禹庙，宝鼎县汤庙，临晋县周文王、周公庙，永乐县周武王庙，望于祀汾阴前十日，用中祠礼料致祭。中牟县列子庙，灵宝县老君庙，中岳、西岳致祭。郑州灵显王庙，周嵩陵、庆陵，河南府偃师县魏文帝庙，河南县周六庙，新安县后唐庄宗庙，陕州湖城县轩辕庙，阌乡县女娲陵，中 真君庙，望于车驾经过日以香、币、酒、岳启母、少姨庙，济渎、洛水、太行山，并望以中祠礼料致祭。西海、北海旧于河中府、孟州望祭，亦同此例，仍请特诏遣官。其余十里内神祠非有大功德者，止令本州岛府设祭。」诏可。四年 
      
三月四日，诏东京留守司：「应都城内祠庙，候车驾还京日，令开封府普差官祭告。」七年，朝谒太清宫还，亦用此礼。六月一日，以加上五岳帝号，遣官奏告天地、宗庙、社稷、五岳。十二日加上五岳号，亦用此礼。五年十月二十七日，以圣祖降，特命宰臣王旦等告天地、宗庙、社稷，遣官告诸陵、岳渎、祠宇，帝亲封香付之。初，中书准、碧币。」从之。六年正月十七日，以立皇后，遣官奏告天地、宗庙、社稷、诸陵、圣祖天尊大帝。三月二十七日，以迎奉圣像，遣集贤校理宋绶祭告淮渎、汴水，太常博士欧阳陟于河阴祭汴水上源。五月十二日，详定所上言：「圣像至京，请前二日差官奏告天地、社稷、太庙、诸后庙、元德庙、诸陵。」七月二十五日，以元德皇太后升 例遣丞郎已下，帝特命辅臣。闰十月二十四日，详定所言：「朝元殿告谢，前二日先告配帝圣祖于玉清昭应宫本殿，太祖、太宗于本室。其日，太宗配坐南郊，望至平明奏告。准礼例，如用牲牢，即是祭礼；近已祭飨，今恐烦数，欲只用香、币、酒、脯，告官公服行事。圣祖以香、酒、时祔宣示宫庭小园嘉禾生四十穗以上。准令，祥瑞，有司以闻，差官告庙。望遣官奏告玉皇大帝、圣祖天尊大帝、太庙。」从之。告前一日，应告官待于(庙)〔朝〕堂，内出嘉禾，以器盛之，置于床，并祝文以付告官，奉之赴祠所。余如常 ，遣官奏告天地、太庙、社稷、圣祖及元德庙。八月五日，详定所言：「伏 
      
告之礼。十一月四日，礼仪院言：「皇帝朝谒太清宫，其应天府高辛庙、汤冢庙欲用中祠礼；开封府汴河、亳州涡河欲用小祠礼；及十里内桥道神祠，并经过日遣官祭告。」从之。十四日，礼官言：「凡奏告之礼，用香、币、酒、脯，告官公服。如用牲牢，即是祭礼。自今请复旧典。」诏依。二十二日，诏：「皇帝亲诣太清宫行朝谒之礼，以十二月十五日躬告太庙、玉清昭应宫。三十日，以奉祠，遣官告诸陵。七年九月二日，诏以司天监所奏紫微宫中瑞光如宫阙，及含誉星再见，遣官告天地、宗庙、社稷及玉清昭应宫。二十日，以奉上玉皇圣号，分命辅臣告郊庙、社稷、玉清昭应宫。九年五月十三日，以景灵宫、会灵观成，遣官告天地、社稷、太庙、玉清昭应宫、太一宫。天禧元年正月七日，诏以天书不入太庙，遣官奏告太庙、玉清昭应宫。三月六日，兖州太极观上圣祖母宝册、仙衣。前二日，命官分告天地、社稷、宗庙、玉清昭应宫、景灵宫、会灵观。其宝册经过桥道，及路左右五里内太极观、十里内神祠，随处遣官，以册宝未到前一日致祭。宝册至县日，先遣官诣景灵宫、太极观奏告。旦奉册至岳下日，先令诣会真宫、天齐仁圣帝庙、真君观；至澶州，诣河渎显圣灵源公庙祭告。五月二十八日，迎奉太祖圣容赴西京。礼仪院言：经由永昌陵，望遣官前一日奏告。诏遣左谏议大夫戚纶往。仍出京前一日，分遣官奏告天地、宗庙、 
      
社稷、玉清昭应〔宫〕、景灵宫、会灵观。经由五里内神祠及西京城内外神祠，并本府遣官，未到前一日祭告。干兴元年正月四日，诏以二月二日御正阳门肆赦，其每年南郊合奏告去处，并以此月七日祭告。七月十三日，仁宗即位，未改元，礼仪院言：「真宗谥册，旧礼上告圜丘、太庙，今请更差官奏告四宫观及后庙、社稷。」从之。 
仁宗天圣二年四月六日，诏：「宫闱令如有期周丧在家在外，并给假二日。遇朔望禋祭行事，即权差人祗应，假满仍旧。」是年七月，宫闱令王文济妻卒，依上给假二日，假满依旧赴职，惟迁神主时权差官而已。 
三年五月二十七日，太常礼院言：「郊坛诣祠祭神位前，遇阴晦，乞添用烛笼、释盆。」从之。 
五年十月十一日，礼仪使刘筠言：「准仪制，登歌作《丰安之乐》，诸太祝各入室彻豆。欲望差礼生七人各引本室大祝，庶协礼文。」从之。 
二十五日，知祥符县事丁慎修言：「祠祭，开封府准例差水夫供烧释盆。或同日数祭，即差所由行官、店户、村民，贫弊不肃。欲望自今令步军司以剩员祗应。」事下太常礼院，本院移光禄寺：「每祭供烧籸盆人夫，大祠四人，中祠三人，小祠二人。又得南郊桥道顿递使牒：「郊庙烧籸盆人皆八作司卒。今详 盘水夫自系光禄所管，望令如旧。供烧籸盆人夫，望如慎修所请。」从之。 
六年二月六日，同知礼院王 言：「四郊斋官疏(满)[漏]望下有司修葺，增设什物。又行事 
      
官所请祭服不整齐，差摄之官皆是外任替还，供应生疏。望令少府监，自今随祭器请领祭服，曾差军士赍赴祠所「曾」字疑误。，临事供应。又大祠进胙皆人吏赍擎入内，欲望自今监祭使与光禄寺官封进。」事下太常礼院。礼院上言：「斋宫已准近敕修整。比来牲牢、礼料皆纳监祭使，别无库屋，又无监礼房。请下三司刷盖牲牢礼料库及监礼房。后有疏漏，委太常寺移牒三司修葺。祭服请下三司委本判官诣库点检，别行制造，不堪用者，依礼文焚之。仍下马步军司选剩员十五人，隶少府监，赍送祭服。除中书门下摄事依旧差人请领外，自余俟至幕次，供与祭官，祭毕，却送本库。余如 请。」从之。 
三月，太常礼院言：「准诏详定供备库副使、勾当仪鸾司魏余庆所请：『南郊青城拘占民田，南北四百步，望给钱收买。又青城内暖殿七间，自来彩木结缚为栋宇之象，欲用瓦木盖造，至时却以彩帛鞔设。青城周围自来索木绞缚画 幕以为城墙，祀事既毕，更无拘占。欲望于前所买地，四边筑露墙遮迾，至时依旧立为青城。城内空闲处种莳花果，每岁出课资官。』本院检详礼典，历代郊祀天地制度，即无郊兆内外营构宫宇之文。圣朝每行郊祀，皆营构青城幄殿，即《周礼》之大次也。又于东( )[壝]门外设更衣殿，即《周礼》之小次也。符合礼经，初无异议。今余庆乞瓦木盖造暖殿，至时依旧用彩帛盖覆。伏缘至尊所御，务求 
      
牢固，在于幄内，于礼无妨。又乞和买地土，修筑露墙，至日却于墙上修立青城。今参详郊禋之岁，虽妨耕稼，傥优给价直，除破租税，公私亦便。垣墙之内栽种花果，本无资于翫好，岂复计其课入 伏请不行。」诏依奏。 
八年十月，诏：「南郊行事官除合破着公衫人引接外，其余臣僚不得令公人着绯紫宽衫及公服祗应。朝服、法物内衣物，新衣库除合请仪注衣服外，不得支借。如违，合门、御史台举察。」 
景佑元年七月十三日，礼官言：「按《礼部式》：天地五郊等坛，三百步内不得葬埋。今参详，三百步外焚殡，烟气实乱熏洁。自今每遇诸坛祭祀，令监祭预牒开封府，前三日权令去坛五百步内禁断。」 
二年正月二十一日，上封者言：「每年春秋遣官朝拜诸陵，及祀神州地祇，太祖配座唯太府寺供香，于礼不称。乞并降御封香。」从之。 
八月十九日，诏：「荐献景灵宫、朝飨太庙、郊祀天地，自今并同日受誓戒。」故事，受誓戒凡三日。先是天圣五年将祀南郊，帝以为礼烦，问于宰臣，王曾等奏曰：「荐飨太庙等处，本来只为郊祀有此礼例，只合一次诣南省受誓戒，方协事宜。此盖自前朝已来，久相因袭，当须改革。候后次郊禋，令有司详定取旨厘正。」至是始下太常礼院检唐故事，着为定制。 
十月十一日，诏：「访闻祀天地、社稷、宗庙，簠簋笾豆祭器多是损坏，收掌不得严洁。令太常礼院相度修整，不堪者别行创造，净洁处 
      
置库收盛。」 
十二日，太常礼院言：「郊庙之礼，准故事，惟设更衣幄，而未有小次。皇帝久立版位，比及成礼，则已踰时，非所以裕至尊、究恭虔意也。谨按《周官》：『朝日、祀五帝则张大次、小次。』朝觐会同亦如之。郑康成谓：『大次，所止居也；小次，既(按)[接]祭，退俟之处。』引《祭义》：『周人祭日，以朝及闇，虽有强力，曷能支之，是以退俟诸臣，代有事焉。』故说者以为祀昊天上帝亦张大次、小次。古者大次，坛壝之外，犹今更衣幄殿也。小次在坛之侧，今所未行。按魏武帝《祠庙令》：『降神礼讫，下阶就(蕞)[幕]而立幕：原作「蕞」，据《魏武帝集 春祠令》改。，须奏乐毕，似若不愆列祖，迟祭不速讫也。故吾座俟乐阕，送神乃起尔。』然宜设小次于皇帝版位少东，每献毕，降坛若殿，就小次俟终献撤豆，则皇帝复就版位，他如常礼。如此，则奉神之意在久益虔，执礼之容有恭无阙。」诏如典礼。 
十三日，太常礼院言：「将来南郊，三圣皆侑，设神位外，安排乐架隘窄。乞依太庙例，置抹绿床应奉。」从之。 
三年三月二十一日，太常礼院言：「监祭使刘夔请于四斋宫侧建屋十间，安泊诸色人；去除逐坛草秽，修迭道路。」从之。 
宝元元年九月二十五日，诏：「应缘祀事，已受誓戒而不虔恭者，毋得以赦原。」 
康定二年七月九日，诏：「将来南郊，应系天地宗庙祀物，并于大礼外乘舆服御，诸道供(意)[亿]物，令三司相度减省，务要简约。宫殿什物不须修饰，不 
      
得循例申举。」 
庆历元年十月十五日，同判太常寺吕公绰言：「郊庙所陈 罍之数皆准古，而不实以五齐、三酒，及用明水、明酒，有司相承，名为『看器』。其郊庙、天地配位惟用祠祭果、酒一等分，大祠、中祠位二升，小祠位一升。止一 酌献，一 饮福酒，余皆虚器。按《开元礼》、《崇祀录》：昊天上帝、皇地祇六 ，太 为上，实以泛齐；着樽次之，实以醴齐；象樽次之，实以醍齐；壶樽次之，实以(泛)[沈]齐；山罍为下，实以三酒。配帝着樽为上，实以泛齐；牺樽次之，实以醴齐；象樽次之，实以盎齐；山罍为下，实以清酒。皆加明水、明酒，实于上樽。五方帝、北极天皇大帝、神州地祇、大明、夜明太樽，实以泛齐。五星十二辰、河汉象樽，实以醍齐。中官壶樽，五方山、林、川、泽蜃樽，并实以泛齐。外官概樽，五方丘、陵、坟、衍、原、隰散樽，并实以清酒。众星散樽，实以旨酒，皆加明酒，各实于上樽。宗庙每室设斝彝黄彝、着樽。斝彝、着樽之上樽皆实以明水，黄彝实以郁鬯，着樽实以醴齐。又司烜氏『以鉴取明水于月』，郑康成云：『鉴类，取水者也，谓之方诸。取月之水，欲得阴阳之洁气也。』臣谨以古制考，五齐、三酒即非难得之物，将来郊庙祭享，宜诏酒官依法制齐酒，分实樽罍。乃命有司取明水对明酒实于上樽。或阴鉴、方诸之类未能猝办，请如唐制，以井水代之。」下博士议，而奏曰：「比郊庙祠祀，坛殿上下所设樽罍，惟酌献、饮福二樽实以祠祭酒，余皆徒设器，而不实以五齐、三酒、明水、 
      
明酒，诚于礼为阙。然五齐、三酒，郑康成注《周礼》，惟引汉时酒名拟之，而无(制)[制]造之法。今欲仍旧用祠祭酒一等，其坛殿上下樽罍，有司不得更设空器。其明水、明酒并以井水代之。其正、配逐位酌献、饮福，旧用一升者，各增二升。从祀神位并用旧升数实诸樽罍，配以明水、明酒。」从之。 
三年三月，诏太〔常〕礼院：「诸小祠献官皆常服行事，不合礼文。自今并服四品以下祭服。非时告祭不用香币礼器者亦如之。」 
七月九日，右正言余靖言：「三王郊礼一用夏正，今正月上辛之祀是也。王肃云：『冬至之日祀昊天上帝于圜丘，立春又一祭，以祈农事。』郑康成云：『太微五帝迭王四时，王者之兴，必感其一。因其所感，别祭尊之。」此皆上辛之祭，而王、郑两学互相师祖，各成一家之论。唐武德初祀感〔生〕帝于南郊，以元皇帝配享。显庆初废感〔生〕帝祀，以为祈谷。开元中修礼官王仲丘议，感帝〔生〕祀与祈谷二礼并行，自此始也。今国家以正月上辛之日祀皇天上帝于圜丘，以太祖配；又祭感生帝于南郊，以宣祖配。此虽二祀并行，其礼当异，礼官失于援考，昊天上帝用四圭有邸，其色尚赤，同于感〔生〕帝之祀。臣愚以为，昊天上帝当用苍璧，以正祀天；祈谷之礼感生帝，乃用四圭有邸，其色尚赤，以表本朝火德应兴之感。则二礼并行，各从其本。」事下礼官，李仲容等议曰：「按《周礼》典瑞、玉人职，苍璧以祀昊天上帝，四圭有邸以祀感〔生〕帝及旅 
      
上帝。今孟春祈谷，祀昊天上帝于圜丘，祀感生帝于赤帝坛。二祭同日别行，而并用四圭有邸，皆(有)[从]赤色，诚为失礼。乞依靖奏，自今祀昊天上帝即用苍璧，祀感生帝即用四圭有邸，仍从赤色。」从之。 
九月二十七日，侍御史赵及言：「太庙、后庙近日居民，当告祭时乐作，其外或有哭声相闻，于礼非便。请徙其民。」诏令遇行事时，权止哭泣，勿迁之。 
四年十月二十四日，太常、礼院言：「新修祀仪并据《通礼》。郊庙所设樽罍之数，与《通礼》不同。南郊配帝位旧设象樽二、壶樽二、山罍二，今宜如《通礼》，增山罍为四。」从之。 
七年六月十二日，太常礼院言：「按礼，祀昊天上帝、日月星辰，并用槁秸，五(人)[方]帝用莞，至唐始加褥。今南郊配位各设席加褥，而无槁秸与莞。又礼，以茅缩酒，今但供零陵香灌其上，殊无所稽。将来奉祠郊庙，宜更制槁秸、莞席为藉，而缩酒用茅。」从之。 
皇佑二年四月二十七日，太常礼院言：「圣驾诣宫观行礼及烧香，其从入殿庭及升殿人数，各着定式。」从之。入内内侍(侍)省都知、押班、带御器械不限员数外，勾当翰林、仪鸾司使、副各二员，合门祇候四员，入内内侍省供奉官以下二十人，内侍省供奉官以下十人。以上并许升殿，余两省供奉官以下止于当两廊祗候。中书、枢密院、亲王带从人二人入殿庭，不升殿；其余臣僚并不许带从人入。其随驾从物椅子、御燎等不上殿，御马、逍遥子不入 
      
殿庭。驾入殿庭不鸣鞭，诸军班等并至中三门外止。 
五月十一日，三司言：「明堂法驾自宣德门抵太庙道路，准郊例，当预为土埒。俟乘舆将出，番布黄道东西，八作两司领徒护作，实用黄壤土十七万一千余畚，为役程二万一千余功，比旧例无虑省土畚、人程六分之五。」南郊旧例，黄道土埒高四尺五寸，广六尺，番布黄道时土厚二寸五分。天圣五年约其制，土埒高二尺，广四尺，番布时厚一寸二分。 
六月十一日，礼仪使移下诸司，戒以庀具仪物，各令申警备豫，无使至时阙供。仪物、法驾、卤簿，兵部主之。宫县、登歌、鼓吹、警场立金鸡、击鼓，太常寺主之；车辂、仪仗法物，太仆寺主之；六军仪仗法物、警场应奉，六军诸卫主之。左右金吾仪仗法物、御前勘箭，左右金吾仗主之。芳亭、凤辇、香蹬、腰舆、伞扇、中严外办、褥位，殿中省主之。立金鸡，将作监主之。祭器、朝服、祭服、诸司法物，少府监朝服法物库主之。冕服、镇珪、通天冠、绛纱袍、拂翟、殿上扇，宣徽院主之。凡文武百官次舍、器用，开封府主之。 寶令史、贊者、牙版、位版，門下省主之。凡御幄、大小次、黄道、蜡、烛、御位席褥、明堂张设，仪鸾司主之。明堂、太庙、后庙、奉慈、九宫贵神，并车驾出内前一日祭告神祠、供备牲牢、礼料、祭器，光禄、太常、太仆、太府、司农、宗正寺、秘书省、少府、将〔作〕监共主之。皇帝位版、修撰仪注、移牒诸司详定仪仗法物及赞引行事，太常礼院主之。明堂、太庙、景灵宫祝册文及册案、沿册法物，中书省主之。警场喝探，左右 
      
街司主之。明堂众星位版并刻漏时辰，司天监主之。 
八月五日，礼仪使言：「明堂行礼，文武臣僚各将冗从，于幕次更服，虑杂揉不可辨诘，望令御史台、合门详品位定数，许给方号为识，仍具当得数豫关所由司。」从之。按《周礼 司常》：「官府各象其事，州里各象其名州：原作「别」，据《周礼注疏 春官 司常》改。，家各象其号「家」上原衍「名」字，据《周礼注疏》删。」。郑康成云：「事、名、号者，徽识徽：原作「微」，据《周礼注疏》改。，所以题别众臣众：原作「象」，据《周礼注疏》改。，置之于位，朝各就焉。徽识之书，则云某某之事云：原作「去」，据《周礼注疏》改。、某某之名、某某之号，以相别也。」国朝每亲祀大礼，仪卫之中皆给印号以为徽识，亦其制也。除中书直省官，行省、枢密院知客、押衙、当直枢使官外，宰臣、亲王、枢密使各五人；参知政事、枢密副使各四人；三司使，学士至待制，合门、团练使以上，文班少卿监、武班大将军以上，各三人；文班尚书省五品、武班将军、内诸使司以下，各二人。 
十二日，御史台言：「准诏与礼院详定大礼诸司例假绯紫宽衫并文武官当直从人所假青锦窄袍仪注、色号、以数、衰等，望为永制。」从之。三司、御史台、尚书都省、理检院、登闻 院、开封府、提举在京百司、审官院、流内铨、纠察司、银台司、群牧司、(练)[谏]院、审刑院、刑部、太常寺、大理寺、四省及诸寺监，系应奉祀事者，两省五品以上官非主判司局，各假绯紫宽衫，自三十领至二领。宣徽使、御史中丞、知杂御史、左右金吾、仆射，观文、资政殿大学士，翰林学士、承旨至龙图、天章、宝文阁直学士，太常卿、左右丞，诸行侍郎，节度 
      
使留后至团练使，给事中、谏议大夫、中书舍人、知制诰、待制，大卿监司使，权知开封府、三司副使，自四十领至十五领，青锦窄袍居三分之二，锦络缝衫帽居三分之一。少卿监、起居郎、起居舍人、侍御史、正刺史、诸行郎中、宣庆使至皇城诸司使、枢密院副承旨、合门副使、殿中侍御史、左右司谏、诸行员外郎、左右正言、监察御史、省府推判官，自十领至八领，青锦窄袍、络缝衫帽各半。太常博士至太子洗马、诸司副使、合门祗候，各锦络缝宽衫四领。应不任在京职事者皆减半。其皇亲从人并依(宫)[官]品假给。 
十四日，合门言：「宫庙明堂行礼，车驾出入宫庙殿门，准旧仪，皆勘箭勘契。宣德门出入勘箭，景灵宫、太庙门入勘箭，出则否。凡勘箭，皆左右金吾衙仗司主之。箭妡长二尺五寸，雕羽，金鼊，筈金[ (月)]，石金旋，阔二寸，方斜，形如匕。二箭合镞，有凿(柄)[枘]为雄雌，一为雄鹘箭，藏内中，一为辟仗箭，藏本司。皆韬以绛罗销金囊。每车驾至门，合门使持雄鹘箭，赞云：「勘箭官来前!」勘箭官称喏，跪受箭，以左右箭相合，奏云：「内外箭勘同。」合门使承宣云：「准 行勘。」勘箭官称：「军将门仗官来前!」军将门仗官二十人齐声喏。勘箭官言：「呈箭!」又声喏。勘箭官云；「某年月日，皇帝宿斋于某殿。某日，具天仗迎銮驾出入某门，次诣某所行礼。内出雄鹘箭，外进辟仗箭，一准 付左右金吾仗行勘。」勘箭官称：「合不合 」和箭门仗官皆称「合」。如 
      
此再问对。又问：「同不同 」和箭门仗官皆称「同」。如此亦再问对。勘箭官乃伏奏云：「左右金吾引驾仗勾画都知具官臣姓名，对御勘同。某雄鹘箭谨奉合门使进入诸司准式。」和箭官声喏。奏毕，奉箭付合门使。勘箭官即起居，三呼万岁，开门进辂。凡宣德门，出，左仗主之；入，右仗主之。景灵宫，入，右仗主之；太庙门，入，左仗主之；南熏门入则勘，出则否。文德殿门出入勘契。凡勘契，皇城司主之。契有左右，各长尺有一寸，博二寸八分，厚六分。以香檀木为之，刻鱼形，为凿枘相合，缕金为文。凡左契雄，刻云「某禁门」，左木契藏内中。右契雌，刻云「某禁门」，右木契藏本司。皆金填字，韬以绛罗销金囊、髹漆匣，中以帊褥覆藉。匣有衣，亦绛罗销金。本司勘契官二人，赞声亲事官二十人。每车驾至门，(契勘)〔勘契〕官执右契，称：「门仗官来前!」赞声官皆和应之。即奏云：「大内皇城司堪契官具官臣姓名，奉 勘契。」合门使降左契，言：「准 行勘。」勘契官跪受左契，以左手持右，右手持左。勘毕，奏云：「内外契合。」即问云：「从北来者何人 」合门使答：「皇帝大驾。」复问云：「是不是 」赞声齐言「是」。又问：「合不合 」赞声齐言「合」。又问：「同不同 」赞声齐言「同」。勘契官奏：「某年月日，皇帝宿斋于某殿，某日出某门，诣某所行礼。右契留本司收掌，左契谨付合门奉进。」引声绝，赞声官并和，乃起居，三呼万岁毕，开门，车驾乃出。其还入门，即云「行礼毕」。若亲郊出入朱雀门，亦并勘契。 
      
望如仪施行。」诏可。 
十六日，大礼使司言：「定臣僚从人假红锦窄袍，以官序立数，每遇大礼，准所定数申大礼使司，取判付本库支给。如敢违犯，其请人、主者悉以罪论。」从之。宰臣、亲王、枢密使各十六，参知政事、枢密副使各十四，宣徽使十二，三司使十，学士、中丞、知开封府、节度至观察使各八，大礼等五使各二。 
五年九月十一日，诏中书省：「自今南郊添竹册一副，并沿册、法物。」先是南郊坛正、配四位用竹册四副，至是南郊三圣并侑，遂复增一焉。 
嘉佑六年十月，太常礼院言：「明年正旦大庆殿受朝贺，其三日上辛祈谷于上帝，前三日不作乐，请如庆历二年故事，改用次辛。」从之。 
七年八月一日，翰林学士王珪等言：「准诏详定太常礼院所议秘阁校理裴煜奏：大祠天地、日月、社稷，其行礼日与国忌同者，伏请用乐。又诸祠所用香殊为 少，不称崇祀之意。礼院请依唐旧制及国朝故事，庙祭与忌同日，并县而不作。其与别庙诸后忌同者作之。若祠天地、日月、九宫太一及 百神，并请作乐。社稷以下诸祠既毕，于庙则乐不可为。如此，则虽纯用三代之礼，亦可广孝思之至。太府寺所供香，宜中祠视大祠之半，小祠视中祠之半。凡大祠则请降御封香，如祀昊天上帝之礼。珪等议：社稷，国之所尊，其祠日若与别庙诸后忌同者，伏请亦不去乐。余并如礼官所议。」诏恭依。煜议具雅乐门。 
八年五月十五日，太常礼院 
      
言：「大祠请用干兴故事，备乐不作，祔庙毕如故。」从之。《续会要》：仁宗天圣五年七月二十八日，滑州言：八月八日修迭河口兴工。诏差官祭告。七年七月六日，以玉清昭应宫火，遣官告诸陵。十年八月二十六日，以大内火，遣官告天地、太庙、社稷。明道二年八月二十七日诏：「方春以来，虫螣为沴，宜令天下于朕尊号省『睿圣文武』四字，仍择日告于天地、宗庙。」景佑元年九月二十六日，奉安元德皇后石室，命知制诰路振告太庙室。二年六月九日，礼官言：「准诏议定祖宗配侑之制，命翰林学士承旨章得象告天地于南郊坛，翰林学士石中立告太庙七室，翰林侍读学士李仲容告社稷，朝臣分告永昌、永熙、永定陵。」庆历元年八月八日，皇第三子生，遣官奏告宗庙。七年八月二十五日，加上真宗尊谥，命翰林学士钱明逸奏告永定陵。嘉佑元年正月十日，以帝不豫，命宰臣富弼祷于太庙，文彦博、刘沆祷于天地、社稷，及遣诸州军长吏祷岳渎诸祠。七年八月二十六日，以立皇子，命翰林学士王珪告天地、宗庙，遣官告诸陵。八年四月十一日，英宗即位未改元，命翰林学士王珪等九人以大行皇帝崩告天地、社稷、宗庙及景灵宫、集禧、建隆、醴泉观；又命龙图阁直学士韩贽等九人分告即位。治平四年亦如例。五月十九日，翰林学士王珪言：「谨按《曾子问》曰：『贱不诔贵，幼不诔长。』《礼》：天 
      
子称天以诔之。《春秋公羊》说，读诔制谥于南郊，若云受之于天。然干兴元年夏既定真宗皇帝谥，其秋始告天于圜丘，史臣以为天子之谥，当集中书、门下、御史台五品以上、尚书四品以上、诸司三品以上，于南郊告天，议定然后连奏以闻。近制，唯词臣撰议，即降诏命，庶僚不得参闻，颇违称天之义。臣今拟上先帝之尊谥，欲望明诏有司稽详旧典，先之郊，而后下臣之议，庶先帝之茂德休烈，有以信万世之传。」诏两制详议。翰林学士贾黯等议如珪奏，从之。六月七日，以皇帝不豫，命近臣分告天地、社稷、宗庙、景灵宫、相国寺、集禧、醴泉观，又命朝臣祷五岳四渎及诸名山、庙寺、宫观。及上躬康复，又命辅臣告谢。九月十九日，以大行皇帝谥奏告天地、宗庙、社稷、宫观。十一月祔庙，奏告一同。 
英宗治平二年十二月十七日，太常礼院言：「准画日来年正月上辛祈谷祀昊天上帝，同日祀感生帝。准合门仪制，祀天地，致斋则皇帝不游幸、不作乐。缘正月三日寿圣节在致斋之中，如用嘉佑七年正旦受贺例改用中辛，即当用正月十六日。又缘十四日例当诣慈孝寺、集禧观行礼，及观灯作乐。谨按《祭统》，君子将祭乃斋，斋者不乐，言不敢散其志也。然则君子所以斋者，为将接神，故不以声音荡其志意。如遣官摄事，则于礼无不听乐之文。元日朝会及寿圣节多与上辛日辰相近，如常改用中辛，即非尊事天 
      
神之意，嘉会合礼又不宜撤乐。今请每遇元正御殿，圣节上寿虽在上辛，祠官致斋日亦用乐，其大宴即移日或就赐。」从之。《续会要》：英宗治平二年四月七日，以孟夏雩祀昊天上帝，奏告太宗室。故事，前二日奏告。时监祭使吕夏卿言御封香至六日巳时未见降到，乞改用七日。从之。以上《国朝会要》。四年七月二十九日，神宗即位未改元，以升迁八室神主权奉安于斋殿，遣官奏告太庙。九月七日，奉安太庙八室，升祔英宗皇帝，遣官奏告天地、社稷、宗庙、宫观。元丰八年十一月初五日以下原缺。。 
《续会要》原有眉批：「此下至『所在州县官充从之』止，原粘在本卷第六页前半，加四年下。」：太宗太平兴国五年十一月十日，帝亲征河东。出京前一日，遣右赞善大夫李斡、潘慎修就北郊用少牢祭蚩尤、禡牙；又令着佐郎李巨源就北郊望气坛，用香、柳枝、灯油、乳粥、酥蜜、饼果祭北方天王。真宗咸平四年七月十六日，(设)[诏]太常礼院定禡祭仪付河北三路总管。祭日，所司除地为坛，四方各五十步。设两壝，绕以青绳，张幕，置军牙、六纛、神位版。版方七寸，厚三分。祭用刚日，具常馔，牲用太牢。以羊豕代。其币，军牙以白，六纛以皂，各长一丈八尺。都总管为初献，以次将官为亚献、三献，皆戎服。清斋一宿，将校陪列。礼毕，焚其币，衅 以一皮。禡牙文：「维年月日，某官某乙敢以牲牢告于军牙之神曰：五材并用，谁能去兵 四夷不庭，必将右武。是故我国家凿门命将，授钺出征。驱桓桓之师，整堂堂之阵，式遏乱略，龚行天诛，大庇生民，抚宁方夏。爰以刚日，告于明神。神其奋P又  发威灵，导迎吉气。使飙驰霆击，所向无前，履险摧坚，一月三捷。助貔貅之贾勇，剿射狼之沓贪。尽焚虏庭，大空漠北，饮马瀚海，勒石燕然。后不踰时，兵无血刃。歼厥丑类，惟神之功。急急如律令!」祭六纛文：「维年月日，某官某乙，谨以牲牢致祭于六纛之神。夫四夷猾夏，《虞典》所以明〔五〕刑；十乘启行，《周礼》所以申九伐。蠢兹獯虏，盗有燕陲，为雠大邦，荐扰边鄙，使爟火不得彻警，战士劳于被坚。未焚老上之庭，犹遣轮台之戍。帝赫斯怒，命将出征。虎贲鼓勇于颜行，天威震曜于夷落。乘匈奴之运尽，建戎旆以长驱。是用昭告于尔大神。神其假太乙之威灵，奋长庚之芒角。使星狼戢耀，旄头不明。助汉将于九天，灭阴山之胡国。渠魁斯获，悬首槁街；丑类毕歼，筑尸京观。乞灵徼福，式伫神休。尚飨!」高宗绍兴三十一年十月二十六日，太常寺言：「朝廷兴师，欲依典故行禡祭，用祝文，述以金人败盟，朝廷不得已而兴师，冀获阴助，剿除妖孳，以远万全之意。以甲、丙、戊、庚、壬刚日行礼。献官以大将军、招讨使充，奉礼郎、太祝、太官令各一员，以所在州县官充。」从之。
群祀二
      
神宗熙宁四年二月十八日，太常礼院言：「准诏，三司织造圜坛地衣。今检到前后典礼并南郊一行仪制，即无地衣制度。」诏依典礼，不用地衣。 
六月十一日，参知政事王珪言：「前为南郊礼仪使，窃见乘舆所过，必勘箭然后出入。此盖天子师行故事，大驾既动，礼无不备。及入景灵宫、太庙门，则恐不当行勘箭之礼。伏请下礼官考详，如别无礼意，宜从罢去。」诏太常礼院详定以闻。礼院言：「检会本院仪注，皇帝亲行大祠，所过宣德门、景灵宫、太庙门，出入勘箭；南熏门入则勘，出则否；至于文德殿门，并亲郊出入朱雀门，则并行勘契。本院考详勘契之制，即唐交鱼符、开闭符之比，用之车驾所过宫殿、城门，所以严至尊、备非常也。惟勘箭即不见所起之因，当是师行所用，施于宫庙，似非所宜，诚可废置。其宫殿门并太庙系车驾(齐)[斋]宿，请行勘契。景灵宫止是少留荐飨，至于勘契，亦乞不用。」从之。 
六年八月十八日，详定行户利害条贯所言：「穄米、荞麦等荐新，望罢行户供买，今后苑及四园苑供应。」从之。 
七年八月九日，大礼使韩绛乞差检正中书礼房公事向宗儒提点南郊事务，从之。 
十一月六日，诏御史台、合门整肃禁卫所。大礼文武班列执事之人出入禁卫者，务在严整，无俾混杂。如有关 
      
防未尽未备，详具条例以闻。 
九年十一月二十三日，诏：「自今每遇大礼，从中书选官二员提点一行事务，仍着为定式。」元丰后，以左右司郎官一员充。十年三月二十二日，中书门下请差人吏等五人，诏并减半，候降御札即差。 
十年正月九日，太常礼院言：「今以庆历五年以后祠祭沿革参酌编修成《祀仪》三本，乞一本留中，余付监祭、监礼司。」从之。 
十月六日，干，及三司斥卖长源玉佩、剑、带。臣窃谓凡祭祀之物转移他用，则非所以尊奉神灵。故《记》曰：『祭服敝则焚之，祭器敝则埋之，龟 当杂买场周延年言：「昨东作坊退卖祭服、簪环、履筴敝则埋之，牲死则埋之。』示不欲亵也。愿下礼官详定，凡天地宗庙、社稷、山川、百神之祀，有器服之敝者，焚埋如礼。」从之。 
元丰元年正月十三日，提点南郊事务所向宗儒言：「将来郊禋，宜自东壝门内布黄道至望燎位。」诏送详定郊庙奉祀礼文陈襄等。 
七月二十三日，太常礼院言：「按仪注，亲祠，皇帝所过之门皆勘箭、契。自熙宁四年始罢勘箭，而犹存勘契之礼。若车驾入太庙、皇城、京城门，卤簿前仗已从门入，而天子将至，则复闭中门，稽留御辂。窃详此礼，于众人则通之，于至尊则限之，非所以为顺也。所有太庙及宣德、朱雀、南熏门勘契伏请不行，明堂、文德殿门亦乞准此。」从之。 
九月十四日，详定郊庙礼文所言：「景灵宫荐飨仪注：设爟火于望燎位之东南，送 
      
神乐一成，皇帝就望燎位，举爟火。注云：如质明行礼，即不举。伏见景灵宫行礼，日几中矣，犹举爟火，此有司之失也。谨按《前汉志》：秦以十月郊见，通爟火。注云：欲令光明远照，通于祀所。汉祀五畤于雍，五十里一烽火。凡祭祀通举火者，或以天子不亲至祀所而望拜，或以众祀各处欲一时荐享，宜知早晏，故以火为节也。则以爟火之设，本为燎坛相远，举以为节。若宫庭行事，燎坛稍近，无事于此。伏请将来景灵宫荐飨，不设爟火。」又言：「亲祀南郊，皇帝自大次至位版，内臣二人执翟羽前导，号曰拂翟。历考前代礼典并无此制，惟《国朝会要》御殿仪称：五代汉干佑中，宫中导从童子执丝拂二人，高髻青衣；执(执)犀盘二人，带鬅头，黄衫；执翟羽二人，带鬅头，黄衫。本朝太平兴国初，稍增其制，捧真珠七宝翠毛花二人，衣绯袍；捧金宝山二人，衣绿绣袍；捧龙脑合二人，衣绯销金袍；执翟拂二人，鬅头，衣黄绣袍。今南郊式，尚衣库(拱)[供]拂翟，内侍省差内侍二员执之，各公服，系鞋。每大庆殿宿斋、景灵宫、太庙、南郊自大次至小次皆用之。原其所出，乃汉干佑宫中导从之物，其制不经。今郊庙大礼乃用此以为前导，失礼尤甚，伏请除去。」并从之。又言：「古者朝、祭异服，所以别事神与事君之礼。今亲祠郊庙，皇帝衮冕，而侍祠之官止以朝服，岂礼之称哉!请亲祠郊庙、景灵宫，除导驾、赞引、扶持、宿卫之官外，其侍祠及分 
      
献者并服祭服，以称国家事神之礼。」又言：「本朝祠祭，遇雨则望祀，而服公服，非所以奉神。请遇雨望祀服祭服。」并从之。
  </div>
  <div class="pagination">
   <a href="宋会要辑稿_page96.html">
    上一页
   </a>
   <span>
    ...
   </span>
   <a href="宋会要辑稿_page92.html">
    92
   </a>
   <a href="宋会要辑稿_page93.html">
    93
   </a>
   <a href="宋会要辑稿_page94.html">
    94
   </a>
   <a href="宋会要辑稿_page95.html">
    95
   </a>
   <a href="宋会要辑稿_page96.html">
    96
   </a>
   <span class="current-page">
    97
   </span>
   <a href="宋会要辑稿_page98.html">
    98
   </a>
   <a href="宋会要辑稿_page99.html">
    99
   </a>
   <a href="宋会要辑稿_page100.html">
    100
   </a>
   <a href="宋会要辑稿_page101.html">
    101
   </a>
   <a href="宋会要辑稿_page102.html">
    102
   </a>
   <span>
    ...
   </span>
   <a href="宋会要辑稿_page98.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
