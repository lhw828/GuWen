<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 528 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 528 页/共 1125 页</h1>
    <div class="content">十一月二十日，诏：「经制钱令尚书省每十日一次札下逐路、东南八路提刑司，遵依已降指挥，恪意拘收。每季终，便行尽数起发赴行在送纳，不得视为文具。若稍有违慢，致有隐漏，或不依限起发，提刑司官重行窜逐，人吏决配海岛。」 
绍兴元年四月十四日，户部侍郎孟庾言：「勘会诸路所收无额钱物，昨为窠名繁多，州郡得以侵隐；并令提刑司具帐催督起发原书天头注云：「『并』一作『兼』。」。近缘供申帐状多不依限，继承指挥，添酒钱五项依旧作经制钱拘收，亦系无额，名色相同。从来帐状不一，作两色供报，州县得以侵欺。今欲乞将诸路所收无额经制钱物，每季只作一帐供申，并限次季孟月十五日以前具帐及起发足，余并依见行条法施行。」从之。 
五月二十日，两浙路提刑司言：「今来诸州县所管户绝、市易、坊场并旧法衙前等欠盐折产屋宇，虽属常平司及茶盐司所隶，既系人户佃赁，皆是系官屋业，其月纳并年纳房赁钱事体无异，窃恐亦合一等增收三分赁钱充经制钱 
      
起发，资助行在赡军支用。」从之。 
七月二日，臣僚言：「七色钱先拨隶发运司充籴本，系通判专一拘收，后来将增添牙契等钱拨充经制钱，专委官守臣拘收起发官：《宋会要》食货六四之八七无，疑是。，充朝廷支用。窃见未拨入经制司以前，通判所管发运司上件钱物，多缘道路不通，不时起发，其发运司未尝究治。伏望专委本路监司一员及差能吏分诣诸郡驱磨，将见在钱物尽数起发赴行在送纳。」诏依，仍专委提刑司拘收，变转轻赍起发原书地脚注云：「『赍』一作『赉』，下同。」。」从之。 
二年正月十八日，知池州刘洪道言：「契勘本州岛屯驻指挥诸头项统制官张俊军马日用钱粮，依准节次画降指挥，取拨江东路州军应干诸色上供钱、经制茶租茶本钱，绍兴元年分下限铸到年额新钱，建炎二年分下限额钱、提刑司经制钱，并充本军支用。」诏特与除破。 
三月二十八日，户部言：「今来诸路添酒等钱五项，已承指挥依旧作经制拘收，限次季孟月二十五日已前与无额钱物作一帐供申，及起发数足。窃缘州军季内收到钱物，若候次季起发，得以侵用。今欲乞将诸路所收经制无额钱物，已降指挥于本季终先次起发「已降指挥」前疑脱「依」字。，赴行在送纳，余依见行条法。」从之。 
三年二月十八日，两浙东路提刑孙近言：「乞将诸州所收经制钱专委通判只就本厅置库拘收，逐季终尽数拨赴行在。」户部勘当：「经制钱元指挥专委守臣桩管，缘守臣系掌一郡财赋，多是侵占支使，解发灭裂。欲依本官所乞施行，诸路依此。」从之。 
三月二十八日，两浙西路提刑司言：「本司所收五色经制钱，内除权添酒钱等外，所有合增收头子钱，盖谓当来申请元无定额，致本路州县所收钱数不同。虽宣和间卢宗原申添收诸般头子钱，后来已行住罢。今来即未审合与不合拘收起发。」户部言：「欲下两浙西路提刑司更切检照州县元初陈亨伯推行之时所收数目施行，如委寔不见得元收则例，即便权依宣和六年指挥则例数目行下，一体督责拘收起发施行。余路依此。」从之。 
四年四月七日，诏广南东西、荆湖南路提刑司：「当职官吏令逐路转运司取勘，限一月具案闻奏。」以户部言「经制无额钱全藉季申帐检察，而逐路供申违慢最甚」故也。 
十日，沣州言：「窃见鼎州已得旨，权免桩发经制无额钱物。本州岛伤残之后，事力比鼎州百不及一，其经制无额等钱委是桩办不敷，乞行蠲免。」从之。 
八月二十四日，户部言：「右宣教郎高公极前任福建路提刑司检法官，任内拘催起发过经制钱三十五万二千四百余贯，即无隐漏，乞行推赏。」诏高公极与减一年磨勘。 
五年闰二月二十五日，参知政事孟庾言：「准 差提领措置财用。臣除已依禀施行外，今具合行事件下项：一、乞以总制司为名。一、乞令礼部下文思院铸 
      
印一面，仍以总制司印文为行移，取索文字，并依三省体式。一、应本司措置事务，依例进呈，得旨，并关申尚书省。」从之。 
四月十六日，臣僚言：「窃见朝廷讲究财赋，诚为急务，即今财用赋入之利，莫大杂税、茶、盐出纳之间，若计每贯增头子钱五文，所得之利岁入不少。乞详酌施行。」专切措置财用司言：「茶、盐已复钞价，其头子钱难以增添外，所有诸路州县出纳系省钱物所收头子钱，依节次所降指挥条法，每贯共计收钱二十三文省，内一十文省作经制起发上供，余一十三文并充本路州县并漕司支用。今稽考得州郡见各收纳不一，今欲依所请，(今)[令]诸路州县杂税出纳钱物于每贯见收头子钱止量行增添，共作二十三文足，物以寔价纽计，一体收纳。其所收钱，除漕司并州军旧来合得一十三文省外，余数尽行并入合起经制窠名帐内，依限计置起发，补助军须。如州县旧例所收多处，自从多收。」从之。 
二十日，尚书省言：「近经画耆户长顾钱并抵当库桩四分息钱，及转运司移用钱与勘合朱墨等钱并出卖系官田舍钱，及赦限内典卖田宅牛畜等印契税钱并进献贴纳钱与常平司七分钱，及茶盐司袋息钱并人户典买物业勘合钱，并依已降指挥，令诸路州县遇有收到钱物，各即时令项桩管，纔候及数，依限起发赴行在送纳。如更有以后节次措置到别色钱物，各合依此别项桩管，以备应办军期支用。」诏依，仍令户部限一日具节次措置到钱物指挥申总制司，今后遇承受到指挥，限日下供申本司，置籍拘管，仍将应措置到钱物令本部每三日一次拘收，及令行在交纳库务。每日具每色纳到数目逐路各若干，申总制司照会。 
二十八日，总制司言：「专切措置财用言：人户税赋畸零之数，依条听纳钱，并与别户合钞纳本色，官司至纳毕，于簿末结计正数及合零就整每色剩纳到数，画一朱书，令承批送下。臣僚陈请，州县自有定额，缘人户有析居异财，以一户分为四户或六、七户，绢绵有零至一寸一钱者，亦收一尺一两；米有零至一勺一抄者，亦收一升之类。自大宋有天下垂二百年，民之析居者既多，而合零就整之数若此者不可胜计。往往乡司陷没入己，或受过人户价钱，或揽过催头钱物抱认数目，悉以合零之物充之。官司催科已及正额，遂不复根究，所谓合零就整者，尽入猾胥之家，诚为可惜!勘会税赋畸零剩数，虽依法于簿末结计，窃虑未至详尽。欲依本官陈请，下诸路转运司行下州县别置簿拘管，逐年委通判点检，依条折纳价钱，别项桩管，专充上供。」从之。 
同日，总领司言：「专切措置财用申：二广、福建、江南东、西路免役一分宽剩钱，若无灾伤减阁支用，并令发赴行在；及两浙 
      
西路役人顾钱除岁用外，余钱应副大军支用，并已得朝旨施行外，有浙东、湖南、北路欲依臣僚所乞事理，将理到顾役用外剩钱发赴行在送纳。」从之。 
五月十四日，总制司言：「近朝廷节次措画收到钱物，依已降指挥，并令别项桩管，起发赴行在，应办军旅支用。自承上件指挥，虽已札下所属监司拘收起发，缘收到数目起发日限例皆不等，谓如有每季一次起发者，有分上、下半年起发者，有收及一万贯方始起发者，有不拘收到多少便令起发者。如此之类，既不齐一，不唯散漫，难以稽考，亦虑州县因而移易隐漏。今具下项：一、近措置经画窠名：转运司移用钱，勘合朱墨钱，出卖系官田钱，人户典卖田宅牛畜等于赦限内陈首投税印契税钱，进献贴纳钱，耆户长顾钱，抵当四分息钱，人户典卖田业收纳得产人勘合钱、常平司七分钱，见在金银，绍兴四年十一月二日指挥：起发在数。茶盐司袋息等钱，桩还旧欠装运司代发斛斗钱，系州县见欠，日收酒税钱内收桩，两浙、江东一分，江西、湖南二分。收纳头子钱，每贯收纳钱二十三文足，展计钱二十九文九分省，内一十三文依旧应副漕司并州军支用外，有钱一十六文九分省，合拘收。官户不减半民增三分役钱，见桩数二税畸零剩数折纳价钱，免役一分等剩钱。一、诸路州军各委通判一员，专一拘收前项合起发并日后续有措置经画钱物，令所委官子细检察拘收，类聚所委通判厅交割，与本州岛军收到钱物一处桩管，非奉朝旨，分文不得辄支用。一、今来拘收到钱，不以多少数目，令所委通判每季起发，今年夏季为始。未降今来指挥已前或有未发，季内或有已发，并据寔收数发，次季以后，将一季内收到数起发施行，庶易于稽考。仍每季遇合发日，具钱物数目申州，日下依条差官管押，赴行在送纳。及依下项细开具纲解申户部照会拘收，具一般事状申总制司。转运司移用钱若干余色依此。已上总计名物各若干。一、今来合发钱物内钱如系沿流州郡，即起发见钱；不系沿流州郡，仰所委官依市价变转轻赍金银起发，仍子细看验细：原作「纳」，据本书食货六四之九二改。，不管夹带铜、锡伪滥之物，及不得虚 小估价例，有亏官私。一、方今朝廷养兵日益增，全仰经画钱物相兼应副，其所委官自当体认，公共协和，拘桩起发，不容稍有欺隐。如奉行有方，不致隐漏，或废弛苟简，少有失陷，取旨重行赏罚。仍令所隶监司常切检察。一、今来所拘收起发钱物，并系朝廷日近措置经画窠名，并不侵取州郡经常支用并自来合发上供钱物。今欲申明行下：所有自来合发上供钱物粮斛，仰所属依条限起发施行，如或稽滞，户部按劾施行。」从之。 
同日，诏：「诸路所收总制钱，专委通判一员拘收检 
      
察，别库桩管。其所委官废弛笱简，稍有欺隐失陷，并当取旨重作责罚，仍令提刑司常切检察。」 
八月八日，江南西路提举茶盐常平等公事司言：在法：应给纳常平免役场务净利等钱，每贯收头子钱五文足，专充经制钱起发。今来诸色钱物每贯收头子钱增添共计二十三文足，既非横敛，有补经费。其常平司钱物出纳，理合一体，欲乞依例收头子钱二十三文足，除五文依旧法专充常平等支费外，其增收到钱与经制钱作一项窠名起发。」专切措置财用言：「欲依所申事理施行，仍令户部行下诸路常平司依此施行。」从之。 
六年五月十六日，诏：「诸路州军每季所收经制钱，并限次季孟月内起发数足。」 
十月二十六日，户部侍郎王侯言原书天头注云：「『侯』一作『俣』。」：「乞令诸路提刑司将所收总制钱窠名钱物帐状供申日限，陷漏不寔原书地脚注云：又「『总』一作『经』」；又原书天头注云：「『漏』一作『瞒』。」，起发违慢，断罪并依《经制司额上供钱物条法》。」从之。 
十一月三日，尚书省言：「诸州及管下县镇场务所收经总制司钱，元降指挥，县委知令拘收，发赴通判厅聚，每季发赴行在，非奉朝旨，不得支用。恐监司、州郡或以应办军期之类为名，擅行借充拘截，取拨支用。欲乞依监司郡守辄将经制司钱擅行兑借依：疑误。，拘截取拨，及知令不即拘收起发，辄有侵支互用者，并依诸路州军通判已得指挥断罪条法施行。」从之。 
十年十二月十五日，诏；「总制钱若比额亏欠，并依经制钱展一年磨勘，二分以上取旨施行。」 
十一年十二月十日，户部言：「乞诸路所收经总制钱，若无专降指挥指定窠名支拨，不以是何官司，并不得拘收截拨，州县及所委官司不得应副，虽承受许取拨诸司钱指挥，其经总制钱亦不在数内。如违，其所委通判并取拨官司、州县辄将经总制钱擅行应副借兑，拘截取拨，及不即拘收起拨辄有侵支互用者，内所委官并当职及取拨官，并先降两官放罢，人吏徒二年，各不以去官赦降原减。仍令提刑司检察，将违戾去处按劾施行。」从之。 
十二年五月九日，户部言：「两浙东路提刑司检法官孙伯康、干办公事逢汝舟、王诜拘摧过一路绍兴十一年总制钱一百八十九万九千二百一十余贯，别无陷漏，乞行推赏。」诏依经制钱条例推赏，诸路依此施行。 
十三年三月八日，浙西提刑王鈇言：「总制钱物比之经制，无额窠名尤多，欲将总制钱人吏依经制无额钱已得指挥，以三年为界，候界满，无失收钱及起发无违限，许与转一资。」诏依，诸路州、军准此。 
十九年，户部言：「据淮西提刑司开具到绍兴九年至十一年所收经制钱数目，参照得内有当时系经人马侵犯年分，今来已是平息，欲权将最高年分为额，自绍兴十三年为始，如提刑检法官能悉心奉行，至岁终拘摧钱数及数，乞保明推赏。内 
      
舒、和、蕲、黄、庐州、无为军通判拘收钱及数，各与减半年磨勘；若亏额，并展一年磨勘，光、濠州、安丰军通判及数，各与升一年名次；如亏及一分以上，并展一年磨勘。今权立赏罚，候将来及三年，(今)[令]提刑司别行开具增立钱数，申取指挥施行。」 
十六年三月二十四日，权户部侍郎李朝正言：「诸路每岁所收经总钱，依元降指挥，委本路提刑并检法干办官点磨拘催拘：原作「勘」，据本书食货六四之九四改。，岁终数足，许比较推赏。本部欲将经总制钱数通衮纽计，比较递年增亏，依立定分数殿最，增一分以上减三季磨勘，二分以上减二年磨勘，四分以上减三年磨勘，六分以上减四年磨勘；亏一分以上展二年磨勘，二分以上展三年磨勘，三分以上展四年磨勘。」从之。 
五月二十八日，户部言：「诸路经总制无额钱物，系专委通判检察，造帐毕驱磨。今来所委官并提刑司置而不问，弊幸百出。欲今后诸州通判每季收支经总制无额钱物，隐落失陷不满一分，展磨勘一年，一分以上展磨勘二年，一分五厘以上展磨勘三年，二分以上展磨勘四年。仍令诸路提刑司自绍兴十六年分所收钱物为始，每岁开具点磨到逐州军各有无隐落失陷分数、通判并提刑司官职位姓名、合展减磨勘，申部覆寔责罚，余依已降指挥。」从之。 
七月二十五日，江东提刑司言：「乞将经总制钱自绍兴十七年为始，诸县委县丞、无县丞委主簿，专拘收检察本县并酒税等处应合收杂色钱物，须管尽寔分桩窠名，专置库银桩管，依限解赴通判厅团并起发，及依时拘催供攒帐状。若有应收而不收之类，致本司及通判点检得失收钱物，其所委官乞依通判已得指挥责罚。每岁至岁终拘收齐足，别无隐落失陷，乞从朝廷以每岁收到钱数多寡，量立赏格。」户部言：「今勘当，欲令诸路提刑司专委县丞，如无县丞处，即委主簿，合得窠名，用旁照验，逐一驱考拘收，并于本县别用库眼收桩。，所委官专一管掌出入，依条限解发。如辄敢侵支互用，与供申帐状漏落不寔、起发违慢等事，并依专降指挥并见行条法施行。仍令提刑司每岁至岁终取索诸县的寔收到钱物，比较前三年所收，除亏欠去处，自合根究侵隐因依依法施行外依法：「依」字原脱；「施行」，原作「施行行」，据本书食货六四之九六删补。，将最增县分一两处，开具县丞或主簿职位姓名保明，量度推赏，庶使责任专一，有以激励。」从之。 
十八年十月十八日，上宣谕曰：「诸州月桩钱昨已减罢，要当尽行除放，庶苏民力。」宰臣秦桧即谕户部侍郎李桩年、宋贶以经总制钱措置赡军。 
十九年六月六日，诏右朝奉大夫直秘阁知合州宗颖、右承议郎通判姜邦光、右奉议郎添差通判朱习并放罢，以擅行借兑经制钱一万余贯，并拖欠元额，为户部所劾也。 
二十一年二月二十四日，太府少卿徐宗说言：「为国之道，财 
      
用为本，方今经费所赖之大者，经总制钱物，旧委守臣桩管起发，岁终，按其殿最赏罚。后因臣僚论列，虑守臣侵用，遂专委通判拘收，提刑司驱磨失陷，催督起发。又立定对行赏罚条格，其后无供最少之数，遂致合推赏者例不得其赏，窃恐钱物愈更失陷。乞下有司别行措置，令知、通同共桩办，通判专行拘收桩数，以发到钱物并立赏格原书地脚云：「『并立』一作『立定』。」，知、通均受其赏。」诏令户部措置，申尚书省。 
十月五日，户部言：「诸路州军所收经总制钱物，州委通判、县委知令检察，及令提刑司岁终比较亏欠赏罚。缘经总制钱多出酒税，正系州府职事，守臣既无赏典守：原作「官」，据本书食货六四之九七改。，难以责办。欲乞委知、通同共检察，尽寔分隶，专令通判拘收，令置库眼桩管。仍令提刑司依已降指挥取索点检，如有应分拨而不分拨，或侵用失收等，许行奏劾。所有知州合得酬赏，依通判格法施行。」从之。 
二十六年七月十七日，左朝散大夫、权尚书礼部侍郎贺允中言：「比年以来，经总制钱立额以绍兴二十六年以前中最高者一年十九年之数为之二十六年：「十」字原阙，据本书食货六四之九七补。；其当职官既有厚赏以诱其前，又有严责以驱其后，额一不登，每至横敛，民间受弊。望诏有司，经总制钱改立岁额，以中为制。」诏令户、刑部看详，申尚书省。 
十一月十二日，尚书仓部郎中黄祖舜言：「郡县有经制、总制二司，合收钱初无定额，只据逐年所收之数起发上供。昨来掊克之臣辄有申请，以十九年最多之数为定额，自是郡县骚然，民受其害。望申命宰执行下户部，乞自十九年之外有稍高年分，或少损其数。」诏令户部将十九年后二十五年前取酌中一年立为额，申尚书省。 
二十七年五月二十日，户部言：「奏保诸州经总制无额钱物酬赏，类多不寔。欲下诸路提刑司，今后逐一点勘录连朱钞申审户部原书地脚云：「『连』一作『令』」。，限五日回报，候报许，方得保奏。」从之。 
二十八年二月五日，诏：「诸路所收经总制无额钱，自今年为始，须管尽寔分隶，依额发纳。至岁终，索旁照验，驱磨比较，开具州军所趁增亏数目、合得赏罚、当职官名衔供申，从本部考寔，依法赏罚施行。提刑司不为开具，或将合罚去处隐庇，即具本司当职官申乞朝廷重行黜责。」 
三月二十八日，户部言：「诸路州县二税畸零剩数，乞依旧作总制窠名起发。」从之。 
二十九年六月二日，荆南府通判张震言：「管下公安、石首县、建宁镇三处税场，已行减罢，兼自凋瘵以后，民力未复，除豁经制总制钱四千六百九十六贯七百五十七文。」户部言：「荆南比之其它路分州军不同，若依额起发，窃虑无可收趁。欲下本路提刑司取见诣寔除豁施行。」从之。 
七月十五日，右正言都民望言：「乞申命有司契勘近年并罢税场及免纳过税数目，许令除豁年额经总制钱。」从之。 
三十年 
      
二月二十九日，诏：「经总制钱诸路一岁亏及二百余万缗，令提刑司检察，将诸州公库不许违法置店卖酒，日下改正住罢。其巧作名目别置军粮酒库、防江酒库、月桩酒库之类，并省务寄造酒及帅司激赏酒库应未分隶经总制去处，并日下立额分隶补趁亏欠元额。仍自今年为始，须管从寔拘收，限次季孟月二十五日以前差官管押离岸，不得于帐状内存留，见在却称见行起发，故意作弊，务要岁终敷趁足额。如日后尚敢循袭违戾原书天头注云：「『袭』一作『习』」。，致依前亏欠，州县委提刑按劾。如宪司依前不行觉察，许本部按劾施行。」 
五月二十一日，楚州言：「每岁合发经总制钱二万七千四百余贯，缘自兵火后，百姓凋瘵，甚于他州，酒税课入绝少。乞将绍兴三十年夏季以后合发钱与免一年。」从之。 
八月十四日，臣僚言：「经总制钱多出于酒税头子牙钱分隶，岁之所入，半于常赋。然自建炎以来，议者不一，或欲专委守臣，或专委通判，或又欲知、通同掌。所议既异，法亦屡更。自绍兴十六年因李朝正言专委通判拘收，通判既以自专，因得尽力。于是岁之所入至一千七百二十五万缗。无何，议者妄有申请。二十一年十月始降指挥，命知、通同掌。，通判既压于长官之势，恣其侵用，莫敢谁何 迄于九载，无岁不亏。欲望复举行十六年专委通判指挥，仍令就本厅置库，躬亲出纳，不得付之属官。如通判不能拘督守臣，违法占 ，不容分隶。仰提刑司常切检察，并许户部按劾，重寘典宪。」诏依，内无通判去处，委签判掌管。 
十一月二十九日，户部侍郎兼权知临安府钱端礼言：「近承 命指挥，备坐臣僚札子，乞将绍兴十九年以后十年内经总制钱取酌中一年之数，立为定额。圣慈灼见其弊，下户部看详。缘前来已曾降指挥，止是申明行下逐路取索，久未与决。今来欲乞据本部案籍参照，依臣僚所乞，于十年内取酌中一年之数立定为额，行下诸路提刑司如数拘催发纳，不管拖欠额数，庶几事有定论。贴黄称：又本部近将两浙东西路秋季经总制钱给历拘催，比对去年之数，增收二十四万余贯。今来既已立定新额，欲将近便路分依两浙路给历拘收，庶免失陷。」诏依。于是户部开具诸(路)[州]、军、府元额并递年额，各随诸州、军、府数目，于内取酌中数，定为年额有差。 
十二月八日，上谕辅臣曰：「顷日臣僚论经总制日：疑当作「者」。，以十九年为额，大多已降指挥。昨日黄应南又乞除放已前年分所欠积下钱数。卿等宜令户部具十年数内取其酌中者立为定额其：原作「甚」，据本书食货六四之一○○改。，仍比十九年数合减多少、十年内通欠若干，若不与除放及减岁额，恐虚挂簿书。又虑州县科敷取足，困弊百端。」宰臣陈康伯奏曰：「圣德宽明，灼见事原，谨领圣旨。」 
三十一年五月二日，诏婺州通判 
      
吕晋(大)[夫]与展一年磨勘吕晋大：《宋会要》食货六四之一○○作「吕晋夫」。，以户部言：「稽考本州岛经总制钱亏欠五分已上，故罚之，仍令催督起发，岁终别行比较」也。 
八月六日，诏：「诸路州军未起二十六年、二十七年经总制钱，特与除放，所有二十八年以后拖欠之数，令提刑司督责补发。」 
十月四日，(侍)御史中丞、充湖北京西宣谕使汪彻言：「成闵一军人马支过经总制钱，乞令行在至湖北官将今年一州统收之数拨下大军经由县分通融支遣。所有借过人户钱，乞从县道将折纳今年以后本名、诸色官物，却依旧于经总钱内豁破。」从之。 
三十二年四月七日，淮南路转运、提刑司言：「淮东州、军近因贼马蹂践，其州、军经总制钱乞免分隶起发。」于是户部言：「盱眙军已降诏旨与免五年，秦州已免一年，楚州展免二年。」从之。 
十八日，安丰军言：「近缘贼马未能就绪，所有每岁合桩发经总制无额钱难以桩收。」诏全行展免一年。 
孝宗干道元年十月十二日，臣僚言：「诸路州县出纳钱物，每贯收头子钱三十三文足，欲每贯添收钱一十文足。乞专委逐州军知、通拘收。」诏每贯添收钱一十三文省，充经总制钱，委通判拘收入帐，通旧收钱七文共二十文，仍将今来所添人数别作一项，每季发纳左藏西库，补助经费支遣。 
十二月十四日，户部侍郎李君川等言原书天头注云：「『君』一作『若』。」：「诸路州军每年合发上供折帛、经总制无额等诸色钱，并系指准应副经常支用，其间多缘州军循习截拨支使，窠名不一，委是侵损岁计。乞下诸州军自干道二年为始，不许截拨，并仰各随窠名收桩，依条限起发。」从之。 
二年十二月五日，诏：「经总制钱窠名繁多，若令守臣管干，恐不专一。今依旧令知、通同共拘催，县委令丞管干；如无通判、县丞处，委自签判主簿掌管。如任内所收钱限内起发，比额有增，依见行格法知、通分授酬赏；若比较有亏，依已降指挥责罚。仍令提刑司检察，如有侵隐妄支，具姓名按劾。」先是，臣僚言：「州郡经总制钱多不及额，盖由专委通判、县丞，而州、县之权，寔在守令。欲在州专委守臣，在县者责之县令，仍令提刑司严行觉察。」故有是命。 
三年三月十九日，浙东提点刑狱司言：「本路诸州军所收经总制无额三色钱物如收及额，各有立定酬赏，唯无额一色钱数最少，赏典最优。近年以来，多是将经总制钱暗行挪拨，苟求优赏，其经总制之数却致亏欠。乞自今应知、通陈乞无额钱物酬赏，须候本年经总制钱依额数足，方许陈理。」从之。 
八年八月四日，新除度支郎朱儋上言：「经总制钱顷自诸州通判专一拘收，岁之所入至一千七百二十五万缗，继命知、通同掌，而岁之所亏至二百三十万缗。故曩者版曹之臣以此奏陈，专属通判，其后又因臣僚札子乞委 
      
守臣，于是有知、通同拘摧分拨酬赏之制。夫州郡钱物，常患为守者侵取，经总制分隶之数而多收系省，以供妄费，此经总制专任通判之意。今使知、通同掌，则通判愈不得而谁何。乞将经总制钱仍旧委之通判，而守臣不预。」从之。既而户部尚书杨倓言：「若令通判拘摧，专任赏罚，切恐守臣妄生异同，不能协力。乞照干道二年指挥，令知、通同共任责分赏。」从之。 
十一月六日，诏：「将干道四年、五年诸路州县拖欠未起上供经总制等钱米特与蠲放，日下销落簿籍，不得再有追理。如违，许民户越诉，监司觉察按治。」从中书门下请也。 
十二日，权户部尚书杨倓等言：「诸州经总制钱依续降指挥，每月据所收钱数解发，限次季孟月二十五日以前起足。今次季终尚有拖欠去处，乞许臣等将最违慢州郡官吏按劾，其前宰执、侍从领郡亦例行奏闻。」从之原「从之」下有抄者注云：「淳熙以下脱，应补抄。」。 
 食货 宋会要辑稿 食货三五 无额上供钱。 
      
无额上供钱。
      
高宗建炎元年十一月十四日，诏：「诸路无额上供钱不合立额，可自建炎二年正月一日为始，并依旧法，当职官拘收灭裂，致有欺隐失陷者，重加典宪。」 
二年五月十五日，户部尚书吕颐浩等言：「诸路无额钱内增添酒钱，依旧法系户部上供之数，今已承指挥自建炎二年正月一日为始，并依旧法。切虑诸州军止以六分桩拨，欲令提刑司行下逐州军，将四分增添酒钱并入六分之数收系入帐，依限尽数桩发施行，免致有亏省计。」从之。 
七月十二日，端明殿学士、提举醴泉观黄潜善言：「户部经费自军兴以来，用度至广，惟仰诸路上供钱物应办，其州郡所收无额上供钱物，依法并隶提刑司拘收，具帐供申起发。缘无额钱所收窠名不少，切虑州郡县镇隐漏，不肯尽数供报，提刑司不为检察，致拘收隐落，或供帐不寔，日久转致亏损，失陷省计原书天头注云：「『省』一作『少』。」。欲望下户部检坐诸州郡应合收无额上供钱物窠名及供申隐漏不实起发期限并前后应干约束等条法，镂版遍下诸路州郡及提刑司遵守施行。」诏依。 
绍兴元年四月四日，户部侍郎孟庾言：「诸路州军所收无额钱物，昨窠名繁多，州郡得以侵欺，并令提刑司具帐催督起发，以革侵用。近缘军兴，诸路供申帐状多不依限。继承指挥：添酒钱五项依旧作经制钱拘收，亦系无额，名色 
      
相同，从来帐限不一，作两色供报。州县得以侵欺。今欲乞将诸路所收无额经制钱物每季只作一帐供申，并限次季孟月二十五日已前具帐及起发数足，余依见行条法。」从之。 
二十五年四月十六日，诏：「诸路州军知、通今后拘收无额钱物及一万贯，与减一年半磨勘；及一万五千贯以上，与减二年磨勘。如止及五千贯，依已降指挥与减一半。」从户部请也。 
二十八年三月二十五日，户部侍郎徐林言：「今欲下诸路提刑司行下诸州军，今后拘收无额钱物赏，候任满日方许陈乞，从本部驱考。若任内合起上供折帛等钱别无拖欠，即依见行条法指挥保明推赏。」从之。 
昨降指挥，应州、军专委通判拘收起发无额钱，岁及五千贯以上者，知、通与减一年磨勘。所在州、军每岁财赋所入或有系无窠名者，往往空有拘收及五千贯，其间有止拘收到一二千贯至三四千贯，为不能及五千贯数，不该赏典，遂有州军更不将所桩到钱物起发 二十九年闰六月八日，臣僚言：「窃原书天头注云：「『有』一作『致』」。。今乞行下诸路责令守倅常切拘收，除一岁能拘收起发及五千贯以上者，依已降指挥与减一年磨勘外年：原作「半」，据本书食货六四之六五改。，若不及数而及四千贯以上者，与减三季磨勘，及三千贯以上者与减两季，及二千贯以上者与减一季。如此，则随其多寡为之酬赏。」从之。 
 食货 ~ 上供钱原书天头注云：「高宗建炎以下系上供钱。」今拟作标题。 
      
上供钱原书天头注云：「高宗建炎以下系上供钱。」今拟作标题。
高宗建炎三年七月二十七日，户部侍郎叶份言：「乞每岁终从本部将诸路所 
      
起上供钱物斛斗数目以十分为率，比较三两路起发最多最少去处申乞赏罚，庶使官吏有勤惰之戒。」诏从之。 
四年九月六日，户部侍郎孟庾言：「崇宁立法：诸路违欠上供钱物，官冲替，而吏配千里，务要应期办集。后大观间，户部奏请以为法禁太重太：原作「大」，据本书食货六四之四六改。，将官员冲替改作差替，人吏决配改作勒停，期于必行，不为虚文。继承指挥：却依旧法。日来朝廷不欲深罪，监司州郡公然违戾，深虑有 国计。伏望严赐督责监司州郡当职官，将今年上供钱物须管依限起发赴行在应助支用，如有违欠，并乞依大观间申请断罪。」从之。 
绍兴元年三月十九日，尚书省言：「行在养兵之费浸广，帑藏之积无几，将来大礼合用赏给百万，既不许横敛，惟指拟上供，宜预行戒饬。」诏监司及州县当职官不务体国，纵令拖欠，起发违滞，或冒法截留留：原作「类」，据本书食货六四之四六改。、侵隐兑借之类，有 大礼。支遣官追一官勒停，人吏杖眷远配；若率先起足，取旨优异推恩。仍令户部常切催督，其置簿点检驱催，并依已降指挥施行。从之从之：此二字疑衍，或前有脱字。。 
二十七日，诏：「诸路应赴行在钱物斛斗，官司辄截留借兑支拨，并依上供条法指挥施行。」 
四月十三日，户部侍郎孟庾言：「江南东、西路合起发行在额斛，系以去年秋税计置起发，已承十一月四日朝旨：将二分折起价钱外，余八分起发本色粮米粮：原作「运」，据本书食货六四之四七改。。缘所起数多，即目道路未甚通快，深虑艰于一并般运并：原作「般」，据本书食货六四之四七改。。又民间见阙 
      
</div>
    <div class="pagination">
<a href="宋会要辑稿_page527.html">上一页</a><span>...</span><a href="宋会要辑稿_page523.html">523</a><a href="宋会要辑稿_page524.html">524</a><a href="宋会要辑稿_page525.html">525</a><a href="宋会要辑稿_page526.html">526</a><a href="宋会要辑稿_page527.html">527</a><span class="current-page">528</span><a href="宋会要辑稿_page529.html">529</a><a href="宋会要辑稿_page530.html">530</a><a href="宋会要辑稿_page531.html">531</a><a href="宋会要辑稿_page532.html">532</a><a href="宋会要辑稿_page533.html">533</a><span>...</span><a href="宋会要辑稿_page529.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
