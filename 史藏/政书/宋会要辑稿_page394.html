<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 394 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 394 页/共 1125 页</h1>
    <div class="content">六年三月，开封府勘宿铺兵士三人，因寒食节，假质库衣装赌博，不胜，遂谋于五鼓时伺行人击之击：原作「系」，据《长编》卷八○改。，弃尸河流，取衣装贸易，赎其所质。帝曰：「太宗时巡铺兵士不令同指挥人一处，须马步军相参分擘。缘军分不同，未相谙委，责令各相觉察。此乃朝廷机事，何故不能遵守 枢 
     
密院可申前诏行之。」 
四月，诏禁诸厢镇擅置刑禁者。至道初，禁镇将、厢校妄理词诉而禁棰人者。至是，(颖)[颍]州厢校张珪强棰鬻牛者为盗至死颍：原作「颖」；鬻：原缺。据《长编》卷八○补。，刑部请申前制。 
七年五月，诏诸州厢镇所由捕未获，用百日为三限，决罚减等如景德三年三大户条。 
竞，愿送开封府者并听，本厢巡检不得断决。外州巡检亦准此送所属州府。」 八月十九日，诏：「京城 
天禧二年八月，诏：「新城里地分巡检兵士，自今捕获逃军一人，支钱二百，贼一人支钱五百。」 
三年二月，并代州走马承受张永和等言：「并州城南草市关城内民户二千余，亦有军营在其间，止以厢〔兵〕四人巡逻。望诏并州总管司选指使忠佐一人，给兵健五人，每夜警巡。」从之。 
四年四月九日，诏：「近日遗火稍多，虽累条约，访闻尚有接便奸幸，放火谋盗财物。其救火兵士、水行人等，又不用心救泼及收捉贼人，致有将擎刀斧斫开门户笼柜，般盗物色。本主收救，又为巡检人员约拦，不令向前，或致缘烧舍屋， 失财物甚多。开封府宜令左右军巡使、厢界所由及密切差人缉捉放火及遗火去处贼人，仍榜示许人陈告，候获贼，勘逐人不虚，犯人于本处处斩，一房骨肉并配远恶州军；告事及缉捉人支赏钱一百千，军人、公人更与转三资，百姓愿安排者亦听，不愿者更两倍支赐。如同情并受寄贼人等，亦许徒中首告给赏，军人与转两资，百姓愿安排者亦听，不愿者 
     
更一倍支赐。并以系省钱支。如止于遗火处偷窃，仰收捉勘罪，仍不得约拦本主收救财物。候救灭，即都巡检等搜检。救火当直军人及水行人等，如搜捉下财物、犯人，即送开封府，依今条施行。别处捉获及因事彰露，本地分人员、所由，并当严断，巡检并军巡使，亦重行朝典。」 
十四日，增遣军(王)[主]、都虞候各一员巡辖新城里望火兵士。 
五年正月，诏：「新城外置九厢，每五百户以上置所由四人，街子三人，行官四人，厢典一名；五百户以下置所由三人，街子二人，行官四人，厢典一名。内都所由于军巡差虞候充，其余并招所由。新旧城里八厢左军，第一厢管二十坊，人户约八千九百五十户，元街子、所由、行官、书手、厢典，共三十二人，今减八人，差厢典、书手、都所由各一人，所由五人，街子二人，行官十四人。第二厢管十六坊，人户约万五千九百户，元共三十四人，今减八人，定厢典、书手、都所由各一人，所由五人，街子四人，行官十四人。城南左军厢管七坊，人户约八千二百户，元共二十人，今减四人，定厢典、书手、都所由各一人，所由二人，街子二人，行官九人。城东三军厢管九坊，人户约二万六千八百户，元共二十九人，今减十人，定厢典、书手，都所由各一人，所由四人，街子四人，行官八人。城北左军厢管九坊，人户约四千户，元共二十六人，今减十人，定厢典、书手、〔都〕所由各一人，所由三人，街子三人，行官 
     
七人。右军第一厢管八坊，人户约七千户，元共二十一人，今减九人，定厢典、书手、都所由各一人，所由二人，街子二人，行官六人。第二厢管南坊，人户约七百户，元共九人，今减三人，定厢典、书手、都所由各一人，所由三人，街子一人，行官二人。城南右军厢管十三坊，人户约九千八百户，元共二十四人，今减九人，定厢典，书手、都所由各一人，所由三人，街子六人，行官八人。城西右军厢管二十六坊，人户约八千五百户，元共三十一人，今减六人，定厢典、书手、都所由各一人，所由五人，街子六人，行官十一人。城北右军厢管十一坊，人户(都所)七千九百户，元共二十八人，今减十五人，定厢典、书手，都所由各一人，所由二人，街子二人，行官六人。」 
仁宗天圣二年正月，诏：「自今诸处遗火，如救火兵士、诸色水行人等于救火处偷取财物，其巡检人员当面捉下，勘逐不虚，元捉人令开封府候断遣赃人讫，具职次、姓名并赃人所偷赃物估直钱数以闻，当议于开封府赃罚钱内，量与支赐。如获偷物数多者，亦别与酬奖。诸色人告捉获，亦比类申奏。」 
三年三月，诏：「新旧城里外左右厢巡检，自今逐处所差巡检人员、节(给)[级]、兵士等，逐月严切晓示，每收领公事，并须分明依实写定元犯因依申送。授事指挥使员僚等收到公事，更切审问罪人元犯事状申送，不得辄更虚妄添减罪状。及所领罪人，除是贼盗拒捍及 
     
凶恶人不伏收领外，其余杂犯罪人，并不得非理殴打，乞觅钱物。」 
四年三月，诏：「开封府勘得亲从兵士裴达、御辇院节级唐政、百姓丁遂、田从等，各诈作后殿巡察亲事官，并火下恐喝仓场所专典及官员、僧道、客旅金银钱物，已断达、政处死，遂、从决配沙门岛，遇赦不还。宜令开封府每季一度出榜晓示在京仓场库务，自今有犯罪未发，并无罪之人，如有称巡察公事，恐喝却钱物，许画时经官陈首，及收捉元犯人勘罪严断，更不根勘被恐喝人因依情罪，并特放免。如不陈首，因事彰露或察访得知，其被恐喝人一例依法施行。」 
八年七月，诏殿前司、马步军司：「自今差在地方分巡检禁军，将领到诸般公事取受钱物，衷私放却罪人，断遣后，十将、节级勒充长行，上名长行移配近下军巡。」 
十一月，诏：「近日频有遗火，虽累降条约，尚虑不切防慎。今南郊俯逼，宜令开封府指挥诸宫观、寺院及里外诸厢巡检、人员等，常切提举，不管 遗。如违，并当极断，经赦不原。」 
十二月，诏：「京城诸厢虞候非次为事故及逃亡者，令三司衙门、开封府依例权差人管勾，具因依、姓名申枢密院。」 
明道二年八月十三日，殿中侍御史张奎言：「开封府日生公事，多依事头决断，欲乞在京里外左右厢，各添置受事判官一员受：原作「授」，据《长编》卷一一三改。。」诏令翰林学士盛度、冯元，枢密直学士张若谷、王鬷，于在京或侧近各举一员闻奏。 
神宗熙宁元年十二 
     
月九日，诏：「新旧城里都巡检诸处巡铺图二面，如有可省罢，分明签贴进入。」乃减罢八十六铺，计五百四十六人。先是，京城巡铺所占禁军人数甚多，步军兵士尤众，不得番休，故量行裁省。其铺分远近不均者，委巡检使移那焉。 
十年正月十三日，诏诸巡捕人不觉察本地分内有停藏透漏货易私茶、盐、香、矾、铜、锡、铅，被他人告捕获者，量予区分：本犯人罪至徒杖八十，至流杖一百；同保知情杖六十，不知情并保长不觉察者各不坐。 
徽宗政和六年三月二十九日，开封尹王革上《政和营缮军铺录序》，其文曰：「政和六年春，某月甲子，开封尹臣革奏事殿中，建言：『臣所部都城四厢无虑若干坊，坊有徼巡卒合若干人数。尝筑庐以居，岁久庐坏，或废徙亡失，无以庇风雨，御寒暑，卒皆侨寄他处，往往托民篱下，私贾贩以自营，讼者莫知所愬。盗贼益玩 ，无忌惮甚，不称诏令。愿下将作，以时缮完。臣昧死以闻。』皇帝曰：『嘻!弊有甚于此者邪!顾将作役多，力弗能专，汝言可绩甚，为朕典司之。』因出御府钱二万缗，下开封府如章。臣既承诏，鸠功揆材，相方视址，均远近，视要害，有迁有仍，或因或革。作以某月之甲子，成于某月之甲子。若干区，鸉布星列，纵见横出，股引钩联，声通气接。都人聚观，愕怡踊跃。旧舍甲乙之次，杂取旁近官寺若佛老之居以为题号，久或迁易，浸失本真。因一切削去讹舛，冠以坊名。 
     
具绠勺，储水器，暑以疗暍，火以濡焚，书之于籍，转相付授，月校季考，稽比以时，有可以资备预者，无弗饬也。先时，无赖之民喜以嚚讼自贤，小睚眦即坐庐下，并原良而就拘。闾里重愧谢，或贿守者，乃得释，习以为常，长老苦之。上谓臣革曰：『讼之所听吏也。今公系而私释之，其如政何 』命增其禁。臣因以诏旨揭诸庐上。他日，争者知系之不可以苟释也，虽盛气虚骄，终相视而莫敢先，讼愈益衰。盖京师者，天子之所居，四方之所会，百官有司之所治也。自唐虞三代以来，所以拱卫而尊崇之，咸所致严。汉家卫士于周垣下为区庐，说者谓：区庐，犹今之仗宿屋。班固因夸言之曰：『周庐千列，徼道绮错。』此虽其宫中之制，然以内外推之，宜略相准。矧吾太平极盛之世，可使辇毂制度有所缺而弗讲欤 昔者周人考牧，虽薪蒸蓑笠，微末细碎，咸所记录，罔或遗漏。君子之于政事，凡可以为法者，不厌其谨且详也。今幸赖陛下至仁，加惠谁何之卒，使得聚庐而托处。臣谨缘圣恩，裒次前后所被诏令，与夫所费之要，凡器、凡目，庐之号名，地之阡陌，辑而成书，目曰《政和重建军铺录》，缮写奏御，以待诏旨颁焉。庶使来者知圣训之所自，时葺岁缮，毋敢不恭。他日吏欲因缘为奸，有所诋欺，而按籍求之，可以辄得，虽至于千万年可也。臣革谨序。」 
高宗皇帝绍兴二年正月二十一日，臣僚言：「钱塘州城内相去稍远，数有 
     
盗贼。又缘兵火之后，流寓士民往往茅屋以居，则火政尤当加严。虽有左右厢巡检二人，法制阔略，名存而已。乞下枢密院，委马、步军司措置。略效京城内外徼巡之法，就钱塘城内分为四厢，每厢各置巡检一人，权差以次军都指挥使有材能者充。每厢量地步远近，置铺若干。每一铺差禁军长行六名，夜击鼓以应更漏，使声相闻，仍略备防火器物。每两铺差节级一名，每十名差军员一名，皆总之于巡检。遇有收领公事，解送临安府，仍日具平安申马、步军司。本地分有盗贼，则巡检而下皆坐罪，如在京法。」从之。 
二十六日，殿前、马步军司言：「左右厢巡，乞与临安府都监司同共量度摊拨，定作一百二铺，计差禁军六百七十三人。内军员一十人，(丁)[十]将节级五十一人，长行六百一十二人，充巡防。契勘系将在京住营军兵，三司分定差拨。今来三司见管军兵共系畸零，逐司亦当准备缓急使唤。切见临安府即今见有将兵约二千人，不隶将兵一千人。欲将今来合差军兵以十分为率，五分令三司差，每月一替；余五分令临安府管认，应副差拨。」从之。 
四月二十二日，主管侍卫步军司公事边顺言：「久来东京马、步军司管军内，马军司兼旧城里都巡检，步军司兼新城里都巡检。近临安府略效京城设置铺分，及差置新城里六巡检。昨缘顺主管两司公事兼都巡检提举巡警，今来已差兰整主管马 
     
军司，所有兼都巡检职事，欲乞依旧例与马军司官分隶新旧城主管。」诏令马步军司分左右厢巡警照管。 
七月一日，臣僚言：「侍卫马、步军司管军，在京分新旧城里都巡检，新城里系步军司，旧城里系马军司。遇出巡，提举逐地分军巡人及钤束望火人兵。如有民间盗窃，逐地分军巡人等收捉，一面申解开封府，依法施行。自来条例，不曾干预管军。今来行在分左右厢巡检，仿效在京承差到缉捕使臣二人，军兵二十人充小火下，不唯无补于事，切缘在京不曾差破。」诏左右厢都巡检差破缉捕使臣军兵并罢，发遣归所属。 
二十二年十月十八日，知临安府赵士璨言：「本府所管地分阔远，元降指挥，虽置一百一十五铺，委是铺分稀少，阙人巡警。今欲更增置三十五铺，量地里紧慢分布置立，作一百五十铺，应副寅夜巡警盗贼。所有合添兵级，乞于行在殿前、马、步三司军兵内，与本府相度差拨。」从之。 
绍兴三十二年孝宗已即位，未改元。六月二十七日，诏：「临安府保甲夜巡可权罢，其军巡人所属常切差拨数足。本府除兵官巡逻外，仍仰多差使臣撞点。」 
孝宗干道元年三月二十八日，权发遣临安府薛良朋言：「本府与三衙所差军巡人数，分定本府地界，每月均摊铺分，逐铺止差一处军兵，不得依前混杂。仍于逐司并本府每月各轮差官统辖。」从之。 
三年四月十九日，知临安府王炎言：「契勘 
      
本府城外四厢，去巡尉廨远，应接不及。欲乞差临安府城外四厢都巡检使，就城西置廨宇，将兵内拨三十人，两月一替，量行添支食钱，专一往来提督城外巡尉，措置警捕。」从之。 
同日，王炎言：「契勘本府军巡觉察警捕，元降指挥，殿前、马、步三司及本府三将差拨，每月轮替。今所差军巡内有累月不换。缘熟知街巷，往往作过，节次捉获甚多。今欲乞下殿前、马、步三司，遇差军巡，令都辖人结罪保明有行止家累之人，月终尽数替换，不得再差。」从之。 
二十七日，王炎言：「契勘本府城外四厢地分广阔，已差都巡检使，奉旨令更行添置。今于城东添置一员，以临安府城东厢都巡检使为名，分管地分，于本府三将内各差三十人，许带随身器仗巡警，两月一替。」从之。 
七年正月二日，临安府言：「契勘本府城内外地里阔远，置立巡铺二百三十二处，每铺差军兵四人，押铺一名，共差军巡一千一百五十五人。依元降指挥，令三衙同本府差拨。三衙人常是不足，兼多不守行止。本府见管新招禁军三千人，欲桩二千人教阅外，每月选择有家累行止一千人轮差，与本府所管军兵地分巡逻，庶可钤束。」从之。 
九年九月十六日，诏：「临安府城内外军巡，可依旧差殿前、马、步(旧)[三]司人，与临安府将兵同共巡逻。」以上《干道会要》。 
淳熙七年二月七日，诏：「临安府城南厢官朱俣、北厢官刘唐暨并放罢，令临安府将冒役及受 
      
财人依条施行。其公吏斟量存留外，余人并腰厢，并日下废罢。」以臣僚言：「临安府南厢散从官家人等近百辈，北厢亦不下六七十人，其间多市井恶少，亦有累经断勒人吏，取受各有定数，又私置腰厢两所，厢典手十余人，应公事必先至腰厢关，不即申解。」诏本府体究得实，而有是命。 
八年十二月三日，诏临安府依三衙例，拣中军兵内通融差拨诸铺军巡，一月一替，不妨教阅。从守臣王佐请也。 
九年四月十三日，诏三衙差到军兵同临安府将兵探拈地分，军巡一季一替。从守臣王佐请也。 
十年十二月四日，诏临安府添置兵官一员。以本府言：「在城八厢，惟左一地分散阔，所管四十铺，内一十五铺坐占山岭，比之诸厢，地分最为遥远，兵官巡警力不能周，深虑隐匿奸盗。乞添置一兵官，令左一南厢、左一北厢分认地分。」送部勘当而从之。以上《孝宗会要》。 
绍熙二年六月二十八日，临安府言：「据城东诸巡检使高琮申，外沙巡检使沿江止二十五铺，各军兵五司地分阔远，户口繁多，足力不及。今乞于塘胜汇、马婆巷两处地分，各增置一铺。」从之。以上《光宗会要》。 
嘉定十年十一月二十八日，臣僚言：「近者都城内外有白昼攫人饮食者，有掠去妇女钗镮者，又有暮夜于衢巷剥人衣裳、劫夺财物、至殴伤者，听闻骇异，动摇人心，非所以示四方而戢奸宄也。乞下临安府，于曲巷小径更添置厢铺 
      
灯火，仍严督巡逻。窜逸者必明立赏罚，限日追捕，庶几京城肃静。」从之。 
十一年正月六日，楚州言：「城外旧有西北两厢官，靖康胡骑蹂践俱废，绍兴复置。逆亮犯淮，两厢官及教授、山阳簿俱不置。至淳熙二年，始复教官、山阳簿。如城北厢官，则以北神监镇兼领；若城西厢官，则因循不复。缘其地接连诸湖，向来湖海之叛， 小已并缘劫掠。今虽无他，不可以全无警逻。合复置城西厢官一员，容本州岛(路遂)[踏逐]经任有材力人选辟一次。」从之。《大典》卷八千三百四。 
【宋会要】
      
高宗建炎元年六月十七日，枢密院言：「河北、河东、京东西、京畿要害控扼及附近去处，每县各添差武臣县尉、本县指使各一员，招置土著有家产户籍人充弓手，以五百人为额。县大民众，调度有余者，更许增置，不得过一千人，并知县兼领。内沿边知县，仍差武臣。」诏：「弓手五百人。神臂弓一百人：上等二十人，各两石八斗；中等二十人，各两石六斗；下等六十人，各两石四斗。短桩神臂弓一百人：上等二十人，各三石四斗以上；中等二十人，各三石二斗以上；下等六十人，各三石以上。弓箭手三百人：上等六十人，各一石一斗以上，或马射九斗；中等六十人，各一石以上上：原作「斗」，据本书补编第四二三页改。，或马射八斗；下等一百八十人，各九斗以上，或马射七斗以上。并兼习长枪袖棍。于内随官差兼牌手，以充蔽捍。每州四县以上，置准备将领一员、部将一员总领，每旬遍诸县教习。遇统弓手人马出入，依将法。不及四县，令帅司措置，以邻近县分兼隶。虽不及四县，而人数及二千人者，依四县法，更不兼附近别县。弓手三等，月给每人米一石，食钱上等二贯五百文，中等二贯文，下等一贯五百文。每五百人置都头二人总辖。十将五人，分管一百人。左将虞候五人，右将虞候五人将：原无，据本书补编第四二三页补。，左承局五人，右承局五人。左右将虞候、承局每人分管二十五人。押官五人，分管一百人。差发事管辖人 
      
有阙，先取有功人差填；如无有功人，于武艺内试高强人充长行填下名。押官至都头并次第升填。若获贼头，依大教法每一级转一资。若都头获级，本州岛保明，量功赏轻重，更不理年限，特与出官。如射得两石五斗以上弓，上等神臂弓一百二十步，短桩上等神臂弓一百步，箭六只皆上垛，三中帖，押解赴帅司，保明解赴阙再试，换承信郎。弓手、教(教)头无公私过犯，马军满五年，步人满七年，并换进武校尉。如招置数足，委是土著人户，武艺及格，州县应副钱粮足备，本路帅司保明闻奏，特优与推赏。」 
同日，诏：「江淮、两浙路招置弓手，一切体格，并依河北、河东、京畿等路已降指挥，疾速催行。大县以三百人、小县以二百人为额，小县更不添置指使，余依已降指挥施行。」 
十二日，臣僚言：「乞诸郡县招置弓手，依雄州归信、容城县法，以有物力人充，每县置武尉一员。」 
七月十四日，诏创置弓手，差武臣县尉一员，专一总领，不得预县中差使。 
十五日，江南东西路经制使翁彦国言：「禁军阙额钱，望下诸路，须管据阙额钱依条桩簇。虽无旧积，自此月有所入，岁有所积，可以远久应副增置弓手(縻)[糜]费。」诏以应免役宽剩钱，并厢、禁军阙额钱，五色田租课钱，裁减曹掾官钱、胥吏散从官手力雇钱，充增置弓手。 
十一月十二日，知光州任诗言：「今来招置弓手，系训习武艺、以备使唤之人，如州县官司辄役 
      
使，并从私役禁军法。所置弓手，如辄非理吃酒赌博钱物，欲依禁军法。所置弓手合用神臂弓、短桩弩、袖棍、枪牌之类，并衣甲等，除神臂弓、短桩弩欲令属县计置材料、赴州作院制造给降外，有袖棍、枪牌、衣甲等，令逐州降样下县置造，应副行使。弓手排补迁转，本辖人及当案人吏乞觅钱物，并从赃法。其弓手辄敢无故下村，以捕贼为名搔扰人户，乞觅钱物，欲并依强乞取法。如聚众作闹、扇摇人户、情理巨蠹者，依军法。今来逐县置弓手，每遇将领教习，若不立定激赏，则无以为劝。欲取其武艺高强人，每名欲支一两银 一只，小县不得过两只，大县不得过三只；其次事艺高强者，支半两银楪子一片，小县不得过二十片，大县不过三十片。乞每月一次支给，仍每上下半年委本州岛通判同将领诣县按阅。例物依大教法。已降指挥招五百人，续降指挥招三百人或二百人，窃详法意，谓恐钱粮不足，民户骚然。淮南控扼要害处，人户若有愿召募五百人备御盗贼者，欲特降指挥，如钱粮有余，小县所召募人不得过五百人，大县不得过一千人行下，庶得州县缓急可以守御。」诏从之。 
二十五日，臣僚言：「添置弓手立法，不可不行于福建，大县止添三百人，中县二百五十人，下县二百人。且如建州七县，并旧额弓手，可得二千余人。训练有方，统领得人，岂复有盗贼之虞 以京东、西等处添置弓手 
      
法付与新除福建路运判谢如意，令至本州岛同提刑司措置。勘会福建路除建州「建州」下原有「郡」字，据本书补编第四二四页删。、邵武军、南剑州、汀州及管下诸州已降指挥添置到外，诏本路未措置去处已降指挥，将免役宽剩钱并厢、禁军阙额钱、五色田租课钱、裁减曹掾官钱、胥吏散从官手力雇钱，计可以赡养之数招置。」并从之。 
十二月三十日，广南西路经略安抚司言：「本路边面，比之他路，最为阔远。虽额管东南两将及诸州不系将军兵人数，即目例皆额阙一半。及朝廷添差来荆湖南北、江东西等军兵，在本路出戍，分布沿边州军防拓，其间大半逃亡死损，止十有三四人。乞依京畿等路招置弓手，望下本路同共提刑司，将元降画一参酌，以土俗人情相度措置招置，取旨施行。」诏依。仍令广南东路，仰本路经略安抚司相度，如可以招置，亦依此施行。 
二年五月二十七日，臣僚言：「湖南北路本荆楚之地，人素勇悍可用，欲乞并令招置弓手，推行新法。将领巡历诸县按试，其县尉即不将带弓手前路迎送。自今指挥下日，户绝逃田屋业，并系籍拘收，专应副弓手钱粮等支用。其愿给田产、不请官中月给钱粮者，每名听给田三十亩；愿养及格马者，增给二十亩。官户役钱，旧法比民户减半。今来招置弓手以御暴防患，与其它徭役不同，官户所赖尤重。欲令官户役钱更不减，而民户比旧役钱量增三分，专桩管以助养给。弓手 
      
者，权宜施行，仍具奏闻。所差将领等官，并以三年为任。如得其人，不许移易；劳效昭著，即就任加秩褒赏。朝廷有指挥会合 分为三等，下等月给钱一贯五百文。初役民人，只支下等钱，日计得钱五十文省，故投名者少。乞每名添支钱一贯五百，庶易招集，仍可责办所习兵器。所用衣甲，虽有定制，如远方土俗，各有所宜，许将领官详度按试，可以便于战挥：原作「会」，据本书补编第四二五页改。，并令本路本县官统领，自为队伍，不许分隶别将，庶几上下相安，同心协力，可济事功。」诏：逃田以有指挥外，其给田以水陆色额不均，(今)[令]逐路提刑司相度闻奏。月给钱每等递增五百文。余并从之。 
八月十一日，诏：「新额招置弓手，令逐路提刑按察，仍具训练招置次第申尚书省。」从兵部尚书卢益请也。 
九月九日，尚书省言：「诸路弓手、土兵，多是监司、州县非缘巡捕盗贼，辄行差占，致妨教习，及有追呼劳费，缓急有 差使。」诏：「今后除依条合差数外，若不因巡捕盗贼，即不得勾抽差占。如遇会合，并令巡尉部领前去，仍不许畸零抽差。如违，仰逐路帅臣按劾闻奏，重寘典宪。」 
十三日，两浙西路安抚司言：「招置弓手，每州四县以上，置准备将领、部将各一员教习。统弓手人马出入，依将法。不及四县，令帅司措置，以邻近县分兼隶。今来杭州已有七县，更令兼隶严州桐庐县，即计八县，地里南北大段遥远。望更置准备将领、部将各一员，将两州八 
      
县分隶教习，所贵每旬可以遍诣，缓急总领出入，不致误事。」诏更添置准备将领、部将各一员。其诸路若一州系八县，或不及八县，以邻近县分合兼隶，及八县以上，并依此添置。 
十二月五日，太平州言：「诸州增募弓兵，应募人若非特免身丁、量减科率，则愿投者少。」诏令尚书省立法。今拟修新置弓手听免本身丁役。从之。 
三年正月二十五日，臣僚言：「添置弓手州县，但欲招募数足，往往半是小儿或老病者。每至州官季点，监司巡按，则以私身替名上教，仅同儿戏。望委邻州通判遍诣逐县，子细拣选。如有老弱不能披带之人，实时放罢，别行召募。已拣中者，即于左手背上刺『拣中弓手』四小字为号。将已拣中者，本县置籍两扇，籍定乡贯、姓名、年甲、入月日、所习事艺，同所委官系衔印押讫，一本送本路安抚司，一本留知县厅收掌。遇开收，躬亲对簿销凿。每月具人数、姓名申安抚司照会揭贴。」诏新置弓手遇教习诏：原作「访」，据本书补编第四二五页改。，辄令人代，及代之者，各杖一百。管辖人容纵，与同罪；失觉察，杖六十。余并从之。 
二月十八日，知明州沈晦言：「新募弓手，欲逐州专委郡守核实教阅，去其流寓，汰其怯弱，限半年补足。」从之。 
六月九日，枢密院言：「添置弓手多与旧置弓手不务协和，却分彼我，若有缓急，必致误事。」诏将京畿诸路添置武臣县尉、将领等官，依旧通行总领部辖，添置县尉亦与旧置县尉通管职事。仍令 
      
逐路通判遍诣所管县分，将年老弱不堪使唤弓手，便行拣放。今后即不得将不堪使唤之人乱行招填阙额，枉费钱粮。其未尽事理，仍令京畿提刑司、逐路安抚钤辖司，将新旧弓手条约、续降指挥，子细参酌，条具经久可行事状闻奏。 
十九日，朝请大夫王梅言：「诸州新募弓手，请受、差使不同，事多抵牾。缘行之累年，难遽废罢。乞下逐路提刑司，令逐州知、通外，县即令、佐，公共拣选。其老弱疾病、事艺生 之人，量行拣放三分之一，更不招补，仍不得却将强壮之人妄有减放。如有冒滥，许令越诉。其未及元额去处，更不补填。」从之。 
八月六日，知枢密院事、御营副使、宣抚处置使张浚言：「旧置弓手请给，止有雇钱，无米；其新置弓手各有钱米。今既令新置弓手拨并与旧弓手一处衮同差使，望将诸路新招弓手请给，并依旧弓手则例支破施行。」从之。 
闰八月二十三日，两浙路提点刑狱公事王翿言：「两浙东、西路新旧弓手，以七十县言之，约计大小县除各留百人外，可起二万余人。昨自王梅申，其老弱疾病、事艺生 之人，请乞减三分之(人)[一]，每县大不过三百人，小不过二百人，通起土兵，共约可起一万五千余人。若使防秋，缓急以当一路差委，使统制官得人，精锐骁勇不在五军之下。欲乞浙西令平江府宪臣差拨，浙东令本司差拨，仍乞各差曾经出战大小使臣，不以有无违碍，抽差充统制 
      
官。遇有防秋，缓急即行起发。」诏依，常切训练，听候勾抽使唤。 
十月初一日，臣僚言：「吉州所管八县新置弓手，见今所管八百余人，依近降指挥，拣放三分之一，见存不过五六百人，而武尉、指使，八县共一十六员，将领、部将四员。以五百人之弓手，而部辖官二十员，当直差使，尚自不足，教阅事艺，何暇及之 乞少加裁减。」诏部辖官减半，其余州县准此。 
二十一日，知湖州张虞卿言：「湖州路兼水陆，管下长兴县四安镇，最系水陆冲要，乞添置武尉一员，选曾经战阵材武人差充。依旧法置弓手一百二十人，就四安镇专一控扼水陆盗贼，仍不许诸处抽差。」从之。 
四年正月二十四日，枢密院言：「江南东路提刑司申，本路州军多有直差外县巡尉入城防拓，应管弓兵尽数带行，以致居民未尝安业， 小乘隙作过，令、佐往往弃城逃避，仓库官物为之一空。乞重立法禁，戒逐州不得妄起属县弓兵，所贵可以禁戢奸盗，慰安细民。」诏：如遇本州岛差拨，不得过一半。 
十月一日，枢密院言：「创置弓手，添差使臣，本以御寇。访闻过往官吏例于所属出给文牒，于沿路巡尉差弓兵，以防护为名，差使频并，多致逃亡。」诏令诸路提刑司出榜严行约束。如有违犯之人，密具职位、姓名申枢密院取旨，重作施行。 
十一月五日，广南东路提刑司言：「南雄州保昌县元额添招弓手二百人，始兴县一百人，各置武臣县尉 
</div>
    <div class="pagination">
<a href="宋会要辑稿_page393.html">上一页</a><span>...</span><a href="宋会要辑稿_page389.html">389</a><a href="宋会要辑稿_page390.html">390</a><a href="宋会要辑稿_page391.html">391</a><a href="宋会要辑稿_page392.html">392</a><a href="宋会要辑稿_page393.html">393</a><span class="current-page">394</span><a href="宋会要辑稿_page395.html">395</a><a href="宋会要辑稿_page396.html">396</a><a href="宋会要辑稿_page397.html">397</a><a href="宋会要辑稿_page398.html">398</a><a href="宋会要辑稿_page399.html">399</a><span>...</span><a href="宋会要辑稿_page395.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
