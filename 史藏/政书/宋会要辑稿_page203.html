<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 203 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 203 页/共 1125 页</h1>
    <div class="content">四年六月三日，神宗已即位未改元。大辽国祭奠、吊慰使副萧禧等入见，命参知政事吴奎赐宴于都亭驿。故事，契丹使见，置酒紫宸殿，以谅闇故就驿赐宴。见、辞亦如之。自是终谅闇，贺登宝位、正旦人使见、辞皆如之。 
十月十日，以龙图阁直学士兼侍读、刑部侍郎李受致仕，赐会于资善堂。宇文绍奕《燕语考异》燕语考异：原作「燕考异」。按《直斋书录解题》卷一一：「《燕语考异》十卷，成都宇文绍奕撰。」此脱「语」字。其书乃考辨叶梦得《石林燕语》，今有清四库馆臣自《永乐大典》辑佚本，附于《石林燕语》各条之下。然下面所引一段实乃《石林燕语》之文，见今本《燕语》卷三，非《考异》之文。《大典》编者盖以相连而误引。：宋神宗初，李少保柬之自侍读致仕，上特召对延和殿，命座赐茶。退，偕讲读官燕饯于资善堂。后数日，李侍郎受继去，亦用柬之故事，召对赐燕。二人皆英宗经筵旧臣，故礼之特厚，非常例也。 
神宗熙宁元年正月一日，大辽国信使赐宴于都亭驿，命枢密副使邵亢主之。故事，正月五日宴国信使于紫宸殿，以近英宗小祥，故止赐宴。自是大祥亦如之。 
锡庆院御筵臣僚凡八十余员，请假不赴，虽称各有事故疾病，然一日之内何其多邪 窃恐锡庆院赐宴，依前畏避暑热，请告者益多，则宴座稀 ，何以观示远人 今后凡遇宴设，文武官非大故及实有疾病，不得投牒请假。如妄托故，仰御史台觉察。」从之。 四月十三日，御史中丞滕甫言：「臣闻君召不俟驾而行，此臣子所以恭其上也。君设宴以召臣，臣托故而不至，甚非恭上之节也。近 
二年四月十四日，大辽国使耶律奭等辞于崇政殿，命坐赐茶，命参知政事王安石赐饯宴于都亭驿。先是，诏以河决、地震，方夏大旱，不御前殿，减常膳，罢同天节上寿，仍彻乐，故止赐茶。 
五月六日，宴宰臣、百官、宗室于紫宸殿，酒九行，始作乐。 
六月四日，宰臣曾公亮西京应天禅院会圣宫奉安仁宗、英宗神御回，宴于垂拱殿。 
八月四日，以两朝实录成，宴近臣于垂拱殿，修撰、检讨官预。 
四年正月十四日，幸集禧观，宴从臣于斋殿。 
十月二日，合门言：「今月一日，文武臣僚各赐时服，内军员着锦袄子。三日令集英殿宴诸军副指挥使已上，未委令公服或着锦袄子，依例免杖子赴座。」诏着锦袄子，免杖子赴座。 
七日，中书、枢密院迁居东西府，赐宴宰臣王安石位，两制、知杂御史已上预焉。 
九年三月五日，安南道经略招讨使郭逵辞，宴于垂拱殿。 
四月二日，合门言：「近制，大宴不用两军妓女队舞，只用教坊小儿之舞，令宗室遥郡刺史已上赴座，皇伯、叔、兄官未至遥郡亦预。勘会集英殿朵殿座 
      
外更接续座于西廊，即与大辽国舍利从人相接，乞止令遥郡团练使已上赴座。」诏从之。皇伯、叔、兄系遥郡团练使已下者，并免侍立。 
十日，以大辽国母卒，辍同天节上寿。 
十三日，宴罢，参知政事元绛押赐贺同天节使。 
五月二日，诏：今后皇亲正任并依外官正任座位，与军厢主歇空照直座。 
三日，宴大辽告哀使于集英殿，不作乐。 
八月十二日，宴大辽遗留使于紫宸殿，不作乐。 
二十五日，诏：大庆、紫宸殿上寿，枢密使、副使、知院、同知院、签书、同签书院事、宣徽使、三司使、副使令赴座，其宣徽使上寿及大宴，与免殿下拜，候群臣升殿即随班。 
九月二十五日，诏：今后宴会遇分座，枢密使已下、宣徽使依侍立座次并在西，参知政事并在东。 
元丰元年闰正月八日，宣徽北院使王拱辰请以女童代集英殿大宴小儿队舞。从之。 
三月五日，赐使高丽安焘等宴于永宁院。 
二年三月二十九日，枢密副都承旨张诚一言：「紫宸殿宴日，唯东廊角门无使臣几禁，乞自今差两省使臣二人守察。」从之，仍诏殿后御阁前廊上角门，差行宫殿门使臣一员监守。 
四年十二月二十六日，大辽国遣贺正旦使萧福全、郑颛入见，赐宴于都亭驿。先是，太常礼院言：「十二月壬申，慈圣光献皇后禫祭，戊寅辽使见。谨按《礼》曰『是月禫，徙月乐』，又曰『禫而醴酒』。今辽使见在禫祭之后来逾月，于礼可以置酒，而不可以用乐。」诏辽使朝见不置酒，就馆赐宴。 
五年十一月十三日，宴景灵宫祠官于紫宸殿。 
十二月十七日，诏罢贺正辽使见日作乐，以腊享致斋故也。初，合门言：「甲戌腊享前三日，皇帝不游幸，不作乐，贺正使赐御筵彻乐，如至和二年、元丰元年故事。」诏以虽有旧例，然虏人素以用乐燕犒为恩礼之重，三省、枢密院宜更详度取旨。然卒用例。按《实录》，至和二年四月十一日，契丹母遣归德军节度使左骁卫上将军萧知微、永州节度观察留后王泽，契丹〔主〕遣保安军节度使左监门卫大将军耶律防、殿中监王懿等驾干元节，见紫宸殿，遂宴垂拱殿，以雩祀斋禁不作乐。元丰元年故事，《实录》不载。 
七年二月二日，文彦博乞免入觐日都城外御筵及见日对御赐宴。诏许免郊劳御筵。 
五日，文彦博入觐，宴于垂拱殿。上命酌御樽酒一 赐彦博，面谕云：「知酒量未退，可饮尽。」彦博再拜以谢。 
三月二日，宴文彦博于琼林苑，赐御制诗，以彦博入觐也。 
八年哲宗已即位未改元。七月二日，诏夏国陈慰使、副赴阙，遇将来坤成节日已放见，勿令与宴。以太皇太后垂帘故也。 
哲宗元佑五年二月二十九日，以太师文彦博致仕，诏即玉津园宴饯，宰臣吕太防主之，三省、枢密院暨侍从官皆赴。其后彦博言：「蒙圣恩候臣出门，于琼 
      
林苑赐饯送。御史缘前日孙固薨御史：疑有误。，昔臣与固同(再)[在]三省供职，义均休戚，乞罢。」诏至日三省、枢密院官于琼林苑宴饯，更不用乐。 
八年三月二十二日，诏权罢独看。故事，大宴前一日御宴殿阅百戏，谓之独看。以修国史范祖禹言：「是日进(主)[呈]《神宗纪》草，系大宴前一日御集英独看，恭惟陛下览先帝史册甫毕，即观百戏，理似未安。」故有是命。 
绍圣三年六月十六日，合门言，人使见辞紫宸殿，垂拱殿开宴，枢密都副承旨侍立。 
二十三日，诏特辍春宴赏花钓鱼，以嗣濮王宗绰丧未出殡故也。 
四年十二月十日，诏罢独看。元佑中止权罢，至是罢之。 
元符元年五月十一日，以受宝毕宴于紫宸殿，宰臣已下，文臣职事官六曹员外郎、监察御史已上，武臣郎将、诸军副指挥使已上与坐。 
三年正月四日，紫宸殿宴辽国使、副，以上服药罢，止就驿赐宴。 
三月十三日，辽国信使萧德崇、副使李俨见于紫宸殿，曲宴垂拱殿。 
徽宗崇宁元年三月一日，诏定王戚迁外第日，宗室正任已上送至第，仍就赐御筵。 
大观元年三月三日，驾幸金明池苑，赐宰臣蔡京已下宴。 
政和二年四月初八日，燕宰执、亲王于太清楼。 
十二月二十三日，宴辅臣于延福宫。 
三年八月二十九日，诏修延福宫毕，赐辅臣已下宴于本宫。 
九月一日，驾幸延福宫，赐宰臣巳下宴。 
五年九月十二日，殿中省言：「东上合门奏，今月八日集英殿宴，教坊未喝酒遍，有尚酝奉御李弼不合赴揭盏位失仪。检会政和《殿中省通用敕》，诸应奉失设若稽缓者谓如应进酒食而不即进、当撤馔而不即撤之类。杖八十。契勘李弼自来未曾经历亲近差遣，窃虑别致阙误。」诏依法赎罚讫，对换司圉奉御。 
七年二月十三日，赐高丽国进奉使、副李贤谅等御筵，起复宣和殿学士王黼伴赐。 
诏饮福宴与春宴同日。 
九月十五日，诏夏祭礼毕，饮福宴就用秋宴。按旧会要所载大宴，唯春、秋与南郊、明堂礼成、非时喜庆，则六大宴某殿。又有观赏，谓之曲宴，别立为门。其正旦、生辰外国使人见辞宴饮，各随本门附书之。大宴、曲宴之设，自建炎迄今，虽未尝举行，然有宴殿不用文绣之诏与合门所修仪注，既不指其为某事宴，则亦不可不附于杂录以见焉。 
宣和四年八月十九日，幸郓王第，赐诸王宴。 
九月十四日，诏检校太傅、开府仪同三司梁师成就都亭驿设听押赐金国人使御筵。 
十一月二十四日，金国人使李靖等至，班荆馆赐御筵。 
二十九日，赐金国人使宴于都亭驿，诏太尉谭稹押筵。 
五年二月二十八日，金国人使宁术割自称都统军、知国事，度剌自称谏议，至国门，赐宴班荆馆。 
六年十二月二十四日，赐太师蔡京已〔下〕应两府睿谟殿 
      
宴。 
七年三月十七日，曲宴公辅、宰执、亲王楚从等于延福之睿谟殿，观牡丹。 
十月二日，赐金国人使宴。 
高宗绍兴二年闰四月三日，高丽遣奉表使副崔惟清、沈起入见。退，赐酒食于同文馆。辞亦如之。 
三年十二月二十九日，金国元帅府遣使副王诩、李永寿入见，令客省官赐酒食于殿门外。辞亦如之。 
四年十一月十五日，命刑部尚书章谊赐防江诸军宴于本军，准备将以上并预坐，每分支钱一十贯。 
七年正月八日，宣抚使张俊赴阙奏事，赐御筵于平江府治，官属、使臣并预，以入内内侍省都知一员主之。 
八年正月一日，赐江西将士宴于本军，以帅臣刘锜主之。防捍勤劳故也。 
六月二十三日，金国军前遣使副乌陵思谋、石庆充入见，命徽猷阁直学士王伦赐宴于驿，时议讲好也。辞亦如之。 
九年四月二十六日，宣抚使韩世忠、张俊赴阙奏事，命入内内侍省都知一员赐宴于临安治，准备将已上与坐，余使臣并折送。十一年三月十二(月)[日]亦如之。 
七月七日，赐东京捧表称贺耆老李茂松等一百八十八人宴于明庆寺，时复河南故疆也。 
十二年十二月二十五日，赐宰臣秦桧宴于第，以桧生日故也。自后每岁赐之。 
十三年三月三日，诏宴殿陈设止用绯黄二色，不用文绣，令有司遵守，今后更不制造。 
五月十一日，合门言：「修立到集英殿宴仪注。是日，宰臣以下并应合赴宴文武百僚并分东西入殿庭，相向立定。知合门官已下，并在内监临、祗应武功大夫已下，主管锺鼓院官、枢密院诸房逐房副承旨、逐位酒食使臣、左右军巡使，于集英殿下北向立定。先需云殿，入内省官喝排立。皇帝需云殿驻辇，内侍鸣鞭，鸣鞭讫归本班起居。本殿排立亲从迎驾，自赞常起居，先读奏目。知阁门官、当祗应舍人，并簿书官、提点承受使臣、翰林司官一班；翰林司官公服系鞋，余并履笏。次内侍都知已下并带御器械官一班；带御器械窄衣，(并余)〔余并〕公服系鞋。次管军并新旧城里巡检、四厢都指挥使以上，逐班常起居。次殿前左右班排立亲从并迎驾起居，合门附内侍进班齐牌。皇帝集英殿坐，殿前指挥使鸣鞭，排立行门禁卫诸班直、亲从、托食天武东西班等迎驾，自赞常起居。舍人赞锺鼓院挈壶正已下迎驾，四拜起居。次知合门官已下并在内监临、祗应武功大夫已下，主管锺鼓院官、枢密院诸房逐房副承旨、逐位酒食使臣、左右军巡使一班，履笏通班常起居。通唤知合门官，用东阶并殿西南立，当祗应官各归殿上下侍立位，左右军巡使履笏起居讫分出，系鞋执杖子东西侍立，余非应奉官分出。次通唤知合门官于折槛东西向立，宣赞舍人当殿躬通文武百僚宰臣已下谢宣召赴宴。 
      
知合门官称通事，舍人应喏直身，通宰臣已下到。知合门官称唤通讫，归上侍立位，舍人虚揖引班。舍人揖躬，舍人直身称唤讫，宰臣已下应(诺)[喏]班谢酒食，两拜讫，各归侍立祗应位。次教坊作语揖臣僚，立席后。作语讫，两拜。至第一段杂剧出，合门奏再坐时刻。放队毕，举御茶 ，皇帝降坐，鸣鞭。宰臣已下退，便戴花讫。前二刻催班立定，合门附内侍进班齐牌。皇帝需云殿驻辇，内侍都知已下、带御器械 直身，立宣赞舍人少南面东折，方揖讫，自班后过归侍立位。舍人分引宰臣已下横行，知合门官赞大起居讫，舍人引班首出班，俛伏，跪，致词讫，俛伏，兴，归位。五拜，赞各就坐，两拜，赞就座。舍人分引殿上官升殿，席前立，朵殿、两廊官席后立。次教坊使已下通班大起居，次看盏人稍前，两拜讫，赞上殿祗候，分立两陛，俟进酒分上殿祗应。进御茶 ，次殿侍酹酒讫，舍人赞天武门外祗候，应喏绝。知合门官当御前躬奏宰臣已下进酒，引宰臣已下横行进酒。赐酒，八拜就座，并如仪。酒三行，入内省官喝赐酒食。先管军谢酒食，两拜。次知合门官已下，并在内监临、祗应武功大夫已下，主管锺鼓院官、枢密院诸房逐房副承旨、逐位酒食使臣等，内侍都知已下，带御器械官，依合应奉官(言)[官]迎驾奏万福，舍人赞谢花，两拜。次殿前左右班亲从迎驾奏万福，自赞谢花，两拜。皇帝集英殿坐，殿前指挥使鸣鞭，排立行门禁卫诸班亲从、托食天武东西班等，并锺鼓院挈壶正已下迎驾奏万福，自赞谢花，两拜。次知合门官已下并在内监临、祗应武功大夫已下，主管锺鼓院官、枢密院诸房逐房副承旨、逐位酒食使臣、左右军巡使一班。大班新立，宣名奏万福讫，各归侍立祗应位。知合门官奏实赴坐札子，次宰臣已下宣名奏万福，谢花，两拜，赞就坐，分升席后立。次管军一班宣名奏万福，谢花，两拜。次知合门官已下并在内监临、祗应武功大夫已下，主管锺鼓院官、枢密院诸房逐房副承旨、逐位酒食使臣、左右军巡使、门班谢花，两拜。次教坊奏万福，自赞谢花，两拜。进御茶 ，赞就坐。第一盏毕，宣示盏，逐次宣劝，各两拜。至角抵官入，舍人通旗鼓节级等两拜。宴毕，举御茶 ，引宰臣已下降阶横行，五拜分出。次教坊谢祗应恩，各两拜。殿上入内省官喝赐茶酒，先教坊，次知合门官已下，内侍都知已下，带御器械官、主管锺鼓院官，在内监临、祗应武功大夫已下，枢密院诸房逐房副承旨，逐位酒(长)[食]班， 使臣等次排立行门禁卫诸班亲从、托食天武东西班、诸司应奉人等谢茶酒，逐班各两拜。谢讫，殿上知合门官侧奏无事，弱奏知合门官不谢茶酒弱奏：「弱」字似误。。皇帝起，鸣鞭。」从之。 
十二月十三日，诏赐宰臣秦桧曰：「省所奏辞免生日赐宴。朕闻贤 
      
(贤)圣之兴，必五百岁，君臣之遇，盖亦千载。夫以不世之英，值难逢之会，则其始生之日，可不为天下庆乎 式燕乐衎，所以示庆也。非乔岳之神，无以生申甫；非宣王之能任贤，无以致中兴。今日之事，不亦臣主俱荣哉!宜服异恩，毋守冲节。所请宜不允。」 
十四年正旦使副完颜毕、马谔，生辰使副乌延和、孟浩，十五年正旦使副索散温、高庆先见辞，皆以两府就驿赐宴。 
四月三日，遣内侍王晋锡押教坊乐迎引宰臣秦桧入新第，就赐御筵。 
五月二十二日，命伴射官赐金国使宴射于教场。凡金国使至，皆赐宴射，命殿前、马、步三司于诸军统制、统领、将副、使臣中选善射者，借官主之。至十八年以后，徙于玉津园。 
十月三日，赐宰臣秦桧宴于第，时以御书阁榜也。 
十九日，金国遣贺天申节使完颜宗永、程痴见于紫宸殿，次宴垂拱殿。辞亦如之。 
十六年三月二十三日，赐侍读、侍讲、修注官以下御筵于皇城司。 
二十年三月三日，金国遣使副完颜思恭、翟永固见于紫宸殿，次宴垂拱殿，以报金主登位也。辞亦如之。 
二十五年十一月十三日，占城进奉使萨达麻等入见，命客省官赐酒食于殿门外。辞亦如之。 
十六日，赐占城进奉使萨达麻等御筵于怀远驿。 
二十六年九月二十四日，交趾进奉使、副李国以等入见，命客省官赐酒食于殿门外。辞亦如之。 
二十七日，赐交趾进奉使副御筵于玉津园。 
十二月二十四日，三佛齐进奉使蒲晋等入见，命客省官赐酒食于殿门外。辞亦如之。 
二十七日，赐三佛齐进奉使蒲(俊)[晋]等御筵于怀远驿。 
二十九年，正旦苏保衡、阿典谦，生辰王可道、王尉，(是)[见]辞赐宴并如此仪。 
十二月二十六日，金国遣贺正旦使副施宜生、耶律翼见于紫宸殿，宣坐赐茶，命执(正)[政]赐宴都亭驿。以显仁皇后未祔庙，不举乐。辞亦如之。 
三十年正月一日，赐金国使宴于都亭驿，命两府押伴。五日，又赐，命宰臣主之。每岁正月五日宴贺正旦人使于紫宸殿，以显仁皇后未祔庙，止就驿赐之。 
二月六日，金国遣吊祭使副大怀忠、耨 温都谦诣显仁皇后几筵行礼毕，见于垂拱殿。退，客省官赐茶酒殿门外，命两府伴宴都亭驿，不举乐。 
五月十九日，金国遣贺天申节使副萧荣、张忠辅见于紫宸殿，次宴垂拱殿。以显仁皇后服制，不举乐。 
三十一年，贺正旦使副仆散权、韩汝嘉见辞亦如之。 
五月十九日，金国遣贺天申节使副高景山、王全见于紫宸殿，次宴垂拱殿。辞日，以闻钦宗讣报罢宴，命两府赐宴都亭驿。 
三十二年三月十三日，金国遣使副高忠建、张景山见于紫宸殿，次宴于垂拱殿，钦宗服制，不设仗举乐，以报金(王)[主]登位也。辞亦如之。 
孝宗干道元年二月二十九日，主管往 
</div>
    <div class="pagination">
<a href="宋会要辑稿_page202.html">上一页</a><span>...</span><a href="宋会要辑稿_page198.html">198</a><a href="宋会要辑稿_page199.html">199</a><a href="宋会要辑稿_page200.html">200</a><a href="宋会要辑稿_page201.html">201</a><a href="宋会要辑稿_page202.html">202</a><span class="current-page">203</span><a href="宋会要辑稿_page204.html">204</a><a href="宋会要辑稿_page205.html">205</a><a href="宋会要辑稿_page206.html">206</a><a href="宋会要辑稿_page207.html">207</a><a href="宋会要辑稿_page208.html">208</a><span>...</span><a href="宋会要辑稿_page204.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
