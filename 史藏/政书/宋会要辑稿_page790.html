<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 790 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 790 页/共 1125 页</h1>
    <div class="content">三年三月十四日，以益州处士张文蔚、王处约并为国子四门助教。本州岛各言「高年不仕，德行可称」故也。 
十六日，以处州处士周启明为试太学助教。本州岛言启明「年踰七十，深隐山谷，怀抱才器，乡里推尊」故也。六年，再命秘书郎。 
八年三月初二日，以岳麓山书院进士孙胄为潭州助教 
      
。本州岛言胄「年七十余，曾应二举，后以养亲家贫，退居乡里，聚生徒讲说经书」故也。 
九年四月二日，以简州进士蔺融试国子四门助教。益州路转运司言融「以讲说训里中，年且六十，尝再举进士，有乡里之誉」故也。 
十年五月十六日，以福州进士王洵武为试国子四门助教。福建转运司言洵武「服勤词艺，笃志典坟」故也。 
明道二年十二月五日，以眉州草泽孙康为试国子四门助教。益州转运司言康「研精坟典，养素邱园」故也。
景佑元年闰六月十三日，以西京国学讲〔书〕、进士卫景山为试国子监主簿，依旧讲书。留守言景山文行著称故也。 
九月二十九日，以濮州州学讲书、进士边智周为试将作监主簿，讲书依旧。本州岛言智周服勤讲学故也。 
三年四月五日，以扬州布衣朱仙民为试国子四门助教。淮南转运司言仙民「年六十，行不踰矩，耽翫坟史，穷览无遗」故也。 
五月三日，以果州进士范陶试国子四门助教。梓州路转运司言陶「修词居敏，履行尤高」故也。 
十五日，以潍州进士范沐为试国子四门助教。京西转运司言沐「年六十六，学古为儒，居贫乐道，前后四举，文行兼优」故也。 
六月十七日，以永兴军讲授、进士高安为试国子四门助教。陕西转运司言安「讲学甚精，实有文行」故也。 
十月十九日，以资州进士谢震为试国子四门助教。梓州路转运司言震「素习经典，实有文行」故也。 
十二月十三日，以天雄军府学教授王诰、兴化军进士茅知魏可并试国子四门助教。本州岛各言经行醇深故也。 
康定元年十一月一日，以草泽雷子元试秘书省校书郎。子元进封事故也。 
二年四月二十八 
      
日，以草泽郭京为大理评事、陕西都总管司参谋军事。知泾州滕宗谅荐京「久游江南，任(陕)[侠]，好言兵」故也。 
八月十九日，以秘书省校书郎井渊为凤州推官，益州草泽张俞试国子四门助教。翰林学士王拱辰言渊、俞皆「西南之选，实林壑之美，望垂礼聘」故也。后拱辰再上言，俞乞改一职官，诏为试校书郎。俞又乞回授其父显忠，诏可。 
十一月初五日，以雄州进士刘咏为雄州司士参军。本州岛言咏有行实故也。 
庆历二年正月八日，以京兆府草泽雷简夫为试秘书省校书郎、陕西差遣。陕西转运司言简夫有材故也。 
十一月十二日，以益州草泽周式为试国子四门助教。成都府路转运司言式「通讲五经，善诱后学」故也。 
十三日，以兖州草泽孙复为秘书省校书郎、国子监直讲。资政殿学士富弼等言复经行醇深故也。 
三年二月，以郓州进士李雍为试将作监主簿。枢密直学士范仲淹言雍「夙怀儒学，尝所师问」故也。 
四年三月五日，以进士刘淳为试将作监主簿。枢密副使韩琦言淳屡陈边事故也。 
六年二月四日，以益州进士李用章为试将作监主簿。本州岛言用章有孝行故也。 
七年七月二十二日，以蜀州草泽任时为国子监主簿致仕。参知政事文彦博言时「博通坟典，乡党推重」故也。 
八月六日，以汝州处士孔皎为秘书省校书郎致仕。皎字宁极，居龙兴之龙山下。读书，孝行着闻 
      
乡里。近臣列荐，故有是命。嘉佑中，召为国子直讲，又起知龙兴县。(疾)辞〔疾〕不至，乃以光禄寺丞致仕。五年卒，赠太常丞。 
皇佑三年十二月二十七日，以益州进士房庶为试校书郎。时修制大乐，两制议未决，三司使田况言庶通音律，驿召进见，所言尺律与众论不合，赐袍笏装钱遣之。 
四年五月二日，以太常丞致仕代渊为祠部员外郎。渊字仲颜，永康人。天圣三年举进士甲科，授秦州清水县主簿，不赴，退居青城山，以著书为乐。庆历初，知制诰王拱辰安抚两川，遗书欲起之，托疾不往见。累迁太常丞，至是前知益州田况复表所著《周易指要》二十卷，朝廷优加两官，然终不乐仕。 
嘉佑元年十月二十三日，以草泽宋堂为国子四门助教。堂，成都双流人。性跌荡，不事生业，尝拟陈子昂作《感遇》诗以讽上建储事。着《蒙书》数十篇、《春秋新意》、《七蠹》、《西北民言》。颇究时务，数为近臣所荐。至是，翰林学士赵 又上其所著书，特录之。 
十一月十五日，以建州草泽黄晞为太学助教致仕。晞字景微，建安人。少通经，尤深《易》学。德性淳朴，服用质俭。寓居京师，学者多从之。聚书万余卷，讨论雠校，寝食不辍。所著有《聱隅子》、《杨庭论》。门弟子号曰聱隅先生。庆历中，石介在太学，遣诸生以礼聘召之，不至。前后荐者，自宰臣韩琦而下三十余人。至是，端明殿学士李淑上言晞「赡学敏文，识亦优博。晦名安道，笃行有守。恬 
      
约弗耀，见称时流。甚齿淹恤，宜被甄奖。有臣寮论荐，欲望检会，召补学官，庶令训导诸生，敦劝浮俗」，乃有是命。明年以疾而卒。 
三年正月九日，以福州进士陈烈为安州司户参军。烈字辛甫，学行淳古，颇通礼书。近臣论荐，故有是命。召为国子监说书，辞疾不至。 
五月二十三日，以青州草泽麻仲英为试国子四门助教。知青州庞籍言仲英年高，守道不仕也。 
七月二十三日，以福州进士周希孟为国子四门助教、州学教授。知福州蔡襄言其文行为乡里所推也。 
四年七月二十三日，以扬州处士孙侔为试秘书省校书郎、充州学教授。知扬州刘敞、右正言吴及并荐其材行，故有是命。治平初，以知制诰沈遘、王陶言，再命为武忠军节度推官、知滁州来安县。熙宁初，又翰林学士韩维言，为常州团练推官，辞疾不赴。 
十一月初八日，以河南府处士邵雍为试将作监主簿。雍字尧夫，卫州共城人，徙居河南。勤力读书，著书名曰《皇极经世》。好为诗什，有《击壤集》。至是，本府以遗逸闻，乃有是命。为颍州团练推官，皆辞疾不赴。熙宁十年卒，赠著作佐郎，赙加赐粟帛。 
十二月二十一日，以应茂材异等科曾平为试太学助教。以〔知〕郓州赵 荐其材故也。 
五年五月十二日，以颍州进士常秩为试将作监主簿、州学教授。翰林学士胡宿等言其文行称于乡里，故有是命。治平初，以知制诰沈遘、王陶言，又命为
      
忠武军节度推官、知许州长社县，以疾辞。熙宁初，诏颍州以礼申谕朝旨，敦遣赴阙。既至，召对，命为右正言、直集贤院、管勾国子监，知谏院，为天章阁待制。十年卒，赠右谏议大夫。 
九月八日，以眉州进士苏洵为秘书省校书郎。成都府路转运使赵抃言洵学行推于乡里，故有是命。明年，命为霸州文安县主簿，修《太常因革礼》。治平三年卒，赐其家银绢百匹两。子轼、辙辞所赐，求赠官，乃特赠光禄寺丞。 
六年八月十八日，以桂州进士唐子正为试将作监主簿。知桂州吴及言其「素通边略，孝行着于乡里」故也。 
十月初五日，以河中府进士南宗鲁为试将作监主簿。陕西都转运使彭思永言其文行推于乡里也。 
英宗治平二年七月二十三日，以三班差使殿侍崔公度为和州防御推官、国子监直讲。先是，宰臣韩琦言公度「博学多闻守道，其所为文章雄奇赡逸，当求比于古人，而时人未易得也。向缘父奏，得此名目，遂恬晦不仕，为乡里诸生讲说经义，一方师表」，故有是命。公度辞以母老，不赴。熙宁二年闰十一月，淮南转运司言公度母丧，服除，复命为彰德军节度推官、权颍州团练推官，再以疾辞。三年，召为国子监直讲，令本郡敦遣。明年始就职。 
十月十八日，以成都府进士汪通夫为试秘书省校书郎，陈汝玉除陕西判司簿尉。端明殿学士韩绛言有士行故也。以上《国朝会要》。 
治平四年
      
七月十四日，以草泽李逵为试秘书省校书郎。龙图阁直学士赵抃言逵「行有乡誉，学通圣经」故也。
十月九日，以进士黄君俞为抚州司户参军、国子监直讲。以王珪、司马光等荐君俞「博通经艺，为诸生宗师」，又新及进士第许安世等百余人列状称荐，遂召试舍人院中等故也。 
神宗元丰八年十一月二十七日，草泽程颐为汝州团练推官、西京国子监教授。以韩绛、吕公着、司马光荐也。 
哲宗元佑元年十月四日，诏以进士吴师仁为越州司法参军、充杭州州学教授，尹材为虢州司户参军，田述古为襄州司法参军，苏邴为邠州司户参军，并除教授。从近臣荐也。 
二年四月十九日，以徐州布衣陈师道为(毫)[亳]州司户参军，充徐州教授。从翰林学士苏轼等荐也。 
绍圣三年九月四日，诏兴化军葆光处士张弼为福州司户参军，充本州岛州学教授。用权礼部侍郎黄裳等荐也。 
四年五月二十一日，诏以眉州进士家素为绵州司户参军，充眉州州学教授。用翰林学士承旨蔡京荐也。 
元符三年六月二十七日，徽宗即位，未改元。以和州防御推官、知寿春县事、充楚州州学教授徐积特授宣德郎，差遣依旧。以同知枢密院事蒋之奇言积「词学登科，久不仕宦，退居山阳，以清节笃行为乡里所高。顷奉朝命，俾就充州学教授。博闻强识，士论归服。以今岁满罢任，尝乞致仕，不报。前后从官荐举 
      
自代者不少，欲望朝廷特与改官再任。不惟东南士人有所矜式，且以崇奖名节，劝励风俗」。吏部侍郎张舜民奏积「孝节通于神明，至诚动于金石。自少至老，风雨不渝，虽古之曾、闵不是过也。朝廷知其贤，累任楚州教授。士大夫知其贤，荐名于朝者，前后数十上。其间或欲与积改官，或欲召对，皆未蒙施行。按积今年七十四岁，虽有美官丰禄，必不能从事。所以然者，特为朝廷士风尔。欲望圣慈特赐指挥，检会前后臣僚所举，为积转通直郎，差遣依旧，庶使朝廷有右贤尚德之风，陛下有尊德乐道之实」。中书舍人曾巩奏积「躬行古道，尤以孝着。博览载藉，兼通世务。但以耳疾不任仕宦，傥召寘太学，使在师儒之位。学者观其言行，自当从化。不然，命为本州岛学官，亦足使乡里及邻士人有所矜式」，故有是命。
徽宗建中靖国元年十二月二十三日，以睦州进士王升特授寿州司户参军，充湖州州学教授。以尚书左丞陆佃言升「义高行美，行年五十，读书未娶，访求师友，徒涉千里。众经 史，诸子杂家，无所不读，虽佛经道藏，亦皆博释。事亲孝，奉兄悌，乞依陈师道、家素等例，除升一命，处之学校，以劝多士」故也。 
崇宁二年十二月五日，诏抚州布衣饶子仪为假承务郎，不理选限。以江西路监司列荐子仪「养素乡闾，博究 史，自秦汉而下，皆着编年之书。今年几八十，志学不衰」，故录之。 
四年闰二 
      
月五日，以杭州进士蔡 、泉州进士吕珪并授从事郎。至三月三十日，吕珪为通直郎、秘书省著作佐郎、崇政殿说书。制曰：「朕特起修洁自重之士，待以不次之举，庶几激高风而矫奔兢之俗。以尔世族之绪，志守不凡，超然自拔于尘垢之外。比因赐对，奏议闻爽闻爽：「闻」字疑误。，有足嘉者。肆予命汝，通(藉)[籍]朝着，莅职文馆，仍侍经帷之邃，俾知儒术之道。汝其尊尔所闻，而惟道徇思，称予所以褒擢之意。」 
蔡绦《国史后补》云：崇政殿说书，祖宗时有之。崇宁中，初除二人，皆隐逸起。蔡 者以嫡子能逊其官与庶兄而不出，用其学行修饰召；吕珪者亦以高节文学有盛名，隐居弗仕，数召不至。始起，仍遂其性，乃诏以方士服随班朝谒入侍焉，亦国朝之盛举也。蔡 除崇政殿说书月日，检未获。 
六日，常州进士孙逵、河南府进士李晖
并特授将仕郎。 
宣和元年四月二十七日，诏饶州乐平县免举进士夏非霆与上州文学。以江东路转运使等奏(北)[非]霆「见年七十七，熙宁二年发举，不赴省试，合该特进名推恩，亦不曾受。乡人称其孝行，委是隐逸，不求闻达」，保明故也。 
钦宗靖康元年四月九日，诏布衣江端友为承务郎，赐出身。以少宰吴敏言端友「隐居京城东郊，素有高行，士大夫多称道之。臣顷见吴幵，详言其养母之孝。端友躬耕蔬食，守节自重。闻顷讲议司欲招之，端友不肯就。自陛下即位，求直言，端友当围城时上
      
书论事甚众，而终不肯一至公卿之门。近者陛下招延草茅邹柄、任申先、尹焞、邓肃之流，偶未及端友，望特加官使，以风四方」，故有是诏。以上《续国朝会要》。 
光尧皇帝绍兴二年三月八日，诏布衣王大智特授迪功郎、添差枢密院计议官。以大智习兵法，故命之。 
三年五月七日，诏迪功郎王忠民特改宣教郎。以商虢陕州镇抚使翟琮言忠民「智通今古，识达事机。自靖康以来，屡陈军国边机利害，三召不至」，故有是命。 
九月十八日，诏以布衣朱敦儒为迪功郎。以广南东西路宣谕明 言「面奉圣谕，访求山林不仕贤者。敦儒深达治体，有经世之才，静退无竞，安于贫贱，尝三召不赴」，故有是命。 
四年三月二十五日，诏抚州草〔泽〕邓名世令合门引见上殿。以吏部尚书胡松年看详到名世所著《春秋四谱》六卷、《辨论谱说》十篇、《古今姓氏书辨证》一十四卷，学有渊源，辞亦简古，考订明切，多所按据，故有是命。后赐进士出身，充史馆校勘。 
十一月二十五日，诏以布衣王苹为右迪功郎。以权发遣平江府孙佑言苹「有忧国爱君之心，开物成务之学，素行高洁」，上既召见，而有是命。再命赐出身，为秘书省正字。 
五年十一月六日，诏和靖处士尹焞授左宣教郎、充崇政殿说书。左仆射张浚言焞「顷缘叛臣刘豫迫以伪命，经涉大河，投身山谷，自长安徒步趣蜀，乞食门路，仅获生全」；徽猷合待制、史馆修撰 
      
范冲言焞行义淳固，故有是命。其后引对，除秘书郎、崇政殿说书。 
九年二月八日，右谏议大夫李谊言：「伏见河南诸路境土初复，差遣使轺，布宣德音，虽拊循将士，存问耆老，固在所先。然而(纲)[网]罗幽隐，振拔淹滞，亦不可后。盖自中原沦陷，久隔照临，岂无出众之材、洁身之士 或陆沉州县，与夫高蹈于山林者，当此恢复，所宜褒采。」诏令周聿等搜访，具名以闻。是后陕西路宣谕使周聿
言：「寻访到前通判原州致仕米璞、前知陇州刘化源、敦武郎秦州定西寨兵马都监郑涓三人，于兵火中各操守忠义。」诏米璞、刘化源召赴行在，内郑涓与监岳庙，赐银绢各一百匹两。 
十年二月十七日，臣僚言：「恢复土宇，必以得人材为重。两年以来，衔命之使，旌聘甚多，固已得于州县官僚之间及众所共知者。其有中国沦陷，越在草野，伏而不见，实为滞淹。况山西出将，风声气俗，亦岂易泯，必有英伟(毫)[豪]杰之材。今日诚得而用之，彼于中原休戚利害既皆深知，非特 赞经理之谋，而人望所归，斯民视之以为向慕，则爱戴之心愈见其不可解。所有新复州军，专责使者，恐隐遯幽远之间，尚有埋光铲采、不求闻达之士，更加搜举而大用之，是乃中兴无穷之计。」从之。 
二十八年二月七日，诏以布衣郑樵为右迪功郎。经筵官荐樵「耽嗜坟籍，杜门著书，尝献之朝廷」，故有是命。 
十一月二十三日，赦：「应天下士人有节行 
      
才识之懿，文学术业为乡里所推重，不求闻达者，委监司、帅臣同加搜访，每路一二人。仍与本处长吏具从来所为事实，所通学术，连衔结罪保明闻奏，即不得以常材备数。三省再加询察，如非妄举，当议召试擢用。」三十一年九月二日，明堂赦同此制。以上《中兴会要》。 
寿皇圣帝隆兴元年三月十四日，诏曰：「朕惟明俊德，所以和万邦之治；举逸名，所以致天下之归。方古先盛时，弓旌之招，束帛之贲，安车蒲轮之召，使阿涧无考盘之人，而台菜咏得贤之乐，朕心慕焉。故嗣位之初，驿召旁午，凡缙绅之老，儒林之秀，莫不明扬显擢，布列中外。尚念山林之际，渔钓之间，岂无荷莜濯缨之伦，饭牛版筑之士 或自晦于卜祝，或沈痼于烟霞，未膺好爵之縻，徒剧冥鸿之慕。部刺史二千石，其为朕博访岩薮，搜罗逸遗。其有怀瑾握瑜、埋光铲采，迹其行实，咸以名闻。朕将厚礼特招，虚怀延纳，庶几得人之盛，无媿于前古，而致治之美，增光于祖宗，不其韪欤!咨尔多方，其体朕意。」 
干道四年七月七日，诏遂宁府布衣雍山赐进士出身，添差遂宁府府学教授。山志行修洁，好学，多所通究，尤邃于《易》。守臣杜莘老以名闻，诏召不起。至是，守臣张震、漕臣马骐乞就褒擢，乃有是命。 
九月二十七日，诏兴化军仙游县布衣林彖赐进士出身，添差兴化军军学教授。知泉州周葵言：「彖行义修洁，凡六经百氏之书，无所 
      
不读。杜门自守，不谋婚娶，不应科举。所居之乡，鄙恶之民，往往化为良善。顷加君命，固辞不起。乞检会故事，赐以先生处士之号。」同知枢密院事刘珙奏：「祖宗自有典故，太上皇时，曾召臣乡人胡宪。两召不至，赐同进士出身，差本州岛教授。今若召之不来，故事可用也。」再召不起，遂有是命。 
五年三月二十六日，诏郭雍赐号冲晦处士。以湖北帅臣张孝祥等言雍「名臣之后，父忠孝师伊川程颐，尽得其学。雍推原本意，着《易》、《中庸》之书十余万言。隐于峡州长阳山下，安贫乐道，行义高洁，乞赐褒擢」，故有是命。以上《干道会要》。
 选举 宋会要辑稿 选举三四 礼遣 本书敦遣 
      
礼遣本书敦遣
</div>
    <div class="pagination">
<a href="宋会要辑稿_page789.html">上一页</a><span>...</span><a href="宋会要辑稿_page785.html">785</a><a href="宋会要辑稿_page786.html">786</a><a href="宋会要辑稿_page787.html">787</a><a href="宋会要辑稿_page788.html">788</a><a href="宋会要辑稿_page789.html">789</a><span class="current-page">790</span><a href="宋会要辑稿_page791.html">791</a><a href="宋会要辑稿_page792.html">792</a><a href="宋会要辑稿_page793.html">793</a><a href="宋会要辑稿_page794.html">794</a><a href="宋会要辑稿_page795.html">795</a><span>...</span><a href="宋会要辑稿_page791.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
