<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 109 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 109 页/共 1125 页</h1>
    <div class="content">四孟朝献景灵宫仪注： 
斋戒。朝献前一日，皇帝斋于内殿，御崇政殿视事如故，唯不(予)[吊]丧、问疾、作乐，有司不奏刑杀文书。其行事前导(宫)[官]斋于本司，治事如故，唯不判书刑杀文书及行刑。 
陈设。前期，有司陈香案及供奉之物于圣祖天尊大帝、元天大圣后并诸帝后位前。仪鸾司设御幄于殿东庑，西向；设皇帝褥位于殿下东阶之东，西向；及铺设黄道裀褥并逐香案前褥位。内第二日上诣后殿行礼。 
朝献。其日质明，皇帝服履袍出内，即御座，鸣鞭。行门、禁卫、诸班、亲从等诸司祗应人员已下，于崇政殿各自赞常起居。次从驾臣僚并应奉、前导、陪位官并管军于崇政殿起居，如合门仪，讫，先退，以俟从驾。俟皇帝自崇政殿乘辇出行宫北门，将至景灵宫，侍臣前导，及陪位官于景灵宫棂星门外、殿门外迎驾，起居再拜，讫。次有司引陪位官先诣殿下北向立，礼直官、太常博士、太常卿诣御幄前北向立。礼直官引侍臣二员升殿，诣圣祖天尊大帝 
      
香案前，东西相向对立。诸帝后御前，即引侍臣一员于香案前西向立，俟进接茶酒毕，止于殿上稍东，西(相)向立。陪位文武官入诣殿下，北向立定。俟皇帝乘辇入棂星门，于东廊便门步至御幄，帘降，合门官于东幄前相向立。合门报班齐，礼直官、太常博士引太常卿于御幄前俛伏，跪奏称：「太常卿臣某言，请皇帝行朝献之礼。」奏讫复兴。奏礼毕准此。帘卷，太常卿、合门官、太常博士、礼直官前导皇帝诣殿下褥位，西向立。凡行礼，皆太常卿、合门官、太常博士、礼直官前导至位，即分立于左右。太常卿奏「请拜」，皇帝再拜。赞者曰「拜」，在位官皆再拜。讫，前导官前导皇帝升自东阶，诣圣祖天尊大帝位香案前褥位，北向立。内侍奉香，太常卿奏请上香，再上香，三上香。内侍以茶酒授侍臣，侍臣西向跪以进。又奏请皇帝跪进茶，进酒，再进酒，三进酒。以授侍臣，侍臣置于圣祖天尊(太)[大]帝位前。又奏请俛伏，兴，又奏请拜，皇帝再拜。赞者曰「拜」，在位官皆再拜。讫，前导官前导皇帝还御幄，帘降。太常卿奏礼毕，讫。行事、前导、陪位官等先诣中殿，立班如前殿仪。俟皇帝诣中殿御幄，帘降，合门报班齐，礼直官、太常博士引太常卿于御幄前俛伏，跪奏称：「太常卿臣某言，请皇帝行朝献之礼。」奏讫，伏，兴。奏礼毕准此。帘卷，太常卿、 
      
合门官、太常博士、礼直官前导皇帝诣殿下褥位，西向立。太常卿奏「请拜」，皇帝再拜。赞者曰「拜」，在位官皆再拜。前导官前导皇帝升殿，诣宣祖皇帝位香案前褥位，北向立。内侍奉香，太常卿奏请上香，再上香，三上香。内侍以茶酒授侍臣，侍臣西向跪以进。又奏请皇帝跪，一奠茶，奠酒，再奠酒，三奠酒。俛伏，兴。又奏「请拜」，皇帝再拜。赞者曰「拜」，在位官皆再拜，讫。次诣太祖皇帝、太宗皇帝、真宗皇帝、仁宗皇帝、英宗皇帝、神宗皇帝、哲宗皇帝、徽宗皇帝、钦宗皇帝神御神案前行礼，并(上如)[如上]仪。讫，前导官前导皇帝降自东阶，〔诣〕殿下褥位，西向立。奏「请拜」，皇帝再拜。赞者曰「拜」，在位官皆再拜。讫，前导官前导皇帝还御幄，帘降。太常卿奏礼毕，讫，陪位、行事、前导、应奉官以次退，皇帝归斋殿以俟还内，如来仪。次日，皇帝自内乘辇入棂星门。将至宫门，就露屋降辇，步至斋殿，由后殿之后，至后殿东廊御〔幄〕以俟。诣元天大圣后，次诣昭宪皇后、孝明皇后、懿德皇后、明德皇后、元德皇后、章穆皇后、章宪明肃皇后、章懿皇后、慈圣元献皇后、宣仁圣烈皇后、钦圣宪肃皇后、钦成皇后、钦慈皇后、昭慈圣献皇后、昭怀皇后、显恭皇后、显肃皇后神御香案前行礼，并如前殿、中殿之仪。 
第一日。其日质明，皇帝服靴袍出内，即御座，鸣鞭。行门、禁卫、诸班、亲从等诸司祗应人员以下于后殿各自赞起居。次从驾臣僚并应奉、前导、陪位官 
      
等先(诸)[诣]中殿立班，如前殿仪。俟皇帝诣中殿御幄，帘降，合门报班齐，礼直官、太常博士引太常卿于御幄前俛伏，跪奏称：「太常卿臣某言，请皇帝行恭谢之礼。」奏讫，伏，兴。奏礼毕准此。帘卷，太常卿、合门官、太常博士、礼直官前导皇帝升诣殿上褥位，西向立。太常卿奏「请拜」，皇帝再拜。赞者曰「拜」，在位官皆拜。讫，前导官前导皇帝诣宣祖皇帝位香案前褥位，北向立。内侍奉香，太常卿奏请上香，再上香，三上香。内侍以茶酒授侍臣，侍臣西向跪以进。又奏请皇帝跪，奠茶、〔奠〕酒，再奠酒，三奠酒，俛伏，兴。又奏「请拜」，皇帝再拜。赞者曰「拜」，在位官皆再拜，讫。次诣太祖皇帝、太宗皇帝、真宗皇帝、仁宗皇帝、英宗皇帝、神宗皇帝、哲宗皇帝、徽宗皇帝、钦宗皇帝神御香案前行礼，并如上仪。讫，前导官前导皇帝还褥位，西向立。奏「请拜」，皇帝再拜。赞者曰「拜」，在位官皆再拜。讫，前导官导皇帝还御幄，帘降。太常卿奏礼毕，讫，陪位、行事、前导、应奉官以次退，帝归斋殿，以俟还内。依已降指挥，驾回入祥曦殿门。 
第二日。淳熙九年恭谢分作三日行礼，内第二日诣后殿元天大圣后并昭宪皇后至慈圣光献皇后，第三日诣后殿宣仁圣烈皇后以下神御。皇帝自内乘辇入棂星门，至斋殿降辇，步至后殿东庑御幄以俟。诣元天大圣后，次诣昭宪皇后、孝明皇后、懿德皇后、明德皇后、元德皇后、章穆皇后、章献明肃皇后、慈圣光献皇 
      
后、宣仁圣烈皇后、钦圣宪肃皇后、钦成皇后、钦慈皇后、昭慈圣献皇后、昭怀皇后、显恭皇后、显肃皇后、显仁皇后神御香案前行礼，并如〔前〕殿、中殿之仪。
太祖亲享庙四干德元年十一月十五日，开宝元年十一月二十三日，四年十一月二十六日，系亲郊朝庙。开宝九年三月五日系亲告将幸西京行雩祀礼。 
太宗亲享庙五太平兴国三年十一月十四日，六年十一月十六日，雍熙元年十一月二十日，淳化四年正月一日，至道二年正月九日，系亲郊朝享。
真宗亲享庙十二咸平二年十一月六日，五年十一月十一日，景德二年十一月十二日，天禧元年正月十日，三年十一月十八日，系亲享朝庙。大中祥符元年九月十日，系亲告将行封禅礼。十一月二十七日，系封禅礼成恭谢。三年十二月十一日，系亲告将祀汾阴。四年四月六日，系汾阴礼成亲谒。五年闰十月七日，系圣祖降恭谢。六年十二月十五日，系亲告将谒太清宫。七年二月十五日，系(东)[亲]郊恭谢朝享。
仁宗亲享庙十三天圣二年十一月十二日，五年十一月十六日，八年十一月十八日，景佑二年十一月十三日，宝元元年十一月十七日，庆历元年十一月十九日，四年十一月二十四日，七年十一月十七日，皇佑五年十一月三日，系亲郊朝享。皇佑二年九 
      
月二十六日，嘉佑七年九月六日，系亲祀明堂朝享。嘉佑四年十月十二日，系亲行夆祭。天圣十年十一月十一日，系修大内恭谢。 
英宗亲享庙一治平二年十一月十五日，系亲郊朝享。 
神宗亲享庙六熙宁元年十一月十七日，七年十一月二十四日，十年十一月二十六日，元丰六年十一月四日，系郊祀朝享。熙宁四年九月九日，元丰二年九月二十日，祀明堂朝享。 
哲宗亲享庙五元佑七年十一月十二日「元佑七年」条当移至「元佑四年」之后。，元佑元年九月五日，元佑四年九月十三日，元符元年十一月十九日，系亲郊(祀)朝享。绍圣二年九月十八日，系祀明堂朝享。 
徽宗亲享庙九建中靖国元年十一月二十二日，崇宁三年十一月二十五日，大观四年十一月二日，政和三年十一月五日，六年十一月九日，宣和元年十一月十二日，四年十一月十四日，七年十一月十四日，系冬祀朝享。大观元年九月二十七日，系祀〔明堂〕朝享。 
高宗亲享庙十绍兴七年九月二十一日，十年九月九日，并明堂享庙。十三年正月十一日，系奉上徽宗皇帝微号册宝享庙。十一月七日，十六年十一月九日，十九年十一月十三日，二十二年十一月十七日，二十五年十一月十八日，二十八年十一月二十二日，并系亲郊享庙。三十一年九月一日，系明堂享 
      
庙。 
孝宗亲享庙十绍兴三十二年七月十四日，隆兴二年十二月二十九日，干道三年十一月一日，六年十一月五日，九年十一月八日，淳熙三年九月六日，六年九月十五日，九年九月十二日，十二年十一月二十二日，十五年九月八日据《会要》卷三三至三五《孝宗纪》，上述诸祀并系亲郊享庙。。 
光宗亲享庙二淳熙十六年四月六日，绍熙二年十一月二十六日据本书礼卷一七之一一，淳熙十六年系登极，绍熙二年系南郊。。 
宁宗亲享庙八庆元三年十一月壬寅，嘉泰三年十一月癸酉，开禧二年九月庚寅九月庚寅：原无，据《宋史》卷三九《宁宗纪》补。，嘉定二年九月庚子，嘉定五年十一月辛酉，八年九月庚午，十一年九月庚辰，十四年九月庚寅据《宋史》卷三七至四○《宁宗纪》，庆元三年、嘉泰三年系朝献景灵宫。其余为朝飨庙。。 
按古者宗庙之祭有正祭，有告祭，皆人主亲行其礼。正祭则时(帝)[享]、禘夆是也；告祭则国有大事，告于宗庙是也。自汉以来，礼制隳废，郊庙之祭人主多不亲行。至唐中叶以后始定制，于三岁一郊祀之时，前二日朝享太清宫、太庙，次日方有事于南郊。宋因其制，于第一日朝享景灵宫，第二日朝享太庙，第三日于郊坛或明堂行礼。国史所书亲享太庙，大率皆郊前之祭。然此乃告祭礼，所谓「卜郊受命于祖庙，作龟于祢宫」，所谓「鲁人将有事于上帝，必先有事于泮宫」是也。若正祭则未尝亲行，虽禘夆大礼亦命有司摄事。累朝惟仁宗嘉佑四年十月，亲行夆祭礼一次而已。盖法驾属车，其卤薄郑重，祼荐升降，其礼节繁多，故三岁享帝之时，仅能举一亲祠。然告祭之事亦 
      
有大于祀天者，如即位而告庙，则自舜、禹受终，以至太甲之见祖、成王之见庙，皆是也。虽西汉时人主每嗣位，亦必有见高庙之礼，而自唐以来，则人主未尝躬谒宗庙，致祭以告嗣位。宋朝惟孝宗、光宗以亲受内禅，特行此礼，而其它则皆以「丧三年不祭」之说为拘，不复举行。然自以日易月之制既定，谅闇之礼废久矣，何独于嗣位告祭一事以为不可行乎 庆元间，李大性、李谦所言，可谓至论。要之，亲享既不能频举，则合于禘夆大祀行之，而嗣位告祭则亦必合亲行。如卜郊之祭，则三岁常行之事，又只为将有事于上帝而告白，则本非宗庙之大祭，有司摄事足矣。
 礼 宋会要辑稿 礼一七 荐 新 
      
荐新
      
太宗雍熙二年十一月十三日，宗正寺言：「准诏送到腊兔十只，充飨太庙。按《开实通礼》荐新之仪，诣僖祖室户前盥洗、酌献讫，再拜次献诸室，如初献之礼。」十四日，诏曰：「《礼》云：『天子诸侯无事，则岁三田，一为干豆，二为宾客，三为充君之庖。』说者(为)[谓]干豆，腊以为祭祀豆实也。夫顺时搜狩，礼有旧章，非乐畋游，将荐宗庙。久隳前制，阙(熟)[孰]甚焉。适属昌期，重兴坠典。昨者爰遵时令，暂狩近郊，既躬获禽，用以荐俎，盖遵故事，肃将至诚。其今月十一日畋猎亲射所获禽兽等，并付所司，以备太庙四时荐飨所用。仍永为定式。」 
淳化三年正月二十六日，诏有司以二月开冰，献羔祭韭。先是近代相承，以《豳》诗云「四之日献羔祭韭」，即用四月，盖有司之失也。秘书监李至上言，请改用春分。帝曰：「今四月韭可以苫屋矣，何谓之荐新欤 」乃诏正其礼仪。具《祭司寒》。 
仁宗景佑二年四月八日，集贤校理、兼宗正丞赵良规言：「谨按《礼记 月令》：『四时新物，天子所当羞尝者，必先荐寝庙。』《月令》虽秦书，通纪三代之礼。《周颂 潜》诗序云冬荐鱼、春献鲔，是其乐章之存，历代皆行之。《通礼》着宗庙荐新凡五十余物。今太庙祭飨之外，惟荐冰，其余荐新之礼皆寝而不行。谓宜以品物时新堪供进者，所司先送宗正，令尚食相知闻，简择滋味与新物相宜者，配以荐之，贵合旧典。」诏礼院与宗正寺详定。于是礼官、宗正议曰：「荐新之品，历代相因，爰洎本朝，未讲兹礼，惟仲春荐冰，着在常祀。太宗皇帝雍熙中，尝诏以畋猎新射所获禽兽，并付有司，以备荐飨，仍为永式。厥后岁久，礼亦浸微，其它果芼，则未充荐品。臣等以为，吕《纪》简而近薄，唐令杂而不经，必议折中，以克行远。又邦畿攸占，物殖有宜，就加采择，乃为鲜矣。方国之贡，苞篚踰期，既不及新，安用为飨 谨条定逐室四时所荐，皆以京都新物，略依时训，协用典章。请每岁春，孟月荐蔬，以 以菘，配以卵；仲月荐冰；季月荐蔬以「笋，果以含桃。夏，孟月尝麦，配以彘；麦屑而炊熟。仲月荐果，以瓜以林檎；季月荐果，以芡以芰。芡今鸡头，芰今菱角。秋，孟月尝粟尝穄，配以鸡，粟穄为饭。果以枣以梨；仲月尝酒尝稻，稻与粟同。蔬以菱、笋；季月尝豆、尝荞麦。小豆清而蒸之，菉豆、荞麦为水饼。冬，孟月羞以兔，果以栗，荐以藷藇；今山芋。仲月羞以鴈以 ；季月羞以鱼。自彘至鱼六种，每荐日，令御厨依四时牙盘食烹馔。凡二十八种。其所司料治，卜日荐献，则一如《开宝通礼》。」诏恭依。 
六月二十二日，太常礼院言：「准诏，宗庙四时行荐新之礼。检会自来荐冰，惟荐太庙逐室帝主，其后主、后庙皆阙。今来荐新，复循前例，参求事体，未 
      
允典章。谨按朔望每室牙盘食，帝后同荐。又按礼有荐新如朔奠，详此献祀，即帝后主别无异等之义。又自来言宗庙，则后庙可兼。今有司失于审谛，遂止行前庙之仪。又况朝廷恭奉祖先，事贵详谨，务崇盛荐，式展孝思。今后前庙逐室后主，欲乞四时荐新，并如朔望牙盘例，后庙、奉慈庙如太庙之礼。所有宗正卿，乞下宗正寺，自今荐新，令寺官充摄行礼。」诏可。 
皇佑三年六月十三日，同判太常寺、兼礼仪事王洙言：「每内降新物，荐于宗庙，有司皆择吉日，至涉三四日，而物已损败。自今令礼部预行关报，于次日荐之，庶以充奉先勤蚤之意。」从之。 
五年五月六日，太常礼院言：「据宗正寺奏：旧仪内降到荐新物，并令礼院实时告报，诸司依礼排比，次日荐庙。寺司欲乞今后降到荐新物，若在午前到，则诸司齐足赴庙省视；若遇日晚，次日省视，更次日荐献依旧，更不择日。当院看详，若更以次日荐新，窃虑暑热，物易损腐，有乖新洁之(仪)[义]，乞遵守前仪。」诏可。 
六年三月七日，太常礼院言：「伏以王者之于宗庙，有四时之感，故每月取其新物以荐，不敢先之，示有所尊也。伏 国家每月荐新之物，皆令杂买务勒行人收买，官给价值微薄，行人须贱，方始上供。物或愆时，偶未登市，则官司监督，下不安居。窃恐宗庙之灵，或不知飨。伏见今春荐所未有含桃及笋，一日陛下于内出之，以备时荐。固不知此乃州土之贡，或园苑所产，盖陛下以未荐宗庙，不敢先之，礼也。欲乞令后荐新之物，或有州土岁贡及园苑所出者，更不下市行收买，取其先至，以荐宗庙，次则供御。其余非州土所贡、园苑所有，即乞依旧下市行，厚其价直收买，以备时荐。如此，庶几副陛下诚孝之心，而祖宗飨之，不失其时，亦礼之重者。」诏可。 
嘉佑七年六月二十六日，太常礼院言：「据宗正寺赵慎微等奏：『近于四月初七日荐新，寻据行人供到，彘麦(筭)[等]皆不新洁。伏以祭祀之物，贵在精纯，古者宗庙之祭，其肉食则有烹人、肉飨之类职其烹煮、膳羞之物，烂熟葅醢，皆尚馨洁。今屠宰坐败之肉，一日祭言庙俎，固非常牢之备，而又市人货易之余，非所宜荐于明神也。欲乞今后每遇荐新用彘，即依牲(年)[牢]例供(越)[赴]庙中烹宰，庶得严洁，不违典礼。』当院参详，今后荐新用彘，欲乞依慎微所请，预先在涤养饲，每遇荐献时供赴本庙烹宰，所实奉祀严洁。」诏可。 
神宗元丰元年十月九日，宗正寺奏：「据太常寺报：荐新兔、藷藇、栗黄，并各有备，乞选日荐献。检举 式：每年两庙荐新，共二十六种，皆取京都之物，料简供献，所以远方之珍贡，皆缘陈久而不登，专尚新成，用极严奉。今三物并鬻于市，众已属厌，庙犹未荐，颇违礼意。伏况承前登尝，虽系月分，然或差互，难以尽从。如 
      
二月开冰，遇中气在季，固合随春分；三月进樱桃、笋，若萌实未成，亦专至于孟夏。盖节序有晏蚤，品物有后先，自当通变，安能齐一 故或月内频荐，或旷月无新，雅协礼文，匪乖时训。既后熟者容有踰月，则先成者岂得过期 此理之明，不言可见。欲望自今凡礼令合荐之物，应鸡彘常畜之余，务及时新，免近黩慢。乞下礼官，参酌更定。及按唐《开元礼》，荐新不出神主，今两庙荐新及朔望上食，并出神主，亦乞议定所宜。」 
二年七月二十八日，详定郊庙奉祀礼文所言：「古者荐新于庙之寝，无尸，不卜日，不出神主，奠而不祭。近时乃择日而荐，非也。《礼记》曰『未尝不食新』，言新物之出，未荐寝庙，则人子不忍前此食新，孝恭之道也。荐新考于经者，《豳》诗曰：『四之日其蚤，献羔祭韭。』献羔谓飨司寒而开冰，此建卯之月而祭韭，盖豳土节晚而气寒故也。《周颂》曰：『猗欤漆沮，潜有多鱼。』此则季冬荐鱼、春献鲔之乐歌也。《周礼 献人》：『春献王鲔。』说者以为季春三月，春鲔新来。王鲔，鲔之大者。云献者，献于庙之寝也。郑氏云：『祭以首时，荐以仲月。』谓大夫士也，若天子、诸侯，物熟则荐，不限孟、仲、季。《月令》：孟夏荐麦，孟秋荐黍，季秋荐稻。魏高堂隆不原于此，乃曰天子、诸侯以仲月、季月荐新，非也。礼文残缺，经之所载，止于四物而已。吕氏《月令》，一岁之间，八荐新物，即仲春献羔、开冰，季春荐鲔，孟夏以彘尝麦，仲夏以雏雏，鸡也。尝黍，羞以含桃，孟秋登谷，仲秋以犬尝麻，季秋以犬尝稻，季冬尝鱼，是也。《开元礼》加以五十余品。景佑中礼官建议，以谓吕《纪》简而近俭纪：原作「夷」，据前文改。「吕纪」指《吕氏春秋》之《十二纪》，亦即《礼记 月令》。，唐令杂而不经，于是更定四时所荐，凡二十八物，除依《诗》、《礼》、《月令》外，又增多十有七品。虽出于有司一时之议，然岁时登荐新物，自祖宗行之已久。礼沿时制，损益不必同，依于古则太略，违于经则无法。今欲稍加刊定，取其间先王所尝飨用膳羞之物，见于经者，可依旧制存之，其不经者去之，庶几不失礼意。伏请自今荐庙，孟春荐韭以卵。臣等谨按，《王制》曰『春荐韭，韭以卵』，《时训》则季冬云『雉雊鸡呼卵』，则今正月荐韭用鸡子，取新物相宜。羞以葑，旧作菘。臣等谨按，《诗》曰『爰采葑矣』，盖葑似菘，有台，一名芜菁。《本草》云：『菘菜北种，初年半为芜菁，二年菘种都尽。芜菁南种亦然，里俗谓之蔓菁。』然则葑本北地所宜，又见于经，宜备则荐，请以葑易菘。仲春荐冰，季春荐笋。《周礼 醢人》加豆之实有笋菹。孙炎曰：『竹初萌生谓之笋萌：原作「笋」，据《尔雅 释草》刑昺疏改。。』可以为殽。《诗》云：『其敕维何，维笋之蒲。』敕则菜殽也。羞以含桃，臣等谨按，《月令》仲夏『羞以含桃，先荐寝庙』。今在三月者，盖四月寒燠不齐，而气至有早晚，物成有先后。《毛诗传》曰『豳土晚生』，是也。国朝时令以二月荐樱桃，而汉叔孙通亦云古者春尝果，方今樱桃熟可献，各以其宜也。孔颖达 
      
《礼记 月令》仲夏《正义》云：『诸月无荐果之文，此独进含桃者，此果先成，异于余物，故特记之。』则是诸果亦时荐。孟夏以彘尝麦，今用大麦，屑而炊熟。臣等谨按，《月令》孟夏『以彘尝麦，先荐寝庙』，言麦而已，则是大小麦皆宜备荐也。仲夏尝雏以黍，羞以瓜。《礼记 月令》：仲夏之月『天子乃以雏尝黍』。郑氏曰：『此尝雏也，而云以尝黍，不以牲主谷也。必以黍者，黍，火谷，气之主也。』孔颖达曰：『黍非新成，直取旧黍与雏同荐之。蔡氏以为，此特黍新熟，今蝉鸣黍，非也。』《尔雅》曰：『生哺，鷇；生噣，雏。』《说文》：『雏，鸡子也。』陆德明云：鸡也。《内则》：人君燕食所(以)[用]庶羞有瓜。诗曰：『疆埸有瓜，是剥是菹，献之皇祖。』季夏羞以芡以菱。《周礼》(边)[笾]人加笾之实有菱芡。菱，芰也，宜依经以菱易芰。孟秋尝粟与稷。旧尝粟、穄，配以鸡，今依《月令》仲夏『以雏尝粟』，此不复用鸡。臣等谨按，《月令》孟秋『农乃登谷，天子尝新，先荐寝庙』，不明言其谷，则明所尝非一谷，谓若黍、稷与粟之属。《本草》注：『稷即穄也，楚人谓之稷，关中谓之糜，其米谓之黄米。』宜以稷易穄。羞以枣以梨。《周礼》：笾人馈食之笾，其实枣。《礼记 内则》：人君燕食加羞，有枣与梨。仲秋尝麻。《月令》，仲秋『以犬尝麻』。今不用犬牲，故止尝麻。尝稻，稻为饭。《月令》季秋『以犬尝稻』，今不用犬牲，故止尝稻。羞以蒲，旧菱萌。臣等谨按，《诗》曰『维笋及蒲』，与菱白略相类。菱白不经，宜以蒲白易之。《周礼》醢人加豆之实深蒲，郑康成谓蒲始生水中子。季秋尝菽。《豳》诗曰：『十月纳禾稼，黍稷重穋，禾麻菽麦。』菽，大豆也。羞以兔。《周礼》庖人掌六兽，有兔。《内则》人君燕食加羞以兔。有芼以栗。《周礼》笾人馈食之笾，其实栗，《内则》人君燕食加羞，有栗。《夏小正》曰栗零在八月，今梁地栗晚熟，宜以九月荐。孟冬羞以鴈。《周禮 庖人》六禽有鴈，又曰『冬行 羽」，鄭氏云：鱼鴈轩。臣等谨按，《古今注》曰『齐人 脯、 。《内则》三十一物有 。《周礼》庖人掌六兽，有 水涸而牲定。仲冬羞以(为)[谓]为  』，宜以 。季冬羞以鱼。《周禮 庖人》『冬行 羽』，杜子春曰： ，魚也。杜佑曰：『此时鱼得阳气洁美，今荐周鲤。』臣等谨按，季冬献鱼，而《诗》曰『有鳣有鲔，鲦鰋鲿鲤』，则是众鱼但及时美洁，皆可登荐，非特用鲤而已。今春不荐鲔，实为阙典，伏请季春荐鲔，以应经义，无则阙之，可如林 作檎、荞麦、藷藇之类。及季秋尝酒，皆不经见，并合删去。凡此二十七物，其新也人君不敢尝，必先荐于寝庙，不贵非时而出，时亦不可后也。孔子曰：『不时不食。』《记》曰：『天不生，地不养，君子不以为礼，鬼神非飨也。』后汉诏书亦以『供荐新味，多非其节，或郁养强熟，或穹掘萌芽，味无所至，而夭折生长。自今当奉祠陵寝，皆须时乃上。』今太庙荐新之品出于玉津、琼林、宜春、瑞圣诸园及金明池、后苑所供，其所无者，乃索诸杂买务。然池苑所出，与市 
      
鬻之物，多至后时，人已属厌，而方用登庙，有乖荐新之义。谓宜严敕有司，凡新物及时而出者，即日登献。既非正祭，则于礼不当卜日。《汉(书)[旧]仪》，尝韭之属皆于庙而不在寝，故《韦元成传》以为庙岁二十五祠，而荐新在焉。自汉至于隋唐，因仍其失，荐新虽在庙，然皆不出神主，今出神主，则失礼尤甚。伏请依韦彤《五礼精义》所说，但说神座，仍俟寝庙成，荐新于寝，庶合典礼。」诏依所定，如鲔鱼阙，即以鲂鲤代之。 
三年二月，知宗正丞赵彦若言：「伏见礼院更定荐新仲秋菱萌不经，以蒲白易之。壬戌荐新于两庙，既彻，方验蒲尽老硬，无复有白。盖议礼者但取菱之同类以相代，而不思蒲之过时不可食也。臣窃考之于《诗》，韩侯秋见，敕用笋、蒲，皆是其菹，非谓新物。《周礼》醢人掌加豆之实，深蒲、醓醢、笋菹、鱼醢，祭祀供荐羞之豆实，宾客亦如之。此则肉之醢、菜之菹，实祭内羞，四时不阙，维笋及蒲，固所待宾客，其义明矣。郑氏注深蒲云：蒲始生水中子。《草木虫鱼疏》云：蒲，《周礼》以为菹，始生，取其中心入地蒻。及云：菰蒋亦可用。并言蒲始生，自不在秋，故《本草》曰：蒲，四月采。唐本注云：蒲初春生，用白为菹，是也。唐礼荐新多不限月，笋、蒲、菱、藕各维其时。今近地茭白特饶，旧制参于秋荐，即菰蒋也。《广雅》曰：菰蒋，其米雕胡。《说文》作雕 。《周礼》食医会膳食之宜，鱼宜 。茭是其萌，徐锴《岁时广记》所谓 草为茭者也。虽亦春生，至秋可食，与蒲有异。臣据《诗》言『食郁及薁』、『亨葵及菽』，以同时言『及』，则维笋及蒲，亦自可知。况当荐笋之辰，正是食蒲之始。伏请改从春献，用协天时。」从之。马端临《通考》：元丰七年诏：「旧制荐新米、麦之属，皆取于市，今后宜令玉津、琼林、宜春、瑞圣诸园及金明池后苑供具，其所无者，乃索之杂买务。』 
哲宗元佑五年五月七日，太常少卿李周言：「太庙荐新，用肉八斤，而宰豕一，余肉复还屠户，而纳豕一。欲乞今后四月荐新，所用豕一均八室荐献。」从之。 
元符元年九月，太常丞陆传言：「乞于荐新前一日，光禄备到新物，令宫闱令依数检视，赴神厨馔到， 钥，以俟祭日实，设神座前。」诏可。 
徽宗大观四年四月二十八日，议礼局言：「《礼记》曰：『天之所生，地之所长，苟可荐者，莫不咸在，示尽物也。』然则先王因时荐新，苟可以尽奉先之孝者，无所不至。又曰：『先王之荐，可食也，而不可嗜也。』又曰：『天不生，地不养，君子不以为礼，鬼神不飨也。』然则王者虽极尽物之孝，若礼经所弗载，时令所非宜者，未必能致飨于神明也。大凡荐新之物，必辨其名与其数，见于经者纔四，而《月令》所纪者八，唐开元增载至五十余品。本朝景佑中，礼官所定与元丰礼文所载，损益多寡不同，要之合于时、本于经，然后可以为礼。寒瓜、夏橘，李梅、冬实，有乖于时，不可 
      
荐也；来禽、茭萌之类有戾于经，不可荐也。二者元丰论之已详，今宜以是为证，无俟更易。至如时运有后先，物成有早晚，新物之数，虽系以月，如樱、笋三月当进，或萌实未成，转至孟夏之类，自当随时之宜，取新以荐。今荐新仪注未见此成文，欲乞刊定，着为永式。」从之。 
政和三年闰四月十七日，诏：「景灵宫神御所荐新物，多致后时，未足以称荐新之名。今后率先置买，据所有均奉荐献。旧例排定月份及物数，更不施行。」 
四年十二月八日，诏：今后荐新偶与朔祭同日，即用次日荐新。员外郎何天衢言：「臣闻祭不欲数，数则烦；祭不欲疏，疏则怠。先王建祭祀之数，必得数疏之中，未闻一日之间遂行两祭者也。伏见太庙荐新，有与朔祭同日者。夫朔祭之礼行于一月之首，不可易也；若夫荐新，则未尝卜日，一月之内皆可荐也。新物未备，犹许次月荐之，亦何必同朔祭之日哉!《书》曰：『黩于祭祀，时谓弗钦。』欲望严 有司，今后太庙荐新，毋得与朔祭同日，庶几祭祀得疏数之中，上副陛下严奉祖考之意。」故有是诏。 
高宗绍兴元年正月二十三日，奉迎神主护从提点所言：「太庙神主见在温州奉安，逐月合用荐新之物，内有非出产之物，谓如二月合荐冰，温州冬月无冰。今相度，以本处所有新物充代。」从之。 
六年三月十二日，中书门下省言：「景灵宫昨在京日，内中降到时新，荐献诸殿神御。自迎奉至温州，与行在相去遥远，是致阙典。」诏令温州将应有时新果实等赴本宫荐献，即不得因而搔扰。 
十九年十月二十一日，太常博士丁娄明言：「陵庙之祭，月有荐新，品物甘滋，各因其时，着在令典。方今宗庙久已遵奉，唯是永佑诸陵阙而未讲，望令有司讨论举行。」从之。
 礼 宋会要辑稿 礼一八 祈谷 景佑上辛祈谷仁宗御制二首 
     
宋会要辑稿 礼一八

祈谷
景佑上辛祈谷仁宗御制二首
太宗配位奠币《仁安》：天祚有开，文德来远。祈谷日辛，侑神礼展。 
酌献《绍安》：于穆神宗，惟皇永命。荐醴六尊，声歌十咏。
 礼 宋会要辑稿 礼一八 祈谷 绍兴祈谷三\百\\首\ 
     
绍兴祈谷三(百)[首]降神、盥洗、升坛、还位，及上帝奠玉币、奉俎，并同圜丘。

太宗位奠币《宗安》：于穆思文，克配上帝。涓选休成，遵扬严卫。祗荐明诚，肃陈量
币。享兹吉蠲，申锡求裔。
上帝位酌献《嘉安》：三阳肇新，万物资始。精诚祈天，其听斯迩。愿均雨赐，田畴之喜。如坻如京，以备百礼。 
太宗位酌献《德安》：天锡勇智，允惟太宗。功隆德盛，与帝比崇。礼严陟配，诚达精衷。尚其锡祉，岁次屡丰。
 礼 宋会要辑稿 礼一八 祈 雨 
     
祈雨
     
国朝凡水旱灾异，有祈报之礼。祈用酒、脯、醢，报如常祀。宫观寺院以香茶、素馔。京城玉清昭应宫、上清宫、今废。
景灵宫、太一宫、太清观、今建隆观。会灵观、今集禧观。祥(原)[源]观、今醴泉观。大相国寺、封禅寺、今开宝寺。太平兴国寺、天清寺、天寿寺、今景德寺。启圣院、普安院，以上乘舆亲祷。或分遣近臣〔告〕昊天上帝于南郊，皇地祇于北郊或南郊。(望祭)[祠]太庙，社稷，〔望祭〕诸方岳镇海渎。于南郊望祭。天齐仁圣帝庙、五龙堂、城隍庙、祠、报慈寺、崇夏寺、报先寺、今干明寺。九龙堂、浚沟庙、子张、子夏庙、信陵君庙、段干木庙、扁鹊庙、张仪庙、吴起庙、单雄信庙，以上并敕建、遣官。九龙堂以下旧只令开封府遣官，后皆 差官。仍令诸寺院宫观开启道场。今水旱亦令依古法祈求。五岳四渎庙、河中府后土、亳州太清宫、兖州会真宫、河中府太宁宫、凤翔府太平宫、舒州灵仙观、江州太平观、亳州明道观、泗洲延祥观、兖州景灵宫、太极观，以上并 差朝臣或内侍，自京赍香合、祝板，驰驿就祈。五岳真君观、泗洲普照寺、西京无畏三藏塔，以上并遣内臣诣建道场。 
太祖建隆二年六月十九日，翰林学士王着上言：「秋稼将登，稍愆时雨，望令近臣按旧礼告祭天地、宗庙、社稷，及望告岳、镇、海、渎于北郊，以祈雨。」(昭)[诏]用其礼，惟 
     
不祀配座及名山大川；雨足，报祭如礼。 
四年五月一日，以旱，命近臣 祷天地、社稷、宗庙、宫观、神祠、寺，遣中使驰驿祷于岳渎。自是凡水旱皆遣官祈祷，唯有变常礼则别录。 
干德二年三月十一日，遣左拾遗梁周翰等驰驿分诣五岳祈雨。 
端拱二年十月二十三日，御书白笺一幅降宰相赵普第曰：「万方有罪，罪在朕躬。顾兹雨雪愆期，应是妖星所致。为人父母，心莫遑宁，直以身为牺牲，焚于烈火，亦未足以荅谢大谴。当共卿等审刑政之阙失，念稼穑之艰难，恤物安人，以祈垂佑。」时普以疾在告，即以御札授吕蒙正等。翌日，蒙正等诣长春殿曰：「臣等伏读御札，若负芒刺。自陛下缵承宝位，一纪有余，躬览万几，勤恤民隐，未尝有纤微之失。盖是臣等任处弼谐，用(非)[愆]霖雨，愿上印绶，以荅天谴。」帝慰勉久之。先是彗星谪见之后，自七月不雨，至是凡五岳四渎、名山大川，无不 祷，殊无响应。帝忧念烝民，不遑安寝，故有是诏。 
淳化元年四月五日，命中使分诣五岳祈雨。 
二年三月三十日，帝以岁蝗旱，减损常膳，并祷群望，而甘泽未应，降手诏曰：「宰相吕蒙正与参知政事等共于文德殿前筑一台，朕当暴露于其上，三日不雨，卿等当焚朕以答天谴。」蒙正等惶恐，共匿诏书，不宣布于外。未几而膏泽沾足，飞蝗尽死。 
淳化三年五月十六日，帝以久愆时雨，忧形于色，谓宰相曰：「岁旱滋甚，朕恳祷精至，
     
并走神祇，而犹未获膏泽者，岂非四方刑狱冤滥，郡县吏不称职，朝廷政理有所缺乎 」是夕降雨尺余。翌日，宰相以时雨应期，相率拜贺，帝曰：「朕孜孜求理，视民如伤，内省于心，无所负矣，而久愆时雨。盖阴阳之数，非朕所忧，朕所忧者在政化之未孚，官吏之不称职耳。」因切责。宰相李昉等 惧拜伏，退，上表待罪，赐玺书谕荅。 
至道元年二月十三日，命中使分诣五岳祈雨。 
</div>
    <div class="pagination">
<a href="宋会要辑稿_page108.html">上一页</a><span>...</span><a href="宋会要辑稿_page104.html">104</a><a href="宋会要辑稿_page105.html">105</a><a href="宋会要辑稿_page106.html">106</a><a href="宋会要辑稿_page107.html">107</a><a href="宋会要辑稿_page108.html">108</a><span class="current-page">109</span><a href="宋会要辑稿_page110.html">110</a><a href="宋会要辑稿_page111.html">111</a><a href="宋会要辑稿_page112.html">112</a><a href="宋会要辑稿_page113.html">113</a><a href="宋会要辑稿_page114.html">114</a><span>...</span><a href="宋会要辑稿_page110.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
