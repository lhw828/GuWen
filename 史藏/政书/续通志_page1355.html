<!DOCTYPE html>
<html>
<head>
    <meta charset="UTF-8">
    <title>续通志 - 第 1355 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 1355 页/共 1359 页</h1>
    <div class="content">主国事遂为其壻陈日煚所有李氏有国自公蕴后凡入传百二十年而国亡淳佑二年诏以陈日煚为安南国王景定三年进日煚安南国大 
王以其子威晃为安南国王其后日煚为元世祖所攻破传国于长子光昺改元绍隆光昺求修好纳款中统元年遣使谕之二年封光昺为安 
南国王至元十四年卒国人立其子日烜遣使来贡诏以日烜不请命而自立谕令入朝日烜遣其叔遗爱来十八年诏以遗爱为安南国王未 
几日烜杀之会兴兵讨占城遣使持书令其国助饷日烜恐见袭调兵保境官兵因攻之日烜弃城遁弟昭国王陈益稷率属降二十三年又议 
大举南伐诏谕安南吏民数日烜罪恶因封益稷为安南国王遣兵送入其境拒不纳二十七年日烜卒子日燇立二十九年诏谕日燇来朝不 
至次年廷议征之会世祖崩遂罢成宗即位日燇遣使上表献方物诏抚绥之延佑以后贡献不绝日燇死子日爌袭位日爌卒子日煃袭位安 
南所属有生蛮林覩符部落唐大厯中置德化州又以潘归国部落置龙武州诏安南节度使绥定之贞元七年始以驩峯二州为都督府驩在 
安南限重海与文单占婆接峯统羁縻州十八与蜀衅蛮接

　　○暹 

　　暹国元成宗朝遣使上金字表朝廷亦遣使至其国以暹与麻里子见旧相雠杀并谕解之大德中来求马帝以金缕衣赐之

　　○瓜哇 

　　瓜哇在海外视占城益远海行者先至占城而后至其国元初通使至元二十九年以其刺诏使孟右丞之面诏除史弼等平章政事会福 
建江西湖广三行省兵征瓜哇十二月自泉州后渚启行三十年至瓜哇之杜并足水陆进军瓜哇主壻上罕必阇耶举国纳降三月一日会军 
八节渊会葛郎王来侵瓜哇土罕必阇耶求援分兵屡败其众遂伐葛郎受其王哈只葛当之降上罕必阇耶旋叛去留军拒战伤万户鼐智密 
鼎等数人师还得哈只葛当妻子官属百余人及地图户籍所上金字表以进

　　○马八儿 【俱蓝】 

　　马八儿与俱蓝国为海外诸蕃国纲领元世祖至元闲行中都省索多奉玺书招谕马八儿奉表称藩十六年复遣广东招讨使达噜噶齐 
杨廷璧往招俱蓝得其降表十九年三月俱蓝遣使入贡是时因廷璧招谕遣使来贡者凡十国云

　　钦定续通志卷六百三十八

　　●钦定续通志卷六百三十九　四夷传五

　　四夷传 【五】 

　　两衅蛮【徒莫祇蛮等】　　　黎州十二蛮　昆明蛮【牂柯蛮等】　　东谢蛮【南谢蛮等】　　　西南者夷　　泸州徼外蛮 
　　黔涪徼外蛮　松外蛮西洱河蛮等　　　雅州蛮　　巂州六姓蛮　叙州三路蛮　威州蛮　　茂州诸部落　南平獠　　　永昌 
蛮

　　两衅蛮 【徒莫祇蛮等】  
　　黎州十二蛮 
　　昆明蛮 【牂柯蛮等】  
　　东谢蛮 【南谢蛮等】  
　　西南诸夷 
　　泸州徼外蛮 
　　黔涪徼外蛮 
　　松外蛮 【西洱河蛮】  
　　雅州蛮 
　　巂州六姓蛮 
　　叙州三路蛮 
　　威州蛮 
　　茂州诸部落 
　　南平獠 
　　永昌蛮 

　　○两衅蛮 【徒莫祇蛮等】  

　　两衅蛮自曲州靖州西南昆川曲轭晋宁喻献安宁距龙和城通谓之西衅皆白蛮自弥鹿升麻二川南至步头则谓之东衅皆乌蛮西衅 
自云本安邑人七世祖晋南宁太守遭乱王蛮中梁元帝时南宁州刺史徐文盛召诣荆州有衅瓒者据其地延袤二千余里既死子震翫分统 
其众隋开皇初遣使朝贡命韦世冲以兵戍之置恭州协州昆州未几叛史万岁击之至西洱河滇池震翫惧而入朝文帝诛之诸子没为奴唐 
高祖即位以其子宏达为昆州刺史奉父丧归而益州刺史段纶遣俞大施诱诸部皆纳款贡方物太宗遣将击西衅开青蛤弄栋为县衅蛮之 
西有徒莫只蛮俭望蛮贞观二十三年内属以其地为傍望览邱求五州隶郎州都督府白水蛮地与青蛤弄栋接郎州亦隶弄栋西有大勃弄 
小勃弄二川蛮与黄瓜叶榆西洱河接其众完富无酋长喜相雠怨永徽初大勃弄杨承颠私署将帅冠麻州高宗命左领军将军赵孝祖等破 
之孝祖上言小勃弄大勃弄常诱弄栋叛请遂西讨诏可孝祖军入斩小勃弄酋长殁盛执大勃弄杨承颠余皆破降之西南夷遂定罢郎州都 
督更置戎州都督衅宏达既死以衅归王为南宁州都督居石城袭杀东衅首领盖聘及子盖启徙共范川有两衅大鬼主崇道者与弟日进日 
用居安宁城左闻章仇兼琼开步头路筑安宁城羣蛮震骚共杀筑城使者元宗诏蒙归义讨之归王及崇道兄弟谢罪赦之俄而崇道杀日进 
及归王归王妻阿奼遣使诣归义求救夫者书闻诏以其子守隅为南宁州都督归义以女妻之又以一女妻崇道子辅朝然崇道守隅相攻讨 
不置阿奼诉归义为兴师杀崇道及辅朝诸衅稍离弱合罗凤立召守隅并妻归河睒不通中国阿奼自主其部落岁入朝日进等子孙居永昌 
城乌蛮种复振徙居西衅故地与峯州为邻贞元中置都督府领羁縻州十八乌蛮与南诏世婚姻其种分七部落曰阿芋路居曲州靖州故地 
曰阿猛曰夔山曰暴蛮曰卢鹿蛮二部茖分保竹子岭曰磨弥敛曰勿邓士多牛马无布帛语四译乃通大部落有大鬼主百家则置小鬼主勿 
邓地方千里有邛部六姓一白蛮五为乌蛮又有初裹五姓皆乌蛮居邛部台登之闲又有东钦蛮三姓皆白蛮居北谷又有粟蛮二姓雷蛮二 
姓梦蛮三姓散处黎巂戎数州之鄙皆隶勿邓勿邓南七十里有两林部落有十低三姓阿屯三姓亏望三姓隶焉其南有丰琶部落阿诺三姓 
隶焉两林地虽陋而诸部推为长号都大鬼主勿邓丰琶两林皆谓之东蛮 【按丰琶宋史作风琶两林邛部风琶皆谓之东蛮别载黎州十 
二蛮中所述羁縻州属与此互异今两孝之仍列黎州十二蛮于后】 天宝中皆受封爵及南诏陷巂州遂羁属吐蕃贞元中复通款以勿邓大 
鬼主苴嵩兼邛部团练使封长川郡公死子苴骠离幼以苴梦衡为大鬼主数为吐蕃侵猎两林都大鬼主苴那时遣韦皋书乞共攻吐蕃分兵 
大破其青海腊城二节度军于北谷诏封苴那时顺政郡王苴梦冲怀化郡王丰琶部落大鬼主骠傍和义郡王三王皆入朝宴赉加等后苴梦 
冲附吐蕃断南诏使路皋以兵声其罪斩之披其族为六部以样弃王之及苴骠离长乃命为大鬼主

　　○黎州十二蛮 

　　黎州诸蛮凡十二种曰山后两林蛮邛部蛮风琶蛮保塞蛮部落蛮西箐蛮净浪蛮白鸶乌蒙蛮阿宗蛮凡风琶两林邛部皆谓之东蛮其 
余小蛮分隶焉其酋长皆号都鬼主唐时黎州领羁縻奉上等州二十六开元十七年又领羁縻夏梁卜贵等州三十一其后酋长复不通后唐 
天成闲始来贡宋开宝二年山后两林蛮勿儿来朝三年七月又朝贡八年怀化将军勿尼等来贡以勿尼为归德将军又以两林蛮大鬼主苏 
吠为怀化将军太平兴国二年遣使来贡乞颁正朔诏授勿尼归德大将军勿儿怀化大将军是冬又遣使贡且贺登极四年勿儿与都鬼主又 
遣王子祚遇来贡八年蛮主弟牟昂及王子牟盖副使牟计等来贡诏以牟昂为怀化大将军牟盖等为归德郎将牟计等并为怀化司戈雍熙 
三年勿尼等及其王子李奉恩复来贡淳化元年王子离鱼副使卑都卑谕等来贡诏授离鱼归德将军卑都保顺郎将卑谕归德司戈卑热等 
怀化司戈天禧二年山后两林百蛮都鬼主李阿善遣使贡邛部州蛮亦曰大路蛮亦曰勿邓居汉越巂郡会无县地酋长自称百蛮都鬼主开 
宝四年黎州定远兵构叛聚鹿角溪都鬼主阿伏令弟卑吠等平之诏以阿伏为归德武德太平兴国四年首领牟昂诸族鬼主副使离袜等各 
以方物来贡雍熙二年都鬼主诺驱来贡诏以诺驱为怀化将军端拱二年遣弟少盖等来贡诏以少盖为归德郎将淳化元年诺驱求互市诏 
增其直二年复遣子牟昂叔离袜来贡授诺驱怀化大将军少盖怀化将军牟昂归德将军离袜怀化司戈至道三年遣王子阿醉来朝真宗咸 
平二年遣王子部的来贡五年又遣王子离归等入贡六年诺驱卒子阿遒立景德二年阿遒遣王子将军来贡诏授阿遒安远将军阿遒叔怀 
化将军阿育为归德将军离归为怀化将军大中祥符元年遣将军赵勿婆等来献会于泰山天圣八年十月邛部州都蛮王黎在遣卑郎离灭 
等来贡九年三月命黎在为保义将军宝元元年百蛮都王忙海遣将军卑盖等来贡庆历四年邛部州山前山后百蛮都鬼主牟黑遣使贡未 
几其王咩墨扰边知黎州孙固使其首领苴克杀之熙宁三年苴克遣使来贺登极是年苴克死以其子韦则为怀化校尉大渡河南邛部州都 
鬼主九年遣使入贡干道元年诏以崖韈袭兄蒙备怀化校尉都鬼主淳熙元年吐蕃寇西边崖韈率众掩击诏嘉其功二年两林蛮王弟龙畏 
及酋长攻邛部州之笼瓮城不克八年崖韈死其侄墨崖袭职嘉定九年邛部州逼于云南遂服属之风琶蛮咸平初其王曩■〈艹娑〉遣使 
贡景德三年又遣使贡诏授曩■〈艹娑〉归德将军保塞蛮开宝闲由大渡河来归时时来货其善马绍兴二十七年川秦都大司言汉地民 
劫杀市马蛮客崖遇等诏慰谕并偿其直部落蛮亦曰三王蛮有刘杨郝三姓世为长袭封王岁禀节度府帛三千匹以诇南诏而南诏亦密赂 
之觇成都虚实都押衙常倚三王部落求姑息至唐末益甚淳熙七年十月黎州五部落蛮贡马求内附诏许通互市却其所献干道九年十月 
黎州吐蕃寇边攻虎尚砦诏戍黎州以御之青羌奴儿结为边害者十余年其后制置使留正以计擒之歼其党淳熙十二年赵汝愚代为制置 
使明年奴儿结弟三开入寇边备完固不能攻走归时虚恨蛮族最强破小路蛮并其地与黎州接壤请通互市不许嘉定元年有弥羌蓄卜者 
由恶水渡河寇黎州二年复寇黎州八年蓄卜降唐时黎州南路又有廓清道部落主三人婆咸鬼主十人又有阿逼蛮分十四部落曰大龙池 
曰小龙池曰控曰苴质曰乌披曰苴赁曰觱篥水曰戎列曰婆狄曰石地曰罗公曰诜曰离旻曰里汉黎邛二州东又有凌蛮唐后无闻

</div>
    <div class="pagination">
<a href="续通志_page1354.html">上一页</a><span>...</span><a href="续通志_page1350.html">1350</a><a href="续通志_page1351.html">1351</a><a href="续通志_page1352.html">1352</a><a href="续通志_page1353.html">1353</a><a href="续通志_page1354.html">1354</a><span class="current-page">1355</span><a href="续通志_page1356.html">1356</a><a href="续通志_page1357.html">1357</a><a href="续通志_page1358.html">1358</a><a href="续通志_page1359.html">1359</a><a href="续通志_page1356.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
