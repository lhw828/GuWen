<!DOCTYPE html>
<html>
<head>
    <meta charset="UTF-8">
    <title>文献通考 - 第 12 页/共 334 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>文献通考 - 第 12 页/共 334 页</h1>
    <div class="content">    自唐末四方兵起，版籍亡失，故户税赋莫得周知，至是始命复造焉。
    至道三年，天下主客户四百一十三万二千五百七十六。
    真宗大中祥符四年，诏除两浙、福建、荆南、广南旧输身丁钱，凡四十五万四百贯。
    三司使丁谓言：“东封及汾阴赏赐亿万，加以蠲复诸路租赋，除免口算，圣泽宽大，恐有司经费不给。”上曰：“国家所务，正为泽及下民，但敦本抑末，节用谨度，自然富足。”
    初，湖、广、闽、浙因伪国旧制，岁敛丁身钱米，所谓丁口之赋。大中祥符，诏除丁钱，而米输如故。至天圣中，婺、秀二州犹输丁钱，转运司以为言，乃除之。其後庞籍请罢漳泉州、兴化军丁米，有司持不可。皇三年，帝命三司首减郴、永、桂阳监丁米，以最下数为准，岁减十馀万石。既而漳、泉、兴化军亦第损之。嘉四年，复命转运司裁定郴、永、桂阳与道、衡二州所输丁米及钱绢杂物，无业者弛之，存业者减半，後虽进丁，而复增取。时广南犹或输丁钱，亦命转运司条上。自是所输无几矣。
    天禧五年，天下主客八百六十七万七千六百七十七，口一千九百九十三万三百二十。
    诏：“诸州县自今招来户口，及创居入中开垦荒田者，许依格式申入户籍，无得以客户增数。”旧制，县吏能招增户口，县即申等，仍加其俸缗，至有析客户者，虽登於籍，而赋税无所增入。故条约之。
    仁宗天圣七年，天下主客户一千一十六万二千六百八十九，口二千六百五万四千二百三十八。
    庆历八年，天下主客户一千七十二万三千六百九十五，口二千一百八十三万六十四。
    嘉八年，天下主客户一千二百四十六万二千三百一十七，口二千六百四十二万一千六百五十一。
    英宗治平三年，天下主客户一千二百九十一万七千二百二十一，口二千九百九万二千一百八十五。
    神宗熙宁八年，天下主客户一千五百六十八万四千五百二十九，口二千三百八十万七千一百六十五。
    湖广承伪政，旧输丁米，大中祥符以後，屡裁损犹不均。四年，诏屯田员外郎周之纯往广东相度均之。
    元丰二年七月，提举广西常平刘谊言：“广西一路户口二十万，而民出役钱至十九万缗，先用税钱敷出，税数不足，又敷之田米，田米不足，复算於身丁。夫广西之民，身之有丁也，既税以钱，又算以米，是一身而输二税，殆前世弊法。今既未能蠲除，而又益以役钱，甚可悯也。至於广东西监司、提举司吏，一月之给，上同令、录，下倍摄官，乞裁损其数，则两路身丁田米亦可少宽。”遂诏月给钱递减二千，岁遂减一千二百馀缗。
    按：广南丁钱，史所载大中祥符尽蠲之，独丁米未除。今观谊之言，则尚有丁钱也。作法於贪，难革而易复，可畏哉！
    元丰六年，天下主客户一千七百二十一万一千七百一十三，口二千四百九十六万九千三百。
    右以上系《国朝会要》所载户口数目，今考元丰三年，检正中书户房公事毕仲衍经进《中书备对》，内载天下四京、一十八路户口主客数目，微为不同，又有各路细数，今具录於后：
    天下总四京、一十八路。户，主客一千四百八十五万二千六百八十四。
    主一千一十万九千五百四十二（内四十一万九千五百二十二户元供弓箭手，僧院、道观、山泾、山团、亻、典佃、乔佃、船居、黎户不分主、客、女户，今并附入主户数）。
    客四百七十四万三千一百四十四（内一万五百二十二户，元供交界浮居散户、蕃部无名目户，今并附入客户数）。
    口，主客三千三百三十万三千八百八十九。
    主二千三百四十二万六千九百九十四（内六十八万三千八百八十三口，元供弓箭手、山亻、童行、僧道、蜒船居、黎户，今入主口数）。
    客九百八十七万六千八百九十五（内一万一百二十八口元供浮居散户，今入客户数）。
    丁，主客一千七百八十四万六千八百七十三。
    主一千二百二十八万四千六百八十五（内二十九万八千二百七十五口，不分主客）。
    客五百五十六万二千一百八十八。
    东京开封府，县二十二：　开封　祥符　陈留　雍邱　襄邑　咸平　太康　扶沟　尉氏　陵　中牟　管城　新郑　阳武　酸枣　长垣　封邱　白马　韦城　胙城　东明　考城。
    户，主一十七万一千三百二十四。
    口，主二十九万五千九百一十二，客八万五千一百八十。
    丁，主二十一万二千四百九十三。
    京东路州一十五：　兖　徐　曹　青　郓　密　齐　济　登　莱　单　濮　潍　淄　县七十八。
    户，主八十一万七千九百八十三，客五十五万二千八百一十七。
    口，主一百六十六万九百三，客八十八万五千七百七十四。
    丁，主九十五万七千五百五十四，客五十六万五千六百九十三。
    京西路州一十四：　许　孟　陈　襄　邓　随　金　房　汝　蔡　郢　均　唐　颖。府一：河南。　军一：信阳。　县七十九。
    户，主三十八万三千二百二十六，客二十六万八千五百一十六。
    口，主六十四万四千七百五十七，客四十五万八千一百三十。
    丁，主四十万七百四十，客二十六万九千六百二十三。
    河北路州二十三：　定　澶　相　恩　邢　沧　怀　卫　博　磁　　棣　深　瀛　雄　霸　祁　冀　赵　德　滨　莫　保。　府二：　大名　真定。　军十一：　永静　乾宁　信安　广信　安肃　保定　顺安　保顺　德清　永宁　北平。　县一百四。
    户，主七十六万五千一百三十，客二十一万九千六十五。
    口，主一百四十七万三千六百八十三，客四十万七千五百一。
    丁，主七十七万三千八百九十一，客二十万五千四百六十七。
    陕府西路州二十六：　陕　同　华　耀　　泾　秦　　延　解　陇　成　凤　虢　坊　丹　阶　商　宁　原　庆　渭　环　熙　岷　河　府三　京兆　凤翔　河中　军六　庆成　镇戎　保安　康定　通远　德顺。　县一百一十八。
    户，主六十九万七千九百六十七，客二十六万四千三百五十一。
    口，主二百一万五千四百三十六，客七十四万六千三百六十八。
    丁，主一百六万七千九百三十六，客四十二万五千六百五十一。
    河东路州十四：　潞　晋　麟　府　代　绛　隰　忻　汾　泽　宪　岚　石　丰。府一：太原。军七：威胜　宁化　平定　岢岚　火山　保德　吉乡。监一：大通。　县七十三。
    户，主三十八万三千一百四十八，客六万七千七百二十一。
    口，主七十五万二千三百一，客一十三万八千三百五十八。
    丁，主三十七万二千三百九十，客七万七千四百六十二。
    淮南路州一十八：　扬　寿　庐　宿　濠　和　蕲　海　楚　舒　泰　泗　亳　光　滁　黄　真　通。军一：无为。　县六十九。
    户，主七十二万三千七百八十四，客三十五万五千二百七十。
    口，主一百三十九万三千五百五十五，客六十三万七千三百二十六。
    丁，主一百三十二万三百六，客十五万二千三百。
    两浙路州一十四：杭　越　苏　润　湖　婺　明　常　衢　温　合　秀　睦　处。　县七十九。
    户，主一百四十四万六千四百六，客三十八万三千六百九十。
    口，主二百六十万五千四百八十四，客六十一万八千二百一十五。
    丁，主一百六十二万九千五百三十二，客二十九万八千二十七。
    江南东路州七：　宣　歙　江　池　饶　信　太平。府一：江宁。军二：　广德　南康。县四十八。
    户，主九十万二千二百六十一，客一十七万一千四百九十九。
    口，主一百六十万九千六百一十二，客二十八万九千八百四十三。
    丁，主一百一万九千一百三十四，客一十八万六千二十七。
    江南西路州六：　洪　虔　吉　袁　抚　筠。军四：兴国　建昌　临江　南安。县四十七。
    户，主八十七万一千七百二十，客四十九万三千八百一十三。
    口，主二百一万六百四十六，客一百六万五千二百一。
    丁，主八十八万四千三百二十九，客三十八万七百九十八。
    荆湖南路州七：潭　衡　永　郴　邵　全　道　监一：桂阳。县三十三。
    户，主四十五万六千四百三十一，客三十五万四千六百二十六。
    口，主一百一十五万三千八百七十二，客六十七万四千二百五十八。
    丁，主六十二万二千九百三十三，客三十二万二千五百四十六。
    荆湖北路州九：　鄂　安　岳　鼎　温　峡　归　辰　沅。府一：荆南。县四十五。
    户，主三十五万五百九十三，客二十三万八千七百九。
    口，主七十万二千三百五十六，客五十万九千六百四十四。
    丁，主二十八万五千五百二十六，客二十万七千六百二十四。
    福建路州六：福　建　泉　南剑　漳　汀。军二：邵武　兴化。县四十五。
    户，主六十四万五千二百六十七，客三十四万六千八百二十。
    口，主一百三十六万八千五百九十四，客六十七万四千四百三十八。
    丁，主七十九万七百一十九，客五十六万二百三十。
    成都府路州一十二：眉　绵　汉　彭　蜀　嘉邛　简　黎　雅　茂　威。府一：　成都。军一：永康。监一：陵井。县五十八。
    户，主五十七万四千六百三十，客一十九万六千九百三。
    口，主二百七十八万九千二百二十五，客八十六万四千五百二十三。
    丁，主六十八万五千二十，客二十七万七百二十四。
    梓州路州一十一：　梓　遂　果　资　普　合　荣　渠　昌　戎　泸。　军二：怀安　康安。监一：富顺。县四十九。
    户，主二十六万一千五百八十五。
    口，主八十八万五千五百一，客五十二万八千二百一十四。
    丁，主三十七万四千六百六十九，客三十万五千五百二十九。
    利州路州九：利　阆　洋　文　剑　兴　巴　蓬　龙。府一：兴元。县三十九。
    户，主一十七万九千八百三十五，客一十二万二千一百五十六。
    口，主四十万二千八百七十四，客二十四万五千九百九十二。
    丁，主一十九万五千三百八十七，客一十四万四千五百九十一。
    夔州路州九：夔　忠　万　施　开　达　涪　渝　黔。军三：安　梁山　南平。监一：　大宁。县三十一。
    户，主六万八千三百七十五。
    口，主二十一万五千五百九十五，客二十五万二千四百七十二。
    丁，主一十四万九千七十，客一十七万一千一十七。
    广南东路州一十四：　广　韶　循　潮　连　南雄　英　贺　封　端　新　康　惠　南恩。县四十。
    户，主三十四万七千四百五十九，客二十一万八千七十五。
    口，主八十一万二千一百四十七，客三十二万二千五百一十二。
    丁，主七十三万五千七百四十七，客二十六万二千五十九。
    广南西路州二十四：桂　客　邕　象　昭　梧　藤　龚　浔　贵　柳　宜　宾　横　融　化　高　雷　白　钦　郁林　廉　琼　顺。军三：　万安　昌化　朱崖。县六十。
    户，主一十六万三千四百一十八，客七万八千六百九十一。
</div>
    <div class="pagination">
<a href="文献通考_page11.html">上一页</a><span>...</span><a href="文献通考_page7.html">7</a><a href="文献通考_page8.html">8</a><a href="文献通考_page9.html">9</a><a href="文献通考_page10.html">10</a><a href="文献通考_page11.html">11</a><span class="current-page">12</span><a href="文献通考_page13.html">13</a><a href="文献通考_page14.html">14</a><a href="文献通考_page15.html">15</a><a href="文献通考_page16.html">16</a><a href="文献通考_page17.html">17</a><span>...</span><a href="文献通考_page13.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
