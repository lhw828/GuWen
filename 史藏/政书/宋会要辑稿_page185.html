<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 185 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 185 页/共 1125 页</h1>
    <div class="content">      
符，守谦冲之德。至于奉侍陵寝，聿周禫祥，归奉母仪，克勤辅佐。兴居合礼，言动有常。两朝徽音，九御承宪。奄悲沦谢，俄历岁华，权厝梵宫，未崇位号。当遵旧典，祗上尊名，别卜寝园，用光世范。况今(太)[大]行太后方议山陵，宜因兹时，式便修奉。』朕仰承慈旨，惕念劬劳，怆慕之怀，夙宵罔措，敢忘祗翼，以奉诲言!宜令中书门下依先朝追荣元德皇后礼典，追崇宸妃尊谥、位号，及营奉园陵。」 
八日，诏大行皇太后山陵五使、修奉都监、总管总：原作「秘」，据本书礼三二之一五改。，并兼园陵之名。命翰林学士冯元议谥号，西京作坊副使张永和为园陵按行使西：原作「四」，据本书礼三二之一六改。。余同章献明肃皇太后。 
十月五日，葬于永定陵之西。
 礼 宋会要辑稿 礼三七 〔后陵〕 章献明肃皇后陵 
      
章献明肃皇后陵
【宋会要】
仁宗明道二年三月二十七日夜三 ，皇太后崩于宝慈殿，迁座于皇仪殿。遗诏曰：「园陵制度，务遵俭省，勉从吾志，勿事劳烦。」 
三月三十日，诏(外)[升]园陵为山陵，命宰臣吕夷简为山陵使，翰林学士盛度为礼仪使，章得象为仪仗使，权御史中丞蔡齐为卤簿使，权知开封府程琳为桥道顿递使，入内内侍押班卢守懃、右班副都知阎文应为山陵按行使，东染院使岑守素为山陵修奉都监，马军副都指挥使高继勋为山陵一行都总管管：原作「等」，据本书礼三二之四改。。守懃等亦兼领园陵之名。 
四月十日，太常礼院言：「准诏同司天监详定山陵制度。皇堂深五十七尺。神墙高七尺五
      
寸，四面各长六十五步。乳台高一丈九尺。至南神门四十五步。鹊台高二丈三尺，至乳台四十五步。」诏下宫更不修盖，余依。石门一，合二段，长一丈二尺五寸，阔六尺，厚二尺。越额一，长一丈八尺，高四尺五寸，厚二尺五寸。直额一，长一丈八尺，阔四尺，厚二尺五寸。挟二，长一丈二尺，阔二尺五寸，厚二尺。门砧二，长五尺，阔二尺五寸，厚二尺。门砌三，阔、厚二尺二寸，长六尺。一长三尺。榼 柱一，长一丈三尺五寸寸：原作「尺」，据本书礼三二之五改。，阔二尺，厚一尺。漆灯盆一，座盆高四尺五寸，径三尺；座方二尺五寸，厚一尺。腊灯烛台一，座高二尺，径一尺五寸。宫人二，高八尺，阔二尺五寸寸：原作「尺」，据本书礼三二之五改。，厚二尺；土衬二，长四尺，阔三尺五寸，厚六寸；座二，长三尺五寸，阔三尺，厚八寸。文武官四，身高九尺五寸，阔二尺五寸，厚二尺；土衬四，各长四尺，阔三尺，厚六寸；座四，长三尺五寸，阔二尺五寸，厚八寸。羊四，高六尺五寸，阔六尺，厚二尺五寸；土衬四，长七尺，阔三尺五寸，厚六寸；座四，长六尺五寸，阔二尺五寸，厚八寸。虎四，高六尺五寸，阔五尺，厚三尺；土衬四，长六尺五寸，阔四尺，厚六寸；座四，长六尺，阔三尺五寸，厚八寸。马二，长一丈，头高六尺，厚三尺五寸；土衬四，长七尺五寸，阔四尺五寸，厚八寸；座二，长七尺，阔四尺，厚八寸。马官四，高八尺五寸，阔二尺五寸，厚二寸；土衬四，长五尺五寸，阔三尺，厚六寸；座四，长五尺，阔二尺五寸，厚八寸。望柱二，长一丈四尺，
      
径二尺五寸；土衬二，方四尺五寸，厚六寸；座二，方三尺。师子八，高六尺五寸，阔五尺，厚三尺；土衬八，长六尺五寸，阔五尺，厚六寸；座八，长六尺，阔四尺五寸，厚八寸。 
十一日，小祥， 臣入临、释服、奉慰如仪。 
十八日，山园使言：「往回程顿，欲依干兴例，自京至陵所十程，自陵所回京五程。」诏可。 
二十七日，以宰臣张士逊为山园使，御史中丞范讽为卤簿使。 
五月十三日，赐内藏库钱三十万给山园用度。 
十四日，礼仪使言：「准明德皇太后园陵礼例，仪仗二千三百三十四人，今山园欲如例。」诏可。 
六月二十一日，司天监言，宜用十月五日丁时安葬吉，诏可。 
二十五日，赐山园役兵布背搭、手巾。 
七月二日，太常礼院言：「山园合用花钗礼衣各一副，请下少府监修制。按干兴礼例，斋郎六十人摄挽郎行事，欲依明德皇太后园陵例不用。」并从之。 
九日太常寺言：「山园各排卤簿仪仗，合用《导引》、《六州》、《十二时》歌词乐章，请下学士撰，付寺教习。」从之。 
 十四日，赐山园役兵、工匠、和顾百姓布袍天头原批：「『顾』易『雇。』」、头巾、麻屦。 
八月二十三日八月：原脱，据本书礼三二之八补。，太常礼院言：「山园发引长行所排吉凶仪仗，虑上路交杂，欲望至板桥合为一处排列，前引庄懿皇太后灵驾先次进发，庄献明肃皇太后灵驾以次进发。掩皇堂日，各于逐陵排列，候神主至宿顿幄殿，却合为一处。次日进发，庄献明肃皇太后神主先行，庄懿皇太后神主以次而行懿：原作「献」，据本书礼三二之一○改。。」诏依。 
二十八日，礼仪使言：「将
      
来十月五日下事已前，各自丙地幄殿奉迁梓宫至隧道前幄帐下，行事臣寮并诸色祗应人等并吉服，候庄懿皇后掩皇堂毕，其服孝服者权改吉服立班。题神主毕，却服孝服。俟庄献明肃皇太后掩皇堂毕，并改吉服。」诏依诏：原脱，据本书礼三二之一一补。。 
九月四日，太常礼院言：「山园五使依干兴例，更不朝拜诸陵。将来灵驾发引， 臣至板桥奉辞，次日西上合门进名奉慰。掩皇堂毕，并神主到京，皇仪殿奉安讫，及附庙礼毕， 臣并诣西上合门进名奉慰讫退。五使已下俟掩皇堂讫，进表奉慰。」并从之。 
十月五日，葬永定陵之西北隅。 
十日，虞主至京， 臣奉迎于琼林苑。帝服靴袍，导迎于皇仪殿门导：原作「遵」，据本书礼三二之一四改。，奉安于皇仪殿。有诏，赐山园五使休假三日，百官一日。 
二十一日，德音：「两京、畿内释徒罪；应沿山园科率，并蠲复赋役。」
 礼 宋会要辑稿 礼三七 〔后陵〕 章惠皇太后陵 
      
章惠皇太后陵
【宋会要】
仁宗景佑三年十一月五日景佑：原作「明道」，据《长编》卷一一九、《宋史 仁宗纪》二改。，保庆皇太后上僊于保庆殿，迁殡于皇仪殿。 
六日，命吏部侍郎、知枢密院事王随为园陵监护使，入内都知王惟忠为园陵都监，入内押班刘从愿为同都监，侍卫马步军副都指挥使郑守忠为修奉总管。仍令从愿往永安四陵侧近按行园陵。 
十一日，大敛，成服， 臣奉慰。刘从愿言，同司天监官按行到永定陵都俸地一段，堪充园陵。诏可。 
四年正月十三日，诏二月六日掩皇堂，命右谏议大夫孙冲祭告「命右谏议」至下条「二月六日」，原无，据本书礼三二之二四、二七补。。 
二月六日，葬于永定陵之西北隅。 
十七日， 
      
德音：「两京、畿内释杖罪；应沿园陵应奉科率，并蠲复赋役。沿路道场看经僧道，并赐紫衣。」
 礼 宋会要辑稿 礼三七 〔后陵〕 张皇后陵 
      
张皇后陵
【宋会要】
明道二年十月三十日，诏故美人张氏追册为皇后。天圣六年九月二十日薨，殡咸宜坊之别第，葬奉先〔院〕西北隅。 
十一月十一日，诏遣内侍相视陵园地步，太常礼院详定仪式以闻，务从简俭。 
十六日，命内园使、带御器械岑守素管勾修葺陵园。 
景佑元年正月九日元年：原作「九年」。按景佑无九年，又后文提及「乙亥年」，而乙亥为景佑二年，则此处当为元年，因改。，司天监言：「准诏，太常礼院定到陵台制度，修展墙围，移正门户，石作墙外据地步置棘围，献堂安鸱尾，别无妨碍。兴修年月，至乙亥年二月八日利便。」从之。
 礼 宋会要辑稿 礼三七 〔后陵〕 郭皇后陵 
      
郭皇后陵
【宋会要】
仁宗景佑二年十一月八日，金庭教主、冲静元师郭氏薨，治丧于嘉庆院。二十五日，诏以后礼葬，太常礼院详定仪式以闻。 
二十九日，太常礼院言：「参详故郭氏出葬日吉凶卤簿仪仗，欲望比孝章皇后例，坟园陵台依张皇后例。」 
十二月十八日，命知制诰丁度、内侍省内侍押班蓝元用同护葬事，建陵台于奉先院之东北隅。
 礼 宋会要辑稿 礼三七 〔后陵〕 温成皇后陵 
      
温成皇后陵
【宋会要】
仁宗至和元年正月八日，贵妃张氏薨，治丧于皇仪殿。 
七月六日，诏以温成皇后旧宅立庙，参定四时享祀之制。太常礼院言：「检详国朝孝惠皇后，太祖嫡配，止即陵 
      
所置祠殿以安神主，四时设常馔，无荐飨之礼。今宜就葬所立祠殿，参酌孝惠故事施行。仍请题葬所曰温成园。」复诏详议以闻，礼院上言：「准诏就葬所立祠殿，请庙南设一门请：原作「清」，据本书礼三三之五改。，用二十四戟，其殿间室并石鸰、神主制度，并乞依皇后庙一室制。」从之。 
九月十日，太常礼院言：「葬所请称温成皇后园陵。」从之。 
二十五日，启攒。 
二十七日，诏监护使宰臣刘沆为园陵监护使，石全彬、刘保信并园陵都监。先是，权御史中丞孙抃中丞：原无，据本书礼三三之五补。、侍御史范师道、毋湜言：「刘沆既为宰相，不当领监护使。」不报。翌日，有是命。后知谏院范镇言：「臣伏见太常议温成皇后葬礼，前谓之温成园，后谓之园陵；宰臣刘沆前谓之监护使，后谓之园陵使。如闻此议，皆出于礼官，礼官前日是则今日非，今日是则前日非，必有一非于此矣。而朝廷略不加问，使中外之共惑之也。夫礼典素定而不可轻变者也，礼官议论异同如此，是为礼官而以礼自舞者。古之法吏舞文，而今世礼官舞礼，若不加诘问，恐朝廷典章寖寖弛坏而不可救也。乞下臣章，问礼官前后同异状，以正中外之惑。」不报。已而又奏：「臣窃闻温成皇后圹中皆以镂金为饰，又为锦绣珠翠金玉衣服什物，以备焚瘗者甚多。此等事于死有益，于生无损，犹为不可，况于死无益而于生有损乎 今圹中之饰，已然之事，不可改已，其锦绣〔珠〕翠金玉之物以备焚瘗者天头原批：「『绣』字下增『珠』字。」，愿发明诏，一切停减，以代下
      
户租赋，非惟上益圣德，亦温成皇后遗惠之无穷也。」
 礼 宋会要辑稿 礼三七 〔后陵〕 慈圣光献皇后陵 
      
慈圣光献皇后陵
【宋会要】
神宗元丰二年十月二十日二年：原作「三年」，据本书礼三二之三○、《宋史》卷二四二本传改。，太皇太后崩于庆寿宫，遗诰曰：「园陵制度，务遵俭省，勉从吾志，勿事烦劳。」 
二十四日，命韩缜为山陵按行使，昭宣使、入内副都知王中正副之。 
二十五日，诏：「山陵修奉，深虑有司过有烦劳，枉费人力，不能仰承遗诰务遵俭省之意。可豫戒三司，斟酌转移应付，毋得宽剩计置。除京西路转运司自合供办，其诸道非抛降，毋得妄有进助。」 
二十六日，大殓，命宰臣王珪为山陵使，判太常寺陈荐为礼仪使，御史中丞李定为仪仗使，知开封府钱藻为桥道顿递使，同判太常寺陈襄为卤簿使。后襄辞疾，以翰林学士蒲宗孟代之。又命入内副都知李宪为山陵都大主管，入内东头供奉官、寄六宅使宋用臣为都大提举修奉皇堂。 
同日，太常礼院言：「昭宪明德皇太后故事内有年岁深远，礼制不全，欲乞参详，比类山园陵案例申请施行。」从之。 
二十七日，命权主管侍卫马步军司燕达为山陵修奉总管，专总禁兵护役，宋用臣专令总役兵修奉，两司毋得侵越。 
十一月二十日，山陵按行使韩缜等言：「永昭陵北稍西地二百十步内，取方六十五步，可为山陵。」诏依。又以陵域迫隘，问缜可与不可增展。缜言：「若增十步作七十五步为陵域，合征火相生及中五之数。」诏增十步。 
三年
      
正月二十二日，诏灵驾发引，行宫四面增差天成一指挥。 
二十六日，差禁兵二百人守陵。 
三月六日，灵驾至陵所。 
十日，葬于永昭陵。 
二十五日，德音：「两京、畿内、河阳减死刑，释杖罪；沿山陵科率，蠲复赋役；应奉、行事官量与恩泽。」 
二十七日，诏六宅使宋用臣修皇堂有劳，于见寄使额上迁五资。 
五月八日，宰臣王珪言：「弟尚书职方郎官珫昨主管山陵使司笺表，乞推恩。」诏以珫为蔡河拨发。
 礼 宋会要辑稿 礼三七 〔后陵〕 宣仁圣烈皇后陵 
      
宣仁圣烈皇后陵
【宋会要】
元佑八年九月三日，太皇太后崩于崇庆宫之寿康殿，遗诰曰：「园陵制度，务遵俭省，勉从吾志，勿事烦劳。」 
八日，命宰臣吕大防为山陵使，户部尚书李清臣为礼仪使，御史中丞李之纯为仪仗使，权兵部侍郎韩宗师为卤簿使，龙图阁直学士、权知开封府钱勰为桥道顿递使，侍卫亲军步军副都指挥使姚麟为修奉山陵都护「山陵」下原有「使」字，据本书礼三三之九删。，入内内侍省都知张茂则为山陵都大管勾。 
十四日，枢密院都承旨范纯礼、入内内侍省押班梁惟简奏：「臣等准 差充太皇太后山陵按行使、副，未审陵围依慈圣光献太皇太后陵作七十五步未：原作「来」，据本书礼三三之一○改。，或只依故事以六十五步标定 」诏依慈圣光献太皇太后封标。 
</div>
    <div class="pagination">
<a href="宋会要辑稿_page184.html">上一页</a><span>...</span><a href="宋会要辑稿_page180.html">180</a><a href="宋会要辑稿_page181.html">181</a><a href="宋会要辑稿_page182.html">182</a><a href="宋会要辑稿_page183.html">183</a><a href="宋会要辑稿_page184.html">184</a><span class="current-page">185</span><a href="宋会要辑稿_page186.html">186</a><a href="宋会要辑稿_page187.html">187</a><a href="宋会要辑稿_page188.html">188</a><a href="宋会要辑稿_page189.html">189</a><a href="宋会要辑稿_page190.html">190</a><span>...</span><a href="宋会要辑稿_page186.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
