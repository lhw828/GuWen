<!DOCTYPE html>
<html>
<head>
    <meta charset="UTF-8">
    <title>万寿盛典初集 - 第 30 页/共 307 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万寿盛典初集 - 第 30 页/共 307 页</h1>
    <div class="content">　　次豹尾鎗十对硃漆攒竹竿描三色金龙下有銕防共长九尺八寸五分鎗头纯钢为之长六寸五分饰以红缨下悬豹尾与弓刀相间列为十层
　　次弓矢二十副
　　次大刀二十柄
　　次大号一对
　　次小号一对
　　次唢呐一对与上大号小号用太监六人吹之各穿校尉红花衣
　　次戱竹一对教坊乐役二人执之又防以二人各穿罗蓝夹衣
　　次云锣二架
　　次头管一对
　　次笙一对
　　次笛一对
　　次板一串擡鼔一面自大号以下至此为教坊司导迎乐自戯竹至擡鼔俱乐役二十八名执事教坊司官六员穿练鹊补服领之
　　次马杌一座髙一尺四寸五分方一尺八寸五分面厚一寸三分木质硃漆彩画金云龙钑花云金叶装钉金交椅一把面濶二尺二寸进深一尺一寸后髙三尺一寸前髙一尺八寸二分木质扫金罩漆钑云龙金叶装钉穿以黄线匾縧四垂黄线流苏织金黄绮褡裆金脚踏一个濶一尺八寸四分深九寸六分髙四寸三分木质扫金罩漆钑花金叶装钉织金黄绮踏褥次金瓶一对
　　次金唾壶一个金盆一面以上俱赤金质钑盘龙云珠火焰莲瓣花草嵌瑚青金松子等石次金香盒一对
　　次金鑪一对以硃漆竿举之两末雕贴金龙头尾竿首钉镀金钩提鑪及以上携瓶盒等校尉十员俱红花衣帽乗马
　　次白马十匹红辔黄缰上施锦鞯牵马官俱蟒袍
　　次内大臣十员俱蟒袍补服戴孔雀翎挂素珠佩刀
　　次捧寳官一员乗马中道
　　次黄曲柄伞一把执伞官蟒袍乗马中道次金香鑪一对提鑪官歩行辇前
　　次凉歩辇一乗髙一丈一尺二寸座髙二尺五寸上方七尺六寸下方七尺九寸辇座硃红漆座板并四面硃红漆匡雕木浑贴金云板二十块上贴金地雕五彩云縧环板十二片带仰覆莲座其下硃红漆辕四条中二条各长二丈八尺五寸左右二条各长二丈六尺五寸前后俱铜镀金龙头尾黄线攀辕圆縧八条辇亭髙五尺五寸五分方四尺八寸四柱以硃红漆门髙四尺七寸濶二尺二寸左右二门濶同其上四周沉香色描金香草板十二片前并左右各有槅二扇后槅三扇明栨全皆硃红漆编黄线縧穿辇板上施花毯草席并红织金绮褥硃红漆戗金云龙坐椅一座坐下四面雕木沉香色描金云其上靠背雕沉香色描金龙一并五彩云下雕贴金云板一片硃红漆福夀板一并衣椅中黄织金绮靠坐褥四围椅裙全亭内设木雕浑贴金剑山一坐足踏一个黄縀衣全铜火鑪一个铜镀金镶嵌寳石鑪一座亭外青绮缘边硃红重十扇各用黄线圆縧二条繋黄铜圏卷辇顶髙二尺五寸又镀金铜寳珠顶带仰覆莲座髙一尺三寸二分垂攀顶黄绒索四条顶用硃红漆上冒红氊四角以金黄氊为如意云黄氊縁条周围施金黄绮沥水二层每层一百二十四折间绣五彩云龙文腰绣行龙十六四角镀金铜云四朶亭内寳盖绣五龙顶用硃红漆木匡冒以黄绮谓之黄屋顶心并周围绣云龙各一辇亭四角至辇座用攀顶黄线圆縧四条并贴金木鱼辇亭前左右硃红漆转角阑干二扇后一字带转角阑干二扇皆雕木玲珑金地五彩妆云板十六块四扇计一十二柱各柱首雕木贴金蹲龙一描金五彩妆莲花抱柱阑干四周施花毯草席踏梯一座木质硃红漆贴金地五彩云玲珑板六块描金五彩水板十二块蹲龙头四个以抹金铜钑花叶片装钉又镀金铜钩四个金黄线圆縧四条红油髙櫈四个跳板四块黄氊鞔櫈二条是日
　　上御之舁辇校尉歩武均齐中二辕各八人外二辕各六人共二十八人上应列宿俱黄翎花金顶豹皮帽红花衣鹞子鞋左右扶辇銮仪卫大臣二员蟒袍补服佩刀又
　　皇子皇孙俱扶辇随行辇后内大臣四员领侍卫三十人执豹尾鎗十杆佩弓箭二十副大刀二十柄歩行雁翅排列左右拥防
　　次四执事太监百余人捧
　　上用服物歩随
　　次御小轿一乗校尉八人舁之
　　次侍卫四十员分两层雁翅歩随前一层二十人各带弓矢
　　次侍卫四十员乗马分两层雁翅随拥前一层左右九人各带弓矢中二人执吉尔单纛自此以后千乗万骑云屯雷动盖莫能尽记焉
　　万夀盛典初集卷十一
　　钦定四库全书
　　万夀盛典初集卷十二
　　典礼二【銮仪二】
　　十八日黎明设大驾卤簿于
　　太和殿前
　　皇上陞殿受朝贺羣臣行礼讫随设行幸仪仗乗甸漆
　　明轿幸
　　畅春园臣民重瞻
　　天仗填溢道左
　　銮仪之制凡
　　皇上陞殿则设大驾卤簿路辇及象列
　　两阙前笓头以下鼓角金钲以次陈设旌节钺华
　　盖俱在
　　太和门内夹黄道对列直接御阶焉
　　行幸仪仗盖
　　皇上廵方校猎行幸之所设也谨详其制于左防古号六枝木质空心每枝二节上节长五尺下节长三尺八寸硃漆贴金藤箍纒以皮条上铜镀金口下钑花铜镀金喇叭头每枝拴红黄片金小旛三首
　　大号八枝
　　小号八枝制俱同大驾
　　唢呐八枝管用花梨木长一尺二分径一寸五分下铜碗口径四寸六分上铜口拴黄细縧四根下有五色线縧繐三挂
　　鼔二面髙一尺五寸上口径一尺二寸下口径五寸八分木匡冒以革硃漆描金云龙贴金铜钉钹环鼓架髙三尺硃漆描金云龙
　　铜防二个
　　铜钹二对
　　金钲四面制同大驾
　　笛四枝制同大驾
　　管二枝以乌木为之长六寸八分九孔前七后二两头束以象牙以芦为哨
　　云锣二架架髙二尺寛一尺五寸柄长五尺五分顶雕木贴金双龙头各悬铜锣十面繋五色线流苏二挂
　　笙二攒以匏为之黒漆上用紫竹十七管中施铜簧下垂防线流苏
　　金二面制同大驾
　　吾杖三对
　　立瓜三对
　　卧瓜三对
　　御仗三对
　　星三对已上制俱同大驾惟吾杖稍短
　　金钺三对斧头长九寸寛八寸木鎗头长八寸五分竿长五尺六寸余制同大驾
　　弓矢十副
　　大刀十把
　　鎗十杆
　　黄小旗一对
　　赤小旗一对
　　青小旗一对
　　白小旗一对
　　黒小旗一对已上旗俱攒竹为竿上安镀金鎗头饰以红缨旗长二尺四寸濶三尺三寸通长八尺六寸余制同大驾
　　黄龙纛一对
　　赤龙纛一对
　　青龙纛一对
　　白龙纛一对
　　黒龙纛一对已上诸纛各濶五尺九寸长三尺九寸竿长一丈二尺余制同大驾
　　黄双龙扇六把径三尺一寸木胎黄縀面背石青绫边红绫镶线面绣双龙背销金双龙红油攒竹柄扇及柄共髙一丈七寸
　　红单龙扇四把面绣单龙背销金单龙黄绫镶线余制同前
　　黄妆縀伞二把
　　红妆縀伞二把
　　青妆縀伞二把
　　白妆縀伞二把
　　黒妆縀伞二把已上诸伞顶径五尺垂三檐上檐长一尺一寸中下檐各长九寸风衣二件方一尺二寸带二条长三尺寛二寸伞竹銕相间三十二根红油攒竹柄长九尺四寸跨绠戳筒全
　　拆合明轿一乗金漆雕花草兽面轿身濶二尺二寸进深一尺八寸三分髙三尺四寸地平濶二尺二寸进深二尺九寸直竿二根各长一丈七尺横扛二根各长六尺七寸短扛四根各长二尺八寸肩扛八根各长六尺撑竿二根各长一尺七寸俱硃红漆镀金铜龙头尾事件全大轿一乗单顶硃红漆轿身濶三尺进深四尺六寸五分髙五尺贴金顶濶三尺八寸进深五尺六寸五分髙八寸黄绫销金龙沥水一层直竿二根各长一丈八尺横扛二根各长九尺短扛四根各长二尺七寸肩扛八根各长五尺三寸撑竿二根各长二尺三寸五分俱硃红漆轿顶饰金蹲龙四金顶钑龙文嵌瑚青金松子等石镀金铜龙头尾事件全是日
　　上御之其扶轿大臣及
　　辇后执事太监扈拥侍卫旗纛弓刀悉如
　　大驾焉
　　右大驾卤簿行幸仪仗二通【臣】等敬记注于瞻仰之余参以防典所载钞辑撰次都为一篇窃见帝王舆服歴代相因损益可知污隆随世莫不徳与位称道与器俱然未有如我
　　皇上之盛者也后汉书云昔者圣人兴天下之大利除天下之大害使天下之民物各得其性命是以天下之民敬而爱之若亲父母夫爱之者欲其长乆不惮力役相与起作宫室上栋下宇以拥防之欲其长乆也敬之者欲其尊严不惮劳烦相与起作轮舆旌旗章表以尊严之斯爱之至敬之极也盖礼服之兴所以报功章徳礼曰其功大者其乐备其治辩者其礼具徳盛者缛岂诬也哉昔人皇氏乘云驾六羽以游谷口尧制彤车舜鸾车夏钩车殷大辂周人木辂加饰为五司常掌九旗之物各有其属以待国事此乘舆之本可攷见者也秦平九国兼其车服故大驾属车八十一乘汉兴乗舆大驾公卿奉引太仆御大将军骖乘备千乗万骑西都行祀天郊甘泉备之百官有其仪注名曰甘泉卤簿东都行祠天以法驾祠地明堂省什三祠宗庙尤省谓之小驾后汉舆服志颇记其槩晋书益详大驾卤簿以象车鼓吹列前继以官吏导引公卿或驾驷驾三有司驾一或中道或分左右与防楯弓刀节钺旌杂陈警跸相沿不改唐制七辇诸仍其旧稍加箫笳横吹之属宋初增日月星辰五方四渎诸旗史书所记凡三惟政和最为详善元明因之间有増损我
　　国家礼备乐隆兼总百代酙酌繁简
　　皇上功徳崇隆参两天地人官有宜物曲有序盖四海
　　九州泳
　　恩泽五十余年于兹矣敬天勤民乆而弥笃或有事于
　　南郊或有事于
　　太庙孟春祈谷必躬必亲四时武功不忘简阅北平沙漠南定河工出震向离无嵗不与民相见百姓迎皮轩拥道游望
　　日毂于九天见
　　云旓之五色踊跃欢欣讴歌洋溢揆之古人爱敬之説其蔑以复加矣夫爱则亲焉敬则尊焉尊亲之至则愿见焉今恭逄
　　万夀普天同庆臣民赴
　　阙者信宿之间仰瞻
　　天仗至再至三参差掩映于防棚之间望
　　盛徳之光辉知
</div>
    <div class="pagination">
<a href="万寿盛典初集_page29.html">上一页</a><span>...</span><a href="万寿盛典初集_page25.html">25</a><a href="万寿盛典初集_page26.html">26</a><a href="万寿盛典初集_page27.html">27</a><a href="万寿盛典初集_page28.html">28</a><a href="万寿盛典初集_page29.html">29</a><span class="current-page">30</span><a href="万寿盛典初集_page31.html">31</a><a href="万寿盛典初集_page32.html">32</a><a href="万寿盛典初集_page33.html">33</a><a href="万寿盛典初集_page34.html">34</a><a href="万寿盛典初集_page35.html">35</a><span>...</span><a href="万寿盛典初集_page31.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
