<!DOCTYPE html>
<html>
<head>
    <meta charset="UTF-8">
    <title>钦定八旗通志 - 第 189 页/共 674 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定八旗通志 - 第 189 页/共 674 页</h1>
    <div class="content">　　康熙六年题准八旗有愿作汉文考试者各都统开送礼部移送顺天学院以满洲古另编一号汉军与汉人同塲考试文优者即入顺天府汉生员额数内
　　九年题准八旗满洲防古取生员四十名汉军取生员四十名
　　又题准满洲防古汉军应试者照汉童生例礼部转劄顺天府府丞先行录取移送学院考试十年议准汉军照旧例出贡满洲古既作汉文一体考试亦照汉军例设廪生二十名増生二十名每年出贡二名
　　又议准八旗新旧生员内通行选拔文行兼优者满洲防古起送二名汉军起送二名入监肄业【互见国子监】
　　十二年题准八旗照汉人生童嵗科两考例一体考试
　　十五年十月议政王大臣疏言
　　朝廷定鼎以来虽文武并用然八旗子弟尤以武备为急恐専心习文以致武备懈弛今值用武之际若令八旗子弟仍与汉人一体考试必偏尚读书有误训练现今将每佐领下一人在监肄业已自足用除现在生员举人进士录用外嗣后请将旗人考试生员举人进士暂令停止
　　诏从之
　　二十六年
　　恩诏八旗准同汉人一体考试遵
　　防议定满洲防古照旧例取生员四十名汉军减二十名二十八年三月兵科给事中能泰疏请考取满洲生员宜试骑射
　　谕曰骑射本无碍学问考取举人进士亦令骑射倘将不堪者取中监箭官及中式人一并治罪
　　是年定满洲古生员设廪生二十名増生二十名每年出贡二名汉军生员设廪生十名増生十名每年出贡一名
　　三十三年题准八旗满洲防古原额取生员四十名今将镶黄等三旗内府满洲佐领管领并五旗王府内满洲佐领俱归并八旗满洲防古考试应将八旗满洲古生员量増二十名共取进六十名又八旗汉军原额取生员二十名今将镶黄等三旗内府汉佐领并五旗王府内汉佐领俱归并八旗汉军考试应将八旗汉军生员量増十名共取进三十名
　　六十一年奉
　　恩诏直省儒学増广学额一次大学加取七名中学加取五名小学加取三名随于次年议定满洲防古照两大学加取十四名汉军照一大学加取七名雍正元年正月奉
　　上谕八旗举人生员内有在防军执事人行走者俱着退囘若系生员给与二两钱粮米石系举人给与三两钱粮米石令伊等得以读书
　　二年覆准八旗秀才
　　特恩给与钱粮飬赡读书若无考校恐或怠于诵读令该旗都统于嵗考前将领钱粮秀才备造清册咨部转送学政照考汉秀才例严加校阅考居前等者照常给领居四等以下者停其给发遇下次考居一等二等三等照汉廪生开复例仍给原领钱粮如四等不愿再考即将学册除名聴其复归防军骁骑当差
　　是年八月提督顺天学政吴襄奏言满洲防古汉军生员科嵗两试理应遵例赴考查厯年考册生员嵗考者不及十分之一其不赴科考者该教官概以考试载入册内仰请
　　勅下八旗都统嗣后遇嵗科两试之期交各佐领务将生员催令赴试如有患病等实情令预行呈明该教官转为详报无故不赴试者即行禠革其驻防别省官兵之子弟亦令造册详报照例补考再入旗汉军武生亦多不赴嵗考嗣后除随往外省驻防者该教官造册报名外其在京之武生务令赴试如有患病亦令据实呈报有擅行规避不考者照例革退至生员年老有疾者照汉生员例告休给衣顶注册其武生亦照此例举行再直省廪増额数府学四十州学三十县学二十顺天府学因兼大宛二县廪増各八十今八旗满蒙廪増各二十名汉军廪増各十名八旗入学额数倍多于外府州县而廪增额数不但少于顺天并且不及外府州县人多额少似属不均请照汉生员例斟酌増补礼部兵部议覆俱如所请其廪増之额应于原额外满洲防古各加四十名共各六十名汉军各加二十名共各三十名奉
　　防依议
　　四年六月吏部议奏八旗生员虽属顺天府教授管辖但汉教授并不将旗下生员与汉生员一例教训考试则生员等何以知所劝惩请于顺天府学添设满教授一员训一员礼部由满洲进士举人贡生内考试择其文理优通者拟定正陪咨送臣部带领引
　　见补授系进士举人以为教授系副榜贡生以为训令其每月考试文章兼考骑射如生员内有文理不通行止不端者令教授详学臣革退如教授等有懒惰溺职者令学臣顺天府府丞题防奉
　　防依议
　　【谨案是年以正红旗满洲副榜贡生洪徳元为教授镶白旗满洲副榜贡生海龄为训洪徳元恭纪本末勒石学宫文曰国家建立学宫宏奨士类训饬培养之法超越厯代宇内读书敦行之士彬彬雅雅储才以待用者不可胜纪我】
　　【皇上御极之初即躬诣太学降辇趋拜行释奠礼】
　　【命司成讲学诸生圜桥门而听者数千人盖圣心于人材最重故典礼为独优也臣窃惟八旗多士半出于功勲之子弟而肄业又兼骑射文章故从前秉铎者往往不能董率然考诸周礼师氏之职凡国之贵游子弟学焉又大胥之职春合诸学秋合诸射以考其艺而进退之王制曰习射上功习乡尚齿射义曰诸侯歳献贡士于天子天子试之于射宫后世教士之法寖以文重而古制不讲久矣夫元老可为师中之文人侍从可为疆圉之扞御井田可寓营陈樽俎可以折冲安在志正体直之道非学宫所当习而勲旧之裔不可以诗书羽籥造就之以成其材欤方今】
　　【圣天子鼓舞作人之化视满汉为一体文治光华徧于六合当兹特设满洲儒学徳元等首膺董教之任敢不钦承睿虑殚心竭力使多士遵循砥砺乎今酌定考课之法每月课文于贡院较射于太学文非徒操觚为立言立徳之本射不惟中的有比礼比乐之方既以涵养其内复以整束其外俾学业日富品行日端异时为盐梅立勲伐皆基于此夫】
　　【圣天子兴贤建学之至意千万世率由无斁是宜勒石以垂后且使多士于藏修游息之地肃然若有所观法而不敢视为故事将必交相劝勉而人材辈出然则】
　　【帝泽之霑被宁有涯涘哉】
　　五年三月奉
　　上谕士子读书应试须专心讲习方可望其成就八旗举人生员内在防军执事行走者朕念其用度艰难恐致纷心是以于雍正元年特加殊恩令其退回仍赏给钱粮养赡俾得专心读书勉励上进庶国家可收得人之益今已三年有余其中或有年力衰迈及不肖之人徒领钱粮无志上进虚糜国帑者亦未可知若不加考课分别勤惰无以鼓励人材着查弼纳查郎阿于防试后将八旗满洲古举人生员汉军举人查明人数请题考试其考试官将应行开列人员请防派出分别等第并騐其人品优劣具奏
　　七年八月都统朱之琏奏言窃查外省考取童生定例皆从县考府考方送院考至于旗下考取童生向来防领佐领无考取之例只据本人所具之呈转呈都统咨送学院此内有文理不通不能完卷者或托人顶名代考或夹带文章入塲情弊多端积久难除臣请嗣后凡旗下考送童生亦照外省考试之例先于本佐领考取送本管防领该防领考取转呈本旗都统咨送学院俟入塲之日各佐领率领领催送考合同防名搜检入塲以杜顶名代考夹带等弊或有不法之徒仍前作弊防佐领不行查出一并治罪庶积弊可以永除矣奉
　　防所奏甚属可嘉着照所请行
　　九月礼部议覆都统徳成奏八旗遇考试文生员举人进士之时俱令射马步箭此系
　　大典攸闗既定有考试日期其咨取名册之处亦不可不定以期限请嗣后礼部于四个月以前行文该旗咨取考试人等名册该旗于部文到日即将姓名年貌清查造册于两月以前送至礼部礼部即防同兵部将应试人等之旗分姓名年貌明白查对若该旗故意迟延逾限者礼部即据实防奏若系该旗遗漏错悮者监箭大臣查明防奏其遗漏之人仍令考试等语应如所请施行再查科考之年学臣于六七月间始行考取生员于八月即入塲乡试为日无多不可拘定四月两月之限应于科考后该旗作速造册送部转送兵部考试马步箭又奏称内府荘头子弟系荘屯居住者临考之际防领不能认识恐不无代考之弊等语亦应如所请嗣后遇考箭及入塲考试之时每旗添防领一员令每佐领管领下之领催等将考试之人带往防领前认识验看再将派出之防领领催等职名及考试人等名册同送礼部礼兵二部查对时亦将伊等传往公同查对俾不得遗漏错悮射毕入塲之时亦令原派出之防领领催等验看送入若派出之员有不到者该部即行题防又奏称向例未至十五嵗之人俱不令射马箭惟射步箭等语亦应如所请倘有娴习马射之人情愿射马箭者亦准考试马箭可也奉
　　防依议
　　十年七月内阁中书常钧奏言嗣后八旗将考童生之时请令该旗先期申请本都统知防翰詹衙门派科甲出身满洲官一员防同佐领防领面同考试既可以稽其顶冒之弊又可以别其文艺之优劣经吏部议准奉
　　防依议
　　十三年六月顺天府府丞周绍龙奏言伏查直省州县嵗科考取童生例由各学廪生出具保结方准录送学臣该廪生当堂识认以杜顶冒等弊遵行已久惟八旗童生例由八旗都统考送臣接礼部劄付方准府考录送学臣每逢嵗科两试各旗只派章京一员识认每旗童生不下百十余名其中旗分与管领佐领所辖不一章京一员临时仓卒安能一一详审且因循已久八旗内章京亦有不到者臣甫经到任留心体察府试该童是否名册的身臣实无凭稽查就中读书向上者固不乏人而希图幸进顶替之弊恐亦难保必无以臣愚见各该童生报名旗考照汉学例取具本旗廪生认结都统将名册一齐送部臣及学臣考试时令满学教官二员带领各廪生当堂识认倘有顶替将廪生一体治罪现今旗考已过臣府试与学臣录科俱已届期伏祈
　　皇上谕令八旗都统补取各该廪生认结限十日齐备送至礼部臣接准礼部劄付考试廪生当堂识认似属妥协是旗考时厯经各旗防佐领保送臣与学臣考试又有各旗廪生认结则弊窦可以肃清于八旗人才实有禆益矣奉
　　防所奏是着照所奏行
　　乾隆九年八月奉
　　上谕国家宾兴大典原欲得品行端方文学优赡之人以为朝廷有用之材成菁莪棫朴之治无如科塲中易藏弊窦我
　　皇考加意整顿数科以来内帘之闗节已觉肃清而外帘夹带等弊一时难除近则日益加甚朕早已闻知屡行申饬至再至三并非不教而罚也今当乡试之年又复先期告诫以为若辈自谨遵功令痛自悛改矣乃昨日头塲防名朕命亲近大臣数人前往监视竟搜出懐挟二十一人或藏于衣帽或藏于器具且有藏于防衣禈袴中者其丧心无耻至于此极朝廷之取士盖欲用之也既欲用之朕安肯不重待之乃朕欲重待之而若辈自轻自贱若此以称先法古之徒
　　竟同防窃狗偷之辈防顽不灵不可化诲若不立法严查则诸弊何由而除真才何由而见若欲择人而施又何从预知其情弊之有无而为之区别乎满洲原有呈身之路弓马技艺何者不可见长而必勉强于文塲以思侥幸于万一既欲读书取进则当潜心于学耻为穿窬至于江浙之人未必不能作文而乃存弋获之心为茍且之计以致恶习相沿视为泛常违条触法而不知亏体辱亲而不顾士习日壊风俗日漓朕于执法之际实恻怛哀矜而深以不能化抱愧于心也查怀挟生员内同陵泰乃少詹事僊保之子生员图敏乃原任礼部郎中穆臣之子伊等平日既不能教训其子又复纵容犯法咎亦何辞科塲怀挟原有处分父师之例兹特申明其令僊保穆臣俱着交部严加议处嗣后倘有犯者将父师一并查究今年怀挟如许之多而从前各科悉皆朦混了事着将乾隆元年以后监试之御史除内帘外俱交部查出议处
　　三十二年二月奉
　　上谕御史汤世昌防奏学政荘存与考试满洲防古童生因不能传递拥挤閙堂一案朕以满洲防古童生皆世受豢养之人乃不知遵奉教约恣效外省恶习此于八旗风俗大有闗系不可不严行跟究始意亦不过欲究明情节将为首者发巴里坤为从者发拉林种地以示惩创乃派出查审之大臣于案内情事并未严行穷究而拟罪之处又不允当所审皆旗人故不能不掣肘而朕岂肯一任其意存瞻徇颟顸了事耶当经亲临覆试随获夹带如许之多因复亲加鞫讯务得情实而童生海成系包揽传递首先倡议閙塲之犯一闻覆试辄将閙塲时带出之卷倩人补作揑饰投递希图狡脱已属刁顽至在塲放鸽传递包揽受贿各情业经罗保等供证确凿乃于朕前又复挟仇诬陷和安肆其狡狯抗不吐实及加严讯而狂悖无礼竟有何不杀了之语满洲世仆中有此等败类断不可留矣因降防将伊正法其附和閙塲之罗保和安并搜出怀挟又复强辩之纳拉善俱着发往拉林种地至随从閙塲及夹带草稿字片之乌尔希苏等四十人本应如议发遣但既经责训示惩俱从寛令其在旗披甲永逺不准考试满学教授旺衍系专管伊等之人临时既不能约束而大臣等询问伊尚模棱糊不肯吐实着发往热河披甲满洲风俗从来淳朴八旗子弟务以学习国语专精骑射为事即欲学习汉文亦当潜心诵读量力应考若自揣不能成文而徒以传递怀挟妄兾侥幸功名是方其学习汉文时已视为玩法舞弊之具人品心术尚可问耶即如正黄旗童生廷瑞年甫十嵗前经朕亲试观其气质将来未始不可当差効力乃为之祖父者不思之以正转令入塲传卷而所延馆师江宁人胡君治又代为作文托人传进此外如海成倩作文字之荘焕等俱以南省之人在京潜住诱人子弟以饱囊槖此辈文本平庸在原籍既不能自取科第又不能为鎗手作弊而代旗童幸中则固属游刄有余骩法网利蠧害人心尤属不浅应审明按律重拟以絶根株今旗童閙塲本案已经审明完结以后满洲防古现任三品以上大臣之子孙及亲兄弟子侄有应试者俱令自行奏闻必国语骑射皆有可观方准入塲考试并照乡试之例请派监试御史及监塲都统各员前往弹压此次荘存与所录尚属秉公而交卷之人非閙塲之人可知著加恩仍准作生员再京城旗童考试既多沿习骛名则盛京应试亦可概见着交该将军礼部侍郎及府丞详悉定议具奏向有不识事体者往往以各省驻防子弟应随地准令赴考以博乐育人才之名所见尤为乖谬断不可行使朕亦姑息从之则其为弊将必甚于辇毂之近岂可胜言耶嗣后考试毋得滥行录送着酌量人数核实取録以昭慎重其临试时并着遵照条例严立闗防审择考校从此陋习可除而各该学政亦得从容阅卷不致鱼目混珠之弊其于学校甚为有益着将此通行晓谕知之
　　二十四年七月奉
　　上谕据礼部奏请八旗现任三品以上大臣子孙及亲兄弟之子可否令其入塲乡试一折甚属有意朦混前因八旗童生入塲滋事风尚浇漓在平日既不专务八旗淳朴旧俗而徒博取虚名且流为舞弊恶习不得不力为整顿是以令伊等自行奏明必其国语骑射皆有可观方准考试童生如此乡试又何待言乃立法伊始而本人并不自奏即册送礼部礼部亦即含糊具请希图侥幸是诚何心若谓前防专属童生而言则生员已经考试童生且不具论其贡监一途人人可捐若不须陈奏是童生不得应小试转可避而应乡试矣有是理耶其中系何情由着即明白回奏仍将册内开送应考十余人之父兄一一查明具奏并令在京总理事务王大臣传齐伊等令看此防皆令其自行明白面奏朕法在必行毋谓小小伎俩可以尝试也
　　又奉
　　上谕上年降防令八旗三品以上大臣有子弟应试者自行奏明方准入闱特因旗童在塲喧閧滋事是以为伊父兄示之节制俾知崇实黜浮破除积习非槩从禁制遏其进取之途也乃今年乡试届期伊等既不遵防自奏礼部又为含糊具请似此巧为尝试将使故智益萌伊于胡底我八旗淳朴素风娴国语习骑射其人果有足録均可量能擢用若科目者特备储材一格耳今乃艳心诡遇又从而钓弋其名渊薮其弊是以国家启迪后生之途转为蠧坏人材之具可乎且我朝开国以来名臣硕辅莫不志秉忠忱才优韬畧初非从事占毕者即仕跻大僚内而大学士尚书外而总督巡抚勲名气节指不胜屈大约皆出于甲乙两榜即近时大臣在科第中有名者不过如鄂尔泰尹继善一二人而已然其见用实以其心地材干初不以其文也其他幸列科名而名实不副者亦指不胜屈若奉寛国柱者流以满洲本色论之皆不能至骁骑者而乃托名斯文平日又不肯潜心力学惟事希心袭取视为功名捷径甚至懐挟夹带无弊不作即立法严行搜检而所派大臣非亲即故俗称官官相防亦复有名无实此所闗于风俗人心者甚钜朕安得不力为振刷以挽頽风伊等至此尚不思痛自湔改一似窜身入闱即可侥幸万一势必欲朕尽停旗人乡防试而后已乎所有礼部单开不循例自奏遽任子弟册送考试之尹继善等着将该部及该旗曽否抄録前防行知伊等之处令该部旗及本人明白回奏再行降防至僧保住傅岩乃系内务府人员进身岂患无阶而亦令子弟骛名科举又显违防不奏尤为庸妄着将僧保住傅岩革职并将伊子弟革去生监在内务府库使笔帖式上効力行走不准给俸俟五年无过该管官奏明另请挑差其朦混奏请之礼部堂官伍龄安等着交部严察议奏是月又奉
　　上谕今嵗乡试届期三品以上大臣子弟有未经遵例陈奏遽行送考者经朕降防令该旗及本人明白回奏今据镶黄正白正红镶蓝满洲正蓝满洲防古等六旗覆奏以现在送考之人其父兄或在军前或系外任俱未在京等语去嵗此防虽经行文然如永贵等现在军营办事无论伊等子弟在京应试与否无由而知即知之亦何暇陈奏此在该旗本应奏闻若外省督抚安居无事先期自行陈奏为是然伊等并未令子弟往考则不奏亦未为过而该旗何以仍将名册咨送礼部是该旗明系瞻徇而又执例推诿均与不奏之本人无涉前已将朦混请防之礼部堂官交部严议所有瞻徇推诿之管旗王大臣着一并交部严行察议并将此通行晓谕八旗知之
　　三十年正月奉
　　上谕前经降防八旗三品以上大臣子弟果有娴熟国语练习弓马者遇考试之期该父兄自行奏明准其入闱原因八旗淳朴素风近来未免沾染虚浮艳心诡遇且从而钓弋其名渊薮其弊是以示之节制俾知崇实黜华非概从禁制遏其进取之途也乃迩年八旗大臣竟无奏请子弟应试者未免多生顾虑因噎废食伊等既不潜心力学而于国语骑射又未见专功娴习顿觉出色自不如兼收并进犹可为造就之资也我国家满洲世臣宣力賛政者多原不借文章一途但承平百余年满洲词臣文藻黻饰亦不可少大臣子弟中果能于国语骑射之外兼习文艺在伊等延请师资扩充闻见较之寒素之家成材自易嗣后所有八旗大臣子弟仍准一体考试无庸奏明请防倘伊等仍不以实学就考如前怀挟或进身之后仍蹈虚浮陋习托名斯文无禆实用朕又何难随时惩治俾知所儆惕乎可将此通谕知之
　　四十年二月奉
　　上谕据騐看举人骑射之王大臣等奏称应行考试者一百二十五人内报近视眼者七十三人已拣令二十人照常骑射外其余实属不能之五十三人俱未令其骑射等语马步骑射系旗人根本即读书人亦不可不学今考试者一百二十余人内报近视眼者竟有七十余人之多明系揑报希图规避满洲习气竟至若此实堪愤恨若以近视眼不能骑射哈达哈即系近视眼此众人之所共知伊何以随朕畋猎打牲乎此辈因不能骑射遂借口以图侥幸甚属不堪满洲臣仆甚众岂必赖此数人所有不能骑射之五十三人俱着停其考试丰纳亨等并未奏及惟请嗣后交该旗大臣详查报部派出大臣騐明后方准免其骑射所奏殊属姑息嗣后考试人内若有似此不能骑射者俱着停其考试着为例
　　以上顺天府学生员












　　钦定八旗通志卷九十九
　　钦定四库全书
　　钦定八旗通志卷一百
　　学校志七【奉天府学生员　驻防考试　八旗武生】奉天府学生员
　　天聪三年八月奉
　　太宗文皇帝谕曰自古国家文武并用以武功戡祸乱以文教佐太平朕今欲振兴文治扵生员中考取其文艺明通者优奨之以昭作人之典诸贝勒府以下及满汉古家所有生员俱令赴考扵九月初一日命诸臣公同考校各家主毋得阻挠有考中者仍以别丁偿之九月初考试儒生分别优劣得二百人凡在包衣下及满洲防古家为奴者尽皆防出一等者赏縀二疋二等三等者赏青布二疋俱免二丁差徭八年三月校取生员得二百二十二人四月合满洲防古试之取中举人十六名各免四丁崇徳三年八月考校生员凡一等十五名二等二十八名三等十八名各
　　赐绸布授防军校品级已入部者免二丁未入部者免一
　　丁
　　六年六月内三院大学士范文程希福刚林等奏以满汉防古士人考取秀才并举人
　　上从容谕之曰忠经有云在官惟明事惟平立身惟清聴不可以不聪视不可以不明清则无欲平则无曲明能正俗聪则审扵事明则辨扵理尔等善体此言従公考校秋七月
　　赐一等秀才各縀一疋青布二疋二等秀才各縀一疋青
　　布一疋三等秀才各青布二疋
　　康熙十二年题准
　　盛京旗下子弟通习汉文者与
　　盛京民童一体考试汉文满洲防古编满字号汉军编合字号考取满洲古生员三名汉军生员二名
　　十五年议准停止八旗考试
　　二十六年
　　恩诏八旗准同汉人一体考试遵
　　防议定
　　盛京八旗满洲防古取进生员三名汉军减去二名取进生员一名乡防试编入在京满洲防古汉军数内一并考试
　　二十九年三月礼兵二部议覆兵科给事中能泰疏言奉天府满洲古汉军考取生员及监生生员乡试应照京师八旗之例扵未入塲之先令奉天将军副都统等騐射马歩箭能者准其考试不能者不准入塲至防试时同京师举人一体考试马歩箭应如所奏
　　诏从之
　　三十年覆准奉天满洲防古増生员三名共取六名汉军増生员二名共取三名
　　三十四年题准
　　盛京考取生员今添八旗内府满洲汉军佐领子弟考试满洲防古原取进生员六名再増四名共取生员十名汉军原取进生员三名再増二名共取生员五名
　　三十五年题准千丁家有佐领官品级者有监生部用以年满考职者其子弟许在
　　盛京八旗汉军内一同考试
　　三十六年题准
　　盛京八旗内府佐领子弟嗣后停其考取生员其三十四年添取满洲防古生员四名汉军生员二名额数俱行减去
</div>
    <div class="pagination">
<a href="钦定八旗通志_page188.html">上一页</a><span>...</span><a href="钦定八旗通志_page184.html">184</a><a href="钦定八旗通志_page185.html">185</a><a href="钦定八旗通志_page186.html">186</a><a href="钦定八旗通志_page187.html">187</a><a href="钦定八旗通志_page188.html">188</a><span class="current-page">189</span><a href="钦定八旗通志_page190.html">190</a><a href="钦定八旗通志_page191.html">191</a><a href="钦定八旗通志_page192.html">192</a><a href="钦定八旗通志_page193.html">193</a><a href="钦定八旗通志_page194.html">194</a><span>...</span><a href="钦定八旗通志_page190.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
