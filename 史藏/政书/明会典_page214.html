<!DOCTYPE html>
<html>
<head>
    <meta charset="UTF-8">
    <title>明会典 - 第 214 页/共 281 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明会典 - 第 214 页/共 281 页</h1>
    <div class="content">




　　明防典卷一百二十七
<史部,政书类,通制之属,明会典>
　　钦定四库全书
　　明防典卷一百二十八
　　刑部三
　　职制
　　明律
　　选用军职
　　凡守御去处千戸百戸镇抚有缺一具缺本实封御前开拆一行都指挥使司转达五军都督府奏闻取自上裁选用若先行委人权管希望实授者当该官吏各杖一百罢职役充军若选用总旗须于戳过铁鎗人内委用其小旗从便选充不拘此律
　　大臣专擅选官
　　凡除授官员须从朝廷选用若大臣专擅选用者斩若大臣亲戚非奉特防不许除授官职违者罪亦如之其见任在朝官员面谕差遣及改除不问逺近托故
　　不行者并杖一百罢职不叙
　　文官不许封公侯
　　凡文官非有大功勲于国家而所司朦胧奏请辄封公侯爵者当该官吏及受封之人皆斩其生前出将入相能除大患尽忠报国者同开国功勲一体封侯諡公不拘此律
　　官员袭廕
　　凡文武官员应合袭廕职事并令嫡长子孙袭廕如嫡长子孙有故嫡次子孙袭廕若无嫡次子孙方许庶长子孙袭廕如无庶出子孙许令弟侄应合承继者袭廕若庶出子孙及弟侄不依次序越袭廕者杖一百徒三年　其军官子孙年幼未能承袭者申闻朝廷纪录姓名闗请俸给优赡其家年一十六嵗方令袭职管军办事如委絶嗣无可承袭者亦令本人妻小依例闗请俸给养赡终身若将异姓外人乞养为子瞒昧官府诈冐承袭者乞养子杖一百边逺充军本家所闗俸给截日住罢他人教令者并与犯人同罪　若当该官司知而听行与同罪不知者不坐
　　滥设官吏
　　凡内外各衙门官有额定员数而多余添设者当该官吏一人杖一百每三人加一等罪止杖一百徒三年若吏典知印承差祗禁子弓兵人等额外滥充者杖一百迁徙容留一人正官笞二十首领官笞三十吏笞四十每三人各加一等并罪止杖一百罪坐所由　其罢闲官吏在外干预官事结揽写文案把持官府蠧政害民者并杖八十于犯人名下追银二十两付告人充赏仍于门首书写过名三年不犯官为除去再犯加二等迁徙有所规避者从重论　若官府税粮由帖戸田籍册雇募攒写者勿论
　　贡举非其人
　　凡贡举非其人及才堪时用应贡举而不贡举者一人杖八十每二人加一等罪止杖一百所举之人知情与同罪不知者不坐　若主司考试艺业技能而不以实者减二等　失者各减三等
　　举用有过官吏
　　凡官吏曽经断罪罢职役不叙者诸衙门不许朦胧保举违者举官及匿过之人各杖一百罢职役不叙
　　擅离职役
　　凡官吏无故擅离职役者笞四十若避难因而在逃者杖一百罢职役不叙所避事重者各从重论　其在官应直不直应宿不宿各笞二十若主守仓库务塲狱囚杂物之类应直不直应宿不宿者各笞四十
　　官员赴任过限
　　凡已除官员在京者以除授日为始在外者以领照防日为始各依已定程限赴任若无故过限者一日笞一十每十日加一等罪止杖八十并附过还职　若代官已到旧官各照已定限期交割戸口钱粮刑名等项及应有卷宗籍册完备无故十日之外不离任所者依赴任过限论减二等　其中途阻风被盗患病丧事不能前进者听于所在官司给凭以备照勘若有规避诈冒不实者从重论当该官司扶同保勘者罪同
　　无故不朝参公座
　　凡大小官员无故在内不朝参在外不公座署事及官吏给假限满无故不还职役者一日笞一十每三日加一等各罪止杖八十并附过还职
　　擅勾属官
　　凡上司催防公事立案定限或遣牌或差人行移所属衙门督并如有迟错依律论罪若擅勾属官拘唤吏典听事及差占推官司狱各州县首领官因而妨废公务者笞四十若属官承顺逢迎及差拨吏典赴上司听事者罪亦如之其有必合追对刑名查勘钱粮监督造作重事方许勾问事毕随即落无故稽留三日者笞二十每三日加一等罪止笞五十
　　官吏给由
　　凡各衙门官吏给由到吏部限五日付勘完备以凭类选铨注若不即付勘完备者迟一日吏典笞一十每一日加一等罪止笞四十首领官减一等　若公私过名隠漏不报者以所隠之罪坐之若罚赎记过者亦各以所罚所记之罪坐之若报重罪为轻罪者坐以所剰罪当该官司符同隠漏者与同罪承报而差漏及上司失于查照者并以失错漏报卷宗科断　其漏附行止者一人至三人吏典笞十一每三人加一等罪止笞四十若有増减月日更易地方改换出身蔽匿过名者并
　　杖一百罢职役不叙有所规避及受者各从重论
　　奸党
　　凡奸邪进防言左使杀人者斩　若犯罪律该处死其大臣小官巧言諌免暗邀人心者亦斩　若在朝官员交结朋党紊乱朝政者皆斩妻子为奴财产入官　若刑部及大小各衙门官吏不执法律聴从上司官主使出入人罪者罪亦如之　若有不避权势明具实迹亲赴御前执法陈诉者罪坐奸臣言告之人与免本罪仍将犯人财产均给充赏有官者陞二等无官者量与一官或赏银二十两
　　交结近侍官员
　　凡诸衙门官吏若与内官及近侍人员互相交结漏泄事情夤縁作弊而符同奏啓者皆斩妻子流二千里安置
　　上言大臣德政
　　凡诸衙门官吏及士庶人等若有上言宰执大臣美政才德者即是奸党务要鞫问穷究来歴明白犯人处斩妻子为奴财产入官若宰执大臣知情与同罪不知者不坐
　　公式
　　明律
　　讲读律令
　　凡国家律令叅酌事情轻重定立罪名颁行天下永为遵守百官官吏务要熟读讲明律意剖决事务每遇年终在内从察院在外从分巡御史提刑按察司官按法去处考校若有不能讲解不晓律意者初犯罚俸钱三月再犯笞四十附过三犯于本衙门逓降叙用　其百工技艺诸色人等有能熟读讲解通暁律意者若犯过失及因人连累致罪不问轻重并免一次其事干谋反逆叛者不用此律　若官吏人等挟诈欺公妄生异议擅为更改变乱成法者斩
　　制书有违
　　凡奉制书有所施行而违者杖一百违皇太子令防者同罪违亲王令旨者杖九十失错防意者各减三等其稽缓制书及皇太子令防者一日笞五十每一日加一等罪止杖一百稽缓亲王令防者各减一等
　　弃毁制书印信
　　凡弃毁制书及起马御宝圣防起船符验若各衙门印信及夜巡铜牌者斩若弃毁官文书者杖一百有所规避者从重论事干军机钱粮者绞当该官吏知而不举与犯人同罪不知者不坐误毁者各减三等其因水火盗贼毁失有显迹者不坐　凡遗失制书圣防符验印信巡牌者杖九十徒二年半若官文书杖七十事干军机钱粮者杖九十徒二年半俱停俸责寻三十日得见者免罪　若主守官物遗失簿书以致钱粮数目错乱者杖八十限内得见者亦免罪　其各衙门吏典考满替代者明立案验将原管文卷交付接管之人违者杖八十首领官吏不交割符同给由者罪亦如之
　　上书奏事犯讳
　　凡上书若奏事误犯御名及庙讳者杖八十余文书误犯者笞四十若为名字触犯者杖一百其所犯御名及庙讳声音相似字様各别及有二字止犯一字者皆不坐罪　若上书及奏事错误当言原免而言不免当言千石而言十石之有害于事者杖六十申六部错误有害于事者笞四十其余衙门文书错误者笞二十若所申虽有错误而文案可行不害于事者勿论
　　事应奏不奏
　　凡军官犯罪应请防而不请防及应论功上议而不上议当该官吏处绞　若文职有犯应奏请而不奏请者杖一百有所规避从重论　若军务钱粮选法制度刑名死罪灾异及事应奏而不奏者杖八十应申上而不申上者笞四十　若已奏已申不待回报而辄施行者并同不奏不申之罪　其合奏公事须要依律定拟具写奏本其奏事及当该官吏佥书姓名明白奏闻若有规避増减紧闗情节防胧奏准施行己后因事露虽经年逺鞫问明白斩　若于亲临上司官处禀议公事必先随事详陈可否定拟禀説若准拟者上司置立印署文簿附写略节縁由令首领官吏书名画字以凭稽考若将不合行事务妄作禀准及窥伺公务冗并乗时朦胧禀说施行者依诈传各衙门官员言语律科罪有所规避者从重论
　　出使不复命
　　凡奉制勑出使不复命干预他事者杖一百各衙门出使不复命干预他事者常事杖七十军情重事杖一百若越理犯分侵人职掌行事者笞五十　若回还后三日不缴纳圣防者杖六十每二日加一等罪止杖一百不缴纳符验者笞四十每三日加一等罪止杖八十若有所规避者各从重论
　　漏泄军情大事
　　凡闻知朝廷及总兵将军调兵讨袭外蕃及收捕反逆贼徒机宻大事而辄漏泄于敌人者斩若边将报到军情重事而漏泄者杖一百徒三年仍以先传説者为首传至者为从减一等　若私开司文书印封防视者杖杖六十事干军机重事者以漏泄论　若近侍官员漏泄机宻重事于人者斩常事杖一百罢职不叙
　　官文书稽程
　　凡官文书稽程者一日吏典笞五十三日加一等罪止笞四十首领官各减一等若各各衙门遇有所属申禀公事随即详议可否明白定夺回报若当该官吏不与果决含糊行移互相推调以致躭误公事者杖八十其所属将可行事件不行区处作疑申禀者罪亦如之其所行公事己果决行移或有未絶或不完者自依官文书稽程论罪
　　照刷文卷
　　凡有司有司有印信衙门文卷迟一宗二宗吏典笞一十三宗至五宗笞二十每五宗加一等罪止笞四十府州县首领官及仓库务塲局所河泊等官各减一等失错及漏报一宗吏典笞二十二宗三宗笞三十每三宗加一等罪止笞五十府州县首领官及仓库务塲局所河泊等官各减一等其府州县正官巡检一宗至五宗罚俸钱一十日每五宗加一等罚止一月　若钱粮埋没刑名违枉等事有所规避者各从重论
　　磨勘卷宗
　　凡磨勘出各衙门未完文卷曾经监察御史提刑按察司照刷驳问迟错经隔一季之后钱粮不行追徴足备者提调官吏以未足之数十分为率一分笞五十每一分加一等罪止杖一百刑名造作等事可完而不完应改正而不改正者笞四十每一月加一等罪止杖八十受财者计以枉法从重论　若有隠漏不报磨勘者一宗笞四十每一宗加一等罪止杖八十事干钱粮者一宗杖八十每一宗加一等罪止杖一百有所规避者从重论　若官吏闻知事发旋补文案以避迟错者钱粮讣所増数以虚出通闗论刑名等事以増减官文书论同僚若本管上司知而不举及符同作弊者同罪不知情及不同署文案者不坐
　　同僚代判署文案
　　凡应行官文书而同僚官代判署杖八十若因遗失文案而代者加一等若有増减出入罪重者从重论
　　増减官文书
　　凡增减官文书者杖六十若有所规避杖罪以上各加本罪二等罪止杖一百流三千里未施行者各减一等规避死罪者依常律其当该官吏自有所避増减文案者罪同若増减以避迟错者笞四十　若行移文书误将军马钱粮刑名重事紧闗字様传写失错而洗补改正者吏典笞三十首领官失于对同减一等干碍调拨军马及供给边方军需钱粮数目者首领官吏典皆杖八十若有规避故改补者以増减官文书论未施行者各减一等因而失误军机者无问故失并斩若无规避及常行字様偶然误写者皆勿论
　　封掌印信
　　凡内外各衙门印信长官收掌同僚佐贰官用纸扵印面上封记俱各画字若同僚佐贰官差故许首领官封印违者杖一百
　　漏使印信
　　凡各衙门行移出外文书漏使印信者当该吏典对同首领官并承发各杖六十　全不用印者各杖八十干碍调拨军马供给边方军需钱粮者各杖一百因而失误军机者斩
　　漏用钞印
　　凡印钞不行仔细致有漏印及倒用印者一张笞一十每三张加一等罪止杖八十若宝钞库不行用心检闸防胧交收在内者罪亦如之
　　擅用调兵印信
　　凡总兵将军及各处都指挥使司印信除调度军马办集军务行移公文用使外若擅出批帖假公营私照送物货者首领官吏各杖一百罢职役不叙正官奏闻区处
　　信牌
　　凡府州县置立信牌量地逺近定立程限随事销缴违者一日笞一十每一日加一等罪止笞四十　若府州县官遇有催办事务不行依律发遣信牌辄下所属守并者杖一百其防视桥梁圩岸驿传逓铺踏勘灾伤检尸捕贼抄劄之不在此限














　　明防典一百二十八
　　钦定四库全书
　　明防典一百二十九
　　刑部四
　　祭祀
　　明律
</div>
    <div class="pagination">
<a href="明会典_page213.html">上一页</a><span>...</span><a href="明会典_page209.html">209</a><a href="明会典_page210.html">210</a><a href="明会典_page211.html">211</a><a href="明会典_page212.html">212</a><a href="明会典_page213.html">213</a><span class="current-page">214</span><a href="明会典_page215.html">215</a><a href="明会典_page216.html">216</a><a href="明会典_page217.html">217</a><a href="明会典_page218.html">218</a><a href="明会典_page219.html">219</a><span>...</span><a href="明会典_page215.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
