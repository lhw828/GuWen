<!DOCTYPE html>
<html>
 <head>
  <meta charset="utf-8"/>
  <title>
   文献通考 - 第 86 页/共 334 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   文献通考 - 第 86 页/共 334 页
  </h1>
  <div class="content">
   武帝元狩六年四月乙巳，皇帝使御史大夫汤，庙立子闳为齐王，旦为燕王，胥为广陵王。
    古者，封国必告於庙社而册之，示不敢专也。汉制未闻。太史公《三王世家》载武帝从大司马去病之请，册立齐、燕、广陵三王。册书有“庙立”二字，则亦必有告庙之礼云。
    光武建武元年，即皇帝位於高阝，为坛营於高阝之阳，祭告天地。用元始中郊祭故事，六宗群神俱从，末以祖配。天地共犊，馀牲尚约。其文曰：“皇天上帝，后土神，眷顾降命，属秀黎元，为民父母，秀不敢当。群下百僚，不谋同辞，咸曰王莽篡弑窃位，秀发愤兴义兵，破王邑百万众於昆阳，诛王郎、铜马、赤眉、青犊贼，平定天下，海内蒙恩。上当天心，下为元元所归。谶记曰‘刘秀发兵捕不道，卯金修德为天子’。秀犹固辞，至於再，至於三。群下曰：‘皇天大命，不可稽留。’敢不敬承。”
    魏文帝黄初元年十月，汉帝以众望在魏，乃召群公卿士，告祠高庙，使御史大夫张音持节奉玺绶禅位。乃为坛於繁阳，魏王登受禅，燎祭天地、五岳、四渎曰：“皇帝臣丕敢用元牡昭告於皇皇后帝：汉历世二十有四，践年四百二十有六，四海困穷，王纲不立，五纬错行，灵祥并见。推术数者，虑之古道，咸以为天之历数，运终兹世，凡诸嘉祥民神之意，比昭有汉数终之极，魏家受命之符。汉王以神器宜授於臣，宪章有虞，致位於丕。丕震畏天命，虽休勿休。群公庶尹六事之人，外及将士，洎於蛮夷君长，佥曰：‘天命不可以辞拒，神器不可以久旷，群臣不可以无主，万机不可以无统。’丕祗承皇象，敢不钦承。卜之守龟，兆有大横；筮之三易，兆有革兆。谨择元日，与群寮登坛受命玺绶，告类於尔大神。唯尔有神，尚飨永告，兆民之望，祚於有魏世享。”
    建安二十六年，汉中王即位於成都武担之南，为文曰：“惟建安二十六年四月丙午，皇帝备敢用元牡，昭告皇天上帝、后土神：汉有天下，历数无疆。曩者，王莽篡盗，光武皇帝震怒致诛，社稷复存。今曹操阻兵安忍，戮杀主后，滔天泯夏，罔顾天显。操子丕载其凶逆，窃居神器。群臣将士以为社稷堕废，备宜修之，嗣武二祖，龚行天罚。备虽否德，惧忝帝位，询於庶民，外及蛮夷君长，佥曰：‘天命不可以不答，祖业不可以久替，四海不可以无主。’率土式望，在备一人。备畏天明命，又惧汉邦将湮於地，谨择元日，与百寮登坛，受皇帝玺绶。燔瘗，告类於天神。惟神飨祚於汉家，永绥四海。”
    晋武帝太始元年冬十二月，帝受魏禅，设坛於南郊，柴燎告类於上帝。
    按自魏晋以来之君，受禅即帝位，皆有燔燎告天之事。册文大概称述天命人心以自负，而其实则欺孤弱寡以取天下，而矫诬其词耳。故不复录。
    元帝为琅琊王，将即极位告庙，王导书问贺循云：“或谓宜祭坛拜受天命者，或谓直当称亿兆群臣告四祖之庙而行者，若尔，当立行庙。王今固辞尊号，俯顺群情，还依魏晋故事。然魏晋皆禀命而行，不知今进玺当云何？”循答曰：“愚谓告四祖之庙而行。《蜀书》，刘先主初封汉王时，群臣共奏上勋德，承以即位。今虽事不正同，然议可方论。”（导又书曰：“得刁仆射书曰：‘如此，京兆是宣帝祖，章郡是父也。至惠帝为七庙；至怀帝，京兆府君应落。’想足下亦是识。刁侯不欲告惠、怀二帝，不知於礼云何？”循答曰：“古礼及汉氏之初，皆帝帝异庙。即位大事，谒於太祖。故晋文朝於武宫，汉文谒於高庙也。至光武之後，唯有祖宗两庙而已。祖宗两庙，昭穆皆共堂别室。魏晋依之，亦唯立一庙。则一庙之中，苟在未毁，恐有事之日，不得偏有不告。然人不详太庙定议，不敢必据欲依古礼，惟告宣帝一庙。今意以祖宗非一，且太庙合共。事与古异，不得以古礼为断。”）
    太常问：“今封建诸王，为告庙不？知告，庙册与告诸王同异？祝文同不？当以竹册白简？隶书篆书也？”博士孙毓议：“按《尚书 洛诰》：‘王命作册，逸祝册，惟告周公其後。’谓成王巳冠，命立周公後，作为册书《逸诰》，以告伯禽也。又周公请命於三王，乃内册於金之匮中。今封建诸王，裂土树藩，为册告庙，篆书竹册，执册以祝讫，藏於庙；及封王之日，又以册告所封之王。册文不同，前以言告庙，祝文当竹册篆书，以为告庙册，册之文即祝辞也。旧告封王、告改年号故事，事讫，皆当藏於庙，以皆为册书。四时享祀祝文，事讫，不藏，故但礼称祝文，尺一白简隶书而已。”又王珉议云：“中朝大事告天地，先郊後庙。”徐邈云：“天子将出，类乎上帝，造乎祢。如此次则宜先告郊也。”按元帝大兴元年，诏曰：“当先告庙，出便南郊，先人事而後天理，自亲及尊邪？”虞先云：“武王克商，先祭後郊。”贺循议：“告谥南郊，不当用牲。然先告代祖谥於太庙，复有用牲，於礼不正，理不应有牲。告郊庙皆不用牲，牲唯施於祭及祷耳。”徐邈又议云：“按武帝永熙元年，告谥南郊用牲。自江左以来，哀帝兴宁中，简文咸安中告谥，并苍璧制币，告立太子、太孙（邈与范甯书，问：“告定用牲否？《礼》，郊牲在涤三月，此谓常祀耳。宗庙告牲，亦不展刍豢，日既逼，不容得备。又《礼》郊特牲，在涤宫，而稷牛唯具。《传》曰：‘帝牛不吉，则卜稷牛而用之’，如无复九旬之别也。谓今牲至则用，当无疑否？”范甯答云：“《礼》，郊牲必在涤三月。《公羊传》‘养二卜’。二卜者，谓本卜养二牲也。帝牲不吉，则卜稷牲；稷牲不吉，则不郊。盖所以敬天神而後人鬼也，无本郊不涤牲之礼。牲唯其用，非吾所闻也。凡告用制币，先儒有明义也。”）。”
    康帝立，准礼将改元。尚书下侍御史、太常主者、殿中属应告庙，其勒礼官并太史择吉日撰祝文及诸应所用备办，符到奉行。博士徐禅议曰：“按鲁文公之书即位也，僖公未葬。盖改元之道，宜其亲告，不以丧阙。昔代祖受终，亦在谅ウ。既正其位於天郊，必告成命於父祖。事莫大於正位，礼莫盛於改元。《传》曰：‘元，始也，首也，善之长也。’故君道重焉。谓应告。”尚书奏：“按惠帝《起居注》，改永熙二年为永平元年，使持节太尉石鉴告於太庙。前朝明准，不应革易。如禅仪（禅告文曰：“维建元元年正月日，子孝曾孙嗣皇帝讳，谨遣使持节兼太尉某官某甲，敢昭告於皇祖高祖宣皇帝：讳以眇身，属膺明命，为兆人主，惟神器之重，夙夜祗励。夫首元正位，改物承天，先王之典型，建国之大礼。今改咸康八年为建元元年，享祖宗之保，膺乾坤之休灵。敢荐告事，一元大武、芗合、芗萁、嘉荐、庶羞、清涤、清酌，明告於皇祖高祖宣皇帝、穆皇后张氏。尚飨。”告始祖庙等十一室，同辞也。）。”
    宋武帝永初元年六月，受晋禅，即皇帝位於南郊，设坛，柴燎告天。
    齐高帝建元元年四月，受宋禅，即皇帝位於南郊，设坛，柴燎告天。
    梁武帝天监元年四月，受齐禅，即皇帝位於南郊，设坛，柴燎告天（礼官仪，大事遍告七庙，事见下篇）。
    陈武帝永定元年十月，受梁禅，即皇帝位於南郊，柴燎告天。
    齐文宣帝天保元年五月，受魏禅，即皇帝位於南郊，升坛柴燎告天。
    周闵帝元年正月，受魏禅，即天王位柴燎告天。
    隋文帝开皇元年二月，受周禅，即皇帝位於临光殿，设坛於南郊，遣太傅、上柱国、邓公窦炽柴燎告天。是日，告庙。
    唐高祖武德元年五月甲子，帝受隋禅，即皇帝位於太极殿，命刑部尚书萧造兼太尉，告於南郊。
    宋太祖皇帝建隆元年正月，即位，差官告天地、社稷、群祀。祝文曰：维大宋建隆元年，岁次庚申，正月辛丑朔某日，嗣天子臣（御名）谨遣某官某，敢昭告於昊天上帝、皇地：天命不常，惟德是辅。神器大宝，猥集眇躬。钦眷命而不遑，励小心而昭事，灵贶下属，群情乐推。今月四日，已即皇帝位，改国号为大宋，乃改元建隆元年，不敢不告。尚飨。”又遣宗正少卿郭屺以即位告周高祖、世宗庙。
    嘉八年（时英宗已即位），翰林学士王论告天请谥事，言：“谨按《曾子问》曰：‘贱不诔贵，幼不诔长，礼也。唯天子称天以诔之。’《春秋 公羊》说，读诔制於南郊，若云受之於天。然乾兴元年夏，既定真宗皇帝谥，其秋始告天於圜丘。史臣以为天子之谥当集中书、门下、御史台五品以上，尚书四品以上，诸司三品以上，於南郊告天，议定然後连奏以闻。近制唯词臣撰议，即降诏命，庶僚不得参闻，颇违称天之义。臣今拟上先帝之尊谥，欲望明诏有司，稽详旧典，先之郊而後下臣之议，庶先帝之茂德休烈，有以信万世之传。”诏两制详议。翰林学士贾黯等议如奏，从之。
    神宗元丰时，详定礼文所言：“《曾子问》曰，凡告必用牲币，无亲告、祝之别。後世亲告之礼不行，故学者因有‘亲告用牲，史告用币’之文，又谓‘吉告用牲，凶则用币’，皆非《礼经》之制。请应亲祠告天地、宗庙、社稷，并依令用牲。”从之。
    高宗建炎元年五月一日，登极，告於昊天上帝。册文曰：“维靖康二年，岁次丁未，五月庚寅朔，嗣天子臣（御名）敢昭告於昊天上帝：金戎乱华，二帝北狩，天支戚属，混於穹居，宗社罔所凭依，夷夏罔知攸主。臣（御名）以道君皇帝之子，奉宸旨以总六师；握大元帅之权，倡义旅而先诸将。冀清京邑，迎复两宫。而百辟卿士、万邦黎献，谓人思宋德，天眷赵宗，宜以神器属臣（御名）。辞之再四，惧不克负荷，贻羞於来世。九州四海，万口一辞，咸曰不可稽皇天之宝命。栗栗震惕，敢不钦承。尚祈阴相，以中兴於宋祚。”
    绍兴三十二年六月十四日（孝宗即位，未改元），以皇帝登极，奏告天地、宗庙、社稷、景灵宫、天庆观、报恩光孝观、泰一宫、诸陵、绍兴两攒宫。
    是日，皇帝前後殿不视事。其奏告行事官差宰执或侍从官，内太庙、别庙、诸陵差南班宗室节度使以上，两攒宫就差绍兴府南班宗室。馀官及致斋降香祝等，皆依常奏告之礼。其後应奏告并如例。
    淳熙十六年二月五日（光宗即位，未改元），以皇帝登极，奏告天地、宗庙、社稷、景灵宫、诸宫观、诸陵、攒宫。
    绍熙五年七月五日（宁宗即位，未改元），以皇帝登极，奏告如孝、光两朝礼。
    按《国朝会要 告礼门》总序称：“祖宗以来，登位则有告祭。而所记累朝排年告祭之礼，则惟昌陵受禅创业、思陵南京中兴有之。此後则惟孝宗、光宗、宁宗登极有告祭之礼，而太宗以下皆无之。岂轶其纪邪，或孝、光、宁三帝以受内禅故行之，而累朝以谅ウ不克行邪？又即位之後，即亲见於宗庙，行飨祀礼，亦惟孝、光二帝行之，累朝则皆以谅ウ阙其礼云。”
    ○告祭下（巡狩　征伐）
    岁二月，东巡狩，至于岱宗，柴，望秩于山川。协时月正日，同律度量衡，修五礼五玉三帛二生一死贽，如五器，卒乃复。五月，南巡狩，至于南岳，如岱礼。八月，西巡狩，至于西岳，如初。十有一月朔，巡狩至于北岳，如西礼。归，格于艺祖，用特。五载一巡狩（朱子曰：“孟子曰：‘天子诸侯曰巡狩。巡狩者，巡所守也。’岁二月，当巡守之年二月也。岱宗，泰山也。柴望，燔柴以祀天，而遂望祭东方之山川，又各以其秩次而就祭之也。秩者，其牲币、祝号之次第，如五岳视三公，四渎视诸侯，其馀视伯、子、男者也。东后，东方之诸侯也。时谓四时，月谓月之大小，日谓日之甲乙。诸侯之国其有不同者，则协而正之也。”《舜典》《王制》曰：“天子五年一巡守。”注曰：“天子以海内为家，时一巡省之。五年者，虞、夏之制也，周则十二岁一巡守。”“岱宗，东岳。柴，祭天告至也。假，至也。特，特牛也。祖下及祢皆一牛。”疏曰：“谓从始祖下及於祢庙，别皆一牛。郑以经云‘祖祢用特’，恐同用一牛，必知庙每皆一牛者，以《尚书 尧典》云‘归格于艺祖，用特’，祖既用特，明知各用特也。唐、虞及夏，五庙则用五特也；殷用六，周用七也。又《尚书 洛诰》云：‘文王も牛一，武王も牛一。’是各用一牛也。”《郊特牲》：“天子四方，先柴。”）。天子巡守，以迁庙主行，载于齐车，言必有尊也（《曾子问》　迁主详《征伐条》）。天子将出，类乎上帝，宜乎社，造乎祢（帝谓五德之帝，所祭於南郊者。类、宜、造皆祭名，其礼亡。疏曰：“云‘类、宜、造皆祭名’者，按《小宗伯》云：‘凡天地之大灾，类社稷、宗庙，则为位。’郑注云：‘祷祈礼轻，类者，依其正礼而为之。’是类为祭名也。按《尔雅 释天》云：‘起大事，动大众，必先有事乎社而後出，谓之宜。’孙炎注曰：‘求便宜也。’是宜为祭名也。但天道悬远，以事类告之。社主杀戮，故求其便宜；庙为亲近，故以奉至言之，各随义立名也。’”《王制》  朱子曰：“郊祀者，祭昊天之常祭。非常祀，祭告於天，其礼依郊祀为之，故曰类。”）。《校人》：“凡将事于四海山川，则饰黄驹（四海，犹四方也。王巡守过大山川，则有杀驹以祈沈礼与？《玉人》职有宗祝以黄金勺前马之礼。沈，直金反。疏曰：“谓王行所过山川，设祭礼之然後去，则杀黄驹以祭之。山川，地神。土色黄，故用黄驹也。”又曰：“王巡守唯至方岳，不至四海、夷狄，故以四海为四方。《尔雅》云：‘祭山曰县，祭川曰浮沈。’今郑云‘以祈沈’者，总解过山川二事。言‘与’者，《尔雅》据正祭，此则行过之，约与彼同，故云‘与’以疑之也。引《玉人》职者，按彼有大璋、中璋、边璋。过大山川用大璋，过中山川用中璋，过小山川用边璋。下云‘黄金勺，青金外，朱中’，此三璋之勺也。云‘黄金勺’者，即彼三璋之勺。云‘前马之礼’者，以黄金勺酌酒，礼山川在马牲前之礼，引之者，证过山川设礼用马牲之事也。”《夏官》）。”《玉人》：“大璋、中璋九寸，边璋七寸，射四寸，厚寸；黄金勺，青金外，朱中；鼻寸，衡四寸，有缫。天子以巡守，宗祝以前马（射，食亦反。勺，上灼反。衡音横。射，琰出者也。元谓：鼻，勺流也，凡流皆为龙口也。衡，古文‘横’，假借字也。衡谓勺径也。三璋之勺，形如圭瓒。天子巡守，有事山川，则用灌焉。於大山川则用大璋，加文饰也；於中山川用中璋，杀文饰也；於小山川用边璋，半文饰也。其祈沈以马，宗祝亦执勺以先之。《礼》，王过大山川，则大祝用事焉；将有事於四海山川，则校人饰黄驹。大祝音泰。校，尸教反。疏曰：“元谓衡古文为‘横’，谓勺径，破先郑为勺柄。云‘三璋之勺，形如圭瓒’者，圭瓒之形，前注已引汉礼，但彼口径八寸，下有盘径一尺；此径四寸，径既倍狭，明所容亦少，但形状相似耳，故云‘形如圭瓒’也。知‘用灌’者，以其圭瓒灌宗庙，此巡守过山川用灌可知。‘於大山川’已下至‘半文饰’皆无正文，郑君以意解之。云‘祈沈以马’者，取《校人》‘饰黄驹’，故知马也。知‘宗祝亦执勺以先之’者，即引《大祝》职云‘王过大山川，则大祝用事焉’，是大祝用此经黄金勺之事也。”《冬官》）。”《时迈》，巡守告祭柴望也。《般》，巡守而祀四岳、河、海也（《诗序》）。
    《传》：隐公八年，郑伯使宛来归礻方。庚寅，我入礻方。左氏曰：“郑伯请释泰山之祀而祀周公，以泰山之礻方易许田。三月，郑伯使宛来归礻方，不祀泰山也（成王营王城，有迁都之志，故赐周公许田，以为鲁国朝宿之邑，後世因而立周公别庙焉。郑桓公，周宣王之母弟，封郑，有助祭泰山汤沐之邑在礻方。郑以天子不能复巡守，故欲以礻方易许田，各从本国所近之宜。恐鲁以周公别庙为疑，故云已废泰山之祀，而欲为鲁祀周公，逊辞以有求也。许田，近许之田也）。公羊子曰：“邴者何？郑汤沐之邑也。天子有事於泰山，诸侯皆从泰山之下，诸侯皆有汤沐之邑焉（邴，彼命反。从，才用反）。许田者何？鲁朝宿之邑也。诸侯时朝乎天子，天子之郊，诸侯皆有朝宿之邑焉。”梁子曰：“许田者，鲁朝宿之邑也。邴者，郑伯之所受命而祭泰山之邑也。用见鲁之不朝於周，而郑之不祭泰山也（邴、许田，互见之桓公元年）。”
    天子将出征，类乎上帝，宜乎社，造乎祢，礻马于所征之地（礻马，师祭也，为兵祷。其礼亡），受命于祖（告祖也。疏曰：“前文据告行，故曰‘造乎祢’；此据以征伐之事，故云‘受命於祖’，所以重起其文也。然则受命於祖，在造乎祢之先。”），受成于学（疏曰：“谓在学谋论兵事好恶、可否，其谋成定。”）。出征执有罪，反释奠于学，以讯馘告（讯馘，所生获断耳者。疏曰：“以生获解‘讯’，以断耳解‘馘’。讯，言也，执其可言问者。讯是生者，馘是死而截耳者。”）。
    陈氏《礼书》曰：“《诗》曰：‘是类是礻马。’《尔雅》曰：‘类礻马，师祭也。’《礼记》：‘礻马於所征之地。’《公羊》曰：‘甲兵祠兵。’《小宗伯》：‘凡王之会同、军旅、甸役之祷祠，肄仪为位。’《肆师》：‘凡四时之大田猎，祭表貉（读为“阡陌”之“陌”）。’於所立表之处，为师祭造军法者，祷气势之增倍也。其神盖蚩尤，或曰黄帝。《甸祝》：‘掌四时之田表貉之祝号。’《大司马》：‘中春，教振旅。有司表貉，誓民，鼓，遂围禁。中冬，教大阅。既陈，乃设驱逆之车，有司表貉於陈前。’《汉书》称：‘高祖祠皇帝、蚩尤於沛庭。’先儒或以蚩尤为天子，或以为庶人，其详不可以考。然管仲称蚩尤作剑戟，《史记》称皇帝与蚩尤战於阪泉，盖军法之兴，始於此也，故後世祭之。《周官》言‘貉’，《诗》与《礼记》、《尔雅》言‘礻马’其实一也。貉之祭，盖使有司为之，而立表於陈前，肆师为位，甸祝掌祝号，既事，然後誓众而师田焉，《周官》所谓‘表貉誓民’是也。古者，将射则祭侯，将卜则祭先卜，将用火则祭，将用马则祭马祖，然则将师田而祭者，不特为祷而已也。唐制，礻马祭为坛，设瘗坎，皇帝斋於行宫，从官斋於军幕，置甲胄弓矢於神座之侧，建槊於神座之後，而牲币牺象皆有仪度。然古人祭於立表之处，则无坛。其置甲胄弓矢於神座之侧，建槊於神座之後，理或有之。《司几筵》：‘甸役则设熊席，右漆几。’郑氏以为祭貉之礼，误也。”
    《大祝》：“大师，宜于社，造于祖，设军社，类上帝，国将有事于四望，及军归献于社，则前祝（疏曰：“此经六事，皆大祝所掌。言‘大师’者，王出六军，亲行征伐，故云‘大师’。云‘宜于社’者，军将出，宜祭於社，即将社主行；不用命，戮于社。云‘造于祖’者，出必造，即七庙俱祭，取迁庙之主行，用命赏于祖，皆载于齐车。云‘设军社’者，此则据社在军中，故云‘设军社’。云‘类上帝’者，非常而祭曰‘类’。军将出，类祭上帝，告天将行。云‘国将有事于四望’者，谓军行所过山川，造祭乃过。‘及军归献于社’者，谓征伐有功，得囚俘而归，献捷於社。云‘则前祝’者，此经六事，皆大祝前辞。”《春官》下《小宗伯》：“若大师，则帅有司而立军社，奉主车；若军将有事，则与祭，有司将事于四望。”注曰：“有司，大祝也。王出军，必先有事於社及迁庙，而以其主行。社主曰‘军社’，迁主曰‘祖’。《春秋传》曰：‘军行祓社衅鼓，祝奉以从。’《曾子问》曰：‘天子巡守，以迁庙主行，载于齐车，言必有尊也。’《书》曰：‘用命赏于祖，不用命戮于社。’社之主，盖用石为之。奉谓将行。‘军将有事’，将与敌合战也。”疏曰：“郑知有司是大祝者，按《大祝》职云‘大师，国将有事於四望’，与此义同，故知有司大祝。军事是司马所掌，故知司马实典主其事也。”社主见《地篇 社稷条》）。”《量人》：“营军之垒舍，量其市、朝、州、涂、军社之所里（量音亮，或音良。军壁曰垒。郑司农云：“量其市朝州涂，环市朝而为道也。”元谓：“州，一州之众。二千五百人为师，每师一处。市也，朝也，州也，皆有道以相之。军社，社主在军者。里，居也。”疏曰：“此为出军之时，所为量度之事。军行之所拟停之处，皆为垒壁，恐有非常，故云‘军壁曰垒’也。先郑意环市朝而为道，不释州义，故後郑不从，以一州则一师，每一师各自一处，各立市朝。州即师也，皆有道以相凑之，若然，未必环绕为路也。在军不用命，戮于社，故将社之石主而行，所居皆有步数，故职在量人。”《夏官》上）。”《大司马》：“若大师，则掌其戒令，莅大卜，帅执事莅衅主及军器（大师，王出征伐也。莅，临也。临大卜，卜出兵吉凶也。《司马法》曰：“上卜下谋，是谓参之。”主谓迁庙之主及社主在军者也。军器，鼓、铎之属。凡师既受甲，迎主於庙，及社主祝奉以从，杀牲以血涂主及军器，皆神之。疏曰：“按《小子》职云‘衅邦器及军器’，彼官衅之，而大司马临之。又曰：“郑知‘临大卜’者，按《大卜》云：‘掌龟之八命，一曰征。’云‘《司马法》曰：上卜下谋，是谓参之’者，卜在庙，又龟有神，故云上卜；谋人在下，故云下谋；君居其中，故云参也。”）。若师有功，则左执律，右秉钺，以先恺乐献于社（功，胜也。律所以听军声，钺所以为将威也。先，犹道也。兵乐曰恺。献于社，献功於社也。《司马法》曰：“得意则恺乐恺歌，示喜也。”郑司农云：“城濮之战，《春秋传》曰：‘振旅，恺以入于晋。’”濮音卜。疏曰：“云‘律所以听军声’者，《大师》职文。彼初出军时，大师执听；至此克胜，司马执之。”）。若师不功，则厌而奉主车（厌，於涉反。郑司农云：“厌，谓厌冠丧服也。军败则以丧礼，故秦伯之败於ゾ也，《春秋传》曰：‘秦伯素服郊次，乡师而哭。’”元谓：“厌，伏冠也。奉，犹送也，送主归於庙与社。”ゾ，户交反。乡，许亮反。疏曰：“元谓‘厌伏冠也’者，按下《曲礼》云：‘厌冠不入公门。’以其丧冠反吉，冠於武上，向内缝之；丧冠於武下，向上缝之。以伏冠在武，故得厌伏之名。”同上）。”《肆师》：“凡师、甸，用牲于社、宗，则为位（甸音田。社，军社也。宗、迁主也。疏曰：“师谓出师征伐，甸谓四时田猎。二者在外，或有祈请，皆当用牲社及宗时，皆肆师为位祭也。”又曰：“云‘社军社也’者，在军不用命，戮于社；又君以军行，祓社衅鼓，故名军社也。郑知‘宗迁主’者，《曾子问》云：‘师行必以迁庙主行，载于齐车。’故知迁主也。”《小宗伯》：“凡王之会同、军旅、甸役之祷祠，肄仪为位。”疏曰：“数者祷祠，皆须豫习威仪乃为之，故云‘肄仪’也。当习威仪之时，则小宗伯为位也。”）。类造上帝，封于大神，祭兵于山川，亦如之（造犹即也。为兆以类礼，即祭上帝也。类礼，依郊祀而为之者。封谓坛也。大神，社及方岳也。山川，盖军之所依止。疏曰：“诸文皆云‘造于祢，类于上帝’，造属於祢，此以类、造同云‘於上帝’，则造与类同属於上帝，故郑云‘造犹即’，与造门之造同也。云‘为兆以类礼，即祭上帝’者，若依国四郊，则自有寻常兆域，今战讫而祭，故须新为坛兆，故云‘为兆’也。云‘大神，社及方岳’者，大神文在‘上帝’下，而云封祭之，明是社也。知兼有方岳者，见《小宗伯》云军将有事於四望，谓将战时；今战讫所告，明兼祭方岳，方岳即四望也。云‘山川，盖军所依止’者，以其山川众多，不可并祭，军旅思险阻，军止则必依山川，故知祭军所依止者也。”）。凡师不功，则助牵主车（助，助大司马也。谓师无功，肆师助牵之，恐为敌所得。疏曰：“主中有二：为社之石主，迁庙木主也。《大司马》职云：‘若师不功，则厌而奉主车。’故知肆师助大司马也。”《春官》上）。”《小祝》：“大师，掌衅祈号祝（疏曰：“祈号祝者，将出军祷祈之礼，皆小祝号以读祝辞。”）。有寇戎之事，则保郊祀于社（故书“祀”或作“&lt;瓦&gt;”。郑司农云，谓保守郊祭诸祀及社，无令寇侵犯之。元谓“保”、“祀”互文，郊社皆守而祀之，弥灾兵。&lt;瓦&gt;音祀。令，力呈反。弥依注音敉，亡尔反。疏曰：“元谓‘保、祀互文’者，郊言保守，亦祀；社言祀，亦保守，故云‘郊社皆守而祀之’。云‘弥灾兵’者，经言有寇戎之事，则亦是灾兵，故引《小祝》弥灾兵而解之。”《春官》下）。”
    《传》：“是类是礻马，师祭也（“是类是礻马”，《诗 大雅 皇矣篇》文也。师祭者，言用师出征之祭名也。《王制》云：“天子将出征，类于上帝，礻马于所征之地”也。《尔雅》）。”帅师者受命于庙，受于社（，市轸反。疏曰：“《释文》云：‘起大事，动大众，必先有事乎社而後出，谓之宜。’《大宗伯》：‘以番之礼，亲兄弟之国。’今言受於社，明是祭社之肉，盛於器，赐元帅也。《地官 掌蜃》：‘祭祀共蜃器之蜃。’郑元云：‘蜃，大蛤。之器，以蜃饰，因名焉。’盛音成。闵公二年《左氏传》）。君以军行，祓社衅鼓，祝奉以从（祓音弗。衅，许靳反。从，如字。师出，先有事祓祷於社，谓之宜社。於是杀牲，以血涂鼙，为衅奉。奉，社主也。鼙，步西反。疏曰：“《尚书 甘誓》云：‘用命赏于祖，弗用命戮于社。’孔安国云：‘天子亲征，必载迁庙之祖主及社主行。有功则赏于祖前，示不专也；不用命奔北者，则戮之於社主前。社主阴，阴主杀，亲祖、严社之义也。’是军行必载社主行，故祝官奉主以从。”定公四年《左氏传》）。《曾子问》曰：“古者师行，必以迁庙主行乎？”孔子曰：“天子巡守，以迁庙主行，载于齐车，言必有尊也。今也，取七庙之主以行，则失之矣（齐，侧皆反，注及下同。齐车，金路。疏曰：“按《齐仆》云：‘掌驭金路。’《大驭》：‘掌驭玉路。’凡祭祀皆乘玉路，齐车则降一等，乘金路也。迁庙主行，皇氏云：谓载新迁庙之主。”馀见《宗庙篇》上）。《曾子问》曰：“古者，师行无迁主，则何主？”孔子曰：“主命。”问曰：“何谓也？”孔子曰：“天子、诸侯将出，必以币帛、皮圭告于祖祢，遂奉以出，载于齐车以行。每舍，奠焉而后就舍（以脯醢礼神，乃敢即安也。所告而不以出，即埋之。疏曰：“以曾子不解‘主命’之意，故孔子答以‘主命’之义，云：天子诸侯将出，必以币帛、皮圭告祖祢之庙，告讫，遂奉此币帛、皮圭以出於庙，载于齐车金路以行。每至停舍之处，先以脯醢奠此币帛、皮圭，而後始就停舍之处。行还反後，必陈此币帛、皮圭於祖祢主前以告神，又设奠祭。既卒，敛此币帛、皮圭，埋诸两阶之，乃复而出。盖贵此主命故也。”）。反必告，设奠卒，敛币玉藏诸两阶之乃出，盖贵命也（《礼记》）。”庶子之正於公族者（正者，政也。庶子，司马之属，掌国子之ヘ，为政於公族者），其在军，则守於公祢（谓从军者。公祢，行主也。所以迁主，言祢，在外亲也。疏曰：“此一节明庶子从行在军之事。则守於公祢者，公祢谓迁主载在齐车，随公行者也。庶子官既从在军，故守於公齐车之行主也。行主是迁主，而呼为祢者，既在国外，欲依亲亲之辞。”《文王世子》  “战则守於公祢，孝爱之深也”。注曰：“行主，君父之象。”同上）。敢用元牡，敢昭告于上天神后，请罪有夏（牡，茂后反。明告天问桀：百姓有何罪而加虐乎？疏曰：“孔安国注《论语》云，殷家尚白，未变夏礼，故用元牡。”《汤诰》）。予小子夙夜祗惧，受命文考，类于上帝，宜于冢土，以尔有众，底天之罚（疏曰：《王制》云：‘天子将出，类乎上帝，宜乎社，造乎祢。’此受命文考，即是造乎祢者。《王制》以神尊卑为次，故先言帝、社，後言祢；此以庙是己亲，若言家内私议，然後告天，故先言受命文考，而後言类于上帝。”《泰誓》上）。底商之罪，告于皇天、后土、所过名山大川（疏曰：“《礼》，天子出征，必类帝、宜社。此告皇天、后土，即《泰誓》上篇‘类于上帝，宜于冢土’，故云后土，社也。自周《商》，路过河、华，故知所过名山，华岳，大川，河也。山川大乃有名，名大互言之耳。”），曰：“惟有道曾孙周王发，将有大正于商（告天地、山川之辞。大正，以兵征之也。疏曰：“自称‘有道’者，圣人至公，为民除害，以纣无道，言己有道，所以告神求助，不得饰以谦辞也。称‘曾孙’者，《曲礼》说诸侯自称之辞云：‘临祭祀，内事曰孝子某侯某，外事曰曾孙某侯某。’哀二年《左传》，蒯贵祷祖，亦自称曾孙，皆是言已承籍上祖奠享之意。”）。子小子既获仁人，敢祗承上帝，以遏乱略（仁人谓太公、周、召之徒。略，路也。言诛纣敬承天意，以绝乱路）。华夏蛮貊，罔不率俾恭天成命（冕服采章曰华，大国曰夏，及四夷皆相率而使奉天成命），肆予东征，绥厥士女（此谓十一年会孟津还时）。惟其士女，篚厥元黄，昭我周王（言东国士女筐篚盛其丝帛，奉迎道次，明我周王为之除害），天休震动，用附我大邑周（天之美应，震动民心，故用依附我）。惟尔有神，尚克相予，以济兆民，无作神羞（《周书 武成》）。”惟一月壬辰，旁死魄。越翼日，癸巳，于征伐商（疏曰：“此历叙伐纣往反祀庙、告天时日，说武功成之事也。一月壬辰旁死魄，谓伐纣之年，周正月辛卯朔，其二日是壬辰也。翼日，癸巳，王朝步自周，干征伐商，谓正月三十日发镐京，始东行也。其月二十八日戊午，渡河，《泰誓序》云‘一月戊午，师渡孟津’，《泰誓》中篇云‘惟戊午，王次于河朔’是也。二月辛酉朔，甲子，杀纣，《牧誓》云‘时甲子昧爽，乃誓’是也。其年闰二月庚寅朔，三月庚申朔，四月己丑朔。厥四月，哉生明，王来自商，至于丰，谓四月三日，月始生明，其日当是辛卯也。丁未，祀于周庙，四月十九日也。越三日庚戍，柴望，二十二日也。正月始往伐，四月告成功。史叙其事，见其功成之次。”）。厥四月，哉生明，王来自商，至于丰。（疏曰：“生明、死魄，俱是月初。上云死魄，此生明，魄死而明生，互言也。”）丁未，祀于周庙，邦甸侯卫骏奔走，执豆笾（四月丁未，祭告后稷以下，文考文王以上七世之祖。骏，大也。邦国甸侯卫服诸侯，皆大奔走於庙执事。”）。越三日庚戌，柴望，大告武成。”（燔柴郊天，望祀山川。先祖後郊，自近始。《武成》）牧之野，武王之大事也。既事而退，柴於上帝，祈於社，设奠於牧室（疏曰：“既事而退者，既战罢而退也。柴於上帝者，谓燔柴以告天。祈於社者，陈祭以告社也。设奠於牧室者，设此奠祭於牧野之馆室，以告行主也。”），遂率天下诸侯，执豆笾，逡奔走。（逡，息俊反，疾也。《周颂》曰：“骏奔走在庙。”）追王大王父、王季历、文王昌，不以卑临尊也（追王，於况反。，丁但反。父音甫。不以诸侯之卑号临天子也。《礼记 大传》）。庄公八年春，王正月甲午，治兵（治兵於庙，习号令，将以围成阝。疏曰：“治兵於庙，欲就尊严之处，使之畏威用命耳。但军旅之众，非庙内所容，止应告於宗庙，出，在门巷习之。昭十八年，《传》称郑人简兵大搜，将为搜除。杜云：‘治兵於庙，城内地迫，故除广之。’是告於庙，习於巷也。下有围成阝，知治兵为围成阝也。”）。左氏曰：“治兵於庙，礼也。”公及诸侯从刘康公、成肃公会晋侯伐秦，成子受於社，不敬（，市轸反。，宜社之肉也，盛以蜃器，故曰。宜，出兵祭社之名）。刘子曰：“吾闻之，民受天地之中以生，所谓命也。是以有动作礼义威仪之则，以定命也。能者养之以福（养威仪以致福），不能者败以取祸。是故君子勤礼，小人尽力。勤礼莫如致敬，尽力莫如敦笃。敬在养神，笃在守业。国之大事，在祀与戎，祀有执番（番，祭肉。尽，津忍反，下同。番音燔），戎有受，神之大节也（交神之大节）。今成子惰，弃其命矣，其不反乎！”（为成肃公卒于瑕张本。疏曰：“天地之中，谓中和之气也。民者，人也。言人受天地中和之气，以得生育，所谓命也。命者，教命之意，若有所禀受之辞，故《孝经》说云‘命者，人所禀受’，是也。”成公十三年《左氏传》）晋侯伐齐，将济河，献子以朱丝系玉二而祷曰：“齐环怙恃其险，负其众庶（双玉曰。环，齐灵公名。负，依也），弃好背盟，陵虐神主（神主，民也。谓数伐鲁，残民人）。曾臣彪将率诸侯以讨焉（彪，晋平公名。称臣者，明上有天子，以谦告神。曾臣犹末臣），其官臣偃实先後之（守官之臣。偃，献子名）。苟捷有功，无作神羞，官臣偃无敢复济（偃信巫言，故以死自誓）。惟尔有神裁之！”沈玉而济（襄公十八年《左氏传》）。晋伐郑，楚子救郑，遇於鄢陵。楚子登巢车以望晋军（巢车，车上为橹。疏曰：“《说文》云：‘巢车，高车加巢，以望敌也。橹，泽中守草楼也。’是巢与橹俱楼之别名。”），子重使太宰伯州犁侍於王後。王曰：“聘而左右，何也？”曰：“召军吏也。”“皆聚於中军矣！”曰：“合谋也。”“张幕矣！”曰：“虔卜於先君也（虔，敬也）。”“彻幕矣！”曰：“将发命也。”“甚嚣，且尘上矣！”曰：“将塞井夷（夷，平也）灶而为行也。”“皆乘矣，左右执兵而下矣！”曰：“听誓也（疏曰：“兵车，唯元帅在中，御者在左也；其馀将帅，皆御者在中，将帅在左也。左右执兵而下，唯御者持车不下也。”）。”“战乎？”曰：“未可知也。”“乘而左右皆下矣！”曰：“战祷也（祷，请於鬼神。成十六年《左氏传》）。”楚子围许，许男面缚衔璧，大夫，士舆榇（缚手於後，唯见其面，以璧为贽，手缚故衔之。榇，棺也。将受死，故）。楚子问诸逄伯（逢伯，楚大夫），对曰：“昔武王克殷，微子启如是。武王亲释其缚，受其璧而祓之（祓，除凶之礼。疏曰：“《周礼》，女巫掌岁时祓除。谓之祓除，明是除凶之礼也。”），焚其榇，礼而命之，使复其所。”楚子从之（僖公六年《左氏传》）。郑子展、子产伐陈，入之。子展命师无入公宫，与子产亲御诸门。陈侯使司马桓子赂以宗器。陈侯免，拥社（御，鱼目反。免音问。拥，於勇反。拥社，抱社主，示服。免，丧服），使其众，男女别而累，以待於朝（累，自囚系以待命）。子展执絷而见（絷，陟立反。见，贤遍反。见陈侯），再拜稽首，承饮而进献（承饮，奉觞，示不失臣敬）。子美入，数俘而出（数，所主反。子美，子产也。但数其所获人数，不将以归）。祝祓社，司徒致民，司马致节，司空致地，乃还（祓，除也。节，兵符。陈乱，故正其众官，修其所职，以安定之，乃还也。疏曰：“《周礼》有掌节之官。节为兵符，若今之铜虎符、竹使符也。陈国既乱，致使官司废阙，民人分散，符节失亡，故令陈之司徒招致民人，司马集致符节，司空检致土地，使各依其旧，师乃回还也。刘炫云：‘陈国既乱，民节与地非复陈有。子展、子产心不灭陈，各使巳之官属以安定之乃还也。’”襄公二十五年《左氏传》）。楚子败晋师于必阝，潘党曰：“君盍筑武军，而收晋尸，以为京观（观，古乱反。积尸封土其上，谓之京观）？”楚子曰：“古者，明王伐不敬，取其鲸鲵而封之，以为大戮，於是乎有京观，以惩淫慝（鲵，五兮反。鲸鲵，大鱼名。以喻不义之人，吞食小国）。今罪无所，而民皆尽忠以死君命，又何以为京观乎？”祀於河，作先君宫，告成事而还（《传》言楚庄有礼，所以遂兴。宣公十有二年《左氏传》）。
    《孔丛子》：问军礼，曰：“天下有道，礼乐征伐自天子出。必以岁之孟秋，赏军帅武人於朝，简练杰俊，任用有功，命将选士，以诛不义。於是孟冬以级授军，司徒扑，北面而誓之。誓於社，以习其事。先期五日，大史誓於祖庙，择吉日斋戒，告於郊、社稷、宗庙。既筮，则献兆於天子天子。使有司以特牲告社，告以所征之事而受命焉。舍奠於帝学以受成，然後乃类上帝，柴於郊以出。以齐车载迁庙之主及社主，行大司马职奉之；无迁庙主，则以币帛、皮圭告於祖祢，谓之主命，亦载齐车。凡行主皮圭、币帛，皆每舍奠焉，而後就舍。主车止於中门之外，外门之内，庙主居於道左，社主居於道右。其所经名山、大川，皆祭告焉。天子命将出征，亲齐盛服，设奠於祖以诏之。大将先入，军吏毕从，皆北面再拜稽首，而受天子当阶南面命授之节钺。大将受，天子乃东向西面而揖之，示弗御也。然後告大社，冢宰执蜃，宜於社之右，南面授大将。大将北面稽首再拜而受之，承所颁赐於军吏。其出不类，其克不礻马。战之所在，有大山川则祈焉。祷克於上帝，捷则报之。振旅复命，简异功勤，亲告庙告社，而後朝。及至敌所，将战，大史卜战日，卜右、御。战日，将帅陈列车甲卒伍於军门之前，有司读诰誓使周，定三令五申。既卒，遂祷战，祈克於上帝，然後即敌。将士战，全已克敌，使择吉日，复礻马於所征之地，柴於上帝，祭社奠祖，以告克者，不顿兵伤士也。战不克，则不告也。凡类礻马皆用甲、丙、戊、庚、壬之刚日。有司简公行赏，不稽於时。其用命者，则加爵受赐於祖奠之前；其奔北犯令者，则加刑罚，戮於社主之前。然後鸣金振旅，有司遍告捷於时所有事之山川。既至，舍於国外三日，齐以特牛，亲格於祖祢然後入，设奠以反主。若主命，则卒敛玉埋之於庙两阶，反社主如初迎之礼。舍奠於帝学，以讯馘告。大享於群吏，用备乐，享有功於祖庙，舍爵策勋焉，谓之饮至。此天子亲征之礼也。祈胜之礼：命勇谋之将以御敌，先使之迎於敌所从来之方，为坛祈克乎五帝。衣服随其方色，执事人数从其方之数，牲则用其方之牲。祝史告於社稷、宗庙、邦域之内名山大川。君亲素服誓众於太庙曰：“某人不道，侵犯大国，二三子尚皆同心比力，死而守。”将帅稽首再拜受命，既誓，将帅勒士卒，陈於庙之右（陈，去声）。君立太庙之庭，祝史立於社，百官各警其事，御於君以待命。乃大鼓於庙门，诏将帅命卒习射三发，击刺三行，告庙用兵於敌也。五兵备效，乃鼓而出以即敌。此诸侯应敌之礼也”
    汉高祖起兵为沛公，祠黄帝、祭蚩尤於沛庭而衅鼓旗。
    武帝元狩四年，大将军卫青、将军霍去病伐匈奴，至幕北，围单于，斩获虏首七万级，封狼居胥山乃还（师古曰：“登山祭天，筑土为封，刻石纪事，以彰汉功。”）。
    元鼎五年，帝为伐南越，告祷於泰一，以牡荆画幡日月北斗登龙，以象泰一三皇，为泰一锋旗（注见《祭星门》）。命曰“灵旗”。为兵祷，则太史奉以指所伐国。
    《汉祀令》：天子行有所之，出河，沈用白马、璧各一，衣以缯缇五尺；祠用脯二束、酒六斗、盐一升。涉渭、灞、泾、洛、他名水如此者，沈璧各一，律在所给祠具及行沈祠。他川水，先驱投石，少府给璧。不满百里者不沈。
    《汉仪》：立秋之日，自郊礼毕，始扬威武，斩牲於东门，以荐陵庙。其仪：乘舆御戎路，白马朱鬣，躬执弩射牲，牲以鹿は。太宰令、谒者各一人，载以获车，驰送陵庙，于是乘舆还宫，遣使者赍束帛，以赐武官。武官肄兵，习战阵之仪、斩牲之礼，名曰“ァ（敕俱反）刘”。兵、官皆肄《孙吴兵法》六十四阵。既还，公卿以下陈雒阳前街，乘舆到，公卿以下拜，天子下车，公卿亲识颜色，然後还宫。古语曰“在车下车”，则惟此时施行。汉世率以为常，至献帝建安二十一年，魏国有司奏：“古四时讲武皆於农隙。汉西京承秦制，三时不讲，惟十月都讲。今金革未偃，士众素习，可无四时讲武，但以立秋择吉日大朝车骑，号曰阅兵。上合礼名，下承汉制。”奏可。是冬，阅兵，魏王亲执金鼓，以令进退。
    按：古者，天子之巡狩也，出则类祭，反则告至。其征伐也，出则类礻马，入则振旅。皆有事於天地、祖宗，其礼至不轻也。自汉而後，则无闻焉，惟巡狩所至，则祠其名山大川，而讲武之祭，则只於平时教阅之际行之。至於征伐，则亦无治兵、振旅之礼矣。
    魏文帝黄初元年七月，将东巡。以大军当出，使太常以特牛告南郊。
    梁武帝时，礼官司马筠议：“自今大事遍告七庙，小事止告一室。”於是议以封禅、南北郊、祀明堂、巡省四方、御临戎出征、皇太子加元服、寇贼平荡、筑宫立阙、纂戎、戒严，合十一条，则遍告七庙。讲武、修宗庙明堂、临轩封拜公王、四夷款化贡方物、诸公王以僭削封及诏封王绍袭，合六条，则告一室。帝从之。
    後齐，天子亲征纂严，则服通天冠，文物充庭。有司奏更衣，乃入，冠武弁，左貂附蝉以出。誓讫，择日备法驾，乘木辂，以造於庙。载迁庙主於斋车，以俟行。次宜於社，有司以毛血衅军鼓，载帝社石主於车，以俟行。次择日陈六军，备大驾，类於上帝。次择日祈后土、神州、岳镇、海渎、源川等。乃为坎盟，督将列牲於坎南，北首。有司坎前读盟文，割牲耳，承血。皇帝受牲耳，遍授大将，乃於坎；又歃血，歃遍，又以坎。礼毕，埋牲及盟书。又卜日，建牙旗於单，祭以太牢。及所过名山、大川，使有司致祭。将届战所，卜刚日，备元牲，列军容，设柴於辰地，为单而礻马祭。大司马奠矢，有司奠毛血，乐奏《大》之音。礼毕，彻牲，柴燎之。战前一日，皇帝祷祖，司空祷社。战胜，则各报以太牢。又以太牢赏用命战士於祖，引功臣入旗门，即神庭而授版焉。又罚不用命於社，即神庭行戮讫，振旅而还。格庙诣社讫，择日行饮至礼，文物充庭。有司执简，纪年号月朔，陈六师凯入格庙之事，饮至策勋之美，因述其功，不替赏典焉。
    隋制，行幸所过名山、大川，则有司致祭，岳渎以太牢，山川以少牢。亲征及巡狩，则类上帝、宜社、造庙，还礼亦如之。将发轫，则祭。其礼：有司於国门外委土为山象，设埋坎。有司刳羊，陈俎豆。驾将至，委奠币，存脯醢，加羊於，西首。又奠酒解羊，并馔埋於坎。驾至，太仆祭两轵及轨前，乃饮，授爵，遂轹上而行。
    开皇八年，以伐陈，有事於太庙。帝亲饯将士，陈师誓众。
    九年四月，帝幸骊山，亲劳旋师。诸军凯入，献俘於太庙。
    炀帝大业七年，征辽东，亦行类帝、宜社之礼。
    唐高祖武德元年，秦王平薛仁杲凯旋，献俘於太庙。
    三年，秦王破宋金刚，复并州地，凯旋，献捷於太庙。
    四年，秦王平东都，被金甲，陈铁马一万、甲士三万，俘王世充、窦建德及隋神器、辇辂，献捷於太庙。
    太宗贞观四年，李靖俘颉利可汗，献捷於太庙。
    高宗总章元年，以高丽平，献俘於含光殿；大会李及部将以下，献俘於昭陵，乃备军容。奏凯歌於京城，献於太庙。以後征四夷，讨叛臣有功，皆献俘太庙。
    仪凤二年，太常以仲春告祥瑞於太庙。高宗令礼官徵求故实，太常博士贾大隐对曰：“古者，祭以首时，荐用仲月。近代相承，元日奏祥瑞，二月然後告於庙，盖缘告必有荐，便於礼也。又检贞观以来敕令无文，礼司因循，不知所起。”上令依旧行焉。
    宋太祖皇帝建隆元年四月，太常礼院言：“车驾征潞州，出宫日，请遣官告天地、太庙、社稷，城门外祭用羝羊一，所过州府河桥及名山大川、帝王名臣陵庙去路十里内者，各令本州以香祭告。”从之。六月，平泽潞，及车驾还宫，皆遣官奏告天地、太庙、社稷，仍祭祓庙、泰山庙、城隍庙。
    其年十月征扬州，及太平兴国四年征河东，并用此礼。
    古者，天子巡狩出征，有亲告宗庙之礼，宋朝因之。故幸西京，封泰山，祠后土，谒太清宫，皆亲告太庙。三岁皇帝行郊祀，及每岁祈上帝，祀感生帝，雩祭，祀方丘，明堂大飨，祭神州地，祀圜丘，并遣官告祖宗配侑之意。他大事，自祖宗以来，登位，改名，上尊号，改元，立皇后、太子，皇子生，纳降，献俘，亲征，籍田，朝陵，肆赦，河平，大丧，上谥，山陵，园陵，庙，皆遣官奏告天地、宗庙、诸陵，及告社稷、岳渎、山川、宫观、在京十里内神祠。其仪用牺樽、豆、笾各一（实以酒、脯、醢。宫观以素馔、时果），祝版，币帛，行一献礼。
    乾德三年，太常礼院言：“孟昶到阙日，请差官奏告太庙、社稷。”从之。
    开宝四年，平广南，刘钅长赴阙，奏告如孟昶例。
    太宗太平兴国四年五月，诏遣直史馆石熙古还上都，以平晋告宗庙。七月，刘继元至，命宰臣薛居正摄太尉，行告庙礼。遣通事舍人薛文宝引继元及伪命官以献。
    太平兴国五年十一月，太常礼院言：“车驾北征，请出宫前一日，遣官祭告天地於圜丘，其礼特牲；太庙、太社、太稷坛用太牢；望祭五岳、四渎、名山、大川於四郊，磔风於风伯坛，祀雨师於本坛，祷马於马祖坛，祭蚩尤及礻马牙於北郊，并用少牢；祭北方天王於北郊，迎气坛用香柳枝、灯油、乳粥、苏蜜、饼果。”从之，仍遣内侍一人监祭。
    真宗咸平六年，车驾北征，亦用此例。
    景德元年，上封事者言：“按《开元礼仪鉴》云：‘车驾行幸，路次有名山、大川，去三十里内则祭之；名臣，十里内则祭之。’今朝陵有期，缘州县所记山川、祠宇，名多伪俗，望委礼官先检详事迹以闻。”可下太常礼院。礼院言：“同开封府、孟郑州所供山川神祠，除京城神祠旧系祀典者，今约定祠宇，请下逐州差官依礼致祭。”从之。
    哲宗元二年九月，熙河路经略总管司擒西蕃大酋领鬼章以献，诏差左谏议大夫孔文仲告永裕陵。
    高宗绍兴六年八月，太常寺言：“车驾巡幸建康，进发前二日，遣官奏告天地、宗庙、社稷、应临安府载在祀典神；出国城日祭，用羝羊、祝文，并致祭沿路桥梁、十里内神祠、名山、大川。”从之。
    三十一年，诏：“金人败盟，朝廷兴师，合奏告天地、宗庙、社稷，令太常寺条具。”
    寻具到：“合奏告天地、社稷、九宫贵神、五福十神。泰一差宰执，宗庙差亲王，诸陵攒宫差宗室节度使及正佐以上行奏告礼；及遣官祭告蚩尤、马祖、北方天王、五岳、四渎、名山、大川；并令招讨使行礻马祭之礼。”并从之。
    宁宗开禧二年五月，以兴师北伐，奏告天地、宗庙、社稷、宫观、九宫贵神、五岳、四渎、风伯、雨师、北方天王、马祖、蚩尤。
    二年三月，吴曦叛逆就诛，奏告天地、宗庙、社稷。
    ●卷九十 郊社考二十三
    ○杂祠淫祠
    《大宗伯》，以辜祭四方百物（，孚逼反。注疏见《四方礼》。《春官 鬯人》，凡祭祀事用散。注疏见《祭器条》）。《鼓人》，凡祭祀百物之神，鼓兵舞、舞者（兵谓干戚也。，列五采缯为之，有秉。皆舞者所执，疏曰：“云‘鼓兵舞舞’者，天地之小神，所舞不过此兵舞、舞二事。按下《舞师》，山川用兵舞，社稷用舞。今此小神等，若义近山川者，舞兵舞；义近社稷者，舞舞。故六舞之中，唯言此二舞而已。按《司兵》云：‘祭祀，授舞者兵。’郑亦云：‘授以朱干、玉戚。’必知兵舞是干戚者，见《礼记 乐记》云‘干戚之舞’，《祭统》又云‘朱干玉戚’，并是《大武》之舞，是知兵舞干戚也。又知舞‘列五采缯为之，有秉’者，按《乐师》注‘析五采缯，今灵星舞子持之’，是举今以晓古，故知之也。”《地官》）。一献质（谓祭群小祀也。疏曰：“祭群小祀最卑，但一献而己，其礼质略。”），一献孰（一献，祭群小祀也，孰而已。并《礼器》）。王祭群小祀则元冕（群小祀，林泽、坟衍、四方百物之属。元者，衣无文，裳刺黻而已。凡冕服皆元衣裳。疏曰：“以其祭服，衣本是元。今元冕一章，仍以元为名，明衣上无画；一章者，刺黻於裳而已。”）。
    周立寿星祠於下杜、亳（亳，汤所都，济阴亳县。师古曰：“亳即京兆亳县，有亳亭，非汤之都也。”），时奉焉。又立杜主祠，因宣王杀杜伯射王，故周人尊其鬼，以岁时奉祠。
    惠王十五年，有神降於莘（惠王十五年，鲁庄公三十二年。降，下也，言自上而下，有声像以接人也。莘，虢地也）。王问於内史过（内史，周大夫；过，名也。掌爵禄废置及策命诸侯、孤、卿，大夫也）曰：“是何故？固有之乎（故，事也。固犹常也）？”对曰：“有之。国之将兴，其君齐明衷正（齐，一也。衷，中也），精洁惠和，其德足以昭其馨香（惠，爱也。馨香，芳馨之升闻也），其惠足以同其民人（同，一也）。神享而民听，民神无怨，故明神降之，观其政德而均布福焉。国之将亡，其君贪冒辟邪，淫荒怠，粗秽暴虐；其政腥臊，馨香不登（腥臊，臭恶也。登，上也。若馨香不上闻於神，神不享也。《传》曰：“黍稷非馨，明德唯馨。”）；其刑矫诬（以诈用法曰矫，加诛无罪曰诬），百姓携贰（携，离；贰，二心也）。明神不蠲（蠲，洁也），而民有远志（欲叛也），民神怨痛，无所依怀（怀，归也），故神亦往焉，观其苛慝而降之祸（苛，烦也。慝，恶也）。是以或见神以兴，亦或以亡。昔夏之兴也。融降於崇山（融，祝融也。崇，崇高山也。夏居阳城，崇高所近也）；其亡也，回禄信於&lt;耳今&gt;隧（回禄，火神。再宿为信。&lt;耳今&gt;隧，地名）。商之兴也，杌次於丕山（杌，鲧也。过信曰次。丕，大。邳山在河东）；其亡也，夷羊在牧（夷羊，神兽。牧，商郊牧野也）。周之兴也，鸣於岐山（三君云：“，凤之别名也。《诗》云：‘凤凰鸣矣，於彼高冈。’其在岐山之脊乎？”）；其衰也，杜伯射王於高阝（高阝，高阝京。杜国，伯爵，唐氏之後也。《春秋传》曰：“宣王杀杜伯而不辜。後三年，宣王会诸侯田於囿，日中，杜伯起於道左，衣朱衣，冠朱冠，操朱弓、朱矢射宣王，中心折脊而死也。”）。是皆明神之志者也（志，记也。见记录在史籍也）。王曰：“今是何神也？”对曰：“昔昭王娶於房，曰房后（康王之子昭王也。房，国名），实有爽德，协於丹朱（爽，二也。协，合也。丹朱尧子也）丹朱凭身以仪之，生穆王焉（凭，依也。仪，匹也。《诗》云：“实维我仪。”言房后之行有似丹朱，丹朱凭依其身而匹偶焉，生穆王也）。是实临照周之子孙而祸福之。夫神壹，不远徙迁（言神一心依凭於人，不远迁也）。若由是观之，其丹朱之神乎？”王曰：“其谁受之？”对曰：“在虢（言神在虢，虢其受之）。”王曰：“然则何为（何为在虢）？”对曰：“臣闻之，道而得神，是谓逢福（逢，迎也）；淫而得神，是为贪祸（以贪取祸也）。今虢少荒，其亡乎？”王曰：“吾其若之何？”对曰：“使太宰以祝、史帅狸姓，奉牺牲、粢盛、玉帛往献焉（太宰，王卿也，掌祭祀之式、玉帛之事。祝，太祝也，掌祈福祥。史，太史也，掌次王位。狸姓，丹朱之後是也。其神必歆，故帅之以往也。凡纯色谓之牺也），无有祈也（祈，求也。无有祈请，礼之而已）。”王曰：“虢其几何？”对曰：“昔尧临民以五（五，五年巡狩也），今其胄见（胄，後也，谓丹朱之神），神之见也，不过其物（物，数也）。若由是观之，不过五年。”王使太宰忌父（周公忌父）帅傅氏及祝、史（傅氏，狸姓也，在周为傅氏）奉牺牲、玉鬯往献焉（玉鬯，鬯酒之圭，长尺二寸，有瓒，所以灌地降神之器）。内史过从之虢（从，从太宰而往也。内史不掌祭祀，王以其贤，使以听之也），虢公亦使祝、史请土焉（祝、史，虢之祝、史，祝应、史へ）。内史过归，以告王曰：“虢必亡矣。不於神而求福焉，神必祸之（洁祀曰）；不亲於民而求用焉，人必违之（用，用其财力也）。精意以享，也（享，献也）；慈保庶民，亲也（慈，爱也。保，养也）。今虢公动匮百姓以逞其违，离民怒神而求利焉，不亦难乎！”十九年，晋取虢（惠王十九年，鲁僖之五年也）。
    秦文公东猎、渭之，梦黄蛇自天而下属地，其口止於衍，乃作。後九年，文公获若石云，於陈仓北阪城祠之（质如石，似肝。陈仓之北阪上城中也）。其神或岁不至，或岁数，来也常以夜，光辉若流星，从东方来，集於祠城，若雄雉，其声殷殷云，野鸡夜鸣（师古曰：“殷殷，声也。云，传声之乱也。言陈宝若来而有声，则野鸡皆鸣以应之也。雉即是野鸡。”）。以一牢祠之，名曰陈宝，作陈宝祠。（臣瓒曰：“陈仓县有宝夫人祠，或一岁、二岁与叶君合。叶君神来时，天为之殷殷雷鸣，雉为之ず也。”《正义》曰：“《晋太康地志》云：‘秦文公时，陈仓人猎得兽若彘，不知名，牵以献之。逢二童子，童子曰：“此名为胃，常在地中食人脑。”即欲杀之，拍捶其首，胃亦语曰：“二童子名陈宝，得雄者王，得雌者霸。”陈仓人乃逐二童子，化为雌雉，上陈仓北阪为石，秦祠之。《搜神记》云：‘其雄者飞至南阳，其後光武起於南阳，皆如其言也。’”）
    始皇既并天下，东游海上，礼祠名山、大川及八神（见《山川门》），而雍又有日、月、参、辰诸祠（见《祭星门》），又有四海、九臣、十四臣、诸布、诸严、诸逐之属（皆淫祠也，未闻其义），百有馀庙。西亦有数十祠。於湖有周天下祠，於下わ有天神，丰、镐有昭明、天子辟池，於杜、亳有五社主之祠，寿星祠，而雍营庙祠亦有杜主。杜主，故周之右将军（即杜伯），其在秦中最小之鬼神也（鬼虽小而有神灵）。各以岁时奉祠。唯雍四上帝为尊，其光景动人民，唯陈宝。
    汉高祖初起兵，徇沛，为沛公，祀蚩尤，衅鼓、旗。
    二年，东击项籍，入关，立北。有司进祠，上不亲往。悉召故秦祀官，复置太祝、太宰，如其故仪礼。因令县为公社（李奇曰：“犹官社。”）。下诏曰：“吾甚重祠而敬祭。今上帝之祭及山川诸神当祠者，各以其时礼祠之如故。”後四岁，天下已定，诏御史令丰治榆社，常以时，春以羊彘祠之。令祝立蚩尤之祠於长安，置祠祝官、女巫。其梁巫祠天、地、天社、天水、房中、堂上之属；晋巫祠五帝、东君、中君、巫社、巫祠、族人炊之属（服虔曰：“东君以下皆神名也。”师古曰：“东君，日神也。中君，谓神也。巫社、巫祠，皆古巫之神也。族人炊，古主炊母之神也。炊谓饣喜爨也。”）；秦巫祠社主、巫保、族累之属（师古曰：“社主即上所云五社主也。巫保、族累，二神名。累，力追反。”）；荆巫祠堂下、巫先、司命、施糜之属；（师古曰：“堂下，在堂之下。巫先，巫之最先者也。司命，说者云文昌第四星也。施糜，其先常施设糜鬻者也。”）九天巫祠九天（师古曰：“九天者，谓中央钧天，东方苍天，东北天，北方元天，西北幽天，西方浩天，西南朱天，南方炎天，东南阳天也。其说见《淮南子》。一说云：东方天，东南阳天，南方赤天，西南朱天，西方成天，西北幽天，北方元天，东北变天，中央钧天也。”）：皆以岁时祠宫中。其河巫祠河於临晋，而南山巫祠南山、秦中。秦中者，二世皇帝也（张晏曰：“以其︹死，魂魄为厉，故祠之。成帝，时匡衡奏罢之。”）。各有时日。
    武帝七年，上求神君，舍之上林中氏馆（音斯。）神君者，长陵女子，以乳死，见神於先後宛若（产乳而死也。兄弟妻谓先後，古谓娣姒，今人俗呼之以为妯娌。宛若，字也）。宛若祠之其室，民多往祠。平原君亦往祠，其後子孙以尊显（平原君，武帝外祖母也）。及上即位，则厚礼置祠之内中。闻其言，不见其人云。
    亳人谬忌奏祠泰一方，置寿宫神君（见《祀星门》）。後人复有言：“古天子常以春解祠，祠黄帝用一枭破镜（见《祀前代门》），冥羊用羊祠，马行用一青牡马，泰一、皋山山君用牛，武夷君用乾鱼，阴阳使者以一牛。”令祠官领之如其方。明年，齐人少翁以方见上。上有所幸李夫人卒，少翁以方盖夜致夫人及灶鬼之貌云，天子自帷中望见焉。拜少翁为文成将军，赏赐甚多，以客礼礼之。文成言：“上即欲与神通，宫室、被服非象神，神物不至。”作画气车，及各以胜日（甲乙五行相克之日，如火胜金，用丙丁日，不用庚辛日也）驾车辟恶鬼。又作甘泉宫，中为台室，画天地、泰一诸鬼神，而置祭具以致天神。居岁馀，其方益衰，神不至，乃见诛。
    元封二年，公孙卿言，见神人东莱山，若云“欲见天子”。天子於是幸缑氏城，拜卿为中大夫。遂至东莱，宿。留之数日无所见，见大人迹云。是岁，旱天子既出而无名，祷万里沙（万里沙，神祠也，在东莱曲城），过祠泰山，还至瓠子，自临塞决河，湛祠而去（湛读作“沈”，谓沈祭具於水中也）。既灭两粤，粤人勇之乃言：“粤人信鬼，而其祠皆见鬼，数有效。昔东瓯王敬鬼，寿百六十岁。後世怠慢，故衰耗。”乃命粤巫立粤祝祠，安台无坛，亦祠天神帝、百鬼（天帝之神及百鬼），而以鸡卜（持鸡骨卜，如鼠卜）。上信之，粤祠鸡卜自此始。
    太初元年，西伐大宛，蝗大起，丁夫人、雒阳虞初等（丁夫人，其先丁复，本越人，封阳都侯。夫人其後，以诅军为功。丁，姓；夫人名）以方祠诅匈奴、大宛焉。
    诸所兴祠，如薄忌泰一及三一、冥羊、马行、赤星、五，宽舒之祠官（皆祠名），以岁时致礼。凡六祠，皆太祝领之。至如八神，诸明年、凡山他名祠，行过则祠，去则已。方士所具祠，各自主，其人终则己，祠官不主。他祠皆如故。
    天汉二年秋，止禁巫祠道中者（文颖曰：“始，汉家於道中祠，排祸咎移之於行人百姓。以其不经，今止之也。”师古曰：“非也。秘祝移过，文帝久巳除之。今此总禁百姓巫觋於道中祠祭耳。”）。
    宣帝时，南郡获白虎，献其皮牙爪，上为立祠。又以方士言，为随侯、剑宝、玉宝璧、周康宝鼎立四祠於未央宫中。又祠太室山於即墨，三户山於下密（师古曰：“即墨、下密皆胶东之县也。”），祠天封宛火井於鸿门（如淳曰：“《地理志》，西河鸿门县有天封宛火井祠，火从地中出。”）。又立岁星、辰星、太白星、荧惑、南斗祠於长安城旁。又祠参山八神於曲城，（师古曰：“东莱之县也。”）蓬山石社、石鼓於临朐（师古曰：“临朐，齐郡县也。朐音劬。《地理志》，蓬山作达山也”），之罘山於垂，成山於不夜，莱山於黄（应劭曰：“垂音&lt;垂瓦&gt;。”晋灼曰：“垂、不夜、黄县皆属东莱。”师古曰：“垂音丈瑞反。”）。成山祠日，莱山祠月。又祠四时於琅琊，蚩尤於寿良（师古曰：“东郡之县也。”）。京师近县，则有劳谷、五床山、日月、五帝、仙人、玉女祠，阳有径路神祠，祭休屠王也（师古曰：“休屠，匈奴王号也。径路神，本匈奴之祠也。休音许虬反。屠音除。”）。又立五龙山仙人祠及黄帝、天神、帝原水凡四祠於肤施（肤施，上郡之县也）。或言，益州有金马、碧鸡之神（金形似马，碧形似鸡），可醮祭而致，於是遣谏大夫王褒使持节而求之。
    《汉旧仪》：祭先陇西西县人先山，山上皆有畦，如种菜畦。畦中各一土封：祭西王母於石室，皆在所二千石、令长奉祠。祠已，胙皆瘗埋，馀祭具而去。
    成帝时，丞相匡衡奏罢五及陈宝祠，复条奏：“长安厨官给祠郡国候神方士使者所祠，凡六百八十三所，其二百八所应礼，及疑无明文，可奉祠如故。其馀四百七十五所不应礼，或复重（复，扶目反。重，文庸反），请皆罢。”奏可。本雍旧祠二百三所，唯山川、诸星十五所为应礼云。若诸布、诸严、诸逐，皆罢。社主有五祠，置其一。又罢高祖所立梁、晋、秦、荆巫九天、南山、莱中之属，及孝文渭阳，孝武薄忌、泰一、三一、黄帝、冥羊、马行、泰一、皋山山君、武夷、夏后启母石、万里沙、八神、延年之属，及孝宣参山、蓬山、之罘、成山、莱山、四时、蚩尤、劳谷、五床仙人、玉女、径路、黄帝、天神、原水之属，皆罢。候神方士使者副佐、本草待诏七十馀人皆归家（师古曰：“本草待诏，谓方药本草而待诏者。”）。
    明年，匡衡坐事免官爵。众庶多言不当变动祭祀者。又初罢甘泉泰作南郊日，大风坏甘泉竹宫，折拔中树木十围以上百馀。天子异之，以问刘向，对曰：“家人尚不欲绝种祠（师古曰：“家人谓庶人之家也。种祠，继嗣所传祠也。”），况於国之神宝旧！且甘泉、汾阴及雍五始立，皆有神感应，然後营之，非苟而已也。武、宣之世，奉此三神，礼敬敕备（敕，整也），神光尤著。祖宗所立神旧位，诚未易动。及陈宝祠，自秦文公至今七百馀岁矣，汉兴，世世常来，光色赤黄，长四五丈，直祠而息，音声砰隐，野鸡皆ず（直，当也。息，止也。当祠处而止也。砰，普萌反）。每见雍太祝祠以太牢，遣候者乘传驰诣行在所（报神之来也。传，张恋反），以为福祥。高祖时五来，文帝二十六来，武帝七十五来，宣帝二十五来，初元元年以来亦二十来，此阳气旧祠也。及汉宗庙之礼，不得擅议，皆祖宗之君与贤臣所共定。古今异制，经无明文，至尊至重，难以疑说正也。前始纳贡禹议，後人相因，多所动摇。《易大传》曰：‘诬神者殃及三世。’恐其咎不独止禹等。”上意恨之。後上以无继嗣，令皇太后下诏，复甘泉泰、汾阴后土及雍五、陈宝祠在陈仓者，又复长安、雍及郡国祠著明者且半。
    成帝末年，颇好鬼神，亦以无继嗣故，多上书言祭祀方术者，皆得待诏，祠祭上林苑中长安城旁，费用甚多，然无大贵盛者。
    太中大夫谷永说上曰：“臣闻明於天地之性，不可惑以神怪；知万物之情，不可罔以非类。诸背仁义之正道，不遵《五经》之法言，而盛称奇怪鬼神，广崇祭祀之方，求报无福之祠，及言世有仙人，服食不终之药，Ｂ１兴轻举（Ｂ１，古‘遥’字，远也。兴，举也，起也。谓起而远去也），登遐倒景（如淳曰：“在日月之上，反从下照，故其景倒。”遐亦远也），览观县圃，浮游蓬莱（李奇曰：“昆仑九成，上有所谓县圃；县圃之上，即阊阖天门。”），耕耘五德，朝种暮获（晋灼曰：“翼氏《风角》，五德：东方甲，南方丙，西方庚，北方壬，中央戊。种五色禾於此地而耕耘也。”），与山石无极（师古曰：“言获长寿，比於山石无穷也。”），黄冶变化（晋灼曰：“黄者，铸黄金也。道家言冶丹沙令变化，可铸作黄金也。”），坚冰淖溺（晋灼曰：“方士诈以药石，若陷冰丸投之冰上，冰即消液，因假为神仙道使然也。或曰，谓冶金令可饵也。”师古曰：“或说非也。淖，濡甚也，音女教反。”），化色五仓之术者（李奇曰：“思身中有五色，腹中有五仓神，五色存则不死，五仓存则不饥。”），皆奸人惑众，挟左道，怀诈伪，以欺罔世主（师古曰：“左道，邪僻之道，非正义也。”）。听其言，洋洋满耳，若将可遇（师古曰：“洋洋，美盛之貌也。”）；求之，荡荡如系风捕景，终不可得。是以明王距而不听，圣人绝而不语。若周史苌弘欲以鬼神之术辅尊灵王会朝诸侯，而周室愈微，诸侯愈叛。楚怀王隆祭祀，事鬼神，欲以获福助，秦师，而兵挫地削，身辱国危。秦始皇初并天下，甘心於神仙之道，遣徐福、韩终之属，多赍童男童女，入海求神采药，因逃不还，天下怨恨。汉兴，新垣平、齐人少翁、公孙卿、栾大等，皆以仙人黄冶祭祠事鬼使物入海求神采药贵幸，赏赐累千金。大尤尊盛，至妻公主，爵位重，震动海内（，古“累”字）。元鼎、元封之际，燕、齐之，方士目，言有神仙祭祀致福之术者以万数。其後，平等皆以术穷诈得，诛夷伏辜。至初元中，有天渊玉女、钜鹿神人、阳侯师张宗之奸，纷纷复起（师古曰：“阳侯，江仁也。元帝时，坐使家丞上印绶随宗学仙免官。音辽。”）。夫周秦之末，三五之隆（三谓三皇，五谓五帝），已尝专意散财，厚爵禄，竦精神，举天下以求之矣。旷日经年，靡有亳之验，足以揆今。《经》曰：‘享多仪，仪不及物，惟曰不享（师古曰：“《周书 洛诰》之辞也。言祭享之道，唯以洁诚；若多其容仪，而不及礼物，则不为神所享也。”）。’《论语》说曰：‘子不语怪、神。’唯陛下距绝此类，毋令奸人有以窥朝者。”上善其言。
    致堂胡氏曰：“天子祀七庙，郊上帝，望于山川，而遍于群神。群神谓何等也？日月、星辰、风雨之属，则从类於上帝矣；林麓、邱陵、水泽之属，则包举於山川矣。帝王无妄祭，无徼福，然则凡载於秩典者，其皆有功德垂世，如《祭法》所谓‘法施於民，以死勤事，以劳定国，能御大，能大患，及上古君臣之贤圣者’欤？非此族也，则非所事矣。汉兴礼废之後，先王祭法既不传，自秦以来，乃多淫祀，至武帝用方士言而尤盛焉。皆无所经见，率意建立，逮於季世，凡七百馀祀，一岁万七千祠，其不度可知矣。贡禹、匡衡皆请罢之，是也；然稽泉台之义，不必毁撤，姑存而勿举可也。刘向资气精忠，为汉贤大夫，岂永、衡所敢望，然学少不纯，颇信异端，《鸿宝秘书》，其所旧习，今兹种祠之论，谓皆有感应而後营之者，何考之未详欤？是皆山呼、巨迹之类，以欺武帝者，岂当据以为实也。善乎谷永之言曰：‘明天地之性，而知万物之情，则不可惑以神怪，罔以非类。’以永谄邪而能及此，向反不及乎？尺有所短，寸有所长，其果然矣。”
    哀帝即位，寝疾，博徵方术士，京师诸县皆有侍祠使者，尽复前世所常兴诸神祠官，凡七百馀所，一岁二万七千祠云。
    王莽末年，崇鬼神淫祀，自天地、六宗以下至诸小鬼神，凡千七百所，用三牲、鸟兽三千馀种，後不能备，以鸡当鹜雁，犬当麋鹿。
    范晔论曰：“臧文仲祀爰居，孔子以为不知。《汉书 郊祀志》著自秦以来讫於王莽，典祀或有未修，而爰居之类众焉。世祖中兴，蠲除非常，修复旧祀，方之前事，邈殊矣！”
    章帝元和二年，诏曰：“山川百神，应祀者未尽。其议增修群祀宜享祀者。”
    殇帝延平元年，诏罢祀官不在祀典者（《本纪》注云：“《东观记》曰：‘邓太后性不好淫祠。’”）。
    桓帝即位十八年，好神仙事。初使中常侍之陈国苦县祠老子，又亲祠老子於濯龙，文为坛，饰淳金钅口，设华盖之座，用郊天乐也。
    延熹八年，坏郡国诸房祀（本记表纪云：“坏诸淫祀祠。”）。
    魏文帝黄初五年，诏曰：“先王制礼，所以昭孝事祖，大则郊社，其次宗庙。三辰、五行、名山、大川，非此族也，不在祀典。叔世衰乱，崇信巫史，至乃宫殿之内，户牖之，无不沃酹，甚矣其惑也！自今其敢设非礼之祭、巫祝之言，皆以执左道论。著於令典。”
    晋武帝泰始元年，诏曰：“昔圣帝明王修五岳、四渎、名山、川泽，各有定制，所以报阴阳之功故也。然以道莅天下者，其鬼不神，其神不伤人，故祝史荐而无愧辞，是以其人敬慎幽冥，而淫祀不作。末世信道不笃，僭礼黩神，纵欲祈请，曾不敬而远之，徒偷以求幸，妖妄相煽，舍正为邪，故魏朝疾之。其按旧礼，具为之制，使功著於人者必有其报，而妖淫之鬼不乱其。”二年正月，有司奏春分祠厉殃及禳祠，诏曰：“不在祀典，除之！”
  </div>
  <div class="pagination">
   <a href="文献通考_page85.html">
    上一页
   </a>
   <span>
    ...
   </span>
   <a href="文献通考_page81.html">
    81
   </a>
   <a href="文献通考_page82.html">
    82
   </a>
   <a href="文献通考_page83.html">
    83
   </a>
   <a href="文献通考_page84.html">
    84
   </a>
   <a href="文献通考_page85.html">
    85
   </a>
   <span class="current-page">
    86
   </span>
   <a href="文献通考_page87.html">
    87
   </a>
   <a href="文献通考_page88.html">
    88
   </a>
   <a href="文献通考_page89.html">
    89
   </a>
   <a href="文献通考_page90.html">
    90
   </a>
   <a href="文献通考_page91.html">
    91
   </a>
   <span>
    ...
   </span>
   <a href="文献通考_page87.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
