<!DOCTYPE html>
<html>
<head>
    <meta charset="UTF-8">
    <title>明会典 - 第 61 页/共 281 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明会典 - 第 61 页/共 281 页</h1>
    <div class="content">　　各卫经歴　　　　　　煎盐提举
　　中都留守司都事
　　五军断事司【稽仁稽义稽礼稽智稽信并同】
　　从七品每员月支米七石岁该八十四石
　　中书舍人　　　　　　翰林检讨
　　光禄司典簿　　　　　光禄司各署丞
　　光禄司各署奉祀
　　钦天监五官灵台郎【钦天回回监同】
　　应天府经歴　　　　　太仆寺主簿
　　布政司都事　　　　　理问所副理问
　　各州判官　　　　　　盐运司经歴
　　宣慰司经歴　　　　　仪卫司仪卫副
　　盐课提举司副提举
　　正八品每员月支米六石五斗岁该七十八石
　　都给事中　　　　　　太常司恊律郎
　　通政司知事　　　　　翰林院五经博士
　　太医院御医　　　　　钦天监主簿
　　钦天监五官保章正　　京县主簿
　　国子监丞　　　　　　典牧所提领
　　寳钞提举司提举　　　龙江提举司提举
　　各府经歴　　　　　　各县县丞
　　按察司知事　　　　　宣慰司都事
　　中都国子监丞　　　　各卫知事
　　辽东煎盐同提举　　　王府典膳正
　　典寳正　　　　　　　奉祠正
　　纪善　　　　　　　　良医正
　　照磨所照磨　　　　　营缮所副
　　从八品每员月支米六石岁该七十二石
　　左右给事中　　　　　国子监典簿
　　国子监博士　　　　　助教
　　光禄司录事　　　　　各署监事
　　翰林典籍　　　　　　仪礼司正
　　五官挈壸正　　　　　各署祀丞
　　王府典膳副　　　　　典寳副
　　奉祠副　　　　　　　良医副
　　应天府知事　　　　　盐运司知事
　　宣抚司经歴　　　　　仪卫司典仗
　　正九品每员月支米五石五斗岁该六十六石
　　太常司赞礼郎　　　　翰林侍书
　　仪礼司副司丞　　　　国子监学正
　　行人司正　　　　　　宝钞提举司副提举
　　五官监　　　　　　文思院大使
　　会同舘大使　　　　　寳源局大使
　　给事中　　　　　　　太仆寺各牧监正
　　鞍辔局大使　　　　　皮作局大使
　　应天府织染局大使　　龙江提举司副提举
　　各府知事　　　　　　各县主簿
　　茶马司大使　　　　　宣抚司知事
　　典牧所大使　　　　　安抚司知事
　　王府典簿　　　　　　典乐
　　典仪正　　　　　　　教坊司奉銮
　　五官司厯　　　　　　内府库大使
　　甲乙丙丁戊字等库大使
　　承运库大使　　　　　照磨所检校
　　寳钞广源广惠广积赃罚等库大使
　　营缮所丞
　　从九品每员月支米五石岁该六十石
　　太常司司乐　　　　　翰林待诏
　　五官司辰　　　　　　漏刻博士
　　行人司副　　　　　　国子监学录
　　典籍　　　　　　　　司经局校书
　　正字　　　　　　　　仪礼司鸣赞
　　序班　　　　　　　　都税司大使
　　会同舘副使　　　　　典牧所副使
　　宣课司大使　　　　　文思院副使
　　宝源局副使　　　　　鞍辔局副使
　　军储仓副使　　　　　皮作局副使
　　各牧监副　　　　　　监丞
　　驭良　　　　　　　　司牧局大使
　　司牲局大使　　　　　寳泉局大使
　　军器局大使　　　　　断事官提控案牍
　　王府典仪副　　　　　各布政司库大使
　　府学教授　　　　　　各府司狱
　　廵检　　　　　　　　杂造局大使
　　应天府织染局副　　　府仓大使
　　茶马司副使　　　　　吏目
　　教坊司韶舞　　　　　教坊司司乐
　　内府库副使　　　　　甲乙丙丁戊字库副使寳钞广源广惠广积赃罚等库副使
　　承运库副使
　　后改定并添革官员已详见吏部官制项下
　　事例
　　洪武二十三年令六部都察院所属歴事官三年无私过者给全俸一年者给半俸　永乐元年令在京文武官一品二品四分支米六分支钞三品四品米钞中半兼支五品六品六分米四分钞七品八品八分米二分钞每新钞二锭折米一石该衙门按月自赴该库关支九年令在京文武官九品至七品八分米二分钞六
　　品七分米三分钞五品六分米四分钞四品至一品米钞中半兼支杂职官全支米办事官该支半俸者月支米二石余折钞　十六年令除北京文武官俸照旧其扈从等项官一品至五品米钞中半兼支六品至九品六分米四分钞留守等项官一品至四品二分米八分钞五品三分米七分钞六品至九品四分米六分钞杂职官月支米一石余折钞每钞二十五贯折米一石十九年以行在衙门裁革令随从在京官员一品至五品三分米七分钞六品至九品四分米六分钞其米每月在京支五斗余于南京仓支不愿者准在京折钞杂职官有家小者月支六斗无者四斗五升余折钞各衙门支半俸办事官不分有无家小月支米三斗余折钞在京达官并入畨等项官该支全米者米钞中半兼支南京文武官一品至九品二分米八分钞　二十二年令在京文武官折俸钞俱给胡椒苏木胡椒每斤准钞一十六贯苏木每斤八贯仍自一品至九品每月在京各添给米五斗共一石其米于折钞内扣除杂职官有家小者添给四斗共一石无者添给一斗五升共六斗洪熈元年诏官员有父母年老不得离职侍养愿分
　　俸于原籍奉养者听　宣徳三年令各衙门办事官月米停支　四年令各处镇守总兵官俸愿移支所在官司者听　六年令以承运库生绢折在京文武官十一月十二月本色俸每疋折米二石　七年令以两京赃罚库衣服布绢等物折文武官月支本色俸一石　八年令两京文武官折色俸每钞一十五贯折米一石仍以十分为率七分折绢三分折布绢每疋准钞四百贯布每疋二百贯　九年令仍以胡椒苏木折两京文武官俸钞胡椒每斤准钞一百贯苏木每斤五十贯　正统元年令在京文武官俸每岁半年折支钞半年折胡椒苏木　二年令添给南京六品以下官俸本色三分折钞七分杂职官本色米一石　又令以各处起运折色税粮银给北京武职南京本色俸每银一两折米四石　四年令南京文武官五品以上原二八分支者每月添五斗杂职每月添二斗北京文武官自一品至九品俱添本色米一石杂职每月添二斗　又令在京文武官每月该支俸仍给本色其十月十一月南京该支米数照旧折绢　五年令在京文武官系山西陜西云南四川北直隶保定等府者不许分俸　八年令在京武职官愿分南京俸于原籍者照文职例支给　九年令在京文武官该支南京四月五月俸并在京军官该折银俱照折绢支绵布每疋折米一石　十一年令两京文武官十月十一月本色俸折绢改为七月八月之数　景泰元年令在京文职官该支南京俸照在京武职例折银不愿者听各府都督亦照此例　又令以龙江盐仓检校批验所存积盐折支南京文武官本色俸每盐五十斤折米一石　三年令以太仓银库折草银准在京文武官折俸钞每银一两准钞五百贯　七年令每银一两准钞七百贯　又令以甲字库三梭布折在京文武官俸每布一疋准绢一疋　天顺元年令在京文职官俸仍照正统时例于南京支本色米　七年令两京文武官七月八月本色俸折绢改为四月五月之数　八年令各处廵抚镇守等官有带家小随住者量分本色米于所在官司支给　令在京官愿分俸于原籍养亲者南京本色尽数分回　成化二年令各衙门官员在任患病三月者住俸　又令南京文武官本色俸每岁间月折支绢　又令在京文武官折俸钞每十贯折米一石　四年令在京文武官折色俸钱钞兼支三分钞七分铜钱每钱三文准钞一贯　十一年令钱二文准钞一贯　十五年令宛平大兴二县官俸照南京上元江寜二县例知县三七分县丞以下四六分米钞兼支　十六年令在京文武官折色俸钞折支阔白三梭布每疋折米三十石　二十年令五府六部等衙门官员三分四分本色俸每石暂折银七钱以后如旧例　治元年令五府六部等衙门官员本色俸仍折支银　四年令在京各卫经歴等官该支南京本色俸每石折银七钱　六年令在京文职官分俸于原籍养亲者不许分在京折绢俸　十年令两京五府六部等衙门官员三分四分本色俸自后每石折银七钱十一年令京卫武学及顺天府所属在京衙门官员俸俱照在京衙门例支给　又令南京太常寺博士选送都察院理刑及在京太常寺博士行人司行人选送南京都察院理刑者其每月食米于原任衙门扣除一石关支理刑衙门待实授之日照例支给　十三年令南京各卫军职俸粮折支绢疋改于四月支绢八月支布









　　明会典卷二十九
　　钦定四库全书
　　明会典卷三十
　　户部十五
　　俸给二
　　事例
　　洪武十八年令天下有司官俸米折钞每二贯五百文准米一石　永乐元年令各都司并河南浙江江西山东山西五布政司按察司及王府官俸旧全支米者米钞中半兼支湖广福建广东广西陜西北平四川云南八布政司按察司官俸米钞兼支及所属府州县等官俸全支钞者俱仍旧　十六年奏准浙江等都司布政司按察司长史司中都留守司堂上官并各卫所军官俸一品至五品俱二分支米八分支钞　宣徳八年奏准在外文武官折俸钞每十五贯折米一石　正统元年令万全大寜都司所属及北直隶卫所官折俸每岁上半年支钞下半年支胡椒苏木　又令北直隶府州县等衙门文职官月支本色米一石　二年令贵州布按二司官月支本色米二石　三年令云南布按二司并所属官员俸一半每石折支海三十索并不堪布绢叚疋等物相兼本色米支一半折钞　四年令福建四品以上官俸四分米六分钞五品以下米钞中半兼支浙江湖广江西广东山东四川直隶苏州等处文武官正五品以上米钞二八分支从五品月支本色米三石二斗六品七品米钞三七分支八品以下见支一石者增二斗大宁都司并北直隶卫所都指挥指挥每月加二石卫镇抚千百戸所镇抚加一石俱折布绢余处照旧辽东甘肃诸处偹御官自百户而下该增米俱折绢　五年令陜西王府审理工正等官照有司官例月支米二石余折钞　六年令在外文武官俸折钞每石二十五贯广宁等十卫并定辽左等卫指挥等官月增米四斗首领官及仓副使二斗　八年令广东都布按三司并所属官俸五品以上四分支米六分折钞六品以下米钞中半兼支　令贵州都司并所属卫所官俸俱三分本色七分折钞本色于湖广布政司附近府州县税粮内折征绵布十万疋每二疋准米一石运赴贵州镇逺府准作贵州迤东与隆等卫所官军俸粮四川布政司折征绵布十万疋亦准米五万石内四万疋运赴永宁卫准作贵州迤西普安等卫官军俸粮六万疋运赴贵州布政司准作附近卫所官军俸粮其折钞仍给四川布政司官库　九年令甘肃沿边官俸五品以上二分米八分钞六品以下三分米七分钞　令各处税课司局官照品给俸米钞兼支革罢廵拦供给　十年令河泊所官照税课司局官例给俸　十一年令提督北直隶卫所屯田佥事俸于户部带支　十二年令浙江三司及各府县官二品至五品月仍支米三石六品至九品月支米二石杂职一石云南都布按三司并府州县卫所等衙门文武官三品以上月支米二石五斗四品至五品二石六品至七品一石五斗八品至九品一石二斗杂职八斗余照旧折支　又令贵州都布按三司所属及贵州宣慰使司等衙门大小文职流官俱于俸给内月支本色米一石余俸于原籍官司米钞兼支　又令在外文武官折俸钞仍每十五贯准米一石　十三年令广东都布按三司并所属卫所府州县官五品以上二分米八分钞六品以下三分米七分钞十四年奏准云南三司堂上官月支米三石武职官
</div>
    <div class="pagination">
<a href="明会典_page60.html">上一页</a><span>...</span><a href="明会典_page56.html">56</a><a href="明会典_page57.html">57</a><a href="明会典_page58.html">58</a><a href="明会典_page59.html">59</a><a href="明会典_page60.html">60</a><span class="current-page">61</span><a href="明会典_page62.html">62</a><a href="明会典_page63.html">63</a><a href="明会典_page64.html">64</a><a href="明会典_page65.html">65</a><a href="明会典_page66.html">66</a><span>...</span><a href="明会典_page62.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
