<!DOCTYPE html>
<html>
<head>
    <meta charset="UTF-8">
    <title>续通志 - 第 480 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 480 页/共 1359 页</h1>
    <div class="content">复称燕与刘黑闼联兵入寇开道攻易州不克遣将谢棱诡降于艺请兵应接艺众至棱纵击破之因道突厥俱南恒定幽易等骚然罹患颉利 
以开道善攻具与俱攻马邑拔之时羣盗相继平开道欲降自疑反复得罪犹恃突厥自安然将士多山东人思归众益厌乱初开道募壮士数 
百为养子卫合下及刘黑闼将张君立亡归开道命与爱将张金树分督之金树潜令左右数人伪与诸养子戏至夕入合绝其弓弦又取刀矟 
聚床下既暝抱之趋出金树以其徒噪攻之诸义子将搏战亡弓矟君立举火外城应之帐下大扰开道顾不免擐甲挺刃据堂坐与妻妾奏妓 
饮酒金树畏不敢前天且明开道先缢其妻妾及诸子而后自杀金树罗兵取养子皆斩之亦杀君立而归开道起兵凡八年灭诏以金树为北 
燕州都督

　　△刘黑闼

　　刘黑闼贝州漳南人嗜酒亡赖父兄患苦之与窦建德少相友惰末亡命从郝孝德为盗后事李密为裨将密败王世充虏之以其武健补 
马军总管镇新乡窦建德攻新乡虏黑闼用为将封汉东郡公建德有所经略常委以斥候阴入敌中觇虚实乘隙夺奇兵出不意多所摧克军 
中号为神勇武德四年建德败还匿漳南杜门不出会高祖召建德故将范愿董康买曹湛高雅贤将用之愿等疑畏谋曰王世充举洛阳降骁 
将杨公卿单雄信之徒皆夷灭今召吾等若西入关必无全且夏王于唐固有德往禽淮安王同安公主皆厚遣还之今唐得夏王即加害我不 
以余生为王复雠无以见天下义士于是谋反卜所主刘氏吉共往见故将刘雅告之不从众怒杀雅去范愿曰汉东公黑闼果敢多奇略今欲 
收夏王亡众集大事非其人莫可乃之漳南谒黑闼以告黑闼喜椎牛飨士得兵百余人袭漳南县破之贝州刺史戴元祥魏州刺史权威合兵 
讨击皆败死建德故时左右稍归之兵寖盛乃设坛漳南祭建德自称大将军陷厯亭杀守将王行敏饶阳贼崔元逊攻陷深州杀刺史裴晞应 
之兖州贼徐圆朗亦相连和遂取瀛州攻定州残之乃移檄赵魏建德将卒往往杀官吏附贼进至宗城众数万黎州总管李世绩战败走洛州 
黑闼追之步卒五千皆覆世绩挺身免黑闼遣使北结突厥颉利颉利遣俟斤宋邪那率骑从之军大振不半年尽有建德故地高祖诏秦王及 
齐王元吉讨之五年黑闼陷相州号汉东王建元天造以范愿为左仆射董康买兵部尚书高雅贤为左领军王小胡为右领军召建德僚属悉 
复用之都洺州秦王率兵次汲数困贼进下相州二月秦王破之于列人取洺水使总管罗士信守之黑闼攻陷洺水土信死王阻水为连营分 
奇兵绝其馈路黑闼数挑战坚壁不为动三月贼粮尽王度必欲战豫壅洺水上流敕吏曰须贼渡亟决之黑闼果率骑二万绝水阵与王师大 
战众溃水暴至贼众不得还斩首万余级溺死数千黑闼与范愿等以残骑奔突厥山东平秦王还黑闼藉突厥兵复入寇攻定州旧将曹湛 【 
新书作曹该今从旧史及通鉴】 董康买先逃鲜虞聚兵应之诏淮阳王道玄为河北总管讨黑闼战败死 【详见道玄传】 繇是河北复 
叛黑闼仍都洺州九月诏齐王元吉击之 【通鉴在十月道建成将兵则在十一月】 不进又诏皇太子建成督兵并力频战皆捷十二月与 
黑闼战于魏州城下破之追北至毛州 【新书传皇太子齐王悉兵战馆陶黑闼大败引军走■〈目聂〉北至毛州按馆陶即毛州新史分 
为二地误今从高祖实录】 黑闼整众背水济渠阵纵骑搏之贼赴水者数千黑闼遁去骑将刘弘基追蹙贼不得休明年正月驰至饶阳骑能 
属者纔百余困且馁黑闼所署总管崔元逊迎拜延之入黑闼不许元逊固请且泣乃进城下元逊馈之方饭车骑诸葛德威 【旧书本传及 
高祖纪作葛德威】 勒兵前黑闼骂曰狗辈负我遂执诣皇太子所斩之德威举郡降山东遂定余党及突厥兵间道亡定州总管双士洛邀战 
破平之

　　徐圆朗

　　 徐圆朗

　　徐圆朗者兖州人隋末为盗据本郡以兵徇琅琊以西北至东平尽有之胜兵二万附李密密败归窦建德山东平授兖州总管鲁郡公会 
黑闼兵起圆朗执安抚使盛彦师应之自号鲁王黑闼以为大行台元帅兖郓陈杞伊洛曹戴等州豪杰皆杀吏应贼秦王已破黑闼遣兵屯济 
阳经略之圆朗惧河间人刘复礼说圆朗曰彭城有刘世彻才略不常将军欲自用恐败不如迎世彻立之功无不济圆朗谓然乃迎之或说圆 
朗曰闻公迎刘世彻信乎公亡无日矣独不见翟让用李密哉 【通鉴考异曰革命记云盛彦师以世彻有虚名恐二人相得为患益深因说 
圆朗使不纳按实录彦师奔王薄与薄共杀李义满三月戊戌王薄死丁未黑闼乃败彦师在圆朗所时黑闼未败也今称或说以阙疑按新书 
亦以为彦师语今从通鉴】 圆朗信之世彻至夺其兵以为司马遣徇地所至皆下复忌而杀之淮安王神通李世绩合兵攻圆朗圆朗数败穷 
蹙弃城与数骑夜亡为野人所杀

　　钦定续通志卷二百一



 
　　●钦定续通志卷二百二　列传二

　　列传

　　唐 【二】

　　○唐二

　　萧铣　　　杜伏威【阚棱王雄诞】辅公祏【张善安】　　沈法兴　　　李子通　　　朱粲　　林士弘　　　梁师都　　　 
刘季真　　李子和　　　罗艺

　　萧铣
　　杜伏威
　　辅公祏
　　沈法兴
　　李子通
　　朱粲
　　林士弘
　　梁师都
　　刘季真
　　李子和
　　罗艺

　　△萧铣

　　萧铣后梁宣帝曾孙也祖岩梁安平王开皇初降陈陈亡文帝诛之铣少贫佣书事母孝炀帝以外戚擢为罗川令大业十三年岳州校尉 
董景珍雷世猛族师郑文秀许玄彻万瓒徐德基郭华沔人张绣等谋反隋且推景珍为王景珍曰吾素微虽假名号众不厌罗川令故梁裔也 
宽仁大度有武皇遗风且吾闻帝王之兴必有符命隋冠带悉号起梁萧氏中兴象也乃遣人告铣铣即募兵数千扬言迹盗将以应景珍会颍 
州贼沈柳生寇县铣山战不利谓其下曰岳阳豪杰将推我为主今天下叛隋吾能守节独完哉且吾先人国于此若徇其请复梁祚因以手纸 
檄召羣盗谁敢不从众悦乃以十月称梁公旗帜服色悉用其旧柳生即以众归铣用为车骑大将军不五日远近争附众数万乃趋巴陵景珍 
遣徐德基郭华率强姓数百迎谒未及见铣柳生与其下谋曰梁公起我最先附功第一今岳阳兵众而位多谁肯为我下不如杀德基质其人 
独挟梁公以进因杀德基诣军中白铣铣惊曰今欲拨乱遽自相屠我不能为若主矣步出军门柳生惧伏地请罪铣宥之陈兵而进景珍曰德 
基倡义竭诚柳生擅杀之不诛无以为政铣因杀柳生于是筑坛城南柴上帝自称梁王有异鸟至建元为凤鸣 【通鉴作乌凤】 义寍二年 
僭称皇帝署百官一用梁故事追谥从父琮为孝靖帝祖岩河间忠烈王父璇文宪王封景珍晋王雷世猛秦王郑文秀楚王许玄彻燕王万瓒 
鲁王张绣齐王杨道生宋王隋将张镇州 【通鉴作镇周】 王仁寿击铣不能克闻炀帝弒乃与宁长镇等率岭南州县降于铣铣遣将苏胡 
儿拔豫章使杨道生取南郡张绣略定岭表西至三峡南交趾北距汉水皆附属胜兵四十万徙都江陵复园庙 【按铣僭号徙都本是一时 
事新史先书义寍二年僭称帝后书武德元年徙都江陵误分为二虽武德改元即是义寍之二年然两号前后重出易于疑误学者今为删正 
】 武德二年遣道生攻峡州刺史许绍击破之士死过半 【新史系之武德元年今从通鉴】 三年高祖诏夔州总管赵郡王孝恭讨之拔 
通开二州斩伪东平王阇提时诸将擅兵横恣铣恐寖不制乃阳议休兵营农以黜其权董景珍之弟谋作乱事泄被诛景珍方镇长沙铣下书 
赦之召还江陵景珍惧遣使诣孝恭降铣遣张绣攻之景珍曰前年醢彭越往年杀韩信独不见乎柰何相攻绣不答围之景珍溃而走麾下杀 
之铣进绣为尚书令绣恃功骄蹇铣又诛之于是大臣旧将皆疑间多叛去铣不能禁四年诏孝恭与李靖率巴蜀兵顺流下庐江王瑗繇襄阳 
道黔州刺史田世康出辰州道黄州总管周汰明趋夏口会兵图铣 【新史称法明为伪将按通鉴法明以前真定令袭拒黄梅等四郡五月 
来降授黄州总管非铣将也今从旧书】 铣乃遣将文士宏拒孝恭战清江口孝恭皆破之获鬬舰千艘拔宜昌当阳枝江松滋伪江州将葢彦 
举以城降孝恭靖直逼其都初铣放兵止留宿卫数千人及仓卒追集江岭回远未及赴孝恭布长围守之数日破其水城取楼船数千铣度救 
不至谓其下曰天不祚梁乎待穷而下必害百姓今城未拔先出降可免乱诸人何患无君乃麾而令守陴者皆恸以太牢告于庙率官属缌衰 
布帻诣军门谢曰当死者铣尔百姓非罪也请无杀掠孝恭受之护送京师后数日救兵至且十余万知铣降乃送款铣至高祖让之封曰隋失 
其鹿英雄竞逐铣无天命故为陛下禽犹田横南面岂负汉哉诏斩都市 【谨按通鉴辑览　　御批唐于割据诸雄擒则无赦若辥仁果窦 
建德辈其人固非能终为人下者即铣之出降情哀词迫而迄难逃都市之戮葢以绝人望而靖乱源势固不得不尔所谓谋大事者不顾小信 
即世充虽一时蒙贷而终为独孤修德所戕又安知非明以稽诛全秦王许以不死之言而阴授其指于修德欤】 自僭国至灭凡五年

　　△杜伏威

　　杜伏威齐州章邱人少豪荡不治生赀与里人辅公祏约刎颈交公祏数盗姑家牧羊以馈伏威县迹捕急乃相与亡命为盗时年十六狡 
</div>
    <div class="pagination">
<a href="续通志_page479.html">上一页</a><span>...</span><a href="续通志_page475.html">475</a><a href="续通志_page476.html">476</a><a href="续通志_page477.html">477</a><a href="续通志_page478.html">478</a><a href="续通志_page479.html">479</a><span class="current-page">480</span><a href="续通志_page481.html">481</a><a href="续通志_page482.html">482</a><a href="续通志_page483.html">483</a><a href="续通志_page484.html">484</a><a href="续通志_page485.html">485</a><span>...</span><a href="续通志_page481.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
