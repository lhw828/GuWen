<!DOCTYPE html>
<html>
<head>
    <meta charset="UTF-8">
    <title>钦定大清会典则例 - 第 211 页/共 354 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定大清会典则例 - 第 211 页/共 354 页</h1>
    <div class="content">　　神奏祈丰之章曰资元气兮镇青阳鼓橐籥兮孕灵祥行时令兮东廵式展礼兮诚将○奠帛初献奏华丰之章曰金坛肃穆兮黼帷张瑟黄流兮茅缩浆昭诚素兮举初觞神斯陟降兮格馨香○亚献奏兴丰之章曰日观兮鸡鸣天门兮鳯翔牺尊兮再献维神兮降康○终献奏仪丰之章曰醴齐兮三荐金牒兮煇煌申至敬兮无祈鉴予诚兮斋庄○彻馔奏和丰之章曰瞻石闾兮在望实笾豆兮大房黍稷兮非馨明徳兮是将○送
　　神奏锡丰之章曰礼成兮孔臧神驾兮龙骧肤寸而合兮触石而起弥于六合兮降福穰穰
　　嵩庙【林钟为宫】六奏迎
　　神奏祈丰之章曰维灵岳兮镇中央展时廵兮洛之阳虔望秩兮懐柔俨对越兮神光○奠帛初献奏华丰之章曰石阙岧嶤兮鸣鳯翔奏瑶笙兮肃祼将初奉斚兮陈篚筐至诚昭格兮福无疆○亚献奏兴丰之章曰颍水兮安怡维岭兮青苍黄琮兮告荐椒醑兮芬芳○终献奏仪丰之章曰香升兮华黍三涤兮嘉觞答灵响兮嵩门登万寳兮咸昌○彻馔奏和丰之章曰三台蔚兮峻极二室郁兮相望告彻兮维时懐徳兮靡忘○送
　　神奏锡丰之章曰云车兮龙骧仰止兮髙阊玉浆含滋兮金璧呈瑞配天作镇兮长发其祥
　　望祭
　　长白山六奏迎
　　神奏祈丰之章曰天作髙山兮作而康钟王气兮应期昌廵丰沛兮来望躬禋祀兮虔将○初献奏华丰之章曰飶黄流兮进初觞缅仙源兮心遫庄霭佳气兮郁苍苍欣来格兮惠无疆○亚献奏兴丰之章曰朱果兮实蕃灵渊兮泽滂清尊兮再献绵祚兮纯常○终献奏仪丰之章曰具荐兮玉馔三酌兮琼浆思王迹兮弥钦清缉熙兮敢忘○彻馔奏和丰之章曰松花水兮汤汤鸭缘波兮泱泱神饫兮锡厘如川至兮莫量○送
　　神奏锡丰之章曰祀事兮孔臧昭假兮永明迈周岐
　　兮越殷土万有千嵗兮长发其祥
　　太嵗殿【太蔟为宫】六奏迎
　　神奏保平之章曰协兹五纪嵗月日辰天惟显思神职攸分于赫太嵗统驭百神承天之徳隂隲下民○奠帛初献奏定平之章曰礼崇明祀涓选休成洁斋涤志量币告诚祈福维何福我苍生陈馈奉酎瞻仰云旌○亚献奏嘏平之章曰百末兰生有毖其香升歌清越磬管锵锵牲牷肥腯嘉荐令芳神其歆止在上洋洋○终献奏富平之章曰执事有严再拜稽首三爵既升以妥以侑盥荐有孚肃兹笾豆神其歆止人民曼寿○彻馔奏盈平之章曰王省惟嵗有报有祈六气无易平衡正玑嘉生蕃祉泽及蜎飞百礼以洽承神吉辉○送
　　神奏丰平之章曰神兮旋驭肃瞻景光灵飇上下无体无方嘉承惠和亿兆溥将嵗嵗大有神其廸尝
　　祈雨报谢迎
　　神奏需丰之章曰持元化兮富媪神秉嵗籥兮六气均驰云车兮风旗殷阗阗兮天门情徬徨兮孔殷神之来兮康我民○奠帛初献奏宜丰之章曰荐嘉币兮芳醴清练予素兮升飶馨纷肸蠁兮格歆甘膏沃兮神所令○亚献奏晋丰之章曰启山罍兮摄椒浆侑神宫兮灵洋洋族云兴兮使我心若惠嘉生兮降康○终献奏协丰之章曰清斚兮三防扬翟籥兮载愉灵回翔兮六幕泽霶霈兮遍八区○彻馔奏应丰之章曰礼仪备兮孔时音繁防兮彻不迟昭灵贶兮迓蕃祉田多稼兮汜濩之○送
　　神奏洽丰之章曰顾亿兆兮诚求渥甘澍兮神之休庆时若兮百昌遂惠我无疆兮嵗有秋








　　钦定大清防典则例卷九十九
<史部,政书类,通制之属,钦定大清会典则例>
　　钦定四库全书
　　钦定大清会典则例卷一百
　　乐部
　　和声署
　　一中和韶乐乐章元日【黄钟为宫】
　　御殿陞座奏元平之章曰维天眷我皇四海升平泰运昌嵗首肇三阳万国朝正拜帝阊云物奏嘉祥乘鸾路建太常时和化日长重九译尽梯航
　　还宫奏和平之章曰圣人延俊英钧天乐奏绕彤廷华夷一统寜士庶懽忻乐太平寳鼎御香盈祥烟嬝瑞霭生箾韶喜九成齐庆祝万年龄长至【黄钟为宫】
　　御殿陞座奏遂平之章曰阳囘黍谷春万国衣冠拜紫宸旭日耀龙鳞云物呈祥福禄臻尧阶荚新熙庶绩抚五辰九服共来宾调元化转洪钧
　　还宫奏允平之章曰皇心克配天玉琯葭灰得气先彤廷胪唱宣四海共球奏御筵珠斗应玑璿金镜朗麟鳯骞人间景福全咨屡省懋干干
　　万寿圣节【黄钟为宫】
　　御殿陞座奏干平之章曰祥云扈紫四海臣民祝圣龄淑气转阶蓂尧箓羲圗灿御屏嵩呼徧在廷天呈瑞地効灵南极拱台星亿万载颂康寜
　　还宫奏泰平之章曰皇躬福禄宜永绍鸿圗丕丕基彤陛长仙芝乐奏箾韶丹鳯仪南山献寿巵人心悦天意随为德徧羣黎歌乐恺万年斯元宵节【太蔟为宫】
　　御殿陞座奏怡平之章曰皇心保防和海宇升平乐事多琼树长新柯冰泮春流涨玊河晴云展细罗擎尧酒泛天波花舞鸟能歌齐拜手赋卷阿
　　还宫奏安平之章曰时雍颂帝尧玉佩铿锵庆早朝紫禁瑞烟飘春意凌寒上柳条和风禁苑饶陈仙乐奏箾韶三五正良宵宫漏永月轮高○正月【太蔟为宫】
　　御殿陞座奏隆平之章曰敷天协气鲜新又苍龙正晨万国欢心仰紫宸皇天锡嘏懿纯陈充庭华瑵金根扇春风风兆人泽如春睿周万品化洽无垠
　　还宫奏显平之章曰渊然至道游神协天行地文照防腾华若早轮清明广大和訚恩滂洋葭苇霑仁念民生生此辰酌于民瑞惟大有寳则贤臣○二月【夹钟为宫】
　　御殿陞座奏隆平之章曰所无逸恭己岩廊万防协嘉祥吹律圜钟谐舜琯负扆当阳柳风初转芽黄翠甸轻雷苏百昌发生心皇奉若寛大诏播天常
　　还宫奏显平之章曰肃羣后鸣佩锵锵拜手仰颙卬初日曈昽奎壁丽明庶风翔普天和气休穰浃化鹰成鸠眼良躬清明基宥密恩溥洽达要荒○三月【姑洗为宫】
　　御殿陞座奏隆平之章曰日丽风和徧寰区新榆改火龙旗荏苒晃鸾坡赫如曦皇陞座羣辟集瑶珂拂花茵垂佩多天门荡荡无偏颇纯嘏咏卷阿
　　还宫奏显平之章曰瑞霭祥飇映彤墀红云缭绕一人渊黙德光昭百花中千门晓铜鹤篆烟飘奏仙音驾退朝促耕布谷飞灵沼盈耳説农劳○四月【仲吕为宫】
　　御殿陞座奏隆平之章曰玉宸旦婺中天王御法宫乘朱路曳长虹六六泠箫谐女鳯万物被薫风阜财解愠福禄来同
　　还宫奏显平之章曰麦秋满野登桑农茧已成玉衡正防阶平上下交孚寰海靖妇子乐盈寜罄天亘地茂豫桐生○五月【防宾为宫】
　　御殿陞座奏隆平之章曰禁林清反舌无声登进忠良佞不行南风假大而宣平坐明堂赏五德法乘离以持衡
　　还宫奏显平之章曰槿初荣旉与朱明天稷星边汉影萌红轮照九神嘉生念农芸夏暑雨穆皇心以靡寜○六月【林钟为宫】
　　御殿陞座奏隆平之章曰鼔含少黄宫谐鳯伏庚光赤帝骑龙嘒彼三星正昏中茂对乘时穆圣衷陈金奏宣景风明光觐辟公
　　还宫奏显平之章曰弥六合黎元祝颂奉三无帝念渊冲蓊鬰元云渰宸枫大雨时行黍稷芃虞琴奏皇在宫勤思剧月农○七月【夷则为宫】
　　御殿陞座奏隆平之章曰金井桐飘大火流夷则声清律应秋天行转蓐收黄茂满田畴晓光阊阖浮搏拊戞鸣球玉殿千官咸拜手仰宸旒
　　还宫奏显平之章曰鹰祭蝉鸣届白藏御廪初登谷始尝秋囘禁陛凉皇居奠总章恩膏正溥将零露浥瀼瀼六合颙颙齐所卬絜珠囊○八月【南吕为宫】
　　御殿陞座奏隆平之章曰乾坤爽气澄序宫殿清光静安设九宾而法见叶九和于天端晻霭扬云罕玲珑动玉銮烈徽猷兮万世肃缨冕兮千官
　　还宫奏显平之章曰云高汉迥参见露白飇清蛚寒汔告成夫万寳只祝厘于三坛瑞谷岐而秀玉粢好且完喜盈寜兮百室纳嘉庆兮天欢○九月【无射为宫】
　　御殿陞座奏隆平之章曰鸿依银渚菊有黄华陇云飞木叶下百谷登场罢芳辰逢令嘉黄麾列正衙豹竿移龙鳞射日上朱霞天锡吾皇多稼
　　还宫奏显平之章曰鞭鸣钟动帘卷烟斜漾金风香衣驾天屣言还暇黄云香满车村村昼响耞处深宫心区夏重防民家黼扆豳风圗画○十月【应钟为宫】
　　御殿陞座奏隆平之章曰时合黄纯熙修司职颛皇执坎持彤廷佩响玉琯风宣怀黄绾白趋丹陛皇仪展于穆同天光华圣日罘罳焕彩暄到齐编
　　还宫奏显平之章曰寰海丰穰农夫之庆深宫理化挥念艰难稼穑不敢游畋琳琅万卷环天禄三余爱清宴探研时几勅命明良喜起所寳惟贤○十一月【黄钟为宫】
　　御殿陞座奏隆平之章曰七日阳来天地仁万象一中分人从心上起经纶纲纪三才属大君答阳临玉宸无私学化钧包元履德日劳勤品类盛荷陶甄
　　还宫奏显平之章曰顺气祥风翺九垠太史正书云沈几先物福生人渊黙雷声秉道眞八风依序均天根月窟循昭乎若日正三辰不逺复以修身○十二月【大吕为宫】
　　御殿陞座奏隆平之章曰斗柄将东四序周佳气满皇州嘉平吉日诹翠辂充廷立九斿吾皇御大裘法坐侍王侯服旧德布新猷穆若天仪福禄遒
　　还宫奏显平之章曰太室黄云紫气防时雪报年丰天关橐籥充腊鼓催春大地通皇家寳绪隆契合动昭融月西朓日生东万载囘环不息同○文进士传胪【防宾为宫】
　　御殿陞座奏隆平之章曰启丈明五色云呈珊网宏开罗俊英梧冈彩鳯雝喈鸣气如珠河似镜集贤才于蓬瀛
　　还宫奏显平之章曰海橊舒木槿初荣宣赐宫衣最有名薰来殿角防凉生凤栖梧麟在囿致皇风于升平○武进士传胪【应钟为宫】
　　御殿陞座奏隆平之章曰宝殿云开朱檐日近甲袍金琐玲珑看敦诗説礼国士之风王朝桢干资英俊参帷幄克诘兵戎云台绘画勲名伟绩嫓羙前踪
　　还宫奏显平之章曰玉烛光调金瓯绥靖两阶干羽雍容念求贤渭水兆协飞熊中林罝多贤士资心腹云起风从龙韬豹畧后先疏附鹏翼抟风
　　车驾东廵至盛京【黄钟为宫】
　　御殿陞座奏隆平之章曰维天眷我清一统车书四海寜法驾涖陪京祠谒珠邱展孝诚陟降旧宫庭思祖德答天明佳气绕龙旍暾圣日海东升
　　还宫奏显平之章曰文思洽九瀛神孙继治洊升平皇初七德成缔造艰难景命膺抚序惕中情凝旒竚若奉盈照兹万亿龄烈祖武敬其绳
　　驾幸翰林院【黄钟为宫】
　　御殿陞座奏隆平之章曰龙文五色偕羽葆亭童法驾来秘阁列清才就日瞻云瀛丈隈象纬正三台糺缦缦卿云回元首实康哉舟用楫鼎需梅
　　还宫奏显平之章曰恩光浃面槐瀛洲十八并追陪南山颂有台酒醴笙簧霖雨谐帝屣下蓬莱金支霭秀华堆文光辉九垓求千里始于隗
　　命经畧徃讨金川【以本月律为宫】
　　御殿陞座奏隆平之章曰临轩防将圣武恢仙仗挟风雷龙骧虎贲羣英来专阃正借勒铭才神机翊上台恩隆毂是推扬威边徼圗云台承庙畧往钦哉
　　还宫奏显平之章曰绛霄瑞霭六龙回寰防靖氛埃天戈遥指阊阖开敦忠秉信阃外裁风云列阵该崇墉计日摧锋车电掣天马徕军声腾九垓
　　凯旋行庆贺礼【以本月律为宫】
　　御殿陞座奏隆平之章曰庆溢朝端霭祥云河山清宴铃旂迢递送归鞍赫元戎繄良翰靖献寸诚丹载干戈和佩鸾功成万里勒铭还遐迩共腾
　　还宫奏显平之章曰雉扇徐回遍尧封齐销烽燧依依杨柳六师归逮春耕修农耒论赏防勲随九重深五挥敷天率土裒时对日月耀明威
　　皇太后宫三大节【南吕为宫】
　　御宫陞座奏豫平之章曰慈闱福履昌瑞云承辇献嘉祥徽流寳册光玉食懽心萃万方旭日正当阳绥眉寿乐且康瑶池叶芳如山阜永无疆
　　还宫奏履平之章曰璿宫瑞霭霏翚翟山河上衮衣寳箓庆璇帏万国懽愉颂德徽长日丽晴晖青鸾舞鳯在墀康强福禄宜亿万载祝期颐
　　皇后宫三大节【南吕为宫】
　　御宫陞座奏淑平之章曰承天地道光嗣徽音兮俪我皇椒宫壸教彰万国为仪燕翼昌彤管纪芬芳春云渥环佩锵安贞德有常敷内政应无疆
　　还宫奏顺平之章曰瑶枢焕上台椒殿风和丽景开晴旭上蓬莱佳气氤氲徧九垓祥云防燕禖培麟趾毓兰荄雉扇影徘徊看瑞霭集宫槐一丹陛乐章三大节
　　御殿羣臣行礼奏庆平之章曰鳯凰在薮麒麟在郊坰不如国士充陛廷野无遗贤宗有英夙夜在公在公明明○外藩行礼奏治平之章曰我清世德作求若天行天尽所覆畀我清万方悦喜来飨庭曰予一人业业兢兢○文进士行礼奏庆平之章曰贤关大启五纬丽宵光九苞彩鳯鸣髙冈日华五色舜衣裳济济跄跄多士思皇○武进士行礼奏庆平之章曰鹰扬鹗荐厉翮九霄清罝在野维干城龙韬豹畧蜚英声肃肃赳赳王国克生
　　宫中行礼奏雝平之章曰关睢四教家邦作孚先黄裳元吉地承天六宫仁顺化穆宣麟之趾兮万福之原
　　驾幸盛京羣臣行礼奏庆平之章曰重熙累洽纮瀛被仁风穆如神孙临镐丰桥山礼成御故宫零露瀼瀼有来雍雍○外藩行礼奏治平之章曰四方合敬同爱所尊亲思木有本水有源东西朔南咸骏奔纯固恪防日子云孙
　　命经畧徃讨金川经畧行礼奏庆平之章曰金殿晨开铜龙启推毂恩隆典仪九重上争歌喜起敷声教尽仰天威○凯旋行礼奏庆平之章曰决胜从容筹上将师行肆靖遐方宣武畧更敷文德垂衣治端拱明堂
　　皇太后宫
　　皇帝率王公百官行礼奏益平之章曰皇家燕喜福寿协慈徽千官拜舞万国瞻依霭璇宫圣日辉
　　皇后率妃嫔公主福晋命妇行礼奏雝平之章【同前】皇后宫行礼奏正平之章曰正坤维兮俪皇极母仪
　　昭万国福履永绥将六宫承法则
　　一导迎乐章
　　躬祀
　　郊
　　庙礼成
　　囘銮均奏佑平之章
　　南郊乐章曰崇德殷荐升燎告虔惟圣能飨至諴天眷
</div>
    <div class="pagination">
<a href="钦定大清会典则例_page210.html">上一页</a><span>...</span><a href="钦定大清会典则例_page206.html">206</a><a href="钦定大清会典则例_page207.html">207</a><a href="钦定大清会典则例_page208.html">208</a><a href="钦定大清会典则例_page209.html">209</a><a href="钦定大清会典则例_page210.html">210</a><span class="current-page">211</span><a href="钦定大清会典则例_page212.html">212</a><a href="钦定大清会典则例_page213.html">213</a><a href="钦定大清会典则例_page214.html">214</a><a href="钦定大清会典则例_page215.html">215</a><a href="钦定大清会典则例_page216.html">216</a><span>...</span><a href="钦定大清会典则例_page212.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
