<!DOCTYPE html>
<html>
<head>
    <meta charset="UTF-8">
    <title>大明会典 - 第 186 页/共 713 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大明会典 - 第 186 页/共 713 页</h1>
    <div class="content">○弘治元年、令顺天府委官二员。分给印信簿籍、於草桥芦沟桥宣课司、监收商税。草桥、行巡视南城御史、芦沟桥、行抽分御史。各不时亲诣闸检。遇有收税官攒巡栏、串同本处豪强无藉。迎接客商在家、不令亲自投税。多勒银物。少纳钱钞者。就便拏问
○又令今后但有诡寄之物、照依客商盘验纳税。若官吏监生旗校之家、往来供送车辆内、果有衣食之物、照例免税。如果货物数多、即係兴贩、一体照例纳税。若将纱罗等项隐藏、搜出即係匿税。货物一半入官
○六年、令差官於江西、浙江、苏州、扬州、淮安、临清税课司局、照旧定则收税。按月稽考。不许再委隔别衙门官员侵管、重復扰民。仍各照额办岁办之数、年终通照钞关事例、造册奏缴
○十三年奏准、在京在外税课司局、批验茶引所、但一应税纳钱钞去处、省令客商人等自纳。若权豪无藉之徒、结党把持、栏截生事、及将烂钞低钱搪塞、搅扰商税者、问罪。枷号三箇月发落
○正德七年、令正阳门等七门门官、凡日收大小车辆驴骡驼驮钱钞、眼同户部官吏监生、照依则例收受。即时附簿。钱钞簿籍、俱封贮库。不许纵容门军家人伴当、出城罗织客商、阻截车辆、索取小门茶果起筹等项铜钱
○十六年
詔、凡桥梁道路关津有利处所、私自添设抽分害民者。巡按御史、及按察司分巡官、通行查革
○嘉靖元年、令广东江西抚按衙门、委南雄南安二府知府、督同各税课司官吏、综理商税。各布政司、给与印信簿籍一扇。将日逐税过商人货物姓名、逐一附记。按季解赴布政司、呈报抚按衙门查考。商税自南而北、自北而南、各不许违例重徵。守巡官、亦要不时查访姦弊。其委官侵欺那移、坐以监守自盗
○八年、令辽东抚按官、将太监总兵原店四所、收取房钱、以為抚赏夷人之用。一应私税、痛加裁革
○九年、裁革山海关、并广寧等处抽分
○十二年、令陜西委官於潼关、大庆关、验税商货、以补
王府拖欠禄米、并賑济边储等用。其卫官□许护守关防、不许干预收税
凡蠲税。洪武二十七年、令各处城市没官房屋、但係军官军人住者、不许取赁钱
○永乐元年奏准、凡军民之家、嫁娶丧祭、时节追送礼物。染练自织布帛。及买已税之物。或船隻车辆、运自已物货、并农用之器。各处小民挑担蔬菜。各处谿河小民货卖杂鱼。民间家园池塘采用杂果。非兴贩者。及民间常用竹木蒲草器物。并常用杂物、铜锡器物、日用食物。俱免税
○正统十三年奏准、各处开张铺店、及卖酒醋之家、户绝者除其税
○正德十三年、令三岔河经行客商、不许抽分。听自入城贩卖纳课。其往来粮米、每车照旧量抽米一斗、以备(舟念)船支用
○嘉靖十年、令宣课司。今后小民发卖瓜果蔬菜、毋得抽税
○万历十一年、因议革准安过坝斛抽脚抽等税。题准、通行两京十三省各抚按官。严查所属。除额设有印税课衙门外。凡私设一应无名课税、尽数查革
○又题准、陜西汉中府革税咸阳县皮布税。及涇咸静平等一十七州县、并云阳永乐二镇店、私立税银。尽行裁革
○十二年题准、湖广郧襄承衡四府、新化嘉鱼六溪口盐税纸价。汉川县刘家隔黄冈县阳逻巡司、与德安贵阳等一十九州县杂税、牙税、河税。并孝感应城等一十四县、茶税。尽数裁革
凡差官。永乐七年、差御史监生、於各处收课衙门、闸办课程
○正统十二年、令巡视塌房御史、及顺天府堂上官一员、估计货物直钞若干。造册发都税等司官攒收掌。照价收税
○又令户部差主事二员、於淮安临清闸办商税课钞。一年更代
○又令顺天府委官一员、於张家湾宣课司、闸办商税。一年更代
○成化二十一年、令顺天府委佐贰官一员、於正阳门外税课司、崇文门宣课分司、监收商税
○弘治六年、令崇文门宣课司商税、止差主事监收。不必御史巡察
○十八年、令湖广省城料厂、每岁选委廉正府佐、或州县正官一员、监督收受。仍置通知文簿三扇。一按季缴巡抚衙门。一送布政司。一送付委官。满日赴司查对
○万历十年题准、崇文门通州二草场、每年徵收税银、解太仓宝和二店交纳。俱用白头文书。不便稽查。比钞关例、铸给二分司关防各一颗。付各委官收掌

大明会典卷之三十六
课程五
鱼课

凡鱼课。每岁南京户科编印勘合。通计四川等布政司、并直隶河间等府州县、河泊所等衙门、该勘合六百八十九道。皆以河字為号。南京户部领回。发各该衙门收掌。各记所收鱼课米钞若干。年终进缴。其勘合底簿、仍送户部。如各衙门缴到勘合、务比对硃墨字号相同。於上明白填写。以凭查考

河泊所
各河泊衙门

累朝建革不一。其已革衙门鱼课、仍於各该府州县带管。或归併附近河泊所。岁办不缺。今并存之

见设河泊衙门

直隶河间府
盐山县　河泊所
应天府　　　　龙江里外河泊所
六合县　瓜埠三汊河泊所
直隶常州府　　西隔沙子湖河泊所
淮安府
山阳县　河泊所
扬州府
泰州　　　於溪河泊所
池州府
贵池县　黄湓湖河泊所
东流县　东流江口河泊所
和州　　　　裕溪河泊所
浙江布政司
嘉兴府　　　天星马场鸳鸯相家四湖河泊所
江西布政司
南昌府　　　港口河泊所
昌邑河泊所
鄔子河泊所
赵家围河泊所
饶州府　　　柴棚河泊所
南康府　　　杨林河泊所
九江府
德化县　小池小江河泊所
鹤问寨河泊所
瑞昌县　赤湖河泊所
湖广布政司
武昌府
江夏县　余家湖河泊所
斧头湖河泊所
鲁湖河泊所
金口堤河泊所
严家港河泊所
汤孙湖河泊所
郭郑湖河泊所
梁子湖河泊所
长江罾网局河泊所
武昌县　西(□室)湖河泊所
磧磯湖河泊所
炭门湖河泊所
马饮浆湖河泊所
长港江套河泊所
嘉鱼县　黄冈湖河泊所
头陀港河泊所
嘉鱼致思湖河泊所
兴国州　　湋源湖河泊所
大冶县　张家(□室)河泊所
华家湖河泊所
州府　　　后湖河泊所
黄冈县　巴河口摄湖河泊所
樟松湖河泊所
零残湖河泊所
蘄水县　圻湖河泊所
蘄州　　　赤东湖河泊所
黄梅县　太白湖河泊所
荆州府
江陵县　吴河二洲河泊所
倚北湖河泊所
</div>
    <div class="pagination">
<a href="大明会典_page185.html">上一页</a><span>...</span><a href="大明会典_page181.html">181</a><a href="大明会典_page182.html">182</a><a href="大明会典_page183.html">183</a><a href="大明会典_page184.html">184</a><a href="大明会典_page185.html">185</a><span class="current-page">186</span><a href="大明会典_page187.html">187</a><a href="大明会典_page188.html">188</a><a href="大明会典_page189.html">189</a><a href="大明会典_page190.html">190</a><a href="大明会典_page191.html">191</a><span>...</span><a href="大明会典_page187.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
