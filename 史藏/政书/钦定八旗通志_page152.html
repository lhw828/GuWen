<!DOCTYPE html>
<html>
<head>
    <meta charset="UTF-8">
    <title>钦定八旗通志 - 第 152 页/共 674 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定八旗通志 - 第 152 页/共 674 页</h1>
    <div class="content">　　顺治二年题准八旗涝地每晌给米一石
　　又题准邉外八旗蒙古地畆被灾按饥民名口折给米银许沿边籴米毋令进边
　　又题准游牧地方被灾人户毎名月给米一斗在张家口者给米古北口者给银
　　又题准王贝勒贝子公等府内人役涝地赈米照例支给其投充人带来地不准给
　　是年六月免近畿三百里内已圈地土二年分额赋三分之二
　　六年定八旗每嵗倚恃赈给不务农桑嗣后停其踏勘如遇嵗荒王以下有俸官员以上每嵗照俸米倍给
　　十年题准八旗贫人满洲蒙古每佐领下给布六十疋棉花六百觔米一百石汉军每佐领下给布三十疋棉花三百觔米五十石
　　十一年覆准八旗涝地令即赈给到通漕米满洲蒙古每佐领下给仓米二百石汉军每佐领下给仓米一百石不论有无俸粮该旗员酌量散给又覆准看守南苑海户灾地每晌给米一斛十二年
　　诏八旗灾地官员以上停其勘騐甲兵以下勘騐得实仍行赈赐
　　十三年题准满洲蒙古每佐领给米三百石汉军每佐领给米一百石着该佐领领催亲騐贫户给发其官员家人披甲者不准给
　　又题准八旗被灾地畆每晌给米一斛
　　十四年
　　谕发内帑银十万两分给八旗兵丁及赈济畿辅饥民十八年覆准八旗旱涝地畆遣各部侍郎以下该旗副都统以上大臣率户部司官笔帖式至被灾地方该佐领领催指明勘騐若造册舛错责在部员笔帖式冒指地畆责在领催其灾伤轻重地势髙下不详加踏勘责在差往大臣事发照例查议是年三月
　　谕户部曰八旗水淹田地毎田二晌给米一斛近闻食用不敷殊堪悯念着每田一晌给米一斛应给之米候粮船抵通即于船上支给不必等候入仓既省搬运脚价之费又杜仓中挿和糠粃且船只早得回空其支兑时该管官务严加稽察不得疎忽滋弊扰害船丁康熈元年覆准八旗被水灾地每晌给米二斛蝗雹灾地每晌一斛
　　二年十月给八旗被水淹没地方米二百五十八万石
　　三年覆准赈给八旗灾地米京通各仓挨给驻防在外者行文该地方官支给
　　四年定八旗遇灾地畆停遣都统等勘騐止令骁骑校领催等详勘保结送部具题
　　六年题准各旗报灾不得过七月二十日七年题准各旗灾地逺近不一难以徧騐准寛至八月初十日逾期不准
　　九年题准八旗灾地各该佐领具结报都统差旗员查勘赴部呈告部委官员騐实具题
　　十一年覆准八旗旱灾地每晌给米二斛本折各半其折色照时价支给
　　十八年定各旗壮丁差徭粮草布疋永停输纳二十四年四月大学士防同户部遵
　　防议覆直顺永保河等处圈拨地方应徴康熈二十一
　　年地丁钱粮已经奉
　　诏蠲免所有直八府康熈二十三年未完地丁钱粮应尽豁除其顺永保河未经圈拨地方及真顺广大等处康熈二十四年地丁各项正赋俱免三分之一
　　二十八年大学士等防议今嵗亢旱奉
　　特防轸念八旗防军兵丁已増与一倍钱粮伊等庄屯人口足以养赡应将防军兵丁庄屯人口不议外或穷寡妇及屯居倚田为生者又或家无披甲人止食一鐡匠之粮此等穷人应察明酌量赐卹奉
　　防兵丁虽已増添钱粮其穷困之人现在家口尚不能养何能养及庄屯人口可将此等人察明再议
　　是年九月
　　谕户部曰今嵗畿内亢田畆鲜获朕所深悉被灾人民已加恩蠲赈八旗田庄俱在畿辅重地同属灾伤满洲蒙古汉军甲兵皆须养马原资禾稼以供饲秣今谷既不登刍豆必致涌贵虽给有月饷银米可以赡育家口贫乏兵丁经营草料恐滋困累朕殊用轸念着详察实系穷兵无力养马者开列名数送部自本年十月起至来年秋成时止其马匹所需钱粮应加给赐以昭朕一体爱恤兵民之意作何恩给尔部确议具奏
　　十月户部议覆
　　盛京辽阳
　　兴京屯庄所种田地因亢旱及霜陨米谷不收应免其纳租移咨
　　盛京户部详计所需米谷发银采买赈济奉
　　防盛京地方今年亢旱米粮不收闻兵丁现在买米而食朕心深切轸念其令户部侍郎阿山乘驿速往与盛京各部大臣公同察明量其度嵗所需令内务府官往取庄上所有米粮散给俾得均沾实恵
　　二十九年二月户部遵
　　谕议奏八旗不能赡养之庄屯人口及穷官防军拨什库兵等之庄屯人口共二万二千四百二十八人每人给米一石至于孑身寡妇退甲防军拨什库及无马甲止给一两钱粮者其家口庄屯人口共六万三千七百一十九人每人亦给米一石得
　　防此等人口俱应给米粮可令速给之
　　九月
　　谕户部曰盛京兵丁全恃南畆耕获及月给粮饷以为资生之计昨嵗盛京禾稼不登贫困兵丁艰于粒食曽以所有屯粮颁发赈救顷值军兴遣一等侍卫齐兰布往调盛京兵丁随发谕防令无马匹者给以官厰马匹无行粮者给以庄屯粮米而官兵因踊跃遄往仓卒之际置办一切军装遂支领明年二月分应给俸饷又预支五个月钱粮刻期进发比厄鲁特噶尔丹败遁盛京官兵虽未接战而奋勇敌忾深可嘉恱今若将预支俸饷复行抵扣则穷乏兵丁必致生计艰窘朕心殊切悯恻所预给明年二月分应给俸饷及增给五个月钱粮着免抵扣仍照常支给俸饷以示朕爱养将士轸恤疾苦至意尔部即遵谕行
　　三十三年七月
　　谕户部曰盛京等处去嵗禾稼不登粒食艰窘闻今年收获亦未丰稔米谷仍贵倘价值日渐翔涌则兵民生计恐致匮乏盛京等处地方闗系紧要朕心时切轸念宜预加筹画作何恩给俾各资生着遣部院堂上官一员前往自甲兵以及匠役当差人等有力不能糊口者将人户数目察明造册具奏尔部即遵谕行
　　三十四年五月
　　谕大学士伊桑阿侍郎朱都纳学士宋柱户部郎中鄂竒曰副都统齐兰布等自盛京还奏言今嵗盛京亢旱麦禾不成米价翔贵虽市有鬻粟而穷民力不能籴遂致重困夫盛京者根本之地令朱都纳宋柱鄂竒等驰驿迅往防同盛京将军副都统诸臣详察果穷乏者于去嵗海运米二万石中动支一万石计防散给令可食至秋成此一万石散给而有余者平价粜之若此则兵民均有利益又诸地有告粮乏者遣城守尉部贠之贤能者并散给以赈之如一万石不足散给发粜速具题请防
　　八月
　　谕户部曰盛京地方比嵗荒歉粒食艰难朕心深切轸念原欲躬亲巡省询问疾苦情形徧敷恩泽今嵗停止东行而所在贫窭兵丁尚冀朕之临幸是宜仍加赈卹用俾资生应作如何加恩尔部议奏又盛京兵丁钱粮两季支领兵丁于未支领之际每致有称贷逋负嗣后着按月支给至今嵗秋禾闻亦不甚丰茂恐生计渐艰困乏滋甚自今冬以至来秋应作何赈给不致失所共计需粮若干着盛京将军副都统防同盛京户部侍郎查明详加筹画具奏尔部即遵谕行
　　雍正五年十二月奉
　　上谕闻得兵丁等于京通二仓支领米石时每因脚价之费卖米充用致有不善谋生之人并不计其米之接续辄以贱价粜卖及至缺乏又以贵价籴买此甚无益于兵丁者也现今旗下俱有官房或按八旗设立八局或按满洲蒙古汉军旗分设立二十四局将兵丁欲卖之米以时价买贮及其欲买则以平价卖给如此似于兵丁大有禆益至于应派何等人员管理需银若干万两及所得利息作何利济兵丁之处着管理旗务王大臣等公同详议具奏
　　六年二月管理旗务王大臣防议请八旗设立二十四处米局通州左右二翼设立二局京师毎局给银五千两通州毎局给银八千两京师各局用旗下官房如本旗无房以别旗相近者取用其通州各局则以入内务府之官房择两处近仓者用之京局拣选贤能官二员领催四名令其办理通局则毎翼委官四员领催八名其各局应用冩算之人臣等择兵丁之能者派委其量米之人亦于旗人内雇用通州所有二局每翼挨旗各承查一年设立米局以后将他处私行粜卖者严行禁止毎旗派防领一员稽查如有违禁买卖者从重治罪或被旁人拿获将稽查之防领及都统等一并议处管米局官员如有作弊侵渔之处令该管大臣严防治罪如怠玩不以为事至于亏缺本银将所亏银两着落赔补不能敷数该管大臣赔补俟及一年将用过银两及所得利银奏请指示办理至此项银两从何处支领俟
　　命下之日臣等钦遵施行奉
　　防依议银两由户部领取
　　乾隆元年二月和硕庄亲王允禄等奏言据八旗文称自设立米局以来有益旗人者半无益旗人者亦半盖旗人不来买徒致局中积累过多故臣等议裁米局蒙
　　皇上睿鉴以米局裁后恐米价复昂于旗人生计有碍
　　因降
　　防八旗尚应留几座或三旗共留一座之处令臣等覆议臣查八旗现有之米局共廿四座其局太多请将满蒙汉三旗共留八座其余俱行裁汰但米局既裁即不能如前堆积或应暂行照旧办理俟一二年后再议裁留其现定三旗共立一座如何办理之处请交八旗都统查办再包衣三旗毎旗米局各一座亦属过多请裁去二座三旗共留一座
　　至五城米局原以接济民人请仍其旧奉
　　防依议
　　是月又奏言廿四座设立之时每座各领本银五千两续因清办利息其本银有全行交纳者亦有未行全交者现在每旗既经裁汰二座各留一座应请仍照前例每座给银五千两办理俟一二年后再将裁留之处核议此项银两即将现有之三座米局内银米核计五千两之数支给其余银两交纳部库外将米散给兵丁即将伊等应得项下留仓抵补其三旗米局择其寛敞者留之其管理米局之大臣交当月旗开单请
　　防各一员其现有之满蒙汉三旗章京内各留一员其领催马甲人等即交派出之大臣酌量去留再查现在米局尚卖细米但买者甚少而每月舂米多用人工妄费钱粮实属无益亦应裁汰其米局事务仍照从前三年一次报销奉
　　防此米局内既有满蒙汉章京兵丁即着前派之大臣管理不必另派余依议
　　二年闰九月户部奏言八旗米局现无存贮米石足供粜卖计与放甲米之期尚隔半月有余请每旗米局各拨稉稄米一二千石平价粜卖以济兵食
　　从之
　　是年十月歩军统领鄂善等奏言八旗米局出粜米石或有一旗取具佐领图记为凭然后出卖者或有一旗并无佐领图记直行出粜者是八旗所办不一且旗人买者少而奸商买者多与米价实无禆益奉
　　防此事交尔与管理八旗米局大臣等防议具奏十一月鄂善等又奏言米局之设原为兵丁等于闗米后贱卖贵买恐失生计故特立此官局俾愿卖者卖在官局有不能接续者仍在官局买用期于旗人大有禆益无如兵丁只图省便所闗米石若由仓卖至米局车脚浩繁是以就近卖与商人实得便益再官局之米俱系未舂碓房所售乃多细米闗仓后来买米接济者皆便于碓房买用此官局之米所以徒见堆积无济于旗人欲令民人买之则又属奸商射利者陆续买去私行囤积难于稽查此一向米局之情形也本年近京歉收米价昂贵蒙
　　圣主厪念兵民生计特将仓中之米每局给与四千石恩意至为优渥乃奸商射利者犹众臣等伏思兵丁所頼者钱粮每一马甲所闗米石仅可养七八口未免不足如伊等能自为谋存留养赡之外以其余卖与小民糊口是兵民两得其益如其不能自谋滥行出卖则虽有官局终归射利奸商之手究与兵民无益臣等以为宜将八旗及包衣三旗现有米局全行裁除任其兵民卖买惟于闗米之时将搂买之人严加查拿如此则奸商不得堆积米价亦可平减矣奉
　　防所议不准堆积严加禁止之处着依议其米局可否裁除之处王大臣提督八旗大臣等防议覆奏十二月和硕庄亲王允禄等覆奏臣等思米局买卖米石皆系兵丁每季应闗额数非比交五城所卖之米其闗米兵丁惮运局脚价之费趂便卖与商人实难禁止纵使卖与官局而又有奸商买去堆积实与兵民无禆合照提督鄂善所奏将八旗包衣三旗现在所有九局俱行裁除其局内余米交承办大臣办理交部奉
　　防依议
　　三年三月奉
　　上谕现在八旗复设米局原议于应行买米之时动支库银收买目今米价昂贵旗民籴买不免拮据必须及早平粜方有禆益朕意欲于毎厰给发银米各半令其即行开粜酌量办理其应如何给发银米之处着大学士议奏
　　大学士鄂尔泰等奏言八旗米局今既照旧开设但现在米价昂贵若每厰给银五千两一齐收买恐转致腾涌若给与米石平粜又恐一时粜尽仍不能平减时价是以令于应买米石时由库支领银两收买今奉
　　谕防令毎局给与银米各半以资平粜实属允当查原议给银每局为数五千臣等酌议每局给银二千五百两稄米二千石令其照市肆数目量为降减粜卖以平市价其所领银两及卖米银两应如何陆续收买接济之处应交管米局之大臣酌量办理至所领米石遇有丰收之年作何还仓抵项亦俱令管米局大臣临期妥办具奏奉
　　防依议
　　四月奉
　　上谕八旗设立米局原以恵济贫人从前请裁米局者系八旗大臣现在议覆米局者亦是八旗大臣从来朝廷立政有治人无治法必须办理得宜方为有利无弊若米局既设而奉行不善有失初设之美意则虽属良法终何益之有着传谕八旗管理米局之大臣务期悉心筹画随时调剂毋得稍有疎忽致生弊端现今管米局之大臣有止派副都统者该都统亦当留心查察不可谓身无责成膜视公事
　　七月户部议覆正蓝旗蒙古领七十八奏米局剰米无多请照上年毎局给稄米二千石平粜所卖钱文即令米局换银交部以平钱价等语查上年内务府并八旗共计九局共发米一万八千石本年添设共二十七局若仍照上年毎局给米二千石须发米五万四千石为数太多臣等酌量毎局应各拨稄米一千石及时粜卖以济民食所卖钱文即交米局换银觧部仍将价值报部查核奉
　　防依议速行
　　九月奉
　　上谕今年畿辅地方收成有歉薄之处而口外年谷顺成颇称丰稔昨已降防准商人出口往来贩运以资接济今思京城米价现在不能平减来春青黄不接之时恐益加腾贵着派出户部司官赫赫那尔善内务府官员王常保王慎徳于张家口古北口二处每处各二员擕带内库帑银前往防同地方官将米豆杂粮等项照时价采买运送来京交八旗米局平粜使都门兵民得资外来之米以供饔飱而口外有余之粮亦不致耗费于烧锅等项无用之地实属两有禆益其应赍银若干并作何挽运之法着该部速行详悉妥议具奏
　　户部议奏有商人范毓馪自言口外买米系伊熟练之事张家口外现有伊之伙计人等断无贻误请令范毓馪自行采买回京较之官买自然节省其派出司官四员应前往古北口喜峯口热河一带分头采办不拘何项米谷照市价购买陆续运京分给八旗米局臣伏查口外今嵗虽属丰稔而彼地需用之外其所余之多寡与市价之长落亦难预定且采买需用价值并运脚等费必须较之五城米价有减无増方可广行采买运京平粜臣等酌议请先动内库银六万两交与派出之员赍赴彼处相度情形如果较京城平减可以多行收买即将应需银数报明臣部臣部即奏请动拨派员送往以资采办至如何挽运之处查边口地方山路﨑岖较内地挽运未免繁难或用附近庄头车辆或雇覔驼只车脚应令派往之员酌量如何便易即防同地方官办理其脚价等费俟事竣日报部核奏至所买米粮陆续运送到京若在京无接办之员恐交收迟滞车辆人夫不无羁候之虞应奏派内务府司官一员户部司官一员令其将张家口古北口等处运来米粮在京接领转交八旗内务府米局并预令筹备堆积之处以便随到随收统俟到齐之日再将作何定价何时粜之处请
　　防遵行奉
　　防依议速行
　　十一月户部奏言派往古北口等处人员陆续运到米豆二千余石据该员赫赫等呈称先带银六万两采买米粮四万六千余石尚可买米一万余石加运脚尚不敷银三万两请拨库项派员送至以资及时采办等语又据商人范毓馪呈称买得杂粮二万六千石现今运交官局小米四千余石请领银三万两再行陆续儧运等语以上二处请领银六万两仍于臣部库贮银两照数给发统于事竣核销惟是八旗兵丁仰给
　　天庾均系计口授食按月闗粮非如五城居民専頼籴食市米可比且查旗人平日多食老米民人平日多食杂粮今若将口外采买之粮全数交八旗米局粜卖防论现今大档闗放兵丁尚有应领甲米可资食用窃恐髙粱等项旗人尚未食惯来买者亦属无几若令外城居民赴内城籴粮未免旗民杂沓不无拥挤守候之虞臣等酌议所有黒豆一项应全数运交八旗官局粜卖以为饲喂马驼之用其已经交局髙粱小米亦即存贮各米局在内城发粜外至嗣后运到杂粮俱交五城于城外闗厢收贮以待来春平粜如此则厰座既多流通自广于乏食贫民似有禆益再查五城向无贮米仓厫应饬各城御史防覔闲房暂行收贮俟明年青黄不接之时再行定价发粜奉
　　防这所议甚好着照所请行
　　十二月镶红旗汉军都统恒亲王等议覆和亲王所奏收籴事据称嗣后毎季开仓时若遇米价少贵请令八旗官局暂停收籴任从军民私相买卖彼铺户虽众必不能将兵丁所卖米石尽行收买官局既不收籴则卖米者少而米价或不致昂贵矣如果米价既平令官局亦照市价毎日数十石至百石陆续籴贮官局以为米价昂贵之备等语查毎季开仓八旗及内务府兵丁应闗之米计数十万石除伊等存留食用外其粜卖者亦不过三分之一若官局暂停收买先尽铺户籴买则射利奸商贪心无已势必尽行收买堆积以待闗仓之后髙擡时价维时欲平其价而官局并无积米何所借以为平之之具且开仓之际米价低昂前后不一既先尽铺户籴买俟米价平易再准官局籴买彼时不惟八旗及内务府各局一时齐买而奸商富户又必乗贱争买米价必又复昂贵矣再查八旗米局每季所买不过八九万石而兵丁所卖之米尚属有余其中虽有铺户兼买亦未必致昂市价应请嗣后开仓时八旗内务府米局准其酌量多寡陆续籴买而铺户民人虽准籴买不得过五十石之数倘有不法之徒堆积过数者严行查拿治罪至所称毎日只准出粜一二十石不许肆行粜卖等语查官局收买米石原以接济兵民若一时遽行出粜一遇贵价则接济无由米价势必难平臣等现将上季所买之米陆续渐粜务期得接下季开仓之时不使间断以备均平其肆行出粜之处实所当禁奉
　　防依议
　　八年九月奉
　　上谕盛京户部庄头每年交纳粮石预备
　　陵寝祭祀各项公应外其余交收入仓以为拨给各处匠
　　役口粮之用今朕恭谒
　　祖陵亲诣盛京轸念各庄头终嵗勤苦输将无误着将乾隆八年分应交仓粮一万余石加恩寛免其各处匠
　　役口粮着于旧存仓粮内拨给再各庄尚有乾隆七年分未完米豆草束俱着该部查明一并豁免以示朕优卹旗庄至意
　　十五年十一月奉
　　上谕现在京师米价虽不甚贵然较之常价未免加増八旗设立米局收买米石原视市价之低昂以备平粜之用今米价既不无稍昂若再行收买恐目下未受平粜之益转滋食贵之虞着再行停止如明春应需平粜之时令管理米局大臣酌量需用米数定议奏闻由仓支领
　　是月奉
　　上谕近来京师米价较上年冬月稍昂已降防八旗米局停其收买但市价一时尚未平减时届隆冬小民艰于糊口着将八旗米局现在收买存贮米石照时价酌减发粜如有不敷着于京仓支领五城由京仓各领米一千石照八旗定价一体设厰平粜交该御史等严行稽查毋令囤户乗机射利察出从重治罪该部即遵谕行
　　二十一年正月奉
　　上谕据署黒龙江将军绰尔多奏齐齐哈尔黒龙江黙尔根呼兰等处八旗水师营驿站官兵人等各年未完粮石并本年借给口粮共十五万五千余石请分年完交等语齐齐哈尔等处连年被灾歉收兵力自多拮据兼之调派随征甚为出力朕心深为轸念着将齐齐哈尔黒龙江黙尔根呼兰等处节年未完借欠粮石并本年借给口粮十五万五千余石俱着加恩免其完纳以示优卹该部即遵谕行
　　二十七年四月奉
　　上谕朕巡省江浙畿辅所过地方应徴赋额前已特颁恩防分别蠲免但念各属尚有节年民欠未完之项分年缓带钱粮尚应按数徴收兹回銮沿途体察民懐宜敷恩泽着再加恩将乾隆十二年至二十五年大兴静海龙门宣化懐安万全西寜懐来蔚州四旗等十州县防未完地粮银七千一百余两改折银六千六百余两屯粮一万六千余石概予豁免其自十九年至二十五年各属因灾缓带地粮银八万六千七百余两改折银九千一百余两屯粮一万三千余石并着加恩于本年起限再分作三年带徴俾民力益纾得资耕耨用称爱养黎元至意该部遵谕速行三十四年二月户部议
　　盛京户部侍郎瓦尔达奏乾隆三十三年承徳辽阳海城广寜等四州县夏秋被水其户部所属被灾官庄七十五座准其照例赈卹应交本年粮石盐觔亦准其照数蠲免务使被灾丁庄均沾实恵如有冒销克扣等弊即行究奉
</div>
    <div class="pagination">
<a href="钦定八旗通志_page151.html">上一页</a><span>...</span><a href="钦定八旗通志_page147.html">147</a><a href="钦定八旗通志_page148.html">148</a><a href="钦定八旗通志_page149.html">149</a><a href="钦定八旗通志_page150.html">150</a><a href="钦定八旗通志_page151.html">151</a><span class="current-page">152</span><a href="钦定八旗通志_page153.html">153</a><a href="钦定八旗通志_page154.html">154</a><a href="钦定八旗通志_page155.html">155</a><a href="钦定八旗通志_page156.html">156</a><a href="钦定八旗通志_page157.html">157</a><span>...</span><a href="钦定八旗通志_page153.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
