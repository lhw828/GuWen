<!DOCTYPE html>
<html>
<head>
    <meta charset="UTF-8">
    <title>大明会典 - 第 197 页/共 713 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大明会典 - 第 197 页/共 713 页</h1>
    <div class="content">○十一年题准、通州右等卫官员、上下半年俸折布绢、照京卫官员例折银
○三十三年题准、儹运官员、自嘉靖三十四年為始。每月应支食米、听於各住札地方司府存留米内支给。其巡抚凤阳都御史、及各官折俸折绢折布等项、俱照在京则例、各依品级、於所在官司、应解本部、或地方存留、及库贮官银内、动支给与。部属等官、三年一年差者、以各该年分满日為止。餘月仍俟赴京给领。除山陜宣大辽蓟等边原无解部银两、及本色米不便、仍旧在京关支外。其餘但凡京差官员、带有家小驻札各地方行事者。俱以到地方之日為始。一体在外关支。户部及工部等衙门、将各官在京原支俸给扣出。不必造支。其儹运郎中、监兑主事等官、不带家小、及不係一年三年差者、仍在京关支
○四十二年议准、将在京府部等衙门、原额俸粮六万餘石。各衙门自收者、改於禄米仓收纳。各衙门按月造册关支
○隆庆五年议准、南京户部、查将锦衣卫乌龙潭等仓官攒。照四门仓、三马房草场官攒事例。应支俸粮、每米一石、折银七钱
○六年议准、在京各衙门文职官员折俸。七分支银。三分支钱。今自本年春季起、以十分為率。九分支银。一分支钱。金背钱六釐每八文、折银一分。火漆钱二釐、嘉靖鏇边钱二釐、俱每十文、折银一分
○万历九年题准、行在京各府卫掌印官、查将各官关支俸银、如有事故等项、即行截日扣送太仓库。以后照例、永為遵守
凡在外文武官俸。洪武二十六年、令在外各布政司府州县官吏俸给、每米一石、折钞二贯五百文。於官钱钞内支给。其支过数目、岁报户部查考
○永乐元年、令各都司。并河南、浙江、江西、山东、山西、五布政司、按察司。及
王府官俸。旧全支米者、米钞中半兼支。湖广、福建、广东、广西、陜西、北平、四川、云南、八布政司、按察司官俸。米钞兼支。及所属府州县等官俸、全支钞者、俱仍旧
○十六年奏准、浙江等都司、布政司、按察司、长史司、中都留守司、堂上官、并各卫所军官俸。一品至五品。俱二分支米。八分支钞
○宣德八年奏准、在外文武官折俸钞。每十五贯、折米一石
○正统元年、令万全大寧都司所属、及北直隶卫所官折俸。每岁上半年支钞。下半年支胡椒苏木
○又令北直隶府州县等衙门文职官、月支本色米一石
○二年、令贵州布按二司官、月支本色米二石
○三年、令云南布按二司、并所属官员俸。一半、每石折支海(贝巴)三十索。并赃罚不堪布疋绢(土商)等物。相兼本色米支。一半、折钞
○四年、令福建四品以上官俸、四分米。六分钞。五品以下、米钞中半兼支。浙江、湖广、江西、广东、山东、四川、直隶苏州等处文武官、正五品以上、米钞二八分支。从五品、月支本色米三石二斗。六品七品、米钞三七分支。八品以下、见支一石者、增二斗。大寧都司并北直隶卫所都指挥指挥、每月加二石。卫镇抚、千百户、所镇抚、加一石。俱折布绢。餘处照旧。辽东甘肃诸处备御官、自百户而下、该增米、俱折绢
○五年、令陜西
王府审理工正等官、照有司官例、月支米二石。餘折钞
○六年、令在外文武官俸折钞。每石二十五贯。广寧等十卫、并定辽左等卫指挥等官、月增米四斗。首领官、及仓副使、二斗
○八年、令广东都布按三司、并所属官俸、五品以上、四分支米。六分折钞。六品以下、米钞中半兼支
○又令贵州都司、并所属卫所官俸、俱三分本色。七分折钞。本色、於湖广布政司附近府州县税粮内、折徵绵布十万疋。每二疋准米一石。运赴贵州镇远府、准作贵州迤东兴隆等卫所官军俸粮。四川布政司、折徵绵布十万疋。亦准米五万石。内四万疋、运赴永寧卫、准作贵州迤西普安等卫官军俸粮。六万疋、运赴贵州布政司、准作附近卫所官军俸粮。其折钞、仍於四川布政司官库支给
○九年、令甘肃沿边官俸、五品以上、二分米。八分钞。六品以下、三分米。七分钞
○又令各处税课司局官俸、照品级、米钞兼支。革罢巡栏供给
○十年、令河泊所官、照税课司局官例给俸
○十一年、令提督北直隶卫所屯田僉事俸、於户部带支
○十二年、令浙江三司、及各府县官、二品至五品、月仍支米三石。六品至九品、月支米二石。杂职一石。云南都布按三司、并府州县卫所等衙门文武官、三品以上、月支米二石五斗。四品至五品、二石。六品至七品、一石五斗。八品至九品、一石二斗。杂职八斗。餘照旧折支
○又令贵州都布按三司所属、及贵州宣慰使司等衙门、大小文职流官。俱於俸给内、月支本色米一石。餘俸於原籍官司、米钞兼支
○又令在外文武官折俸钞、仍每十五贯、准米一石
○十三年、令广东都布按三司、并所属卫所府州县官、五品以上、二分米。八分钞。六品以下、三分米。七分钞
○十四年奏准、云南三司堂上官、月支米三石。武职官、指挥、月支米三石。正副千户、卫镇抚、百户、二石五斗。试百户、所镇抚、二石。文职官、四品、二石。五品至七品、一石五斗。八品至杂职、一石。每米一石折海(贝巴)六十索
○景泰三年、令军职官调各边者、患病十日之外、即住俸
○六年、令以张家湾盐仓收积掣挚客商餘盐、并私盐、给通州、并通州等五卫、及附近密云等六卫官折俸、每盐一百四十斤、准米一石
○天顺元年、令大同等处武职官、应袭儿男、有功陞官者、准支半俸
○又令纳粟军职官、月支米一石。俱令管事差操。若病故、子孙袭替、一依父祖之例。其有功陞职者、如获功一级、加与小旗粮。二级、加与总旗粮。三级、加试百户俸。至功级多者、照陞授官加俸。后子孙替职、一依前例
○二年
詔、在外官员、有父母年老在家、愿分俸助养者、准於原籍关支

大明会典 经费 十三司职掌


○成化六年、令在外官、不许分俸原籍养亲
○又令长芦山东盐场官、俱给月俸
○七年、令各处仓官、及收粮经歷、守支二年以上未尽者、仍听全支俸给
○十三年、令在京都指挥选调各都司管事、愿分俸养亲者、以本色三分之一、存原卫。二分并折色、在任关支
○又令陜西三司、并卫所首领、及府州县等官、俱照甘肃例、五品以上、亦二八兼支。六品以下、三七兼支。不彀二石者、照旧支本色
○弘治三年、令在京武职选调在外都司官俸、通行随任关支
○十六年、令都指挥以下、為事立功、并遇革回卫、例应带俸差操。不许管军管事者。都指挥、指挥、月支米三石。本色一石。折银二石。卫镇抚、正副千户、月支米二石。本色一石。折银一石。其餘俱折钞布。五年以后、改过自新、遇例考选、方照全俸、本折兼支
○嘉靖二十六年题准、各卫閒住将官、不拘都督都指挥、但係功陞者、与支本等俸给。係推陞遇例者、止支祖职俸粮。其柴薪皂隶、虽係功陞者、一体查革
○三十三年题准、云南府自同知以下、马丁银两、查照旧例编给分摊概省均徭人户
○三十九年、令各省直、查照设官员数品级、额该俸粮马夫银若干、除见任支给外。其餘陞迁给由事故等项离任者。即与扣除贮库。每季终、类解本省府、各项银两、类总解部
凡教官生员俸廩。共武初、令教授俸照品级。学正而下、照杂职例支给
○十三年、令师生廩膳米、每人日一升
○十五年、定廩饌月米一石
○永乐初、令凤阳等府、河南、山西、陜西、湖广、浙江、福建、广东、广西、四川各府州县、贵州及四川行都司所属各卫、师生俸廩、俱米钞中半兼支
○九年奏准、各处师生俸米全支
○正统元年奏准、各处教授俸、见支五石者、照旧。见支二石、及一石五斗、一石者、俱增為三石。餘折钞。学正见支二石五斗者、如旧。见支一石五斗、及一石者、俱增為二石。餘折钞。教諭训导见支一石五斗、及一石者、俱增為二石。餘折钞。其师生廩米、见支一石者、照旧。见支五斗者、增為一石。北直隶米粮艰难去处、增為六斗。餘四斗折钞
○十四年奏准、各处教官廩米停支其俸月支本包米一石。生员月支本色廩米五斗。餘折钞
○景泰六年、令教官俸廩、照旧支给。口外边城、及粮少处、暂為减支
凡监生人等月粮。洪武二十九年、令天文生、月支食米六斗。歷事监生、月支米一石
○永乐九年、令天文生、不分有无家小、全支米
○十六年、令监生有家小者、月支米四斗。无者三斗
○宣德三年、令太医院医士、有家小者、月支米五斗。无者三斗。医生二斗
○九年奏准、四夷馆习字监生、并回回达官子弟习字者、月支米一石
○正统六年、令各衙门歷事监生、有家小者、月支一石。无者六斗。南京各衙门歷事监生、有家小者、月支八斗。无者六斗
○景泰六年、令刷卷监生、有家小者、月支米六斗。无者四斗
○成化十年奏准、医士有家小者、月支米增為七斗。无者五斗。医生有家小者四斗。无者三斗
○嘉靖十七年题准、清理军职贴黄监生、有家小者、月支米六斗。无者一斗八合。俱每石折支银七钱。事完停止
凡吏员、知印、承差、人等月粮。洪武七年、给天下诸司典吏俸
○十三年、奏定吏员月俸、一品二品衙门提控、都吏、月支米二石五斗。掾史、令史、二石二斗。知印、承差、典吏、一石二斗。三品四品衙门令史、书吏、司吏、月支米二石。承差、典吏、一石。五品衙门司吏、月支米一石二斗。典吏、八斗。六品至杂职司吏、月支米一石。光禄寺等典吏、六斗
○又奏定、在京三品以下衙门典吏、月俸一石。六品以下衙门典吏、六斗
○令在外各衙门吏典、俸一石。折钞二贯五百文
○三十一年奏准、在京吏典、有家小、原支一石以上者、每石减支二斗。无家小、减支五斗。提控、都吏、胥掾、令史等项、不分有无家小、原支米二石者、减五斗。原支米二石五斗者、减八斗。各处布政司、并直隶所属府州县、及各都司卫所吏、全支钞
○永乐九年、令在京各衙门吏典、不分有无家小、俱全支米
○十六年、令在京各衙门吏、月支米一石。餘折钞。南京各衙门办事吏、旧支食米五斗者、住支
○十九年、令在京各衙门吏、有家小者、月支七斗。无者四斗五升。餘折钞。南京各衙门吏、照旧支给。每米一石、折钞二十五贯
○二十二年、令在京各衙门吏、有家小者、月增米四斗。无者一斗五升。其折色钞。亦照文武官例、给胡椒苏木
○宣德三年、革各衙门办事吏月支食米
○正统元年、令南京各衙门吏月支米、有家小者、增二斗。无家小者、增一斗五升
○又令在京刷卷人吏俸、照各衙门吏典例支给
○六年、令在京令史、典吏、知印、有家小者、月支米一石。无者六斗
○七年奏准、在外大小衙门通吏、令史、司吏、月支米三斗。餘折钞
○八年、令各处都布按三司知印、承差、月支米三斗。餘折钞
○成化四年、令在京吏典折色俸、照文武官例、钱钞兼支
○十六年、令户部书算、月支米五斗
凡外夷归附官员俸粮。永乐八年奏准、安插来降达官、每大口、月支粮四斗。小口、二斗。三岁以下、及续生者、不支
○宣德三年、令在京达官俸、不拘品级、月支米二石。餘於南京仓支。其折钞、照文武官例
○十年、令在京达官俸、旧全支者、减半。半支者、减十之三四。新降附达官、自指挥而下、递减
○又令辽东安乐自在州达官头目俸粮、该支半俸二石四斗。而减支者、添本色米一石。该支半俸二石、而减支者、添本色米八斗。餘抄钞
○景泰元年奏准、来降达官俸、本色三分、俱於在京支给
○五年、令安插达官人等病故、无子孙承袭者、家属仍月支二石
凡收支俸粮。洪武初、令官吏俸给、旗军月粮、按月关支。每月不过初五
○永乐元年、令各衙门官吏监生人等、遇有事故、凡关过俸粮五斗以下者、俱免还官
○宣德二年、令俸粮过期不关者、改折钞
○四年奏准、公差官员无家小者、明白开报。候回日补支。其餘。见在者、务依期关支、不许出月。如过三月不关者、扣除
○八年、令各衙门官吏俸粮、文书至仓一月以上不关者、扣除
○正统元年、令在京军官折俸银、户部按季取数类奏、赴该库关出。於
午门里、会同司礼监官、及给事中、御史、唱名给散
○八年、令在京官吏月支米、本部每岁扣算一年该用之数、定拨各衙门、径自委官收放。仍每岁各将所收粮数、造册送部、类送户科、每月计支过数註销。其积出餘粮、岁终户部委官盘量作数
○十年、令在京官吏等项俸粮折色、各具手本、送户部查明。另具手本、送天财库知会。各衙门自行关支
○十二年奏准、顺天府、及大兴宛平二县、都税司等衙门官吏俸粮、照五府六部例、於儹运糙粳米内、拨发本府收支
</div>
    <div class="pagination">
<a href="大明会典_page196.html">上一页</a><span>...</span><a href="大明会典_page192.html">192</a><a href="大明会典_page193.html">193</a><a href="大明会典_page194.html">194</a><a href="大明会典_page195.html">195</a><a href="大明会典_page196.html">196</a><span class="current-page">197</span><a href="大明会典_page198.html">198</a><a href="大明会典_page199.html">199</a><a href="大明会典_page200.html">200</a><a href="大明会典_page201.html">201</a><a href="大明会典_page202.html">202</a><span>...</span><a href="大明会典_page198.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
