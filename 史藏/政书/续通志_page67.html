<!DOCTYPE html>
<html>
<head>
    <meta charset="UTF-8">
    <title>续通志 - 第 67 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 67 页/共 1359 页</h1>
    <div class="content">癸丑建康都统李爽攻寿州败绩甲寅邓友龙罢以江南东路安抚使邱崈为刑部尚书两淮宣抚乙卯雅州蛮高吟师出降杀之丁巳减大理 
三衙临安府囚罪一等释杖以下夺郭倬李汝翼二官辛酉夺皇甫斌三官甲子李爽罢丁卯曲赦泅州减杂犯死罪囚蠲其租三年建康副都 
统田琳复寿春府戊辰雅州蛮复寇边甲戌夺李爽三官汀州居住再夺皇甫斌五官南安军安置丙子夺邓友龙三官兴化军居住戊寅苏师 
旦罢是月命邱崈至扬州部署诸将悉三衙江上军分守江淮要害金人封吴曦为蜀王秋七月辛巳夺苏师旦三官衡州住居仍籍其家罢皇 
伤州军比较租赋一年壬午雅州蛮出降庚子苏师旦除名韶州安置癸卯以张岩知枢密院事礼部尚书李壁参知政事八月丙寅斩郭倬于 
镇江戊辰再夺李爽三官南雄州安置九月壬午金兵攻夺和尚原己丑朝献景灵宫庚寅朝飨太庙辛卯合祭天地于明堂大赦冬十月戊申 
诏内外军帅各举智勇可将帅者二人辛酉罢瑞庆节宴十一月庚辰命主管殿前司公事郭杲驻真州以援两淮辛巳金人破枣阳军甲申以 
邱崈签书枢密院事督视江淮军马金人侵神马坡江陵副都统魏友谅突围趋襄阳乙酉赵淳焚樊城乙未避正殿减膳以湖广总领陈谦为 
湖北京西宣抚副使丙申金人去庐州丁酉金人攻旧岷州守将王喜遁戊戌金人围和州又破信阳军辛丑围襄阳壬寅破随州甲辰金人破 
真州乙巳金人破西和州是月濠州安丰军及边屯皆为金人所破十二月戍申金人围德安府庚戌金人破成州守臣辛槱之遁吴曦焚河池 
县退屯青野原辛亥释大理三衙临安府杖以下囚癸丑金人去和州甲寅金人攻六合县郭倪遣前军统制郭僎救之遇于胥浦桥大败倪弃 
扬州走丁巳金人破大散关癸亥魏友谅军溃于花泉丁卯金人攻七方关兴州中军正将李好义拒却之戊辰吴曦还兴州金人自淮南退师 
留一军据濠州己巳责授敦倪果州团练副使南康军安罢庚午辥叔似陈谦罢以京湖北路安副使吴猎为湖北京西宣抚使复两浙围田募 
两浙流民耕种甲戌以镇江副都统毕再遇为镇江都统权山东京东路招抚司公事乙亥四川宣抚使程松遁是岁蒙古特穆津称帝于哈那 
河 【据元史增辑】
　　三年春正月丁丑朔邱崈罢己卯以知枢密院事张岩督视江淮军马庚辰以陈自强兼枢密使癸未金人攻阶州庚寅诏建康府给淮民 
装钱遣归业辛卯吴曦招通判兴元府权大安军事杨震仲震仲不屈死之癸巳命两淮帅守监司招集流民甲午吴曦僭位于兴州甲辰夺池 
州都统陈孝庆三官罢二月壬子以金师退御正殿复膳甲寅削福建路总管兼延祥水军统制商荣官柳州安置己未罢程松四川宣抚使以 
成都府路安抚使杨辅为四川制置使沿江制置使叶适兼江淮制置使庚申以旱诏大理三衙临安府决系囚甲子振旱伤州县贫民命诸路 
提刑司从宜断疑狱丁卯罢江浙荆湖福建招军庚午金人去襄阳辛未以旱祷于天地宗庙社稷命有司举行宽恤之政八条蠲两淮被兵诸 
州今年租乙亥释两浙路杖以下囚四月宣抚副使司随军转运安丙及兴州中军正将李好义监四川总领所兴州合江仓杨巨源等共诛吴 
曦传首诣行在献于庙社并诛曦妻子家属徙岭南夺其父挺官迁吴璘子孙出蜀存其庙祀玠子孙免连坐三月丙子朔蠲两淮被兵州郡役 
钱丁丑斩伪四川都转运使徐景望于利州壬辰兴州将刘昌国引兵至阶州金人退去癸己李好义复西和州丁酉金人去成州庚子以杨辅 
为四川宣抚使安丙为端明殿学士四川宣抚副使起居舍人许奕为四川宣谕使落程松资政殿大学士夺六官筠州安置忠义统领张翼复 
凤州辛丑曲赦四川减杂犯死罪以下壬寅责授程松顺昌军节度副使澧州安置夏四月戊申以吴猎兼四川宣谕使司癸丑两淮湖北京西 
被兵诸州减杂犯死罪以下蠲湖北京西诸郡今年租四川忠义人复大散关己未奉使金国通谢国信所参议官方信孺发行在庚申以兵部 
尚书宇文绍节知江陵府权湖北京西宣抚使丁卯以吴猎为四川制置使戊辰以资政殿学士钱象祖参知政事癸酉金人复破大散关甲戌 
赦西和阶成凤四川五月己丑以旱祷于天地宗庙社稷辛卯以太皇太后有疾赦是日崩四川宣抚副使司参赞军事扬巨源与金人战于长 
桥败绩戊戌诏四川宣抚使制置司分治兵民庚子以李好义为沔州副都统制辛丑好义袭秦州败绩六月己未李好义卒癸亥以林拱辰为 
金国通谢使遣富管使金告哀刘弥正贺金主生辰癸酉安丙杀其参议官杨巨源秋七月己卯以不俦为嗣濮王乙酉以灾伤下诏罪己九月 
丁丑诏诸路帅臣申儆边备壬午方信孺夺三官临江军居住辛卯以赵淳为殿前副都指挥使兼江淮制置使乙未张岩罢辛丑遣王柟持书 
赴金国都副元帅府冬十月乙巳减临安绍兴二府囚罪一等蠲民缘攒宫役者租十一月甲戌韩侂冑罢平章军国事陈自强罢右丞相乙亥 
礼部侍郎史弥远等诛韩侂冑于玉津园以钱象祖兼知枢密院事李壁兼同知枢密院事以诛韩侂冑诏天下丁丑以夏震为福州观察使主 
管殿前司公事夺陈自强三官永州居住戊寅责授苏师旦武泰军节度副使韶州安置己卯斩之诏中外臣僚各具所见以闻辛巳再夺邓友 
龙五官南雄州安置寻除名徙循州丙戌以御史中丞卫泾签书枢密院事兼参知政事丁亥诏立皇子荣王曮为皇太子更名懤戊子郭倪除 
名梅州安置郭僎除名连州安置仍籍其家夺李壁三官抚州居住癸巳夺张岩二官徽州居住己亥大赦十二月癸卯以邱崈为江淮制置大 
使以许奕为金国通问使己酉落叶适宝文阁待制蠲两淮州军租一年庚戌夺许及之二官泉州居住夺辥叔似二官福州居住再夺皇甫斌 
五官英德府安置癸丑金人复破随州辛酉以钱象祖为右丞相兼枢密使卫泾及给事中雷孝友并参知政事吏部尚书林大中签书枢密院 
事乙未以礼部尚书史弥远同知枢密院事丁卯诏改明年元
　　嘉定元年春正月辛巳下诏求言壬午王柟还自河南持金人牒求韩侂冑首戊子安定郡王伯栩薨壬辰以史弥远知枢密院事以许奕 
为金国通谢使二月戊申追复赵汝愚资政殿大学士诏史官改绍熙以来韩侂冑事迹壬子诏临安府振流民戊午责授程松果州团练副使 
宾州安置是月郴州黑风峒寇罗世传作乱招降之三月戊子下诏戒饬内外复秦桧王爵赠谥己丑王柟自军前再还行在辛卯枭韩侂冑首 
于两淮夏四月戊午再责授陈自强复州团练副使雷州安置仍籍其家闰月癸未诏大理三衙临安府及诸路阙雨州县决系囚释杖以下甲 
申诏自今视事令皇太子侍立辛卯以旱祷于天地宗庙社稷癸巳减膳乙未蠲两浙阙雨州县贫民逋租命大理三衙临安府两浙州县决系 
囚丙子如太乙宫明庆寺祷雨丁酉以旱诏求言五月乙丑以飞蝗为灾减膳丁卯诏侍从台谏疏奏阙政监司守令条上民间利害六月庚午 
金人归大散关辛未金人归濠州乙亥卫泾罢丙子遣邹应龙贺金主生辰甲申林大中薨乙酉以蝗祷于天地社稷丙戌诏侍从两省台谏举 
沿边守臣辛卯以史弥远兼参知政事秋七月癸丑以邱崈同知枢密院事八月戊辰朔振贫民辛未邱崈卒辛巳以礼部尚书娄机同知枢密 
院事吏部尚书楼钥签书枢密院事甲午发米振江淮流民九月辛丑金使完颜侃乔宇入见壬子出安边所钱命江淮制置大使司籴米振饥 
民己未以和议成谕天下甲子遣曾从龙使金贺正旦乙丑赦沿边诸州冬十月丙子以钱象祖为左丞相史弥远为右丞相雷孝友知枢密院 
事仍兼参知政事娄机参知政事楼钥同知枢密院事庚辰封伯柷为安定郡王辛巳蔡琏除名配赣州牢城癸未金遣使来贺瑞庆节十一月 
丙辰金主璟殂戊午史弥远去位十二月戊辰钱象祖罢戊寅改命曾从龙使金吊祭己卯黎州蛮畜卜寇边己丑遣宇文绍彭使金贺即位辛 
卯蠲两淮州军二税一年
　　二年春正月辛丑金遣费摩正来告哀丁巳以楼钥参知政事御史中丞章良能同知枢密院事吏部尚书宇文绍节签书枢密院事庚申 
金遣富察知刚来献遗留物二月己巳金遣使来告即位庚午黎州蛮寇边三月戊午禁两淮官吏私买民田辛酉罢漳泉福三州兴化军卖废 
寺田壬戌出内库钱为临安贫民棺槥费夏四月乙丑诏诸路监司督州县捕蝗戊辰江淮制置司言放庐濠二州忠义军归农五月丙申史弥 
远起复丁酉以旱诏诸路监司决系囚劾守令之贪残者戊戌借补武训郎罗日愿谋变伏诛辛丑申命州县捕蝗癸卯诏两淮荆襄守令以户 
口多寡为殿最乙卯释大理三衙临安府两浙州县杖以下囚除茶盐使钱己未以旱诏羣臣上封事庚申祷于天地宗庙社稷六月癸亥命浙 
西诸州谕民种麻豆毋督其租诏台省及诸路监司决滞狱己巳遣俞应符贺金主生辰乙酉复祷雨于天地宗庙社稷己丑命江西福建二广 
丰稔诸州籴运以给临安仍偿其费辛卯京湖制置司言放诸州新军及忠义人归农秋七月癸巳命有司举行宽恤之政五条乙未诏荒歉州 
县七岁以下男女听异姓收养着为令己亥蠲信阳荆门汉阳军民赋壬寅命两淮转运司给诸州民麦种癸卯募民以振饥免役八月乙丑以 
安丙为四川制置大使己卯黎州蛮复寇边丙戌发米振两淮饥民九月己亥朝献景灵宫庚子朝享太庙辛丑合祭天地于明堂大赦己未遣 
费培使金贺正旦冬十月丁丑金遣使来贺瑞庆节己丑命两淮转运司给诸路民稻种减公私房廊白地钱什之三十一月辛卯沔州统制张 
林等谋作乱事觉贷死除名广南羁管甲午诏浙西监司募饥民修水利是月郴州黑风峒李元砺作乱连破吉郴诸县遣荆鄂江池四州军讨 
之十二月甲子四川制置大使司调官军讨黎州蛮败绩己巳赐朱熹谥曰文乙亥诏诸州毋籴职田租丙戌金遣使来贺明年正旦是岁扬楚 
衡郴吉五州南安军盗起
　　三年春正月甲辰下诏招谕羣盗二月辛酉黎州蛮复寇边壬午以工部侍郎王居安知隆兴府督捕峒寇三月丁酉蠲都城及荒歉诸州 
民逋负己亥以湖南转运判官曹彦约知潭州督捕峒寇甲寅诛楚州渠贼胡海丙辰以久雨释两浙州县系囚夏四月癸亥李元砺犯南雄州 
官军大败乙丑决临安系囚释杖以下戊辰出内库钱赐临安军民五月乙未淮东贼悉平诏宽恤残破州县乙巳命沿海诸州督捕海寇癸丑 
以久雨发米振贫民六月丁巳朔日有食之壬戌命有司举行宽恤之政十有九条癸亥遣黄中贺金主生辰是月池州副都统许俊江州副都 
统刘元鼎与李元砺战于江西屡败知潭州曹彦约又与贼战亦为所败秋七月辛卯申严围田增广之禁九月癸丑遣钱仲彪使金贺正旦冬 
十月壬申金遣使来贺瑞庆节十一月李元砺迫赣州南安军诏以重赏募人讨之十二月戊午娄机罢丙寅湖南贼罗世传缚李元砺以降峒 
寇悉平辛巳金遣使来贺明年正旦黎州蛮请降是岁临安绍兴二府严衢二州大水振之仍蠲其赋
　　四年春正月己丑叙州蛮攻嘉定府利店砦陷之甲辰以四川盐檐钱对减激赏绢一年二月乙卯李元砺伏诛壬戌罗世传复叛辛巳罢 
广西诸州牛税闰月辛亥诏诸路帅臣监司守令格朝廷振恤之令及盗发不即捕者重罪之三月丙子沔州将刘世雄等谋据仙人原作乱伏 
诛夏四月己丑以吴曦没官田租代除关外四州旱伤秋税六月丁亥遣金嵘贺金主生辰会金国有难不至而还减京畿囚罪一等释杖以下 
秋七月丙寅诏四川官吏尝受伪命者自今毋得叙用丁丑诏军兴以来爵赏冒滥者听自陈除其罪九月辛西叙州蛮寇边乙亥罗世传为其 
党所杀丁丑遣程卓使金贺正旦诏附会开边得罪之人自今毋得叙用冬十月甲辰以金有难命江淮京湖四川制置司谨边备十一月乙酉 
朔日有食之十二月辛巳奉议郎张镃除名象州羁管乙巳金遣使来贺明年正旦是岁金有难贺生辰使不至
　　五年春正月己巳诏诸路通行两浙倍役法者为令三月庚戌四川制置司遣兵分道讨叙州蛮其酋米在请降戊辰以久雨诏大理三衙 
临安府两浙州县决系囚夏五月癸酉安南国王李龙翰卒以其子昊旵为安南国王诏州县见役人毋纳免役钱役满复输六月癸未遣傅诚 
贺金主生辰秋七月戊辰以雷雨毁太庙屋避正殿减膳九月辛未遣应武使金贺正旦冬十月辛巳诏诸路总领官岁举堪将帅者二三人安 
抚提刑举可备将材者各二人戊子金遣使来贺瑞庆节十一月庚申朝献景灵宫辛酉朝享太庙壬戌祀天地于圜丘大赦十二月丁丑再蠲 
濠州租税一年壬午诏蠲州县横增税额己亥金遣使来贺明年正旦
　　六年春正月庚申宇文绍节卒二月辛己诏宗室毋与胥吏通姻着为令三月癸亥楼钥罢夏四月丙子以章良能参知政事五月丁卯以 
旱命大理三衙临安府决系囚六月丁丑遣董居义贺金主生辰未至而还秋八月庚午知思州田宗范谋作乱夔州路安抚司遣兵讨平之是 
月金人弒其主允济立升王珣九月甲辰蠲京湖诸州逋负闰月丙戌以金主新立命四川谨边备己丑诏湖北监司守令振旱伤丙申以雷发 
非时下罪己诏冬十月戊申遣真德秀贺金主即位不至而还庚戌遣李■〈直上土下〉使金贺正旦亦不至而还甲子金遣使来告即位十 
二月癸未虚恨蛮寇嘉定府之中镇砦十二月壬寅蠲琼州丁盐钱癸亥金遣使来贺明年正旦是岁两浙诸州大水振之
　　七年春正月丁卯四川制置司遣提举皁郊博马务何九龄及金人战于秦州败绩丁丑章良能薨壬午沔州都统王大才斩何九龄三月 
丁卯以安丙同知枢密院事成都府路安抚使董居谊为四川制置使庚辰金来督二年岁币戊子金人来止贺正旦使夏四月癸卯蠲福建沿 
海诸州贫民纳盐六月辛丑以旱命诸路州军祷雨甲辰诏诸路监司守臣遣决滞讼丙午蠲两浙路诸州赃赏钱壬子释大理三衙及两浙路 
杖以下囚秋七月甲子以左谏议大夫郑昭先签书枢密院事兼权参知政事乙亥金人来告迁于南京庚寅罢输金岁币是月夏人以书抵四 
川议夹攻金人不报八月癸巳罢关外四川所增方田税癸卯金使者复来督岁币戊申以安丙为观文殿学士知潭州九月壬戌朔日有食之 
丙戌以久雨释大理三衙临安府杖以下囚庚寅释两浙路杖以下囚除茶盐赏钱冬十月壬辰出内帑钱振临安府贫民十一月辛丑遣聂子 
述使金贺正旦丙戌命浙东监司发常平米振灾伤州县十二月丁巳金遣使来贺明年正旦是岁黎州蛮畜卜始降
　　八年春正月辛未命师禹嗣秀王己卯遣丁焴贺金主生辰二月丙午雷孝友罢壬子蠲平江等五郡逋负米释其系囚三月丙子蠲临安 
府茶盐赏钱释两浙诸州系囚癸未安定郡王伯柷薨丙戌释江淮阙雨州县杖以下囚夏四月乙未如太乙宫明庆寺祷雨辛丑避正殿减膳 
壬寅祷雨于天地宗庙社稷癸卯诏中外臣民直言时政得失乙巳减临安及诸路杂犯死罪以下囚五月甲申诏赃吏毋得减年参选着为令 
乙酉振临安府贫民是月蒙古破金燕京 【据金史增辑】 六月丙辰诏两浙江淮路民杂种粟麦麻豆有司毋收其赋田主毋责其租秋七 
月辛酉以郑昭先参知政事礼部尚书曾从龙签书枢密院事戊辰蠲两淮诸州今年秋税并极边五州明年夏税癸酉蠲临安绍兴二府贫民 
</div>
    <div class="pagination">
<a href="续通志_page66.html">上一页</a><span>...</span><a href="续通志_page62.html">62</a><a href="续通志_page63.html">63</a><a href="续通志_page64.html">64</a><a href="续通志_page65.html">65</a><a href="续通志_page66.html">66</a><span class="current-page">67</span><a href="续通志_page68.html">68</a><a href="续通志_page69.html">69</a><a href="续通志_page70.html">70</a><a href="续通志_page71.html">71</a><a href="续通志_page72.html">72</a><span>...</span><a href="续通志_page68.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
