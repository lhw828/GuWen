<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 149 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 149 页/共 807 页</h1>
    <div class="content">　　释奠礼成即
　　临雍讲学衷古今之盛制集礼乐之大成
　　文教覃敷
　　隆恩广洽实为生民以来所未有成均之灋景铄显懿即用定制所备官咸得展寀错事焉谨附将节次敬奉
　　上谕详録以备考焉
　　乾隆四十八年
　　谕稽古国学之制天子曰辟雍所以行礼乐宣德化昭文明而流厥泽典至钜也朕此次
　　释奠礼成念国学为人文荟萃之地规制宜隆而辟雍之立自元明以来典尚阙如自应增建以臻美备着派礼部尚书徳保工部尚书兼国子监事务刘墉侍郎德成敬谨前住阅视度地鸠工诹吉兴建落成之日朕将举行临雍典礼以昭乆道化成之盛
　　四十九年
　　谕稽古明伦设教典重学宫国学为首善之区桥门观听规制尤宜隆备前命尚书刘墉德保金简侍郎徳成鸠工庀材兴建辟雍现在已届落成朕于明年仲春
　　释奠礼成即临雍讲学所有应行典礼着各该衙门详议具奏
　　又
　　谕朕恭阅
　　皇祖实録康熙四十二年
　　南巡回跸河工告成特颁
　　恩诏今国家重熙累洽承平百四十余年朕寅绍丕基祗
　　承
　　世德御宇五十年以来无时不以民生为念仰荷天眷夀逾古稀五世元孙一堂衍庆明年正月六日绳祖武之丕休举耆筵之盛典又以辟雍肇建于上丁释奠礼成亲临讲学所以引年敷教者既隆且备允宜加与中外臣普沛恩施用昭敷锡着于乾隆五十年元
　　旦特颁恩诏所有诏内条欵着大学士军机大臣详晰开列具奏
　　五十年二月
　　谕朕此次
　　释奠礼成临雍讲学圜桥观听文教覃敷实为矞皇盛典且自冬春以来雨雪尚未霑足朕心焦切兹当俎豆馨闻恰值春膏霑霈深为欣庆第念随从执事诸臣及观礼多士衣履沾湿允宜广锡恩施所有执事扈从之王公大臣衍圣公并文武官员俱着纪録一次其观礼诸生及至圣各氏后裔并着查明分别加恩赏赉
　　钦天监
　　钦天监掌察天文定气朔占步推之事毎嵗孟冬朔日呈奏明嵗时宪书移礼部颁行于天下监正满洲西洋各一人监副满洲汉人各一人左右监副各西洋一人
　　【臣】等谨按康熙四年始设满监正八年定汉监正用西洋人名曰监修雍正三年实授为监正去监修名乾隆十年定监副以满汉西洋分用并
　　特简大臣兼理监务十八年以西洋人为左右监副所属时宪科春夏中秋冬五官正满洲防古各二人汉军一人汉人五人博士满洲三人汉军二人汉人十六人天文生满洲十二人汉军八人汉人二十四人五官司书汉人一人【初设二人康熙十四年裁一人】掌推天行之度騐嵗差以均节气
　　天文科五官灵台郎满洲三人汉军一人汉人四人五官监汉人一人博士满洲三人汉人二人天文生满洲二人汉人三十二人掌观天象之垂书云物以协嵗占
　　漏刻科五官挈壶正满洲二人汉人二人五官司晨汉军一人博士汉人六人天文生满洲二人汉人六人阴阳生汉人十人掌调壶漏测中星相阴阳以卜营建
　　主簿满洲汉人各一人掌章奏文移簿籍
　　笔帖式十七人掌繙译
　　【臣】等谨按初设有汉五官保章二人汉司晨一人俱康熙十四年裁
　　太医院
　　太医院掌医疗之事率其属给事
　　内廷供使令院使一人左右院判各一人
　　【臣】等谨按药材出入初由礼部顺治十六年分归本院职掌
　　所属御医十五人吏目三十人【八品十五人九品十五人】医士四十人医员三十人掌九科之法以治疾医生二十六人掌炙制之法以治药教习二人择御医吏目之能者无专员
　　凡陞补院使院判由院申礼部转咨吏部奏补御医吏目由院奏补申礼部转咨吏部注册均循资叙俸各以次陞若医士以下由院考选申礼部拔补有内直省者有外直省者陞则先内后外其考选皆如定制
　　凡侍直自院使至医士以所业专科分班侍直给事宫中者曰宫直给事外廷者曰六直宫直于各宫外班房侍直六直于东药房侍直各以其次更代








　　皇朝文献通考卷八十三
　　钦定四库全书
　　皇朝文献通考卷八十四
　　职官考【八】
　　在京武职衙门文官
　　銮仪卫主事满洲一人经厯汉人一人笔帖式满洲七人汉军三人
　　三旗领侍卫内大臣所属主事满洲一人笔帖式十二人
　　步军统领衙门员外郎满洲二人主事满洲二人司务满洲一人笔帖式十二人
　　【臣】等谨按武职衙门所辖文员仍吏部选授王府属文官
　　亲王府管领四人典膳一人马羣牧长二人司库二人司匠四人牛羣牧长羊羣牧长各一人郡王府管领三人典膳一人马羣牧长一人司库二人司匠四人牛羣牧长羊羣牧长各一人守防
　　陵寝文官
　　【臣】等谨按各官除授陞转之制内务府官员由内务府具题礼部工部等官由本部咨送吏部题补
　　永陵掌闗防官一人副掌闗防官二人笔帖式二人【盛京
　　礼部】
　　福陵
　　昭陵掌闗防官各一人副掌闗防官各二人尚茶正尚膳正各一人内管领各一人笔帖式各四人
　　昭西陵礼部郎中一人内务府郎中一人礼部员外郎二人内务府员外郎一人尚茶正尚膳正各一人内务府主事一人内管领一人读祝官二人赞礼郎四人礼部笔帖式四人内务府笔帖式二人总管衙门笔帖式二人
　　孝陵掌闗防礼部郎中一人掌闗防内务府郎中一人礼部员外郎二人内务府员外郎一人尚茶正尚膳正各一人内务府主事一人内管领一人副内管领一人读祝官二人赞礼郎四人礼部笔帖式四人内务府笔帖式二人总管衙门笔帖式二人
　　孝东陵内务府郎中一人礼部员外郎二人内务府员外郎一人尚茶正尚膳正各一人内务府主事一人内管领一人读祝官二人赞礼郎四人礼部笔帖式四人内务府笔帖式二人总管衙门笔帖式二人
　　景陵掌闗防内务府总管一人礼部郎中一人礼部员外郎二人内务府员外郎一人尚茶正一人尚膳正二人内务府主事一人内管领一人副内管领一人读祝官二人赞礼郎四人礼部笔帖式四人内务府笔帖式二人总管衙门笔帖式二人
　　景陵皇贵妃园寝内务府员外郎一人读祝官二人赞礼
　　郎三人
　　景陵妃园寝读祝官二人赞礼郎三人礼部笔帖式二人
　　总管衙门笔帖式一人
　　东陵工部郎中一人员外郎四人笔帖式四人
　　东陵总理内外事务衙门主事二人笔帖式二人泰陵掌闗防内务府总管一人礼部工部郎中各一人礼部工部内务府员外郎各一人尚茶正尚膳正各一人礼部工部内务府主事各一人内管领一人副内管领二人读祝官二人赞礼郎四人礼部笔帖式四人工部内务府总管衙门笔帖式各二人
　　泰陵妃园寝读祝官二人赞礼郎三人
　　西陵总理内外事务衙门主事一人笔帖式二人孝贤皇后陵寝礼部郎中一人掌闗防内务府郎中一人礼部员外郎二人内务府员外郎一人尚茶正尚膳正各一人内务府主事一人内管领副内管领各一人读祝官二人赞礼郎四人礼部笔帖式四人内务府总管衙门笔帖式各二人
　　纯惠皇贵妃园寝尚茶副尚膳副各一人副内管领一人读祝官二人赞礼郎三人
　　端慧皇太子园寝副内管领一人读祝官二人赞礼郎三人
　　圣贤后裔世职
　　先师后裔太常寺博士一人国子监学正一人尼山书院学録一人洙泗书院学録一人孔顔曽孟四氏学教授一人学録一人南宗五经博士一人元圣周公述圣子思子复圣顔子宗圣曽子亚圣孟子先贤仲子闵子冉子伯牛冉子仲弓端木子言子卜子颛孙子有子周子明道程子伊川程子张子邵子后裔五经博士各一人朱子后裔五经博士二人先儒韩氏后裔五经博士一人闗氏后裔五经博士三人
　　孔庙执事官
　　执事官三品二人四品四人五品六人六品一人七品八人八品九品各十人司乐一人管勾一人典籍一人
　　【臣】等谨按顺治元年议定衍圣公袭封由长子承袭主子思子祀事五经博士由衍圣公次子承袭主圣泽书院祀事太常寺博士由衍圣公三子承袭顔曽孟仲五经博士程朱五经博士俱以嫡派子孙承袭国子监学正亦照衍圣公咨送题请承袭九年定南宗孔氏五经博士由嫡派子孙承袭康熙二十四年定周公后裔世袭二十六年定宋儒张子后裔世袭二十九年定宋儒朱子闽派嫡孙世袭三十九年定闵子端木子后裔世袭四十年定宋儒卲子后裔世袭五十一年定言子后裔世袭五十八年定闗氏后裔世袭雍正二年定颛孙子后裔世袭乾隆二十一年改曲阜世袭知县为世袭六品执事官
　　盛京官
　　盛京于
　　国初建立顺治元年定鼎燕京
　　盛京官不备设十四年置
　　盛京户礼刑工四部设侍郎以下等官康熙三十年増置兵部各掌其事
　　户部侍郎一人掌
　　盛京赋税之出纳
　　其属经防司郎中员外郎主事各一人粮储司郎中员外郎各一人主事二人农田司员外郎二人主事一人银库掌闗防监督郎中员外郎各一人堂主事二人司库二人仓监督正副各一人管官屯六品官二人笔帖式二十一人汉军二人礼部侍郎一人掌
　　盛京朝祭之典礼
　　其属左右二司郎中各一人员外郎各二人堂主事一人读祝官八人赞礼郎十六人管千丁六品官一人七品官一人
　　鳯凰城迎送朝鲜官三人助教四人笔帖式十人兵部侍郎一人掌
　　盛京武备及邮驿边防之政
　　其属左右二司郎中各一人员外郎各二人主事各一人
　　堂主事二人驿站监督正副各一人笔帖式十二人
　　刑部侍郎一人掌
　　盛京旗民之狱讼
　　其属前司郎中一人员外郎二人主事一人后司郎中一人员外郎二人主事一人左司郎中一人员外郎二人主事一人右司郎中主事各一人古郎中主事各二人
　　堂主事满洲一人汉军一人赃罚库司库一人司狱汉人一人【雍正五年设】笔帖式满洲二十四人防古二人汉军五人
　　工部侍郎一人掌
</div>
    <div class="pagination">
<a href="皇朝文献通考_page148.html">上一页</a><span>...</span><a href="皇朝文献通考_page144.html">144</a><a href="皇朝文献通考_page145.html">145</a><a href="皇朝文献通考_page146.html">146</a><a href="皇朝文献通考_page147.html">147</a><a href="皇朝文献通考_page148.html">148</a><span class="current-page">149</span><a href="皇朝文献通考_page150.html">150</a><a href="皇朝文献通考_page151.html">151</a><a href="皇朝文献通考_page152.html">152</a><a href="皇朝文献通考_page153.html">153</a><a href="皇朝文献通考_page154.html">154</a><span>...</span><a href="皇朝文献通考_page150.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
