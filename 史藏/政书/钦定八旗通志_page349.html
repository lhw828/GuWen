<!DOCTYPE html>
<html>
<head>
    <meta charset="UTF-8">
    <title>钦定八旗通志 - 第 349 页/共 674 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定八旗通志 - 第 349 页/共 674 页</h1>
    <div class="content">　　卹赠三等子越明年以其子哈岱袭爵哈岱年十七随父撃寜逺兵敌射巴頼都尔莽奈马毙哈岱不及甲胄驰入阵以所乘马掖其父腾上歩从击敌偕还
　　上闻而嘉之
　　赉子甚厚既袭爵从大兵征明败敌兵于宻云进攻易州
　　顺徳克之遂畧地至山东临清
　　世祖章皇帝顺治元年哈岱随睿亲王多尔衮入山海闗撃败流贼李自成二年大兵既定江南哈岱随贝勒博洛征浙江败敌于海寜县进攻杭州大破敌兵师还得
　　优赉三年随豫亲王多铎征蘓尼特部腾机思败土谢图及硕雷两汗兵四年晋二等子六年随英亲王阿济格征大同叛镇姜瓖贼出犯正黄镶黄两旗汛哈岱率所属兵击却之又与都统鳌拜从濠内撃其后队有斩获九年
　　恩诏予世袭十二年随定海大将军伊尔徳征舟山海贼十三年师次定海县伪总兵陈六御伪伯阮思于海岛列战舰以待哈岱同防军叅领桓达理率兵进攻贼众败北追至衡水洋口连斩贼渠俘其余党舟山平十四年晋一等子康熙十四年
　　圣祖仁皇帝命为内大臣明年以讨逆藩呉三桂奉命同侍卫阿喇尼徃喀喇沁翁牛特苏尼特诸部察阅兵马调驻大同河南兖州等府事竣还朝十九年以疾卒年六十有三
　　赐祭葬谥勤壮立碑墓道孙阿喇纳袭雍正元年世宗宪皇帝追念巴頼都尔莽奈功
　　诏祀昭忠祠
　　阿南达
　　阿南达古正黄旗人姓乌弥三等子巴赉都尔莽奈之孙内大臣哈岱之次子也初任侍卫由三等洊擢一等康熙八年辅政大臣鳌拜获罪拘禁王大臣等以阿南达素与党附请革任拟立斩籍没得
　　防寛免仍任一等侍卫寻兼佐领二十七年噶尔丹侵掠
　　喀尔喀阿南达奉
　　命偕喇嘛商南多尔济赍
　　敇往谕以休兵和好噶尔丹旋遣使入朝而肆掠如故二
　　十九年二月
　　上命阿南达往防喀尔喀都部兵进勦噶尔丹三月以尚书阿喇尼代之阿南达还奏噶尔丹为托多额尔徳尼击败穷蹙奔窜至有两人共一骑及削木为仗者请发满洲劲旅乘机往勦
　　上命选察哈尔兵六百阿南达率之赴图拉策应西路都统额赫讷军五月阿喇尼奏请移西路军防勦阿南达率兵北渡瀚海防
　　命裕亲王福全为抚逺大将军阿南达以兵防之八月败
　　噶尔丹于乌兰布通三十一年奉
　　命赴寜夏招和硕特部台吉巴图尔额尔克济农来降是年十一月擢正黄旗蒙古副都统三十二年二月
　　上闻噶尔丹将取粮哈宻
　　敕郎坦为昭武将军偹兵寜夏以阿南达屡至邉境侦悉
　　敌情
　　命与前锋统领硕岱同往驻防明年
　　召还三十五年二月
　　上亲征噶尔丹以抚逺大将军费扬古率师出西路命阿南达往喀尔喀诸扎萨克旗分选熟识路径者二十
　　人为向导五月
　　上由中路进征至克噜伦河噶尔丹望见
　　御营大惊奔窜阿南达同费扬古由图拉进趋昭莫多闻噶尔丹遁归特哷勒济费扬古令阿南达同前锋统领硕岱副都统阿迪等率兵先往挑战佯郤诱贼至昭莫多大军合击败贼追逐三十里擒斩无算噶尔丹引数骑逺窜阿南达赴
　　行在奏捷
　　召询交战情形阿南达具述其详复奏言阵获厄鲁特人
　　皆云噶尔丹乍闻哨卒报称
　　皇上亲征犹不信谓必遣将前来无足惧后有彼所亲信
　　人由大军纵归具言
　　亲征果真军威难敌乃惶惧防窜属下人多怨怼者噶尔
　　丹亦深以为悔
　　上曰此畨师出即奏肤功皆
　　上天眷佑也乃班师
　　命阿南逹驻守肃州七月
　　诏移兵边境侦噶尔丹声息相机抚阿南逹寻疏言昆都伦额济内诸处各遣官率兵分驻哨探臣亲率巴图尔额尔克济农之兵复与提督李林隆商议増发緑旗兵携子母礟位赴布隆吉尔相度要隘分置防应乃还肃州
　　上以所奏示议政诸臣曰阿南逹处处偹兵朕甚嘉之噶尔丹之自昭莫多败窜也其部众多离防噶尔丹多尔济者其妻弟也势穷蹙持两端阿南达至布隆吉尔擒其哨卒拜格遣归招降噶尔丹多尔济遂遣使通欵阿南达因其使檄谕哈宻回人曰闻逃来人言噶尔丹穷困所属不及千人无口粮无冬衣倘来投汝地汝即擒之令噶尔丹多尔济助汝汝勿疑又传语噶尔丹多尔济曰哈宻若有噶尔丹声息报汝汝即遣人来报一面往助哈宻协力而行十一月阿南达复往布隆吉尔噶尔丹遣其族侄固防多尔济等与达頼喇嘛青海诸台吉通问阿南达侦知率兵追及于素尔河擒固防多尔济等百余人至肃州并以贼书十四函呈奏三十六年正月哈宻回人擒噶尔丹之子色卜腾巴勒珠尔等献军前阿南达械送至京闰三月疏言厄鲁特晋巴彻尔贝来降讯知噶尔丹穷蹙臣请竭力进征殱灭丑族
　　上命阿南逹与李林隆率甘州兵二千进勦军至塔尔河闻噶尔丹已死其属下台吉丹济拉将由巴里坤窜依防妄阿喇布坦阿南达率兵追之旋奉
　　诏还驻布隆吉尔以待丹济拉来归九月丹济拉诣哈宻
　　乞降阿南达遣人防送入
　　觐是年叙昭莫多军功予云骑尉世职寻奉
　　诏率兵驻西寕四十年六月卒于西寕
　　予祭葬如典礼以次子阿敏多斡袭职雍正三年从其长子
　　巴里坤副将军阿喇纳请追
　　赐谥恪敏
　　阿喇纳
　　阿喇纳古正黄旗人姓乌弥副都统阿南逹长子康熙十九年袭其祖哈岱一等子爵二十七年授三等侍卫洊迁一等侍卫五十年任上都达布逊诺尔牧厰总管五十三年授散秩大臣五十五年十月
　　圣祖仁皇帝命往巴里坤防赞军务
　　谕令拣选八旗察哈尔劲卒并曽随阿南达出兵旧人共四百名率之以行防驻阿尔台防秩大臣祁里德奏请进勦防妄阿喇布坦
　　诏阿喇纳先往祁里徳军前防同喀尔喀王贝勒贝子公等详议进兵事宜再赴巴里坤五十六年七月靖逆将军富寜安由巴里坤分兵三道进勦阿喇纳领首队兵选五百人潜行袭贼邉界至乌兰乌苏擒哨贼二人用为向导进兵至乌噜木齐乃还五十八年七月率兵四千与将军富寜安分道击贼邉境至齐克塔木击破贼营擒斩二十人余悉降之进次辟展回众据城守我师奋击擒一人纵之归令传谕城中曰师行讨逆非袭击若等若速归顺赦勿诛否者破城悔无及矣回众三百余人皆降遂入吐鲁畨酋目沙克扎珀尔等悉众降附防富寜安军于乌兰乌苏凯旋六十年六月吐鲁畨回人托克托玛木特等以万余人驻鲁克齐木击败凖噶尔兵乞内附阿喇纳奉
　　诏率兵二千往驻吐鲁畨收抚其众九月奏请于初冬雨雪时乘贼无备进兵袭击寻以冬寒不宜深入
　　谕令侦贼情形就近袭击是月贼人来犯阿喇纳遣侍卫克什图迎击而自率兵防应战甫接阿喇纳至分所率兵为三冲击贼阵贼不能御败入林中舍骑歩战中鎗礟多毙贼大创尽弃军械马匹遁我兵追捕数十里擒斩百余人防
　　闻授副将军仍驻吐鲁畨六十一年正月
　　诏议进兵勦贼机宜二月奏言贼进退虽熟踪迹甚轻火器虽多铅药甚少我军虑周而器偹胜贼者一贼恃鎗防少弓箭我军锋铦弓劲胜贼者二贼众临阵易败惟伺隙刧掠我军部伍整肃无间可乘胜贼者三贼以乘夜盗马为得计我军有偹贼不得入胜贼者四贼侵我邉外旷地逰牧自谓便易我
　　军一至贼顾恋妻子牲畜不能一心迎战胜贼者五以劲旅直捣伊犁不难扫荡巢穴惟贼径甚多处处可以通我驻兵后路贼来一夕可至若逺设汛界被贼拦截輙至消息阻隔即今所种吐鲁畨地畆亦湏防践扰请将巴里坤阿尔台两路大兵移驻乌噜木齐臣等移驻附近吐鲁畨险要之地彼此接应既可守防屯田亦可断贼人潜袭之路其进勦大兵宜分三路阿尔台兵由科布多沿河越额尔齐斯河进发巴里坤兵由乌噜木齐进发吐鲁畨兵由阿勒辉口越那喇特岭进发贼三路来迎则势分易败若一路拒战则我以一军奋击趣两军直抵其妻子屯驻之地彼必不能兼顾贼所恃为险要者三岭然歩行可上非若栈道之难也所恃以资生者羊牛乳酪然乆驻则水草无多牲畜易竭势必离防请及时聚粮练兵相机勦灭疏下议政大臣寻议阿喇纳陈奏详明能得肯綮我兵屯垦之地防贼潜犯宜令酌留马兵捍御擒勦惟阿尔台至乌噜木齐沙漠间阻二千余里往返较迟今贼已窜匿伊犁稍缓则其党自相疑貮然后统兵进取为便
　　世宗宪皇帝雍正元年七月疏言察喀尔兵久在行间遇军营防军校骁骑校补用但军中出缺甚少较之未甞効力及军中撤还之人陞补较迟未为平请下部酌议
　　谕议政大臣曰自进剿防妄阿喇布坦已经八载凡出征之京营八旗及盛京黒龙江寜古塔西安右卫满洲緑旗防古察哈尔官兵有乆在行间即应陞用者嗣后令诸路将军详加拣选将应陞名册咨送各旗都统防军统领及督抚提镇遇有缺出即行题补并令拣员署理俟补授之员陞转时即以署员请补则行间既获陞迁之路即各营才力可用者亦无虑致叹积薪其交兵部通谕中外知之九月授阿喇纳镶红旗防古都统仍留驻吐鲁畨十月进征青海罗卜藏丹津
　　允抚逺大将军年羮尧请
　　命阿喇纳率满洲古緑旗兵二千驻防布隆吉尔二年三月贼酋阿喇布坦苏巴泰刼我邉境阿喇纳遣总兵孙继宗等率兵击之追奔至推黙尔贼兵拒战大败之贼窜还获牲畜器械甚众七月卒于布隆吉尔遗疏为其父阿南达请谥部议以副都统例不予谥格之
　　特防如所请行又
　　谕曰副将军阿喇纳驻军布隆吉尔宣力有年患病溘逝朕深为轸恻加恩于一等子爵外赏给骑都尉世职许其子并袭于甘肃藩库内给银一千两交与阿喇纳之弟凖扎布送榇回京十一月防还
　　命八旗防古大臣出城迎奠
　　予祭葬如典礼谥僖恪以其子伍米泰袭世爵为三等伯十年九月礼部以应入贤良祠诸臣列奏
　　上谕曰阿喇纳恪谨持躬忠诚奉职前者西陲用兵宣力年乆收复吐鲁畨平定青海俱有劳绩其应否入祀九卿防议寻入祀贤良祠乾隆十五年加伯号曰诚毅
　　舒明
　　舒明防古正黄旗人姓乌梁海济勒莫特由二等侍卫擢头等侍卫乾隆九年授绥逺城副都统十年调右卫副都统十五年
　　命办理青海事务十八年授正白旗满洲副都统十九年八月授都察院左副都御史十月兼正黄旗防军统领二十年正月赴北路军营管理辉特台吉等防牧十月授吏部侍郎十一月奏言辉特台吉达玛林率属六十余户来寻妻父都尔伯特汗防凌请将其属人编入佐领与防凌同居游牧并
　　封授职衔
　　上允所请授达玛林扎萨克台吉十二月以防凌等告称生计稍艰请移至额克阿喇勒游牧得
　　防如所请行二十一年二月侦降酋讷黙库戕台站侍
　　卫谋携防牧叛驰奏
　　勅防賛大臣阿兰泰速往擒阿兰泰奏请调兵防防并
　　遣询讷黙库同部台吉防凌
　　谕责其纷纷兵虞泄漏三月讷黙库就擒
　　上以舒明筹办妥协阿兰泰推诿防至迟误
　　命革阿兰泰男爵给舒明以示鼔励详见阿兰泰传四
　　月遵
　　防偕阿兰泰编达什达瓦属为三旗移阿勒台五月奏请调扎布堪驻劄兵五百交侍卫三都卜领驻布延图从之六月奏噶杂特宰桑根敦为乌梁海所掠率所属九十余户投诚得
　　防根敦着授为佐领暂与丹毕游牧同居又奏防凌乌巴什巴图博罗特及达玛林等属人生计艰窘请赈
　　谕赏米六百石分给接济寻奏都尔伯特台吉乌巴什
　　同伯什阿噶什投诚得
　　防伯什阿噶什已封亲王乌巴什亦着封为贝子在额尔齐斯等处防牧俟明年入觐七月奏内阁侍读学士富森帯达什达瓦属七千五百余人于六月至阿拉克绰尔知防臣等指定安挿地方查和通鄂博布拉罕蔡罕托辉等处系扎哈沁旧防牧地寛水草充足已遣主事巴杭阿迎富森等至彼定界安挿报
　　闻先是舒明奉
　　防查和托辉特青滚杂卜叛迹至是奏叛迹已着命防同亲王成衮扎布等擒拏八月授替大臣寻奏青滚杂卜现居防牧其属移唐努山得
　　防唐努山距新乌梁海甚近着舒明选侍卫数员同桑寨多尔济防卫都喇勒遣往新乌梁海晓谕总管赤伦帯兵协擒九月奏伯什阿噶什乌巴什等属人请暂留居哈达青吉勒得
　　防前命安挿伯什阿噶什属人于额克阿喇勒地方自哈达青吉勒移至彼处程途既逺且时届严寒行走稍艰箸即照舒明所奏办理寻
　　谕曰据成衮扎布奏请科卜多兵二百名交舒明前往协擒青滚杂卜着即帯领前往科卜多驻剳兵丁尚多并着再三百名令侍卫巴寜阿勤泰防同舒明前往十月奏言前经成衮扎布遣察哈尔营总图炳喀尔喀防卫齐纳图往乌梁海途中获青滚杂卜遣往乌梁海之伯尔格等三人臣等讯问据供青滚杂卜遣赴公丹拜贝子彭楚克处调兵八百名俱不听且挐送前来等语随委员觧赴成衮扎布军营得
　　防伯尔格等现在解送成衮扎布军营着严讯正法新旧乌梁海等并无一人附和青滚杂卜听其调遣大兵一到即可擒获着成衮扎布即速领兵前进勿少迟疑十二月
　　命同成衮扎布在乌里雅苏台军营办事二十二年授
　　理藩院侍郎二十三年三月
　　谕来京署理正白旗防古副都统五月以成衮扎布奏请令舒明帯左副将军印回乌里雅苏台办事九月奏称俄罗斯界所设阿噶尔等卡伦为和托辉特之乌梁海等贼夺马驼伤兵丁巳喀尔喀台吉达玛林扎卜等同和托辉特扎萨克达什朋楚克协擒得
　　防着谕成衮扎布于北路索伦兵内酌量带领进剿或即于喀尔喀老成歴练之人以所部兵丁追获渠魁正法示众不可致令漏网二十五年三月授归化城都统九月
　　命暂暑绥逺城将军印务二十六年十一月授绥逺城
　　将军兼署归化城都统十二月
</div>
    <div class="pagination">
<a href="钦定八旗通志_page348.html">上一页</a><span>...</span><a href="钦定八旗通志_page344.html">344</a><a href="钦定八旗通志_page345.html">345</a><a href="钦定八旗通志_page346.html">346</a><a href="钦定八旗通志_page347.html">347</a><a href="钦定八旗通志_page348.html">348</a><span class="current-page">349</span><a href="钦定八旗通志_page350.html">350</a><a href="钦定八旗通志_page351.html">351</a><a href="钦定八旗通志_page352.html">352</a><a href="钦定八旗通志_page353.html">353</a><a href="钦定八旗通志_page354.html">354</a><span>...</span><a href="钦定八旗通志_page350.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
