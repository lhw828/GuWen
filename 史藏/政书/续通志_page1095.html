<!DOCTYPE html>
<html>
<head>
    <meta charset="UTF-8">
    <title>续通志 - 第 1095 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 1095 页/共 1359 页</h1>
    <div class="content">珠请更前政不便者会议中书堂克敬首言江南包银民贫不能输者有司责之役户当罢之两浙煎盐户牢盆之役其重者尤害民当免其它 
役诏从之泰定初出为绍兴路总管行省檄克敬抽分舶货揭蕃者例籍其货商人以风水为解有司不听克敬曰某货出某国地有远近贷有 
轻重冒重险出万死舍近而趋远弃重而取轻岂人情邪众不能夺商德之擢江西道廉访司副使转两浙盐运使调海道都漕运万户是岁当 
天历之变海漕舟有后至直沽者不果输复漕而南还行省欲坐罪督运者勒其还趋直沽克敬谓脱在当年而往返若是信可罪今蹈万死完 
所漕而还登得巳哉乃请令其计石数附次年所漕舟达京师擢参议中书省事有以飞语中大臣者克敬持古八议之法谓罪状不明而轻罪 
大臣何以白天下宰相传旨大长公主为皇外姑赐钱若干平云南军还赐钱若干英后入觐赐钱若干克敬乞覆奏曰用财有道大长公主供 
馈素优今贴出无名是不当也自诸军征讨以来赏格未下云南独先受赏是不均也英后远迁徒御众多非大赉恩意不能洽今赐物鲜少是 
不周也宰相以闻帝是其议除江南行台治书侍御史又迁淮东廉访使以正纲纪为已仕声誉益着人为吏部尚书元统初授江浙行省参知 
政事请罢富民承佃江淮田有松江大姓岁漕米万石献京师者其人死子孙且贫有司岁征弗足则杂置松江田赋中令民包纳克敬曰匹夫 
妄献米徼名爵以荣一身今身死家破又已夺其爵不可使一郡之人均受其害且国用宁乏此耶奏免之视事五月请老克敬历官所至俱有 
政绩可纪二年卒追封梁郡公谥文肃子时以翰林学士承旨致仕

　　△任苏克

　　任苏克渤海人幼事父母以孝称性倜傥义之所在必亟为之有古侠士风初袭父官为右卫千户公卿以其贤荐于朝英宗召见与语大 
奖赏将择重职处之未几特克实与都尔苏谋逆遂引去不得出居常扼腕或醉归恸哭过市时人目以为狂莫知其意也泰定中都尔苏用事 
天变数见苏克乃密与平章苏苏谋曰先帝之雠孤臣朝夕痛心而不能报者以未有善策也今武宗长子周王正统所属然远居朔漠难以达 
意次子怀王人望所归近在金陵易于传命若能同心推戴以图大计则先帝之雠可雪矣苏苏深然之时雅克特穆尔佥枢密院事握兵柄二 
人深结纳之告以所谋雅克特穆尔闻之矍然因徐说之曰天下事性顺逆两涂以顺讨逆何患不克况公国家世臣与国同休戚今国难不恤 
他日有先我而谋者祸必及矣于是雅克特穆尔许之致和元年怀王自金陵迁江陵俄而泰定帝崩都尔苏踰月不立君物情汹汹苏克乃与 
苏苏从雅克特穆尔奉豫王令以八月四日执居守省臣发兵塞居庸诸关召文武百寮集阙下谕以翊戴大义遣使迎怀王于江陵怀王至京 
师羣臣请正大统遂即帝位是为文宗擢苏克为礼部尚书苏克辞曰臣曩备宿卫南坡之变不能效一死以报主知今日之举皆诸将相之力 
在臣未足赎罪又曷敢言功乎帝慰勉之乃拜命厯迁寿福府总管又为都水使者居官恂恂无几微自伐意或询以翊戴往往逊谢终无所言 
人以是多之

　　△陈思谦

　　陈思谦字景让浙东宣慰使佑之孙也少孤警敏好学文宗天历初为丞相高昌王伊都呼所举授典宝监经厯改礼部主事首言教坊仪 
凤二司请并入宣徽以清礼部之选其官属不当与文武臣并列朝会宜置百官之后大乐之前诏从之而二司隶礼部如故至顺元年拜西行 
台监察御史建明八事一曰正君道二曰结人心三曰崇礼让四曰正纲纪五曰审铨衡六曰厉孝行七曰纾民力八曰修军政先是关陕大饥 
民多鬻产转徙及来归皆无地可耕思谦令听民倍直赎之使富者收兼人之利贫者获己弃之业监察御史李扩行部甘肃金州民刘海延都 
其男元元自称本流民非海延都之子告父掠其财扩听之以酷法抑其思思谦劾扩逆父子之天坏朝廷之法遂抵扩罪明年拜监察御史建 
言户部赐田诸集贤支请海青狮豹肉食及局院工粮好事施舍一切泛支以至元三十年前较之动增数十倍至顺经费阙二百三十九万余 
锭宜节无益之费备军国之用又言军站消乏一有征行必括民闲之马方今西越流沙北际大漠东及辽海地气高寒水甘草美无非牧养之 
地宜设置羣牧使司统领十监专治马政并畜牛羊数年之后马大蕃息或给军以收兵威或给站以优民力牛羊之富又足以给国用亦其一 
助又以铨衡之弊入仕之门太多黜陟之法太简州郡之任太淹朝省之除太速欲设三策以救四弊一曰至元三十年以后增设衙门冗滥不 
急者从实减并其外有选法者并入中书二曰参酌古制设辟举之科令三品以下各举所知得才则受赏失实则受罚三曰古者刺史入为三 
公郎官出宰百里盖使外职识朝廷治体内官知民闲利病今后历县尹有能声善政者授郎官御史历郡守有奇才异绩者任宪使尚书其余 
各验资品通迁在内者不得三考连任京官在外者须历两任迁内职绩非出类守不败官者则循以年劳处以常设凡朝阙官员须二十月之 
上方许迁除帝命中书议行之时居忧者多夺情起复思谦言三年之丧谓之达礼自非金革不可从权遂着于令有诏起报严寺思谦曰兵荒 
之余当罢土木以纾民力帝嘉之曰此正得祖宗立台宪意未几迁右司都事历御史台都事重纪至元元年出为淮西道廉访副使未期月引 
疾归召为中书省员外郎上言强盗但伤事主者皆得死罪而故杀从而加之人与鬬殴杀人者例杖一百七下得不死与私宰牛马之罪无异 
是视人与牛马等也法应加重因奸杀夫所奸妻妾同罪律有明文今止坐所犯似失推明遂令法曹议着为定制至正中累迁淮西廉访使卢 
州盗起思谦言于宣让王特穆尔布哈曰承平日久民不知兵王以帝室懿亲镇抚淮甸岂得坐视思谦愿与王戮力殄寇王曰此吾责也如鞍 
马器械未备何思谦括官民马置兵甲与王分道并进遂平庐州既而颍寇将渡淮又言于王亟调芍陂屯卒用之王曰非奉诏不敢思谦言非 
常之变理宜从权擅中发之罪愿自坐王从之其侄立本为屯田万户召语曰汝职乃先人力战所致今国家有难汝当身先士卒以图报劾寻 
召为集贤侍讲学士十二年拜御史中丞上章乞老不允特旨进一品授荣禄大夫仍御史中丞及命下翼日卒追封鲁国公谥通敏

　　△崔敬

　　崔敬字伯恭大宁惠州人通刑名法律之学初由刑部令史擢中书掾累迁监察御史时既毁文宗庙主削文宗后皇太后之号徙置东安 
州皇弟雅克特古斯文宗子也亦放之高丽敬上疏曰文皇获不轨之愆已撤庙祀叔母有阶祸之罪亦削洪名尽孝正名斯亦足矣惟念雅克 
特古斯太子年方在幼罹此播迁天理人情有所不忍明皇当上宾之日太子在襁褓庂闲尚未有知义当矜悯盖武宗视明文二帝皆亲子也 
陛下与太子皆嫡孙也以武皇之心为心则皆子孙固无亲疏以陛下之心为心未免有彼此之见常人有百金之产尚置义田宗族困阨者为 
之教养不使失所况贵为天子富有四海今以同气之人置之度外倘生他变良可寒心望陛下遣近臣迎归太后太子以全母子之情尽骨肉 
之义则天意回人之心悦矣不报又疏谏天子巡幸上都宜御内殿其畧曰世祖以上都为清暑之地车驾行幸岁以为常阁有大安殿有鸿禧 
睿思所以保养圣躬适起居之宜存思敬之心也今实唎别尔多斯乃先皇所以备宴游非常时临御之所今国家多故天道更变愿大驾早还 
大内居深宫严宿卫与宰臣谋治道万几之暇命经筵谁讲究古今盛衰之由缉熙圣学乃宗社之福也时帝数以历代珍宝分赐近侍敬又上 
疏曰臣闻世皇时大臣有功所赐不过鞶革重惜天物为后世虑至远也今山东大饥燕南亢旱海潮为灾天文示儆地道失宁京畿南北蝗飞 
蔽天正当圣主恤民之曰近侍之臣不知虑此奏禀承请殆无虚日甚至以府库百年所积宝物遍赐仆御阉寺之流乳稚童孩之子帑藏或空 
万一国有大事人有大功又将何以为赐乎乞追回原赏以示恩不可滥庶允公论是年出佥山北廉访司事按部全宁狱有李秀以坐造伪钞 
连数十人敬疑而谳之廉知始谋者为大同王浊有司误执秀以塞责移文至大同果得浊乃出秀至正中累迁至同知大都路总管府事直沽 
河淤中书省委敬浚治之不三月告成除刑部侍郎迁中书左司郎中厯刑部尚书广东宪府雠杀处以大逆敬曰宪府以私相攻致有是变非 
大逆坐一家者比议始定十五年改兵部尚书兼济宁军民屯田使朝廷给钞十万锭散于有司招至军民立营屯种岁收百万斛以给边防居 
岁余其法井井十七年召为大司农少卿盗据齐鲁敬与平章政事达兰参知政事温普分省陵州命便宜行事敬与温普密议曰我军强且胜 
彼将败而降如得仗义之士直抵其巢穴而招安亦方面之幸也有国子生王恪等愿往敬授以官俾之行至郓城见李秉彝田丰等谕以逆顺 
祸福之理丰与秉彝皆悔过自新山东郡邑皆复敬以军马供给浩繁民力不继请行纳粟补官之令诏从之于是河北燕南士民踵至积粟百 
万石民获少苏十八年迁江浙行省左丞卒谥忠敏

　　△吕思诚

　　吕思诚字仲实平定州人先世皆仕金为望族 【按一统志云父允官汉中廉访司佥事】 思诚登泰定元年进士第授景州蓨县尹差 
民户为三等均其徭役刻孔子象令社学祀事每岁春行田树畜勤者赏以农器人争趋事地无遗利印识文簿畀社长季月报县不孝弟不事 
生业者悉书之罚其输作天历兵兴豫贷钞于富民令下造军器事皆先集民用不扰于后得官价亟以还民天旱道士持青蛇曰卢师谷小青 
谓龙也祷之即雨思诚以其惑众杀蛇逐道士雨亦随至县多淫祠刑牲以祭者无虚曰思诚悉命毁之唯存江都相董仲舒祠擢翰林国史院 
编修官文宗在奎章阁有旨取阅国史左右舁匮以进思诚独跪阁下争曰国史纪当代人君善恶自古天子无亲阅之者事遂寝擢国子司业 
顺帝即位拜监察御史与鄂伦图等劾中书平章政事彻尔特穆尔变乱朝政章上留中不下思诚纳印绶殿前遂出佥广西廉访司事巡行郡 
县土官有于元帅者恃势鱼肉人恐事觉阴遣其子迓思诚于道思诚缚之悉发其阴私痛惩其罪一道震肃后移浙西达实特穆尔时为南台 
御史大夫与江浙省臣有隙嗾思诚劾之思诚曰吾为天子耳目不为台臣鹰犬闻行省平章左右贪墨浙民怨其即疏其罪流之海南复召为 
国子司业迁中书左司员外郎盗杀河南省臣以伪檄呼廉访使段辅入行自事及事败诖误者三十余人将寘于法思诚言于朝皆释之拜礼 
部尚书御史台奏为治书侍御史总裁辽金宋三史升侍御史会平章政事衮布巴勒不法监察御史劾之御史大夫额森特穆尔欲缓其章思 
诚趣入奏衮布巴勒遂罢额森特穆尔衔之思诚即谒告去朝廷知思诚无他迁河东廉访使未几召为集贤侍遘学士兼国子祭酒寻授湖北 
廉访使入拜中书参知政事升左丞转御史中丞劾奏清道官不尽职罢之再任左丞知经筵事提调国子监兼翰林学士承旨知制诰兼修国 
又又为枢密副使乃知经筵事复为中书左丞御史大夫纳琳诬参政孔思立受赇事或欲连中之纳琳曰吕左丞素有廉声难以相及遂止拜 
集贤学士兼国子祭酒吏部尚书偰哲笃左司郎中武祺等建言更钞法以楮币一贯文省权铜钱一千文钞为母而钱为子命廷臣集议思诚 
曰中统至元自有母子上料为母下料为子岂有以故纸为母而立铜为子者乎又曰钱钞用法见为一致以虚换实也今厯代钱至正钱中统 
钞至元钞交钞分为五项虑小民知之藏其实而弃其虚恐不利于国家偰哲笃曰至元钞多伪故更之思诚曰至元钞非伪人为伪尔交钞若 
出亦为伪者矣且至元钞人犹识之交钞人未之识伪将滋多况祖宗成宪岂可轻改偰哲笃曰钱钞兼行何如思诚曰钱钞兼行轻重不伦何 
者为母何者为子偰哲笃忿曰公有何策思诚曰我有三字策曰行不得丞相托克托见其言直颇狐疑未决御史大夫额森特穆尔曰吕祭酒 
之言亦有是者但不当在庙堂上大声厉色尔已而监察御史承望风旨劾思诚狂妄左迁湖广行省左丞遣太医院宣使泰初即其家迫遣初 
窘辱之不遗余力思诚不为动贻书参议龚伯璲曰去年许可用为河南左丞今年吕思诚为湖广左丞世事至此足下得无动心乎时武昌方 
为贼据思诚抵城下语诸将曰贼与诸君相持久必不知吾来出其不意可以入城遂行诸将不获已随其后贼仓卒无备尽惊走思诚遂入乃 
大会军民官吏告之曰贼去示吾弱也度将复来于是申号令修器械葺城郭明部伍先谋自守徐议出征苗军暴横素侵辱省宪思诚正色叱 
之曰若等能杀吕左丞乎自是无敢复至未几召还复为中书左丞思诚去二曰城复陷移大司农俄得疾以至正十七年三月卒谥忠肃

　　△汪泽民

　　汪泽民字叔志徽之婺源州人宋端明殿学士藻七世孙也家贫力学通诸经成延佑五年进士授同知岳州路平江州事厯南安路总管 
府推官镇守万户多尔济持官府短长郡吏王甲殴伤属县长官诉郡同僚畏多尔济托故不视事泽民独捕甲系之狱多尔济赂巡按御史受 
甲家人诉欲出之泽民正色与辨御史沮怍夜竟去乃卒罪王甲湖州府判官钱珍以奸淫事杀推官梁楫事连广东廉访副使刘珍坐系者二 
</div>
    <div class="pagination">
<a href="续通志_page1094.html">上一页</a><span>...</span><a href="续通志_page1090.html">1090</a><a href="续通志_page1091.html">1091</a><a href="续通志_page1092.html">1092</a><a href="续通志_page1093.html">1093</a><a href="续通志_page1094.html">1094</a><span class="current-page">1095</span><a href="续通志_page1096.html">1096</a><a href="续通志_page1097.html">1097</a><a href="续通志_page1098.html">1098</a><a href="续通志_page1099.html">1099</a><a href="续通志_page1100.html">1100</a><span>...</span><a href="续通志_page1096.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
