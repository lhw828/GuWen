<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 20 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 20 页/共 1125 页</h1>
    <div class="content">十八日按此是十二月十八日，承前「十六日」条。，臣寮言：「仰惟陛下惇叙九族，袒免近属合得生料米麦，西南两司皆有 
      
孤遗钱米。方其出适，则因等第而给嫁资；逮其送终，则〔依〕官品而支赗赠。法令具存，亲睦厚矣。昨因削裁，遂致匮乏。即令近属有若孤遗宗妇，孀居而或无子弟，虽有子弟而未能出官；宗子年未入仕，宗女幼未出嫁。既不支钱米，又缘住罢生料，平日已见贫窭，一或凶变，多是临时假贷。望诏有司将袒免以上宗子宗女妇逐月合得生料(内)米麦等，依旧放行。宗妇有子弟者候到官，宗子年未及者候出官，宗女幼小者候出嫁，方令住支。其余宗妇虽孀居而子弟出官，宗女虽幼小而父兄可恃，宗子已参部，宗女已适人，不得援例。所有赗赠，乞依嫁资等第给赐。」诏令大宗正司开具申尚书省。 
绍兴十年正月五日，臣僚言：「知建州士謜，鱼园切与本州岛添差通判士禡，莫驾切皆系宗室。依条，宗室知、通不得同任。其士禡合行迥避，而迁延在任，无迥避之意。乞将士禡放罢，听归部别注差遣。」从之。 
二十九日，大宗正司言：「修武郎士谷昨取福建路转运司文解，未尝试。欲依宗室令芹、子薿例换授文资。」诏：士谷令中书后省召试时务策一道，特与补右宣义郎。其后十四年五月二十四日，宗室子攸进文字，乞换文资，上曰：「朕固欲宗室向学，然文资岂可侥幸而得 须令后省试策乃可。」 
十一月十五日十一月十五日：疑有误。下文「八月十一日礼部言」，考之《建炎以来系年要录》卷一四一，乃是绍兴十一年八月事，则石延庆上言不应在十年。疑此作「十一年七月十五日」，脱去「年七」二字。下文「八月十一日」即承「十一年」，故不复再举年份。，诸王宫大小学教授石延庆言：「仰惟神宗皇帝诞颁诏旨，以祖宗之子皆择其后一人为宗，令世世封公，补 
      
环卫官，以奉祭祀，不以服属故杀其恩礼。爰自艰难以来，属籍散漫，继袭之宗，未易推考，故诸王之祀阙然弗举，上轸圣虑。昨因臣寮之请，尝令大宗正寺拟定袭封，累年未决。〔乞〕诏有司趣令拟定应将(未)[来]袭封宗子、合居环卫官，量与升等补授，仍特优其稍廪，庶几继袭之人各修厥职。」诏令礼部依已降指挥疾速取索拟定，申尚书省。八月十一日，礼部言：「宗正司欲将诸王之后见在最长一名，权令主奉祀事，即不改换环卫，添破请给。将来有已袭封人来归，及见得有合袭封人，即依自来法(法)施行。检会本司令：诸祖宗之子皆择其后一名为宗，世补环卫官，以奉祭祀。今来所乞权令主奉祭祀事，并不改换环卫、添破请给，别无违碍。」从之。 
祖宗旧法，南班宗室大将军以下每二年一试艺业，取中选者推恩。切详立法之意，以谓大将军至副率府率，官卑齿壮，可以专心学问。既设官以教导之，又间岁以程试之，选其艺业之精，增以禄秩之赐。故官卑者有升进之望，学成者得袭宠之荣，而怠惰者莫不相与激劝，一举而三利，实良法也。建炎二年秋试选人，合行附试，有司以大宗正司及南班宗室尚在京师，乞候次年春秋试依旧施行。因循至今，未曾检举。望诏有司遵行旧制，来年春试选人，复许宗室大将军已下附试艺业。取人之数、推恩之法，一依条格 同日，诸王宫大小学教授范雩言：「伏 
      
施行。」诏令礼部行宗正司等处，疾速取索合用条法，开具申尚书省。 
十一年九月二十九日，诏宗子持之特送西外司 闭，永不放出。以大宗正司言其累冒刑禁，顽恶不悛故也。 
十月七日，判大宗正事士言：「近来行在南班宗室或有物故，及换官民出外，其趁朝参人日益稀少。乞将绍兴府行司宗室正任以上，并发赴行在奉朝请，庶几增益班列，少壮国体。」从之。 
十二年二月六日，吏部言：「勘会小使臣宗室经任添差，一州十县以上通县合差伍员，七县以上四员，五县以上三员，余二员。初任添差宗室，大藩节镇二员，余州诸县各一员。续承绍兴八年七月十四日申请指挥，为初任阙多员少，将初任员阙亦许经任宗室指射。如无初任人指射，许差经任宗室，止理为初任员数。本部见遵执逐项指挥，依格差注。近累有经任宗室指射诸州县初任员阙。内有课利升及三万贯以上去处，依格，经任有举主、无过犯，较量功分高下定差。缘初任宗室拘碍格法，不合注授，从来未经申明。本部欲将诸州县初任宗室员阙内，有课利升及三万贯以上去处，许经〔任宗〕室指射，较量功分高下，依格差注，止理为初任员数。」从之。 
五月六日，知大宗正事士言：「行在趁赴朝参南班宗室元系一十七员，昨缘士纠、士恭、士雄换授外官，仲壬余箴切身亡，今止有一十三员。后虽令士街等四人赴行在趁赴 
      
朝参，又缘士街、士术、士筏并以病免，士珸五胡切见丁母忧。今乞据见阙员数，于绍兴府行司南班宗室内选择循守规矩，别无疾病，可以趁赴朝参之人，具名申取朝廷指挥。仍乞今后遇有行在睦亲宅赴朝参宗室事故，准此施行。」从之。 
九月十三日，赦：「应宗女在外，因夫亡亲死，无所依倚，听于所在自陈，仰州县当职官验实，量支盘费，差厢军或舟船津发赴宗正司。责委本位尊长抚养，与计口依孤遗法给钱米，勿令失所。」 
十一月三日，右监门卫大将军、开州团练使士谙奏：「乞依行在南班近屬令疇、士輵、士、安時、士 癸月廩米麥特支一半折錢，依尚書侍郎則例並支本色。」从之。 
十三年九月一日，诏：「宗子先往军前未回之人，有遗下妻孥，已依格支破俸给。其间或无子孙依倚，如愿往父母及亲兄弟之家归宁，并亲女已出适之家权暂居住者听。候夫若子还日依旧。如无父母、亲兄弟及亲女，或虽有而不愿出外者，责本位尊长主管养赡。」从宗正司请也。 
十四年十一月二十五日，宰执进呈：乞以军器监子厚暂权吏部侍郎。秦桧曰：「今日宗室所宜崇奖，令聚于朝。」上曰：「宗室之贤者如曾试中科第，及不生是非之人，可收置行在，如寺、监、秘书省皆可处之。祖宗以来，不用宗室作宰相，其虑甚远，可用至侍从而止。」
十五年正月二十五日，宰执进呈大宗正司申宗子不皦古了切不法等事。 
      
上曰：「宗子不肖，至于如此!然其间不无清贫有守之人。前日有贫而不能娶者，朕赐之千缗，所以勉之也。」 
三月十八日，诏取应宗子伯摅抽居切令赴正奏名廷试。先是上谕宰执曰：「朕阅其程文，多引《诗》《书》，颇不易得。」故有是命。 
四月二十五日，诏：和州防御使、知西外宗正事士慷身亡，令福建路转运司支给银绢各一百疋两。 
五月十三日，礼部状：「准敕：臣僚奏国家三岁取士，于宗室特加优异，盖示亲睦。昨国子监申，请行在宗室并赴国子监试；如授外任差遣、并宫观岳庙，并赴转运司试。特从其便，初非有内外之别。其赴国子监试者，有官 应，每七人取三人；无官应举，每七人取四人；无官袒免亲取应，文理通者为合格，不限人数。唯赴转运司试者，其所取之数即与进士一同，非所以奖进宗子之意。望诏有司详酌施行。」国子监言：「欲除行在宗室依见行条法外，其诸路宗室不以有官〔无官〕，如愿赴行在应举、 应者，欲依熙宁旧制，并许国子监请解赴省。如不愿，即依见行崇宁通用贡举条法施行。」从之。 
九月九日，诏：「(诚)[成]忠郎不皦以倡女为妻，伪冒请受，追四官，罚铜三十觔，勒停(特)除名，送宗正司庭训拘管。」 
二十九日，吏部言：「近潼川府路转运司乞将本路宗室大小使臣陈乞添差之人，不候季首使阙，出榜五日，许占射。窃详在法，遇有射阙宗室，并会问三选并宗正司，与见任宗室有无服 
      
纪相干，方许差注。到任半年，使阙二年为任。缘四川即无宗司可以会问，今欲将见在四川宗室，令逐路转运司遇使阙差注，先令射阙人供具与见任宗室别无服纪职事相干结罪文状，依定差外官格式，缴录申部照应，出降付身。」从之。 
十六年二月二十九日，右监门卫大将军、贵州刺史居中言：「昨缘父殁无依，得旨令赴伯母咸宁郡夫人王氏位恩养，仍不妨祭祀。今来成立，义当还本宗。切见故伯安统位下无人主奉祭祀，望以居中承嗣，并主奉本位祭祀，以报鞠养之德。」从之。 
八月二十九日，诏：故宁国军节度使安时合(德)[得]遗表恩泽，依〔安〕信例，与安时亲男右监门卫大将军、荣州团练使居广转行两官，千牛卫将军居仁、居申、居修各转行一官。从所乞也。 
十七年二月二十一日，诏：承节郎、监泽州南岳庙伯广以(欧)[殴]打百姓致死，会赦追毁出身以来文字，除名勒停，送宗正司拘管。 
三月九日，西外宗正司言：不頠五罪切久居庠序，文艺卓然，众所推誉。诏与免文解一次。 
九月十四日，〔宰执〕进呈安德军节度使、知大宗正事士赴行在供职，乞上殿奏禀职事。上曰：「南班有分处绍兴府者，比之行在日奉朝谒，劳佚不均。祖宗时待遇优恤，间有服汤药假，比及合参见，但令随班起居。朕念宗子口众食贫者多，如衣裘仆马之费时有以资助之。」秦桧曰：「向日郊礼，锡予加厚，足见圣慈惇叙之意。」 
十 
      
九年六月十五日，西外宗正司言：伯仁在学二年，文艺优长，众所推誉。诏特免文解一次。 
二十年七月七日，诏右监门卫大将军居申特降一官。以权主奉益王祭祀居广劾其不遵礼法，衩袒私出故也。 
十三日，太府少卿徐宗说言：「昨降指挥，州县寄居宗室见请孤遗钱米文历，缴纳户部换给。自降指挥累年之间，尚有缴发旧历未到者。窃虑既已住勘，因致失所，欲乞且令照旧请检旁，权与按月放行，仍催促供申换给。」诏令户、礼部同大宗正司看详。户、礼部、大宗正司言：「昨换旧历，已有绍兴八年六月指挥更展一年，已是出违年限。若依今来臣僚所请，用旧旁放行，虑别有诈冒。今欲将四川、二广、福建、湖南北路州军再展限一年，其余邻近州军半年。专委守臣并检察尊长催促，依绍兴五年四月指挥召保，取索宗枝等所属保明申部。其缴到旧历之人，权行给据批勘，候新历到日追据毁抹。如更违今来年限之人，令所属具名申本司取旨。如守臣并检察尊长容纵盖庇，许监司按勘。」从之。 
十二月四日，诏：「宣州观察使士衎特许用兄士术所得回授一官恩例，与减三年磨勘；仍依仲温例除在京宫观，任便居住。应合得请给支赐等，并依南班旧法支破。」 
十二日，诏：无官宗子师椿令大宗正司押赴南外宗司拘管。以本司言其过犯非一，屡经庭训不悛故也。 
二十二日，诏：知大宗正 
      
事、权主管濮安懿王祠事士男不言帛、弥连切不赇特与依不凡例换授文资。 
二十一年四月十九日，诏：取应宗子公乂令赴正奏名廷试。 
二十二年二月五日，安庆军承宣使、同知大宗正事士街言：「行在南班宗室目今穷窘，用度不足，至有亡殁而无以办棺殓者，若宗室士晴仓向切并士阐妻王氏是也。欲乞行在奉朝〔请〕南班宗室，应权住支请给及郊礼支赐等，并乞依旧格全放施行。」从之。
四月二十一日，诏：无官宗子不辱，令秀州差人押赴大宗正司庭训(乞)[讫] 闭。以夜游殴击右迪功郎吕褫致死故也。 
五月一日，诏：右监门卫大将军、开州团练使士谙，令大宗正行司发赴行在，依旧奉朝请。所有应住支请给人从等，并依行在见今南班宗室支破。 
十二月二十四日，诏：右监门卫大将军居申降一官，特送绍兴府宗正司拘管。以乘马撞踏百姓致死故也。 
二十三年三月十三日，诏：福州观察使、前提举江州太平兴国宫士任满，特令再任。请给人从等并许于经总制钱内支破本色，仍免减借。 
二十二日，诏：皇侄右千牛卫将军、权主奉吴王祭祀居端转两官吴：原缺，据本书帝系六之二五补。 ；右监门率府率居靖转一官。以居端等言：「祖父检校少保、宁国军节度使、开府仪同三司、晋康郡王孝骞，自靖康以来该遇圣节并大礼共三十余次，合得奏荐恩泽，乞依安时、仲如昆切例，止于居端及居靖官上转行。」故有是诏。 
      
五月四日，故检校少师、光山军节度使、开府仪同三司、齐安郡王士男不怞言：「先臣曾判大宗正事，兼主奉濮安懿王祠事，乞依仲湜、仲儡例赠官封爵。臣乞依不微例转行一官，候服阕日差在京宫观。亲弟六人，乞以(遣)[遗]表恩泽各转两官。曾长孙汝砺系白身，乞补文资。姑崇德县主乞特封郡主。诸妹所生母五人，乞依士妾焦氏封号。仍许踏逐功德院。」诏并从之。 
十一月一日，琼州观察使、权主奉益王祭祀居广等言：「祖父各任检校少保，孝诒淮康军节度使，孝悦奉宁军节度使，孝颍顺昌军节度使，孝愿静江〔军〕节度使。自靖康以来遇大礼并圣节合得恩泽共一百二十余次，乞附收使。」从之。于是以居广特授常德军承宣使；右监门卫大将军、贵州团练使居中特授和州防御使；右监门卫大将军、贵州刺史居门右于救切特授荣州团练使；右监门卫大将军居仁特授吉州刺史；右监门卫大将军居修特授高州刺史；右千牛卫将军居厚特授右监门卫大将军；降授右千牛卫将军居申特降右监门卫大将军。 
二十四年三月十七日，诏：「士(大)[太]上遗表，可依士例赠官进爵。弟士谙、士大可巨宜切各特转行一官，男不言帛与转行两官，不赇、不 微并特与除直秘阁，不骋、不呰、祖尔切不刓、吾官切并特改次等合入官，并幼男二人与赐名补官。仍拨赐绍兴府山阴县天衣寺充功德院。」 
二十八日，诏：无官 
      
宗子公宝，令大宗正司庭训讫押送南外宗正司 闭。以宗正司言公宝在镇江府凶暴扰民，累犯不悛故也。 
二十五年十一月二十六日，〔诏〕：左朝(仪)[议]大夫、直秘阁、福建路提点刑狱公事令誏下恳切可特授利州观察使、安定郡王。 
二十八日，安定军承宣使、同知大宗正事士籛言：「窃惟天下之才成于激昂，败于自弃，况天族之贵乎!陛下建宫学，选师儒，所以崇奖宗子，委曲备至。比年以来，布衣韦带与进士群试有司者甚盛也。望令今后得解宗子，不以有官无官，愿与异姓举子混同考试者听。如有中选之人，乞稍加采擢。如不愿与异姓举子混试者，只依旧法施行。庶几人思自励，奇才辈出，以彰宗党得人之盛。」从之。 
绍兴二十六年正月二十四日，诏：左朝请大夫令衿除明州观察使，袭封安定郡王。初，令衿坐累拘管，尝诏左朝(仪)[议]大夫、直秘阁令誏袭封，至是令誏言：堂兄令衿系齿序最长，偶因停降，乞赐改封。故有是命。 
二十六日，枢密院编修官吴(□)[埭]言：「仰惟国家敦叙九族，是故睦亲有宅，敦宗有院，又设学校，尊师儒，以教导之。比年以来，以科举进，数倍日前，可谓甚盛。然特精于文艺耳，其于行检，庸或阙然。望下内外宗正司，其间宗子有能砥节砺行，不同流俗，恪遵士检，可为宗室表仪者，上其名于大宗正司，籍记姓名，以俟他日登科，优加擢用，庶几有〔以〕激劝。」从之。 
四月七日，右监门卫 
      
大将军、昌州防御使、提举佑神观不微言：「先臣士元任开府仪同三司，恩数依见任执政条例。昨来身薨，虽蒙恩与男三人、弟二人各转一官，其致仕遗表恩泽等并未得指挥。窃见故叔士樽亦任开府仪同三司，遗表恩泽男九人内八人各转一官，一男除直敷文阁、添差通判，一弟叙复观察使。其给使减半，并皆依所乞。望依故叔士樽前后已得指挥施行。」从之。 
六月二十二日，故敦武郎子骏男伯琎言：「故父子骏曾于济南府募兵勤王，隶大元帅；又于济南劝进，并护从至南京，该遇登极。乞补授一初补使臣名目。」诏伯琎补承信郎。 
七月十九日，知南外宗正事士雪先活切言：善从、伯迈、伯仁在学，文艺为众所推。诏并特免将来文解一次。 
十月四日，上谕宰执曰：「往年京师宗室繁盛，侍从官以至建节者甚多。今如南班，亦绝稀少，朕甚念之。或有材行文艺者，选三两人与除行在官。」 
二十六日，定江军承宣使、同知大宗正事士籛奏：具到宗室正任观察使三员，正任防御使一员，遥郡防御使四员，遥郡团练使八员，遥郡刺史二员，右监门卫大将军二员。诏：南班近属，所存无几，久不推恩，可特与转行一官，承宣使者令回授。于是以皇叔、均州观察使士洪为华容军承宣使；潭州观察使士 丘检切为静江军承宣使；宣州观察使士谙为清远军承宣使；和州防御使、知濮安懿王园令士輵 
      
为建州观察使；右监门卫大将军、和州防御使士 丕攀悲切为和州防御使；右监门卫大将军、和州防御使士豢乎串切为蕲州防御使；右监门卫大将军、眉州防御使士周为复州防御使；右监门卫大将军、象州防御使士程为眉州防御使；右监门卫大将军、吉州团练使仲车胥写与切为和州防御使；右监门卫大将军、成州团练使士铢为蕲州防御使；右监门卫大将军、成州团练使士窘九又切为眉州防御使；右监门卫大将军、贵州团练士 音乌感(戚)[切]为复州防御使；右监门卫大将军、果州团练使士()人补彻切为郢州防御使；右监门卫大将军、成州团练使士穆为和州防御使；右监门卫大将军、贵州团练使士石为蕲州防御使；右监门卫大将军、贵州团练使士歆为眉州防御使；右监门卫大将军、荣州刺史士秀为成州团练使；右监门卫大将军、吉州刺史士阐为果州团练使；右监门卫大将军士言别丘列切为恭州刺史；右监门卫大将军士岘户显切为达州刺史。其所带环卫官并依旧。 
十一月二十六日，诏：亲贤宅南班宗室居广等九员，可依士 等例，特与转行一官。内居广系承宣使，许依条回授。于是以蕲州防御使居中为宣州观察使；右监门卫大将军、均州防御使居门右为和州防御使；右监门卫大将军、贵州团练使居仁为和州防御使；右监门卫大将军、贵州团练使、权主奉吴王祭礼居端为复 
      
州防御使、权主奉吴王祭祀；右监门卫大将军、荣州刺史居申为成州团练使；右监门卫大将军、高州刺史居修为贵州团练使；右监门卫大将军、吉州刺史居厚为忠州团练使；右监门卫大将军、荣州刺史居靖为果州团练使。所带环卫官并依旧。 
二十七年六月二十一日，诸王宫大小学〔教〕授楼韦奏：「伏见绍兴五年七月十七日敕：诸王、宗室年未十五岁附入州小学，十五岁以上入大学，依学生日给钱米，依进士科举法取应。其有官而未出官，亦许入学听读，实及一年，许参选出官。敦叙之道、训迪之方，可谓至矣!而比年以来，诸州宗子入学或止系籍，而身未尝到。至于有官参选之人，往往临时计会有司，虚给公据，上下相蒙，寖以成俗，甚非所以奉承休德。乞下大宗正司严行约束，仍敕监司、郡守督所在尊长检察劝诱，痛革前弊。」从之。 
七月二十日，吏部尚书陈康伯言：「勘会绍兴令：诸宗室知通与兵职官不得同任兵职：原脱，据本书帝系五之二三补。；又令：诸职事相干或统摄有亲戚者并回避。尚书右选差注宗室兵官，见依建炎四年五月二十九日指挥，会问大宗正司，与见任宗室无服纪，许行差注。缘尚书左选每遇差注宗室知通，即会问本州岛，如有已差宗室兵官，即拘上条，不以有无服纪，不得同任。近来诸州兵官多是添差宗室。又近承指挥，应通判除武臣知州、高丽人使经由、及元系堂除使阙外，余并令本部使 
      
阙。若不申明朝廷，不惟宗室已关升通判资序，无阙可入，使本部亦差注不行。今欲乞注拟宗室知通，其见任已差下宗室兵官系是添差厘务者，并行会问大宗正司，若别无服纪，即行拟差。如有服纪，及系正额兵官，到罢月日相(防)[妨]，并不许同任。」从之。 
二十八年二月七日，诏益王府宗子居申、居修各特降一官，内居修送绍兴府宗正司拘管。以在府喧嚣不肃也。 
二月十七日，礼部言：「契勘本部见在宗室职事官随侍子弟，乞依条国子监补试，缘自来未有立定条法。窃详在法，补入学国子生，虽赴公私试，即不许升舍，不差职事；至发解年，系别立号，于十人取三人为合格。今来若令宗室职事官随侍有服亲依国子监法补试，即合依庶姓例，如补试入学后，亦不许升舍，不差职事。至发解年，即合自依宗室取解本法，更不与庶姓太学、国子监生混试。庶几天支之秀，得与寒士均被教养。」从之。 
五月十五日，宰执进呈宗正司乞将取应宗子比类府监得解人理年免举。上曰：「此等皆有条法。且如祖宗时，宗室子孙众多，朝廷费用亦广，自分袒免、非袒免亲以来，俸料之数稍就科格。此事若可行，当亦不至今日。只令遵守旧制可也。」宰臣沈该等奏曰：「自神祖朝加意宗室，法令周备，当依圣训，同共遵守。」 
八月二十六日，知大宗正丞陈棠言：「切观比年以来，宗室补环卫者无几，而朝谒之员寖阙； 
      
合袭封者不举，而主祀之人或废。是皆有司失于讲明，甚不称陛下惇睦之意。臣闻祖宗时，近属并留京师参奉朝请，治平中为最(感)[盛]。爰自时艰，环卫稀少，又分处绍兴府外司者几半。顷者宗官建言，遇朝参宗室阙员，乞于绍兴府南班内选择循守规矩之人，具名以闻，既得请矣。今睦亲、亲贤两宅，奉朝请者不满二十人，而在他司者未闻选择，寘之周行。凡奏告荐飨，摄行祀事，轮差猥并。以此知朝谒之员寖阙也。臣又闻，祖宗之子皆择其后一人为宗，世世封公，补环卫官，以奉祭祀。缘袭封公爵并须传嫡，遂难其人。后因臣僚论奏，乞选属近行尊者各一人承袭，于是宗司拟定，将诸王之后最长宗室一名，权令主管祀事。阅时滋久，逮今十国公位，典祀之人阙员甚多，楚、晋、秦、魏，祭享旷然。以此知主祀之人或废也。望诏有司检会前后已得指挥，举而行之，庶几益壮宗子维城之势。」诏令礼部、宗正寺讨论，申尚书省。开具(项下)[下项]「开具下项」上当有脱文。：一、(切)契勘趁赴朝参南班宗室系一十七员，目今止是一十一员。今欲令大宗正司于绍兴府行司南班宗室内选择循守规矩、无疾病可以趁赴朝参之人，具名申取朝廷指挥；如不足，亦乞于在外居住南班宗室内依此选择施行。一、十国公位除商国公、周国公见有仲 、仲车胥权行主管祀事外，有冀国公、汉国公、越国公虽元系子堂、不世、不斁权行主管，今来未知存亡。 
      
其秦国公、昭国公、楚国公、镇国公、魏国公五位见阙人主管祀事。今欲令大宗正司将逐位各推见在最长宗室一名，权令主管。所有子堂、不世、不斁亦令本司再行取会诣实，令于本位下别推最长之人，权令主奉施行。」从之。 
十月十九日，诏利州观察使居门右特降一官。以大宗正司言其太庙告迁祖宗神主不赴也。 
十一月十七日，定江军承宣使、同知大宗正事士籛言：「自来宗室文臣参选，并免铨试。盖祖宗优异宗枝，别于庶姓，德至渥也。近有宗室不近于切系京官参选，吏部告示，令赴铨试。若是本选去失指挥，无可籍考，自合申明，通用选人见今免试条法，窃恐后来成例。欲乞自今后京官参选，许通用选人免试条法施行。及武臣宗室，昨因臣僚论列，应任监当并不厘务，亦非国家并用文武、均惠戚 之意。乞依祖宗旧例，仍旧注授厘务差遣，如有愿就岳庙宫观者听从便。兼契勘宗子犯罪，据所司根勘，约法定断，得旨拘管或 闭之人，自有条法，立定〔年〕限，取旨放免。近来遇有拘管 闭年限已满之人，有司又行看详元犯情理，再行展年。如此，则罚责尤重于异姓。欲乞依祖宗旧制，依年限取旨放免，以彰陛下加惠同姓之德。」诏吏、刑部看详，申尚书省。逐部欲以初官宗室无出身，如试不中，及无免试恩例，未应出官之人，令比选人法，(不)候年及三十；如授官，候满三年，年二十五，许 
      
行出官。及宗室 闭、拘管、监管之人，除犯谋杀、强盗、十恶、故烧有人居止之屋各罪至死死：原脱，据本书帝系六之一一补。贷免；或不至死，而所犯凶暴或丑恶，及谋杀、强盗、十恶、放火、私铸钱、强奸、略人而：原无，据本书帝系六之一一补。又「谋杀、强盗、十恶放火」八字当是衍文。，罪至流；并杀牛马，徒以上，经断再犯者，皆系情犯深重，即难以便依常法取旨放〔免〕，从刑部参酌，具申朝廷施行。其余罪犯，欲依所请施行。从之。 
二十三日南郊赦：「勘会行在、绍兴府孤遗宗子、宗女、宗妇等，所请钱米微薄，不可赡养。可比附两外司孤遗体例，将见请钱米之人籍定名字。如十五岁以上，每月添支钱一贯、米一石；十四岁已下，减半添支。」 
十二月十六日，礼部言：「准今年郊礼赦，应宗子三经覆试不中，依条合推恩。据取应宗子善翚、吁韦切师孟、师闵、善 、公愿、彦进叙陈，并系三经覆试不中，年四十以上，乞依条量材录用。」诏并与补承信郎。 
二十九年四月七日，大宗正司言：「礼部、宗正寺讨论，令本司于绍兴府行司南班宗室内选择可赴朝参之人。缘人数稀少，难以选择。今于在外南班宗室，有静江军承宣使士 、清远军承宣使、提举佑神观不怞可以趁赴朝参，乞先次发遣。」从之。 
六月十二日，诏：无官宗子公 古镬切特贷命，令临安府差人押赴大宗正司庭训讫拘管。坐令百姓殴人至死故也。 
七月十一日，礼部言：「奉诏，安定郡王袭封，令有司检举。太常寺检准神宗熙宁元年八月手诏：令中书、门下考太祖之后，以 
      
属近而行尊者一人，裂土地而王之，使常从献于郊庙，世世勿复绝。」九月，以泾州观察使、舒国公从式为彰化军节度观察留后，进封安定郡王。是时宗正言从式于诸曾孙在者为长，故命之。大宗正司引集燕王院宗室尊长，保义郎伯杲等状：「左太中大夫、权户部侍郎、兼提领诸路铸钱令誏，系故世膺第二十八男，见年六十一岁，言行最长，法当袭封。」从之。 
八月十四日，崇宁军承宣使、安定郡王令誏奏：「前此未有自从列而袭封者，欲乞少加优异。遇大礼奏荐，及将来致仕遗表恩泽，仍旧依权侍郎格例，于文资内安排。其应干请给并大礼生日支赐，及公使拆洗、食料等，依行在东南班官帮行旧请格例，及出入接见投下文字依外官外，并宣借人数、书表、客司等请给，欲乞并依前定安郡王令枚已得指挥施行。」从之。 
</div>
    <div class="pagination">
<a href="宋会要辑稿_page19.html">上一页</a><span>...</span><a href="宋会要辑稿_page15.html">15</a><a href="宋会要辑稿_page16.html">16</a><a href="宋会要辑稿_page17.html">17</a><a href="宋会要辑稿_page18.html">18</a><a href="宋会要辑稿_page19.html">19</a><span class="current-page">20</span><a href="宋会要辑稿_page21.html">21</a><a href="宋会要辑稿_page22.html">22</a><a href="宋会要辑稿_page23.html">23</a><a href="宋会要辑稿_page24.html">24</a><a href="宋会要辑稿_page25.html">25</a><span>...</span><a href="宋会要辑稿_page21.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
