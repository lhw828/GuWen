<!DOCTYPE html>
<html>
<head>
    <meta charset="UTF-8">
    <title>续通志 - 第 457 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 457 页/共 1359 页</h1>
    <div class="content">
　　 安图

　　安图字猥隐神册元年讨平云州二年为特哩衮天赞元年征渤海破考相兵三万余人安边郑颉定理三府叛平之太宗即位有定策功 
会同中伐晋率兵先出雁门下忻代世宗初立以兵往应及鲁呼战于泰德泉败之封东丹国赐号明王初安图与兄埒克谋乱其妻黏睦姑告 
变太祖誓而免之复叛被擒杖而释之及其子察克以弒逆被诛穆宗赦其罪放归田里

　　 苏

　　苏字伊勒都堪性柔顺事上忠谨言无隐情太祖尤爱之神册五年为特哩衮六年为南府宰相以贿闻民颇怨焉沧州节度使刘守文求 
救太祖命苏往解沧州围埒克诈降往来其闲既平苏力为多天赞三年与迪里略地西南天显初从征渤海师还薨太祖二十功臣苏其一也 
孙诺衮

　　诺衮
　　博迪
　　布库
　　华善
　　特默
　　章努
　　庶成
　　庶箴

　　诺衮

　　诺衮字延寍统和四年宋杨继业来侵诺衮为黄皮室乣都监击败之尽复所陷城邑军还加诸卫小将军及伐宋有功迁黄皮室详衮六 
年再举将先锋军败宋游兵于定州为东京统军使加金叶崇禄大夫从奚王和硕鼐伐乌舍以战失利削金紫崇禄阶十九年拜南府宰相二 
十一年复伐宋擒其将王继宗于望都俘杀甚众以功加同政事门下平章事二十六年为辽兴军节度使寻复为南府宰相开泰初加尚父卒 
孙博迪

　　博迪

　　博迪字萨巴重熙初补牌印郎君清寍初稍迁知易州去官部民请留许之咸雍八年改彰国军节度使上猎达里库山博迪谒于行宫帝 
问边事对曰自应州南境至天池皆我耕牧之地清寍闲边将不谨为宋所侵烽堠内移似非所宜道宗然之拜北面林牙后遣人使宋得其侵 
地命博迪往定疆界还拜南院宣徽使大康四年迁忠顺军节度使寻为南院大王改同知南京留守事召拜南府宰相赐贞良功臣封吴国公 
为北院枢密使廉谨奉公知无不为大安中致仕卒子哈玛尔北院枢密副使

　　布库

　　布库字提隐太祖弟苏四世孙以武勇称统和初为涿州刺史从伐高丽有功开泰末为上京内客省副使太平二年城鸭绿江布库守之 
在镇有治绩五年改广德军节度使寻迁东京统军使莅政严肃诸部慑服九年大延琳叛以书结保州夏行美执其人送布库布库入据保州 
延琳气沮以功拜特哩衮十一年为子铁骊所弒

　　华善

　　华善字特哩系出季父房重熙初补祗候郎君时常笃于亲亲凡三父之后皆序父兄行第于华善尤狎爱然每侍宴饮虽诙谐未尝有一 
言之过由是帝益重之厯积庆永兴宫使累迁至同知南院宣徽使事南面林牙十六年出为怀化军节度使罢召为御史大夫二十三年因大 
册加天平军节度使检校太师徙中京路案问使卒华善雅有美行数以财恤亲友人皆爱重然嗜酒不事事晚年沈湎尤甚人称为酒仙云

　　特默

　　特默季父房之后重熙闲为北克累迁六部图噜太尉大安四年为倒挞岭节度使顷之为禁军都监是冬讨默古斯斩首二千余级十年 
复讨之既捷授南院宣徽使寿隆元年为北院大王四年知黄龙府事卒

　　章努

　　章努字塔玛雅季父房之后父扎拉养高不仕章努明敏善谈论大安中补牌印郎君干统元年累迁右中丞兼领牌印宿直事六年以直 
宿不谨降知内客省事天庆四年授东北路统军副使五年改同知咸州路兵马事及天祚伐金萧呼敦为先锋都统章努为都监渡鸭子河章 
努与魏国王淳妻兄萧迪里及其甥萧雅里等谋立淳诱将卒三百余人亡归既而天祚为金所败章努乃遣迪里雅里以废立事驰报淳淳犹 
豫未决会行宫使者伊苏持天祚御扎至备言章努叛命淳对使者号哭即斩迪里雅里首以献天祚章努见淳不从诱草寇数百攻掠上京取 
府库财物至相州率僚属告太祖庙西至庆州复祀诸庙仍述所以举兵之意移檄州县诸陵官僚士卒稍稍属心时饶州渤海乃侯槩等相继 
来应众至数万趋广平淀其党耶律寍古等暴横不法劫掠妇女财畜章努度不能制内怀悔恨又攻上京不克北走金将阿固济率兵追败之 
杀其将耶律穆尔济擒贵族二百余人其妻女配役绣院或散诸近侍为婢余得脱者皆遁去章努诈为使者欲奔金为逻者所获缚送行至伏 
诛

　　庶成

　　庶成字喜隐季父房之后父乌津检校太师庶成幼好学书过目不忘善辽汉文字于诗尤工重熙初补牌印郎君累迁枢密直学士与萧 
罕嘉努各进四时逸乐赋帝嗟赏初契丹医人鲜知切脉审药帝命庶成译方脉书行之自是人皆通习虽诸部族亦知医事时入禁中参决疑 
议偕林牙萧韩家努等撰实录及礼书与枢密副使萧德 【按萧德传云迁枢密副使诏与耶律庶成同修律令当即此事也原文作耶律德 
误今改正】 修定法令帝诏庶成曰方今法令轻重不伦法令者为政所先人命所系不可不慎卿其审度轻重从宜修定庶成参酌古今刊正 
讹谬成书以进帝览而善之庶成方进用为妻呼图克所诬以罪夺官绌为庶耶律使吐蕃厯十二年清寍闲始归帝知其诬诏复本族仍迁所 
夺官卒弟庶箴

　　庶箴

　　庶箴字辰甫善属文重熙中为本族将军咸雍元年同知东京留守事俄徙乌衍突厥部节度使九年知苏州事明年迁都林牙上表乞广 
本国姓氏曰我朝创业以来法制修明惟姓氏止分为二耶律与萧而已始太祖制契丹大字取诸部乡里之名续作一篇着于卷末臣请推广 
之使诸部各立姓氏庶男女婚媾有合典礼帝以旧制不可遽厘不听太康二年出耶律伊苏为中京留守庶箴与耶律孟简表贺顷之伊苏复 
为枢密使事专权恣虐庶箴私见伊苏泣曰前抗表非庶箴之愿也伊苏信其言乃得自安闻者鄙之八年致仕卒子富鲁富鲁字努展幼聪悟 
好学甫七岁能诵契丹大字习汉文未十年博通经籍重熙中举进士第主文以国制无契丹试进士之条闻于帝以庶箴擅令子就科目鞭之 
寻命富鲁为牌印郎君应诏赋诗立成以进帝嘉赏顾左右曰文才如此必不能武事富鲁奏曰臣自蒙义方兼习骑射在流辈中亦可周旋帝 
未之信会从猎三矢中三兔帝奇之转通进是时父庶箴尝寄戒谕诗富鲁答以赋众称其典雅宠遇渐隆清寍初卒

　　钦定续通志卷一百九十一

　　●钦定续通志卷一百九十二　宗室传十二

　　宗室传

　　辽 【二】

　　○辽二

　　太祖诸子
　　太宗诸子
　　世宗诸子
　　景宗诸子
　　圣宗诸子
　　兴宗诸子
　　道宗一子
</div>
    <div class="pagination">
<a href="续通志_page456.html">上一页</a><span>...</span><a href="续通志_page452.html">452</a><a href="续通志_page453.html">453</a><a href="续通志_page454.html">454</a><a href="续通志_page455.html">455</a><a href="续通志_page456.html">456</a><span class="current-page">457</span><a href="续通志_page458.html">458</a><a href="续通志_page459.html">459</a><a href="续通志_page460.html">460</a><a href="续通志_page461.html">461</a><a href="续通志_page462.html">462</a><span>...</span><a href="续通志_page458.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
