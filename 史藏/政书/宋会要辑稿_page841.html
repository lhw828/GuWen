<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 841 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 841 页/共 1125 页</h1>
    <div class="content">八年英宗即位，未改元。七月，命翰林学士范镇、皇子位说书孙思恭、国子监直讲刘攽监司天监官属修历。 
神宗熙宁二年七月十九日，提举司天监钱象先言：「乞今后每岁造《大衍》、《宣明》、《景福》、《崇天》、《明天》等历之时，其岁若有日月交蚀，令具注所蚀分数及亏初、蚀甚、复末时刻，或于岁首别立一项声说。遇交蚀，集算造历官于浑仪下对所差御药与两制监测浑仪官测分数。」从之。 
十月十三日，提举司天监司马光言：「众历官称，久来注历颁朔，并不曾注在十七日望。欲进朔在己未，以就十六日望，朔在月二日也。所有来年注历，八月戊午朔、甲戌望，欲乞更不进退。仍自今后所行之历，依本经法，遇有望在十三日或十七日者，并令依实注历。其于交蚀气节之类有所妨碍，须至进退朔望者，自合依本法。」从之。 
三年八月五日，诏直舍人院吕大防监司天监官详定今年八月进行朔望有无差谬。先是，天历以八月戊午为朔天历：疑作「崇天历」。，而望在十七日。司天中官正周琮撰《明天历》，则以己未为朔，而望在十六日。琮言：「古今注历望未有在十七日者。」《崇天历》官舒易简等言：「干兴元年七月注十三日望，则今注十七日望不为非。」朝廷从易简等说，而琮争不已，故命大防详定。既而大防言：「易简等所言指《干兴历》注十三日望，乃私历舛误，已自屈伏。然据诸家历议，虽有十七日为望之法，但颁历即无注十七日为望者。自天圣三年后三望在十七日，皆注十六日为望，盖十七日晨度已前定望。犹属十六夜故也。今年八月朔，于《崇天历》本经不当进，但于十六日注望可矣。」诏如大防议。 
八年闰四月十二日，右正言、知制诰沈括上《熙宁奉元历》，诏进括一官，司天监官吏进官、赐银绢有差。初，仁宗朝用《崇天历》，至治平初司天监周琮改撰《明天历》行之。监生石道言未经测B，不可用，不听。至熙宁元年七月望夜将旦，月食东方，与历不协。乃诏历官杂候星晷，更造新历。终五年冬，日行余分略具。会沈括提举司天监，言淮南人卫朴通历法，(名)[召]朴至，言：《崇天历》气后天，《明天历》朔后天。又《明天历》朔望小余，常多二刻半以上。盖创历时唯求朔积年数，小减过闰分使然，考求日月交蚀为 。《崇天历》以熙宁元年交蚀，视《明天》为密，然但见朔法而已。以皇佑三年九月癸酉晷与十二月甲辰参较，差一寸一分半之，以日法除，得气后天五十三刻。其失皆在置元不当也。」 
     
诏朴改造。朴自以己学为之，视《明天历》朔减二刻。历成，行之至今，赐朴钱百千。 
五月十四日，诏司天监生石道为灵台郎。道尝言：「《明天历》未经测验，不可用。」坐是夺官。既而月食与历不协，历官皆抵罪，乃还道保章正，仍为监生。至是，与修《奉元历》成。 
九年正月二十七日，权发遣三司使沈括言：「前提举司天监日，尝奏司天测天象已及五年，蒙差卫朴算造新历。后考校司天所候星辰晷漏，各差谬不可用。其新历别无天象文籍参验，止据前后历书详酌增损，立成新法，虽已颁行，尚虑未能究极精微。乞令本院学生等用浑仪、浮漏、圭表测，每日记录，候及三五年，令元撰历人以新历参校。如有未尽，即令改正，已蒙施行。今若已测得此月望夜不见亏蚀，及逐日已测日月五星行度晷漏之类，乞下司天监付卫朴参校新历改正。」从之。先是，括典领修成《奉天历》，载今月望夜月蚀不，诏诘问修历推恩人姓名。至是括有此奏。 
二年五月二十二日天头原批：「二年」上疑脱「元丰」二字，以下文注「八年哲即位」可定也。，右正言知制诰李清臣言：「宜诏诸路有能大历算数者以名闻，召而试之。或该通精密，则秩之一命。必有异闻博见者出于其间，而士有劝慕，乐习于此者矣。」《实录》不着施行。 
三年三月十一日，诏：「自今岁降大小历本付川、广、福建、江、浙、荆湖路转运司印卖，不得抑配。其钱岁终市轻赍物附纲送历日所，余路听人指定路分卖。」 
八年哲宗即位，未改元。十月十六日，诏：夏国遣使进奉，其以新历赐之。
 运历 宋会要辑稿 运历一 〔历法〕 
     
〔历法〕
【宋会要】
徽宗崇宁二年十一月二十二日，秘书少监、提举撰定新历邓棐等状：「奉尚书省札子，别撰新历，蒙朝旨留元撰二历官同定新历。今若只委三历官重撰，显是难得精密。今欲乞更差四人同共撰定，仍从提举官于太史局踏逐，并诸色人或草泽内采访精通历法、术艺优长者差。仍下诸路委当职官询访，如有通晓历法、术数精明，众所共称者，亦许所在官司保明解发，与破递马军将驿券，依程赴所，候到相度差留。其抽差人如拘碍一切条禁，并权行冲改。特令应副，仍不许辞免。所有食钱并依审覆比较历法所已得指挥。」从之。 
五年五月十六日，诏洪造等所定新历名曰《纪元》，颁之天下。 
大观元年十二月二十三日，诏：「圣人之于天道，格其心，合其德，宪其时，稽其数，而着于历象。昨命有司更定历元，以起其数。比阅其书，颇有差舛，未足以遗后。其历局所上历经、历议，可令改定。」 
政和七年九月十五日，礼制局奏：「请以每岁十月朔御明堂设仗，受来岁新历，退而颁之。月朔布政依此。」从之。 
十月一日，诏御明堂平朔左 ，颁行八年戊戌岁运历数。内有 
      
改更去处，即与太史局所赐万年历印本自不相妨。各遵守其所赐历日，自合将印本颁行。 
宣和六年十月三日，户部尚书卢益等奏：「契勘太史局官属等日给食钱，依元丰法，合于出卖历日息钱内支给。若不将川广等一十三路所用历日并令在京印卖，委是无由应副得足。今取到历日所状，四川并东南九路历日见行本处自行印卖。契勘逐路印卖历日，往往雕造差错，给卖后时，有妨公私使用。兼所收息钱自来别无拘辖，唯据起到之数受纳。欲乞住罢逐路印卖，并令在京与其余路分所用历日一体印卖收息，应副支用。」从之。 
十一月二十四日，诏：「元丰法，四川并东南九路印卖历日，其法甚备，行之已久，公私俱便。近缘历日所直申户部冲改旧法，住罢外路，只在京一处印卖，意在规求万本赏给。若只在京印卖，商贾难于般运，难以遍及远方。私历为弊，虚费工料，愈见亏损利源。可遵依元丰法，所有宣和六年十月三日住罢逐路印卖指挥，更不施行。」 
今年正月朔旦颁朔日在癸酉，臣以历法衍之，日在辛未。盖缘司历循袭旧历，增减每岁积日，用六辛转历，不务推原历本，是致差讹。有旨除元撰《 七年二月十一日，太史局奏：「开封府草泽叶博文进状，伏(记)[纪]元历》人外，集历算科将古今历法同共推究。据历算科杨瑗等推究，与《纪元历》一同，博文所言妄谬。」诏赎金遣之。 
干道五年四月三日，诏令太史局保章正、同知算造兼翰林天文刘孝荣，太史局灵台郎、同判太史局、同提点历书荆大声，武节郎、新监三省枢密院激赏寄造酒库裴伯寿各具干道五年五月以后至年终太阴五星排日正对赤道躔度申御史台，令见测验官占考。右谏议大夫单时、秘书少监汪大猷、国子司业兼权礼部侍郎程大昌、秘书丞唐孚、秘书郎李木状：「准批下武节郎、新监三省枢密院激赏寄造酒库裴伯寿上书，伏见《纪元历》自大观元年颁用，推绍兴五年正旦日食九分半，亏在辰正。时常州布衣陈得一独建言定食八分半，亏在己初，是日果如得一所定。光尧寿圣太上皇帝时降睿旨，命陈得一造历，秘书少监朱震监视。是时得一专职演撰，臣亦与布算，历成，赐名《统元》。自绍兴六年颁用，凡十五年，而后有司守之不专，暗用《纪元》之法推步，而用《统元》之名颁历。有司以《纪元》推干道丁亥十一月朔为甲子，欲刊刻间，臣于丙戌之夏诣礼部及都省具陈《统元》历法推是朔当进作乙丑，而后有司依《统元》历法改而正之。会刘孝荣等言，见行历交食先天六刻，火星差天二度，乞造新历。孝荣自谓已有历，不半年而可修进。臣独以谓凡造历，必先立表，测景验气，然后作历，庶可精密，而不在于速成。臣乃具目申禀朝廷，而历官吴 
      
泽不达造历立表之法，妄言铜表难成，木表易坏，盖欲党附孝荣而沮抑之。又太史局灵台郎、同判太史局、同提点历书荆大声状，刘孝荣申到御览七曜细行历，令大声保明书押进呈。大声遂点检其中恐有差错，深属不便，合要元草。照对上件文字，其刘孝荣自知差错，不肯将出，却称其草悉行毁坏。至去年十月八日，不免具实奏闻，得旨令算造官用干道历，依经备草，申秘书省根究指实。昨来秘书省根究到刘孝荣所算漏五篇之数，又漏正交二字。后来台部又根究刘孝荣历数内四篇错却两篇。其后官司缘为追索刘孝荣依经备草文字不出，遂再降指挥，令大声别演一法，与刘孝荣比较差错去处。今比较得正月内刘孝荣所定五日并差，全无一中。且大声所定五日内三日的中，两日稍 。今刘孝荣又乞定二月月食。且大声契勘前项事理，并不是元降指挥本意。且元降指挥止是问算造官取索依经备草文字，照对诣实，经今四月余日，其刘降指挥不遵从前项指挥该句疑有误。。今若依盖尧臣等所乞瞻测，依旧事不相干。」后批送测验官详状施行。 
绍熙四年十二月一日，礼部言：「布衣王孝礼状，照得今年十一月冬至日影表当在十九日壬午。《会元历》注冬至在二十日癸未，系差一日；《崇天历》癸未日冬至，加时在酉初二刻七十六分；《纪元历》在丑初一刻六十七分；《统元历》在丑初二刻二分；《会元历》在丑初一刻三百四十分。经今八十七年，只在丑初一刻，更不减而反增。其《崇天历》系天圣二年甲子岁造，《纪元历》系崇宁五年丙戌岁造，计八十二年，其时测影验气，见得冬至后天，乃减六十七刻半，方与天道相协。自后陈得一造《统元历》，刘孝荣造《干道》、《淳熙》、《会元》三历，并不曾测影，经今八十七年，更不退减，止是写分拟数，所以冬至后天。若不立表测影，其差无由可知。今来太史局见有铜表圭面安顿在修内司，畏惧测验，不肯关请安设。欲乞备申朝廷，将前项圭表降副太史局，差不干碍官同孝礼测验今年立冬以后、来年立春以前每日午中晷影，前后比折，便见冬至加时差忒。并太史局权同知算造杨忠辅、赵涣状，太史局见有测验法物如后：一、浑仪三座，并在本局内。一座见安设在台上，系主管官崔仪、刘景仁掌管；一、浮漏一座，见在本局，不曾安设，系主管官杨源掌管；一、影表一座，蒙御前造到，系主管官刘辉掌管，见在修内司，未曾安设。忠辅等契勘，前项法物除浑仪、浮漏见在本局外，有影表一座，见在修内司。如蒙指挥测验，乞备申朝廷，降副本局安设施行。及算造官刘居仁等状，契勘本局见掌测验天道法物，有浑仪三座，并刻漏一(堂)[座]。今来本局即无影表，所掌若行测验，取自省部指挥。本部 
      
今看详：太史推步之法，只凭浑仪、刻漏、影表，今来逐人推算既不同，若不立表下漏，何以取正 本局既有刻漏，自合安设。其影表杨忠辅等言见在修内司，伏乞朝廷取，下太史局委官测验。」从之。 
开禧三年七月四日，秘书省言：「准省，为评事鲍瀚之申见行《统天历》来年闰差，欲将诸人见封在官并所进历参考，权行颁用等事。本省证得来年闰差，今来八月便当颁降外国，已具申朝廷，乞委官同饱瀚之将诸历从公参考，择其与天道最近且密者权行颁用。乞遵用先朝故事，特降诏旨，搜求天下精通历书之人，令诸路具以名闻。用沈括所议，令本局学生等用浑仪、浮漏、圭表测验，每日记录，积三五年，前后参校，的知天道，庶几一代典，分副得人，讨论尽善，可以传之永久。所有开局一节，本省未敢擅便，乞候朝廷差官提领，参证旧例施行。今准省，鲍评事申见行历晓然差失，不可不改。证得庆元三年以后测验气影比旧历有差，至四年改造新历未成，时当颁降五年历日，遂差官测到晷影，先次推算气朔，加时辰刻，附《会元历》颁赐施行。今若颁来年气朔，既有去年十月以后及今年正月以前所差官测到晷影，已见天道冬至加时分数，来年置闰，比之《统天历》亦已不同。兼诸人见封在官及所进历并可参考推算，若今八月颁历，合从朝廷参证事理施行。本省准下参考诸历，缘颁降历日系在八月中旬，委是逼近。伏乞朝廷速赐下本省，集判局官就本省星夜参考，令鲍评事覆考，将所测验到天道最近之历推算气朔，申取朝廷指挥，依昨来附《绍兴会元历》体例权行颁用。所有置局一节，候将来测验权用之历不效，别行具申。」诏从之。 
嘉定三年八月八日，朝散大夫、试太子詹事兼同修国史、兼实录院同修撰、兼秘书监戴溪等言：「准都省批送下礼部申邹淮状：历书差忒，乞置局改造事，副秘书省，契勘向来置局及废罢因依，并今来置局，斟量合差官吏并请给多寡数目及合行事件具申尚书省。准此，本省今开具下项：一、检准开禧三年七月十八日省札节文，为大理评事鲍瀚之理会《统天历》差失，乞置局改造事，诏提领官差曾渐。本省申明，见行《统天历》来岁闰差，既已用开禧新历推筭，改闰颁行，今来提领置局，难以又行条具。乞检照遵用先朝故事，一则特降诏旨，搜求天下精通历书之人，令诸路具以名闻；二则用沈括所议，令本局学生等用浑仪、浮漏、影表测验，每日记录晷影，及遇日月交食，差官定其分数时刻，积三五年，前后参校，的知天道，庶几一代典得人，讨论尽善，可以传之永久。诏依。太史局见行遵依指挥，每日局学生等瞻测午中晷影，及遇日月交食，差官测验分数，并用《开禧 
      
新历》推步戊辰、己巳、庚午、辛未岁气朔等，权附《统天历》颁赐施行。一、庆元四年造《统天历》，差提领官、参定官各一员。今置局欲从朝廷免支食钱。一、造《开禧新历》，鲍评事照得本官见任大理寺职事，恐有相妨。欲乞朝廷指挥，许令三日一次赴局，取指挥。一、今来乞置局，造历人邹淮合行取索本人所造新历，候置局，告示本人，专一在局宿食演造，照向来同演撰人王(考)[孝]礼等每日支食钱八百三十文。今邹淮食钱取指挥。一、合要太史局历官刘孝荣不妨本职，赴局提督推筭，今取指挥。一、照造《统天历》例，于太史局差能运筭局学生赴局，同共推筭。今置局，欲差二人，须是保明实能推筭之人，照向来刘世显等例，每人日支食钱四百文。今取指挥。一、欲于本局出榜晓示，应草泽精于筭造之人前来本局投状，以凭延请入局。所有向来曾献历并预造《统天历》之人，亦行延请。其人多少，难以预定。若本无学术，难以延入。所有食钱，照向来算造历每人日支食钱六百文，今取指挥。一、今来置局处，照旧例，用秘书省提举厅令临安府计料夹截，并照例排办合用陈设、椅卓、什物、床榻等。仍乞差客司帐设、茶酒司厨子及守把军员各一名，并看管案牍兵士二人，专一在所排办祗应。一、提领官、参定官下行遣文字，昨来共差五人。今来置局，既差提领官一员，所有人吏止乞差三人。内差向上人吏一名，专一行遣文字；楷书二人，誊写历书。照向来孙世荣等例，每人日支食钱四百文，今取指挥。一、今来改造历书，欲限三个月了毕。所有应干与造历之人，并就本局宿直，不许擅出。如限满未毕，并不支食钱。一、所有推筭及本局应干纸札等，并行移合用纸札、笔墨、砚瓦、油烛、薪炭之属，虽向造《统天历》临安府应副使用，窃恐其时支破太多。今欲乞行下本府置历纳提领官厅，请提领官亲自批历合用实数，就本府支食钱。候见得人数的实，牒报临安府作料次纳提领官厅，请置历逐日支副，庶无欺弊。一、向来置局，所费悉出临安府供办，朝廷每月更于左藏库支拨一百贯添助犒设等费。今来既已撙节浮费，所有左藏库钱乞免行支拨。兼撙节之后，所费不多，所有犒设，欲下临安府候结局请提领官斟酌劳逸，量拨钱酒，以凭支犒。一、乞以提领造历所为名，所有印记，就用提领官本职印记行用。检正都司拟到欲差戴溪充提领官，鲍瀚之充参定官。」诏从拟到事理施行，余并依。 
《会元历序》：序文曰：「绍熙改元之初载，天子祗承慈谟，丕辑眷命，求端谨始，叙正百为。方当堪舆清宁，年谷登稔，顺气福物，杂袭并臻，而宸心寅畏，夙宵不忘。深惟历经错综，阅日寖久，天象推测，与时或违。乃者岁在丙午， 
      
月食于奎，视夜漏稍愆。暨戊申八月朔辰弗集舍，参之昼刻，所舛益多。 议既殊，罔克考正。至是览太史之奏，饬清台之课，申加筭愆，修定密度，以革疏远之弊。越明年正月，书成上闻，愿锡嘉名，仍制序，下攸司颁行。有诏俞其请，因名之曰《会元》，俾辞臣述所以更作之意。臣窃谓帝王之正历，系乎天地之大纪。若昔盛时，绍休继明，光履尊位，基宏业，传之无穷。而历数在躬，实开厥符。尧以咨舜，舜以命禹，圣圣受守，莫重匪斯。顾其钦若于天，敬授于民，察璇玑以平七政，建人正以首四时，沿循致用，百世不易，其本统然也。国朝自《应天历》而下，著名不一，时时综校，咸得其正。皇绪中兴，《统元》是修，行之惟久。干道、淳熙，稍复更定。要其大权，实相参考。寿皇圣帝亲以神器授之上圣，前启后承，同乎一揆。肆于命元之始，亟申治历之诏。推原厥旨，合乎虞夏相传之妙识，古今之盛美也。先是，局长吴泽、荆大声等举其贰刘孝荣颛综兹事，孝荣辞以艺业肤浅，愿与泽、大声等佥入而篡。乃协众智，占步天路，参以星纬太阴方行之轨，验以日月交食已往之度，创法衍术，有抑有仰。气朔小余，稍增其刻，躔离分数，损益颇多。至于表景漏品之属，法亦该存。以帙而分，为历书者三，为立成者二，为辛亥七曜细行者一。用是而察发敛、定盈缩，稽元倚筭 可见矣。昔黄帝受命，得天之纪，迎日推策，调历因之以成。在汉太初，远追上元，珠连璧合，适与时会，故其历为最密。繇斯以观，天以自然之符(界)[畀]于人，人以自然之数承于天，精微契协，间不容发，千岁之日，固有可坐而致者。今也履亨嘉之序，导休显之贶，家邦丕庆，登于亿载，历元之推，亶惟厥时，是宜用力省而成书易也。若乃范围弥纶，得诸神心，占之以人，应之以实，无往而不与天合，则又非畴人历官之智所能及焉。兹取仰观累圣之传，稽协衍元之谊，即其本于自然之运者，拜手稽首而为之言。臣谨序。」
 运历 宋会要辑稿 运历一 修日历 
      
修日历
【宋会要】
      
干兴元年十二月八日，仁宗即位，未改元。诏差太常丞、集贤校理王举正，大理评事、馆阁校勘李淑编修日历。时以日历住滞一十三年，限秋季修毕。修撰官以为言也。 
庆历八年九月日日上「日」字疑误。，编修院言：「本所见有积年未修日历，只是宋祁一员修纂。李淑近除史馆修撰，合依旧例分修。本官称昨贾昌朝奏，高若讷、宋祁修撰之时，别降朝旨。今虽已管勾编修院，其日历伏候指挥。」诏令李淑与宋祁同修。 
嘉佑八年七月二十三日，监修国史韩琦奏：「史院日历未修者积十余年，今将修先(期)[朝]实录，而日历未备，检讨阙官。请以祠部员外郎、直秘阁吕夏卿，太子中允、秘阁校理韩维兼职。」诏以夏卿、维并兼史馆检讨。 
日历所。旧《会要》附监修国史院，元丰官制行，归秘书省国史案。 
神宗熙宁十年五月，监修国史吴充言：「史院旧用中书、枢密院时政记及起居注诸司文字纂类日历。时政记纔送至熙宁六年，起居注至熙宁二年，恐由此事实遗废，乞责近限修进。」从之。 
元丰元年二月，诏：「宣徽院等处供报修注事，旬终、月终自今更不供起居院，直供编修院日历所。」 
五年五月三十日，诏：「诸司供报修注事，自今不供起居〔院〕，直供编修日历所。其关报日限，依二年王存所请。」王存所请已见起居院。
八月三日，秘书省言：「宗正寺修上玉牒，借登位以来 
      
至熙宁十年起居注、时居注时居注：疑当作「时政记」。、日历照用。检会无许借指挥。」诏宗正寺官就秘书省修定。 
七年五月十七日，诏：「著作暂阙官，校书郎或正字兼权。」 
十一月三日，中书省言：「秘书省著作佐郎邢恕言言：原脱，据《长编》卷三五○补。，官制，史馆之属有日历所。比废编修院归史馆，又罢崇文院及史馆主判官，国史、实录、修纂日历诸司关报时政记，并归秘书省国史案，长贰丞与著作同领签书，即难别有日历所。乞诸司关报但称秘书省。勘会日历长贰丞不与修纂，时政记、起居注并于著作所开拆，入库封 。」诏自今后关报文字，并称秘书省国史案；时政记、日历事非编修官不与。 
八年八月六日，诏：「朝奉郎、吏部郎中曾肇，朝请郎、礼部郎中林希兼著作。」职事官有兼职自此始。 
哲宗元佑五(月)[年]十一月十三日，尚书省言：「旧置编修院，专掌国史、实录，最为机密。兼神宗皇帝实录将毕，文字并合严行收掌。若送本省，即恐别致散失。」诏移国史案就见今〔置〕局处专掌国史、实录、编修日历，以国史为名「史」下疑有脱字。，隶门下省，更不隶秘书省。其国史院未有正官，且令见领官权领，候有正官日罢。所有见权著作官，除改抹乐词等及供检非机密故事、迎候车驾并轮宿依旧外，只于本院供职。于门下后省左谏议、左正言位擗截为局，东壁开门出入，却将左散骑常侍厅为谏议、正言厅。所有关防漏泄，并依旧编修院条。 
绍圣元年九月十四日，翰林学士、修国史蔡卞，中书舍人、同修国史林希言：「先帝日历，自熙宁二年正月已后至三年终系元佑中秘书省官孔武仲、黄庭坚、司马康修纂；自熙宁四年已后至七年终系范祖禹修纂，而黄庭坚、司马康、范祖禹又皆系修先帝实录官，其间所书，正与昨修先帝实录相为表里，用意增损，多失事实。缘修国史院已得旨重修先帝实录，所有昨来范祖禹等所进日历，臣等乞一就看改正，务尽事实。」从之。 
二年三月二十四日，三省言：「国史院修撰蔡卞、林希奏，被旨重修先帝日历，合于国史院置检讨官一员。」诏日历还秘书省，校书郎王佐为著作佐郎，在本省编修。 
四月五日，翰林学士兼国史院修撰蔡卞等言：「日历既还秘书省，(既)[即]国史院名目合行厘正。」诏令秘书省所修日历断自元丰八年三月五日以后，先行修纂；其已前合行文字及元差人吏等，并依旧隶国史院。 
元符元年四月十日，诏重修熙宁日历官周穜所进夏季日历差错重复，罚铜八斤。 
二年十一月二十六日，著作佐郎吴伯举言：「奉诏重修日历，伏见国史院御集、御批与日历所书大略符合，乞以次第添入。」从之。 
徽宗建中靖国元年九月十一日，承议郎、行秘书(书)[省]近降朝 著作佐郎白时中札子奏：「臣伏(者)[旨]，移著作局就实录院，先次修纂哲宗朝日历，限一年了毕。臣谨按自熙宁之末，逮今二十余年，文字猥积，未加条次，此 
      
正今日所宜先者也。愿诏执事参取国朝旧规，酌以元丰新到或更加选授，以补阙员，或兼以他官权领着撰，庶几早见就绪。」诏依奏，宣德郎、秘书省正字刘焘权兼着撰。 
政和六年七月十三日，诏：「著作局修进《神宗皇帝日历》，今已成书了当，可取索合干官吏，比附推恩。内经进书人吏特许陈乞，令勾当三馆、秘阁官承受进入。」取到著作局状：「除人吏已具姓名牒当三馆秘阁官外「当」上疑脱一「勾」字。，今具见进并前修日历官下项：一、成书见进书官奉议郎、守秘书省著作佐郎李敦义，奉议郎、秘书省著作佐郎韩敦信，承议郎、行秘书省著作佐郎徐遹。」诏各特转一官，余各减三年磨勘。谭稹、陈良回授有官有服亲。内身亡人更不推恩。 
八年闰九月一日，御笔：「秘书省日历案首进《崇宁日历》，可依下项推恩：提举官宣和殿大学士、中奉大夫、上清宝箓宫使、兼神霄玉清万寿宫副使、兼侍读蔡攸第一等，修书官承议(官)[郎]、著作佐郎李敦义，宣教郎、守著作郎盛并，朝奉郎、行著作佐郎韩敦信、胡国瑞、倪焘、吴次宾、汪藻、樊察、张忞，承受官拱卫大夫、康州防御使、直睿思殿冯浩各转一官。」 
宣和二年八月二十二日，中书省言：「检会内降札子，在京修书去处数编修秘书省日历所见在官吏并罢此句疑有误。，令逐处官兼管。契勘秘书省日历所系日历案，秘书省供，本省日历案系是元丰国史案，官制奉行，系除著作郎、著作佐郎专 
      
管修纂日历之事，亦无定(员)书七人。」诏并依元丰法。 
《建炎日历》。晁氏曰：宰相汪伯彦撰，记太上皇帝登极时事。陈氏曰：叙元帅开封至南都践极。 
高宗绍兴元年四月，以修日历所为名。三年十一月，以修国史日历所为名。四年五月，以史馆为名。洎十年二月，史馆依旧制并归秘书省国史案。是年四月，复今名，以宰相提领史职。凡日历事，长贰通与修纂。吏额：点检文字一人，书库官九人，楷书一人，通以秘书省人兼之。 
高宗绍兴元年四月八日，诏修今上皇帝日历，以修日历所为名。同日，诏：「省曹、台院、寺监、库务、仓场、诸司被受指挥及改更诏条，并限当日录申修日历所。月内无即于月终具申。其取索急速者限一日，余皆二日。如追呼人吏，限当日赴所。已出者次日，展限不得过三日。违限及供报草略者，从本所将当行人吏直送大理寺，从杖一百科罪。」 
七月九日，诏长贰通行修纂日历。以秘书少监程俱言：「见今独员，缘长贰于条不与修纂，欲准元丰故事，著作官阙，从本省时暂牒校书郎或正字兼权。所贵不废取会编修。」故有是命。 
三年二月十六日，诏：「著作郎、佐郎权各以一员为额。」(复)[从]臣僚请复置也。 
六月二十七日，诏尚书左仆射吕颐浩兼提举修国史。时修纂日历，中书舍人张纲言：「秘书省权轻，关会难集。」及秘书少监孙 
      
近言：「《会要》：景德二年王旦为相，领史职。乞以宰府提举。」故有是命。 
七月六日，诏：「日历所取会太史局事迹，特许供报，仍依旧每月供申。」 
八月二十三日，诏：「修日历，令侍从官带史馆修撰，余官带直史馆、史馆检讨，若著作郎、佐郎官，依元丰例差郎官兼领。」 
是年十月六日，以祠部员外郎虞澐兼秘书省著作郎，礼部员外郎舒清国兼秘书省著作佐郎。 
十一月十六日，诏日历所以修国史日历所为名。以秘书省言：「日历、国史自祖宗以来系本省史馆掌修，以宰相监修。元丰官制后，别置国史院或实录院，而日历归秘书省国史案，其所修日历系史馆旧制。」故有是命。 
十二月六日，诏右仆射朱胜非差监修国史。本省条具：应申奏文字，监修国史官系衔、书押；行移取会，著作郎佐以上至修撰官并系衔、书押；取会帖子，依旧押著作佐郎。都进奏院差进奏官一名，步军司差看管兵士十名，本省招募衣粮亲事官二名，院子四人，仪鸾司二人；翰林司除本省一名，贴差一名；御厨工匠除本省二名，贴差二名；监修国史供检文字二人，楷书六人；史馆修撰官下各楷书二人；直史馆、本省长贰、史馆检讨、著作郎、佐郎各楷书一名、点检文字一名，书库官六人，杂务书库官二人，供检书库官二人，楷书十人。其专知官、库子并就差本省人吏相兼祗应。」并从之。 
四年二月十八日，诏修书官吏依例 
      
各破御厨食一分有差。监修史第一等，史馆修撰、直史馆、本省长贰第二等。史馆检讨、著作郎佐第三等。供检文字、点检文字、书库官第八等，楷书第十一(第)[等]。候开局修书日支破。从监修朱胜非之请也。 
二十七日，诏修史馆不差破供检文字、楷书，许就差本司人相兼。从著作佐郎孔端朝之请也。 
三月二十六日，诏国史日历所将见取会到文字先次修纂，候有逐旋修入。从史馆修撰(纂)[綦] 礼之请也。 
四月十五日，诏监修国史官每月定日过所。同日，诏供检文字于三省提点点检礼房都录事至书令史每省共差二人。 
五月十一日，资政殿大学士、左中奉大夫、提举亳州明道宫颜岐，龙图阁直学士、朝请大夫致仕路允迪各以省记《建炎时政记》史槁上之，诏送修国史日历所。先降诏自建炎元年五月十一日以前时政记令见在宰执省记，编类闻奏。岐、允迪各以省记已进史槁上焉。 
十四日，诏日历所关内东门司取会禁中应(山)[出]纳更改事务，并许供报。 
十九日，诏监修国史官合差引接二人，许于本厅直省官内就差，依本所楷书例，各支破第十一等食一分。 
二十四日，诏国史日历所以史馆为名。 
六月二十四日，诏史馆依旧制置编修校勘官。 
五年闰二月二十七日，诏史馆编修校勘官各差破楷书一人。 
四月三日，诏史馆编修校勘官依例支破第三等御厨食 
      
二分。 
八月十三日，诏：「史馆修纂日历，已差三省供检文字四人。今重修两朝正史、实录，取会文字，三省各添差二人。」从修撰范冲等之请也。 
</div>
    <div class="pagination">
<a href="宋会要辑稿_page840.html">上一页</a><span>...</span><a href="宋会要辑稿_page836.html">836</a><a href="宋会要辑稿_page837.html">837</a><a href="宋会要辑稿_page838.html">838</a><a href="宋会要辑稿_page839.html">839</a><a href="宋会要辑稿_page840.html">840</a><span class="current-page">841</span><a href="宋会要辑稿_page842.html">842</a><a href="宋会要辑稿_page843.html">843</a><a href="宋会要辑稿_page844.html">844</a><a href="宋会要辑稿_page845.html">845</a><a href="宋会要辑稿_page846.html">846</a><span>...</span><a href="宋会要辑稿_page842.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
