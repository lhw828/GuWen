<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 691 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 691 页/共 1125 页</h1>
    <div class="content">三年六月五日，臣僚上言：「官员所犯，已有旨先次停罢取勘之人，其间却有已得替不在本处，或任川广差遣。在法，须差人赍问目取勘，往来已淹结绝，虽该霈宥，不获沾恩。欲乞应官员有犯已得旨先次停罢取勘之人，并令同在一处，就便供答文字，则是非曲直，便可判见，不至迁延。若 
      
五百外「五百」下疑脱「里」字。，除赃私罪自合究治外，其犯公罪只乞以众证为定，案后书坐，庶免留狱滞讼。」徒以上罪并依奏。 
四年正月二十八日，刑部奏：「应犯罪会恩或去官应原免勿论，被旨取勘者，如所降指挥内声说虽已该恩或去官而令取勘，合作特旨犹推外，若无此声说，泛降指挥取勘，自不合作特旨犹推。欲申明行下。」从之。 
六年四月一日，尚书省言：「提举两浙路盐香茶矾事李弼据申，狱官推勘盐茶公事不当，已有奉行违戾徒二年不以赦降去官原减条法外，今相度诸州狱司官吏逐年承勘私盐茶公事，如无违戾不当，欲乞量立赏格。」从之。 
二十五日，前权发遣京西南路提点刑狱公事周因奏：「臣每见诸大辟已录问得翻异，提刑司自合依条差不干碍官司别推。至临赴刑时翻异，本州岛不免再申提刑司，乞差官别推，若只差本部官，窃虑有所观望，未尽冤抑。欲望睿旨，今后已经提刑司详覆行下本州岛论决，临赴刑时翻异，乞令邻路提刑司差官别推，庶得别无观望。」诏今后大辟已经提刑司详覆，临赴刑时翻异，令本路不干碍监司别推。如本路监司尽有妨碍，即令邻路提刑司别推。 
七年六月二十二日，臣僚上言：「臣愿陛下亟命刑部，悉令开具见今体究与推勘未了公事以闻，取其稽滞淹久、屡推不报者，重赐降黜，以为慢令容奸之戒。仍命刑部举行元丰稽留奏劾之令，严立近限， 
      
使之结绝。若刑部失纠，亦当坐罪。」诏令尚书省责限下刑〔部〕举催，余依奏。刑部失纠，令尚书立法。今修立下条：诸差官被旨推鞫追究公事，下所属及御史台差官就推官。无故稽违而不奏劾者杖一百。从之。 
高宗建炎二年二月十六日德音：「应见被根勘，取勘未毕，除该今降德音外，尚有余者，仰监司点检，督限十日结绝了当，无致淹延。」 
七月五日，江东提刑司言：「取勘本路监司违慢，乞委邻路监司。」从之。 
绍兴元年二月二十五日，江南西路提刑苏恪言：「州县见勘强盗公事已招认者，其勘司犹候追赃齐足，及捉获到同盗人，方始勘结。方今盗赃扰攘，欲乞将本路见勘强盗、伤杀人等重罪已系招认、情犯分明，并限日下先次断结，其赃物从后推究，所贵无留滞。」从之。 
十月二十四日，宰执进呈吕颐浩推伪造告札文字，事连潘永思。上曰：「永思虽戚里，既有过，安可废法 」于是诏永思罢见任合门执事就逮。 
三年三月十五日，臣僚言：「乞今后有特旨推勘及具情犯申尚书省及枢密院者，除止留正犯及依法合奏之人具案闻奏外，余并许令先次决遣，着为定制。」续具大理寺看详：「绍兴敕，诸狱案以非本处得论之人上闻者杖一百。今来罪人若不系元降指挥取勘人数，依法非应奏裁，谓如非情重法轻之类，若行先次决遣，即别无妨碍。欲依臣僚所乞施行。」从之。 
九月十七日，广南东路 
      
宣谕明橐言：「二广去朝廷远，官吏奸赃狼籍，见今合勘者，广西运判王据、南恩州司户莫宪章、阳春县令陈子镇阳春：原空，据《建炎要录》卷七三补。、桂阳权县令马缄、广州通判韩禧韩：原空，据《建炎要录》卷七三补。，皆已积年未曾结绝。窃缘岭南官吏淹延刑禁，巧作奸幸避免罪罚，久已成俗，徒使朝廷法令不行于远方，不信于远人，奸赃之徒无所畏惮。」诏并令见承勘官司疾速根勘，结绝原案闻奏，如尚敢稽违，当重寘宪典。仍令帅(师)[司]先具体究迁延不当并不切用心催促当职官职位、姓名申尚书省。 
十二月十一日，江南东路提刑司言：「抚州司理院见禁周七十等，为周三十七身死公事，将及一年，淹禁坐狱，并不结绝。又本院见罪人陈俊为行刀杀死张进，至今亦及一年有余，未曾结绝，以致陈俊脱去枷杻，跳墙逃走，见今未获。其司理参军宋仲和显是弛慢不职，已牒信州取勘。」诏宋仲和先次放罢，令本路提刑司催促信州疾速取勘，具案闻奏。 
大帅，罢二漕，停宪臣，斥勘官，固欲尽得赃状，以明惩戒。而一年之后，乃复灭裂如此，则不若不治之为愈也。望下帅司及勘院， 四年三月二十一日，〔臣僚言〕：「伏见江西安抚大使赵鼎奏，为马居中根勘李操、曾钦臣等公事。内李操受本司统领官文广金二百两，乞止令文广在外供答文字，与免追摄入院。诏令赵鼎指挥文广依实供答。窃〔以〕宣谕司元按李操四事，唯受金一事尤为要切，陛下既已灼见其情，为之 
      
密追文广赴狱根勘。如文广近尝宣力捕盗有功，即乞候上断罪日量行减降施行，庶几狱讼早得结绝。勘会赵鼎已赴行在，除参知政事，所有文广窃虑在外供答未圆，枉致淹延刑禁。」从之。 
五年二月二十八日，尚书省言：「勘会绍兴令文，事已经断而理诉者，一年内听乞别勘。法意盖谓元勘不当，负冤抑之□。近来命官、诸色人不论元勘当否，陈乞别勘，致奸赃之人干请行赂，动(终)[经]岁月，不能结绝。」诏应命官、诸色人陈乞别勘，在条限内者行在令刑部、在外提刑司先行责限，委不干碍官体究诣实。如委涉冤抑不当，即分明开具事状申尚书省，下所属依条别勘施行。 
闰二月六日，尚书省言：「勘会宣谕按发过诸路未结绝公事，续降指挥，令刑部每三日一次举催，如有住滞，取旨重行黜责，尚未见奏到案状，显属违滞。」诏令逐路提刑司及承勘官，自今降指挥到，限十日勘结了当，专差人赍奏案赴行在。如敢依前违慢，当职官重寘典宪，人吏决配海外。 
七月十五日，诏：「今后刑狱官司承受案发命官犯赃公事，仰先次拘留正身，候听参对，依条决绝。如失行拘留，致得逃窜，当职官吏仰提刑司按劾，申尚书省取旨，重作行遣。」 
十月九日，刑部言：「监司按发公事应推鞫，不得送廨宇所在州军，已有立定条法外，其诸州军发劾属吏，即无不许送本州岛取勘条法。今来若将合取勘公事送别州 
      
取勘，窃虑干连追呼，转致淹延。乞今后止送本州岛，依公取勘，若勘结未圆，狱官不得禀受。如违，依监司禀受法断罪施行。候勘结圆备，即差邻州官前来录问，庶得日后杜绝词讼。若诸州军按发属吏已申监司，一例按削，如后有陈诉，欲令监司并不作妨碍。其监司按发官吏如有陈诉，欲除初按发司外，余司并不作妨碍，免致移狱追证，重成留滞。」从之。是年六月二十八日，都省札子奏官员理雪元勘不当、有司用防嫌例皆送邻路追证滞淹等事，刑部得旨，具致如右。 
十二月二十一日，宰执进呈知衡州向子忞不法取勘事，上曰：「监司外台耳目之官，既按劾，自当推治。然有罪者家居待命，而证佐无辜之人，往往淹延囚禁，动经岁月，深可悯也。子忞罪状既明，别不须干证，第黜责其身足矣。」乞将子忞落职放罢，更不须取勘，从之。 
六年正月二十五日，殿中侍御史王缙言：「乞应置司推鞫公事有干证及陈诉等人死于狱中，及拷掠惨毒、责出即死者，候结案讫，令提点刑狱司委检法官取索(碎)[词] 看详，有词 异同而申报病死者，研究情实，如有冤枉，即具事因申尚书省。」从之。 
六月八日，诏：「今后外路诸司应承勘公事，并仰依条根勘结绝。若计程过半年，不见申奏到案状，令刑部具被受官司职位姓名申尚书省，取旨行遣。其见勘未结绝去处，各仰照应元降指挥勘结施行，不得依前住 
      
滞。」 
七月八日，右司谏王缙言：「窃见诸处推勘奸赃之吏，干连追禁有至一二百人者。盖司狱之利在于枝蔓，而无辜受害，有不胜言。望令诸路应推勘公事，其干系人并依湖南路已得指挥施行。」从之。时以湖南路运司起大狱，无辜就逮，死者甚众，诏委本路提刑司躬亲疏放干系人，故缙援此为请。既而侍御史周秘又言：「命官犯赃，合用干证人者，不可一概放释，乞令时暂勒留对证。如有司故作淹留，并令监司按劾。」从之。 
八月一日，中书舍人董弅言：「近取会到刑部诸路见勘命官公事，计二百二十四件。其间奸赃不法等罪，为数百二十有一。其干连禁系有及三四年未结绝，死于狴犴，又不知其几何人。臣愚欲望申敕诸路提点刑狱官详加检察，务在平允。其有事匪究实，妄作滞系，并按劾以闻。如提点官故纵不举，他司自合互察，亦乞申严条令。」从之。 
是年十一月七日，诏诸路体量取勘公事人，刑部开具住滞尤甚者申尚书省，取旨施行。以臣僚言「诸路未结绝公事有二百八十九件，其间有自绍兴二年淹延至今日」故也。 
七年十月六日，刑部开具下项：「一、鼎州为(循)[修]职郎舒邦彦于安抚司使臣何商处受寄李允文激赏库并宅库金银，侵欺入己，委邵州根勘。本部计一十次催促，并无回报。一、广东经略安抚司奏，本州岛访闻得进义副尉、权广州香山镇林智在任与本镇副坊洪浩为 
      
保，领黄世通不纳牛皮事，林(知)[智]取乞洪浩银七十两等，已牒广州送所司根勘施行。据申，林智逃走，乞下高州催勘施行。本部已勘会，自合一面移文高州，发遣前来本州岛根勘。计二十九次符下广州，四次申到因依，两次根治，即目未有结绝。」诏知州、勘官各特降一官，余当职官展二年磨勘，(遂)[逐]处当行人吏各杖一百，决讫勒罢，永不得充役。被受推治不回报官罚铜十斤，人吏从杖一百科断。仍令帅司开具合降官、展年、罚铜人职位姓名申尚书省，其逐年件公事，各限十日依条勘结施行。 
十一月十八日，广南东路提刑司言：「德庆府根勘封州县令林廷辉在任不法，上下受嘱，故作违慢。本司推勘，计八十八次，经七个月，未见申到结绝。其本府官吏系(在)[左]朝散大夫、权知军府文彦博，右朝奉郎、权通判陈泳，左从政郎、录事参军兼司户司法吴廷宾。」诏各降一官。 
八年五月二十七日，福建转运判官范同言：「(职)[赃]吏翻异，不改前勘，乞并初勘共不得过三次。」上曰：「官吏犯赃，既已断罪，多进状诉雪，何也 比年尤多。」宰臣赵鼎曰：「意在徼幸改正，须更令体究。」执政刘大中曰：「在法虽许雪诉，却合再勘。」上曰：「若再勘委实无罪，元勘官吏固应黜责；若勘得所诉不实，却合别勘妄诉之罪。」宰臣秦桧曰：「当送刑部施行。」 
六月八日，刑部言：「今后诸路州县及推判官司勘鞫公事，虽有缘故，若经一年之外不决者，并 
      
具因依申本路提点刑狱司，备申刑部及御史台，看详有无冤滞，申取朝廷指挥施行。」从之。 
十一月五日，诏令诸路帅司各选委强明官一员，将本路应见禁一年以上公事并专一催促勘结，仍逐旋具已结勘过名〔件〕申尚书省。 
九年八月三日，臣僚言：「契勘广右避远，□禁每多淹延，其弊有三：其一，监司轻于按发，不加审劾，或所勘与所按不同，则疏驳移推，必欲如其所按。又诸郡申请移推、详覆之类，皆不即报应，有及三五月者，率以为常。其二，罪人易于翻异，多缘奸吏之所教令。每一移推，旋改情节，或自招伏而令家属称冤，或故为不圆以使监司疏驳，或沉溺递角以致奏案不到，迁延岁月，以待按发之官去任。或徒伴有死亡者，然后计嘱官司，尽脱其罪。其三，追证取会及差官审录之类，一涉他州，互相推避，文移往返，动经岁月。以上三弊，皆有成法，特有司奉行不虔，遂致弛废，欲乞检坐申严行下，遵守按察施行，」从之。 
十一年六月十五日，臣僚言：「伏见绍兴五年臣僚起请，诸鞫狱明白而妄行翻异，虽罪至死者，三经别推，即令逐路提刑司申察缴奏，加本罪一等，仍着为令。至绍兴七年指挥，流罪以下虽不缴奏，亦依此施行。盖缘当时偶有奸民抵法，有司始为此请。然而其间岂无冤滥，万一吏非其人，情未尽得而概以此律论之，不无失入者矣。欲望除赃罪自合依前项缴奏外，其 
      
余死罪、流以下移推之法，悉依祖宗旧制。」从之。 
十二年正月十四日，门下省勘会：「专差三省、枢密院六人行遣制勘文字，参照案牍，委得平允，颇见究心。」诏各与转一官资，碍止法人依条回授。转资人候入正韵额入支破请给正韵额入：似当作「正员额日」。，愿换支赐者仍听支本色。 
二月二十三日，臣僚言：「比者诸路推究翻异公事，或朝廷委之鞫勘，多于闲慢可差出之官，例皆初官荫补子弟及新第进士，于法令实未暇习，其势必委之于其下，老胥猾吏得以轻重其手。欲乞行下诸路逐司，应有勘鞫公事，并须择曾经历任人，庶几奸吏无所措手。」 
十三年三月十三日，刑部言：「奉诏，令大理寺选差寺丞一员，前去荆州取勘知雍州俞儋冒请遥郡全俸事，仰一就催结湖南北、广西见禁淹留公事，余路令刑部、大理寺体仿措置催促。今契勘诸路见承圣旨、朝旨取勘公事计一百三十三件，欲候今降指挥到日，专委本路提刑躬亲前去逐州取(素)[索]检点，限十日勘结。内有委合守待追取会问公事，即严立近限催促。如或出违所责日限，仰提刑具职位姓名申部，取朝廷指挥施行。」从之。 
闰四月二十九日，刑部言：「今后翻异及驳勘公事，应合该二案勘结官吏内有替移者，免行拘留鞫，令供愿于某处听候供状结罪状，如不在元指去处，令提刑司具因依申朝廷，先次施行。」从之。 
十四年四月三日，诏刑部将半年以上未 
      
结绝公事开具名件，行在委本部，外台委所属监司，量事轻重，责限催促结绝。内月日稍远者，取问因依申奏。仍检举前后已得指挥，申严约束，如敢违戾，并(当具)[具当]职官吏申尚书省，取旨施行。其不系申奏、本处一面论决公事，或有淹留，许被追干证之家越诉。 
十五年正月十日，刑部言：「勘会监司差官推鞫公事，如录问有翻异，或家属称冤，依法合行移文邻路提刑、转运司差官别推。今来淮南路提刑司系本路转运司通行主管，若逐司有翻异或称冤，合依法别推公事，欲乞移文邻路提刑、转运司差官施行。」从之。 
十六年三月一日，刑部言：「宣和二年御笔，诸路州军勘推公事，干照之人每程给米一升半、钱五文。绍兴修书，即不该载。今欲检照前项修立成法，诸鞠狱他处，追到干照人，若无罪合遣还而贫阙者，推鞠官司计程于囚粮内以钱米当官给之。又鞠狱他处追到无罪干照人合遣还而贫阙者，每程人给米一升半、钱一十五文。」从之。 
五月十四日，吏部看详：「福建提刑司奏，应鞫狱、录问、检断、体量公事，于非坑冶兴发去处县丞内通行选差经任实晓法之人。如或阙官，即于合差出初任已经一考以上员数内通行选委。本部欲依所乞，余照应绍兴十四年五月已降指挥。」从之。 
二十一年八月十九日，诏：「今后诸州军承勘凶恶强盗案成，候审录讫，将前元勘始末一宗案 录白二 
      
本，审录问官具诣寔保明文状申缴，赴提刑司并刑部，行下大理寺收管。候所属保奏到陈乞推赏之人，参照并同，方许依格定赏。余依见行条法施行。」 
二十二年八月六日，大理正孙敏修言：「州县胥吏因缘推究强、窃盗罪人，而教令虚通赃物，追逮无辜，因而受赂。又有推鞫强盗，捕盗官希赏，求嘱狱吏，锻炼平人，诬服其罪，奸诈不可 举。欲望申严法禁行下，仍令监司觉察似此去处，重作行遣，庶几刑无滥及。」从之。 
二十三年十月十一日，大理寺丞环周言：「乞自今后结解公事，不得退还下县。如委有情节不圆，长官审实推鞫，依限结断，庶使吏不得容奸，民受其赐。」刑部看详：「在法，犯徒以上及应奏者送州。若本州岛见得所勘情节未圆，事碍大情，委合取会事件，仰行下所属取会，断结施行，即不得将解到罪人退送下县，重行勘结，庶免囚徒迂往，淹延刑禁。今看详，欲行下诸州军，各仰常切遵守。」从之。 
二十七年二月二十一日，监察御史何溥言：「伏见在京诸狱，刑察御史每季点检，夏、冬仲月刑部郎中循行督遣，而郎官所指如遇勘鞠失实，事理妨碍，直行移送，惟御史未有明文。乞今后御史点覆察诸狱，许依刑部已得指挥施行。」从之。 
十一月六日，诏：「今后遇有勘鞫公事，并于京朝官曾经任人内选差谙晓刑狱及有材干之人。如阙京朝官，即从提刑司于一路选差。(提刑司于一路选 
      
差)提刑司妨碍，即于转运司。」以臣僚言「所差选人侥幸升改，顾望出入，狱失其平，乞选差京朝官，庶几事体稍重，不为威势摇夺」故也。 
二十八年五月七日，刑部言：「今后应中外翻异驳勘及别推公事，若前勘有不当，依条合一案推结者，其官吏未有替移事故，即依绍兴九年指挥施行。如委有替移事故、难以追会者，候供证尽实，先次结案。其不当官吏虽遇恩、去官，仍取伏辨，依条施行。合一案推结者，其检断、签书、录问官包括在内，除无勿原指挥外，依指挥虽遇赦、去官亦合取责伏辨。」从之。 
十一月二十三日南郊赦文：「应鞫干证如系紧切，方得时暂追证，有罪先次摘辨，无罪日下疏放。尚虑当职官不切究心，仰监司常切觉察，不得容庇。」 
二十九年二月二十四日，诏：「今后诸路应被差推勘官，指定所属州郡司狱姓名，径申元差官司，实时行下所属发遣，无得巧作规免。」以刑部侍郎黄祖舜言「被差之官指名申所属差司狱等人，多为挟州郡之势，巧作推避，及至别项指差，类皆庸懦之吏，对翻异之囚，不得推诘得情」故也。 
五月十一日，广西提刑王孝先言：「杀人无证、尸不经验公事，依条先具按奏裁，候朝廷断下，专委提刑前去审问施行。若或情犯稍有可疑，或罪人翻异申冤，具奏取旨，方行下差官重勘。往来待报，经来年岁，不得决遣。今欲乞案成先申提刑，亲行审问讫，后具奏取旨断遣。」刑部看详：「奏裁公事，虽断敕下日尚委提刑司审问，盖防冤滥，重惜人命。若先申提刑审问讫具奏，窃虑或有失实。今后(讫)[乞]将诸路初奏到上件状降断敕下日，委提刑亲行审问，如有可疑及翻异，即从本司选差清强官重别勘鞫。候案成，申本路不干碍监司，先漕臣，次提举官。躬亲审问，如无翻异，即报所差官，于案内声说闻奏。若依前翻异，从审监司一面差官别勘。如监司俱有妨碍，即申安抚司差官。尚行翻异，令本司具案并翻异因依申取朝廷指挥。」从之。 
三十年五月十三日，诏：「今后外路翻异之囚，悉祖宗条格施行，更不移送大理寺。」先是，有司建议外路之狱三经翻异，在千里内者移送棘寺，刑部侍郎张运言其非祖宗法，至是给舍看详，故有是命。以上《中兴会要》。 
绍兴三十二年八月二十三日，孝宗已即位，未改元。诏：「州县捕获盗贼，狱吏往往教导，使广引豪富之人，指为窝藏，至有一家被盗，邻里骚然，贼情未得而胥吏之家贿赂充牣。自今除紧切干证外，不得泛滥追呼。如违，许被扰人越诉，及反坐吏人以藏匿之罪。」 
十一月二十五日，诏枢密院刻将张耘送大理寺根勘，以殿中侍御史张震言其刻剥士卒、侵盗钱粮故也。 
二十八日，大理寺丞蔡况言蔡况：疑为「蔡洸」之误。洸为大理寺丞见《建炎要录》卷一八五(绍兴三十年八月庚午)，又《宋史》卷三九○有传。：「乞自今监司差鞫狱之官，仰于当日具姓名申 
      
刑部。若在法当避，即别具改差之官申闻。倘有稽违，许刑部究察之。」 
二十九日，枢密院检详刑房文字许枢言：「在法，狱囚翻异皆委监司差官别推。若犯徒、流罪已录问后，引断翻异，申提刑司审详。如情犯分明，则行下断遣。或大情疑虑，推勘未尽，即令别勘。然近者翻异多系滑吏犯赃、奸民犯盗之类，未至引断，只于录问便行翻异，使无辜之人滥被追证。乞自今如有似此等类，即从前项引断翻异申提刑司审详指挥施行。」从之。 
隆兴元年二月十七日，诏大理寺丞俞长吉前往吉州根勘豪民易致尧不法公事，以右正言周操论致尧「家资豪富，雄据一方，收养亡命至数百人，陷害良善，致之死地，官司熟视，莫敢谁何」故也。 
二年二月初一日，中书门下省言：「访闻广州县鞫狱，推吏受赃，往往指教罪人翻异，移司别勘，累岁不决，使干连无辜之人枉被刑禁，间有死亡，甚失朝廷好钦恤之意。乞令本路提刑司常切觉察，如违戾去处，具当职官吏姓名按劾闻奏。」从之。 
五月二十三日，诏：「今后内外赃私不法官吏，或已按劾，稽于勘鞫，不即结绝，可令尚书省置籍检举，月具节目闻奏。」 
八月十三日，知潭州益阳县谢纯孝送本路提刑司取勘，以言者论其拆换赤历、盗用官钱故也。 
干道元年正月一日大礼赦：「应鞫狱干证如系紧切照勘，方得时暂追证，有罪先次摘断，无罪日下疏放。前后约束，非不严备，尚虑当职官不切究心，止凭胥吏枝蔓追逮，连及无辜，有失恤刑之意。仰监司常切觉察，不得容庇。」 
五月十四日，刑部言：「据舒州申，本州岛诸县犴狱淹延，动涉岁月。盖由淮南之人多自浙江迁徙，在法合于本贯会问三代有无官荫，及祖父母、父母有无年老应留侍丁，及非犯罪事发见行追捕之人。若数人共犯，则自东徂西，皆合会问，道途往返，少亦不下数千里。窃谓住及七年以上者，自可以见住州县为本贯，庶几官司易勘为结。本部今契勘，如犯死罪及徒以上并合用荫人，根勘官司自合依条逐处会问，所有其余罪犯，欲从本州岛申请施行。」从之。 
六月十一日，诏：「自今诸县结解大辟，仰本州岛长吏先审情实，如无冤抑，方付狱，狱官亲行勘鞫。仍委长吏逐旬虑问，如违，许监司按(刻)[劾]以闻。」 
三十三日，权刑部侍郎方滋言：「乞自今命官曾为监司按发、不经所司推勘之人，并免。」从之。 
七月二日，诏：「今后诸路州军被差体究官，务要从实，如轻重出入，并寘典宪。」 
二年二月八日，以新知贵州姚孝资言：「在法，诸录囚有翻异者听别推，然后移推，初无止限，至有一狱绖六七推不得决者。证佐之人，追呼拘系，率被其毒。乞自今内外之狱至三推未成者，其证佐人免行追呼，庶几无辜得免殒于非命。」诏今后承勘 
      
翻异公事，如经三推者，其紧切干证人若干碍出入情节，方许追证，其余不得泛滥追呼。 
三年正月二十五日，大理少卿刘敏求言：「伏见州县之狱追逮最多、淹延最久者，无如强盗、赃吏，皆择其重罪，研穷详备。其余轻罪非应累并者，惟令鞫正大情，虽有小节未圆，勿复追证，并须依限结案，庶使早正典刑，免枝蔓留滞之弊。」从之。 
十二月二日，臣寮言：「窃见近岁以来，大理狱多取决于大臣，州县狱多取决于太守。狱官不循三尺，专以上官私喜怒为轻重，求民无冤，不可得矣。欲望明敕中外，自今有忘公循私、阿意为狱者，重作行遣，庶几冤抑获伸而刑罚不至滥及。」从之。 
四年正月二十一日，权刑部侍郎姜诜言：「乞自今遇有翻异公事，先须本路提刑、转运、安抚司遍行差官推勘。倘尚伸冤，却于邻路再差，勿复隔路。其已遍经邻路置勘而又翻异者，令后勘官开具前后所招及翻异因依，申取朝廷指挥。」从之。 
六月十四日，臣寮言：「窃见监司、郡守按发所部，或有止据一时访闻，便具申奏，致降指挥先次收罢。后来勘结，止系公罪，于法不致差替、冲替、追官、勒停，其被按之官情理可悯。欲望特降睿旨，如有似此滥被按发之人，并依旧与本等差遣。」从之。 
五年正月二十八日，臣寮言：「窃见监司、郡(首)[守]发摘官吏，必先委官体究，体究有罪则继以鞫勘，若云无罪则寘而不问，所系亦甚重矣。比来体究官或迎合上官，或阿蔽党与，或力报怨仇，或委胥吏逮至鞫勘，则体究之事如此，鞫勘之实如彼，纷错无据，莫可考证。乞自今凡体究不实者，并令案后收坐。」从之。 
十二月二十五日，诏大理寺丞单夔前往潮州根勘知州曾造不法公事，以臣僚论造赃污狼藉，为监司所劾，凡三置勘，造辄翻异故也。 
六年二月十八日，(臣)浙东提刑程大昌言：「自今审问重勘公事，于选人致仕已及一考以上内有(暗)[谙]晓刑狱及有材干之人，与京官通行选差。」从之。 
三月二十六日，权刑部侍郎汪大猷言：「契勘诸路推勘翻异公事，在法于提刑、转运、安抚司以次差官。窃详近制，提举常平亦系监司，乃于法特不许差，委有未当。乞自今诸路遇有推勘翻〔异〕公事，许提举常平依诸司差官。」从之。 
同日，权刑部侍郎汪大猷言：「窃见诸勘鞫公事，多是翻异别勘，录问官未尝诘问，纔闻冤便取责短状以出。后勘官见累勘不承，虑其翻诉不已，狱情一变，或坐失入之罪，故为脱免。乞特降指挥，自今录问官遇有翻异，当厅令罪人供具实情，却以前案并翻词送后勘官参互推鞫，不得更于翻词之外别生情节，增减罪名。其累勘不承者，依条选官审勘。」从之。 
四月十九日，权刑部侍郎汪大猷言：「勘会昨降指挥，今后监司按发官吏，不得送置司州 
</div>
    <div class="pagination">
<a href="宋会要辑稿_page690.html">上一页</a><span>...</span><a href="宋会要辑稿_page686.html">686</a><a href="宋会要辑稿_page687.html">687</a><a href="宋会要辑稿_page688.html">688</a><a href="宋会要辑稿_page689.html">689</a><a href="宋会要辑稿_page690.html">690</a><span class="current-page">691</span><a href="宋会要辑稿_page692.html">692</a><a href="宋会要辑稿_page693.html">693</a><a href="宋会要辑稿_page694.html">694</a><a href="宋会要辑稿_page695.html">695</a><a href="宋会要辑稿_page696.html">696</a><span>...</span><a href="宋会要辑稿_page692.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
