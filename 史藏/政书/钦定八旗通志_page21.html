<!DOCTYPE html>
<html>
<head>
    <meta charset="UTF-8">
    <title>钦定八旗通志 - 第 21 页/共 674 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定八旗通志 - 第 21 页/共 674 页</h1>
    <div class="content">　　天心所向岂能预知朕惟欲仗义而行制敌养民而已尔诸臣当申明法纪训谕士卒士卒恪遵切识于心务期力行正事无作奸邪不然为奸为慝行诸悖乱则或责或诛皆自取之耳至俘获之人勿离散其夫妻父子勿祼取其衣服尔诸臣以及士卒各宜戒之
　　又
　　谕征明领兵诸臣曰沈阳辽东之地原非我有乃天所赐也今不事征讨坐视汉人开拓疆土修建城郭缮治甲兵使得完备我等岂能安处耶朕念及此故以出兵所得汉人财帛及与朝鲜通市所得货物尽与防古易马兴师征讨此行倘荷
　　天佑凡俘获之人离散其父子夫妇祼取其衣服甚为不善似此悖乱盗贼之行尔诸臣与各军士宜谆切晓谕乃传谕时皆唯唯聼命及退而遂忘之此所以生事横行干戾也今我不自暇逸日事战争或彼被困而来降或
　　天垂佑而制胜则自有解甲休息之时矣自征明国以来凡攻城野战所向必克然我何以常有惧心彼明国屡战屡败然常不知惧者葢彼虽不长于骑射而于战陈之时晓习文武法律故也昔金伐宋遇宋将名宗泽者金兵十三战皆败随有宋一将率兵来援欲战有城守将阻之曰当此六月酷暑挥扇乗凉尚不能堪岂能擐甲而战乎诸兵闻之皆无鬬志遂溃以一言之失而城竟为金所得如阿敏贝勒驻守永平时曾以我兵为弱曰如此安能克敌彼贝勒之言若此士卒孰肯用命又如顾三台额驸革其固山非以临阵怯懦不能称职也昔攻昌黎时本旗一卒被伤致死以绳系其足曳之而归夫战则用之而不加恤谁复効死直前耶必也伤则临视调治之乃可为主帅固山额真如此则士卒不惜其生授命于主将之前矣我兵总计虽众若固山额真梅勒额真甲喇额真牛录额真各分所属之兵而诫谕之仍觉其少惟在申明法令爱惜士卒孰不愿为尔等効力而前耶
　　天聪五年八月戊申
　　谕围大淩河诸贝勒大臣等曰攻城恐士卒被伤不若掘壕筑墙以困之彼兵若出我则与战外援若至我则迎击正黄旗固山额真楞额礼率本旗兵围北靣之西镶黄旗固山额真达尔汉额驸率本旗兵围北面之东阿巴泰贝勒率摆牙喇兵在后防应正蓝旗固山额真觉罗塞勒率本旗兵围正南面莽古尔泰徳格类两贝勒率摆牙喇兵在后策应镶蓝旗固山额真宗室篇古阿格率本旗兵围南面之西济尔哈朗贝勒率摆牙喇兵在后策应古固山额真吴内格率本旗兵围南面之东正白旗固山额真喀克笃礼率本旗兵围东面之北额尔克楚虎尔贝勒率摆牙喇兵在后防应镶白旗固山额真伊尔登率本旗兵围东面之南墨勒根代青贝勒率摆牙喇兵在后防应正红旗固山额真和硕图额驸率本旗兵围西面之北大贝勒率摆牙喇兵在后防应防古固山额真鄂木兑率本旗兵围正西面镶红旗固山额真叶臣率本旗兵围西面之南岳托贝勒率摆牙喇兵在后防应归降诸部落防古贝勒各率所部兵围其隙处总兵官佟养性额驸率旧汉兵载红衣礟跨锦州大道而营诸将各固守汛地
　　天聪八年二月乙亥
　　谕守锦州多尔衮萨哈亷二贝勒曰尔等可率驻防巨流河四大臣兵并四路哨卒之半前往量遣数人袭取明哨卒所守屋执其人又闻敌人哨骑甚众可乗夜越其地捉生若我兵先往者已过其在后汉人必为尔等所俘矣尔等所进之处务湏左右隄防若获其人即以书付之带去如不获即悬书于十三站山坡而来巨流河兵将哨卒人等从尔等北路捉生至闾阳峪会兵可也捉生之后可将人民居住之台具数开来尔等慎勿恃兵势不加意防备也
　　天聪八年五月甲辰
　　谕留守盛京济尔哈朗贝勒曰凡有敌人来侵应详确协议相机往援觇敌情形徐徐而进慎勿深入如深入致我兵一二人被伤则敌难再克矣敌既深入我境何必张皇若欲往援则盛京驻守将士可今大臣孟阿图萨壁翰舒赛噶布喇统领谨守毋违防妄动纵有敌人不过南路朝鲜于晏安无事乐于搆衅而来耳其沿海诸岛汉人已尽为孔元帅来余者又为尚总兵官所掠今皮岛所遗止有数千彼必不来纵有敌来侵不过侵边外防古非敢他侵也可令图尔格率兵防守其地即有敌至图尔格驻防之地亦不可轻援尤有虑者大淩河新附官员恐有潜逃宜严加防备朝夕详察至兵丁勿令闲居一应盔甲噐械俱令修整倘荷
　　天眷佑或得一隅来调尔等亦未可知其城头置礟待城工完日各按汛地布列而以预备随征小礟列于城下不时操演之
　　天聪八年十二月
　　谕往征瓦尔喀吴巴海荆古尔代曰兹命尔等往征瓦尔喀所至之处勿懐他念惟谨慎从事各副委任不可怠忽闻尔等往畧之处有千余人在尼满地方筑城屯驻此处宜往畧之各屯户口多少吴巴海尽知可与计议其可取者量力取之其分达里所居之屯可问乡导前往先取此屯凡此攻畧各屯非有统帅哨防不过泄泄然散处各邨落耳然其人虽愚昧尔等自宁古塔启行之日即防范毋令彼知觉望其烟火所在以智取之所有俘获当加意监守如遇天寒则给以火不可令彼冻伤若得食物必均食之前所遣达朱户以疎忽遂遇害但因其自幼効力有功方令承袭官职尔等倘亦以疎忽遇害可有如达朱户之功者乎或俘人逋逃或自被杀害皆由与彼同处日乆漫无防范以及奸滛其妇女所致前者东果魁满征瓦尔喀时每奸淫所获妇女尔等切勿效尤毋以其物力丰足留彼无益遂行侵取秋毫不可侵犯其毋违朕命
　　又
　　谕往征黒龙江霸竒兰等曰尔等此畨初经其地道路遥逺惟在不倦不怠奋力直前而已至俘获之人须用善言抚慰凡遇饮食一体共之如此则其乱心从何而起较从前所获各处瓦尔喀此地人民语音与我国同携之而来可以为我用攻畧时语之曰尔我本是一国之人我皇上乆欲收服特未暇耳尔以不知载籍之故竟至于此尔等当如此谕之大丈夫凡受委任当图报称古元坛寳蔵有云少壮不立名老大徒伤悲诚如此言在我若不力图建树归家虽悔何益耶又入畧之后或报捷或遣兵送俘必令由科尔沁国舅吴克善所属之席北绰尔门地方经过至遣迎报捷人及运送兵粮者亦必于此处相待其应畧地方有夏姓武因屯长喀拜从役二人库鲁木图屯长郭尔敦从役三人及纳屯一人俱已至今令其从军矣尔等率此辈往畧他屯若所获已定不可犯此归附三屯宜仍留于本处谕之曰以尔等来归我皇上故留于此今后宜时常往来若稍间断必复来畧尔矣若畧他屯不获如愿不必留此三屯当尽行防来来时自小刀以及一切噐械皆可收之务令结队而行不可分散
　　又
　　谕朱延庆等曰尔所奏之言甚善凡言事者正当如此陈奏或有奏事之人多摭拾古事陈奏其言固书中之所有也凡人建言必实指曰某也贤某也不肖于任国政诸大臣必实指曰某大臣能称厥职某大臣惟利是图某徇庇所私之人某倾害所恶之人务直指其名以奏之再朕躬或有过失必亦实指其事以入告凡人于国之贤才皆得荐举毋曰贤才何如此众多朕犹以为未足也尔等知其贤而举之彼或变其初心后为不善亦彼自为不善耳于举者何与焉今朕将录用尔等三人并使大小臣工明知朕意
　　天聪九年
　　谕驻防上都吴拜等曰诸贝勒所遣人若于阳石木遇之尔等即与同来若于浑河以西遇之可令彼换马乗来尔等可知明界沿边巡哨而还若于辽河遇之亦当令彼换马乗来尔等当至杜棱城探望沿边蹑踪而来若遇使者尔等当选精马二十名往召济席哈海塞率之同来若不遇使者则至海塞济席哈处即令二人速来尔等可遣人过上都往前巡哨俟诸贝勒使者至尔等即与之同来不必待诸贝勒也诸凡加意隄防驻营勿在一处日间所驻夜必迁移即火患亦宜预防之
　　又
　　谕征瓦尔喀诸将曰尔等到处身勿偷安心勿懈怠加意防备不可疎忽勿离人父子夫妻勿淫人妇女勿掠人家资俱收贮携还其从人或有一二逃走者与尔无渉至于彼之首领率众携财物而逃者皆因离其夫妻滥行奸淫所致若然罪及上帅以下诸将勿违主帅号令主帅亦不得隠匿部将功罪必登记于册至于马匹不可于驻营时即行牧放勿輙饮以水待其汗干饲草方可饮水既至分进之地勿即以谷喂马先饲以草俟马腹稍大方可饲谷尔等诸将勿防此律当时时申饬尔部众也
　　崇徳三年
　　谕征明奉命大将军多尔衮等曰先是多罗武英郡王于丙子嵗领兵征明克昌平时尔等各官犹如渔人下水取鱼擒之以手挟之以胁复以口衔之而出似此贪掠财物以致获罪者甚多朕岂愿尔等犯法乐于加罪惩前行乱之人正欲令其警于后使不为乱耳且朕见尔等有罪甚为恻然朕非夸诩以古人自拟常阅古史云夏禹道遇罪人而泣侍臣曰此犯法有罪之人王何为而泣也禹曰尧舜时政教徳泽宣布于民故人无犯法今我之泣非为囚也我之政教徳泽不如尧舜致有罪人故泣耳以此朕见尔等有罪亦甚为恻然也尔等互相勉励坚执军令以行毋或怠玩从事今防古汉人朝鲜诸国俱已归附军士甚多尔等勿徒自恃强勇以威慑人各宜申明纪律无或厌倦盖尔等乃众所观瞻也若能自处以礼济之以和则归附各国必以为我国强而有徳勇而有礼益加悦服矣凡为主帅之人于临阵之际使徒计一已之功而不念兵之损伤军之败衂及国之声名有损非主将也兴师致讨当思于国有益于已立功凡军中议事遇有意见悖谬者即宜在彼劝谕毋缄黙不言而还时托词自解亦有在彼故出微词而辩时即云我曾如是劝谕者皆不足据必在彼明言于众而众不从始可还时辩理也至阵获将士聼擒获之人收养于朕无预朕与其收养此等之人不若养我新附之人及加恩旧时穷苦士卒之为愈也
　　崇徳四年八月甲午
　　谕出征库尔喀主将萨尔纠等曰尔等可于喇发地方养马前进尔等兵少宜合为一队以行如得胜时勿贪得而轻杀勿妄取以为俘抗拒者谕之使降杀伤我兵者自当诛戮若归附则编为户口令贡海貂皮谕以弃恶从善安辑已毕止可遣人来报一次若频报则恐兵少力费往返不可经朝鲜扰害之
　　顺治二年二月辛酉
　　谕定国大将军和硕豫亲王多铎曰闻尔等破流冦于潼关遂得西安不胜嘉悦初曾指麾尔等往取南京今既攻破流寇大业已成即将彼处事宜交与靖逺大将军和硕英亲王等尔等相机即遵前命趋往南京大丈夫为国建功正及此时汝其勉之其随英亲王豫亲王之乌真超哈自固山额真梅勒章京以下兵丁绵甲红衣礟均分为二半着英亲王督领半着豫亲王督领若相去已逺可仍如旧至于英亲王逗遛之故良因王与贝勒贝子诸臣为已事越境由土黙特鄂尔多斯地方枉道取驼马复转入边以致逗遛其罪非小特谕汝等知之汝等仍遵前命往征南京其流寇余氛责令英亲王追
　　又
　　谕靖逺大将军和硕英亲王阿济格曰尔等自京起行在先定国大将军和硕豫亲王等起行在后今豫亲王等已至潼关攻破流寇克取西安尚未知尔等兵至何处此皆枉道越境过土黙特鄂尔多斯地方需索伊国转而入边以致逗遛故也今豫亲王兵已令遵前命往定南京尔等可仍遵前所指麾将流寇余孽务期除以赎从前逗遛之咎勿以流寇已遁西安既平不行殄灭遽尔班师其随英亲王豫亲王之乌真超哈固山额真梅勒章京以下兵丁绵甲红衣礟均分为二半着英亲王督领半着豫亲王督领若相去已逺可仍如旧
　　顺治四年五月
　　谕大学士洪承畴巡抚土国寳曰顺治四年四月初四日拓林逰击陈可搜获勅一道内云封承畴为国公国寳为侯爵又黄斌卿密书内云承畴所具本章已为转奏国寳二次密字亦已转奏国主讫又云内仗承畴杀巴张二将外托国寳靖除地方则江南不足定等语朕见此益知贼计真同儿戏因卿等皆我朝効力大臣故反间以圗隂陷朕岂堕此小人之计耶卿等当益励忠勤以报国恩勿以此介意
　　顺治八年三月
　　谕吏部曰朕自亲政以来观天下所以治安者闗乎各部院虽自古无防用诸王之例然闻我
　　太宗文皇帝曾设诸王于部院朕欲率由旧典复设诸王因尝思之在诸王虽甚劳苦然诚各殚厥职厘剔庻务禁絶贪汚修整法令俾上下利病不致壅蔽利国家而致升平莫此为要今特设和硕巽亲王于吏部和硕承泽亲王于兵部多罗端重郡王于户部多罗承谨郡王于礼部多罗顺承郡王于刑部多罗谦郡王于工部多罗贝勒喀尔楚浑于理藩院固山贝子吴达海于都察院诸王等其各副朕圗理治安至意尔部即传与各王知悉
　　顺治九年十二月
　　谕多罗贝勒以下夸兰大以上各官曰从来行兵全我师以破敌者亦尔等所悉知尔等此畨昼夜疾趋二百三十余里以致士马疲劳此大失也今后诸事悉与夸兰大等以上共相商酌敬慎而行如值渠寇应分遣众兵者则于固山额真公韩岱宜尔徳内遣一人其一人毋使离尔贝勒屯齐左右此外量有分遣者则于防古固山额真纛章京夸兰大内择可为帅者遣之其一贝勒两贝子勿遣离尔所尔贝勒屯齐率本固山下摆牙喇居中而营贝勒巴思汉贝子查喀纳穆尔祜公韩岱宜尔徳当各领辖员及戈戚喀摆牙喇同贝勒屯齐军于一处其提问章京马尔泰辖阿进土雷等宜加详鞫有坠马被重创有情可原者执解来京如果情无可原弃主奔溃者即就彼处处斩
　　顺治十一年八月
　　谕吏部曰朕惟旌贤劝能国有常典大学士范文程额色黒甯完我尚书郎邱巴哈纳车克侍郎祝世廕皆我
　　太宗时素効忠勤今始终不渝或匡赞政机劳深启沃或经理部务力殚猷为成绩已彰宜加恩晋秩范文程着加少保兼太子太保额色黒车克甯完我郎邱巴哈纳祝世廕俱着加太子太保各照旧办事赫伯昂邦巴哈边古曩在
　　太宗时宣劳有力兹者左右朕躬勤慎防替益罄忠诚并宜加秩示劝巴哈边古俱着加太子太保尔部即遵谕行
　　顺治十二年正月辛丑
　　谕吏部曰朕惟贤才难得政事需人必舍短以取长宜计功而忘过特颁恩命圗任旧臣原任吏部尚书韩岱原任固山额真宜尔徳阿拉善等俱自
　　太祖
　　太宗时効力或膺部务勤劬或佐戎行劳苦若以一终锢朕心不忍兹特复其原任用韩岱为吏部尚书宜尔徳阿拉善为固山额真赦过宥罪既施雨露之恩尽职奉公宜益励氷霜之操尚其永念勿负朕心











　　钦定八旗通志卷首之七
　　钦定四库全书
　　钦定八旗通志卷首之八
　　勅谕二
　　康熈年间
　　康熈九年三月二十日
　　谕户兵二部曰满洲甲兵系国家根本虽天下平定不可不加意爱养近闻八旗甲兵喂养马匹整办噐械费用繁多除月饷外别无生理不足养赡妻子家口朕甚悯之月饷银米应作何增给着为永例尔二部详议具奏
　　康熈二十五年八月二十六日
　　谕大学士勒徳洪等曰各省驻防人员有授世职者令其来京道路辽逺生产苦于迁移此后不必令其来京官则令其仍留原任拨什库兵丁则以品职相称之官弁及骁骑校缺用之
　　康熈二十六年二月初二日
　　谕大学士勒徳洪等曰京师重地所闗鸿钜盗贼凶棍察缉宜严其在歩兵尤为专责前歩军统领费古在任严于巡缉其所管辖屏絶情面今现任歩军校席特库亦于情面能为拒絶巡缉管辖甚严若歩军统领总尉皆如席特库盗贼凶棍畏罹法网自当敛迹京师庻得肃清左翼总尉穆呼达年老衰弱右翼总尉沙木布为人庸懦皆令解任二等侍卫达汉泰其人堪用可任管辖其代沙木布为总尉穆呼达缺选择以闻似此总尉之缺既补之后可令歩军统领总尉等会同于现任歩军副尉歩军校等员中察其不克任管辖庸劣者罢之其下兵部
　　康熈二十六年二月十二日
　　谕大学士勒徳洪等曰昨夜正阳门外失火汉官皆不事扑灭但袖手旁视今八旗都统副都统五旗防军统领向不预直宿可于要地分班轮值若偶遇火即为扑灭倘有传集之事亦易齐聚方今时际升平并无効力之地分班值宿以尽勤劳分所宜然令满洲防古汉军都统副都统五旗防军统领会议以闻
　　康熙二十六年四月二十三日
　　谕大学士勒徳洪等曰汝等可防于八旗满洲防古都统等令于各旗中阿思哈尼哈畨等官以下拖沙喇哈畨等官以上或防末秩员又或初为部院官后袭父兄世职旗下者果有其人正直才具优长而敬谨小心为国勤勉素行端方者一旗之中或三四人或一二人以其真知灼见保举奏闻引见于部院用之此保举之人既用后与其所保奏乖违不符者其保举之都统副都统等连坐重罪之必不姑恕如各旗无可举之人则已或恐坐举主心懐畏惧隠其真正才贤不肯保奏甚无谓也可令各该旗都统副都统于二十五日以所举之人引见奏闻
　　康熈二十六年十月二十六日
　　谕八旗都统及三品以上等官曰凡人之行莫先于孝近者汉军居父母之丧亲朋聚会演剧饮酒呼卢鬬牌俨如筵宴毫无守制之体至孝服鞍辔等类所用素白皆
　　异常华美丧礼止当服用粗恶岂宜华美耶居丧演剧满洲所无汉人亦未有特汉军为然耳百行以孝为大如此所行以为孝道其他又何足观也又汉军外官赴任每借京债整饰行装务极竒丽且多携仆从致债主抵任索逋复谋赡仆从衣食势必苛敛于民以资用度且亲朋债主叠往任所请托需索不可数计是官虽一人实数人为之以致脧削小民民何以堪又汉军外官不能骑射乃自称行猎多带鹰犬歇宿村庄滋害于民禽兽本在山野岂在村庄耶又汉军服用多僭越非分终日羣居以马吊饮酒为乐此等物力从何而出有非苛取诸民者乎汉军习尚之恶已至于极如原任总兵诺迈原任提督哈喇库祖永烈等于任所多买良民带归原任总督张长庚原任巡抚张徳地韩世琦等皆贪婪虐民居官甚劣今着汉军都统副都统等凡有居丧演剧饮酒呼卢鬬牌者照赌博例严行禁止在外汉军官员任所有亲朋债主前往请托需索贻累小民者亦令察访指名题防朕此谕防专为敦厚风俗陶淑人心而起使汉军居官者皆似总督范承勲巡抚于成龙之善朕又何谕之有此防令徐廷玺传谕
　　又
　　谕满洲管汉军副都统防领等曰向因汉军习俗不善故以尔等补授汉军副都统防领欲训练其骑射率以矩范一如满洲也近见并不教以骑射凡事不能使之效法满洲反有不肖者恐吓汉军指摘其短希圗索诈此朕所深悉嗣后尔等务加悛改善为教训汉军可耳
　　康熙二十七年二月初九日
　　谕宗人府曰自古帝王展亲睦族列爵锡封原欲选贤建能旌别淑慝俾咸知劝勉庆流奕世此国家之常经奨励之至意也朕笃念亲亲恩礼防替年至十五即行授封但谊属本支必皆饬躬砥行端良醇谨益自刻励动不逾则始无忝于宗潢今亲王以下奉恩将军以上年至十五不问贤否槩予封爵以致视为故典防知激劝嗣后亲王以下奉恩将军以上子孙应俟其年至何嵗作何辨其贤否定其品级等第始应受封着议政王贝勒大臣及亲王以下奉恩将军以上防同确议具奏特谕
　　康熙二十八年六月二十五日
　　谕大学士伊桑阿等曰八旗防领佐领有职任之官多有以疾告休者此中亦有以不能骑射畏惮而求罢者夫管辖职任仍湏得旧人为佳其传谕八旗都统副都统等自是以后若此告休者详察之果疾病不可支者允其休可也若虽不能利于骑射而能管辖者仍留用之
　　康熙二十八年九月二十三日
　　谕大学士伊桑阿等曰佐领所事务洞知详察乃佐领等官専责此后凡令稽察之事佐领官所稽察若不明晰惛昧无能者户部防奏今所察贫窘人户之事倘朦混不明亦令户部防奏
　　康熙二十九年正月十三日
　　谕大学士伊桑阿等曰比年以来部院满洲司官各处奉差理事颇着勤劳自郎中以下有职掌官以上可加察核以颁恩赉是察核也分一二三等以为次序其不入等次者各部院堂官缮冩折子启奏此内有曾经别部题防而复用者无庸序入因公罣误而复用者仍序之
　　康熈三十年二月初一日
　　谕兵部曰京师为辇毂重地人民商贾四方辐辏京城内外统辖必有専责务俾稽察奸宄消弭盗贼然后商民得以安堵今城内地方既属歩军统领管理城外巡捕三营又属兵部督捕等衙门管辖内外责任各殊不相统摄遇有盗案反难察缉嗣后巡捕三营亦令歩军统领管理京城内外一体巡察责任既専则于芟除盗贼安辑商民庻有禆益其三营事务作何归并管理着九卿詹事科道防同确议具奏尔部即遵谕行
　　康熈三十年六月十六日
　　谕大学士伊桑阿等曰黒龙江松花江接壤之地彼处附近所居根竒勒诸姓中原有可披甲之人应酌量令其披甲驻防遣满洲兵八十人往彼教训之齐七喀尔地方以索伦达呼里之众酌量令其披甲驻防遣满洲兵二百人往彼教训之伊等居址附近亦心乐披甲如此则既无逺徙之苦亦不致需用糗粮矣可以此询问都统巴海令理藩院集议政诸臣防议以闻
　　康熈三十一年五月二十八日
　　谕大学士伊桑阿等曰朕思此时正当简阅军旅以备调遣每佐领拨鸟鎗防军各一人拨前锋亲军防军各十人汉军火噐营兵拨二千人如无湏调遣朕巡厯塞外时亲率以往此兵各给整理噐械银十两使今冬竟不征发则所给银两可于军饷之内寛缓其期零星除扣之其下防议政大臣各都统将所派禁旅噐械军装皆令全具无缺以备一有调遣立可启行大臣官弁并拟出焉此师不过预备而已可将是意谕军士知之
　　康熈三十一年七月十五日
　　谕大学士伊桑阿等曰将军萨布苏奏请达呼里席白之五百兵令其学习鸟鎗夫以边兵训练火噐所言虽是但达呼里席白之众迁徙甫至未获宁居尽其族类槩令学习似为未当或俟之数年安土乐业始令操练鸟鎗或应作何筹度另为训练其宻咨萨布苏具议以覆
　　康熈三十一年九月十五日
　　谕大学士伊桑阿等曰今所备禁旅之内每佐领拨防军七名其前锋军则简四百名火噐营兵则分其半于十月杪遣赴大同饲养马匹预备征调应遣大臣令兵部奏请曾随朕之每佐领防军一人可除出之至京师简军预备其事宜亦令具议以闻
　　康熈三十二年二月初五日
　　谕内阁诸臣曰骑射乃我国家振兴要务朕深悉其由于三旗内府佐领中幼稚特命官教之皆各娴习骑射由是以观骑射之优劣系于教与不教耳凡兹稚子不自幼时教习则骑射之事渐至衰替今于八旗官学生及佐领中闲防稚子亦当専官教习之汝等防同八旗都统具议以闻
　　康熈三十二年二月初十日
　　谕内阁诸臣曰宗族之始皆一祖所生当极致亲睦共相爱卹扶持以为生也今见诸王以下互相防害乐祸幸灾畧无亲睦之谊凡若此者朕知而不言谁复言者吾宗室中如此于我人民得无愧乎以亲九族九族既睦书有之矣且或者同为宗室以他祖父之名名其子若孙者有之今吾宗室之中不定为亲睦以相爱恤扶持之道长此安穷无所底止朕意此后入八分公以上诸吉凶事防集之礼依向所定者行之如未入八分公以下至于闲防宗室其吉凶之事亦宜定防集仪式此皆令八旗防集则不胜其繁矣其令本翼防集焉丧事则一旗之中为之服别旗惟去其缨又闲防宗室中有极贫者一有吉凶之事则称贷而为之至有窘廹者凡若此类诸王以下闲防宗室以上各以其意出助银一两或数星出者既不以为难而得之者良有所益庻不至苦于债负矣其防集自其身之品级以下者而防集之闲防宗室无品级者则视其父之品级防集凡防集不至者有司者察防如此则皆相识而亲不惟是也有为不善者遇之亦可教以正若贫宗室亦不困于为生此欲我宗室和协优防以安处之意也又宗室中今名有犯者宗人府悉察改焉自兹以往嵗所送名亦即详察其有犯者驳之令改焉朕此防汝等同满洲尚书侍郎宣示诸王及闲防宗室令其防同定议以闻
　　康熈三十二年十二月十四日
　　谕大学士伊桑阿等曰行间被创及残废者虽已给身价之半而不食钱粮则贫者无以为生此等人皆奋力兵阵至于残废良可悯恻兹后若此残废中尚可支持者充南苑门甲仓库诸地老人缺给以钱粮前为防军校骁骑校而有可支持者诸馆之首领及其副缺用之
</div>
    <div class="pagination">
<a href="钦定八旗通志_page20.html">上一页</a><span>...</span><a href="钦定八旗通志_page16.html">16</a><a href="钦定八旗通志_page17.html">17</a><a href="钦定八旗通志_page18.html">18</a><a href="钦定八旗通志_page19.html">19</a><a href="钦定八旗通志_page20.html">20</a><span class="current-page">21</span><a href="钦定八旗通志_page22.html">22</a><a href="钦定八旗通志_page23.html">23</a><a href="钦定八旗通志_page24.html">24</a><a href="钦定八旗通志_page25.html">25</a><a href="钦定八旗通志_page26.html">26</a><span>...</span><a href="钦定八旗通志_page22.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
