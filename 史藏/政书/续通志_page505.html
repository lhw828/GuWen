<!DOCTYPE html>
<html>
<head>
    <meta charset="UTF-8">
    <title>续通志 - 第 505 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 505 页/共 1359 页</h1>
    <div class="content">言志处俊曰愿宰天下济及智周亦然处约曰宰相或不可冀愿为通事舍人足矣后济领吏部处约始以瀛州书佐入调济遽注曰如志遂以 
处约为通事舍人皆至公辅济异母兄恒上元中为黄门侍郎同中书门下三品兄弟俱以学行称

　　△李义琰

　　李义琰魏州昌乐人其先出陇西望姓及进士第补太原尉李绩为都督僚吏惮其威义琰独敢廷辨曲直绩甚礼之徙白水令有能名擢 
司刑员外郎义琰姿体魁秀博学有智识累迁中书侍郎上元中进同中书门下三品兼太子右庶子高宗欲使武后摄国政义琰与郝处俊固 
争事得寝章怀太子之废尽赦宫臣罪庶子辥元超等皆舞蹈义琰独引咎涕泣搢绅义之帝每顾问必鲠切不回宅无正寝弟义琎市堂材送 
之义琰曰以吾为国相且自愧尚营美宇是速吾祸义琎曰凡仕为丞尉且崇第舍兄位高安可偪下哉答曰事难全遂物不两兴既处贵仕又 
广居宇非有令德必受其殃卒不许后其木久腐乃弃之义琰改葬其先使舅家移茔而兆其所帝闻怒曰是人不可使秉政义琰惧以疾乞骸 
骨迁银青光禄大夫听致仕乃归田里公卿以下悉祖饯通化门外时人比汉疏广垂拱初起为怀州刺史自以失武后意辞不拜卒子巢幼豪 
俊善骑射而不洽细行义琰绝其交游后亡走阙下献书陈利害拜监察御史与李义府同按柳奭韩瑗狱迁殿中上书忤旨贬龙编主簿义琰 
从祖弟义琛

　　李义琛

　　 李义琛

　　义琛擢进士第厯监察御史贞观中文成公主贡金遇盗于岐州主名不立太宗召羣御史至目义琛曰是人神情爽拔可使推捕义琛往 
数日获贼帝喜为加七阶初义琰使高丽其王据榻召见义琰不拜曰吾天子使可当小国之君奈何倨见我王词屈为加礼及义琛再使亦坐 
召之义琛匍匐拜伏时人由是见兄弟优劣累迁刑部侍郎为雍州长史时关辅大饥诏贫人就食商邓义琛恐流徙不还上疏固争左迁黎州 
都督降岐州刺史子绾为柏人令有仁政县为立祠

　　△上官仪

　　上官仪字游韶陕州陕人父弘为隋江都宫副监为陈棱所杀仪幼匿免冒为沙门服寖工文词涉贯坟典贞观初擢进士第召授弘文馆 
直学士迁秘书郎太宗每属文遣仪视稿宴私未尝不预转起居郎高宗即位为秘书少监进西台侍郎同东西台三品仪工诗其词绮错婉媚 
及贵显人多效之谓之上官体麟德元年梁王忠抵罪许敬宗构仪与忠通谋下狱死籍其家 【详见武后传】 子庭芝厯周王府属亦被杀 
庭芝女中宗时为昭容追赠仪为中书令秦州都督楚国公庭芝黄门侍郎岐州刺史天水郡公以礼改葬

　　钦定续通志卷二百十三

　　●钦定续通志卷二百十四　列传十四

　　列传

　　唐 【十四】

　　○唐十四

　　于志寍【休烈　敖琮　庞严】高季辅　　　张行成杜正伦【求仁　咸】崔知温【知悌】　高智周郭正一　　　崔敦礼　　 
　卢承庆【承泰】刘祥道【齐贤　从一】李敬玄【元素】　张处约【佺】邢文伟【高子贡】

　　于志寍
　　高季辅
　　张行成
　　杜正伦
　　崔知温
　　高智周
　　郭正一
　　崔敦礼
　　卢承庆
　　刘祥道 【刘齐贤】
　　李敬玄
　　孙处约 【孙佺】
　　邢文伟

　　△于志寍

　　于志寍字仲谧京兆高陵人曾祖谨周太师燕国公父宣道隋内史舍人大业末志寍调冠氏县长山东盗起弃官归高祖入关迎谒长春 
宫授银青光禄大夫太宗为渭北道行军元帅补记室与殷开山等参谋议辥仁杲平识褚亮于囚虏中迁天乐府中郎文学馆学士引亮与同 
列贞观三年为中书侍郎太宗尝宴近臣问志寍安在有司奏敕召三品志寍品第四 【按旧书职官志中书侍郎旧班正四品上大历二年 
升正第三品】 帝悟特诏预宴因加散骑常侍太子左庶子黎阳县公是时议立七庙羣臣请以凉武昭王为始祖志寍以凉非王业所因独建 
议违之帝诏功臣世袭刺史志寍以古今事殊非久安之道帝皆从之尝谓志寍曰太子幼卿当辅以正道无使邪僻启其心太子数有过恶志 
寍欲止之上谏苑以讽帝见大悦赐黄金十斤绢三百匹俄兼詹事以母丧免有诏起复本官固请终丧帝遣岑文本敦譬乃就职时太子以农 
时造曲室累月不止又好音乐过度志寍谏以为今东宫乃隋所营当时号为侈丽岂容复事磨砻采饰于其闲丁匠官奴皆犯法亡命钳凿锤 
杵往来出入监门宿卫直长千牛不得苛问牙爪在外厮役在内其可无忧乎又宫中数闻乐声太乐官伎辄留不出往年口敕丁寍殿下可不 
思之太子不纳而左右多任宦官志寍复谏以为奄宦之徒体气非全托亲近为威权假出纳为祸福杜渐防萌不可不慎太子益不悦东宫仆 
御旧得番休而太子不听又私引突厥与相狎比志寍怀不能已上疏极言太子大怒遣张师政纥千承基往刺之二人潜入其第见志寍憔然 
在苫块中不忍杀乃去太子败帝知其状谓曰闻公数谏承干不听公故至此是时宫臣皆罪废独志寍蒙劳免晋王为皇太子复拜左庶子迁 
侍中永徽元年加光禄大夫封燕国公监修国史三年洛阳人李宏泰诬告长孙无忌反有诏不待时斩之志寍以为方春少阳用事不宜行刑 
且诬谋非本恶逆请依律待秋分乃决从之衡山公主既公除将下嫁长孙氏志寍以为礼女十五而笄二十而嫁有故二十三年而嫁固知遇 
丧须终三年春秋鲁庄公如齐纳币母丧未再朞而图婚二家不讥以其失礼明也今议者云公除从吉此汉文创制为天下百姓耳公主身服 
斩衰服可以例除情不可以例改心丧成婚非人情所忍于是诏公主待服除乃婚拜尚书左仆射同中书门下三品顷之兼太子少师显庆元 
年迁太傅尝与右仆射张行成中书令高季辅俱赐田志寍奏臣家自周魏来世居关中赀业不坠今行成季辅始营产土愿以臣有余赐不足 
者帝嘉之分其田以与二人显庆四年以老乞骸骨诏解仆射拜太子太师仍同中书门下三品王皇后之废长孙无忌褚遂良固争不见从志 
寍不敢言武后以其不右己衔之后因杀无忌坐免官出为荣州刺史改华州听致仕卒年七十八赠幽州都督谥曰定后追复左光禄大夫太 
子太师志寍爱宾客乐引后进然多嫌畏不能有所荐达士议少之前后预撰格式律令礼典五经诸史赏赐不可胜计又尝与李绩修定本草 
并图合五十四篇行于代玄孙休烈 【按新书作曾孙今从旧书及宰相世系表】

　　于休烈
　　于敖
　　于琮
　　庞严

　　 于休烈

　　休烈善文章与会稽贺朝万齐融延陵包融齐名开元初第进士又擢制科厯秘书省正字吐蕃金城公主请文籍四种玄宗诏秘书写赐 
休烈上疏曰昔东平王求史记诸子汉不与之以史记多兵谋诸子杂诡术也东平汉之懿戚尚不示征战之书今西戎国之寇雠安可贻以经 
典公主下嫁异国反求良书殆有奸人劝导其中若陛下虑失其情示不得已请去春秋夫春秋当周德既衰诸侯强盛征伐竞兴情伪于是乎 
生变诈于是乎起诚与之国之患也疏入诏中书门下议侍中裴光庭曰吐蕃不识礼经孤背国恩今渐以诗书陶以声教斯可致也休烈但见 
情伪变诈于是而生不知忠信节义亦于是乎在帝曰善遂与之 【谨按通鉴辑览　　御批欲假礼义以为渐陶与虑资权略而生变诈书 
生迂阔之论真不值一噱且求书者乃唐之公主非吐蕃也彼吐蕃即欲生变诈亦何藉于观汉书哉记载者不特不达事机亦且昧于文义矣 
今录识于此】 累迁起居郎直集贤殿学士比部郎中杨国忠为宰相斥不附己者出为中都郡太守肃宗立休烈奔行在擢给事中迁太常少 
卿知礼仪事兼修国史帝尝谓曰良史者君举必书朕有过失顾卿何如对曰禹汤罪己其兴也勃焉有德之君不忘规过于时经大盗后史籍 
燔阙休烈奏国史开元实录起居注及余书三千八百余篇藏兴庆宫兵兴焚炀殆尽请下御史核史馆所少购府县有得者许上送官一书进 
官一资一篇绢十匹凡数月止获一二篇唯韦述以其家藏国史一百三十篇上献中兴文物未完休烈献五代论讨着旧章天子嘉之转工部 
侍郎仍修国史宰相李揆嫉其与己齐列奏徙休烈为国子祭酒权留史馆修撰以卑下之休烈安然无屑意干元初始诏百官元旦冬至于光 
顺门贺皇后休烈奏周礼有命夫朝人君命妇朝女君自显庆以来则天皇后甫行此礼而命妇与百官杂处在礼不经帝罢之代宗嗣位甄别 
名品元载称其清谅拜左散骑常侍兼修国史加礼仪使迁太常卿累迁工部尚书封东海郡公虽厯清要不治产性恭俭仁爱无喜愠之容乐 
</div>
    <div class="pagination">
<a href="续通志_page504.html">上一页</a><span>...</span><a href="续通志_page500.html">500</a><a href="续通志_page501.html">501</a><a href="续通志_page502.html">502</a><a href="续通志_page503.html">503</a><a href="续通志_page504.html">504</a><span class="current-page">505</span><a href="续通志_page506.html">506</a><a href="续通志_page507.html">507</a><a href="续通志_page508.html">508</a><a href="续通志_page509.html">509</a><a href="续通志_page510.html">510</a><span>...</span><a href="续通志_page506.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
