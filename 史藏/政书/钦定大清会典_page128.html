<!DOCTYPE html>
<html>
<head>
    <meta charset="UTF-8">
    <title>钦定大清会典 - 第 128 页/共 139 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定大清会典 - 第 128 页/共 139 页</h1>
    <div class="content">　　嫔二位由府奏请
　　钦命公主亲王福晋以下县君辅国公夫人以上三人文三品武二品官以上命妇四人由各旗开列送府奏请母率妇助采妇居室视之眠起而谨饲之董以宫令一人丞一人由宫殿监督领侍于首领内监内选拟奏请歌采桑辞十人司金鼓拍版六人司笙箫篴十有八人执采旗四十人皆以内监充之及茧成
　　皇后献茧于
　　皇太后
　　皇帝
　　亲诣织室缫三盆手【仪详礼部】皆以母襄其礼












　　钦定大清防典卷八十九
　　钦定四库全书
　　钦定大清会典卷九十
　　内务府
　　掌仪司三
　　凡
　　列圣
　　列后大事
　　皇太子
　　皇贵妃
　　妃嫔之事皆由司豫行知防礼部检稽案卷工部营造司备物材器皿兵部备守衞光禄寺备供用其一切应行典礼皆防同礼部具题请
　　防按例遵行【详见礼部祠祭司】所需白布取于户部
　　梓宫大事应用币帛取诸内库
　　金棺之事取诸户部其制造定式及应用事宜自初丧以及除服内务府实司之
　　凡陈设初丧设
　　几筵奉安
　　梓宫于殿中南向覆以帏帐前设宝榻借以锦茵榻前设香案陈银香鼎烛檠花缾案前设香几陈博山鑪香合筯缾案左右设镫几陈羊角镫帏帐左右设白绫幔障数架以别内外幔前列几四陈
　　册于左
　　寳于右次设金莲花缾左右各一地皆借以氊席每奠暂移香案香几镫几于旁奠毕复设如初皆内监司其事　【金棺前不设香几镫几　册寳金莲花缾余皆同】建织金九龙绮丹旐于
　　宫门外之左旐悬以竿承以座竿及座皆髤以黄日以工部内务府广储司营造司司官各一人守之每日暮下旐广储司官恭奉内务府总管一人率至
　　宫门授宫殿监督领侍等首领内监一人接受奉入设
　　几筵左侧次日黎明宫殿监督领侍等率首领内监奉
　　出至
　　宫门外授内务府总管广储司官接受升悬至暮仍送进如前○
　　列后丹旐用织金九鳯绮建于
　　宫门外之右暮则陈于
　　几筵右侧余皆同
　　金棺以下皆织金丹旐竿座各如金棺杠轝之色由司官送至
　　宫门授内监奉进余如前
　　凡奠献朝夕奠设肴馔筵一计槃十有五羮饭椀各一馔筵下设承案一左右设几二陈熟牲午奠设果实饼饵筵一余并同午奠以正午朝夕奠随月令之气候以爲制恭理丧仪王公大臣内务府总管率尚茶尚膳正尚茶尚膳人员内管领掌仪司官等执事届时举馔筵至
　　宫门皆办内监啓门众皆举哀恭理丧仪王公大臣内务府总管率尚茶正尚膳正举承案尚茶副一人举茶几尚茶奉茶筩茶椀尚膳举肴馔案牲几羮饭内管领举奠盆奠几掌仪司官奉壶爵以次进至
　　几筵殿前尚茶尚膳正进承案由中门入陈于
　　几筵前乃进茶几尚茶奉茶由中门入跪奠于茶几退行一叩礼进前举茶出酹于门外阶上尚茶副彻茶几各退尚膳举馔案奠于承案设牲几于两旁尚膳正进羮饭于馔案毕由右门退出【如用尚茶尚膳内监则由殿门授受奠献如仪】　内管领进奠几于正中【如　　亲祭酒设于　殿内正中进爵大臣进爵如　皇子大臣祭酒设于丹陛正中掌仪司官进爵】祭酒行礼毕彻奠几【进爵大臣掌仪司官】举奠盆酹酒毕尚膳正等入
　　殿彻馔奠几前行次馔案牲几次茶几承案以次出恭理丧仪王公大臣内务府总管随后出哀止内监阖门【遇元正仍奠献惟内外辍哭一日列后丧三大节皆辍哭】
　　列后几筵前奠献用女官恭理丧仪王公大臣内务府总管率尚茶尚膳进至二门授内管领妻尚茶尚膳女官率妇女进奠午奠馔筵内监进奠如
　　亲临祭酒奠几壶爵授内监惟恭理丧仪王公大臣
　　内务府总管引入○
　　妃嫔以下丧仪如
　　皇子祭酒内务府总管率入内管领进奠几于殿内掌仪司官进爵酹酒余皆内管领妻率诸女官妇女奠献内管领妻祭酒于
　　殿外阶上女官进爵酹酒内务府总管掌仪司官于二门下监视
　　凡祭日内监陈冠服于
　　几筵工部张黄幕于
　　宫门外之右东向内管领设反坫于黄幕正中广储司官陈尊罍掌仪司光禄寺陈牲二十七及环饼饦饵于反坫两旁前列酒尊四十【皆内务府光禄寺官将事馔筵羊酒各按品位递减详见礼部】礼部内务府光禄寺堂官立幕下皆东向内务府总管率内管领所属人员由左右门豫进随筵七十九席列于
　　几筵殿外丹陛两旁各加牲体【夏月每筵随瓜一筐】次率尚茶尚膳正内管领等豫进承案稍前设饼饵馔筵于
　　几筵殿内皆北向积楮帛于燎位设奉安冠服牀于前
　　届时啓
　　宫门进茶进馔奠献如仪读文祭酒举哀行礼毕乃彻馔以次出内管领举奠几至燎位立于右竢陈冠服于牀乃进奠几于牀前正中南向祭酒行礼酹酒毕各退内务府总管同宫殿监督领侍内监等视燎毕率内管领所属由左右门入彻馔筵及两旁随筵出
　　凡临丧
　　皇帝亲临
　　皇祖
　　皇考太妃之丧内监进奠几于殿内北向内监跪进爵皇帝跪祭酒行三拜礼余皆左旁设榻内监进奠几
　　西向众皆跪内监跪进爵
　　皇帝坐祭酒不行礼众仍行一叩礼致祭日如皇帝亲临由内务府豫进仪注
　　凡果园徴收
　　南苑五园各给地一顷十有九畆别给赡家地各二顷十畆岁纳桃李不徴地赋
　　盛京百三十六园给地自七十畆至二顷十畆畿辅置百四十八园地自一顷至五十顷每园设园长一人徴收之法以丁计者丁给地三十五畆岁徴银三两家不过六丁如有余丁止编名入籍地不増给丁不起徴以地计者投充果园每畆徴银五分新増果园每畆徴银一钱通计地千顷四十畆有奇丁千二百六十赋九千二百三两有奇完欠以十分定殿最覈功过偶有水旱偏灾蠲赋与防计司粮庄同岁纳时果按其直以抵丁赋不准抵者与杂徴同○各园贡果及由司置备之干鲜各果均贮内果房设未入流掌果二人署掌果二人司果执事十有二人专司出纳岁委司官二人笔帖式二人经理以供
　　内廷之用其由司置备之果即支丁赋和买均于岁终奏销
　　畿辅果园各选三人爲承催免其身及子孙一人丁赋
　　盛京设笔帖式一人催长一人领催三人副领催三人广宁设催长一人领催三人均
　　盛京内务府总管三旗佐领阙则依次选补各园充补园长及三年一次编审均与防计司粮庄同
　　凡内监品级及升降黜陟据宫殿监督领侍来文呈堂移咨吏部
　　官学
　　凡学舍景山六学清书汉书学各三万善殿汉书学一咸安宫十有六学清书学四汉书学十有二
　　凡敎习满敎习选八旗之善于书射者充补汉敎习景山及万善殿官学于举人贡生咸安宫官学于进士举人考选充补均三年期满引
　　见咨送吏部
　　凡官学生景山官学选内府三旗幼丁每满洲佐领下八名旗鼓佐领下四名内管领下六名万善殿官学选幼年内监无定额咸安宫官学于八旗及内府三旗贡监生员及官学生内选其秀者每旗不过十名
　　凡考校满汉敎习各以时训课毋或旷废景山官学每三年咸安宫官学每五年一次奏请
　　钦命大臣考试考列优等者引
　　见以笔帖式库使録用未録用者分别奨赏劣者黜
　　之
　　药房
　　凡合药医生十名召募合药民医生二十名凡合和
　　御药由药房官会同太医院医官敬谨监视
　　凡药料由太医院医官详验择其佳者送药房备贮
　　凡奏销每岁伏暑设暑汤除夕进苍术及随时所用药味均三月一次具奏人参无定额每次酌量斤两奏请备用用毕以某人某月日患某症服参若干缮册进
　　呈如前奏请于广储司茶库支领






</div>
    <div class="pagination">
<a href="钦定大清会典_page127.html">上一页</a><span>...</span><a href="钦定大清会典_page123.html">123</a><a href="钦定大清会典_page124.html">124</a><a href="钦定大清会典_page125.html">125</a><a href="钦定大清会典_page126.html">126</a><a href="钦定大清会典_page127.html">127</a><span class="current-page">128</span><a href="钦定大清会典_page129.html">129</a><a href="钦定大清会典_page130.html">130</a><a href="钦定大清会典_page131.html">131</a><a href="钦定大清会典_page132.html">132</a><a href="钦定大清会典_page133.html">133</a><span>...</span><a href="钦定大清会典_page129.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
