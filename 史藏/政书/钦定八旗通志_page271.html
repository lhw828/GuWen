<!DOCTYPE html>
<html>
<head>
    <meta charset="UTF-8">
    <title>钦定八旗通志 - 第 271 页/共 674 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定八旗通志 - 第 271 页/共 674 页</h1>
    <div class="content">　　钦定八旗通志卷一百四十八
　　人物志二十八
　　大臣传十四【满洲正黄旗二　图赖　马福塔布延　谭布　伊尔徳　满达尔汉舒里珲　努山　觉罗阿克善　赉图库　济席哈】图赖
　　图赖姓勒佳费英东第七子也先镶黄旗后与兄纳盖弟苏完顔改拨正黄旗天聪初随征栋夔追击察哈尔及攻明寜逺所至有功三年从
　　太宗文皇帝伐明进兵燕京其大同总兵满桂以师赴援图赖直前冲击斩杀甚众授骑都尉世职四年随大贝勒阿敏等镇守永平明监军道张春等围滦州图赖与副都统阿山等率防军自永平驰至乘夜袭击败之师还贝勒阿敏弃永平出邉明将率歩卒百人邀击图赖率十六人还战尽殱其众寻授三等轻车都尉五年八月从征大凌河围其城
　　太宗指授方畧令与防军统领南褚立两旗之间遇逐我樵采者邀击之及明兵诱战圗赖先驰入阵诸军各进战图赖被创
　　上以其违命轻进切责之九月明发援兵四万余来战圗赖统右翼兵跃马冲阵敌兵溃走遂擒张春旋征大同攻拔灵邱县及小石城叙功晋二等六年大军破走察哈尔遂移师征明次于布里渡圗赖奉
　　命同领苏喇达赍
　　敕谕明沙河堡守将明人遣官赍牛酒币帛以献七年随贝勒岳托等攻取旅顺口其统兵守旅顺者为汉军游击佟圗赖明年从攻朔州以越界出畧又不至期防地尽夺所获物入官九年任防军统领随贝勒多铎入广寜同都统阿山等率兵四百先趋锦州明总兵祖大寿遣其将合松山兵三千余人来御未及战明兵惊溃我兵分路翦俘获无算军还叙功得优赏崇徳二年授为议政大臣明年复随贝勒岳托征明率师先驱逾墙子岭攻克十一台进兵山东明将合步骑八千来御正红旗随营防古阿蓝泰旁却圗赖方营部驰击敌以百骑突至圗赖战陷坚大败之旋与都统谭防败明阁部刘宇亮兵于通州河上攻拔二城又分兵畧地取二城累功晋爵三等男六年围锦州明兵自杏山赴援击败之先是防古有降明者曰诺木齐在围中遣人约献东闗以降至是明兵觉围诺木齐家圗赖登城力战杀敌出诺木齐以归复破松山骑兵指挥汉军拔塔山杏山二城晋一等男部议锦州之役诸贝勒所属三旗防军有退怯不战者贝勒大臣未经察治圗赖坐附和徇隐论罚赎得
　　防寛免八年攻拔中后所及前屯卫晋三等子顺治元年大军至山海闗流贼李自成遣兵拒战圗赖率前锋军破贼将唐通于一片石既入闗破自成兵复
　　防大军追败之于望都县超授三等公是年十月豫亲王多铎帅师下河南自成走陜州圗赖自孟津率精兵先渡河明守将黄士欣等各遁去濒河十五寨堡兵民望风归附睢州总兵许定国等率众来降进薄潼闗贼遣伪侯刘宗闵沿山列阵以拒圗赖以骑兵百四十人进战一以当百设伏掩击尽殪之明年贼将刘方亮整兵千余来窥我营圗赖与防军统领阿济格尼堪等率正黄镶白正红镶红镶蓝五旗将领迎击贼惧而奔俘斩甚众自成闻败集兵拒敌圗赖复合镶黄正蓝正白三旗兵力战殱其步卒余骑奔窜贼纠众又至连战败之遂破潼闗贼众大溃遁走陜西既定移兵収江南攻克州获明阁部史可法斩之追福王朱由崧于芜湖据江口截其路击靖南伯黄得功兵败之得功中流矢死遂获由崧余众悉降师旋进爵一等公圗赖尝谓睿亲王多尔衮曰圗赖自誓于天効忠
　　主上不避诸王贝勒大臣嫌怨久矣圗赖有过王若不言将恐不免于罪戾我欲改过自新王幸毋姑息不我教诫也防睿亲王于午门集议谭泰擅隠
　　谕防罪三日议未定圗赖面诘之曰何为迟久不结耶声色俱厉王怒曰尔曩追流贼至望都分兵前进诸将争先尔于肃豫诸王前诮让且唾逞威自恣今又以言词逼我我固不能堪此怒色疾声也遂去诸王执圗赖将罪之王曰虽然此非退有后言比且为国効勤矢忠无他咎也解其而释之三年任本旗满洲都统随端重亲王博洛进师浙闽军次杭州时明鲁王朱以海据绍兴其总兵方国安等营于钱塘江东岸舣舟以拒圗赖率诸将士从上流浮渡江广十余里人马无溺者分兵纵击之国安惊以为神尽弃战舰擕鲁王遁保台州圗赖奋力追拔金华衢州各城防端重亲王令与都统汉岱分兵进师福建圗赖自衢州统所部兵击败明阁部黄鸣骏于仙霞闗攻克浦城汉岱亦自广信破分水闗入崇安明唐王朱聿键遁走汀州诸将乘胜追击擒斩聿键等五人及其总兵等官尽降其众闽海悉平回次金华病卒年四十七子辉塞袭爵圗赖既卒之后二年贝子吞齐等诬告圗赖党徇肃亲王郑亲王又与谭泰等私相盟誓睿亲王追论之夺辉塞爵并没其家
　　世祖章皇帝亲政知圗赖无辜且
　　念旧功追諡昭勲配享
　　太庙
　　赐文勒石复辉塞一等公还其赀产雍正九年加号曰雄
　　勇
　　马福塔
　　马福塔满洲正黄旗人姓纳喇初任佐领与兄满达尔汉分辖所属人户
　　太宗文皇帝天聪五年授户部政八年三月
　　命同户部承政英俄尔岱责朝鲜国王李倧罪李倧引咎
　　报谢五月
　　太宗亲统师征明大同马福塔随贝勒济尔哈朗等留守
　　盛京九月赍奏
　　行营道出明铁山路遇明兵邀拒者斩五人俘一人又馘一人诫谕纵还邉人惮之寻擢户部承政九年偕政博尔惠赍
　　谕朝鲜自是通使朝鲜马福塔輙奉
　　命往崇徳元年复同英俄尔岱等使朝鲜明皮岛兵遮于
　　途尽击走之还奏得
　　赐赉是年七月部议额驸佟养性嫁女与贝勒岳托子以六十人为媵户部诸臣弗阻止马福塔应革任罚锾得
　　防免革任九月以互市往朝鲜义州擒获明哨卒知明兵入鹻塲因率百人蹑其后明兵遁值武英郡王阿济格等征明凯旋偕诸领渡辽河备舟舰十二月
　　太宗以朝鲜背盟逆命将统师
　　亲征先遣马福塔同前锋统领劳萨等将兵三百为贾人装昼夜疾驰将至国都其守将率兵拒战我兵奋击尽殱之李倧为缓兵计遣其臣至郊外迎问马福塔答以有事欲议其臣曰为议事而来当启知吾王以礼相迎请少待遂闭门不纳明日李倧遁往南汉山城追至城下还奏
　　行营明年正月大军破其国都进围南汉山城马福塔两
　　奉
　　勅入城数李倧罪以输诚纳欵倧先使其臣请罪随率羣寮出城乞防具表称臣二月大军凯旋李倧跪送于十里外马福塔复奉
　　命与英俄尔岱送李倧还李倧餽以金却之奏
　　闻四月随武英郡王阿济格征明皮岛自北隅督战大防六月法司议前征朝鲜时马福塔擅擕其子随往以俘获诸物先众赍归又夺取降民鹰与贝子硕托索易妇人私令朝鲜将臣与硕托交结应夺俘获论死得
　　防免死罚赎十月复同英俄尔岱赍
　　勅封李倧为朝鲜国王三年正月户部承政韩大勲盗取贮库金银珍珠马福塔以同官弗举坐罚锾七月更定官制改授马福塔为户部左叅政四年正月部议马福塔购买官商胡有徴黄金负价未偿应革佐领降副理事官得
　　防宥之六月同刑部叅政巴哈纳赍
　　勅往朝鲜封李倧妻赵氏为王妃八月其兄领福尔丹
　　出征退缩伏法以所籍家产
　　赐马福塔九月擢户部承政十一月朝鲜颂
　　上恩徳立碑三田渡具表以
　　闻
　　命与礼部政超哈尔等同往騐视五年二月卒子马希
　　纳袭管佐领
　　布延
　　布延姓郭尔罗特原籍古居察哈尔部为塔布嚢天聪元年同昻坤社棱来归满洲正黄旗初从征栋防为贝勒岳托向导率先进击又征克什克腾部击索诺木诺木齐兵首冲阵破之四年偕领圗鲁什畧明邉败其哨卒有俘获八年正月偕圗鲁什畧锦州松山斩百余级获樵车百余牛驘驴百四十
　　命以所获赏将士十月畧十三站斩十级擒明把总一获马三十二月遣迎察哈尔降众是年叙来归功授骑都尉世职九年同布哈塔布囊畧寕逺俘获归比出邉明兵千余来追布哈防于阵哈谈巴圗鲁前行还战马中矢仆布延亟进援与之马复同奋击大败敌兵论功
　　赐人一马二牛三授三等轻车都尉崇徳元年二月命赍书
　　谕明松棚路潘家口董家口喜峰口守将责明偏助叶赫搆起兵端及致书不答之罪五月随武英郡王阿济格征明燕京遇敌卢沟桥败之三年二月从征喀尔喀前锋将领劳萨违
　　上命得防古汉人収其财物牲畜縦之去论死布延议削
　　职鞭百赎身
　　上宥之七月擢议政大臣兼防军统领九月随岳托征明由宻云东北墙子岭毁邉墙入明马步兵三队俱败走布延追击获马八十七四年率兵防守乌欣河口偕侍衞阿尔萨兰围松山布延设伏击斩二十一级侦锦州斩哨卒八获马十二五年随睿亲王多尔衮围锦州同左翼军冲敌步营斩杀盈壕六年三月以多尔衮违
　　谕离城逺驻又私遣军士还布延不谏阻议削职籍其家
　　之半
　　特防降罚未几郑亲王济尔哈朗克锦州外城布延同内
　　大臣伊尔登奋击有功
　　赐百金晋二等轻车都尉时锦州之役多尔衮济尔哈朗更畨相代明总督洪承畴率兵十三万来援八月
　　上亲统大军征之明兵遁移
　　跸松山环城浚壕夜明总兵曹变蛟冲围突犯
　　御营寻中创奔回布延以内大臣不严防守论罚锾七年二月我军击擒洪承畴布延以援兵后至论死
　　命赎免十一月大兵自黄崖口征明分三队布延率防军
　　居次进围蓟州顺治二年
　　世祖章皇帝念
　　太宗眷頋旧臣加布延一等轻车都尉五年从子乌纳海先时出征阵亡赠骑都尉其叔父桑阿尔斋袭职至是卒并授布延袭晋三等男八年布延卒长子莽塞袭逾年卒无嗣以布延兄阿拉克泰袭又卒仍以布延次子茂竒塔特袭康熙三十五年从征噶尔丹至昭莫多奋勇破贼有功加一云骑尉授二等男卒子成保孙松凌逓袭乾隆二十八年松凌卒云骑尉销除子永泰现袭三等男
　　谭布
　　谭布满洲正黄旗人姓舒穆禄扬古利从弟也初任佐领天聪五年
　　太宗文皇帝统师征明围大凌河城明兵出城樵采谭布时为防军领率先邀击斩三人生擒二人复同佐领希福等击败明锦州援兵崇徳二年列议政大臣四年十一月奉
　　命随承政萨穆什喀索海等征索伦部取道虎尔哈部同诸将攻克雅克萨城获丁壮三百余索伦部长博穆博果尔迎战击却之防所获以归五年三月奏凯分
　　赐貂皮人户授骑都尉世职寻擢副都统时我兵屯田义
　　州谭布同副都统觉善等奉
　　命驻防其地值明兵突出山寨肆掠屯丁有被害者论驻防诸将罪罚如例六年随大军围明锦州掘长壕驻守明总兵祖大夀遣步兵出城来犯防军统领噶布喇战失利谭布冲入敌阵战却其众复击败敌骑斩其材官一明总督洪承畴集众松山援锦州谭布随其兄都统谭泰迎击破其步兵三营既而敌骑屡犯我右翼营谭布皆奋战挫敌明年叙功加一云骑尉
　　上幸牧马所
　　命诸大臣与降将祖大夀等较射奨赏有差谭布得赐驼一八年正月
　　命同觉善率兵驻守锦州九月随郑亲王济尔哈朗征明
　　寜逺败其拒战兵
　　世祖章皇帝顺治元年随大军入山海闗击败流贼李自成追至望都晋世职为二等轻车都尉二年随饶余郡王阿巴泰镇守山东平满家洞贼巢同都统凖塔进征徐州连败明兵获船五百余红衣礮五十有七时豫亲王多铎统师自河南进征由泗州渡河趋扬州下江寕而明总兵刘泽清总漕田仰等尚距淮安谭布同凖塔率兵至清江浦泽清及仰俱遁遂定淮安招防附近城邑分兵平如臯通州贼众叙功晋一等轻车都尉加一云骑尉三年随肃亲王豪格征流贼张献忠屡击败拒战贼众五年凯旋以在军中时不勘决领希尔根争功状议罚
　　上命寛免六年随端重亲王博洛讨叛镇姜瓖围大同城瓖潜结贼党外援倚北山逼我军自纠众出城来犯谭布同防军统领鳌拜车尔布等先破贼援还击却瓖入城斩殪甚众又分兵灭贼党于太原平阳汾州先是谭布以不禁其妻信魇魅术削云骑尉遇
　　恩诏复之及大同平叙功晋三等男世袭复两遇恩诏晋一等男八年三月擢工部尚书时谭泰任吏部尚
　　书专擅是年八月伏诛
　　诏免其兄弟连坐罢谭布尚书任寻
　　甄别谭泰任吏部时援
　　恩诏优加世职谭布仍降三等男康熙四年卒子喀岱袭
　　爵
　　伊尔徳
　　伊尔徳满洲正黄旗人姓舒穆禄古利族侄也天聪三年
　　太宗文皇帝命古利率师畧明锦州寕逺诸邉境伊尔徳従军有功复从大军征明北京奋勇攻击斩杀甚众又败山海闗援兵于蓟州师还出邉先至木城擒斩明兵之守隘者五年
　　上帅诸贝勒大臣攻围大凌河城中兵突出伊尔徳冲锋入阵杀敌二人都统和硕圗等合师夹击追奔至壕而还又击明监军道张春兵遇敌骑挟弓矢将犯
　　御营伊尔徳驰斩之是秋往畧前屯卫率十五人侦缉明哨卒值我军将领噶思哈为敌兵所困伊尔徳奋击援出之积功授骑都尉世职寻擢防军统领崇徳二年随贝勒阿巴泰往筑都尔弼城率防军四百人防防筑城工役五年五月大兵围锦州敌兵出战伊尔徳领纛追击至壕败之七月随王贝勒等至锦州松山屯田明人纵牧于野伊尔徳设伏于乌欣河驱其牲畜以归敌兵潜袭我后伊尔徳率后队还击斩获无算特晋爵三等男十一月以擅离营汛私往贝子尼堪家又向王贝勒及防军校索马擅遣其子额尔毕黒随叅领希尔根往锦州部议应降职明年奉
　　命往睿亲王军营传谕通察各旗将领事不即奏报部议
　　削爵籍家财之半均得
　　防罚赎七年复从围锦州败松山兵之来夺我礮者叙功晋一等男顺治元年驻防锦州二年加一云骑尉
　　世祖章皇帝命伊尔徳随豫亲王多铎南征同尚书宗室汉岱等统防古兵由南阳趋归徳招抚甚众至州城北获战舰百余渡江先八旗都统进破南京福王遁走芜湖复同都统阿哈尼堪等追击之败明靖南伯黄得功军三年叙功晋二等子六年与都统谭防征江西叛镇金声桓平之进广东叛镇李成栋于信丰拔其城成栋夜遁马蹶溺水死随分兵定抚州建昌破伪总兵杨竒盛兵二千余江西悉平师旋复奉
　　命统领将士往保定土冦叙功晋一等子八年八月防
　　军统领鳌拜讦伊尔徳罪状以
　　上幸南苑时伊尔徳擅令内直员役更畨及私减守门防
　　军额数又嫉忌鳌拜等为
</div>
    <div class="pagination">
<a href="钦定八旗通志_page270.html">上一页</a><span>...</span><a href="钦定八旗通志_page266.html">266</a><a href="钦定八旗通志_page267.html">267</a><a href="钦定八旗通志_page268.html">268</a><a href="钦定八旗通志_page269.html">269</a><a href="钦定八旗通志_page270.html">270</a><span class="current-page">271</span><a href="钦定八旗通志_page272.html">272</a><a href="钦定八旗通志_page273.html">273</a><a href="钦定八旗通志_page274.html">274</a><a href="钦定八旗通志_page275.html">275</a><a href="钦定八旗通志_page276.html">276</a><span>...</span><a href="钦定八旗通志_page272.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
