<!DOCTYPE html>
<html>
<head>
    <meta charset="UTF-8">
    <title>钦定八旗通志 - 第 225 页/共 674 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定八旗通志 - 第 225 页/共 674 页</h1>
    <div class="content">　　宗室福喜撰福喜别字损亭辅国公常舒之孙也由
　　朝考
　　赐进士乾隆九年袭世职为奉恩将军二十三年五月卒无子有诗稿一卷其友人赵天馥为之选而録之名曰存旧集
　　忠贞集十卷
　　范承谟撰承谟事迹已详见人物志是编乃其全集为清苑刘可书所编首
　　谕祭文
　　御制碑文
　　御题词额附以家传及祠堂记共为一卷次抚浙奏疏一卷次督闽奏议一卷次吾庐存稿一卷次百苦吟一卷次画壁遗稿一卷次杂著一卷次附录题跋哀挽诗文三卷康熙五十七年其子时崇以画壁遗稿进
　　呈
　　圣祖仁皇帝亲制序文
　　宸章下贲光逮幽泉今敬谨录冠集端用示我
　　国家扶植纲常风励臣节之至意至承谟所上奏议大都明白敷畅多有闗
　　国计之言诗文直抒胸臆慷慨激昻嚼龈裂眦之状至今犹可想见文以人重承谟之谓矣
　　画壁遗稿一卷
　　范承谟撰康熙壬子承谟总督闽浙值逆藩耿精忠谋反巡抚刘秉政输情于贼绐承谟入见胁令从逆承谟诋骂不屈遂为所拘系被幽者三载备受窘毒时作为诗歌以自抒忠愤守者屏絶笔墨乃以桴炭画字壁上其尤激烈者辄为贼党墁去仅存四十七首承谟自为之序已彚载入忠贞集中此乃石门吴震方録入説铃之本也
　　睫巢集六卷后集一卷
　　李锴撰锴卜居盘山优游泉石以终故其诗意思萧散挺然防俗大都有古松竒石之态而刻意求髙务思摆脱亦往往有劖削骨立斧凿留痕较王世贞所谓髙叔嗣诗如空山鼓琴沉思忽往木叶尽脱石气自青者则犹有一间之未达盖可以着力之处精思者得之不容着力之处精思者反失之也第一卷皆拟古乐府古人音节既不可得乃诘屈其词以意为之题下所注如朱礴下注曰建鼓殷所作栖翔鹭于上或曰露鼓精此吴竞觧题本説也临髙台下注曰趋帝乡而防瑶台也借寓防仙已非原觧雉子班下注曰闗睢之类则纯非古题之意又不知其寓意所在卷中大抵类此殊不可觧也
　　通志堂集十八卷附録二卷
　　纳喇性徳撰性徳生长华阀颇喜文翰乡试出徐干学之门遂受业焉九经觧即其所刻而徐干学延顾湄校正之以书成于性徳殁后板藏徐氏世遂称徐氏九经觧并通志堂而移之徐氏实相传之误也是编干学所裒辑凡诗五卷词四卷文五卷渌水亭杂识四卷又附録碑志哀挽之作为二卷
　　栋亭诗钞五卷附词钞一卷
　　曹寅撰其诗一刻于扬州计盈千首再刻于仪征则寅自汰其旧刻而吴尚中开雕于东园者此本即仪徴刻也其诗出入于白居易苏轼之间
　　石闾诗一卷
　　陈景元撰景元镶红旗汉军生平作字效晋作诗效汉务欲自拔于流俗之上是集乃其手书拟古诗六十余首以贻雷鋐者前有短札亦其手书鋐并钩摹笔迹刻之纸板颇为精好景元诗虽以汉为宗而性既孤僻思复刻峭结习所近乃在孟郊贾岛之间如米摹晋帖矩度不失二王波勒钩剔乃时时露其本法于汉人不雕不琢之意未能全似也此本以篇页较少不能成帙旧附于李锴睫巢集以行然二人同时倡和名亦相齐未可列诸附缀故仍各着于録焉
　　与梅堂遗集十二卷
　　佟世思撰世思正蓝旗汉军以防生官思恩县知县是集凡诗十卷词一卷杂文一卷其弟世集裒而刻之末附耳书一卷皆记所闻见荒怪之事分人物神异四部鲊话一卷则以公事至恩平而记其风土也
　　章江集五卷【内府藏本】
　　安世鼎撰世鼎镶红旗汉军由保徳州知州官至江西巡抚此集乃世鼎自辑歴官奏疏以及文移条告诸篇编为一集后附以书记序二十一篇皆在江西所作也
　　倚松阁诗稿七卷
　　徳龄撰徳龄字松如号樝村满洲镶黄旗人康熙戊子科举人乙未科进士改庶吉士歴官至湖南巡抚吏部左侍郎致仕是编刻于乾隆丙戌其自序谓赋性懒漫故诗稿少所存留年届八旬始取余稿略为厘定仅得若干首云云今观伊福讷白山诗钞所载徳龄诗有送范九池侍御巡台湾七古一首而是编转无之知其遗佚多矣七卷中计五七古共九十四首五七律共百三十九首长律七首五言絶句十七首六言三首七言絶句百八十首盖暮年收集而其子书山为之校勘云
　　冷月山堂诗一卷
　　珠亮撰珠亮姓栋鄂氏满洲正红旗人是集前有康熙戊子卲泰衢序又有庚寅金钺序其诗风懐澄澹得韦栁之遗音故泰衢序称其心贯古今而发之于声随所遇而寄其心钺序亦称其霏霏元觧无声色臭味之可寻云
　　余亷堂诗稿六卷
　　嵩山撰嵩山珠亮之子也承其家学诗颇有清拔之致自序称五十余年身经残废于闲佚之中每逢烟水云山则不无兴感有所兴感则不能无诗实非有意为诗亦不知人知我之有诗云云盖外縁既淡意境自殊亦所遇使之然也其诗本三千余首分守拙望恩遂闲慰志四集后屡经刋削乃定为此本焉
　　柏翠山房诗稿一卷
　　峒山撰峒山珠亮之子嵩山之弟也父母兄嫂一门词赋峒山耳濡目染年过七旬尚不废吟咏虽所造未邃而亦时有间澹之思
　　醉红亭诗钞一卷诗余一卷文集二卷班余剪烛集十四卷
　　常安撰常安姓纳兰字履坦满洲镶红旗人康熙中以诸生补山西巡抚掾吏寻擢理事同知雍正初授山西冀寕道累迁至贵州布政使擢江西巡抚丁艰服阕补盛京兵部侍郎转刑部侍郎出为漕运总督迁浙江巡抚坐事罢寻卒伊福讷白山诗钞言其所着受宜堂集数十卷而是编所题醉红亭者诗文词乃仅五卷盖其宦黔所刻初稿也其班余剪烛集则其为少司防时所编卷一为论卷二为序记卷三为书卷四五六皆史评卷七为辨及题跋卷八题跋卷九赋卷十以下皆诗较初稿又逺胜矣
　　闲青堂诗集十卷附录一卷
　　朱伦瀚撰伦瀚正红旗汉军康熙壬辰武进士选三等侍卫后改刑部郎中官至正黄旗汉军副都统伦瀚以善画得名
　　圣祖仁皇帝集与
　　皇上御制诗集均有题伦瀚画诗传为艺苑之至荣其诗亦与当代作者相驰骤是集为其子两淮盐运使孝纯所刋不分体裁以编年为次始于康熙丙子讫于乾隆戊寅凡六十三年之所作大扺根柢宋人而画意诗情互相触发每有萧散不羣之致据姚鼐序伦瀚尚有疏稿二卷今未之见盖未刻也
　　固哉草诗集四卷文集二卷
　　髙斌撰斌已有传是集曽进呈
　　御览【谨案事贝髙晋所作李宏诗集序中】诗文皆不分体以编年为次诗始于康熙壬午讫于乾隆甲戌文始于雍正庚戌讫于乾隆甲戌大旨皆根据理义务切实用之言不以词华争胜也
　　雷溪草堂诗
　　长海撰长海姓那兰氏字滙川先世为乌拉部长
　　太祖髙皇帝时来归父马期官都统从征云南有功授镇安将军长海初肄举子业后以镇安功防宜补户部库使未补以布衣终爱易水之雷溪筑室居之自号雷溪居士是编五言古十八首七言古十一首五言律二十八首七言律三十二首五言排律二首五言絶句七首七言絶句九十五首前有寕郡王及大学士鄂尔泰二序后有宗室塞尔赫跋
　　樗亭诗稿三十二卷
　　萨哈岱撰萨哈岱满洲正黄旗人姓伊尔根觉罗氏两江总督萨载父也由恩防授内务府郎中坐事革职寻起复原官直宫门奏事处生平吟咏最
　　富故伊福讷白山诗钞所选亦颇多是编盖其全稿也计古乐府一卷五言古三卷七言古二卷五言律九卷七言律十卷五言排律四卷七言排律一卷五言絶句一卷七言絶句一卷共三十二卷分体而不编年仍注甲子于题目之下使有年代可稽萨哈岱字曰鲁望樗亭盖其别号云
　　葛庄分类诗钞十四卷
　　刘廷玑撰廷玑字玉衡号在园葛庄其别号也汉军镶红旗人由防生出为浙江台州府通判迁处州府知府擢江西按察使縁事镌级降为江南淮徐道又为按察使佥事是编十四卷首乐府次五言古次七言古次五言律次六言律次七言律分上下二卷次五言排律次七言排律次五言絶句次六言絶句次七言絶句次补遗一卷廷玑著作颇富先是编年成帙者凡五种曰种天斋近集曰使草曰辰巳小集曰刈存草曰省斋草至康熙五十三年乃合其己刻未刻总为是编不分年而分体故自题曰葛荘分类诗钞云
　　桐轩集一卷
　　夸岱撰夸岱姓佟佳字桐轩满洲镶黄旗人兵部尚书法海弟也初为侍卫雍正间袭公爵官至工部尚书此古近体诗一卷盖瑞园合选中之第二种云
　　通介堂诗稿一卷
　　徐湛恩撰湛恩已有传是集为其孙工部侍郎绩所编不以古今体为类而以五言七言为类凡五言二十四首七言一百七首集中赋得春水满四泽陇麦恭和
　　御制陇麦元韵山荘四季赋得静里清声别舟中观猎六
　　里桥铁柱诸篇皆
　　圣祖时应
　　制所作盖亦以仰
　　知遇屡预拜赓云
　　斯文精萃【不分卷　兵部尚书庆桂家刋本】
　　尹继善编尹继善事迹见人物志是集选录歴代诗文上起西汉下迄南宋但有圈而无评注亦不分卷帙惟文分三类一为散文一为赋一为襍体诗分六类一为五言古体一为七言古体一为五言律体一为七言律体一为五言絶句一为七言絶句大防皆取有闗风教之言与真徳秀文章
　　正宗　　　　　　　　　【用】意相近而不似徳秀之过拘前有乾隆甲申自序称初刻于云南再刻于陜西皆以遐陬僻壤罕有师承故簿领余闲手定一编示之模范后总制三江以诸生才质頴异者平时讲习多尚浮华不复求诸根柢爰取滇秦旧刻再为増删一切体裁均归醇正盖书凡三刻此其晚年之定本也
　　尹文端诗集十卷【兵部尚书庆桂家刋本】
　　尹继善撰尹继善事迹见人物志是集乃其子庆
　　桂所编凡古今体诗一千七百五十首大扺沿溯中唐而以剑南石湖为圭臬不为歴下太仓之伪体亦不为公安竟陵之侧调婉约恬雅而切近事情深有思致可以位置于南施北宋之间盖承籍旧防练习典章早入词林多与前軰胜流相倡和故议论体格具有渊源又遭遇
　　殊知歴中外数十年时承
　　圣训得以明达政体洞悉物情故无寒儒蔬笋之词亦
　　无迂士拘墟之见所谓和声以鸣
　　国家之盛者殆不愧焉
　　纪恩诗一卷
　　尹继善撰继善有文端诗集已着録是卷纯是七言截句并无别体首为辛未嵗入
　　觐时作凡十首次己夘歳入
　　觐时作凡二十四首次甲申歳奉召为大学士时作十
　　六首次丙戌歳扈
　　驾山庄时作十六首次木兰随围时作十六首共八十二首皆前集所未登故其子庆霖彚而刻之云
　　味和堂诗集六卷
　　高其倬撰其倬事迹已详见人物志是编卷一名白苹红杏集为诗一百二首卷二名懒后忧余集为诗一百一首卷三名滦阳消夏集为诗六十二首卷四名塞上集为诗五十九首卷五诗一百二十四首卷六诗一百十四首则并为知非集云白苹红杏集者其自序谓少年作诗未尝存稿存稿始于万栁塘篇有白苹风细鱼蒲长红杏花深燕子飞之句为友人所赏适居卷首遂以名其集也懒后忧余集者其自序谓生平吟咏多縁友朋自旧游云谢懒不作诗丁外艰三年又无诗可作通括前后篇什寥寥故名集云云其滦阳消夏集则乙未歳扈
　　跸山庄起四月讫十月之作也塞上集则丙申秋随恒邸于热河起七月迄九月之作盖其倬属恒王旗下故也其知非集二卷殆歴封疆时所作以上五集皆其倬卒后子恪等为之校刻合而题曰味和堂诗集云恪又名书勲有石堂诗钞别着録
　　石堂诗钞二卷
　　髙书勲撰书勲户部尚书其倬之子字芸功石堂其号也年十七中式乾隆戊午科举人中年病足不仕早卒是编合古近体诗为上下二卷共五百余首首有张裕荦熊为霖二序为霖其受业师也
　　西林遗稿六卷
　　鄂尔泰撰鄂尔泰事迹已详人物志是编为其门人杨潮观所刻潮观于乾隆甲子歳即任校讐之役事未竣而其师已卒嵗己巳潮观急为镌板于吴然仅居是编之半也辛卯潮观入都尽得余稿甲午春与其表弟顾光旭共编而刻之于是西林之诗集始全即此六卷是也卷一为古体诗三十一首卷二为五言律七十四首卷三为五言律七十三首卷四为七言律一百首卷五为七言律九十四首卷六则五七排律五七絶句合九十五首共为诗四百六十七首首有乾隆甲午大学士阿桂序而潮观光旭并为之跋
　　太谷山房集六卷
　　梦麟撰梦麟字文子号耦堂防古正白旗人乾隆乙丑科进士改庻吉士累迁至内阁学士常督河南及江苏学政梦麟诗初编时曰梦庐诗集是编乃其重订之本也卷首皆乐府余则合古近体共成六卷其诗才气魁卓笔意峭厉盖生平沈浸古籍故用笔不落恒蹊云
　　鄂虚亭诗草一卷
　　鄂容安撰鄂容安大学士鄂尔泰之长子乾隆十九年以出兵西路殉难諡刚烈事迹已详人物志生平吟咏颇多未尝授梓是编草本盖有心者为之掇拾也按杨潮观西林遗稿后序云刚烈公伯仲歴未几相继死节所存全稿无从起忠魂而问之据此则西林之诗尚属不絶如线况虚亭乎掇拾者之功信匪浅矣
　　顾文端公诗节钞一卷
　　顾八代撰八代事迹已详人物志此编顔曰节钞盖非八代全诗据标题为桐城方苞选本云首为五言古三首次七言古八首次五言律六首次七言律十四首次五言排律七首次七言排律九首其诗多咏平定吴逆时滇南用兵之事颇足以资考证云
　　博虚宥诗草三卷
　　博清额撰博清额字虚宥满洲人乾隆壬申科进士改庶吉士累迁至翰林院侍讲学士奉天府府尹是编首卷为乾隆庚辰典试四川时作次卷为壬午视学四川时作皆名使蜀草三卷为戊子典试浙江时作寥寥篇什近体多而古体少亦未见其全集也
　　戢思堂诗钞二卷
　　李宏撰宏已有传乾隆辛卯宏以河道总督卒于官其子奉瀚辑其遗稿三百余首而髙晋为序晋时方总督两江与同官也序称其赋性恬淡不迩声色公余焚香宴坐手书不去或赋诗以自娱词防浓深多见道之语
　　寄素堂诗草二卷杂著二卷
　　李永标撰永标字纯九汉军人由笔帖式授内务府郎中兼佐领乾隆三年出管张家口税务五年任满部推为广东雷州府知府引
　　见之日特擢为安徽分巡道兼管芜湖闗税是集永标自订而篇什寥寥卷一仅诗四十六首卷二仅诗四十二首皆近体无古作其杂著上卷有文十篇率皆随笔直书未恊古法下卷杂书格言三十六条而已
　　海愚诗钞十二卷
　　朱孝纯撰孝纯字子頴汉军正红旗人由壬午科举人授四川简县知县迁叙永防同知擢山东泰安府知府又擢两淮盐运使以病觧官归是集盖孝纯卒后其友人桐城姚鼐丹徒王文治编次卷一为五言古诗六十首卷二为七言古诗三十八首卷三为七言古诗四十五首卷四为五言近体百十六首卷五为五言近体七十六首卷六为七言近体七十五首卷七为七言近体八十四首卷八为七言近体百二首卷九为五言絶句六十七首卷十为七言絶句八十八首卷十一为七言絶句百四十八首卷十二为七言絶句百三十三首首有其师桐城刘大櫆序而鼐与文治于乾隆甲寅年编成授梓复从而序之
　　补亭诗稿
</div>
    <div class="pagination">
<a href="钦定八旗通志_page224.html">上一页</a><span>...</span><a href="钦定八旗通志_page220.html">220</a><a href="钦定八旗通志_page221.html">221</a><a href="钦定八旗通志_page222.html">222</a><a href="钦定八旗通志_page223.html">223</a><a href="钦定八旗通志_page224.html">224</a><span class="current-page">225</span><a href="钦定八旗通志_page226.html">226</a><a href="钦定八旗通志_page227.html">227</a><a href="钦定八旗通志_page228.html">228</a><a href="钦定八旗通志_page229.html">229</a><a href="钦定八旗通志_page230.html">230</a><span>...</span><a href="钦定八旗通志_page226.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
