<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 847 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 847 页/共 1125 页</h1>
    <div class="content">淳熙十六年三月二日，特进、左丞相、许国公周必大可特授少保，依前左丞相，进封益国公。 
三月九日，皇子、安庆军节度使、平阳郡王可特授少保、武宁军节度使，进封嘉王。 
二十四日，皇伯、少傅、安德军节度使、充万寿观使、(荣)[荥]阳郡王伯圭可特授少师，依前安德军节度使、充万寿观使、(荣)[荥]阳郡王。太傅、保宁军节度使致仕、魏国公史浩可特授太师，依前保宁军节度使致仕、魏国公。皇叔祖、少保、保康军节度使、充醴泉观使、嗣濮王士歆可特授少傅，依前保康军节度使、充醴泉观使、嗣濮王。皇叔祖、昭庆军节度使、开府仪同三司、充醴泉观使、天水郡开国公士岘可特授少保，依前昭庆军节度使、充醴泉观使、天水郡开国公。 
四月十九日，皇伯祖、宁远军节度使、安定郡王子彤可特授检校少保，依前宁远军节度使、安定郡王。奉国军节度使、提举万寿观、宜春郡开国公夏执中可特授检校少保天头原批：「夏执中以下二十九字涉上误复。」今删。，依前奉国军节度使、提举万寿观、宜春郡开国公。 
光宗绍熙元年四月六日，皇伯、少师、安德军节度使、充万寿观使(荣)[荥]阳郡王伯圭可特授太保，依前安德军节度使，充万寿观使、嗣秀王。 
三年六月十八日，皇伯、太保、安德军节度使、判大宗正事、嗣秀王伯圭特授太师。 
二十六日，太尉、保大军节度使、提举万寿观、吴兴郡开国公郭师禹特授少保。 
绍熙五年十二月二十二日，少傅、保大军节度使、充万寿观使、郭师禹为少师、永宁郡王。 
宁宗庆元二年九月二十一日，郭师禹为太保，十月二十二日为太傅、永宁郡王致仕。 
庆元二年三月十七日天头原批：「寄按，上条已有『二年』，此疑误。」，宰执进呈：「昨日中使宣谕皇叔祖、少师、嗣濮王士歆转一秩。缘已是少师，合转太保。自来三少之官，不轻除授。检照典故，嗣濮王虽亲子孙，皆不曾除此官，却有生后得之者。」上曰：「前日曾宣引，乃有此请。亦念其来日无多，姑从之。其意亦见嗣秀王为三公故耳，然与嗣秀王事体不同。既无此例，却恐别有攀援。」端礼奏：「诚如圣训。」上首肯。 
四年五月二日，保宁军节度使、开府仪同三司、充万寿观使韩侂胄为少傅。五年九月一日为少师，进封平原郡王，改永兴军节度使。六年十月三日，为太傅。嘉泰二年十二月十五日，为太师。 
七月二十日，特进、观文殿大学士葛邲为少保。 
五年八月二十七日，特进、右丞相、祁国公京镗为少保，依前右丞相，进封郑国公。六年闰三月四日，为少傅、左丞相，封冀国公。八月十五日，为太保、观文殿大学士、魏国公致仕。 
十二月二十五日，特进、 
     
右丞相、冀国公谢深甫为少保深：原作「申」，据《宋史》卷三九四《谢深甫传》改。，依前右丞相，进封鲁国公。既而宰执进呈，深甫力辞少保之命。上曰：「即当批出。」何澹等奏：「谢深甫力欲辞避，荷陛下许从其请。」上曰：「向来留正以七官而转，谢丞相坚不肯受，以为超躐。今此姑从其请，却俟他时别除。」澹奏：「陛下可谓能成臣下之美。」 
二十七日，昭化军节度使、开府仪同三司、充万寿观使吴为少保。嘉泰三年五月十五日为少傅，嘉定五年八月二十二日为少师致仕。
嘉泰二年三月十九日，镇安军节度使、开府仪同三司、判建康府吴琚为少保。 
十八日，皇弟、昭庆军节度使、开府仪同三司、吴兴郡王炳为少傅。 
二十一日，特进、右丞相、冀国公谢深甫特授少保，依前右丞相、冀国公。 
二十六日，保顺军节度使、开府仪同三司、充万寿观使谢渊为少保。嘉定二年八月七日为少傅，四年三月十八日为少师，进封和国公致仕。
五月十六日，皇伯、奉国军节度使、提举佑神观、充秀安僖王园令、秀王位检察尊长师揆为检校少保。嘉定三年六月十六日为少保，六年三月六日为少傅，七年八月二十二日为少师。 
四年十二月十三日，皇伯、定江军节度使、提举佑神观师垂为检校少保。开禧三年十月十七日为检校少师。 
嘉定三年六月十四〔日〕，特进、观文殿大学士、提举临安府洞霄宫钱象祖为少保。四年闰五月二十六日为少傅，进封珍国公致仕。 
十七日，皇叔祖、昭庆军节度使、提举佑神观、嗣濮王不俦为检校少保。 
二十六日，岳阳军节度使、开府仪同三司、充万寿观使杨次山为少保，进封永阳郡王。六年三月六日为少傅。 
六年三月二十四日，保信军节度使吴琰为检校少保。 
二十八日，保康军节度使、充秀安僖王园令师禹为检校少傅。十二年九月二十三日为少保，十五年五月九日为少傅，十六年二月九日为少师，与宫观。 
十三年六月二十六日，保宁军节度使、开府仪同三司、四川安抚使安丙为少保。十四年十二月十一日为少傅致仕。 
十四年七月十五日，金紫光禄大夫、右丞相兼枢密使史弥远为少保。
十五年正月一日，奉国军节度使杨谷、保宁军节度使杨石并为检校少保。 
二月二十日，少保、右丞相兼枢密使史弥远为少傅。 
十一月九日，皇子、宁武军节度使、祁国公(并)[竑]为检校少保。 
十六年三月二(五)[十]五日，检校少保、安德军节度使、知婺州师嵒为检校少傅。 
九月二十三日，保康军节度使、提举万寿观不 兔为检校少保此下原有「使宿国公郑居中除太保，以抚定燕云也。除拜三公，不领旧职、不带节钺者并立三公本班，诏旨总治三省者治三省事，应领旧职或带节钺并立旧班，治旧职，立为定制。十一月六日，制以检校太师、瀛海军节度使开府」一段文字重出，今删去。。 
      
太师、太傅、太保为三师，太尉，司徒、司空为三公，并为宰相、亲王、使相加官。五代之制，司徒迁太保、太保迁太傅、太傅迁太尉，太尉迁太师，检校者亦如之。国朝因之。 
太宗淳化三年，以西京留守、太保兼中书令赵普为太师，西京养疾。普累表乞致政，以开国元臣，故优拜之，非常例也。 
真宗天禧元年二月，司徒、平章事王旦、彭王元俨同日降制加太保，三公并除双员自此始也。 
五月，以太保兼门下侍郎、平章事王旦为太尉、侍中，听五日入中书。旦恳辞不拜。七月，加太尉，依前充玉清昭应宫使。又令礼仪院详定赴上仪注。国朝以来，三公不兼相，无赴上之仪。真宗优宠元臣，特有是命。
四年十二月，以资政殿大学士、太保王钦若为司空，职如故。时钦若求侍东宫讲诵，以辅臣兼领三少，品序非便，表求换秩，乃有是命，止立学士班。 
仁宗庆历三年九月三日，司徒、监修国史兼译经润文使、许国公吕夷简守太尉致仕，宜朝朔望、大朝会缀中书门下班。 
英宗治平二年五月十七日，权御史中丞贾黯言：「请自今皇子及宗室卑属除检校师傅官者，随其迁序，改授三公。」诏两制详议。翰林学士王珪等议，如黯所言，诏俟加恩改授。先是，皇子颢封东阳郡王，除婺州节度使、检校太傅，黯因以为言。是岁南郊， 
      
遂改授检校太尉。以上《国朝会要》，《续会要》以下无此门。
 职官 宋会要辑稿 职官一 太尉 
      
太尉
【宋会要】
      
徽宗政和二年九月二十八日御笔：「近降武选官名，以禄多士。比元丰文阶无极品之官，文武一道，分职定位，理当不殊。太尉古官，旧掌武事，虽循秦汉，为三公之任，名称已久，可改为武选一品之位，在节度使上。其仪物班序居执政之次，令尚书省裁定以闻。」 
二十九日，诏太尉不为三公。详见官制及三公三少门。 
十月三日，诏检校官除太尉依旧外，司徒为少傅，司空为少保。详见官制及三公三少门。 
同日，中书、尚书省言：「契勘太尉在第一品，开府仪同三司在从一品，执政在正二品，节度使在从二品。欲太尉入正二品，在执政官之下，节度使之上。执政官料钱二百贯。」 
二月三日，中太一宫使、武信军节度使、遂州管内观察处置桥道等使、检校太尉、持节遂州诸军事、遂州刺史、直睿思殿、提举龙德宫、熙(阿)[河]兰湟秦凤路宣抚使童贯为太尉。 
十六日，诏检校太尉改为检校少师。 
高宗建炎三年四月七日，检校太保、奉国军节度使、殿前都指挥使、御营司专一提举一行事务、都巡检使刘光世为太尉、御营副使。 
绍兴元年十月十五日，检校少保、定江昭庆军节度使、神武右军都统制、江淮路招讨使张俊除太尉，以凯旋赏也。 
二年六月十一日，(校)[检]校少师、武成感德军节度使、神武左军都统制、福建江西荆湖南北路 
      
宣抚使韩世忠除太尉，平闽湘之寇赏也。 
七年二月二十六日，检校少保、武胜定国军节度使、充湖北京西路宣抚副使岳飞起复太尉，充湖北京西宣抚使。 
十三年二月，殿前都虞候、保成军节度使、主管殿前司公事杨沂中除太尉。 
十三年八月，起复德庆军节度使、提点皇城司钱愐除太尉，提举皇城司。 
十七年二月，安庆军节度使、提举万寿观邢孝扬除太尉。 
二十二年三月，检校少师、奉国军节度使、御前诸军都统制、充利州西路安抚使、知兴州吴璘除太尉。 
是月，检校少保、武当军节度使、御前诸军都统制、充利州东路安抚使、知兴元府杨政除太尉。 
二十四年二月，保康军节度使、提举万寿观吴益除太尉。 
二十六年四月，建宁军节度使、提举万寿观韦谦除太尉，进封开国公。 
二十七年二月，武泰军节度使、侍卫亲军马军都虞候、知潭州刘锜除太尉，知荆南军府。 
二十九年六月，崇信军节度使、龙神卫四厢都指挥使、主管侍卫步军司公事赵密除太尉。 
三十年五月二十九日，宁武军节度使、提举佑神观吴盖除太尉。 
三十二年五月二十七日，保信军节度使、领合门事郑藻除太尉。 
二十八日，庆远军节度使、龙神卫四厢都指挥使、主管侍卫马军司公事成闵除太尉，主管殿前司公事。同日，宁国军节度使、龙神卫四厢都指挥使、建康府驻札御前诸军都统制、充淮南西路制置使、京畿、 
      
河北西路、淮北寿、亳州招讨使李显忠除太尉，主管侍卫马军司公事。 
孝宗绍兴三十二年未改元八月六日，昭信军节度使、提举万寿观曹勋特授太尉。 
十二月二十五日，诏：「今后除授太尉已上得指挥依两府恩数人，除见管军外，并特与依带职前两府例施行，仍自居广为始。」 
干道七年六月三日，诏威武军节度使、主管侍卫马军司公事李显忠特授太尉。 
淳熙元年八月五日，诏安庆军节度使、知枢密院事张说为太尉，提举隆兴府玉隆观，任便居住。 
四年八月十六日，诏：「除授太尉，自今止与初除恩数。其数迁除，止依转厅减半。如无特旨许依执政之人，不得援例。」详见三公三少。 
十三年正月二十四日，检校少傅、庆远军节度使致仕、武功郡开国公成闵为太尉，依前庆远军节度使致仕。 
淳熙十六年五月三日，诏保大军节度使、提举万寿观、吴兴郡开国公郭师禹特授太尉，依前保大军节度使、提举万寿观、吴兴郡开国公。 
同日，诏检校少保、定江军节度使、武功郡开国公吴挺特授太尉，依前定江军节度使、武功郡开国公。 
庆元二年十月十九日，检校少保、昭化军节度使、提举佑神观吴(环)[]，检校少保、镇安军节度使、知江陵府吴琚，并为太尉。 
十一月十一日，庆远军节度使、提举佑神观韩同卿，武康军节度使、殿前都指挥使郭杲，并为太尉。 
五年九月二十日，保顺军节度使、提举佑神观谢渊为太尉。 
      
嘉泰二年七月二十一日，通议大夫韩邈为太尉、保康军节度使、知隆兴府。 
闰十二月五日，保大军节度使、提举佑神观李孝友，泰宁军节度使、提举佑神观李孝纯，并为太尉。 
四年正月八日，保静军节度使吴为太尉。 
开禧元年三月二十三日，岳阳军节度使、提举佑神观杨次山为太尉。
嘉定四年三月十五日，武康军节度使夏震为太尉致仕。 
十五年五月九日，检校少保、奉国军节度使、提举万寿观杨谷，检校少保、保宁军节度使、提举万寿观杨石，并为太尉。 
十七年七月三十一日，随龙、检校少保、保成军节度使谯令雍为太尉致仕。
 职官 宋会要辑稿 职官一 三省 
      
三省
【宋会要】
      
</div>
    <div class="pagination">
<a href="宋会要辑稿_page846.html">上一页</a><span>...</span><a href="宋会要辑稿_page842.html">842</a><a href="宋会要辑稿_page843.html">843</a><a href="宋会要辑稿_page844.html">844</a><a href="宋会要辑稿_page845.html">845</a><a href="宋会要辑稿_page846.html">846</a><span class="current-page">847</span><a href="宋会要辑稿_page848.html">848</a><a href="宋会要辑稿_page849.html">849</a><a href="宋会要辑稿_page850.html">850</a><a href="宋会要辑稿_page851.html">851</a><a href="宋会要辑稿_page852.html">852</a><span>...</span><a href="宋会要辑稿_page848.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
