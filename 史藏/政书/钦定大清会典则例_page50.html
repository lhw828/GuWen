<!DOCTYPE html>
<html>
<head>
    <meta charset="UTF-8">
    <title>钦定大清会典则例 - 第 50 页/共 354 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定大清会典则例 - 第 50 页/共 354 页</h1>
    <div class="content">　　江西茶课额徴银三百六十五两七钱行茶二千四百三十八引每引徴纸价银三厘三毫三丝徴课银一钱五分○雍正九年题准宁州武宁县额引不敷共增百五十引增课银三十二两五钱○乾隆二年覆准江西额销茶引三千纸今南昌等三十二县地不产茶并无商贩领引办课应停给茶引七百十有二纸豁除课银百有六两八钱纸价银二两三钱七分九毫浙江茶课额行茶十有四万引每引交纸价银三厘三毫北新关每引徴茶税银二分九厘三毫八丝彚入关税报解○康熙五十五年覆准浙省每年例销茶引十有四万商人愿备本银将每年解送黄茶亲交
　　内库一切水脚亦愿自备今给与执照领引置茶过关投税均如旧例其存剩余引按年赴部缴销○雍正五年题准浙省产茶独多销引数倍他省行销最远辗转兴贩商无定人应设商人二名每年自备纸价银四百六十二两于藩司衙门详给咨批赴部交纳请颁额引到浙呈送布政使司挂验转给存贮竢各商贩置茶齐全赴北新关输纳税银管引商人每年办解各
　　陵寝需用黄茶及供应
　　上用黄茶
　　内廷需用黄茶九十二篓又每销一引应解茶果银并盈余银四分二厘八毫计十有四万引每年共解内务府银六千两
　　湖北茶课额徴银二百三十两行茶二百三十引系咸宁嘉鱼蒲圻崇阳通城兴国通山七州县请领各州县产茶无几不足本地日用所有茶引无商可给向种茶园戸经纪中按每引纸价银三厘三毫徴税银一两又均州荆门州钟祥县本地铺戸肩贩小篓粗茶每引报税一厘八毫名曰落地税尽收尽解乾隆八年四川建始县改隶湖北施南府旧行茶十有八引随带湖北每引徴税银二钱五分课银一钱二分五厘共六两七钱五分
　　湖南茶课额徴银二百四十两行茶二百四十引向例茶商皆自陜带引赴楚采买本省所颁茶引并无客领给发产茶之善化湘隂浏阳等十七州县行戸以为一年防帖每一引徴纸价银三厘三毫纳税银一两
　　甘肃茶课额徴银六千二百六十六两三钱二分六厘本色茶十有三万六千四百八十箆行茶二万八千七百六十六引每引纸价银三厘三毫榆林府千引神木同知二百引宁夏府二百七十引三路共千四百七十引每引徴课银三两九钱共徴银五千七百三十三两又西商大引二万七千二百九十有六于西宁荘浪洮岷河州甘州五司地方行销内小引百三十有二在西安凤翔汉中同州四府州县售卖每引行茶百斤内交官茶五十斤余五十斤即为商茶令其售卖作本每茶百斤作为十箆每箆二封每封五斤共徴茶十有三万六千四百八十箆又汉中府属西乡兴安汉隂紫阳石泉等州县所产之茶向不设引止许本地行销每年徴茶税银五百三十三两三钱二分有竒归入地丁奏销案内○顺治初年定易马例每茶一箆重十斤上马给茶十二箆中马给茶九箆下马给茶七箆○七年题准旧例大引箆茶官商均分小引包茶税分差等今定大小引一例平分○十年覆准延宁二处商税每引茶百斤量入官茶三十斤每斤折银一钱三分交库彚报○又覆准各番交易茶马量赍烟酒以示抚绥○十三年覆准新茶中马既足陈茶变价充饷如新茶不足陈茶两箆折一中马○十四年覆准私茶私马变价及赎罪银原中马支用今广宁开成黑水安定清平万安武安等七监马疋蕃庶改折充饷○康熙三十二年题准西宁五司收贮茶箆年久难免浥烂每箆十斤变价银六钱○三十六年覆准陜西黄甫堡原额行茶一百三十四引今口外防古在杀虎口就近易盐以致黄甫茶引不行嗣后将额引停其颁发○又覆准甘州司积贮茶箆在五鎭俸饷之内银七茶三每银一两搭放直三钱茶一封○四十二年题准陜西额行茶二万七百九十六引发西宁荘浪洮岷河州四司通番易马内有八百余小引售西安凤翔汉中三府人民供食后因大引渐次寝更见今止留小引百余三府地方人民不足食用今于小引原额内颁五百引给商行茶每引徴茶五箆每箆折银四钱共徴银千两○四十四年题准西宁等处所徴茶箆停止易马将茶变价折银每新茶一箆折银四钱陈茶一箆折银六钱充饷○五十七年议准陜西西宁地方原额九千二百四十八引每引照例徴茶五箆折银四钱徴银四千两○六十一年覆准陜西西宁荘浪岷州河州界连口外增茶引四千交与总督办理一年定例之后仍交廵抚办理○又议准陜西西宁等处旧茶悉行变卖以充兵饷○雍正三年覆准甘肃四司茶箆自康熙六十一年为始五年内总收本色五年后即将五年以前之茶发出变价挨次出陈存新将变价银按年题报总以五年为率○八年覆准甘肃收贮茶封照依时价发出变卖饬令各司半月一报倘有骤长骤落亦即据实报明并责成各道员稽察七监所费仍将所奏市价按季具结报部变价银造册奏销○乾隆元年题准甘肃应徴新茶自乾隆元年为始准其每茶一箆折交银五钱照数徴收竢陈茶销至八分之后应否改折本色再行酌议具题又新茶虽经改折陈茶销售犹难将西宁荘浪洮岷河州甘州五司库贮陈茶每封减价银二钱严饬司茶各官上变卖取结送部○二年题准甘肃商人承办茶引例由地方官稽察验放今榆林神木额设茶引赴陜西潼关察验实属绕道脚价倍增于商未便嗣后商茶入陜之后将榆林茶令绥徳州察验神木茶令府谷县察验○七年覆准甘肃应徴新茶仍徴本色○十三年奏准应徴茶封嗣后每年以二成徴收本色八成徴收折色
　　四川茶课额银万三千一百二十八两三钱七分五厘茶税银四万五千九百四十二两三钱七分八厘旧额新增共十万六千一百二十七引每引交纸价银三厘三毫课银一钱二分五厘内边引八万四百二十有七每引徴税银四钱七分二厘腹引九千二百有六每引徴税银二钱五分土引万六千四百九十有四每引徴税银三钱六分一厘按年造报奏销○康熙二十六年覆准四川茶增行边腹万有一百五引○二十九年四川蓄茶渐茂用茶渐广增行二千四百二十三引○四十一年定四川天全土司增五千六百引○又题准四川茶雅州增行二千七十九引卭州三百引荣经县三千五百有四引○四十四年四川名山县增边引三千三百有十○又题准雅州腹引难销今改为边引行茶○四十五年题准新繁大邑灌县增行茶千九百引○四十八年覆准增行天全土司茶五百有十引○四十九年覆准增行天全土司茶七百二十引○又覆准雅州增边引一千九百八十○五十八年议准四川茶课合边引土引共六万四千九十八引于松潘打箭鑪行销令均行饬禁将引缴部应徴税银暂行停止寻以二处土司相继归诚仍发边土二引行销○雍正三年覆准增卭州边引一千三百○四年覆准雅州成都大邑荣经灌等五州县额引不敷行销增边引八千六百三十有五○又覆准天全土司增土引七百七十○又覆准增安县边引二百○五年覆准卭州增边引千有一百○六年覆准四川遵义府改属贵州其仁怀县额徴茶税银六十二两五钱茶课银一两六钱九分三厘又正安州额徴茶课银二两自七年为始归贵州交纳○七年题准增洪雅嘉定二州县腹引共三百又天全土民愿增土引二千三百有五○八年题准天全土民愿增土引三千九百四十○又题准雅州荣经二州县茶引节年于打箭鑪地方行销今因无力行茶改拨新繁峩眉等县招商认销边引二千二百三十有三○又覆准四川茶引应徴课每斤止徴银四丝九忽有竒实属太轻若照旧志每茶一斤徴课银二厘五毫似觉太重应酌减旧志之半无论边土腹引槩以每斤徴银一厘二毫五丝为额○九年题准成都等六州县增行茶三百六十九引通江县增六百七十八引○又题准灌县等九县增边腹共六百五十二引○又题准罗江等四州县增腹引五十有一新都等四县增腹引二百二十卭州增边引一千一百天全州增土引四千二百七十有一○十年题准汉铜梁绵竹眉丹棱等五州县增腹引共三百二十有五又崇宁邻水雅安汶川卭等五州县增边引三千六百有三○又题准保宁府属之巴州通江南江原额边引二百向系灌县商人代领买茶配引行销请改拨灌县于九年为始按年行销○十一年题准名山等十六州县共增边腹五千七百六十一引○十二年覆准什邡合南川铜梁太平等五州县共增腹引四百○又覆准卭州增边引一千三百○乾隆元年题准洪雅县请增腹引二百五十○六年题准成都彭县灌县积引难销酌减四千四十九引○十六年题准丹棱县增腹引百四十○又题准洪雅县增腹引六百八十○十八年题准南溪县增腹引四十○又题准丹棱县增腹引二百四十
　　云南茶课额徴银九百六十两茶引三千每引徴纸价银三厘税银三钱二分按年彚入地丁册内造报○康熙四年覆准北胜州【今改永北府】开茶马市商人买茶易马者每两收税银三分该抚详造交易细数番商姓名每年题报○雍正十三年题准云南商贩茶系每七圆为一筩重四十九两徴收税银一分今每百斤给一引应以茶三十二筩为一引每引收税银三钱二分于十三年为始颁给茶引三千饬发各商行销办课作为定额造册题销
　　直隶
　　盛京山西河南广西均无茶课向不颁引○山东向不颁引惟济南府额徴茶税银八两系牙行赴司领帖每茶一防收税银三分歴城县额徴银一两四钱寿张县茶行经纪一名每年纳税银三两六钱又济宁州有商运茶到州每茶百斤收税银一钱粗茶百斤收税银五分均彚入杂税项下○福建向不颁引康熙十九年因军需议加茶课银三百五十九两二钱至康熙二十六年钦奉
　　恩诏豁免自此并无徴收茶课惟崇安之武夷山产茶聼商贩运于经过关口照则例纳税多寡不一彚入商税项下奏销○广东地不产茶向不颁引民间日用或借江闽商贩或采野茶自食所徴茶税惟乐昌县十两五钱长宁县六两每年附入杂税又潮州广济桥每粗茶百斤税银五分细茶百斤税银三钱四分彚入桥税内报解○贵州旧无额销茶引雍正六年因四川仁怀县改隶贵州随带二百五十引每引徴纸价银三厘徴税银二钱五分共徴税银六十二两五钱共徴课银一两六钱九分三厘八毫
　　引式
　　戸部为茶法事陜西清吏司案呈照得各省茶法题准各项事例已经通行遵奉讫所有引目条款合行开列铸造铜版印刷引目给付茶商收执照茶前去发卖施行须至引者一茶引每引无论精粗连包照茶百斤为一引给半印引目引价纳完随即发引照例不许溢额
　　一客商贩茶不许茶引相离违者即同私茶与私盐同罪
　　一经过关津批验所依例照验将引由截角别无夹带方许放行
　　一茶至各省府州县徃卖者即赴该地方官验明截角发卖
　　一伪造茶引者处斩籍没当房家产告捉人赏银二十两
　　一出园茶主将茶卖与无引客商兴贩者杖六十原价入官
　　一行茶地方【某省某府某州县某城某街某营堡等处】
　　一金银矿课云南永北府属金沙江金矿每年额课金七两二钱六分遇闰加金一两二钱一分永昌府属上潞江金厰额课金二十五两五钱六分遇闰不加开化府属锡版金厰额课金三十四两遇闰加金二两四钱贵州思南府属天庆寺金矿每两收课金三钱三分广东惠州府永安县粗石坑潮州府丰顺县防山崠嘉应州大禾砰各银铅矿均每银一两収课四钱五分每铅百斤收课二十斤云南开化府属马腊底银矿额课银七百六两八钱六分遇闰不加中甸属古学银厰额课银五百六十八两五钱三分六厘三毫遇闰不加建水州属黄泥坡银厰额课银六百六十一两一钱一分遇闰不加云南属兴隆银厰额课银三千一百三十二両六钱五厘有竒遇闰不加永昌府属募廼银厰额课银三百两遇闰不加南安州属石羊银厰额课银二万二千三百九十两三钱二分遇闰加银二十九两又马龙银厰额课银六百九十八两五钱二分有竒又土革喇银厰额课银六十两八钱四分有竒均遇闰不加楚雄县属永盛银厰额课银三千三百七十五两九钱六分遇闰不加鹤庆府属蒲草塘银厰额课银四百二十一两八钱一分七厘有竒遇闰加银二十四两三钱邓川州属沙涧银厰额课银一千三百二两六钱七分遇闰加银百有六两三钱三分四厘临安府属个旧银厰额课银三万三千六百十有三两七钱八分遇闰加银三十八两新平县属方丈银厰额课银六十八两八分遇闰加银四两七分四厘永昌府属茂隆银厰收课多寡无定额○顺治元年定山东廵抚开采临朐招远等处银矿并令毋滋奸弊○八年覆准禁止临朐招远等处开采○康熙十五年差部员至山西应州邉耀山监视煎錬矿银○十九年覆准各省开采所得金银四分解部六分抵还工本按月报销○又定差官往陜西临潼等处试采银矿○二十年定差官往山东莱阳县试采银矿○二十一年定云南省属银矿招民开采官收四分给民六分○二十二年停止山东山西陜西等省开采○四十三年
　　谕闻开采之事甚无益于地方嗣后有请开采者悉不准行钦此○五十一年奏准开采云南大姚县惠隆银厰○五十二年题准湖南郴州黑铅矿产有银母除商人工本外收税一半○五十三年题准云南惠隆厰照郴州例收税○五十七年题准云南楚雄府石羊等厰临安府个旧等厰徴收不足照地丁杂项银例题叅○又覆准云南霑益州贵州威宁府接壤地方出产银矿令候补知府知州各一人恊理厰务三年内果有成效照调补烟瘴例升补并准开厰人众先发米粮豫备以平米价如遇岁歉暂时停止○又奏准开采云南金龙银厰○又题准开采贵州威宁府属猴子厰银矿二八收课○五十八年题准云南建水州属华祝箐厰并云南县属水木支山金龙厰照惠隆厰事例收税饬令尽收尽解○五十九年题准开采贵州威宁府观音山银铅矿厰二八收课○六十年题准云南华祝箐厰洞门荆棘不便开采永行禁止○雍正元年奏准开采云南马腊底银厰○又覆准停止贵州观音山等厰○三年覆准开采云南古学银厰○四年题准开采贵州新开水城等银矿二八收课○五年奏准开采云南黄泥坡银厰○又覆准贵州威宁府属白蜡柞子二厰准其开采○六年题准湖南靖州属之墓平山出产金砂应开采纳课每净金一两收课四钱以五分作解供耗费及官役养廉以三钱五分作商民工本○又题准开采广西苍梧县属芋荚山出产金砂每两收课二钱○又题准开采广西临桂县属水槽野鸡二矿厰出产银铅铜砂二八收课○又题准开采云南永昌府属募廼银厰○又题准封闭贵州威宁府属猴子厰银矿○八年覆准湖南墓坪山金矿砂薄硐坚准其封闭○又覆准封闭贵州新开水城等银矿○九年题准广西苍梧县芋荚山金矿礲空砂薄准其封闭○十年题准开采云南阿发银厰○十一年题准开采广西贺县蚂山银矿每两收课三钱○十二年题准开采广西怀集县汶塘山银铅矿厰二八收课○十三年题准封闭湖南郴州九架夹黑白银铅各矿○乾隆二年题准广西怀集县属荔枝山矿厰银铅并产准其开采所收课税按季报部岁终彚题○又题准开采广西梧州府属金盘岭金矿二八收课○又题准封闭广西懐集县汶塘山银铅矿厰○又题准封闭广西临桂县出产银铅铜砂之水槽野鸡二矿厰○三年题准广西贺县之蚂山银矿礲深砂薄准其封闭○五年覆准贵州威宁府属白蜡厰银矿开采年久洞老山空又广西苍梧县金盘岭金矿砂薄不敷商本均准封闭○七年题准广西省银铅并产之荔枝山矿礲浅砂竭难以开采准其封闭○八年题准贵州天柱县属相公塘东海洞等处金矿均属荒郊旷野并无干碍民田庐舍照例开采每金一两收课三钱应需火工等项银均于课金内变银给发○九年覆准广东广州府番禺等县出产铜矿十二处铅矿二十二处铜铅矿砂三处韶州府属曲江等县出产铜矿五处铅矿二十七处又铜铅矿砂三处惠州府愽罗等县出产铜矿十六处铅矿十处有铅矿兼有银砂五处潮州府属海阳等县出产铜矿六处铅矿七处铜铅矿砂十五处又铜铅矿砂兼有夹杂金银砂十四处肇庆府属鹤山等县出产铜矿二处铅矿五处又铜铅矿砂九处罗定州属西宁县出产铜铅矿砂五处连州州属及连山县出产铜铅等矿十七处铜矿一处嘉应州州属及长乐等县出产铜矿四处铅矿六处详加察覈如果实无妨碍民田庐墓确有成效即行招商开采倘采出金银揑作铜铅扶同侵隠情弊立即严叅究追将采获铜铅仍照定例二八徴收按季造报岁终具题各厰所收铜铅金银令该管道员发给地方官循环流水印簿连五串票将每日所出铜铅金银各若干塡注流水簿分截串票一缴该管道员衙门一存地方官稽察一付商人存照其串根流水一月一缴该管道员衙门察覈仍十日一次申报督抚及司道衙门稽考按月造具采链铅铜金银支销公费各册缴报该管道员衙门察覈仍按季造册分送督抚及该有司衙门稽考凡日逐采出矿砂挨次堆贮如某日煎链某礲某日矿砂若干斤鑪头报明官商督同煎链该管官一同騐明分别铜铅金银分记块数斤两注册登塡串票督抚仍不时访察如有偷漏情弊分别究追叅处其各州县矿山多者十数处少者亦有数处若止招一总商令其自招副商恊办恐资本浩繁一时不能获招副商转致躭延时日令一县之中如有矿山数处及数十处者惟于连界之处许一商兼承其隔远不相连之山每山许招一商承充则在山工丁便于管束倘有资本无几者仍聼其合伙同充至承充之人先令其将本银亲赴该管道覈实或二千两或三千两总以足敷用度为率不必拘执定数覈实之后仍令赍赴该州县就近呈验贮库发领州县于结报文内声明騐贮本银若干出具并无揑饰印结详报督抚衙门批准承充由司给与商人印照赴山开采如矿少砂微之处不能容商开采许附近人民报官开采照例收课倘商人因开采无利及工力不继自愿告退别招殷实商人接办日后所得矿砂悉与退商无渉○又覆准广东开矿事宜应于广州肇庆二府近处山场择其矿砂旺盛无碍民田庐墓酌量二三处先行试采如果有成效再奏请定议渐次举行照原定章程办理至金银矿于鼓铸无渉应停止开采照旧封闭严饬地方官弁不时廵察倘有盗开私煎之徒即严拏究治其铜铅矿有夹带金银屑者仍准开采照例收课○又题准广东潮州府海阳县水尾白坟坷山厰银铅并产应行试采○十年题准广东惠州府永安县粗石坑肇庆府阳春县莫村那软瓦□等厰银铅并产韶州府曲江县黄峝山银铜并产均应试采○又题准封闭云南大姚县惠隆银厰○又题准封闭云南金龙银厰○十一年题准开采贵州水城所属法都银矿○又题准开采贵州思南府属天庆寺金矿○又题准广东惠州府河源县蓝溪约铜锣湾凹下坦姜凹银铜铅并产潮州府丰顺县李树湾风吹磜防山崠嘉应州大禾坪均银铅并产应行试采○又题准贵州天柱县相公塘东海洞金矿洞深砂淡准其封闭○又题准广东海阳县水尾白坟坷丰顺县李树湾风吹磜阳春县莫村那软瓦□等矿皆砂微利薄试采期满均请封闭○十二年题准开采贵州威宁州属大化里新寨地方银铅矿砂每煎银一两收课四钱○十三年题准广东曲江县黄峝山河源县蓝溪约铜锣湾凹下坦姜凹等矿试采无效准其封闭○十四年题准封闭贵州新寨银铅矿○又题准封闭云南阿发银厰○十七年题准广东丰顺县地脚下铅山又山焦窝铅山均系矿砂旺盛煎链铅银已有成效应准开采照例收课按季册报岁终具题一铜鐡锡铅矿课山西交城县马鞍山铅矿二八收课又交城县属新开子洞金沟铅矿二八收课又平定州属铜题山铅矿照例收课湖南郴州桂阳二铅厰二八收课陜西同州府属华阳川铅厰二八收课福建延平府属州县鑪戸每年输银二百六十二两四钱有竒湖北宜都县横碛汉洋二铁矿二八收课四川乐山县属老洞沟梅子凹铜矿均二八收课迤北建昌鎭会川属沙沟岭厰出产黄矿青矿黄矿烧链防化红铜青矿烧链防化黑铅又兴隆铜厰三分收课建昌鎭宁番营属紫古哵铜厰三分收课又黄铁山高鑪六座照例收税变银尽收尽解广东惠潮韶肇等府铜锡矿厰二八收课又广东铁鑪二十四座年纳饷银千二百十有六两广西恭城县属山斗冈铜矿每百斤收课十有五斤又广西临桂等府州铁矿五十四座每座岁输银十两广西宣化县属渌生岭铅矿二八收课又恭城县属上陡冈莲花石铜铅矿厰二八收课又恭城县属大有朋山铅厰每百斤收课十有五斤云南永平县青阳铜厰罗次县三才铜厰宜良县大石硐铜厰和曲州芹菜箐铜厰会泽县汤丹铜厰大水沟铜厰碌碌铜厰多那铜厰东川府阿坝租铜厰鎭雄州长发坡铜厰元江府青龙铜厰宁洱县白龙铜厰防自县金钗铜厰易门县寨子山铜厰昆阳州子母铜厰赵州二郎铜厰永平县铜矿箐铜厰文山县者囊铜厰顺宁府宁台山铜厰路南州凤凰坡铜厰红石岩铜厰宣威州龙寳大山铜厰腾越州安库山铜厰平彞县白石岩铜厰南安州香树坡铜厰马龙铜厰丽江府日见汛铜厰广通县防象铜厰平彞县半个山铜厰新平县太和铜厰以上各厰年额共课银一万八百二十五两七钱九厘有竒定远县妈泰白铜厰茂密白铜厰每年课无定额彚入铜息册内造报云南铁鑪十六座年额课银一百三十四两四钱有竒又防自县属个旧锡厰每年额课银三千一百八十六两又罗平州属卑淅铅厰每百斤收课十斤平彞县属块泽铅厰每百斤收课十斤贵州大定府属格得正厰八地子厰每铜百斤收课十斤威宁州属铜川河铜厰水城属法都铅厰威宁州属莲花塘砂硃铅厰都匀府属济川铅厰思南府属天星扒泥洞白铅厰均二八收课○康熙二年题准四川黎汉红卜苴二洞白铜旧厰令民开采输税○十九年题准浙江富阳等县任民采取铜铅照例收税○又覆准湖广衡永二府产铜铁锡铅处招民开采输税○二十年停止浙江富阳等县开采○二十四年议准四川卭州蒲江县黄铁山开铁矿六座招民开采十分收税二分○又奏准云南各铁厰照例收课以佐边饷○二十七年覆准四川自康熙二十三年起至二十五年止共收税铁万一千六百余斤照每斤二分之时价变卖报部充饷○四十九年题准云南昆阳州有子母厰易门县有寨子山厰均为铜矿令开采以收课息○五十年题准湖南产铅地方山深谷邃境通黔粤苗徭杂处开采不便永行封闭○五十二年题准湖南大凑山黄沙等三处于一年内开采获税铅三十六万二千一百余斤○五十三年覆准四川子厰获有黑铅开采纳课○五十七年覆准四川各厰通行停止○雍正元年覆准云南厰课将元年正月起至十二月止徴收课项于二年五月内造册题报嗣后永为定例○二年题准贵州大定府属马鬃岭铅厰又普安县属丁头山铅厰均准开采二八收课○又覆准贵州威宁府齐家湾丁头山等处出产铅矿交商人开采纳课○三年覆准湖南九架夹地方出产白铅雇募人夫开采所获之铅照例二八收课○五年覆准贵州大定府猴子厰硐老砂竭别有水城等矿煎试有效许其开采令该抚据实收课造册题报○又题准开采贵州威宁府属腻书阿都二厰二八收课○六年题准开采广西临桂县涝江烟竹枝二铜厰懐集县上富铜厰二八收课○又题准广西恭城县属申家猺禾木岭等厰二八收课○七年题准湖南桂阳州大凑山白铜矿厰应准开采照旧二八收课按季造报○又题准贵州威宁所属齐家湾铅厰永行封闭○又覆准贵州毕节县大鸡厰出产倭铅威宁府属猓木果地方出产铜矿煎试有效准令开采照例二八收课○又题准开采广西宣化县属铙钹山铅厰二八收课又临桂县属水槽野鸡二矿厰出产银铅铜砂准其开采二八收课○八年题准四川建昌所属会川之迤北兴隆二厰宁番之紫古哵沙基二厰并九龙厰出产红白铜矿本省商人不善开矿应招募四方殷实商人自备资本赴厰开采所出红铜三分收课又会川沙沟岭厰出产黄矿青矿黄矿烧链防化红铜青矿烧链防化黑铅公母厰出产红铜黎溪厰出产白铜均准开采收课○又题准贵州威宁州所属砂硃厰大兴厰铅矿试有成效应准开采所出铅照例二八收课○又覆准停止贵州威宁府属阿都腻书二厰○又覆准云南罗平州之卑淅块泽二厰产在深山凡米粮什物器具较之他厰甚贵又二厰每铅百斤约费工本银一两七钱九分交官得价银二两若照例二八收课每百斤只得八十斤之价亏本一钱九分人必畏阻恐于鼓铸有妨请仍照议每百斤收课十斤如遇矿厰兴旺商民云集之日仍照旧例行○九年题准贵州遵义县属小洪关地方出产倭铅采试有效准委遵义县管理所出铅照例每百斤收课二十斤每百斤定价银一两五钱变解贮库候拨如有以多报少即行题叅○十年题准贵州大定府格得八地二厰产有铜矿请将格得为正厰八地为子厰照例开采每百斤收课十斤○又题准贵州大定府属大兴铅厰毕节县大鸡铅厰开采数载矿砂无出准其封闭○又题准封闭四川沙基九龙公母黎溪等铜厰○又题准封闭四川沙沟岭铜铅厰○十一年题准贵州威宁府属猓木果铜厰矿汁渐淡出铜无几准其封闭○又覆准广西桂林等府州开烧铁矿照例收课○十二年题准湖南大凑山白铅矿厰仍行停止○又题准开采广西懐集县属汶塘山矿厰二八收课○十三年
　　谕广东近年以来年谷顺成米价平减盗贼渐少地方宁谧与从前风景逈异今若举行开采之事不免聚集多人其中良顽不一难于稽察管束恐为闾阎之扰累况本地有司见在劝民开垦彼谋生务本之良民正可用力于南亩何必为此侥幸贪得之计以长喧争讼之风着该部即行文该省督抚令其遵谕停止钦此○又题准封闭湖南九架夹地方铅矿○又题准封闭广西宣化县属铙钹山铅厰○又题准贵州威宁州莲花塘地方产有铅矿准其开采严饬管厰人员全数开报照例二八收课其所收课铅照所定之价每百斤以一两五钱变价解库○又题准广西临桂县涝江烟竹枝二厰懐集县之上富厰开采日久礲口深远准其封闭○乾隆元年题准贵州遵义县属之小洪关铅厰硐老山空开采无益准其封闭○又覆准广西恭城县属之申家猺禾木岭等矿厰礲深砂薄收课有限准其封闭○二年题准广西懐集县属汶塘山矿厰各礲无砂又临桂县属之水槽野鸡二处矿厰开采年久礲老砂微均准封闭○又题准贵州大定府属之马鬃岭铅厰普安县属之丁头山铅厰开采年久硐老山空均准封闭○又覆准广西宣化县属之渌生岭铅矿试采有效准其开采○三年题准广东开采矿厰原为鼓铸需铜起见应责成地方官详细察勘辨明砂色如果实系产铜山矿始准结报开采其金银等矿悉行封闭至黑铅即系银母未便防溷开采应严行禁止其各州县矿山原属多寡不等应招募总副各商务责本地殷实良民自备资本赴厰开采不许外省游手闲民溷杂冒充所收铜铅除照例二八收课外仍将所余铜铅每百斤别收三厘又加收三斤以备般运折耗及在厰官役养廉工食之用每年所收课余铜铅并动用工本等项照例造册题销○四年奏准山西绛州垣曲县之毛家湾铜矿苖线旺盛四至均无关碍地方准其开采其链出铜照例收课○又题准广东英徳县属长岗岭等山阳春县属鹦鹉等山归善县属石门仔等山永安县属庆牛窝等山曲江县属矾峝芦溪等山大埔县属东山下坑等山愽罗县属分水凹等山准其开采所出铜照例收课○又题准贵州绥阳县月亮岩地方产有铅矿无干碍田园庐墓照例开采收课○五年题准广东原有锡山应酌开三四处即令办铜各商自备工资分任采办凡得锡百斤照例二八收课以二十斤交官起解以八十斤归商作本准其开采○又题准云南罗平州属卑淅块泽二厰自停止官收以来外省铅价日贱既无客贩来厰收买鑪戸运销变售殊难暂行封闭○六年题准山西垣曲县毛家湾铜矿矿砂淡薄开采无益准其封闭○又题准贵州威宁州属铜川河厰产有铜矿准其开采照例二八收课○又题准云南罗平州之卑淅块泽二铅厰准其照例开采○七年题准四川建昌道所属之迤北沙沟紫古哵三铜厰川东所辖云阳界连奉节县之铜铅矿厰永宁道所辖长宁县之茶山沟铅山并无妨碍田园庐舍准其开采○又题准四川会川所属之沙沟岭铜铅并产仍准开采○又题准贵州威宁州属铜川河铜矿并无干碍民间田园卢墓采试有效题请开采每铜百斤收课十斤○又奏准黔省思州府属枫香厰出产黑铅矿砂勘明无碍民间田墓应行开采○又题准广东曲江英徳归善愽罗永安大埔阳春等县之铜山准其封闭○又题准开采广西恭城县山斗冈铜矿每百斤收课十斤○九年题准广东广州府增城县大竹坋井底铅矿应行试采○又题准封闭四川长宁县茶山沟铅矿○十年题准湖广宜都县横碛汉洋二处铁矿并无妨碍准其开采以资器用二八收课变价解司○又题准四川建昌红铜各厰见采获铜尚不足鼓铸势难又为酌拨防化白铜请将黎溪白铜一厰暂行封闭竢各厰红铜盛旺鼓铸有余时再请开采○又题准福建延平府属州县所辖山场均产铁砂准鑪戸设鑪开扇照例收课○又题准广西开采各属铜厰除二八收课外商民所获余铜若照部定九两二钱之价官买商民难免赔垫请将动帑收买余铜槩行停止其各属铜厰改为三七收课余铜聼商自行售卖试行一年如果敷用即永远办理倘或不敷再为设法变通○又题准四川川东道属云阳界连奉节各铜铅矿厰永宁道属之长宁铅厰苖絶准其封闭○又题准贵州各厰除收课外每余铅百斤鑪民所得收买价银一两三钱不敷工本食用之费将莲花砂硃二厰余铅于向定官价一两三钱外酌增银二钱每百斤以一两五钱收买○又题准贵州水城通判所属之猓本底地方产有铅矿并无干碍田园庐墓似可开采请照莲花厰之例每铅百斤收课二十斤每百斤定价一两五钱变价解库办事人役工食等项每月开销银三十两六钱○又题准贵州普安州属之罗朋地方产有铅矿并无干碍田园庐墓试采有效准其开采严饬管厰人员据实开报照例二八收课○又题准贵州都匀府丹江所属之济川地方产有铅矿并无干碍田园庐墓似可开采每铅百斤收税二十斤变价解库办事人役工食等项每月开销三十两六钱增设廵役八名统于课铅变价项下开支○又题准广西平乐府恭城县属猪头岭铅矿并无干碍田园庐墓发鑪煎链成铅铅内又分出银及蜜陀僧照例每链铅百斤收正课二十斤撤散三斤每银一两收正课银一钱五分撤散三分蜜陀僧每百斤收正课二十斤撤散三斤准其开采○十年题准广东韶州府英徳县洪磜山铜矿应行试采○十一年题准四川开采沙沟紫古哵铜厰长宁铅厰内煎获银委官煎验分晰银铜铅计算有亏商本仍以二八收课竢将来矿砂旺盛仍照四六收课○又题准福建尤溪县铁鑪户岁纳课银十有四两三钱有竒今勘明鑪戸资本消耗山场柴炭皆尽无人承顶所升课银准其豁除○又奏准广西铜厰开采年久礲路深远采取维艰原与从前情形不同工费实属浩繁若照原定二八收课每余铜百斤给价八两三钱及九两二钱之数收买实在不敷商本准以十有三两之价作为定价收买竢将来矿厰旺盛铜铅充裕之日据实覈减题报将余铜收买一半其一半给商自行售卖○又题准贵州水城所属法都地方产有铅矿照猓木底厰之例准其开采○又奏准广东开采铜铅矿厰每铅百斤除徴收课铅公费外余铅七十斤以三十五斤交官给价收买其余三十五斤聼商自行售卖以济各商工本○又题准贵州思州府属之枫香黑铅矿厰矿砂淡薄准其封闭○又题准封闭广东增城县大竹坋井底铅矿○十二年题准开采贵州威宁州属大化里新寨地方银铅矿砂每出铅百斤收课二十斤余铅归官收买每百斤给价银一两五钱○又题准贵州绥阳县月亮岩坪铅厰衰微准其封闭○又题准贵州思南府属之天星扒泥洞出产白铅矿砂并无干碍民间田园庐墓悉照济川厰之例开采○又奏准云南禄劝州接壤之多那厰复行开采照汤丹厰例收课每余铜百斤给银六两即作汤丹厰子厰报销○又题准封闭广东英徳县洪磜山铜矿○十四年奏准开采粤西贺县所属百应山铜厰抽收课余之铜按年造报○又题准封闭贵州大化新寨地方矿厰○又题准封闭广西恭城县猪头岭铅矿○十五年题准封闭普安州属罗朋铅厰○又题准封闭贵州天星扒铅厰○又奏准浙江处州府属之云和松阳遂昌青田温州府属之永嘉平阳以及附近平邑淘洗之泰顺等县向有产铁砂坑今覆明坑户十有五鑪户五十有九坑课酌分三则上则徴银一两六钱中则一两二钱下则八钱鑪饷酌分二则上则徴银六钱下则三钱岁徴银共五十八两令地方官造入奏销册报部至洗铁溪河易于淤塞每坑岁缴银四钱以为疏濬之用又每铁百斤输银一厘以供给票纸张之费○十六年题准贵州水城通判所属之猓木底铅厰年来矿砂已微应准封闭其附近之茨冲地方产铅甚旺应移于该处开采照例二八收课每百斤以一两五钱变价解库○又议准贵州威宁州属勺彔地方产有铜矿应准开采一九收课余铜每百斤给价银八两官为收买以供鼓铸之用办事人役月支银十两五钱于所收课铜内变价按名给发○十七年题准广西贺县所属之百应山出砂微薄应准封闭○又题准四川威远县属之大山岭铁鑪沟二处准其开采每十斤收课二斤每斤变价银二分○又覆准浙江永嘉平阳坑鑪等戸及泰顺鑪戸因产铁无多不能徴输上中课饷准照原定下则徴收其云邑课饷科则仍照原报徴收至永嘉平阳二县淘沙坑户与河道无渉免其输纳其松阳遂昌各坑户应徴课银及濬河银每年于奏销课饷册内分晰造报○又题准湖南郴州所属之东冲柿竹园试采锡砂甚旺应令该州州判专司其事照例开采每链锡百斤收课二十斤撒散四斤余锡尽数收买同正课撒散一并解交省局以备鼓铸○又题准四川荣经县之吕家沟出产铜砂矿苖旺盛见可开采每净铜百斤照例收课二十斤耗四斤八两余铜半给商卖半归官买每百斤照依商本给价银九两八钱○又题准广西思恩县干峝山黑铅矿自乾隆十二年十一月至十六年正月开采已有成效每百斤收课二十斤撒散三斤近又产白铅矿更加旺盛照例收课撒散至本省鼓铸需用白铅若仅资课铅仍属无多应将商人所得余铅以一半归官收买同课铅随时解司以供鼓铸一半聼商自卖归本○十八年题准四川天全州属之大川厰铜矿准其开采每铜百斤照例收课二十斤耗四斤八两余铜半归官买以供鼓铸○又议准川省冕宁县沙鸡铅厰准照铜厰之例书一收课每净铅百斤收正课二十斤收耗铅四斤八两余铅尽归官买每百斤给银一两六钱○又题准云南禄劝等州县既出黑铅应准其开采每百斤收课二十斤以十斤变价充饷五斤变价解司充公五斤为管厰官役养廉工食其收买价直多宝发咱妥妥等三厰每百斤给银一两八钱金鸡厰一两六钱二分
　　一水银硃砂雄黄矿课旧例贵州额徴开州用砂厰水银千二百六十九斤遇闰加一百三十三斤有竒婺川县婺川厰徴水银一百六十九斤有竒均照时价变卖贮库造册报部○康熈元年定贵省开州斗甫厰徴水银九十五斤遇闰加十斤各有竒又普安县桥厰招民开采徴水银三百三十三斤○七年题准贵省开州斗甫婺川普安四厰连闰徴收水银变价拨充本省兵饷○九年覆准贵州黔西州属新开黄土坎厰徴水银百斤○三十八年覆准开州用砂斗甫二厰山頽砂尽改于修文县红白岩地方开采办课○雍正元年覆准贵州普安县滥水桥水银厰委修文普安二县恊同管理其修文县属水银厰年久砂淡额课银六百五十余两丁逃难办将普安县报解水银价银一百六十两移解修文额课○又覆准贵州版厰水银额课八十两七钱在滥水厰徴收盈余银内抵补其版厰原额即行豁除○五年覆准贵州滥水厰水银税羡银自本年五月起尽数报部充饷○八年题准贵州大定府属开采硃砂雄黄二厰均照例二八收课○又题准广西恩城土州开采硃砂矿厰照例收课○又题准广西南宁府属果化土州产有雄黄准其开采○乾隆二年覆准广西恩城土州硃砂矿厰见今止有一二礲口其余丝毫无获准其封闭○五年题准广西南宁府属果化土州雄黄矿厰开采年久礲深矿竭准其封闭○十二年覆准广西鎭安府属天宝县孟村渌因矿厰被水难以煎熬移于天宝县属之那坡山开采






　　钦定大清防典则例卷四十九
<史部,政书类,通制之属,钦定大清会典则例>
　　钦定四库全书
　　钦定大清会典则例卷五十
　　戸部
　　杂赋下
　　一鱼课江苏安徽额徴鱼课银七十五两八钱四分有竒【按旧典有江苏等属鱼课银千四百七十五两三钱三分又江宁六合丹徒三处时鱼折银并鱼坞租水面冬纲共银五百八十八两四钱七分有竒外遇闰加银十有八两二钱八分有竒其淮防防鱼税尽收尽解安徽等属鱼课银六千九百十有三两二钱三分有竒钱一万二千七十五文外遇闰加银三百五十一两八钱一分有竒钱七百五十八文今皆裁汇入杂赋项下】○江西都昌县设杨林河泊所徳化县设鹤问寨河泊所额徴鱼课银五千二十二两八钱有竒○福建额徴鱼课银八千四百六两七钱有竒【旧设晋江河泊所今裁】○浙江额徴鱼课银二千三百九十九两六钱有竒○湖北额徴鱼课银二千八百八十五两九钱有竒○湖南额徴鱼课银二千五十七两有竒遇闰加银一百五两【旧设碛矶湖黄江湖湋源湖华家湖沌河蒲泽桑台湖长江局樟松湖安乡湖鱼苗洋楮塘湖九潭湖共河泊所十有三今皆裁】○广东南海县设官窰河泊所番禺县设湴湖河泊所澄海县设东垄河泊所额徴鱼课银三千六百四十两五钱有竒【旧有新安吉安驼河三河泊所今皆裁】○乾隆元年
　　谕将广东加增鱼税归善县千余两海丰县四千余两惠来县五百两潮阳县七百两悉予豁除又广肇埠租一项亦着免徴钦此○六年题准直隶任邱大陆泽水泊地亩因疏濬沣河以致泊水浅狭不产鱼息鱼船改业每年应交鱼税银准其豁除
　　一田房税契顺治四年覆准凡买田地房屋必用契尾每两输银三分○康熈十六年题准增江南浙江湖广各府契税【每年苏松常鎭四府大县六百两小县二百两安徽等十府州分别州县大小自五百两至百两不等扬州府照赋役全书额徴淮安徐州府属及寳应霍山宿迁临淮五河怀远定远临璧虹九州县均无定额尽收尽解　杭嘉湖宁绍金严七府大县三百两中县二百两小县百两台衢温处四府仍照见徴造报　湖北大县百五十两中县百两小县五十两僻小州县十两】○十七年题准增山东等省田房契税【大县百八十两至二百四十两中县百二十两小县六十五两至三十五两】○二十年题准增浙江台衢温处四府契税【大县百两中县六十两小县三十两】○二十一年题准增江西萍龙永泸上定六县契税○四十三年覆准田房税银用司颁契尾立簿颁发令州县登塡将徴收实数按季造册报部察覈○雍正四年覆准凡典当田土均用布政使司契尾该地方印契过户一应盈余税银尽收尽解○七年题准广东文武闱乡试所需各项经费除照例动拨正项外尚有不敷之数向在各州县业戸买产每两例徴契税银三分之外又徴一分充用每年约徴银二千五百余两自雍正七年起准为科场经费造入奏销册内同正额一例报销○十二年奏准广东田房二项溢额税羡自雍正七年至雍正十一年岁终存银二十万两有竒报明戸部以备酌拨嗣后递年造册报部○乾隆元年覆准民间置买田地房产投税仍照旧例行使契尾由布政使司编给各属黏连民契之后钤印给发每奏销时将用过契尾数目申报藩司考覈○十二年奏准民间置买田房产业令布政使司多颁契尾编刻字号于骑缝处钤盖印信仍发各州县竢民间投税之时填注业戸姓名契价契银数目一存州县备案一同季册申送布政使司察覈如有不请黏契尾者经人首报即照漏税之例治罪○十四年议准嗣后布政使司颁发给民契尾格式编列号数前半幅照常细书业戸等姓名买卖田房数目价银税银若干后半幅于空白处豫钤司印将契价契银数目大字填冩钤印之处令业戸防明当面骑字截开前幅给业戸收执后幅同季册彚送藩司察覈其从前州县布政使司备察契尾应行停止
　　一牙帖商行当铺税直隶税银三万二千一百五十八两八钱有竒【内当税银万四千六百十两热河牙税银五千二百七十两五钱各行牙帖银万二千二百七十八两三钱各有竒】
　　盛京三千八百六十一两二钱有竒【内铺戸行户税银千三百六十两七钱有竒经纪税银二千五百两五钱有竒】山东万三千二百四十七两七钱二分三厘有竒【内当税银六千七百五十五两牙帖银六千四百九十二两七钱二分三厘有竒】山西三万五千六百四十七两七钱有竒【内当税银二万六千五百六十两牙帖银九千八十七两七钱有竒】河南七千三百五十三两八钱有竒【内当税银五千一百七十五两牙帖银二千一百七十八两八钱有竒】江苏二万八百六两八分有竒【内当税银九千六百七十五两入钱四分牙帖银万一千一百三十两二钱四分有竒】安徽万一千七百四十五两七钱五分有竒【内当税银三千七百十有四两九钱九分有竒牙帖银八千三十两七钱六分有竒】江西五千七百十有八两【内当税银六百七十五两牙帖银五千四十三两】福建七千一百二十两五钱五分有竒【内当税银四千四百两牙帖银二千七百二十两五钱五分有竒】浙江九千五百五十八两【内当税银五千三十两牙帖银四千五百二十八两】湖北五千三百六十两六钱三分四厘有竒【内当税银二千五百八十五两牙帖银二千七百七十五两六钱三分四厘有竒】湖南千二百八十五两二钱一分六厘有竒【内当税银二百五十两牙帖银千三十五两二钱一分六厘有竒】陜西八千五百二十五两二钱五分有竒【内当税银六千八百六十两牙帖银千六百六十五两二钱五分有竒】甘肃八千四百七十七两二钱二分有竒【内当税银七千七百十有七两五钱六分有竒牙帖银七百五十九两六钱六分有竒】四川各行牙帖当税共银千一百七十两二钱广东万八千四百二十一两七钱七分有竒【内当税银五百七十五两牙帖银万七千八百四十六两七钱七分有竒】广西当税银一百六十五两云南当税银一千六十两贵州各行牙帖银五百十有四两五分有竒○康熈三年题准当铺每年纳银五两大宛二县大行店铺照当税例每年徴银五两○十五年覆准
　　京城上等行铺每年徴税银五两中等行铺每年徴税银二两五钱○雍正六年题准直省各属典当均令布政使司钤印颁帖交各州县转给输税如有新开典当报司给帖于开设时增税无力停开者即交帖免输○十一年覆准闽省领帖五糓牙行仍照定例按帖输税
　　一落地牛马猪羊等项杂课直隶杂税银二万六千九百十有九两六钱有竒【内牛驴税银五千九百九十八两三钱花布银一百三十一两九钱烧缸银六百十有一两七钱海税银七千八百三十五两一钱河利银五百三十一两四钱有竒□麻银八两七钱榛栗三十六石内解光禄寺八石余解部转交内务府丁字沽税银二千五百七十二两杂货税银九千二百三十两五钱各有竒】
　　盛京三百六十二两一钱六分山东三万三千一百六十两二钱三分二厘有竒【内牛驴等税银二千五百八十七两四钱三分六厘有竒船筏等税银万五千四百三十四两二钱六分一厘有竒落地杂税银万五千一百三十八两五钱三分五厘有竒】山西三万八千七百六十六两四钱【内溢额商税银三万八千二百七十七两八钱木筏税银三百六十二两杀虎堡马税银一百二十六两六钱各有竒】河南二万四千六十五两七钱【内老税银三千五百九两九钱活税银四千四十六两五钱新增税银万六千五百九两三钱各有竒】江苏二万四千二百五十二两三钱九分有竒【内杂项税银千有六两六钱六分有竒牛驴等税银三千四十九两六钱一分商税银二万一百九十六两一钱二分各有竒】安徽五千五百六十三两九钱一分有竒【内杂项银二千九百八十六两三钱九分牛驴猪羊等税银二千五百七十七两五钱各有竒】江西九万一千六十九两一钱二分有竒【杂办商贾课钞等税银九万七百五十九两五钱三分有竒牛税银三百九两五钱九分有竒】福建商杂货税八千四十四两九钱六分有竒浙江三千九百七十四两八钱七分八厘有竒【内牛税银五百二十三两九钱五分三厘杂税银三千二十九两九钱六分五厘有竒马税银四百二十两九钱六分有竒】湖北三万八千六十五两一钱一分九厘有竒【内武昌船料银三万三千两汉阳船税银八十九两五钱五分商税银四千四百十有五两三钱三分九厘各有竒牛驴马税银五百六十两二钱三分】湖南万五千五百二两五钱五分七厘有竒【内布税银万一千四百十有八两一钱二分商税银三千九百三十五两六钱七分一厘牛驴马税银一百四十八两七钱六分六厘各有竒】陜西二万六千九百五十两八钱九分五厘有竒【内课程银六百二两三钱七分二厘药材折价银五十两八钱一分三厘各府商筏税银万六千九百九十四两六钱九分三厘畜税银九千七百三十八两一钱各有竒驻防徴收畜税银五十七两七钱六分磨课银九十四两七钱五分七厘有竒矾税银二两四钱】甘肃万四千二百五十七两二钱五分有竒【内课程银千有三十八两八钱年例盘费脚价银二十二两四钱六分有竒匹价银七百六十两二钱五分商税银四千九百八十八两一钱六分牛驴猪羊等税银三千七百三十两二钱六分磨课银三千五百三十两五钱七分店租银一百三十两二钱七分各有竒褐毯杂税银四十八两四钱八分烟税银八两】四川十有九万一千二百九十五两一钱六分有竒【内黄蜡折价银十有四两六钱四分草耔粮银一百二十三两八分秋粮银七百二十九两六钱九分水碾磨课银千一百十有四两六钱一分杂货税银十有八万九千二百四十八两三钱四分各有竒油井银六十四两八钱】广东十有二万四百十有七两三钱九分五厘有竒【内落地杂税银十有一万九千二百两六钱四分五厘有竒鑪饷银千二百十有六两七钱五分】广西杂税小税银二万九百七十九两六钱有竒云南十有五万一千一百六十七两五钱六分有竒【内花斑竹田钱地讲戸口等银五千五百三十二两四钱一分商税酒税等项课程银五万五千二十六两七钱九分民办站银八百四十七两二钱三分纸筋银三两六钱子花银二百三十四两四钱一分厰课银八万九千五百二十三两一钱二分各有竒】贵州二万一千四百有八两三钱九分有竒【内杂税银二万三百二十五两九钱八分水银变价银一百六十六两五钱婺川县盐税银九百十有五两九钱一分遇闰加增银七十六两三钱二分各有竒】○顺治元年定凡贸易牲畜按价直每两纳银三分○康熈三十二年题准江南邳州每年额税银六百十有一两二钱近来商贾流散阙额将阙额银豁除嗣后尽收尽解○四十八年题准四川成都府卭州所属州县新立水碾水磨二十二座课银五两三钱三分于四十九年起徴○五十一年覆准坐粮防衙门督理通州张家湾等处落地税务今绕道避税者多于黄村地方设夫役稽察商贾货物照例徴税○雍正三年覆准云南府额徴商税四千三百三十五两四钱有竒曲靖府额徴商税千五百两六钱有竒大理府额徴商税五百六十三两五钱有竒楚雄府额徴商税三百四十三两五钱有竒元江府额徴商税千一百两额外余剰银除存留养亷外共归正项银五千九百两又廵抚衙门旧有各府税规银八千九百两除赏兵等费外归正项银六千一百两共归正项银万二千两解交司库拨饷○五年题准滇省云南大理楚雄曲靖元江永昌等六府商税又安宁昆明等四十七府州县防土税自雍正六年为始解司充饷○又覆准州县徴收税课凡系巨乡大堡载在志内各集各行每年实在收数若干尽行报出造册送部○六年奏准天津大沽口贩卖杂粮商船饬令天津县察明取结一例给与照票其海口税务即交与知县管理并令大沽营游击验票放行将每季所放之船造册报部所给照票或有破烂令船戸呈请更换其宝坻北塘海口大小商渔船一应挂号给票使费亦令严行禁革交与该县给发照票按额徴税尽收尽解○七年覆准甘肃各府税务令经歴大使等官经收伊等轻视功名难免侵隐应将经歴经收之宁夏凉州平凉庆阳等四府税课大使经收之巩昌一府税务均改归知府管理即令该管道员就近稽察其河州州判吏目经收之税务亦改归知州管理令知府稽察所收银造入奏销册报部○又覆准甘肃靖远县之锁桥中卫县之闇门各设税口令靖远同知中卫知县就便稽察徴收按季造报○八年题准云南开化府属马白地方与交趾都竜银铜各厰接壤商贩往来设立收税所一处令同知管理竢一年后将所收实数作为定额其都竜厰需用底母照收买余盐之例官收存贮聼商领买廵察人役工食于公项银内动给○十年题准贵州婺川县濯水地方设立税口徴收盐税每年定额九百十有五两九钱一分六厘遇闰加增银七十六两三钱二分六厘如有赢余尽数报解倘徴不足数据实开报所有书役工食等费银百有二两六钱七分七厘准其照数动支○十一年题准陜西潼关咸阳凤翔等处商筏畜马等税委官监收一年共收过正余银四万三千八百八十六两一钱有竒自雍正十年为始统以定则正税报解仍于年终将一年收遇实数并有无增减之处先行据实造册报部以便于次年奏销案内覈对至各属所收落地税银数亦令年终一并于杂税案内造册题报○乾隆元年奏准甘肃商畜二税徴收不一轻重各别应逐条刋刻木榜晓谕往来商贩以免滥收脱漏仍将刋刻各税款项细数造册送部○十二年
　　谕古北口斗税一项从前原系营员兑收今仍着营员管理所收税银除营中公用外余着抵充驿站工料之用其作何定额之处交总督会同提督定议具奏钦此嗣经议覆令再试收一年以所收之数作为定额○十五年覆准古北口提督题报古北口斗税一项原视口外年岁之丰歉节年徴收在二千两上下之数准其每年以二千两为定额如有赢余尽数报解管理收税弁兵量给钱文按年造报
　　一杂赋考成顺治二年差茶马御史一人辖陜西五茶马司○三年差满汉部员管理芦政○四年差满汉廵茶御史笔帖式通事各一人○七年令各省督抚遴委属官将沿江芦洲旧额新涨详察报官如有徇情隐漏督抚一并议处○八年覆准芦课改归州县徴收彚解司库报部○九年覆准复差部员管理○又覆准每五年丈量一次止丈新涨新坍地增额开除如无坍涨不得重丈滋扰○十八年覆准各省芦课经徴州县卫所官未完不及一分者罚俸一年未完一分者降俸一级二分者降职一级皆戴罪督催完日开复三分者降职二级调用四分以上者革职督催司府官及直隶州知州都司未完不及一分者停其升转未完一分者罚俸一年二分者降俸一级三分者降职一级皆戴罪督催完日开复四分降职二级调用五分以上者革职如直隶州知州经徴本州芦地拖欠者照州县例处分廵抚未完一二分者罚俸一年三分者降俸一级四分者降俸二级五分者降职一级六分以上者降职二级调用署印各官未完一分者罚俸六月二分者罚俸九月三分者罚俸一年四五分者降职一级调用六七分者降职二级调用八分以上者革职署印不及一月者免议叅后限满不完者照年限例处分○康熈元年题准直省杂税照正赋例依限奏销违者照例叅处○二年题准茶九万箆作一分考覈欠不及半分者罚俸六月欠半分以上罚俸一年一分以上降一级二分以上降二级三分以上降四级调用四分以上革职溢额每分以上纪録一次至四分以上加一级五分以上加一级纪録一次○四年奉
　　防芦课停差部员令地方官徴收○又覆准裁陜西苑马各监○五年题准茶引不完者虽得茶不准议叙○七年定裁茶马御史归甘肃廵抚兼理○八年覆准复差部员管理芦政○十年覆准芦课停差部员仍令地方官徴收○十二年覆准芦课银未完大小各官或初叅或限满题叅者皆照淮徐等仓钱粮未完官员初叅及限满例叅处淮徐等仓钱粮初叅经徴州县官欠不及一分者停升督催欠一分者罚俸六月欠二分者罚俸一年欠三分者降俸一级欠四分者降俸二级欠五分者降职一级欠六分者降职二级欠七分者降职三级欠八分者降职四级以上皆令戴罪徴收停其升转完日开复欠九分十分者皆革职布政使知府直隶州知州欠不及一分者停升督催欠一分者罚俸三月欠二分者罚俸六月欠三分者罚俸一年欠四分者降俸一级欠五分者降俸二级欠六分者降职一级欠七分者降职二级欠八分者降职三级欠九分者降职四级以上皆令戴罪督催停其升转完日开复欠十分者革职廵抚欠不及一分者停升督催欠一分二分者罚俸三月欠三分者罚俸六月欠四分者罚俸一年欠五分者降俸一级欠六分者降俸二级欠七分者降职一级欠八分以上者降职二级以上皆令戴罪督催停其升转完日开复署印官欠一分二分者罚俸三月欠三分四分者罚俸六月欠五分六分者罚俸九月欠七分八分者罚俸一年欠九分十分者降一级调用欠不及一分并署印不及一月者免议又被叅后州县官限一年内全完如原欠不及一分一年内不全完者罚俸一年欠一分二分一年内不全完者降三级调用三分四分一年内不全完者降四级调用欠五分六分一年内不全完者降五级调用欠七分八分一年内不全完者革职布政使并管钱粮道员知府直隶州知州限年半全完如原欠不及一分限年内不全完者罚俸一年欠一分二分限年内不全完者降三级调用欠三分四分限年内不全完者降四级调用欠五分六分限年内不全完者降五级调用欠七分八分以上限年内不全完者革职廵抚限二年内全完如原欠不及一分二年内不全完者罚俸一年欠一分二分二年内不全完者降二级调用欠三分四分二年内不全完者降三级调用欠五分六分二年内不全完者降四级调用欠七分八分二年内不全完者降五级调用欠九分十分二年内不全完者革职其接徴接催官均以到任之日为始接徴州县官亦限一年接徴布政使道府直隶州知州限年半接催廵抚限二年催完如不完题叅之日照见在未完分数以初叅例处分至带徴积年拖欠钱粮之大小各官不与经徴官一例处分限二年内全完如二年内不全完均按定例照各职分处分○十四年题准茶马事宜每年八月造册彚报○十八年题准杂税钱粮均照正赋考成○二十年覆准闽安落地税令福州府同知徴收○二十三年议准丈量芦地令选委贤能正印官不许用佐贰官如有借称丈量需索累民者督抚指叅○二十九年覆准清理芦洲地亩停止差委道府等官均聼各该州县亲履清丈于部文到日为始限半年之内通行丈量明白造册具题○又覆准芦地五年一丈悉用印官亲行经理并从前积逋酌期带徴○三十六年差部员管理茶马事务○四十二年覆准山西所属雁门卧口二处税务令太原府知府徴收竢一年满时税银报部作为定额○四十四年
　　谕茶马事务停止差官着甘肃廵抚兼管钦此○五十一年覆准济宁州税库大使税务归知州徴收○雍正四年题准各省地方落地税银交与各该抚除每年徴收正额外果有赢余尽数报部○五年覆准滇省有税之曲靖等六府于雍正五年为始该抚别委能员监收按月尽收尽解一年后所余若干归正项充饷嗣后即照五年收税之数永为定额○又覆准胶州及莱阳县船税银自雍正四年为始照额起解仍委登莱青道监收○又覆准江西南康饶州抚州三府向系大使徴收货税改归各该府管理○又题准陜西甘肃所属之平凉庆阳宁夏凉州四府向系各府经歴徴收又巩昌一府系税库大使经收均改归知府管理河州向系吏目经收改归知州管理该管道府稽覈○八年题准四川开采红白黄青铜矿铅矿大厰于各府通判内小厰于各府经歴内选择贤能者管理一年期满造册交代别选能员接管如有侵那盗卖等即行题叅○又题准四川开采各处铜铅等矿厰务既多若不设立专员恐致漫无统率应于宁远府特设同知一人专管各厰税务如有民夷溷杂生事及出多报少情许其揭叅并于通厰路迳设汛安塘驻兵廵察各厰内委把总一人率兵弹压○又题准四川各处铅铜矿厰收买挽运以及鼓铸事务于省城各道中委一人总理○十二年
　　谕四川叙永防与永宁县同处一城从前防隶四川县属贵州是以两处均收税课今既改隶一省而仍两处徴收实为重复着将县税裁除只留防税其一切货物均照川省之例徴收钦此○十三年
　　谕江南江西湖广等省正供钱粮款内有芦课一项凡芦洲均系沿江沙滩坍涨靡常是以定例五年一丈量地方官勘新旧坍涨沙地据实报闻而不肖官吏往往借此纳贿行私已坍之地不得豁除正赋新涨之区反可脱漏升科此种情甚为民害嗣后届期丈量着该督抚于通省道员内选廉能夙著者率同该州县官履畆勘察凡有盈缩均按见在实数升除母使漏课亦毋使赔粮其不肖官吏或尚有借端需索等即指名叅处不得姑容徇庇自干咎戾钦此○乾隆二年题准云南曲靖府所收霑益南宁城内正税归拨州县徴收报解○三年题准广东开采铜矿设厰稽察势湏委员经理令该管道员统理防官兼辖佐杂专管严禁厰内一应匠役人等毋许滋事扰民仍于要隘附近鑪厰之地设兵防范委拨千把总驻劄管束廵缉偷采私运之其山场需用工丁甚多应一山设山总一人稽察每垅设垅长一人约束每工丁十人设甲长一人照管均于本地诚实良民内招募所需厰汛房屋木栅鑪座等项详加察勘毋致有碍官河官道及民间田园庐墓日用米粮各项令附近村民贩运贸易倘遇米粮价昻准赴产米地方买运接济其经管各官如遇离任即饬接印官接交清楚照例取具交代印结送部察覈○四年覆准芦洲田地五年一丈为期既乆奸猾豪强之徒或移邱换叚或匿册改名不免窦嗣后坍涨地亩一遇业戸具报该地方官随即亲诣勘明注册通详立案竢届五年清丈之期将册卷检交委勘道员按册稽察履勘明确照例升除○十三年覆准凡有坍塌洲地即令业戸报官勘明原业顷亩注册立案遇有淤涨亦即报官察明原坍之数拨补此外多余涨地不得槩行霸占如前未报坍者不准拨给至临江遥远之户果系报坍有案即将涨出余地秉公拨补若坍戸数多按其报坍先后以次照拨倘坍戸均已补足尚有余剰新淤官地许招无业穷民认垦官给印照按则升科仍令各属按数造报竢五年清丈时再行履勘造册送部以定升除至隔县坍涨如此属淤涨之地实系彼处坍涨之数上下对岸显有形迹可据者委官会同两邑地方官据实勘验秉公拨补不得偏袒所属致有舛错不公之如未经报坍在先及虽曾报坍遇有淤洲不报官覈拨私行霸占者审实除将淤洲入官外将该戸照盗耕官田律治罪如地方官不清丈明确以致坍少补多或坍多补少舛错不公者照官吏不用心从实检踏律分别议处○十六年覆准向例芦洲大丈届期之年均于十月举行而丈竣之期例内未经指定牧令等官辄多借故稽迟嗣后届大丈之年责令州县务遵定例于十月水涸后将坍涨清勘明确限岁内造册详报所委道员于开印日督同履丈定限四月内完竣移司彚送于六月内详题倘仍因循违限即行分别叅处至坍没地亩严饬州县逐一确察入册道员详细察覈倘州县草率道员察出掲叅如有扶同一并分别议处该督抚不即题叅部内按限察覈将该督抚一并叅处
　　一杂赋禁例顺治二年题准凡通接西番关隘处所拨官军廵守有夹带私茶出境者挐解治罪其番僧若有夹带奸人并私茶者沿涂官司检出茶货入官伴送夹带人送官治罪若该衙门官纵容私买茶货及私受餽送增改关文者聼廵按察究○又题准进贡番僧应赏食茶须给勘合拨发由茶仓所照数支放不许收买私茶○三年题准甘镇以茶易马各番许于开市处互市不得滥入邉内○又题准民间食用米麦皆停收税○四年议准严禁州县借落地税银名色及势宦土豪不肖有司设立津头牙店擅科私税○五年议准茶箆止供市马不许开销赏番○九年覆准地方将领廵缉不许倚托营兵旗人贩卖私茶○十年覆准茶商旧例大引附茶六十箆小引附茶六十七斤余今定每茶千斤槩准附茶一百四十斤如有夹带严察治罪○又题准凡镇弁发银市马察覈的确准令购买若有载茶易马者槩行禁止○康熈元年题准禁止有司私给税单收税○十二年覆准小民肩挑背负尺布斗米蔬果食物贸易者地方官不许徴税○十八年覆准产铜铅厰任民采取徴税银二分按季造报八分聼民发卖先尽地主报名开采地主无力许本州县民采取雇募邻近州县匠役如别州县越境采取及衙役搅扰皆照例治罪有坟墓处不许采取倘有不便督抚题明停止○二十六年议准自康熈十五年至十九年直隶各省加增田房盐当牙行等项税银通行各省免其徴收○又免徴湖广新增鐡茶商茶税银○二十八年题准江宁民间铺面岁输房号廊钞等银悉行豁免○四十一年覆准
　　京城内外煤牙悉行禁革其煤牙额税停止徴收○四十三年覆准嗣后茶止于陜境交界处盘察行人携带十斤以上者停其捜捕有驴防车载无官引者即系私茶照私盐律治罪失察官弁照例议处○四十四年覆准私茶十斤以下向停其捜捕恐奸民计图免课分带零运仍照旧缉挐处分○四十五年议准嗣后一应牙行照五年编审之例清察更换新帖如有顶冐朋充巧立名色霸开总行逼勒商人不许别投拖欠客本乆占累行者严挐究治○四十八年覆准奸民希图射利揑称牙行于良民买卖之际溷行索诈者令顺天府尹通判大宛二县五城兵马司严行察挐照例从重治罪○五十二年
　　谕据四川提督奏称蜀省一碗水地方聚众万余人开矿差官力行驱逐等语此偷开矿厰之徒皆系无室可居无田可耕贫民每日所得锱铢以为飬生之计若尽行禁止则伊等何以为生该地方文武官弁作何设法使穷民获有微利养赡生活但不得聚众生事妄行不法大学士会同九卿议奏钦此遵
　　防议准凡各省所有之矿夲处无业贫民私行采取者各该地方官询明姓名注册令其开采仍不时稽察毋致生事其外省之人不许开采并严禁夲处豪强富戸设厰如有此等情该管文武官弁隐匿不严行察挐照溺职例革职该督抚将军提镇徇庇不行掲叅照徇庇例降三级调用○五十五年议准免
　　京城下等行铺税银○雍正三年覆准黄河以东兰巩平庆四府秦阶二州茶政令湖广督抚严饬产茶各州县凡商茶照引运茶先行申报本省咨明豫抚转饬经过地方察验令陜州验引移送出关外守取回文备案如该州借名勒索该抚即行题叅治罪如商人离引行茶及夹带余茶并将旧引影射者该抚即行挐问○又题准嗣后奉天买卖人出威远堡法库口至吉林黑龙江等处贸易领取车票系民即在府尹衙门具呈察验给票旗人仍照旧例在
　　盛京兵部给票倘官兵胥役等有通同勒索等即题叅从重治罪○四年覆准陜省茶改令产茶地方官给发船票照依该商引目茶数逐一开明不得别给印票其应行盘察之处照依引目及正茶附茶斤两盘察验放不得勒索留难如于部引之外有搭行印票及附茶不依所定斤数多带私茶者察挐照私盐律治罪如察验官故纵失察照例处分如地僻引多致茶壅滞不能行销该商具呈该司详报甘抚行令往别司分通融发卖办课○七年题准州县徴收税银凡穷乡僻社些小生理无关课税者永行革除○八年题准广西柳州府旧有牛纲客人入猺獞之地贩买纳牛税银四十一两二钱停止徴解○九年
　　谕向来各处落地税银定例报出税银八百两者准加一级多者以次计算年来地方官员皆知守法奉公凡有税课皆随收随报不敢侵隐其报出之数每倍于旧额只恐将来不免冀幸功名之人希图优叙以致恣意苛索扰累小民且落地税银非正项钱粮有一定之数可比侵蚀隐匿者固当加以处分而争多鬭胜者亦当予以处分其作何定议并如何议叙加级处分之处吏部户部悉心妥议具奏钦此遵
　　防议准各省落地税银如徴收正额之外捜求需索以致赢余之数几倍于正额者其税契银如有将民间从前置买产业苛索扰累多收契羡者该督一并指名题叅照例议处至正额外并无苛索扰累实有赢余报出八百两者仍照定例准其加一级千六百两者加二级二千四百两者加三级如此外虽再有赢余亦不得过加三级仍令各督抚将并无苛索扰累之处于疏内声明到日准其议叙○又题准广东曲江惠来阳春等三县有额无徴税课等银共七百八十四两有竒准其永远豁免○十年
　　谕朕闻西宁北川口外白塔地方出产石煤系附近汉土番回民人采取贩卖以为生理每防纳税钱三十文于西宁委管之员收解充饷约计每年收银一千九百余两近因西陲用兵之际西宁移驻兵弁较前为多率皆用煤以供炊防煤价渐至昻贵若仍照前例徴收税钱恐价直不能平减于兵民均有未便着将应徴税钱寛免该督抚转饬有司实心稽察倘胥吏人等有照例私收或借端需索者务令察出从重究治钦此○又奏准木鲁乌苏地方出产金砂附近穷番借以开采资生应聼其自行开采毋得招集多人生事○十一年
　　谕各省商牙杂税固有关国课亦所以便民是以各省额设牙帖皆由藩司颁发不许州县滥给所以杜增添之弊不使贻累于商民也近闻各省牙帖岁有加增即如各集场中有杂货小贩向来无借牙行者今槩给牙帖而市井奸牙遂恃为防符把持争夺抽分利息是集场多一牙户即商民多一苦累况牙帖纳税每嵗无多徒滋繁扰甚非平价通商之本意着直省督抚饬令各该藩司因地制冝着为定额报部存案不许有司任意加增嗣后止将额内各牙退帖顶补之处察明换给新帖再有新开集场应设牙行者酌定名数给发亦报部存案如此则贸易小民可永除牙戸苛索之弊钦此○十二年
　　谕朕闻东省泰山有碧霞灵应宫凡民人进香者皆在泰安州衙门输纳香税每名输银一钱四分通年约计万金若无力输纳者即不许登山入庙此例起自前明迄今未革朕思小民进香祷神应聼其意不得收取税银嗣后将香税一项永行蠲除如进香人民有愿输香钱者各随所愿不必计较多寡亦只许本山道人收存以资修葺祠庙山路等费不许官吏经手丝毫染指永着为例钦此○又
　　谕湖北太和山香税着照山东泰安州之例永行豁免
　　钦此○十三年十月
　　谕朕闻各省地方于关税杂税外更有落地税之名凡耰锄箕帚薪炭鱼虾蔬果之属其直无几必察明上税方许交易且贩自东市既已纳课货于西市又复重徴至于乡村僻逺之地有司耳目所不及或差胥役徴收或令牙行总缴其交官者甚微不过饱奸民猾吏之私橐而细民已重受其扰矣着通行内外各省凡市集落地税其在府州县城内人烟凑集贸易众多且官员易于稽察者照旧徴收但不许额外苛索亦不许重复徴收若在乡镇村落则全行禁革不许贪官汚吏假借名色巧取着该督抚将通省额徴税额分晰原额新增并原设税口例载货物应留应革款项造册题报其如何裁革禁约之处详细造册报部察覈钦此○又
　　谕民间活契典业者乃一时借贷银钱原不在买卖纳税之例嗣后聼其自便不必投契用印收取税银其地方官徴收税课多者亦停其议叙再在京两翼收税之处亦照此例行钦此○又题准直隶正定府属之挿箭岭倒马关及所属之上城鐡岭口既收货物牲畜之税而出入往来空身之人向例复收税钱着永行停止○乾隆元年
　　谕广东有埠租一项乃民间自收之微利前经察出凑修围基之费今围基既动公项修筑所有埠租一项免其徴收钦此○又覆准牙戸如各牙行式微无力贸易有情愿报官歇业者即令其开除报部不必竢顶补有人方准退帖违者照例处分○又覆准浙江嘉兴台州温州处州等府属之角里等处各口界址每年应徴商税等银永行禁革○二年题准滇省镇雄州系食川盐徴收过税准其裁革于盐课银内开除○又题准山东省鱼筏税银五百三十八两九钱一分有竒免其徴收○又题准湖南永州府带徴商税及常徳府报增余出盐钞昌平熟鐡等税武冈州报增余出门摊酒醋等税岳州府属之巴陵县报增余出渔税察明系属零星商贩及额外加增之项准全行禁革○又题准湖北安陆府所属之河家集等十六处襄阳府所属之双沟等十集郧阳府所属之安阳龙门江峪三处均系小村落向徴税银全行禁革○又题准平凉府属之白水镇布疋烟纸等税临洮府城褐税并属府之定羌驿内官营落地布麻褐等税悉行禁革○三年题准江苏等属落地税银分别裁留实在各属请裁银二千四百四十八两五钱有竒准予豁除○又题准直隶遵化州宝坻县及容城之白沟河等四集河西务等三处并抚宁之深河山海卫之海洋石门等处宣化府属之蔚州河间县之桑家林等处均系零星交易土产货物应徴税银均予裁革○又题准四川广元县每宰一猪徴银三分商贩活猪已经收税宰猪又徴事属重复应行裁革至经过防关在于本地粜卖之米粮既未载有一例徴收字様似属额外加徴嗣后免其徴税○四年
　　谕昔我
　　皇考惠爱商民恐州县牙行岁有加增于雍正十一年谕令各督抚饬令藩司因地制冝着为定额报部存案不许有司任意加增止许将额内各牙退帖顶补之处察明换给新帖再有新开集场应设牙行者酌定给帖报部不许滥增近闻江苏各属于额帖之外陆续增请者一县竟有数十张以至百余张不等此必州县官聼信吏胥播弄借新开集场准其增设之例或旧业而揑为新设或裁牙而溷请改充徒使贸易小民受其苛索莫可申诉江苏如此则各省亦必皆然该部即通行各省督抚转饬布政使司出示晓谕该地方若有新开集场应设牙行者该印官详确察明取具印结由府州覈实详司给发牙帖如非新开集场朦溷请增者即行题叅从重议处钦此○五年
　　谕近闻外省衙门胥吏多有更名揑姓兼充牙行者此軰倚势作奸垄断取利其为市廛之蠧尤非寻常顶冐把持者可比嗣后作何定例严禁及地方官失于稽察作何处分之处该部定议具奏钦此遵
　　防议准嗣后胥役见在更名揑姓兼充牙行者令地方官严察确实即行追帖勒令歇业并将胥役充补牙行之弊永行严禁倘不法胥役仍更名揑姓兼充牙行者照例杖一百徒三年如诓骗客货累商乆一经告发照例枷一月发附近充军若地方官奉行不力失于稽察罚俸一年有意徇纵者降二级调用如有受财故纵计赃从重以枉法论○七年覆准客商贩买米豆皆须投托牙行恐狡狯牙行有意把持高擡价直于中取利行令直省督抚转饬该地方有司通行出示严切晓谕商人既不得借货居竒行家更不得把持增价倘有居竒把持等弊即察明究治○九年题准嗣后地方官滥给牙帖者该管上司失于稽察将知府照廵绰官失于稽察例罚俸一年司道照不行详察例罚俸六月若该管上司知情不据实揭报题叅者照徇情例降二级调用牙行承充之时向本殷实厥后渐次式微致有拖欠客本者随时革换倘州县仍将销乏牙行不即革退及并非殷实之人出结申送照衿监充认牙行州县官奉行不力例分别失察徇纵议处如有枉法受赃等项按律处分并饬令地方官出示晓谕如有奸牙狡狯于发货之日不令客人与铺戸三面议价立定合同限帖届期同索者许客商赴官具控将该牙革退别募充当如铺戸过限不清有意侵吞客货者仍将铺戸严追地方官倘有阳奉隂违酿成积案者以玩视民瘼题叅○又题准安徽等十三府州属杂税项下牛驴花布烟油等项银或系有款无徴印官捐解或空有地名并无市集或重徴经行牙行或杂于铺家烟户实为扰累悉准予豁免○十一年奏准湖广衡州府设立卖铅牙行颁给印照官秤凡赴买者该牙依次发货如官买客贩并至先尽官后给客仍聼买卖人等当面议价该牙在旁眼同兑交银货以免争竞倘有把持欺压等事即行革究○又题准江苏碾饷阙额银出自碾米之户完解因土俗变易民间皆置木砻自做碾戸稍乏并无顶补之人以乾隆十一年为始准其槩予豁免○又覆准江苏额赋之外有城租阙额吏农班余米军饷碾饷阙额折糓无徴等项杂办共银六百二两六钱五分七厘均属有款无徴官民苦累准其照数豁除○十七年议准直省地方辽濶凡有种麻植靛烧炭烘茹开矿采捕等事无业穷民羣聚于深山大谷湖滨海之间务令该州县亲履其地勘明形势细察来歴绘图贴说造册申报督抚仍按季覆察该督抚嵗于四月十月内檄令廵道会同营弁稽察出结申报倘地方官及廵察官弁有纵容兵役滋扰累民者该上司即掲报督抚题叅○又议准凡产硝硫黄之地除见在官为开采者仍循例妥办毋许夹带透漏不时稽察外其乆经封禁之山泽及出产硝黄之地务严行申禁倘有顽民私自开采地方官不行严挐别经发觉即将该地方官严叅议处务令获犯治罪其不行掲报之各上司失于觉察之该督抚一并交部察议










　　钦定大清会典则例卷五十
　　钦定四库全书
　　钦定大清防典则例卷五十一
　　户部
　　俸饷上
　　一宗室俸禄亲王嵗给俸银万两世子六千两郡王五千两长子三千两贝勒二千五百两贝子千三百两镇国公七百两辅国公五百两一等镇国将军四百十两二等镇国将军三百八十五两三等镇国将军三百六十两一等辅国将军兼一云骑尉三百三十五两一等辅国将军三百十两二等辅国将军二百八十五两三等辅国将军二百六十两一等奉国将军兼一云骑尉二百三十五两一等奉国将军二百十两二等奉国将军一百八十五两三等奉国将军一百六十两奉恩将军兼一云骑尉一百三十五两奉恩将军一百有十两宗室云骑尉八十五两宗室云骑尉品级八十两以上每银一两给米一斛○顺治七年议准亲王岁给俸银万两禄米万二千斛郡王银四千两米八千斛贝勒银二千两米二千八百斛贝子银千两米千六百斛公银五百两米千二百斛○八年议准亲王俸银仍旧郡王嵗给银五千两贝勒三千两贝子二千两公千两以上每俸银二两给禄米三斛○九年议准给亲王世子俸银六千两郡王长子三千两○十年议准亲王等俸银仍旧贝勒嵗给银二千五百两贝子千三百两镇国公七百两辅国公五百两一等镇国将军四百十两以下各递减二十五两每俸银一两给禄米一斛
　　一公主以下及额驸俸禄固伦公主嵗给俸银四百两和硕公主三百两郡主二百五十两县主二百二十两郡君一百九十两县君一百六十两乡君一百三十两固伦公主额驸二百八十两和硕公主额驸二百五十五两郡主额驸二百三十两县主额驸一百八十两郡君额驸一百五十五两县君额驸一百三十两乡君额驸百有五两○顺治十年议准自固伦公主以下至县君每俸银一两给禄米一斛额驸亦如之
　　一世爵俸禄一等公七百两二等公六百八十五两三等公六百六十两一等侯兼一云骑尉六百三十五两一等侯六百十两二等侯五百八十五两三等侯五百六十两一等伯兼一云骑尉五百三十五两一等伯五百十两二等伯四百八十五两三等伯四百六十两一等子兼一云骑尉四百三十五两一等子四百十两二等子三百八十五两三等子三百六十两一等男兼一云骑尉三百三十五两一等男三百十两二等男二百八十五两三等男二百六十两一等轻车都尉兼一云骑尉二百三十五两一等轻车都尉二百十两二等轻车都尉一百八十五两三等轻车都尉一百六十两骑都尉兼一云骑尉一百三十五两骑都尉百有十两云骑尉八十五两恩骑尉四十五两闲散公二百五十五两闲散侯二百三十两伯品级官二百五两子品级官一百八十两男品级官一百五十五两轻车都尉品级官一百三十两骑都尉品级官百有五两云骑尉品级官八十两以上每银一两给禄米一斛○康熙七年题准外任旗员有革职休致仍畱世爵者该都统册送到部以到京日为始给与世爵俸禄○二十八年议准八旗世爵应得俸禄均由该都统造册送部然后支给汉世爵应得俸禄具呈本省廵抚移咨兵部覈明并无事故即于本省给发仍取地方官印结送部察覈○三十九年覆准汉世爵无职任者仍给半俸为绿旗武职者其世爵之俸或多于职任之俸准支世爵俸停支职任之俸若世爵之俸较少于职任之俸准支职任之俸停支世爵之俸○雍正十二年奏准八旗世爵休致病故及休致有俸者应罚俸银照旧扣抵○十三年奏准汉世爵奉
　　旨擢用京营外省及选用侍卫者均食全俸其发标
　　効力未经授职及自愿効力非
　　命往者均给半俸实授始支全俸其奉
　　旨令其囘籍及不能供职回籍并未及嵗承袭在家闲住者均停给俸○乾隆二年议准八旗世爵授为外省文职如世爵之俸浮于外俸令于任所支领外任之俸所余世爵俸银并世爵禄米均畱京支领若世爵之俸与外俸相等并外俸浮于世爵之俸者俸银均在任所支领其世爵禄米仍准畱京○三年议准八旗世爵二十嵗以下者于各该旗官学敎习清汉文繙译竢学习三年后该旗都统考列等第引
　　见如有赋性愚鲁习于便安者发囘本旗仍照年幼袭爵例只给半俸令其効力行走如行走勤谨三年无过者奏
　　闻准给全俸其在学三年赋性聪明因年未及十八
　　歳未便请
　　旨考试录用者仍畱学读书竢年满二十岁请旨考试○四年奏准八旗世爵授外省武职者其世爵俸禄照补授外省文官之例畱京支领俾得养赡家口○六年议准世袭佐领兼世爵者年至十六嵗应领全俸之时除世爵全俸少于佐领全俸者令食佐领全俸外如世爵半俸较多于佐领全俸者虽至十六嵗仍令其食世爵半俸若世爵半俸与佐领全俸相等或半俸较少于佐领之全俸者令其食佐领全俸均竢至十八嵗再领世爵全俸○十三年覆准兼世爵之外任旗员遇丁忧回旗若别经差委见在行走者仍支世爵全俸如闲居守制别无职任者均给世爵半俸○又覆凖八旗世爵补授外任所有余俸仍照例畱京其不兼世爵之外任旗员停其俸禄畱京如有未完欠项统于任所应得俸银内按数扣除报部若该员有在京子弟亲族情愿代扣者准按限代扣完结
　　一在京文武各官俸禄正从一品银一百八十两米一百八十斛正从二品银一百五十五两米一百五十五斛正从三品银一百三十两米一百三十斛正从四品银百有五两米百有五斛正从五品银八十两米八十斛正从六品银六十两米六十斛正从七品银四十五两米四十五斛正从八品银四十两米四十斛正九品银三十三两一钱一分四厘米三十三斛一斗一升四合从九品银三十一两五钱二分米三十一斛五斗二升未入流俸银禄米与从九品同○顺治元年定一二品汉官嵗给柴薪银一百四十四两三品一百二十四两四品七十二两五六品四十八两七品三十六两八品二十四两九品十有二两在俸银之外○五年定各衙门未入流笔帖式月给银二两○七年奏准内府官不支俸银月支米二斛○十年定旗员每俸银一两给米一斛汉官不拘品级嵗支米十有二石○十三年议准文武官俸禄不论满汉一例照品支给裁汉官柴薪银○康熙十年议准在京汉官俸禄各该衙门总领分给凡新除升转各官遇领俸时吏部兵部咨送到者准给过期者不准补给○二十三年覆准在京王以下八旗文武各官俸禄每年于春秋二季覈实人数于未给之前先行题请如有罚俸降级者凭各衙门文移临时裁扣○四十七年题准廵捕营官弁由民籍武职补授者准支给俸薪由旗员补授者不必支给○雍正三年
　　谕朕体防臣工时深轸念每思经理区画以赡其俯仰之资旧例在京汉官每年俸米皆支给十二石即可粗足见今汉官携带家口者多若俸米仍照旧数食用或有不敷居官者难免内顾之忧嗣后在京大小汉官着照俸银数目给与俸米俾禄糈所颁足供养赡钦此○五年议准桞村牐官嵗支俸银俸米向在宛平县地丁项下支领今既隶奉宸苑应入京俸册每春秋二季奉宸苑造册过部领俸时再具印领支给○六年
　　谕吏户兵刑工五部堂官内除差往外省署印外俸银俸米着加倍给与其署理之堂官亦照此赏给若遇罚俸案件将朕分外赏给之俸不必入议钦此○八年题准考取中书未补授者照满贴写中书例给与俸银禄米○十年覆准八旗副防军校副骁骑校每月食饷银五两如遇闰月转比防军校骁骑校六十两俸银多得五两嗣后防军校骁骑校不必支俸每月支银五两○十一年覆准在京汉官俸禄令各衙门将应领银米数目于领俸前一月造册二本咨送吏部稽俸厅稽察有升迁降罚事故应行増除于原册内注明用印一本存案一本送部给发廵捕三营官弁俸禄先期造册咨送兵部覈转至领俸之期自二月八月初一日起至初七日止遇有除授升迁准其一例关领过初七日不准补支○十二年题准八旗内府及王公府属佐领与旗下佐领均系四品而支俸则百有十两殊不画一应照八旗佐领例每年均支银百有五两俸米一例闗支○又题准汉世爵送部引
</div>
    <div class="pagination">
<a href="钦定大清会典则例_page49.html">上一页</a><span>...</span><a href="钦定大清会典则例_page45.html">45</a><a href="钦定大清会典则例_page46.html">46</a><a href="钦定大清会典则例_page47.html">47</a><a href="钦定大清会典则例_page48.html">48</a><a href="钦定大清会典则例_page49.html">49</a><span class="current-page">50</span><a href="钦定大清会典则例_page51.html">51</a><a href="钦定大清会典则例_page52.html">52</a><a href="钦定大清会典则例_page53.html">53</a><a href="钦定大清会典则例_page54.html">54</a><a href="钦定大清会典则例_page55.html">55</a><span>...</span><a href="钦定大清会典则例_page51.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
