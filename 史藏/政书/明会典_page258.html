<!DOCTYPE html>
<html>
<head>
    <meta charset="UTF-8">
    <title>明会典 - 第 258 页/共 281 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明会典 - 第 258 页/共 281 页</h1>
    <div class="content">
　　明会典卷一百六十二
　　钦定四库全书
　　明会典卷一百六十三
　　工部十七
　　抽分
　　客商兴贩竹木等项抽分各有分数以防过取今备载于后
　　诸司职掌
　　凡龙江大胜港俱设立抽分竹木局如遇客商兴贩竹木柴炭等项照例抽分及令军衞自设场分收贮柴薪按月给与禁军孤老等烧用竹木等物堆垜在场今各局按旬奏申知数目有用度以凭计料拣定数目度量关塡勘合支拨如是营造数多抽分不敷定夺奏闻给价收买或差人砍办
　　三分取一
　　芦柴　　　　　　　茅草
　　稻草　　　　　　　茭苗草
　　蔂草
　　三十分取二
　　杉木　　　　　　　软篾
　　棕毛　　　　　　　黄藤
　　白藤
　　十分取二
　　松木　　　　　　　松板
　　杉篙　　　　　　　杉板
　　檀木　　　　　　　黄杨
　　梨木　　　　　　　杂木
　　檐杯　　　　　　　锄头柄
　　竹扫箒　　　　　　茭苗苕箒
　　猫竹　　　　　　　水竹
　　杂竹　　　　　　　木炭
　　煤炭　　　　　　　竹交椅
　　筀竹　　　　　　　黄藤鞭杆
　　木柴　　　　　　　箭竹
　　事例
　　洪武十三年罢天下抽分竹木坊　永乐六年开设通州白河卢沟通积广积五抽分竹木局　十三年令照例抽分
　　三十分取六
　　松木　　　　　　　柏木
　　椵柴　　　　　　　椵木
　　长柴　　　　　　　把柴
　　杂木块柴　　　　　鞭杆
　　松木板　　　　　　煤炸
　　木炭　　　　　　　檀木
　　片柴　　　　　　　杉木板
　　猫竹　　　　　　　水竹
　　筀竹　　　　　　　杉木篙
　　车轴　　　　　　　车辋
　　车辐　　　　　　　杂竹
　　箭竹　　　　　　　黄藤鞭杆
　　杂木檐板　　　　　茭苗苕箒
　　竹扫箒　　　　　　芒苗苕箒
　　石竹篾　　　　　　梢柴
　　三十分取三
　　棕毛　　　　　　　蒿柴
　　荳稭　　　　　　　薥稭杆
　　三十分取二
　　石灰　　　　　　　石炭
　　杉木　　　　　　　砖瓦
　　黄藤　　　　　　　白藤
　　软竹篾　　　　　　黄杨木
　　三十分取一
　　茅草　　　　　　　稻草
　　蔂草　　　　　　　茭草
　　谷草　　　　　　　杂草
　　杂柴
　　三十分取五
　　芦苇
　　三十分取十五
　　芦苇柴
　　宣德九年令蔚州及美峪九宫口五福山龙门关等处山场除成材大木不许采取其小木及椽枋之类听人采取货卖经过抽分去处毎十根抽三根　正统元年设真定府抽分本府税课司带管木植三十分抽四分编号印记从滹沱河运至通州抽分竹木局交收　二年奏准大通关并广利闸遇有军民人等告拆船只相料明白无碍逐只放过闸口至本局河下照数拆抽不许私拆　天顺间设保定府抽分唐县委官一员前去倒马关会同抽分木植三十分抽六分本部差官卖银发唐县官库收贮听用　成化五年令京城九门并通州等处抽分局厰例不该抽之物不许擅取　六年令通州等五处抽分竹木局毎处差主事给事中御史各一员按季更换毎月初六日各造册与本局官同复命七年令毎处止差御史一员　又设杭州荆州太平
　　三处抽分毎歳本部差官三员凡竹木等物毎十分抽一分选中按季送清江衞河二提举司造船次等年终运至通州送器皿厰造器皿余卖银听用　十五年奏准南京龙江瓦屑埧二抽分竹木局抽收在场竹木等物毎年南京工部都察院各委官一员会同监督抽分官员查盘见数听候领用变卖造册奏缴局官考满事故交盘明白方许离任惜薪司柴薪供应大庖厨照旧用洁净杂木其余俱于所抽柴炭内支放或朽烂木植内定数折支各衙门造作该用物料具印信领状关领不许冒支多派　又令管庄仆佃人等占守水陆关隘抽分勒取财物挟制把持害人者都发边衞永远充军十七年设兰州抽分本州衞掌印官会同将河桥上
　　岸捉获木植毎十分抽二分过河桥捉获者尽数入官俱送本处官厰収贮公用　治四年奏准北新安磨石口厐村三厰于卢沟抽分局官二员内每季轮差一员管理
　　柴炭
　　国初供应柴炭悉于沿江芦洲并龙江瓦屑二场取用及永乐迁都于北则于白羊口黄花镇红螺山等处采办宣德间始设易州山厰专官总理景泰间移于平山又移于满城天顺初仍移于易州而派办运纳各有定例今具列于后
　　事例
　　正统初令各处纳到木柴内有檀榆柘桑栗木拣出按月具数奏报送兵仗局用　景泰间奏准应天等处歳办芦柴以十分爲率减免四分三分折钞三分本色折钞毎束二贯五百文钞一万贯又折收银二十二两五钱　天顺元年令易州一带山场系关隘人马经行去处不许采取柴炭　八年坐派易州厰柴炭四百三十余万　成化元年增至六百五十余万　二年又增至一千一百八十余万　三年又增至一千七百四十余万　又奏准本部南廊正阳关台基各厰官攒照依户部仓场事例经手柴炭务要支放尽絶有余仍交盘明白方许给由　四年奏准内府各衙门柴炭减省支用止照成化三年例采办　九年令于芦柴三分本色内以一半折银毎束二分俱送应天府官库收贮支用年终造册具奏其折纳木柴者毎百斤折银四分　治元年奏准沿江一带芦洲除钦赐钦拨并内外衙门旧额及先年军民人等开垦起科纳银曾经黄册造定者照依所拨纳粮数目定立界至给与明文管业其余有人曾告承佃而旧额洲场坍塌者即将新佃柴课依数辏补本处旧额见在或有新生别洲许令拨补附近坍塌不敷之数其灊山大湖等县不近大江原无芦洲而有柴额者准令毎束折银二分　三年令芦柴毎束连脚耗徴银四分　五年奏准九江安庆毎亩好芦地科银二分二厘稀芦地二分二厘池州好地三分五厘稀地二分五厘应天扬州太平镇江庐州和州等府州好地四分稀地二分七厘各处毎亩熟地三分五厘军屯熟地并滩田滩地各三分低洼熟地二分五厘荻草地二分草塌一分五厘草荡一分其起科纳粮者免徴柴课有愿徴粮不愿纳课者听　九年奏准今后各处造作派办务要照依原议从实估计不许多派惟烧琉璃纯用木柴黒窑砖瓦用木柴三分杂柴七分其工程已完者照例停免不必再行追扰毎年派去本厰数目但有过一千五百万之外本部照例另行斟酌奏请定夺
　　夫役
　　夫役旧有定例自永乐以后营造工大起拨供用渐多今营造之外又有柴夫以供内府之用亦具载之
　　诸司职掌
　　凡在京城垣河道毎歳应合修缮其用工数多须于农隙之时于近京免粮应天太平鎭江宁国广德等五府州预先定夺奏闻行移各府起取除役占等项照依钦定则例优免外其余人户毎四丁共辏一夫着令各备锹杵篮担委官部领定限十月初赴京计定工程分数做造满日放囘若有不当夫役及做工未满逃囘者并行治罪及各处起到仓脚夫俱发应天府收籍爲民遇有官差度量差拨着令轮流周而复始若差使数多做工日久照例毎名日给工钱五百文坊长减半以周养赡
　　优免二丁
　　水马驿夫　　　　　递运船水夫
　　会同馆夫　　　　　轮班人匠
　　在京见役皂　　　校尉力士
　　见任官员　　　　　廪膳生员训导
　　马船夫　　　　　　光禄司厨子
　　防送夫　　　　　　军户
　　铺兵
　　免一丁
　　凡年七十以上及废疾之人
　　事例
　　洪武元年定设法毎田一顷出丁夫一人　三年置直应天等十八府州及江西九江饶州南康三府均工夫图册毎歳农隙其夫赴京供役毎歳率用三十日遣归田多丁少者以佃人充夫其佃户出米一石资其费用非佃人而计亩出夫者其资费毎田一亩出米二升五合　二十六年令仓脚夫毎一坊长制牌一面以后各衙门差使奏过给牌取夫工完缴牌　永乐九年令天寿山工役病故者给棺送囘原籍与钞一百贯安免其户役一年沿途得病不曾上工故者亦送回与钞五十贯免户役半年　十一年令放囘军夫人匠沿途有病者所在官司医治
　　砍柴夫
　　事例
　　宣德四年设易州山厰起倩砍柴夫毎季二万五千八百五十五名四季共十万三千四百二十名
　　顺天府毎季一千七百三十二名
　　真定府三千二百九十六名
　　保定府二千四百九十二名
　　济南府三千八百三十名
　　兖州府八百八十名半
　　东昌府四百一十名
　　青州府一千七百七十名
　　太原府五千六百二十四名
　　平阳府二千七百一十一名半
　　泽州一千二百三十三名
</div>
    <div class="pagination">
<a href="明会典_page257.html">上一页</a><span>...</span><a href="明会典_page253.html">253</a><a href="明会典_page254.html">254</a><a href="明会典_page255.html">255</a><a href="明会典_page256.html">256</a><a href="明会典_page257.html">257</a><span class="current-page">258</span><a href="明会典_page259.html">259</a><a href="明会典_page260.html">260</a><a href="明会典_page261.html">261</a><a href="明会典_page262.html">262</a><a href="明会典_page263.html">263</a><span>...</span><a href="明会典_page259.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
