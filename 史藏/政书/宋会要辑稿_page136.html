<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 136 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 136 页/共 1125 页</h1>
    <div class="content"> 礼 宋会要辑稿 礼二一 (以下)岳渎诸庙 普世忠烈王庙 
      
普世忠烈王庙
【宋会要】
庙在河北路磁州昭德镇。唐李靖祠，石晋封灵显王，徽宗大观元年十一月改封。
 礼 宋会要辑稿 礼二一 (以下)岳渎诸庙 商王河亶甲庙 
      
商王河亶甲庙
庙在相州城西北还庆曲元亶甲冢，哲宗元佑六年诏立庙。
 礼 宋会要辑稿 礼二一 (以下)岳渎诸庙 周处庙 
      
周处庙
【宋会要】
      
真宗景德四年二月，知宜兴县李若谷以修文宣王庙盖林盖林：似当作「余材」。，葺庙县南长桥东，后邑人水旱疾疫祷之多应。大中祥符六年六月，帝闻其庙宇隘狭，命本州岛以官钱修葺。
 礼 宋会要辑稿 礼二一 (以下)岳渎诸庙 灵显王庙 
      
灵显王庙
【宋会要】
      
庙在东京管城县东仆射陂侧。是陂本后魏赐仆射李冲，唐末建庙，因陂为名，俗传李靖神也。后唐天成三年，册赠靖太保，晋加号灵显王。建隆元年，太祖临幸，因遣内侍葺祠宇，春秋二祀。太宗淳化元年七月，遣中使再修。至道三年五月，遣内侍送银香合。真宗景德元年，又遣供奉官钱昭厚增修。二年，又修后殿。四年，车驾朝陵，命入内都知石知颙致祭。祀汾阴毕，亲幸，登东北亭，观陂水，又阅碑刻所载不得详备，别命官作记。仁宗天圣二年，命郑州马至董役重修。庆历六年，端明殿学士李(洲)[淑]知郑州，表请完治，诏以县官绝户钱增葺，刻石记事。
 礼 宋会要辑稿 礼二一 (以下)岳渎诸庙 忠烈侯庙 
      
忠烈侯庙
【宋会要】
      
在温州府。仁宗皇佑四年五月，诏：「唐右骁卫将军田居邠仕于藩垣，式遏强寇，尽力杀敌，以致捐躯。庙食彼疆，威灵有答。宜特追封忠烈侯，本州岛差官员祭告。」
 礼 宋会要辑稿 礼二一 (以下)岳渎诸庙 忠节庙 
      
忠节庙
【宋会要】
      
统领官王珙，寿皇圣帝隆兴元年七月立庙赐额。珙与金人战殁，都督张浚有请故也。一宣州观察使朱勇，寿皇圣帝干道四年三月立庙赐额，以宣抚使言勇力战陷虏、骂贼而死故也。详见杂录。一在庐州府，乔仲福、张璟庙，淳熙十五年十二月赐额。以礼部言：「转运司奏，庐州旧有统制官乔仲福、张璟祠堂，缘本州岛屡经兵火，图籍案牍无所考据。窃见邦人传诵，绍兴丁巳，统制郦琼谋以众叛归于伪齐，与其党衷甲挟刃，绐诸将同诣州治，劫之以兵。璟正色曰：『我辈本樵贩，朝廷擢为统制官，何负我辈，而忍为此灭族计!』语毕，径欲(拒)[据]所部拒贼。琼党持刃逐之，璟徒手被害。统制乔仲福方与诸军入教，琼等既执安抚吕祉，即趍教所，麾诸军北出。仲福知其有变， 责琼等如璟语。 贼惧其聚众，白刃交下，并害其家。乞赐庙号，永着祀典，揭示边民，以为忠节之劝。」太常拟以忠节〔谥〕之，故有是命。一在潭州，谯王、孟彦卿、赵民彦、刘玠、赵聿之祀，庆元元年正月赐额。
 礼 宋会要辑稿 礼二一 (以下)岳渎诸庙 忠烈庙 
      
忠烈庙
庙在南康军。威利善济侯，嘉定六年七月加封威利善济灵佑侯。一在平阳县，唐颜鲁公祠，绍熙三年三月赐额。从湖(洲)[州]庙名。
 礼 宋会要辑稿 礼二一 (以下)岳渎诸庙 忠义庙 
      
忠义庙
庙在巽吉山，北宋先锋张忠惠侯之神，四月初一日祭。
 礼 宋会要辑稿 礼二一 (以下)岳渎诸庙 忠勇庙 
      
忠勇庙
果州团练使韩崇岳，孝宗皇帝干道四年三月立庙赐额，以四川宣抚使言崇岳守城抗(勇)[虏]战死故也。
 礼 宋会要辑稿 礼二一 (以下)岳渎诸庙 忠利庙 
      
忠利庙
庙在庆符县横江寨锺溪神祠，淳熙二年十月封昭惠侯。昭惠灵贶助顺广泽侯，嘉定六年三月进封忠顺公。至十四年九月，累封孚佑忠顺赫灵公，佐神开锋引战将军封英烈将军，斩邪探事将军封正利将军。
 礼 宋会要辑稿 礼二一 (以下)岳渎诸庙 忠济庙 
      
忠济庙
庙在澧州安乡县。孚泽公，淳熙十年十二月加封孚泽显应公。
 礼 宋会要辑稿 礼二一 (以下)岳渎诸庙 忠佑庙 
      
忠佑庙
庙在常德府。神故知州程昌禹，淳熙元年正月封威显侯。
 礼 宋会要辑稿 礼二一 (以下)岳渎诸庙 忠应庙 
      
忠应庙
乃令尹子文之庙，在伊关县之艮隅。旧庙在县西十里，地名于菟村，其后邑人以祈祷非便，遂迁新庙于此。宋朝皇佑四年，仁宗尝降御香，遣守臣 
      
辛若俞祈告，祝版犹在。元佑七年，本庙以岁旱祷雨有应具奏， 赐忠应庙额。自(隋)[随]、郢、光、黄州皆来祈报，飨祀不绝。
 礼 宋会要辑稿 礼二一 (以下)岳渎诸庙 忠清庙 
      
忠清庙
吴山忠武英烈威显灵佑王，嘉定十七年四月改封忠武英烈威德显圣王。制词：显仁太后龙輴将渡会稽，上圣孝出于天性，预恐风涛为孽，遥于宫中默祷忠清庙。及篙御既戒，浪平如席，上命词臣行制词以封之，曰：「追惟文母，将祔裕陵，閟殿告成，容车将发，深以大江之阻，具形群辟之忧。既竭予诚，亟孚神听。某王一节甚伟，千古如存。帖然风涛，既赖幽明之相；焕乎天宠，用昭崇极之恩。尚绥予四方之民，以绵尔百世之祀。可特封忠壮英列威显王。」盖于旧号四字上加「忠壮」二字。
 礼 宋会要辑稿 礼二一 (以下)岳渎诸庙 褒忠庙 
      
褒忠庙
【宋会要】
      
西津故右武大夫、果州团练使、合门宣赞舍人魏胜，寿皇圣帝隆兴二年十一月立庙赐额。以胜为统制，与虏战于楚州清河口， 力阵殁，先于此建庙，候事定更建庙于楚州。准从本路招抚使刘宝请也。知州李诚之，嘉定十五年二月封正节侯，通判秦封义烈侯，仍立庙，赐今额。以虏人破城、全家死事故也。一在丹棱县蟠鳌峡。史府君，嘉定元年二月封忠佑侯。一在道州。赠广州观察使王政，孝宗干道元年十月赐额。以政任衡道郴州桂阳军都巡检使日，与李金贼徒力战遭害，本路帅臣有请故也。 
【宋会要】
旌忠庙，护国三圣：忠烈灵应王，庆元三年六月〔加〕封忠烈灵应孚泽王；忠显昭应王，加封忠显昭应孚济王；忠惠顺应王，加封忠惠顺应孚佑王。
 礼 宋会要辑稿 礼二一 (以下)岳渎诸庙 昭忠庙 
      
昭忠庙
【宋会要】
庙在庐州府巢县，和王杨存中祠，淳熙十三年五月赐额。
 礼 宋会要辑稿 礼二一 (以下)岳渎诸庙 闵忠庙 
      
闵忠庙
【宋会要】
寿皇圣帝干道三年二月立庙赐额，以〔陈〕亨祖知州日中箭死陈：原无，据《宋史》卷四五三《陈亨祖传》补。，至是令淮西帅司行下光州立庙，从其弟成祖请也。
 礼 宋会要辑稿 礼二一 (以下)岳渎诸庙 愍忠庙 
      
愍忠庙
【宋会要】
庙在陕州。朝议大夫、通判陕州、权州事锺绍庭，光尧皇帝绍兴九年十一月赐额。以刑部侍郎、陕西宣谕周聿言，靖康元年金人攻围本州岛，绍庭守城死节不屈故也。
 礼 宋会要辑稿 礼二一 (以下)岳渎诸庙 报忠庙 
      
报忠庙
【宋会要】
显忠报忠庙，和义郡王杨存中祖宗闵、父震，寿皇圣帝干道二年三月赐额，以存中言其死节有请故也。仍立庙于湖州境。
 礼 宋会要辑稿 礼二一 (以下)岳渎诸庙 水府号天头原批：「复校销。」 
      
水府号天头原批：「复校销。」
【宋会要】
      
</div>
    <div class="pagination">
<a href="宋会要辑稿_page135.html">上一页</a><span>...</span><a href="宋会要辑稿_page131.html">131</a><a href="宋会要辑稿_page132.html">132</a><a href="宋会要辑稿_page133.html">133</a><a href="宋会要辑稿_page134.html">134</a><a href="宋会要辑稿_page135.html">135</a><span class="current-page">136</span><a href="宋会要辑稿_page137.html">137</a><a href="宋会要辑稿_page138.html">138</a><a href="宋会要辑稿_page139.html">139</a><a href="宋会要辑稿_page140.html">140</a><a href="宋会要辑稿_page141.html">141</a><span>...</span><a href="宋会要辑稿_page137.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
