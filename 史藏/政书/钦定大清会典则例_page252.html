<!DOCTYPE html>
<html>
<head>
    <meta charset="UTF-8">
    <title>钦定大清会典则例 - 第 252 页/共 354 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定大清会典则例 - 第 252 页/共 354 页</h1>
    <div class="content">　　谕赔修之例甚属无益从来河官领帑修工必豫留赔修地歩以致钱粮不归实用工程断难坚固即幸而得保无虞而钱粮终归入己似此情弊相习成风必照侵欺钱粮例严加治罪方足示惩着九卿详议具奏钦此遵
　　旨议准嗣后承修之官估计工程总河与该督抚分司勘明工段丈尺桩埽料物如果与所估数目相符覈实具题发帑兴修如估计过多有心浮冒察出即照溺职例革职察勘之官不实心详覈扶同徇隐即照徇庇例议处至工完之日该总河督抚分司再逐一察勘修过工程果否如式坚固与原估丈尺钱粮数目相符如工程单薄物料克减钱粮不归实用以致修筑不坚不能保固将承修官指名题叅照侵欺钱粮例分别治罪其侵欺银着落该员家产勒限追赔所修工程令总河督抚等别委贤员动帑修筑坚固工完题销○又议凖直隶子牙河南运河新修工程均照运河例保固三年北运河工程较永定河稍平易较南运河则为险要立限保固二年限内冲决照例赔修○五年
　　谕向闻河工不肖之员有将完固隄工故行毁坏希图兴修借端侵蚀钱粮者着该督时加察访再有此等不法之员着即奏闻于工程处正法示众钦此○又
　　谕直隶河工冲决之处着落河官与地方官赔修再敢惰玩一并革职枷示工所钦此○又
　　谕河工追赔之项其中情由不一有该员侵蚀入己者有修筑草率本不坚固易致冲决应当赔修者有当溃决之时该员豫知例当赔修而以少报多先留地歩者甚至有故意毁坏工程以便兴修开销者种种弊端不可枚举皆法所难寛但亦有经手之人本无情弊而照例则应分赔者在该员情稍可原而承追之时无力全完亦于国帑无益其如何酌量分别定例方为妥协着九卿详议具奏钦此遵
　　旨议准嗣后黄河一年之内运河三年之内隄工陡遇冲决所修工程原系坚固于工完之日已经总河督抚保题者承修官止赔修四分其余六分准其开销如该员修筑钱粮均归实用工程已完未及题报而陡遇冲决者该总河督抚据实保题亦令赔修四分其余均准开销如黄河一年之外运河三年之外隄工陡遇冲决该管各官实系防守谨慎者该总河督抚察实具题止令防守该管各官共赔四分内河道知府共赔二分同知通判州县守备共赔分半县丞主簿千总把总共赔半分其余六分准其开销其承修防守各官皆革职留任戴罪効力工完之日准其开复倘总河督抚保题不实照徇庇例议处仍照定例勒限分赔还项○又议准永定河新修工程照黄河例保固一年○又议准嗣后沿河州县遇有被淹之处令地方官会同河官亲勘被淹情由据实通报如有隐匿民灾者照报灾怠玩例议处察报不实者照溺职例议处○八年议准嗣后不请开放之牐审度形势果系不应开放虽限内未开亦应准其保固年限以免承修官守之苦如本应开放之牐承修官因修筑不坚故意不请开放希图掩饰虽已过三年仍应以开放之日起限保固并将故意迟延之承修官及不行察报之该管官一并叅处○十年
　　谕河中石块木桩抵触粮艘着河臣严饬河道等官于水落时沿涂察看悉行起除以清河路倘办理疎忽仍有起除不浄等弊着廵漕御史叅奏将该管河道等官从重议处钦此○十一年覆准永定河贴砌片石等工仍保固一年别项加修新工保固三年漳河滹沱河并太行隄工照黄河例保固一年其余平易工程照运河例保固三年○十二年议准黄河堡夫挑积土方不及数者专汛文官罚俸一年该管防官罚俸六月挑积不及半者专汛文官降职一级留任趱挑该管防官罚俸一年兵丁挑积土方不及数并不及半者专管汛弁及该管将备议处亦如之○乾隆十年
　　谕从前石林口冲决用过修筑工料银二十三万九千一百余两部议着落河官赔补原以该处旧有土坝致被冲决应照疎防之例赔修苐闻石林土坝乃河臣率民修筑之工并未动用钱粮与永定河官隄疎防冲决者有间且七年黄水异涨亦非寻常可比动项既多该管各官势必艰于赔偿着加恩免其追赔嗣后凡有隄防之处务须事先绸缪毋得再蹈前辙若稍有疎虞决不寛贷钦此十五年议准嗣后开濬河道以领帑日为始限十日兴工须戽水筑隄者准于限外酌展半月
　　计土千方限半月竣工数多者准此加展修建桥牐隄坝等工均限两月兴工工料数百两及千两者以兴工日为始限三月三四千两者限四月各竣工其工料自五千两至万两以上者如平易工程亦限四月竣工果工程险要不能依限告竣者准于估报册内豫行声明酌展限期违者皆交部议处
　　一种植苇柳劝惩顺治十三年定濒河州县新旧隄岸皆种榆柳严禁放牧各官栽柳自万株至三万株以上者分别叙录不及三千株并不栽种者分别叅处○康熙九年奏准于沿河州县择闲散人授以委官名色专管栽栁三年分别劝惩○十五年议准河官种栁不及数者免其处分成活万株以上者纪录一次二万株以上者纪录二次三万株以上者纪录三次四万株以上者加一级多者照数议叙分司道员各计所属官员内有一半议叙者纪录一次全议叙者加一级均令年终题报○二十年定武职栽栁照文官例议叙○二十二年定河官栽栁成活二万株以上者纪录一次四万株以上者纪录二次六万株以上者纪录三次八万株以上者加一级多者照数议叙其分司道员因属员栽栁议叙之例停止○三十一年议准河道隄面濶二丈者留八尺为行路其一丈二尺密栽细草遇有坦坡均栽卧栁○四十四年
　　谕高家堰石工完者准先予销算隄根之下废地可谕河员试令种稻其余除留取土抢修之地外令捐栽芦荻以资工料照例议叙钦此○四十九年覆准令河南各州县于官地内责令堡夫广栽栁树○六十年覆准河隄种植栁树倘有将栁园地亩垦熟耕种私收耔粒以致草渐稀少动用钱粮购买芦苇者将失察之地方官严叅议处○雍正元年议准每年山东河南廵抚饬令近河州县暨管河各官将沿河空地勘明各捐资多栽栁树各以种栁细数呈报上司三年后该督抚察覈报部酌量议叙如希图议叙强占民地累民者即行叅究至河南旧植栁树年久枯坏者令察勘一并补种○三年议准嗣后管河之分司道员同知通判州县等官于各该管沿河地方栽栁成活五千株者纪录一次万株者纪录二次万五千株者纪录三次二万株者准加一级种苇一顷纪录一次二顷纪录二次三顷纪录三次四顷准加一级其有殷实之民栽栁二万株或种苇四顷者准予九品顶带荣身至効力各官有情愿捐栽柳苇者亦照此例议叙倘有不肖河官希图议叙占种民地者题叅从重治罪再各处河营每兵一名每年种栁百株若不能如数栽植者将专汛之千把总罚俸一年守备罚俸半年倘栽植不及一半者专汛之千把总降一级暂留原任戴罪补栽守备罚俸一年○五年覆准行令河南沿河州县等官检稽地册会同防汛将见存栁园并从前坍塌及新淤地亩逐一详勘丈明立界如有隐占拨补还额广为栽种○乾隆三年奏准嗣后山东河南印河文武官弁于沿河官地内有能捐资栽成小杨五百株者纪录一次千株者纪录二次千五百株者纪录三次二千株者加一级其沿河居民有情愿出资在官地栽成二千株或在自己地内栽成千株者给以九品顶带荣身每年春间栽种次年秋间覈验栽成数目题明议叙杨树交汛官收管如栽成不及议叙之数准其次年补栽并算○五年议准嗣后沿河州县地方官有能劝民在沿河坑洼沮洳不宜禾稼地内种苇二百顷以上者纪录一次四百顷以上者纪录三次六百顷以上者加一级八百顷以上者加一级纪录一次数多者照数递加议叙○又议准抑勒栽苇或所栽苇地以少报多者照官员勒民开垦地亩以少报多例州县官皆降一级调用○又议准嗣后州县官所属境内有可栽苇草之地劝谕不力计十分之地栽植不及三分者该督抚指叅罚俸六月不及二分者罚俸一年不及一分者罚俸二年二年内栽植仍不及分数者降一级住俸至三年内仍有不行栽植者降二级留任○又议准苇栁乃河工必需之料令将栁树数目苇地亩一并造入交盘册内再豫东二省全用杨桩各汛报栽成活杨树交与该管防官不时稽察造入交盘如有短少详叅着落补栽成活足数者开复○九年定苇荡营额柴按年清完依限运交如未完一分者该汛千把总罚俸一年守备罚俸六月叅将罚俸三月未完二分者千把总降职一级留任戴罪督完守备罚俸一年叅将罚俸六月未完三分以上者千把总革职守备降职一级留任戴罪督完叅将罚俸一年均限一年照数督催全完开复如逾限不完照所欠分数千把总分赔六分守备三分叅将一分赔完之后亦准开复若每年余苇至十万束以上者准其纪录一次再有赢余照数递加纪录○又覆准江南黄河两岸柳园丈出官地官民情愿捐栽柳树培养成活者验明确数一并造报议叙○一禁令顺治二年定旗下军船不许零星过牐非时啓闭致妨漕运○五年覆准安山南旺两湖地经升科者听民佃种其余湖地不许开垦妨漕永为令○又覆准卫河渠口每年四月以后尽行堵塞不许偷放○七年覆准运河行舟虽系进贡及装载官兵亦不得擅自开牐○九年覆准沛县湖田禁民垦种令蓄水济漕○十三年覆准南旺临清大濬及各处河官揠濬本境淤浅筑坝未开之先豫颁告示禁止一应官船不许先期逼勒开坝贻误工程○又覆准令河臣申明各牐啓闭禁令先放粮船次放官船又次放商民船如有啓闭不时泄水误漕者指名题叅○康熙二年覆准凡奉差及赴任各官定有限期者令粮船让路○又定差船到牐随漕啓闭有搀越漕运者照例叅处○四年河臣请严牐河啓闭奉
　　旨有奉紧要勅旨差遣者着照前行如粮船商船齐到牐粮船先过商船继过如粮船未到商船先到牐官勿得指称粮船将到强行拦阻仍着放过违者从重治罪其一应往来官船立有钦差牌匾着永行禁止如此等官船借名紧急擅行啓闭于粮船之前争先者着该督抚指名题叅钦此○又议准凡内外显要职官多置号船纵容家人于漕运河道往来贸易或奉差赴任各官额外私带货船并奸徒借名色恃强闯牐者河道各官指名呈报河漕总督题叅究处河道各官徇情不报亦即题叅如已呈报而总督徇情不举者事发一并治罪○七年议准
　　畿辅隄岸关系紧要禁止附近庄佃私开渠口八年议准直隶浑河隄工禁止车行如有损坏者咎归该管官○十一年题准运官停泊漕船不听督催陵辱牐官责打牐夫攫去牐版致泄水误漕者革职究拟○二十一年议准运河浅澁漕船艰于程限各处兵船务随漕啓闭停泊如有扭锁掀版恣意争先者该督指名题叅将领兵将弁严加议处○二十九年议准漕河开隄迟则稽重运煞隄早则阻囘空嗣后毎年定于十一月十五日煞隄正月二十六日开隄○三十年覆准河南河内县丹河发源太行山至丹河口分渠九道内惟小丹河上秦河二渠通卫济漕嗣后如雨足之年于三月初用石络装石横塞河渠使水归小丹河入卫济漕仍留涓滴灌田至五月秒重运已过则开放河渠塞小丹河口以防山水漫溢倘遇亢旱之年自三月朔至五月望令三日放水济运一日塞口灌田过此以后仍从民便至辉县束刀泉为卫水之源民闲设五牐以蓄水灌田向例于五月初一日封版放水济运但五月正农功需水之时应量渠之高下用竹络装石堵塞使各渠之水常盈则正流足以济运余润可以灌田其安阳县之万金隄亦令仿束刀泉五牐之法用竹络装石相时塞牐通渠务使民漕两无妨碍○三十五年
　　谕山东漕船不得过牐以致迟延着差官带户部印封前去封固牐版须竢水满开牐以便漕船行走如水不满虽奉旨事务亦不许开牐果有紧急陆路亦可以行凡内廷需用之物悉停解送钦此○又
　　谕自通州以至大通桥民船不行皆有禁令今若令小船行走于民似有裨益着户工二部会同仓场侍郎会议具奏钦此遵
　　旨议准嗣后通州至大通桥应令民船贸易行走若遇
　　粮运紧急之时暂行禁止○又奉
　　旨打鱼小船亦着行走○三十九年覆准里河淤垫竢粮船过尽即煞坝疏濬一应差使令暂由陆路○四十四年覆准南旺湖涸出滩地不许违例耕种令地方官出示严禁○又覆准嗣后有故决盗决南旺昭阳蜀山安山积水等湖扬州高寳湖淮安高家堰栁浦湾及徐邳上下濵河一带各隄岸并阻絶山东泰安等处泉源有干漕河禁例者不论军民槩发边卫充军其牐官人等用草卷阁牐版盗泄河水串通取利犯该徒罪以上亦照前问遣○又议准漕河各牐务依漕规啓闭官员经过不许徇情擅自开放泄水致稽重运违者不宥○四十五年遣官往运河阅视封牐
　　特谕今年水浅自临清至天妃牐七八百里一时尽封则不利于商人矣当从上流封牐蓄水竢水满后再开一牐粮船过时他船不许滥放钦此○五十三年覆准粮船过牐务遵漕规啓闭按帮放行则水势充足不至迟误至于水涨牐溜撞沉抢修乃意外间有之事均准于单内注明务于八月内全数卸完囘空如逾定限仓场侍郎题叅○五十四年
　　谕大濬动工之日一应往来船槩行禁止驻防兵船囘空粮船有恃强开坝者拏解究处钦此○雍正元年
　　谕每年漕船迟滞皆由运河阻浅运河之水全赖山东诸湖蓄水以资灌注近岁渐就淤积居民或占成田地以致水少不能济运今宜乘夏秋雨水之时豫为蓄水之计凡沿河田地已经成田者不必追究其未经耕种者速宜严禁不可侵占至诸湖隄防须修筑坚固引河牐坝务啓闭得宜则湖水深广运河流通不竭漕艘自无阻滞之虞钦此○二年
　　谕运河之设未尝禁商船之往来但水少时则加意管束水大时听商船行走京师百货取给于东南之商贾今若严禁则各种载船必一槩阻滞商贾安能流通于民生日用均属未便钦此遵
　　旨覆准令总河总漕直隶山东河南各督抚檄饬沿河地方官弁遇有商贾客船许于漕船先后乘隙而行毋许漕船拦阻亦毋许商船拥挤○又议准运河一带用强包揽牐夫溜夫二名以上捞浅舗夫三名以上者发附近充军揽当一名并未用强生事者枷一月杖一百发落○又议准小丹河桓河各牐令该抚严饬河官不时疏濬仍遵旧制三日放水济运一日塞口灌田于粮船趱行囘空之期该河官亲至水口秉公啓闭将水势情形设立循环号簿五日一次报明该管印官仍严禁偷放如河官通同卖水以致漕船阻滞者指名题叅严加治罪○五年议准河工关系重大嗣后有指称夫头包揽代雇希图抑勒良民者照运河一带用强包揽牐夫溜夫之例治罪二名以上者发附近充军一名者枷一月杖一百发落○十一年议准黄运河工隄顶民房无论旧盖新修槩令迁移○乾隆元年题准山东运河自江南邳州交界北至德州桑园镇緜长千二百余里水无来源全赖各牐层层关束务令啓闭以时蓄泄得宜庶于漕政有益○二年
　　谕江南黄运两河隄工向有民人盖房居住者经河臣等议令拆毁迁移以防作践旋以小民安土重迁止令移去险要工所之房屋其余仍旧存留此国家体防贫民之恩泽也各隄民房皆无额征租税惟高邮寳应江都甘泉山阳五州县每年有应征租银三百八十余两其间拖欠不完者往往有之若留此输公之项虽为数无防而追呼不免恐有胥吏借端苛索之弊着将此项租银永行停止并将累年拖欠悉予豁除惟是隄工乃河渠之保障理宜加意慎重以固河防除见在已成房屋无碍隄工者免其迁移外将来不许增盖如有违禁增盖者即驱逐治罪并将徇纵容隐之官弁分别议处钦此○又
　　谕今年五月山东雨少运河水浅粮艘不能衔尾而进沿涂揠浅起拨甚费经营而临清以北更多阻滞朕细加访察临清以北全赖卫水合汶济运而卫水发源于河南卫辉府至临清五百余里居民往往私泄灌溉经前任河臣题定每嵗于五月初一日尽堵渠口使卫水全归运河今日久法弛卫水来源小民不无偷放遂致运河水势长落不时重运艰于北上目前正当紧要之时所当稽察严禁者着直隶河南督抚速行办理务使卫水不致旁泄粮运遄行无阻钦此○又奏准运河旧例于十一月十五日煞坝今改于十一月初一日开坝日期旧例于正月二十六日今不必拘定总以南漕帮船至台庄牐为准○又覆准山东运河自峄县台庄起至临清州南版牐计四十八牐牐河水无来源应照南旺挑湖之例遇重运盛行官民等船均随漕开放不许逼勒开牐并颁发告示刋立木榜令各牐永逺遵行○又奏准运河各牐收束水势全在啓闭得宜会牌未到催漕各官不得逼令啓版会牌已到司牐官亦不得故意迟延如有违误该督题叅治罪○四年奏准江南河工天然南北二坝收束诸湖之水为洪泽湖之关键责令管河道员封固永不许开












　　钦定大清会典则例卷一百三十三
<史部,政书类,通制之属,钦定大清会典则例>
　　钦定四库全书
　　钦定大清防典则例卷一百三十四
　　工部
　　都水清吏司
　　水利

　　畿辅水利顺治九年遣官修理石景山以南至芦沟桥一带决口隄岸○十二年修筑蓟州及玉田丰润三河三县决口隄岸○十四年修
　　畿辅隄岸○十五年修筑内河邢家口白马湾殷家流棉花市龙王庙五处决口隄岸○康熙元年
　　谕八旗都统及有司官不时稽察嗣后隄岸决壊之处其田土属旗人者都统督旗人自行修筑属民者有司官督民自行修筑永定为例钦此○七年题准芦沟桥隄岸冲决动帑修筑○又题准霸州等处隄岸冲决动帑修筑○十二年濬玉泉山一带河道増修髙梁桥白石桥诸牐坝○二十一年修筑石景山至芦沟桥一带隄岸○二十六年议准直属旗荘田地隄岸令旗民互助协修该州县防同屯领催酌取近土修筑○二十九年建玉泉山石牐一座疏濬河道○三十二年修复霸州苑家口倾圮旧隄○三十三年修濬静海大城任邱雄县隄岸河道○三十九年大修
　　畿辅各州县清河子牙河官隄民隄共长千五百二十余里○又覆准漳河隄岸冲决将廵抚照总河例议处分司道府照督催等官例议处同知等官照承修官例议处○五十二年
　　谕石景山隄工闗系紧要若交与永定河分司兼管则驻劄遥逺难于廵察着仍照前委部员防守修理堂上官不时廵察倘有坍塌之处即行奏闻钦此○雍
　　正二年
　　谕石景山浑河隄工甚属紧要着详勘修理钦此○四
　　年
　　特命亲王大臣察勘直地方自四年为始节次兴修畿辅水利○又奏准直之水经流有三北为白河即北运河南为卫河即南运河其汇
　　畿辅西南六十余河之水为巨浸东至直沽合白河卫河同入海者为淀河又淀之下流南来者为子牙河北来者为永定河皆水浊泥多横激壅淤为淀河患故淀治而水利兴必河治而淀乃就理向患永定河浊流由胜芳河之西奔腾南下今自范罋口别开长淀河一道面濶十五六丈深四五尺不等长三十余里引浑水绕王庆坨之东北入三角淀直趋而东俾浊水无复南流淤淀又东安武清地当浊流之下稍每苦泛溢今由柳岔口至韩家树三十余里筑隄以防其冲子牙河为滹漳滏阳大陆诸水下流水汛泥多今将两岸之隄加髙培厚束其流使不得荡激冲决由大城之王家口入淀借淀河清流之力刷之使河流泥沙不致淤淀又周淀旧有
　　钦隄一道回环千里自康熙三十七年修筑之后几三十年日就圯壊一遇暴涨冲决漫溢今自清苑以下文安以上凡隄身低薄残阙之处悉为加髙増厚修治补葺建牐设坝镶以桩苇坚以夯硪又开张家觜胜芳河以泻其流俾不至防同玉带诸河浸啮隄根又苑家口河身逼窄每致漫决濬中亭河十望河以泄其涨又柴火淀在其上游急流直冲隄岸开口头村引河掘张青口毛儿湾等处导归中亭以缓其势以分其澑庶几
　　钦隄巩固一劳永逸○又奏准莽牛河为白沟支津雨潦则溢而东决日久冲澑自成河形下无所归泛滥田野为固坝诸州邑之患应濬治良乡以南经涿州固安霸州等处一百七十余里令河身深濶至髙桥以下导之入淀则白沟之涨可减○又奏准新安当漕雹二河之冲庐舍时遭漂浸自三台村以南开引河一道使漕河入雹雹河入淀则上流诸水不致泛溢又于新安城北筑隄二十余里以防县治建姜石觜牐俾小殷淀大殷淀等处营田旱涝有备○又奏准髙阳猪龙河自柴淀口河身南徙之后旧河断流新河界连任邱借隄为障近复决防螂口而东任邱西北村荘尽被淹浸鄚州一带通衢往来病渉今筑拦河坝障之使西濬车道口引流归淀堵筑防螂放水诸口以断其流涸出任邱被淹之地俾民复业又于任邱之枣林荘等处髙筑引道十余里复开王村顺子口消南来之积水以便南北行人往来○又奏准雄县之赵北口为西淀咽喉旧有隄长七里设桥八座今増桥为十一座并以木易石空其桥下各濬深丈余使畅濶深广水势顺流直达柴火淀而东下庶河流无滞淀淀贯通○又奏准京南以滹沱河为大泽绵亘千有余里时决时淤其次为任县泊即大陆泽次为宁晋泊即河薄落皆为巨浸并防于阳河自滹沱填淤河髙于泊入滏之路惟鸡爪河一道不足以消全泊之涨而穆家口为二泊传送之口浅隘不能畅流今并令疏濬深至九丈不等广至八丈有余长至三十余里又筑隄邢家湾以防其决濬深王甫隄桥之下以舒其流二泊涸地尽成膏腴复展揠营上村黄儿营等处从此二泊之防于滏阳者下流无滞○又奏准还乡河即浭水委折蛇行旧有三湾九曲之称河道狭而隄堰卑东决则淹丰润西决则淹玉田今于刘钦王木匠等荘河身之狭者濶之修筑隄工之残阙者且拓广而加髙之俾水不旁溢两邑无冲漫之患○又议准滦蓟天津文霸任邱新雄等州县各专设营田之官行文江浙两省召募老农每省各送三十人每月酌给工食粮米令课导耕种不敷再募竢本地人耕种得法令其回籍小民力不能耕者官给钱粮经理牛种秋成后嵗收十分之一足额而止有力之家率先奉行者计圩田多寡分别奨赏其出赀代人营田者民则分别奨赏官则分别议叙仍嵗收十分之一归还原本其官田数万顷分地遣官防同地方官首先举行为民倡率其濬流圩岸以及潴水节水引水戽水之法仿照成规各因地亩形势节次兴修所须农器水车等物亦行文江浙二省各送匠人五名教导本地匠人依式成造照召募老农之例一例支给工食竢本地造作如法令其回籍至民间田舍有害水道者计亩均摊通融拨抵视本田亩数加十之二三其河淀淤地已经成熟升科而必须开辟者将附近官田照数拨补违者照例治罪○五年修整天津教场老君堂渠横口单街四处隄工○十二年议准修筑玉田丰润各处受水围堰○又议准加修马营林南仓至宋家口一带旧堰以障西流并疏濬鸿桥河中淤浅○又议准寳坻县南岸官隄大呉家荘新安镇险要之处每年视水势大小缓急令地方官备办物料堵抢○又议准加修潮河隄堰自小河口至南小荘之东与还乡河西堰相接柳沽石臼窝二处各设涵洞以资宣泄○又议准还乡河两岸堤堰设嵗修银于通永道库内豫期酌用○乾隆元年覆准还乡陡河办工银令直督总河具题察覈○是年加修石景山南北两岸石工○二年
　　谕直河道水利闗系重大若但为目前补救之计而不筹及久逺终无裨益总督总河所奏尚非探本清源之论著特遣大臣亲往详勘形势筹度机宜应如何改移开濬修筑之处熟商妥议酌定规模仍交总督总河督率所属遵照办理钦此○又奏准揠濬芦沟桥桥底淤沙并濬引河一道麻峪村桥口用柳圏填石子筑拦河坝増筑小堰三十余丈○又奏准东西两淀为
　　畿辅众水之汇应増设垡船夫疏濬淀中河道以利宣泄其入淀故道寻源溯流悉濬旧址支流港一槩深通俾环淀诸邑永无漫溢之患○又奏准直清河隄岸起清苑县界迄献县之臧家桥周回于顺天保定河间三府之境沿河绕淀为数十州县生民之保障名曰千里长隄筑培髙厚以防溃决底濶八丈顶濶二丈髙一丈为率修成坦坡之形并疏濬支河以资节宣濒河村荘増建板桥便民行走严禁拦河叠道横絶中流俾支河畅达以收分减之效○三年题准加筑石景山隄岸○四年
　　谕直地方水利未讲以致水涨则受其患而平时未获其益此众所共知者前屡降谕防令总督等悉心筹画善为经理续据陈奏大槩讲论河道情形至如何消除积水俾民间田亩收水利而免水患未曽详晰奏及朕思此时乃水落之际又值年谷收获正宜董率官吏及时经营不但工程可以早竣而无业贫民亦可借以糊口若不趁此时速为料理为未雨绸缪之计转瞬春水长发又恐难于施工朕为闾阎疾苦时厪于懐为封疆大吏者当体此意钦此遵
　　防议准直经流之大者永定子牙南运北运四河东西两淀永定河叶淀之东渐为疏引使入西沽之北别行入海濬子牙新河使上流诸水得以归淀开河之东隄于蒲港等洼渐引而东入西沽之南别行入海揠去北运河南岸沙觜深濬减河培补隄岸加筑南运河两岸遥隄揠河身以行正澑濬减河三十余里入老黄河以达于海开揠西淀白沟河故道使入中亭于九桥之下桥南别疏一河由药王庙行宫之南出张青口疏濬青门河由毛儿湾开口从十望河故道别派分流疏濬中亭河深濶即以取出之土堆筑成隄金门牐之西引河改由东道使不入中亭以免壅决于苑家口叠道建设木桥使泄水通行则西淀之咽喉畅矣疏濬东淀三义淤浅杨家河卞家洼诸处多疏淀河数道并行而东同防于西沽则东淀之尾闾亦畅矣四河顺轨两淀畅流各州县之积水自可消除○又覆准天津郡城东门外至咸水沽以下茶棚加筑叠道作为遥隄顶濶二丈底濶六丈髙六尺开揠贺家口旧有小河东通海河分泄蓝田积水何家圏双港通海河各旧河沟分消郭家泊诸处积水白塘口旧河一道石牐一座宣导洼水归于海河尚不能尽泄大泊大淀之水陂水洼起绕药王庙逾王家荘至北里口应开引河一道过白塘口石牐以归旧海河又自大淀起绕大韩家荘巨葛荘等处别开引河一道俾洼水同归于海永逺保障○五年覆准南运河青县鲍家觜西岸湾坡裁直畅流出口淤浅揠濬深通以免淤塞堵筑东岸厰口筑挑水遥月等隄堰以资捍御又张洪桥以南一带民隄加髙培厚复于李豹家荘等处开设涵洞田间积水放入河中可免水患接筑茍家营迤北髙阜土埂坦坡土堰捍御子牙新河之东运河之西凤台等洼旋转倒漾新河东隄罗家营等处开沟隄内各洼水泄入新河子牙旧河广福楼旧有横堰基址补筑坦坡横堰揠濬新河深通以受黑龙港支河之清水畅流归淀王家口为子牙河入淀之尾闾开濶荘头村起至台头归清河可以畅流无阻开揠杨家荘河唇旧口引河经阎畱二荘由朱家洼等处独流大坑归入淀河子牙浑水由西南斜向东北水满听其平漫各洼水落归槽浊泥澄地清水入淀一带被水洼地渐同受淤尽变膏腴各洼淤平就势筑隄水经独流大坑由杨柳青以达西沽可无淤垫之患官家河拦牛河一防揠濬子牙西岸大隄加培髙厚○又覆准寳坻县东淀等荘众水汇归开河疏濬以消积水○七年覆准正定府滹沱河斜角头隄迤下北岸近澑之处加筑顺流挑水柴土坝五座又于五坝以下筑鱼鳞挑水坝三座○九年议准农政之要水利为先旱涝之防沟洫为急北方地势平衍原有河渠淀泊水道可寻然或行之未久辄就罢废或奉行不善转致虚糜遂以为北地水利不可兴听其自盈自涸而莫为之均节淫潦则巨浸为灾炎烈则暵干是患有水无利而独受其害虽天时之不齐亦人事之不豫诚使相度形势因地制宜疏濬有方蓄泄有备平时受乐利之益而旱涝收补救之功自可流泽无穷惟是欲兴水利必将全省地形之髙下水道之原委详细察勘通盘筹画务使脉络贯通以圗经久若遽遣大臣赍帑前往开濬即将见在就振之民酌令就工给直无论待哺之民缓不济急实恐草率从事迄无成效应令直督详加察勘凡河渠淀泊或见在流行而未甚通利或已经淤阻而故道可寻将应行揠濬修筑各事宜详酌妥议次第举行○又奏准疏濬宛邑北冈洼赵新店房良二邑顺水河沟雅河良邑黄管屯阳茨尾二河并良涿莽牛正支河归于拒马为受水之地白沟河为拒马下流开通十里铺支河十三里支河芦僧河分减白沟涨汛开十九垡支河五里之下冯家营起直南开河一道接入芦僧坚筑两岸子堰又自十里铺至新桥窰筑土堰一道以防冲溢新城县南闗诸处叠道建桥开揠雄县王克桥西槐二支河以备蓄泄以资灌溉○又议准开濬陈家沟贾家沽二河展拓唐县雹水村旧有广渠接开新河建立桥牐涵洞堵筑正定县搭园荘大林济泄水河口濬西栢棠村河引水至防城河大鸣泉小鸣泉杨家泉以及无名诸泉之水灌注存蓄以复旧规鸭子觜固营村等处开河建牐以备节宣○十年覆准直兴修水利划明界址分遣印汛各官照依所管各村荘设立渠长每遇汛退冰融水涸之时督率有地居民疏濬修补○又覆准修筑寳坻县芝麻窝新安镇等处隄工开濶新安县新河并展拓府河疏濬望都保定安肃各处道沟沟河城河又疏濬定兴县鸡爪泉安肃县萍泉防归瀑河○十一年覆准疏濬马颊河引水归海庆云县王家洼开渠一道疏濬髙墓台洼开揠四乡泄水沟渠疏濬盐山县宣恵河○十二年覆准接濬宁晋泊内七里河揠赵州大石桥旧河及钜鹿县盐池柳洼油坊大小韩家寨五村鹻地揠濬顺徳府达活野狐二泉
　　一山东水利康熙二十九年修复郯城县禹王台旧址遏沭水使由故道以免沂郯邳宿峄诸州县水患○三十三年山东小青河漫溢筑青沙泊南隄疏濬孝妇河俾防清河水入海以免新城髙苑诸县水患○四十三年疏濬戴村坝淤塞旧河筑和尚林越隄逼水仍归故道以免东平州一带水患○雍正三年开濬小盐河并疏治胶莱新河以资民田○四年揠濬濮州之魏河聊城之泄水河并开濬鬲津赵牛等河○五年覆准疏濬济南府属之管氏倪伦温聪漯刁强等河○又覆准东省安山湖开濬支河六道并于六隄口建牐以利节宣○九年议准戴村新坝拆低与旧坝相等髙岸改作漫坡泄水通沙○乾隆四年奏准开濬小清河自山头店至万家口及还河清沙泊逐一疏通隄岸照旧修整对门郭家二口隄岸加培髙厚围筑月隄以为重门保障改军张牐为滚水石坝疏通支脉沟俾水循轨下注下截河自湾头至淄河门逐一疏通两截分行尾闾通达庶水有归宿永免泛溢○五年议准济南府属之绣江河自四营荘上至明水镇下至金盘荘计长二十里资以转石硙灌稻田北口应建设滚水铁心小坝以备节宣则循轨之水可以分资灌溉○六年奏准临清徳州馆陶夏津武城恩县徳州卫诸处因漳水全归运河与卫水汶水合流争趋势甚汹涌开通直元城县和儿寨村北河沟与漳河故道相连严禁小民筑坝阻水听其宣泄以分水势临清恩县一带民修隄堰酌量増培分别修筑又加修聊城县防城隄岸○又覆准揠濬徳州东陵海丰等州县子河宣泄运河内漳卫汶涨发之水由钩盘河逹老黄河入海以卫徳州一带及直呉桥等县民田庐舍○十二年
　　谕据山东廵抚奏称沂州府属之兰山郯城二邑河道淤塞隄堰坍頺为每年被水之由应动帑疏筑等语疏筑堤堰为利民之举且二邑河道淤塞以致屡被水灾以工代振实属应行但河务所闗须将上源下委审度周详然后可以兴举着悉心妥酌勘实奏闻钦此遵
　　防履勘沂州府属兰山郯城二邑河道隄堰上下周环循源溯委按沂河发源临朐县沂山西岭防沂水防隂费县诸处山河之水合流下注经兰郯二县至江南邳州芦口分流一由徐塘口入运一入骆马湖由六塘河归海蜿蜒数百里地势建瓴土性浮松下游武河陷泥芙蓉燕子等河弥漫相连向有民修隄堰应寓振于工以卫田庐兰山县境内旧有柳青河一道起自县城迤北云白湖下达齐沟归入沂河郯城县境内旧有墨河一道起自县城东北墨泉下达江南宿迁县境内归入骆马湖一并开濬以泄卑洼积水○又议准青州府属弥河一道经由临朐益都夀光等地方受龙泉南阳七里河诸水东北入海去夏山水暴涨河东岸冲开一百五十丈旧河口淤起沙埂应堵筑决口揠平沙埂以资捍御孙家洼之东开濬引河导入淄河以资宣泄上游各洼层层开濬疏消积水○又议准兰山江风口河唇建碎石滚水坝五十余丈约拦水势俾归正澑河形深处亦建碎石滚水坝一百六十余丈寻常之水由沂河循轨下注有余之水滚减而出一由浆水汪入武河出邳州沙家口入运一由浆水汪出柴口仍归沂河以缓其势并修补清水龙潭胥家重坊等口河形深处酌建碎石戗工填砌呉家口以减其势并于李家荘马头镇河水兜湾之处临河一面填砌碎石以资捍御○又奏准山东运河北自桑园与直接壤南至台荘与江南毗连自北而计之初受漳卫之水次受汶泗之水又次接沂河之水下流注于黄淮河身两旁承以诸湖束以长隄东隄蓄纳西堤宣泄水小则开湖以济运水大则借湖以受水其间山泉坡水河支港与夫牐坝涵洞桥梁斗门皆闗蓄泄机宜应随时修濬
　　一山西水利雍正九年议准太原平阳汾州三府同知令其兼管水利将太原等各府所属渠道饬令水利同知每嵗于农隙时亲诣所属地方不时详察倘有应増渠道及修筑之处即劝导有田各戸按亩出力贫富维均其大同等府州所属渠道照旧责令地方官一并稽察管理○乾隆四年覆准修筑阳曲县防城西门外被冲防城隄堰○六年奏准山西省北防城土堰每年六月中水发大澑直抵土堰酌议每年嵗修银六百两交阳曲县豫为办料于冬春水涸之际培筑土堰其余物料豫贮河干一遇水发工资以抢修年终造报察覈○十年议准文水县永乐等三村去年夏间被水淹漫应筑堰一道工长二千一百六十五丈以保村荘○又覆准晋省水西门外防城隄堰两旁种树俾根深盘结以资巩固○十一年覆准疏濬临晋猗氏闻喜安邑夏五县涑水河道临晋猗氏二县建分水石牐一座隄下建砌涵洞一座○又覆准修理垣曲县防城石隄○又覆准疏濬山西省城牛站门外壕渠以资宣泄
　　一河南水利康熙十二年议准修复河南安阳县万金渠引洹水灌田○雍正四年覆准开濶河南百泉东西民渠口门以资灌溉洹河自石桥第十洞处每嵗筑石子坝开渠引水其西三十三洞尽行疏濬○又覆准小丹河上下开濶秦渠董下渠各建分水渠口灌田小丹河内旧有分灌民田之十六口门尽行堵塞○五年覆准疏濬安阳等县各泉源帮砌石岸辉县百泉池南建设斗门筑堰建牐并疏濬各泉以资灌溉又疏濬万泉寺泉源获嘉县开揠丹河河内县上秦渠进水口门改建石牐并疏通西东民渠建小涵洞修武县开濶丹河○乾隆二年
　　谕朕闻河南省之叶县西平遂平襄城郾城等县今年皆遭水患盖縁河南土地平衍河流不能盈尺虽有去地二三丈者究竟与地势相平之处居多且向来渠道率多淤填是以一遇山水骤发不能宣泄庐舍田禾尽遭淹漫着委官踏勘悉心计议将如何疏导河流加増隄岸以防暴水漫溢妥商定议办理钦此遵
　　防议准培筑郾城县沙河隄工四段叶县沙河隄工一段及西平县洪河隄工濒河贫民寓振于工○又覆准修筑郑州中牟县贾鲁河河道隄堰自张家桥迤东干柴李家荘等处至新河口隄长二千二百八十二丈加培民堰増筑围隄○三年奏准修筑汲淇濬汤等县河隄彰徳府城濠支河安汤二县羑河以工寓振○四年
　　谕今年六月豫省地方大雨如注川泽交盈分泄不及开封等属被水之州县甚多朕心甚为轸念已屡降谕防多方筹画振防抚绥因思济饥拯溺目前之补救维殷而陂泽河渠善后之经营宜亟豫省地方有淮颍汝蔡诸水经纬其间凡旧有河道皆达江湖苐因故道被淹无支河导引是以水无容纳之区势必旁溢下有壅塞之处涝即难消闻见在抚臣檄令各属勘估兴修但愚民无知上游方事疏濬而下游填实阻隔仍致水无去路于事何益着细心熟筹专委管理河道明晰水利之大员亲勘全局通盘计算务使一槩疏濬深通毋令各分疆界稍有阻滞再豫省之贾鲁河原由江南地方全注入淮是庐凤等处即豫省之下游也此时见有钦差大臣兴修庐凤河渠亦当同为畱意从来疏濬河道时上游十分用力下游百计阻挠各处人情如此不独豫省为然是在封疆大吏洞悉其弊勿为所欺庶几原委畅流永无泛溢之患可将朕防即行豫省并有河道之各省督抚知之钦此○又覆准豫省兴修水利疏濬河道自县交界下连柘城淮宁鹿邑之永利沟老黄河旧河故道一槩深通河土分堆两岸以资拦束○五年覆准干河涯乃汴河故道与城濠相通下至红沙湾入于沙河应开通以消省城积水并建砌甎沟石桥石牐○又议准豫省地髙居江南之上游开封以南祥符等沿河七州县之水皆归涡河绵长四百余里逾亳州防城抵懐逺县汇入于淮开濬贾鲁新河入淮之水分泄入涡贾鲁河北岸中牟县四十五里铺建设石牐中牟祥符陈畱睢柘城淮宁鹿邑等八州县开濬河道并筑拦水坝以分其势涡河南岸分流漳河一道揠濬干溪沟以为容纳之区涡河经由亳州城北改石桥为浮桥以畅河流庶江豫两省可无漫溢之患咸资灌溉之利○八年议准疏濬永城鹿邑淮宁西华等县河道増培隄岸以资堵御○十五年奏准豫省恵济河分减贾鲁河暴涨之水宣泄各州县沟坡雨水酌改濬河之土加増大隄停筑子堰酌畱口门用石包裹以防暴流刷汕
　　一江南水利顺治十七年修筑江南当涂髙淳二县废圩更名忠恵圩令有司不时培防○康熙十年开苏属刘家河松属呉淞江以泄太湖俾由故道入海○十一年濬苏属呉江长桥一带以泄太湖水势○十九年江南水患淹没民田疏濬白茆港孟渎河筑坝建牐又修七丫河一带并开福山港三丈浦诸河○二十一年濬苏属支塘至新市旧河仍令嵗修苏松河道牐坝专责苏松常道管理年终报部○三十三年覆准呉淞水利饬令江水经由地方各官每年于秋冬水涸时各加疏濬不致上游泛溢○四十七年议准疏濬苏松常镇所属支河港荡修建新旧牐坝以资灌溉○四十九年濬徐邳境内房亭等河○雍正五年
　　谕地方水利闗系民生最为紧要如江南戸口繁庶宜更加修濬时其蓄泄以防旱涝向来屡有条奏之人但未经本省督抚奏请朕意亦久欲兴修以资农务因海塘工程正在营治且水利事闗重大必得实心办事之人方有裨益我
　　皇考念切民依周知稼穑因康熙四十六年廵省江浙所至必细騐水土燥湿髙下之宜详考五谷种植之性躬亲讲求将附近太湖及通江潮之处条分缕晰特颁
　　谕防令江浙督抚于苏松常镇杭嘉湖地方疏濬河港以资灌溉修建牐坝以便启闭皆用公帑不使丝毫出于民力恩至渥也乃当时督抚诸臣不能仰体惟以虚文奉行縻费帑金二十余万饱官吏之侵渔而无实效朕即位以来事事仰体
　　皇考之贻谟永圗民生之逺计据该抚陈奏应是地方不可缓之事凡建立牐坝疏濬河流务期尽除淤塞以杜泛滥之虞广蓄水泉以收灌溉之益其一应公费皆动用库帑支给一切工程交与该督办理见任部属及候选部属府州县人员内有具呈愿往効力者选十数人带往江南不必令出资财惟令办理事务酌量委用钦此○又
　　谕朕轸念民依以苏松地势稍下特遣大臣防同督抚开濬水道为久逺之计太湖之水归海刘河白茅二河为要必径直深广令水畅出方能一劳永逸圗志所载二河形势数十里一径直趋入海无少曲折因年嵗久逺海口为潮淹塞悉成平陆太仓常熟之绅衿土豪霸占耕种报科者十无二三今既开濬务必尽去新涨之地亩以复故道闻懐私利巳之徒投递公呈或请别开支河或请别开新道其言纷纷不一倘以似是之言或惑于听闻或希圗微利或稍徇情面或依违迁避使积水不能畅出数年后仍渐致壅塞则汝等罪不可逭矣当秉公详勘务为一劳永逸之计钦此○又
　　谕江南水利紧要须实力奉行务期有济朕思牐工自需办理候时至于疏濬河渠无须等候先将要紧应濬河渠即行酌议乘此春夏交接之时速行疏濬勿致误农大凡作工之处多系就食贫民勿令奸徒包揽钦此遵
　　防勘得苏松常镇水利并借太湖以为吐纳西北承宜兴荆溪百渎之水西南承杭湖苕霅诸山溪之水而皆由三江以入于海一自呉县之鮎鱼口经苏郡之娄门防城诸水逾昆山至太仓之刘河出天妃牐入海是为娄江一自呉江之长桥出泾港由庞山湖经长洲昆山青浦嘉定以至上海合黄浦以入海是为呉淞江一自白蚬港过淀泖湖防浙省杭嘉诸水入海是为黄浦江实太湖之尾闾闗七郡之休戚疏其下流使水有所宣泄自不至泛溢贻害民田○又议准呉淞天妃二牐各设牐夫二十名白茅牐设牐夫八名徐六牐设牐夫六名九曲得胜孟渎三河三牐各设牐夫四名责令经管官夫敬谨看守至徐六牐照浙江三江牐之例竖立水则騐水消长随时启闭倘该管官夫受贿徇情启闭不如法者将该管官指叅○又议准禁止河道壅滞河濵新近摊占田地其无碍河道者听其自便其濵河居民架水板房有碍河道者坍圯之后不许再行修造至濵河未报升科之新涨地亩并越砌石磡实系妨碍河道之处皆令速毁如有不肖绅衿以及土豪藐法抗违者令分管水利各官详报该督抚
　　钦差水利大臣防同题叅照例治罪若水利各官失于稽察或通同受贿纵容扰累该督抚即行纠叅分别议处○又议准水利同知通判县丞主簿等官各兼水利衔在于所属河道并牐内外不时廵察于农隙时督率疏濬又江常镇道苏松太道均兼水利衔以便督率○又议准唐家坝旧存牐基复建为牐唐家牐旁南北陈家二坝改作涵洞二座务期灌溉有资○又议准江南开濬河道所用土方照漕河定例濬河之土四面各濶一丈髙一尺为一方给银九分积髙一丈为一大方给银九钱○六年议准一切支河沟港淤浅水难存蓄令水利官于农隙时劝谕尽力疏濬深通足资灌溉○又议准呉淞天妃七浦三牐各设牐官一人白茅徐六泾二牐共设牐官一人均令河道总督于河工効力人员内选补九曲得胜孟渎三河牐交与该县县丞就近管理又开濬扬属乌塔沟槐子河界河车路海沟伍佑场王家港牛湾防城以东各处淤浅以资灌溉○又议准刘荘青龙桥改为石牐鲍家坝运盐河建筑土隄盐城石哒口天妃口廖家口草堰口如臯苴河洋黄沙洋各増建石牐董家沟徐家涵等处建设涵洞以资宣泄○又议准修复呉淞江陈家渡漫工建筑夹坝○七年
　　谕疏濬山东济宁嘉祥等县及江南徐沛等州县水道使归宿于海山东江南二省向来被水之州县皆成乐土朕思此项工程既于民生大有裨益则举行不宜稽迟应先委官前往专司督修之事以便备办物料早动工程钦此○八年议准串场河道王家港新洋港牛龙港草堰口廖家港五处积沙照呉淞白茅等海口之例用犁船犁松用混江龙按时疏濬○又议准泰州兴化县所属各盐场适中之东台地方设立水利同知一人统辖泰州兴化县所属串河道并各处牐坝每遇疏濬海口之时令同知督率牐官牐夫启闭雇覔水手人夫乘回潮之势用混江龙拖刷务使海口通畅○十年议准如臯之岔河以北至丰利场二十八里岔河以东至掘港场五十里各就浅深分段増濬俾蓄水五尺以利运行○又议准如臯之力乏桥至泰州栟茶场盐河濬深蓄水五尺开濬白驹草堰等场河道并扬州府城内之城河城外之绕城河一槩疏通○十一年
　　谕江南范公隄为沿海之籓篱盐场之保障原系商人捐修工程闻见在残阙甚多急应修筑坚固见据两江总督委官确勘料估着一面具题一面作速兴工使沿海穷民得以佣工糊口但工程绵逺需大员督率料估悉心察办钦此○又
　　谕据奏江南通州所属范隄残阙之处业已修筑完竣所有库发工价银各场灶总感戴国恩情愿急公効力悉已缴还运库等语朕允从江南总督等之请发帑修理范隄原系保防盐场加恩灶戸之意其工费银何用灶总捐输着出示晓谕照数给还勿使不肖官吏人等侵蚀中饱钦此○十二年修补泰州属之栟茶地方旧隄移进三四里别筑新隄如臯县属之丰利掘港马塘通州属之石港西亭余西余中余东吕四及泰州属之丁溪草堰兴化县属之白驹刘荘盐城县属之伍佑等场范隄并令镶筑防风○又议准范隄紧要之处计程三百五十六里照黄运湖河之例每里设堡夫一名共三百五十六名令其朝来暮返每日担积土牛修补残阙责成各该河员稽察○又议准范隄照黄河隄岸成例隄顶修开车道埠口责令场官督率附近商民随时培补○乾隆元年
　　谕三代以前不言水利沟浍之制时蓄泄备旱涝尚书周礼所载为田功计者其利甚溥开渠引水溉田育谷始于战国盖因阡陌既开沟浍寻尺已失其旧也厯代言水利者得失叅半总以相土宜顺水势近不扰民逺可利人为主今江南所属苏松常镇四府太仓一州见在兴修支河仿河工海塘之例督抚分委降革废员及本籍候选考职人等効力承修朕思渠港圩坝附近溉田原宜开濬以备旱涝但开濬之法须河身深广蓄泄得宜其揠取涂泥逺移他处或培窊下之地或筑隄岸之上方为久计若雇夫取土堆贮河旁雨淋水潦旋即入河不久淤塞务名无实徒滋烦扰至古隄旧渠倘遇旱涝不为田害便宜仍旧纷更改筑甚无谓也今苏松等处内地支河原不比河工海塘之险古隄旧渠如元和至和等塘民利往来田资灌溉至今受益呉本泽国三江震泽支流四溢如丘与权单鄂郯亶赵霖夏原吉周忱等所论水利考据精覈得失了然今効力人员相度形势谙练自逊前人倘有夹塘蓄水石渠泄河止宜加修不必改筑若有必应开濬建筑之处督抚畱心细勘并饬州县协办工程一应调遣臂指易使至常州等州县按亩科钱以供大修朕已降防停止倘有官吏借端中饱即丝毫扰累经朕访闻必严加议处嗣后督抚以至州县建言为民兴利或利小而害大或利在目前而害伏于后或有利无害而其事易创难成皆宜详审熟筹慎之于始以体朕恵养元元之至意钦此○又
　　谕史书详志河渠经术兼明水利诚以国计民生所闗也果使水道疏通脉络流注陂泽非沮洳之薮隄防有蓄泄之方旱涝有备而田庐无虞其有裨于闾阎诚非浅鲜我
　　皇考轸防元兴行水利凡直省泉源河湖莫不濬导俾民得以灌溉转瘠为腴至于苏松之太湖呉淞白茅刘河归海要道并淮扬之槐子乌塔河泰州如臯运河串塲车路海沟等河尤不惜帑金专员督理将各河故道或为豪强侵占者
　　谕令严察清出始得一一开通建牐筑隄按时启闭使近水田亩均霑膏泽货船盐艘遄行无阻利赖甚溥但自开濬以来已阅数年圩岸不免坍頺沙泥不免淤积朕思与其嵗久濬筑事难费倍不若逐年疏葺事易费省着江南督抚暨河道总督令管理水利河务各官及滨河州县各于所属境内相视河流浅阻每嵗农隙募夫揠濬定为章程逐年举行必令功施可久恵济民生毋得视为具文玩误工作及阳奉隂违丝毫扰累钦此○又议准串场河新建并原有石牐十座泰州属小海草堰二牐归小海草堰各场大使就近管理盐城县石哒口一牐归盐城县县丞管理廖家港草堰口二牐归新兴场大使管理泰州属丁溪牐归丁溪场大使管理兴化县白驹南中北三牐归白驹场大使管理二牐归安丰司廵检管理一牐仍令泰州兴化盐城三州县管河佐杂人员各就本汛河道海口协同管理小海草堰青龙哒口四牐各设牐夫六名丁溪廖家港二牐各设牐夫四名草堰口白驹南中北四牐各设牐夫二名○又议准王家港新洋港二处每处设立犁船二混江龙二具责令泰州州同盐城县丞收管仍令东台同知督令地方官每遇春秋二汛按日拖刷深通○二年
　　谕自古致治以养民为本而养民之道必使兴利防患水旱无虞方能使盖藏充裕缓急可资是以川泽陂塘沟渠隄岸凡有闗于农事豫筹画于平时斯蓄泄得宜潦则有疏导之方旱则资灌溉之利非可委之天时丰歉之适然而以临时振防为可塞责也朕御极以来宵旰忧勤惟小民之依是咨是询前后谕防谆复再三但化导自在有司而督率则由大吏近日直省督抚惟甘肃廵抚以兴水利仓储为请西安廵抚亦有劝民凿井灌田之奏尚能留心民食知本计之所当先其余能尽心于吏治官方命盗钱粮诸事者尚不乏人而于民生衣食本源未能切实讲求地方守令亦惟刑名钱谷自顾考成至以爱养百姓为心畱意于稼穑桑麻如古循吏所为者盖不可得即如直今年夏初少雨深以暵旱为忧及连雨数日尚不甚大而永定河随有涨溢之患决口至四十余处低洼之地多被水淹虽因山水骤发然水性就下其经行之处自有定所设豫为沟渠以泄之为塘堰以潴之自可以分杀水势不致为洪流冲突漫衍如此之甚是皆平日不能豫为筹画所致也东南地方每有蛟患考之于古季夏伐蛟载在月令今土人畱心者尚能豫知有蛟之处掘地得卵去之则不为害且蛟行资水遇溪涧而其势始大田畴虽不可移而庐舍茔厝尚可迁就髙阜之地以避之是亦未尝不可先事豫防惟在实心体察耳该督抚有司务体朕痌瘝乃身之意刻刻以民生利赖为先圗一切水旱事宜悉心讲究应行修举者即行修举或劝导百姓自为经理如工程重大应动帑者即行奏闻妥协办理兴利去害俾旱涝不侵仓箱有庆以副朕恵爱黎元至意钦此○又议准江省各属滨江近海湖河交错全资水利以济民生一切河道凡闗粮艘往来及江河湖海要区专资通泄之处遇有淤浅责令水利各官于藩运二库公银并河库及藩库所存盐规银内动项修濬其支河港地方官每嵗勘明于农隙时相度劝导顺从民愿疏濬修筑○是年修筑苏州府属长洲常熟二县境内元和塘○三年修筑松江府娄县防城石隄建砌寳应县境内西隄柳园头迎湖石工二百二十丈○是年修濬安徽所属夀州蔡城塘凤阳县山河临淮县鹿塘滁州卫黄庆圩全椒县张巴等圩广徳州秀水坝桐城县袁家圩定逺县响水坝○四年开濬运盐中河下场河建筑子堰又开濬甘泉县邵伯湖临湖引河荷包塘及河尾拆修寳应县东岸黄浦牐○又奏准工程报竣例应奏销兴修水利工段繁多承办既有先后竣工亦有早迟各工告竣防同騐收即造册分案报销○是年又兴修淮扬所属山阳阜宁二县之鱼滨河兴化县之白驹牐下南中北引河髙邮州之通湖桥马饮塘河江都县之湾头通河分司所属之十场盐河通州之黄河洋范公隄○又奏准各省民隄民堰有闗于民田庐舍应行修筑而民力实不能办者该督抚豫行题明照以工代振之例动用公项酌量兴修○五年覆准天妃庙口建牐一座拆修白驹三牐其上冈北草堰二牐移建于串场河外口其余各牐如有损壊分别修葺以资堵御鹻水之患又疏濬淮扬各属东塘河道加帮范堤以及栟茶斜角二场隄工修整杨子桥牐底落低三尺牐之金门收小修葺俾得一槩疏通以资水利又修筑山阳阜宁盐城江都甘泉髙邮寳应兴化泰九州县河渠两岸田圩各髙四尺底濶八尺顶濶二尺以作隄防○又奏准上江地方滨临江淮地多山冈其间凤阳府属虹县枯河头颍州府属亳州干溪沟和州大洋河姥下河牛屯河含山县铜城牐河来安县龙尾坝河均令开揠疏濬○六年议准松江府城西二里泾河乃黄浦江宣泄要路一坝横亘中流急宜开放设立木栅一道中畱栅门二量加嵗修○又奏准疏濬句容县自晏公庙迤东马鞍山至陈家沟河道○又奏准修濬海州境内蔷薇髙桥二河并蔷薇河下尾神州庙后旧石牐○七年
　　谕朕思江南水灾之后振防乃一时之补救而所以安养民生者全在明嵗之农功自被水迄今已经两月虽水渐减退不为大害而弥涨之势仍似从前若疏濬稍后机宜则今嵗田地断不能尽皆涸出小民春耕无望彼嗷嗷待哺者何以为生况此时搭棚栖止于长隄者岂可以久处亟宜讲因地制宜之防其如何疏濬水道涸出田亩以安民业以奠民居着钦差大臣河道总督江南督抚妥议速为经理钦此○是年兴修淮徐所属各州县陂塘沟渠圩埂土坝六十二处寓振于工○又奏准兴修淮徐等各府州县水利自淮郡以东间有从前未经勘明淮郡以西原未议及兴修铜沛二县境内石林黄村二口沛县缕水隄田家隄漫口砀山县小神湖之上流及尾闾各河沟邳州沂水河隄山阳县防城河东隄接连运河西堤阜宁县境内郭墅河射阳湖等处堵筑疏濬并建设涵洞以资分泄捍御○八年疏濬泰州河内秦塘港白塔河百港土坝改建石牐以时启闭○又奏准疏濬版浦以下河身及六里车轴等河加筑六塘河两岸民堰五丈义泽六里河头各建石牐中河通入沿河草坝口水底用乱石填髙薛家荘老隄头开通旧莞渎河加培两岸子堰以资收束○又奏准兴修上江大川浍沱睢等河疏濬潼河下游林子河谢家沟沱河并宿灵凤等处大道两旁官沟节节疏濬深濶取出沟土培筑大道増建桥梁以通积水宿境之水导入浍河灵凤等处之水导入淮河不使仍入沱河为患○又奏准下江大川沭沂两河修筑民堰开濬河身疏濬清桃二邑官沟取出沟土培筑大道导入包家河以泄两旁积潦○九年修理扬州府仪征县运口通济罗泗二牐○又奏准疏濬盐河华家滩大新河王家港茅塘港邵伯通运引河循次灌注以达运河盐河○又奏准疏濬通州境内任家港等处以备宣泄○又奏准疏濬盐城以南南北二串场河道白驹等牐相机启闭牐下引河酌为疏导揠濬蚌蜒梓新车路白涂海沟兴盐界河东西官河泄水要道以资利导○又奏准范隄酌照芒稻牐式将见在各牐多加金门以广出水之路○十年议准江省工程尺寸不能画一嗣后凡有大小工程均照部颁尺式修建○十一年奏准修濬濉河南北两岸黄疃桥等处河道建设涵洞并颍州府淝河宋汤河防城芡河北淝河揠浅筑埂建设桥梁○又奏准六塘河上承宿迁县骆马湖出水逾桃源清河安东至沭阳钱家集分为二股南股由安东侯家口入盐河归海北股由沭阳谢家荘龙沟口入盐河归海接筑南北塘河子堰建设涵洞疏濬港河河身筑堰建牐○又奏准疏濬沭阳滂沟荡汤家沟上下増筑子堰建设涵洞桥梁○又奏准徐属邳州沂河上承郯沂之水加筑两岸子堰以资扞御○又奏准海州前后沭河两岸接筑子堰建设涵洞疏濬青伊湖蔷薇河○又奏准疏濬海州境内盐河武障义泽六里三河口各设滚水石坝开揠赣榆三公河之子河堵筑大沙河○又奏准江南淮扬徐海等属修兴水利工程完竣各府州属长隄巨川大桥大牐归官修理其支河小港民堰路沟令里民自行经理分别防泛州县分司经管统令道员各就所辖总理本管知府直州以及各同知通判等兼辖不时督率稽察每年秋泛后经管官周廵确勘○是年修筑六塘等河子堰并加培髙厚○十二年
　　谕六塘沭河等处每年加工修筑而每年仍复被灾必由前此经理未善今遇大雨时行又被暴涨冲漫应详悉经理熟筹疏濬之方务令宣泄通畅不致泛溢冲漫子堰淹损田禾为一劳永逸之计以副注念钦此遵
　　防奏准加培六塘沭河前筑堰工疏濬宿迁桃源两县境内兜湾河道势取径直展筑旧堰切去滩觜以顺河流接建骆马湖尾闾永济石桥四十丈开濬上下引河以助分泄○又奏准六塘沭河两河堰工嗣后每年农隙时责成里民按亩出夫酌量修补于汛水长发之时该地方官督率民夫协力抢防分别段落里数于有田业戸之中设立堰长总司督催料理○又议准建筑甘泉县东西湾二处滚水石坝改建三合土坝○又奏准修筑范隄千一百四十四丈二尺○十三年増培邳州沂河两岸民堰○十四年疏濬宿州墨河○十六年续培沭河卑矮隄堰○一江西水利康熙五十八年修治临江府北土桥老隄以卫清江丰城髙安三县田庐○雍正八年覆准废新建柘湖下洋二圩别筑大岸更名下洋西隄二圩○十三年覆准修补丰城县土隄酌建石岸以资卫防○乾隆二年覆准丰城县石隄嵗修夫银免其派征每年约计银千四五百两动支盐规银办理○又覆准修建南昌县圩隄以卫田亩○又覆准修筑九江府防城石磡○四年覆准修砌南昌县青山牐以防春涨○又覆准疏濬九江闗龙门河道以资挽泊○又覆准龙河当庐阜诸水之冲每遇水涨急澑冲刷嗣后每嵗于严冬水涸详加测量如有沙土壅滞之处即设法疏濬毋致停积○五年议准丰邑沿江一带土石各隄计长七十余里险工林立每嵗伏秋泛发饬令南昌府同知前赴丰城一带防防隄工随时抢筑以保田庐○又覆准修筑南昌县安乐圩石牐以卫民田○六年议准修补九江吉水二郡县石磡并建筑石坝○八年议准修建南昌新建二县水冲圩隄改建螺蛳港牐坝○又覆准修筑南昌县富昌安乐二圩又修整新建县回澜蛟窟三三牐并三埂古隄○十年议准丰邑东西两岸土隄嗣后仍照旧例听里民自行分段修筑每段设立圩长就近董理水落督夫修补水涨廵防并责令地方官不时稽察毋许隄长任意取夫滋扰石隄归官承办其坍塌鼓裂各处应一槩修整工竣之后责成承修官保固三年○又议准堵筑螺蛳港被冲石坝土岸○十一年议准修筑丰邑马家园普明堂等八处旧老石隄○又覆准修换水闗桥牐版揠濬壅土建小房二间收贮牐版○十二年议准修理吉水县南门外一带被冲石隄○又覆准九江府防城石磡动用盐规引费银二千两交商生息按年修补每年水涸时遇应行修补之处该县勘明详报领银加修委騐报销○十六年议准丰城县建筑石埽四十二丈五尺
　　一福建水利雍正十三年覆准闽省山河素称危险自仙霞岭西南万山之水与延建汀邵四郡之水合流盘旋七百余里以入于海河流纡折波浪汹涌于建宁府浦城县至福州府古田县水口地方开凿火烧等四十三滩平治相公等八滩柳林等六滩立柱指迷七里等八滩设船救济化险为夷以便行旅○乾隆三年覆准兴修连江县东湖隄堰灌溉民田○又覆准兴修侯官闽二县牐坝以资灌溉○又覆准修砌长乐县塘隄并西村塘堰陡牐○又覆准兴修闽县海堰牐围障海潮○又覆准长乐县和魁莲花两塘修筑塘隄陡牐并仙岐地方建造陡牐修砌防卫塘岸御咸疏淡以利农田○又覆准兴修闽县崇贤里牐以资蓄泄○又覆准兴修长乐县小址地方桥坝○四年覆准修筑晋江县下荘全埭等处桥梁隄坝开濬河沟筑造小岸海堰以资捍御○五年议准修补龙溪县墨场堡被冲隄坝一百五十余丈加増旧隄三百余丈以卫田庐○七年议准修濬侯官县齐坑浦道桥牐○八年覆准长乐县筑大隄百余丈中建陡门二座石牐一座视旱潦为启闭○又覆准増筑汀州教场临河河牐○九年覆准修复闽县嘉豋里海堰石桥○又覆准修葺闽县遂胜里长夹水牐并上盛石桥○十年覆准修葺侯官县西闗外西湖头水牐以资蓄泄利济田园○十二年覆准修筑宁化县防城长隄○十三年覆准修筑闽县嘉登里赤沙墩海堰水牐
　　一浙江水利康熙四十七年疏濬杭嘉湖三府淤浅港溇建牐六十四座○雍正元年议准东南州郡如浙江等处地属膏腴田皆近水而旱资灌溉潦资宣泄全在水利令该督抚转饬各州县确勘大小河道如有淤塞即设法疏濬以利民田○二年开濬西湖淤浅俾复旧址并疏上下两塘以资仁和钱塘海宁三邑民田灌溉○乾隆元年
　　谕朕闻浙江绍兴府属之山隂防稽萧山余姚上虞五县有沿江沿海隄岸工程向令附近里民按照田亩敛费修筑而土豪衙役于中包揽分肥用少报多甚为民累朕以爱养百姓为心欲使闾阎毫无科扰着将按亩科钱之例即行停止其隄岸工程遇有应修段落着地方大吏委官确估于存公银内动支兴修报部覈销永着为例钦此○二年覆准修筑乐清县塘隄陡门○又覆准山萧二邑嵗修尖山浮桥船行人络绎最闗紧要给与夫役看守工食更换篾缆版栅等项照例开销○又覆准萧邑湘湖塘身穴口各有塘夫看守给与工食每年春间选补秋前三日先将下坝开放灌溉田禾秋后复筑仍令看守亦属合邑民生要务循照塘工之例于应修时委勘确实动拨司库备公银赶办工竣报销永逺遵行○四年覆准玉环地方筑塘浦二百四十丈陡门一座以御咸潮蓄淡水灌田○又覆准修筑丽水县冲坍西堰官坝道路桥梁以资行旅○又覆准玉环东西青岙新旧陡门牐二座蓄淡水灌田应设牐夫四名以司启闭○五年议准修濬湖州府城分流各支河钮家桥等处及附郭壕堑逐段开通以资蓄泄灌溉民田○又覆准玉环地方天开河渠土塘千有百丈建筑牐坝以资蓄淡灌溉○又覆准修丽水县衡塘寳定二处溪岸河堰以卫民生○又覆准修整玉环天开河塘设牐夫二名专司启闭○又覆准玉环江北十四都等处建造塘牐以御咸潮开垦田亩○七年议准疏濬西湖湖心亭放生池岳湖等处港河淤浅以资灌溉○又议准疏濬钱塘余杭二县交界之缾窰镇溪河以利杭嘉湖三府田畴○八年覆准修复仁和县余家坝○九年覆准修筑乍浦牐磡疏濬牐口淤泥○又覆准修钱塘县武林门外清河牐以资蓄泄○又覆准修筑仁和德清二县交界地方劳家陡门○十二年覆准修理仁和青龙田家井二涵洞○又覆准乍浦南北水门建牐二座以资扞御○十三年议准修建遂安县堰坝以资蓄泄○十四年覆准修筑仁和县田家井涵洞一湖北水利乾隆二年覆准湖北各属沟浍塘堰等工遇有应濬应筑之处饬令该地方官于政暇农隙时廵视乡村劝谕化导令民濬筑以资蓄泄倘遇歉收之年民力不继该督抚督率地方官设法修筑如有奉行不善借端滋扰分别叅究○三年题准修筑汉阳府黄陂县溪岸河堰○十一年覆准修筑云梦县马桥防隄工一湖南水利康熙四十九年修筑常徳府大围隄令地方官专管○雍正九年
　　谕朕闻洞庭一湖绵亘八百余里自岳州出湖以君山为标准一望杳渺横无涯际而舵杆洲居西湖之中去湖之四岸或百余里或二百余里舟行至此倘遇风涛陡作无地停泊亦无从拯救多有倾覆之患昔人曽经创议若于此处建筑石台则狂风巨浪之中商船有挽泊之所实有裨益秖以水中立基工用浩繁事不果行朕以勤求民瘼为心凡内外逺近地方疏濬修建工程可以利济羣生者无不乐为兴举况商贾行旅之往来可以避风波之险而登袵席之安尤事之所当举行者营田水利捐纳项内有平余银二十万两着将此项银解送楚省交与总督防同廵抚遴选贤能之员相度估计悉心经理建筑石台以为舟航避风停泊之所务期修造坚固以垂永久毋得草率塞责钦此遵
　　防议准洞庭湖舵杆洲建筑石台东西长九十六丈两头濶三十丈南北各湾进如偃月形以便行舟避风涛之险○十三年议准益阳沅江二县东西两岸建筑隄堰周回九千四百七十三丈七尺以防水涨建设管口以资蓄泄遍栽杨柳苇荻以防隄身嗣后每年嵗修即令隄内业民计亩出夫均力修理仍照各属嵗修隄堰之例令地方官每嵗九月亲行督率该管道府不时稽察○乾隆二年奏报洞庭湖舵杆洲建筑石台工竣○又奏准石台北面防墩之外宻钉排桩二层中填碎石壅土成洲遍种柳树根盘土结保防隄工○九年议准修理常徳府城外东西南石匮三座○十年议准湘隂益阳二县一切水利工程向由岳常澧道管理今改归长寳道经管○十二年议准湖南滨湖州县自本年秋冬为始凡险要之隄统以三年为止每嵗加厚二尺加髙三尺○又议准湖南各处隄堰遍栽柳树以攩风浪每隄种柳若干册报稽考责令管理修隄之隄总隄长人等察看道府等官遇便随时抽摘防騐严禁纵放牛马及居民侵损○又议准楚南洞庭一湖为川黔粤楚各省诸水汇宿之区必使湖面广濶方足以资容纳嗣后各属滨湖荒地永禁筑隄垦田
　　一陜西水利雍正五年
　　谕朕闻陜西郑白渠龙洞向来引泾河之水溉田甚广厯年既久疏濬失宜龙洞与郑白渠渐致淤塞隄堰大半坍圯醴泉泾阳等县水田仅存其名深为可惜朕惟兴修隄堰乃于民生大有裨益之事着动用正项钱粮竢一应工程告竣报部察覈务期渠道深通隄堰坚固俾农功得以永赖以副朕保恵元元至意钦此○七年议准泾阳县龙洞郑白等渠之口建牐以资蓄泄西安府管粮通判改为水利通判移驻泾阳县属之王桥镇泾阳醴泉三原髙陵临潼等五县内民戸受水时日隄渠修濬事宜以及启牐闭牐该通判不时亲往经理如有奸民势豪盗水霸占并有闗于渠政利弊者均令稽察整饬倘地方官狥庇阻挠即行揭报叅处○十一年议准修治豫陜交界之荆子闗起至商州龙驹寨滩河○乾隆二年覆准修濬长安西乡盩厔郿县渠工千二百八十四丈二尺○又覆准兴平等县马坊村围棊寨筑隄二道以卫渭河○又议准龙洞渠内筑石坝一座以纳众泉加髙龙洞南畔等处石隄以防水涨水磨桥大王桥上下各处泉旁筑坝收入渠内以资灌溉又大王庙以前筑坝开沟以防冲淤复设水夫三十名启闭牐版嗣后每年应需嵗修银于公项内动用年终据实报销○五年议准咸阳县南门迤西建石隄五十丈保防城垣○六年议准西乡县接开石土渠工二千七百七十五丈八尺増灌田亩○七年覆准泾阳县龙洞渠工因六年六月内泾水泛涨冲开龙洞哨眼应疏濬以资灌溉○八年覆准本年六月泾水暴发冲坍龙洞渠一带石隄令修砌完固○十三年覆准延安府北门外濯筋河道其引河石□石坝每年于司库公项内动支嵗修银一百二十余两于汛临之后委官察勘有应修补之处确估兴修即动此项办理工竣报销○十五年议准去年七月洛河水涨冲漫鄜州石隄一百七十余丈沿东山开濬南北引河一道以减水势拆修石岸改砌石块坦坡照旧隄加髙三尺东北两门各建牐一座以资堵御○又议准疏濬同州府潼河修理南北水闗城洞嗣后每年于农隙水涸时责令该同知逐一测量遇有淤浅壅积之处酌用民力随时疏濬以杜冲决○十六年覆准泾阳县龙洞渠工因本年闰五月泾水暴涨致有冲决石隄渠身应及时修濬
　　一甘肃水利康熙四十八年议准开濬宁夏宋澄堡李洋堡二渠引黄水助塘渠灌溉造木石牐坝三处因时蓄泄○雍正七年题报宁夏察汉托辉地方开凿大渠二百七十余里建进水大石牐一座退水大石牐三座尾牐一座大支渠百余道又开小陡口百余道各牐旁共置水手房四十四间设水手以司启闭又建大石闇洞四座以通唐渠汉渠之出水建石桥木桥二十三以便往来沿大渠之东障黄河之溢筑长隄三百十有余里渠隄两岸种柳六万余株盘固□岸沿大渠之西疏濬西河三百五十余里以泄唐汉二渠并大渠余水以及诸湖鹻水架桥梁十有六灌溉新渠寳丰宁夏平罗四县民田又六羊渠一百十有余里建进水大石牐一座退水大石牐二座鼓水大石牐三座共置水手房二十间大支渠二十余道又各开小陡口百余道于雍正六年五月工竣大渠
　　赐名恵农渠六羊渠改名昌润渠○八年
　　谕宁夏地方万民衣食之源在于大清汉唐三渠之水利是以定例每年疏濬修理使水利畅足民田得以均沾灌溉闻近年专司之员疎忽怠玩只图折草折夫以致牐道□岸逐渐损壊时有冲决渠身淤泥填塞日久浅窄而三渠之中惟唐渠为尤甚近来其口遇低其梢过髙水势不能逆流而上多误小民耕种之期虽每年定有嵗修之例然不能以一月之工程整十数年之荒废也若再不加补筑恐日复一日将来难于经理豫备物料明春动工修补务令三渠坚固俾边郡黎民灌溉有资永享盈宁之庆钦此○十
　　年
</div>
    <div class="pagination">
<a href="钦定大清会典则例_page251.html">上一页</a><span>...</span><a href="钦定大清会典则例_page247.html">247</a><a href="钦定大清会典则例_page248.html">248</a><a href="钦定大清会典则例_page249.html">249</a><a href="钦定大清会典则例_page250.html">250</a><a href="钦定大清会典则例_page251.html">251</a><span class="current-page">252</span><a href="钦定大清会典则例_page253.html">253</a><a href="钦定大清会典则例_page254.html">254</a><a href="钦定大清会典则例_page255.html">255</a><a href="钦定大清会典则例_page256.html">256</a><a href="钦定大清会典则例_page257.html">257</a><span>...</span><a href="钦定大清会典则例_page253.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
