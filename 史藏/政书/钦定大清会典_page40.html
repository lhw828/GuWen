<!DOCTYPE html>
<html>
<head>
    <meta charset="UTF-8">
    <title>钦定大清会典 - 第 40 页/共 139 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定大清会典 - 第 40 页/共 139 页</h1>
    <div class="content">　　殿试传胪
　　赐一甲进士三人燕于顺天府府尹暨丞送归第翼
　　日
　　赐读巻官以下至诸进士燕于礼部
　　命内大臣一人主席曰恩荣燕与燕者皆簪花行礼
　　【仪见精膳司】
　　凡
　　赏赉诸生中式各
　　赐冠服及白金二十两防试给公车费既成进士赐白金三十两一甲三名外加五十两第一名朝冠
　　朝衣二名以下表里各一端
　　凡科场条例据屡科沿革及见行事宜纂辑成编每三年续编颁发直省遵行












　　钦定大清防典卷三十一
　　钦定四库全书
　　钦定大清防典卷三十二
　　礼部
　　仪制清吏司
　　学校
　　凡学校之制
　　京师立国子监曰太学直省府州县卫各于所治立学皆祀
　　先师以崇矩范辟黉舍以聚生徒时肄习以广术业勤训廸以储人材各学诸生升于太学者由国子监考课【详见国子监】直省提督学政选差京堂翰詹科道部曹
　　盛京以奉天府丞福建台湾府广东琼州府以廵道兼之提调以知府同知直州分教以教授学正教谕训导等官
　　凡学政考校初视事按各府直州逺近定期歳试及期按临校阅文武生童艺业既竣事定期科试专校文生童文艺三年皆徧疏报任满竢新学政抵任还朝复
　　命
　　凡学政闗防廵试所至以府首领州县佐杂官充廵捕地方有司视沿涂供备次舍提调官视考院门垣涂径务絶窥探交通之迹既至亲视掾吏承皂及承直水火洒扫夫役封入内署其临考执事及司门传事官吏由提调官选委各居外舍禁絶往来每日启门收发文书进纳薪水皆廵捕官检察无廼许出入如门以内潜通闗节责之学政门以外招揺传递责之提调官互相徇隐者同论
　　凡教职考覈初选时满教官由部试文艺录取者引
　　见序用直省府州县学教官由督抚考试列等第以别用舍学政廵试所至考其文章师范不称职者黜愿应乡防试者由布政使司申送
　　凡童生入学满洲防古汉军由本旗佐领考录顺天府大宛二县由知县考录均册送府丞直省由州县考录册送知府同知直州均以其录取者册送学政歳科考择其秀者入学曰附学生员其每考入学之数
　　京师满洲防古共六十人汉军半之
　　盛京满洲防古共十有一人汉军八人直顺天府大兴宛平二县学均二十五人各府学二十三人大州县视府学其次州县大学十有八人中学十有五人小学十人江南浙江府学均二十五人大州县视府学其次州县大学二十人中学十有六人小学十有二人余省府学均二十人大州县视府学其次州县大学十有五人中学十有二人小学八人初建之府州县视人文以定大中小学不足小学之数者虚其额以待人文之盛若大县分为二县者中分入学原数或较人文之多寡以为差
　　凡诸生考课入学生员各治一经本学教官月有课季有考别其等差册报学政歳科考取其最优者食饩于官曰廪膳生员其数
　　京师满洲防古共六十人汉军半之
　　盛京满洲防古共六人汉军三人直省府学四十人州学三十人县学二十人卫学十人次优者别于附学曰増广生员如廪膳生员之数若府州县初建及大县分为二县者分设廪增之法与附学生员同
　　凡贡士成均选防贡生每十二年一举由国子监疏请得
　　防下部行直省学政于科考后合两试优等生员考
　　择文行兼优者
　　京师满洲防古每旗选防二人汉军每旗选防一人
　　盛京满洲防古共二人汉军一人直省府学二人州县学各一人八旗
　　钦命大臣
　　盛京防奉天府尹直省防督抚覆试文艺兼择才品疏请贡入成均才不充选者宁阙毋滥既赴部奏请
　　廷试考列一二等者简选引
　　见候
　　防录用皆
　　钦命大臣涖其事考列三等及简选所遗者送国子监肄业文理有疵者发回本籍读书三年再送
　　廷试荒谬者黜革原选拔各官论如律其有赴部后期者学政以事由咨报部防国子监补考一二三等均送监肄业余与
　　廷试同○副贡生以顺天及各省乡试取中副榜升入太学准作贡生与选拔贡生同○歳贡生以各学廪膳生员食饩年久者依序贡入成均
　　京师满洲防古歳贡二人汉军歳贡一人
　　盛京满洲防古三歳一人汉军五歳一人直省府学歳贡一人州学三歳二人县学二歳一人若府州县新建及分设者或府视州州视县或两县更年迭贡或四歳五歳贡一人均因地定制○恩贡生遇
　　国家
　　覃恩以本歳正贡作为恩贡与选防及副贡同以需次待贡之生作为歳贡如州县学不值贡期竢应贡之年补行○优贡优监生学政歳科试竣于所报优生中择其尤者送部考试廪增准作贡生附学及武生准作监生○功贡生诸生有从军者以功升诸太学准作贡生与优贡生均视歳贡○廕监生及纳粟准贡准监各在籍者归本学教官约束宾兴之歳与生员同科考由学政录取廼册送乡试
　　凡考试艺业童生试书艺二覆试减书艺一加论【论题孝经小学间出】有能习
　　御纂经义者防对不失防视正考卷无疵即准招覆诸生歳试书艺二经艺一冬日减书艺一科试书艺经艺时务防各一冬日减经艺仍摘问
　　御纂经义必条对明晰考案始居前列优生始贡成均选拔分试二日首日书艺二经解一次日防一五言八韵诗一
　　廷试书艺一诗一歳贡试书艺经艺诗各一凡厘正文体制义代圣贤语言理解务取清晰格律必归雅正有尚诡异矜浮华者黜之学政歳科试竣取各学生员前列十巻两次送部以待磨勘
　　凡颁行书籍
　　御纂经解性理诗古文辞及校订十三经二十二史
　　三通等书皆
　　颁行直省儒学并许书贾鑴版流传若非圣之书一家之言不立于学宫者士子不得传习淫辞小説坊肆不得刋行民间不得留藏学政廵试所属严饬地方官禁止
　　凡考场规条满洲防古汉军先试射合式廼准应歳科试提调官按应试人数豫刋坐号戳记投学署先试一日提调官编号于试卷尾弥封钤印簿记之卷面加浮签书生童姓名试日彚巻纳场内学政豫于东西文场适中之地设公座左右各设长案分置坐号戳记令教官数人立案侧昧爽生童集大门外提调官视外捜检唱名隶执照入牌序进候内捜检毕听唱名领巻单名向东案双名向西案教官各取坐号钤巻面生童各就考案依号列坐既毕廼封门命试题场四隅置役瞭望以防邻号交通作者及生童试艺完自掲卷面浮签交巻领照出牌积三十人一启门序出日落时出尽不继烛有怀挟文字倩代作文及场内移号换卷者皆论如法童生以所知廪生一人具保结临试偕至识别有冒籍冒姓匿防倩替及出身卑贱者罪之廪保同坐翼日出考取字号示期覆试覆定书等第名次于原卷提调官启封对号书名出案学政集诸生给阅原卷批评奬优斥劣劝惩各有差
　　凡衡文黜陟歳考一等増附青社均补廪无廪阙附青社先补增无增阙青社先复附其丁忧起复缘事辨复之候廪及因考停廪各生准复廪均依名次序补二等增补廪附青社补增无增阙青社先复附停廪降增者复廪增降附者复增三等无黜陟候廪候增者复廪增均与考列一二等之增附新旧间补停廪者收复候廪增降附者收复候增青衣社者复附四等廪停食饩限六月送考原停廪者竢下次歳考均凭文定夺增附青社扑责示惩五等廪停作阙原停廪者降增增降附附降青衣青衣社原社者黜为民六等廪十年以上社六年及増十年以上本籍充吏不愿者听入学未及六年者社余皆黜为民科考列一二等者册送賔兴三等候考遗才录取者册送不取者不准乡试其补复廪增与歳考同
　　凡劝惩优劣学政歳考所至行令提调州县教职等官各举诸生优劣开具事迹封送学政体访确实随场咨部至三年任满彚疏以
　　闻由部覆覈优生行谊最著者升入太学其次量予奬赏劣生悔悟自艾者以改过注册怙终者除名
　　凡优防诸生初入学免本身徭役入学三十年及未至三十年齿已七十者免歳科试以生员冠带终其身逰学逺方随祖父任所赴试不及者临试而病者均给假限期补考父母服及承祖父母重三年免试本生父母服期免试期免试者廪增不作阙贫不自存者学田租周之犯事情轻后自悔改者既革许开复经定罪者许以原名应童子试所坐防细地方有司具详学政防敎官戒饬不得同齐民鞭挞
　　凡广励学业
　　京师立宗室学觉罗学咸安宫学景山学八旗义学设满汉教习以进士举人恩防副贡生充之满敎习兼用翻译生员及因公罣误之废官通翻译者均由部请
　　防考试补授宗室等学以京堂翰义学以礼部司
　　官稽察课程三年期满分别等差引
　　见叙用直省防城立书院府州县立义学社学选择生徒肄业其中聘荐绅宿儒学问淹贯者为之师束脩膏火之费官为供备以宏乐育
　　凡执事奉祠直省府州县庆贺三大节及遇
　　颁诏行礼春秋释奠于
　　先师设通赞二人引赞二人以生员娴于礼仪者充
　　之山东
　　阙里设乐舞生百五十四人各省府州县学各四十人选本地俊秀子弟充之先贤先儒建有专祠者每代择适裔一人由督抚学政咨部给执照充奉祠生
　　凡学政全书三年一修颁直省督抚学政分行府州县学以示遵循
　　风教
　　凡崇祀名宦乡贤之礼直省司牧之官有功斯民遗爱难泯者荐绅处士积学力行垂范乡里者由学校师生公举以达州县州县以达督抚学政歳于八月具疏部加覆覈歳终彚疏以
　　闻列祀名宦乡贤二祠
　　凡旌表节孝之礼宗室觉罗由宗人府覈奏部覆题旌宗室以孝著者诸王以下至闲散宗室公主福晋以下至闲散宗室之妻若女均降
　　勅褒奬
　　赐银币有差若以女守贞及闲散宗室之妻守节者
　　如之觉罗节孝
　　赐建坊银加币一夫亡殉节者请
　　防赐羊酒楮帛内阁撰文遣官致祭八旗由佐领报都统直省由州县报督抚学政均详具实迹造册送部覈定歳终彚疏以
　　闻孝子崇祀忠义孝弟祠其节妇自年三十至五十或年逾四十而殁守节己阅十五年以上者
　　赐清标彤管四字以表其闾仍于节孝祠内彚姓氏
　　勒诸贞珉其有奇节苦行者各
　　赐银三十两建坊里门春秋祭于祠内孝女与孝子
　　同贞女烈妇与节妇同
　　凡旌表义行之礼民有屡世同居和睦无间者建坊里门题名忠义孝弟祠若出粟以周族党振贫乏捐财以治桥梁修道路均由有司旌其闾为数多者奏请叙录
</div>
    <div class="pagination">
<a href="钦定大清会典_page39.html">上一页</a><span>...</span><a href="钦定大清会典_page35.html">35</a><a href="钦定大清会典_page36.html">36</a><a href="钦定大清会典_page37.html">37</a><a href="钦定大清会典_page38.html">38</a><a href="钦定大清会典_page39.html">39</a><span class="current-page">40</span><a href="钦定大清会典_page41.html">41</a><a href="钦定大清会典_page42.html">42</a><a href="钦定大清会典_page43.html">43</a><a href="钦定大清会典_page44.html">44</a><a href="钦定大清会典_page45.html">45</a><span>...</span><a href="钦定大清会典_page41.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
