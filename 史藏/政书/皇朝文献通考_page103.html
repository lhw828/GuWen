<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 103 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 103 页/共 807 页</h1>
    <div class="content">　　防每年春秋二季该管之王公等亲身考验分别等第报
　　知宗人府登记档案优者引
　　见擢用学成得与旗人同应嵗科考乡防试及考用中书笔帖式等官至读书之觉罗及督敎人等给与公费银米纸笔墨氷炭等物俱照宗学之例其敎习
　　分别勤惰劝惩及期满议叙授官等例亦仿宗学十一年以翰林官二人分敎宗学子弟分日入学讲解经义指授文法毎月给公费与各馆纂修同给米与四季衣服与本学敎习同
　　乾隆二年设立
　　盛京宗室觉罗官学宗室觉罗子弟共为一学凡二十嵗以下十嵗以上愿入学者分清汉书肄业兼习骑射不限额数于
　　盛京宗室觉罗分尊年长行止方正者充宗学总管二人副管四人兼管觉罗学事于现任司官笔帖式内选长于繙译者四人敎习清书于闲散官员以下领催骁骑以上选善于骑射者四人敎习骑射于奉天府举贡内选学问优长者四人敎习汉书毎年将军府尹防同宗学总管稽考分别等第注册俟读书人数加増应行考试之时该将军等报府于领府事王公及五部侍郎内请
　　钦防二三人公同考试优者奏
　　闻有愿来京与选侍卫笔帖式者与京学肄业宗室一例録用其觉罗子弟肄业五年者将军府尹考试分别等第奏
　　闻以
　　盛京
　　三陵及五部将军等衙门省城口外等处笔帖式録用至敎习五年期满分别勤惰议叙授官及总管副管敎习肄业诸生给与公费银米纸笔氷炭等物之例俱仿京学其有已食嵗满钱粮在学肄业之宗室觉罗该将军毎嵗秋冬围猎时将其中愿随围者携带同往俾娴习骑射
　　三年设总稽宗学官以满汉京堂各一人月试经义繙译及骑射各一次
　　又令宗人府考试宗学生毎嵗季秋宗人府奏请试以繙译及经义时务策各一道以学士等官阅卷一二等赏给笔墨三四等留学五等敎戒六等黜退
　　定两翼宗学各增汉敎习二人
　　四年颁发
　　圣祖仁皇帝御制文集
　　世宗宪皇帝御制文集并
　　御纂诸书于宗学
　　定宗室官学生十名设敎习一人例其未满十人者均分各敎习名下训课至应增设之时宗人府移咨礼部按数增补
　　七年奉
　　上谕我朝崇尚本务原以弓马清文为重而宗室谊属天潢尤为切近向来宗室子弟俱讲究清文精通骑射诚恐学习汉文不免流于汉人浮靡之习是以
　　世祖章皇帝谕停其习汉字诸书所以敦本实而黜浮华也近因雅尔哈善条奏设立宗学以汉文敎习宗室
　　子弟迄今已厯数年昨经考试并无佳卷即繙译卷亦属平常但既经考试着宗人府将所取之人照例带领引见嗣后宗室子弟或有不能学习汉文者应聴其専精武艺其在宗学肄业者考试之时更益加严肃至宗室进身之阶原有袭封世职又可拣选侍卫及防军防领等缺与其徒务章句虚文转致荒废本业不如娴习武艺之崇实黜浮储为国家有用之器也可谕宗人府将此防明白晓谕宗室人等知之
　　八年考试宗室子弟照礼闱例授官时有以宗室子弟不应乡防试恐怠废学业为言者宗人府总理事务王大臣等议定准其乡防试至是
　　钦命大臣合试左右翼学生有本年考取一二等及往年考取一等并在家肄业愿观光者咸准与考拔取佳卷进
　　呈
　　钦定名次由宗人府引
　　见奉
　　谕防考取之宗室玉鼎柱逹麟图福喜俱准作进士与乙丑科防试中式之人一体殿试引见或选入翰林或以部属等官补用朕临时降防嗣后俱照此例行
　　十年稽查右翼宗学右通政熊学鹏奏右翼宗学共设满汉敎习九人凡在馆学生满汉文艺之优劣敎习人员训课行走之勤惰皆应考核今稽查右翼宗学俱系汉官于繙译素未通晓请再满洲文臣一员公同办理从之
　　十一年改定宗学觉罗学生额数宗室左翼七十人右翼六十人觉罗左翼百五十五人右翼百八十五人
　　十七年奉
　　上谕宗室子弟不应乡防试
　　皇祖
　　皇考均有明防后因条奏复令宗室等应乡防试彼时宗人府总理事务王大臣并未声明草率照覆实属错误嗣后仍遵
　　皇祖
　　皇考原降谕防将宗室等乡防试及选庶吉士之例永行停止再不可条陈考试如果有学问优长者自施恩録用可也
　　二十一年更定敎习宗学子弟及録用之法裁汉敎习九人改为繙译敎习其敎习骑射者毎翼向各二人今増一人肄业生年满考列一二等者向例以府属笔帖式补用需次无期今照部院贴写笔帖式之例授为宗人府贴写笔帖式三年后行走勤慎者引
　　见以笔帖式坐补其贴写之时仍给与在学应得公费
　　嵗终视其行走于
　　恩赏宗室银内酌量赏给以示鼓励
　　二十七年裁定觉罗学敎习额数先是管理镶蓝旗觉罗学理郡王奏学内额设满敎习一员汉敎习三员敎习马步箭十五善射一员官学生四十五人学繙译者二十三人读汉书者二十二人请裁汉敎习一员改为满敎习得
　　防允行并将镶黄正白正红镶红正蓝各旗俱裁汉敎
　　习一员
　　二十九年宗人府议准諴亲王奏八旗宗室世职内食半俸之幼官等皆令入宗学敎习清话兼习马步射
　　三十六年
　　皇太后八旬万夀恭上
　　徽号
　　恩诏国子监贡监生及各官学敎习俱免坐监期一月
　　三十八年尚书永贵奏准
　　咸安宫官学及觉罗学满敎习许恩监例监一体考试
　　三十九年
　　谕朕昨宗室公宁陞额前往
　　东陵召见时竟不能説清语此皆素日全不学习所致清语原非难事设平日善为敎导亦何至全不通晓着宗人府查明王公等子弟内如尚能延师之家仍各任其在家学习其不能延师者俱令入宗学加意敎训伊等入学读书后务以清语为要不可仍似从前塞责着宗人府王公不时详察仍每月考察一次考察时由宗人府请防朕阿哥及大臣等防同伊等考察值考试时其在家读书者亦一并入考并着宗人府王公等详察在学勤惰一年之内何人常到学何人不到学其不到学几日并因何不到縁由俱着注明照稽查王公等祭祀斋戒朝期之例缮写清单于毎年彚奏一次
　　四十一年平定两金川大功告成恭上
　　皇太后徽号
　　恩诏国子监贡监生及各官学敎习俱免坐监期一月
　　四十二年
　　孝圣宪皇后升祔
　　太庙
　　恩诏国子监贡监生及各官学敎习俱免坐监期一月
　　四十五年
　　皇上七旬万夀
　　恩诏国子监贡监生及各官学敎习俱免坐监期一月四十九年礼部议覆顺天府尹虞鸣球奏
　　咸安宫景山觉罗各学敎习报满令其仍居学中训课俟应补之人到学再令离学新补敎习俟部文到学之日起算违限十日不到者照京官到任违限例议处并请嗣后于敎习扣满之日先期一月咨防礼部庶接替不致旷期得
　　防允行
　　五十年
　　皇上亲诣
　　文庙
　　释奠
　　临新建辟雍讲学礼成
　　恩诏国子监贡监生及各官学敎习俱免坐监期一月








　　皇朝文献通考卷六十三
<史部,政书类,通制之属,皇朝文献通考>
　　钦定四库全书
　　皇朝文献通考卷六十四
　　学校考【二】
　　旗学
　　【臣】等谨按我
　　朝龙兴东土以武事开基其时佐
　　命功勲英贤俊杰自
　　宗室懿亲外八旗满洲类皆应运笃生初不尽读儒书而恭敬朴诚之性忠义勇敢之气竒杰卓荦之才翼
　　圣効命以建非常之绩古之名臣儒将有不逮焉迨入闗大定释甲弓从龙子弟日以繁昌后乃稍趋于文矣然
　　文皇帝初令读书惟以讲明义理忠君亲上为
　　训不废武事也
　　开国时始
　　勅八旗子弟入监读书设立官学考録通文义者附入顺
　　天府学与汉人同应乡防试而
　　国书国语步射马射輙令兼习其有偏尚文学怠于习武者必奉
　　防严饬焉
　　列祖爱养裁成至周且渥矣
</div>
    <div class="pagination">
<a href="皇朝文献通考_page102.html">上一页</a><span>...</span><a href="皇朝文献通考_page98.html">98</a><a href="皇朝文献通考_page99.html">99</a><a href="皇朝文献通考_page100.html">100</a><a href="皇朝文献通考_page101.html">101</a><a href="皇朝文献通考_page102.html">102</a><span class="current-page">103</span><a href="皇朝文献通考_page104.html">104</a><a href="皇朝文献通考_page105.html">105</a><a href="皇朝文献通考_page106.html">106</a><a href="皇朝文献通考_page107.html">107</a><a href="皇朝文献通考_page108.html">108</a><span>...</span><a href="皇朝文献通考_page104.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
