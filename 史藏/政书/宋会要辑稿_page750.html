<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 750 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 750 页/共 1125 页</h1>
    <div class="content">三月十七日，诏：「量试不中宗子，年四十以上，特补承信郎，展三年出官。(余)余人许将来省试年再量试一次。」 
四月十三日，上御射殿引见宗子彦瑗，特赐同进士出身。以取应省试第 
      
一人推恩也。第二、第三人补保义郎，余四十人承节郎，七人承信郎。旧制取举第一人许赴廷试，以是举不临轩策士，故彦瑗有是命。 
干道二年正月五日，大宗正司言：「有旨量试不中宗子年不及四十之人，许将来省试年再试。昨偶服制或疾病赴不及，亦并令前期陈乞。如在远州军未曾召保，先给据到行在之人，难以伺候取会，欲仿旧旨施行。」从之。 
二月十七日，礼部贡院言：「量试不中宗子，许今来再试。考校合格彦桩等二百十有六人，合格杂犯彦大二等五人。」诏赵彦桩补承节郎，余并补承信郎，赵彦大二等五人展二年出官。宰臣洪适等奏：「前举试者七百余人，榜首补承节郎。(令)[今]试人数不多，然为榜首者乃前举丁忧，今方就试，即非已黜再试之人。」上曰：「前举未试，可依例补官。」适等又言：「前举黜落人，续降指挥，年四十亦推恩承信郎，仍展二年到部。今举取圣裁。」上曰：「前此一时指挥，今岂得援例。」 
四月二十五日，上御集英殿唱名，取应宗子师份以下三人，特补保义郎，汝舟以下三十六人，特补承节郎。 
十一月二十六日，礼部言：「无官宗子赵岩夫、南夫、善钦，于绍兴三十二年请成都府路转运司取应文解，未曾到省，乞依赦文推恩，年皆十六以下，虑赴试假名传义，冒滥不实。今措置无官宗子赦前取应合格未曾到省之人，依已赴省试下赦前委年及二十五岁，方与补官。」从之。 
五年 
      
正月十二日，量试宗子彦辅、致夫、彦京等言：「昨该覃恩，量试不中，准指挥许再一试，以忧制未赴。窃见五州该恩士人，今已还试，乞许还赴量试施行。」礼部勘会，更许附今举一试。后举再有仿此之人，下诸州军无得保明申发，本部亦不受词。从之。 
二十六日，礼部贡院言：「引试有官锁应宗子七十三人，一名《春秋》，一名《诗》。无官应举宗子五十五人，一名《周礼》，一名《礼记》，一名《易》，各系孤经，欲依公精考。如文优合格，前期具真草卷缴尚书省取栽；即不合格，径从本院黜落。后更有无官取应孤经之人，乞依此施行。」从之。 
三月七日，礼部言：「量试宗子经隔两举止有八人，即无黜落，第一名难依前旨补承节郎。欲将今举合格公俣、伯逵、伯康、升之、彦辅、致夫、师邈、彦楫八人，并补承信郎。」从之。 
二十一日，上御集英殿唱名，取应宗子善宽以下三人特补保义郎，彦侃以下三十五人并特补承节郎。 
七年正月二十五日， 赐进士出身、成忠郎赵师恺言：「登极赦书，宗室曾经锁试两得解，许赴殿试。臣幸预两请文解，附木待问榜，准 赐进士出身。伏见祖宗以来格法，应宗室武臣因应举换授，并于元官上先转两官，然后改换文质。于去年陈乞改换，吏部谓臣已用恩例免省，不许又行转官。窃详同榜免省宗子赵善洙等二十余人，与臣事体实同，已皆用恩赦转官换授。伏望与臣于见官上转两官换授 
      
施行。」诏特与转官上换授文资。 
八年四月二日，上御集英殿唱名，取应宗子知夫以下三人特补保义郎，公茂以下三十八人特补承节郎。 
五月六日，权尚书吏部侍郎韩元吉言：「应举宗子赵师烜干道八年四月黄定榜 赐进士及第第一甲十六名，依条合注教授。昨经吏部自言，缘有绍兴三十二年七月之制不许。窃详殿试第一甲，依格合注教官，即与其它宗室有出身事体合稍优。别乞以宗室及第一甲应格之人，许集注教官差遣，余不许除注。」从之。绍兴三十二年七月初二日「初二日」下疑有脱文。，不行。以上《干道会要》。前三书无此门。
 选举 宋会要辑稿 选举一八 效士 
      
效士
光尧皇帝绍兴二年六月二日，诏：「进士陈献边事利便，内有可采及有自河北、京东远赴行在之人，理宜优恤，并收充效士。每月各支钱一十贯、米一石，令枢密院检详官置籍总辖，以便差使。」 
六年十二月十八日，诏：「应今行在所及行宫枢密院、都督府效士，并令附来年春选人类试所就试时务策一道，分优、平两等考校，具合格姓名申尚书省。其试中优等人，再令学士院召试，以时务、文理优异者取旨推恩。」 
七年五月二十三日，行宫吏部言行宫：疑为「行在」之误。：「类试所考校到效士，合格人陈寿昌等在优平等计一十人，不合格人计四十三人。」诏：「试中优等人，依已降指挥。平等人与免将来文解一次，如已系免解人，与永免文解；已系永免人，即此比附优等推恩。不预等人，令吏部 
      
支赐束帛，各从其便。」 
十年七月二十九日，诏前东京留守司效士夏颖达、孙定、张汉、吕弥文、李光朝并与免文解一次，差充诸州效士。」自东京脱身来归故也。 
八月十一日，(绍)[诏]前东京留守司效士林云与免文解一次，差充江州效士。自东京脱身来归故也。以上《中兴会要》。余无此门。
 选举 宋会要辑稿 选举一八 百篇 国朝不设此科，来应者即命试。 
      
百篇国朝不设此科，来应者即命试。
      
太宗太平兴国五年四月八日，应百篇赵国昌始自陈求试，帝御便殿，亲出五言四句诗为题云：「松风雪月天，花竹云鹤烟。诗酒春池雨，山僧道柳泉。」凡二十字，为五篇，篇率四韵。国昌至晚仅成数十首，皆无可取。帝欲激劝后学，故特赐及第。仍诏今后应此科者，约此题为式。 
吕原明《杂记》：自唐来有应百篇举者，每诗一篇二韵，但日力能办，即中选。太宗时，总为二题以试之，曰：「夫子七十二贤，贤贤何德；光武二十八将，将将何功。」皆不能措辞，遂废此科。 
真宗景德三年八月十七日，召应百篇太子右赞善大夫张化基赴中书试百题，至日晡仅成六十五篇，罢之。以上《国朝会要》。后三书无此门。
 选举 宋会要辑稿 选举一八 童子试 四岁 五岁 
      
童子试
四岁五岁
【续宋会要】
      
林公洽四岁，诵六经、《语》、《孟》、《孝经》、御制史赞诗赋碑铭等凡十种。 
林公润四岁，诵《易》、《书》、《诗》、三礼篇名、《论语》、《孝经》、《春秋》、御制赞记诗赋、《孙子》、历代名贤传及杂文，排诸葛武侯方图阵凡二十一种，能开弓发箭。 
【续宋会要】
 选举 宋会要辑稿 选举一八 童子试 六岁 
      
六岁
林公滋六岁，诵《诗》、《书》、《易》、《周礼》《礼记》篇名、《春秋》隐桓庄闵僖文六公、《论语》、《孝经》、御制赞跋诗赋及杂文，讲《书》、《礼记》、《论》、《孟》、《孝经》大义，画卦、切韵，凡三十五种。 
【续宋会要】
 选举 宋会要辑稿 选举一八 童子试 七岁 
      
七岁
何致远七岁，诵六经、《语》、《孟》、《孝经》、《孙子》、《吴子》、御制诗论，画卦《太玄》潜虚图，揲《大衍》、《太玄》潜虚数，排八阵图，推河图(落)[洛]书数，能写大字，开弓发箭，凡四十九种。 
黄枢七岁，诵六经、语、孟，凡八种。 
杜元定七岁，背诵六经、《语》、《孟》、《孝经》。 
【续宋会要】
 选举 宋会要辑稿 选举一八 童子试 八岁 九岁 十岁 
      
八岁九岁十岁
林公汪九岁，诵《尚书》、《毛诗》、《周易》、《周礼》、《礼记》、《春秋》、《语》、《孟》、《孝经》，凡九种。 
郑台孙九岁，诵《尚书》、《周易》、《毛诗》、《周礼》、《礼记》、《春秋》、《语》、《孟》凡八种。
詹应韶九岁，全诵九经。 
【续宋会要】
 选举 宋会要辑稿 选举一八 童子试 十一岁 
      
十一岁
毕应孙十一岁，背诵六经、《语》、《孟》。 
【续宋会要】
 选举 宋会要辑稿 选举一八 童子试 五岁 
      
五岁
赵斌五岁，诵《易》、《书》、《诗》、《周礼》、《语》、《孟》、《孝经》、《礼记》篇名、御制赞序、诸家杂文，凡二十二种。 
罗钧五岁，诵六经、《语》、《孟》、《孝经》、御制诗赋、画卦、切韵、书字凡二十种。 
林公泽五岁，诵《诗》、《书》、《易》、《周礼》、子书篇名、《春秋左传序》、《孟子》、《孝经》、御制赞跋记诗赋及杂文，又通《孝经》大义，画卦、书字、切韵，凡四十一种。 
【续宋会要】
 选举 宋会要辑稿 选举一八 童子试 八岁 
      
八岁
张粲八岁，背诵六经、《语》、《孟》、《孝经》及讲说《语》、《孟》、《尚书》大义。 
叶行之八岁，诵《周易》、《尚书》、《毛诗》、《周礼》、《礼记》、《春秋》、《语》、《孟》、《孝经》，凡九种。 
林岊八岁，诵六经、《语》、《孟》、《孝经》、御制诗赞，能解《毛诗》全义及开弓发箭，凡二十种。 
【续宋会要】
 选举 宋会要辑稿 选举一八 童子试 十岁 
      
十岁
      
卢端夫十
岁，全诵六经、
《语》、《孟》及讲说《春秋》、《论语》、《孟子》、《孝经》。
林梅十岁，试《春秋》义三道，终场合格。挑试九经，讲说《春秋》。 
胡仲龙十岁，皆诵六经。 
郭本诚(本)[十]岁，背诵九经及讲说《尚书》大义。 
卞 十岁，诵《毛诗》、《尚书》、《周易》、《周礼》、《礼记》、《春秋》、《论》、《孟》凡八种。 
包时习十岁，背诵九经，讲说《论语》、《孟子 梁惠王》上下篇。
 选举 宋会要辑稿 选举一九 试官 
     
宋会要辑稿 选举一九

试官
</div>
    <div class="pagination">
<a href="宋会要辑稿_page749.html">上一页</a><span>...</span><a href="宋会要辑稿_page745.html">745</a><a href="宋会要辑稿_page746.html">746</a><a href="宋会要辑稿_page747.html">747</a><a href="宋会要辑稿_page748.html">748</a><a href="宋会要辑稿_page749.html">749</a><span class="current-page">750</span><a href="宋会要辑稿_page751.html">751</a><a href="宋会要辑稿_page752.html">752</a><a href="宋会要辑稿_page753.html">753</a><a href="宋会要辑稿_page754.html">754</a><a href="宋会要辑稿_page755.html">755</a><span>...</span><a href="宋会要辑稿_page751.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
