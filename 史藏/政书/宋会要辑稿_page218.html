<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 218 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 218 页/共 1125 页</h1>
    <div class="content">      
一于宫架西北，俱东向。大乐令位于登歌乐 北，大司乐位于宫架北，良酝令于酌尊所，俱北向。设陪位官位于殿庭，东西相向。设笾豆簠簋之位于逐神像前，左有十二笾，右有十二豆，俱为三行。俎二，在笾、豆之间。簠二，簋二，在笾、豆外。又设尊罍位于逐神像前，又设内侍供奉皇帝盥洗盘匜位于皇帝位前。捧盘内侍在执匜内侍之西 ，北向；奉爵官、执巾内侍在捧盘之北，皆南向。行礼前，行事官及陪位望参官各服其服，光禄卿入实笾豆簠簋俎，良酝令入实尊罍，乐工(师)[帅]工人、二舞以次入。陪位官入就位，礼直官并行事官入诣殿庭，北向再拜讫，各就行事位。礼仪使、太常博士立于御幄前。皇帝自内殿服靴袍，乘舆入幄次。俟时将至，礼仪使诣神像前俛伏跪，奏神像升正座讫，礼直官、太常博士引礼仪使诣幄前，奏请皇帝行奉安之礼。自是皇帝行礼拜跪、执圭、搢圭、奠圭、释圭、受币、奠酒、望燎、礼毕及进止前导，皆礼仪使赞相其仪。皇帝服衮冕以出，近侍从升。礼仪使前导，殿中监跪进大圭，少监副之。皇帝执大圭，宫架乐作。至东阶下，乐止。升东阶，登歌乐作。至位西向立，乐止。以俟时至迁正位讫，礼仪使前奏「有司谨具请行事」，宫架乐作，六成止。皇帝再拜，在位皆再拜。内侍奉盘匜，皇帝搢大圭，盥帨，执大圭，登歌乐作。皇帝搢大圭，执元圭，诣神像前北向跪，奠元圭于缫籍。执大圭，俛伏兴。搢大圭，三上香。有司进币，皇帝受币奠讫，执大圭，再拜，乐止。诣次位上香、奠币，并如上仪。皇帝还位，登歌乐作。至位西向立，乐止。内侍奉盘匜，皇帝搢大圭，盥帨，登歌乐作。奉爵官进爵，皇帝洗爵、拭爵，乐止。执大圭，登歌乐作。奉爵官诣尊所，良酝令酌酒，皇帝诣神像前北向，搢大圭，跪。奉爵官跪，以爵酒进，执爵三奠酒，执大圭，乐止。内侍举祝版，读祝官东向跪读，皇帝再拜，内侍奉祝版置于神像前。诣次位行礼，并如上仪。奉币爵、受币爵、读祝版官并降西阶，东向立。皇帝还位，登歌乐作。至位西向立，乐止。送神，宫架乐(止)[作]，一成止。皇帝将诣望燎位，登歌乐作，降自东阶，乐止。宫架乐作，至位南向立，乐止。皇帝迁位，礼直官曰可燎，东西各以炬火燎半。礼毕，皇帝还幄次，宫架乐作。释大圭，殿中监跪受以还有司，皇帝入幄次，乐止。皇帝服靴袍，乘舆还内，如来仪。 
四年正月十九日，诏岁中及大礼开建道场日数并仍旧制，天宁节七昼夜，老君生日、年交、保夏、大礼前预告、大礼毕恭谢，各二昼夜。 
五月二十四日，诏今后遇旦、望、冬至、年节、天宁节，车驾并诣宫烧香。 
五年二月四日，诏二月十五日太上老君诞日，于玉清和阳宫设道士登歌乐，皇帝行酌献之(理)[礼]。其日早，皇帝入玉清和阳宫，归小次，俟设馔等毕，读祝道士诣殿庭北向 
      
三礼，升诣香案之右，东向立。自是前导及执事摄官并奏请行礼等，并以道士充。前导皇帝服靴袍，登东阶，登歌《干安》乐作。诣殿上西向褥位立定，乐止。降真，《诚安》乐作，一成止。奏请皇帝再拜讫，乐作。皇帝盥帨，诣香案前褥位北向，三上香，执事者跪进币，皇帝跪受币，奠币，执事者受币。皇帝再拜讫，归褥位，乐止。少顷，《真安》乐作，
皇帝盥帨爵讫，执事者受爵，赴着尊所。摄太官令实爵，皇帝诣香案前褥位北向立，执事者以爵坫跪进。皇帝跪受，执爵三献酒，执事者受爵，皇帝俛伏兴，少立。摄太祝东向读祝文讫，置于案，皇帝再拜讫，还褥位，西向立。送真，《钦安》乐作，一成止。皇帝诣望燎位，《干安》乐作。至南向褥位，乐止。执事者取祝文币帛，俟火燎半，奏礼毕，皇帝还位。 
十八日，诏今后降圣节，可依太上老君生日例排办行礼，仍令本宫一月前检举以闻。 
七年五月十六日，诏改玉清和阳宫以玉清神霄宫为名。
 礼 宋会要辑稿 礼五一 徽号 二 宣读天书 
      
宣读天书
真宗大中祥符元年正月三日，对辅臣于崇政殿之西序。帝曰：「朕寝殿中帟幕皆用青絁，旦暮非张烛莫能辨色。去年十一月二十七日夜将半，方就寝，忽光明满室，惊视之次，见神人星冠绛衣，告朕曰：『来月三日，宜于正殿建黄箓道场一月，将降天书《大中祥符》三篇，勿泄天机。』朕竦然起对，忽已不见，命笔识之。自十二月朔，即蔬食斋戒于正殿，依道门科仪结彩坛九级，建道场以伫神贶贶：原作「祝」，据《宋史》卷一○四《礼志》七改。，虽越月未敢罢去。适皇城司奏，左承天门屋南角有黄帛曳于鸱尾之上，即遣中使视之。回奏云，帛长二丈许，缄一物如书卷，缠以青缕三道，封处隐隐有〔字〕。朕思之，盖神人所谓天降之书也。」王旦等曰：「此盖陛下至诚事天地，大孝奉祖宗，恭己爱人，夙夜求治，以致殊邻修睦，犷俗请吏，干戈偃戢，年粟屡丰，皆陛下赫赫业业、日慎一日之所致也。臣等尝谓天道不远，必有昭报。今者神告先期，灵文果降，实昭上穹佐德之应。」皆再拜称贺。又曰：「然未知天书所谕之事，启封之际，宜屏左右。」帝曰：「既有天命，固当祗受，适恐皇城司遽便收进，已便止之。朕当躬诣焚香拜受。朕自得神人所谕之言，寻雕木为舆殿，饰之以金宝，将以奉安天书。所云屏人以启封，虽神人云勿泄天机，朕以上天所贶，当与众共之。」旦复曰：「盖未测书意，不欲显示于众。」帝曰：「天若谪示阙政，当与卿等祗畏改悔；若告戒朕躬，朕亦当侧身自修。岂宜隐之而使众不知也 当即启读，但虑文莫能辨，须访明习篆籀者以从。」旦曰：「陛下肃奉天命，非臣等所能测也。」帝即步至承天门瞻望再拜，内臣周怀政、皇甫继明对捧而下，王旦跪奉而进。帝再拜受之，亲奉安于舆殿。初，辅臣请以道众前导，帝曰：「朕斋戒既久，止欲与卿等严导以表精虔。」遂奉引而行，帝却伞 
      
盖，彻警跸，至朝元殿之丹墀。旦自舆殿捧天书，帝跪受讫，付陈尧叟启封。帛上有文曰：「赵受命，兴于宋，付于恒。居其器，守于正。世七百，九九定。」既去帛，缄书甚密，纸坚润，不与常类。厥以利刀，久而方启。启讫，跪进，帝亦跪捧，复(受)[授]尧叟，命读之。其书黄字二幅，词类《尚书 洪范》、老子《道德经》。始言帝能以(致)[至]孝至道治世，次谕以清净简俭，终述世祚延永之意。读讫，帝复跪捧，以所缄之帛蕴之，盛以金匮，置于舆殿。再拜讫，奉引升自东阶，安于道场中，复然香再拜。礼毕，帝御殿之北庑，召旦等谓曰：「朕德薄，何乃天降明命，昭晰若此!」旦等曰：「昔龙图授羲，龟书锡禹，非常之应，惟圣主得之。陛下应天立极，振(右)[古]称首，上帝所以申锡秘检，示治国大中之道，万世一时也。」咸再拜称贺。是夕，命王旦宿斋中书，晚诣道场上香。旦趍往，而帝已先至。 
四日，文武百官、诸军将校、诸方番客入贺。是夕，帝斋于长春殿，辅臣宿于本司，道众声赞于朝元殿，教坊奏发曲于庭。翌日，所司设大次于朝元殿之西廊，列黄麾仗，自殿至阁门， 臣序立。帝服靴袍，太常卿赞导升殿，焚香酌献于三清、天书之前。登歌作乐既毕，执事者奉天书舆殿降自西阶，出朝元门，由右升龙门历文德殿，威仪乐部奉引，帝步导入东上阁门，避黄道而行。既入门，从官皆退，唯中官执事还(官)[宫]，帝前导如初。 
四月一日，天书再降内中功德阁。天禧元年正月二十七日，始下诏以四月一日天书再降内中功德阁日为天祺节。 
六月八日，封禅制置使王钦若言禅：原作「记」，据《长编》卷六八、《宋史》卷七改。：「六日，泰山西南垂刀山上有红紫云气如桥梁之状，渐成花盖，至地而散。其日木工董祚于灵液亭北见黄素曳于林木之上，有字而不能识，遂言于皇城(吏)[使]王居正。居正见其上有御名，驰告李绅福、曹利用等，进于钦若。钦若遂率官属，以道门威仪迎置公舍。七日早，自公舍奉道至社首山社首山：原作「杜首山」，据《元丰九域志》卷一改。神人言：『来月上旬，当赐天书于泰山，宜斋戒祗受。』朕虽荷降告，亦未敢宣露，惟密谕王钦若等，凡有祥异即上闻。今得其奏，果与梦协。上天眷佑，丕应彰灼，祗畏惕厉，惟惧不称。」王旦等曰：「陛下至德动天，感应昭著，臣等不胜大庆。」再拜称贺。帝曰：「灵文非久到阙，奉迎之礼，宜加详定。」旦等曰：「正月奉迎天书已定仪注，今望约而行之。」帝曰：「向者降于内庭，故不别设仪仗，今自外而至，礼当严至。可且置于含芳园正殿，择日具仪卫奉迎。」旦等复曰：「至日欲具黄麾仗、道门威仪，百官并放朝参，出城班迎。入内日亦准是。」从之。即命旦为奉迎天书导卫使，丁谓为扶侍使，蓝继宗为都监。 ，钦若跪授中使，驰捧赴阙。」奏至，帝御崇政殿，促召辅臣，谓之曰：「朕五月十七日夜，忽梦前所 
十日，天书至自泰山，扶侍使而下具仪卫奉迎，安于含芳园之 
      
西门，命王旦诣园斋宿，晨夕焚香，道众作法事。 
十一日， 臣诣含芳园门迎导天书升园之正殿，帝斋于长春殿。翌日，备銮驾赴含芳园，改服通天冠、绛纱袍，百官朝服序班。帝出大次，于殿下北面再拜讫，导卫、扶侍使自殿上奉天书而下，置帝前，再拜而受，付陈尧叟启封跪读。其文曰：「汝崇孝奉吾，育民广福，锡尔嘉瑞，黎庶咸知。秘守是言守：原作「定」，据《元丰九域志》卷一改。，善解吾意。国祚延永，寿历遐岁。」读讫，召百官示之，复奉以升殿，焚香酌奠。车驾先还，俟于朝元殿之幄次，导卫使等奉至，帝迎拜前导，避黄道而行，由东上合门入内。 
四年正月二十一日，奉圣制《天书誓文》赴玉清昭应宫。先是，帝谓王旦等曰：「朕以上穹敷佑，灵文三锡，夙夜兢励，尽志钦奉。且虑岁月寖久，子孙轻怠，故作此文刻石，寘于天书阁下。」 
七年五月十一日，诏模刻天书，奉安于玉清昭应宫，命宰臣王旦为天书刻玉使，枢密使、同中书门下平章事王钦若为刻(士)[玉]副使，兵部侍郎赵安仁、翰林学士陈彭年为同刻玉副使，入内押班周怀政为都监。 
八月七日，有司备仗卫、道门威仪、教坊乐，刻玉都监自内中奉天书升辇，刻玉使已下班迎，赴朝元殿。帝服靴袍，行酌献之礼，百官陪位，奉安于刻玉殿，令刻玉使日赴焚香，副使已下日一员 事。 
天禧元年正月六日，诏曰：「顾以眇躬，获绍隆构，仰庆灵之积累，荷穹昊之监观。秘箓垂文，珍图锡祚，告卜世卜年之业，谕时万时亿之祥。载惟凉薄之姿，寅奉殊尤之贶，每增夕惕，祗答天祺。登岱畎以垂鸿，巡魏(睢)[脽]而有谷。而又飙轮临暨，浚发于仙源；曲里朝修，崇严于道荫。旷典以之交举，厚福由是咸怀。遂同海域之心，恭上紫清之号。揆首春之谷旦，陈徽册之威仪。获造殊庭，荐称神祖称：原作「珍」，据《宋大诏令集》卷一三六改。。导珍符而展采，膺瑞历以建元。乃至洁祀大宫，升禋(告)[吉]土，式罄奉先之孝，克伸大(执)[报]之忱。福贶来同，感悦交集。夙宵内省，夤畏靡遑。思与官师，共遵天诲。体清虚之妙本，存悠永之真风。是用顺考灵辰，宣扬秘牒「是用」二句：「用」原作「周」，「秘牒」原脱，据《宋大诏令集》卷一三六改、补。，共守建中之道，愈钦皇极之规钦：原作「清」，据《宋大诏令集》卷一三六改。。谨以今年正月十五日，行宣读天书之礼。繄尔宰府，体兹意焉。」 
十二日，帝斋于长春殿，亲王、近臣、御史中丞、知杂、尚书省四品、诸司三品、宗室团练使已上、藩侯观察使已上、管军防御使已上，并斋于朝堂及本司。以王钦若为宣读天书礼仪使。 
十三日，有司于天安殿设次，奉玉皇圣像于中位，置写本天书于东，圣祖版位于西。命仪卫使王旦等建金箓道场三昼夜。 
十四日，诏皇侄守节已上，驸马都尉王贻清、李遵，并升殿陪位预听。 
十五日三鼓四筹，帝服通天冠、绛纱袍，诣天安殿道场焚香再拜，西向而立。 官朝服升殿，摄中书令任中正诣玉皇前跪奏：「嗣天子臣恒谨与宰臣等宣读天书，讲求圣 
      
意，虔思睿训，抚育生民。」仪卫使王旦跪取左承天祥符门天书置案上，摄殿中监张景宗、张继能捧案，摄司徒王曾、摄司空张知白跪展天书空：原作「司」，据《宋史》卷一○四《礼志》七改。，摄太尉向敏中宣读。每句毕，即详绎其指绎：原作「思」，据《宋史》卷一○四《礼志》七改。，言上天训谕之意。摄中书令王钦若执笔抄录。宣读毕，摄侍中张旻跪奏：「嗣天子臣恒敢不虔遵天命!」仪卫使跪纳天书于匣中。又跪取功德阁天书、泰山天书宣读，如上仪。王钦若跪进所录天书意，帝跪受讫，登歌酌献。礼毕，奉天书还内「奉」下原有「写帝」二字，据《宋史》卷一○四《礼志》七删。。
 礼 宋会要辑稿 礼五一 徽号 二 朝谒上帝祖宗圣容 
      
朝谒上帝祖宗圣容
国朝玉清昭应宫、景灵宫、太平兴国寺、启圣院奉安祖宗圣容，每岁正月、十月望，皇帝朝拜，行酌献之礼。亲祠前一日，诣玉清昭应宫太初殿、明庆殿、景灵宫天兴殿玉皇、圣祖〔前〕行荐献之礼。又奉先寺庆基殿宣祖圣容，集禧观崇禧殿祖宗圣容，慈孝寺崇真殿真宗圣容，彰德殿章献明肃皇后圣容，普安禅院隆福殿元德皇后圣容，重徽殿明德皇后圣容，万寿观广爱殿章睿皇后圣容，每大礼庆成恭谢或祈祷朝谒，皆诣行礼。 
真宗咸平五年正月六日，诏启圣院、永隆院朝拜太宗圣容，诏自今遂为定制。其仪：前一日，有司设大次于殿之东序，从官序班殿前，北向。太常卿于大次前跪奏，请行朝谒之礼，前导皇帝升殿，诣东陛褥位再拜，从官皆再拜。皇帝三上香，侍臣进酒，皇帝跪，三奠讫，复再拜，从官亦再拜。礼官赞导归大次复跪奏礼毕。礼生引宰臣升殿酌献讫，降阶，与从官已下并再拜退。从官就幕次赐蔬食。故事，祖宗每岁上元历幸佛寺，然后御楼观灯。帝自毕谅阴，以启圣院太宗降诞之地，圣容在焉，不欲为游幸之地，故前期恭请朝诣。后定以正月十一日。 
大中祥符七年十月十日，玉清昭应宫成，诏自今每岁正月望诣宫行朝拜之礼。 
九年五月二十三日，景灵宫成，诏每岁十月望诣宫朝拜，如玉清昭应宫正月望朝拜之仪。皇帝亲祠前二日，行荐献之礼。其仪：礼仪使一员；赞导皇帝行事侍中二员，一诣罍洗捧匜沃盘，一捧盘承水；门下侍郎一员；请罍洗、进帨巾太常博士一员；引礼仪使尚食奉御一员；酌酒侍臣二员，一俟尚食奉御酌酒毕接盏跪进，一俟皇帝受盏讫接盏置圣像前。 
十月三日，礼仪院言：「正月天书降，用上元日朝拜玉清昭应宫。十月圣祖降，择日朝拜景灵宫。」诏以下元日朝拜，着为定式。 
仁宗天圣元年正月十三日，命参知政事鲁宗道诣启圣院太宗神御前行荐献之礼。时帝在谅闇，故令近臣摄事，自后不亲朝谒皆如例。 
二年三月九日，诏旧例每岁十月望诣景灵宫天兴殿朝拜，今后仍诣奉真殿朝谒真宗圣容。 
八年十月十二日，太平兴国寺开元殿奉安太祖圣容。诏每岁上元日 
      
朝谒，如启圣院之仪。 
明道二年十月二十九日，景灵宫广孝殿奉安庄懿皇后圣容。 
英宗治平二年四月十七日，景灵宫孝严殿奉安仁宗圣容。 
熙宁二年正月二十五日，景灵宫英德殿奉安英宗圣容，每岁下元日朝谒，如奉真殿仪。 
神宗熙宁元年正月十一日，分命参知政事赵概、赵抃朝拜太平兴国寺、启圣禅院神御殿。故事，上元皆车驾躬诣，时在谅阴故也。 
三年正月十日，以秦国大长公主丧，诏罢朝谒神御殿，命辅臣行礼。 
四年正月十一日，幸太平兴国寺，诣开先殿，次幸启圣禅院，诣永隆殿，皆行朝谒之礼。赐从官食、坐、赐茶毕，还宫。 
五年正月十一日，诣太平兴国寺、启圣禅院朝谒太祖、太宗神御殿。六年正月十三日、七年正月十一日、八年正月十一日、九年正月十一日、十年正月十一日、元丰元年正月十一日、二年正月十一日，并如上仪。 
十年十二月十七日，诏今后正月十一日，依礼例诣太平兴国寺等处朝谒，及依例差行事公卿，并只进拟施行。 
元丰三年正月十一日，以大行太皇太后梓宫在殡，诏罢朝谒祖宗神御，遣参知政事蔡确诣太平兴国寺、知枢密院事冯京诣启圣禅院行朝拜礼。 
十二月十四日，以太皇太后丧服未除，诏权罢来年正月十一日太平兴国寺、启圣禅院神御殿、十四日集禧观朝谒，并遣官分诣行礼。 
四年十月八日，以太皇太后丧服未除，诏罢望日朝拜景灵宫，依例差官分诣行礼。 
五年十月，景灵宫成，应宫观寺院神御并迎奉入内，奉安于天元等十一殿。国朝玉清昭应宫奉玉皇、圣祖及太祖、太宗、真宗圣容，又景灵宫及诸寺观奉帝后神御者，皆以时亲行朝拜酌献之礼。玉清昭应宫、景灵宫、太平兴国寺、启圣禅院以正月或十月望，余无定日。亲祠前一日，诣玉清昭应宫太初殿、明庆殿、景灵宫天兴殿荐献，余悉以大礼毕恭谢，或祈祷亦亲至焉。自天圣七年玉清宫火，亲祠前朝献止诣天兴殿。及祖宗神御皆奉安于景灵宫，而他处朝谒悉罢。 
高(宋)[宗]建炎三年二月二十三日，诏奉迎祖宗神御已到行在，候奉安毕，就孟夏酌献日，亲行朝谒之礼。 
闰八月十六日，承议郎周元曜言，自京师太庙迎奉艺祖以下神位九室前往杭州，诏令宰执率百僚朝(诣)[谒]兼辞。 
十一月十九日，诏京师迎奉到御容，迎赴天庆宫。 
四年二月二十日，太常寺言：「祖宗大忌，系于温州天庆宫设位行香。今已迎奉到章武殿、会圣宫神御，于本宫圣祖殿权奉安讫，今后遇忌辰，并于神御殿行香。」从之。 
五月一日，太常寺言：「依令，孟夏朝献景灵东、西宫，其平江府、温州天庆观见安奉神御，缘今车驾巡幸，未系驻跸，乞差逐州知、通于孟夏月择日逐处分诣行 
      
礼。」从之。其后福州、湖州亦有奉安神御，每遇四孟，入内内侍省取降御封香，知、通分行朝献之礼。 
九月六日，申王孙故鼎州兵马都监叔熊女赵氏进英宗皇帝御容一轴，诏令缴进。绍兴元年十一月十四日，又进太宗御容一轴，系判南衙日服色，伏乞宣取。诏令赴内东门司投进。 
绍兴元年四月二十六日，都大监领丧事所言：「得旨传写大行隆佑皇太后御容三轴，内一轴天章阁，一轴内中钦先孝思殿，一轴下宫崇奉。」从之。 
十月二十五日，诏开封府祥符县进士徐涛进三朝御像，令礼部支降两浙东路空名度牒五道。涛自南京前来投进，故有是命。 
十一月二十六日，武德郎、兼合门宣赞舍人、权江西兵马副都监李山进收得太祖、太宗、真宗、仁宗御容四轴，诏令江西安抚大使李回差官保护赴行在。 
二年二月十四日，江南东路节制军马使司主管机宜文字周方平言：迎奉信州民间收到太祖、太宗、真宗、仁宗四朝御容。若到行在，诏于天章阁奉安。 
五月十八日，诏道君太上皇帝道貌御容，令浙西安抚大使司差官迎奉赴行在。时楚州据僧报果于卫州得之，至是来上，见权安奉于镇江府故也。 
七月二日，太常寺言：「枢密副承旨幕帏迎奉太祖、真宗御容，欲于天章阁安奉。」从之。 
八月二十八日，使臣二人迎奉到太宗御容；九月九日，南京弩手戴立迎奉到真宗御容；十二年三月十四日，江南西路马步军副总管、御前统制军马刘诏迎奉到太祖御容。并送天章阁收奉。 
三年十二月十一日，迪功郎凌浚进太上道君皇帝御容，诏送天庆观收奉。 
四年十月十八日，诏令信安郡王孟忠厚迎奉昭慈圣献皇后御容前去稳便州军，差内侍官照管，遇岁时酌献，依攒宫体例。时以军兴权宜，已而事息，复回临安。 
六年三月三十日，诏布衣孟端弼进太祖皇帝、太宗皇帝御容二轴，已迎奉赴天章阁，令户部支赐绢五十匹。 
四月十四日，礼部言：「金州收得太祖皇帝御容，已于天庆观圣祖殿奉安，不敢擅自迎奉前去。」诏令本州岛专差武臣一员迎奉前来，不得沿路搔扰。 
五月十五日，太常寺言：「辨验苏晔收到太祖皇帝、太宗皇帝绘像，乞依近例令天章阁收奉。」从之。 
十一月二十五日，江南西路都转运使赵子淔言：「故翰林侍读学士王洙孙男楚老，进祖先在日有太祖皇帝、太宗皇帝、真宗皇帝、仁宗皇帝四圣御容缴纳。」诏令江西转运使于见管银绢各支一百匹两。 
七年五月十八日，行在龙图、天章、宝文、显谟、徽猷阁下，降下道君太上皇帝、宁德皇后御容，其崇奉礼仪，欲依见崇奉祖宗神御，每遇旦、望、诸节序、生忌辰，合行酌献之礼。」从之。 
九年五月十一日，同签书枢密院事、 
      
充东京留守、兼权开封尹王伦等言：「东京天章阁钦先孝思殿御容先在启圣院权行安奉，未审合与不合(近)[迎]奉赴行在。」诏令留守司将画像差官迎奉赴行在所，其雕塑、木石、圣像，依旧安奉，候汴水通日取旨。 
四月二十三日，亲从承局邢道收得太祖皇帝、太宗皇帝、真宗皇帝御容，亲从额外指挥使王琪收得太祖皇帝御容，前来投进。诏令入内内侍省差天章阁官辨验，如委是御容，即仰临安府奉迎进入。 
九月五日，左朝奉郎郑亿年言，昨被驱虏到东都日，收得祖宗诸后御容五十六轴，诏令临安府奉迎入内。 
十年三月十四日，礼部、太常寺言：「塑制徽宗皇帝、显恭皇后、显肃皇后神御毕，依例合诣神御前行朝献之礼。欲乞车驾自常御殿乘辇诣天章阁两神御殿，行朝献之礼。」从之。 
十二年八月十九日，迎护徽宗皇帝显肃皇后懿节皇后梓宫礼仪使司言，内迎奉到祖宗御容三匣，系同梓宫船进行。缘见服缌麻，难以朝拜。太常寺看定，欲令礼仪使差属官先次迎奉赴天章阁收奉。从之。 
十六年十二月十七日，眉州报恩光孝禅寺僧道求献太祖皇帝御容，诏令户部支赐绢二十匹。 
十九年正月二十九日，从义郎赵子嵚投进太祖皇帝御容一轴，赴天章阁收奉。诏令户部支赐绢二十匹。 
徽宗崇宁三年二月，以隐士魏汉津言，备百物之象，铸鼎九。四年三月告成，诏于中太一宫之南为殿以奉安。各周以垣，上施睥睨，墁以方色之土，外筑垣环之，名曰九成宫。中央曰帝鼐，其色黄，祭以土王日，为大祠，币用黄，乐用宫架。北方曰宝鼎，其色黑，祭以冬至，币用皁。东北方曰牡鼎牡：原作「壮」，据《宋史》卷一○四《礼志》七改。，其色青，祭以立春，币用皁。东方曰苍鼎，其色碧，祭以春分，币用青。东南曰冈鼎，其色绿，祭以立夏，币用绯。南方曰彤鼎，其色紫，祭以夏至，币用绯。西南曰阜鼎，其色赤，祭以立秋，币用白。西方曰阜鼎，其色赤，祭以秋分，币用白。西北曰魁鼎，其色白，祭以立冬，币用皁。八鼎皆为中祠，乐用登歌，飨用素馔。其乐舞，帝鼐奏《嘉安》之曲，迎神、送神奏《景安》，初献升降奏《正安》，亚献、终献奏《文安》，文舞〔曰〕《帝临嘉至之舞》，武舞曰《神娭锡羡之舞》。八鼎皆奏《明安》之曲，迎神奏《凝安》，初献升降奏《同安》，亚献、终献奏《成安》。 
四年正月十七日，诏于帝鼐之宫立大角鼎星之祠，以导迎景贶。 
八月二十日，奉安九鼎。翌日，车驾幸九成宫酌献。 
大观元年十一月十四日，郑居中等言：「奉诏，亳州太清宫王与之进《黄帝崇天祀鼎仪诀》，令臣等参详，可与不可施行。臣等窃考其说，皆本于天元玉册、九宫太一，与魏汉津制度相合。其间论五运六气盛衰胜复，以五行相 制，亦合于汉津所授上帝锡夏禹隐文。乞修为祭 
      
鼎仪范，时出而用之。今修成《鼎书》十七卷，《祭鼎仪范》六卷，乞颁降每岁祀鼎常典，付有司施行。」内出手诏曰：「鼎之为物久矣，其义莫传。比览居中等所上，(调)[网]罗遗失，稽参制度，合若符契，灿然可观。其论《易卦》，谓应鼎星之象。《易》莫非象也，有取象于天，有取象于地，有取象于人，皆象其一物而已。至鼎则备天地人之象，故《易》于鼎独曰象者此也。可令改正，余依所请。」先是，议者请用王与之所献《(皇)[黄]帝崇天祀鼎仪诀》并上帝锡夏禹隐文，同修为《祭鼎仪范》。内出手诏曰：「九鼎以奠九州岛，以御神奸，其用有法有：原作「其」，据《宋史》卷一○四《礼志》七改。，后失其传。阅王与之所上祀仪，推鼎之意，施于有用，盖非今人所能作。去古绵邈，文字杂揉，可依所请，择其当理合经，修为定制，颁付有司。」乃命居中等刊修，至是书成来上，故有是诏。 
十二月二十四日，臣寮言：「陛下肇建九宫，增修祀典，迎气用律，以召至和，而逐鼎乐章尚未修定。乞诏有司考四时之气候，察五行之盛衰，撰谱制词，各从其方，以镇九州岛。」内出手诏曰：「九鼎以奠九州岛，祀事所用乐曲，亦当各随其方，不可概以一律。可依所请，命学士院撰进。」 
政和六年九月十三日，以奉安(定)[九]鼎，诏差太师蔡京为礼仪使，提举官杨戬就充都大管干。 
二十八日，诏帝(鼎)[鼐]神像依选定十月十三日卯时上车出城，宫门权行奉安。 
十月十九日，赴天章阁西位奉安。 
二十四日，诏诚感殿长生大君神像，可迁赴天章阁西位鼎阁奉安。 
</div>
    <div class="pagination">
<a href="宋会要辑稿_page217.html">上一页</a><span>...</span><a href="宋会要辑稿_page213.html">213</a><a href="宋会要辑稿_page214.html">214</a><a href="宋会要辑稿_page215.html">215</a><a href="宋会要辑稿_page216.html">216</a><a href="宋会要辑稿_page217.html">217</a><span class="current-page">218</span><a href="宋会要辑稿_page219.html">219</a><a href="宋会要辑稿_page220.html">220</a><a href="宋会要辑稿_page221.html">221</a><a href="宋会要辑稿_page222.html">222</a><a href="宋会要辑稿_page223.html">223</a><span>...</span><a href="宋会要辑稿_page219.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
