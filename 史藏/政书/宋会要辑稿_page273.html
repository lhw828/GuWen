<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 273 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 273 页/共 1125 页</h1>
    <div class="content">至道三年九月，寿州贡绿毛龟。真宗谓宰臣吕端曰：「介虫而毛，天意或有所警戒，卿等详考以闻。」端等言曰：「按瑞谍：神龟千岁，巢于莲叶之上。今所得之处，郡名寿春。陛下顷升皇储，实自寿邸，天其或者将使陛下后天而老，既寿且昌乎 又龟为水族，其类在阴。介刚物也，毛柔物也。夫戎狄之类，禀乎阴气，天意若曰：将有犷骜不宾之俗柔伏来庭乎 」帝曰：「卿等所(上)[尚]章甚为详备，然朕之属意，又或异焉。夫龟有毛者文治之兆，八卦乃文治之实也。岂四灵昭感，有所属耶 卿等其悉心修辅，慰朕意焉。」 
【宋会要】
大中祥符九年九月戊午，荆门军献绿毛龟，因诏：「自今诸道凡有祥异，复为贡。」 
【宋会要】
至道七年丙辰原批：「至道仅三年，此七年，误。」，明州献青毛金文龟一。
 瑞异 宋会要辑稿 瑞异一 祥瑞杂录 太祖 
     
祥瑞杂录
【宋会要】
太祖
     
建隆二年，陇州防御使杨勋献黄鹦鹉，知郓州姚光辅献白兔及驯象，故以为三旗。 
国朝符瑞之目，皆如礼部式，备载其事类于国史。今录缘瑞命崇尚事迹于次缘：疑涉前「录」字而衍。：六年三月驯象至京师，宰相率文武百僚称贺。自后凡符瑞内外奏至，必宣示宰相，实时奏贺，大瑞率 臣诣合门拜表。是年，太祖亲郊，有司请以国初以来祥异着之旗章，遂作金鹦鹉、驯象、玉兔三旗。
 瑞异 宋会要辑稿 瑞异一 祥瑞杂录 太宗 
     
太宗
【宋会要】
太平兴国四年九月，嘉州言：「夹江县弱鄢镇民王诣得黑石二，皆丹文。其一云『君王万岁』，其二云『赵二十一帝』，缄其石来献。」 
十二月，太宗禁中读书，自巳至申始罢，有苍鹳自始开卷飞止殿吻，殆掩卷而去。帝怪之，以语近臣，对曰：「此上好学之感也。昔杨震方讲间，有鹳雀衔三鳣鱼堕于庭，亦同其应。」 
雍熙二年闰九月，坊州刺史冯铎进一角兽，帝御崇政殿召近臣观之。帝曰：「时和岁稔，天下人安乐，此为上瑞。鸟兽草木之异，何足尚焉!今此兽远郡贡来，略与卿等观视，令养于后园，遂其饮龁之性。宣示于外，有涉近名。」按《瑞应图》，牡曰麒，牝曰麟。昔岚州所贡者麟也，今坊州所贡者麟也。 
十月辛丑，五星如连珠。 
十二月壬寅，潭州献白雀。 
三月八日己酉，寿星见。 
九月，简州奏禾一根二茎，其穗或八或九。 
四年九月辛酉朔，潍州进嘉禾，御制《嘉禾合穗》五七言诗二首赐宰相李昉等。 
十月辛丑，益州贡禾，一茎九穗。 
十二月乙未朔，大雪，上大悦，御玉华殿，召近臣宴，出御制《雪诗》一首，令侍臣属和。邢州进白马。 
淳化四年十一月癸亥，陇州献白鹰，诏还之。 
七月辛巳，银州献白兔。 
八月辛亥二十日夜，寿星见。 
十二月丁巳，大雨雪，近臣称贺。 
是年中，苏州贡白龟。 
端拱元年二月，诏曰：「王者恭守丕图，诞敷百化，凡充庭而作贡，必务实以去华。惟是丰年，最为上瑞，珍禽异兽，何足尚焉!荣采捕于上林，复幽闭于笼槛，违物类飞鸣之性，岂国君仁恕之心!既无益于邦家，宜并停于贡献。应两京诸州今后并不得以珍禽异兽充贡奉。」时祥瑞荐至，帝以为无益于理，徒事虚名，故止之。 
八月，广州言清远县公宇中有合欢木一株，高百余尺。三月十日，有凤高六尺，下有众禽随从，木下生芝草三茎，画图来献。 
淳化元年四月，殿中丞、史馆编修宋炎言：「皇帝御极以来，瑞谍昭著，羽族之祥，三十有七；蹄角之瑞，二十有六。草木之异，云露之应，不可具载。请宣付史馆。」从之。 
五年正月，密州所献芝草四本。时以符瑞之事，帝多抑而 
      
不举，宰相请观，故出以示。 
五月壬子，亳州献《瑞麦图》，有分四岐、三岐、两岐者。 
七月二十四日，处州进白鹊。 
九月庚戌朔，磁州言嘉禾合穗，画图来献，以示近臣。 
至道元年四月二十九日，知通利军钱昭序献赤乌、白兔各一，表云：「乌禀阳精，兔昭阴瑞，报火德蕃昌之兆，示金方驯服之祥。念(慈)[兹]稀世之珍，罕有同时而见。望宣付史馆。」从之。帝谓侍臣曰：「乌赤正如渥丹，信火德之应也。」 
五月，开封府寿王上言：「太原招庆乡华阳村民获黑兔一以献。」帝谓宰臣曰：「黑兔之来，国家之庆也。」吕端等对曰：「黑者北方之色，兔即阴类，夷狄之象也。将有夷狄解辫稽颡于北阙之下乎 」 
是年七月丁巳，永州庆陵得六眸龟一以献，诏示近臣。 
是月癸酉，眉州言嘉禾一茎二十四穗。 
【宋会要】
 瑞异 宋会要辑稿 瑞异一 祥瑞杂录 真宗 
      
真宗
咸平二年十月癸酉，商州贡《连理木图》。 
十一月十六日，开封府言：「民张永清得田中神人遗书，启封乃金牌，有『赵为君万年』字。」诏付史馆。 
景德元年八月十七日，白州言：「五月七日午时，凤凰三自南来，入城中，众周遶至万岁寺前，栖百尺木上。身长九尺，高五尺。其文五色，冠如金盏。至申时北向而去。」画图来上。宰相奉表称贺。 
三年五月一日，司天监言：「先四月二日夜初更，见大星色黄，出库楼东骑官西，渐渐光明，测在氐三度，郑之分野，寿星之次，后益润泽。谨按《星经》：瑞星有四，其一曰周伯，色黄，煌煌然，所见之国大昌。又按《太一占》云：王者制礼作乐，内外咸得其宜，四方之事无蓄滞，君上寿考，国运大昌，则周伯星出。天示殊休，允符圣运。乞付史馆。」从之。文武百官上表称贺。初，是星之见，知星者屡言嘉瑞，虽考验有据而帝未之信。至是，司天监、翰林天文连状称述，始听 臣表贺。 
是月，抚州献白乌，帝以前诏罢贡珍禽奇兽，命还之，给其道路之费。 
四年十二月，尚书礼部z央G「先准敕命，珍禽奇兽诸祥瑞等不得进献甚众。当司准仪制令，祥瑞应见若麟凤龟龙之类，依图书大瑞者随即表奏，自外诸瑞申 
      
报有司，元日闻奏。又准礼部式，祥瑞每季具录，送史馆。又检会到唐太和二年中书门下奏，伏请自今已后祥瑞但申有司，更不进献。伏以圣化流通，瑞命纷委，苟不书于史策，曷以表于灵心 欲望自今诸道珍禽奇兽祥瑞等不得进献，只报当司逐季谍送史馆、起居院。」从之。 
大中祥符元年四月，诏：「太祖、太宗朝，诸路所献祥禽异兽皆在苑囿，可上其数，俟禅登礼毕从之。」 
九月二十六日癸未，直史馆张知白上言：「臣尝于咸平中上疏论祥瑞，当时陇蜀初定，河湟未宁，乞明诏有司止之，以着谦奉上穹之意。数年以来，兵息谷稔， 臣告成功，诏命终行，和气充塞，上动灵贶，下契人心，休应荐臻，祥瑞填委，超于前代，万世一时。若书典策，告宗庙，因示常例，未足尽其殊。尤望以泰山诸瑞，按品目以第之，命良工以缋之，一本藏秘合，传于不朽，一本以备玉清昭应宫图壁。所贵崇天地所锡之宝。」从之。《张知白传》言：咸平中河湟未平，臣请罢郡国所上祥瑞。今天下无事，灵贶并至，望以泰山诸瑞图玉清昭应宫，其副藏之秘合。 
十一月，知梓州崔端献白鹤一，帝以地远劳人，赐牙吏缗钱遣之，仍令诸州依前诏，不得以珍禽异兽为献。 
是月，召近臣于龙图(合)[阁]丁未所献册 丁未：疑作「丁谓」。。 
十二月，诏近臣三司使副、刺史以上对于龙图阁，观编联祥瑞所进呈祀汾阴往回祥瑞及睢上太宁庙华岳庙图，凡百四十。 
明年二月，又从 臣之请，出于文德殿观之。 
十一月，天书扶持使丁谓言：「自天书降后，凡有祥瑞，欲望编排，各撰赞颂兼序，仍于昭应宫图写。」诏宜差丁谓、龙图阁待制戚纶、陈彭年同共编联条奏，仍令中书门下、知枢密院王钦若、陈尧叟并两制与丁谓等及尚书丞郎给(陈)[谏]分撰赞序。谓与李宗谔、戚纶、陈彭年编次成，凡图写五十一轴，召近臣、宗室、内职同观之。 
二年三月，右司谏张知白言：「先诏郡国有祥瑞不得以闻，止报礼部。封禅以来，珍符骈集，今州郡悉以闻，望申明前制。」从之。 
三年闰二月，翰林天文、司天监丞邢中和言：「按唐《乙巳占》云：太阳者人君之象，扬辉腾耀，照临万物。凡有吉凶忧喜之气，皆变化见于日边。自今年正月后至二月终，瞻候太阳有左右珥气凡二十六，赤黄九，青赤「赤」下疑脱其数。z銈薴T见，虑四方有不顺之处。案《晋书 天文志》云：五星在东 ，冠气八，承气六，戴气五。日有黄色二，五色云一，背气三。占云：珥气青赤主兵，先忧后喜。赤黄色润，上下和悦。冠气主国家行冠带礼，封建之事。戴气，戴德也，国有喜，臣下推戴之象。承气者，承顺纳忠也。日有黄色润泽，君福寿昌。五色云，太平之应也。臣见两月之内，日上气象如此倍多，盖国家将有大庆之兆。然愿圣人详酌天道，进用贤臣，恤明刑法，治兵经武。其间又 
      
方，中国利。切缘否泰之道，倚伏循环，今虽北朝道顺，河西息兵，更望于边防要害之地，常委腹心，乃居安虑危之道也。」帝览而嘉之。 
十月，以河中府民巨沼为河中府助教，赐袭衣银带器币等。沼祖诚《灵宝真文》参验有据，故有是命。 
是月己酉，岚州言嘉禾合穗。 
四年二月三日，内侍谭元吉等言：「准诏，以泰山芝草装成宝山二百，每山十一本，盛以漆匣。」诏分送诸路名山胜境、名宫观祠宇。 
五月，诏近臣至龙图阁观芝草图，又至崇和殿观瑞物百余种。凡木十有三，有文成「大运宋」字者运：原作「连」，据后文引《邵氏闻见录》改。，实为厚幸。」帝曰：「国家符命昭灼，盖由祖宗积德，至于四方宁谧，以成禅封之礼，有以也。朕念前代虽有德之君，能行封禅之事者盖寡。如唐太宗两议其礼，皆不能行。朕乃克成封禅，盖先朝之臣累有陈请经营，礼物制度已备，朕何力之有!」旦曰：「太宗尝议大礼，非陛下励精善继，力致太平，则不能奉成先志矣。陛下归美祖宗，实社稷无疆之休也。」 ，成「大吉」字者，成「天下太平」字者，成「有」字者，柱上芝草形如仙人手者。瑞石六，有文成「真君王万岁」字者，成「赵二十一帝」字者，成咸池星者，成观音罗汉者，成北斗七星者，成双蛇形者。五色成龙卵一、凤卵二、凤喙一、龙牙二、龙颔骨一。蛤中有金龙隐形一。珊瑚树二十，宝石山一，朱砂山二，空青山一。王旦等进曰：「国朝以来，凡有祥瑞，虽四方无不传闻，而未尝见之。臣等今获亲 
五年五月，藤州铎津县野蚕成茧。是县不产蚕，比食山柘而成丝，缄丝以奏。 
八月己未，寿星出于丙。 
善应，即自侈汰。圣贤思以防邪，故《春秋》不书其事。然神祇降监，亦以扬祖宗之烈，当钦承而宣布之。若祷休祺以自肆，固宜戒也。拒而为贤，即所不执。」又付中书，许 臣传写。三司使丁谓言又请以御制于国学刻石。从之。 是月，帝谓近臣曰：「累闻 议，语及朝廷崇尚祥瑞，躬亲细务。昨着成《祥瑞》《勤政》二论谕之。」因出示宰臣，大指谓：「明王虽有丕祥，常因祗畏。中人一 
闰十月，车驾诣启圣院，召从司宣太平兴国中舒州民杨革所进瑞石。石有文曰《志公记》：「吾观四五朝后，次丙子，出赵，号太平二十一帝。敬志醮潜山，九天命天尊，社稷永安。」内供奉官
圣祖临降，表其事。且言太祖后唐天成二年二月十六日降诞，太宗丙子岁即位，皇宋启运在五代后，并皆符合。诏许于龙图阁阅之，与仁俊所诵无异。又得一瑞石，上亦有文曰「赵二十一帝」字，又诏以石于明堂宣示文武百官，及付史馆。帝作七言诗，近臣毕和。 冯仁俊曾管勾瑞物，诵得此文，及 
六年十一月，诏近臣于龙图阁观丁谓所献再生朝天桧、万岁琅琊、五云露盘、双金华、翔凤、灵寿等芝及连石带木散生芝草，共三万七千一百八本，帝周览久之。 
十 
      
二月，又出芝草列于文德殿庭，宣示文武百官。从寇准所请也。 
是月辛酉，岚州献赤乌。 
李继隆在北边获白鹊，作诗以献，太宗和赐之。 
七年二月，车驾发京师，幸亳州回，诏以真源所进灵芝二百本及白鹿列天书前。 
八年六月，赐近臣灵芝山各二，皆丁谓所进。天下名山、洞府、灵迹、寺观皆赐之。 
九年九月，辽州献白兔。《玉海》：九年十二月癸未， 牧司言：「大名监产赤马，肉尾无鬃，是龙驹，过汗漫所不游，蹑章亥所未迹。」是月乙亥，日有赤黄晕珥冠气，紫云如盖。庚子，奉天书赴集禧殿，有黄紫云捧日，如花葩状。 
【宋会要】
      
仁宗天圣四年四月，内出双头牡丹芍药花画图示宰臣，令三馆各进诗赋。《文献通考》：天圣元年二月，河阳柳二本连理。是月己亥，寿星见。八月甲寅，芝生天安殿柱，召辅臣观，退表贺。乙卯，命百官观之。二年八月丙子，寿星见。四年季春丙午，景灵宫牡丹双跗共干，诏词臣为赋。夏竦赋序：「棣萼承华，召公流咏，芝茎连叶，汉帝登歌。」《玉海》：七月壬申，寿星见。十二月壬午，幸玉清昭应宫、开宝寺、景灵宫祈雪。故事：车驾还，必作乐前导。上精意以祷，命毋作乐，既雪。一云：壬辰，雪，辅臣皆贺。上喜曰：「力田之民，自今有望矣!」《长编》：《韩琦家传》：五年，仁宗初临轩试进士，琦名在第二。时唱名第一甲方终，太史奏日下五色云见，左右从官皆贺于殿上。三月辛酉，崇政殿亲试，赐王尧臣以下及第。《玉海》：六年六月，陈州献《瑞麦图》，两岐共秀，命两制馆阁赋诗。五月，陈州言瑞麦一茎二十穗。十一月癸卯，益州献异花，似桃四出。上异之，目为太平瑞应花。《崇文目》有《瑞花诗赋》一卷。 
珠殿。九年五月，宿州获白兔。景佑元年十月，安州稻再熟。成德军言禾一本九穗。二年正月己丑，寿星见。六月十九日辛未，幸后苑观稻，尝瑞竹， 八年八月丁亥六日，诏辅臣两制元直殿观瑞谷，赐〔宴〕(晏)[宴]太清楼。十一月，荣州言竹一本，十一月上分两岐。天圣九年七月，永康军清城生双竹一本。十一月，荣州言生瑞竹。四年五月壬戌，芝生于太宗神御殿楹。丙寅二十五日，芝生于化成殿楹，召辅臣、宗室、两制观之，帝作五言诗赐王随等，翌日各献赋颂。是月庚申，滑州言灵河县民家蚕自成被，长二丈五尺，广四尺。上以为祥，赐其家茶彩。《五行志》：宝元二年二月乙酉，兴州长举县有鹊，羽毛洁白，嘴脚红，不类常鹊。 
是年八月十六日，同测验浑仪张巽言：「今月十四日夜，瞻见太阴行黄道，及有黄晕周匝，晕着室璧宿。谨按《握掌占》曰：主天子喜庆，可生帝子。若有月晕者，三日内有风雨。」诏送史馆。 
康定元年六月三日，同测验浑仪张巽等言：「今月一日夜五鼓后，东方水星晨见，主民静国安。」诏送史馆。 
二年五月七日，翰林天文院言：「正月一日有黄气，按天书，国有喜事。及皇帝受贺回大内，风从艮上来，主丰稔事。」诏史馆。「诏」下当有「送」字。《玉海》：三年十一月壬辰，五星皆在东方。占曰：中国安宁。庆历三年十二月，澧州献瑞木，有文曰「太平之道」，诏送史馆。《玉海》：四年五月乙亥，抚州金溪得生金山，重三百二十四两。十二月六日，天文院言瑞雪之应，诏送史馆。六年十二月，渠州言野谷稽生。 
皇佑二年四月一日， 
      
司天监言：「自卯时二刻，乘舆幸金明池，将出宫城，日生赤黄晕；四刻，日左右生赤黄珥；五刻，日上晕外生青赤戴气一道，两端曲抱于日，又 天云色浅黄，其形轮囷。此王者将崇大祀，圣孝感天之应。」 
九月二十六日，司天监言：「皇帝行大礼，平旦中天霁澈，四方有云。日未出前，东方有黄云，经刻乃散。辰时一刻，日有赤黄辉气，二刻上黄芒光盛，至三刻乃散。按占书曰：日上有黄芒，人君福昌。」《玉海》：三年三月二十二日甲戌，召辅臣、两制、馆阁官观后苑瑞竹。其竹一本两茎，退多为赋颂以献。是年，后苑产双竹，召从臣与观，皆赋诗颂美之。 
是年五月，眉州彭山县上《瑞麦图》，凡一茎五穗者数本。仁宗曰：「朕尝禁四方献瑞物，今得西川麦秀图，可谓真瑞矣。其赐田夫束帛，以赏劝之。」 
六月，无为军献芝草三百五十本，帝曰：「朕以丰年为瑞，贤臣为宝，至于草木虫鱼之异，乌足尚哉!知军茹孝标特免罪，仍戒州郡自今毋得以闻。」《玉海》：四年十二月己丑，雪。初，上以愆亢，责躬减膳，见辅臣则忧形于色。庞籍等因言：「臣等不能燮理阴阳，上烦圣虑，愿守散秩，避贤路。」上曰：「是朕诚不能感天，而惠不能及民，非卿等之过也。」是夕得雪。庚寅，赐喜雪宴于中书。五年六月，资州言麦秀两岐。七月二十二日己未，召近臣观后苑瑞莲。 
五年十月二十八日，测验浑仪所言：「学生张承方等言：百官于景灵宫习仪日，瞻见有淡黄云，占曰：圣君有喜事。太庙习仪日，瞻见天道祥异，有赤黄晕不匝。巳时一刻后，左右有赤黄珥。占曰：人主有喜事。又今月二十六日，瞻见祥异遍天，苍白云间有日黄耀气光明。占曰：圣君明德，则太阳显耀。请送史馆。」从之。 
</div>
    <div class="pagination">
<a href="宋会要辑稿_page272.html">上一页</a><span>...</span><a href="宋会要辑稿_page268.html">268</a><a href="宋会要辑稿_page269.html">269</a><a href="宋会要辑稿_page270.html">270</a><a href="宋会要辑稿_page271.html">271</a><a href="宋会要辑稿_page272.html">272</a><span class="current-page">273</span><a href="宋会要辑稿_page274.html">274</a><a href="宋会要辑稿_page275.html">275</a><a href="宋会要辑稿_page276.html">276</a><a href="宋会要辑稿_page277.html">277</a><a href="宋会要辑稿_page278.html">278</a><span>...</span><a href="宋会要辑稿_page274.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
