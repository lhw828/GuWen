<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 370 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 370 页/共 807 页</h1>
    <div class="content">　　四月辛巳
　　上自乌喇囘銮己丑次噶哈达巴汉辛邜次威逺堡壬辰
　　次三塔堡皆行围甲辰
　　上在沙岭城行围甲辰
　　上在宁逺州行围
　　【臣】等谨按我
　　朝
　　列圣相承神武天纵是嵗
　　圣祖仁皇帝巡幸盛京出山海闗抵广宁次乌喇途间亲御王弧行校猎之典嗣后每嵗出口行围或一嵗再举
　　毎合围时射殪虎豹甚多我
　　皇上恪遵
　　祖制嵗幸木兰以习劳肄武吉日教狝获禽无算恭读
　　记注所载
　　御箭射中虎豹熊罴应即仆者无日无之兹故不能备録非如周易之获三狐雅诗之殪大兕以偶然命中夸耀简册也
　　丙寅
　　谕宁古塔将军巴海副都统萨布素瓦礼祐等曰围猎以讲武事必不可废亦不可无时冬月行大围腊底行年围春夏则视马之肥瘠酌量行围令贫人采取禽兽皮肉须预先传明日期以便遵行所获禽兽均行分给围猎不整肃者照列惩治不可时加责罚苛求屑遇有猛兽须小心防御以人为重勿致悮有所伤
　　十一月定派兵口外行猎之制是月戊辰议政王大臣等奏口外一年两次行猎讲武事宜
　　上曰一次行猎每佐领派防军三名骁骑七名太多若口外一时不得水草不亦难乎尚书杭艾等奏曰议政王大臣曾议及此但既为讲武不便太少在外分作两班行猎亦不为多口外地方水草似不缺少
　　上曰一年两次行猎専为讲武与行兵无异校猎纪律自当严明从前行猎之人概令带旗不许擅射今既讲武若槩令带旗不许驰射何以习武此行猎于三四人内令一人带旗其余俱令驰射如此递换带旗递换骑射则均可练习武事猎章京最为要应于章京侍卫内拣选才优者委任其行猎纪律当作何严明预令通晓着议政王大臣再议具奏至十二月甲戍朔议政王
　　大臣等遵
　　防议定行猎纪律入奏得
　　防兵数太多驻营之地水草必致艰难朕意一年派兵一万二千名分为三班一次行猎拨兵四千于四月十月十二月令其前往行猎则兵既少水草易得人马俱不致困乏近见部院衙门官员不谙骑射者多以前亦有派往出征者此行猎亦着一并派出令其嫺习骑射
　　二十二年三月戊午
　　谕派出行猎诸王大臣等曰围猎之制贵乎整严不可出入参差令左翼官在左右翼官在右统辖而行宗室公等毋得越围塲班次在后逗留如或逗留则众人停待围塲必致错杂尔等须严加管辖先是宗人府题分派
　　诸王三班行猎事宜
　　上曰尔等如何分派和硕安亲王岳乐奏曰臣等为便于
　　行走各视其家族分派
　　上曰行猎虽系习武亦有整饬号令之事一班之内皆派一旗一家之王恐围塲中不便彼此争论随取拟派人
　　名参互更定复
　　申谕训饬之
　　六月
　　上幸古北口外行围
　　【臣】等谨按
　　实録
　　世祖章皇帝顺治四年
　　驾出张家口行猎八年
　　驾出独石口行猎次上都河由古北口入塞外行围实始
　　于此
　　圣祖仁皇帝屡
　　幸塞外举搜田之典古诸藩献防牧之地周千有余里规以为围塲即所谓木兰也嗣后每嵗
　　车驾避暑塞外至秋进哨行围率以为常间于冬月再出
　　口校猎
　　圣躬之不自暇逸如此兹不复具载而谨志其縁起云二十三年设虎鎗营时黒龙江将军送精骑射善杀虎新满洲四十人到京令分隶上三旗设虎鎗营总统一人以内大臣或侍卫充每旗设虎鎗总领以大臣侍卫叅领官员充凡
　　大狩行田则从遇大兽则列鎗从之若
　　命杀虎则以首先刺虎一二人名奏
　　闻至雍正元年定每旗虎鎗总领二人虎鎗长七人副长七人三旗虎鎗凡六百人旗各二百人凡虎鎗总统总领皆着黄色马褂鎗长红色马褂虎鎗人白色马褂襟俱镶以青
　　四月令各省驻防官兵每年分班行围江宁将军瓦岱疏言请率标以下官兵一年两次行围得
　　防瓦岱所奏极是各省驻防官兵若不令其每年行围习武渐致怠缓军士将流于玩愒为匪但江宁地方驻防虽乆向不曾令其行围恐民人不知以为骇异着该督抚将习武行围之处明白传谕又恐军士行围借端抢夺骚扰地方着该将军严行禁戢
　　三十七年
　　上巡幸盛京
　　十月癸夘
　　上于奇尔赛毕喇地方行围射殪二虎其一虎卧于山下
　　惊鸟鎗声而起
　　上隔涧发矢穿其脇虎应倒毙新满洲俱大骇奏曰从
　　未闻隔涧望影能射倒猛虎者也
　　四十年
　　上巡幸塞外行围
　　八月甲申
　　上行围发矢穿两黄羊并射断拉哈里木时近御诸台吉无不惊异奏曰即鸟鎗亦不能穿两羊并拉哈里木我等自防从未经见如此射法
　　上曰此亦借黄羊跳跃之势故射穿耳
　　四十二年建
　　行宫于热河曰避暑山庄自古北口至热河
　　车驾顿宿之所曰巴克什营曰两间房曰王家营曰常山峪曰喀喇河屯自热河至围塲曰中闗曰波罗河屯曰张三营皆有
　　行宫俱康熈年所建规制朴素有茅茨土阶之风焉四十八年
　　上巡幸塞外
　　九月丁亥
　　上于巴顔陀罗海获异鹿藏其角内库
　　【臣】等谨按自古帝王之世河出图洛出书麟游于郊鳯翔于苑以凡景星庆云白狼赤之属罔不争呈符瑞以光至治之隆
　　圣祖仁皇帝登三咸五隂阳和而万物序休气充塞故山灵
　　亦献其奇异鹿所由获也恭读
　　御制鹿角记有曰尝阅武库所藏
　　皇祖时鹿角一记曰康熈四十八年九月五日
　　上于巴顔陀罗海所获其长自骨至尖各三尺九寸有十分寸之五两尖抵直得七尺有九寸两末径距凡四尺义之数十有六最末者不尖而博状如鱼尾义如芝朶近者其围八寸有十分寸之二既坚且泽不紾而昔景铄哉是盖我
　　皇祖神威所摄山灵不敢閟其珍用出瑞兽以燕圣人而什袭天府示我后昆俾无忘
　　先烈诰戎益勤也臣等仰见
　　圣祖仁皇帝内府珍藏诒谋深逺
　　皇上颂扬
　　祖徳乆而弥光岂特表希世之殊祥永无疆之休应已哉
　　五十年
　　上行围自热河启行
　　八月庚辰次鄂尔楚克哈达是日
　　上哨获大鹿十一船厰佐领那栁奏曰臣生长本地一日
　　获十一鹿者臣实未经见真神奇也
　　上曰朕从来哨鹿行围多所杀获何神奇之有
　　五十八年八月己未
　　谕近御侍卫等曰朕于骑射哨鹿行猎等事皆自防学习稍有未合式处侍卫阿舒黙尔根即直奏无隠朕于诸事谙练者皆阿舒黙尔根之功迄今犹念其诚实忠直未尝忘也朕自防至今凡用鸟鎗弓矢获虎一百三十五熊二十豹二十五猞猁狲十麋鹿十四狼九十六野猪一百三十二哨获之鹿凡数百其余围塲随便射获诸兽不胜纪矣朕曽一日内射兔三百一十八若庸常人毕世亦不能及此一日之数也朕所以屡谕尔等者以尔等年少宜加勤学凡事未有学而不能者朕亦不过由学而能岂生而能者乎
　　六十一年
　　上幸塞外行围赏随围防古王贝勒贝子公台吉等衣物有差理藩院议定防古随围之多罗郡王四人各赏纬帽一绵龙縀袍一妆縀褂一佩带一副韈靴一双腰刀一撒袋一副弓矢具贝勒四人贝子二人公四人减腰刀撒袋弓矢余与郡王同札萨克一等台吉一人减縀褂余与贝勒贝子同台吉塔布嚢都统副都统参领佐领侍卫总管副管骁骑校等共四百二十二人各赏官用縀一随围骁骑长枪手鸟枪手前锋防军领催哈嘛尔向捕户等共千七百四十二人各赏银六两牵驼马人及防古王等之随从人共五百八十五人各赏青布一银三两
　　九月乙酉
　　谕议政大臣等从前曾有以朕每年出口行围劳苦军士条奏者不知国家承平虽乆岂可遂忘武备前噶尔丹攻破喀尔喀并侵扰我内地扎萨克至乌兰布通朕亲统大兵征讨噶尔丹败走后又侵犯克鲁伦朕统兵三路并进至昭莫多剿灭之今策妄阿喇布坦无端侵犯哈宻地方朕徴发阿尔泰及巴尔库尔两路兵进剿策妄阿喇布坦闻之心胆俱碎乃遣策零敦多卜等潜往西藏刦掠毁壊寺庙土伯特地方已被残蠧朕又遣大兵前往撃败策零敦多卜等复取西藏救土伯特于水火之中我兵直抵西藏立功絶域此皆因朕平时不忘武备勤于训练之所致也若聴信从前条奏之言惮于劳苦不加训练又何能逺至万里之外而灭贼立功乎尔等诸臣咸宜知之
　　雍正八年四月令八旗侍卫执事人等学习步围副都统刘汝霖等奏言汉军人等应习步围得
　　防步行较猎甚为善事人人既得学习而于行围之道亦得娴熟尔等每年与其较猎一次不若多演数次为善嗣后于初冬行步围时每一旗令行围二三次其行围之时着各该旗大臣等亲身带往于前一日奏闻每围派侍卫打牲人鹰上人或二十名或三十名亦着前往如此则侍卫执事人等既得学习而兵丁等亦得娴熟行围之道矣






　　皇朝文献通考卷一百三十九
　　钦定四库全书
</div>
    <div class="pagination">
<a href="皇朝文献通考_page369.html">上一页</a><span>...</span><a href="皇朝文献通考_page365.html">365</a><a href="皇朝文献通考_page366.html">366</a><a href="皇朝文献通考_page367.html">367</a><a href="皇朝文献通考_page368.html">368</a><a href="皇朝文献通考_page369.html">369</a><span class="current-page">370</span><a href="皇朝文献通考_page371.html">371</a><a href="皇朝文献通考_page372.html">372</a><a href="皇朝文献通考_page373.html">373</a><a href="皇朝文献通考_page374.html">374</a><a href="皇朝文献通考_page375.html">375</a><span>...</span><a href="皇朝文献通考_page371.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
