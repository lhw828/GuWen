<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 368 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 368 页/共 1125 页</h1>
    <div class="content">绍兴元年七月二十日，提举广南市舶张书言上言：「阇婆蕃首勤坚附到蕃信与广州知州并提举市舶官，未敢收受。」诏不许，如愿中卖，即依数支还价钱，不得两有亏损。 
二年三月八日，制加悉里地茶兰固野食邑五百户加：原作「如」，据《宋史》卷四八九改。，实封二百户实：原作「食」，据《宋史》卷四八九改。。以南郊礼成加恩。自后，大礼加食邑、 
      
实封恩数并同此。 

十七年十一月二十八日，宰执进呈真腊、阇婆国王降制加恩。上曰：「日后郊祀，外国加恩，可令先次检举，庶知朝廷不忘怀远之意。」是日，制加悉里地茶兰固野食邑、实封如前。 
绍兴三十二年十月二十六日，寿皇圣帝即位，未改元。制悉里地茶兰固野加食邑五百户、实封二百户。 
寿皇圣帝干道元年六月八日，制悉里地茶兰固野加食邑五百户，食实封二百户。 
四年正月七日，制悉里地茶兰固野加食邑五百户、实封二百户。 
六年十二月十八日，制悉里地茶兰固野加食邑五百户、实封二百户。
 蕃夷 宋会要辑稿 蕃夷四 真里富国 
      
真里富国
【宋会要】
      
嘉定九年七月二十日此句与下文不应，当有错漏。。真里富国，不知立国始于何年，其国在西南隅，东南接波斯兰，西南与登流眉为邻，所管聚落六十余处，土产象牙、犀角、土蜡、降真番油、麤香、 蔻、乌纹木等。其主所居效佛殿，皆用金器，唐朝红绵为幕。国主所服以白为尊，帐用白罗销金。官僚朝见，俛首合掌以为至礼。帐盖用干红为之，其次用茜红，又其次用红斑，其下用青。凡有移文，黑皮为册，白粉成书。其聚落处各有主管官僚，所用惟银器，并以花绢为幕。俗好佛法，凡有不平之讼，则往灵验寺对饮佛水，平安者为实，疾病者为虚。民所乐者，绯红罗绢、瓦器而已。博易衣食皆用碎铅。其所用绯红罗绢、瓦器之类，皆本朝商舶赍到彼博易。欲至中国者，自其国放洋五日抵波斯兰，次昆仑洋，经真腊国，数日至宾达椰国，数日至占城界，十日过洋，傍东南有石塘，名曰万里，其洋或深或浅，水急礁多，舟覆溺者十七八，绝无山岸，方抵交趾界，五日至钦、廉州，皆计顺风为则。谓顺风者，全在夏汛一季，南风可到。若回国，须俟冬季北风，舍是则莫能致也。 
庆元六年八月十四日，庆元府言：「真里富国主摩罗巴甘勿丁恩斯里房麾蛰立二十年，遣其使上殿官时罗跋智毛檐勿卢等赍表，其表系金打卷子，国主亲书黑字。贡瑞象二及方物，象牙二十株，犀角五十株，土布四十 
       
条。」诏本府以礼馆待，方物令人管押前来，其象留于稳便处饲养，别听指挥。纲首蒲德修言：自今年三月离岸，五月二十二日从本国海口放洋，幸遇南风，昼夜行舟，六十日到定海县。 

十月一日，宰执进呈次，上曰：「真里富国金表已见之，甚可笑，止是金打小卷子，又于木皮上别写一卷，其状屈曲，皆不可晓。盛书螺钿匣子又折一足，弊陋之甚，内有数斤缬帛。此必海上小国，如一小州之类。」谢深甫等奏：「番字一体，绝类琴谱，竟不知所言何事，方欲下庆元府令译而来。」上曰：「可令译来。」既而本府言：「蒲德修等并译语人吴文蔚将金表章辩译表文。所有木皮番字一轴，据蒲德修等译语，即系金表章副本，意一同，恐大朝难辨识金表字文，本国又令南卑国人书写番字，参合辩照。」至是，奏上焉。 

十五日，诏令学士院回答 书，并支给红绯罗绢一千匹、绯缬绢二百匹，等第回赐本国进奉人，发遣回国。其瓦器，令庆元府收买给赐。 
同日，诏沿海制置司津发真里富国瑞象二赴行在。 

嘉泰二年九月十二日，真里富国进瑞象二只，及兜罗绵一十段、象衣大布二条。诏令沿海制置司津发赴行在，仍令坊差军兵二人前去同行管押。 

开禧元年八月二十三日，真里富国进献瑞象一只、象牙二枝、犀角十株。诏令庆元府以礼馆待本国所遣官，取所进表并象牙、犀角差人管押前来。仍询问表文如系番书，就 
       
行仔细辩译，及约计所进物价申尚书省，以凭支降回赐。所进象，令沿海制置司计置津发赴行在。译表文云：「悉哩摩稀陀啰跋啰吽小心消息，心下意重，知有大朝，日日瞻望。新州近大朝，新欲差一将安竺南旁哱啰，差出来同大朝纲首拜问消息。回文转新州，已知大朝来去。今差一将出来，不敢空手，有雄象一头，象牙一对共重九十二斤，犀角一十只共重一十一斤，尽进奉大朝。望乞回消息，意要欲知大朝，年年进奉不绝。十月间可发回文差到人。四月初九日出港，分付去行在进奏院。相公悉哩摩稀陀啰跋啰吽送纳。」既而本府言：「已照庆元六年例支给米面酒馆待番官外，所进象在海遭风大浪摆，损四脚，兼伏热不食水草身死，所是象牙并表文黄封印记，差人管押投进。」诏令学士院回 书，赐红绵缬罗一百匹、红绵缬绢一百匹，仍更给降绯缬绢五十匹赐所遣来人，令本府等第支散，以礼馆待，发遣回归。仍责委纲首说谕本国所遣官，海道远涉，今后免行入贡。
 蕃夷 宋会要辑稿 蕃夷四 佛泥国 
       
佛泥国
【宋会要】
       
《蕃夷传》：佛泥国，神宗元丰四年八月二十八日，佛泥国遣使来朝。佛泥不与中国通者九百余年，至是方入贡。以上《续国朝会要》。《国朝》、《中兴》、《干道会要》无此门。
 蕃夷 宋会要辑稿 蕃夷四 渤海国 
       
渤海国
【宋会要】
       
渤海，高丽之别种。后唐天成初成：原作「武」，据《宋史》卷四九一改。，为契丹阿保机攻扶余城城：原作「机」，据《宋史》卷四九一改。，下之，改扶余为东丹府，命其子突欲留兵镇之。保机死，渤海王复攻扶余，不能克。周显德中，其首崔乌斯等三十人归化，自后不通中国。 
太宗太平兴国四年，太宗征幽州，渤海首帅大鸾河率小校李勋等十六人、部族三百骑来降。诏以鸾河为渤海都指挥使。 
六年七月，赐乌舍城浮渝府渤海琰府王诏曰：「朕奄有万邦，光被四表，无远弗届，无思不服。惟契丹小丑，介于北荒，合奸凶，侵搔边鄙。朕昨提锐旅，往征并门门：原作「明」，据《宋大诏令集》卷二四○改。，而契丹举国兴师，犯关为寇。疆吏来告，我伐用张。寻于涿鹿之墟，破其十万余众，斩首数万级，夺车帐万余乘。令国将席卷乘胜，长驱深入，收碣石之旧壤，焚龙庭之故墟，攘除腥膻，廓清氛祲。闻尔渤海国爰从前代，本是大蕃，近年以来，颇为契丹所制，侵渔尔封略，涂炭尔人民，无协比之恩，有并吞之志。朕闻汝迫于凶丑，屈膝事之，谗慝滋多，诛求无艺，虽欲报怨，力且不能。今灵旗破虏之秋，是汝国复雠之日。所宜尽率部族，来应王师。俟逆党翦平，当大行封赏。幽蓟之地入于朝廷，朔漠之外悉以相与。汝能 顺，朕不食言。今遣使谕意。」渤海，大国，近年役服于契丹，至是，帝将发师大举，故先令告谕，俾之发兵为应也。 
淳化二年，以渤海国不通朝贡，诏女真发兵攻之，凡斩一 
       
级，赐绢五匹为赏。 
徽宗政和八年五月二日，臣僚言：「登州与渤海相望。熙宁中，巡检每季下北海基岛驻札，以驰名为界。自北朝通好，不曾根理，深虑渤海相近作过，则基寨孤立。乞以末岛、呜呼岛为界，并钦岛添置卓望兵，令戍官往来巡逻。」诏令(指)[措]画闻奏，不得希功生事。 
政和八年五月十五日，知明州楼异言：「依诏措置打造高丽坐船一百只，今已毕功。契勘高丽纲(稍)[梢]工每月支粮一石二斗，别无营运，欲乞于旧请外添米一石，木(白)手添米六斗。」从之。 
十月三日，高丽国进奉使正奉大夫礼部尚书郑克永、副使中奉大夫试尚书刑部侍郎李之美、进奉都钤辖兼押物中亮郎金英美见于紫宸殿。 
十七日，知明州楼异言：「检准《高丽入贡敕》："(请)[诸]应用什物之类辄充他用者，以违制论；因而损坏，论如弃毁官物法。"所有盗卖、典借及知情典卖借赁之人卖：原脱，据下文补。，若依常盗法，则比之他用条为轻。欲乞于《高丽入贡敕》文添修"盗卖、典借及有字号知情典卖借赁之者，严立罪赏"专条。」诏限三日立法。 

大抵宪象中国之度，服章亦有紫绯、浅绯、绿及牙笏、金银鱼之制，余俗与高丽、契丹略等。幽州节度府与相聘问，自营、平距京师盖八千里而远。梁开平元年，王大諲諲遣王子来贡方物。二年、三年及干化二年，俱遣使来贡。后唐同光二年，遣王子来朝，又遣侄学堂亲卫大元谦试国子监丞。三年及天成元年，俱遣使 
       
入贡，进儿口、女口。先是，契丹大首领耶律阿保机兵力雄盛，东北诸蕃多臣属之，以渤海土地相接，常有吞并之志。是岁，率诸蕃部攻渤海国扶余城，下之，改扶余城为东丹府，命其子突欲留兵镇之。(本卷郭声波点校，刁忠民初审。)
 蕃夷 宋会要辑稿 蕃夷五 瓜沙二州 
     
宋会要辑稿 蕃夷五

瓜沙二州
【宋会要】

瓜、沙二州，本汉敦煌故地，自唐天宝末陷于西戎。大中五年五年：原作「言」，据《文献通考》卷三三五、《宋史》卷四九○改。，刺史张义潮以州归顺潮：原阙，据《文献通考》卷三三五、《宋史》卷四九○补。，诏建沙州为归义军，以(义军以)义潮为节度使，州人曹义全为长史。义潮卒，义全遂领州务。后唐同光中，又来修贡，即授归义军节度。义全卒，子元忠嗣。周显德二年来贡，自称留后，世宗命以节度使、检校太尉、同中书门下平章事，铸印赐之。 

太祖建隆二年十一月，元忠洎瓜州团练使曹延敬延敬：原作「继」，据下文及《长编》卷二改。，并遣使贡玉鞍勒马玉鞍：原作「至勒」，据同书蕃夷七之一改。。

三年正月，制：「推诚奉义保塞功臣、归义军节度、瓜沙等州观察处置管勾营田押藩落等使、特进、检校太傅、同中书门下平章事、沙州刺史、上柱国、谯郡公食邑一千五百户曹元忠，可依前检校太傅、兼中书令、使持节沙州诸军事、行沙州刺史、充归义军节度使、瓜沙等州观察处置管勾营田押藩落等使，加食邑五百户，实封贰伯户，散官、勋如故。」又以瓜州团练使曹延敬为本州岛防御使、检校司徒、封□□□，食邑三百户，仍改名延恭。即元忠之子也。 
太宗太平兴国五年，元忠卒。三月，其子延禄遣使裴溢的、名似四人来贡玉圭、玉 、玉檛、波斯宝毡、安西细毡、葺褐、斜褐、毛罗、金星矾等。 
四月，诏赠元忠敦煌郡王。制：权归义军节度兵马留后、金紫光禄大夫、检校司空、兼御史大夫、上柱国、(樵)[谯]县男曹延禄，可检校太保、归义军节度、瓜沙等州观察处置营田押藩落等 
     
使。又以其弟延晟为检校司徒、瓜州刺史，延瑞为归义军衙内都虞候候：原作「侯」，据《文献通考》卷三三五、《宋史》卷四九○改。，母进封秦国太夫人，妻封陇西郡夫人。 
八年，遣都领令狐愿德入贡。 
淳化二年，沙州僧惠崇等四人以良玉、舍利来献，并赐紫方袍，馆于太平兴国寺。 
至道元年三月，延禄遣使朝贡，制加特进、检校太尉。 
五月，延禄遣使来贡方物，乞赐生药、茶、供帐什物、弓箭、铙钹、佛经，及赐僧圆通紫衣，并从之。 
十月，延禄遣使上表，请以圣朝新译诸经降赐本道，从之。 
真宗咸平二年二月，遣人进贡玉团、马二疋。 
四年，制进封延禄谯郡王。 
五年八月，权归义军节度兵马留后曹宗寿遣牙校阴会迁入贡，且言：「为叔归义军节度使延禄、瓜州防御使延瑞将见害，臣先知觉，即投瓜州。盖以当道二州八镇军民自前数有冤屈，备受艰辛，众意请臣统领兵马，不期内外合势，便围军府。延禄等知其力屈，寻自尽。臣为三军所迫，权知留后，兼差弟宗久权知瓜州讫文表求降旌节久：原作「以」，据下文及《皇宋朝十朝纲要》卷三改。，制遏藩戎。」朝廷以其地本羁縻，而世荷王命，岁修职贡，乃授宗寿金紫光禄大夫、检校太保、使持节沙州刺史、兼御史大夫、归义军节度、瓜沙等州观察处置押蕃落等使，封谯郡开国侯，食邑一千户，赐竭诚奉化功臣；宗久检校尚书左仆射、御史大夫、知瓜州军州事；宗寿子贤顺为检校兵部尚书、衙内都指挥使，妻纪氏封济北郡夫人。宗寿即延禄族子，养教之也。 
景德元年四 
     
月，宗寿遣使以良玉、名马来贡，且言本州岛僧惠藏乞赐师号，龙兴、灵图二寺修像，计金十万箔，愿赐之，又乞铸锺匠及汉人之善藏珠者至当道传授其术。诏赐惠藏师号，量给金箔，余不许。 
四年五月，宗寿遣瓜沙州节度上司孔目官阴会迁等三十五人诣阙，贡玉团、玉印、乳香、碙砂、橐驼、名马。诏赐锦袍、金带、器币，酬其直，仍降敕书示谕，所乞药物、金箔量赐之。 
闰五月，沙州僧正会请诣阙，以延禄表乞赐金字经一藏。诏益州写金银字经一藏赐之。 

大中祥符七年四月，以归义军兵马留后曹贤顺为本军节度使，弟贤惠为检校刑部尚书、知瓜州，归义军掌书记宋庆融
为检校工部员外郎，导引归义军进奉主蕃部落大首领遏山瓦为检校国子祭酒兼监察御史，以其遣使以母氏及国人陈乞故也。贤顺又表乞金字藏经洎茶药乞：原脱，据《文献通考》卷三三五、《宋史》卷四九○补。、金箔，诏赐之。 
仁宗天圣元年闰九月，沙州遣使翟来着等贡方物、乳香、碙砂、玉团等。 
景佑四年六月，沙州大使杨骨盖、副使翟延顺入贡。
康定元年四月，沙州遣人入贡方物。 
二年二月，沙州遣大使安谔支、副使李吉入贡。

庆历二年二月，沙州北亭可汗王遣大使密、副使张进零、和延进、大使曹都都、大使翟入贡。 
皇佑二年四月，沙州符骨笃末似婆温等来贡玉。 
十月，沙州遣人来贡方物。
 蕃夷 宋会要辑稿 蕃夷五 雅州西山野川路蛮 
     
雅州西山野川路蛮雅州西山野川路蛮：原无，据内文及本书体例补。
【续会要】

</div>
    <div class="pagination">
<a href="宋会要辑稿_page367.html">上一页</a><span>...</span><a href="宋会要辑稿_page363.html">363</a><a href="宋会要辑稿_page364.html">364</a><a href="宋会要辑稿_page365.html">365</a><a href="宋会要辑稿_page366.html">366</a><a href="宋会要辑稿_page367.html">367</a><span class="current-page">368</span><a href="宋会要辑稿_page369.html">369</a><a href="宋会要辑稿_page370.html">370</a><a href="宋会要辑稿_page371.html">371</a><a href="宋会要辑稿_page372.html">372</a><a href="宋会要辑稿_page373.html">373</a><span>...</span><a href="宋会要辑稿_page369.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
