<!DOCTYPE html>
<html>
<head>
    <meta charset="UTF-8">
    <title>钦定大清会典则例 - 第 317 页/共 354 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定大清会典则例 - 第 317 页/共 354 页</h1>
    <div class="content">　　驾过跪送凯旋将帅皆随行诸王贝勒贝子公大学
　　士都统尚书等一品官竢
　　驾至跪候过随入礼部堂官恭导
　　皇帝进
　　堂子就拜位凯旋将帅大臣等皆依次序立鸣赞官奏
　　跪拜兴
　　皇帝行三跪九拜礼凯旋将帅等均随行礼毕奏礼
　　成礼部堂官恭导
　　皇帝出至内门外乘舆
　　还宫【详见礼部军礼则例】
　　一祭
　　羣神之礼雍正元年奉
　　防以西苑紫光阁北前后殿改建为时应宫前殿奉
　　四海
　　四渎龙神后殿中奉
　　顺天佑畿时应龙神两旁左右奉十有七省龙神设住持道士以供香火每月六月十三日新正前后九日
　　万寿圣节前后三日皆启建道场○四年奏准建内城隍庙于
　　紫禁城内西北隅以奉
　　紫禁城城隍之神每岁
　　万寿圣节及季秋与
　　都城隍庙同日致祭祭品同遣内务府总管行礼○五年迁直省
　　龙神位奉于各省增修后殿以奉
　　八方龙神○六年
　　谕朕惟风雨时若百物繁昌皆由敬诚感格
　　天心用能福佑下民时和岁稔而司天号令长养阜成风神之贶厥功允懋频年以来朕虔祝龙神有祈必应其福庇苍生者歴有明验因思风神巽顺和煦茂时育物亦宜特隆祀典以答洪庥考之周礼大宗伯以槱燎祀风师虞书禋于六宗刘歆郑康成注咸谓六宗之内风神师其一也歴代各置坛兆至宋祥符间曾立风伯庙近代及本朝皆列
　　南郊四配之中典礼具备今欲于都城和会之地特建庙宇因时祷祝以展朕为民祈福之诚应如何考据礼仪相度营建之处着礼工二部会同内务府详议具奏钦此遵
　　防议准
　　风师为箕星经传考据既有明文箕星为苍龙之第七宿位在东北致祭方向自宜就其星位于都城内东北和会之地建立庙宇其庙宇规制仿
　　时应宫式营建其风神封号并庙名匾额交与内阁撰拟字様进呈
　　御览恭候
　　钦定刋刻神牌制造匾额竢庙成之日令钦天监选择吉日敬谨供奉悬挂礼部于都城道士内遴选住持其每年立春后丑日致祭以及朔望祭品每日香镫交内务府备办○是年
　　钦定风神封号曰应时显佑风伯之神庙曰宣仁庙○
　　七年
　　谕朕惟云雨风雷之神代天司令俾百昌万宝普含膏泽以锡福于烝民厥功并懋朕躬承
　　天眷恪修祀典为四海苍黎仰祈嘉佑已经特建庙宇崇祀龙神风伯而云师雷师尚阙专祠尝考虞书禋于六宗之文汉人以乾坤六子释六宗震雷巽风咸列禋祀而易曰雷以动之风以散之则风雷之发生万物功实相等礼记曰天降时雨山川出云周礼亦以五云辨年岁是云与雨皆运行造化同昭天祀者也前代及本朝
　　南郊大祀云雨风雷皆列从坛之次式隆配飨典礼亦既备矣迩年以来云物兆祥雷行应候茂育庶汇宣布阳和庇国佑民之德灵应显然今欲特建庙宇防奉云师雷师之神因时祷祀敬迓洪庥以展朕为民祈祷之意其考据礼仪相度营建之处着礼工二部详议具奏钦此遵
　　防议准大明集礼既称雷雨在西风云在东今雷师庙宇应建于西方雷师照古制于立夏后申日致祭惟云师古无专祀日期应依明会典合祭之期每岁于秋分后三日致祭其庙宇规制悉仿
　　宣仁庙式建造其封号并庙名匾额字様交与内阁撰拟进
　　呈
　　御览恭候
　　钦定刋刻神牌制造匾额竢庙成之日钦天监选择吉日敬谨供奉神像安设神牌悬挂匾额于都城道士内遴选住持云师庙于每岁秋分后三日致祭雷师庙于每岁立夏后申日致祭并朔望祭品每日香烛一如
　　宣仁庙祀风神礼○是年
　　钦定云师封号曰顺时普防云师之神庙曰凝和庙雷师封号曰资生发育雷师之神庙曰昭显庙○九
　　年奏准建庙于
　　皇城西安门内以奉
　　皇城城隍之神岁祭之期及祭品遣官均与内城隍庙同○是年
　　钦定皇城城隍庙曰永佑庙







　　钦定大淸防典则例卷一百六十一
<史部,政书类,通制之属,钦定大清会典则例>
　　钦定四库全书
　　钦定大淸会典则例卷一百六十二
　　内务府掌仪司二
　　一朝会设乐顺治初年定每年元日
　　干淸宫檐下陈设中和韶乐
　　干淸门内后檐下陈设丹陛大乐并元宵令节设乐均奏交
　　干淸宫总管内监率本司首领内监陈设用教坊司领乐官妻四人领教坊女乐于
　　宫门内排立奏乐○八年奉
　　防停止教坊女乐入宫承应更用内监
　　一赐茶康熙十六年奏准议政处所需淸茶以内管领下服役人六名承直○十七年奉
　　防内阁及太和门内大臣侍卫等皆着给淸茶遵防奏准以内管领下服役人承直内阁六名
　　太和门十有二名每月一次于广储司领茶日用芽茶四两○雍正七年定各处承直淸茶人役议政处裁三名内阁裁一名
　　太和门裁三名○乾隆六年奉
　　防御殿日大臣官员赐茶皆由光禄寺备办八旗骁骑分赐看来不甚整齐嗣后交尚茶房备茶内务府各执事人及内府防军分赐遵
　　防奏准
　　皇帝御殿日据礼部来文移付尚茶房备茶四十筩左右翼各二十筩按大臣官员坐次分赐令内府各执事人八十名防军六十名执茶筩茶椀授茶时专委内务府司官四人防军校四人监视如有外藩来使酌量增人其监视司官防军校及颁茶防军等移付都虞司各执事人移会各院司等处委除○八年奏准嗣后恭遇
　　皇帝御殿日文武大臣官员赐茶据礼部来文付尚茶房每旗备茶一筩共为八筩如有外藩来使多备一筩其监视之司官防军校照例委除执茶筩颁茶之执事人防军均减半
　　一进时宪书钦天监堂官奉至
　　太和门内府官接奉至
　　干淸门授内监奉进均由司移知
　　一进春乾隆元年奏准每年立春日据礼部来文移咨宫殿监督领侍除内监接奉春山土牛是日恭进
　　皇太后宫春山土牛本司官补服由永康左门引进至
　　慈寜门内监接进安设于
　　慈寜宫东暖阁恭进
　　皇帝春山土牛
　　皇后春山土牛礼部率顺天府官府县学生员舁至后左门内监穿逊衣恭奉本司官补服导引至干淸门宫殿监督领侍等蟒袍补服引进恭呈
　　御览毕仍奉出安设于
　　太和殿之东暖阁恭进
　　皇后春山土牛安设于
　　保和殿东暖阁
　　一恭纪
　　玉牒黄册顺治初年定据宗人府来文呈堂具奏请防竢总管内监将未经载入
　　玉牒黄册之
　　皇子
　　皇女
　　皇孙
　　皇孙女开送到时内务府总管一人送至宗人府授宗令或宗正宗人一人祗受
　　一晋封
　　贵妃
　　妃
　　嫔所有一应分例本司移知各该处照例备办一
　　皇子婚礼康熙年间定由内务府承
　　防交钦天监择吉具奏至日
　　命大臣之命妇偕老者一人传
</div>
    <div class="pagination">
<a href="钦定大清会典则例_page316.html">上一页</a><span>...</span><a href="钦定大清会典则例_page312.html">312</a><a href="钦定大清会典则例_page313.html">313</a><a href="钦定大清会典则例_page314.html">314</a><a href="钦定大清会典则例_page315.html">315</a><a href="钦定大清会典则例_page316.html">316</a><span class="current-page">317</span><a href="钦定大清会典则例_page318.html">318</a><a href="钦定大清会典则例_page319.html">319</a><a href="钦定大清会典则例_page320.html">320</a><a href="钦定大清会典则例_page321.html">321</a><a href="钦定大清会典则例_page322.html">322</a><span>...</span><a href="钦定大清会典则例_page318.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
