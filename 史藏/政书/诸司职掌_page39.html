<!DOCTYPE html>
<html>
<head>
    <meta charset="UTF-8">
    <title>诸司职掌 - 第 39 页/共 46 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>诸司职掌 - 第 39 页/共 46 页</h1>
    <div class="content">　工部
尚书侍郎之职掌天下百工山泽之政令其属有四曰营部虞部水部屯部
　　营部
郎中员外郎主事掌经营兴造之众务
　　　营造
内府造作凡内府宫殿门舍墙垣如奉旨成造及修理者必先委官督匠度量材料然后兴工其工匠早晚出入姓名数目务要点闸关察机密所计物料并各色人匠明白呈禀本部行移支拨其合用竹木隶抽分竹木局砖瓦石灰隶聚宝山等窑冶朱漆彩画隶营缮所丁线等项隶宝源局设若临期轮班人匠不敷奏闻起取撮工
　　　　仪仗
凡制造皇帝皇太子亲王卤簿车驾等项仪仗及修理者除金银器皿于内府成造其余器仗照数行下军器等局委官督工计料依式修造完备进赴銮驾房收贮供用
军器局造
戟　(矛肖)　节
角　锣　刀盾
弓箭　小鼓　仗鼓
(才冈)鼓　金钲　骨朵
夹(矛肖)　乐人大鼓
营缮所造
清道御仗　交椅坯　脚踏坯
马杌　头管　戏竹
龙笛　笛　板
针工局造
金鼓旗　白泽旗　令旗
红曲盖　紫方伞　红方伞
传教旛　告止旛　降引旛
红团扇　青团扇　红方扇
红绣伞　红销金伞　仪锽氅
戈氅　戟氅　信旛
幢　麾
宝源局造
香炉　香盒　交椅
御踏　银盆　水罐
鞍辔局造
拂子　鞍笼　诞马锦鞯
巾帽局造
立□　卧□　钲仗
响节　仪刀　梧仗
班剑　幢竿　殳(口弃)
斧
　　　　城垣
凡皇城京城墙垣遇有损坏即便丈量明白见数计料所用砖灰行下聚宝山黑窑等处关支其合用人工咨呈都府行移留守五卫差拨军士修理若在外藩镇府州城隍但有损坏系干紧要去处者随即度量彼处军民工料多少入奏修理如系腹里去处于农隙之时兴工
　　　　坛场
凡天地坛场若有损坏去处合修理者督工计料修整合漆饰者行下营缮所差工漆饰所用木石砖灰颜料等项行下抽分竹木局等衙门照数关支
　　　　庙宇
凡历代圣帝明王忠臣烈士及名山岳镇应合祭祀神祇庙宇务要时常整理如遇新创及奉旨起造功臣享堂须要委官督工计料依制建造
　　　　公廨
凡在京文武衙门公廨如遇起盖及修理者所用竹木砖瓦灰石人匠等项或官为出办或移咨刑部都察院差拨囚徒着令自办物料人工修造果有系于动众奏闻施行
　　　　仓库
凡在京各衙门仓库如有损坏应合修理者即便移文取索人匠物料修整如本处仓库不敷应合添盖者须要相择地基计料如式营造所用竹木砖石灰瓦丁线等项行下抽分竹木局等衙门关支如是工匠物料不敷预为措办足备以俟应用
　　　　营房
凡在京各卫军人营房及驼马象房如有起盖修理所用物料官为支给若合用人工隶各卫者各卫自行定定夺差军隶有司者定夺差拨囚徒或用人夫修造果有系干动众奏闻施行
土墙营房每间合用
桁条五根　椽木五十根
芦柴一束半　钉二十五枚
瓦一千五百片　石灰五斤
　　　　狱具
凡在京各衙门合用刑具皆须较勘如法应合
应付者方许应付
应天府采办
笞　杖　杻
龙江提举司成造
枷　杻
宝源局打造
铁索　铁镣
　　　工匠
　　　　工役囚人
凡在京犯法囚徒或免死工役终身或免徒流笞杖罚役准折如遇造作去处度量所用多寡若重务者用重罪囚徒细务者用笞杖之数临期奏闻移咨法司差拨差人监管督工其当该法司造勘合文册一本发本部收掌一本发内府收贮如遇囚徒工完委官查理工程无欠行移原问衙门再查犯由明白于内府销号合疏放者发应天府给引宁家合充军者咨呈都府照地方编发若在工有逃窜之数即便差人勾提果有病故等项相视明白埋瘗移咨原问衙门销号如是缺工未完移文拨补
则例
每徒一年盖房一间余罪三百六十日准徒一年共盖房一间杖罪不拘杖数每三名共盖房一间
每正工一日
钞买物料等项八百文为准
杂工三日为准
挑土并砖瓦附近三百担每担重六十斤为准
半里二百担　一里一百担
二里五十担　三里三十五担
四里二十五担　五里二十担
六里一十七担　七里一十五担
八里一十三担　九里一十一担
十里一十担
打墙每墙高一丈厚三尺阔一尺就本处取土为准
　　　　轮班人匠
凡天下各色人匠编成班次轮流将赍原编勘合为照上工以一季为满完日随即查原勘合及工程明白就便放回周而复始如是造作数多轮班之数不敷定夺奏闻起取撮工本户差役定例与免二丁余丁一体当差设若单丁重役及一年一轮者开除一名年老残疾户无丁者相视揭籍明白疏放其在京各色人匠例应一月上工一十日歇二十日若工少人多量加歇役如是轮班各匠无工可造听令自行趁作
计各色人匠一十二万九千九百七十七名
五年一班
木匠三万三千九百二十八名
裁缝匠四千六百五十二名
四年一班
鏂匠九千六百七十九名
(土瓦)匠七千五百九十名
油漆匠五千一百三十七名
竹匠一万二千七百八名
五墨匠二千七百五十三名
妆銮匠五百七十三名
雕銮匠五百二名
铁匠四千五百四十一名
双线匠一千八百九十九名
三年一班
土工匠一千三百七十六名
熟铜匠一千二百四名
穿甲匠二千五十七名
搭材匠一千一百一十二名
笔匠一百二十名
织匠一千四十三名
</div>
    <div class="pagination">
<a href="诸司职掌_page38.html">上一页</a><span>...</span><a href="诸司职掌_page34.html">34</a><a href="诸司职掌_page35.html">35</a><a href="诸司职掌_page36.html">36</a><a href="诸司职掌_page37.html">37</a><a href="诸司职掌_page38.html">38</a><span class="current-page">39</span><a href="诸司职掌_page40.html">40</a><a href="诸司职掌_page41.html">41</a><a href="诸司职掌_page42.html">42</a><a href="诸司职掌_page43.html">43</a><a href="诸司职掌_page44.html">44</a><span>...</span><a href="诸司职掌_page40.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
