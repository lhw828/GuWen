<!DOCTYPE html>
<html>
<head>
    <meta charset="UTF-8">
    <title>八旬万寿盛典 - 第 147 页/共 321 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>八旬万寿盛典 - 第 147 页/共 321 页</h1>
    <div class="content">　　轩纪洪延经四次以蠲庸酌三秋而贷赋
　　徳音逺被即碧鸡金马皆煜爚而翔辉
　　温綍分颁惟白叟黄童共扶携而聼
　　诏欢逾击壤颂溢呼嵩
　　防泽覃敷遍行庆于一十八省
　　醲膏倍饫效祝
　　厘于万亿千年今据布政使等防详据各绅士耆庶等
　　呈请代
　　题恭谢
　　天恩前来理合具
　　题伏乞
　　皇上睿鉴施行奉
　　防该部知道
　　贵州廵抚【臣】额勒春谨
　　题为恭谢
　　天恩事据布政使汪新等详据贵阳等一十三府据绅
　　士耆民等呈称钦惟我
　　皇上
　　徳奉三无
　　仁周六合
　　惠施不倦膏已渥而弥殷
　　巽命重申泽屡加而愈溥是以
　　繁禧茂集万方叠庆绥和
　　郅治覃敷四海咸登康阜兹者恭逢
　　万夀八旬之令节欣值
　　一堂五世之昌期再沛
　　丝纶复寛租赋厚民生于蔵富分先后而
　　异数全邀敷
　　天泽以流膏按府州而
　　殊施递及此固普天率土逖迩均沾不独贵水富山高
　　深莫喻所有感激防忱理合公吁
　　题谢等情由司道据情详请
　　题谢到【臣】钦惟我
　　皇上
　　徳协干符
　　治隆防运
　　仁风煦物普天共沐阳春
　　甘雨成膏匝地均沾渥泽兹者恭逢
　　万夀八旬之令节欣值
　　一堂五世之昌期
　　特沛
　　殊恩频颁
　　异数【臣】恭奉
　　恩纶谨宣
　　圣徳分先后普免合三嵗而俱周按州府蠲除无一夫
　　之不逮荒陬僻壤咸鼓腹而颂
　　皇仁白叟黄童尽泥首而申
　　嵩祝兹据布政使汪新等详据合省绅士耆民呈请题谢前来【臣】不敢壅于
　　上闻理合防同云贵总督【臣】富纲恭疏具
　　题伏乞
　　皇上睿鉴施行为此谨
　　题奉
　　防该部知道
　　右【臣】等编次蠲赋盛典附録直省陈谢诸疏盖以臣僚绅士忭戴积忱亦既献颂飏言钦邀
　　御选载于歌颂一门至草茅黎庶惟知击壤欢呼顺则于安和之宇廼复际登丰之咸乐庆
　　蕃祉之攸同奉
　　诏普蠲流膏既溢有非小民望泽之私所敢觊及者顾若骈俪之文廼畺吏入告陈言之体而在田间愚贱鼓舞讴歈则各本其忠爱之忱慇然而欲逹虽一时竭诚报谢率由下里刍言而十八省之风土攸殊亿万众之声情如一所为吁诸大吏以上献
　　宸聪者至真切而无片词之饰是与臣僚绅士之歌颂文质若有不同其为抒徳逹情实无二致也谨按省备登以彰感孚之盛以志庆幸之深而我
　　皇上之福禄申重延庥于万亿及秭尤有言语形容
　　所莫罄者尔










　　钦定四库全书
　　八旬万夀盛典卷七十
　　恩赉【九　本年　　恩科一】
　　【臣】等钦惟我
　　皇上元化陶甄羣伦普被
　　教育五十余年之乆天下士子蒸蒸向风莫不思敦实
　　学励真材以副
　　圣天子吁俊旁求之徳意自
　　龙飞首祚肇举丙辰科乡防试越壬申庚辰庚寅已亥
　　皆以
　　国庆之年叠开
　　恩榜兹逢
　　耋夀膺禧预
　　宣纶綍载举特科
　　有道亨期
　　作人盛治于斯为至仰惟
　　圣泽濡屡广登进之途以振兴士类前者
　　钦定文武两闱
　　赐宴乐章殷然
　　属望于棫朴之英干城之选兾叶庆以得人是以俊髦蔚起士气奋扬比年来玉闗之遥亦登解额者龄之众羣切观光斯
　　鸿钧之鼓物于不自知而实际防之所未尝觏者也【臣】
　　等或身防
　　任使或快覩遭逄窃谓自汉制贤良孝亷诸科刚毅勇
　　猛诸选以来取士之盛无如
　　今日育才之盛亦无如我
　　皇上者易曰圣人乆于其道而天下化成又曰防茅茹
　　以其彚征吉夫孰非
　　恩敷多士炳耀无穷之茂轨也欤
　　皇上以八旬万夀
　　诏开恩科于乾隆五十四年秋举行乡试五十五年春举行防试以光作人钜典
</div>
    <div class="pagination">
<a href="八旬万寿盛典_page146.html">上一页</a><span>...</span><a href="八旬万寿盛典_page142.html">142</a><a href="八旬万寿盛典_page143.html">143</a><a href="八旬万寿盛典_page144.html">144</a><a href="八旬万寿盛典_page145.html">145</a><a href="八旬万寿盛典_page146.html">146</a><span class="current-page">147</span><a href="八旬万寿盛典_page148.html">148</a><a href="八旬万寿盛典_page149.html">149</a><a href="八旬万寿盛典_page150.html">150</a><a href="八旬万寿盛典_page151.html">151</a><a href="八旬万寿盛典_page152.html">152</a><span>...</span><a href="八旬万寿盛典_page148.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
