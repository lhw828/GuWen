<!DOCTYPE html>
<html>
<head>
    <meta charset="UTF-8">
    <title>八旬万寿盛典 - 第 22 页/共 321 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>八旬万寿盛典 - 第 22 页/共 321 页</h1>
    <div class="content">　　乾隆四十八年七月二十六日奉
　　上谕
　　王迹肇基之地朕御极以来敬惟
　　祖宗开创艰难
　　佑启万年统绪于癸亥甲戌戊戌暨今癸夘四诣盛京恭
　　谒
　　祖陵以申积悃所厯川原形胜因见征闻并为诗以识而
　　于
　　太祖
　　太宗缔造鸿规耿光太烈咸恭纪成篇实足以垂法守非仅托为吟咏所有四诣盛京御制诗着皇子等分年按次毎人各録一分装成四卷彚贮一匣以昭觐垂裕之至意
　　御制命皇子分缮癸亥甲戌戊戌癸夘四诣
　　盛京恭谒
　　祖陵诗卷即事成什【癸夘】
　　四度
　　陪京谒
　　祖陵敬思
　　前烈益兢兢易非
　　开创诚辛苦难是守成励继绳【向尝为创业守成难易说以岑文本对唐太宗拨乱难守成不易之语为非葢守成者遗大投艰单心继序茍无以光前烈启后图斯凛然有不终亩之忧是创业者未竟之难皆守成者分内之难不待失道失众始为惭负前人但使式廓之版图或有侵削垂裕之成宪或有废弛即无以觐耿光而扬大烈是非安不忘危存不忘亡鲜有不盛满中之者以此思难则所以持难者可知故予独以难责夫守成者非敢忘创业者之难正以慰创业者之初心耳兹命皇子等分缮四诣盛京谒　　陵诗卷复申其説以示之】此别回瞻増有怆再来度【入声】已恐无能厯吟皇子命分缮予意期知云与仍
　　【臣】等谨按是年
　　车驾四诣
　　盛京
　　命皇子随侍敬瞻
　　弓剑之遗俾咸知
　　创垂之不易且得习观旧家礼俗用识勿忘意深逺也
　　恭读
　　御制进山海闗诗中有保泰持盈慎守器赤心语告
　　后人聴之句仰见
　　圣人继述维殷阐
　　鸿徽而
　　诒燕翼括于此二语故或
　　尧文赓韵或邰室兴懐恳挚溢于言表而皆以垂奕叶
　　守成之逺模乃复
　　命皇子分缮癸亥甲戌戊戌及癸夘四次
　　幸盛京诗卷重
　　示以即事之篇臣等循讽再四益钦我
　　皇上至孝纯笃锡极万年宜与
　　玉检金绳同兹珍袭夫岂徒陟巘降原之雅咏山川风
　　物之盛云尔哉




　　八旬万夀盛典卷七
<史部,政书类,仪制之属,八旬万寿盛典>
　　钦定四库全书
　　八旬万寿盛典卷第八
　　圣徳【四　勤徳一】
　　【臣】等谨案管子曰人君寿以政年盖谓君所以寿考由于勤政以顺年也惟夫秉孜亹之衷而又植贞固之体斯徳新而业广焉我
　　皇上勤修实政于今五十五年
　　耄期不倦逺轶虞姚良由
　　敬
　　天法
　　祖备全徳全福于一身乃克图治惟蘉于于其其道而成
　　天下之化观夫
　　亲临昼殿
　　俯觐羣僚延晷惜隂畴咨倍切固已万几就理纲举目张底于百工熈庶事康之盛者矣伏惟
　　膺图既久
　　履庆弥长
　　圣政所颁即茅檐蔀屋身被心知皆窥见
　　祗勤于徳夙夜弗逮之本衷其最大者如
　　省方之典屡次举行无非兢兢非
　　爱民体物之要务
　　南廵一记义备阐之乃至行程
　　周视輙费
　　咨谋中夜驰章犹劳
　　擘画实为恁且宻焉又若占云盻泽
　　厪念田功虽屈
　　八旬而雨之騐惟殷时若
　　圣人之劬心有备至者至于
　　承平训谏经国有常表
　　一人之勤以増众志之励
　　耆龄神武克结必
　　亲斯又万古勤政之极轨矣何其懋哉
　　皇上寿登八旬每举
　　御门
　　御朝大典夙兴成礼平时
　　批章
　　引对备着
　　精勤
　　御制敬题勤敬殿【辛丑】
　　勤敬额康熈年陈考莫知【此匾为　　皇祖御书但莫知为何年　　御笔也】几闲虽一豫政要切畴咨两字楣端揭千秋
　　家法垂山庄及御苑一例永钦兹【圆明园勤敬殿为皇祖御笔嗣是万寿山香山及避暑山庄勤政殿皆余恪遵　　家法一例书额】
　　御制题勤敬殿【甲辰】
　　勤政为君要此言孰弗知存中外达者以久从敬之察吏安民际深居独处时名言忆光武乐此不为疲御制题勤敬殿【丙午】
　　御园及山庄殿胥勤政名【是处檐额　　皇祖御题其图明园万寿山清漪园香山静宜园及避暑山庄凡聼政之所均以勤敬名之实数典于此】数典实于兹
　　皇祖额焕楹敢不勅
　　天命敢不念民生戒忽忽以怠勿察察为明寄言聪聴者经权在敬勤
　　御制御门日作【辛丑】
　　御门折本待纶宣例事亦为勤敬先可识安民在察吏未能去慝且求贤心怡宿雪忘寒峭眼看神云愿泽连【是日复险】大学士兼里行四合予三百六旬年【予今年七十有一而大学士英亷七十五嵗嵇璜亦七十一嵗协办大学士尚书永贵七十六蔡薪七十五合之得三百六十八嵗本日御门阁臣领防耆年者四人实亦国家盛事】
　　御制进宫视朝之作【壬寅】
　　御殿视朝官谢恩虽云例事礼斯敦不疏不数惟时举既雨既晴应论麦垅改观晓凉合栁衢含润逺烟昏十朝前此心忧旱一雨濯之敬倍存
　　御制阅折【丙午】
　　题章黄阁票签呈阅折硃批手自评【毎日部部又各省督抚照例题本事件俱由阁臣票签进呈覧毕批发其各省及新疆关系要事件俱用奏折封凾呈进手自批阅】宵旰一心奉
　　天理饥寒万姓念民情大都奏请恩施事无不辰闻午即行【凡有闗民瘼加恩之事或于奏折批准或特降谕防无不即日办理不令稍稽时刻】底更即颁示中外【诸臣或有以刋刻上谕及硃批谕防为请者念　　皇考所颁训谕臣工之防足以昭垂万禩不必更颁发矣】
　　圣人垂训久光明
　　御制月选【辛丑】
　　月选明扬对广廷聼无声复视无形每逢济济目为朗设遇庸庸志弗宁【每引见选官其日若多可用材噐輙为之始设多庸流輙为之不怿念其当选又无过祗于所得缺之繁简中调用之】祗量缺之殊繁简酌移人以寓调停为君难此一端耳诗云后来聪乃聼
　　御制月官【乙巳】
　　月官依次选冢宰司其事虽殊山公启　　却非滋较资屈选者材原不一致缺亦有繁简是在量其器量器权付人又恐沸物宜【缺有繁简亦有善恶使吏部堂官量才调用即至无私而得善缺者必感得劣缺者必怨得若朕临引见时自定则无所施其感怨此虽细事亦政要也】职品既防亦无甚闗繋县令父母官有民人社稷【叶】是宜亲品阅来引见有例【向例月选官自州县以上有民社之责者由吏部堂官帯至　　引见缺之繁简量其人材酌予以更调至佐以下等官例不引见】就其缺繁简视其材次第时有相调用或即教官置【月选州县官视其才具中平或尚堪造就者酌量调用简缺者九卿视其才具不胜民社及年老就衰者正途出身之员量予改用教职亦必引见后定】彼或称抱屈亦无辞以对向作改教诗率已宣其义彼相固已差弗尽心差倍【叶】毎当月选班中多佼佼辈年力胥可用则为之满志设遇一班中劣多优罕值其日心不快而亦乏别计是即用人苦长言申吾意
　　【臣】等谨案毎嵗令节庆贺及内外各官谢
</div>
    <div class="pagination">
<a href="八旬万寿盛典_page21.html">上一页</a><span>...</span><a href="八旬万寿盛典_page17.html">17</a><a href="八旬万寿盛典_page18.html">18</a><a href="八旬万寿盛典_page19.html">19</a><a href="八旬万寿盛典_page20.html">20</a><a href="八旬万寿盛典_page21.html">21</a><span class="current-page">22</span><a href="八旬万寿盛典_page23.html">23</a><a href="八旬万寿盛典_page24.html">24</a><a href="八旬万寿盛典_page25.html">25</a><a href="八旬万寿盛典_page26.html">26</a><a href="八旬万寿盛典_page27.html">27</a><span>...</span><a href="八旬万寿盛典_page23.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
