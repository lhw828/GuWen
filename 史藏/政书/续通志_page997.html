<!DOCTYPE html>
<html>
<head>
    <meta charset="UTF-8">
    <title>续通志 - 第 997 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 997 页/共 1359 页</h1>
    <div class="content">　　温特赫提克德

　　△伊喇履

　　伊喇履字履道辽东丹王托云七世孙也父约啰早七其族兄兴平军节度使德元无子以履为后方五岁卧庑下见徼云往来大际忽谓 
乳母曰此所谓卧看青天行白云者耶德元闻之惊曰是子当以文学名世及长博学多艺善属文初举进士恶搜检烦琐去之荫补为承奉班 
祗候国史院书写世宗兴儒术诏译经史擢经史院编修官一日世宗召问曰朕读贞观政要见魏征嘉谋忠节良可称叹近世何故无如征者 
履曰忠嘉之士何代无之但上之人用与不用耳世宗曰刘仲晦张汝震屡有忠言朕超用之安得谓之不用履曰臣未闻其谏也海陵杜塞言 
路天下缄口愿陛下惩艾前事开谏诤之门天下幸甚初议以时务策设女真进士科礼部以所学不同未可槩称进士诏履定其事乃上议曰 
进士之科起于隋大业中始试以策唐初因之高宗时杂以箴铭赋诗至文宗始专用赋进士之初本博试策今女真诸生以试策称进士又何 
疑焉世宗大悦事遂施行 【按元好问中州集载世宗问宋名臣敦优履以苏轼对因论轼经济良材求之古人陆贽而下未见其比明日录 
轼奏议上之诏国子监刑行本传于载谨识于此】 大定十五年授应奉翰林文字兼前职俄迁修撰二十年诏提控衍庆宫画功臣像过期降 
应奉踰年复为修撰转尚书礼部员外郎章宗为金源郡王喜读春秋左氏传闻履博洽召质所疑履曰左氏多权诈驳而不纯尚书孟子皆圣 
贤约全之道愿留意焉王嘉纳之二十六年进本部郎中兼同修国史翰林修撰表进宋司马光古文孝经指解曰臣窃觐近世皆以兵刑财赋 
为急而光独以此进诚取其辞施诸宇内则元元受赐以疾乞补外遂授蓟州刺史无几召为翰林侍制同修国史明年擢尚书礼部侍郎兼翰 
林直学士世宗崩遗诏移梓宫寿安宫章宗诏百官议皆谓当如遣诏履独曰非礼也天子七月而葬同轨毕至其可使万国之臣朝大行于离 
宫乎遂殡于大安殿二十九年三月进礼部尚书兼翰林直学士赐大定三年孟崇献牓下进士及第七月拜参知政事提控刊修辽史明昌元 
年进尚书右丞二年六月卒是日履所生也谥曰文献履通悟精历算书绘事初德元以履为后既而生子震德元殁尽推家赀与之其自礼部 
兼直学士为执政乃举前代光院故事以钱五十万送学士院学者荣之

　　△张万公

　　张万公字良辅东平东阿人幼聪悟喜读书登正隆二年进士第调新郑簿大定四年为东京辰漾盐副使课增迁长山令时士寇万人猝 
至城下万公登陴谕以乡里亲旧意众感悟相率而去邑人赖之为立生祠久之补尚书省令史累迁侍御史尚书右司员外郎俄授郎中敷奏 
明敏世宗嘉之谓侍臣曰张万公纯直人也迁刑部侍郎章宗即位选为南京路提刑使以治最迁御史中丞会北边屡有警帝命枢密使瓜尔 
佳清臣发兵击之万公言劳民非便诏百官议于尚书省遂罢兵寻为彰国军节度使明昌二年知大兴府事参知政事踰年以母老乞就养不 
许赐告省亲还帝问山东河北粟贵贱及今春苗稼万公具言雨未沾足且曰陛下即位以来兴利除害无不举行至于旱灾皆由臣等若依汉 
典故皆当免官帝曰卿等何罪殆朕所行有不逮者对曰天道虽远实与人事相通方今宜崇节俭不急之务无名之费可俱罢去帝由是以万 
公言下诏罪巳进士李邦又上封事因论世俗侈靡讥涉先朝有司议言者罪万公曰讥斥先朝固当治罪然旧无此法今当定立使人知之乃 
命免邦又罪惟殿三举其奏对详敏多类此四年复乞侍养特畀乡郡授知东平府事六年改知河中府时军兴调发丛剧悉为宽假使民力易 
办人为绘像于熏风楼又建去思堂移镇济南以母忧去职卒哭诏起复拜平章政事躐迁资善大夫封寿国公帝时惑于李淑妃欲立为后大 
臣多不可帝怒竟进封元妃而边事方殷连岁旱暵灾异数见又多变更制度万公颇嫌畏不敢强谏须帝有问然后言帝亦弗行也于是两上 
表以衰病匄闲特赐告两月复起视事初明昌间沿临潢达泰州开筑壕堑役者三万人连年未就御史台言所开旋为风沙所平无益于御侮 
而徒劳民帝因旱灾问万公所由致万公对以劳民之久恐伤和气宜从御史台所言罢之为便后丞相襄师还卒为开筑民甚苦之主兵者言 
比岁征伐军多败衄葢屯田地寡无以养赡故兵无鬬志愿括民田之冒税者分给之则士气自倍朝臣议巳定万公独上书言其不可者五大 
略以为军旅之后百姓疮痍未复不可重扰一也通检未久田有定籍括之必不能尽适足以增猾吏之敝长告讦之风二也浮费侈用不可胜 
计可推之以养军三也兵士失于选择强弱不别而使同田共食振厉者无以尽其力疲劣者得以容其奸四也夺民而与军得军心而失天下 
心其祸有不可胜言者五也必不得巳乞以冒地之巳括者召民莳之以所入赡军则军有坐获之利而民无被夺之怨矣皆不报万公尝言天 
久阴晦由人君用人邪正不分君子当在内小人当在外帝问孰谓小人万公奏张炜田栎张嘉贞等虽有才干无德可称帝即命三人补外泰 
和元年迁荣禄大夫赐其子进士及第连章求去皆不允三年加银青光禄大夫三月历举朝臣有名者以自代求去甚力加金紫光禄大夫致 
仕六年南鄙用兵特起万公知济南府山东路安抚使山东连岁旱蝗万公虑民饥盗起当预备赈济乃上言乞将僧道度牒师德号观院名额 
并盐引付山东行部于五州给卖纳粟易换又言督责有司禁戢盗贼之方帝皆从之宋人请和复乞致仕许之加崇进仍给平章政事俸之半 
七年卒赠仪同三司谥文贞万公淳厚刚正门无杂宾典章文物多所裁正帝尝有意春搜顾视万公万公曰动何如静帝改容而止辅政八年 
其所荐引多廉让之士大夫元年配享章宗庙庭

　　△程辉

　　程辉字日新蔚州灵仙人皇统二年擢进士第由尚书省令史升左司都事久之为南京路转运使以宫殿火降授磁州刺史有吴僧者杀 
州人张善友而取其妻辉督捕之命张母以长锥刺僧与其妇无完肤以死改陕西东路转运使再迁户部尚书大定二十三年拜参知政事辉 
年虽老遇事敢言略无隐默世宗嘉之旧庙祭用牛世宗晚年欲易以他牲辉奏曰凡祭用牛者以牲之最重故号太牢古礼不可废也二十四 
年世宗幸上京尚书省奏来岁正旦外国朝贺事帝以地远天寒悯使人劳苦欲即南京受宋书辉奏外国使来必面见天子今半途受书异时 
宋人托事效之何以为辞力言不可于是议权免一年会有司市面不时酬直世宗怒监察不举劾杖责之辉曰监察君之耳目所犯罪轻不赎 
而杖亦一时之怒也其敢言类如此二十六年以老致仕次年复起知河南府事辉辞以衰老而河防责重忧不胜任于是特诏不预河事章宗 
立时辉年七十六复乞致仕许之乃给参政半俸承安元年卒谥忠简

　　△刘玮

　　刘玮字德玉咸平人唐卢龙节度使仁敬之裔祖弘辽季镇懿州国初兵至弘以州降太祖俾知咸州后以同平章政事致仕父君诏同知 
宣徽院事玮幼警悟业进士举熙宗录其旧特赐及第调安次丞累转尚书省都事大定初迁户部员外郎时将东巡命玮同工部郎中宋中往 
营行宫就升郎中改同知宣徽院事为使宋国信副使玮父兄皆以是官使江左当时荣之世宗将幸上京以行在所须皆隶太府欲玮领其事 
授户部侍郎明年擢户部尚书时河决于卫害被清沧诏玮兼工部尚书往塞之或以谓天灾流行非人力所能御惟当徙民以避其冲璋曰不 
然天生五材递相休王今河决者士不胜水也俟秋冬之交水势稍杀以渐兴筑庶几可塞明年春玮斋戒祷于河工役齐举河乃复故召还增 
秩为宋吊祭副使世宗不豫拜参知政事仍领户部既而为山陵使寻上表请外出知济南府移镇河中明昌二年徙知大名府仍领河防事三 
年入拜尚书右丞帝尝问考课法今可行否玮曰考课之法本于综核名实今提刑司体察廉能赃滥以行赏罚亦其意也若别议设法恐涉太 
繁明年六月卒谥安敏玮有才干临事闲雅而用心不正故自世宗朝逮辅章宗于事知而不言朝论少之

　　△董师中

　　董师中字绍祖洺州人少敏赡好学强记擢皇统九年进士第调泽州军事判官改平遥丞捕杀剧贼王一一境遂安时大军后野多枯胔 
驿舍有旅衬悉为葬之迁绵上令补尚书省令史再考擢监察御史迁尚书省都事初师中为监察时漏察大名总管呼喇不公事及呼喇以罪 
诛师中坐削一阶降授沁南军节度副使累迁坊州刺史明昌元年选为陕西路提刑副使坐修公廨滥支官钱罪以赎论寻召为大理卿御史 
中丞吴鼎枢举以自代尚书省亦奏其才行遂擢中丞时西北路招讨使宗肃以平章瓜尔佳清臣荐知大兴府事师中上言宗肃近以赃罪鞫 
于有司狱未竟不宜改除帝纳其言命复送有司四年帝将幸景明宫师中及侍御史贾铉治书侍御史钮祜禄遵古谏言方今边鄙不驯反侧 
无定必里克巴噶贪暴强悍深为可虑况都内苑囿近畿山川足以优佚皇情阅习武事何必草居露宿逼介边陲远烦侦候以冒不测之悔哉 
帝不纳师中等又上疏曰近年水旱为沴明诏罪巳罢不急之役省无名之费天下欣幸今方春东作而亟遣有司修建行宫揆之于事似为不 
急况西北二京临潢诸路比岁不登加以民有养马签军挑壕之役财力大困流移未复米价甚贵若扈从至彼又必增价臣恐饥饿之徒将有 
起而为乱者矣况南北两属部数十年捍边者今为必里克巴噶诱胁倾族随去边境荡摇如此可虞矧夫逸游古人所戒远自周秦近速隋唐 
与辽皆以是生衅可不愼哉左补阙许安仁右拾遗路铎亦皆上书论谏是日帝御后合召师中等赐对即从其奏寻为宋生日国信使还以所 
得金帛分遗亲旧五年帝复如景明宫师中及台谏官各上疏极谏皆不报擢吏部尚书初监察御史富拉塔等纠弹完颜守贞数事师中辨其 
诬而举守贞正人可用守贞由是复拜平章政事及守贞以罪斥师中左迁陕西西路转运使岁余征为御史大夫命与礼部尚书张暐看读陈 
言文字拜参知政事进尚书左丞他日奏事帝语辅臣曰御史姬端修 【按中州集载泰和初元妃李氏方宰幸兄喜儿有杨国忠之权德州 
教授田庭方上书言近臣怙宠道陵顾谓绍祖曰近臣怙宠者为谁时喜儿侍立殿上绍祖倒笏指之曰莫非谓喜儿之属否颌之本传祗云姬 
端修所载互异谨识于此】 言小人在侧果谁欤师中曰应谓李喜儿辈帝默然承安四年表乞致仕诏赐宅一区留居京师以寒食乞还家上 
冢许之泰和二年卒诏依见任宰执例葬祭仍赙赠之谥文定师中工文性通达疏财尚义平居乐易临事刚决不可夺弟师俭初业进士欲籍 
其资荫师中保任之密令人代给常帖使之肆业师俭感激力学后遂登第方在政府以子思荫与其侄帝义之以其侄为肇砚承奉 【按中 
集载师中师王彦潜而与之同榜登科彦潜殁待其子思礼殷重不减骨肉正与荫侄事相类谨附识焉】 与胥持国同辅政颇相亲附世以此 
少之

　　△王翛

　　王翛字翛然涿州人皇统二年进士累官刑部员外郎坐请嘱故人奸罪杖四十降泰定军节度副使四迁大兴府治中 【中州集作大 
兴府少尹】 授户部侍郎世宗谓宰臣曰王翛前为外官闻有刚直名今闻专务出罪且非理从轻若果刚直则当忘身以为国履正以无偏何 
必卖法以徼福耶寻命赈济密云等三十六县明安人户冒请粟三万余石夺官一阶出为北京留守同知帝曰人多言王翛能官以朕观之直 
一老奸耳章宗即位迁礼部尚书兼大理卿会葬孝懿皇后父图克坦贞帝欲用前代故事班剑鼓吹宰臣以贞与弒熙宗诛死难之诏下礼官 
议翛直言其不可明昌二年改知大兴府事时僧徒多游贵戚门翛恶之严禁午后不得出寺有一僧犯禁皇姑大长公主为请翛杖杀之京师 
肃然后坐故出人罪削官特授定海军节度使乞致仕不许泰和七年卒

　　△马惠迪

　　马惠迪字吉甫漷阴人擢天德三年进士第再调昌邑令察廉第一补尚书省令史大定中出为西京留守判官以治最擢同知崇义军节 
</div>
    <div class="pagination">
<a href="续通志_page996.html">上一页</a><span>...</span><a href="续通志_page992.html">992</a><a href="续通志_page993.html">993</a><a href="续通志_page994.html">994</a><a href="续通志_page995.html">995</a><a href="续通志_page996.html">996</a><span class="current-page">997</span><a href="续通志_page998.html">998</a><a href="续通志_page999.html">999</a><a href="续通志_page1000.html">1000</a><a href="续通志_page1001.html">1001</a><a href="续通志_page1002.html">1002</a><span>...</span><a href="续通志_page998.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
