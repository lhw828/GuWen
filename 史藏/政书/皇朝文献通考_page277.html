<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 277 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 277 页/共 807 页</h1>
    <div class="content">　　请交部严察议奏奉
　　谕内务府总管此奏甚属悖谬稽察岂有一定之时不拘何时俱可稽察况三保等入内稽察并非正行
　　祭祀之时据伊等所叅是不欲令监察官稽察也即欲将三保等叅亦不至于严加察议着将允禄等交部严察议奏
　　十三年
　　命增定上香仪如
　　太庙礼
　　乾隆元年三月丙申以加上
　　列祖
　　列后
　　尊諡恭修饰
　　奉先殿神牌遣官行礼
　　二年三月癸巳恭奉
　　世宗敬天昌运建中表正文武英明寛仁信毅大孝至诚宪皇帝神主
　　孝敬恭和懿顺昭惠佐天翊圣宪皇后神主升祔奉先殿是日升祔
　　太庙礼成巳时
　　皇上更礼服御补服由
　　景运门出至
　　诚肃门外降舆至恭修
　　神牌处诣
　　神位前跪行三拜礼和亲王昼于槅扇外随行礼毕上恭捧
　　世宗宪皇帝神牌和亲王昼恭捧
　　孝敬宪皇后神牌随后由
　　奉先殿东门入升月台正面东阶进
　　殿东槅扇奉安
　　世宗宪皇帝神牌于西二间南向第一位
　　宝座上行礼毕
　　上就拜位立赞引官跪奉
　　孝敬宪皇后升祔
　　奉先殿叅拜
　　世宗宪皇帝和亲王昼恭捧
　　孝敬宪皇后神牌奉安于拜褥上由西槅扇退出上行三跪九拜礼毕恭捧
　　孝敬宪皇后神牌奉安于西二间第二位
　　寳座上行礼毕
　　上就位行升祔
　　奉先殿致祭礼如朔望大祭仪
　　七月乙巳以修
　　奉先殿兴工恭奉
　　列祖
　　列后神牌暂安
　　太庙是日
　　皇上亲诣
　　奉先殿祗告
　　十月戊申以
　　奉先殿工竣恭奉
　　列祖
　　列后神牌还御是日辰时
　　皇上出
　　景运门外跪迎
　　神牌随至
　　奉先殿致祭行礼
　　十七年十月乙未升祔
　　孝贤皇后神主于
　　奉先殿先是十三年四月乙夘礼部恭议上
　　大行皇后
　　尊諡曰
　　孝贤皇后一应典礼照例举行得
　　防依议五月甲辰
　　皇上御
　　太和门
　　阅视
　　大行皇后
　　册
　　寳
　　皇帝制曰内治丕昭夙播周南之雅化坤仪懋着宣扬妫汭之芳声稽茂典于容台易名綦重备鸿章于閟寝命册攸崇琬刻初呈瑶缄永焕惟
　　皇后祥钟勲族教秉名宗柔嘉协图史之规淑慎表珩璜之度荷
　　皇考之慈命作配朕躬防
　　皇妣之褒称深嘉至性聿自坤寜正位每宵旰之相资常
　　偕
　　萱殿承懽实凊温之是代奉
　　神灵之统克嗣徽音端宫府之型宣令闻礼修茧馆俭勤则躬曵练衣恩洽椒涂仁恕则泽均樛木综平生之懿行莫罄揄扬荐壹惠之鸿名用垂乆逺式循彛典爰布明纶在昔黔娄諡定于其妻亦越展禽诔传于乃妇盖由伉俪之笃匪朝伊夕以相从斯能纎悉无遗有美而文之备至追思
　　皇后之淑徳惟朕知之为最深畴咨諡典之隆称自朕衡之而允协惟贤与孝实乃兼优曰孝且贤词无溢美兹以册寳諡曰
　　孝贤皇后于戏阐扬至行寸心可信于千秋约举大端两字实该夫众善金章龙纽兰官之寳器犹新香检鸾书黼帐之琅函肇设祗膺宠贲黙鍳追思哀哉
　　寳文曰
　　孝贤皇后之寳至是年七月乙亥和硕庄亲王允禄等
　　奏礼工二部合奏
　　孝贤皇后升祔
　　太庙
　　奉先殿一折臣等伏查
　　本朝康熙十三年
　　孝诚仁皇后山陵礼毕升祔
　　奉先殿未祔
　　太庙縁
　　本朝既建
　　奉先殿与
　　太庙同尊是以
　　孝诚仁皇后大礼酌定升祔
　　奉先殿以安神爽臣等原议
　　孝贤皇后神牌升祔
　　太庙祗系据依戴礼今敬谨详考具奏伏
　　训示奉
　　谕防
　　孝贤皇后神主遵照
　　孝诚仁皇后之例奉安
　　奉先殿前一日甲午
　　皇上以
　　孝贤皇后升祔
　　亲诣
　　奉先殿祗告
　　四十二年五月乙丑恭奉
　　孝圣慈宣康惠敦和敬天光圣宪皇后神牌升祔奉先殿是日升祔
</div>
    <div class="pagination">
<a href="皇朝文献通考_page276.html">上一页</a><span>...</span><a href="皇朝文献通考_page272.html">272</a><a href="皇朝文献通考_page273.html">273</a><a href="皇朝文献通考_page274.html">274</a><a href="皇朝文献通考_page275.html">275</a><a href="皇朝文献通考_page276.html">276</a><span class="current-page">277</span><a href="皇朝文献通考_page278.html">278</a><a href="皇朝文献通考_page279.html">279</a><a href="皇朝文献通考_page280.html">280</a><a href="皇朝文献通考_page281.html">281</a><a href="皇朝文献通考_page282.html">282</a><span>...</span><a href="皇朝文献通考_page278.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
