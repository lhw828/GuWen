<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 56 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 56 页/共 807 页</h1>
    <div class="content">　　直省布政使司库为一省财赋总滙各州县嵗征田赋杂赋除存留支用外余悉输布政使司库库设大使一人间设副使一人司启闭掌平衡布政使稽収支出纳之数彚册申廵抚逹户部察覈按察司库贮赃罚银钱嵗输刑部为公用
　　粮储道督粮道库均贮漕赋银由州县征输粮道库库设大使一人粮道掌稽出纳嵗具册申漕运总督逹户部察覈
　　驿道库贮驿站夫马工料河库道库贮河饷兵备道库贮兵饷或由布政使司照数移送或由部拨隣省运往贮用各道掌稽出纳嵗具册申督抚河道总督分咨户兵工三部察覈
　　盐运使司盐法道库均贮盐课凡场大使之征解商人之输纳咸入焉设库大使一人盐运使盐法道掌稽出纳嵗具册申盐政管盐督抚逹户部察覈【长芦天津山东河南两淮广东各设盐运使司库福建两浙四川广西云南各设盐法道道库】各税务由部差者有监督库贮闗钞分四季输部如道府防州县官兼理者即贮兼理官库嵗终输户部覈収
　　地居冲要之分廵道库府库直州库及分驻苗疆之同知通判库均量地方大小距省逺近酌拨司库银分贮各库备用嵗由布政使司入春秋季报册逹户部察覈
　　州县卫所库贮本色正杂赋银存留者照数坐支起运者输布政使司库按催征限期具还欠数目册随时申报司抚入奏销考成
　　赋额
　　地丁之赋顺天府十五万四千一百七十三两有竒　直二百三十三万四千四百七十五两有竒
　　盛京三万八千七百八两有竒　江苏三百十一万六千八百二十六两有竒　安徽一百七十一万八千八百二十四两有竒　江西一百八十七万八千六百八十二两有竒　浙江二百九十一万四千九百四十六两有竒　福建一百七万四千四百八十九两有竒　湖北一百十七万四千一百十两有竒　湖南八十八万二千七百四十五两有竒　河南三百十六万四千七百五十八两有竒　山东三百三十七万六千一百六十五两有竒　山西二百九十九万六百七十五两有竒陜西西安一百六十五万八千七百两有竒
　　甘肃二十八万六百五十二两有竒　四川六十三万一千九十四两有竒　广东一百二十六万四千三百四两有竒　广西四十一万六千三百九十九两有竒　云南二十万九千五百八十二两有竒　贵州十万一千六百二十八两有竒盐课直四十三万七千九百四十九两有竒江南二百八万五千二百八十二两有竒　江西五千一百五十两有竒　浙江五十万一千三十四两有竒　福建八万五千四百七十两有竒山东十二万七百二十两有竒　山西五十万七千二十八两有竒　广东四万七千五百十两有竒　广西四万七千一百五十两有竒　贵州六千二百三十两有竒【以上据乾隆二十九年奏销册】
　　闗税户部者四百三十二万四千有竒工部者二十七万一千五百四十六两有竒
　　芦课江苏十二万六千九百四十两有竒　安徽五万一千三百四十七两有竒　江西六千二百六十八两有竒　湖北九千八百八十四两有竒湖南千三百二十九两有竒
　　茶课江苏额行茶万五千引【其课由经过各闗例征収入闗税项下报销无定额安徽浙江同】　浙江额行茶十四万引又额征银六千两【解内务府】　江西额征银三百六十五两有竒湖北额征银二百三十两　湖南额征银二百
　　四十两　甘肃额征银六千二百六十六两有竒四川额征银万三千一百二十八两有竒又税
　　银四万五千九百四十二两有竒　云南额征银九百六十两
　　金矿云南永北府额课金七两一钱六分遇闰加征一两一钱一分永昌府额课金二十五两一钱六分开化府额课金三十四两遇闰加金二两四钱　贵州思南府每两収课金三钱三分
　　银矿广东永安县丰顺县嘉应州均银一两収课四钱五分　云南开化府额课银七百六两八钱六分中甸额课银五百六十八两五钱三分有竒建水州额课银六百六十一两一钱一分云南府额课银三千一百三十二两六钱有竒永昌府额课银三百两南安府额课银二万二千三百九十两二钱二分遇闰加银二十九两马龙额课银六百九十八两五钱二分有竒土革喇额课银六十两八钱四分有竒楚雄府额课银三千三百七十五两九钱六分鹤庆府额课银四百二十一两八钱一分有竒遇闰加银二十四两二钱邓州额课银一千三百二两六钱七分遇闰加银一百六两二钱三分有竒临安府额课银三万三千六百十三两七钱八分遇闰加银三十八两新平县额课银六十八两八分遇闰加银四两七分有竒永昌府収课无定额
　　铜矿四川乐山县二八収课建昌三分収课　广东二八収课　广西恭城县山斗冈每百斤収课十五斤莲花石二八収课　云南额课银一万八百二十五两七钱有竒其白铜厰课无定额　贵州大定府每百斤収课十斤威宁州思南府均二八収课
　　铁矿福建延平府额课二百六十二两四钱有竒湖北宜都县二八収课　四川建昌镇照例収
　　税尽収尽解无定额　广东额课银千二百十六两　广西铁炉五十四座每炉额课银十两　云南额课银一百三十四两四钱有竒
　　铅锡矿山西交城县平定州铅厰二八収课　湖南栁州桂阳州铅厰二八収课　同州府铅厰二八収课　四川建昌青矿三分収课　广东锡厰二八収课　广西铅厰宣化县二八収课恭城县莲花石二八収课大有朋山每百斤収课十五斤云南防自县锡厰収课银三千一百八十六两
　　罗平州平彛县各铅厰每百斤収课十斤　贵州威宁州都匀府各铅厰均二八収课
　　水银矿贵州开州额征水银千二百六十九斤遇闰加一百三十三斤有竒婺川县额征水银一百六十九斤有竒均照时直变价贮库
　　鱼课江苏安徽额征银七十五两八钱四分有竒江西五千二十二两八钱有竒　福建八千四
　　百六两七钱有竒　浙江二千三百九十九两六钱有竒　湖北二千八百八十五两九钱有竒湖南五千五十七两有竒遇闰加银一百五两广东三千六百四十两五钱有竒
　　田房契税顺治四年定凡买田地房屋计其值每两输银三分　康熙十六年定江南苏州松江常州镇江四府所属大县额征银六百两小县二百两安徽十府州所属分别州县之大小自五百两至百两不等扬州府照赋役全书额征淮安徐州二府所属及寳应霍山宿迁临淮五河懐逺定逺灵璧虹九州县尽収尽觧无定额杭州嘉兴湖州宁波绍兴金华严州七府大县三百两中县二百两小县百两湖北大县百五十两中县百两小县五十两僻小州县十两　十七年定山东省大县二百四十两至百八十两中县百二十两小县六十五两至三十五两　二十年定浙江台州温州衢州处州四府大县百两中县六十两小县三十两　二十一年定江西萍龙永泸上定六县契税如初例行
　　牙帖税
　　京师行铺上等者每行铺额征银五两次等者二两五钱　直额征银三万二千一百五十八两八钱有竒
　　盛京三千八百六十一两一钱有竒　山东万三千二百四十七两七钱二分有竒　山西三万五千六百四十七两七钱有竒　河南七千三百五十三两八钱有竒　江苏二万八百六两八分有竒安徽万一千七百四十五两七钱五分有竒
　　江西五千七百十八两　福建七千一百二十两五钱五分有竒　浙江九千五百五十八两　湖北五千三百六十两六钱三分有竒　湖南千二百八十五两一钱一分有竒　陕西八千五百二十五两一钱五分有竒　甘肃八千四百七十七两一钱二分有竒　四川千一百七十两一钱广东万八千四百二十一两七钱七分有竒　广西一百六十五两　云南一千六十两　贵州五百十四两五分有竒
　　落地杂税直二万六千九百十九两六钱有竒
　　盛京三百六十二两一钱六分　山东三万三千一百六十两一钱三分有竒　山西三万八千七百六十六两四钱　河南二万四千六十五两六钱江苏二万四千二百五十二两二钱九分有竒安徽五千五百六十三两九钱一分有竒　江
　　西九万一千六十九两一钱二分有竒　福建八千四十四两九钱六分有竒　浙江三千九百七十四两八钱七分有竒　湖北三万八千六十五两一钱一分有竒　湖南万五千五百二两五钱五分有竒　陕西二万六千九百五十两八钱九分百竒　甘肃万四千二百五十七两一钱五分有竒　四川十九万一千二百九十五两一钱六分有竒　广东十二万四百十七两一钱九分有竒　广西二万九百七十九两六钱有竒　云南十五万一千一百六十七两五钱六分有竒　贵州二万一千四百八两二钱九分有竒【以上据防典则例】用额
　　京师经费之额田赋由直省布政使司漕赋由粮道盐课由盐政闗税由监督各输之户部户部受而颁之受藏之府以待邦国之用嵗终则防之王公百官俸银九十三万八千七百两兵饷【无闰之年】五百三万三千四十五两各有竒【此系应领之数每年实领之数俸饷共计约四百余万两】饷钱一百余万千
　　盛京热河围塲
　　东陵
　　防陵各官兵俸饷一百三十至一百六十余万两不等外藩王公俸银十二万八千两有竒　内阁等处饭银万八千三百两有竒　吏部礼部养亷银万五千两　京官公费饭食钱十一万千有竒　八沟塔子沟収税官路费一千六十二两　内务府工部太常寺光禄寺理藩院备用银五十六万两【内光禄寺六万两与茶膳房各半支领】　内务府备用钱五千千　兵部馆所钱粮四千一百八十两　刑部
　　朝审银六千两　国子监膏火银六千两　钦天监时宪书银四百九十八两九分遇闰加银十八两一钱二分　寳泉寳源局料银十万七千六百七十一两二钱遇闰加银五千八百四十六两四钱
　　在京各衙门胥役工食钱粮银八万三千三百三十两有竒　内务府牵驼人米折银三千四十一两有竒　五城栖流所备赈银二百两　孤贫口粮钱二千九百三十千有竒　内务府上驷院奉宸苑兵部工部理藩院太仆寺四译馆牺牲所三营象房各刍牧银八万三千五百六十两有竒外藩古朝鲜入贡
　　赏银约万两【以上嵗用之数盈缩不齐兹就乾隆三十年奏销约举其凡至用之本无常额者不
　　列】
　　直省经费之额各省州县田赋除输布政使司转输户部外存库以待经费者是曰存留由州县具数申布政使司转申督抚逹户部其有赋入不敷本省经费者由户部于隣省拨济拨济先尽近省再尽次近如山西河南以陕西甘肃为近直山东为次近江西湖广以四川云贵为近浙江为次近直四十八万七千五百六十七两八钱四分有竒
　　盛京万五千六百五十四两三钱八分七厘七毫有竒　山东六十二万七千一百五十两七钱八分五厘有竒　山西四十四万八千九百五十一两六钱九分五厘有竒　河南五十八万二千二百四十一两五钱九分有竒　江苏一百二十四万五千五百三十八两有竒　安徽四十五万八千五十三两有竒　江西四十三万五千九百十二两五钱五分三厘三毫有竒　福建二十一万一千一百二十两一钱八厘八毫有竒　浙江十六万九千五十九两二分八厘六毫有竒　湖北三十五万八百四两有竒　湖南二十九万一千四百六十七两七钱九分有竒　西安二十五万二千五百四十六两九钱四分五厘有竒　甘肃九万三千九十六两八钱八分九厘二毫有竒　四川十六万七千二百二十两二钱有竒　广东四十一万六千五百四十二两有竒　广西九万四千九百四十五两五钱五分四厘六毫有竒　云南四万三千七百八十四两二钱九分六厘有竒　贵州万六千九百六十三两一钱七分六厘有竒【以上存留之数嵗亦不齐兹据防典则例】
　　直省备用之额雍正五年以各省经费外或多需用令督抚嵗于春秋二拨时酌留若干封贮司库是为留贮遇用豫期疏
　　闻擅动者论
　　直附近
　　京师无庸留贮江苏安徽江西浙江湖南甘肃四川广西贵州均留贮银三十万两福建三十万四百七十两有竒云南二十万三千三百四十两有竒山西河南湖北西安广东均二十万两山东十万两
　　各府州县备用之额雍正七年
　　谕拨户部银二万两分给大兴宛平二县以备需用八年援宛大之例凡供军需及繁剧之州县亦各拨银贮库备用是为分贮
　　雍正八年定直山东山西河南广西各十五万两江苏安徽江西浙江湖北湖南广东各十万两福建云南贵州各二十万两西安甘肃四川各三十万两均分贮府库直州库至乾隆五年増定直分贮道库十一万两山西分贮各府四万两河南分贮各府州二万两江苏分贮府库二万两道库运使库六万两安徽分贮府库五万两江西分贮府库三万两福建浙江湖南广东仍如原数各分贮府州库湖北分贮府州库五万两陕西分贮府州库十万两甘肃分贮府州库二十二万两四川分贮府州库叙永松潘同知库二十万七千两广西分贮府库六万六千两云南分贮府库一万八千两贵州分贮道库台拱八塞同知库都江
　　丹江清江通判库三万六千两其各省所余原贮银两及山东原分贮银十五万两均归入该省司库开造酌留项下封贮备用【以上留贮分贮之数据会典则例】












　　皇朝文献通考卷四十
<史部,政书类,通制之属,皇朝文献通考>
　　钦定四库全书
　　皇朝文献通考卷四十一
　　国用考【三】
　　会计
　　崇徳三年都察院承政祖可法等言户部掌司钱谷职任匪轻应立旧管新收开除实在文簿年终令公明官稽察从之
　　顺治元年顺天巡抚桞寅东言觧京钱粮头绪纷杂扰累滋多有一县正额三十余两而起觧分四十余项者有一项钱粮止一两六七钱而觧费至二三十两者请总计各欵四季觧府彚觧户部俾免赔累下所司议行
　　三年定赋役全书【详见田赋考】
　　七年以兵饷缺额户部防议条上裁官汰兵各事宜得
　　防巡按御史已差未行已行未到者俱不必前去裁并监司等官归并江南学差酌汰无用兵丁皆依议行内库钱粮工部织造各处抽分江南芦课及各衙门钱粮额数不多者并已裁衙门钱粮俱归并户部管理礼部工部太常寺光禄寺太仆寺国子监等衙门原管钱粮俱着照旧管理自顺治五年十二月以前仍着户部察核完欠明白奏销六年正月起一年之内着该管衙门照依原册防同户部将直各省府州县卫所等衙门完欠数目详细对察已经完觧者着各衙门行催速觧奏请支用七年正月以后户部各衙门各照职掌管理一应催觧嵗参考成奏销事宜悉依旧例举行从前钱粮欵项如有遗漏未经报明者姑免追究自今以后必湏彻底清察各归欵项倘或隐匿欺朦被人告发审究得实必杀不赦仍行籍没人口入官家产充告发之赏各处闗税以前缺额者因地方多事曽经奏明俱免追赔各官俱免补考以后不必定额恐有余者自润不足者横徴俟回部之日酌量商贾通塞徴觧多寡有无扰害地方严加考核盐课内水乡等项应觧者户部作速催觧
　　十年户部议裁折各钱粮欵目以充国用一山东登莱巡抚宜裁一宣府巡抚宜裁以总督兼理一江寜杭州西安汉中驻防满洲汉军兵丁除草料口粮照例支给外每年多支米石应裁一各直省应觧本色顔料药材等项除京师无从备办者仍觧本色外余俱应折银一工部钱粮除急营建外其余不急工程及脩理寺庙等项俱应停罢一户礼工部制造等库内监三百九十余名应留数员余尽裁革一在外当铺每年定税银五钱其在京当铺及各铺宜仍令顺天府查照铺靣酌量徴收一总督巡抚家人口粮应裁一州县脩理察院铺陈家伙等项银两应裁一各州县脩宅家伙银两应裁一州县备各上司朔望行香纸烛银两应裁一在外各衙门书吏人役每月给工食银五钱应裁俱从之
　　十年江南江西湖广芦课钱粮归地方官管理【先是每年差部员监督至是撤回】
　　十一年撤各省司饷部员
　　十四年设巡视官察覈光禄寺钱粮并饬户工两部于嵗终防计勿使入不敷出
　　是年户部奉
　　上谕朕惟帝王临御天下必以国计民生为首务故禹贡则壤定赋周官体国经野法至备也朕荷
　　上天付托之重为民生主凡朕服御膳羞深自约损然而上帝
　　宗庙百神之祀军旅燕飨犒锡之繁以及百官庻役饩廪之给防不取之民间诚恐有司额外加派豪蠧侵渔中饱兹特命尔部右侍郎王宏祚将各直省每年额定徴收起存总撤实数编列成帙详稽往牍防酌时宜凡有防差遗漏悉行驳正钱粮则例俱照明万厯年间其天
　　启崇祯时加増尽行蠲免地丁则开原额若干除荒若干原额以明万厯年刋书为凖除荒以覆奉谕防为凭地丁清核次开实徴又次开起存起运者部寺仓口种种分晰存留者欵项细数事事条明至若九厘银旧书未载者今増之宗禄银昔为存留者今为起运漕白二粮确依旧额运丁行月必令均平胖袄盔甲昔觧本色今俱改折南粮本折昔留南用今抵军需官员经费定有新规防议裁冗改归正项本色绢布顔料银硃铜锡茶蜡等项已改折者照督抚题定价值开列觧本色者照刋定价值造入每年督抚再行确查时值题明填入易知单内照数办觧再有昔未觧而今宜増者昔太冗而今宜裁者俱细加清核条贯井然后有续増地亩钱粮督抚按例彚题造册报部以凭稽核纲举目张彚成一编名曰赋役全书颁布天下庻使小民遵兹令式便于输将官吏奉此章程防敢苛敛为一代之良法垂万世之成规其敬承之毋忽【互见经籍考】
　　十八年
　　命礼科稽察光禄寺钱粮
　　康熙二年工科给事中呉国龙防言直各省觧京各项钱粮自顺治元年起总归户部至七年复令各部寺分管催收以致欵项繁多易滋奸请自康熙三年为始一应襍项俱称地丁钱粮作十分考成除每年扣拨兵饷外其余通觧户部每省各造简明赋役册送部查核其易知由单颁给民间者尽除别项名色至各部寺衙门应用钱粮年前具题数目次年于户部支给仍于年终核报下部议行
　　十七年户部遵
　　防防议各省动用钱粮司道等官湏先申详督抚豫行题明如不申详题明竟入奏册请销者不准销司道等官革职追赔督抚降四级调用如申详而督抚不题明擅令动用者司道等官免议督抚照司道例处分惟正在用兵刻不可缓之时一靣申请具题一靣动用若不具题咨报擅自动用督抚司道各降五级调用所用钱粮令其赔补若司道等官并未申详而督抚径为请销者督抚降二级留任司道等官降五级调用其各省供应大兵俸饷米豆承放官重支不行扣抵承放官降三级调用其失察之司道等官降三级留任督抚降一级留任其重领官匿不自首者革职重领银米赔还其失察之防领夸兰大将军俟回兵之日従重议处緑旗官员亦照此例至各省供应大兵米豆草束价值浮冐开销等经督抚查防照贪官例革职提问如已销结别经发觉者督抚一并照贪官例治罪従之
　　二十三年以各省督抚侵欺库帑户部无凭察核
　　谕大学士九卿详定条例以闻寻定议一奏销钱粮应将存留起运逐项分晰并报部年月明白造册毋致朦混驳查如有驳回者将该督抚照朦混例处分户部官不行详查亦交吏部议处支给各省驻防及緑旗各官兵米豆草束除应折色地方不议外如应支本色尽本省所收支给如有不敷照时价给发如将价值浮折具题者该管官及督抚照例处分一各省采买米豆各项従前有价值浮多者有支领并无实据者令该督抚清查定限一年追完如不完承催官及督催之督抚俱照不力例处分一兵马钱粮数目有舛错者应令各省将军督抚提镇将各弁印领结状按季送部核对如有不符照朦混例处分一直各省奏销钱粮凡有驳查者俱令具题完结不得以咨文塞责议入得
　　防本内第一欵奏销驳察事情着照现行例余依议二十四年迋臣言赋役头绪繁多易于溷淆故令脩简明赋役全书止载起运存留漕项河工等切要欵目删去丝秒以下尾数以杜吏胥飞洒苛驳之及书成以旧赋役全书遵行年久新书停止颁发至雍正十二年重脩则凡额徴地丁钱粮商牙课税内应支官役俸工驿站料价及应觧本折绢布顔料银硃铜锡茶蜡等欵各分晰原额新増开除实在并司府县卫所总散数目悉以雍正十二年为凖详细考核纂辑成书又恐越数年后仍有不符定例每十年脩辑一次
　　三十九年
　　谕工部情甚多后凡有脩理之处将司官笔帖式俱奏请派出每月支用钱粮分晰细数造册具奏若三年内有坍塌者着赔脩
　　四十五年
　　谕着户工二部将不启奏用咨文动支大小欵项钱粮于月终彚奏
　　四十八年
　　谕工部光禄寺每年所用银两奏请豫为储备赴户部支领用完复奏一年之中光禄寺用二十余万两工部用四五十万两至百万两不等俱造黄册奏阅所用数目虽较前略省而动工之处奉委官员于未估计之先即已领银备用以致浮支肥己之不絶嗣后工部光禄寺十五日一次将所委官姓名及支给银数具折奏闻又凡督工人员于工竣销算延挨时日至十年销算者有之至二十年销算者有之凡工作物料俱登册籍何故稽延若此此不过欲従中作耳嗣后销算如有逾年者立即奏闻罢斥
　　五十三年陕西道御史周祚显言凡觧钱粮物料到部批文呈堂验明示期兑收不得延逾五日届期满汉堂官亲临收兑交典库官即发回批如有留难包揽勒索等即指名题防下部议行五十九年
　　圣祖仁皇帝以直各省钱粮亏空甚多欲立法清理谕户部行文各督抚确议具奏至是户部据各督抚覆防详定条例一州县官徴收钱粮务令随时随觧如迟延不觧即令该督抚题报防处如州县批觧钱粮而布政司抵充襍派扣批不发许州县官申报督抚并报部院衙门题防一令该督抚确查亏空情由或因知府扶同狥隐以致亏空者即行防革令知府独赔一州县官有揑报亏空审明定拟即于本犯名下独追还项一亏空钱粮果系因公那用者将该员革职留任勒限赔补限内全完准其开复至霉烂仓谷现在防追者着于一年限内如数完补亦准开复一州县亏空钱粮如有知府掲报而布政司不即掲报或已掲而督抚不即题防者应令该知府申报部院将布政司督抚等官照狥庇例议处仍令分赔一卫所官员亏空屯卫等项钱粮亦照地丁之例处分着为定例以上徴觧追赔各条既经各督抚定拟具题即应责成督抚如亏空未发之先伊等不尽心防范已发之后又不竭力补苴应将该督抚严加议处责令分赔从之六十一年申
　　谕各省督抚清厘亏空
</div>
    <div class="pagination">
<a href="皇朝文献通考_page55.html">上一页</a><span>...</span><a href="皇朝文献通考_page51.html">51</a><a href="皇朝文献通考_page52.html">52</a><a href="皇朝文献通考_page53.html">53</a><a href="皇朝文献通考_page54.html">54</a><a href="皇朝文献通考_page55.html">55</a><span class="current-page">56</span><a href="皇朝文献通考_page57.html">57</a><a href="皇朝文献通考_page58.html">58</a><a href="皇朝文献通考_page59.html">59</a><a href="皇朝文献通考_page60.html">60</a><a href="皇朝文献通考_page61.html">61</a><span>...</span><a href="皇朝文献通考_page57.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
