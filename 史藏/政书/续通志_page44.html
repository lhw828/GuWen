<!DOCTYPE html>
<html>
<head>
    <meta charset="UTF-8">
    <title>续通志 - 第 44 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 44 页/共 1359 页</h1>
    <div class="content">之庚申泾原钤辖曹玮发兵讨原州界拨藏族破之己巳天书扶侍使赵安仁等上奉天书车辂鼓吹仪仗壬申献天书于朝元殿遂告玉清昭 
应宫及太庙乙亥如开宝寺上清宫己卯如太一宫
　　七年春正月辛丑虑囚壬寅车驾奉天书发京师丙午次奉元宫判亳州丁谓献白鹿一芝九万五千本戊申王旦上混元上德皇帝册宝 
己酉朝谒太清宫是夜月重轮曲赦亳州及车驾所经流以下罪减亳州岁赋十之二改奉元宫为明道宫太史言含誉星见庚戌御均庆楼赐 
酺三日壬子诏所过顿递侵民田者给复二年丙辰赦南京境内及京畿车驾所过流以下罪二月庚申夏州赵德明遣使诣行阙朝贡辛酉至 
自亳州丙寅诏天地坛非执事辄临者斩辛未飨太庙壬申恭谢天地大赦甲午加宰相王旦向敏中楚王元佐相王元偓舒王元偁荣王元俨 
枢密使同平章事乙未宴翔鸾阁辛丑振仪州饥夏四月己未赐淮南诸州民租十之二癸亥河南府狱空有鸠巢其户生二雏甲子以归义军 
留后曹贤顺为归义军节度使丙子舒王元偁薨五月壬辰以王旦为兖州景灵宫朝修使乙未又为天书刻玉使泾原言叶施族大首领艳班 
率族归顺六月乙亥枢密使王钦若罢为吏部尚书陈尧叟为户部尚书以寇准为枢密使同平章事丙子复棣州归业民租三岁秋七月甲辰 
以同州观察使王嗣宗内客省使曹利用并为枢密副使八月甲寅置景灵宫使以向敏中为之乙卯除江淮两浙被灾民租九月丙戌含誉星 
再见辛卯尊上玉皇圣号曰太上开天执符御历含真体道玉皇大天帝冬十一月乙酉玉清昭应宫成减诸路囚罪己丑加王旦司空修宫使 
壬辰御干元门观酺十二月乙丑朔日当食不亏己未作元符观辛酉加楚王元佐尚书令相王元偓太尉荣王元俨兼中书令忠武军节度使 
魏咸信同平章事余并进秩是岁夏州西凉府高丽女真来贡淮南江浙饥除其租天下户九百五万五千七百二十九口二千一百九十七万 
六千九百六十五
　　八年春正月壬午朔谒玉清昭应宫奉表告尊上玉皇大天帝圣号奉安天书于宝符阁还御崇德殿受贺大赦除十恶枉法赃及己杀人 
者咸除之文武官满三岁者有司考课以闻乙未皇女入道夏四月壬戌以寇准为武胜军节度使同平章事王钦若陈尧叟并为枢密使同平 
章事癸酉诏求直言五月壬午荣王元俨罢武信军节度使降封端王庚子放宫人一百八十四人六月己酉朔日有食之闰月己卯大赦天下 
七月戊午以王嗣宗为大同军节度使丙子如瑞圣园观稼宴射于水心殿冬十月乙巳王钦若上圣祖先天纪十二月辛酉相王元偓加兼中 
书令端王元俨进封彭王癸亥高丽使同东女真来贡十二月丁亥侍禁杨承吉使西蕃还以地理图进
　　九年春正月丙辰置会灵观使以丁谓为之三月辛酉以西蕃宗哥族李立尊为保顺军节度使夏四月庚寅周伯星见丙申赐天下酺振 
延州蕃族饥五月乙己夏人寇庆州内属蕃部击走之乙卯毛尸等三族蕃官冯移埋率属来归丙辰降天下囚罪丁己以向敏中为宫观庆成 
使六月戊寅如会灵观宴祝禧殿秋七月丁未增筑京师新城八月壬申知秦州曹玮言伏羌砦蕃部厮鸡波与宗哥族为乱以兵诛平之丙戌 
制玉皇圣号文以陈尧叟为右仆射九月甲辰以丁谓为平江军节度使丙午陈彭年王曾张知白并参知政事宗哥嘉勒斯赉蕃部马波叱腊 
鱼角蝉等寇羌伏砦曹玮击败之 【宋史曹玮上衍丁谓二字今删】 戊午禁诸路贡瑞物冬十月己卯王钦若表上翊圣保德真君传十一 
月会灵观甘露降丁未河西节度使石普坐妄言灾异除名流贺州
　　天禧元年春正月辛丑朔改元谒玉清昭应宫上玉皇大天帝宝册壬寅上圣祖宝册己酉上太庙谥册庚戌享六室辛亥谢天地于南郊 
大赦受册号乙亥宰相读天书于天安殿遂如玉清昭应宫作钦承宝训述示羣臣壬戌诏以四月旦日为天祥节丙寅命王旦为兖州太极观 
奉上册宝使二月壬申御正阳门观酺戊寅加王旦太保中书侍郎平章事向敏中吏部尚书楚王元佐领雍州牧相王元偓加尚书令兼中书 
令进封徐王彭王元俨加太保寿春王祯兼中书令王钦若加右仆射赵德明加太傅中外官加恩有差夏四月庚辰陈尧叟卒五月戊戌诏所 
在安恤流民戊申以王旦为太尉侍中五日一入中书旦辞不拜六月壬申降西京囚罪流以下释之父老年八十者赐茶帛除其课役戊寅除 
升州后湖租钱听民溉田乙酉免大食国蕃客税之半秋八月庚午以王钦若为左仆射兼中书侍郎平章事壬申向敏中加右仆射兼门下侍 
郎丙子诏京城禁围草地听民耕牧戊寅免牛税一年九月癸卯以参知政事王曾为礼部侍郎李迪为参知政事马知节知枢密院事曹利用 
任中正周起并为知枢密院事己酉王旦薨丁未教卫士骑射冬十月壬申谕诸州非时灾沴不以闻者论罪己卯罢京东上贡物十一月壬寅 
诏淮浙荆湖治放生池禁渔采壬戌契丹使贺承天节十二月乙亥罢京师工役丁丑放逋负释系囚辛卯诏陕西缘边鬻谷者勿算壬辰遣使 
缘汴河收瘗流尸
　　二年春正月乙未真游殿芝草生壬寅振河北京东饥戊午王钦若上天禧大礼记己未遣使谕京东官吏安抚饥民二月丁卯寿春王祯 
加太保进封升王庚辰振京西饥三月丙辰先贷贫民粮种止勿收夏四月庚寅降天下死罪一等流以下释之闰月癸卯以马知节为彰德军 
留后丁未灵泉出京师作祥源观秋七月壬申以星变降天下流以下罪左降官羁管十年以上者放还京师八月甲辰立子升王为皇太子大 
赦宗室加恩羣臣赐勋一转壬子彭王元俨进封通王九月庚辰御干元门观酺冬十月庚子召近臣观刈占城稻遂宴安福殿十二月辛丑以 
张旻为武寍军节度使同平章事
　　三年春三月戊午朔日有食之夏五月辛未虑囚六月癸未浚淮南漕渠废三堰戊戌以寇准为中书侍郎兼吏部尚书平章事丁谓为吏 
部尚书参知政事秋七月壬申曹璨卒羣臣上尊号曰体元御极感天尊道应真宝运文德武功上圣钦明仁孝皇帝八月丁亥大赦己亥庆州 
亡去熟户委乞等来归庚戌遣使恤京东西河北水灾九月乙丑庆州骨咩大门等族内附冬十一月己巳谒景灵宫庚午飨太庙辛未祀天地 
于圜丘大赦丁丑御天安殿受尊号册十二月丙戌富州蛮酋向光泽表纳土诏却之辛卯向敏中加左仆射中书侍郎兼礼部尚书平章事寇 
准加右仆射通王元俨进封泾王曹利用丁谓并为枢密使百官加恩有差癸巳以任中正周起并为枢密副使
　　四年春正月乙丑以华州观察使曹玮为镇国军留后佥枢密院事丙寅开扬州运河己巳如元符观二月帝不豫癸未遣使安抚淮南江 
浙利州饥民辛丑发唐邓八州常平仓振贫民三月戊午贷淄州民牛粮甲子振蕃部粟己亥振益梓饥己卯向敏中薨夏五月丁巳发粟振秦 
陇六月丙申以寇准为太子太傅莱国公秋七月丙寅以李迪为吏部侍郎兼太子少傅平章事冯拯为枢密使吏部尚书同平章事庚午以丁 
谓为平章事曹利用同平章事癸酉入内副都知周怀政伏诛丁丑太子太傅寇准降授太常卿翰林学士盛度枢密直学士王曙并罢职八月 
永兴军都巡检使朱能杀中使以叛乙酉以任中正王曾并参知政事诏利夔路置常平仓丙戌朱能自杀壬寅贬寇准为道州司马九月丁卯 
赦天下己巳遣使安抚永兴军壬戌赐京城酺冬十月壬午御正阳门观酺壬辰以王钦若为资政殿大学士甲辰减水灾州县秋租丙午召皇 
子宗室近臣玉宸殿观稻十一月丙寅丁谓加门下侍郎兼太子太傅李迪加中书侍郎兼尚书左丞依前少傅戊辰罢丁谓户部尚书迪为户 
部侍郎任中正王曾钱惟演并兼太子宾客张士逊林特并兼太子詹事晏殊为太子左庶子己巳诏谓赴中书视事如故甲午诏自今除军国 
大事皆委皇太子同宰相枢密使等参议行之以丁谓兼太子少师冯拯兼少傅曹利用兼少保辛未诏自今羣臣于长春殿起居余只日视朝 
于承明殿十二月乙酉皇太子亲政诏内臣传旨须覆奏己丑王钦若加司空丁酉以王钦若为山南东道节度使同平章事
　　五年春正月癸巳降天下死罪流以下释之乙未遣使抚京东水灾丁酉以张士逊为枢密副使己亥宴近臣于承明殿二月甲寅审刑院 
言天下无断狱丙寅赐天下酺庚午以孔子四十七世孙圣佑袭封文宣公三月辛巳御正阳门观酺辛丑以京东西水灾赐民租十之五壬寅 
加丁谓司空冯拯左仆射射利用右仆射任中正工部尚书夏五月乙亥虑囚降天下死罪秋七月甲戌朔日有食之戊寅新作景灵宫万寿殿 
九月戊寅嘉勒斯赉请降冬十月癸卯蠲京东西淮浙被灾民租壬子依汉唐故事五日一受朝遇庆会皇太子押班十一月戊子山南东道节 
度使王钦若擅赴阙降司农卿分司南京
　　干兴元年春正月辛未朔改元丁亥御东华门观灯戊戌蠲秀州水灾民租二月庚子大赦癸卯羣臣上尊号曰应天尊道钦明仁孝皇帝 
振苏湖秀州饥甲辰封丁谓晋国公冯拯魏国公曹利用韩国公庚辰振徐州贫民甲寅召对宰相于寝殿戊午帝大渐遗诏皇太子于柩前即 
位尊皇后为皇太后权处分军国事尊淑妃为皇太妃是日皇帝崩于延庆殿年五十五谥曰文明武定章圣元孝皇帝加谥膺符稽古神功让 
德文明武定章圣元孝皇帝庙号真宗陵曰永定陵
　　真宗咸平六年景德四年大中祥符九年天禧五年干兴一年凡二十五年

　　钦定续通志卷二十七

　　●钦定续通志卷二十八　宋纪四

　　宋纪 【四】

　　仁宗 【一】

　　○仁宗一

　　仁宗皇帝讳祯初名受益真宗第六子母李宸妃也章献皇后无子养为己子性仁孝宽裕喜愠不形于色始封庆国公进寿春郡王兼中 
书令进封升王天禧二年立为皇太子干兴元年二月戊午真宗崩遗诏太子即皇帝位尊皇后为皇太后权处分军国事遣使告哀于辽己未 
大赦百官进秩一等庚申以丁谓为山陵使丙寅遣使以先帝遗物遗辽主进封泾王元俨为定王赐赞拜不名以丁谓为司徒尚书左仆射冯 
拯为司空枢密使尚书右仆射曹利用为尚书左仆射并兼侍中戊辰贬道州司马寇准为雷州司户参军户部侍郎李迪为衡州团练副使宣 
徽南院使曹玮为左卫大将军三月庚寅初御崇德殿太后设幄次于承明殿垂帘以见辅臣夏四月壬子遣使以即位告于辽人五月乙亥虑 
囚降死罪以下六月己酉命参知政事王曾按视山陵皇堂丁巳辽遣使来奠吊慰庚申入内内侍省押班雷允恭伏诛丁谓罢为太子少保分 
司西京甲子改命冯拯为山陵使丙寅降参知政事任中正为太子宾客秋七月辛未冯拯加昭文馆大学士以王曾为中书侍郎同中书门下 
平章事集贤殿大学士吕夷简鲁宗道参知政事己亥遣使报谢于辽国丙子以枢密副使钱惟演为枢密使辛卯贬丁谓为崖州司户参军八 
月壬寅遣使贺契丹主及其妻生日正旦乙巳皇太后御承明殿垂帘决事冬十月壬寅辽遣使来贺即位己酉葬真宗皇帝于永定陵以天书 
从葬 【谨按通鉴辑览　　御批史臣以天书殉葬为是续纲目发明则以为非且谓当辟其伪焚其书诛其人夫天书妄诞本不足信事后 
止宜置之不论不议而巳举而投畀炎火且又追戮奸邪岂非彰真宗之过于殂落之后而究无补于政化之得失哉】 辛酉降东西京囚罪蠲 
山陵役户及灵驾所过民田租十一月丁卯朔钱惟演罢甲戌嘉勒斯赉埒克尊求内附壬午以张知白为枢密副使十二月壬戌辽遣使来贺 
明年正旦
　　天圣元年春正月丙寅朔改元庚午辽遣使来贺长寍节二月戊戌嘉勒斯赉岁一入贡丙子减西京囚罪辛卯司天监上崇天厯行淮南 
十三山扬贴射茶法夏五月甲子行陜西河北入中刍粮见钱法辛未虑囚甲戌命鲁宗道按视滑州决河庚寅议皇太后仪卫制同乘舆六月 
甲辰罢江寍府溧水县采丹砂秋七月壬申除戎泸州虚估税钱诏职田遇水旱蠲租如例辛巳蠲天下逋负八月丙申降天下囚罪废郓州东 
平马监以牧地赋民九月丙寅冯拯罢以王钦若为门下侍郎同中书门下平章事闰月甲午诏裁造院女工及营妇配南北作坊者戊戌寇准 
卒于雷州己亥冯拯卒丁未禁彭州九陇县采金冬十月辛酉徙陜西缘边军马屯内地十一月丁酉诏诸州配囚录具狱与地里上刑部详覆 
禁两浙江南荆湖福建广南巫觋挟邪术害人者戊午置益州交子务是岁泾原咩迷卞杏家族内附
　　二年春二月庚午遣瘗汴口流尸夏四月辛酉诏三司岁市紬绢非土产者罢之乙酉录晋石氏后五月乙未虑囚六月壬申罢天庆天祺 
天贶先天降圣节宫观然灯秋八月己卯如国子监谒孔子遂如武成王庙冬十一月乙未朝飨玉清昭应景灵宫丙申飨太庙丁酉祠天地于 
圜丘大赦羣臣上尊号曰圣文睿武仁明孝德皇帝皇太后尊号曰应元崇德仁寿慈圣皇太后赐百官诸军加等乙巳立皇后郭氏
　　三年夏四月丁丑诏三馆缮书藏太清楼五月庚寅虑囚癸巳如御庄观刈麦赐织妇茶帛己亥赐隐士林逋粟帛六月癸酉环原州属羌 
叛环庆都监赵士隆等死之遣使者安抚陜西秋七月丙午诏边户为羌所扰者蠲租复役二年八月戊午以忠州盐井岁增课夔州奉节巫山 
</div>
    <div class="pagination">
<a href="续通志_page43.html">上一页</a><span>...</span><a href="续通志_page39.html">39</a><a href="续通志_page40.html">40</a><a href="续通志_page41.html">41</a><a href="续通志_page42.html">42</a><a href="续通志_page43.html">43</a><span class="current-page">44</span><a href="续通志_page45.html">45</a><a href="续通志_page46.html">46</a><a href="续通志_page47.html">47</a><a href="续通志_page48.html">48</a><a href="续通志_page49.html">49</a><span>...</span><a href="续通志_page45.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
