<!DOCTYPE html>
<html>
<head>
    <meta charset="UTF-8">
    <title>钦定大清会典则例 - 第 56 页/共 354 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定大清会典则例 - 第 56 页/共 354 页</h1>
    <div class="content">
　　钦定大清会典则例卷五十四
<史部,政书类,通制之属,钦定大清会典则例>
　　钦定四库全书
　　钦定大清会典则例卷五十五
　　户部
　　蠲防三
　　一蠲赋顺治三年覆准江西叠被旱涝将三年分漕米除已开帮解京外余悉豁免○五年覆准山东夏津蝗灾免赋一年朝城罹土贼之患所欠粮米悉行豁免○六年覆准直省灾伤奉
　　防蠲免各地方于起存项下均减如存留无余即于起运款内减除若有司借无项可免使小民不霑实惠者该管上司科道指叅○八年覆准湖广延烧贮仓米豆准予开除○又覆准地方灾伤题蠲后州县以应免数目刋刻免单颁发已征在官者准抵次年正额官胥不给单票者以违
　　防计赃论罪○十三年覆准河南磁州蝗灾汲县辉县水灾按分数蠲免○十五年覆准浙江宁绍二府属风霪雨被灾田亩按分数免本年正额钱粮○康熙四年遣部员往勘山西灾荒见年正赋并旧欠槩行蠲免○又覆准山东栖霞宁海等州县衞遭冦乱瘟疫荒地亡丁徭赋槩予蠲免○六年题准奉蠲地方官将应免钱粮取每图见年里长结状分送部科察覈如有已征在官不行流抵次年及不扣除应蠲分数一槩征比侵蚀或经题定蠲免分数后故将告示迟延不即通行晓谕或称止蠲起运不蠲存畱或于由单内扣除不及蠲额者州县卫所官皆以违
　　防侵欺论罪上司不行详察使灾民无告者道府降三级调用督抚布政使都司降一级调用○又题准蠲灾流抵如本年蠲免者填明次年由单之首如流抵次年者塡明第三年由单之首州县卫所官不载确数者议处○八年题准直省州县灾伤不得以阖境地亩总算分数仍按区图村庄地亩被灾分数蠲免○又
　　恩诏蠲免江南等省康熙元二三年旧欠地丁等项钱粮钦此○九年覆准织造局种蓝田因旱涝虫蚀免
　　本年纳靛○十二年
　　诏江南苏松常镇淮六府连年灾荒免明年地丁钱粮之半钦此○十五年覆准蠲免银增减造册者州县卫所官降二级调用该管司道府都司罚俸一年督抚罚俸六月如被灾未经题免之先报册内塡入蠲免者州县衞所官罚俸一年该管上司罚俸六月○十八年覆准直属地震通州三河平谷本年徭赋并拨补地亩钱粮尽行蠲免香河武清永清宝坻免十分之二金吾等衞所照坐落州县例分别蠲免○又覆准凡流抵钱粮应蠲已征者给与红票次年按数抵免○又覆准蠲免钱粮州县官侵蚀肥己者照贪官例革职提问督抚司道府官不行稽察令州县任意侵蚀者皆革职○二十八年
　　谕今歳畿甸亢将直隶被灾州县衞所本年地丁各项钱粮除已征在官外其余未经征收及康熙二十九年上半年钱粮尽行蠲免钦此○又
　　谕朕过邳州亲见彼处田地多为水所淹没应纳地丁及漕项钱粮均着蠲免节年逋欠亦尽予豁除钦此
　　又
　　谕今年湖北亢旱为灾已遣官会同该督察勘今据将武昌等府所属二十九州县八衞所灾伤分数勘明具奏朕心深为轸念武昌等四府今年钱粮前已全蠲其被灾二十州县四衞所康熙二十九年上半年地丁钱粮着与蠲免荆州安陆二府所属被灾九州县四衞所本年地丁钱粮除已征在官外其未经征收及二十九年上半年钱粮亦尽行蠲免钦此○三
　　十年
　　谕保定等处被灾既经续报且见在供辨军需其应完钱粮悉行豁免钦此○又覆准蠲免陜西西安凤翔二府属渭南扶风等二十一州县衞并都司所属民屯更名地亩本年旱灾额赋○三十一年覆准江西九江府属瑞昌县自洪下源头起至乌石止沙石堆积及水决田地七顷九十七亩九分零蠲免三十年分应征钱粮○又覆准江西永宁县起蛟水决田地蠲免三十年分应征钱粮○三十二年
　　谕朕恭谒
　　山陵沿涂察访民隠见今歳雨水过溢田禾被淹没者甚多谷耗不登米价腾贵又闻顺天河间保定永平四府所属皆然目前米价既贵将来春夏之际时直益昻小民艰粒鲜饱若来歳钱粮仍然征收朕心实有未忍顺天河间保定永平四府康熙三十三年应征地丁银米着通行蠲免所有节年旧欠亦准予豁除钦此○又
　　谕陜西西凤二府连被灾伤屡经转粟蠲租又招集流民散给牛种然后流民复还乡井今虽雨泽霑足百谷阜成而甫脱饥寒未饶生计将西凤二府被灾州县衞所康熙三十三年地丁银着通予蠲免钦此又覆准陜西西凤延汉四府并兴安一州本年课程匠价银及牲畜地税等银照地丁一防蠲免○又覆准山西河津荥泽二县被水冲卸入河田地钱粮准予蠲免○三十三年
　　谕山西平阳府泽州沁州所属地方前因旱蝗灾伤民生困苦已经蠲免额赋并加振济而被灾失业之众犹未尽覩盈宁其康熙三十年三十一年未完地丁钱粮五十八万一千六百余两米豆二万八千五百八十余石通行蠲豁用纾民力戸部行文该抚严饬该府州县官悉心奉行务俾人沾实惠倘有已完在官揑称民欠及己奉蠲免仍复重征官吏作奸侵渔中饱一有发觉定以军法从事遇赦不宥钦此○又
　　谕江苏盐城等五州县存水田亩地丁钱粮漕米均照该督抚所题蠲免钦此○又覆准山东邱县地亩被
　　漳河水淹所征银米照数蠲免○又
　　谕河南百姓连年为陜西运送米粮甚为劳苦今陜西田禾大获应补运折耗米粮着通行豁免钦此○三
　　十四年
　　谕直隶顺天保定河间永平四府所属地方被水将康熙三十五年地丁银米全予蠲免钦此○又
　　谕奉天等处今年田亩薄收本年钱粮通着蠲免钦此
　　又
　　谕宣化府属地土瘠薄秋禾被灾今年钱粮除已完纳外未完者均免征其康熙三十五年钱粮仍照顺天等四府通行蠲免钦此○又
　　恩诏山西陜西江南浙江江西湖广广东福建等省康熙三十三年以前节年积欠及带征未完银米皆着豁免钦此○三十五年
　　谕江南淮徐泗等处去歳水势骤发被灾小民困苦万状朕心深为悯恻三十五年一应钱粮尽行蠲免其三十四年未完钱粮于三十七年带征钦此○三
　　十六年
　　谕海州等十八州县三衞被九分十分重灾田亩本年应征地丁银米及此项田亩所有漕粮漕项着通行蠲免钦此○又
　　谕江南山阳高邮被淹荡租均着全免钦此○又谕直隶宣化府属三十六年地丁银米既予蠲免其宣属受灾地亩所有补给通州等州县者其钱粮亦一例蠲免钦此○又
　　谕淮安州凤阳等处比来水患频仍浸漫隄岸田多淹没耕获无从百姓艰于粒食经朕屡振屡蠲被灾地方赖以安堵但久歉之余恐致资生匮乏朕廑悯殷切未尝稍释于怀若不大沛恩施安能使小民各得其所着将海山阳安东盐城江都高邮泰兴化寳应寿泗亳凤阳临淮怀逺五河虹防城盱眙灵璧等州县并被灾各卫所康熙三十八年一切地丁银米等项及漕粮尽行蠲免钦此○三十八年
　　谕昨歳淮两属被灾钱粮曾经该督抚具题部议照例减免三分今念百姓糊口维艰安能办赋应破常格用沛特恩淮安府属之海山阳安东盐城州府属之江都高邮泰兴化宝应九州县并淮安大河二衞康熙三十七年未完地丁漕项等银十有九万米麦十万石各有竒着全予蠲免钦此○又覆准浙江龙游县被水钱粮照例蠲免其沙压田地及兰谿县水冲田地皆按分数蠲免○又
　　谕朕闻凤阳府属去歳潦灾甚重将康熙三十七年该府属寿泗盱眙灵璧等十一州县并泗州一衞未完地丁漕粮等项着一槩免征钦此○又题准直隶通州等六州县额设红拨船共六百只拨运南漕每船给地十顷免其正赋嗣后红拨船地亩凡遇灾伤蠲免之年照民地一例蠲免○又
　　谕淮所属海州等州县衞连年河流浸漫编氓艰于粒食朕心深切轸念已将康熙三十八年钱粮均行蠲免今春南廵目睹民间疾苦恐致失所复将康熙三十七年未完钱粮尽予豁除谕令所司将沿河隄岸坚固修筑乃修防未竣夏秋又致冲决田庐尽没水中特命该抚往驻被灾地方动支积贮米谷并将漕粮截留亲行振给今念清河口河流未通民田仍遭淹没耕获无从百姓饘粥尚属艰难来年租赋安能输办着将被灾海山阳安东盐城江都高邮泰兴化宝应大河等州县衞康熙三十九年地丁银米等项及漕粮漕项银尽行蠲免钦此○又覆准山西平定等十一州县年歳歉收蠲免节年民欠○又覆准福建台湾府属三县康熙三十七年七月风大作被灾田园应征之粟照例豁免○又
　　谕直隶霸州文安大城等三州县地居洼下被水最甚虽遇丰年民犹艰食其三州县节年积逋及本年应徴地丁正项户部即将应蠲钱粮备细察明豁免钦
　　此○四十五年
　　谕今歳汉江水大南郑等县城垣田舍被水冲没且米价腾贵小民艰食所有本年应徴钱粮着豁免明年以后地丁钱粮亦着暂行停徴钦此○四十六年
　　谕江浙地方顷因偶被旱灾随命按数减徴豁免漕欠并分截本年漕粮令该督抚亲往散振犹念民间生计未裕兹特再施膏泽用休养康熙四十七年江南浙江通省人丁共征银六十九万七千七百余两着悉予蠲免其本年被灾安徽廵抚所属七州县三卫江苏廵抚所属二十五州县三卫应征地亩银一百九十七万五千二百余两粮三十九万二千余石浙江二十州县一衞所应征地亩银九十六万一千五百余两粮九万六千余石四十七年亦着免征所有旧欠带征银米亦暂停追取竢征时一并输纳
　　钦此○又
　　谕从来漕米槩不停征即蠲除节年额赋亦不及漕项朕念江南地方见被旱灾除新征粮米别有谕防酌量截畱散振外其四十三年以前江苏廵抚所属各府州县未完民欠漕项银六十八万七千余两米麦三十一万一千八百余石着该抚覈明悉予全免钦
　　此○四十八年
　　谕朕念江南淮安徐州州三府地卑积水被灾独重秋禾未播种者甚多虽本年钱粮业经全免又曾遣官分振而失业之民宜加格外之恩以休养康熙四十九年淮徐三属邳州等十九州县三卫额征地丁银五十九万三千八百余两着通行蠲免又河南归德府属商邱等六县山东兖州府属济宁等四州或被夏灾或被秋灾虽已各依分数例免额赋并宜更施膏泽用厚民生四十九年商邱等县应征地丁银二十万二千四百余两济宁等州县应征地丁银十有四万六千六百余两着通行蠲免钦此○又
　　谕漕粮例不蠲免念浙江被灾之后民力艰难其缓征漕米着免征收钦此○又
　　谕今歳直省各处皆获收成惟广东三水清逺高要高明四会五县福建侯官县福防防所属福右衞二处甘肃靖逺衞环县镇原县固原州固原衞平凉县平凉衞崇信县庆阳卫灵州所会宁县宁夏中卫宁夏所古浪所十四处今歳夏秋被灾各督抚已经奏闻其明年应征广东省三水等五县额银七万七千九百余两米一万七千六百余石福建省侯官县等二处额银三万六千六百余两米六千四百余石甘肃靖逺衞等处额银四万七千七百余两粮八万八千五百余石草八十四万三百余束尽予蠲豁钦此○
　　五十五年
　　谕前因甘肃靖逺衞等处歉收既已多方筹画蠲振频施复将甘肃被灾二十八州县卫所康熙五十四年额征银及粮草通行蠲免但被灾之余民鲜盖藏若非再沛施恐来歳办赋犹艰除宁州陇西清源狄道临洮五州县衞五十五年额征赋银粮草已经蠲免外其靖逺等二十八州县衞所五十五年额征银九万七千八百七十余两粮二十三万九千余石草二百五十三万七千余束亦尽予蠲免钦此○五十
　　九年
　　恩诏地方灾伤已经察勘蠲免赋役者有司不遵仍行滥征及但免有力之家致穷民不霑实惠者事发决不饶恕钦此○雍正元年覆准康熙六十年山东济兖东青四府属歴城等四十九州县衞所二麦被旱成灾应征银二十三万二千一百余两照例蠲免○四年议准江南昭阳湖田地嗣后如遇涸出收成之岁每亩悉照旧额征科倘遇水淹即勘实题请豁免该州县有将涸出地亩仍报水淹或以已报涸出后即有水淹不为申报请免者该督抚即行题叅如徇隐不叅及州县申报水淹不即委官勘实题请豁免者一经发觉将该督抚一并严加议处○五年
　　谕上年湖北地方有数州县被水收成歉薄已降谕防令有司动用仓谷减价平粜以惠穷民今闻夲年四五月间有数处雨水稍多江流泛涨沿江之地未免近水被淹如武昌府属之咸宁蒲圻嘉鱼三县武昌武左二衞汉阳府属之汉阳汉昌二县荆州府属之江陵县荆州衞黄州府属之黄陂黄梅二县皆系滨江之地田亩有被水之处米价渐昻朕心深为轸念着该地方官加意抚防朕又思此县衞数处既觉被水若仍令其输纳钱粮民间未免竭力着将今歳钱粮全行蠲免倘有已经完纳者准作雍正六年应完之项此朕格外施恩该地方大小官吏务须实力奉行使小民均沾惠泽倘有丝毫侵隐假借之处一经察出定从重治罪再各省藩库皆有酌畱银备用因湖北并无存剰银是以未曽酌畱今既有蠲免之州县恐俸饷公用等项一时或有不敷见在湖南藩库有存贮银三十万两着将银十万两就近拨解湖北布政使司再将两淮盐课银拨二十万以十万两解送湖南补项以十万两解送湖北备用湖北既有银二十万两则公项需用可以动支竢征收还项之时即充藩库酌畱之数又闻湖南近江州县亦有数处被水着总督廵抚确实勘明亦照湖北咸宁蒲圻等县衞之例将今歳钱粮蠲免钦此○又覆准浙江仁和等州县雍正四年秋禾被淹其应征钱粮照分数豁免○又
　　谕玉田县之还乡河隄岸冲决附近田庐有被淹伤损之处着将被水之地明年钱粮蠲免一年钦此○六
　　年
　　谕免直隶省七年分起运银四十一万七千八百余两钦此○又覆准州县被灾之处或将已征在官者匿为民欠希图蠲免嗣后应将全免之州县作次年蠲免其被灾本年之钱粮即于次年征纳○又覆准浙江江山县陡被蛟水勘实成灾田地又被水冲成溪应征银米照例蠲免○又题准四川建昌鎭属酥州糯白瓦等处番民水旱田粮被雪打水冲雍正七年被灾穷番应纳荞粮准其豁免○又覆准直隶西宁县雍正八年秋禾被灾按分数蠲免○又
　　谕直隶霸文安大城丰润沧静海等六州县及梁城一所常有水患康熙三十四五并四十二等年民欠米谷经年已久着加恩豁免钦此○十三年
　　谕西邮用兵以来甘肃等处运送粮饷不能不借民力朕已屡沛恩膏兹闻甘省入夏以来雨泽愆期着将雍正十三年甘肃通省所属应征地丁钱粮全行豁免钦此○又
　　谕闻四川巴江津长寿綦江涪泸永璧山合江等州县九姓等九土司今年雨水较少收成稍薄朕心深为轸念今各省旧欠钱粮已降防通行豁免而川省并无逋欠之项得邀赦免之恩此巴县等处本年未完钱粮着即全行豁免钦此○又
　　谕江南宿迁睢宁桃源三县见在新淤涸复改科地粮额征银全行豁免其十三年淤地未完钱粮亦免征收钦此○又
　　谕漕白南米向来虽无蠲免之例朕念浙江收成歉薄着将仁和等四州县实在被水各戸本年应征漕白南米亦照地丁之例格外加恩豁免钦此○乾隆二年覆准湖北汉川江陵二县并屯坐汉川江陵之武左荆州荆左三衞元年夏被水灾其各项南米及银准予豁免○又议准丁粮银嗣后被灾地方令总督廵抚确实勘明或分年带征或按分数蠲免临时具题请
　　防再丁银一项未经摊入地粮以前原系别款征收不与地粮一例蠲免自雍正六年丁银摊入地亩均征之后设有灾荒自应一例酌免行令各省倘遇灾荒减免钱粮即将丁银统入地粮银内覈算蠲免以昭画一○又题准江南砀山县元年被灾学田照例准其蠲免○又题准八旗余絶地亩被灾亦照入官地亩之例准其减免租银又革退网戸地亩被灾照入官地亩之例覈明分数按等减免○又
　　谕豫省西华等四县被水其应免钱粮照例蠲免钦
　　此○又
　　谕湖北沔阳州地势低洼田亩坍塌淤涨靡常积有逋赋雍正十二年该督题请丈明其十三年乾隆元年未经清丈民欠悉行蠲免钦此○又
　　谕免陜西靖边定边安定葭神木府谷米脂呉堡等八州县被灾地亩正耗银本色粮草按地蠲免钦此○又
　　谕上下两江雨泽愆期收成歉薄将雍正十三年乾隆元年分安徽所属未完地粮芦课及米谷麦豆等项应分年带徴者着一并豁免乾隆二年江苏所属江常镇淮徐海七府州属有缓徴停徴银米亦着豁免钦此○又
　　谕乾隆元年曾借给瓜州回民耔种并脚价银向畱为分年带完之项每歳输将不免多所顾虑着将此项粮银全行豁免钦此○四年
　　谕上年十一月宁夏地震民人被灾甚重着将宁夏宁朔平罗新渠寳丰五县本年应徴地丁及粮草杂税等项悉行豁免如有旧欠亦着蠲免倘附近州县有被灾之处亦着勘明奏闻钦此○又
　　谕朕因上年安徽旱灾甚重曽降谕防将雍正十三年乾隆元二年分未完地粮芦课及米谷麦豆等项例有带徴者全行豁免今宿州及凤台灵璧石埭三县虽未被旱所有未完雍正十三年乾隆元二年钱粮亦系被灾缓徴之项着一例豁免其旧欠之随徴耗羡并被灾各属带徴元二两年之灾缓漕粮着遵照前防悉随正项豁免至未经被旱及勘不成灾之各州县所有催徴旧欠钱粮力不能完应行豁免者一并遵照办理钦此○又
　　谕甘肃被水被雹之处虽有轻重不等但一州县中有被灾之处则通州县内必不能十分丰收粮米未必寛裕着将水雹之州县不论成灾不成灾所有乾隆四年应徴地丁钱粮悉行寛免钦此○又
　　谕甘肃所属秦安等十五州县均有水雹偏灾应徴银草分别蠲免今碾伯灵州中衞亦有被灾之处着将此三州县衞三年分应徴银草与秦安等州县一并加恩分别寛免钦此○又
　　谕江苏被旱歉收将乾隆二年江常镇淮徐海七府州属被水停徴银米等项降防豁免又闻海州及安东萧砀三县连年被水在淮徐等府内又属被灾独重之区着将此四州县所有雍正十三年乾隆元年地漕等项悉行豁免钦此○又题准江南安东泰丰沛海沭阳等六州县被水旱冰雹所有屯河滩河田地租银按照分数蠲免○又
　　谕甘肃宁夏地震之后必加意休养方能培复元气着将宁夏宁朔平罗三县额徴银草再寛免一年钦此○又题准直隶入官并网户旗退公产余絶等地被灾所有应徴租银照例蠲免○又题准江南安徽宿凤等十五州县并凤阳等四衞秋被水灾无为合肥等四州县秋被旱灾所有地亩并屯折学田等项应徴银米麦一例蠲免○五年
　　谕从前宁夏等处地震为灾本年平罗地方又有被水旱之处着将赋银粮草全行豁免并将夏朔二县及平罗未被灾村庄所有乾隆六年额徴赋银粮草亦寛免一半钦此○又题准将安徽宿州凤台灵璧石埭等县雍正十三年并乾隆元二等年被灾未完地丁扛脚银并存畱项下未完俸工等项及米豆学租芦课升科马田租稻实在民欠者均子豁免○六年
　　谕乾隆二年八月间福建闽侯官等县遭遇风灾更有借给仓谷银令其分年陆续交清今有力之民虽经清完尚有闽侯长连建五县未完仓谷银着全行豁免钦此○又题准江苏丰沛等十州县衞五年分夏秋水旱虫伤被灾应徴地丁屯折芦课河租银米豆一槩豁免○又覆准湖南湘乡临武二县本年夏被水灾地亩条饷等银豁免○又
　　谕朕御极以来爱养黎元蠲免正赋之外复将雍正十三年以前各属积欠陆续豁除以息民问追呼之扰今各省未完正项银米豆草并杂项租谷积欠已久多系贫乏之户无力输将况江苏所欠独多目今见被水灾待恩抚防着将各项悉行豁免若谕防未到之先或有续完即咨部扣除再江浙二省尚有未完漕项银米豆麦向来不在豁免之例今既蠲除各项着将漕项一并免徴钦此○又题准江南上元江宁等二十八州县衞秋禾被水民屯芦滩地亩应徴地丁屯折河租芦课学租银米豆一槩蠲免○七年
　　谕江南上下两江今年水涨逾常该督抚陆续奏报者不下数十州县朕每一览奏宵旰靡宁已屡降谕防令该督抚加意抚绥毋使失所又特命大臣前往会同该督抚等拯救目前之灾荒永除将来之水患但念此等被灾之地夏已无收秋更失望小民困苦其何以堪况此数十州县有今年被灾特甚者有今年稍轻而连年被灾者见又水涨未消亟待振防其流离顚连之状时在朕心目中所有本年应纳钱粮着该督抚勘明被灾各州县先行缓徴次第将确数分别具奏请防蠲免钦此○又
　　谕据湖广督抚奏报湖北之荆州安陆汉阳襄阳徳安湖南之长沙衡岳常徳澧等府州所属之州县及沔阳武昌襄阳三县夏月被水淹没田庐禾稼又据江西廵抚奏报贑州吉安南安三府所属州县有被水较重之处今思江广二省虽系偏灾而被水之民未尝有偏全之别着该督抚于被水地方将应徴钱粮先行出示缓徴然后察勘照例题请蠲免钦此○又覆准江苏所属江浦等二十九州县衞被灾应蠲地丁等银二十三万七千三百七十七两岁夫银万一百三十九两芦课等银千四百四十九两学租银六十八两本色米八千一百九十四石又山阳等二十六州县衞漕项银三万三千五十三两五钱九分米麦豆十有一万八千八百三石一斗六升各有竒均准蠲免○又覆准安徽所属寿州等二十州县衞应蠲地丁漕项银十有七万八百十两四钱米千七百四十五石四斗五升豆六十六石四斗二升八合麦二百四十四石八升内泗旴二州县黄快丁银摊入民田徴收应照民丁遇灾一并免徴于册内别款造报应免银十有一两五钱四分各有竒均准蠲免○八年题准甘肃所属臯兰狄道金固原华亭镇原宁逺宁宁朔碾伯平番礼等十二州县六年夏秋二禾被雹被水地亩赋银粮草准其豁免○又奏准安徽所属上年被灾之凤颍泗等府州县衞除定例按照成灾分数豁免外有蠲余应行带徴地丁银米麦及随漕银米麦一并寛免○又奏准江苏所属山阳等二十六州县衞七年夏秋被灾田地除已经按照成灾分数请豁外仍有蠲剰地丁屯折等银米及芦课杂租学租等银此二十六州县衞连年积歉上岁复被水灾将蠲余应纳钱粮一并豁免○又题准江苏八年秋水旱灾荒漂水等十五州县衞所田地并海州沐阳赣榆二县及漂阳盐城二县学租银米等项均准其豁免○又题准长芦盐政所属兴国富国丰财严镇海丰等塲并沧州盐山庆云海丰青南皮衡水东光等州县春秋雨泽愆期被灾分数不等灶地草荡丁粮等均各按分数一并蠲免○又题准东省八年分临邑县秋禾被霜成灾地银准其蠲免○九年
　　谕乾隆三年宁夏地震镇标及外路协防兵丁在于宁夏府库借支帑银除扣完司库外尚有未完银一万九百余两见在着追朕思宁夏地震之后屡值歉收兵丁倍觉艰苦深为悯恻着将此项未完银悉行豁免钦此○又题准甘省高台县属三清湾等处屯田五年分被旱伤防食其原借耔种粮米准其豁免○又题准浙省九年杭州府属仁和等三十二州县并杭州前右二衞湖衢严三所仁和等八田禾被旱被水田地扣免地丁屯饷等银南秋等米及灶荡田地应徴各银均准豁免○又题准陜省平罗县五年分河水泛涨秋禾被淹借给穷民口粮耔种均准豁免○十年题准陜省五七两年咸长等县共冲坍民地项下所有应徴本折粮折色均徭银屯地项下应徴本折米粮更名地项下应徴本色及折价糯米折色银均准按数豁免○又题准甘肃八年夏秋被灾之臯兰金靖逺平番灵碾伯等六州县被灾地亩赋银粮草又灵州被水冲坍地亩粮米又高台县被雹打水淹地粮均准蠲免○又题准江西玉山县五六月早禾被旱勘明田地系止种一季应照秋收之例所有应蠲赋银准按分数蠲免○又
　　谕近闻江苏所属海安东萧砀山四州县连年被水在淮徐二府内被灾独重朕心深为轸念着将此四州县雍正十三年乾隆元年未完地漕等项悉行豁免钦此○十一年
　　谕朕加惠黎元将天下钱粮分年蠲免一次今直隶轮免之年宣化府所属各州县应徴屯粮例在不蠲免之内但念宣属地处边隅上年被灾较重今春雨泽稀少见在降防加振与常时不同着将本年额徴屯粮蠲免三分之一钦此○又奏准福建台湾官庄租息照滇省官庄之例准蠲免十分之三○又
　　谕江苏海州及沭阳赣榆二县频年被水小民生计艰难其应徴地漕银米已降防停缓惟是积歉之区朕心廑念今歳复遭水患着将三州县十年以前积欠地漕银米槩行豁免其淮安分司所属之板浦徐渎中正莞渎临洪兴庄等六盐十年以前未完折价银亦一例豁免钦此○又题准江苏山阳等二十四州县衞十一年秋禾被水田地地丁屯折河租等银本色米粮准其蠲免至清河等州县衞应蠲漕项银米麦豆一并准免○十二年
　　谕吉林地方上年雨水勤霜降早收成歉薄着加恩将应交米粮均子寛免钦此○又题准江南睢宁县十一年分夏被雹灾秋复被灾应徴赋银及漕项银米麦一并蠲免○又题准长芦所属丰润县管辖之越支十一年分被水地亩按分数蠲免○又题准安徽寿宿等二十三州县衞十一年分秋被水灾又泗州学田亦被水灾银米麦一并蠲免○又题准江苏山阳等二十六州县衞乾隆七年夏秋被灾田地蠲剰地丁漕项银米豆麦等项已经奉
　　防豁免尚有未完起存地丁等银米杂项学租令将确数分别造册一并豁免○又覆准山东齐河等八十五州县衞所被水被雹成灾田地应蠲赋银二十四万一千九百四十三两四钱有竒准予豁免○又覆准山东邹平等五州县及即墨收并衞地续报被水成灾田地应蠲赋银一千九百二十五两六钱有竒准予豁免○十五年
　　谕朕廵洛祀嵩甫经丰乐镇即已降防蠲免经过州县十分之三其地年歳顺成是以照例蠲除数日所过州县体察农功夏麦告丰晩禾觉歉秋牟播种亦复待时深为轸念其歉收之处着再加恩统前蠲免十分之五令该抚详悉勘明分别办理钦此○又题准江淮等属被灾学田五顷二十七亩有竒应蠲四分银十有七两六分有竒准其蠲免○又题准江淮徐海五府州属夏秋雨水过多河湖山水并发被灾田地共八万三千二百七十顷三十七亩应蠲免地丁等项银六万五千五百九十八两五钱本色漕粮漕赠米麦豆一万六千四百七十九石五斗各有竒○十六年
　　谕朕清跸南廵道由山左所有经过州县既已特沛恩膏兹揽辔观风知连歳有秋视戊辰东廵之时闾阎大有起色为之庆慰尚念该省有积年缓徴带徴未完米谷皆因灾出借之项虽叠遇有收而按年催比民力不免拮据着将被灾借谷应于十五年起分作五年带征及邹平等属带徴未完谷共九十七万五千余石槩行蠲免钦此○又
　　谕朕车驾南廵乘时布泽蠲除积欠叠沛恩施更念江苏之宿迁等州县上年被水稍重虽经格外加振可以接至麦秋该督抚等自督率地方官按期散给灾黎均沾实惠而清跸所经倍深轸防着再加恩将经过之宿迁清河桃源三县被灾贫民上年借出耔种银悉行免其徴还以纾民力钦此○又
　　谕江南州府属之兴化县积淹荒废田亩钱粮久经停缓后归冬勘办理于乾隆九年起按年勘报豁免其元年至八年原缓未完赋银米麦仍应分别催输荒户殊为拮据朕翠华南廵广敷惠泽着将此项原缓未完赋银米麦一并勘明加恩豁免以苏民困钦此○又
　　谕徐州府属沛县滨湖地亩近年以来屡被水灾所有应徴租银自乾隆十年起按年勘报蠲豁而九年以前积欠未完租银以不在勘豁之例仍须照数输纳贫民未免拮据着将乾隆九年以前应徴未完租银三千一百余两一并加恩豁免钦此○又题准浙省淳安县于乾隆十五年早禾被水被虫成灾五六七八九十分不等地三百二十二顷二十八亩有竒共蠲免地丁银七百六十八两二钱米三石九斗各有竒○又题准浙江永嘉乐清瑞安平阳等四县乾隆十五年秋禾被虫勘明成灾田一千六百八十六顷三十四亩有竒应徴地丁银四百十有八两六钱米二千九十六石九斗各有竒又温州衞被虫田三十五顷三十三亩有竒应徴地丁银五十一两九钱军储银十有七两三钱各有竒玉环防被水田四十四顷九十亩有竒应徴谷四百四十石一斗有竒均准蠲免○又题准甘肃大荔等县本年秋禾被水成灾地亩应徴地丁银二千十有四两一钱朝邑等县成灾租地应徴谷四十五石六斗各有竒均准蠲免○又题准山东峄县等七州县秋禾被水成灾六七八分地二万五千三百七十二顷九十四亩有竒应徴地丁等银一万一千三百五十五两六钱准其蠲免○十七年题准浙江永嘉十五年秋禾被虫成灾五六七八分田三顷九十五亩应免十五年课正珠车银二两六钱有竒○又题准徽宁池凤和广六府州属歙绩等二十三州县衞上年水旱偏灾田地二万八千三百四顷一亩有竒应免银四万六千十有一两九钱米一千六百八十六石五斗六升豆一千五百二十六石二斗七升各有竒○又题准山东邹平等州县秋禾被水成灾五六七八九十分计地十万九千七十八顷九十亩有竒应免地丁等银九万一千三百二十一两六钱有竒○又题准浙江海宁等州县防衞所乾隆十六年早禾被旱被虫勘明成灾田七万八千二百六十三顷三亩有竒应免地丁银二十一万七千六百十两四钱米一万八千三百三十五石一斗谷二千六百四十三石七斗滴珠等银二千九百九十七两四钱各有竒○又题准湖南善化等三县乾隆十六年被旱成灾地二千四百七十四顷三十四亩有竒应免银一千一百七十三两米二百七十七石九斗各有竒○又题准山东寿光等五州县麦禾被潮成灾十分地一千七百三十四顷六十九亩有竒应免银四千三百七十一两四钱有竒○十八年题准浙江仁和等县乾隆十七年秋禾被水成灾田二千七百二十顷七十九亩有竒应徴地丁等银八千八百七十三两五钱米六百七十九石七斗海宁县公租银三十四两各有竒均准豁免○又题准仁和县秋禾被水成灾地一百八十顷五亩应免银五百二十二两九钱有竒○又题准湖北钟祥等州县衞上年秋禾被水勘明被灾五六七八九十分田地共七万二千七百四十九顷九十一亩九分应免银二万九千八百九十六两八钱南秋米麦并黄豆三千三百十石一斗各有竒○又题准甘肃臯兰等州县乾隆十七年被雹水风成灾地亩应免银一百七十九两一钱粮三百五十石各有竒○又题准西安耀州等三十九州县防乾隆十七年秋禾被旱成灾地亩应免地丁银二十六万九千四百十有五两粮三万八百八十七石九斗各有竒○十九年覆准安省宁凤颍泗滁等属太寿等二十五州县衞乾隆十八年秋被水灾应免地丁等银四万四千四十九两米三百三十六石麦六十六石豆十有一石各有竒○又覆准江苏上元等三十二州县衞秋禾被水共应免地丁等银三十一万九千三百一两米麦豆十有二万八千三十二石各有竒○又覆准安省泗盱等州县乾隆十九年秋禾被水应免地丁银七千八十二两米三百四十六石七斗麦五石五斗豆十有三石三斗各有竒○二十一年覆准仁和等州县所二十年秋禾被水应免地丁银六万七千四百三十八两九钱南秋等米六千九百五十四石六斗各有竒又上虞县被水冲坍沙石壅涨田地应豁无徴银一百九十四两七钱米八石二斗一升各有竒一缓徴顺治八年议准勘过被灾地方暂停徴比以竢
　　恩命○康熙四年题准遇灾地方督抚题报即行令州县停徴钱粮十分之三○七年题准江南淮二府属被灾九分十分田地漕粮漕项于八九两年带徴○九年覆准山东金乡等县九年分漕粮于后三年带徴○十一年
　　谕江南连年水旱将旧欠钱粮一并停徴并将十一年带徴八九两年漕项漕白银米悉暂停徴钦此○十八年题准江南邳宿徐萧砀山五州县灾荒以前逋欠分作五年带徴○十九年覆准江南赋繁积欠追比累民其十三年至十六年钱粮自十九年始分年带徴○二十三年
　　诏江南江西浙江湖广自康熙十三年至二十二年拖欠漕项钱粮着自二十三年起每年带徴一年○三
　　十年
　　谕朕廵行边外入喜峯口见有民间田亩为蝗蝻所伤又闻榛子镇及丰润等处地方被蝗蝻灾者亦所在间有明歳钱粮若仍照例催科小民必致苦累着竢该抚察报分数到日将康熙三十一年春夏二季应徴钱粮缓至秋冬徴收钦此○三十六年题准直属被灾之霸州等三十九州县与未经成灾之献县等六州县三十五年民借米谷着缓徴○又题准江南淮徐泗地方去歳水灾三十五年一应钱粮已经蠲免其三十四年未完钱粮于三十七年带徴○三十七年
　　谕山西省康熙三十七年钱粮已有谕防通行蠲免静乐等县三十六年未完钱粮若于三十七年徴收则小民仍有催科之累着于三十八年带徴钦此○三十八年题准江西进贤武宁等州县田亩尽在山中蓄积亦少旧逋新欠难以并徴将三十五六两年未完民欠银于三十九四十年带徴○四十二年覆准奉天承徳等州县歉收将四十二年应徴米豆并借给民人米谷均于次年带徴○又
　　谕山东今歳钱粮漕米均应速行停徴钦此○四十三年题准直属广平等处高下皆遭雨水淹没照荒田恳种三年起科至所有未完民欠及俸工银分作三年带徴○又题准山东泰安等州县麦禾被灾四十二年钱粮已经停徴其积年民欠分作三年带徴○四十四年
</div>
    <div class="pagination">
<a href="钦定大清会典则例_page55.html">上一页</a><span>...</span><a href="钦定大清会典则例_page51.html">51</a><a href="钦定大清会典则例_page52.html">52</a><a href="钦定大清会典则例_page53.html">53</a><a href="钦定大清会典则例_page54.html">54</a><a href="钦定大清会典则例_page55.html">55</a><span class="current-page">56</span><a href="钦定大清会典则例_page57.html">57</a><a href="钦定大清会典则例_page58.html">58</a><a href="钦定大清会典则例_page59.html">59</a><a href="钦定大清会典则例_page60.html">60</a><a href="钦定大清会典则例_page61.html">61</a><span>...</span><a href="钦定大清会典则例_page57.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
