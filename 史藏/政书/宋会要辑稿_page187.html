<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 187 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 187 页/共 1125 页</h1>
    <div class="content">     
宋会要辑稿 礼三八

守陵
【宋会要】
干德四年，诏曰：「历代帝王，或功济生民，或道光史载，垂于祀典，厥惟旧章。兵兴以来，日不暇给，有司废职，因循旷坠。或庙貌攸设，牲牷罔荐；或陵寝虽存，樵苏靡禁。仄席兴念，兹用惕然。其太昊、葬宛丘，在陈州。女娲、葬赵城县东南，在晋州。炎帝、葬长沙，在潭州。黄帝、葬桥山，在坊州。颛顼、葬临河县，在澶州。高辛、葬濮阳顿丘城南，在澶州。唐尧、葬城阳谷林，在郓州。虞舜、葬九疑山，在永州。夏禹、葬会稽，在越州。成汤、葬汾阴，在河中府。周文王、武王、并葬京兆咸阳县。汉高祖、葬长陵葬：原无，据《宋大诏令集》卷一五六补。。后汉世祖原陵，在河南府洛阳县。唐高祖、献陵，在耀州三原县东。太宗昭陵，在京兆醴泉县北九嵕山。十六帝，各给守陵五户，蠲其它役，长吏春秋奉祀，他处有祠庙者亦如祭享如：《太常因革礼》卷八○作「别」。。商中宗太戊、葬大名内黄县东南。高宗武丁、葬陈州西华县北。周成王、康王、并葬京兆咸阳县。汉文帝、霸陵，在京兆万年县东界。宣帝、杜陵，在京兆万年县东南。魏太祖、高平陵，在相州邺县西南。晋武帝、峻阳陵，在河南洛阳县东南。后周太祖、咸陵，在耀州富平县西北。隋高祖太陵，在凤翔扶风县东南。十帝，各给三户三：原作「二」，据《太常因革礼》卷八○改。，岁一飨。秦始皇帝、陵在京兆昭应县。汉景帝、阳陵，在京兆咸阳县界。武帝、茂陵，在京兆西平县。后汉明帝、显节陵，在河南洛阳县东南。章帝、恭陵，在河南洛阳县东南。魏文帝、首阳陵，在孟州首阳山。后魏孝文帝、长陵，在耀州富平县东南。唐玄宗、泰陵，在同州蒲城县东南。肃宗、建陵，在京兆醴泉县。宪宗、景陵，在同州蒲城县西北。宣宗、正陵，在耀州云阳县西北。梁太祖、宣陵，在河南伊阙县东北。后唐庄宗、雍陵，在河南新安县东。明宗、徽陵，在河南洛阳县东北。晋高祖显陵，在河南寿安县西北。十五帝，各给二户，三年一祭。周桓王、葬河南渑池县东北。灵王、葬河
     
南城西南柏亭西周山上。景王、葬河南洛阳县大仓中。威烈王、葬河南洛阳城中西北隅洛：原作「城」，据《宋大诏令集》卷一五六改。。汉元帝、渭陵，在京兆咸阳县。成帝、延陵，在京兆咸阳县。哀帝哀：原作「成」，据《宋大诏令集》卷一五六改。、义陵，在京兆咸阳县。平帝、康陵，在京兆咸阳县。后汉和帝、慎陵，在河南洛阳县东南。殇帝、康陵，在慎陵茔中庚地。安帝、恭陵，在河南洛阳东北。顺帝、宪陵。冲帝、怀陵，并在河南洛阳县东西。质帝、静陵，在河南洛阳县东南。献帝、禅陵，在怀州修武县故浊鹿城西北。魏明帝、平陵，在河南河清县大石山。高贵乡公、葬河南洛阳县瀍涧之滨。陈留王、葬相州邺县西。晋惠帝、太阳陵，在河南洛阳县东南。怀帝、愍帝、并葬晋州平阳县。西魏文帝、永陵，在耀州富平县东南。东魏孝靖帝、葬相州邺县西漳水北。唐高宗、干陵，在干州奉天县西北。中宗、定陵，在耀州富平县西北。睿宗、桥陵，在同州蒲城县西北。德宗、崇陵，在耀州云阳县北。顺宗、丰陵，在耀州富平县东北。穆宗、光陵，在同州蒲城县北。恭宗、庄陵，在耀州三原县。文宗、章陵，在耀州富平县西北。武宗、端陵，在耀州三原县东。懿宗、简陵，在耀州富平县西北。僖宗、靖陵，在干州奉天县东北。昭宗、和陵，在河南缑氏县。梁少帝、葬河南伊阙县。后唐末帝，葬河南洛阳县东北。已上三十八帝陵，常禁樵采，着于甲令。」其后又诏曾经开掘者，重制礼衣、常服、棺椁重葬焉。东晋以降六朝陵寝，多在金陵、丹阳之间，皆可考识，制书不载者，当时江左未平耳。 
熙宁元年七月，知濮州韩铎言：「尧陵在本州岛雷泽县东谷林山，陵南有尧母庆都灵台庙，请敕本州岛春秋致祭，置守陵户，免其租，俾奉洒扫。」诏给守陵五户。 
三年六月九日，郑州言：「准诏修葺嵩陵殿宇，缘材植阙乏，乞于元数内量行裁损。」诏依元制修葺。 
四年四月二十五日，诏周嵩、庆、懿三陵 子户止留七户，放归农。 
十年二月十四日，权御史中丞邓润甫言：「访闻
     
有兴利之臣，议将前代帝王陵寝许民请射耕垦，而司农开可之，缘此唐之诸陵悉见芟刈。国家熙宁令 ，前代帝王陵寝并禁樵采，遇郊祀则 吏致祭，其德意可谓远矣。小人掊克，不顾大体。使其所得不赀赀：原作「訾」，据《长编》卷二八○改。，犹不可为，况其所获至浅鲜者哉!欲乞下所属州县，依旧禁止樵采、耕垦。其创议之人，亦乞根究绌责。」诏：「唐朝诸陵除依条立定禁止顷亩外，人户见佃地土许依元请射数耕佃耕：原作「住」，据《长编》卷二八○改。，仍便充守陵户。其未请佃地土，更不许请射及侵耕。仰州县常切觉察。」 
元丰六年正月十九日，户部言：「永兴军提举司奏，本路自汉以来帝王陵庙多有损阙。乞将诸陵下闲地收岁入租课，令州县专掌，遇陵庙屋宇隳弊，许以其钱修葺。仍以一路通融支费。」从之。 
景佑四年景佑：原作「建炎」，据《宋史》卷一二三《礼志》二六改。，减 子户。安陵、永昌、永熙各留四十户十：原无，据《宋史》卷一二三《礼志》二六补。，永定五十户，会圣宫十户。
 礼 宋会要辑稿 礼三八 修陵 
     
修陵
【宋会要】
开宝三年九月六日，河南府、京兆、凤翔府、耀州上言：「先准诏检校历代帝王陵寝，内周文王、成王、康王、秦始皇、汉高祖、文帝、景帝、武帝、元帝、成帝、哀帝、后魏孝文帝、西魏文帝、周太祖、文帝、唐高祖、太宗、中宗、肃宗、代宗、德宗、顺宗、文宗、武宗、宣宗、懿宗、僖宗、昭宗二十八陵曾经开发。」诏每帝制造礼衣一幅，帝服一袭，具棺椁重葬。仍令逐处长吏严洁致祭。其礼衣令太常礼院检讨逐朝制
     
度，下少府监修制。当用金宝，以假者代之。制成日，进呈后给付。并下太常礼院，各定仪注以闻。礼院请给通天冠、绛纱袍，诏少府监制造。 
四年二月二十八日，诏：「先代帝王陵寝曾经开发者，已令重葬，所役丁夫，恐妨农务，宜以厢军一千人代之。」 
三月，诏：「先代帝王陵寝修创庙宇：太昊、陈州。炎帝、衡州。黄帝、坊州。高阳、澶州。高辛、宋州。唐尧、郓州。虞舜、道州。女娲、晋州。商成汤、河中府。周文王、武王、汉高祖、并京兆府。后汉世祖、西京。唐高祖耀州。十四帝，各置守陵庙七户。商中宗帝大戊、大(明)[名]府。高宗帝武丁、陈州。周成王、康王、汉文帝、宣帝、并京兆府。西晋武帝、西京。后周太祖文帝、耀州。隋高祖文帝、凤翔府。秦始皇帝、汉景帝、并京兆府。后汉明帝、章帝、魏文帝、并西京。后魏孝文帝耀州。唐太宗、肃宗、并京兆府。明皇、同州。宪宗同州。宣宗、耀州。后唐庄宗、明宗、石晋高祖并西京。二十四帝，各置守陵庙五户。令逐州检校扫洒，无得损污，岁添植林木。本县尉钤辖，或有损漏，画时修补，得替批书历子。」 
真宗咸平元年十一月九日，诏历代帝王陵庙有隳损处，所在计度修葺。 
十二月十五日，诏太祖(庙)[朝]所修历代帝王陵庙，常令修葺。 
二年十一月七日，郊祀赦书：「五岳四渎、名山大川及历代圣帝明王、忠臣烈士载于祀典者，要所在精洁致祭，近祠庙陵寝处并禁樵采。如祠庙损坏，长吏躬亲点检，以系省钱修饰，州县检校。」自后东封、西祀、圣祖降、恭谢天书、禘夆享明堂、立皇太子、皇帝即位
     
赦文，并用此制。 
三年六月，遣内殿崇班麦守恩往保州，奉顺祖惠元皇帝、惠明皇后、简穆皇后神柩于西京白马寺，选年奉葬，岁时遣官飨奠。 
六年，太常议顺祖康陵、翼祖定陵，比安陵减省。景德二年，诏从中书门下、枢密院所言，令蓝继宗罢修，遂以一品礼葬，为二位。 
景德元年十月二日，诏：「应前代帝王陵寝及名臣贤士、义夫节妇坟陇，并禁樵采，如有摧毁，官为修筑。无主坟墓碑碣、石兽之类，敢有坏者，论如律。(乃)[仍]每岁之首，所在举行此诏。」 
大中祥符四年七月二日，诏：「历代帝王陵寝，申禁樵采，犯者所在官司并论其罪。」 
五年八月二日，诏河中府，周朝葬冠剑处，委本府修筑，禁其樵采。仍令翰林学士李宗谔撰记刊石。 
嘉佑八年十二月十二日，仁宗神主祔庙德音：「两京前代帝王陵寝及忠臣烈士坟域载图经者，有坏，速以系省钱修葺，无令侵占耕垦所禁樵采地分。」治平四年九月，英宗神主祔庙德音亦同。 
建炎元年五月一日赦：「应永安军祖宗陵寝、西京应天禅院、会圣宫影殿、西坟可差西京留守及台官一员日下前去躬亲省视，如合修奉去处，一面措置，仍密具奏闻。南坟委汝州守臣依此。」又诏河南府镇抚使翟兴(国)[团]结本处义兵，保护祖宗陵寝。
 礼 宋会要辑稿 礼三八 禁发陵 
     
禁发陵禁发陵：此目原标作「发陵」，今据内容补一「禁」字。
大中祥符六年六月十四日，河南府言盗发汉睿陵。诏
     
府县官吏、巡检使臣并劾其罪。仍以所盗物计其直，修设斋醮，别造衣冠、盟器安葬，命内侍主其事。仍遣知制诰刘筠诣陵祭告。因下诏曰：「眷惟前代崇建寝园，凡在部封，宜增严卫。矧屡颁于条诏，俾申禁于樵苏。尚或因循，致兹侵暴。特加告谕，用示轸怀。应京东、京西、河东、陕西、淮南、江南、两浙、荆湖南北路，有历代帝王陵寝之处，依景德元年 禁止樵采，不得侵耕、发掘，违者收捕严断。」
 礼 宋会要辑稿 礼三九 拜扫〔给臣僚假拜扫先茔〕 
     
宋会要辑稿 礼三九

拜扫〔给臣僚假拜扫先茔〕原题作「拜扫」，文意不明，今改。
【宋会要】
真宗景德四年二月四日，车驾朝陵，驻跸西京，诏随驾文武臣僚有先茔在洛者，赐告祭拜。其掌事有二员者，令更代而往。 
大中祥符四年三月十六日，车驾幸汾阴回，驻跸西京，诏文武百官有先茔在近者，并给假拜扫。 
六年四月十七日，侍御史知杂段烨言：「 臣外任官满，多以焚黄省亲为名，奏牍不待报而去，有累月不赴朝请者，望行条约。」诏自今请半月者听行，半月以上奏裁。 
仁宗庆历五年三月四日，权御史中丞王拱辰言：「昨经郊礼，蒙恩赠先臣姚官封。今遇寒节，欲暂乞假，至尉氏县焚黄洒扫，节假中却回，暂带本台人从随行。」从之。 
皇佑三年九月二十日，翰林学士、兼端明殿学士、翰林侍读学士李淑言：「亡父先臣若谷坟在河南缑氏县，今缘孟冬在前，欲乞假〔往〕彼祭扫。」从之。 
英宗治平二年二月二十九日，天章阁待制司马光言：「父母坟墓在陕州夏县，久不展省，欲乞给假拜扫及焚黄。」从之。 
徽宗建中靖国元年二月二十六日，资政殿大学士、提举中太一宫、兼集禧观公事黄履〔乞〕给假，暂归邵武军展省坟墓。诏令差护卒百人，逐州交替。 
高宗绍兴九年三月二日，光山军承宣使、枢密副都丞旨、充金国报谢副使钱愐言：「先臣坟墓在镇江府丹徒县，去城不远，欲望许候使回日，就便前去展省。」从之。 
二十五年二月六日，少傅、观文
     
殿大学士、充万寿观使寿：原脱，据《建炎以来系年要录》卷一六八补。、兼侍读、提举秘书省、嘉国公秦 言：「自蒙擢用以来，未曾展省祖茔，兼臣父有累次封赠三代告，未经焚黄。即目未是开讲日分，于职事别无相妨，望给假，量带人从前去。」诏依，令两浙、江东转运司往来应副。 
孝宗干道三年闰七月十一日，持服夏执中言：「安恭皇(右)[后]掩攒已毕，每遇十月旦并寒食节，乞躬率弟侄并本家内外异姓亲属官、命妇等，诣攒殿烧香。已后节序及因事经过，亦乞径报宫陵所入诣烧香，庶伸时思追慕之诚。」从之。 
淳熙七年三月二十二日，皇子魏王府承受邓从义言：「得旨，魏王灵榇就绍兴府攒厝，将来如遇本府诣攒所烧香，合用人轿、船只、般担人夫及应办物色等，乞令临安府并绍兴府差拨，应办往回。」从之。 
绍熙二年九月十七日，诏韦珪每遇忌辰、四时令节，归家拜扫，祀毕归任。今后寒食、至节令归拜扫，不得过五日。以宰执呈韦璞乞免主管显仁皇后家庙，上曰：「韦德、韦璞自是难同处，恐韦珪以时节拜扫为名，要归本家。」故有是命。
 礼 宋会要辑稿 礼三九 命公卿巡陵 
     
命公卿巡陵
【宋会要】
     
遣官朝拜诸陵。国朝之制，每岁春、秋仲月择日，遣太常、宗正卿朝拜祖宗及后陵。先斋三日，牲用少牢一献，国初安陵以太牢奉祠。服本品祭服，唐礼具本品卤簿，乘辂，后寝。奉御书祝版，逐陵复上起居表。其仪：祭日质明，礼生引奉礼先升奉币，次卿诣褥位，解剑脱履，升，捧币跪奠讫，再拜，降复位。次诣罍洗讫，升诣神座前，执爵奠酒，俛伏，兴。俟太祝读文讫，再拜，降阶，佩剑纳履。(位)[次]礼生拜，在位皆再拜。诣焚版币位，东向，俟焚火半，退。次诣诸陵奉行，皆如仪。后以卿阙，分遣宗正寺、太常礼官、常参官行事。 
太祖建隆二年八月六日，以昭宪皇太后在殡，权罢朝拜。 
干德三年九月二十一日，命内人诣巩县安陵荐寒衣，遂为定式。自是寒食亦往。 
太宗雍熙二年五月，宗正少卿赵安易言：「臣奉诏朝拜安陵、永昌陵，有司止设酒、脯、香及芟除斧，以未明行事，不设燎烛。又先永昌陵而后安陵，又帝、后二位不 拜，尤为阙礼。望下有司讨论典礼，以立永制。」 
六月二十日，太常礼院言：「准诏检讨公卿朝陵仪注，并不载祭器、礼(例)[料]、祝版明文。今除检到《开宝礼》公卿行诸陵仪注外，皇帝拜陵即设太牢之馔，宗正行诸陵并无牲牢之馔。今请于太庙荐飨礼例中量事裁减，除不设、铏、牙盘食及太常登歌，及太牢依近例以羊豕代外，余悉如
     
之。祝文令学士修撰，幄幕、 榻并令河南府供给。朝拜日，有司预于陵南百步道东设次，具剪除利器，以备洒扫。设宗正卿拜位于兆门外之左，西向。又设陵官位于卿之东南，执事官又于其南，俱西向北上。设祭器、礼料、酒馔于兆门内。宗正卿以下各就位，再拜，盥手，奠酒，读祝册，再拜。安陵奠两爵，诸陵止一爵。其应洒扫芟除，随事处分。先赴安陵，次永昌、孝明、孝惠、懿德、淑德皇后
陵。又按《唐会要》，每陵支辂两乘，送之陵所。以卿出城日如常仪，巡谒陵寝率皆乘辂。今朝拜皆摄宗正卿，合用三品卤簿，如具车辂巡谒，即请用本品朝服、祭服行事。」诏从之。惟不设仪仗，以公服行事。 
真宗景德三年五月八日，知制诰周起言：「昨差诸陵奏告，窃见祭器腐坏，欲乞据典礼别造送陵司，以备荐享陈献者择方位埋瘗，贵免亵渎。」诏太常礼院施行。礼院言：「雍熙二年敕，每陵设笾、豆各十二，簠、簋各四，樽、坫、罍、洗、篚、羃、巾、杓、酒爵及祭器牙盘各一，乞下少府监制造供应。」从之。 
二十一日，诏：「应臣僚诣陵朝拜者，并于阙庭前下马，候门开入宫朝拜。」 
九月二十五日，诏诸陵置朝拜行事官斋告。 
四年九月二日，诏：「如闻诸陵使、副常遣人出入兆域芟薙草木，神道贵静，甚非便也。自今令遵典故，每岁春秋二仲巡陵，春除枯朽，秋芟繁芜，自余非时薙剪悉罢之。」 
大中祥符三年三月二十三日，驸马都尉李遵勖请朝拜诸陵，从之。 
四年
     
六月二十一日，太常礼院上春秋二仲遣官朝拜诸陵仪注，始令前三日致斋，前一日省牲、习仪，以祭服行事。 
九月十四日，诏：「臣僚朝陵所供猪、羊，预于西京置办，令宗正寺职掌供应。自京给法酒四斗，随祝匣赍往，务令精洁。」 
十月十八日，诏：「寒食初冬，宫人上陵，在路所须之物皆预定数，盖防扰民。如闻宗屋诸宫岁遣人省坟，所历州县过有须索，可切戒之。」 
五年九月二十四日，权判宗正寺赵可封言：「朝拜诸陵，西京所供礼料有亏严洁，自今望令本府官逐色印封，送祠所。又宗正卿、太祝、奉礼祭服皆少府监旋赍往，望以三副给陵台令收掌，至时就供。」从之。 
六年十二月十七日，权判宗正寺赵世长言：「朝拜十二陵，西京供香粗恶，自今望于内侍省请降真香，遣吏赍送供应。」从之。 
七年三月二日，权判宗正寺赵可封言：「朝拜诸陵，点馔后宰牲馔食分送十二陵，本县遣贫下户以竹担笼分贮，甚非严洁。自今望永安县置黑漆食柜十二及锁钥，逐陵委守陵使臣封锁陈设，其舁柜人以奉先兵士。」从之。 
八年十月十三日，诏：「每年寒食首冬，内人及诸宫院遣人赴永熙陵、汝州诸坟洒扫，荐寒衣，逐驿供给颇扰。宜令入内内侍省及诸宫院具所差人数、合破料例，逐顿所供报枢密院，并令自京用车乘赍所费物随行供给，不得更令逐驿供备。」 
十一月十四日，宗正卿赵安仁言：「每岁遣宗正寺官一员致
     
斋三日，具冠剑、祭服朝十二陵，依次行礼。往复百余里，诸司奔走祗应，多致疲乏。欲望自今令摄宗正卿一员诣永安、永昌、永熙三陵行礼，别命官二员分拜诸陵，庶尽恭恪。又皇帝表三通及御名祝版，盛以漆匣，令驿递卒抬(畀)[舁]，未合礼典。请别制长竿檐 二(付)[副]以代漆匣，遣宽衣军士三十二人分番(畀)[舁]送陵下。」并从之。 
九年二月三日，宗正寺言陵庙行礼，阙官应奉。宰臣王旦言：「按令文，宗正卿一员，少卿、丞各二员，主簿一员。今除赵安仁兼卿、赵世长权判寺外，合添差四员，请于京朝官中选宗姓者充。」从之。 
十日，诏：「如闻寒食初冬，内人宫院诣永熙陵洒扫祭奠，驿舍供给，颇至烦扰。自今不得更然，违者坐之。」 
八月九日，中书门下言：「仲秋差官朝拜诸陵，朝臣少宗姓者，京官虽有，近陈仲易言，以官轻不可任事，欲且差知杂侍御史赵积稹：原作「积」，据《宋史》卷二八八《赵稹传》改。。」帝曰：「知杂御史出外，与府县官相见，官仪甚盛，非便。」乃遣以次官。 
天(僖)[禧]二年七月，宗正寺言：「仲秋遣官朝陵，先准敕差给舍已上，重其祀事。承前曾差侍御史赵湘，今来趋朝，在寺并无朝官，止有京官赵武。」诏武摄宗正丞行事。 
四年四月二日，翰林学士钱惟演上言惟：原作「维」，据《宋史》卷一二三《礼志》二六改。：「伏以春秋朝陵，载于旧式，公卿亲往，盖表至恭。历代以来，国章斯在斯在：原脱，据《长编》卷九五补。。谨按唐显庆五年，诏以每年二时，太常少卿分朝诸陵，事重人轻，威仪有阙，乃诏三公行事，太常为副，仍用卤簿。及天宝以后，虽罢卤簿，亦诏
     
巡谒诸陵差三公一人，盖取朝廷大臣，不必须同国姓。后唐参用太常、宗正卿，晋开运中亦命吏部侍郎李祥祥：原作「详」，据《长编》卷九五改。近年以来，止于宗正寺差主判官，人轻官卑，实亏旧制。伏望自今命尚书丞郎及诸司三品，或遇阙官，则命两省给舍。所冀副陛下至孝之心，成国朝稽古之美 ，其例甚多。窃美：原作「制」，据《长编》卷九五改。。」诏太常礼院详定以闻。礼院言：「历代行陵，累有沿革，先期制礼，自着明文。谨按《开宝通礼》，云旧礼三公行诸陵，太常卿为副。今相承命太常、宗正卿，不遣三公。窃详近制，允 通规，斯谓不刊，讵可轻议 又大中祥符八年十一月敕：『自今三陵令摄宗正卿一员行礼外，别差官二员分拜诸陵。』请自今三陵依《开宝通礼》差太常、宗正卿行礼，如阙其人，则命尚书省五品以上或(太)[大]卿监摄事。其分拜诸陵官二员，命郎中以上，或清望官。」从之。 
</div>
    <div class="pagination">
<a href="宋会要辑稿_page186.html">上一页</a><span>...</span><a href="宋会要辑稿_page182.html">182</a><a href="宋会要辑稿_page183.html">183</a><a href="宋会要辑稿_page184.html">184</a><a href="宋会要辑稿_page185.html">185</a><a href="宋会要辑稿_page186.html">186</a><span class="current-page">187</span><a href="宋会要辑稿_page188.html">188</a><a href="宋会要辑稿_page189.html">189</a><a href="宋会要辑稿_page190.html">190</a><a href="宋会要辑稿_page191.html">191</a><a href="宋会要辑稿_page192.html">192</a><span>...</span><a href="宋会要辑稿_page188.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
