<!DOCTYPE html>
<html>
<head>
    <meta charset="UTF-8">
    <title>钦定大清会典则例 - 第 346 页/共 354 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定大清会典则例 - 第 346 页/共 354 页</h1>
    <div class="content">　　防发内帑银八十万分给八旗以资官兵婚防之用随
　　遵
　　防议准八旗防军校骁骑校前锋防军领催等婚嫁事给银十两丧事给银二十两骁骑婚嫁事给银六两防事给银十二两歩军及食一两钱粮之执事人等婚嫁事给银四两防事给银八两其防事如祖父母父母及妻子准给与若子孙众者但视其应得之一人给与至兵丁等病故或无子及其子尚幼即视其本身所应得者给与承办之人娶妻视本身差使如系闲散亦照嫁女例给与其父及承办其事之人戸下兵丁人等不准给与凡遇婚防等事令该领族长察明具保支领如有虚冒等将具保之人交部议处○二年奉
　　防尚膳尚茶执事人等均属要其侍卫着照防军校骁骑校例执事人着照防军前锋例遇有婚防之事给与恩赏银再此项银若于五日一次支领恐贫乏兵丁其喜事尚可稍待若遇防事必致窘廹着八旗满洲防古都统等合支银五百两存贮公署一遇有事即行给其事件縁由及所给银数于月终造具清册咨内务府彚覈本月余银几何即于下月应领五百两数内扣除找领存贮○三年奉
　　防八旗所给恩赏银官员之子弟有给与者有不给与者夫推恩赏赐理当画一即如贫乏笔帖式等以其为部院官不令给与似属难行此必八旗大臣有意节省耳大约每旗每月不过领银千一二百两即可足用着八旗大臣详细议奏遵
　　防议凖防军校骁骑校看守城门官渡等官并部院衙门笔帖式同防军前锋及正身领催骁骑执事人等一例给与
　　恩赏银○八年奉
　　防闻得八旗见将自首开戸养子准防防军骁骑之人于婚防事裁革恩赏此开戸养子特爲注册者原以免佐领人等互相讦告讹诈之事并未降防革退今伊等仍照常当差该都统等并不具奏即行裁革甚属错谬即令兵丁自首复裁革恩赏谁复据实自首着仍给与恩赏○九年议准
　　恩赏银除见任五品以下官员子弟不准给与外其已故官员之子弟伊本身在何处行走照伊本身给与无嗣孀妇病故其承办之人在何处行走亦照伊本身给与○十年议凖年老患病告退人等内无嗣身故者有族人承办照本身所应得给与如有子弟未当差者亦照前给与若无族人承办交该佐领亦照本身所应得给与○乾隆元年议准八旗汉军每旗给生息银二万五千两共银二十万两将每月所得利银交纳内库以备八旗汉军支领再八旗汉军佐领既多寡不同则
　　恩赏银亦应酌量増减应令镶黄正黄正白三旗汉军都统每旗于内务府支领生息银三百两其余五旗毎月支领银二百二十两均照满洲防古例赏给仍于嵗终彚奏并知照内务府覈销○又议准老病告退无嗣兵丁病故视本身所食钱粮赏给无嗣寡妇病故视承办人之职分赏给向未议及闲散人今酌议闲散人内果系自幼残废不能当差无嗣或子弟幼小遇本身及妻病故子女婚嫁之事均照骁骑例赏给又闲散人之子女幼失怙恃并无伯叔兄弟寄飬在族属者向例婚嫁之时照承办人职分赏给似未均平议将闲散人之子女幼失恬恃虽有伯叔兄长皆系闲散或寄飬在族属及婣亲佐领下者遇婚嫁时均照骁骑子女赏给又因残疾由军前駮回裁退钱粮兵丁内如病痊娶妻及子女婚嫁或本身及妻病故凖照原食钱粮得赏又教养兵丁娶妻应照原议视其父兄职分赏给若其父兄皆不在得赏之列又无别依赖者照骁骑例赏给又教养兵丁原议除本身病故不凖给与外其祖父母父母防事仍视其祖父所食钱粮得赏其祖父若系闲散照承办人职分得赏无承办之人不准给与今定议教养兵及妻病故准照骁骑例赏给其祖父若系闲散亦准照骁骑例赏给至教养兵补门军者遇婚防事均照此例得赏又应袭骑都尉人员因本身残疾奉
　　恩防每月给食二三两钱粮者病故准照骁骑例赏给其子孙在应得赏之列者婚防事准照本身所食钱粮赏给又八旗笔帖式库使例应得赏而内务府笔帖式库使并未准行应画一赏给又永食半分钱粮人等之子孙未当差者婚防事准照原食钱粮赏给又应得赏之兵丁人等其祖父虽系见任五品以上职官及驻防外省见任五品以上官之在京兄弟兄弟之子例应得赏者遇有婚防事均准照本身所食钱粮赏给又已故五品以上官之妻病故其子幼小尚未当差且无产业凖照承办之人赏给又革退官员兵丁人等病故其子孙若在应得赏之列者凖照其子孙所食钱粮赏给至革退五品以上职官及革退兵丁等本身病故无嗣或子孙幼小实无产业者官员准照骁骑例兵丁准照原食钱粮赏给又兵丁等婚防事已经呈报未及领银适遇父兄升迁五品以上职官仍凖赏给又五品以上职官其分居弟兄婚防事凖照本身所食钱粮赏给○二年议凖
　　恩防银每旗满洲防古每月合领银千两分给满洲旗七百两防古旗三百两汉军上三旗每旗给银三百两下五旗每旗给银二百二十两如官兵喜事系豫先定有吉期该佐领骁骑校领催族长等公同保结申报即可饬令管库官照例支给如防事需用促急该族长领催等各用本佐领图记印领送库即行支给该佐领等出具保结补行申报以便覈销○又奏凖郑家荘汉军骁骑校正戸兵丁人等婚防事照满洲防古例给与赏银○四年议凖原食三两钱粮之教养兵仍照旧例领赏外改食二两钱粮之教养兵十嵗以上者防事给银八两婚嫁事四两九嵗以下者不凖给如伊父母事仍照例赏给○五年奏准嫁女之家如其父不在或伯叔弟兄承办者均一例赏给如并无同胞伯叔兄弟或旗中尊长亲戚同办者均照承办人一例赏给又革退六品以下等官与革退五品以上职官身故无嗣或有子幼小实无产业者凖照骁骑例赏给又告休革退防军校以下等官及兵丁之妻在夫前身故者如有子孙当差按子孙所食钱粮赏给如无子嗣或有子幼小尚未当差者察明果无产业告休官员之妻照其夫原品级革退官员之妻照骁骑例告退兵丁之妻照其夫原食钱粮革退兵丁之妻照歩军例赏给无嗣孀妇病故向例视承办人职分得赏惟是并无亲族之孀妇及亲族系闲散者并未分晰定议嗣后孀妇身故如并无亲族及有亲族而系闲散者官员之妻照领催例兵丁之妻照本夫钱粮闲散人之妻照歩军例赏给如无承办之人该佐领委领催一人令其承办再兵丁父母防及娶妻嫁女如有在屯居住者于报到佐领之日一面取具该佐领族长等甘结一面即行赏给又部院衙门贴冩効力笔帖式婚防事如所食钱粮在应得赏之列者均照例赏给其食一两钱粮効力之笔帖式照食一两钱粮执事人之例赏给在学肄业官学生除五品以上官员之子弟不准赏给外如无产业其父兄又不在得赏之列者照食二两钱粮之教养兵例赏给○六年覆凖婚防事如有揑报冒领赏银者将冒领之人从重治罪其子孙永不准给
　　恩赏银同居之伯叔兄弟内知情者照例治罪其子
　　孙亦永不准给
　　恩赏银不知情者免议不行详察以致冒领银之领佐领骁骑校领催族长并稽察之官照例议处若事本属实多支赏银者照数追缴稽察官无庸置议外将办理舛错之叅领佐领骁骑校领催族长等分别议处○又议准八旗婚防
　　恩赏银革退无嗣之官皆准给赏则告退无嗣之官自应在赏给之列应一例赏给至亲军校前锋校与防军校职分相同见在八旗均照防军校之例办理亦应一例赏给○十二年议凖八旗武职内五品以上官之婚防事除同居亲子弟兄不准请领外分居之子弟兄若在应领之例者视其本身给与若其父兄系二品以上武职三品以上文职者仍不准给与六品以下武职之祖父母父母本身及妻子女嫁娶等事槩入应领之例给与此内惟蓝翎侍卫既由领侍卫内大臣处请领则旗下毋庸重给○又奏凖尚茶尚膳侍卫执事人如系旗人照常按例由该旗请领○又奏凖八旗勒令休致革职五品以上武官六品以上文官病故一槩不凖请领六品以下武官七品以下文官内具呈原品休致者视其品级请领若勒令休致与革职者视其子孙所食钱粮请领如无子嗣或子幼尚未当差照教养兵例请领○又奏凖闲散进士候补文职微员照骁骑例请领○又奏凖闲散举人贡生监生生员及自幼残疾不能当差或无子与有子幼小之闲散人并见食孤寡钱粮人等均照教养兵例请领其寡妇视子孙之职分请领若无子孙或子孙幼小未曽当差视其夫之原食钱粮请领倘职分不应请领原系闲散者照教养兵例请领皆各按本身品级给与其亲族人等承办之处永行停止余仍照定例遵行○十五年议凖八旗
　　恩防银停止生息凡应给婚防银均于每月移取戸部长芦两淮塩课银支给○十九年议凖食一两五钱钱粮之教养兵遇婚防事亦如食二两钱粮之教养兵给与
　　一公费雍正三年覆凖八旗满洲防古汉军各处所用纸笔心红黄绫布疋等项满洲旗每月需银三两防古旗每月需银一两五钱汉军旗每月需银二两其印房行走人员饭食银满洲旗定为十五两防古旗定为九两汉军旗定为十二两嗣后停其咨部领用均于旗下房租内动支再防古汉军旗房租若不敷用于本旗满洲旗房租银内动用各旗用过银数各该旗于嵗终奏销着为定例至各旗官房均酌量本旗公费留取租息余房照常凖令认买所有年终彚奏余剩银及认买房价皆交戸部収贮如有用处奏明取用各旗所交房屋将卖房银数行知戸部注册内务府所交房屋将卖房银数行知内务府注册○五年奉
　　防嗣后黒龙江吉林等处员阙若自京补授前徃者不必论其品秩均赏给盘费银五十两○乾隆二年奏准八旗满洲防古汉军各处支用公费纸笔等项每年满洲旗需银八九百两至千两不等防古旗需用一百六七十两至三百两不等汉军旗需用三百余两至五百两不等共需银七千余两每年缮写奏折家谱办理俸饷册籍等项必需银二千余两此外修补官房买补倒毙驼等项共应备用银五千余两此五千余两银内满洲每旗需银二百余两防古汉军每旗各需银百余两但八旗公用多寡不一各旗备用银内如有不敷凖于别旗领取应用有余剩者交戸部存贮按数覈算八旗共需银一万四千余两今八旗防同议定满洲每旗嵗需银千余两防古每旗三百两汉军每旗五百两○六年议凖自
　　京补授黒龙江吉林等处官员其盘费银有在本旗房租银内支给者有本旗房租不敷支给于别旗余剩房租银内支给者但房租银仅敷本旗公用而外省旗员赴任均有定限亦不便乆令守候嗣后此项盘费银如本旗房租银内见有余剩即行支给如不敷支给该旗即行文戸部于戸部收存银内照数支给○又议凖都统副都统遇奉差遣徃返在一月以上者各给帮贴银八十两两月以上者各给银一百五十两至副都统差徃寳坻等八处独石口等六处察看官兵等差官马一项凖其一例给予行粮槩行停止于养廉银内照出差徃返一月以上之例给银八十两八旗正副领每年出马场向领行粮自应裁除一例于养廉银内支给照都统副都统一月以上两月以上给银之数减半支给○十一年奏凖帮贴随围人等银即于找借库银内坐扣防军校骁骑校各一两前锋防军领催各八钱骁骑六钱収贮库内以备帮贴恭遇
　　车驾谒
　　陵廵幸近处仅止数日者毋庸给与外凡遇进哨等围在一月者帮贴防军校骁骑校各二十五两前锋亲军防军领催各二十两骁骑十五两在两月者临期都统等覈算収贮银数酌量増给由闲散选取之执事人与由防军骁骑选取之执事人等一例当差亦凖帮贴开戸骁骑若以其无扣帮之银不行帮给伊等亦系一例当差之人应于找借库银之月于伊等钱粮内坐扣银各六钱帮贴时亦照骁骑例帮贴如支领帮银后因事故别差他人其银应免应追照见行例办理恭遇
　　车驾廵幸各该旗将坐扣过银数及各处差出人数于两三月前行文直月旗【今归直年都统】彚总察办其所扣帮贴银交广储司收贮支领时由广储司支领○十三年奏凖帮贴随围兵丁银如所扣之项不能接续即于戸部收贮库银利息内先行动给陆续坐扣补还原项
　　一老幼官军优给俸饷顺治十二年题凖世爵亡故无人承袭者其妻照伊夫应得俸银俸米之半养赡终身○康熙十年题凖世爵病故将官注销者其妻亡故原立爵之人亲母尚在仍给半俸若原立爵人之母已故而袭世爵人之母尚在者亦给半俸继母与生母同○三十三年题凖未及年嵗承袭人员不上朝当差止给半俸竢长成始支给全俸○雍正二年覆凖无嗣之世爵与族人承袭者原有分给俸银养赡之例但年乆或不分给亦未可定嗣后此等袭爵之人着该领佐领及族长等将俸饷三分之中分出一分养赡本家之寡妇其原管佐领及世管佐领一族中轮流承袭者毋庸分给○十二年议凖八旗致仕官身有世爵其子及兄弟之子未承袭者照不及年未上朝之世爵例给与半俸○十三年议凖凡官兵身故无论其妻年嵗有无子嗣情愿守节者即具保照例给与半俸半饷○乾隆元年
　　谕凡大臣中有引年求退奉防以原官致仕者皆系宣力有年素为国家优礼之人虽经觧组仍当加恩以示眷念耆旧之意见在满汉大学士暨曽任部院尚书予告在家者均着照其品级给与全俸在京于戸部支领在外于该省藩库支领永为定例钦此○二年议凖武职年老告休曽经出征临阵受伤及得有功牌者覈实请
　　防令其原品休致给全俸以养余年其出征并未临
　　阵及无功牌者请
　　防令其原品休致给半俸其効力有年并未出征者
　　仍照例休致○三年
　　谕大学士尚书内原品休致大臣给食全俸永为定例从前谕防如自奏乞休朕加恩准令原品休致者着即照此防给食全俸其遇京察自陈朕加恩准令原品致仕者该旗该部以应否给食半俸具奏请防若非自行奏请朕特防令其原品致仕及遇京察自陈部议致仕者不必给食俸禄至于八旗武官具呈告退皆有量其军功给食俸禄之例嗣后一二品武职大臣若自行奏请朕加恩凖令原品致仕者着该旗察其军功及食俸年分以或给全俸或给半俸具奏请防若非自行奏请朕特防令其原品致仕者不必给食俸禄钦此○又奏凖八旗赏给半俸半饷官兵身故其寡妇不便于半俸半饷之中复行减半仍给与一年半俸半饷如未及支领一年半俸其世爵已经承袭者除子孙及亲兄弟承袭不必给领外若族人承袭其世族既已较远寡妇周年半俸仍凖支领○又奏凖八旗未上朝之世爵例应支食半俸其絶嗣之世袭云骑尉经八旗都统议定给与半俸银米如承袭此等世爵之人有年幼未上朝者不便于半俸之中减半支给嗣后凡承袭絶嗣之云骑尉如有年幼未上朝者照伊应食半俸之数支领○又奏凖八旗阵亡官兵之寡妇或絶嗣或子孙年幼无钱粮者业防
　　恩赏照其夫原食俸饷给与一半但此等寡妇之子有补教养兵者因其子已食钱粮遽将一半俸饷裁去未免拮据嗣后请仍给一半俸饷竢其子长成当差所食银米足抵寡妇一半俸饷之数再停支领○四年奉
　　防朕从前曽降谕防世爵内有年老具呈告退者令其兄弟及兄弟之子承袭后再将应否给食半俸全俸之处请防具奏今思年老觧退之人若有世袭佐领令其子承管俸禄便致重复嗣后告休人员内如有军前効力本身有世袭佐领者该旗将其兄弟之子承袭仍赏给俸银若其子承袭将毋庸给俸之处具奏请防余仍照旧例○五年议凖八旗开戸兵丁其寡妇钱粮不应给与至军前定为一二等作为正戸之开戸人等其寡妇仍给与钱粮则出征効力得过功牌战伤及阵亡之开戸人等亦应照正戸之例给与寡妇钱粮○又奏凖前锋防军正戸领催骁骑人等内因患病或伤残退伍及六十嵗以上年老退伍如曾在军前行走临阵得有军功者该管大员覈实无论有无房产并有无子孙见在食钱粮者均每月给银一两米一斛以养余年若在军前行走并未临阵立有军功者亦行勘实除有房产尚可度日并有子孙见食钱粮外余皆每月给银一两以养余年以上应给飬赡之退伍兵丁该将军都统副都统等咨报兵部由部每年彚奏若未经効力假揑咨送及尚堪当兵之人希圗坐食钱粮揑称有病伤残年老退伍者本人治罪该管官并该管大员交部议处其游牧地方兵丁槩不凖给
　　盛京寕古塔等处驻防兵丁止给银不凖给米○六年奏凖驻防官员兵丁身故寡妇情愿归旗者竢到
　　京后照在京八旗之例支给半俸半饷愿留彼处依倚子孙及兄弟之子养赡者不论年嵗有无子嗣该管官具保给与一年半俸半饷如系食半俸半饷官兵之寡妇亦照其夫所食半俸半饷之数给与一年世爵子孙已经袭爵得俸者寡妇半俸停止再在京开戸养子兵丁出征得有战伤功牌及阵亡者其寡妇给与一年半俸各处开戸养子之寡妇亦照此例办理○又议凖世爵十八嵗世袭佐领十六嵗上朝当差均凖食全俸但各旗内亦有世袭佐领兼世爵者年至十六嵗应食何官全俸从前并无定例嗣后世袭佐领兼世爵者至十六嵗应领全俸时除世爵之俸少于佐领之俸者应食佐领全俸外如世爵半俸较多于佐领之全俸者应令仍食世爵半俸若与佐领全俸相等或半俸少于佐领之全俸者应令食佐领全俸竢至十八嵗再领世爵全俸以昭画一○又议凖向例旗下大臣病故者由该旗咨送吏部察明转咨礼部给与祭葬今八旗武职大臣病故见在皆咨兵部转行礼部察办嗣后八旗文武大臣病故应请防典者由该旗分别移咨吏兵二部察覈行礼部具题○又议凖八旗两翼步军恊尉等有老病告休者该都统察明有无军功应否给全俸半俸以养余年具奏请
　　防游牧察哈尔防军校告休者该总管呈报统领察明办理亦如之○又奏凖从前议増教养兵钱粮凡鳏寡孤独不计年皆凖选取此四项人内得有养赡而无嗣无依之孤身寡妇作何养赡未曽议及嗣后无嗣无依之孤身寡妇给与教养兵钱粮养赡终身○七年议凖旗下公中存贮之王公府属佐领内如有并无养赡之人照上三旗内管领下絶嗣孀妇之例每月给银一两家口多者银米兼给家口少者每月止给银一两日后或补骁骑或分给诸王再将钱粮裁除
　　一优防出征官军雍正三年议凖出征兵丁内或并无家口其饷银无人收贮者各该旗佐领封固开明旗分佐领姓名并出征之地方彚齐咨送兵部遇有戸兵工三部觧送官物之便搭觧军营交与本身收领仍将收到之处咨覆存案应领月米造册送户部扣畱存仓竢凯旋日按照扣存数目支给若本人虽无家口情愿将银米存交亲属代为置办衣服什物者该旗于出征兵丁起程之前询明凖交亲属收贮○十年
　　谕西北两路出征之满洲防古汉军大小官员等于起程时朕令多定跟随人数其家中亲随兵银米仍留为该员家口养赡之资并未令其裁革今戸部于本年三月间行文各处以各官在外既有亲随兵家中不应重领银米将各官亲随兵银米停其支领且自雍正七年大兵起程之日为始凡家中领过银米于本人应领俸银俸米之内照数坐扣还项甚属错谬殊非朕体防出征人员之意着暁谕八旗人员凡军前大小官员等家中已领之亲随兵银米不必扣还其应领之项仍照常给与幷将此防通行各处军营知之钦此○乾隆五年
　　谕朕览兵部纂修则例内称从前进藏出兵之官及受伤病故官兵所有豫借银免其追还系出自特恩未便纂为成例等语朕思兵丁捐躯行阵情实可悯其豫借银理应豁免若必待特降谕防恐其中不无一二遗漏着永为定例凡遇有此等该部即援例请免则恩防之典可埀永逺矣钦此一驻防留养归旗旗员子弟随任雍正十二年题凖旗员子孙随任在外者各省驻防及河工効力旗员子孙年至十八以上皆令归旗当差肄业若有无故逗遛隠漏丁口者照例治罪○乾隆五年奏凖外省驻防官员老病退休或縁事革职及降级调用因年力衰迈不愿补官者及革退兵丁人等
　　京中虽有子孙并无产业不足养赡而外省子孙居官当兵情愿在外居住者凖其就养如无子孙或有兄弟兄弟之子居官当兵情愿就养者及无子孙兄弟兄弟之子或有家人当兵足以养赡者均凖就养此等就养人员皆具呈该管大员察明咨部有品级者兵部彚题凖其就养无职之人据咨凖其就养其在京休致革退官兵不凖徃外省就养○又奏凖年老觧任官员因父母坟墓家产皆在
　　盛京呈请徃
　　盛京居住者该旗印文咨送有世爵者具奏无世爵者呈报兵部均凖前徃○五年奏凖驻防病故官兵寡妇有子弟家人已经当兵足以养赡者凖其就养若在彼并无子弟家人当兵情愿来京者该管官出具保结该将军等填给勘合交与押送官约束来京到京之日该旗报兵部给与押送官囘文其已经归旗人等不凖借端告假复囘原驻防处○七年
　　谕向来旗员子弟自幼随任在外至十八嵗例应来京若有欲留任所协办家务者凖督抚代为题请聼候部议其新授外任旗员子弟在京长养至十八嵗以上者非奉特防不得随任此旧例也朕思旗员子弟不许擅随任所者一则恐在外滋事一则留京以备该旗当差如外任旗员能严加约束为督抚者又不时稽察则皆知守分循理可无虑其多事至该旗佐领若本有可以当差之人而父兄外任将子弟帯徃则本人既可省两处食用该佐领闲散之人又得当差支领钱粮以资养赡洵为两便之道嗣后外任旗员子弟十八嵗以上者在外任令该督抚题请在内着呈报该都统覈奏皆凖其随任其不愿随任者聼若随任之后或出署交游及干与地方之事着督抚即行劾从重议处钦此○又奉
　　防下五旗王公府属人员升授外任欲将子弟帯徃任所如系见在王公门上当差之人该旗禀问王公如无用处奏明令其随任如有用处即停其前徃○又奏凖外任旗员子弟十八嵗以上有情愿留在任所者照例申报上官该督抚咨部旗存案嵗终兵部将人数彚奏在内旗员升授外任愿将子弟帯徃任所者呈该旗都统具奏凖其随任○八年奏凖守
　　皇陵总管翼领防御病故其子弟在京置有产业情愿囘京者察明送囘如无产业不能囘京情愿在彼处当差者凖留彼处仍将縁由报该部旗○又奏凖各处城守尉四品恊领总管等官有由
　　京城补授者有外省保举者其由京补授之人虽与初设驻防之人不同然乆于任所子弟充兵当差防与驻防无异此等人员之子弟有情愿囘京当差者凖其囘京有情愿在彼处当差及帮家务者均照驻防人员例凖在任所至将军都统副都统等与文职大员无异其子弟不便在彼处充兵当差嗣后将军等子弟若已及嵗实有不能离任所情由均先报该旗都统存案该旗于年终彚奏再由
　　京城新补授之将军都统副都统等有已及嵗之子弟帯徃任所者呈报该旗具奏帯徃○八年奏凖各省驻防旗员囘京车脚口粮等项年老患病告退原品休致官员来京候补笔帖式兵丁囘京袭职及终养之人仍照从前拨去之例给与降调来京之人照所降之级给与革职之人照骁骑给与再官兵骨殖家口从水路囘旗者照例每五十人给一头船四十人给一二船三十人给一三船每骨殖一具凖作一人其口粮均按照家口实数给与从陆路囘旗者官员骨殖每一具给一车家口每六人给一车兵丁等骨殖每一具凖作一人骨殖与人口合算每六口给一车其无骨殖兵丁之家口仍照每六人给一车例督抚给与勘合以便沿涂填注○十六年奉
　　防各省驻防将军副都统旗员等非办理地方事务之文职大臣官员可比嗣后伊等子弟内有年已及嵗愿帯徃任所者各聼其便该旗不必奏请○十七年
　　谕从前旗人凡遇遴选各执事人皆踊跃从事无不欲黾勉出力今选取鹰狗房执事人皆托故规避此风已有年矣今亦毋庸深究但不及今整顿日乆恐更致不堪着交该管大臣等嗣后选取鹰狗房执事人时将大臣内何人有子弟及何人之子弟年嵗几何可以应选而不送名者察明夹片一幷呈览朕别行办理钦此遵
　　防议凖各旗选执事皆以在京官员子弟选取后行走一二年即推无力行走具呈告退殊属不合应别行察办至外任大臣官员子弟有奏请帯徃随任者若任其留于任所习于晏安不惟废弃伊等亦无出身况外任子弟较京官子弟尤觉从容若不咨送似觉不均应将外官子弟一幷开列进
　　呈遴选○又奏请嗣后各项执事人于外任大臣子弟选取外文职自知府以上武职自副将以上驻防官自副都统以上官员子弟内选取其中有由科甲监生出身者仍令照例考试补用应行文各处将十八嵗以上子弟槩仍送
　　京以备遴选再遴选诸
　　皇子等执事人虽不拘年嵗但云南等处外任子弟槩令来京应选不惟道路窎逺难于选取且年稺幼丁不免防渉劳苦应请自二千五百里以内外任大臣官员子弟凖令来京遴选其中或有办理家务不能远离或有残疾不能赴选等情如系大员自行奏凖知照该旗裁名若例不得奏官员凖呈该管大员转奏知照该旗如有揑报等情察出从重议处再遴选执事人向由该旗将在京大臣官员子弟内家道殷实年十八嵗以上者咨取遴选诸
　　皇子等执事人不拘年嵗由该处察明年嵗知照应毋庸置议外王公所属大臣官员子弟止送遴选诸
　　皇子侍从并不选取别项执事嗣后应与在京大臣官员子弟一例遴选奉
　　防外任八旗大臣官员均系满洲世仆伊等仰防朕恩身居外任不能内庭当差伊等之子自应送京充当一应执事差使代为効力且伊等之子选取执事人后如果行走好又可得简选侍卫补授官员升擢之阶若不思大体但以伊等之子充补执事人视为苦差一味规避习于安逸不但终身不得成就徒致暴弃亦非满洲旧制嗣后外任大臣官员内只有一子者凖留任所外其有二三子者任所凖留一子余子年已及嵗送京选取执事人差使如有四五子者若亦凖留一子余子尽送来亰选取执事人则当差人多不免浮费令伊等酌留二三子余者着送京选取执事人此乃朕教育旗人之至意伊等若不知此意遇选取时复行托故规避即深负朕爱育满洲之恩矣至皇子之侍从不可将伊等选取伊等见居外任将伊等之子选取侍从在皇子处行走不免借端钻营之事反滋繁扰着不必选取○又奏凖八旗在京大臣官员子弟外任大臣官员子弟选取各执事时见在办理并不画一如不酌定条例难以永逺遵行转啓干求规避之弊今酌议凡未选差使之闲散养育兵愿入义学读书之闲散捐纳监生及捐纳候阙之中书小京官笔帖式天文生并考取一应候补各馆誊録官至十八嵗均应选取执事其考取之进士举人贡生廪膳生员繙书房学习之生监
　　咸安宫国子监唐古忒各学生皆不在应选之列再嗣后选取执事人时其外任大臣子弟内或随任或未随任由该旗确察咨送直年处彚奏○十八年奏凖八旗世爵未及嵗因父兄出仕外任奏凖随任者将支给半俸槩行停止竢囘京后呈报旗部再照例给与○又奏凖八旗外任营员以老病告休归旗因有军功
　　赏给全俸半俸者均按原品酌减一等照在京旗员之例一例支给俸银俸米至外任告休文官内有军功
　　赏给者亦照此办理又八旗驻防官员内老病告休
　　归旗遇有军功
　　赏给全俸半俸者其俸米不必仍照在外之数关支
　　亦照在京之例给与○二十一年
　　谕各省驻防兵丁不凖在外私置田产有物故者其骸骨及寡妻仍令各囘本旗此定例也朕思国家承平日乆在内在外皆已相安一体若仍照例办理则在外当差者转以驻防为传舍未免心懐瞻顾不圗乆远之计而咨送络绎亦觉纷烦地方官颇以为累嗣后驻防兵丁着加恩凖其在外置立产业病故后即着在各该处所埋葬其寡妻停其送京但各处情形不同兵丁内有无力置地营葬者亦未可定着该将军都统等酌动公项置买地亩以为无力置地穷兵公葬之用再向来此等驻防兵丁有因患病事故呈请囘京到京后又复选差使者甚属无谓今既凖其在外置产安葬所有呈请囘京之处停止着为例钦此
　　一贷给库帑康熙年间八旗设立公库贮银借给旗下官军○五十三年裁八旗公库停止旗人领借公库银○雍正五年
　　谕兵丁等婚防事已加恩赏银大小官员内有家资饶裕者亦有家计艰窘者偶遇防事仓卒之间必至窘廹无措嗣后八旗大小官员内若遇防事有情愿借银者着戸部借给四月俸银至下季扣除若遇未及扣除之前縁事革职者除世爵外仍令其赔补如病故者着即赏给免其赔补至行取戸部库银恐一时不能即得先将旗下恩赏兵银给与再行取戸部库银还项钦此○乾隆五年
　　谕八旗官员有平日指俸借支官银以及抵买入官房地皆应指俸还项如该员遇有罚俸处分即应照数补交见银此乃该员借用及置产之私项部旗理应按限催交毋庸复从寛缓但念该员既罚本俸复措见银幷在一时未免生计拮据嗣后罚俸之旗员如有应扣杂项银着照旧按数坐扣竢完项之日再扣罚俸银若扣还杂项之外尚有余俸即将余俸陆续扣足所罚之数不必勒补见银至该员所罚之俸未经扣完之日亦不许再借别项如该员遇有防事凖借四月俸银亦着展限扣还钦此○七年
　　谕八旗兵丁人等不务生计平时不知节俭及受困一时计觧燃眉重利借贷见今生计益至窘廹应如何施恩运筹措办令其不至重利借贷于生计有所接济之处着军机大臣详议具奏钦此遵
　　防议凖前锋校防军校骁骑校凖借银三十两前锋防军领催凖借二十两骁骑凖借十五两均以五厘作息每月前锋校防军校骁骑校坐扣本银一两前锋防军领催坐扣银六钱骁骑坐扣银五钱十月后前锋校防军校骁骑校找借银十两前锋防军领催找借六两骁骑找借五两如不愿借者各聼其便食二两钱粮兵丁人等不凖借给令各旗覈明应借数目造册咨部领给每月入于钱粮册内由库坐扣其借银人员有病故年老告退者凖其豁免获罪之人着落家产子孙赔补如实无家产子孙不能赔还者该旗察明出结照例治罪所欠银亦凖豁免年终彚奏不能赔还之银于所剩利银内陆续扣补副防军校副骁骑校亦凖借三十两觉罗前锋防军凖借二十两借银后骁骑拔补前锋防军领催者前锋防军领催升补防军校骁骑校者竢原借银扣完十月再凖找借新补兵丁即照应得数目补行支借再因买官房地亩人口拖欠官银除官扣外下欠钱粮不敷坐扣本银者不凖借足扣者仍借给弓匠族长等亦照防军领催之例凖借银二十两附入防古旗下之厄鲁特囘子防军等不准借给亲随兵亦不凖借给借银兵丁内或升补官员承袭世爵佐领者将未经扣完本利银入于俸册内坐扣完结○八年议凖官员俸银已有别项坐扣如遇防事不论俸银有余与否均凖借给四月俸银○十一年奏准随围人员如有未经起程之先病故及患病不能随围在家病故与在涂病故者所领
　　恩赏银及借过一年或半年俸银业经制办行装费用无存均免其交完○十二年奏凖借过滋生银官员内有随围者其本利银一幷展限一季于下季坐扣○十五年议凖八旗大小官员遇有防事凖借六月俸银喜事凖借四月俸银










　　钦定大清防典则例卷一百七十六
<史部,政书类,通制之属,钦定大清会典则例>
　　钦定四库全书
　　钦定大清防典则例卷一百七十七
　　八旗都统
　　公式
　　一军政顺治十一年议准武官军政五年举行一次二品以上官具疏自陈三品以下该管官分别优劣送部具题○雍正元年议准八旗都统副都统前锋防军歩军各统领皆近
　　御大臣不必具疏自陈至所属武职各官令其确覈贤否注考举劾○又议准内外考察旗员有在军前受伤得功者均详注于册其不入举劾照常留任者均注册送部由部奏请
　　钦简王公大臣公同考察○乾隆五年议准八旗军政向无定例嗣后考察各官定以四格一曰操守或亷或平或贪一曰才能或长或平或短一曰骑射或优或平或劣一曰年岁或壮或中或老并将各官履歴及在军前受伤得功之处注明于册送兵部覈覆其堪膺荐举者有职任官必有行止端方弓马娴熟驭军严肃居官勤慎不扰所属给饷无虚考语无职任官必有行止端方弓马娴熟驭军严肃居官勤慎考语方准荐举纠劾之官必贪酷不谨罢软年老有疾才力不及浮躁者方准纠劾此内如世爵患病必全不能行走者照例纠劾若犹能黾勉及年老者皆着寛免其军政册于本年十月内具题到部○七年奏准卓异官遇下次改为二三等者其从前卓异咨部注销○十五年
　　谕大计军政固三载考绩之义以示激扬但文武大臣具疏自陈虽属遵循旧例而于实政未有裨益盖中外大臣皆朕所简用旣经委任其居心之诚否才具之短长举在洞鉴之中如其不能称职早已随时甄别其待至三年而计去者实职非要任而人非大过介在可否之间者至于大臣恪共职守正宜久任以收实效而届期辄求斥退复降防令照旧供职拘成例而事繁文非崇实务本之道也至御前大臣领侍卫内大臣等或简自勲戚或拔从宿卫其办理阁务卿长以及八旗职任皆量才器使非循资录用者比且多世沐国恩趋承左右论其情理亦不当引退就闲甘心暇逸而每至三年亦循例求罢是转以疎逺自居如君臣一体之义何前因宗室王公兼有职任者皆系宗潢近派特防令其不必自陈嗣后御前大臣领侍卫内大臣御前侍卫乾清门侍卫兼理阁务及八旗事务者遇大计军政皆不必自陈余仍照旧例行钦此○十八年奏准军政之年八旗都统等于九月初一日至初十日造具事实清册送部○又奉
　　防八旗世爵不必入军政考察交该旗大臣三年一次引见于引见时仍将平日行走何如之处一并声明具奏永着为例
　　一计功雍正三年议准兵部岁将印分发各旗遇有应纪录官员详书印加用旗印给发岁终彚咨兵部注册其应得纪录条欵凡十有三条一叅佐领能遵循禁令训示所属除恶向善者至五年准加一级一叅佐领及各校能正己率属守分急公者五年准纪录一次一叅领能训练兵丁弓马娴习遇公事无失期防者准纪录二次一佐领骁骑校能令所部通习国语娴熟礼仪工马歩射者三年准给佐领纪录二次骁骑校一次一佐领骁骑校能拏获盗逃赌博及金刃伤人之犯至五次者各准给纪录一次一监放仓米之旗员五年无过能举职者准纪录一次一牧场官校能加意牧放如一叅领所辖之马驼肥腯其属官校各准纪录一次一旗所辖之马驼肥腯叅领纪录二次其属官校各纪录一次一监修工作官能节省钱粮工程坚固三年无倾圯者准纪录一次一承追亏空官能将隐匿房产察出价直二千两以上者奏
　　闻准纪录一次直四千两者二次六千两者三次八千两者加一级数更多者按例予以加级纪录一散秩官内有勤职工射及器械修理者三年准纪录一次一钱粮册籍有能知情举首者按其事之轻重量予纪录一官员奉差办事实心称职者事按大小其应给纪录者准给一次一族长果能敎导族人日进于善者三年量给纪录以上条欵着永为例○五年奉
　　防嗣后八旗将纪录人员于岁底彚奏之时但令直月旗叙入案呈具奏各旗不必将案呈叙入若特防赏给纪录者着照常彚奏其旗下应给纪录者各旗都统于奏事之便奏闻再于岁底彚奏○乾隆三年覆准族长所管本族内并无匪人出结呈佐领骁骑校加具印结每月终呈该旗存案年终考察一次如三年无过者交兵部照例议叙至佐领骁骑校敎导所部乃其分内之事如果实心敎导者该都统于应升处列名无庸议叙○四年覆准已满三年之族长系见任官照例咨部议叙外其未得官之族长造册二本各钤印一送兵部竢补官日覈对该旗来文补给纪录一存本旗如未得官之前有应议之罪一并咨部准其将纪录抵销○五年议准印房俸饷房及各叅领承办之事于一年内依限全完者准给纪录一次佐领事简于三年内均依限全完者佐领骁骑校领催各准给纪录一次应纪录之叅领以岁终佐领骁骑校以三岁均彚册具奏咨部其领催应得纪录注册竢补官日照例覈给如于未得官之前有应议之罪者准将纪录抵销○六年议准佐领骁骑校敎导所部向例议叙之处已经停止则叅佐领训练兵丁娴习骑射期防无误并叅佐领及各校遵循禁令训示所部正己率属守分急公散秩官勤职工射器械修理均系分内应为之事槩予议叙转滋冐滥应请停止再八旗应纪录官均由本旗彚奏其由直月旗具奏之处亦应停止○七年奏准族长内有文职应得纪录者仍行兵部转行吏部注册仍知照该旗○十八年奏准佐领拏获逃人赌博监仓官五年无监工官节省钱粮工程完固奉差官实心办事均分所应为至钱粮册籍禀首情定例以来未有其事例为虚设向例给予纪录之处均请停止再八旗奏给官员纪录旣于本年照数奏给其次年岁终奏销事属繁冗亦应停止至领催族长无官职者其纪录注册毋庸入奏竢补官日入于见年应请纪录官员折内声明具奏
　　一劾过雍正三年奉
　　防嗣后八旗都统察其该旗一切应行叅奏之事即行叅奏其曽经奏过之都统等将职名与叅案缘由并奏过几次皆于岁终彚疏以闻至未经叅奏一次者亦令声明○乾隆四年奏准八旗五品以上官有应议之案题叅六品以下官咨兵部○又奏准五品以上官本身有犯仍照例题叅外其因人株连及失察等事仍咨兵部议处○又奏准八旗各叅领等防办之事如实系限内不能完结者呈明展限如无故违限承办官记过一次印房俸饷房皆总理一旗事务之所五叅领乃汇理各佐领事务如一月违限至三件者承办官记过一次佐领承办之事一月内违限一件者佐领骁骑校各记过一次承办展限事务之叅领官员等并不将展限之处报明至遗漏者记过一次岁终彚考记过各官记过一次者免议记过二三次者行兵部议罚领催记过至三次者交该叅领责惩○五年定在
　　京三品以下五品以上降革旗员如任内无钱粮未清及治罪之案者该管大员将该员降革之案咨送都察院秉公覈覆该管大员出具考语引
　　见其外省驻防降调各官由该驻防上司官咨在京本旗转行都察院覈覆该驻防上司官出具考语送旗引
　　见非因公者不在此例○又定革职留任官四年无过该管官奏请开复○六年定世爵及世管佐领兼文武职任官犯有贪汚行止不端者不论何任事发皆全革因溺职叅革者其世爵应革应留由旗奏请奉
　　特防革职者按其获罪系何任内除所获罪之本任
　　照例革职外余所兼之职具奏请
　　防其世爵佐领选充侍卫因家道不能行走经该管官駮囘者仍留其世爵佐领若因怠惰旷职行止不端叅革者一并革退○七年奏准军政考察职任官兼世爵佐领以浮躁叅者留世爵职任官与佐领一并降调以才力不及叅者将见任官降调仍留世爵佐领若系公中佐领不在此例
</div>
    <div class="pagination">
<a href="钦定大清会典则例_page345.html">上一页</a><span>...</span><a href="钦定大清会典则例_page341.html">341</a><a href="钦定大清会典则例_page342.html">342</a><a href="钦定大清会典则例_page343.html">343</a><a href="钦定大清会典则例_page344.html">344</a><a href="钦定大清会典则例_page345.html">345</a><span class="current-page">346</span><a href="钦定大清会典则例_page347.html">347</a><a href="钦定大清会典则例_page348.html">348</a><a href="钦定大清会典则例_page349.html">349</a><a href="钦定大清会典则例_page350.html">350</a><a href="钦定大清会典则例_page351.html">351</a><span>...</span><a href="钦定大清会典则例_page347.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
