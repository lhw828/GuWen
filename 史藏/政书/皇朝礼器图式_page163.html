<!DOCTYPE html>
<html>
<head>
    <meta charset="UTF-8">
    <title>皇朝礼器图式 - 第 163 页/共 234 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝礼器图式 - 第 163 页/共 234 页</h1>
    <div class="content">







　　皇帝大驾卤簿立　谨按元史舆服志立制形如涂以黄金立置朱漆棒首乾隆十三年
　　钦定大驾卤簿立雕木为之形如卧立置柄首柄
　　如钺之制通髙八尺二寸五分
　　法驾
　　銮驾
　　骑驾卤簿立皆同









　　皇帝大驾卤簿吾仗　谨按崔豹古今注金吾棒也以铜为之黄金涂两末元史舆服志吾仗朱漆金饰两末乾隆十三年
　　钦定大驾卤簿吾仗攒竹为之长七尺一寸围四寸三
　　分髤朱两端绘金云龙鉆以铜涂金
　　法驾
　　銮驾
　　骑驾卤簿吾仗皆同








　　皇帝大驾卤簿御仗　谨按明史仪卫志御仗二乾隆
　　十三年
　　钦定大驾卤簿御仗攅竹为之长六尺九寸围四寸三
　　分髤朱两端鉆以铜
　　法驾
　　銮驾
　　骑驾卤簿御仗皆同









　　皇帝大驾卤簿引仗　谨按乾隆十三年
　　钦定大驾卤簿引仗削竹为之长四尺三寸八分阔一寸七分厚二分髤朱首加圆木长九寸二分濶如之厚五分髤黄绘金云龙通髙五尺三寸
　　法驾卤簿引仗同











　　皇帝大驾卤簿红灯　谨按宋史仪卫志政和卤簿执烛笼各四人香案寳舆各九烛笼二十六明防典大驾卤簿红纱灯六对乾隆十三年
　　钦定大驾卤簿红灯铜盘承烛鐡丝笼之韬以红纱髙九寸围一尺七寸杆攒竹髤朱长六尺二寸围三寸一分上加龙首曲项向前衔镮悬灯通髙七尺二寸
　　法驾卤簿红灯同








　　皇帝大驾卤簿玉辂　谨按周礼春官巾车王之五路一曰玉路锡樊缨十有再就建大常十有二斿以祀郑康成注玉路以玉饰诸末司常日月为常春秋左三辰旂旗后汉书舆服志日月升龙象天明也晋书舆服志叙注旂旗于车之左又加棨防于车之右隋书礼仪志玉辂青质唐书舆服志青葢三层绣饰宋史舆服志黄屋四柱皆油画刻镂轮衣小带络并青罗四面周以阑而阙其中以备登降仪卫志大常青质夹罗惟绣日月星而无龙下有纲防谓之茀而竿头为龙首玉辂建之元史舆服志黄纻素丝沥水下周垂朱丝结网青纻丝绣小带乾隆十三年
　　钦定大驾卤簿玉辂木质髤朱圆盖方轸通髙一丈二尺一寸盖髙三尺一分饰以青衔玉圆版四冠金圆顶一尺二寸九分镂金垂云承之檐径八尺一寸周帖镂金云版三层青缎垂幨亦三层各深五寸绣金云龙及羽文相间系绣金青段带四属于轸四柱各髙六尺七寸九分相距各五尺六寸绘以金龙门髙五尺一寸九分濶二尺四寸九分左右门濶二尺二寸五分垂朱帘四面各三座纵八尺五寸横八尺四寸环以朱阑饰间金彩其髙一尺六寸五分各阙其中二尺四寸防内周布花毯中设金云龙宝座髙一尺三寸濶二尺九寸两轮径各三尺三寸各十有八幅镂花饰金贯以轴辕二长二丈二尺九寸五分两端饰金龙首尾轸长一丈一尺一寸五分径八尺四寸后建太常十有二斿青段为之縿径六尺六寸绣日月五星斿径四尺七寸五分绣二十八宿里俱绣金龙下垂五彩流苏杆攒竹髤朱左加闟防右饰龙首并缀朱旄五垂青緌升用纳陛五级左右防皆髤朱亦饰金彩驾象一靷以朱绒紃陈设时以行马二承辕亦髤朱直竿两端鉆以铜凡大朝防设卤簿则陈五辂于
　　午门外
　　法驾卤簿玉辂同













　　皇帝大驾卤簿金辂　谨按周礼春官巾车金辂钩樊缨九就建大旂以賔同姓以封郑康成注金辂以金饰诸末司常交龙为旂仪礼觐礼天子载大旂象日月升龙降龙马端临文献通考后周旂画青龙宋史舆服志金辂黄色饰以金大旂黄质九幅每幅绣升龙一金辂建之乾隆十三年
　　钦定大驾卤簿金辂圆葢方轸葢饰以黄衔金圆版四黄縀垂幨三层系黄縀带四属于轸后建大旂十有二斿各绣交龙余俱如玉辂之制
　　法驾卤簿金辂同


</div>
    <div class="pagination">
<a href="皇朝礼器图式_page162.html">上一页</a><span>...</span><a href="皇朝礼器图式_page158.html">158</a><a href="皇朝礼器图式_page159.html">159</a><a href="皇朝礼器图式_page160.html">160</a><a href="皇朝礼器图式_page161.html">161</a><a href="皇朝礼器图式_page162.html">162</a><span class="current-page">163</span><a href="皇朝礼器图式_page164.html">164</a><a href="皇朝礼器图式_page165.html">165</a><a href="皇朝礼器图式_page166.html">166</a><a href="皇朝礼器图式_page167.html">167</a><a href="皇朝礼器图式_page168.html">168</a><span>...</span><a href="皇朝礼器图式_page164.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
