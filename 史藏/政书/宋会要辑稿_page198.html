<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 198 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 198 页/共 1125 页</h1>
    <div class="content">     
丧绢百五十疋，酒二十瓶，羊十口。新式：三年服，绢五百疋，酒各三十瓶，米面各三十石，羊三十口。期年服第一等，绢减一百疋，酒、羊各减三之一；第二等，绢减一百疋，余同第一等；第三等，绢减五十疋，余减半。大功服，减五十疋，余同期服第三等。枢密使带使相亲并同。 
参知政事薨钱五百贯，绢五百疋，米面八十石，酒三十瓶，羊三十口。新式：绢六百疋，布一百五十疋，龙脑一斤，蜡烛各三十条，香、茶各三十斤，酒各三十瓶，米、面各三十石，羊三十口。知枢密院事、枢密副使、同知枢密院事并同。母、妻之丧绢三百疋，酒二十瓶，羊一十口。男女、诸妇及伯叔姨舅之丧各二十石，羊二十口；期年服第一等，绢减五十疋，酒、羊各减半；第二 绢二百疋，酒二十瓶，羊十口。新式：三年服绢三百疋，酒各二十瓶，米、(第)[等]，绢减五十疋，余同第一等；第三等，绢减五十疋，余减半。大功服，绢减五十疋，余同期服第三等。知枢密院事亲同。 
枢密使薨钱五百贯，绢五百疋，酒五十瓶，秉烛、小烛各五十条，湿香三斤。新式：绢七百疋，布二百疋，龙脑一斤，烛各十条，香、茶各五十斤，酒各五十瓶，米、面各五十硕，羊五十口。使相亦同。诸女、诸妇之丧钱一百贯，绢二百疋，酒二十五瓶，羊十口。新式：三年服，绢四百疋，酒各二十瓶，米面各二十硕，羊二十口。期年服第一(第)[等]，绢减一百疋，酒、羊同。三年服；第二等，绢减五十疋，酒、羊各减；第三等，绢减五十疋，酒、羊同第二等。大功服，绢减五十疋，酒、羊各减半。使相亲同。 
宣徽使薨钱五百贯，绢五百疋，米、面八十硕，酒三十瓶，羊三十口。新式：绢五百疋，布一百五十疋，龙脑一斤，秉烛、小烛各三十条，香、茶各三十斤，酒各三十瓶，米、面各三十硕，羊三十口。签书枢密院事同。男子、姑姊妹、侄、外甥之丧绢二百疋，酒二十瓶，羊一十口。堂侄之丧绢百五十疋或百疋，别加钱百贯，酒二十瓶或十瓶，羊十口或五口。侄妇之丧绢百疋，酒十瓶，羊十口。新式：三年服，绢二百五十疋，酒各一十瓶，米、面各一十石、羊一十口。期年服第一等，绢减五十疋，酒、羊同三年服；第二等，绢减五十疋，酒、羊各减半；第三等，绢减五十疋，酒、羊同第二等。大功服，绢减二十疋，酒、羊各减半。签书枢密院事同。 
迁葬旧自宰相至宣徽使，绢三百疋，酒三十瓶，羊十口。新式：待制以上、三司副使、御史知杂、直舍人院、侍讲、侍读、崇政殿说书、知谏院、修起居注、三司开封府推判官、中书检正公事、枢密院检详文字、三院御史、京朝官以上带馆职、殿前马步军都指挥使、副都指挥使，并都虞候、四厢都指挥使及观察使以上，并正任防御、团练、刺史、驸马都尉、中书堂后官、
     
枢密院逐房副承旨以上，迁葬父母，并依父母亡例支赐。 
三公仆射薨绢三百疋，米、面八十石，酒三十瓶，羊三十口。新式：太师、太尉、太傅、太保、司徒、司空，绢六百疋，布一百五十疋，香、茶各三十斤，酒各三十瓶，米、面各三十硕，羊三十口。仆射、观文殿大学士，绢减一百疋外，余并同。男女之丧钱百贯，绢百疋，酒十瓶，羊五口。新式：仆射、观文殿大学士三年服，绢二百疋，酒各十瓶，米、面各十硕，羊十口。期年服第一等，绢减五十疋，酒、羊减半；第二等，绢减五十疋，酒、羊同；第三等，绢减二十疋，酒、羊各减二。大功服大功服：此前原衍二十四字，其中「大功」至「第三等」与此下重，「绢减二十匹酒羊各减二」与此上重。今据文意删。，绢减二十疋，酒、羊同期服第三等。太师、太尉、太保、司空、司徒亲，新式不载。 
东宫三少薨钱五十贯，绢百疋，米、面二十硕，酒五瓶，羊五口。新式：太子、太师、太傅、太保，绢五百疋，布一百五十疋，香、茶各三十斤，酒各三十瓶，米、面各三十石，羊三十口。太子少师、少傅、少保，绢减半，酒、米、面、羊各减二十。 
三司使、盐铁、度支、户部使卒钱二百贯，绢二百疋，酒二十瓶，羊五口。新式：三司使，绢二百疋，酒各一十瓶，米、面各一十石，羊一十口。尚书、观文殿大学士，资政殿大学士曾任宰臣依观文殿大学士例，翰林学士承旨，翰林、资政殿、端明殿侍读、侍讲，龙图阁、天章阁、宝文阁学士，枢密、龙图阁、天章阁、宝文阁直学士，权知开封府，同。祖父及母、妻、男女之丧钱百贯，绢百疋或五十疋，酒十五瓶或十瓶，羊五口。伯叔兄弟之丧钱五十贯，绢五十疋，酒十瓶，羊五口。新式：三年服，绢一百五十疋，酒各五瓶，米、面各五石，羊五口。期年服第一等，绢减五十疋，酒、羊同；第二等，绢减二十疋，酒、羊各减二；第三等，绢减二十疋，酒、羊同第二等。大功服，绢减二十疋，酒、羊同期服第三等。尚书、观文殿大学士，资政大学士曾任宰臣依观文殿大学士例，翰林学士承旨，翰林、资政殿、端明殿侍读、侍讲，龙图阁、天章阁、宝文阁学士，枢密、龙图阁、天章阁、宝文阁直学士，权知开封府亲，同。 
三司副使卒钱百贯，绢百疋，酒十五瓶，羊十口。新式：绢一百疋，酒各五瓶，米、面各五硕，羊五口。太子宾客、给事中、谏议大夫、中书舍人、知制诰、直学士院、(侍)[待]制同。兄弟及子妇之丧钱百贯，酒五瓶，羊五口。新式：三年服，绢八十疋，酒各三瓶，羊三口。期年服第一等，绢减二十疋，酒、羊同三年服；第二等，绢减一十疋，酒、羊同第一等；第三等，绢减一十疋，酒、羊各减一。大功服，三司副使不赐，余官绢减一十疋，酒、羊同期服第三等。给事中、谏议大夫、中书舍人、知制诰、直学士院、(侍)[待]制亲，同。 
判官及判诸司者卒钱百贯，酒五瓶或三瓶，羊五口。
     
新式：绢六十疋，酒各三瓶，羊三口。三司判官、主判官、开封府推判官、中书检正逐房公事、枢密院检详逐房文字、知谏院、修起居注、京朝官以上带馆职、崇政殿说书、侍御史、殿中侍御史、监察御史里行，同。祖母、母、妻之丧或迁葬钱百贯，亦有特加绢五十疋。兄弟、兄弟之妻、姑姊妹、侄之丧钱五十贯。新式：三年服，绢五十疋，酒各三瓶，羊三口。期年服第一等，绢减一十疋，酒、羊各减一；第二等，绢减一十疋，酒、羊同第一等；第三等，绢减一十疋，酒、羊同第二等。开封府推判官、中书检正逐房公事、枢密院检详逐房文字、知谏院、修起居注、京朝官以上带馆职、崇政殿说书、侍御史、殿中侍御史、监察御史里行亲，同。 
知开封府卒旧(关)[阙]。新式同三司使。 
判官、推官卒钱百贯，酒五瓶，羊五口。新式同三司判官。母、妻之丧或迁葬钱百贯。兄弟、姑姊妹之丧钱五十贯。新式同三司判官亲。 
翰林学士、侍读、侍讲、枢密直学士卒钱二百贯，绢百疋，酒二十瓶，羊十口。新式同三司使。母、妻之丧或迁葬钱百贯，绢百疋或五十疋，酒十瓶，羊一十口或五口。男女、兄弟之妻、姑姊妹、孙、伯叔、伯叔母之丧钱五十贯，绢五十疋，酒十瓶或五瓶，羊五口。出嫁女、侄女之丧钱百贯或五十贯，酒五瓶，羊五口。新式同三司使亲。 
尚书丞郎、给谏、舍人、知制诰、待制以上、宗正卿卒绢二百疋，或一百疋加钱百贯，亦有止绢百疋者；米、面二十硕或十五硕，或无之；酒二十瓶或十瓶、五瓶，羊十口或五口。新式：给谏、舍人、知制诰、(侍)[待]制同三司副使。父、母、妻、男之丧或迁葬钱百贯或五十贯，绢百疋或五十疋，酒十五瓶或十瓶、五瓶，羊一十口或五口。诸妇之丧钱百贯，绢五十疋或无绢，酒十瓶或五瓶，羊一十口。伯叔、伯叔母、兄弟、侄及姑姊妹之在室者钱百贯或五十贯加绢五十疋，亦有止绢百疋者，酒十瓶或五瓶，羊五口或三口。出嫁者钱五十贯，酒五瓶，羊五口。新式：给谏、舍人、知制诰、待制亲，同三司副使亲。 
御史中丞卒钱百贯，绢二百疋，酒十瓶，羊十口。新式：绢一百五十疋，酒各五瓶，米、面各五硕，羊五口。左右丞、诸行侍郎同。妻、子、兄弟、侄之丧钱五十贯，绢五十疋，酒五瓶，羊五口。新式：三年服，绢一百疋，酒各五瓶，米、面各五石，羊五口。期年服第一等，绢减二十疋，酒、羊各减二；第二等，绢减二十疋，酒、羊同第一等；第
     
三等，绢减一十疋，酒、羊同第二等。大功服，绢减一十疋，酒、羊各减一。左右丞、诸行侍郎亲同。 
知杂御史卒旧(关)[阙]。新式：绢八十疋，酒三瓶，羊三口。龙图阁侍讲、天章阁侍讲、直舍人院、朝官以上兼侍读、中书检正五房公事亲，同。兄弟之丧钱五十贯，酒五瓶。新式：三年服，绢六十疋，酒各三瓶，羊三口。期年服第一等，绢减一十疋，酒、羊同三年服；第二等，绢减一十疋，酒、羊各减一；第三等，绢减一十疋，酒、羊同第二等。龙图阁侍讲、天章阁侍讲、直舍人院、朝官以上兼侍读、中书检正五房公事亲，同。 
卿监、少卿监卒钱百贯或五十贯，绢百疋或五十疋，米、面各五石，酒五瓶，羊五口。新式：大卿监、少(监)[卿]监绢计五十疋计：此字疑当作「减」。，酒各三瓶，羊三口。 
朝官直馆阁、集贤或校理、检讨者卒钱百贯，绢百疋，亦有止钱百贯，或别加酒二十瓶，羊十腔。新式同三司判官、主判官。父、母、妻之丧或迁葬钱百贯，酒五瓶，羊三口，或不给羊、酒者，亦有给羊、酒而钱止五十贯者。兄弟、侄、诸妇之丧钱五十贯，酒二瓶，羊三口。新式同。三司判官、主判官亲同。 
任翰林侍书或御书卒钱百贯，或绢五十疋、钱五十贯，酒五瓶，羊十口或五口。新式不赐。 
任诸王记室、侍讲、翊善、教授者卒钱百贯，酒五瓶，羊五口或三口。新式不载。母、妻、男、女、伯叔母、兄弟之妻、姊妹、侄诸妇之丧钱百贯或五十贯。迁葬钱百贯或五十贯。新式不载。 
京官任三馆校理者卒钱五十贯，酒三瓶，羊三口。新式同。三司判官、主判官同。 
任伴读者卒钱五十贯，酒二瓶，羊二口。新式不载。 
节度使卒旧阙。新式：绢五百疋，布一百五十疋，香、茶各三十斤，酒各三十瓶，米、面各三十石，羊三十口。母、妻、男之丧钱二百贯，绢二百疋，酒三十瓶或二十瓶，羊二十口，亦有止绢二百疋而加米、面五十石。女及诸妇之丧钱二百贯或百贯，绢百疋，酒二十瓶，羊二十口。兄弟、姑侄及妻父母之丧钱百贯，绢百疋或五十疋，酒十瓶，羊二十口或十口。新式：三年服，绢二百五十疋，酒各一十瓶，米、面各一十石，羊一十口。期年服第一等，绢减五十疋，酒、羊同三年；第二等，绢减五十疋，酒、羊减半；第三等，绢减五十疋，酒、羊同第二等。大功服，绢减二十疋，酒、羊同期服第三等。 
两使留后卒旧阙。新式：绢二百五十疋，酒各十瓶，米、面各一十石，羊一十口。观察使同。妻之丧钱百贯，绢五十疋，酒二十瓶，羊十口。新式：三年服，绢一百五十疋，酒各五瓶，米、
     
面各五石，羊五口。期年服第一等，绢减五十疋，酒、羊同三年服；第二等，绢减二十疋，酒、羊各减二；第三等，绢减二十疋，酒、羊同第二等。大功服，绢减二十疋，酒、羊同观察使亲。 
观察使卒钱三百贯，绢、布各二百疋，酒五十瓶，羊五十口。新式同留后。祖母、妻、男之丧钱百贯，绢百疋或五十疋，面一十五石或无之，酒三十瓶或五瓶，羊二十口或五口。新式同留后亲。 
防御使卒旧阙。新式：绢一百五十疋，酒各五瓶，米、面各五石，羊五口。客省使以上及正任团练使同。父、母、妻之丧或迁葬钱百贯，绢百疋，酒二十瓶或十五瓶，十瓶，羊十五口或十口，面十五石或十石。新式：三年服，绢一百疋，酒各五瓶，米、面各五石，羊五口。期年服第一等，绢减二十疋，酒、羊各减二；等二等，绢减二十疋，酒、羊同第(二)[一]等；第三等，绢减二十疋，酒、羊各减一。客省使以上及正任团练使亲同。 
团练使卒钱三百贯或百五十贯、百贯，绢二百疋或百五十疋、百疋，酒三十瓶或二十瓶、十瓶，羊三十口或二十口、十口，米、面共二十石或无之。新式同防御使。父母之丧或迁葬钱百五十贯或百贯，绢百五十疋或百疋，酒二十瓶，面十石，羊二十口或十口。妻之丧钱百贯，绢百疋或五十疋，酒二十瓶或十瓶，羊十五口。新式同防御使亲。 
刺史卒钱百贯，绢百疋或五十疋，酒十瓶，羊十口。新式：绢一百疋，酒各五瓶，米、面各五石，羊五口。合门昭宣使以上及诸司使、带御器械同。父母之丧或迁葬钱百贯，绢百疋，酒十瓶，羊十口。妻、男之丧钱五十贯，绢五十疋，酒十瓶或五瓶，羊十口或五口。新式：三年服，绢八十疋，酒各三瓶，羊三口。期年服第一等，绢减二十疋，酒、羊同三年服；第二等，绢减一十疋，酒、羊同第一等；第三等，减绢二十疋，酒、羊各减一。合门昭宣使以上亲同。 
侍卫殿前都指挥使卒旧阙。新式：绢六百疋，布一百五十疋，香、茶各三十斤，酒各三十瓶，米、面各三十石，羊三十口。副都指挥使亲同。父母之丧或迁葬钱二百贯，绢三百疋，米面共玉十石，酒三十瓶，羊三十口。子孙及兄弟之丧钱二百贯，绢百疋，或止绢三百疋或二百疋，或钱绢百疋，酒三十瓶或二十瓶、十瓶，羊三十口或二十口、十口。新式：三年服，绢三百疋，酒各减二十瓶，米、面各二十石，羊二十口。期年服第一等，绢减五十疋，酒、羊各减半；第二等，绢减五十疋，酒、羊同第一等；第三等，绢减五十疋，酒、羊同第二等。大功服「大功服」至「期年服第二等」，此前原衍此节文字，且无「期年服」三字，今删前存后。，绢减五十疋，羊、酒同期年服第二等。副都指挥使亲同。 
副都指挥使卒旧阙。新式同都指挥使。父、母、妻
     
之丧或迁葬钱三百贯，绢二百疋，米、面共五十石，酒二十瓶，羊二十口。 
都虞候卒旧阙旧阙：按前惯例，「旧阙」
下皆注新式，疑此处有脱文。。父母丧父母丧：此三字原作注文小字，今据前后通例改作正文。钱三百贯，绢三百疋，面二十石，酒五十瓶，羊二十口。或止钱百贯，绢百疋，酒十瓶，羊十口。迁葬钱百贯，绢百疋，酒二十瓶，羊二十口。妻、子、孙之丧钱百贯，绢百疋，或止二百贯，酒二十瓶或一十瓶、五瓶，羊二十口或十口、五口。新式同都指挥使亲。 
殿前左右班都虞候、诸班直都虞候卒新式：殿前侍卫亲军马步军都虞候，绢二百五十疋，酒各一十瓶或五瓶，羊十口或五口。父、母、妻之丧钱二百贯或百贯，绢百疋或五十疋，或无之，酒十瓶或五瓶，羊十口或五口。迁葬钱百贯，或五十贯而加绢百疋，酒五瓶，羊十口。新式：殿前侍卫亲军马军步军都虞候亲，三年服，绢二百疋，酒各一十瓶，米、面各一十石，羊一十口。期年服第一等，绢减五十疋，酒、羊各减半；第二等，绢减五十疋，酒、羊同第一等；第三等，绢减二十疋，酒、羊各减半。大功服，绢减二十疋，酒、羊同期年服第三等。任防御使以下不赐。 
指挥使卒钱五十贯，酒五瓶，羊五口。新式：(俸)[捧]日天武龙神卫四厢都指挥使，绢二百疋，酒各一十瓶，米、面各一十石，羊一十口。父母之丧及迁葬钱五十贯，或三十贯而加绢二十疋，酒六瓶或五瓶，羊计五口或无之。祖父母之丧钱五十贯或三十贯，绢二十疋。妻丧钱三十贯，绢二十疋或无之，酒五瓶或三瓶。新式：(俸)[捧]日天武龙神卫四厢都指挥使亲，三年服，绢一百五十疋，酒各五瓶，米、面各五石，羊五口。期年服第一等，绢减五十疋，酒、羊同三年服；第二等，绢减二十疋，酒、羊各减二；第三等，绢二十疋，酒、羊同第二等。 
诸军厢都指挥使卒钱二百贯，绢百疋，酒二十瓶，羊十口。新式：厢都指挥使绢二百疋，酒各一十瓶，羊一十口。父、母、妻之丧及迁葬钱百贯，绢百疋，亦有止百贯者，酒三十瓶或十瓶，羊十口。新式：厢都指挥使父母，绢一百五十疋，酒各五瓶，羊五口；妻，绢减五十疋，酒、羊同父母丧。 
军都指挥使卒钱百贯或五十贯，绢百疋或五十疋，酒十瓶或五瓶，羊十口或五口。新式：绢七十疋，酒各三瓶，羊三口。父、母、妻之丧及迁葬钱百贯，酒十瓶或五瓶，羊十口或无之。新式：父母，绢五十疋，酒各二瓶，羊二口；妻，绢减一十疋，酒、羊同父母丧。 
都虞候卒及父母丧钱五十贯，酒五瓶，羊五口。新式：殿前指挥都虞候，绢一百五十疋，酒各五瓶，羊五口；诸班直都虞候，绢减九十疋，酒、羊各减二；诸军都虞候、诸班直指挥使，绢减半，酒、羊同；钧容直指挥使，绢减五疋；殿前指挥使
     
都知，绢减十匹，酒、羊同。迁葬钱五十贯或三十贯。妻丧钱五十贯或二十贯，酒三瓶或无之。新式：殿前指挥使都虞候父母，绢六十疋，酒各三瓶，羊二口；妻，绢减一十疋，酒、羊同。军都指挥使父母，绢五十疋，酒、羊同；妻，绢减一十疋，酒、羊同。诸班直都虞候父母，绢减一十五疋，酒、羊同；妻，绢减一十五疋，酒、羊同。诸军都虞候、诸班直指挥使父母，减绢五疋，酒、羊同；妻、减绢一十疋，酒、羊同。钧容直指挥使父母，绢、酒、羊同诸班直指挥使；妻，绢减五疋。 
御前忠佐马步都军头卒钱百贯，绢百疋，酒十瓶，羊十口或五口。在见任者钱或百五十贯，绢或百五十疋，亦有止五十贯、五十疋者。新式：绢八十疋，酒各三瓶，羊各三口。父、母、妻之丧及迁葬钱五十贯，绢五十疋，酒十瓶或六瓶，羊十口或五口，或无之。新式：父母，绢七十疋，酒各三瓶，羊三口；妻，绢六十疋，酒各二瓶，羊二口。 
副都军头卒钱百贯，酒五瓶，羊五口，亦有钱五十贯、绢五十疋、酒八瓶、羊七口者。新式：绢三十疋，酒各二瓶，羊二口。马军步军都军头、副都军头同。母母：此上似脱「父」字。、妻之丧及迁葬钱五十贯，酒五瓶，羊五口。新式：父母，绢二十五疋，酒各二瓶，羊二口；妻，绢减一十疋，酒、羊同。马军步军都军头、副都军(副)[头]亲同。 
马军或步军都军头、副都军头卒新式同副都军头。父丧或母丧或迁葬钱五十贯，绢五十疋，亦有止钱百贯，或止钱五十贯，或绢五十疋，酒十瓶或五瓶，羊五口。副都军头亦有止钱三十贯。妻丧钱三十贯，酒五瓶或三瓶，羊三口。新式同副都军头亲。 
诸卫上将军卒钱百贯，绢百疋，或止绢二百疋，米、面二十石或无之，酒十瓶，羊十口。新式不载。 
大将军卒钱百贯，或五十贯，绢百疋或五十疋，酒五瓶，羊五口，亦有加米、面共二十石者。新式：诸卫大将军、客省、引进、合门副使、诸司副使、带御器械，绢八十疋，酒各三瓶，羊三口。妻丧钱百贯，酒六瓶，羊五口。新式不载。
将军卒钱五十贯，绢五十疋，或止钱一百贯，酒十瓶或五瓶，羊十口。新式：诸卫将军带遥郡，绢五十疋，酒各三瓶，羊三口。 
横班诸使卒钱百贯，绢百疋或五十疋，米、面共二十石或无之，酒二十瓶，羊十口。母、妻卒及迁葬钱百贯或五十贯，绢五十疋，酒十瓶，羊五口。 
副使卒钱百贯，绢五十疋，酒五瓶，羊五口。母、妻、女之丧钱百贯或五十贯，亦有加绢五十疋者，酒十瓶或五瓶，羊十口或三口。 
东西班诸司副使、通事舍人卒钱百贯或五十贯，绢百疋或五十疋，亦有止钱三百贯或百贯者，酒十瓶，羊十口或五口，
     
亦有止绢百疋而米、面共二十石。妇之丧钱百贯或五十贯，绢五十疋，或止钱百贯或五十贯，酒五瓶，羊五口。迁葬钱五十贯，绢五十疋，或止钱百贯，亦有止五十贯者，酒十瓶或五瓶，羊十口或五口。 
内殿承制、崇班及合门祗候卒钱五十贯，绢五十疋，或止钱百贯，酒四瓶，羊五口。父母丧及迁葬钱五十贯，酒五瓶，羊三口。妻丧钱三十贯，酒五瓶，羊三口。新式：五路沿边及广南、川峡亲民以上在任者，诸司副使以上知府州，依旧例；知州军、路分总管、钤辖、都监、安抚副使、诸司使副，绢八十疋，酒各三瓶，羊三口；内殿承制、崇班，绢减三十疋，酒、羊同；逐州军总管、钤辖、知城寨主、都监、军使、同管勾安抚司公事、都同巡检使、都巡检、巡检，内该说未尽差遣系亲民者，同诸司使副，绢加一十疋，酒、羊同；内殿承制、崇班，绢减二十疋，酒、羊各减一。其诸司使副、客省、引进、合门副使、五路沿边及广南、川峡亲民以上在任者，诸司副使以上知府州，依旧例。父母，绢减十疋，酒、羊同。 
入内都知、副都知、押班卒新式：入内内侍省、内侍省都都知，入内内侍省都都知、都知、副都知，绢六百疋，布一百五十疋，香、茶各三十斤，酒各三十瓶，米、面各三十石，羊三十口。押班，绢减三百疋，布减五十疋，羊、茶、酒、米、面各减一十。供奉官、殿头，绢四十疋，酒各二瓶，羊二口。高品、高班，绢减一十疋，酒、羊同。黄门，绢二十五疋。祗候殿头、祗候高品、祗候高班、内品、祗候内品，绢七疋。祗候小院品、贴祗候内品、云韶部内品、入内内品、把门内品、后苑散内品、北班内品，绢三疋。内侍省内侍左右班都知、左班都知、右班都知、左班副都知、右班副都知，绢三百疋，布一百疋，香、茶各二十斤，酒各二十瓶，米、面各二十石，羊二十口。押班，绢减半，酒各五瓶，米、面各五石，羊五口。供奉官、殿头，绢四十疋，酒各二瓶，羊二口。高品、高班，绢一十疋，酒、羊同。黄门，绢减五疋。高品、祗候高班、内品、祗候内品，绢三疋。贴祗候内品、内品、后苑内品、勾当事内品、北班内品、散内品、后苑散内品，绢二疋。祖父母丧钱百五十贯或百贯，绢百五十疋或百疋，或五十疋，酒二十瓶，羊十口。迁(丧)[葬]钱百贯，绢百疋，酒二十瓶。妻丧钱百贯，绢五十疋，酒十瓶，羊五口。新式：入内内侍省、内侍省都都知，入内内侍省都都知、副都知亲属，三年服，绢加二百疋，酒各一十瓶，米、面各一十硕，羊一十口。期年服第一等，绢减五十疋，酒、羊各减半；第二等，绢五十疋，酒、羊同；第三等，绢减二十疋，酒、羊各减二。押班三年服，绢加二十疋，酒各二瓶，米、面各五石，羊加二口。期年第一等，绢减二十疋，酒、羊各减二；第二等，绢减二十疋，酒、羊同；第三等，绢减一十疋，酒、羊同。内侍省内侍左(右)
      
班都知、右班都知、左班副都知、右班副都知，三年服，绢加五十疋，酒各加二瓶，米、面各加五硕，羊加二口。期年服第一等，绢减二十疋，酒、羊各减一；第二等，绢减二十疋，酒、羊同；第三等，绢减一十疋，酒、羊同。押班，三年服，绢加三十疋，酒、羊同。期年服第一等，绢减二十疋，酒、羊同；第二等，绢减一十疋，酒、羊同；第三等，绢减一十疋，酒、羊各减一。 
枢密院都承旨卒旧阙。新式：绢一百五十疋，酒各五瓶，米、面各五石，羊五口。弟、侄丧钱五十贯，绢五十疋，酒十瓶，羊五口，或止钱百贯。新式：三年服，绢一百疋，酒各五瓶，米、面各五石，羊五口。期年服第一等，绢减二十疋，酒、羊各减二；第二等，绢减二十疋，余同；第三等，绢减一十疋外，余同。 
副承旨卒钱五十贯，绢五十疋，酒五瓶，羊五口。新式：承旨、副都承旨，绢一百疋，酒各五瓶，米、面各五石，羊五口。副承旨、诸房副承旨，绢减二十疋，酒、羊各减二。逐房副承旨，绢减一十疋，余同。主事令史并守阙，绢一十五疋。书令史，绢五疋。又中书提点五房公事、堂后官(廉)[兼]提点五房公事，绢六十疋，酒各三瓶，羊三口。堂后官减半，酒、羊各减一。(至)[主]事，绢一十五疋。妻丧及迁葬钱五十贯，酒五瓶，羊三口。新式：承旨、副都承旨亲属，三年服，绢八十疋，酒各三瓶，羊三口。第二等据前后文例，「第二等」前必脱「期年服第一等」及相关内容。，绢四十疋，酒各二瓶，羊二口；第三等，绢三十疋，酒各二瓶，羊二口。副承旨、诸房副承旨，三年服，绢六十疋，酒各三瓶，羊三口。期年服第一等，绢四十疋，酒各二瓶，羊二口；第二等，绢三十疋，酒各二瓶，羊二口；第三等，绢二十疋，酒各二瓶，羊二口。逐房副承旨父母，绢二十疋，酒各二瓶，羊二口。又中书提点五房公事、堂后官兼提点五房公事父母，绢五十疋，酒各三瓶，羊三口。堂后官父母，绢二十疋，酒各二瓶，羊二口。 
司天监判监卒钱百贯，绢五十疋或无之，酒八瓶或五瓶，羊五口。新式：判监绢六十疋，酒各三瓶，羊三口。管勾本监公事，绢减二十疋，酒、羊各减一。妻丧或迁葬钱三十贯，绢三十疋，酒五瓶，羊三口。新式：判监父母，绢四十疋，酒各二瓶，羊二口；妻，绢减二十疋。管勾本监公事父母，绢二十疋，酒、羊同判监父母；妻，绢一十疋。 
五官正卒钱五十贯，酒五瓶，羊三口，或止钱五十贯。新式：绢一十五疋。殿中丞、太子洗马同。父母妻丧钱一十贯。新式：父母绢一十疋，妻绢七疋。殿中丞、太子洗马亲同。 
翰林医官使、副使卒钱五十贯，绢五十疋，或止钱百贯，酒十瓶，羊五口。新式：医官使绢五十疋，酒各三瓶，羊三口。医官副使绢减一十疋，酒、羊各减一。医官使父母，绢减十疋，酒、羊同。迁葬钱百贯。 
尚药奉御及医官卒钱五十贯，酒五瓶，羊五口或无之。新式不
      
载。 
天文官卒钱五十贯，酒三瓶，羊三口或无之。新式：天文官绢二十疋，酒各二瓶，羊二口。节级、监生、学生，绢三疋。测验浑仪所管勾测验浑仪，绢二十疋，酒各二瓶，羊二口。天文官父母，绢一十疋；妻，绢七疋。节级、监生、学生父母，绢二疋。 
书琴棋待诏卒钱三十贯，绢二十疋，或止钱五十贯。新式：图画院待诏，绢一十五疋。艺学，绢五疋。祗候学生、守阙学生，绢三疋。御书院、学士院书待诏，绢二十疋，酒各二瓶，羊三口。诸色待诏、书艺，绢一十疋。诸色艺学、御书祗候，绢七疋。诸色祗候，绢五疋。玉册官、系笔祗候、诸色祗应、镌字祗应，绢三疋。父母、妻、兄弟之丧钱二十贯或十五贯。新式：图画院待诏父母，绢五疋。艺学父母，缉三疋。御书院、学士院书待诏父母，绢一十五疋。诸色待诏、书艺父母，绢七疋。诸色艺学、御书祗候父母，绢五疋。诸色祗候父母，绢三疋。玉册官、系笔祗候、诸色祗应、( )[镌]字祗应父母，绢二疋。 
教坊使、副使卒钱五十贯，绢五十疋，酒五瓶，羊五口。新式：使，绢八十疋，酒各三瓶，羊三口。副使，绢减三十疋，酒、羊同。 
色长卒钱三十贯。新式不载。 
公主男女之丧钱二百贯，绢百疋，酒二十瓶或十瓶，羊十口。妇丧钱百贯，绢百疋，酒十瓶，羊十口。 
郡主县主男女之丧钱百贯，绢五十疋，酒十瓶，羊五口。新式：大长公主、长公主、公主出降亲三年服，舅、姑、夫，绢三百五十疋，烛各二十条，香、茶各二十斤，酒各二十瓶，羊二十口。期年服第一等，子长子三年服并女在室同，绢减一百疋，酒、羊各减半；第二等，夫之兄弟之女子同，绢减五十疋，酒、羊同第一等。大功服，夫之祖父母，夫之伯叔父母，夫兄弟子之妇，夫兄弟女适人者，庶孙、嫡孙、曾孙、玄孙，并期年服及嫡孙、曾孙、玄孙长殇、中殇同，孙女在室者，夫兄弟之子长殇、中殇、女子同，子长殇、中殇、女子同，子之妇嫡妇期年服同，女适人者，绢减三十疋，酒、羊同第二等。小功服，外祖父母、舅、从母、姊妹之子女子同，庶母慈己者，庶母之乳养己者，子之下殇女(之)[子]同，嫡孙之下殇、庶孙之长殇男女同，夫兄弟之子下殇女子同，夫之叔父长殇，夫兄弟之孙，夫从父兄弟之子孙、女适人者，夫之姑姊、娣姒、妯娌，夫之兄弟、嫡孙之妇，绢减二十疋，酒、羊各减半。 
驸马都尉伯叔、伯叔母、姑姊妹、兄弟之妻、侄女之丧钱百贯，绢百疋，酒十瓶，羊五口。 
乳母丧钱百贯，绢二百疋，酒三十瓶，羊十口。新式：三年服，绢三百五十疋，烛各二十条，香、茶各二十斤，酒各二十瓶，羊二十口。期年服第一等，绢、酒各减半，羊五口；第二等，绢减三十疋，酒、羊同第一等；第三等，绢减二十疋，酒、羊同第二等。大功服，绢减二十疋，酒、羊各
      
减二。任防御使以下不赐。 
宗室期年使相以上银二千五百两，绢二千五百疋。节度使以上各减一千。观察使以上，绢二千疋。正任刺史以上减五百，妇减一千，所生母减二百，出适女减五十，室女减一百，女夫减五十，乳母减二十。大功使相以上银一千五百两，绢一千五百疋，节度使以上各减五百，观察使以上绢一千五百疋，正任刺史以上减三百，率府副率以上减五百，妇减三百，所生母减一百五十，出适女减五十，室女减一百，女夫减四十，乳母减一十。曾孙缌麻使相(卒)[以]上银一千两，绢一千疋，节度使以上各减二百五十疋，观察使以上绢一千二百疋，正任刺史以上减二百疋，率府副率以上减四百疋，所生母减一百三十疋，出适女、室女、女夫、乳母递减一十疋。玄孙缌麻观察使以上绢八百疋，正任刺史以上减一百疋，率府副率以上减四百五十，妇减一百七十疋，所生母减四十疋，乳母减二十疋。袒免男绢六十疋，出适女减二十疋，室女减二十，男、所生母、妇增一十疋。非袒免男绢三十疋，出适女减一十，室女、男、所生母、妇，绢一十疋。应赙赠年十一以上即支，知、判大宗正事者加三百。系银绢者中支，未赴朝者减半。其正任刺史以上，浇奠、不浇奠并依赙赠支。内卑属三分支二分，宗妇浇奠加一倍，女出家入道依出适例。
特恩加赐者：内客省使王赞建隆二年七月赴扬州，溺死，赐绢三百疋，米、面各二百石。太子太傅范质干德二年九月，赐绢五百疋，粟、麦各一百石。伪山南节度使韩保正三年六月，赐帛二百疋，米、面各三百石。中书令、秦国公孟昶三年六月，赐罗、绫各百疋，绢五百疋，布三百疋，钱五百贯文。武平军节度使昝居润四年五月，赐绢百疋，米、面各五十石，羊五十口，酒五十瓶。太子太师致仕王晏四年十一月，赐绢五百疋，羊五十口，面五十石，酒五十瓶。彭州刺史王继涛、耀州刺史高彦晖晖：原作「辉」，据《宋史》卷二五五《高彦晖传》改。下同。五年七月，各赐其家粟、帛。全师雄作乱于绵州全：原作「金」，据《宋史》卷二五五《高彦晖传》改。，继涛率兵拒之，身被八创而卒，彦晖与战于导江而
      
殁导：原作「道」，据《宋史》卷二五五《高彦晖传》改。，故并恤之。建武军节度使何继筠开宝四年七月，赐绢五百疋。左谏议大夫边珝太平兴国六年六月，以知开封府卒，赐其家绢百疋、钱二十万以营葬事。
孝明皇后母秦国夫人太平兴国中，赐其家钱百贯，绢百疋，面十石，酒二十瓶，羊十口。云州观察使杨业雍熙三年八月，北征阵殁，赐绢、布各百疋，粟一十石。岳州刺史贺怀浦与业同阵殁，赐钱百贯，绢百疋，酒二十瓶，羊十五口。如京使高处恭三年十一月，以弟亡赐钱二百贯，酒二十瓶，羊十口。日骑军都指挥使安朗安朗：天头原批云：「寄案，《大典》一万九千一百三十二作『安节』。」三年十二月，赐钱三百贯，绢百疋，酒十瓶，羊二十口。饶州观察使杜彦圭四年正月，赐钱三百贯，绢百疋，布百疋，酒二十瓶，羊十口。右神武将军、勾当水陆发运王继升端拱元〔年〕三月，赐钱百贯，绢百疋，酒十瓶，羊十口。六日，继升母亡，又赐钱百贯。越王府记室毕士安元年十一月母亡，常赐外，出殡日别赐钱二百贯。左谏议大夫刘蟠二年六月，赐其家钱十万，给其葬事。孝惠皇后叔僧归爽端拱中卒，赐钱五十贯，蜡茶二十斤。供奉官、合门祗候田承让淳化元年四月卒，赐钱百贯，缉百疋，酒二十瓶，羊五口。供奉官杜彦升元年四月，赐钱百贯，绢五十疋，酒一十瓶。皇城使王延德二年十月，以父丧赐钱一百贯，绢二百疋，酒二十瓶，羊一十口。左千牛卫上将军曹翰三年五月，赐绢二百疋，米、面共二十石，酒五瓶，羊五口。太师魏国公赵普三年七月，赐其家绢、布各五百疋，米、面各五百石。静难军节度使行军司马徐铉铉：原作「鈜」，据《宋史》卷四四一《徐铉传》改。三年九月，赐其家钱二十万以给葬事。容州观察使刘文裕四年正月，以祖母丧赐钱二百贯，绢百疋，面十五石，酒三十瓶，羊三十口。昭宣使王继恩四年六月，以母丧赐钱二百贯文，绢百疋，酒一十瓶，羊二十口。东染院副使刘彦威四年九月迁葬，赐钱百五十贯，酒五瓶，羊五口。左屯卫大将军孙守彬至道元年三月，赐钱三百贯，酒十瓶，羊一十口。供奉官杜俊元年七月，赐钱百贯，酒五瓶，羊五口。礼部侍郎兼秘书监贾黄中二年二月，以素贫，别赐其家钱三十万。既葬，其母求入谢，又赐白金三百两。故饶州防御使杜彦圭妻至道中卒，赐钱
      
百贯，绢百疋，酒二十瓶，面十五石，羊十口。故西京作坊使高处俊男至道中卒，赐钱五十贯，绢五十疋，酒五瓶，羊五口。故右谏议大夫刘保勋妻咸平元年二月卒，赐钱一十万。皇侄惟能妻母故汝州防御使武守琪妻咸平中卒，赐钱百贯，绢五十疋，酒十瓶，羊五口。李煜出家女明智大师觉修咸平中卒，赐钱百贯，绢五十疋，茶五十斤，烛五十条。陇州刺史李守恩三年十月知灵州，陷殁，赐其家钱百五十贯，绢百五十疋，米五石，面十石，酒十瓶，羊十口。又赐其弟守忠及男象之各钱五十贯，绢十疋，米三石，面五石，酒二瓶，羊二口。合门祗候曹继白十月，灵州陷殁，赐钱五十贯，绢五十疋，米、面共十石，酒五瓶，羊五口。内客省使裴济五年三月知灵州，陷殁，赐其家钱三百贯，绢二百疋，布二百疋，米、面共四十石，酒三十瓶，羊二十口。合门祗候王从煦、内供奉官冯文志三月，同济陷殁，各赐钱百贯，绢五十疋，布五十疋，米、面共一十石，酒五瓶，羊五口。通判大理寺丞李德昌三月，同济陷殁，赐钱五十贯，绢、布各三十疋，米、面共十石，酒五瓶，羊五口。邓州观察使钱若水六年十月，赐其母白金三百两。赠镇南军节度使裴济妻六年十二月卒，赐钱百贯，绢五十疋，酒二十瓶，羊二十口。故西京作坊使杜彦超女六年卒，赐钱五十贯，酒十瓶，羊五口。翰林侍读学士夏侯峤景德元年五月，赐其弟白金三百两，给其葬事。光禄寺丞、直集贤院孙暨三年七月，赐其家钱十万。三年八月一日，开封府俊仪县尉房初举贤良方正科，中书考试，辞理为优，未及殿试而卒，帝悯之，特赐钱五十贯以恤其家。齐州团练使何承矩三年十二月，赐其家钱五十万，绢五百疋。四年七月十六日，江陵府言工部侍郎致仕朱昂卒。致仕官无赙赠之例，帝以昂旧德，深轸念之，特令有司就赐赙赠。故天雄军节度使刘延翰妻景德中卒，赐钱三百贯，绢二百疋，酒十瓶，羊十口。昭宪皇后父母景德中迁葬，赐西京左藏库使杜彦遵银千两，钱五百贯，缉五百疋，酒八十瓶，羊五十口，烛二百条，茶五十斤，湿香五斤。故保静军节度使王昭远妻景德中卒，赐钱百贯，绢五十疋，酒十瓶，羊十口。主客员外郎王拯天禧元年十一月，赐钱十万，拯父幼英尝事藩府故也。
      
秘书丞致仕李惟简四年十一月，赐钱十万。惟简，故参知政事穆之子，其妻魏表言家贫不能具葬故也。比部员外郎知制诰陈知微微：原作「徽」，据《宋史》卷三○七《陈知微传》改。明道二年十月，赐其母绢五十疋并米五十斛。天章阁待制刘随景佑二年九月，赐其家钱六百贯。秘书监致仕丁谓四年闰四月，赐其家钱百贯，绢百疋。将作监丞张唐卿四年闰四月，赐其家钱五万，帛五十疋，米、面千五十石。武胜军节度使任福庆历元年十月，诏月给钱三万，粟、麦共四十石。将作监丞杨寘四年二月，赐其家钱五万，帛五十疋，米、面各五十斛。翰林侍读学士张锡皇佑元年六月，赐其家白金三百两。翰林学士彭乘元年九月，赐其家白金二百两。如京使张忠四年八月，以忠广南战殁，赐其家白金四百两，绢四百疋，布二百疋，钱二百贯。如京使、知府州折继祖嘉佑元年十月，以改葬父赐钱五十万。端明殿学士、兼翰林侍读学士、龙图阁学士李淑四年四月，赐其(次)[家]黄金二百两。天章阁待制李昭遘四年五月，赐其母绢百疋。太常博士致仕胡瑗四年七月，以瑗尝(待)[侍]经筵，赐其家绢百疋。太子少傅致仕王举正五年二月，赐其家黄金百两。枢密副使王畴治平二年二月，赐其家白金三千两。卫州通判、虞部员外郎聂仪仲熙宁四年十二月，判大名府韩琦言：「王供埽危急供埽：原作「拱扫」，据《长编》卷二二八改。，仪仲抱疾驰赴仪：原无，据《长编》卷二二八改。，总徒修筑，因以病亡。」特赐绢一百疋。天章阁待制齐恢天头原批：「以下《续宋会要》。」五年六月，特赐其家绢一千疋。九年，赐孙思恭、王猎家皆如例。大理寺丞、检详枢密院吏房文字杜纯，权同判刑部杜纮五年六月，以父丧各赐绢一百疋。太子中允、馆阁校勘、检详枢密院兵房文字黎侁七年五月，赐其家绢百疋。中书吏房习学公事孙谔、张元方九年，以父丧各赐绢五十疋。工部郎中、集英殿修撰吴申十年六月，式外特给绢二百疋。太子太师致仕张  ：原作「升」，据《宋史》卷三一八《张 传》改。下同。十二月， 特依见任官例支给孝赠。崇文院校书张载元丰元年五月，赐赙赠视馆职给半。陕西都转运使、尚书屯田郎中、直昭文馆皮公弼二年四月，赐其家绢三百疋。
      
尚书祠部郎中、同提点在京仓场刘昭远八月，赐其家银、绢各百，以提点沈希言其家贫故也。知琼州俞瑊三年正月，赐其家银五百两，以(木)[本]路言瑊在海外六年，不得代而死，故优恤之。梓夔路都监王宣、戎泸等州同都巡检使王谨言、泸州江安县(注)[驻]泊都监郭晏、前泸州管界同巡检孙中立、都监司指挥杨永寿、差使王琥、散直盛赟、刘用、押马殿侍张德、李询、孙宗旦、孙文秀四月，诏令转运司致祭，赐其家钱、绢有差，护送家属至愿归处，无亲戚者，遣吏赍骸骨及财物、赠官宣 送其家。宣等与蛮贼乞弟战于罗牟村，全军败殁故也。尚书都官员外郎、通判绵州费琦四年七月，部泸州夫粮出界瘴死，赐其家银二百两。翰林侍读学士、朝奉大夫、知审官东院钱藻五年正月卒，上遣使视其家属贫，赐钱五十万。西京左藏库使、果州刺史、内侍押班张允诚六年四月，赐钱千缗，绢百五十疋，皇太后赐钱共二百缗，推恩六人。澄海十将马雅，归，已推恩迁三官，未受而死，故优恤之。 八月，诏支绢百疋，以广南西路经略司言，雅为交人所获，脱身走，与追兵祁州 城县巡检下指使彭太七年，太因大水收救器甲溺死，诏赐其家银二百两。天章阁待制李大临元佑元年四月，赐其家钱三十万。龙图阁直学士、知庆州高遵惠四月，赐白金五百两。元符三年二月，又赙白金五百两。《宋史 朱长文传》：长文未冠举进士乙科，以病足不肯试吏足：原作「是」，据《宋史》卷四四四《朱长文传》改。。后为太学博士，迁秘书省正字。元符初卒卒：原作「年」，据《宋史》卷四四四《朱长文传》改。，哲宗知其清，赙绢百疋。都水使者王令图二年三月，赐其家见钱五十万。太中大夫致仕程：原作「瑀」。天头原批：「寄按：《大典》一万九千一百三十二作程。」按《长编》卷四三九亦作「」，据改。五年正月，赐其家绢二百疋。龙图阁直学士孙觉五年三月，赐其家钱五百缗。天章阁待制、国子祭酒颜复四年，赐其家钱五(千)[十]万贯。实录院检讨官黄庭坚六年六月丁母忧，赐绢二百疋。太子太保致仕李端愿八月，赙典加等。宣徽南院使、检校司空、太子太保致仕冯京绍圣元年四月，赙赠加等。中书舍人朱服二年正月，复使辽未还，其母亡殁，家贫无殓具，
      
赐绢三百疋。保安军节度观察留后、安定郡王世准九月，赐帛千疋，钱一百万。资(正)[政]殿学士、知太原府王安礼三年九月，赐钱五十万。武昌军节度使、检校司徒、开府仪同三(同)[司]、嗣濮王宗楚四年六月，赙赠有加。奉国军节度观察留后、安定郡王世开元符元年四月，赙赠加等。凤翔府户曹参军王之彦六月，之彦赴没烟峡宣劳，致病死，赐其家绢二百疋。皇城使、昌州刺史种朴二年十月，赐赙赠有加。太仆少卿赵屼三月，赐赙绢一百疋。步军都虞候贾岩四月，赐其家常赙外，赐绢七百疋，以殁于陵所，故(忧)〔优〕恤之。殿中侍御史龚夬十一月丁忧，赐绢三百疋。观文殿大学士范纯仁建中靖国元年正月，赙赠有加。龙图阁待制傅楫楫：原作「揖」，据《宋史》卷三四八《傅楫传》改。崇宁元年三月，赐其家绢三百疋，以楫尝事上潜藩故也。归顺蕃官怀远军节度使瞎征五月，特赐赙赠绢二百五十疋，布五十疋，酒二十瓶，羊十口，米二(二)十石，小麦十石，其子与转一官。保平军节度观察留后王师约闰六月，赐赙赠银、绢各千两疋。资政殿学士章楶八月，赙赐优厚。赠龙图阁直学士锺传锺传：原作「锺傅」，据《宋史》卷三四八本传改。大观元年八月，赐银、绢各五百疋两，仍令所属应副葬事。知淮阳军米芾二年三月，赙以百缣。端明殿学士王祖道十月，以祖道开拓封疆，力疾自 ，特赐绢五百疋。显谟阁待制李闶四年，赐其家绢三百疋。显谟阁直学士致仕胡宗回政和二年五月，赠之加等。显谟阁直学士致仕贾伟节五年六月，赙赠外赐银、绢三百疋两。吏部侍郎致仕霍端友七月，赙赠外赐银、绢三百疋两。龙图阁待制卢航十二月，赙赠外特赐钱三百贯。翰林学士冯熙载六月丁母忧，赐绢四百疋。检校少保、镇东军节度使、开府仪同三司蔡卞七年三月，赙赠外赐银绢各一千疋两。前礼部尚书姚佑四月，吏部尚书张克公奏：「佑丁母忧，家贫无以营办，乞依冯熙载、王黼例，下两浙运司应副葬事。仍添差男芹两浙运司，往来照顾。」诏依冯熙载例，特赐绢四百疋，并应副白直人兵。潭州观察使仲葩六月，赙赠外加 
      
赐银、绢三百疋两。草土范致虚宣和七年八月，以母丧特赐银绢各一千疋两。尚书户部侍郎虞奕二年七月丁母忧，特支绢三百疋。徽猷阁待制致仕范坦三年六月，诏赐赙赠。观文殿大学士张商英四年正月，以先帝简擢，尝位宰府，赙赠外特赐银、绢五百疋两。宁远军节度使、开府仪同三司梁子美五年五月，赠恤加等。礼部员外郎程俱六月，礼部言：「俱到任以来，管勾职事委是究心，今以家难去，无以归葬。」诏赙赠外特赐绢、银各一千疋两。显谟阁待制潘兑六年四月，赙赠外特赐银、绢各三百疋两。徽猷阁直学士韩纯彦四月，赙赠外特赐银、绢各三百疋两。龙图阁学士致仕钱昂四月，赙赠外特赐银、绢各三百疋两。延康殿学士马防四月，特赐银、绢三百疋两。右文殿修撰致仕孙宗鉴四月，赐银绢各一百五十疋两。显谟阁待制李伯宗伯：原作「百」，天头原批：「寄案：《大典》卷一万九千一百三十三作伯宗。」按《宋史》卷三五四《李伯宗传》亦作「伯」，据改。六月，赙赠外特赐银、绢三百疋两。徽猷阁待制毕桓八月，赙赠外特赐银、绢各三百疋两。资政殿学士徐绩十一月，赙赠加等。皇叔崇信军节度使、开府仪同三司、安化郡王仲营七年七月，赙礼有加。知汾州张克戬靖康元年十月，赐赠绢五百疋，银三百两。《宋史》列传：孙洙为翰林学士纔余一月，得疾。时参知政事阙，帝将用之，数遣中使、尚医劳问。入朝期日，洙小愈，在家习肄拜跪肄：原作「肆」，据《宋史》卷三二一《孙洙传》改。，偾不能兴，竟卒。帝临朝嗟惜，常赙外赐钱五十万。又萧振两为成都守，威行惠孚，后卒于成都，年七十二。死之日，民无老稚相与聚哭于道。遗表至，帝悼惜之，赙银五百两，绢五百疋，赠四官。
凡文武臣僚及宗室、公主、(附)[驸]马都尉与其亲属薨卒天头原批：「以下《中兴会要》。」，皆赙赠，旧书格目载之已详。建炎有诏，应孝赠并权住支，今所载者特恩焉。详见《杂录》。 
吏部侍郎李若水建炎元年五月，诏：「若水忘身为国，知死不惧，忠义之节，无与比伦。」赐其家银、绢五百疋两。武功大夫、淄州团练使、广南西路兵马都监、知融州李拱七月，赐其家银、绢、钱各一百，以拱领兵京城应援战殁故也。左正言卢臣中十月，赐其家银、绢一百疋两，以臣中知无不言，为溃兵所害也。龙图阁待制刘晏 
</div>
    <div class="pagination">
<a href="宋会要辑稿_page197.html">上一页</a><span>...</span><a href="宋会要辑稿_page193.html">193</a><a href="宋会要辑稿_page194.html">194</a><a href="宋会要辑稿_page195.html">195</a><a href="宋会要辑稿_page196.html">196</a><a href="宋会要辑稿_page197.html">197</a><span class="current-page">198</span><a href="宋会要辑稿_page199.html">199</a><a href="宋会要辑稿_page200.html">200</a><a href="宋会要辑稿_page201.html">201</a><a href="宋会要辑稿_page202.html">202</a><a href="宋会要辑稿_page203.html">203</a><span>...</span><a href="宋会要辑稿_page199.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
