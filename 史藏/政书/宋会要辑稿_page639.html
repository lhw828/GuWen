<!DOCTYPE html>
<html>
 <head>
  <meta charset="utf-8"/>
  <title>
   宋会要辑稿 - 第 639 页/共 1125 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   宋会要辑稿 - 第 639 页/共 1125 页
  </h1>
  <div class="content">
   六年正月一日，都督行府言：「相度欲将曾经贼马残破、见今人户未归业县分，据见存户口权宜并都，减置保正长，委是可行利便。」从之。 
七年二月二十九日，知常州郑作肃言：「差役之法，不及单丁。比年以来，欲免徭役者巧伪滋出，或亲在而析居，或子生而不举，唯恐其丁之多么。比者，既差单丁，则此弊尽革，然尚拘以每都不得过一人之数。一都之内当执役者，都副、保正凡二人，大保长凡十人，小保长凡五十人。若尽差单丁，不得过一人，则巧计欲单丁者尚众，前弊实未之革。切谓许差单丁不必限以人数，望命有司详议。」又知常州无锡县李德邻言：「昨降指挥，单丁虽许顾人充役，每都不过一名。切缘一都系十大保，若止差一名，余九保内纵有单丁物力高强者，不敢更差，不免于物力下户选差充役，力不能支，遂致破家失业。乞(详)[许]一都内通差单丁、女户不能过五人，俾得均济。」诏令户部限五日看详，条具申尚书省。其后，户部言：「今来臣寮请单丁之法乞不限人数，乃乞每都不得过五人。不唯单丁、女户差役频并，虑恐州县咤而搔扰单寡之家，难以施行外，内人户析居，有子不举，及避役田土悉归兼并 
      
之家，皆系违法。州县自当依条革绝奸弊，监司亦当按举施行。欲乞下诸路常平司，遵依见行条法及三降指挥，常切钤束所部州县如法奉行，无违戾。」从之。 
闰十月十四日，户部言：「在法，品官之家，或女户、单丁、老幼、疾病及归明人子娉，各免身丁。昨降指挥，许差有物力单丁，寡妇有男为僧道成丁者同，并许募人充役。今来不住据人户陈诉非鳏寡孤独人作单丁人户，致词讼不绝。契勘品官许免身丁，而家有三丁，两人有官，其一丁无官；又如人户家有四丁，一丁进士得解，一丁应免解，一丁进纳得官，一丁白身，似此之类非(子)[孑]身一丁，即难以作单丁之户，合申明行下。及人户家有三丁，一丁进纳得官，一丁进士得解，一丁为僧，内进纳未至升朝，三丁并免身丁，别无丁名充役。既成三丁，即是丁行数多，秪合免身丁。其充役合募人不得追正身。」从之。 
八年五月二十六日，江南转运司言：「相度物力高有老病合给侍丁，比类寡妇有男为僧道成丁，募人充役。」户部看详：「单丁、女户合免丁役，已降指挥，许差物力高单丁。寡妇有男为僧道、成丁，并许募人充役。今来侍丁之家，即(此)[比]单丁、寡妇委系丁行数多，合行比附，令募人充役，不得追正身。下诸路常平司照会施行。」从之。 
九月二十六日，臣寮言：「检会绍兴八年四月六日都省批状，绍兴府申明官户免色役指挥内，户部看详称：『官户唯系宗室亲等未至升朝，保甲授官等咤军功捕盗未至升朝，非军功捕盗未至大夫，虽是品官，止合免丁，不合作官户。若家有三丁，两丁有官，一丁无官，难作单丁作：原作「非」，据本书食货一四之二八、六五之八四改。，合募人充役。若品官家有三丁，两丁有官，一丁无官有荫，依法色役听免。如未改官户内一丁白身无荫，及进纳未至升朝官，合募人充役。』勘会上件指挥内『若品官』三字系谓上文该说逐色未至升朝或未至大夫，应改为『官户之家』。依户部看详，合募人充役。除此名色外，其余合为官户之家，色役听免。」从之。 
九年正月五日，内降新定河南州军赦定：原作「济」，据本书食货六五之八五改。：「应州县保长催税，官司常以比较为名，勾集赴县，科禁，人吏咤而乞取钱物，有致破产者。今后并仰依条三限科较外，更不得逐月或逐旬勾集比较。仍仰本路监司常切觉察。」 
十二年九月十三日，赦：「勘会诸路绍兴八年、九年、十年分人户未纳免役钱，近降指挥，立限半年，令逐州主管官刷见欠数催纳数足。切虑民户窘乏，未能一并出办，理宜宽恤。仰逐路常平司自限满日，更与展限二年。」 
十月四日，户部看详：「乡村户数乡皆有物力，合并归烟爨处外，其坊郭及别县户有物力在数乡，并令各随县分，并归一乡物力最高处，理为等第差遣，仍各许募人充役。如有隐落物力人户，合依条于升排后六十日内陈诉。如临时纠论，官司不 
      
得受理，违者并科杖一百。如当行人吏乡司同。以物力高强人户匿在小保，及故有隐落差互，意在邀求先差不应充役人户，致惹词诉者，并从徒二年科罪勒停，永不得叙理。县令、丞故纵及不觉察，仍委提举司常切觉察按治。」从之。 
十三年十月二十四日，广南西路提刑兼提举常平司言：「依准朝旨，相度到本路催科利害。除琼州不行役法及高、廉州乞用甲头外，其余柳、象等州，自绍兴六年以后各随都分编排三十户为一甲，夏秋二税轮差甲头二名催科，自高至下，依次而差，至今已经七年，每甲共差过一十四户，今已轮至下户。如一甲内不下三五户系逃移，一半系贫乏，许若轮差甲头尽是上户之家壮丁、佃客，委是催科不行。若再差上户，即又不免词诉。今来若复用户长，实为利便。」从之。 
十五年七月十八日，给事中李若谷言：「绍圣、常平免役条令系祖宗成法，纤悉具备。比年以来，缘州县差募之际，不体照法意，致上户百端规避，却令中、下户差役频并。后咤增添通选之法，以一都保内物力高者通行定差。户数既宽，有力者不能幸免，虽单丁户物力最高人及寡妇有男为僧道成丁者，亦预差选，已为公当，秪缘绍兴十二年十月十四日一时指挥，咤致选差不均。今欲将上件指挥内歇役年限并『物力倍者再差』一节删去，更不施行，余令诸路遵依见行成法。」从之。 
十月二日，右迪功郎、守大理评事环周言：「乞今后保正、副本都身役外，不得令日书卯历。使当役者不被非理追呼，则人自乐充，讼诉稀简，且无破产之患。」诏依，户部检坐见行条法申严行下，仰监司觉察按劾。 
十六年七月二十一日，淮南西路提举常平司言：「和州乌江县一十五都内，有人户稀少，差役不行。权并作十都，候户口繁盛日依旧。」从之。 
十一月十日，南郊赦：「州县乡村差役，依法合以物力高下定差。访闻近年选差之际，当职官不切究心，乡司与役案人吏通同作弊，故意越等，先差不合差役之人，致令纠论，乘时乞觅，百端搔扰，方始改差实合着役之人，深为民患。自今差役，仰当职官躬亲比较，依公定差，不得违戾。委常平司严切觉察。若咤纠论，见得定差有弊，一例重行责罚罚：原作「罢」，据本书食货一四之三○、六五之八六改。。」 
十九年八月十二日，宗正寺丞兼权尚书司封员外郎王葆言宗：原作「中」，据本书食货一四之三○、六五之八六改。：「国家役法，应女户、单丁与夫得解举人、太学生并免丁役。顷缘议者历陈丁役之弊，遂有募人充役指挥。送纳杂流之人，物力高强，虽系单丁，自应顾募。且女户而无子娉，或有子娉而无幼弱，使当力役之事，则公私所费，必倍于豪强。寡妇有男为僧道成丁者，并许募人充役，正恐奸民旋行规避尔。今州县舞文，以虐无告，则或指远适之缁黄为某氏之子娉，不以存亡为别么。咤使寡妇守志者， 
      
不免于执役困悴之患，有致于迫而改行者。得解举人，名已登于天府，是有可贵之资么。今乃同藉于役人，则非所以贵之矣。太学生身已隶于上庠，是有可肄之道么。今乃心累于执役，则非所以肄之矣。欲望特诏有司重功看定，仍乞申严约束，明示州县，使奸吏猾胥不得挟疑似以惑众，庶几孤寡得所而士功爱重。」上曰：「单丁、女户，旧法免役。后来以计免者多，有司遂有顾募之请。」 
九月二十三日，权知饶州陈畴言天头原批：「畴，一作。」：「欲望特诏有司，许凡当役保正、副、长，除情愿自应役之人听其从便外，并许顾人代役，官司不得追呼正身。」诏令户部看详的确利害以闻。户部言：「州县女户别无儿男，依条免充役外，其单丁并寡妇有男为僧道成丁者，及僧道并进纳未至升朝逐色人户，如系物力高，依已降指挥募人充役，官司不得追正身。今来臣寮奏请，得解举人并见系太学生如系实得解，及曾经省试之人，单孑一身，别无兼丁，欲乞与免充役。若咤特旨及应恩赏免解，即合依已降指挥募人充役，官司不得追正身。」从之。 
十一月十四日，南郊赦：「昨缘州县差役不均，已降指挥，令当职官躬亲比较，依公定差，委常平司觉察。若咤纠论，见得定差有弊，一例重行责罚。非不严切。访闻近来差役依旧并不着实定差，致互有纠论。公吏利于诛求，枝蔓追扰，踰年不定，使已满之人不得依期交替。仰诸路州县今后须管依实定差，毋令不当，引惹词诉。仍令常平司常切检察。如有违戾去处，将当职官吏按劾以闻。勘会诸县乡村合差都副、保正，多是公吏受嘱，止差都保正，不差保副，或差保副，却不差保正，使被差之人独力充役，败坏家计。仰诸路州军约束诸县，今后并依条选差，不得违戾。」二十二年十一月十六日、二十五年十一月十九日南郊，并同此制。 
二十年四月十二日，户部言：「在法，进纳或保甲并以妻之家阵亡遗表恩泽授官，并秪应有劳、进颂可采，及时旨与非泛补官，咤军功捕盗而转至升朝，非军功捕盗转至大夫，方合理为官户。如一方有兄弟三人，父亡，各以析居，数中一人应得前项名色补官，转至升朝或大夫，理为官户，蠲免色役。父该赠官赠：原作「增」，据本书食货一四之三二、六五之八八改。，虽至升朝或大夫，其余子娉止合承荫，即与元补官人不合一例改作官户。」从之。 
二十六年正月十日，权知复州章焘言复：原作「福」，据本书食货一四之三二、六五之八八改。：「湖北、京西州县有户口稀少去处，其都分名额悉无改并，每遇都、副保正阙，官司依旧随都选差，则是频并。欲乞今后每一都人户若不及五大保处，即合并接邻近都分人户，通行选差都保正一人催税。户长亦乞通行顾募。如桥梁有损坏去处，却令依条随本耆地分人户修治施行。候人户各及一都之数日，仍旧选差。」从之。 
六月一日，御史中丞汤 
      
鹏举言：「比年陈请役法，可谓备矣。独有近岁申明，欲以批朱、白脚轮差，遂致下等人户被害。谓如十保内上等家业钱一万贯，中等家业钱五千贯，各以充役，谓之批朱。至有下等家业钱一百贯以上，末等家业钱五十贯以上，未曾充役，谓之白脚。欲乞将批朱者歇役止于六年，便与白脚比并物力人丁再差。」从之。 
八月二十六日，御史中丞汤鹏举言：「令有司将用宰执给使减年补授之人转至升朝，方理为官户。」从之。 
十一月六日，权尚书礼部侍郎辛次膺言：「欲望特诏有司，如有官户多立户名，编民冒作官户，及祖父母、父母在而私立别户者，令州县觉察，或并或改，仍与立日限陈首。如人告论，当科违制之罪，没入其产。」户部言：「欲下诸路转运司检坐条法，晓谕民户，限一月经官自陈，改并归户，与免罪，仍免追应输之物。如限满不首，许人陈告，将犯人依法断罪追赏，并合输之物入官。仍仰州县常切觉察，尚有违戾，按劾施行。」从之。 
二十八年六月一日，权吏部尚书王师心被旨，令六部长贰将差役旧法并前后臣寮申请指挥公共看详。或己见不同，各许条具，申尚书省审度，取旨施行。「契勘绍圣常平、绍兴重修常平役法，并绍兴重修常平免役申明、续降指挥，已是详备。昨缘臣寮节次申请，指挥不一，州县公吏得以舞文作弊，致差役不均。今看详，合将前项指挥共三十八件——绍圣常平、绍兴重修常平免役法今计一十五条，绍兴重修常平免役申明、续降指挥计二十三件，欲行下诸路常平司照会，仍镂板 下所部州县遵守施行。其与上件法意相妨指挥四件——绍兴二十六年六月一日 『臣寮上言，欲将批朱者歇役止于六年，便与白脚比并物力人丁再差』指挥，绍兴二十六年十二月九日都省批下江东常平司申『相度到知宣州楼照陈请楼：原作「娄」，据本书食货一四之三四、六五之八九改。，欲将上户斟酌定差，下户止轮差充大保长』指挥，绍兴二十七年五月二十一日 『人户未分众户已充保正副，后来析户，其户头若再当充役，自合依近降指挥歇役。其余本家众户物力高，即系白脚，自合选差』指挥，绍兴二十七年十二月四日都省批下『处州遂昌县丞黄楷陈请，欲籍定物力倍于众户大段辽绝，应役两次当其它役户一次』指挥，欲并删去，更不施行。兼契勘州县差募保正、副，依法系以十大保为一都保，二百五十家内通选材勇物力最高二人充应。缘州县乡村内上户稀少，地里窄狭，并有不及一都人户去处，致差役频并。今看详：欲下诸路常平司行下所部州县，委当职官将都保比近地里窄狭、人烟稀少，并不及十大保去处，并为一都差选，仍不得将隔都及三都并为一保。如内有都分人烟繁盛、山川隔远，更不须拨并。其并过都分，从 
      
本司保明供申。如有人户陈诉均拨不当，及人吏作弊去处，仰常平司按劾，申取朝廷指挥施行。」从之。 
七日，尚书户部员外郎王时等言：「欲望诫饬郡县，凡保正、副之所掌，除依条合管事务外，不得泛有科扰追呼。或不遵依，许民户越诉，仍仰按察官纠劾以闻，重寘典宪。」从之。 
十一月二十三日，南郊赦：「州县差役，自有条法指挥，往往当职官更不躬亲检照簿籍户口、物力高下，是致轮差不均。有力者夤缘幸免，下户复致频并，互有纠论，更不究实，枝蔓追呼，淹延不决。公吏恣行诛求，诚可怜悯。仰诸路州县今后须管依实定差，毋令不当，引惹词讼。仍令常平司常切检察，如有违戾去处，将当职官吏按劾以闻。」余同二十五年之制。三十一年九月二日明堂赦，并同此制。 
殴。追呼公事，别募人充。唯 二十九年七月五日，国子正张恢言：「欲乞推详祖宗旧法，每都令户长专受催科外，置耆长、壮丁，专管争讼烟火盗贼事之大者，则属之保正，他事不得追呼。以至修官宇、给厨传、收买土物之类，严行戒戢。有违戾者，寘于法。」诏令有司看详。其后，户部言：「在法，保正、副系于都保内通选有行止材勇、物力最高者二人充应，管干开收人丁，觉察盗贼者。若愿就顾，兼代耆长，即管干殴、 乡村盗贼烟火桥道公事。大保长愿兼户长，催纳税租，若不愿而辄差顾者，徒二年。非本耆保而辄差委干当者，杖一百。官司于役人有所圆融及科买配卖者，以违制论，不以去官、赦降原减。即令陪备夫力者陪：原作「倍」，据本书食货六五之九一改。，徒二年。欲乞下诸路常平司遍(条)[牒]所部州县，常切遵守施行。如有违戾，即依法按治。」从之。 
三十年五月十八日，臣寮言：「州县保正、副间有顾募代役，多是公吏别立私名受募，每有文移，承受之后即收匿，追呼催索，有踰数限而不报踰：原作「余」，据本书食货一四之三五、六五之九一改。。其徒递相壅蔽，但见公府事多而令慢，不知其弊繇此。乞明立罪赏，许人告首，重寘之法。其所募之人，例与同罪。」诏送刑部立法。刑部言：「今后应募人充役者，辄[募]放停军人及罢役见役公人代役，及代之者，各杖一百科罪。仍许人告，赏钱五十贯。」从之。 
九月二十五日，上谕辅臣曰：「近阅献言者多论差役之弊，其言有益于民。朕思之，恐富者以贿赂脱免，而贫者充役，必至破家。虽祖宗之法不可轻改，卿等更宜少功增损，使便于民、经么可行者奏来。」汤思退奏曰：「乞令户部检照役法令：原作「今」，据本书食货一四之三六、六五之九一改。，商量有益于民者者：原脱，据本书食货六五之九一改。，将上取旨。」上曰：「甚善。」 
十一月四日，臣寮言：「赋税之输，各有户名。户名之不输，孰任其咎 郡邑乃有以三十户为一甲，创为甲头，而责其成效者；有一甲之内或有贫乏，输纳未前，尽令甲头代输者；有无名之须，民户不从，悉取办于甲头者。甲头之名，一 于籍，迁延莫得而脱。广南之俗，例以此为苦。欲望明诏广南州 
      
县，应有催科合纳税赋，各令本户人自输纳，勿复广置甲头，以勤搔动。」诏令有司看详。 
三十一年二月二十三日，权发遣江南东路转运副使魏安行言：「保长催税，无不破产逃亡。又欲顾募耆户长，此等本无税产行止顾籍，为害不可言。今与属县民官详究相度，以比邻相近三户为一甲，给帖，从甲内税高者为头催理本户足者，本县画时给凭由执照出甲，不与三十户上流下接催理之数。行之几月，已渐见效。切恐其它州郡所行不同，乞下诸州，令悉依此施行。」于是户部言：「欲乞下江东路转运、常平司，权依所陈施行。仍下其余诸路从长相度，如经么可行，不致搔扰，兼别无利害，即仰保明申请施行。」从之。 
二十七日，臣寮言：「比年以来，江、浙之间差役之为民害，不愿有田者，其说有二：保伍之法，盖仿成周比阅族党之遗意，不过使之讥察烟火、盗贼，以保守乡井而已。法弊滋么，既使之督税赋矣，又使之承受文判；既使之治道路矣，又使之供顾船脚；既使之饰传舍矣，又使之应办食用。役使既同于走卒，费耗又竭其家赀，民不堪命，而官吏晏然为之，此为害一么。一都之内，膏腴沃孀半属权势。近年虽有限田差役之文，县道安得而役之 中、下之产，役次频并。且如甲有物力一千贯，乙有物力七百贯，则甲替而差乙；丙有物力一百贯，则丙替而差丁。无可选者，又于得替人轮差，则是丁以一百贯而比甲一千贯，役次均矣。每遇轮差，公行贿赂，奸吏肆巧，旋为升降。万一获免，已被重困，此其为害二么。乞申严法意，禁戢州县勿功杂役，勿纵科扰。仍乞令每都以田产物力十分为率，及三分者，充大保长，及七分者，充正、副一次，及十分者，役次倍之。充保长不通充正、副，充正、副者不先充保长。庶几中、下之产有歇役之期，而充役之家无破产之患。」诏令户部看详。 
二月二十七日，臣寮言：「近咤宣州一乡上户绝少，下户极多，守臣奏请，本欲不候歇役六年即再差上户，有司看详，误将歇役六年指挥便行冲改，遂致上户却称朝廷改法，是以鼠尾流水差役，必欲差遍白脚，始肯再充。当差之际，纷纭争讼，下户畏避，多致流徙。盖上户税钱有与下户相去百十倍者，必俟差遍下户，则富家经隔数十年方再执役。欲望将歇役指挥依旧施行。」诏令户部看详，申尚书省。其后，户部言：「契勘在法勘：原脱，据本书食货一四之三八、六五之九三补。，差募保正、长，系于一都保内通选物力最高人充应，并给帖，二年替。无可选者，于得替人内轮差。诸产业簿三年一造，(方)[坊]郭十等，乡村五等。已承王师心申请师：原作「思」，据本书食货一四之三八、六五之九三改。，缘法意相妨，已行删去。上件指挥，欲乞下诸路常平司遵守施行。」从之。 
九月二十四日二：原脱，据本书食货一四之三八、六五之九三及《建炎要录》卷一九二补。，知忠州张德远言：「川峡四路别 申明峡：原作「陕」，据本书食货一四之三八、六五之九三改。、续降已经冲改厘革条件甚多已：原作「以」，据本书食货一四之三八、六五之九三改。。谓如免役法自熙宁改创， 
      
行垂百年，具有成宪。今忠州诸县近年以来，于选差逐都保正，却妄引未行免役之前皇佑川峡四路乡差里正、户长、耆长、散从、承符官、解子并手力、弓手 条峡：原作「陕」，据本书食货一四之三八、六五之九三改。，次第轮流，差至第三等末人户充保正，却将绍圣、绍兴免役令通都保内选差物力最高之人见行条令更不遵用，致保正之役多及下户。都保内家业物力有及一万贯者，歇役或至二十年不差，却差至第三等家业三百贯文人户。贫富相远，力役何由均平 而朝廷见行免役条令免：原作「每」，据本书食货六五之九四改。，几至尽废。欲望特赐详酌，下四路，各委详明监司一员，取索抄录川峡四路编 峡：原作「陕」，据本书食货六五之九四改。，及一路一司一州一县别制缴申朝廷，降付详定一司 令所，重行修立新书从事。」给舍黄祖舜等今看详：「差保正自合遵用绍圣、绍兴见行役法，不应引用皇佑旧条。欲乞令户部检坐见行条法，下川峡四路遵用施行峡：原作「陕」，据本书食货一四之三九、六五之九四改。。」从之。 
三十二年正月十六日，臣寮言：「江上踏车之人，其间最为可念。当时采石之战，战士持剑戟用命于上，而民丁运动舟船于下。战士之赏固推行矣，而同舟效死者略无以及之。愿谕郡邑，与免科役二三年。」于是户部言：「踏车人夫，并系于五等人户及保丁内差顾。其间上户往往募人，或以佃客使，当时并系亲临矢石，不应却无实惠。欲下建康府逐一开具的实姓名，保明供申。」续据建康府申：开具到共六千三百四十六人。诏将今来人数特与免科役一年。 
五月二日，臣寮言：「望令两淮常平官及守臣公共相度，将去冬曾经侵扰州县见在户比照多寡，每都量留保正一名，大、小保长共三两名，管干烟火等事外，其余不尽差。候将来起税日取旨，却依见在条法施行。」从之。以上《中兴会要》。 
绍兴三十二年八月二十三日，孝宗即位，未改元。诏「已降指挥，去年江上踏车人夫特与免科役一年外，所有搬运粮草往屯驻州军，或在路咤病身死之人，理合一体。」令本路转运司将般运粮草并在路咤病身故人夫核实保明，依踏车人夫与免科役一年。 
孝宗隆兴二年六月一日，诏：「诸充保正、副，依条只合管烟火、盗贼外，并不得泛有科扰差使。如违，许令越诉。知县重行黜责外，守、倅各坐失觉察之罪。」以福建路转运司言：「建宁府、福、泉诸县差役保正、副，依法止管烟火、盗贼。近来州县违戾，保内事无巨细，一如责办。至于承受文引，催纲税役，抱佃宽剩，修葺铺驿，抛置军器，科买食盐买：原作「卖」，据本书食货六五之九五改。，追扰陪备，无所不至。一经执役，家业随破。」故有是命。 
八月十九日，知岳州钱建言：「州县差保正，乞行下提举常平官，将一路逐县事体参酌。谓如一都上户稍多，则差至物力若干贯而止。若一都内罕得上户，则以中为率，差至物力若干贯而止。此外无 
      
可选，则于得替人内轮差。」户部契勘：「欲下诸路提举司钤束所部州县，遵依见行条法，无令违戾。」从之。 
干道元年正月一日，南郊赦书：「州县辄行差顾人夫应副过往，累降指挥约束，已是严切。尚虑州县依前循习旧弊，违戾差扰，及抑令出备顾钱，仰监司常切觉察，按劾以闻，重寘典宪。」三年十一月二日南郊赦同此制。 
同日，赦书：「州县差役，自有条法指挥。往往当职官吏不躬亲检照簿籍户口、物力高下，致轮差不均。有力者夤缘幸免，下户复致频并，互有纠论，更不究实，枝蔓追呼，淹延不决。公吏恣行诛求，诚可怜悯。仰诸路州县今后须管依实定差，毋令不当，引惹词诉。仍令常平司常切检察，如有违戾去处，将当职官吏按劾以闻。」 
八月五日，臣寮言：「州县被差执役者，率中、下之户。中、下之家，产业既微，物力又薄，故凡一为保正、副，鲜不破家坏产。昔之所管者，不过烟火、盗贼而已。今乃至于承文引、督租赋焉。昔之所劳者，不过桥梁、道路而已。今乃至于备修造、供役使焉。方其始参么，馈诸吏，则谓之参役钱，及其既满么，又谢诸吏，则谓之辞役钱。知县迎送，僦夫脚，则谓之地理钱。节朔参贺上暝子，则谓之节料钱。官员下乡，则谓之过都钱。月认醋额，则谓之醋息钱。如此之类，不可悉数。复有所谓承差人，专一承受差使，又有所谓传帖人，各在诸厅白直，每月顾钱多者至十余千，少不下数千。若承差人，则以之代其正身，出钱顾募，尚或可么。而传帖人帖：原作「贴」，据本书食货一四之四一、六五之九六改。下同。，则实不曾承传文帖，亦令僦顾而占破。伏望严 有司检照参酌立定条法，申严州县。今后如有尚敢令保正、副出备上件名色钱物，官员坐以赃私，公吏重行决配。至于承差人、传帖等人，如充役之家不愿亲身祗应，止许承差人一名，余所谓传帖之类并住罢。」从之。 
三年三月十八日，直秘阁陈良佑言：「今役法之行，其说多端，而未尝有一定之论，是以吏以舞文，愚弄村民，富者多避免，而下户常见充役。乞令逐路提举常平司行下州军，限一季条具经么可行利害申尚书省。」从之。 
四月三日，刑部修下条：「诸进纳授官人，特旨与理为官户者，依元得旨。若已身亡，子娉并同编户。」从之。咤军功捕盗而转至升朝、非军功捕盗而转至大夫者，自依本法。 
六月四日，户部侍郎李若川、曾怀言：「官户比之编民，免差役，其所纳役钱又复减半，委是太优。欲令官户与编民一等输纳与：原作「于」；输：原作「辄」，均据本书食货一四之四二、六五之九六改。，更不减半。以岁所入约百余万缗，专责诸路提举常平司委逐州主管官别收，依经、总制钱条限解发。」从之。 
八月七日，滁州来安县税户杨广等言：「昨奉诏召募万弩效用，去年蒙朝廷念两淮累经戎马蹂践，特与广等给据归耕。未得两月，不期本县便与不当弩手之家，一例差充保正、长。乞行蠲免。」 
      
诏蠲免差役二年。 
二十四日，臣寮言泛色补文学与特奏名文学人差役事，户部勘会：「欲下诸路监司行下所部州县，将特奏名出身之人若未入正官，如遇授破格差遣，即遵依绍兴二十九年五月之制。如已落权合注正官人，方始理为官户。」从之。 
九月十九日，四川制置使兼知成都府汪应辰言：「近日臣寮有请，欲罢催税户长，改差甲头。此但见户长之害，而思有以救之，不知所以害民者，在人不在法么。臣切以户长之法无可更易，望降明旨，令州县并依见行条施行，勿复它议。」诏令户部下诸路准此。 
十月十九日，臣寮言：「臣所历州县，见民之所以不安者，莫大于执役。非役法之不善，亦由议法者时有更改，而执役者困于科扰，所以不能自安么。请言科扰之略：有弓兵月巡之扰，有透漏禁物之责，有捕获出限之罚，有将迎檐擎之差，有催科填代之费，有应副按检之用，有承判追呼之劳。凡此之类，皆执役之所深惧。若蒙朝廷专行约束，使州县无复如从前科扰，实天下幸甚。」诏监司常切觉察。 
三年十二月十三日，提举浙西常平茶盐公事刘敏士言：「欲将寡妇召到接脚夫，或以老户本身无丁，将女招到赘 ，如物力高强，即许比附寡妇有男为僧道成丁，选募充役。其召到接脚夫、赘 ，若本身自有田产物力，亦许别项开具具：原作「其」，据本书食货一四之四三、六五之九七改。，权行并计计：原作「讨」，据下文改。，选差充役。若接脚夫、赘 本身有官荫合为官户之人，即照应限田格法，豁除本身合得顷数，令与妻家物力并计选差令：原作「今」，据本书食货一四之四三、六五之九七改。，募人充。」从之。 
五年二月十五日，右从事郎李大正言：「绍兴府诸县自旧以来，将小民百工技艺、师巫渔猎、短趁杂作琐细估纽家业，以应科敷官物，差募充役。官户全无，上户绝少。下户小民被此科敛，官司不恤，监系拘留，至鬻妻卖子，不足以偿纳者。乞截自四等以下至五等民户，除存留质库房廊、停塌店铺、租牛、赁船等六色外，其余琐细名目名：原作「民」，据本书食货一四之四三、六五之九八改。，一切除去。其应科敷输纳为民害者，尽行除去。」诏诸路转运司，将州县有似此琐细害民，咤推排升降日悉与蠲除，毋致违戾。 
五月八日，刑部侍郎汪大猷言：「国家立保正之法，缘法中许愿兼耆长者听，故数十年来，承役之初，县道必抑使兼充，不容避免。盖以保正必一乡之豪，官吏百须可以仰给，故乐于并缘以为己利。凡有差募，互相论纠，官不功察，吏与为市。或请以家赀之多寡、分次之么近，或谓以不拘官、民户、寺蹑，例行均差。或谓以一县一乡衮同名次差充，以救移徙之苦。或请令应役之家自顾耆长，专承引状，以革诛取之害。或请止以上户歇役么近、物力高下分数比折差募，以优中、下之家。乞令诸路常平司各具逐路见今如何奉行，并以臣所陈数端，令逐司相度孰为便民，或别有所见可以施行者， 
      
各限一月条具来上。仍许户部检举催促，有违，必罚。俟制令，本部尽取臣寮前后陈献，参以见行条法，立为定制。」从之。 
九月十六日，诏：「应福建路州县催科之人，悉仍其旧。如近来创置甲头与保正、副、长追税之扰，一切罢之。」以臣寮言：「两税催科用户长或耆长之类，此通法么。在江、浙间，则以赋入浩繁、耆户长不足以督办，乃权一时之宜而责之保正、副、长。自二三年来，福建诸州县亦仿江、浙之例而行之，而不知福建地狭民贫，赋入不及于江、浙么。乞行禁止。」故有是命。 
六年二月二十一日，诏曰：「朕深惟治不功进，夙坼兴怀，思有以正其本者。今欲均役法，严限田，抑游手，务农桑。凡是数者，卿等二三大臣深思熟计，为朕任此而力行之。其交修一心，毋轻怀去留，以负委寄，此朕所望么。」 
二月一日，资政殿学士、知荆南府、充荆湖北路安抚使刘拱言：「诸郡起籍民兵，但以丁多差户，初不问家产多寡。家产寡者，往往弃产而遁。欲乞明示优恤。应充义勇，除依条合差保正、长外，并免非泛科役；有身丁钱处，与免身丁钱。其第四等户除非泛科敷外，更与免差保正及大小保长；五等人户除免应干科差外，更与量免三分或二分徭役，庶几贫下之人均受优恤之惠。其总首若系管辖之人，兼一县不满千人者，乞与免保正、长差役。」从之。 
五月二十五日，臣寮言：「保正之役，为良民之害。今之议者，多方立法以救其弊，先后违舛，有司无所适从。愿行耆长之法，募民之有产者为之。其职止于烟火、盗贼，应征敛之事，不得以责之。然后罢去保正之役，则有产之家庶几休息。」于是台谏、户部长贰看详言长：原作「掌」，据本书食货一四之四五、六五之九九改。：「检会元丰八年十月指挥，耆、户长、壮丁之役，皆募充，其保正、甲头、承帖人并罢。欲下两浙路权依此给顾直，募耆、户长、壮丁。」从之。 
九月二十一日，中书门下言：「役法之害，下三等尤甚。有田之家，尽归兼并，小民不能着业，以致州县差科不行。虽申严限田之法，而所立官品有崇卑，所限田 有多寡，品宽田多，往往互假其名以寄产。不若一切勿拘限法，只选物力高强官户与民户通差强：原作「疆」，据本书食货六五之九九改。，则役户顿增，下户必无偏差之害。欲实惠及民，莫出于此。今措置，自今并以官户与民户一 通选物力第二等以上轮差，二年一替。官户许顾人代役，且以十年为限。如经么可行，别议立为永法。」诏依，令两浙路先次遵行。 
十月七日，臣寮言：「顷岁有漕臣务在催科急办，不用役法，罢去税长，行下州县，每三十户差一甲头，逐时催税。县道并缘为奸，一名出头，即告示出钱数千，谓之甲头钱，往往一县岁不下五七千缗，以至万余缗。或云应副镇寨，或云解发本州岛，至今犹有行者。如一县所管万户，则秋、夏两税合差甲头六百余人，此事岂不为 
      
扰 乞下诸路提举司并行住罢，仍常切觉察。」诏户部检坐干道二年九月已获旨行下，如有违戾，重作施行。 
七年正月二十九日，臣寮言：「访闻处州松阳县有一两都惮充役破产之苦，议欲相约，各出田谷以助役户，风义可嘉。望下本州岛，许从民便，依旧循义役规约行使。官、民愿预者，听增入。仍乞令知州胡沂将六县已结义役详细规约缮写成册缴进。」从之。 
八年十一月二十六日，户部尚书杨倓等言：「今将给舍同本部长贰详到臣寮陈请役法参酌如后：一、在法，催税分定比近保分催纳，其寄产户令见任处大保长催。续降绍兴十二年 旨，却
令寄产户充大保长令：原作「今」，据本书食货一四之四六、六五之一○○改。。既非本处相近，烟火、盗贼无缘机察，亦难以责办催科。今欲依旧法差募。一、差役，旧法系以物力通选。续承绍兴十五年八月 旨，许差物力高单丁，每都不得过二人。其应充保正、副或催税户长，止得一名，不得双差。本为优恤单丁之家，行之既么，奸伪百出，富豪者多以单丁而免役，贫弱者或以丁众而屡充。今欲不拘丁数，只依旧法，通选物力高者充役，庶得均平。一、小保长旧无替法长：原作「者」，据本书食货一四之四六、六五之一○○改。殴、 ，今欲限二年一替，更不给帖。一、在法，乡村盗贼、烟火、桥道公事，并耆长干当。今欲有耆长处依旧例，无耆长处保正同。一、人户买扑酒坊，如本户别无田产物力力：原脱，据本书食货一四之四七、六五之一○○补。，欲令以坊本物力就本户充役；有田产物力，即以少并就一多处充应。一、代役人许募本县土著有行止之人，不得募放停军人及曾役公人。违者许告，将犯人顾钱坐赃论。仍不许受两家顾募。曾经代役或罢去，辄告论他事者，依罢役公人法罢：原脱，据本书食货一四之四七、六五之一○一补。。」从之。 
九年三月二十五日，淮南运判冯忠嘉言：「本路州县辄以采斫竹木、般运铁炭及以和顾为名，差夫般担行李，至妨农作。欲望行下，遇应办军期般运粮草、增筑堤岸，方听差夫。仍申监司及申朝廷，候得旨，方许差拨。若州县差夫私自役使，乞申严法禁。」从之。 
七月四日，诏：「诸路转运司行下所部州县，将女户如实系寡居及寡居而有丁者，自依条令施行。其大姓猾民避免赋役，号为女户无丁，诡名立户者，即自三等以上及至第四等、第五等，并与编户一等均敷。仍令州县多立文暝晓谕，限两月陈首，与免罪改正。如违，许告，断罪、告赏许依见行条法。」以臣寮言：「大率一县之内，系女户者其实无几，而大姓猾民避免赋役，与人吏、乡司通同作弊，将一家之产析为诡名女户五七十户，凡有科配，悉行蠲免。乞立法革其弊。」故有是命。 
十二月九日，详定一司 令所修立下条：「诸村，五家相比为一小保，选保内有心力者一人为保长；五保为一大保，通选保内物力高者一人为大保长；十大保为一都保，通选都保内有行止材勇、物力最高者二人为都、副保正。余 
      
及三保者，亦置大保长一人；及五大保者，置都保正一人保：原作「正」，据本书食货一四之四八、六五之一○一改。；若不及，即小保附大保，大保附都保。其绍兴五年四月十六日 ：『单丁及寡妇有男为僧道成丁及僧道，并许募人充役，官司不得追正身。』乃是优恤单寡之家，故令募人充役，合依旧存留，以备照用。」从之。先是，臣寮言：「常平免役差大、小保长、都副保正之法，后来选差不便，绍兴五年四月十六日 旨，于『大保』字下添『通』字，『选保』字下删去『长』字，及绍兴九年四月四日 旨，于『都保』字下添『通』字，『选』字下改『大』字为『都』字，『保』字下删去『长』字，自此差役极便此：原脱，据本书食货一四之四八、六五之一○二补。。绍兴十七年六月二十三日申明止作存留，故州县奉行抵捂奉行：原作「行抵」，据本书食货一四之四八、六五之一○二改。。今乞删修成法。」故有是命。以上《干道会要》。(本卷郭声波点校)
 食货 宋会要辑稿 食货六七 置市 
     
宋会要辑稿 食货六七
置市
【宋会要】
太祖干德三年四月十三日，诏开封府令京城坼市至三鼓已来不得禁止。 
五年十二月二日，诏曰：「钱，乃所以通贸易；布帛，所以备豹帛，时之急务，不可阙焉。故币之轻奸，国家所禁；物之行滥，律令甚明。近闻都市之中，贾人作伪，或刮铜取铀，盗铸公行；或涂粉入乐，诈欺规利。是致货泉日弊，偷薄萌生。禁而止之，抑惟旧典。自今京城及诸道州府市肆，并不得行用新小钱镴等钱，兼不得以 恶绢帛入粉乐。违者，重寘其罪。」 
真宗天禧二年八月二十一日，合门祗候张明言：「臣知邕州，本州岛配率竹木，修盖官市、廊店。自今以仓司头子钱修盖，更不配民。」帝曰：「前已累诏，不令兴土木之功，及占街衢。今尚如此科率，何么 此乃有司旷职，可令申明前制，严行断绝。」 
仁宗庆历五年九月十六日，诏：「河北、河东、陕西沿边州军，有以堪造军器物鬻于化外者，以私相交易律坐之，仍编管近里州军。」 
皇佑五年七月一日，置邕州城外沙头和市场。 
至和三年七月十八日，上封者言：「岭南村墟聚落间，日会集 贩，谓之虚市。请降条约，令于城邑交易，冀增市筭。」帝曰：「徒扰民尔，可仍其旧。」 
嘉佑八年正月二十六日，宰臣韩琦言：「秦州永宁寨，元以钞市券马之处钞：原作「抄」，据本书食货六五之一九八改。，昨修古渭寨，绝在永宁之西，而蕃、汉 
     
多互市其间，咤置马场。凡岁用缗钱十余万，苟荡然流入虏中，寔耗国用。请复置场于永宁，而罢古渭城买马。」从之。
  </div>
  <div class="pagination">
   <a href="宋会要辑稿_page638.html">
    上一页
   </a>
   <span>
    ...
   </span>
   <a href="宋会要辑稿_page634.html">
    634
   </a>
   <a href="宋会要辑稿_page635.html">
    635
   </a>
   <a href="宋会要辑稿_page636.html">
    636
   </a>
   <a href="宋会要辑稿_page637.html">
    637
   </a>
   <a href="宋会要辑稿_page638.html">
    638
   </a>
   <span class="current-page">
    639
   </span>
   <a href="宋会要辑稿_page640.html">
    640
   </a>
   <a href="宋会要辑稿_page641.html">
    641
   </a>
   <a href="宋会要辑稿_page642.html">
    642
   </a>
   <a href="宋会要辑稿_page643.html">
    643
   </a>
   <a href="宋会要辑稿_page644.html">
    644
   </a>
   <span>
    ...
   </span>
   <a href="宋会要辑稿_page640.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
