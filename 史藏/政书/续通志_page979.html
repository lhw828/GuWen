<!DOCTYPE html>
<html>
<head>
    <meta charset="UTF-8">
    <title>续通志 - 第 979 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 979 页/共 1359 页</h1>
    <div class="content">则汝弟杀我久矣今遭遇明时正当自爱闻者称之睦于兄弟尤善施子亲族贫困者必厚给之子宗浩自有传

　　钦定续通志卷四百二十五

　　●钦定续通志卷四百二十六　列传二百二十六

　　列传

　　金 【四】

　　○金四

　　卢彦伦　　　毛子廉　　　李三锡　　孔敬宗　　　李师夔　　　沈璋　　刘彦宗【筈仲诲】　　　　时立爱　　　　韩 
企先　　□琼　　　　李成　　　　孔彦舟　　徐文　　　　施宜生

　　卢彦伦
　　毛子廉
　　李三锡
　　孔敬宗
　　李师夔
　　沈璋
　　刘彦宗
　　时立爱
　　韩企先
　　郦琼
　　李成
　　孔彦舟
　　徐文
　　施宜生

　　△卢彦伦

　　卢彦伦临潢入辽天庆初萧贞一留守上京置为吏以材干称时临潢多盗城中兵无统属府以彦伦为材荐授殿直句当兵马公事辽兵 
败于珠赫店还至临潢散居民家令给养之军士纵恣侵扰留守耶律彻格尔不能禁戢众莫敢言彦伦独极论之天辅四年从留守托卜嘉出 
降授夏州观察使权发遣上京留守事师还托卜嘉以城叛 【按太祖纪托卜嘉之降在天辅四年五月时以天暑旋师无降而复叛之事核 
之辽史亦同意者逆命未几旋即抚定故从略耶】 彦伦乃率所部逐托卜嘉尽杀城中契丹遣使来报未几辽将耶律玛格以兵攻临潢彦伦 
拒守者七月会援兵至解围去天会二年知新城事城邑初建彦伦为经画民居公宇皆有法改静江军节度留后知咸州烟火事寻授静江军 
节度使天眷初行少府监兼都水使者充提点京城大内所彦伦性机巧能迎合悼后意由是颇见宠用岁余迁侍卫亲军马步军都指挥使为 
宋国岁元使改礼部尚书加特进封郇国公天德二年出为大名尹明年诏彦伦营造燕京宫室以疾卒子玑终左宣徽使孙亨嗣为莒州刺史 
尽友爱之道当世称之

　　△毛子廉

　　毛子廉本名八十临潢长泰人材勇善射辽季羣盗起募勇士廉应募辽主召见赐甲仗率百人会所在官兵捕盗以功授东头供奉官天 
辅四年遣穆昆辛额特埒伊喇库色勒招谕临潢子廉率户二千六百来归令就领其众佩银牌招未降军民卢彦伦怒子廉先降 【按太祖 
纪天辅四年六月托卜嘉以城降六年七月毛八十率二千余户降考辽史前后年月正相符合今彦伦传既云从留守托卜嘉出降而本传又 
云怒子廉先降纪事恐有谬误】 杀子廉妻及二子使健将孙延寿引骑兵二千伺取子廉与搏战生擒之余众溃去天会三年除上京副留守 
久之兼盐铁事天眷中除燕京曲院都监辽王宗干谓宰相曰子廉之功十倍彦伦在临潢十余年吏民畏爱如一日谁能及此时卢彦伦已除 
节度使故引以为比俄除宁昌军节度使海陵杀熙宗子廉叹曰曾不念国王定策之功耶及致仕大定二年卒

　　△李三锡

　　李三锡字怀邦锦州安昌人以赀得官辽季盗攻锦州人推三锡主兵事设机应变城赖以完录功授左承制辽主走天德三锡将兵保白 
云山金兵次来州 【按金地理志莱州隶山东东路济南府在宋为东莱郡时方攻燕京岂能及此考北京大定府下有瑞州即辽之来州也 
本传误来作莱谨据改】 三锡以其众降摄临海军节度使参预元帅府军事改知严州宗望伐宋三锡领行军明安败郭药师军于白河进官 
汝州防御使再克汴京三锡从栋摩获宋二主北归复知严州改归德军节度副使还为庆州刺史三迁武胜军节度使察廉第一迁三阶改安 
国军节度使除河北西路转运使致仕三锡政事强明所至称治世宗旧闻其名大定初起为北京路都转运使制下而三锡已卒

　　△孔敬宗

　　孔敬宗字仲先其先东垣人石晋末徙辽阳辽季敬宗为宁昌刘宏幕官乌楞古兵至境上敬宗劝刘宏迎降遂以敬宗为乡导拔显州以 
功补顺安令天辅二年诏敬宗与刘宏率懿州民徙内地授世袭明安知安州事将兵千人从宗望伐宋汴京平即命守汴迁静江军节度使厯 
石辰信磁四州刺史阶光禄大夫其后以敬宗从军积劳余宁昌军节度使累徒归德军致仕大定二年卒

　　△李师夔

　　李师夔字贤佐奉圣永兴人少倜傥有大志似荫入仕为本州岛曲监天辅六年太祖袭辽主于鸳鸯泺郡守委城遁去众无所属请师夔主 
郡事师夔许之乃搜卒治兵都古噜讷引兵至师夔与其故人沈璋密谋出降即率亲信十数辈出城见伊都与之约曰今已服从愿无以兵入 
城及俘掠境内伊都许诺诏授武定军节度使沈璋佐之俾招未附者许便宜从事明年加左监门卫大将军剧贼张胜以万人逼城师夔度众 
宾不敌伪与之和日致馈给胜信之师夔乘其不备使人刺杀胜以其首徇曰汝辈皆良民胁从至此今元恶已诛可弃兵归复其所贼众大惊 
皆散去别贼焦望天尹智穆率兵数千来寇师夔设伏归路使人反间之望天先引去智穆势孤亦还遇伏而败遂执斩之是后贼不敢入境以 
劳迁静江军节度留后累迁武平军节度使历东京路陕西东路转运使致仕封任国公卒

　　△沈璋

　　沈璋字之达奉圣州永兴人学进士业都古噜讷军至上谷璋与李师夔迎降明日择可为守者众皆推璋璋固称李师夔以璋为节度副 
使累迁鸿臆卿丁母忧起复山西路都转运副使加卫尉卿从伐宋众争趋赀货璋独载书数千卷而还太行贼陷潞州杀其守姚璠官军讨平 
之命璋权知州事璋至招复逋逃赈养困饿收横尸葬之民皆安辑初贼党据城潞之军卒当缘坐者七百人帅府牒璋尽诛之璋不从师府召 
璋呵责且欲杀璋璋从容对曰招亡抚存璋之职也此辈为贼所胁初无叛心故招之复来今欲杀之是杀降也苟利于众璋死何憾帅府怒解 
因召潞军曰吾始命戮汝今汝使君活汝矣皆感泣而去朝廷闻而嘉之拜左谏议大夫知潞州事百姓为之立祠移知忻州改同知太原尹加 
尚书礼部侍郎时介休人张觉聚党亡命山谷钞掠邑县招之不肯降曰前降者皆被杀今恐诱而杀我必得侍郎沈公一言乃无疑于是命璋 
往招之觉即日降转吏部侍郎西京副留守累迁镇西军节度使天德元年以病致仕卒子宜中天德三年赐杨建中牓及第

　　△刘彦宗

　　刘彦宗字鲁开大兴宛平人其先六世仕辽相继为宰相父霄至中京留守彦宗擢进士乙科天祚走天德奏晋国王耶律聂哷自立于燕 
擢彦宗留守判官萧妃摄政迁签书枢密院事太祖至居庸关萧妃自古北口遯去都监高陆送欵于太祖太祖驻跸城南彦宗与左企弓等奉 
表降太祖一见器遇之俾复旧职迁左仆射使宣慰张觉太祖还上京留宗翰都统军事彦宗佐之及张觉败奔于宋众推张敦固为都统攻之 
不下乃以彦宗同中书门下平章事知枢密院事佐宗望军宗望方图攻取凡州县之事委彦宗裁决天会二年诏彦宗遣使谕中京两路务勤 
稼穑其官民犯在降附前者勿论未几大举伐宋彦宗画十策诏兼领汉军都统 【按大金国志天会三年宗翰宗望分道南侵东路之军建 
枢密院于燕山以刘彦宗主院事西路之军建枢密院于云中以时立爱主院事盖即此时也】 师还宗望分将士屯安肃雄霸广信之境留栋 
摩彦宗于燕京节制诸军明年再伐宋已围汴京彦宗谓宗翰宗望曰萧何入关秋毫无犯惟收图籍辽太宗入汴载路车法服石经以归皆令 
则也二帅嘉纳之六年卒追封郓王正隆二年制降封开府仪同三司大定十五年追封衮国公谥英敏子萼次子筈

　　刘筈
　　刘仲诲

　　 刘筈

　　筈幼以荫隶合门不就去从学辽末调兵筈在选中辽兵败左右多散亡选筈为扈从授左承制辽主西奔萧妃摄政赐筈进士第授尚书 
</div>
    <div class="pagination">
<a href="续通志_page978.html">上一页</a><span>...</span><a href="续通志_page974.html">974</a><a href="续通志_page975.html">975</a><a href="续通志_page976.html">976</a><a href="续通志_page977.html">977</a><a href="续通志_page978.html">978</a><span class="current-page">979</span><a href="续通志_page980.html">980</a><a href="续通志_page981.html">981</a><a href="续通志_page982.html">982</a><a href="续通志_page983.html">983</a><a href="续通志_page984.html">984</a><span>...</span><a href="续通志_page980.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
