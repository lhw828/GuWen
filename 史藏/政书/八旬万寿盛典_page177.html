<!DOCTYPE html>
<html>
<head>
    <meta charset="UTF-8">
    <title>八旬万寿盛典 - 第 177 页/共 321 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>八旬万寿盛典 - 第 177 页/共 321 页</h1>
    <div class="content">　　大圣人受
　　天眷命夀世而夀身欣开
　　八袠万万夀无疆化成乆道景祚延洪储祥锡羡福应备臻三代以下为天子至八旬者才得三未有跻此崇隆者也
　　圣人至徳有以得此欤万八千嵗之朔称觞献夀于其间敂愉大同罔不忭喜【羣臣】例当进献辞赋共晋九如之祝夫表徳纪实集庆垂光洪纎咸备神圣
　　之蕴也绘句絺章其理莫赅挂一漏百形迹之论也
　　圣徳渊懿
　　圣学髙深道综百王集羣圣之大成故言出而成经炳
　　日星而章云汉所为
　　御制文防蕴宏深心源符契以是为学亦以是为治琅
　　函玉简
　　宣示万方咸覩光华是训是行天下之文章孰有大于
　　此者【臣】愉殷酌斗兼诵
　　宸章之美富因辞以见
　　帝王之学合徳乎天地盛徳之致福永年天人之际固有不求而至焉维舜重华有同揆也有大徳者之得其位得其禄得其名夀景铄哉盖贞元嘉防在斯时乎在斯时乎非甚盛徳其孰能及此乎夫献夀表诚修辞立其诚以介
　　福厘有要有伦益相发明
　　圣人之言
　　天之文也井里窥天不自笇量次第甲乙以尽错综之数荟萃行间据实书事庄诵绎思而欢欣鼓舞庆宜歌颂拜手稽首曰
　　大寳曰位应期受
　　命国家肇兴东土迨入闗定鼎
　　耿光大烈自古得天下之正累洽重熈适际其盛黄中正
　　位
　　皇帝继序
　　圣祖恩眷异常甫十余嵗精一之心传及
　　登寳位纯佑命于日引月长纪受
　　恩之自
　　圣人致治谨防慎微日昃不食未明求衣展诵
　　列祖实录夙兴夜寐觇开国之规模栉风沐雨一日万防奉三无私遹求厥宁维此嘉师博考典章斟酌损益甄以大钧是匡是饬
　　两郊大祀必躬必亲
　　五庙册寳炳炳麟麟敬念
　　右坛乃开琳笥嵗举耕耤之典以劭树艺覆以黄瓦永扬教泽升歆议礼上自羲轩下至胜国灵贶孔时载稽祭义
　　八旬初暨咸防典祀黼黻文章牺尊象尊圗以胪之五礼五器之文巡狩之典厥有旧章观风展义盛典矞皇泽洽圻甸聿遵伊洛覃齐浃鲁周丰殷亳展礼清凉六度
　　南巡明者明理敬者敬
　　天载在宗盟畀以爵防以亲九族肆筵设席继絶昭屈元徳显功爰及苗裔展亲之隆阙廷莅政引见官吏批阅章奏
　　训勑有位无旷庶官简任公卿百执事心可干城棫朴诵诗文武并励典在有司健鋭火器豢养旗兵羽林神策煌煌
　　帝京嵗事秋狝陈我氷嬉是以诘戎扬烈安不忘危有温有肃雨露雷霆亦惟视其自取敷教明刑胥出内帑为兴工作公旬不劳遵尧之约王者制事立法物度轨则凡百有位各有攸职矧以
　　大圣人正位宸极致治规条以诏示无斁
　　圣有谟训祈天永命尚书五十八篇奈何弗敬祗祗翼
　　翼敬奉
　　神器嵗万又万常厥徳保厥位【右位】
　　紫垣三友曰夀曰禄富即禄也敛是五福富有四海理大物博骈坒殷阗后天下之乐而乐生聚蕃衍土宇之富农部尚书核户口田赋
　　圣人对时育物而察登耗之故菽粟如水火耕九余三喣以淳风扇景濩甘既屡丰锡羡因五方之财贡赋物产聫轸偕来浮漕利渉帆樯数千里蕃庑盈宁镠租漕糈暨三千大千朝贡之国兹以其防至辐凑鳞集玉山是矗腾格是供不胫而走戊巳告丰道通缣马坰牧之场骍骐骆驔云锦七襄受
　　天百禄荷
　　天之龙一嵗度支以二万计朴俭是崇勿问元吉有孚心博施济众匪今斯今供职惟钦重増秩禄兵众咸给
　　月粮
　　赐之廪谷八旗根本之地旗乐屯庄嵗暮星穷丰锡殖康且天子安得有财藏富在民故国以民为本民
　　以食为天
　　徳心是懋省嵗祈年宵衣旰食诚知稼穑艰难贵谷劭农即康功田功而较晴量雨诗咏豳风
　　命直省旬月奏报雨雪禾黍沐泽邮圅所
　　谘访运万防于几席腊雪盈畴沃以甘防
　　睿顾以怿修和六府蠲复徧扵各省凡有水旱蠲逋赈
　　防则
　　言传号涣
　　亲临河淮
　　指示经画又呉越海塘易柴以石海趋中亹俯临众壑则之鬟之以防以瀹是以茀禄引康户庆盈宁农桑被野
　　敷锡多福于有生福彼苍赤滋液渗漉以节制保丰亨
　　以绥后禄【右禄】
　　抑谓名者匪循其名实者名之主武纬文经
　　文教彰明躬释奠于
　　先师璧水环之见圜斯池十鼓井井无缝天衣避暑山庄而阳闗玉门上庠下庠教育羣伦
　　经筵所进口授指画令歌抑戒之诗矢其文徳诗三百谱以正调与三代同风磬不可阙铸十二钟
　　右文稽古首列经史刋成善本以造就士五经萃室校刋三通灿焉明备列在学宫通鉴辑览之书建中表正昭监戒着防微
　　示羣生以金镜一体赐谥另立贰臣传斧钺昭然一褒一贬若渊若源若津若溯四库全书万流景附译以国书三藏十二部煌煌简册不可胜数皆防自
　　圣心而昭来许文有
　　二集多文以为富訏谟大训万物咸覩事以颂宣邠岐
　　之地列萨尔浒山而特书其事为
　　古稀说为开惑论为
　　南廵记武成而勒碑太学较创业守成孰难此其大者
　　矣立徳立功立言卿云有什
　　声为律身为度推而益广以符天数大徳曰生而四时行作笙诗吐辞成经月令古书爰答嵗华书皆备韵谱韶韺之歌鼓荡元音体察物情潄六艺之芳润彪炳日星
　　奎章寳翰形于心画宫殿屏扆所其无逸拂素挥豪天球琬琰名家墨妙以嵌石版文徳武功同其广大
　　武成九次无逺弗届我师洸洸戈鋋所指抡二十五伊
　　犁平矣数世梗化
　　两朝志竟操刀必割由颐有庆二酋偝徳怒臂当车我师堂堂电扫风驱遂来献馘诸回永靖防面纒头各保性命小金首祸金川助恶我师深入大鞣大防碉摧垣裂利斧其吭滴博蓬婆屯戍我兵曰枭曰獍贼固其垒扬我仁风一日千里三月成功后实先声我武维扬南奠台澎大漠蛮陬瀛壖炎岛张皇六师顺者抚逆者勦紫阁形绘磨盾告防师出有名丰功骏烈睂列掌示
　　指授方畧
　　大智若神
　　武功赫濯文揆武奋
　　道兼创守荡荡难名料名实其并夀【右名】
　　位禄名以夀弥昌俾夀而臧故中庸曰悠乆无疆天行之健匪居匪康动静有养
　　身其康疆茧版蝇头匪伊朝夕据鞍防马
　　一人之心力仁夀之域也苞符延洪蒸为太和寳瓮八
　　鸿厥彰祥源膺禧单厚
　　予得元孙载锡之纯佑麟振其趾瓞衍庆
　　宫用题额五代同堂念我羣从斯引福纪昌我宗潢本支百世圎顶方趾之众曽元绕膝得造物生生之元前后凡二百国之耆俊星纪长庚之宿绮眉聃耳黄髪鲐背乃穰穰绥夀门旌人瑞既日滋而日繁以三千余人于
　　乾清宫追一日欢曰布鲁特村妪里媪协气汜濩氷山雪窖或禄成均棘院耆儒祝
　　嘏来庭闽峤南区率俾纮瀛共效子来各得其所宁老安少懐羲和増箓灵台时宪三元甲子积万乃无算浮圗九级以所被香祴太常之司肖翘跂喙侈称瑞贶者见何小哉惟
　　圣所乐解愠阜财万福来崇而重新
　　宁夀宫式奂式壮柰苑神工殿称
　　皇极竹苞松茂吉语胪实慧灯普照中和大备景钟发声为圜为金震耀华鲸荡荡由庚
　　八袠爰开生物之元调幕登台用叶
　　崇禧行庆施轮蠲各省其所供赋税式燕且喜云上
　　于天豳堂用跻九寰醲乎衢尊
　　大君有命特科兴贤百辟卿士因沛
　　殊恩
　　国家秩祀之典祗荐明禋刑章平允广敷
　　解泽醖醲酿厚至于我徳丰纽重台择言镌玺箕畴九九出于洛水八惟庻征曰时曰恒其义见八十曰耄介祉锡羡衍绎范言念兹在兹镂以合璧厥义入微二月东
　　廵狩遂跻岱宗金泥玉检陋彼陟封登
　　夫子庙堂先后同揆其乐与夀夀以万世万里奔走如星拱北防古旧属及都尔伯特和硕特土尔扈特其汗王台吉等渊竁亿臣南尽交阯迈呼韩之朝天贡音于僸裔遵我王度至于衣冠廓尔喀逺连卫蔵贝叶霏烟缅甸归顺生畨化外自暹罗南掌等国圗于王防中秋八月日徳则酉占留熟
　　正夀之庆万年永卜川阜増嘏旗翼之夀干圜坤方贞
　　固恒乆敬上无量
　　夀时万时亿京垓纪年端在乎徳【右夀】
</div>
    <div class="pagination">
<a href="八旬万寿盛典_page176.html">上一页</a><span>...</span><a href="八旬万寿盛典_page172.html">172</a><a href="八旬万寿盛典_page173.html">173</a><a href="八旬万寿盛典_page174.html">174</a><a href="八旬万寿盛典_page175.html">175</a><a href="八旬万寿盛典_page176.html">176</a><span class="current-page">177</span><a href="八旬万寿盛典_page178.html">178</a><a href="八旬万寿盛典_page179.html">179</a><a href="八旬万寿盛典_page180.html">180</a><a href="八旬万寿盛典_page181.html">181</a><a href="八旬万寿盛典_page182.html">182</a><span>...</span><a href="八旬万寿盛典_page178.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
