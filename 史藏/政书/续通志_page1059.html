<!DOCTYPE html>
<html>
<head>
    <meta charset="UTF-8">
    <title>续通志 - 第 1059 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 1059 页/共 1359 页</h1>
    <div class="content">乌蒙诸驿阻绝齐喇市马给传往来便之俄被召问以征绅事宜奏对称心诸王桑阿克达尔右丞台布征绅命率兵船为乡导拔其江头城复 
从云南王入绅招徕其党由是复业者众后入觐命绅中行中书省事颁诏于缅宣布威德缅王稽颡称谢遣世子信合八的入贡 【按信合 
八的经世大典作僧加八的入贡事在大德元年】 累迁云南诸路行中书省左丞大德四年卒

　　△安巴

　　安巴唐古人祖森济图迎太祖于布琳塔尔哈纳之地太祖嘉其效顺命为图尔哈笔且齐兼克哷穆尔齐父图噜齐袭职事宪宗累官至 
文州礼店元帅府达噜噶齐安巴弱冠入宿卫性严重刚果有大志尝亲迎于炖煌阻兵不得归乃客居于于阗宗王阿勒呼木之所世祖遣色 
彻肯等使阿勒呼木以通好阿勒呼木留使者数年弗遣安巴乘以巳马驼赆之令逃去色彻肯等得脱归具以白世祖世祖叹久之既而命元 
帅布哈特穆尔等征于阗安巴乘间至行营布哈特穆尔承制命充枢密院客省使俄有旨护送其妻子来京师未几宗王纳颜叛世祖亲征安 
巴在行间屡捷命为克复叟布尔噶博勒卓等处万户诸王哈鲁等叛安巴率所部兵与战身中七创鏖战愈力生擒哈鲁以献世祖嘉其功命 
长唐古卫兼佥枢密院事厯同佥副枢同知至知枢密院事于位赠宁夏郡公谥忠遂子阿齐拉知枢密院事琳沁巴勒自有传

　　△伊苏岱尔

　　伊苏岱尔咯喇人父阿勒巴巴勒呼太祖时率众来归从南方力战而死伊苏岱尔世其官从丞相巴延经略襄樊攻百丈山灌子滩功居 
最及襄樊围合即被甲先登明年破复州杀其将以功升百户寻加千户督五路招讨至元十六年改管军总管江南平录功进管军万户领江 
淮战舰数百艘东征日本全军而还特赐养老一百户二十二年移镇泰州时籍民丁为兵得万人以伊苏岱尔为钦察亲军指挥使统之大德 
三年卒

　　△实都尔

　　实都尔钦察氏父托苏隶蒙古军籍中统三年从丞相巴延讨李璮以功授百户至元十年告老以实都尔代之十一年从大军南征攻取 
襄阳唐邓申裕钧许等州累功授管军总把将其父军十四年从诸王拜穆尔追击珠尔噶岱雅布萨尔等平之十七年升侍卫军百户时亡宋 
犹有未附城邑实都尔愿自举兵下之诸城闻风而附二十四年进汉洞右江万户府达噜噶齐从镇南王征交趾驻兵万劫右丞阿巴齐 【 
按阿巴齐传至元二十四年改湖广等处行尚书省右丞此处原文讹作左丞且脱去齐字谨增改】 命进兵拔其一字城明年大兵进逼伪兴 
道王居与交人战于塔儿山臂中毒矢洒血奋战射死交人二十余仍督诸军乘胜继进大败之遂入其都城又战于韩村堡擒其将黄泽既而 
镇南王引兵还以实都尔为前军行次陷泥关 【安南国传作内傍关】 战数十合交人却遂还迎镇南王于女儿关交人四万余 【安南 
国传作三十余万】 截其要道时我军乏食且疲于战将佐相顾失色实都尔率勇士奋戈冲击之交人却遂全师而还二十六年授炮手军匠 
万户府达噜噶齐大德二年卒子额森特穆尔袭

　　钦定续通志卷四百七十三

　　●钦定续通志卷四百七十四　列传二百七十四

　　列传

　　元 【二十八】

　　○元二十八

　　唐仁祖　　　多尔济　　和尚【齐诺】　　刘容　　嘉鲁克鼐达实　　奇尔济苏　　巴勒丹　　　　　乌鲁斯　　多罗台 
　　　　　额森布哈　　伊奇哩　　　　　郑温

　　唐仁祖
　　多尔济
　　和尚
　　刘容
　　嘉鲁克鼐达实
　　奇尔济苏
　　巴勒丹
　　乌鲁斯
　　多罗台
　　额森布哈
　　伊奇哩
　　郑温

　　△唐仁祖

　　唐仁祖字寿卿辉和尔人祖曰唐古直子孙因以唐为氏父骥豪爽好射猎世祖即位命为裕宗潜邸笔且齐升达噜噶齐仁祖少颖悟父 
没母教之读书通诸方语言尤邃音律中统初诏诸贵冑为质帝亲阅之见仁祖日是唐古直孙耶聪明无疑也俾习国字至元六年选充蒙古 
掾十六年录囚平阳平反冤滞免死者十七人十八年授翰林直学士时真定保定两路钱谷逋负屡岁不决遣仁祖往阅其牍皆中统旧案亟 
还奏罢之拜参议尚书省事时丞相僧格秉政威焰方炽仁祖屡忤之迁工部尚书僧格以曹务烦剧困之仁祖处之甚安寻出使云人僧格考 
工部织课稍绥怒遣驿骑追还遽命直吏拘往督工且促其期曰违期必致汝于法左右皆为之惧仁祖退召诸署长从容谕之曰丞相怒在我 
汝等勿惧宜力加勉众皆感激昼夜倍加工期未及而办乃罢巳而僧格系狱有旨命仁祖籍其家明日僧格以左右之援得释众骇然悉踰垣 
以窜仁祖独不为之动僧格竟败二十八年除翰林学士承旨辽阳饥奉旨偕近侍苏克左丞实都往赈实都欲如户籍口数大小给之仁祖曰 
昔之小口今巳大矣可皆以大口给之俄除将作院使大德五年再授翰林学士承旨知制诰谦修国史以疾卒追封洹国公谥文贞子恕

　　△多尔济

　　多尔济字道明西夏宁州人父旺扎勒结世掌其国史初守西凉率父老以城降太祖有旨副赛音达呼为中兴路管民官世祖即位旺扎 
勒结卒遗奏请谨名爵节财用帝嘉纳焉多尔济年十五通古注论语孟子尚书帝召见于香阁奏对称旨因问欲何仕多尔济以西夏营田十 
未垦一若以南军子弟之成丁者别编入籍以实屯力则地利多而兵有余矣请为其总管以尽措画帝可之乃授中兴路新民总管至官三载 
赋额增倍就转营田使秩满入觐升潼川府尹时公府无禄田多尔济乃以官旷地给民视秩分亩而薄其税潼川仕者有禄自此始未几台臣 
奏为云南廉访副使时云南诸蛮叛僚佐悉称故去多尔济独守居又八月省臣大惧归符印欲遁多尔济乃白于梁王得檄而后出迁山南廉 
访副使复调云南廉访使会行省丞相特们德尔贪暴擅诛杀罗织安抚使布格哷丹将置于极刑多尔济力争之竟获免寻复其官后卒子仁 
通为云南省理问天厯二年云南诸王与万户布呼等叛仁通率官兵捕之没于陈

　　△和尚

　　和尚裕勒巴拉巴约特氏祖哈喇彻尔率所部归太祖父古都斯膂力过人岁壬辰从睿宗破金将哈达军于三峯山以功赐号巴图尔金 
亡授管军百户从攻宋唐邓颍蔡等州屡立战功乙卯从攻汉上铁城寨殁于军赠沇国公谥武愍和尚袭父战己未从世祖攻鄂州中统三年 
李璮叛从国兵讨之战老僧日斩获甚众升阿喽罕万户府经厯至元五年攻襄阳军务繁剧赞画有方十一年从丞相巴延渡江与宋军战于 
柳子鲁洑新滩沌口有功十二年从平章阿尔哈雅攻拔岳州取沙市至江陵谕降宋安抚使高达以功升行省郎中从国兵围潭州十三年城 
破诸将欲屠其城和尚止之由是湖南诸郡闻风皆下改行省断事官徇地广西督前军攻破静江遂兼行宣抚事广西平授常德路达噜噶齐 
以治最闻擢岭南广西道提刑按察使时阿尔哈雅恃功骄恣和尚劾奏不少贷迁江南浙西道提刑按察使浙西宋故都民众事繁在职惟务 
镇静人服其知大体卒于官追封沇国公谥庄肃子齐诺

　　齐诺

　　 齐诺

　　齐诺以御史大夫伊噜诺延荐入见大安阁世祖即位其父官授之拜江南浙西道提刑按察使二十六年迁淮西江北道提刑按察使时 
僧格秉攻擅权人莫敢言齐诺入朝极陈其罪状帝为之改容及僧格诛又言其赏犹布中外宜早处分三十一年迁江东道肃政廉访使时东 
平大名诸路有诸王牧马草地与民田相间互相侵冒连岁争讼不能定命齐诺治之讼遂息大德二年奉诏使淮东西问民疾苦察官吏能否 
还奏军民便宜三十事多见采用厯江西湖东江南湖北两道廉访使时中书平章巴延等固位日久党与众盛所任之人徇情弄法齐诺摭其 
实上于宪台以闻巴延等皆被黜七年授大都路总管兼大兴府尹驭吏治民有方俄同佥枢密院事上疏言蒙古军在山东河南者往戍甘肃 
跋涉艰苦请以近甘肃之兵戍之而免山东河南诸军诏从之未几迁参议中书省事赞决机务精练明敏成宗崩迎仁宗于潜邸奉武宗即位 
拜平章政事商议枢密院事左翼万户府达噜噶齐提调屯田事延佑五年致事给半俸终其身家居七年卒追封卫国公谥景宪子伦布监察 
御史寿通洪泽屯万户布哷齐南台御史观音保袭洪泽屯万户巴延呼图克翰林国史院经厯
</div>
    <div class="pagination">
<a href="续通志_page1058.html">上一页</a><span>...</span><a href="续通志_page1054.html">1054</a><a href="续通志_page1055.html">1055</a><a href="续通志_page1056.html">1056</a><a href="续通志_page1057.html">1057</a><a href="续通志_page1058.html">1058</a><span class="current-page">1059</span><a href="续通志_page1060.html">1060</a><a href="续通志_page1061.html">1061</a><a href="续通志_page1062.html">1062</a><a href="续通志_page1063.html">1063</a><a href="续通志_page1064.html">1064</a><span>...</span><a href="续通志_page1060.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
