<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 235 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 235 页/共 1125 页</h1>
    <div class="content">顺王圻，谥冲怀。幼少短折曰冲，慈仁短折曰怀。 
申王 ，谥冲懿。幼少短折曰冲，体和居中曰懿。 
肃王 ，谥冲质。幼少短折曰冲，名实不爽曰质。 
丕王坻，谥冲美。幼少短折曰冲，令德不忘曰美。 
太保、侍中、中书令、韩王普，谥武穆。 
扬武翊运功臣、太师、镇南武安宁国军节度使、充醴泉观使、咸安郡王、追封蕲王韩世忠，赐谥忠武。 
少保、枢密副使、武胜军节度使、万寿观使、追封鄂王岳飞，谥武穆。 
故宣徽南院使、赠尚书令、追封谯王郭守文，谥忠武。 
太师、清源郡王何执中，谥正献。 
忠武军节度使、追封卫王高琼。安民有功曰烈，折冲御侮曰武。《续要》云：初谥烈武，以校书郎王仲修言琼谥与神考徽号字同，太常请改为武烈，诏可。 
淳熙十四年八月二日御笔：「故太师、追封越王、谥文惠史浩，系孝宗皇帝旧学，首跻相位，君臣一德，始终三纪，备罄忠诚，辅成孝治。侑食清庙，久未举行，赐谥易名，弗称厥实，非所以仰副烈祖眷礼师臣之意，朕深念焉。可配享孝宗庙廷，特改谥忠定。」 
武 
      
胜军节度使、太师、尚书令、兼中书令、秦王钱俶。危身奉上曰忠，履正志和曰懿。时都省集议，虞部郎中张佖言：「考功状内有『亢龙无悔』四字，非臣子所宜言，已于议后请改四字，免尽雷同无君。伏乞特降诏旨，令其修改。」户部郎中、判考功张洎言：「秦国王明德茂勋格于天壤，处崇高之富贵，绝纤芥之机嫌。考功详覆之时，嘉其行实，故其议状曰：『兹所谓受宠若惊，居亢无悔者也。』谨按《易 干卦》九三云：『君子〔终日〕干干，夕惕若厉，无咎。』王弼注云：『处下体之极处下体之极：原作「处休之体极」，据十三经注疏本《周易正义》改。，居上体之下，履重刚之险，因时而惕，不失其机，可以无咎。处下卦之极，愈于上九之亢也。』《易例》云，初九为元士，九二为大夫，九三为诸侯。正《易》之本理，以二体为君臣。九三居下体之极，是人臣之体也；九四居上体之下，是人君之体也。九三处下卦之上而免亢龙之咎者，《正义》云九三是人臣之极，可以慎守，苟无其祸，云免亢极之悔也。不同上九居上体之上，有骄亢之咎。窃详《干卦》九三处下卦之极，为诸侯之位，而愈于上九之亢。诸侯人臣，爵位俱极，履重刚之险，危之甚者，而能终日干干，夕惕若厉，所以无悔。今秦国王启真王之赋，锡维师之号，是居下卦之上，人臣之极也。东越南阳，于疆于理，是处诸侯之位也。因时而惕，高朗令终，是免亢极之悔也。论功諲德，考行易名，而曰居亢无悔，不亦然乎 窃览前代词人用《干卦》九三之义者，略举一二而言之。《汉书》载梁商赞云汉书：原作「汉考」。按下自变量句见范晔《后汉书 梁统传》之后论。此奏下文称《后汉书》为《汉书》，则此处「汉考」亦为「汉书」之误，今改。：『顺帝之代，商称为贤辅，岂不以其地居亢满而 
      
能以愿谨自终者乎 』又杨植《许先生碑》云：『锱铢九有，亢极一夫。』唐宰相杜鸿渐《免副元帅表》云：『素以贱尘，敢期贵达 今禄位亢极，过逾涯量。』又卢杞《郭子仪碑》云：『居亢无悔，其心益降。』李翰《书霍光传》云：『有伊周负荷之明，无九三亢极之悔。』又《汉书》载阴兴奏对云：『贵人不读书记耶，亢龙有悔。』张说撰《祁国公碑》云：『一无目牛之全，一无亢龙之悔。』斯盖引《干卦》九三注义，或有亢龙之悔，或无亢龙之悔。夫《易》者， 法天地，妙用无方，错综以成文，变通而定业，自非识参系表，理会宗极，则安能探其赜而遗其象乎 兹汉史张说所以于九三人臣之位假亢龙之喻也。此皆史臣墨客引用经文，顾遗简以俱存，在斯言而可复。且《干卦》九三是人臣之位，故不称龙焉；能夕惕若厉，故无悔焉，所以《正义》云居亢无悔。上九是圣人之象，故称龙焉；以阳气至盛，故称亢焉，所以繇词云亢龙有悔。九三、上九，内外之卦，既分有悔、无悔，君臣之道斯革，各从厥类，其理昭然。佖奏俶是藩臣，名不可称龙。洎昨详覆礼院谥议状词，云『受宠若惊，居亢无悔』，即本无『亢龙无悔』之语。」诏从洎议，释佖罪。谥忠懿。 
赠太师、追封安王、改封越王元(桀)[杰]，谥文思。 
赠昭信节度、南康郡王世永，谥修孝。 
赠太尉、循王宗景，谥思恪。 
赠太尉、永嘉郡王允迪，谥思恪。 
赠太师、中书令、追封卫王史弥远，谥忠献。 
赠太师、平阳郡王允升，谥懿恭。 
赠太 
      
师、尚书令、追封魏郡王郑清之，谥文惠。 
赠开府仪同三司、追封信王世开，谥献敏。 
嗣濮王、赠太傅、追封郇王仲御，谥康孝。 
赠中书令、追封南阳郡王惟吉，谥康孝。 
赠中书令、追封岐王德芳，谥康惠。 
昭化军节度使杨应询，谥康理。 
荆南节度使、兼中书令、南平王高保融，谥正懿。 
保宁军节度使、赠少师、追封咸宁郡王师 ，谥昭肃。 
赠宣德节度、同平章、追封广陵郡王德雍，谥康简。 
嗣濮王、赠宁国节度、同平章、追封舒王宗懿，谥良靖。 
嗣濮王、赠少师、追封思王士俴，谥温靖。 
安定郡王、赠少师令(虑)[ ]，谥襄靖。 
特赠太师、追封润王师弥，谥节惠。 
建雄军节度使、追封康王高继勋，谥穆武。 
嗣濮王、赠太保、追封钦王宗佑，谥穆恪。 
太师、嗣秀王、追封崇王伯圭，谥宪靖。 
太师、吴郡王杨谷，谥敏肃。 
太师、宁远昭庆军节度使、和义郡王、追封和王杨存中，谥武恭。 
少傅、永王师嵒，谥敏惠。 
少师、保康军节度使、嗣秀王、赠太傅、追封和王师禹，谥端肃。 
奉国军节度使、同知大宗正事、赠少师、追封咸安郡王士铢，谥敏靖。 
少傅、吴兴郡王、赠太保、追封沂王柄，谥靖惠。 
赠太师、追封崇王宗瑗，谥孝温。 
赠武宁节度、同平章、追封济王宗荩，谥孝良。 
赠保宁节度、同中书平章、东阳郡王宗悌，谥孝宪。 
赠太师、尚书令、兼中书令、追封相王允弼，谥孝定。 
安德节度使、开府仪同三司、赠太师、 
      
追封贺王士，谥孝敏。 
嗣濮王、赠太师、追封荣王宗绰，谥孝靖。 
赠太尉、博陵郡王承选，谥孝靖。 
嗣濮王、赠太师、追封惠王宗楚，谥僖节。 
赠太尉、北海郡王、追封袁王宗胜，谥僖孝。 
昭化节度、赠太师、追封润王宗隐，谥僖惠。 
镇江节度、封丹阳郡王守节，谥僖穆。 
嗣濮王、赠太师、中书令、追封和王宗朴，谥僖穆。 
赠太尉、信安郡王允宁，谥僖简。 
赠侍中、追封同安郡王惟正，谥僖简。 
太师、镇南军节度使、乐平郡王郑绅，谥僖靖。 
赠保宁节度、东阳郡王仲晔，谥荣顺。 
嗣濮王、赠太师、追封怀王宗晕，谥荣顺。 
赠太师、韩王宗谔，谥荣思。 
赠太师、尚书令、追封定王允良，谥荣易。 
赠开府、济阳郡王、追封樊王宗辅，谥荣孝。 
嗣濮王、中书令、追封祁王宗谊，谥庄孝。 
秦国公、追封楚王孟昶，谥恭孝。 
嗣濮王、赠太傅、追封仪王仲諟，谥恭孝。 
赠太尉、滕王宗旦，谥恭孝。 
太傅、申王贵谦，谥恭和。 
赠少师、追封新兴郡王师垂，谥恭良。 
兴国军节度使、开府仪同三司、赠少师、追封新安郡王师夔，谥恭荣。 
特进、少师、追封新安郡王师夔，谥恭荣按此条与上条是一人重出。。 
赠太师、尚书令、追封镇王元墦，谥恭孝。 
赠中书令、追封吴王德昭，谥恭荣。 
赠安化节度、开府仪同三司、追封(号)[虢]王世清，谥恭安。 
赠太尉、中书令、追封申王德文，谥恭裕。 
赠开府杨惟忠，谥恭勇。 
追封齐王、进封魏王元佐，谥恭宪。 
岳阳 
      
军节度使、开府仪同三司、追封韶王士撙，谥恭靖。 
赠静难节度、新平郡王宗保，谥恭靖。 
赠太尉、乐平郡王承亮，谥恭靖。 
赠太师、尚书令、追封陈王元份，谥恭靖。 
赠昭信节度、开府仪同三司、追封萧王宗博，谥恭僖。 
赠天策上将军、徐兖二州牧、追封周王元俨，谥恭肃。 
武当军承宣使、赠太师、追封永嘉郡王士程，谥恭惠。 
开府仪同三司，赠太傅、追封(盾)[循]王士，谥忠恪。 
赠太尉、尚书令、追封曹王、改封(察)[蔡]王元捻，谥恭惠。 
赠司空、南阳郡王宗乔，谥恭康。 
建武军节度使、知太原府、追封安化郡王王禀，谥忠壮。 
追封和义郡王、累赠太师士珸，谥忠靖。 
太傅、护国镇安保静军节度使、赠太师、追封鄜王刘光世，谥武僖。 
太傅、奉国军节度使、四川宣抚使、新安郡王、追封信王吴璘，谥武顺。 
太尉、忠武节度、卫国武烈王高琼，谥武烈。 
追封澧王师揆，谥恭惠。 
</div>
    <div class="pagination">
<a href="宋会要辑稿_page234.html">上一页</a><span>...</span><a href="宋会要辑稿_page230.html">230</a><a href="宋会要辑稿_page231.html">231</a><a href="宋会要辑稿_page232.html">232</a><a href="宋会要辑稿_page233.html">233</a><a href="宋会要辑稿_page234.html">234</a><span class="current-page">235</span><a href="宋会要辑稿_page236.html">236</a><a href="宋会要辑稿_page237.html">237</a><a href="宋会要辑稿_page238.html">238</a><a href="宋会要辑稿_page239.html">239</a><a href="宋会要辑稿_page240.html">240</a><span>...</span><a href="宋会要辑稿_page236.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
