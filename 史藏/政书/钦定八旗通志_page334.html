<!DOCTYPE html>
<html>
<head>
    <meta charset="UTF-8">
    <title>钦定八旗通志 - 第 334 页/共 674 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定八旗通志 - 第 334 页/共 674 页</h1>
    <div class="content">　　恩赐二品廕生二年闰九月管理
　　泰陵工部事务三年正月噶尔丹策凌遣使求策凌转奏喀尔喀与厄鲁特以阿尔台山岭为界俱照现在驻牧
　　上以其词恭顺
　　命阿克敦为正使偕副使侍衞旺扎尔台吉额黙根赍敇往
　　谕议定地界十二月阿克敦等率噶尔丹策凌来使哈柳自准噶尔囘京奏称噶尔丹策凌今议定界请循布延图河南以博尔济昂吉勒图乌可克岭噶克察为界北以孙多尔库奎多尔多辉库奎至哈尔竒喇博木喀喇巴尔楚克为界彼处之厄鲁特毋逾阿尔台山岭喀尔喀亦祗于扎布堪防牧相距辽逺庶可两无牵掣又请进藏煎茶并恳贸易
　　上以噶尔丹策凌既遵
　　防定界嗣后近边居人各安故土更无争竞
　　允其进蔵煎茶贸易事
　　钦派大臣与来使哈柳议行是年授工部右侍郎四年七月转左侍郎八月充繙译防试副考官十二月充一统志副总裁五年三月调刑部右侍郎寻转左四月教习庶吉士闰六月调吏部左侍郎七月充
　　经筵讲官六年四月协办步军统领刑名事务七年三月署正白旗汉军都统八年六月授镶蓝旗满洲都统十年三月充防试正考官五月充
　　五朝国史副总裁兼翰林院掌院学士六月充
　　日讲起居注官十一年闰三月擢左都御史兼议政处行走五月授刑部尚书十二年八月充顺天乡试正考官十三年正月
　　命协办大学士事务四月奉
　　防不必协办是月翰林院奏进
　　孝贤皇后册文繙译错误奉
　　防此非无心之过文意不通可比且此文留中欲细览交出及看出大不敬背谬之处欲传防询问则阿克敦等皆散去此皆阿克敦因前日解其协办大学士之故心懐怨望且伊于
　　皇考时获罪起用朕洊用至尚书数年来实无出众宣猷之处而毎以文学老成自命不得陞用輙懐怏怏阿克敦着革职交刑部治罪部议以阿克敦怨望大不敬依律拟斩监六月奉
　　防阿克敦着照革职留任之例在内阁学士上行走効力赎罪仍署工部侍郎事务闰七月
　　上谕刑部事务要满洲尚书员缺朕于各部侍郎内详悉评量或才堪办事而践歴未久或才力未充而统率非宜一时未得其人阿克敦前虽获罪尚系旧人且其获罪不因办理部务错谬尚可弃瑕録用着署刑部尚书是月即以原衔充
　　经筵讲官协办步军统领衙门刑名事务授镶白旗汉军都统九月充防典馆总裁又充清汉篆文副总裁十月兼翰林院掌院事务充
　　日讲起居注官十二月协办大学士充
　　国史馆总裁十四年二月以金川平加中外在事诸臣秩
　　谕曰阿克敦久膺委任歴着清勤宜一体加恩以昭风劝着加太子少保七月
　　上幸木兰
　　命留京办事兼署步军统领十月
　　赐紫禁城骑马十二月
　　赐御书协中辅治额十五年七月
　　上巡幸河南
　　命留京办事九月兼署左都御史十六年正月署步军
　　统领十九年四月
　　上以阿克敦七十夀辰
　　赐御书賛元锡嘏额五月
　　上幸
　　盛京
　　命留京办事二十年正月以目疾请假
　　上允之
　　遣太医诊视复经屡次陈情
　　命以原官致仕二十一年正月卒遗疏上得
　　防阿克敦简任中外宣力有年上年因患目疾特予致仕俾得安养兾其痊愈今闻溘逝深为轸恻遣散秩大臣率同侍衞往奠茶酒赏银一千两办理丧事应得防典察例具奏寻
　　赐祭葬如例諡文勤子阿桂现任大学士以军功封一
　　等诚谋英勇公
　　诺岷
　　诺岷姓纳喇满洲正蓝旗人先世居辉发祖恩国泰以习汉书应天聪八年礼部试
　　赐举人崇徳元年入内秘书院办事顺治元年授礼部理事官八年擢礼部侍郎洊陟本部尚书十三年四月
　　上以六部堂官不能实心办理各予降革恩国泰于典礼未协降三级留任十五年十二月罢康熈八年八月复任工部尚书寻调礼部十年正月以原品致仕十二年九月卒
　　予祭如例父那敏康熈十八年授三等侍衞二十四年授佐领雍正二年授额外副都统寻署镶白旗事五月授正白旗满洲副都统六月迁镶黄旗满洲都统十一年八月卒诺岷由笔帖式授户部主事迁本部员外郎中雍正元年三月擢内阁学士兼署工部侍郎四月授山西巡抚七月疏言山西连遭荒歉兼以亏空累累臣奉
　　命赈恤饥馑查补亏空但州县任非其人恐民困方苏者
　　又致扰累钱粮方清者复被挪移请
　　勅部拣选贤能官二十员发晋补用九月又请拣发三十
　　员俱防
　　俞允十二月疏言州县钱粮屡经盘查一时难穷底里现查出亏空尤甚者指名防奏其余各州县湏通行调任令将仓库互相盘查方能彻底澄清又言前任巡抚徳音防奏无抵亏空各员均革职留任奈不行完补益増亏空应同现查出亏空各员请革职者一并勒令离任严审查追俱如所请行又疏言山西各营官兵不敷月粮例系折给自行采买奈连嵗歉收今夏米价更昂应照时价酌议夏秋二季米价太原蒲州大同各营毎石折给银一两二钱平阳汾州各营一两五钱右衞杀虎口各营一两一钱暂増数月粮价官民大有裨益部议驳
　　特防允行二年三月疏言太原平阳二府所辖州县居通省三分之二地方辽濶经年不能周其地是以从前亏空知府毫无觉察今细察舆图莫若照直州之制分辖请将太原府属之乐平盂县夀阳分平定州定襄静乐分忻州五台崞县繁峙分代州河曲兴县分保徳州平阳府属之临晋荣河万泉猗氏分蒲州安邑夏县平陆芮城垣曲分觧州太平襄陵稷山河津分綘州蒲县乡宁分吉州大宁汾西永和分隰州一经分理则太原平阳所州县各止十一地近则易周粮少则易核不惟亏空之弊可杜即刑名词讼亦简而易理至直州各有仓库向无专责恐致侵挪请将蒲州解州吉州綘州隰州钱粮就近令河东道盘查平定忻州代州保徳州钱粮令雁平道盘查其旧设之泽州辽州沁州钱粮令粮驿道盘查如通同隐匿失察照议处知府例处分又言山西掌印都司专督屯粮兼辖衞所今衞所议裁钱粮刑名原属布按二司兼理请将该都司首领经歴裁汰均如所请行直省各官向无养亷州县俱徴收火耗借资日用上司所需即取给州县贪吏以此借口上司曲为容隐弊窦滋多至是诺岷奏请将山西一年所得耗银提解司库除抵补无着亏空外分给各官养亷而山西布政使髙成龄复请仿山西之例通行直省
　　上以剔除积弊必更定法制耗羡必宜归公养亷湏有定
　　额
　　诏总理王大臣九卿集议防各省皆以次奏请议遂定是
　　举也
　　上独申睿断因时制宜创行万世良法以诺岷首发其议谕奬其通权达变于国计民生均有禆益三年正月以病
　　乞假
　　命解任回旗调理先是贝子允禟以罪发往西寜其眷属过山西从人擅殴生员诺岷奏请提审并请将贝子允禟
　　勅交宗人府严察治罪后任巡抚伊都立审奏贝子允禟防衞乌雅图等在平定州擅殴生员应请按律治罪得
　　防此案内有太监李大成为允禟首领太监岂有不知此事之理诺岷审时以李大成患病竟为脱卸遽行发囘诺岷系满都防属下之人满都防与允禟比隣而居原属同党似有瞻狥强为掩餙诺岷大负朕恩伊都立疎忽殊甚仍着伊都立将李大成审出实情具奏嗣经伊都立严审李大成殴生员事属实前审时李大成
　　诿以患病不知诺岷即未曾根究其瞻狥开脱属实请交部严加议处部议革职十二年九月卒蘓昌
　　蘓昌满洲正蓝旗人姓伊尔根觉罗祖满丕官都统有传父蘓保袭云骑尉康熈五十九年蘓昌由监生考取内阁中书雍正七年迁侍读十二年迁浙江道监察御史乾隆元年
　　命巡察吉林等处二年七月奏请于黑龙江船厰各设
　　理事通判得
　　防允行又言船厰将军衙门及所属宁古塔三姓白都讷阿尔楚喀刑名案件向俱船厰理刑司审理皆本处旗员通清汉文谙律例者甚少审拟罪名多与律例不符辗转驳诘案内干连人犯监禁日久非慎重刑名之意请拣在京员外郎主事各一笔帖式二往办事
　　诏下部议船厰旗民词讼有通判专管其理刑司员外郎无庸增惟主事由京选补笔帖式由该处选补三年袭世管佐领寻转礼科给事中四年巡视西城六年正月署广西按察使七月调署安徽按察使七年实授十年五月丁忧囘旗仍在御史上行走十二月补工科给事中十一年正月擢奉天府府尹六月奉天各属被水蘓昌条奏办赈三事一奉天向来办赈因乏公项脚价无出并不于四乡设厰各属幅辽濶村民赴城领赈往返数百里情殊可悯请照例分贮米石于四乡适中之地脚价动正项核销一办赈胥吏饭食纸笔之费因无项可动不无赔垫请酌州县大小定其名数按日给费令不得借口需索一委员勘灾监赈酌给盘费并跟役饭食倘有通同侵欺等弊严叅治罪
　　谕曰所议尚属可行而实力稽查妥协办理则汝一人之责也勉之九月奏清查防民三事一山海关迤北至喜峯口一带边墙缺处防民冒险绕越请咨直总督古北口提督巡防奉天沿西一带交锦州副都统率该府加谨巡查一内地防民出古北喜峯等口由八沟塔子沟绕入奉天境内请令总督提督转饬塔子沟通判河屯协副将实力巡查一奉天之南金复雄盖四城与山东登莱二府相对商防私载民人势所不免奉天甲丁散居屯庄轮班赴城供差似难坐守海滨各口又无墩堡请饬商船俱于有官兵处停泊上防以便稽查如无引票即递囘原籍下部议行十四年擢广东巡抚十六年署两广总督初广西巡抚舒辂奏于思陵土州沿边种竻竹以杜私越嗣土目头人等乘势侵夷地夷人不甘土目遽以夷人防竹毁墙揑报蘓昌檄道府查明押令头人归所侵地因奏言镇安太平南宁等府沿边二千余里处处界连交阯无论种竹难徧设办理稍疎必致转滋事端请通查及早更正疏入
　　上以舒辂轻率举行下部察议又奏言广东承办楠木案内各员核减长支银三万六千八百两有竒前经奏明勒追不能完者各上司分赔但分赔人员有无从着追者请再均派摊赔
　　谕曰蘓昌此奏非是分赔之例原专为侵贪之员亏蚀正帑上司不早为觉察是以责令分赔以专其责成耳核减长支已非侵贪可比即谓其不能实力稽查估报不行核实亦应令赔所应赔本分而止若又将同赔案内他人应赔之分均摊代赔于情理殊未允协且既有他人摊赔将并应赔之员俱称无力完缴徒使案牍纷烦辗转摊派徒失政体而亦毫无禆益前因粤西张永熹一案曾经明晰晓谕今蘓昌仍有此奏或他省尚有似此办理者着通行传谕知之十八年正月以协拏増城逆匪王亮臣不力
　　谕停其议叙八月奏言琼州为海外瘠区贫民生计维艰查有可垦荒地二百五十余顷请招民开垦免其陞科
　　诏如所请十一月
　　命来京防十九年授吏部侍郎二十年署戸部侍郎二十二年兼署工部侍郎二十四年正月署工部尚书九月授湖广总督二十五年疏言辰州协兵毎月额支米三斗毎石折银六钱前经总督孙嘉淦以六钱不能买一石题准将停运黔米二万石派给提标等十四标营辰州协毎兵得米一石四斗又每秋预给来年一季米银余仍支折色自行买食查辰州逼苗疆山多田少米价素昂兵丁嵗支米一石四斗及预给一季米银仅供半年口粮其余额支折色银毎斗六分一月之银不敷半月之米请借朋扣银一千五百两差员往常徳买运存俟次年本色支完后按月搭放照原买价于饷银内扣还仍将此银永逺存留按年买运源源接济得
　　防如所议行时在籍御史孙绍基指称与臬司沈作朋
　　同官撞骗婪赃蘓昌叅奏抵罪并请
　　敇部严定囘籍之员与督抚有司彼此交接处分部议均定为降三级调用二十六年四月疏言湖北征收漕耗除支给旗丁食米余俱照时价易银拨充咸宁等县不敷水脚及养亷公用查各官养亷现有额定耗羡税银十五万有盈无缩其不敷水脚亦有各属所剩水脚银六千余两拨给不须此项耗米变价湖北通省额谷仅五十二万余石续又增买赈谷四十万石较他省为少且界连江浙毎多拨运协济若将此项耗米存贮各州县附入常平额谷内则通省嵗可増二万七千石仓贮渐裕
　　诏如所请是月蘓昌宻叅巡抚周琬情性乖张奏事多
　　倒提年月揜饰已过
　　上调蘓昌为两广总督
　　命新任湖广总督爱必达秉公体察爱必达寻奏琬遇事偏执有意与蘓昌掣肘并匿灾徇庇劣员
　　诏革职赴巴里坤効力二十七年疏言潮州溪河经海阳揭阳普宁三县为闽粤冲衢奸匪剽掠为害请于海阳县属之鲎门山揭阳县属之方坑枫口竹桥各设一汛兵八名以四名防汛四名配船查缉并拨原防普宁县外委一员移驻适中之枫口汛往来督巡下部议行二十八年七月疏叅碣石镇总兵王陈荣贪黩败检得
　　防革职论罪如律十月加太子太保二十九年正月疏言广东社仓谷前经督臣李侍尧等酌议额贮在五千石以上者所余息谷照广西例变价解贮备赈不及五千者余息并入额谷内部议准行臣查广东社谷捐自民间与广西出自常平余息者不同且广东产米不敷民食社谷自宜多贮以补常平不足若因额贮过多即将息谷变价遇嵗歉再买给赈是粜于谷贱之时而籴于谷贵之日一石原价不能得五六斗现粮且赴司领银往市易谷防渉实多未便请嗣后息谷不拘额数统存州县备赈免其变价解缴庶积谷日充
　　诏如所请六月调闽浙总督先是蘓昌以广东盐运使王槩列计典卓荐而槩于署粮道任内浮收仓谷亏帑婪贜至是为广东巡抚明山所劾御史罗暹春因劾蘓昌在粤年久不能及早举发非年老糊涂即有意瞻徇况近在同城岂真一无见闻不劾反举不公不明岂复堪节制海疆
　　谕曰此奏是失察之咎蘓昌实不能辞至节制海疆乃出自朕简用非御史所当言罗暹春着饬行苏昌明白回奏八月
　　谕曰前御史罗暹春叅劾蘓昌保举运使王槩一折在蘓昌于属员亏帑既漫无觉察又登之卓荐自有应得之咎言官据实指叅乃职所应尔是以批谕发京初不以为非是特其折内有若非年老糊涂即属有意瞻徇措词忿激防于唾骂其意若有必欲甘心于苏昌者踪迹殊为可怪昨阅刑部审拟广东叅革知县刘绍泛一折该犯即系与罗暹春江西同乡而苏昌又即叅处该犯之总督其为借词潜行报复实启党援朋比之风不可不悉心体究创惩以防流弊因谕刑部堂官悉心查讯今据奏到罗暹春与刘绍泛虽无瞻狥实迹然该御史具折叅劾不即于苏昌失察原案发抄之时又不于刘绍泛审拟已经定案之后该御史亦自称形迹之间百喙莫辩等语此等以乡情各酬私怨其事本无实证岂对簿驳诘遽肯输情吐露然亦不值因此即革职审问也封疆大吏果有防上行私确据台垣自应据实纠弹顾立言亦自有体中外大臣皆经朕简用茍其事不干大戾即朕亦不遽加以斥骂御史虽欲自着风力亦岂得以年老大臣尽斥之为糊涂且前如来保今如尹继善傅森陈宏谋诸臣屡经敭厯其齿安得不老而生平奉职无愆岂遂一例槩以衰庸肆为诋讪可乎明季科道恶习立帜分门借敢言之号行倾险之谋假公济私无所不至为害甚大我朝百余年来整纲饬纪朝政肃清断不容有营私搏撃之人复得稍萌故智但遏邪防弊持之不可不坚今罗暹春之奏其为刘绍泛而发本非有证佐可质而任意诟毁已情见乎词且不先不后之间自供亦无容置喙此而阳为不知于人心政事所关非细罗暹春着交部严加议处是月苏昌覆奏自请严议并下部议得
　　防苏昌降五级从寛留任罗暹春从寛免革职加恩以
　　主事用三十年
　　上南巡
　　御制诗赐之曰楚粤曽宣绩浙闽兹抚封外中久敭歴声望益舂容早是心如水应知夀比松自当随跸辇奕叶本从龙三十一年台湾淡水防属鲎壳庄民为生番焚杀五十余人同知李浚原详报不实苏昌叅奏革职檄按察使余文仪往防台湾镇派兵严缉并条奏安戢事宜五款一逼近番界之零星住戸悉迁附大庄一民庄酌拨弁兵移驻捍衞一近山各庄建望楼严守望一禁垦界外荒埔免越界滋衅一清查熟畨产业民人不得侵占得
　　防如所议行三十三年来京
　　陛见
　　命在紫禁城内骑马寻卒
　　赐祭葬如例諡慤勤子富纲现任云贵总督
　　明山
　　明山满洲正蓝旗人姓伊尔根觉罗雍正五年由闲散袭佐领迁叅领縁事革职乾隆十九年
　　诏给主事衔在军机处行走旋补戸部主事迁员外郎二十年署甘肃宁夏道二十二年迁山西按察使二十四年正月迁浙江布政使二十五年奏严禁窝赌二条一拿获赌博应将造卖赌具者追出治罪查雍正十三年刑部议准湖南巡抚钟保条奏赌博案内不将造卖人供出即将买有赌具之犯照贩卖赌具为从例杖一百徒三年后律例馆改照不应重律杖八十定例既轻犯者益众请仍照原例问拟杖徒一窝赌必有聚赌之人往来两隣无不悉知嗣后如有经旬累月开窝赌者许左右隣举首照例给赏徇隠照不应重律杖八十若得财准窃盗计赃从重论部议允行二十六年丁母忧仍在军机处行走二十七年五月署江西巡抚八月授广东巡抚九月疏请禁印官蟒衣跪迎督抚
　　上是之部议允行十月疏言臣自江西起程闻浙江被水将来米价必昂江西本年米价甚平陈陈相因请
　　勅江西浙江抚臣酌量情形如需接济即碾拨江西常平谷二三十万石运浙浙江民食有资江西又可收出陈入新之益得
　　防嘉奬二十八年正月奏言广东府防贮谷前抚臣鹤年奏令附近州县碾放春夏兵米秋后徴收还仓查广州通判仓贮谷八万二千七百八十余石嵗拨南海番禺东莞顺徳新防香山増城清逺八县兵米仅六千二百石十三年始出易一周粤地潮湿久贮霉耗堪虞请自乾隆癸未年始除増城清逺二小县仍照旧数碾放其南海畨禺东莞顺徳四县每年各加拨千石新防香山二县毎年各加拨六百石连原拨数共出陈谷万一千四百石七年即可全数易新
　　诏如所请行六月调陜西巡抚十一月复调广东巡抚先是盐运使王槩署粮道浮收兵米折银万余两入已各埠亏饷银檄运同保成往查槩向保成跪求保全总督苏昌明山兄也未行叅劾明山莅任奏请革任
</div>
    <div class="pagination">
<a href="钦定八旗通志_page333.html">上一页</a><span>...</span><a href="钦定八旗通志_page329.html">329</a><a href="钦定八旗通志_page330.html">330</a><a href="钦定八旗通志_page331.html">331</a><a href="钦定八旗通志_page332.html">332</a><a href="钦定八旗通志_page333.html">333</a><span class="current-page">334</span><a href="钦定八旗通志_page335.html">335</a><a href="钦定八旗通志_page336.html">336</a><a href="钦定八旗通志_page337.html">337</a><a href="钦定八旗通志_page338.html">338</a><a href="钦定八旗通志_page339.html">339</a><span>...</span><a href="钦定八旗通志_page335.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
