<!DOCTYPE html>
<html>
<head>
    <meta charset="UTF-8">
    <title>国朝宫史 - 第 15 页/共 99 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>国朝宫史 - 第 15 页/共 99 页</h1>
    <div class="content">　　每嵗十二月二十六日恭奉
　　神位至
　　堂子五鼓时掌仪司以内监十六人【并衣金黄縀衣】舁黄縀神舆二至　坤宁宫门外司俎二人【亦衣黄縀衣】各捧朝祀神位夕祀
　　神位安奉舆内内监舁行导以御仗八镫四【并以内监擎执俱衣金黄縀衣】并司俎官员等六人经宫殿各门俱由中阈至　乾清门侍卫十人前导掌仪司官扈行出长安左门至
　　堂子飨殿内供奉晨夕献香并如仪至新正初二日恭
　　迎
　　神位还宫仪卫如前司俎恭奉
　　神位安原处
　　四月八日
　　佛诞祭祀是日所司于
　　堂子飨殿陈设如仪掌仪司以内监八名【俱衣金黄縀衣】舁黄
　　縀
　　神舆至　坤宁宫门外司俎恭捧
　　神位安奉舆内内监舁行灯仗仪卫如前司俎首领太监等以椵叶饽饽酿酒红蜜棉花置盒内随行至
　　堂子飨殿浴
　　佛祭祀所司执事如仪礼毕迎
　　神还宫并如前仪
　　奉先殿飨祀仪
　　奉先殿飨祀之礼日献食月荐新【正月荐鲤鱼青韭鸭卵二月莴苣菜菠菜小葱芹菜花鳜鱼三月黄蒌蒿菜芸台菜茼蒿菜水萝卜四月樱桃茄子雏鸡五月杏李蕨菜香子鹅桃桑椹六月杜梨西葡萄苹果七月梨莲子菱榛仁藕野鸡八月山药栗实野鸭九月杮鴈十月松仁软蘑菇木耳十一月银鱼鹿肉十二月蓼芽绿豆芽兎鱏鳇鱼其豌豆大麦文官果或奉　　防特荐新品皆遣内监供献行礼】朔望朝谒时节展拜出入启告恭遇
　　列圣圣诞
　　列圣
　　列后忌辰及诸令节则于
　　后殿上香行礼恭遇
　　皇太后万夀
　　皇帝万夀元旦冬至及国有大庆则恭奉
　　列圣
　　列后神位于
　　前殿祭飨凡上
　　徽号
　　册立
　　册封
　　御经筵
　　耕耤
　　谒
　　陵
　　巡狩
　　回銮及诸庆典均只告于
　　后殿
　　恭遇
　　亲飨前期三日
　　皇帝斋执事各官咸致斋前一日掌仪司官进祝版于　神库割牲瘗毛血洁治祭品各如仪届日昧爽内监启
　　寝室神龛执事官公服入殿然炬明灯其登铏簠簋笾豆之实各以序陈于案殿中少西北向设祝案东西序各设尊案列爵分陈香盘尊实酒承以舟疏布羃勺具帛各实于篚牲各陈于俎司祝司香【以内务府官充】司帛司爵【以侍卫充】各以其职为位司乐陈中和韶乐于殿阶上分东西悬乐舞在其次司祝诣　神库祝案前跪三叩恭奉祝版兴賛礼郎二人引由
　　奉先中门入殿中门跪安于祝案三叩兴内务府官省
　　齍毕分诣后殿
　　寝室前跪上香三叩兴恭奉
　　列圣
　　列后神位以次行如遇
　　皇后祔飨亦上香行礼恭奉
　　神位随行内监以镫左右导至
　　前殿入中门以次奉安于座
　　列圣
　　列后位均南向
　　皇后祔位东位西向奉安毕诣各香案前跪三叩兴
　　司拜褥官预设
　　皇帝拜褥于殿门内正中及各
　　神位前内监设盥盘于左阶下如仪届时掌仪司官诣
　　乾清门报时内监奏请
　　皇帝具衮服乗舆出宫前引后扈如常仪至　肃诚门外降舆行賛引对引暨太常寺卿二人恭导
　　皇帝入
　　奉先左门内监跪奉盥盘帨巾
　　皇帝盥毕賛引对引恭导升左阶入殿左门诣拜位前北面立豹尾班侍卫止立阶下前引大臣止立阶上均东西面后扈大臣随入佥立拜位后左右典仪賛乐舞生登歌执事官各共乃职武舞执干戚进賛引奏就位
　　皇帝就位立典仪賛迎
　　神司香奉香以次进至各案前只竢司乐賛举迎神乐奏贻平之章【曰肇兹区夏世徳钦崇九州维宅王业自东戎甲十三奋起飞龙维神格思皇灵显融】乐作賛引奏就上香位暨对引恭
　　皇帝诣
　　太祖髙皇帝香案前对引至祝案前止立司香跪賛引
　　奏跪
　　皇帝跪奏上香司香进香
　　皇帝上炷香一瓣香三兴以次诣
　　列圣案前上香如前仪毕賛引奏旋位暨对引恭导皇帝旋位立奏跪叩兴
　　皇帝行三跪九叩礼兴賛引恭导
　　皇帝诣
　　皇后香案前司香跪进香
　　皇帝立上香毕恭导
　　皇帝旋位立乐止典仪賛奠帛爵行初献礼司乐賛举初献乐奏敉平之章【曰于皇祖考克配上天越文武功万邦是宣孝孙受命不忘不愆羮墙永慕时荐斯防】乐作舞干戚之舞有司揭尊羃勺挹酒实爵司帛司爵以次进至各案前司帛跪献篚奠于案三叩兴司爵立献爵陈于案中各退乐止司祝诣祝案前跪三叩兴奉祝版跪案左賛引奏跪
　　皇帝跪賛读祝司祝读祝毕兴奉祝版跪安于篚内
　　叩如初退乐作賛引奏叩兴
　　皇帝三叩兴乐止武功之舞退文舞执羽籥进典仪賛行亚献礼司乐賛举亚献乐奏敷平之章【曰毖祀精忱洋洋如生罇罍再奉于赫昭明蔼然有容忾然有声我怀靡及显若中情】乐作舞羽籥之舞司爵诣各案前献爵于左仪如初献乐止典仪賛行终献礼司乐賛举终献乐奏绍平之章【曰粤若祖徳诞受方国肆予小子大猷是式欲报之徳昊天防极慇懃三献中心翼翼】乐作舞同亚献司爵诣各案前献爵于右仪同亚献乐止文徳之舞退典仪賛彻馔司乐賛举彻馔乐奏光平之章【曰庶物既陈凡奏具举告成于祖亦右皇妣敬彻不迟用终殷祀式礼如兹皇其燕喜】乐作彻毕乐止賛礼郎一人趋至案前北面跪奏礼毕请
　　神还寝室三叩退司乐賛举还宫乐奏乂平之章【曰对越无方陟降无迹寝祏静渊孔安且吉惟灵在天惟主在室于万斯年孝思无斁】乐作賛引奏跪叩兴
　　皇帝行三跪九叩礼毕乐止典仪賛奉祝帛送燎司
　　祝司帛咸诣
　　神位前跪三叩奉祝帛兴司香跪奉香兴以次恭送燎
　　所
　　皇帝转立拜位东旁西向【司拜褥官彻拜褥】俟祝帛过【仍布拜褥】皇帝旋位立乐复作焚香帛数帛官数帛賛引奏礼
　　成暨对引官恭导
　　皇帝出殿左门降阶由
　　奉先左门出至　肃诚门外陞舆还宫导从如来仪内
　　务府官恭奉
　　神主还寝室上香行礼如前仪所司彻祭品内监阖门
　　各退
　　或奉
　　防遣
　　皇子恭代祭前诸仪届日内外陈设均同
　　皇子拜位在殿门外正中设盥盘于右阶下皇子夙兴补服歩行至　肃诚门掌仪司賛礼郎二人前导
　　皇子由
　　奉先右门入至西阶下盥手升阶诣拜位前行礼迎神上香出入殿右门祝帛送燎
　　皇子避立西傍东面礼成仍自西阶降出　肃诚门退
　　每月朔望
　　列圣圣诞
　　列圣
　　列后忌辰及上元清明霜降嵗除日恭遇
</div>
    <div class="pagination">
<a href="国朝宫史_page14.html">上一页</a><span>...</span><a href="国朝宫史_page10.html">10</a><a href="国朝宫史_page11.html">11</a><a href="国朝宫史_page12.html">12</a><a href="国朝宫史_page13.html">13</a><a href="国朝宫史_page14.html">14</a><span class="current-page">15</span><a href="国朝宫史_page16.html">16</a><a href="国朝宫史_page17.html">17</a><a href="国朝宫史_page18.html">18</a><a href="国朝宫史_page19.html">19</a><a href="国朝宫史_page20.html">20</a><span>...</span><a href="国朝宫史_page16.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
