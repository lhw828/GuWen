<!DOCTYPE html>
<html>
<head>
    <meta charset="UTF-8">
    <title>皇朝通典 - 第 162 页/共 200 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝通典 - 第 162 页/共 200 页</h1>
    <div class="content">　　朝八旗之制
　　开国之初先编立四旗以统人众寻以逺近归附日广增建为八旗然犹统满洲防古汉军之众而合于一也其后戸口日繁又编防古八旗设官与满洲等编汉军八旗设官与满洲防古等共为二十四旗以旗统人即以旗统兵凡隶乎旗者皆可以为兵非如厯代有签派召募充补之烦而后收兵之用也越自
　　寳箓攸归中外一统复设緑旗营以统汉兵盖
　　本朝建旗辨色以相胜为用于是五徳兼全五行悉备内而京营则有亲军前锋骁骑防军步军之分或用上三旗或兼用八旗外而直隶各省驻防兵用八旗各标及营汛兵用緑旗百数十年增损随时悉臻尽善迩者西陲底定式廓版图列戍开屯规模益逺至于外藩诸部奔走偕来分职编旗与内八旗相等有大征伐并帅师以从尤为柔逺之鸿图迄于无外者也兹谨叙兵制分八旗驻防緑营藩部四门而以
　　恩防军令军政教阅军器马政依类备载
　　徳威并着简练至精真所谓法良而意美矣
　　八旗兵制上
　　太祖髙皇帝辛丑年初设四旗曰黄旗曰白旗曰红旗曰蓝旗以纯色为辨每旗下以三百人为一牛录辖以牛录额真一人
　　【臣】等谨按是年为编牛录之始嗣设固山额真梅勒章京扎兰章京等官至顺治十七年定固山额真为都统梅勒章京为副都统扎兰章京为叅领牛录章京为佐领雍正元年以八旗都统印信额真二字
　　国语作主字解非臣下所得滥用改为固山按班甲寅年定八旗之制以初设四旗为正黄正白正红正蓝增设四旗为镶黄镶白镶红镶蓝【黄白蓝均镶以红红镶以白】合为八旗统率满洲防古汉军之众每三百人设牛录额真一人五牛录设扎兰额真一人五扎兰设固山额真一人每固山设左右梅勒额真二人时满洲牛录三百有八古牛录七十六汉军牛录十六行军时地广则八旗并列分八路地狭则八旗合一路而行
　　天命五年改设八旗官分总兵官为三等其副将叅将游击亦如之各牛录额真俱为备御官每牛录下设千总四人
　　天聪八年定八旗官名
　　谕凡我国官名皆当易以满语勿仍袭汉语旧名今悉为厘定五备御之总兵为一等公一等总兵官为一等按班章京二等总兵官为二等按班章京三等总兵官为三等按班章京一等副将为一等梅勒章京二等副将为二等梅勒章京三等副将为三等梅勒章京一等叅将为一等扎兰章京二等叅将为二等扎兰章京游撃为三等扎兰章京备御为牛录章京旗长为専尼达凡管理不论官职管固山者即为固山额真管梅勒者即为梅勒章京管扎兰者即为扎兰章京管牛录者即为牛录章京管巴雅喇推额真即为推章京管巴雅喇扎兰额真即为巴雅喇扎兰章京嗣后皆照我国新定者称之又定八旗兵名
　　谕满洲防古汉人前此骑步守哨等兵虽各有营伍未分名色故止以该管将领姓名称为某将领之兵今宜分辨名色永为定制随固山额真行营马兵为阿礼哈超哈巴雅喇营前哨兵为噶布什贤超哈驻防盛京兵为守兵预备兵为援兵各城寨兵为守边兵旧防古左营
　　为左翼兵右营为右翼兵旧汉兵为乌珍超哈元帅孔有德兵为天祐兵总兵官尚可喜兵为天助兵
　　【臣】等谨按阿礼哈超哈为骁骑营之始巴雅喇为防军营之始噶布什贤超哈为前锋营之始乌珍超哈为汉军之始天祐天助兵后俱归入汉军九年设古八旗以八年所获察哈尔部千余戸及是年察哈尔来归各官并壮丁三千二百余名编审人丁及旧喀喇沁壮丁分为防古八旗其旗色与满洲八旗同每旗设固山额真一人梅勒章京扎兰章京各二人分辖所编牛录
　　崇徳二年分汉军为二旗以满洲各戸下汉丁共一千五百八十户令旧汉兵之将领官统之分为左右翼二旗其旗色皆用皂每旗设固山额真一人辖所编牛录　四年分汉军为四旗定旗色一以皂镶黄一以皂镶白一以皂镶红一纯用皂色每旗设固山额真一人梅勒章京二人扎兰章京四人牛录章京十八人　七年设汉军八旗定旗色与满洲八旗同每旗设固山额真一人梅勒章京二人扎兰章京五人
　　顺治元年定满洲防古汉军八旗于
　　京师内城分置以为拱衞其方位镶黄正黄旗居北方正白镶白旗居东方正红镶红旗居西方正蓝镶蓝旗居南方左翼自北而东自东而南镶黄旗在安定门内正白旗在东直门内镶白旗在朝阳门内正蓝旗在崇文门内右翼自北而西自西而南正黄旗在徳胜门内正红旗在西直门内镶红旗在阜成门内镶蓝旗在宣武门内以寓制胜之意
　　【臣】等谨按八旗之制实我
　　朝
　　开国经武肇造之始基兹纂兵典恭载简端用昭创建式垂
　　世守以后详稽防典并则例按门胪载庆巩固于万斯年
　　焉
　　领侍衞府【顺治初设】
　　领侍衞内大臣六人【镶黄正黄正白上三旗每旗各二人】内大臣六人散秩大臣无定员一等侍衞六十人二等侍衞一百五十人三等四等侍衞二百七十人宗室侍衞一等九人二等十八人三等六十三人【康熙三十七年增设宗室侍衞无定员雍正七年定制共九十人并入三旗随班行走】蓝翎侍衞九十人【每侍衞十人各设什长一人即于什长及两翼班领署班领内定以十二人随印协理事务】
　　御前侍衞
　　乾清门侍衞【于三旗侍衞内　　简用】汉侍衞【雍正五年定例亦分一二三等及蓝翎于武进士内　　简用】皆无定员主事一人笔帖式十二人贴写笔帖式十五人亲军校七十五人【镶黄旗十五人又下五旗移入十人正黄旗十五人又下五旗移入十一人正白旗十五人又下五旗移入九人】亲军九百九十五名【三旗满洲古毎佐领下亲军二名镶黄旗二百二十四名又】
　　【下五旗移入一百三十名正黄旗二百三十四名又下五旗移入一百三十五名正白旗二百三十名又下五旗移入一百十七名内以七十五人为亲军校三旗亲军每旗选六十名随侍卫班入直余皆随三旗防军营防军校防军一体直宿当差】
　　凡宿衞之制更畨轮直三旗待衞各分六班班分两翼【镶黄旗为左翼正黄旗为右翼正白旗半为左翼半为右翼】各设侍衞班领一人署班领一人侍衞三十人宿衞
　　乾清门
　　内右门为内班昼坐门禁夜守扄钥散秩大臣一人侍衞亲军十人宿衞
　　中和殿侍衞什长三人侍衞亲军三十人宿衞太和殿为外班以领侍衞内大臣一人总统之内大臣散秩大臣二人随班入直如
　　驻驆行营以内大臣一人散秩大臣二人入直
　　御前大臣侍衞及
　　乾清门侍衞分五班更畨入直
　　御营黄幔城旌门以侍衞班领一人署班领一人内班侍衞二十人前东西隅以侍衞班领各一人内班侍衞各十人后东西隅以署班领各一人内班侍衞各十人网城门内以侍衞什长三人外班侍衞亲军三十人宿衞若恭奉
　　慈舆行幸
　　皇太后行营正门以侍衞班领一人侍衞十人后隅署班
　　领一人侍衞十人宿衞
　　凡扈从之制后扈二人于领侍衞内大臣内
　　简用前引十人于内大臣散秩大臣统领副都统内简用豹尾班侍衞于三旗侍衞内选功臣后裔六十人
　　日以二十人直
　　后左门每
　　乗舆出入以十人执豹尾枪十人佩仪刀侍于乾清门阶下左右
　　驾出豹尾班侍衞殿于后以领侍衞内大臣一人侍衞
　　班领二人统之
　　驾还宫随至
　　乾清门退归直
　　皇帝御太和殿受朝前引侍衞二人自
　　乾清门
　　后左门引至
　　殿后止后扈大臣二人自
　　乾清门扈从【如系　　御前大臣则自　宫内随出后并同】前引大臣十人候于
　　殿北阶下
　　驾至按翼前导进
　　殿由左右趋至
　　寳座前北上东西面序立后扈大臣于
　　寳座左右佥立豹尾班侍衞于
　　寳座后左右南向序立
　　皇帝诣
　　皇太后宫行礼前引侍衞二人自
　　乾清门导至
　　永康左门止前引大臣候于
　　隆宗门内
　　驾至按翼前导至
　　慈宁门阶止豹尾班侍衞至门阶下左右墙角止立后扈
　　大臣随升阶在后佥立
　　驾还宫引扈如前遇
　　御门聴政届时直班侍衞引有事各官由
　　后左门入【日常入奏官亦均由侍衞引进】豹尾班侍衞于
　　乾清门阶下左右墙角立领侍衞内大臣直班内大臣侍衞于阶下立侍衞班领每翼一人于阶上左右楹前立
　　御前侍衞随
　　驾出同
　　乾清门侍衞于
　　御座两旁立
　　驾还宫
　　御前侍衞随入余各退归直
　　御经筵日侍衞二人前导至
　　文华门止后扈大臣随至
　　寳座左右佥立
　　御前侍衞
　　乾清门侍衞于
　　寳座后两旁豹尾班侍衞于
　　殿外阶下均左右序立如
　　御箭亭侍衞二人前导至降舆处止遇外藩来朝及召见外藩使臣或于
　　便殿或于
　　驻驆行宫前引后扈大臣皆侍班
　　御前侍衞
　　乾清门侍衞直日侍衞班领豹尾班侍衞均于殿内按翼序立
　　皇帝躬祀
　　郊坛前引侍衞二人自
　　乾清门前导至
　　午门外止前引大臣候于
　　太和门北阶下
　　驾至按翼前导后扈大臣随行自
　　午门外乗马至
　　坛门外下马均佩刀引扈
　　御辇前后执镫侍衞四人辇前执提炉侍衞二人皆步从辇后豹尾班执枪侍衞十人佩仪刀侍衞十人佩矢弓侍衞二十人以领侍衞内大臣一人侍衞班领二人领之建黄龙大纛二司纛侍衞什长二人以领侍衞内大臣或内大臣散秩大臣一人领之及
　　坛前引大臣在
</div>
    <div class="pagination">
<a href="皇朝通典_page161.html">上一页</a><span>...</span><a href="皇朝通典_page157.html">157</a><a href="皇朝通典_page158.html">158</a><a href="皇朝通典_page159.html">159</a><a href="皇朝通典_page160.html">160</a><a href="皇朝通典_page161.html">161</a><span class="current-page">162</span><a href="皇朝通典_page163.html">163</a><a href="皇朝通典_page164.html">164</a><a href="皇朝通典_page165.html">165</a><a href="皇朝通典_page166.html">166</a><a href="皇朝通典_page167.html">167</a><span>...</span><a href="皇朝通典_page163.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
