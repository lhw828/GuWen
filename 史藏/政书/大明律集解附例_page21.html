<!DOCTYPE html>
<html>
<head>
    <meta charset="UTF-8">
    <title>大明律集解附例 - 第 21 页/共 42 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大明律集解附例 - 第 21 页/共 42 页</h1>
    <div class="content">一监生不分在监在历及各衙门办事官吏承差不许倩人代替违者俱问罪照行止有亏事例问革为民其代替者别有职役一体问革
官员赴任过限
　　凡巳除官员在京者以除授日为始在外者以领照会日为始各依巳定程限赴任若无故过限者一旦笞一十每十日加一等罪止杖八十并附过还职○若代官巳到旧官各照巳定限期交割户口钱粮刑等项及应有卷籍册完备无故十日之外王离任所者依赴任过限论二等○其中途阻被盗患病丧事不能前进者听于所在官司给凭以备照勘若有规避诈冐不实者从重论当该官司符同保勘者罪同
纂注照会谓相照而知会者出给于吏部吏科填注到任日期所谓红限水也程惟布政司领照会其余衙门俱关札付此独言照会举重者以例其余也故即下文阻风被盗等项之故第二节兼内外官谓原任改除及承委权署者言巳定限期谓代官赴任之限期中途节总承甘两节说规避解见前将无作有曰诈将人作巳曰冐规避诈冐因规避而诈冐阻风等故也此条言内外各衙门巳经除授官员系在京者以除授命下之日为始在外者以领吏部所给照会之日为始各依照会内原定路程限期到任若在京者巳领照会别无事故而故违限期不赴任者一日笞一十每十日加一等罪止杖八十内外官附写过名收赎还职此专自新官言之盖无故不赴任是为旷职旷职之罪大故计日定科耳若新任交代官巳到任所旧任官即当各照代官到任限期将经手户口钱粮刑名等项及应有行过卷宗籍册交付过割与代官俱巳完备限十日之内离任如无别项事故十日之外迁延不离任所者依赴任过限论减二等过限二十一日笞一十每十日加一等罪止杖六十亦附过还职此专自旧居言之盖无故不离任似为贪恋贪恋之罪小故得减等科之耳以上二者皆罪其无故而为之也若新旧官巳行起程而于中途或有阻被盗患病丧事等项以致新官不能赴任旧官不能离任事出不测情巳是为有故各听于中途所在官司告给事故文凭以备日后如有违限将原给文凭送官仍行原告官司勘相同得免违限之罪若新旧官或有所规求回避不行前进本无事故而诈冐阻风等项照勘不实罔上行私莫此为甚故本官从所规避之罪重于杖八十六十者科断中途当该官司原行符同保勘者随所规避轻重罪犯并与同坐夫无故者坐罪而有故者免科情得伸于法之中有故者免科而诈冐者加重法复行于情之外矣按外官以领照会之日为始谓自受领在巳之日算起过违期限方可坐罪近来多自出给照会之日算起輙问违限遂有照会未领而限期巳过者既失律旨亦非人情
备考
　一官司受财扶同保勘者以枉法从重论本官依有事以财请求论
按名例文武官犯公罪该笞者不必附过此笞杖云并附当依本条
　条例
　　一凡官员赴任两司方回行仆苑马寺卿少卿及盐运司府州县正官除原定朱限外有违至一月以上问罪三月以上送部别用半年以上罢职两京凡领札戚官员及在外佐贰首领杂职等官违限一月以上问罪半年以上降级别用八个月以上罢职虽有中途患帖并不准理其进
　表朝
觐给由公差等项复任官员违限者各照前例拟断
　　一升除出外文职巳经领
勑领凭若无故迁延过半月之上不辞
　朝出城者参提问罪若巳辞出城复入城潜住者改降别用
无故不朝参公坐
　　凡大小官员无故在内不朝参在外不公座署事官吏给假限满无故不还职役者一日笞一十每三日加一等各罪止杖八十并附过还职
纂注故如丧病差委之类重无故二字在内不言公座重朝参也各字承上不朝参不公座署事不还职役三项言并字通官吏言止附过而还职而不言还役盖官吏之罪既同则吏得还役可知或谓吏当依名例职官犯私罪条笞五十罢见役别叙杖罪以上罢役不叙给假违限系私罪故律不言还役殊不知既曰私罪则职官亦当降等叙用何独得还职耶凡律中犯私罪不系干碍虽私亦也此言朝参公座自有常规有事给假原有定限凡各衙门大小官员本无丧疾等故在内者不行朝参在外者不行公座署事及官吏有故给假在外而假巳满无故不还职役三者其事虽殊而怠缓之失一也故一日不朝参公座及限满一日不还职役者即笞一十每三日加一等各罪止杖八十官吏并附过还职役以其心无私故得轻贷之耳曰无故者坐罪则有故者不在此限
按官员赴任过限一日笞一十每十日加一等而给假过限乃云三日加一等违限一也何轻重如此盖赴任违限虽为怠缓而事体尚有主守未至失　若给假过限则事体未免停阁故计日定罪自不容一律也
备考
一凡在内官员有犯不公座署事者照在外科断
擅勾属官
凡上司催会公事立案定限或遣牌或差人行移所衙门督并如有迟错依律论罪若擅勾官拘唤吏典听事及差占推官司狱各州县首领官因而妨废公务者笞四十若属官承顺逢迎及差拨吏典赴上司听事者罪亦如之其有必合追对刑名查勘钱粮监督作重事方许勾问事毕随即发落无故稽留三日笞二十每三日加一等罪止笞五十
纂注上司如州县称府府称布政司之类催促会计也立案定限三句一直说督并督责而追并也迟错二字平看依律论罪谓依稽程失错律坐罪听事兼官吏言妨废公务又通承属官吏典及推官以下言承顺逢迎谓近合上意听其勾唤差占也句问官或以必公事迟错律应罚赎纪者若一应私罪则当奏请不得勾不知名例自属官犯罪者言之此但勾取问其事情非勾拘问罪也当分别看此条虽着属官之罪而意实专重上司言官吏各有当办之役凡上司遇有公事应合催促会计正止许明立文定立限期或遗信牌或差有差有役之人行移所属下司衙门督并完报如下司衙门将所督公事稽迟不办错误施行者官吏各依稽程失错律论罪不许擅自勾拘若上司遣牌差人而輙擅勾取属官拘唤吏典各前来听事及将推官司狱各州县首领官差委占留使用致所勾唤差占之各官吏妨废本等公事者上司有统下之权若许其勾唤差占则下司恐无办事之日故坐以笞若属官及推官司狱首领官畏惧上司自行承顺逢迎听其拘唤差占及自差拨吏典赴上司衙门听事者罪亦如之官吏笞四十盖下司有承上之分听其逢迎差拨则上司益无忌惮之心故亦坐以笞其各衙门或有刑名木结必合赴上司追究对证钱粮数目未清必合赴上司督并干办此公事之重大者必 经由属官面理非遗牌差人所能办者方许勾取问理事毕随发落回还不许稽留无故稽留三日者笞二十每三日加一等罪止笞五日重事方许勾问斯法不废而事功集曰无故不稽留则官不扰而职业修律意之周悉如此
官吏给由
　　凡各衙门官吏给由到吏部限五日付勘完备以凭类选铨注若不即付勘完备者迟一日吏典笞一十每一日加一等罪止笞四十首领官减一等○若公私过名隐漏不报者以所隐之罪坐之若罚赎记过者亦各以所罚所记之罪坐之若报重罪为轻罪者坐以所剩罪当该官司符同隐漏者与同罪承报而差漏及上司失于查照者并以失错漏报卷宗科断○其漏附行止者一人至三人吏典笞一十每三人加一等罪笞四十○若有增减月日更易地方隐身蔽匿过名者杖一百罢职役不叙○有所规避及受赃者各从重论
纂注官吏考满将职役内历过事绩缘由于衙门出给公文申达上司转申吏部谓之给由付勘谓考功司移付各司查勘者即下文过名行止日月出身等项也首领官国初有主事即谓之首领以所隐之罪坐之者就原罪名言之如原笞坐笞原杖也以所罚所记之罪坐之者就原发落言之如笞杖系赎仍罚系记过仍记也罚赎过不在上公私过名之内此较更轻如有官事发而罚赎或迁官去任而记录之类若谓罚赎即名例公罪该笞者收赎记过即杖以上纪录通考则前所隐又何罪也承谓承行转报之意失错漏报卷宗见照刷文卷条并杖一百并字指增减月日以下四事规避指给由官吏受赃指经该及吏部官吏此条首节专言吏部官吏次节坐所剩罪以前专言给由官吏当该官司至末通指经该衙门及吏部言而增减月日以下二节则无兼给由之人也言各衙门官吏三六九年考满给由送到吏部限考功司五日之内即移付各司查勘其脚色行止等项完以凭类选部铨注名缺若考功司不即付勘完备五日之外迟一日者吏部吏典笞一十每一日加一等罪止笞四十首领官减一等迟二日笞一十裶止笞三十盖给由而付稽迟不色妨选铨故坐吏部官吏之罪至给由官吏凡职役内公私过名及罚赎记过或轻或重湏要从实开报以凭起送若隐漏公过名不行报者即以所隐笞杖等罪坐之若隐漏赎罚记过不行　报者亦即以所罚所记之罪坐之仍罚罚赎记过若将重罪减作轻罪报不以实者即坐以减报之剩罪盖过名而隐漏不报何凭以为考核故坐给由官吏之罪其各衙门当该官吏承行起送给由不行从实开报与给由官吏相符同隐漏其过名等项者当该官吏与给由人同罪依所隐所罚所记所剩之罪坐之曰符同则并与为奸也故从重论若给由人巳行开报过名而当该官吏承行转报上司乃差写脱漏及给由人不曾开报而上司失于查照只依原来文移转申吏部者当该官吏及上司并以失错漏报卷宗科断如失错漏报一宗笞二十之类曰差漏失查照止不加详审故从轻科其选部将平时在选及给由官吏行止善恶漏附铨籍致无查照者此吏典之责也一人至三人坐吏典笞一十每三人加一等罪止笞四十若给由人通同当该官吏及吏部　吏增减其历过月日更易其籍贯及　任地方改换其出身脚色蔽其所犯过名朦胧起送及付勘类选铨注者给由人与当该及吏部官吏并杖一百罢职役不叙盖漏附行止事类失错增减等项心为欺罔故其罪不同如此然以上皆自无规避及未受财者言之若给由官吏有规避而隐漏漏附及增减等项希求进用经该衙门及吏部官吏受赃符同隐漏漏附项者各从重论如隐漏等项之罪轻而规避受财之罪重从规避受财之罪也至此则官吏惩而国法不废考核精而黜陟有据矣
　条例
一凡官员三年任满给由以领文日为始若到部过限四个月之上送问一年之上发回致仕其九年任满者一年之上送问二年之上发回致仕虽有事故并准理者九年巳满托故在任久住不行赴部及不申缺者参提究问就彼革职回籍冠带闲住
一在外吏典除役内丁忧及人多缺少在官服役听参外若一考满后不行转参两考满后不行给由展转掜故在役管事或歇役三年之上就彼问发民中间虽有事亦不准理其故违收参起送官吏参问治罪若两考役满接丧丁忧服满迁延三年之上不行起复者亦发为民其未及三年者果有事故贺迹各该衙门保结起送吏部查照定夺虽在三年之内起送过限到部者送问重历
奸党
　凡奸邪进谗言左使杀人者斩○若犯罪律该处死其大臣小官巧言免暗邀人心者亦斩○若在朝官员交结朋党紊乱朝政者皆斩妻子为奴财产入官○若刑部及大小各衙门官吏不执法律听从上司主使出入人罪者亦如之若有不避权势明具实迹亲赴御前执法陈诉者罪坐奸臣言告之人与免本罪仍将犯人财产均给充赏有者升二等无官者量与一官或赏银二千两
纂注左使杀人谓不由正理借引事以激怒人主使杀人其人以快巳私也暗邀阴示恩以交结人心也第二节二朝字要看交结朋党二是一串言一互相固结以变乱政也为奴入官就本节言上司国初六部俱属中书省与本衙门堂上官俱是出人人罪专指巳决放者若未决放又当减等若有不避权势以下只承上文听从主使节奸臣即上所谓有权势者与免本罪即自首免罪之意或谓言告者得免其迎车驾击登闻鼓之罪不知律中巳许其亲赴御前陈诉又何止迎驾击鼓而巳大抵律意只欲人言告故既免其罪而又给赏耳均字即皆字之义三朝字俱秋后处决此条首三节言奸党之罪第四节虽非奸党而事亦相类故亦同奸党论言奸邪之人自有雠隙本欲杀之乃进献谗谮之言不由正理而故左说使君上杀其人以快巳私者斩若有罪依律本该处死其大臣小官巧肴言词谏免其罪以暗邀人心者斩左使杀人是使怨归于君暗邀人心是使德归于巳皆不忠之臣故均坐斩然斯二者虽为罔上行私而生杀犹在朝廷故得分首从若在朝大小官员相与交构朋比为党互为异议以紊乱朝廷政令罪无首从皆斩妻子为奴财产入官若刑部及大小各衙门官吏有不定执法律问拟刑名而听从上司官主张使令故出故入人罪是与朋党乱政者无异罪亦如之亦皆处斩妻子为奴财产入官盖朋党乱政则坏乱纪纲听从主使则荒废国法是又奸党之大者故不得分首从而犹论及其妻子财产若刑部及各衙门官吏不避上司之权势明具主使出人实迹亲赴御前执法陈诉者权势之奸臣坐以斩罪官吏与免听从主使之本罪仍将奸臣财产给付充赏原有官者加升二等原无官者酌量大小与其一官或不愿为官者赏银二千两夫既免本罪而又悬重赏所以开来告之门以示重绝奸党之意也
备考
　一议拟罪名一时失察虽听从主使而别无私曲者自依失入人罪论
交结近侍官员
凡诸衙门官吏若与内官及近侍人员互相交结漏泄事情夤缘作弊而符同奏启者皆斩妻子流二千里安置
纂注内官指各监内臣有名爵者近侍人员谓内阁六科尚宝司锦衣卫等官及吏典校尉之属夤缘倚托牵引之类互相交结四句一连看盖近侍人员皆能先知朝廷既相交结必致漏泄而夤扶同之弊所由生矣此数句当重看此条言内外大小衙门官吏若与各监局内臣及与近侍衙门人员彼此交构固结将朝廷事情漏泄于外致相倚托牵引夤缘作弊将所漏泄之事情符同奏启欺罔君上者不分首从皆斩秋后处决妻子流二千里安置盖植党行私不忠莫大焉尽法以处之耳若止亲故徃来无漏泄夤缘扶同等情者不用此律
　条例
　　一弘治九年四月初二日节该钦奉
孝宗皇帝圣旨罢闲官吏在京潜住有擅出入禁门交结的各门官仔细盘诘拏送锦衣卫着实打一百发烟瘴地面永远充军钦此
　　上言大臣德政
凡诸衙门官吏及士庶人等若有上言宰执大臣美政才德者即是奸党务要鞫问穷究来历明白犯人处斩妻子为奴财产入官若宰执大臣知情与同罪不知者不坐
纂注上言上书称颂也宰执大臣宰辅执政之大臣问究来历是究其所以交识大臣及上言之缘由此凡内外大小衙门官吏及士庶人等若有上书称颂宰执大臣之美政或才德者是欲依附交结即为奸邪朋党之人务要考鞫讯问穷究其所言大臣德政因何而知因何而交识必使来历明白然后将上言之人坐斩秋处决妻子给付功臣之家为奴财产入官若所称颂之大臣知各衙门官吏人等上言之情者与上言之人同罪罪止杖一百流三丈妻子不奴财产不入官不知情者不坐罪大臣权重而望高或恐下人之自附故减等科之此条即上奸党条之未尽者严阿附之门所以重绝明党之祸意深远矣
大明律集解附例卷之三
　吏律
公式
讲读律令
凡国家律令参酌事情轻重定立罪名颁行天下永为遵守百司官吏务要熟读讲明律意剖决事务每遇年终在内从察院在外从分巡御吏提刑按察司官按治去处考校若有不能讲解不晓律意者初犯罚俸钱一月再犯笞四十附过三犯于本卫门递降叙用○其百工技艺诸免人等有能熟读讲解通晓律意者若犯过失及因人连累致罪不问轻重并免一次其事干谋反逆叛者不用此律○若官吏人等挟诈公妄生异议擅为更改变乱成法者斩
纂注律即大明律令即大明令乃治狱者之规矩准绳也参酌谓参详斟酌剖决谓剖分决断俸钱俸有米有钱罚者　月所支之钱也递降同知同知降通判之类然亦止照见设原额百工技艺即匠作医卜之属事干谋反逆叛承因人连累说挟诈欺公谓怀挟其奸诈之心欺瞒其公正之道成法即律令内巳定之法也此条作三段看言国家律令二书参酌事情之轻重以立定罪名天下所当遵守百司官吏能熟读其文讲明其意则引断不谬而刑罚中矣故年终从内外所司将所属官吏考校如有不能讲明通晓者初犯罚俸钱一月再犯笞决附过三犯递降叙用以为不讲读者之戒其百工技艺诸色人等有能熟读精晓者除事干反叛外若犯过误失错及因人连累于律得从原赦者不问轻重并免罪人次以为能讲读者之劝若吏人等有挟诈欺公倡为异议擅自更改以变乱成法者坐斩秋后处决以为不遵守法者之戒凡此皆欲人讲明面引用不差遵守而奉行悖也
制书有违
凡奉制书有所施行而违者杖一百违皇太子令旨者同罪违亲王令旨者杖九十失错旨意者各减三等○其稽缓制书及皇太子令旨者一日笞五十每一日加一等罪止杖一百稽缓亲王令旨者各减一等
纂注
天子之言曰制而书则载其言者如诏勑札谕之类违不遵其言也失错谓失解其意行之误也稽缓谓稽留迟缓不即奉行也此条所犯凡三项曰违曰失错曰迟缓然
太子储君故其
令旨同凡有所施行而所司违背不奉行者皆杖一百失于详看将旨意事理错误施行者皆杖七十稽缓不即奉行者皆一日笞五十罪止杖一百亲王令　与
太子不同违者杖九十失错者杖六十稽缓者一日笞四十罪止杖九十故曰各减一等按失错一也在诈伪制书传写失错杖一百此言失错旨意减减三等杖七十者盖传写失错是错写制书之词而误传之所误者众故其罪重失错旨意是错解制书意而误用之其解晓者自无误也故其罪轻按琐言曰凡问制书有违湏是制命之词出自宸衷者　若出自臣下裁定奏准通行者不得调　制书观弃毁制书条可见令问刑者　违例之人皆问违制误矣其说当从　
弃毁制书印信
凡弃毁制书及起马御宝圣旨起船符验若各衙门印信及夜巡铜牌者斩若弃毁官文书者杖一百有所规避者从论事干军机钱粮者绞当该官吏知而不举与犯同人同罪不知者不坐误毁者各减三等其因水火盗贼毁失有显迹者不坐○凡遗失制书圣旨符验印信巡牌者杖九十徒二年半若官文书杖七十事干军机钱粮者杖九十徒二年半俱停俸责寻三十日得见者免罪○若主守官物遗失簿书以致钱粮数目错乱者杖八十限内得见亦免罪○其各衙门吏典考满代者明立案验将元管文案交付接管之人违者杖八十首领官吏不候交割符同给由者罪亦如之
纂注制书初颁有御宝者皆是起马御宝圣旨凡兵部起马脚力必关领内府御宝圣旨然后给发也符验织成符篆以为证验起站船使臣所执与印信牌皆所以信者军机钱粮谓军情机务及所供军需粮饷也主守官物即仓场库务官吏攅斗之属此条作三段看见制书起马御宝圣旨起船符验各衙门印信夜巡铜牌皆出自朝廷关系甚大若有弃失及毁坏者是无忌惮故斩若官文书等件不同弃毁而情无规避事无大干系者止杖一百若有所规避重于弃毁之罪者从重论事干军机钱粮者绞前项弃毁等件当该官吏知而不举者与同罪至死者减一等不知者不知者不坐此皆恶其故意而揆事定拟不同如此若前项制书等件及官文书止是误毁者出于无心减弃毁三等遗失者亦出无心与误毁者同罪其因水火盗贼毁失有显迹出于不虞故不坐罪若主守官物之人将所掌簿书遗失以致钱粮数目无所稽考错乱不明者比事干军机有间故止杖八十然曰遗失有可寻与制书等件俱主俸责寻限内得获者免罪此皆因其误失而　为制同如此若各衙门吏典考满有近更替代者必湏明立案验将原管文卷交付接管之人正以杜奸弊也若不立案交割者旧吏杖八十首领官及承行使不待考满吏交而符同给由起送者亦杖八十故曰罪亦如之然独坐首领而不及正官者盖领者吏典之头目给由皆由此而起故也此又恐其朦胧给由致生弊端而严为之防如此
备考
一弃毁粮通关者依弃毁官文书论弃毁文武官牙牌校尉力士铜牌依毁夜巡铜牌论
上书奏事犯讳
凡上书若奏事误犯御名及
庙讳者杖八十余文书误犯者笞若为名字触犯者杖一百其所犯御名及
庙讳声音相似字样各别及有二字止犯一字者皆不坐罪○若上书及奏事错误当言原免而言不免当言千石而言十石之类有害于事杖六十申六部错误有害于事者笞四十其余衙门文书错误者笞二十若所申虽有错误而文案可行不害于事者勿论
纂注余文书即下申六部及余衙门之文书言六部而不及五军都督府都察院者省文耳有犯即同科断此条见御名庙讳皆臣下所当讳避或有误犯均属有罪但中间有轻重不同耳上书陈言奏启事务则真达御前其误犯者不敬莫大焉故杖八十其余文书误犯与直达御前者不同止是欠谨失检点故笞四十若公然取作名字触犯者是终身为人呼唤又不特一时书奏文移之间而巳杖一百所以重责其无也或上奏文书及为名字所犯御名庙讳声音相似字样各别者不坐不讳嫌名也二字止犯一字者不坐二名不偏讳也若上书奏事错误如遇赦当言原免而言不免粮米当言千石而言十石又如罢职言还职未完言巳完之事有害于事者杖六十申六部文书错误害事者笞四十六部以下其余衙门错误害事者笞二十盖六部视诸衙门事体所关尤重故不同如此非徒以　小为差而巳若所申虽有错误而文案可行不害于事者勿论然止曰所申则上奏事错误无害于事亦以罪科盖事关朝廷又非六部可比故也
备考
一上书奏事错误可行而不害于事者问不应笞罪
事应奏不奏
凡军官犯罪应请旨而不请旨及应论功上议而不上议当该官吏处绞○若文职有犯应奏请而不奏请者杖一百有所规从重论○若军务钱粮选法制度刑名死罪灾异及事应奏而不奏者杖八十应申上而不申上者笞四十○若巳奏巳申不待回报而輙施行者并同不奏不申之罪○其合奏公事湏要依律定拟具写奏本其奏事及当该官吏佥书姓名明白奏闻若有规避增减紧关情节朦胧奏准施行巳后因事发露虽经年远鞫问明白斩○若于亲临上司官处禀议公事必先随事详陈可否定拟禀说若准拟者上司置立印署文薄附写略节缘由令首领官吏书名画字以凭稽考若将不合行事务妄作禀准及窥伺公务冗并乘时朦胧禀说施行者依诈传各衙门官员言语律科罪有规避者从重论
纂注上议谓奏上请议军务如调发兵马缮治甲兵之类钱粮如出纳征收之类选法则吏兵二部选官第制度则制礼作乐之类水旱为灾妖恠为异合奏公事乃一应公事合当奏闻者如军务等项皆是依律定拟不专指刑名如守御官缺转奏选用灾伤口粮核实奏报之类亲临上司如县于州州于府府于市政司之类此条前四节禁专擅后二节防欺罔盖军官犯罪例应奏闻请旨论功定议若不请旨不上议而輙拿问发落则弃其先世之功矣其罪重故当该官吏处绞此绞系杂犯令例准徒五年文职在京及在外五品以上犯罪亦例应奏闻请旨若不奏请輙便拿问者止是有违常例而巳其罪轻故当当该官吏杖一百若有所规避如怀挟故勘及有所出入人罪之类其罪本重于杖一百者自当从所规避之重罪轮若军旅机务仓库钱粮文武选法制度工作刑名狱讼鞫问狱囚灾伤变异一切应奏之事而不奏者俱杖八十其前及一切事应申达上司而不申者笞四十若将文武官犯罪及军机等事巳奏巳申不待回报而輙自施行者或绞或杖或笞亦同不奏不申拟断凡此皆以防专擅之渐其各衙门一应合奏公事所司湏要照依法律定拟的确具写奏本其奏事官及当该官吏各佥书姓名开具实情明白奏闻区处若增减紧关情节朦胧奏准施行是诬上行私其罪巳极后因事发露虽经年远鞫问明白追论坐斩此斩罪秋后处决若下司官吏于亲临上司官处禀议公事必先随事详可否定议然后禀说若准拟施行者上司置立印署文簿附写禀拟略节缘由仍令下司首领官吏书名画字以凭稽考若不合行事务妄作禀准及窥伺上司公务繁冗并迫之时乘机朦胧禀说以致上司不及致详误准施行者各依上司衙门品级以诈传本衙门官员言语律科罪若有所规避而妄作禀准及乘冗禀说罪重者从重论凡此皆以杜欺罔之弊
备考若朦胧奏准事未施行而先发者依奏事诈不以实论
　条例
一凡
　王府发放一应事务所司随即奏
闻必待
钦准方许奉行若不奏
闻及巳奏不待回报擅自承行者一体治以重罪其在京各
　王出府之日法司即查前例通行长史司知会遵守
出使不复命
凡奉制勑出使不复命干预他事者杖一百各衙门出使不复命干预他事者常事杖七十军情重事杖一百若越理犯分侵人职掌行事者笞五十○若回还后三日不缴纳圣旨者杖六十每二日加一等罪止杖一百不缴纳符验者笞四十每三日加一等罪止杖八十○若有所规避者各从重论
纂注制勑大事用制次用勑皆圣旨也各卫门出使或题准给有札付或领精徾批者皆是他事与使事绝不相干即大明令所指接受词状审理狱囚之类侵人职掌行事与使事本是一项但各有职掌而侵夺行之如趱运而侵顶征收之类常事重事即所干预之事非各衙门出使之事观文势自见规避如使事未终及圣旨符验有所毁失之类此谓人臣既奉使而有出湏终事而告成若奉命出使事完不即复命而干预他人事者是谓弃命杖一百若奉命衙门公文出使事完不复命而干预他事虽亦弃命但与奉制勑不同故杖七十此特自常事言之耳若系干军情重事而不复命者又非常事比杖一百以上奉使若止是越理犯分侵人职掌行者笞五十曰侵人职掌则与干预他事有异不曰不复命则未该复命可知故轻也若事完回还三日不缴纳圣旨计日决杖罪止一百三日不缴纳符验计日决笞罪止杖八十盖圣旨与符验有间故罪之轻重不同如此若前项奉制勑及各衙门出使而不复命不缴纳圣旨符验有所规避者各从其规避之重罪科断轻则仍从本条按旧云使未报命虽干自巳职务亦他事
漏泄军情大事
凡闻知朝廷及总兵将军调兵讨袭外蕃及收捕反逆贼徒机密大事而輙漏泄于敌人者斩若边将报到军情重事而漏泄者杖一百徒三年仍先传说者为首传至者为从减一等○若私开官司文书印封看视者杖六十事干军情重事者以漏泄论○若近侍官员漏泄机密重事于人者斩常事杖一百罢职不叙
纂注总兵将军如征虏征蛮镇朔将军之类敌即蕃及反逆之人报到军情重事而漏泄者亦是漏泄于敌人下传至二字可见或谓漏泄以惊动人心恐非近侍官员解见交结条此谓朝廷及总兵官讨袭外蕃收捕反逆其事机秘密关系甚大若闻知而漏泄于敌人者是背国党仇且使彼得有备我必无成故斩若边将报到军情重事于朝廷而有漏泄于敌人者彼虽知备犹未知我之调度何如也且比机密大事有间故杖一百徒三年以上二者仍以先传说者为首坐以前罪传至者为从各减一等然必湏传至敌人乃坐若官司行移文书不系军情而私自拆印封看视者杖六十事于军情者则非寻常文之比亦以漏泄军情论杖一百徒三年凡此皆重军机之意若朝廷凡有机密重事关系紧要不特讨袭收捕等项如近侍官员漏泄于人则必至于误国偾事故斩其余常事漏泄者杖一百罢职不叙凡此皆重朝政之意
备考
一漏泄机密大事及军情重事未至敌人传至者与其间展转传递之人俱问不应杖罪
　条例
一在京在外军民人等与
　朝贡夷人私通徃来投托管顾置害人因而透漏事情者俱问发边卫充军军职有犯调边卫带俸差操通事并伴送人等系军职者从军职之例系文职者草职为民
官文书稽程
凡官文书稽程者一日吏典笞一十三日加一等罪止笞四十首领官各减一等○若各衙门门遇有所属申禀公事随即详议可否明白定夺回报若当该官吏不与果决仓糊行移互相推调以致躭悞公事者杖八十其所属将可行事件不行区处作疑申禀者罪亦如之其所行公事巳果决行移或有未绝或不完者自依官文书稽程论罪
纂注稽程稽迟程限也详见各例公事失错条各减一等各字指大小中三项事凡官府文书行移完结各有程限如小事五日中事十日大事二十日过此不了为稽程承行吏典计日笞决罪止笞四十首领官各减一等正官佐贰不坐者承行之责任吏也若官府公事可否湏有定议各该衙门或遇属申禀公事湏要随即详议可否果决定夺面报若当该官吏不与果决含糊行移但相推调以致躭误是上无定处而推于下矣杖八十或事属可行而下司不行果决区处设作疑申禀上司以致躭误是下人无定论而推于上矣当该官吏亦杖八十其所公事上司与果决面报或自果决巳经施行而其文卷如有照提之类而未绝及有催办之类而不完者自依官文书稽程论不在躭误公事之限又大明令称事干外郡官司追会或踏勘田土者不拘此限按事不完绝亦属躭误而论以稽程罪不同者何盖不不绝是事巳果决施行特文卷未完绝耳躭误公事则事不果决而徒彼此推调其为避事可知此罪之所以有笞杖之别也
照刷文卷 
凡照刷有司有印信衙门文卷迟一宗二宗吏典笞一十三宗至五宗笞二十每五宗加一等罪止笞四十府州县首领官及仓库务场局所河泊等官各减一等○失错及漏报一宗吏典笞二十二宗三宗笞三十每宗加一等罪止笞五十府州县首领官及仓库务场局所河泊等官各减一等其府州县正官巡检一宗至于宗罚钱一十日每五宗加等罚止一月○若钱粮埋没刑名达枉等事有规避者各从重论
纂注照刷清理整饬之意有司即府州县等衙门事可完而不完曰迟漏使印信不佥姓名之类曰失错卷宗本多而不送照刷曰漏报钱粮不见下落曰埋没刑名不依正律曰违枉罚俸通承迟错漏报各从重各字指上各项官吏而言此言印信衙门文卷皆钱粮刑名一应公事所关至为紧要如遇刷其间或有可完不完而迟者其情为轻吏典罪止笞四十失误差错及遗漏不报者其情稍重吏典罪止笞五十盖承行在于该吏故首坐之也府州县首领官及仓库务场局所河泊等官又非吏典之比故并减罪一等迟者罪止笞三十错漏者罪止笞四十正官及巡检又非首领官之比故计宗罚俸钱宗数虽多罚止一月此皆自其无所规避者而言若刷出系干钱粮埋没而无所下落名违枉而不依正律等事有所避罪重者故从侵欺出入重罪断不用迟错之律按迟罪原属稽程正官本应不坐亦罚俸钱者照刷之年亦当催检点与常时不同也巡检卑职亦与府州县正官同罚者以原设方印均有印信衙门也仓库等官亦与首领罪者盖仓库等衙门原无首领皆无摄即坐其身也曰仓库等官则阴阳医学该之矣
历勘卷宗
凡磨勘出各衙门未完卷曾经监察御史提刑按察司照刷驳问迟错经隔一季之后钱粮不行追征足备者提调官吏以未足之数十分为率一分笞五十每一分加一等罪止杖一百刑名造作等事可完而不完应改正而不改正者笞四十每一月加一等罪止杖八十受财者计赃以枉法从重论○若有隐漏不报磨勘者一宗笞四十每一宗加一等罪止杖八十事干钱粮一宗杖八十每一宗加一等罪止杖一百有所规避者从重论○若官吏闻知事发旋补文案以避迟错者钱粮计所增数以虚出通关论刑名等事以增减官文书论同僚若本管上司知而不举及符同作弊者同罪不知情及不同署文案者不坐
纂注磨勘谓磨研较勘一季大约以三月为期不拘于春夏秋冬之季也提调掌印官刑名谓轻重罪名造作如额办颜料织造段疋之类此条分三段承上照刷之后各衙门照磨所磨勘出未完卷宗曾经监察御吏按察司官照刷过有驳问稽迟失错系干钱粮造作刑名等项者提调官吏湏及时征完改正若经隔一季之后或原欠钱粮不曾追征备者以未足之数十分为率一分笞五十每一分加一等罪止杖一百刑名造作等事未完者可完而不完差错者应改正而不改正过一季者笞四十一季后每过一月即加一等罪止杖八十若因受人财物而不追不完不改正者计赃以枉法从重论此严怠事黩货之戒若将前项巳照刷文卷隐不报磨勘如刑名之类一宗笞四十每一宗加一等罪止杖八十事干钱粮者一宗杖八十每一宗加一等罪止杖一百若有所规避而报磨勘其罪重于漏报者从所规避之重戽断此严瞒官作弊之戒官吏闻知隐漏不报磨勘事发畏惧追究而旋补文如未完捏作巳成未改正捏作巳改正以避迟错之罪者若系钱粮则计所增加之数以虚出通关论系刑名造作等事则以增减官文书论若僚及本管上司知其旋补情由而不行查举及符同旋补作弊者亦以虚出通关增减文书之罪坐之故曰同罪至死者减一等如虽同署文案而不知旋补之情及不同署文案者不坐此又欲人互相觉察之意本条可与前条并看照刷者将行过文案照刷之以发其弊之所在磨勘者将刷过文卷磨勘之以观其事之所改
按前节迟错则言受财而后节隐漏则言规避者盖迟错之罪巳经驳问官吏不行征完改正恐有受嘱而代人延捱之情故以受财言隐漏者埋没违枉之弊曾经刷出官吏不送照磨必有委曲以求脱巳罪之意故以规避言所以不同也
</div>
    <div class="pagination">
<a href="大明律集解附例_page20.html">上一页</a><span>...</span><a href="大明律集解附例_page16.html">16</a><a href="大明律集解附例_page17.html">17</a><a href="大明律集解附例_page18.html">18</a><a href="大明律集解附例_page19.html">19</a><a href="大明律集解附例_page20.html">20</a><span class="current-page">21</span><a href="大明律集解附例_page22.html">22</a><a href="大明律集解附例_page23.html">23</a><a href="大明律集解附例_page24.html">24</a><a href="大明律集解附例_page25.html">25</a><a href="大明律集解附例_page26.html">26</a><span>...</span><a href="大明律集解附例_page22.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
