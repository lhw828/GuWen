<!DOCTYPE html>
<html>
<head>
    <meta charset="UTF-8">
    <title>皇朝通志 - 第 45 页/共 231 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝通志 - 第 45 页/共 231 页</h1>
    <div class="content">　　太和门内东庑之中为
　　体仁阁阁之北为左翼门西庑之中为
　　义阁阁之北为右翼门正中为
　　太和殿大朝正殿也左为中左门右为中右门殿之后为
　　中和殿再入为
　　保和殿左为后左门右为后右门殿之后东垣之中为景运门西垣之中为隆宗门正中南向者曰
　　乾清门为内朝正门自协和门东出为
　　文华殿后为
　　主敬殿东为
　　传心殿【殿中祀　　皇师　　帝师王师　先圣　先师】门曰景行门乾隆三十九年于
　　文华殿后创建
　　文渊阁藏贮四库全书直协和门东向者曰东华门是为
　　紫禁城东门自熙和门西出为
　　武英殿西为
　　咸安宫南为
　　南薰殿直熙和门西向者曰西华门是为
　　紫禁城西门
　　乾清门之旁左为内左门右为内右门
　　乾清门之内正中为
　　乾清宫宫之东为
　　昭仁殿西为
　　徳殿皆南向
　　乾清宫东庑为
　　端凝殿西向其南东出者为日精门又转南向北者为上书房
　　乾清宫西庑为
　　懋勤殿东向其南西出者为月华门又转南向北者为南书房
　　昭仁殿之左东出者为龙光门
　　徳殿之右西出者为凤彩门
　　乾清宫之后为
　　交泰殿东庑左出者为景和门西庑右出者为隆福门殿之后为
　　坤宁宫左为东暖殿右为西暖殿东暖殿之东为永祥门稍北为基化门俱东出西暖殿之西为增瑞门稍北为端则门俱西出
　　坤宁宫之后正中北向者为
　　坤宁门门外即
　　御花园左曰琼苑东门右曰琼苑西门
　　御花园正中为天一门门之北南向为
　　钦安殿【祀　　元天上帝于殿中】殿东稍北为摛藻堂其南西向者为綘雪轩殿西稍北为延晖阁西为位育斋其南东向者为养性斋
　　钦安殿之后北向者为承光门门之后左为延和门右为集福门东西向正中为顺贞门其北相对为神武门是为
　　紫禁城北门自日精门之东为东一长街南即内左门中为近光左门北为长宁左门由近光左门而北向西之门凡三曰咸和左门广生左门大成左门咸和左门东相对为景曜门中间南向者曰景仁门门内为
　　景仁宫广生左门东相对为履和门中间南向者曰承徳门门内为
　　承干宫大成左门东相对为凝瑞门中间南向者曰钟粹门门内为
　　钟粹宫三宫之东为东二长街南则麟趾门北则千婴门街东与景曜门相对者曰凝祥门再东为昭华门中间南向者曰延禧门门内为
　　延禧宫与履和门相对者曰徳阳门再东为仁泽门中间南向者曰永和门门内为
　　永和宫与凝瑞门相对者曰昌期门再东为衍瑞门中间南向者曰景阳门门内为
　　景阳宫其后为学诗堂
　　景阳宫之东有小长街街南向东直出者为苍震门其北向西者为钦昊门门中向南为
　　天穹门门内为
　　天穹宝殿恭祀
　　昊天上帝于殿内日精门长街之南向东为仁祥门再东
　　相对为阳曜门正中为
　　斋宫殿曰
　　孚颙殿
　　斋宫之东为
　　毓庆宫殿曰
　　敦本殿前为祥旭门外为前星门自月华门之西为西一长街南即内右门中为近光右门北为长宁右门由近光右门而北向东之门凡三曰咸和右
　　门广生右门大成右门咸和右门西相对为纯佑门中间南向者曰永夀门门内为
　　永夀宫广生右门西相对为崇禧门中间南向者曰翊坤门门内为
　　翊坤宫大成右门西相对为长泰门中间南向者曰储秀门门内为
　　储秀宫三宫之西为西二长街南则螽斯门北则百子门街西与纯佑门相对者曰嘉祉门再西为启祥门中间南向者亦曰启祥门门内为
　　启祥宫与崇禧门相对者曰敷华门再西为绥祉门中间南向者曰长春门门内为
　　长春宫与长泰门相对者曰咸宁门再西为永庆门中间南向者曰咸福门门内为
　　咸福宫百子门之北向为干西五所近东者为重华宫
　　皇上龙潜时旧邸也前为重华门门内为
　　崇敬殿额曰乐善堂堂后即
　　重华宫宫之东庑曰
　　葆中殿额曰古香斋宫之西庑曰
　　浴徳殿额曰抑斋宫之后为翠云馆宫之东为潄芳斋
　　启祥宫之西南向者为延庆门门内为
　　延庆殿殿后为广徳门门内为
　　抚辰殿殿后为
　　建福宫宫后为静怡轩轩后为慧曜楼其西为吉云楼楼西为敬胜斋斋垣之西为碧琳馆南为妙莲华室又南为凝晖堂前为延春阁月华门之西相对者为遵义门门西向南者为养心门中曰
　　养心殿为
　　皇上宵旰寝兴之所
　　养心殿西室曰三希堂殿之东暖阁额曰攸芋斋西暖阁北接后轩东为无倦斋为长春书屋宫垣外自景运门之东为
　　奉先殿正门曰
　　奉先门西门曰肃诚门中为
　　正殿后为
　　寝殿【供奉　　　列圣　　　列后神位暨朔望荐新嵗时展祀因事告祭诸典礼载礼畧之吉礼门】自
　　苍震门外街东为
　　宁夀宫【建自康熙年间乾隆三十六年以后重加增葺】正中南向者曰皇极门东出者曰敛禧门西出者曰笃庆门又西向者曰履顺门曰蹈和门东向者曰保泰门
　　皇极门之内曰
　　宁夀门门内为
　　皇极殿殿庑东出者为凝祺门西出者为昌泽门殿后为
　　宁夀宫宫后亘以横街其东即保泰门西即蹈和门正中为养性门门内为
　　养性殿殿后为乐夀堂堂后为頥和轩再后为景祺阁自保泰门之北为畅音阁其北与阁相对者为阅是楼阁后为寻沿书屋东北为景福门正中南向者为
　　景福宫
　　皇上有景福宫五福颂乾隆四十九年因
　　五代同堂之庆额曰五福五代堂宫之后为梵华楼稍西为佛日楼自蹈和门之内为衍祺门门内东宇额曰抑斋斋后为古华轩轩后为遂初堂堂之后西为延趣楼北为萃赏楼其西为云光楼额曰养和精舍萃赏楼北相对者为符望阁阁后为倦勤斋符望阁西门外为玊粹轩皆环属于
　　宁夀宫者也自隆宗门之西为
　　慈宁宫东为永康左门西为水康右门正中向南者为慈宁门前为长信门又前为长庆门
　　慈宁宫之东有门曰慈祥门与大内启祥门遥对慈宁宫花园前宇为咸若馆馆之左为宝相楼其南为含清斋馆之右为吉云楼其南为延夀堂馆之后为
　　慈廕楼
　　慈宁宫西为
　　夀康门门内为
　　夀康宫宫后东西为长街街西为长庚门门内正中南向
　　者为
　　夀安门门内为
　　春禧殿殿后为
　　夀安宫宫后东为福宜斋西为萱夀堂
　　慈宁宫之东北为
　　宝华殿又北为
</div>
    <div class="pagination">
<a href="皇朝通志_page44.html">上一页</a><span>...</span><a href="皇朝通志_page40.html">40</a><a href="皇朝通志_page41.html">41</a><a href="皇朝通志_page42.html">42</a><a href="皇朝通志_page43.html">43</a><a href="皇朝通志_page44.html">44</a><span class="current-page">45</span><a href="皇朝通志_page46.html">46</a><a href="皇朝通志_page47.html">47</a><a href="皇朝通志_page48.html">48</a><a href="皇朝通志_page49.html">49</a><a href="皇朝通志_page50.html">50</a><span>...</span><a href="皇朝通志_page46.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
