<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 288 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 288 页/共 1125 页</h1>
    <div class="content">天圣二年八月己卯，幸继照堂。 
景佑元年正月庚寅，改为继圣堂。
 方域 宋会要辑稿 方域三 堂 资善堂 
      
资善堂
      
堂在元符观南。(太)[大]中祥符八年置。《宋史 地理志》：在开封府大内，宣佑门东廊次北。《景定建康志》：行宫资善堂，在学士院之右。
 方域 宋会要辑稿 方域三 堂 资善堂 
      
资善堂
      
天禧二年八月，以给事中、 知政事李迪为太子宾客；以右谏议大夫乐黄目为给事中目：原作「自」据《长编》卷九二改。，兼左庶子；升王府咨议 军、吏部郎中、直昭文馆张士逊为右谏议大夫、兼右庶子；升王府咨议 军、礼部郎中、直史馆崔遵度为吏部郎中、直史馆、兼左谕德；升王府记室 军、左正言、直史馆晏殊为户部员外郎、直史馆、兼舍人，赐金紫；右正言鲁宗道为户部员外郎宗道：原作「家受」，据《长编》卷九二改。，兼右谕德，赐紫鱼袋；资善堂都监、左藏库使、长州刺史、入内押班周怀政为左骐骥使、入内副都知，兼管勾左右春坊事；内严崇班、资善堂祇候杨怀玉为内殿承制、皇太子宫祇候。 
九月丁卯，天安殿册太子。 
三年九月丙子，赐《元良述》、《六艺箴》、《承华要略》。《玉海》：四年，徙御厨北，一作禁庖之北，一云宣佑门内东庑北，讲筵所亦在焉。十月己卯，资善堂上梁。是岁正月十七日幸，太子会宫僚观之。 
四年十月，以太子太保王钦若为资政殿大学士，令日赴资善堂侍讲。钦若罢相为宫保，不当侍宫筵，特陈乞而从之。《玉海》：十一月庚午御札，中书、密院常务令宰臣与太子就资善堂会议。壬申，辅臣见皇太子于堂。十二月九日乙酉，诏只日承明殿不视事，中书、枢密院诣资善堂议事。辛丑，太子会师傅宫僚于是堂，赐教坊乐。先是，天禧元年九月甲子，读《论语》毕第九卷，宴王友于堂。四年十月壬辰，以太子太保王钦若为资政殿大学士，日赴资善堂侍讲读。 
闰十二月，命入内内侍省副都知邓守恩同勾当资善堂，兼太子左春坊。 
五年三月，宰臣丁谓等请自今兼太子师傅，十日一赴资善堂。宾客已下，只日更互陪侍讲学。从之。 
四月，以内 
      
殿崇班雷允恭为皇太子宫都监，同勾当资善堂、左右春坊司。 
十一日戊午，以皇太子生辰，宴辅臣、东宫官于资善堂。《玉海》：五月癸未，诏皇太子读《春秋》。辅臣奏曰：「臣等时入资善堂陪侍讲席，太子天姿英迈，好学不倦，写字有笔法。」上喜。《宋史 冯拯传》：干兴元年，进封魏国公，迁司空，兼侍中。辅臣会食资善堂，召议事，丁谓独不预。谓知得罪，颇哀请，钱惟演遽曰：「当致力，无大忧也。」拯熟视，惟演踧(强)[踖]。 
仁宗宝元二年三月二十三日癸丑，诏天章阁侍讲贾昌朝、王宗道于是堂编排书籍，教授内臣，以编修为名。昌朝乞差赵希言、杨安国同共编排，从之。 
四月戊辰，命赵希言、杨安国编排。癸未罢之。 
康定元年十一月三日，诏枢密院都承旨、左屯卫将军王元佑领赵州刺史，与侧近差遣。以自陈历事三朝、尝经资善堂祗应也。 
皇佑元年七月壬子，帝幸资善堂，作诗，有曰「畴日学堂亲政第，仰怀慈训倍依依」之句。说书所寓资善堂，庆历初改为讲筵所。 
至和二年三月，宴饯知徐州吕溱于是堂。 
治平四年五月，饯李柬之，十月乙卯，饯李受，命侍臣赋诗。时谓远过二疏。 
神宗元丰八年十二月二日，诏：「今月十五日开讲《论语》，读《宝训》，讲读官赴资善堂，以双日讲读，仍轮一员宿直。初讲及更旬，宰相、执政并赴。」 
十五日，初御迩英阁，召三省、枢密院、侍讲、侍读、修注官讲读，锡宴于资善堂，赉银帛有差。 
哲宗元佑元年三月十六日，诏讲读官更不轮资善堂宿直。 
六年，诏史院写《迩英延义记注》送资善堂。 
徽宗政和元年二月二日，诏三月二十 
      
七日定王桓、嘉王楷出就资善堂听读。 
三月二十八日，诏宰臣、执政官许就资善堂见定王、嘉王，王至中门外迎揖，升堂就坐。王西向，宰相、执政东向。退，王揖送于大门内。 
二年九月二十九日，诏皇子到堂听读，特许讲官时暂到堂参见。时侍读郑居中讲筵奏事，尝面被旨也。 
五年二月十八日，定王桓言：「臣已依诏旨，于二月七日出阁过府讫。臣昨就资善堂听读，寻常须候迩英经筵已开，方取旨定日。恭惟圣学高妙，群臣莫及，躬御经筵，但欲遵承祖宗故事，非待儒臣讲说，修辅睿明。如臣之愚，正当力学，不可旷日，岂应拟视经筵 兼臣问安视膳之外，还过府第，绰有余暇，况不同往日，深在禁严，出入不敢自便。今欲乞圣慈许令每日不拘早晚，但稍有间隙，即请学官赴厅讲读，所贵为学日益，有以副圣慈眷抚之意。」从之。 
二十三日，诏皇子建安郡王枢、文安郡王杞今春出资善堂听读，其管勾官比附定王、嘉王听读例施行。 
十年四月十二日十年：按政和无十年，当是「七年」之误。，诏：「皇子安康郡王栩出就资善堂听读，可特(钦)[依]此推恩：本阁祗候使臣、管勾所手分各转一官，白身人补副尉，祗应人各转一(员)[资]，并依旧祗应。」 
宣和元年四月十三日，中书省言：「检会皇子吴国公出就外傅，令太史局选日。」诏资善堂、蕃衍宅各置直讲、翊善、赞读一员。以给事中陆藻为郓王、肃王、景王翊善，给事中葛次仲兼直讲，中书舍人张劝兼赞读；国子司 
      
业梅执礼兼安康郡王、济阳郡王、广平郡王、镇国公、吴国公翊善，礼部员外郎王绹兼直讲，秘书省校书郎胡松年兼赞(讲)[读]。
五年正月七日，以尚书吏部侍郎卢益兼资善堂翊善。 
七年二月十九日，以朝请郎，直秘阁、管勾万寿观许中兼资善堂翊善。 
三月二十六日，符(实)[宝]郎季质兼资善堂直讲。 
五月十一日，尚书右丞宇文粹中奏：「臣昨乞罢弟时中资善堂赞读，乞依去年御笔指挥，与一外任差遣。」诏依所乞与郡。 
二十一日，符宝郎季质〔奏〕：「奉敕差兼资善堂直讲。伏见赞读宇文时中缘系执政之弟，已陈乞罢免。今来质妻父张邦昌任中书侍郎，伏望许令罢免。」诏依所乞，今后差从官。 
六月二日，以刑部尚书蒋猷兼资善堂翊善，给事中吴幵兼资善堂赞读，中书舍人谭世绩兼资善堂直讲。 
钦宗靖康元年五月十一日，诏皇太子以六月七日出就外傅，仍就资善堂置学舍，令国子监供监书。
高宗建炎三年四月罢，绍兴五年五月复置。本堂系掌管皇子国公听读，提举官、干办官各一员，以内侍官充。手分二人。《宋史 地理志》：建炎三年闰八月，高宗自建康如临安，以州治为行宫，宫室制度皆从简省，不尚华饰。垂拱、大庆、文德、紫宸、祥曦、集英六殿，随事易名。讲筵所、资善堂在行宫门内，因书院而作。 
绍兴五年五月八日辛巳，诏择日除防御使伯琮为节度使，封国公，出就资善堂听读。先是，元年四月戊申，以(致)[政]和故事面谕宰臣〔范〕宗尹等。辅臣奏事，赵鼎曰：「昨日得旨，见上。臣退而与孟庾、沈与求商量，皆仰赞陛下为宗庙社稷大 
      
虑，谨令有司卜今月二十六日吉。」上曰；「可。」与求曰：「此盛德之事也。」上曰：「朕年二十九，未有子，然国朝自有仁宗故事。艺祖创业，其勤至矣，朕取子行下子鞠于宫中，复加除拜，庶几仰慰在天之灵。」初，张浚未出使也，上尝以语鼎、浚、庾、与求曰：「此子天资特异，在宫中俨如成人，朕自教之读书，极强记。」鼎先得旨，于行宫内造书院屋一区，欲令就学。有司以图来上，凡建屋十六间，从约也。至是，书院成，上曰：「只以书院便为资善堂，俟除授讫，命儒臣为直讲、翊善，悉如故事。」 
二十三日，诏：「已建资善堂，提点官差主管讲筵所邵谔，干办官差睿思殿祗候使臣李中立。」 
二十六日己亥，以贵州防御使为保庆军节度使，封建国公，诏左朝奉大夫、徽猷阁待制、提举建隆观、兼史馆修撰、兼侍讲范冲兼资善堂翊善，左承议郎、守起居郎、兼侍讲朱震兼资善堂赞读。上亲笔付出，朝论以为极天下之选。 
二十九日，诏建国公阙差主管文字词臣一名，掌章表使臣一名，直省官二人，袍笏下班祗应二人，手分一名，进奏官一名，楷书一名，辇官六人，翰林司厨子、入内院子各二人， 龙亲事官六人，仪鸾司一名。 
六月一日，诏今月七日建国公出就资善堂听读。 
五日，宰臣赵鼎等奏：「建国公初七日出资善堂，臣等考故事，当谒见。」上曰：「朕令国公至资善堂见范冲、朱震当设拜，盖尊师重傅，不得不如此。卿等既欲循故事，可往 
      
一见。」 
七日，诏：「资善堂差置手分二人，于无违碍官司指差，每月请给并依翰林医官局后行见请则例支破。到堂实及十年，与补进武副尉。今后有阙，依此施行。」 
七月七日，中书、门下省言：「昨蕃衍宅赞读等官，各厅合破书奏楷书一名，并当直承送亲事官十人。今来资善堂诩善、赞读各依上件体例施行。」从之 
六年九月二十一日，诏：「建国公瑗出合听读《孟子》终篇，本合并资善堂官吏、诸色人，并各与转一官资。内未有名目人，候有名目日收使。」 
十一月三日，资善堂言：「近诏建国公合并资善堂官吏、诸色人并各与转一官资，契勘楷书李愿、茶酒班祗应魏宗道伴读书写文字使唤，宣力颇多。内李愿系白身，将来别无补授恩例，欲乞特与一名目，魏宗道更乞优与推恩。其余祗应人吏，即无似此可以援例之人。」诏李愿许用转一官恩例，特与补进义副尉，魏宗道更与减三年磨勘。 
七年十二月十一日，诏建国公瑗听读《尚书》终篇，翊善朱震、赞读苏符各与转一官。 
八年三月九日，诏建国公瑗听读《尚书》终篇，本合并资善堂官吏，翊善、赞读下人吏，各与减二年磨勘。内无官人吏，各支赐钱十五贯。其余诸色人内，将校支赐钱十贯，节级五贯，并令户部支给见钱。 
八月六日，诏朱震久任资善，赞翊有功，除依条与致仕、遗表恩泽外，特更与一资恩泽。 
九年三月十四日。诏崇国公璩出赴资善堂听读，其 
      
请俸、给赐等应合行事件，并依建国公已得指挥体例施行。 
六月十九日，诏听读《孟子》终篇，学官等可依建国公《孟子》终篇例推恩，本合并资善堂官吏、诸色人，各与一转官资。内未有名目人，候有名目日收使，合寄资人依旧寄资。 
十年三月十三日，诏听读《尚书》终篇，本合并资善官吏、医官，翊善、提点资善堂下人吏，各与减二年磨勘。内无官人吏并进奏官，各支赐钱十五贯，其余诸色人将校支钱十贯，节级、长行、翊善下亲事官五贯，并令户部支给见钱。 
十一年七月十五日，诏听读《周易》、《毛诗》终篇，学官等可依建国公《周易》、《毛诗》终篇例推恩，内副尉与依使臣法比折收使，余各色不同人比附施行。 
十二年三月六日，诏左朝奉郎、试给事中、兼侍讲、兼权直学士院程克俊除资善堂翊善，左朝奉郎、试秘书少监、兼崇政殿说书秦梓除资善堂赞读。 
七日，诏枢密院编修官赵卫、大理司直钱周材除普安郡王府教授。 
十四日，诏普安郡王府教授并依诸王宫大小学教授体例施行。先是，诸王宫大小学言：「诸王宫大小学教授请给、人从，并依太常博士则例，序位立班在国子博士之上。及本学印记系下文思院铸，以『绍兴诸王宫学朱记』八字为文。其行移文字内，六曹、寺监、大宗正司并用申状，其余诸司务并用关牒。学官遇有合批书事件，申所隶宗正寺批书。」以新除普安郡王府教授钱周材、 
      
赵卫申明体例，故有是诏。 
十七日，诏：「普安郡王府差下班祗应乔虞卿、进义副尉任叔献代客司祗应，今有阙，亦许指差有名目人充填。『HT 』』宅案司日支有名目人充填宅案司日支食钱伍伯文，书表司、客司日支食钱四伯文。有名目充代并白身人，并依此支破，辇官、仪鸾司厨子与带行见请，步军司兵士与支破月粮，诸般合得请给外，日支口食米一升，并割移名粮就本府帮勘。其一行请给，并自祗应日为始支破。」 
四月四日，诏秦梓兼资善堂翊善。 
十三年四月十七日，秘书省著作佐郎、兼普安郡王教授钱周材、赵卫言：讲授普安郡王《毛诗》已终篇，合接续别讲经书。诏令讲授《礼记》。 
闰四月三日，诏普安郡王瑗讲授《毛诗》终篇，本府官吏并与减二年磨勘。 
十四年十月六日，诏听读《礼记》、《文选》终篇，本合并资善堂官吏、诸色人、学官、下班祗应，并依普安郡王听读《文选》终篇例推恩。 
十八年二月十二日，诏听读《春秋左氏传》终篇，本府并教授、官吏各与减二年磨勘。 
二十一年三月六日，诏太常博士丁娄明差兼普安郡王瑗、恩平郡王璩府教授。《宋史 宁宗本纪》：嘉泰元年二月壬辰，开资善堂。 
庆元六年四月十五日，宰执进呈萧逵、龚颐正并兼资善堂小学教授。京镗奏：「圣嗣未艾，不妨自为此举，愿更择一人伴读。」上曰：「然当更相度，不可容易。」 
九月二十九日，诏资善堂小学主管官可就差干办御药、兼提点资善堂张延礼，手 
      
分、入内院子、把门亲事官，并就见今资善堂人相兼祗应。教授下共差破当直承送亲事官四人。 
十一月九日，诏宗子与愿可改名曮，特除观察使，令就资善堂授书。资善堂申：「乞皇城司差取亲事官二人，充本堂库子，掌管书籍、什物等，分差宿直，实占祗应。翰林司差人兵二人，充本堂看管火烛及供应茶汤，分番宿直，实占祗应。一、仪鸾司差取工匠二人，充本堂钉设，分班宿直，实占祗应。一、所有三司差到人兵共六人，每月添支茶汤钱，依现今资善堂看管院司则例支破。」每月于左藏库止添支钱一贯文。并从之。 
嘉泰元年二月二十二日，诏资善堂小学教授萧逵、龚颐正，今后许令乘骑入出和宁门，至北宫门外下马，赴堂供职。今后准此。仍于殿前司差拨鞍马并草料、控拢军兵。 
十三日，诏资善堂小学教授如遇轮堂赴堂授书日分，所有应干期集免行趁赴。 
十二月，秘书郎娄机〔兼〕资善堂小学教授。 
二年二月，秘书郎张嗣古兼资善堂小学教授。 
闰十二月十五日，诏宗子与谈特补右内率府副率，充资善堂伴读。 
四年七月，秘书省著作佐郎邹应龙兼资善堂小学教授。开禧元年七月，升兼直讲。 
八月，秘书郎黄中兼资善堂小学教授。 
开禧元年五月二十七日，臣僚言：「臣闻汉贾谊论三代有道之长而秦无道之暴，其原皆本于教子，则知教子者，帝王之急务也。天佑邦家，皇子端重聪哲，闻于内外。今者冠礼既 
      
成，正皇嗣之位，启王爵之封，则所谓小学教授之名固当更改。至于翊赞之官，比前之日尤加重焉。如更添置一二员，得真贤实能以居之，庶几不负明时使令之意。欲望圣慈与大臣议之，更正官名，妙简精择端亮之士，取学术粹而器识明者，俾之从容朱邸，赞助缉熙，增广闻见。有如皇朝官制、兵制与夫民政、边事之类，亦如横帙之暇，并与讲明，足以裨补万一。检照嘉佑典故，有以皇子位说书为官称者，今来更合取自圣裁，或下有司讨论施行。」从之。 
</div>
    <div class="pagination">
<a href="宋会要辑稿_page287.html">上一页</a><span>...</span><a href="宋会要辑稿_page283.html">283</a><a href="宋会要辑稿_page284.html">284</a><a href="宋会要辑稿_page285.html">285</a><a href="宋会要辑稿_page286.html">286</a><a href="宋会要辑稿_page287.html">287</a><span class="current-page">288</span><a href="宋会要辑稿_page289.html">289</a><a href="宋会要辑稿_page290.html">290</a><a href="宋会要辑稿_page291.html">291</a><a href="宋会要辑稿_page292.html">292</a><a href="宋会要辑稿_page293.html">293</a><span>...</span><a href="宋会要辑稿_page289.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
