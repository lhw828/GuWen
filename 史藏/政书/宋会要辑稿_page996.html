<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 996 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 996 页/共 1125 页</h1>
    <div class="content">     
开封府尹、牧，牧不置，唯仗内奉引则遣官摄事，尹以亲王为之，仍兼功德使。府廨在宣德门南街东。太宗为晋王尹京，及秦王、许王为尹，皆在南衙视事。时真宗尹京，还就府廨。今景灵宫即南衙旧址。

太祖建隆二年七月，以皇弟泰宁军节度使、殿前都虞候光义检校太尉、同中书门下平章事、开封尹、兼功德使。

太宗太平兴国元年，以皇弟永兴军节度使、检校太尉、兼侍中、京兆尹廷美兼中书令，行开封府尹，封齐王。

雍熙三年七月，内以皇子检校太尉、同中书门下平章事、陈王元僖兼侍中，行开封府尹，改名元佑。

淳化五年九月，内以皇子襄王宗实行开封府尹，改封寿王。十月，寿王出合尹京，诏以镇安军节度行军司马杨徽之为左谏议大夫，右谏议大夫毕士安，并为开封府判官；兵部郎中乔维岳，寿王府记室参军、水部郎中杨砺，咨议、司封员外郎、直昭文馆夏侯峤峤：原作「侨」，据《长编》卷三六改。，并为推官。皆太宗自选。中谢日，召升殿赐坐，谕以辅导之旨，乃赐徽之、士安白金各千两，维岳等各五百两。

徽宗宣和七年十二月二十二日，以皇太子除开封府牧。时上有内禅之意，用本朝故实也。

尹阙则置权知府事，以少卿以上充，兼功德(事)[使]及畿内劝农使。

真宗咸平五年五月，诏开封府左右军巡使、

     
京官知司录及诸曹参军、知畿县见知开封府，并趋庭设拜。
景德元年七月，诏开封府知府等不得于府廨内接见宾客，从权知府陈省华之请也。

十月，宴崇德殿，旧制卿、监坐于东厢，不升殿。时光禄卿陈省华权知府，特命升于西省五品之南，别设位。

三年八月，诏开封府：「今后内降及中书、枢密院送下公事，罪至徒以上者，并须闻奏。」先是，御史台言：「开封府前勘天清寺僧契如及故左丞吕余庆孙男归政左丞：原作「在承」，据《长编》卷六三改。，止节略札子闻奏，致不绝词讼。乞自今应干分割田地及僧人还俗事，并令结案录问，方得闻奏。」真宗曰：「岂止僧归俗与私家分财邪!」因有是诏。

大中祥符二年八月，诏开封府凡出榜示众，并当具事听朝旨。初，本府榜皆止绝牙保引致民家卑幼举借回鹘资财者止：原作「立」，据《长编》卷七二改。。帝曰：「国家惠绥远人，天下无外，京师万方所凑，岂可指言回鹘邪!」故有是诏。

七年九月，权知开封府王曙洎判官等坐断狱失误罚金曙：原作「晓」，据《长编》卷八三改。按，此乃避宋英宗之名而改字，后遇此人则径改，不复出校。。初，法寺准诏，长吏为部民所讼，罚讫代之。帝以京府事繁，与外郡异，止命增赎铜十斤而复其任止：原作「立」，据《长编》卷八三改。。

仁宗景佑元年六月十六〔日〕，诏开封府今后有传宣指挥，依条次日上殿面奏取旨。先是，有旨本府后行扈玉转守阙前行，乃越百余人，判官庞籍以为言庞：原作「罢」，据《长编》卷一一四改。，故有是诏。

至和元年九月，诏开封府，自今凡决大辟囚，并覆奏之。初，开封府言：「得枢密院札子，军人犯大辟无可疑者，更不以

     
闻，其百姓即未有明条。」仁宗重人命，至是军人亦令覆奏。
熙宁八年五月，三司言：「权发遣开封府事自来依权知开封府添支则例支给，乞编入禄令施行。」从之。
 职官 宋会要辑稿 职官三七 临安尹 
     
临安尹


【宋会要】
孝宗干道七年四月二十七日七年：原作「元年」
，据《宋史》卷三四《孝宗纪》二改。，诏皇太子(光宗御名)[惇]领临安府尹。二十九日，礼部、国史院、太常寺言：「皇太子领临安府尹，讨论
典故下项：一、治所若就临安府，即相去太远，今欲止就东宫，少尹等官属两日一次将职官
赴东宫取禀。一、见今临安通判及签判职官并各废罢，却置少尹一员、判官二员、推官三员
。少尹欲依仿淳化判官例，差侍从官以上；判官欲仿天圣令，并用郎官以上。余曹掾官缘临安府系是行都，难以全用京府体例，并欲依旧。一、礼上(曰)[日]，临安府官庭参仍拜，冬年节及到罢等准此。本府宣诏虑囚等，少尹
以下一面施行讫，具事因申禀。一、本府日(生)[主]公事，并系
少尹受领。内命官犯罪及余人流以上罪，具事因听裁酌；其徒罪具案判准，(枝)[杖]罪少尹一面裁决。一、皇太子铸临安府印一面，少尹就用见今临安府
印，判官合铸印一面。安抚司印记、职事，亦合少尹兼领。诸门场务等 匙，并令少尹掌管
。一、浙西安抚司及临安府岁举所部官，缘有结罪保任一节，只乞令少尹奏举。一、巡抚司
及临安府表奏，皇太子系衔。中书、枢密院状及应干文移，并依典故，系少尹以下


     
签书。」并各从之。

五月十二日，诏晁公武除临安府少尹，李彦颖、刘惇兼临安府判官，陆之望、马希言、钱佃并除临安府推官。

十五日，诏皇太子用十八日就临安府礼上，遇出入或有马前投状，自合收接。

十七日，临安府言：「皇太子领临安府尹，依已降指挥施行外，续条具事件：一、传旨内降文字并合先赍诣皇太子宫启封，取令旨付下少尹等施行。一、训谕风俗、(观)[劝]课农桑及应宽恤事件，并合禀自皇太子，坐奉令旨出榜施行。其余应干事务，供应排(辨)[办]，收籴军粮，打造军器，刺填军兵，大者专委少尹同两判官两日一次赴东宫取禀。一、通判、签判职官职事各以次分管，并禀少尹施行。一、本府应干非泛事务，并送两浙转运司掌管施行。一、本府公吏随逐少尹官属抱公案赴东宫呈禀，经由禁中，合给入出皇城门号。一、本府文移，朝省台部系少尹以下系衔具申；寺监、本路监司，少尹以下移牒。」并从之。

同日，两浙转运副使沈夏言沈夏：或作「沈复」，或作「沈复」，诸书皆如此，不便轻改。：「皇太子领临安尹，闻已择日开府，浙西诸司见趁赴天申节上寿，候开府日庭贺。」诏开府日许就临安府庭贺。

九年四月二十七日，皇太子再具奏乞免尹临安，诏宜允。诏曰：「朕惟精于道者必兼于物，足乎己者宜及于人。故即其临事酬酢之间，于以见平日修习之效。卿志立者大，识造惟深，顾所养而可知，乃请辞而甚力。兹亮由衷之恳，爰申从欲之恩。朕以其已试可观，更

     
使施于有政；卿则欲通经学古，将一意于斯文。其思裕于乃身，尚益尊其所学。」
五月五日，诏：「皇太子辞免临安尹，已降诏允所请，其临安府知、通、签判、推判官并复置。」
 职官 宋会要辑稿 职官三七 左右厢公事所 
     
左右厢公事所


【宋续会要】


     
神宗熙宁三年五月，诏以京朝官曾历通判、知县者四人分治京城四厢，其先差使臣并罢之。凡民有 讼事，轻者得以决遣。从权知开封府韩维之请也。

九月，权知开封府韩维言：「逐厢旧置勾当使臣四员，今并减罢，其开陶渠堑委都水监，救应人户火烛委巡检司，自余事件即令勾当四厢京朝官依使臣例管勾。勘会四厢公事，惟检覆抄札、打量界至、检定贼纵由往、福田院支贫子钱最是奔走不完，若令所置京朝官逐时躬亲点检事头，区断公事，窃虑有所妨阙。乞逐厢依旧存留使臣分管前项奔走之役。」诏许留使臣两员，分左右厢管勾。

十一月十九日，看详编修条例所言：「开封四厢各置官一员勾当断决公事，内杖六十以上罪及枝蔓公事不许收接文状依旧外，取到逐厢一月之内决断事件不多，欲止令京朝官两员分领两厢决断，所是旧来四厢使臣仍旧存留，以备诸般差使。」从之。

十二月八日，诏：「京城里外雪寒，应老疾孤幼无依乞丐者，令开封府并分擘于四福田院住泊，于额外收养。仍令推判四厢使臣依旧福田院条约看验，每日依额内人给钱

      
养活，无令失所。其钱于左藏库见管福田院钱内支给，候春暖即申中书住支。」
四年七月，知开封府刘庠乞罢勾当左右厢公事官，诏不许。

哲宗元佑元年，诏府界捕盗官吏隶本府，与都大提举司同管辖而掌其赏罚，置新城内左右二厢。

六月二十七日，权知开封府谢景温言：「京师新旧城内惟有二厢，遇夜公事解送遥远，请于新城内外左右置二厢，通为四厢，添举文臣二员，量增人吏。」从之。

四年，诏罢新置二厢。

绍圣元年四月十七日，知开封府钱勰言：「熙宁三年，初置旧城里左右厢公事所，元佑元年增置新城里两厢公事，元佑四年废罢增置两厢，今请复置。」从之。

靖康元年五月十八日，诏左右厢公事所厢官并替成资阙。
</div>
    <div class="pagination">
<a href="宋会要辑稿_page995.html">上一页</a><span>...</span><a href="宋会要辑稿_page991.html">991</a><a href="宋会要辑稿_page992.html">992</a><a href="宋会要辑稿_page993.html">993</a><a href="宋会要辑稿_page994.html">994</a><a href="宋会要辑稿_page995.html">995</a><span class="current-page">996</span><a href="宋会要辑稿_page997.html">997</a><a href="宋会要辑稿_page998.html">998</a><a href="宋会要辑稿_page999.html">999</a><a href="宋会要辑稿_page1000.html">1000</a><a href="宋会要辑稿_page1001.html">1001</a><span>...</span><a href="宋会要辑稿_page997.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
