<!DOCTYPE html>
<html>
<head>
    <meta charset="UTF-8">
    <title>钦定大清会典则例 - 第 177 页/共 354 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定大清会典则例 - 第 177 页/共 354 页</h1>
    <div class="content">　　亲率王公大臣侍衞外藩王公台吉等诣
　　太皇太后殡宫毎日三次举哀○二十一日行大祭礼亲祭酒致祭齐集举哀读文行礼均与初次大祭同是
　　日满二十七日
　　仁宪皇太后及
　　妃等皆于本处分令命妇除服
　　圣祖仁皇帝率
　　皇太子皇子诣
　　梓宫前行三跪九拜礼分令内大臣除服公主福晋等在院内原位序立候奉冠服至跪举哀候过兴随行王以下各官豫出大门外分翼序立入八分公夫人以下大臣命妇出角门在燎所两旁序立候奉冠服至燎所众皆跪祭酒时皆随行礼毕各除服
　　圣祖仁皇帝念
　　太皇太后婣戚外藩王贝勒贝子公台吉等以
　　太皇太后宫所遗白金币帛分别亲疎颁赏令于几筵前谢恩○次日绎祭
　　圣祖仁皇帝亲率王等举哀致祭行礼如常仪毕乃还
　　居于
　　干淸门内侧殿仍服布服衣履不解○二十四日
　　圣祖仁皇帝见
　　仁宪皇太后哀痛劳瘁
　　慈顔瘦减遣大臣内监奏请满月致祭时
　　圣躬不必亲往
　　仁宪皇太后不允○外藩王等因丧事进献马匹等物
　　如例
　　特加轸念令各减数王以下公以上纳马三匹台吉以下纳马一匹○二十五日行周月致祭礼陈金银定五万楮钱五万馔筵二十一席羊九酒九尊
　　圣祖仁皇帝亲诣
　　殡宫王以下鎭国将军以上民公以下满汉文武三品官以上公主福晋以下鎭国将军夫人以上民公夫人以下都统尚书子一品夫人以上齐集举哀祭酒行礼如常仪礼毕
　　圣驾还宫○嗣后
　　圣祖仁皇帝常诣
　　殡宫上食举哀或还侧殿或居
　　殡宫倚庐越日乃还毎遇满月致祭淸明致祭
　　亲诣祭酒王以下齐集举哀行礼与初周月同　四月初三日行百日致祭礼陈金银定五万楮钱四万五千楮帛二万馔筵二十五席羊九酒十有三尊
　　圣祖仁皇帝亲诣
　　殡宫王以下各官外藩王等及公主福晋以下大臣命妇齐集举哀读文致祭行礼如大祭仪○初五日行祖奠礼陈金银定五万楮钱楮帛各五万馔筵三十一席羊九酒十有五尊
　　圣祖仁皇帝亲诣
　　殡宫王以下鎭国将军及内大臣侍衞都统尚书子以上并内府官员公主福晋以下鎭国将军夫人及都统尚书子一品夫人以上及内府男妇齐集举哀读文致祭行礼如大祭仪○大葬前期开列总理丧仪大臣并礼工二部内务府总管婣戚大臣请
　　防钦命者方得入
　　地宫执事并开列管押匠夫官四人职名曁夫匠人数具奏其执香镫内监交总管内监等奏除内监十人此外不得擅入○初七日由
　　殡宫奉移
　　梓宫启行仪驾全设舁大升轝校尉民夫一百二十八人【首班末班用校尉余用近畿民夫】共分六十班日用三十班毎班备四人【城夫鄕夫除给衣履盘费外仍各免本身一年丁银】计夫役七千九百二十人直隶巡抚【今改总督】率司道府州县等官管辖前来会同在京三品京堂以下科道主事以上八旗遴选公侯伯以下云骑尉以上及前锋叅领防军叅领上三旗一等侍衞下五旗王府长史散骑郎一等防衞等官毎班各四人管束工部夫头四人豫备四人分爲两班轮击响尺节示进退銮仪衞官更番指示王以下奉恩将军以上在土城关外大路南齐集内大臣侍衞及内府官员在
　　日坛北齐集觉罗民公以下满汉文武各官【三品职掌以上官员畱三分之二在署办事其一分由各衙门奏请随送】及衍圣公五经博士等在八里庄西分翼齐集内监等在
　　殡宫大门外东旁齐集公主福晋以下奉恩将军及副都统侍郎男夫人以上在大门内齐集内务府妇女在两旁墙外序立至期焚楮钱
　　圣祖仁皇帝哀恸不胜祭酒三爵毎祭行一拜礼众皆
　　随行礼举哀礼毕奉移
　　梓宫至大门外登大升轝礼部尚书祭轝三祭三叩兴灵驾发
　　徽号玉册玉宝恭设舆内前行
　　圣祖仁皇帝哭踊扶掖歩行三里余始乘马舁夫更班时必下马跪道旁沿涂哀恸哭不停声所过门桥遣内大臣祭酒
　　仁宪皇太后及妃等由别道行【因随送王以下各官豫往前候迎者众恐道壅
　　难及故】王以下官员命妇齐集者各候
　　灵驾至举哀跪迎候过兴不随送王以下各官及公主
　　福晋命妇各退随送王以下各官及
　　慈宁宫人公主福晋等并内府妇女各按队乘马及舆
　　随行
　　灵驾将至芦殿
　　圣祖仁皇帝下马歩哭王以下各官至第七班豫往序
　　立
　　芦殿北门外
　　灵驾至跪哭随后行奉安
　　芦殿祭酒行礼众随行礼举哀毕各退○在涂毎日
　　早陈设仪驾
　　圣祖仁皇帝祭酒号恸歩行数里毎舁夫更班辄亲行审视将至
　　芦殿复号恸歩行如初启行时王以下齐集跪哭送迎如前仪○沿涂百里内文武官跪迎
　　灵驾于道右举哀候过至宿次在正门外行三跪九叩礼上食时随众行礼○十四日礼部以是日丙辰例不哭泣奏请勿诣
　　灵前不听是日守
　　暂安奉殿并执事各官及守
　　孝陵
　　皇后陵寝不直班各官皆至淋河举哀跪迎候过随行灵驾至奉安
　　梓宫于飨殿设
　　几筵是日遣大臣祗告
　　孝陵
　　皇后陵寝嗣后毎日诣
　　几筵前奠献三次王以下各官齐集举哀行礼○十五
　　日
　　圣祖仁皇帝奉
　　仁宪皇太后率妃等恭谒
　　孝陵行三跪九拜礼祭酒三爵毎祭酒一拜兴举哀诣皇后陵寝祭酒三爵毎祭酒一拜兴举哀惟妃等行六肃三跪三拜礼○朝鲜国使臣进香于
　　飨殿致祭送往王以下各官咸齐集鸣赞官赞使臣行三跪九叩礼读文祭酒时遣王一人祭酒众随行礼举哀毕复赞使臣行二跪六叩礼毕各退○十六日扈从王以下各官恭谒
　　孝陵
　　皇后陵寝行三跪九叩礼兴举哀○十七日行奉安致祭礼陈金银定三万楮钱楮帛各三万祭筵二十五席羊七酒十有五尊
　　圣祖仁皇帝祭酒王以下各官齐集举哀行礼如仪十八日行迁奠礼仪仗全设王以下各官序立
　　飨殿右
　　圣祖仁皇帝祭酒三爵王以下各官随行礼
　　梓宫出飨殿众皆跪举哀候过随行至大门外分翼序立公主福晋等及内府妇女豫往大门内琉璃花门外分翼序立奉安
　　暂安奉殿内府官奉
　　册设
　　梓宫左奉
　　宝设
　　梓宫右
　　圣祖仁皇帝祭酒三爵众随行礼举哀毕各退○十九
　　日奉安
　　梓宫于
　　暂安奉殿
　　圣祖仁皇帝祭酒三爵王以下各官随行礼举哀奉安梓宫时
　　圣祖仁皇帝躬亲举扶安设复哀恸祭酒三爵行三跪九拜礼众随行礼举哀毕各退是日遣大臣祗告
　　孝陵
　　皇后陵寝
　　圣驾驻跸近
　　陵所在竢修理殿工○二十二日
　　亲诣
　　暂安奉殿视封掩毕祭酒三爵哀恸良久乃还京○设暂安奉殿奉祀郎中一人员外郎二人读祝官二人赞礼郎四人笔帖式四人内务府关防笔帖式二人凡应行文移用
　　孝陵奉祀关防内务府应行事宜用
　　孝陵修造关防皆不别给毎旗设防御二人皆以皇后陵寝官员谙练者调补一半守防兵八十名附孝陵总管统辖内务府郎中一人内管领一人尚茶正
　　尚膳正各一人其余内监人等悉按
　　孝陵例设○五月初五日内阁会翰林院詹事府恭拟大行太皇太后尊諡曰
</div>
    <div class="pagination">
<a href="钦定大清会典则例_page176.html">上一页</a><span>...</span><a href="钦定大清会典则例_page172.html">172</a><a href="钦定大清会典则例_page173.html">173</a><a href="钦定大清会典则例_page174.html">174</a><a href="钦定大清会典则例_page175.html">175</a><a href="钦定大清会典则例_page176.html">176</a><span class="current-page">177</span><a href="钦定大清会典则例_page178.html">178</a><a href="钦定大清会典则例_page179.html">179</a><a href="钦定大清会典则例_page180.html">180</a><a href="钦定大清会典则例_page181.html">181</a><a href="钦定大清会典则例_page182.html">182</a><span>...</span><a href="钦定大清会典则例_page178.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
