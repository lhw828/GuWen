<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 225 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 225 页/共 1125 页</h1>
    <div class="content">嘉佑八年三月二十九日，仁宗崩，英宗即位。四月五日，宰臣韩琦等上表请听政，不允。表三上。初，帝欲命琦摄冢宰，躬行谅闇三年之礼，执政皆以为不可，乃止。 
八日，诏曰：「朕承大行之遗命，嗣列圣之丕基。践祚之初，衔哀罔极，遂罹疾恙，未获痊和，而机政之繁，裁决或壅。皇太后母仪天下，子育朕躬，辅佐先朝，练达庶务，因请同于听览，惟曲赐于矜从。俾缓忧劝，冀速康复。(后)[候]将来听政日，请皇太后权同处分，应文武臣僚并权放朝参，俟平愈日依旧。」帝感疾未瘳，故有是诏。礼院奏请自十一日皇帝同皇太后御内东门小殿垂帘，中书、枢密合起居，以次奏事，而帝方服药，权居柔仪殿东门之西室，皇太后居其东室， 
     
辅臣日入东合候问圣体，因奏政事。至五月二十七日，帝初御延和殿。至六月三日，复不出。是时惟辅臣得入对柔仪，退诣内东门小殿帘帷之外，覆奏事于皇太后。至七月十三日，帝始间日御前后殿视朝听政。辅臣每退朝，入内东门小殿覆奏如初。至治平元年五月，皇太后降手诏，遂彻小殿帘帷，不复处分军国事。以下《国朝会要》。 
英宗治平四年正月八日，英宗皇帝崩，神宗皇帝即位。十一日，宰臣韩琦等上表请听政，不允。继三上表固请，诏允。十七日，始见百官。二十一日，御迎阳门幄殿。二十四日，琦等复请御殿，表三上，始允。二月六日，御正殿。 
元丰二年十月二十日，慈圣光献皇后崩。二十六日，宰臣王珪等上表请听政，不允。继七上表，乃诏候终易月之制，有司定日御殿。十一月十九日，御崇政殿听政。上服素纱幞头、淡黄衫、黑犀带，于殿西庑幄次号哭见群臣。西向起居毕，中书、枢密院，次使相至合门副使，次翰林学士至修起居注官，并升殿奉慰。二十八日，宰臣吴充等再上表请御正殿，诏曰：「朕既逾易月，即御便朝，外虽揽于繁机，内更深于悲慕。何需章之来(止)[上]，祈路寝之亲临寝：原缺，据《宋大诏令集》卷一四六补。。宜体至情，勿为迫遽。所请宜不允。」至是五表，乃从之。至十二月二十三日，始御垂拱殿。 
三年二月二十二日，上御崇政殿。上自十六日以大行太皇太后发引不视事太皇太后：原作「皇帝」，据《长编》卷三○二改。，是日始御后殿，至祔庙乃御前殿。 
八年三月五日，神宗皇帝崩，哲宗皇帝即位。八日，群臣上表请听政，又诣内东门请太皇太后听政，并三表，从之。二十一日，上御迎阳门听政，见百官。瞻神宗皇帝像于集英殿，宰臣等及文臣御史、武臣横行已上以次升殿，举哭尽哀而退。二十五日，群臣复请御正殿，三上表，乃从之。四月三日，上初御紫宸殿，宰臣以下奏事，诸司犹未许对。 
元佑八年九月三日，宣仁圣烈皇后崩。七日，宰臣吕大防等入见上于崇庆殿之东楹，奏禀拜表请听政，曰：「光献上仙，神宗皇帝七表而许，今依祖宗故事，五表可也。」上曰：「朕有所不忍。且先帝故事，不敢损也。」八日，文武百官诣东上合门拜表请听政，自是七表，乃从之。十月四日，上御崇政殿亲政。七日，文武百僚复请御正殿，五上表，始允。十一月一日，御垂拱殿垂：原脱，据《宋史》卷一七《哲宗纪》补。。 
元符三年正月十二日，哲宗皇帝崩，徽宗皇帝即位。二十五日，宰臣章惇等上表请听政，凡五表，从之。至二月二日，上御迎阳门幄殿，宰臣请听政，与亲王、宗室、侍从、管军臣僚升殿面尉，上恸哭久之。三省、枢密院奏事讫，同诣帘前，又慰皇太后，对辅臣恸哭。辅臣覆奏讫，退。自是以为常。是日，以皇帝听政奠告于大行皇帝。四日，宰臣章惇等请御殿，三表，从之。至十二日，上御崇政殿。 
徽宗建中靖国元年正月十三日，钦圣宪肃皇后 
     
崩。十九日，宰臣韩忠彦等上表请听政。凡七表，从之。至二月十三日，百官进名慈德殿门奉慰。上服素纱幞头、淡黄衫、黑犀带御迎阳门，宰臣等起居。听政讫，次升殿奉慰，上淹泣久之。十四日，宰臣韩忠彦等请御殿，五上表，从之。三月三日，上始御紫宸殿，群臣起居、见、谢、辞如仪。 
高宗绍兴元年四月十四日，隆佑皇太后崩，遗诰：「皇帝服期以日易月，仍不候除服御朝听政，勿以吾故妨废军国事务。」十七日，成服。二十三日，宰臣范宗尹等上表请听政，不允。三上表固请，批答：「卿等以四方未靖，万机不可久旷为言，所请宜允。」五月一日，宗尹等复上表请御正殿。五日，三上表，始允。 
七年正月二十五日，问安使何藓至自金国，得报道君太上皇帝绍兴五年四月二十一日崩，宁德皇后相继上仙。宰臣张浚等入见于内殿后庑，皇帝号恸擗踊不胜哀，内侍扶掖之。二十七日，成服于几筵殿。二十九日，浚等上表请听政，不允。二月五日，五上表，内批：「俟过小祥，几筵之(则)[侧]权设素幄，许辅臣(奉)[奏]事。」又上表固请，批答：「卿等以戎车方驾，军檄交驰，朕不得已，为之俯从。俟过小祥，延见近辅，宫中自行三年之丧。」凡六表，始允。十九日，复上表请御殿。二十三日，三上表，宜允。 
二十九年九月二十日，皇太后崩于慈宁殿，遗诰皇帝成服三日听政。二十三日，成服。二十四日，宰臣汤思退等率百官上表请听政，不允。二十八日，五上表，批答：「俟过小祥，于梓宫之侧权设素幄，令(转)[辅]臣奏事。」十月五日，复上表请御殿。十四日，三上表，批答：「俟过禫除，勉遵遗诰。」十八日，御前殿，视朝如常仪。 
三十一年五月二十二日，金国人使报孝慈渊圣皇帝升遐，诏：「朕当持斩衰三年之服，以申哀慕。」二十二日，成服于几筵前。六月一日，宰臣陈康伯等上表请听政，不允。四日，三上表，始允。八日，复上表请御正殿。十六日，三上表，宜允。
 礼 宋会要辑稿 礼五六 朝会 
     
宋会要辑稿 礼五六

朝会
【宋会要】
大朝会：其日，准择时刻，陈布将士填街，及左右金吾、六军、诸卫勒所部，列黄麾大仗屯门及陈于殿庭，如常仪。文武百寮及 官、客使等俱入朝，文武常参官朝服，陪位官等公服。近仗就陈于合下。太乐令、乐工、协律郎俱入就位，中书侍郎以诸方镇表案、给事中以所奏祥瑞案，俱俟于大庆门外之左右。诸侍卫之官各服其器服，符宝郎奉宝，俱诣合门奉迎。 官、客使、陪位官俱入就位立定，侍中版奏请中严，又奏外办。闻鸣鞭，宫县撞黄锺之锺，右五锺皆应。殿上承旨索扇，皇帝服衮冕，御舆以出，曲直华盖侍卫如常仪。协律郎举麾，宫县奏《干安》乐，鼓吹振作。皇帝服衮冕，执珪，出自西房，即御座，南向。扇开，协律郎偃麾戛敔，乐止。符宝郎奉宝置于御座前，文武三品以上、尚书省四品自大庆门入。三品以上官初入门，奏《正安》之乐，至位，乐止。中书侍郎、给事中押表案、祥瑞案入，诣东西阶下相对立。侍郎、给事置表、瑞案讫，各还侍臣班，俟起居讫还表、瑞案位。中书门下、学士、两省、御史台、供奉官横行北向，乐止。典仪赞再拜，在位官拜舞起居讫，太尉将升，中书令、门下侍郎俱降至两阶下。太尉诣西阶下，太尉升降皆礼官、通事舍人引，余官止通事舍人引之。又太尉每行，乐作，至位，乐止。解剑脱舄升殿。中书令、门下侍郎各于案取所奏之文诣褥位，解剑脱舄，以次升，分东西立以俟。太尉诣御座前，北向跪奏称 
     
贺云，俛伏，兴，降阶，佩剑纳(写)[舄]，余官升降剑舄并准此。还位。在位官俱再拜舞蹈讫，侍中进当御座前承旨，称制宣答。横行官分班序立，中书令、门下侍郎升诣御座前，各奏诸方镇表及祥瑞讫，户部尚书就承制位跪奏诸州贡物，请付所司。侍中承旨称制可，退。次礼部尚书奏诸蕃贡物，请付所司，司天监奏云物祥瑞，请付史馆，皆如上仪。侍中进当御座前，奏礼毕，殿上承旨索扇，宫县撞蕤宾之锺，左五锺皆应。协律郎举麾，宫县奏《干安》乐，鼓吹振作。皇帝降座，御舆入自东房，扇开，偃麾戛敔，乐止。侍中奏解严，文武百僚相次退还次，诸州客使、陪位官、蕃客等并退。 
仗卫排列如旧，以俟上寿。中书门下、文武百僚立班如朝贺仪，并朝服。侍中版奏中严外办，闻鸣鞭撞锺，殿上索扇，皇帝服通天冠、绛纱袍，御舆以出，举麾，奏乐、鼓吹。皇帝即御座，扇开，偃麾戛敔。中书门下、文武百寮横行拜舞、分班，并如贺仪。光禄卿诣横街南奏请允群官上寿，侍中承旨称制可，文武百寮并横行拜舞。太尉升殿，诣寿樽所，北向。尚食奉御酌御酒一爵授太尉奉：原作「奏」，据《宋史》卷一一六《礼志》一九改。，太尉搢笏执爵，诣御座前跪进。皇帝执爵，太尉执笏，俛伏，兴，少退，跪奏称上千万岁寿云，降阶。在位官皆拜舞。公王诣东西阶升殿，剑履者各解脱于阶下。 官升东西廊，并立于席后。群臣解剑脱舄并于席位。太乐令引歌者及琴瑟至阶下升，就位座，其笙管者进阶。尚食奉御进酒，殿中监省酒以进， 
     
皇帝举第二爵，登歌作《甘露之曲》。饮讫，乐止。皇帝饮讫，殿中监受虚爵。中书门下殿上横行，通事舍人曰「各赐酒」，上下群官拜呼万岁，就坐，搢笏受酒，宫县作《正安之乐》。饮酒巡周，凡行酒讫，并太官令奏巡周。乐止。尚食奉御进食，升阶，以次置御座前。又设群官食讫，凡设食讫，太官令奏食遍。太乐丞引《盛德升闻之舞》入，作三变止。殿中监进皇帝第三爵，群官立席后，登歌作《瑞木成文之曲》瑞：原作「端」，据《宋史》卷一一六《礼志》一九改。。饮讫，群官皆座。又行群官酒、作乐、进食、设群官食，如上仪。太乐丞引《天下大定之舞》，作三变，止。殿中监进皇帝第四爵酒，登歌奏《嘉禾之曲》，如第三爵之仪。皇帝四盏，百僚三盏，其食即两度进设，二舞各作三变。通事舍人曰可起，百僚皆立于席后。群官皆佩剑纳舄，候升殿官降即降。侍中进御座前跪(奉)[奏]礼毕，俛伏，兴，群官俱降阶复位，北向立班，拜舞，分班序立。次殿上索扇，太乐撞锺、举麾，(奉)[奏]《干安乐》，鼓吹振作。皇帝降座，御舆入自东房，扇开，戛敔，乐止。侍中奏解严，所司承旨放仗，文武百僚再拜讫，相次退。《文昌杂录》：旧仪，宰臣、两省、学士、待制至殿中侍御史先就丹墀位，乘舆升御座，方引诸司三品、四品入大庆偏门，《正安之乐》作。按李德裕《两朝献赞录》云：「每遇正、至，与两省官侍立香案两边，终朝会无拜贺之礼。尝奏请自今且立香案南，俟扇开，赞拜，再拜，出班致词贺，又再拜讫，分香案东西侍立。」乃唐仪丹墀祗是两省供奉官侍立之地，宰相一员摄太尉，与一品、二品、三品、四品列于殿门，乐作就位。盖宫架立乐，本为上公。今元会新仪，百官就位，皇帝升座，礼官乃引宰相、亲王、使相押文武三品等官分东西门入，《正安之乐》作。虽刊正谬误，而两省供奉官犹拜贺于丹墀，未复侍立之制。详定所上《朝会仪注》二卷，《令式》四十卷，其详密如此，恐尚未有立者焉。 
太祖建隆元年五月朔，有司请受朝。时司天上言日当食，故罢。视 
     
朔御殿，非古也。唐德宗以数术之说肇行斯礼说：原脱，据《玉海》卷七○补。，宪(中)[宗]元和中以其不经，罢之。后唐同光中，复诏举行。至是犹循旧例。 
十一月冬至，帝亲征扬州，不受朝，宰臣率百官诣行宫拜表称贺。自是凡正、冬及五月朔，皆太常礼院奏请。其无事而罢会者，下敕但云不御殿，至日宰臣文武百官诣合门拜表称贺。五月朔亦无拜表之礼。其无事而罢会，不录。 
二年正月朔，御崇元殿受朝贺，服衮冕，设宫悬、仗卫如仪。仗退，常服御广德殿，群臣上寿，用教坊乐。《通考》：仗退，群臣诣皇太后宫门奉贺。 
五月朔，御崇元殿受朝，帝服通天冠、绛纱袍，宫县、仗卫如式。 
十一月冬至，不受朝，以昭宪皇太后始祔庙故也。 
四年十一月冬至，行郊祀之礼，群臣诣斋宫拜表称贺。自(俊)[后]凡冬至日值行礼者，皆拜表贺。 
干德二年正月朔，不受朝，以孝明皇后在殡故也。 
十一月冬至，不受朝。 
三年正月朔，不受朝。皆以王师在蜀故也。 
十一月冬至，受朝贺于文明殿。帝服通天冠、绛纱袍，余如元会之仪。 
四年正月朔，御文明殿受贺，退诣崇德殿上寿。 
十一月冬至，御干元殿，退御文明殿，群臣上寿，始用雅乐登歌、二舞，赐群臣酒，五行而罢。《玉海》：是年正、至朝会，撰二十四曲，《白龟》、《甘露》、《紫芝》、《嘉禾》、《玉免》。 
开宝三年正月朔，不受朝，雨雪故也。 
四年正月朔，不受朝，王师征岭南故也。 
五年正月朔，不受朝，雨雪故也。 
七年十一月冬至不受朝，八年正月朔不受朝，十一月冬至不受朝，皆以出师江南故也。《玉海》：开宝 
     
九年正月戊寅朔，受朝干元殿，降王在列，声容大备，知制诰扈蒙上《圣功颂》述其事，诏褒之。 
九年太宗即位未改元。十一月冬至，不受朝，以太祖梓宫在殡故也。太平兴国二年正月朔亦然。 
十二月二十二日，帝服衮冕御干元殿，百官朝服班于位，六军、诸卫、殿中省仗服如元会之仪，太常县而不作，百官称贺，大赦，改元为太平兴国。宣制毕，御大明殿上寿。是年十月二十日，帝即位，至是始朝会，改元。 
太平兴国二年十一月冬至，御(朝)[干]元殿受朝贺，退御(大)[文]明殿上寿，复用教坊乐。 
三年五月朔，御(朝)[干]元殿受朝，如冬至之仪。时以陈洪进、钱俶来朝故也。 
雍熙五年正月朔，不受朝，以将有事耕籍故也。《玉海》：〔太平兴国〕五年正月丙(寅)[字]朔，御干元殿受朝贺，退御大明殿上寿。淳化元年正月戊寅朔，御朝元殿受朝贺，下诏改元。 
淳化三年正月朔淳化：原脱，据《长编》卷三三、《玉海》卷七一补。，服衮冕御朝元殿受朝贺。礼毕，改通天冠、绛纱袍升座，受群臣上寿。帝即位以来，每朝贺毕退御大明殿，常服上寿，奏教坊乐。至是，(司)[始]命有司约《开元礼》定上寿仪，皆以法服行礼，设宫悬、万舞，酒三行而罢，复旧制也。又取嗣位以来祥瑞作《祥麟》、《丹凤》、《白龟》、《河清》、《瑞麦》五曲用之。 
十一月冬至，不受朝，以许王薨日近故也。 
五年十一月冬至，诏以剑南用兵，罢朝会。 
真宗至道三年十一月冬至，不受朝，以丧制中故也。自是至咸平二年皆然。 
咸平三年正月朔，驻跸天雄军，群臣诣行宫拜表称贺。 
五月朔前一日，所司于朝元殿陈仗卫，质明，将受朝，以雨沾服，命合门使宣放仗，百僚常服起居于长春殿，退诣正衙立班宣制 
     
焉。 
十一月冬至，御朝元殿受朝贺，群臣上寿。又诣万安宫进名贺皇太后。时宰臣张(斋)[齐]贤已下检详建隆二年正月朔受朝贺，仗退，百僚诣皇太后宫称庆故事，又诏礼官详定而行之。《玉海》：景德元年春正月丙戌朔，御朝元殿受朝，改元，大赦。三年，撰《祥麟》、《丹凤》、《河清》等十三曲。四年正月己亥朔，御朝元殿受朝贺，群臣上寿，诸道进奉，契丹诸蕃使在焉，下诏肆眚。司天言日抱戴佳气覆宫阙，上作《九日会朝》诗赐近臣，属和。祥符元年，撰《醴泉》、《祥芝》〔等〕五曲。 
大中祥符元年十一月冬至，车驾次澶州，群臣诣行宫拜表称贺。 
二年正月朔，不受朝，召辅臣至内殿朝拜天书。自是岁以为常。 
三年正月朔，不受朝，以晋国公主丧故也。 
五年闰十月一日，诏以来年正月一日御朝元殿受朝贺。先是，诏用冬至受朝贺，时以圣祖降庆，设道场一月于朝元殿，而冬至在恭谢玉皇致斋之内，故有是诏。 
八年正月朔，帝诣玉清昭应宫上玉皇圣号，礼毕还宫，常服御崇德殿，群臣称贺。 
干兴元年十一月仁宗即位未改元。冬至，不受朝，以丧制故也。自是至天圣二年皆然。 
仁宗天圣四年十二月十二日，国信所言：「正旦朝会，契丹使未审赴班否。」礼官请如旧仪设位于龙墀上，次节度使之南，升殿坐位如侍宴之仪。从之。《玉海》：天圣三年四月，(闰)〔上问〕五月一日御殿故事，王钦若对：「唐以阴气始盛，设君臣相见之仪，然近岁未尝行。」 
十六日，帝谕宰臣曰：「元正御殿，缘北朝人使自远而来，为皇太后上寿，朕欲至时先率百官赴会庆殿上皇太后寿酒讫，然后御天安殿。」皇太后曰：「元日御殿立仗之仪，帝王旧式，余并不得轻议。」王曾等再拜 
     
贺曰：「皇帝以孝治之德上奉母仪，皇太后以谦尊之美深全国体，中外闻之，谁不感悦 实宗社之休，生民之福也。」翌日，帝手诏付中书门下，元日先率百官上皇太后寿酒讫，然后赴天安殿，仍令太常礼院依此修定仪制。 
七年十月，御史台言：「冬至御殿旧仪，公卿自殿门外叙班以入。今缘文班三品、四品以上并阙，又左右金吾上将军、大将军各二员，将军各四员，分左右立班。今同判左金吾张斌久病在假，南班见止二员，并望差官充摄。」诏枢密直学士李谘、知制诰李仲容摄公卿，左千牛卫将军符承煦与西京左藏库副使石孝孙等七人分摄左右金吾。 
庆历六年十二月十五日，管勾西驿所言：「夏国进奉人未经正月一日御殿称贺，未审赴班否。」诏首领等赴，习仪称贺。 
嘉佑元年正月朔，御大庆殿受朝。前一夕，殿庭设仗卫既具，而大雨雪，至压宫架折。帝于禁中跣而告天，至是日虽开霁，然帝暴感风眩，促行礼而罢。 
英宗治平四年正月朔，诏罢元会，只受册尊号。先是，诏会朝上册尊号，英宗不豫，遂罢会。 
神宗熙宁二年三月二十五日，诏罢五月一日御大庆殿受朝，太常礼院今后无复申请。 
十一月三十日冬至，上御大庆殿受朝。是日，宰臣、文武百官又诣内东门贺太皇太后、皇太后。 
三年十二月十六日，右谏议大夫宋敏求言：「淳化 
     
二年，诏来年正月一日御殿，皇帝更衣再坐，执圭，候太尉进酒，差官受圭。第四盏毕，却进圭。后来有司失于奏请，再坐上寿，遂不执圭。今欲乞并依旧仪。又正冬御殿，朝臣自太子中舍、洗马而上并摄南班官，皆得赴坐赐酒，惟皇亲大将军以上至率府副率独不与坐，亦无侍立明文。当赐酒之时，徘徊阶陛，班列不肃。又缘其日宗室正任以上亦皆赴坐，今欲乞令将军以上并赴坐，其率府副率以下随班上寿讫，先退。」并从之。 
九年七月二十一日，诏合门，近许上寿赴坐宗室，大庆殿朝会亦令与。 
元丰元年十一月十九日，诏龙图阁直学士、右谏议大夫、史馆修撰、修国史宋敏求，右谏议大夫、权御史中丞蔡确，西上合门使、枢密副都承旨张诚一，太常博士、集贤校理、同修起居注、直舍人院、权同判太常寺李清臣，详定正旦御殿仪注。先是，令宋敏求同合门、御史台看详，上批以「逐处官多，议论难一，恐旷日持久不能毕，宜于御史台、合门、太常礼院各差一员，与敏求详定」。既而详定正旦御殿仪注所言：「《周礼》王执镇圭，释以为祭天地、宗庙及朝日夕月则执之。若朝觐，诸侯受玉于王，但受玉抚玉而已。《考工记》，天子执冒四寸以朝诸侯。盖诸侯执圭以受天子，天子以冒圭邪刻之处冒诸侯之圭，以齐瑞信，如后世之 
     
合符，然未有临臣子而执镇圭者。唐兴，殿中监掌御服之事，凡大祭祀则进大圭、镇圭，若元正、冬至大朝会，止有进爵之礼。《开宝通礼》始着元会执圭，出自西房。淳化中又以上寿进酒，以内侍捧圭。臣等远稽周制，近考唐礼，皆向未合，其元会受朝贺，伏请不执镇圭，上寿准此。」从之。 
二十三〔日〕，详定正旦御殿仪注所奏：「正旦朝会用黄麾仗及以车辂舆辇充庭，乞先颁降，以本所祗应职掌及诸司排仪仗班次等人，赴大庆殿豫审度容布仪仗辇辂等地，具图以闻。」诏车辂未设，余依所请。 
二年十一月冬至二年：原无，据后「朝贺二」门同条补。，不受朝，以慈圣光献皇后丧制故也。 
十二月六日，诏元日御殿，执仪仗人均差天武神卫。 
三年五月二十八日，详定朝会仪注所言：「今定大庆殿之后门内东西设幄为合，又于殿扆左右设帟为东西房帟：原作「帝」，据《长编》卷三○四改。，以为乘舆出入所由之地。」又言：「朝会所陈平辇、逍遥，旧设于西朵殿西：原作「四」，据《长编》卷三○四改。，今宗室一坐西朵殿赐酒，欲移平辇等于东西龙墀上。」并从之。《四朝志》：三年，详定所又言：「昨定(昨)[朝]会图，于大庆殿横街止陈大辇、逍遥、平辇，而与未成也，当增腰(于)[舆]一，改制偏扇、团方扇为三等绣维。」 
五年十二月二十三日，诏：「正旦朝会日，引驾殿前左右班及人员，俟至殿阁，即分立于殿东西，夹行门立于龙墀东西勾栏内门：原作「间」，据《长编》卷三三一改。，起居郎、舍人、左右巡使并就本位拜。其起居郎郎：原无，据《长编》卷三三一补。、舍人朔日视朝拜亦准此。」 
      
八年正月朔，不受朝，以上寝疾故也。 
二月二十七日，诏诸朝会，殿中侍御史阙，牒监察御史；又阙，牒在京职事官。起居舍人阙，牒著作、秘书郎、著作佐郎；又阙，牒中书舍人。其余执事官阙，牒班内官摄，并报合门。 
哲宗即位，礼部言：「冬至、正旦在谅闇，当罢朝贺，欲令群臣于东上合门、内东门表贺。」从之。 
十一月冬至，不受朝，以丧制故也。自是至元佑二年正月朔皆然。 
元佑八年四月六日，礼部言：「秘书省正字、兼权太常博士陈祥道言祥：原作「详」，据《宋史》卷一一六《礼志》一九改。礼文，有合改正。按贵人贱马，古今所同。故觐礼马在庭，而侯氏升堂致命 ：伏侯：原作「俟」，据《宋史》卷一一六《礼志》一九改。；聘礼亦马在庭，而宾升常私觌。今元会仪，御马立于龙墀之上，而特进以下立于庭，是不称尊贤才称：原作「相」，据《宋史》卷一一六《礼志》一九改。、体群臣之意。按元会仪，车辂皆在庭中，御辇、御马在龙墀之上，辇、马不相须。兼车辂已在庭中，今以御马乃在庭，仪物别无未称。又公王、侍从班在丹墀，虽居马上，而特进以下皆在沙墀，实居马下。若以御马在庭，以明尊贤贱马之意，于义为允。」从之。 
十一月冬至，不受朝，以宣仁圣烈皇后〔丧〕制故也。自是至绍圣二年皆然。 
元符元年四月八日，礼部、太常寺言：「今五月朔于故事当大朝会，乞就是日行受宝之礼，依上尊号宝册仪，前一日上斋于内殿，翌日上服通天冠御大庆殿，降坐受宝，群臣上寿称贺。」从之。 
十二月二十一日，礼部言：「将来正旦御大庆殿朝会，奉迎天 
</div>
    <div class="pagination">
<a href="宋会要辑稿_page224.html">上一页</a><span>...</span><a href="宋会要辑稿_page220.html">220</a><a href="宋会要辑稿_page221.html">221</a><a href="宋会要辑稿_page222.html">222</a><a href="宋会要辑稿_page223.html">223</a><a href="宋会要辑稿_page224.html">224</a><span class="current-page">225</span><a href="宋会要辑稿_page226.html">226</a><a href="宋会要辑稿_page227.html">227</a><a href="宋会要辑稿_page228.html">228</a><a href="宋会要辑稿_page229.html">229</a><a href="宋会要辑稿_page230.html">230</a><span>...</span><a href="宋会要辑稿_page226.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
