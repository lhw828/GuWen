<!DOCTYPE html>
<html>
<head>
    <meta charset="UTF-8">
    <title>续通志 - 第 33 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 33 页/共 1359 页</h1>
    <div class="content">
　　后唐纪 【一】

　　庄宗

　　○庄宗

　　庄宗皇帝讳存勖晋王李克用长子也其先本号朱邪盖出于西突厥至其后世别自号曰沙陀而以朱邪为姓唐德宗时有朱邪尽忠者 
居于北庭之金满州贞元中吐蕃赞普攻陷北庭徙尽忠于甘州而役属之其后赞普为回鹘所败尽忠与其子执宜东走赞普怒追之及于石 
门关尽忠战死执宜走归唐唐居之盐州以隶河西节度使范希朝希朝徙镇太原执宜从之居定襄神武川之新城其部落万骑皆骁勇善骑 
射号沙陀军执宜死其子曰赤心懿宗咸通十年神策大将军康承训统十八将讨庞勋于徐州以朱邪赤心为太原行营招讨沙陀三部落军 
使以从破勋功拜单于大都护振武军节度使赐姓名李国昌以之属籍沙陀素强而国昌恃功益横恣懿宗患之十三年徙国昌云州刺史大 
同军防御使国昌称疾拒命而国昌子克用尤善骑射能仰中双凫为云州守捉使国昌己拒命克用乃杀大同军防御使段文楚据云州自称 
留后唐以太仆卿卢简方为振武节度使会幽并兵讨之简方行至岚州而卒军溃 【新纪岚州作凤州考凤州非简方军行之地也兹据旧 
唐书改】 由是沙陀侵掠代北数为边患明年僖宗即位以谓前河东节度使李业遇沙陀有恩而业己死乃以其子钧为灵武节度使宣慰沙 
陀六州三部落使以招辑之拜克用大同军防御使居久之国昌出击党项吐浑赫连铎袭破振武克用闻之自云州往迎国昌云州人亦闭关 
拒之国昌父子无所归因掠蔚朔闲得兵三千国昌入保蔚州克用还据新城僖宗乃拜铎大同军使以李钧为代北招讨使以讨沙陀干符五 
年沙陀破遮虏军又破岢岚军而唐兵数败沙陀由此益炽北据蔚朔南侵忻代岚石至于太谷焉广明元年招讨使李琢会幽州李可举云州 
赫连铎击沙陀克用与可举相拒干雄武军其叔父友金以蔚朔州降于琢克用闻之遽还可举追至药儿岭大败之琢军夹击又败之于蔚州 
沙陀大溃克用父子遂亡入达靼克用少骁勇军中号曰李鸦儿其一目眇及其贵也又号独眼龙其威名盖于代北克用在达靼久之郁郁不 
得志赫连铎又阴赂达靼使取之克用知之因时从羣豪射辄中皆服以为神黄巢陷京师中和元年代北起军使陈景思发沙陀先所降者兴 
吐浑安庆等万人赴京师行至绛州沙陀军乱大掠而还景思念沙陀足用顾非克用不可将乃以诏书召克用于达靼承制以为代州刺史雁 
门以北行营节度使克用率蕃汉万人出石岭关过太原节度使郑从谠闭城以备之薄致犒军钱米克用怒纵兵大掠而还二年十一月景思 
克用复以步骑万七千自岚石路赴京师克用独与数百骑过晋阳城下与从谠别从谠厚赠之三年正月至于河中进屯干坑巢党惊曰鸦儿 
军至矣二月败巢将黄邺于石堤谷三月又败赵章尚让于良田坡横尸三十里是时诸镇兵皆会长安大战渭桥贼败走入城克用乘胜追之 
自光泰门先入战望春宫升阳殿巢败南走出蓝田关京师平克用功第一天子拜克用检校司空同中书门下平章事河东节度使以国昌为 
雁门以北行营节度使十月国昌卒十一月遣其弟克修攻孟方立取其泽潞二州方立走山东以邢洺磁三州自别为昭义军黄巢南走至蔡 
州合于秦宗权遂攻陈州四年克用以兵五万救陈州出天井关假道河阳诸葛爽不许乃自河中渡河四月败尚让于太康又败黄邺于西华 
巢且走且战趣汴州朱全忠告急于克用巢至中牟临河欲渡而克用追及之贼众惊溃比至封邱又败之巢脱身走克用追之一日夜驰三百 
里至于冤朐不及而还过汴州休军封禅寺朱全忠固请克用入城飨之于上源驿夜酒罢克用醉卧伏兵发火起侍者郭景铢灭烛匿克用床 
下以水沃其面而告以难克用始张目援弓而起会天大雨灭火克用得从者薛铁山贺回鹘等随电光缒尉氏门而出还军中七月至于太原 
讼其事于京师请加兵于汴遣弟克修将兵万人屯于河中以俟朝命僖宗和解之用破黄巢功封克用陇西郡王光启元年河中王重荣与宦 
者田令孜有隙徙重荣兖州以定州王处存为河中节度使诏克用以兵护处存之镇重荣使人绐克用曰天子诏重荣俟克用至与处存共诛 
之因伪为诏书示克用曰此朱全忠之谋也克用信之入上表请讨全忠僖宗不许克用大怒重荣既不肯徙僖宗遗邠州朱玫凤翔李昌符讨 
之克用乃以兵助重荣败玫于沙苑遂逼京师天子出居于兴元克用退屯河中而朱玫亦反以兵追天子不及得襄王熅迫之称帝屯于凤翔 
僖宗念独克用可讨玫而不能使也当被黄巢长安时天下兵马都监杨复恭与克用善乃遣谏议大夫刘崇望以诏书召克用且道复恭意使 
进兵讨玫等克用许诺而未行昭宗龙纪元年孟方立死其弟迁立明年遣李存孝击破孟迁取邢洺磁三州乃遣安金俊攻赫连铎于云州幽 
州李匡威救铎战于蔚州金俊大败于是匡威铎及朱全忠等皆请因其败伐之昭宗以克用破黄巢功高不可伐下其事台省四品官议议者 
多言不可宰相张浚独以谓沙陀前逼僖宗幸兴元罪当诛失今不取后悔无及军容使杨复恭克用所善也亦极谏以为不可昭宗然之以诏 
谕全忠等而浚持其议益坚昭宗不得己削克用属籍官爵以浚为太原四面行营招讨使韩建副之是时潞州将冯霸叛降于梁梁遣葛从周 
入潞州昭宗以京兆尹孙揆为昭义军节度使克用遣李存孝执揆于长子谷取潞州十一月张浚出阴地关存孝等与战败之三战三败之浚 
遯归克用遂大掠晋绛至于河中乃上表自诉其辞颇慢侮天子为之引咎优诏答之二年二月复拜克用河东节度使陇西郡王加检校太师 
兼中书令四月攻赫连铎于云州围之百余日铎走吐浑八月大搜于太原出晋绛掠怀孟至于邢州遂攻王镕于镇州克用以十余骑渡滹沱 
觇敌遇大雨平地水深数尺镇人袭之克用匿林中祷其马曰吾世有太原者马不嘶马偶不嘶以免前军李存孝取临城进攻元氏李匡威救 
镕克用退军邢州景福元年王镕攻邢州李存信李嗣动等败之于尧山二月会王处存攻赵战于新市为镕所败八月李匡威攻云州以牵攻 
赵之兵而克用潜入于云州返出击匡威匡威败走十月李存孝以邢州叛二年存孝求援于王镕克用出兵井陉击镕且以书招镕而急攻其 
平山镕惧请和献帛五十万匹且出兵助攻邢州干化元年三月执存孝杀之冬遣李存审攻幽州李匡俦弃城走沧州见杀以刘仁恭为留后 
二年河中王重荣卒其诸子珂珙争立克用请立珂而凤翔李茂贞邠寍王行瑜华州韩建请立琪昭宗初两难之乃以宰相崔胤为河中节度 
使既而许克用立珂茂贞等怒合三镇兵犯京师克用乃大举蕃汉兵南下三镇惧皆罢去六月克用攻绛州斩刺史王瑶瑶珙弟助珙以争者 
也七月至于河中同州王行约奔于京师扬言曰沙陀十万至矣谋奉天子幸邠州茂贞假子阎圭时宿卫京师亦谋劫幸凤翔京师大乱昭宗 
出居于右门克用军留月余不进昭宗遣延王戒丕丹王允以兄事克用且告急八月克用进军渭桥拜邠寍四面行营都统昭宗还京师十一 
月克用攻邠州破之王行瑜走至庆州见杀克用还军云阳仍请讨茂贞昭宗慰谕之使与茂贞解仇以纾难赐号忠正平难功臣封晋王是时 
晋军久屯渭北或劝克用入朝克用意未决都押衙盖寓曰天子初还自外寝未安席若晋兵渡渭恐复惊扰都邑人臣尽忠勤王而己何必朝 
哉克用笑曰盖寓犹不信我况天下乎乃收军而还三年正月昭宗欲复以张浚为相克用曰此朱全忠之谋也乃上表曰若陛下朝以浚为相 
则臣暮至于阙廷京师大恐浚命遽止朱全忠数攻兖郓朱宣朱瑾来乞师克用遣李存信假道于魏以救之存信屯于莘县军士不戢罗弘信 
伏兵攻之存信败走洺州克用自将击魏战于洹水亡其子铁林指挥使落落六月破魏成安洹水临漳等县十月又败魏人于白龙潭进攻观 
音门全忠救至乃还四年刘仁恭叛克用以兵五万击之战于安塞大败光化元年朱全忠遣葛从周攻下邢洺磁三州克用遣周德威出青山 
口遇从周于张公桥德威大败冬潞州守将薛志勤卒李罕之入据潞州叛附于朱全忠遣李嗣昭讨之嗣昭取泽州二年全忠遣氏叔琮攻破 
承天军又破辽州至于榆次周德威败之于洞涡全忠将丁会攻泽州下之秋李嗣昭复取泽潞三年嗣昭败汴军于汴河复取洺州朱全忠自 
将围之嗣昭走至青山口遇汴伏兵嗣昭大败秋嗣昭取怀州是岁汴人攻镇定镇定皆绝晋以附于朱全忠天复元年全忠封梁王梁攻下晋 
绛河中执王珂以归克用既失三与国乃下意为书币聘梁以求和全忠以为晋弱可取乃曰晋虽请盟而书辞慢因大举击晋四月氏叔琮入 
天井张文敬八新口葛从周入土门王处直入飞狐侯言入阴地叔琮取泽潞其别将白奉国会王镕兵自井陉入破承天军辽州守将张鄂汾 
州守将李瑭皆迎降晋人大惧会天大雨霖梁兵多疾皆解去五月李存审复取汾州诛李瑭七月周德威李嗣昭取慈隰二年进攻晋绛大败 
于蒲县梁军乘胜破汾慈隰三州遂围太原克用大惧谋出奔云州又欲奔匈奴未决梁军大疫解去周德威复取汾慈隰三州四年梁迁天子 
于洛阳改元曰天佑克用以谓劫天子以迁都者梁也天佑非唐号不可称乃仍称天复天复五年会契丹阿保机于云中约为兄弟六年梁攻 
燕沧州围之燕王刘仁恭来乞师克用恨仁恭反复欲不许其子存勖谏曰此吾复振之时也今天下之势归梁者十七八强如赵魏中山悉听 
命自河以北能为梁患者独我与仁恭耳若燕与梁合非我之福也夫为天下者不顾小怨且彼常困我而我急其难以德怀之是谓一举而两 
得此不可失之机也克用以为然乃为燕出兵攻破潞州梁乃解围去以李嗣昭为潞州留后七年梁兵十万攻潞州围以夹城遣周德威救潞 
州军于乱柳冬克用疾是岁梁灭唐克用复称天佑四年五年正月辛卯克用卒年五十三而存勖嗣为晋王初克用破孟方立于邢州还军上 
党置酒三垂冈伶人奏百年歌至于衰老之际声辞甚悲坐上皆凄怆时存勖在侧方五岁克用慨然捋须指而笑曰吾行老矣此奇儿也后二 
十年其能代我战于此乎存勖年十一从克用破王行瑜遣献捷于京师昭宗异其状貌赐以鸂鶒卮翡翠盘而抚其背曰儿有奇表后当富贵 
无忘予家及长善骑射胆勇过人稍习春秋通大义尤喜音声歌舞俳优之戏至是嗣位于太原叔父克寍杀都虞候李存质二月执克寍杀之 
且以先王之丧叔父之难告周德威德威自乱柳还军太原梁兵围潞州者闻晋有大丧德威军且去因颇懈王谓诸将曰梁人幸我大丧谓我 
少而新立无能为也宜乘其怠击之乃出兵趋上党行至三垂冈叹曰此先王置酒处也会天大雾昼暝兵行雾中攻其夹城破之梁军大败凯 
旋告庙九月蜀王王建岐王李茂贞及杨崇本攻梁大安晋亦遣周德威攻其晋州败梁军于神山六年刘知俊叛梁来乞师王自将至阴地关 
遣周德威攻晋州败梁军于蒙坑七年冬梁遣王景仁攻赵赵王王镕来乞师会王处直使者亦至欲共推王为盟主合兵攻梁乃发兵救赵八 
年正月败梁军于柏乡斩首二万级获其将校三百人马三千匹进攻邢州不下留兵围之去攻魏别遣周德威徇梁夏津高唐攻博州破东武 
朝城遂击黎阳临河淇门掠新乡其城燕王刘守光闻晋兵深入乃大治兵声言助晋王患之乃旋师七月会赵王王镕于承天军刘守光称帝 
于燕九年正月遣周德威会镇定以攻燕守光求救于梁梁军攻赵屠枣强李存审击走之八月朱友谦以河中叛于梁来降梁遣康怀英讨友 
谦复臣于梁而亦阴附于晋十年十月刘守光请降王如幽州守光背约不降攻破之十一年杀刘守光于太原用其父仁恭于雁门于是赵王 
王镕北平王王处直奉册推王为尚书令始建行台七月攻梁邢州战于张公桥败绩十二年魏州军乱贺德伦以魏博二州叛于梁来附王八 
魏州行至永济诛其乱首张彦以其兵五百自卫号帐前银鎗军六月王兼领魏博节度使取德州七月取澶州刘鄩军于洹水王率百骑觇其 
营遇鄩伏兵围之数重决围而出亡七八骑八月梁复取澶州晋军与鄩对垒于莘晋军数挑战鄩闭壁不出十三年正月王留李存审于莘声 
言西归鄩即引兵击魏攻其城东王行至贝州返击之鄩大败追至于故元城又败之鄩走黎阳三月克卫州降其刺史米昭克磁州杀其刺史 
靳昭四月克洺州八月围邢州降其节度使阎宝梁张筠弃相州戴思远弃沧州而逃遂取二州而贝州人杀梁守将张源德以城降契丹寇蔚 
州执振武节度使李嗣本十四年契丹寇新州及幽州李嗣源击走之梁王彦章军于杨刘十二月王攻杨刘亲负刍以堙堑遂破之十五年正 
月梁晋相拒于杨刘彦章决河水以隔晋军六月渡水击彦章破其四寨八月大阅于魏合卢龙横海昭义安国及镇定之兵十万马万匹军于 
麻家渡王彦章军于行台十二月进军临濮梁军追之战于胡柳晋军大败周德威死之梁军暮休于土山晋军复击大败之遂军德胜为夹寨 
十六年正月王兼领卢龙军节度使十月广德胜北城十二月败梁王瓒军于河南十七年朱友谦袭同州梁遣刘鄩击友谦李存审败梁军于 
同州十八年正月魏州僧传真献唐受命宝一赵将张文礼弒其君镕来请命二月以文礼为镇州兵马留后三月河中节度使朱友谦昭义军 
节度使李嗣昭横海军节度使李存审义武军节度使王处直安国军节度使李嗣源镇州兵马留后张文礼领天平军节度使阎宝大同军节 
度使李存璋振武军节度使李存进匡国军节度使朱令德请王即皇帝位王三辞友谦等三请王曰予当思之八月遣赵王王镕故将符习及 
阎宝史建瑭等攻张文礼于镇州建瑭取赵州张文礼卒其子处瑾闭城拒守九月建瑭战死十月梁戴思远攻德胜北城李嗣源败之于戚城 
王处直叛附于契丹其子都幽处直以来附十二月契丹寇涿州遂寇定州十九年正月阎宝败于镇州以李嗣昭代之四月嗣昭战死以李存 
进代之八月梁取卫州九月存进败镇人于东垣存进战死十月李存审克镇州王兼领成德军节度使同光元年春三月李继韬以潞州叛附 
于梁夏四月巳巳晋王即皇帝位因唐国号大赦改元尊母晋国太夫人曹氏为皇太后以行台左丞相豆卢革为门下侍郎右丞相卢程为中 
书侍郎并同中书门下平章事中门使郭崇韬召义监军张居翰为枢密使以魏州为东京太原为西京镇州为北都下诏求贤良方正直言极 
谏闰月追尊祖考为皇帝妣为皇后曾祖执宜祖妣崔氏皆谥曰昭烈庙号懿祖祖国昌祖妣秦氏皆谥曰文景庙号献祖 【唐宣皇帝庙号 
献祖光皇帝庙号懿祖后唐既承唐后而复尊其祖为懿祖献祖是议礼者之失也】 考谥曰武庙号太祖立庙于太原高祖太宗懿宗昭宗为 
七庙壬寅李嗣源取郓州五月辛酉梁人取德胜南城六月及王彦章战于新垒败之是月卢程罢秋八月梁人克泽州 【唐末泽潞皆属晋 
</div>
    <div class="pagination">
<a href="续通志_page32.html">上一页</a><span>...</span><a href="续通志_page28.html">28</a><a href="续通志_page29.html">29</a><a href="续通志_page30.html">30</a><a href="续通志_page31.html">31</a><a href="续通志_page32.html">32</a><span class="current-page">33</span><a href="续通志_page34.html">34</a><a href="续通志_page35.html">35</a><a href="续通志_page36.html">36</a><a href="续通志_page37.html">37</a><a href="续通志_page38.html">38</a><span>...</span><a href="续通志_page34.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
