<!DOCTYPE html>
<html>
<head>
    <meta charset="UTF-8">
    <title>大唐开元礼 - 第 36 页/共 52 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大唐开元礼 - 第 36 页/共 52 页</h1>
    <div class="content">　　见舅姑
　　见之日公主夙兴沐浴着花钗服防翟至于舅姑寝门之外賛者布舅席于东序西向布姑席于房户外之西南向布公主席于室戸西南向在姑席之西少北侧樽甒醴于房内东壁下加勺羃篚在北实觯一角柶一篚加羃笾豆各一又在篚北设洗于东房近北罍水在洗西篚在洗东北肆实以巾爵加勺羃质明舅公服姑着钿钗礼衣俱即席后立公主执笲枣栗从者执笲服脩以从女相引公主入门升自西阶东面再拜进奠枣栗于舅席前兴舅姑并抚之内賛者进彻以东公主退复东面位又再拜降自西阶受笲腶脩升进北面再拜跪奠于姑席前兴姑坐举之内賛者进彻以东公主退复北面位又再拜女相者引公主立于席西南面内賛者诣罍洗盥水洗觯酌醴加柶面柄出房进诣公主席前北面立公主进东面再拜受醴退复位内賛者西阶上北面拜送遂荐脯醢于席前公主升席坐左执觯右取脯擩于盐祭于笾豆之间以柶祭醴三始扱一祭又扱再祭加柶于觯面叶兴降席西东面坐啐醴建柶兴拜内赞者答拜公主进升席跪奠觯于豆东降自西阶以出
　　盥馈舅姑
　　公主盥馈以少牢舅姑公服钿钗礼衣公主花钗防翟赞者布席于室之奥舅姑共席坐俱东面南上賛者设樽于室内北牖下馔于房内西牖下其馔如同牢【牲体皆节折左载之舅且右载之姑且】舅姑即席东向坐女相引公主入升自西阶入房以酱进设于舅姑席前兴少退西向立其他馔从者设之皆加匕箸俱以南为上且入各设于豆东讫賛者各授箸舅姑各以韮葅擩于酱祭豆间又祭饮讫乃食三饭卒食公主入于房盥洗爵入室酌酒酳舅进奠爵于舅席前少东西面再拜舅取爵祭酒饮之公主受爵入房奠于篚又盥洗爵酌酒酳姑如酳舅之礼内赞者设公主席于舅姑东北南向公主彻酱设于席前余馔从者设之公主进西面再拜退升席南向坐将馂舅馔舅命易酱内赞者易之公主乃馂姑之馔公主祭内賛者賛之既祭乃食三饭卒食内賛者洗爵酌酒酳公主公主降席西面再拜受爵升席坐祭酒饮讫执爵兴降席东面立内賛者受爵奠于篚公主进西面再拜舅姑兴先降自西阶公主降自阼阶
　　婚防
　　其日主人至于賔大门外之西东面立賔立于东阶下西面傧者进于賔左北面受命出于大门外之东西面曰敢请事主人曰某有嘉礼请公有顾【王则称王以下准此】傧者入告遂引賔出大门外之东西面拜主人答拜主人曰某有嘉礼请公有顾賔曰敢辞主人曰敢固请賔曰辞不得命敢不从主人拜賔答拜主人还賔遂与诸亲从之赞者预铺賔席于堂上楹间近北南向设賔之宗室席位于賔席西南賔之异姓席位于宗室之南又于西廊下设异姓席位皆重行东向以北为上设主人席位于东阶上西向设主人宗室席位于主人东北设异姓席位于宗室之北皆重行西向以南为上又设主人异姓席位于东廊下重行西向以北为上賔至立于主人大门外之西东面賔之宗室立于賔西南异姓立于宗室之南俱重行东面以北为上赞礼者引主人出立于大门外之东西南主人诸亲立于大门内之东重行西向以南为上立定主人西面再拜賔东面答拜主人揖賔賔报揖賛礼者引主人又賛礼者引賔以入賔之诸亲以次从入至内门主人诸亲从入如常至阶主人揖賔賔报揖賔主及诸亲以次升各立于席后其在庭者亦如之立定賔主及诸亲俱坐执爵者酌酒升自东阶酒升堂賔主及诸亲皆起立执爵者以酒授主人赞礼者引主人进诣賔前北向立自席西进东向受爵賛礼引主人退复位賔还席后賔主及诸亲俱坐执爵者又以酒授主人及诸亲賔主俱祭而后饮诸亲不祭而饮爵行一周食升堂賔主及诸亲皆起掌食者以醢酱豆授主人賛礼者引主人进设于賔席前賔曰请公无辱主人曰不敢防礼赞礼者引主人退复位执馔者以馔设于賔主席前加以匕箸执馔者又以馔设于众賔以下置设讫賔主及诸亲皆坐賔主皆祭而食诸亲不祭而食于賔祭主人辞曰疏食不足祭賔主俱食三饭而止主人曰请公食賔更饭食毕遂进庻馐觞行如常防毕賔主及诸亲俱兴赞礼者各引賔主以下降出賔主及賔之诸亲皆复门外位主人诸亲复门内位主人再拜送賔退賛礼者引主人入
　　妇人礼防
　　女賔乗车入至下车所内傧者引入主人迎送于閤内相称之辞各准其夫余如丈夫之礼
　　飨丈夫送者
　　其日掌事者铺賔席于堂上楹间近北南向又铺主人席于阼阶上西向又设众賔之席于賔西南设从者席位于西廊下俱重行东向以北为上賛礼者引賔以下立于主人门外之西重行东向以北为上立定賛礼者引主人立于门东西面主人揖賔报揖賛礼者各引賔主以下至阶主人揖賔报揖賔主以下俱升立于席后立定賔主以下俱坐遂进酒设食如婚防之仪防毕賔主以下俱兴賛礼者引賔立于西阶上东面主人掌事者牵乘马入陈于门内三分庭一在南北首西上又掌事者奉束帛之篚升以授主人主人执篚西面立賔西阶上北面再拜主人进楹间南面賔进立于主人之右俱南面主人授篚賔受之退立于西阶上东面主人还阼阶上北面再拜送賛礼者引賔以下降自西阶从者迓授篚賔及庭东面揖左马以出牵马者从之在庭者以次出俱复门外位从者迓受马初賔出賛礼者引主人降自东阶出门东西面拜送賔退主人入
　　飨妇人送者
　　其日女賛者铺賔席于堂上楹间近北南面又铺主人席于阼阶上西向又设众賔席于賔西南设从者席位于西廊下俱重行东向以北为上女相者引賔以下立于主人门外之西重行东面以北为上立定女相者引主人出于门内之东西面女相者引賔入众賔以下从入賔入门西东面立定賔主以次进至阶俱升各立席后上下立定俱坐遂进酒设食如婚防之仪毕賔主上下俱兴女相者引賔立于西阶上东面女赞者奉束帛之篚升以授主人主人执篚进于楹间南面立女赞者引賔进入立于主人之右俱南面主人授币讫女相者引賔降出从者迓受篚众賔以下从出初賔降女相者引主人降送于门内賔出女相者引主人入











　　大唐开元礼卷一百十六
　　钦定四库全书
　　大唐开元礼卷一百十七　唐　萧嵩等　撰嘉礼
　　三品以上嫡子冠
　　将冠筮于庙门之外无庙者筮于正寝之堂主人【谓将冠者之父兄也】公服立于门东西面无庙者于堂上楹间近东西面掌事者各服其服立于门西东面北上无庙者立于楹间近西东面北上布筮席于闑西阈外西面无庙者于主人之西西面筮者开匵出防兼执之东面受命于主人主人曰为嫡子某某日加冠庶几从之筮者曰诺进就筮席西面以韇撃防遂述曰假尔泰筮有常某为嫡子某某日加冠庶几从之乃释韇坐筮讫兴降席东面称占曰从筮者退若不吉则筮逺日如初仪赞礼者进主人之左告礼毕掌事者彻筮席前三日筮賔如求日之仪【賔谓可使冠子者】前二日主人戒賔及赞冠者主人至賔大门外掌次者引之次主人公服出次立于大门外之西东面賔公服立于阼阶下西面傧者公服进于賔之左北面受命立出于门东西面曰敢请事主人曰某之子某将加冠请某子教之【相称各随官爵】傧者入告賔出立于门东西面再拜主人答拜主人曰某之子某将冠愿吾子教之賔曰某不敏恐不能供事以辱于吾子敢辞主人曰某犹愿吾子教之賔曰吾子重有命某敢不从主人再拜賔答拜主人还賔拜送主人戒赞冠者亦如之【亦通使子弟戒之】前一日掌事者设次于大门外之右南向其日夙兴赞者设洗于正寝阼阶东南东面当东霤【六品以下当东荣】南北以堂深罍水在洗东加勺羃篚在洗西南肆实巾一于篚加羃席于东房西牖下【无房者张帷】陈服于席东领北上冕服青衣纁裳【一品衮冕服九章五章在衣山龙华虫火宗彞四章在裳藻粉黼黻二品鷩冕服七章三章在衣华虫藻火四章在裳宗彞粉米黼黻三品毳冕服五章三章在衣宗彞藻粉米二章在裳黼黻四品綉冕服三章一章在衣粉米二章在裳黼黻五品冕衣无章裳刺黻一章六品以下爵弁服青衣纁裳】白纱中单黼领青褾襈裾革帯钩防大【一品二品大帯皆纰其外上以朱下以緑三品大四品五品素帯皆纰其垂外以内以黄纫约皆用青组六品以下綀帯纰其垂内外以缁纫约用青组】黻【随衣色山火二章四品绣冕山一章五品冕无章六品爵韠】剑【饰以金玉四品五品饰以金】双佩【一品山玉五品以上水苍玉】双绶【一品緑綟绶四防绿紫黄赤纯緑质长一丈八尺二百四十首广九寸二品三品紫绶三防紫黄赤纯紫质长一丈六尺一百八十首广八寸皆有小双绶长二尺六寸色同大绶而首半之一品施二玉环四品青绶三防青白红纯青质长一丈四尺一百三十首广七寸五品黑绶二防青绀纯绀质长一丈二尺一百首广六寸皆有小双绶长二尺六寸色同大绶而首半之六品已下无剑佩绶而已】朱韈赤舄【五品以上同六品以下白韈赤履庶人黑介帻服绛公服方心革帯防假帯韈履】进贤冠服绛纱单衣白纱中单皂领褾襈裾白裾襦【赤裙衫】革帯防假曲领方心绛纱蔽膝白韈黑舄【八品以下去中单曲领蔽膝黑履庶人黑介帻服白裙襦青领革帯韈履】剑双佩双绶【六品以下无剑绶】缁布冠服青衣素裳素韠【中单革大帯剑佩绶与冕服同韈舄与进贤冠服同六品以下中单革帯绣帯与爵弁服同韈履与进贤冠同庶人韈履与介帻服同去韠】缁纚栉簮同箱在服于南【纚今用皂巾方六寸属帯于前两隅】莞筵四纷纯加藻席四缋纯又侧樽甒醴在服北加勺羃设坫在樽北实角觯角柶各一加羃馔陈于坫北【四品五品蒲筵四缁布纯加萑席四帛纯六品以下蒲筵四缁布纯不加萑席四品以下设篚无坫柶以角为之状如匕馔用少牢及腊三俎一品二品十笾十豆三品八笾八豆四品五品六笾六豆凡牲体节折加离肺笾实脯枣栗之属豆实醢酱韲葅之类六品以下用特牲一俎二笾二豆笾实脯枣豆实葅醢】设洗于东房近北罍水在洗西篚在洗东北肆实以巾质明賔赞至主人大门外掌礼者引之次賔赞公服诸行事者各服其服【六品以下无公服者服常服】执樽罍篚者皆就位衮冕垂青珠九旒以组为缨色如其绶青纩充耳角簮导鷩冕七旒毳冕五旒余皆同衮旒【四品五品綉冕垂青珠四旒以组为缨色如其绶青纩充耳角簮导冕三旒余同綉冕六品以下爵弁缨角簮导庶人则黑介帻】进贤冠三梁缨青緌犀导【四品五品两梁六品以下一梁庶人则黑介帻】缁布冠青组缨冠冕各一箱各一人执之待于西阶之西东面北上设主人之席于阼阶上西面賔席于西阶上东面冠者席于主人东北面主人公服立于阼阶下当东序西面诸亲公服非公服者常服立于罍洗东南西面北上【尊者停别室】傧者公服立于门内道东北面将冠者双童髻空顶帻双玉导金寳饰防袴褶锦绅乌皮履【四品五品导饰以金六品以下无金饰】立于房内南面主人赞冠者公服立于房内户东西面賔及赞冠者出次立于门之西赞冠者少退俱东面北上傧者进于主人之左北面受命出立于门东西面曰敢请事賔曰某子有嘉礼命某执事傧者入告主人迎賔于大门外之东西面再拜賔答拜【凡主賔拜揖出入皆賛礼者导之】主人揖賛冠者赞冠者报揖主人又揖賔賔报揖主人入賔及賛冠者次入及内门主人揖賔賔报揖主人与賔入賛冠者从之至内霤将曲揖賔报揖及阶主人立于阶东西面賔立于阶西东面主人曰请吾子升賔曰某将事敢辞主人曰固请吾子升賔曰某敢固辞主人曰终请吾子升賔曰某敢终辞主人升自阼阶立于席东西向賔升自西阶立于席西东向賛冠者及庭盥于洗升自阼阶入于东方立于主人賛冠者之南俱西面主人賛冠者引将冠者出立于房户外賔之賛冠者取纚栉簮箱跪奠于冠者筵南端兴席北少东西面立賔揖将冠者賔主俱即座坐将冠者进升席西面坐賔之賛冠者进筵前东面跪脱防童髻置于栉箱毕设纚兴复位立賔主俱兴賔降盥主从降賔东面辞曰请吾子不降主人曰吾子降辱敢不从賔降至罍洗盥手讫诣西阶賔主一揖一让升主人立于席后西面賔立于西阶上东面执缁布冠者升賔降一等受之右执顶左执前进将冠者筵前东向立祝曰令月吉日始加元服弃尔幼志顺尔成徳寿考维祺永介景福乃跪奠冠兴复西阶上席后东面立賔之賛冠者进冠前东面跪结缨兴复位冠者兴賔揖冠者冠者适房賔主俱坐冠者着青衣紫裳之服出房户西南面立賔主俱兴賔揖冠者冠者进升席西向坐賔之賛冠者跪脱缁布冠置于箱栉毕设纚兴复位賔降二等受进贤冠【庻人则黑介帻】右执顶左执前进冠者筵前东向立祝曰吉月令辰乃申尔服敬尔威仪淑慎尔德眉寿万年永受胡福乃跪冠兴复位賔之賛冠者跪设簮缨兴賔揖冠者冠者适房賔主俱坐冠者着綘纱服【庻人则白裙襦服】出房户西南面立賔主俱兴賔揖冠者进升席西向坐賔之赞冠者跪脱进贤冠【庶人脱黑介帻】置于箱栉毕设纚兴复位賔降三等受冕【六品受爵弁庶人黑介帻】右执顶左执前进冠者筵前东向立祝曰以嵗之正以月之令咸加尔服兄弟具在以成厥德黄耉无疆受天之庆乃跪冠兴复位賔之賛冠者跪设簮结缨兴复位冠兴者賔揖冠者适房賔主俱坐主人赞冠者彻纚栉簮箱及筵入于房又筵于室户西南向冠者着冕服【六品以下着爵弁之服庶人则绛公服】出房户西南立賔主俱兴主人赞冠者盥手洗觯于房酌醴加柶覆之面叶出户南面立賔揖冠者冠者就筵西面立賔进受醴于室户东加柶面柄进冠者筵前北面立祝曰甘醴维厚嘉荐令芳拜受祭之以定尔祥承天之休寿考不防冠者筵西拜受觯賔复西阶上东面答拜执馔者奉馔荐于冠者筵前冠者升筵坐左执觯右取脯擩于醢祭于豆笾之间赞冠者取肺一以授冠者冠者奠觯于荐西兴受防左手执本坐右絶末以祭上左手哜之兴以授赞冠者加于俎冠者坐帨手取觯以柶祭醴加柶于觯西叶兴筵末坐啐醴建柶兴防筵西南面跪奠觯再拜执觯兴賔答拜賔主俱坐冠者升筵跪奠觯于荐东兴进北面跪取脯降自西阶入见母进奠脯于席前退再拜以出冠者母不在则使人受脯于西阶下初冠者入见母賔主俱兴賔降当西序东面立主人降当东序西面立冠者既见母出立于西阶之东南面賔少进字之曰礼仪既备令月吉日昭告尔字爰字孔嘉髦士攸宜锡之于嘏永受保之曰伯某甫冠者曰某虽不敏夙夜只奉賔出主人送于内门外主人西面请賔曰吾子辱执事请礼从者賔曰某既得将事敢辞主人曰敢固以请賔曰某辞不得命敢不从賔就次主人入初賔出冠者东面见诸亲诸亲拜之冠者答拜冠者西面拜賔之赞冠者赞冠者答拜讫见诸尊于别室賔主既释服改设席讫賔与众賔俱出次立于门西东面主人出立于门东西面主人揖賔賔报揖主人先入賔及众賔从之至阶一让升各就坐后立定俱升坐防讫賔主俱兴賔立于西阶上賛冠者在北少退俱东面立人立于东阶上西面众賔降立于西阶下东面掌事者以币篚升授主人于序端主人执篚少进西面立又掌事者奉币篚升牵马者牵两马入陈于门内三分庭一在南北首西上賔还西阶上北面赞冠者立于賔左少退賔赞俱再拜主人进立于楹间南面賔赞进立于主人之右俱南面主人授币篚賔受之退复东面位于主人授币掌事者又以币篚授赞冠者退复位主人还阼阶上北面拜送賔降自西阶从者迓受币賔当庭賔东面揖出牵马者从出从者迓受马于賔降主人降送賔于大门外之东西面再拜賔退主人入孤子则诸父诸兄戒賔冠之日主人髻而迎賔拜揖让如冠主冠于阼醴之及礼賔拜送皆如上仪明日见庙冠者朝服质明賛礼者引入庙南门中庭道西北面賛再拜讫引出





　　大唐开元礼卷一百十七
　　钦定四库全书
　　大唐开元礼卷一百十八　　唐　萧嵩等　撰嘉礼
　　三品以上庶子冠
　　将冠筮日筮賔如嫡子之仪前二日主人戒賔及赞冠者前一日掌事者设次于大门外之右南向其日夙兴赞者设洗于正寝阼阶东南东西当东霤【六品以下当东荣】南北以堂深罍水在洗东加勺羃篚在洗西南肆实巾一于篚加羃席于东房内西牖下【无房者张帷为之】陈服于席东领北上冕服青衣纁裳【一品衮服九章五章在衣山龙华虫火宗彞四章在裳藻粉米黼黻二品鷩冕服七章三章在衣华虫藻火四章在裳宗彞粉米黼黻三品毳冕服五章三章在衣宗彞藻粉米二章在裳黼黻四品綉冕服三章一章在衣粉米二章在裳黼黻五品冕衣无章裳刺黼一章六品以下爵弁服青衣纁裳】白纱中单黼领青褾襈裾革带钩防大帯【一品二品大皆纰其外上以朱下以绿三品大帯四品五品素帯皆纰其垂外以内以黄纫约皆用青组六品以下练帯纰其垂内外以缁约用青组中单青领】黼【随裳色山火二章四品綉裳山一章五品冕无章六品爵鞸】剑【饰以金玉四品五品饰以金】双佩【一品山玉五品以上水苍玉】双绶【一品緑綟绶四防緑紫黄赤纯緑质长一丈八尺二百四十首广九寸二品三品紫绶三防紫黄赤纯紫质长一丈六尺一百八十首广八寸皆有小双绶长二尺六寸色同大绶而首半之一品施二玉环四品青绶三防青白红纯青质长一丈四尺一百三十首广七寸五品墨绶二防青绀纯绀质长一丈二尺一百首广六寸皆有小双绶长二尺六寸色同大绶而首半之六品以下无剑佩绶】朱韈赤舄【五品以上同六品以下白韈赤履庶人黑介帻服绛公服方心革帯钩防假帯韈履】进贤冠服绛纱单衣白纱中单皂领褾襈裾白裙襦【赤裙衫】革钩防假帯曲领方心绛纱蔽膝白韈黑舄【八品以下去中单曲领蔽膝黑履庶人黑介帻服白裾襦青领革帯韈履】剑双佩双绶【六品以下无剑绶】缁布冠服青衣素裳素鞸【中单革大帯剑佩绶与冕服同韈舄与进贤冠服同六品以下中单革帯与爵弁服同韈履与进贤冠服同庶人帯韈履与介帻服同去鞸】缁纚栉簮同箱在服南【纚今用皂巾方六寸属帯于前两隅】莞筵三纷纯加藻席三缁纯在南樽于房户外之西两甒酒在西加勺羃设坫于樽东置二爵于坫加羃馔陈于服北【四品五品蒲筵三缁布纯加萑席三帛纯六品以下蒲筵三缁布纯不加萑席四品五品设篚无坫柶以角为之状如匕馔用少牢及腊三俎一品二品十笾十豆三品八笾八豆四品五品六笾六豆凡牲体节折加离肺笾实脯枣之属豆实醢酱之类六品以下特牲一俎二笾二豆笾实脯枣豆实葅醢】质明賔赞至主人大门外掌次者引之次賔赞公服诸行事者各服其服【六品以下无公服者服其常服】执樽罍篚者皆就位衮冕垂青珠九旒以组为缨色如其绶青纩充耳角簮导鷩冕七旒毳冕五旒余皆同衮冕【四品五品綉冕垂青珠四旒以组为缨色如其绶青纩充耳角簮导冕三旒余同綉冕六品以下用爵弁缨庶人用黑介帻】进贤冠三梁缨青緌犀导【四品五品两梁六品以下一梁庶人则黑介帻】缁布冠青组缨冠冕各一箱各一人执之待于西阶之西东面西北上设主人之席于阼阶上西面賔席于西阶上东面冠者席于房户外之西南面【房外谓尊束】主人公服立于阼阶下当东序西面诸亲公服非公服者常服立于罍洗东南西面北上【尊者停别室】傧者公服立于门内道东北面将冠者双童髻空顶帻双玉导金寳饰防袴褶锦绅乌皮履立于房内南面主人赞冠者公服立于房内户东西面賔及赞冠者出次立于门西赞冠者少退俱东面北上傧者进于主人之左北面受命出立于门东西面曰敢请事賔曰某子有嘉礼命某执事傧者入告主人迎賔于大门外之东西面再拜賔答拜【凡賔主拜揖入出皆赞礼相导】主人揖赞冠者赞冠者报揖主人又揖賔賔报揖主人入賔及赞冠者次入及门内主人揖賔賔报揖主人与賔入赞冠者从之至内霤将曲揖賔报揖至阶主人立于阼阶东西面賔立于阶西东面主人曰请吾子升賔曰某备将事敢辞主人曰固请吾子升賔曰某敢固辞主人曰终请吾子升賔曰某敢终辞主人升自阼阶立于席东西向賔升自西阶立于席西东向赞冠者及庭盥于洗升自西阶入于东房立于主人赞冠者之南俱西面主人赞冠者引将冠者出立于房户外之西南面賔之赞冠者取纚栉簮箱跪奠于冠者筵东兴席东少北南面立賔揖将冠者賔主俱即席坐将冠者进升席面南坐賔之赞冠者进筵前北面跪脱双童髻置于箱栉毕设纚兴复位賔主俱兴賔降盥主人从降賔东面辞曰请吾子不降主人曰吾子降辱敢不从賔降至罍洗盥手讫诣西阶賔主一揖一让升主人立于席后西面賔立于西阶上东面执缁布冠者升賔降一等受之右执顶左执前进将冠者筵前北向跪冠兴复西阶上席后东面立賔之賛冠者进筵前北面跪结纚兴复位冠者兴賔揖冠者适房賔主俱坐冠者着青衣素裳之服出房立于户西南賔主俱兴賔揖冠者进立于席后南面賔降盥主人从降辞对如初賔盥手跪取爵于篚兴洗讫诣西阶賔主一揖一让升主人立于席后西面賔诣酒尊所酌酒进冠者筵前北面立祝曰防酒既清嘉荐亶时始加元服兄弟具来孝友时格永乃保之冠者筵西拜受爵賔复西阶上东面答拜执馔者荐笾豆于冠者筵前冠者升筵坐左执爵右取脯擩于醢祭于笾豆之间祭酒兴筵末坐啐酒执爵兴降筵西跪奠爵再拜执爵兴賔答拜冠者升筵跪奠爵于荐东兴立于筵西执馔者彻荐爵賔揖冠者冠者进升筵南向坐賔之赞冠者跪脱缁布冠置于箱栉毕设纚兴复位賔降二等受进贤冠【庶人则黒介帻】右执顶左执前进冠者筵前北面跪冠兴复位賔之賛冠者坐设簮缨兴复位冠者兴賔揖冠者冠者适房賔主俱坐冠者着绛纱服【庶人则白裙襦服】出房立于户西南面賔主俱兴賔揖冠者进立于席后南面賔诣酒尊所取爵酌酒进冠者筵前北面立祝曰防酒既湑嘉荐伊脯乃申尔服礼仪有序祭此嘉爵承天之祜冠者筵西拜受爵賔复西阶上东面答拜执馔者荐笾豆冠者升筵坐左执爵右祭脯醢祭酒兴筵末坐啐酒执爵兴降筵西跪奠爵再拜执爵兴賔答拜冠者升筵坐奠爵于荐东兴立于筵西南面执馔者彻荐爵賔揖冠者冠者进升席南面坐賔之赞冠者跪脱进贤冠【庻人脱黑介帻】置于箱栉毕设缨兴复位賔降三等受冕【六品以下受爵弁庻人则黒介帻】右执顶左执前进冠者筵前北向跪冠兴复位賔之賛冠者坐设簮结缨兴复位冠者兴賔揖冠者适房賔主俱坐主人賛冠者彻栉箱入于房冠者着冕服【六品以下爵弁服庻人绛公服】出房立于户西南面賔主俱兴賔揖冠者冠者进立于席后南面賔诣酒尊所取爵酌酒进冠者筵前北向立祝曰防酒既芳笾豆有楚咸加尔服肴升折爼承天之庆受福无疆冠者筵西拜受爵賔复位东面答拜执馔者荐笾豆设爼于笾豆之南冠者升筵坐左执爵右祭脯醢賛冠者取脯一以授冠者冠者奠爵于荐西兴受防左手执本坐右絶末以祭上左手哜之兴加于爼冠者坐帨手执爵祭酒兴筵末坐啐酒兴降筵西南面坐奠爵再拜执爵賔答拜冠者升筵坐奠爵于荐东兴降席北面跪取脯降自西阶入见母进奠脯于席前退再拜以出冠者母不在则使人受脯于西阶下初冠者入见母賔主俱兴賔降当西序东面立主人降当东序西面立冠者既见母出立于西序之东南上賔少进字之曰礼仪既备令月吉日昭告尔字爰字孔嘉髦士攸宜锡之于嘏永受保之曰孟某甫仲叔季惟其所当冠者曰某虽不敏夙夜袛奉賔出主人送于内门外主人西面请賔曰吾子辱执事请礼从者賔曰某既得将事敢辞主人曰敢固以请賔曰某辞不得命敢不从賔就次主人入初賔出冠者东面见诸亲诸亲拜之冠者答拜冠者西南面拜賔之赞冠者賔之赞冠者答拜谒诸尊于别室賔主既释服改席讫賔与众賔俱出次立于门西东面主人出门东西面主人揖賔报揖主人先入賔及众賔从之至阶一让各升就坐后立定升坐防讫賔主俱兴賔立于西阶上賛冠者在北少退俱东面主人立于东阶上西面众賔降立于西阶下东面掌事者以币篚升授主人于序端主人执篚少进西面立又掌事者奉币篚升立于主人之后于币篚升牵马者牵两马入陈于门内三分庭一在南北首西上賔还西阶上北面賛冠者于賔左少退賔賛者俱再拜主人进立于楹间南面賔賛进立于主人之右俱南面主人授币篚賔受之退复东面位于主人授篚掌事者又以币篚授賛冠者退复位主人还阼阶上北面拜送賔降自西阶从者迓受币賔当庭实东面揖东出牵马者从出从者迓受马于门外于賔降主人降送賔于大门之东西面再拜賔退主人入孤子则诸父诸兄戒賔冠之日主人髻而迎賔拜揖让如冠主冠醮礼賔拜送皆如上仪明日见庙冠者朝服无庙者见祖祢于正寝冠者公服【庻人则常服】质明賛礼者引入庙南门道西中庭北面賛再拜讫引出无庙者设几筵于正寝賛礼者引入至庭北面再拜讫引出五品已上孙九品以上子冠假用出身品服其三品以上大功以上亲五品以上周以上亲冠同八品九品服












　　大唐开元礼卷一百十八
　　钦定四库全书
　　大唐开元礼卷一百十九　　唐　萧嵩等　撰嘉礼
　　四品五品嫡子冠
　　将冠筮于庙门之外主人【谓将冠者之父兄】公服立于门东西面掌事者各服其服立于门西东面北上布筮席于闑西阈外西面筮者开匵出防兼执之东面受命于主人主人曰为嫡子某某日加冠庶乎从之筮者曰诺进就筮席西面以韇撃防遂述曰假尔泰筮有常某为嫡子某某日加冠庶乎从之乃释韇坐筮讫兴降席东面称占曰从筮者退若不吉则筮逺日如初仪赞礼者进主人之左告礼毕掌事彻筮席前三日筮賔如求日之仪【筮賔筮其可使冠子者】前三日主人戒賔及赞冠者主人至賔大门外掌次者引之次主人公服出次立于门外之西东面賔公服立于阼阶下西面傧者公服进于賔之左北面受命出立于门东西南曰敢请事主人曰某之子某将加冠请某子教之【相称各随官爵】傧者入告賔出立于门东西面再拜主人答拜主人曰某之子某将加冠愿吾子教之賔曰某不敏恐不能供事以辱吾子敢辞主人曰某犹愿吾子教之賔曰吾子重有命某敢不从主人再拜賔答拜主人还賔送主人戒賛冠者亦如之【亦通使子弟戒之】前一日掌事者设次于大门外之右南向其日夙兴賛者设洗于正寝阼阶东南东西当东霤南北以堂深罍水在洗东加羃篚在洗西南肆实巾一于篚加羃席于东房内西牖下【无房者张帷为之】陈服于席东领北上冕服青衣纁裳【四品绣冕服三章一章在衣粉米二章在裳黼黻五品冕衣无章裳刺黼一章】白纱中单青领褾襈裾革带钩防大带【素带纰其垂外以　内以黄纫约皆用青组】黻【綉冕山一章冕无章】剑【饰以金】双佩【水苍玉】双绶【四品青绶三防青白红纯青质长一丈四尺一百三十首广七寸五品黑绶二防青绀纯绀质长一丈三尺一百首广六寸皆有小双绶长二尺六寸色同大绶而首半之】朱韈赤舄进贤冠服綘纱单衣白纱中单皂领褾襈裾白裙襦【赤裙衫】革带钩防假带曲领方心綘纱蔽膝白韈黒舄剑佩双绶缁布冠服青衣素裳素鞸【中单革带剑佩绶与冕服同韈属与进贤冠同】缁纚栉簮同箱在服南【纚今用皂巾六寸属带于前两隅】蒲筵四缁布纯加萑席四帛纯又在南侧樽甒醴在北加勺羃设篚在樽侧北实角觯角柶各一加羃馔陈于篚北【柶以角为之状如匕馔用少牢及腊三俎笾六豆六牲体节折加离肺笾实枣栗豆实葅醢之属】设洗于东房近北罍水在洗西篚在洗东北肆实以巾质明賔赞至于主人大门外掌次者引之次賔赞公服诸行事者各服其服执樽罍篚者皆就位綉冕垂青珠四旒以组为缨色如其绶青纩充耳角导冕三旒余皆同綉冕进贤冠两梁缨青緌犀导缋布冠青组缨冠冕各一箱各一人执之待于西阶之西东面北上设主人之席于阼阶上西面賔席于西阶上东面冠者席于主人东北西面主人公服立于阼阶下当东序西面诸亲公服非公服者常服立于罍洗东南西面北上【尊者停别室】傧者公服立于门内道东北面将冠者防童髻防玉导金饰防袴褶锦绅乌皮履立于房内南面主人之賛冠者公服立于房内户东西面賔及賛冠者出次立于门西賛冠者少退俱东面北上傧者进于主人之左北面受命出立于门东西面曰敢请事賔曰某子有嘉礼命某执事傧者入告主人迎賔于大门外之东西面再拜賔答拜【凡賔主拜揖出入皆賛礼者相导】主人揖賛冠者賛冠者报揖主人又揖賔賔报揖主人揖入賔及賛冠者次入及内门主人揖賔賔报揖主人与賔入赞冠者从之至内霤将曲揖賔报揖至阶主人立于阶东西面賔立于阶西东面主人曰请吾子升賔曰某备将事敢辞主人曰固请吾子升賔曰某固固辞主人曰终请吾子升賔曰某敢终辞主人升自阼阶立于席东西向賔升自西阶立于席西东向賛冠者及庭盥于洗升自西阶入于东房立于主人賛冠者之南俱西面主人賛冠者引将冠者出立于房户外之西南面賔之賛冠者取纚栉簮箱跪奠于冠者筵南端兴席北少东西面立賔揖将冠者賔主俱即席坐将冠者进升席西面坐賔之賛冠者进筵前东面跪脱防童髻置于箱栉毕设纚兴复位立賔降盥主人从降賔东面辞曰愿吾子不降主人曰吾子降辱敢不从賔降至罍洗盥手讫诣西阶賔主一揖一让升主人立于席后西面賔立于西阶上东面执缁布冠者升賔降一等受之右执顶左执前进将冠者筵前东向立祝曰令月吉日始加元服弃尔幼志顺尔成德寿考维祺介尔景福乃跪冠兴复西阶上席后东面立賔之賛冠者进筵前东面跪结缨兴复位冠者兴賔揖冠者冠者适房賔主俱坐冠者着青衣素裳之服出房户西南面賔主俱兴賔揖冠者冠者进升席西向坐賔之賛冠者跪脱缁布冠置于箱栉毕设纚兴复位賔降二等受进贤冠右执顶左执前进冠者筵前东向立祝曰吉月令日乃申尔服敬尔威仪淑慎尔德眉寿万年永受胡福乃跪冠兴复位賔之賛冠者坐设簮结缨兴复位冠者兴賔揖冠者冠者适房賔主俱坐冠者着綘纱服出房户西南面立賔主俱兴賔揖冠者冠者进升席西向坐賔之赞冠者跪脱进贤冠置于箱栉毕设纚兴复位賔降三等受冕右执顶左执前进冠者筵前东向立祝曰以嵗之正以月之令咸加尔服兄弟具在以成厥德黄耉无疆受天之庆乃跪冠兴复位賔之賛冠者跪设簮结缨兴复位冠者兴賔揖冠者冠者适房賔主俱坐主人賛冠者彻纚栉簮箱及筵入于房又筵于室户西向冠者着冕服出房户西南面立賔主俱兴主人賛冠者盥手洗觯于房酌醴加柶覆之面叶出房南面立賔揖冠者冠者就筵西南面立賔进受醴于室户东加柶面柄进冠者筵前北面立祝曰甘醴惟厚嘉荐令芳拜受祭之以定尔祥承天之休寿考不防冠者筵西拜受觯賔复西阶上东面答拜执馔者奉馔荐于冠者筵前冠者升筵坐左执觯右取脯擩于醢祭于笾豆之间賛冠者取肺一以授冠者冠者奠觯于荐西兴受防左手执本坐右絶末以祭上左手哜之兴以授賛冠者加于俎冠者坐帨手取觯以柶祭醴加柶于觯面叶兴筵末跪啐醴建柶兴降筵西南面跪奠觯再拜执觯兴賔答拜賔主俱坐冠者升筵跪奠觯于荐东兴进北面跪取脯降自西阶入见母进奠脯于席前退再拜以出冠者母不在则使人受脯于西阶下初冠者入见母賔主俱兴賔降当西序东面立主人降当东序西面立冠者既见母出立于西阶之东南面賔少进字之曰礼仪既备令月吉日昭告尔字爰字孔嘉髦士攸宜宜之于嘏永受保之曰伯某甫冠者曰某虽不敏夙夜祗奉之賔出主人送于内门外主人西面谓賔曰吾子辱执事请礼从者賔曰某既得将事敢辞主人曰敢固以请賔曰某辞不得命敢不从賔就次主人入初賔出冠者东面见诸亲诸亲拜之冠者答拜冠者西面拜賔之賛冠者賔之赞冠者答拜见诸尊于别室賔主既释服改席讫兴众賔俱出次立于门西东面主人出门东西面主人揖賔賔报揖主人先入賔及众賔从之至阶一揖升各就坐后立定俱升坐防讫賔主俱兴賔立于西阶上东面主人立于东阶上西面众賔降立于西阶下东面掌事者以币篚升授主人于序端賔北面再拜主人进立于楹间南面賔进立于主人之右俱南面賔受币退复东面位主人还阼阶上北面拜送賔降自西阶从者迓受币賔出主人送賔于大门外之东西面再拜賔退主人入孤子则诸父诸兄戒賔冠之日主人髻而迎賔拜揖让如冠主冠于阼醴之及礼賔拜送如上仪明日见庙冠者朝服质明賛礼者引入庙南门中庭道西北面賛再拜讫引出








　　大唐开元礼卷一百十九
　　钦定四库全书
　　大唐开元礼卷一百二十　　　唐　萧嵩等　撰嘉礼
　　四品五品庶子冠
　　将冠筮賔如嫡子之仪前二日主人戒賔及赞冠者先一日掌事者设次于大门外之右南向其日夙兴赞者设洗于正寝阼阶东南东西当东霤南北以堂深罍水在洗东加勺羃篚在洗西南肆实巾一爵一于篚加羃席于东房内西牖下【无房者张帷为之】陈服于席东领北上冕服青衣纁裳【四品綉冕服三章一章在衣粉米二章在裳黼黻冕衣无章裳刺黻一章】白纱中单青领褾襈裾革帯钩防大帯【素帯纰其垂外以内以黄纫约皆用青组】黻【绣冕山一章冕无章】剑【饰以金】双绶【四品青绶三防青白红青纯质长一丈四尺一百四十首广七寸五品以黑绶二防青绀纯绀质长一丈二尺一百首广六寸有小双绶长二尺六寸色同大绶而首半之】朱韈赤舄进贤冠服绛纱单衣白纱中单皂领褾襈裾白裙襦【赤裙衫】革帯钩防假帯曲领方心绛纱蔽膝白韈黑舄剑双绶缁布冠服青衣素裳素鞸【中单革帯大帯剑佩与冕服同韈舄与进贤冠同】缁纚栉簮同箱在服南【纚今用皂巾方约有六寸属帯于前两隅】蒲筵三缁布纯加萑席三帛纯又在南樽于房户外之西两甒酒在西加勺羃设篚于樽东置二爵加羃馔陈于服北【馔用少牢及腊三俎六笾六豆牲体节折加离肺笾实脯枣之属豆实葅醢之类】质明賔赞至于主人大门外掌次者引之次賔赞公服诸行事者各服其服执樽罍篚者皆就位綉冕垂青珠四旒以组为缨色如其绶青纩充耳角导冕三旒余同綉冕服进贤冠两梁缨青緌犀导缁布冠青组缨冠冕各一箱各一人执之待于西阶之西东面北上设主人之席于阼阶上西面賔席于西阶上东面冠者席于房户外之西南面【房外谓尊东】主人公服立于阼阶下当东序西面诸亲公服非公服者常服立于罍洗东南西面北上【尊者停别室】傧者公服立于门内道东北面将冠者双童髻玉导金饰防袴褶锦绅乌皮履立于房内南面主人赞冠者公服立于房内户东西面賔及赞冠者出次立于门西赞冠者少退俱东面北上傧者进于主人之左北面受命出立于门东西面曰敢请事賔曰某子有嘉礼命某执事傧者入告主人迎賔于大门外之东西面再拜賔答拜【凡賔主拜揖入出皆賛礼相导】主人揖賛冠者賛冠者报揖主人又揖賔賔报揖主人入賔及賛冠者次入及门内主人揖賔賔报揖主人与賔入賛冠者从之至内霤将曲揖賔报揖至阶主人立于阶东西面賔立于阶西东面主人曰请吾子升賔曰某备将事敢辞主人曰固请吾子升賔曰某敢固辞主人曰终请吾子升賔曰某敢终辞主人升自阼阶立于席东西向賔升自西阶立于席西东向賛冠者及筵盥洗升自阼阶入于东房立于主人賛冠者之南俱西面主人賛冠者取纚栉簮箱跪奠于冠者筵东端兴席东少北南面立賔揖将冠者賔主俱即席坐将冠者进升席西面坐賔之賛冠者进筵前北面跪脱防童髻于箱栉毕设纚兴复位立賔主俱兴賔降盥主人从降賔东面辞曰请吾子不降主人曰吾子降辱敢不从降賔至罍洗盥手讫诣西阶賔主一揖一让升主人立于席后西面賔立于西阶上东面执缁布冠者升賔降一等受之右执顶左执前进将冠者筵前北向跪冠兴复西阶上席后东面立賔之賛冠者进冠者北面跪结缨兴复位冠者兴賔揖冠者适房賔主俱坐冠者着青衣素裳之服出房立于户西南面賔主俱兴賔揖冠者冠者进立于席后南面賔降盥主人从降辞对如初賔盥手跪取爵于篚兴洗讫诣西阶賔主一揖一让升主人立于席后西面賔诣酒樽所酌酒进冠者筵前北向立祝曰防酒既清嘉荐亶时始加元服兄弟具来孝友时格永乃保之冠者筵西拜受爵賔复西阶上东面答拜执馔者荐笾豆于冠者筵前冠者升筵坐左执爵右取脯擩于醢祭于笾豆之间祭酒兴筵末坐啐酒执爵兴降筵西跪奠爵再拜执爵兴賔答拜冠者升筵跪奠爵于荐东兴立于筵西南向坐賔之赞冠者跪脱缁布冠置于箱栉毕设纚兴复位賔降二等受进贤冠右执顶左执前进冠者筵前北向跪冠兴复位賔之賛冠者坐设簮结缨兴复位冠者兴賔揖冠者适房賔主俱坐冠者着綘纱服出房立于户西南面賔主俱兴賔揖冠者进立于席后南面賔诣酒樽所取爵酌酒进冠者筵前北向立祝曰防酒既湑嘉荐伊脯乃申尔服礼仪有叙祭此嘉爵承天之祐冠者筵西拜受爵賔复西阶上东面答拜执馔者荐豆冠者升筵坐左执爵右祭脯醢祭酒兴筵末坐啐酒执爵兴降筵西奠爵再拜执爵兴賔答拜冠者升筵坐奠爵于荐东兴立于筵西南面执馔者彻荐爵賔揖冠者冠者进升席南面坐賔之賛冠者跪脱进贤冠置于箱栉毕设缨兴复位賔降三等受冕右执顶左执前进冠者筵前北向跪冠兴复位賔之賛冠者跪设簮结缨兴复位冠者兴賔揖冠者冠者适房賔主俱坐主人賛冠者彻栉箱入于房冠者着冕服出房立于户西南面賔主俱兴賔揖冠者冠者进立于席后南面賔诣酒樽所取爵酌酒进冠者筵前北面立祝曰防酒令芳笾豆有楚咸加尔服肴升折俎承天之庆受福无疆冠者筵西拜受爵賔复位东面答拜执馔者荐笾豆设俎于笾豆之南冠者升筵坐左执爵右祭脯醢賛冠者取肺一以授冠者冠者奠爵于荐西兴受防左手执本坐右絶末以祭上左手哜之兴加于爼冠者坐帨手执爵祭酒筵末坐啐酒兴降筵西南面坐奠爵再拜执爵兴賔答拜冠者升筵坐奠爵于荐东兴降席北面跪取脯降自西阶入见母进奠脯于席前退再拜出冠者母不在则使人受脯于西阶下初冠者入见母賔主俱兴賔降当西序东面立主人降当东序西面立冠者既见母出立于西阶之东南面賔少进字之曰礼仪既备令月吉日昭告尔字爰字孔嘉髦士攸宜宜之于嘏永受保之曰孟某甫仲叔季惟其所当冠者曰某虽不敏夙夜袛奉賔出主人送于内门外主人西面请賔曰吾子辱执事请礼从者賔曰某既得将事敢辞主人曰敢固以请賔曰某辞不得命敢不从賔就次主人入初賔出冠者东面见诸亲诸亲拜之冠者答拜冠者西南面拜賔之賛冠者賛冠者答拜讫见诸尊于别室賔主既释服改席讫賔兴众賔俱出次立于门西东面主人出门东西面主人揖賔賔报揖主人先入賔及众賔从之至阶让升各就位后立定俱兴賔坐防讫賔主俱立于西阶上东面主人立于东阶上西面众賔降立于西阶下东面掌事者以币篚升授主人于序端賔北面再拜主人进立于楹间南面賔进立于主人之右俱南面賔受篚退复东面位主人还阼阶上北面拜送賔降自西阶从者迓受币賔出主人送于大门外之东西面再拜賔退主人入孤子则诸父诸兄戒賔冠之日主人髻而迎賔拜揖让如冠主冠醮礼賔拜送皆如上仪





　　大唐开元礼卷一百二十
　　钦定四库全书
　　大唐开元礼卷一百二十一　唐　萧嵩等　撰嘉礼
　　六品以下嫡子冠
　　将冠筮于正寝之堂【若有庙者于庙门外如五品以上之仪】主人【谓将冠者之父兄】公服立堂上楹间近东西向掌事者立于楹间近东西面北上布筮席于主人之西西面筮者开韇出策兼执之东面受命于主人主人曰为嫡子某某日加冠庻几从之筮者曰诺进就筮席西面以韇撃策遂述曰假尔太筮有常某为嫡子某日加冠庻几从之乃释韇坐筮讫兴降席东面称占曰从筮者退若不吉则筮逺日如初仪賛礼者进主人之左告礼毕掌事者彻筮席前三日筮賔如求日之仪【筮賔筮其可使冠子者】前二日主人戒賔及賛冠者主人至賔大门外掌次者引之次主人公服出次立于门外之西东面賔公服立于阼阶下西面傧者公服立于賔之左北面受命出立于门东西面曰敢请事主人曰某之子某将冠请某子教之【相称各随官爵】傧者入告賔出立于门东西面再拜主人答拜主人曰某之子某将加冠愿吾子教之賔曰某不敏恐不能供事以辱于吾子敢辞主人曰某犹愿吾子教之賔曰吾子重有命某敢不从主人再拜賔答拜主人还賔拜送主人戒赞冠者亦如之【亦通使子弟戒之】前一日掌事者设次于大门外之右南向其日夙兴赞者设洗于正寝阼阶东南东西当东荣南北以堂深罍水在洗东加勺羃篚在洗西南肆实巾一爵一于篚加羃席于东房内西牖下【无房者张帷为之】陈服于席东领北上爵弁服青衣纁裳白纱中单青领褾襈裾革钩防大帯【练帯纰其垂内外以缁纫约用青组】爵鞸白韈赤履【庶人介帻绛公服方心革帯纫防假帯韈履】进贤冠服绛纱单衣白纱中单皂领褾襈裾白裙襦【赤裙衫】革钩防假帯曲领方心绛纱蔽膝【八品九品去中单曲领蔽膝】白韈黑舄【八品以下黑履庶人黑介帻服白裙襦青领革韈履】缁布冠服青衣素裳素鞸【中单革帯与爵弁服同韈履与进贤冠服同庶人帯韈履与介帻服同去鞸】缁纚栉簮同箱在服南【纚今用皂巾方六寸属帯于前两隅】蒲筵四缁布纯又在南侧樽甒醴在服北加勺羃设篚在樽北实角觯角柶各一加羃陈馔于篚北【柶以角为之状如匕馔用特牲一俎二笾二豆牲体节折加离肺笾实脯枣豆实葅醢】设洗于东房近北罍水在洗西篚在洗东北肆实以巾质明賔赞至于主人大门外掌次者引之次賔赞公服诸行事者各服其服【无公服者常服】执樽罍篚者皆就位爵弁缨角导【庶人则黑介帻】进贤冠一梁缨青緌角导【庶人则黑介帻】缁布冠青组缨冠弁各一箱各一人执之待于西阶之西东面北上设主人之席于阼阶上西面賔席于西阶上东面冠者席于主人东北西面主人公服立于阼阶下当东序西面诸亲公服非公服者常服立于罍洗东南西面北上【尊者停别室】傧者公服立于门内道东北面将冠者防童髻空顶帻导防袴褶锦绅乌皮履立于房内南面主人之賛冠者公服立于房内户东西面賔及賛冠者出次立于门西賛冠者少退俱东面北上傧者进于主人之左北面受命出立于门东西面曰敢请事賔曰某子有嘉礼命某执事傧者入告主人迎賔于大门外之东西面再拜賔答拜【凡賔主拜揖入出皆賛礼者相导】主人揖賛冠者冠者报揖主人又揖賔賔报揖主人入賔及賛冠者次入及内门主人揖賔賔报揖主人与賔入賛冠者从之至内霤将曲揖賔报揖至阶主人立于阶东西面賔立于阶西东面主人曰请吾子升賔曰某备将事敢辞主人曰固请吾子升賔曰某敢固辞主人曰终请吾子升賔曰某敢终辞主人升自阼阶立于席东西向賔升自西阶立于席西东面賛冠者及庭盥手洗升自西阶入于东房立于主人賛冠者之南俱西面主人賛冠者引将冠者出立于房户外之西南面賔之賛冠者取纚栉簮箱跪奠于冠者筵南端兴席北少东西面立賔揖将冠者賔主俱即席坐将冠者进升席西面坐賔之賛冠者进筵前东面跪脱防童髻置于簮栉毕设纚兴复位立賔主俱兴賔降盥主人从降賔东面辞曰请吾子不降主人曰吾子降辱敢不从降賔至罍洗盥手讫诣西阶賔主一揖一让升主人立于席后西面賔立于西阶上东面执缁布冠者升賔降一等受之右执顶左执前进将冠者筵前东向立祝曰令月吉日始加元服弃尔防志顺尔成德寿考维祺介尔景福乃跪冠兴复西阶上席后东面立賔之賛冠者进筵前东面跪结缨兴复位冠者兴賔揖冠者冠者适房賔主俱坐冠者着青衣素裳之服出房户西南面立賔主俱兴賔揖冠者冠者进升于席西向坐賔之賛冠者跪脱缁布冠置于箱栉毕设纚兴复位賔降二等受进贤冠【庻人则黑介帻】右执顶左执前进冠者筵前东向立祝曰吉月令辰乃申尔服敬尔威仪淑慎尔德眉寿万年永受胡福乃跪冠兴复位賔之賛冠者跪设簮结缨兴复位冠者兴賔揖冠者冠者适房賔主俱坐冠者着绛纱服【庻人则白裙襦服】出自房户西南面立賔主俱兴賔揖冠者进升席西向坐賔之賛冠者跪脱进贤冠【庻人则脱黑介帻】置于箱栉毕设纚兴复位賔降三等受爵弁【庶人则黑介帻】右执顶左执前进冠者筵前东向立祝曰以嵗之正以月之令咸加尔服兄弟具在以成厥德黄耉无疆受天之庆乃跪冠兴复位賔之賛冠者跪设结簮缨兴复位冠者兴賔揖冠者冠者适房賔主俱坐主人賛冠者彻纚栉簮箱及筵入于房又筵于室户西南向冠者着爵弁之服【庻人则绛公服】出房户西南面立賔主俱兴主人赞冠者盥手洗觯于房酌醴加柶覆之面叶出房南面立賔揖冠者就筵西南面立賔进受醴于室户东面柶面柄进冠者筵前北面立祝曰甘醴维厚嘉荐令芳拜受祭之以定尔祥承天之休寿考不防冠者筵西拜受觯賔复西阶上东面答拜执馔者奉馔荐于冠者筵前冠者升筵坐左执觯右取脯擩于醢祭于笾豆之间賛冠者取肺一以授冠者奠觯于荐西兴受防左手执本坐右絶末以祭上左手哜之兴以授賛冠者加于俎冠者坐帨手取觯以柶祭醴加柶于觯面叶兴筵末跪啐醴建柶兴降筵西南面跪奠觯再拜执觯兴賔答拜賔主俱坐冠者升筵跪奠觯于荐东兴进北面跪取脯降自西阶入见母进奠脯于席前退再拜以出冠者母不在则使人受脯于西阶下初冠者入见母賔主俱兴賔降当西序东面立冠者既见母出立于西阶之东南面賔少进字之曰礼仪既备令月吉日昭告尔字爰字孔嘉髦士攸宜宜之于嘏永受保之曰伯某甫冠者曰某虽不敏夙夜祗奉賔出主人送于内门外主人西面请賔曰吾子辱执事请礼从者賔曰某既得将事敢辞主人曰敢固以请賔曰某辞不得命敢不从賔就次主人入初賔出冠者东面见诸亲诸亲拜之冠者答拜冠者西面拜賔之賛冠者賛冠者答拜讫见诸尊于别室賔主既释服改席讫賔兴众賔俱出次立于门西东面主人出门东西面主人揖賔賔报揖主人先入賔及众賔从之至阶一让升各就坐后立定俱升坐防讫賔主俱兴賔立于西阶上东面主人立于东阶上西面众賔降立于西阶下东面掌事者以币篚升授主人于序端賔北面再拜主人进立于楹间南面賔进立于主人之右俱南面賔受篚退复东面位主人还阼阶上北面再拜送賔賛降自西阶从者迓受币賔出主人送賔于大门外之东西面再拜賔退主人入孤子则诸父诸兄戒賔冠之日主人髻而迎賔拜揖让如冠主冠于阼醴之及礼賔拜送皆于上仪明日见祖祢于正寝冠者公服【庶人则常服】质明设几筵正寝赞礼者引入至庭北面再拜讫引出【有庙者见于庙】五品以上孙九品以上子冠假用出身品服其三品以上大功以上亲五品以上周以上亲冠同八品九品服







　　大唐开元礼卷一百二十一
<史部,政书类,仪制之属,大唐开元礼>
　　钦定四库全书
　　大唐开元礼卷一百二十二　唐　萧嵩等　撰嘉礼
　　六品以下庻子冠
　　将冠筮日賔如嫡子之仪前二日主人戒賔及賛冠者前一日掌事者设次于大门外之右南向其日夙兴賛者设洗于正寝阼阶东南东西当东荣南北以堂深罍水在洗东加勺羃篚在洗西南肆篚实巾一爵一加羃席于东房内西牖下【无房者张帷为之】陈服于席东领北上爵弁服青衣纁裳白纱中单青领褾襈裾革帯钩防大【练帯纰其垂内外以缁纫约用青组】爵韠白韈赤履【庶人黑介帻服绛公服方心革带纫防假带韈履】进贤冠服绛纱单衣白纱中单皂领褾襈裾白裙襦【赤裙衫】革帯钩防假曲领方心綘纱蔽膝【八品九品去中单曲领蔽膝】白韈黑舄【八品以下黑履庻人黑介帻白裾襦青领革帯韈履】缁布冠服青衣素裳素韠【中单革帯缁与爵弁服同韈履与进贤冠服同庻人帯韈履与介帻服同去韠】缁纚栉簮同箱在服南【纚今用皂巾方六寸属带于前两隅】蒲筵三缁布纯又在南樽于房户外之西甒醴酒在西加勺羃设篚樽东置二爵于篚加羃馔特牲一俎二笾二豆在服北【牲体节折加离肺笾实脯枣豆实葅醢之类】质明賔賛至于主人大门外掌次者引之次賔賛公服诸行事者各服其服【无公服者常服】执樽罍篚者皆就位爵弁缨导【庻人则介帻】进贤冠一梁缨青緌导【庻人则黑介帻】缁布冠青组缨冠弁各箱各一人执之待于西阶之西东面北上设主人之席于阼阶上西面賔席于西阶上东面冠者席于房户外之西南面【房外谓尊东】主人公服立于阼阶下当东序西面诸亲公服非公服者常服立于罍洗东南西面北上【尊者停别室】傧者公服立于门内道东北面将冠者双童髻空顶帻导防袴褶锦绅乌皮履立于房内户东南面主人賛冠者公服立于房内户东西面賔及賛冠者出次立于门西賛冠者少退俱东面北上傧者进于主人之左北面受命出立于门东西面曰敢请事賔曰某子有嘉礼命某执事傧者入告主人迎賔于大门外之东西面再拜賔答拜【凡賔主拜揖入出皆賛礼者相导】主人揖賛冠者賛冠者报揖【主人又揖賔賔报揖】主人入賔及賛冠者次入及内门主人揖賔賔报揖主人与賔入賛冠者从之至内霤将曲揖賔报揖至阶主人立于阶东西面賔立于阶西东面主人曰请吾子升賔曰某备将事敢辞主人曰固请吾子升賔曰某敢固辞主人曰终请吾子升賔曰某敢终辞主人升自阼阶立于席东西向賔升自西阶立于席西东向賛冠者及庭盥于洗升自西阶入于东房立于主人賛冠者之南俱西面賔之賛冠者取纚栉簮箱跪奠于冠者筵东端兴席东少北南面立賔揖将冠者賔主俱即席坐将冠者进升席南面坐賔之賛冠者进筵前北面跪脱防童髻置于箱栉毕设纚兴复位賔主俱兴賔降盥主人从降賔东面辞曰请吾子不降主人曰吾子降辱敢不从賔降至罍洗盥手讫诣西阶賔主一揖一让升主人立于席后西面賔立于西阶上东面执缁布冠者升賔降一等受之右执顶左执前进将冠者筵前北向跪冠兴复西阶上席后东面立賔之賛冠者进筵前北面跪结缨兴复位冠者兴賔揖冠者冠者适房賔主俱坐冠者着青衣素裳之服出房立于户西南面賔主俱兴賔揖冠者冠者进立于席后南面賔降盥主人从降辞对如初賔盥手跪取爵于篚兴洗讫诣西阶賔主一揖一让升主人立于席后西面賔诣酒樽所酌酒进冠者筵前北向立祝曰防酒既清嘉荐亶时始加元服兄弟具来孝友时格永乃保之冠者筵西拜受爵賔复西阶上东面答拜执馔者荐笾豆于冠者筵前冠者升筵坐左执爵右取脯擩于醢祭于笾豆之间祭酒兴筵末坐啐酒执爵兴降筵西跪奠爵再拜执爵兴賔答拜冠者升筵跪奠爵于荐东兴立于筵西南面执馔者彻荐爵賔揖冠者冠者进升筵南向坐賔之賛冠者跪脱缁布冠置于箱栉毕设纚兴复位賔降二等受进贤冠【庻人则黑介帻】右执顶左执前进冠者筵前北向跪冠兴复位賔之賛冠者坐设簮结缨复位冠者兴賔揖冠者冠者适房賔主俱坐冠者着綘纱服【庻人则白裙襦服】出房立于户西南面賔诣酒樽所取爵酌酒进冠者筵前北向立祝曰防酒既湑嘉荐伊脯乃申尔服礼仪有序祭此嘉爵承天之祜冠者筵西拜受爵賔复西阶上东面答拜执馔者荐豆冠者升筵坐左执爵右祭脯醢祭酒兴筵末坐啐酒执爵兴降筵西跪奠爵于荐东兴立于筵西南面执馔者彻荐爵賔揖冠者冠者进升席南面坐賔之賛冠者跪脱进贤冠【庻人则脱黑介帻】置于箱栉毕设纚兴复位賔降三等受爵弁【庻人则黑介帻】右执顶左执前进冠者筵前北向跪冠兴复位賔之賛冠者坐设簮结纚兴复位冠者兴賔揖冠者冠者适房賔主俱坐主人賛冠者彻栉箱入于房冠者着爵弁之服【庻人则綘公服】出房立于户西南面賔主俱兴賔揖冠者冠者进立于席后南面賔诣樽所取爵酌酒进冠者筵前北向立祝曰防酒令芳笾豆有楚咸加尔服肴升折俎承天之庆受福无疆冠者筵西拜受爵賔复位东面答拜执馔者荐笾豆设爼笾豆之南冠者升筵坐左执爵右祭脯醢賛冠者取肺一以授冠者冠者奠爵于荐西兴受防左手执本坐右絶末以祭上左手哜之兴加于俎冠者坐帨手执爵祭酒兴筵末坐啐酒兴降筵西南面坐奠爵再拜执爵兴賔答拜冠者升筵坐奠爵于荐东兴降席北面跪取脯降自西阶入见母进奠脯于席前退再拜以出冠者母不在则使人受脯于西阶下初冠者入见母賔主俱兴賔降当西序东面立主人降当东序西面立冠者既见母出立于西阶之东南面賔少进字之曰礼仪既备令月吉日昭告尔字爰字孔嘉髦士攸宜宜之于嘏永受保之曰孟某甫仲叔季唯其所当冠者曰某虽不敏夙夜祗奉賔出主人送于内门外主人西面请賔曰吾子辱执事请礼从者賔曰某既得将事敢辞主人曰敢固以请賔曰某辞不得命敢不从賔就次主人入初賔出冠者东面见诸亲诸亲拜之冠者答拜冠者西南面拜賔之賛冠者賛冠者答拜讫见诸尊于别室賔主既释服改席讫賔与众賔俱出次立于门西东面主人出门东西面主人揖賔賔报揖主人先入賔及众賔从之至阶一让升各就坐后立定俱坐防讫賔主俱兴賔立于西阶上东向主人立于东阶上西向众賔降立于西阶下东面掌事者以币篚升授主人于序端賔北面再拜主人进立于楹间南面賔进立于主人之右俱南面賔受篚退复东面位主人还阼阶上北面拜送賔降自西阶从者迓受币賔出主人送賔于大门外之东西面再拜賔退主人入孤子则诸父诸兄戒賔冠之日主人髻而迎賔拜揖让如冠主冠醮礼賔拜送皆如上仪明日见祖祢于正寝冠者公服【庻人则常服】质明设几筵于正寝賛礼者引入至庭北面再拜讫引出【有庙者见于庙】五品以上孙九品以上子冠假用出身品服其三品以上大功以上亲五品以上朞以上亲冠同八品九品服

　　大唐开元礼卷一百二十二
　　钦定四库全书
　　大唐开元礼卷一百二十三　唐　萧嵩等　撰嘉礼
　　三品以上婚
　　纳采　　　　　　　问名
　　纳吉　　　　　　　纳征
　　请期　　　　　　　亲迎
　　见舅姑　　　　　　盥馈
</div>
    <div class="pagination">
<a href="大唐开元礼_page35.html">上一页</a><span>...</span><a href="大唐开元礼_page31.html">31</a><a href="大唐开元礼_page32.html">32</a><a href="大唐开元礼_page33.html">33</a><a href="大唐开元礼_page34.html">34</a><a href="大唐开元礼_page35.html">35</a><span class="current-page">36</span><a href="大唐开元礼_page37.html">37</a><a href="大唐开元礼_page38.html">38</a><a href="大唐开元礼_page39.html">39</a><a href="大唐开元礼_page40.html">40</a><a href="大唐开元礼_page41.html">41</a><span>...</span><a href="大唐开元礼_page37.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
