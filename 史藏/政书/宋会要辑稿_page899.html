<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 899 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 899 页/共 1125 页</h1>
    <div class="content">      
淳熙三年十月十一日，诏自今遇祈祷禁屠宰，其皇后合膳随御膳进素。 
十三年十二月九日，诏膳部减守当官一人。以司农(小)[少]卿吴燠议减冗食，下敕令所裁定。故有是命。《大典》卷一万四千六百六十五。
 职官 宋会要辑稿 职官一三 主客部 
      
主客部
【宋会要】
      
《两朝国史志》：主客判司事一人，以无职事朝官充。凡诸蕃朝聘、贡奉隶客省，本司无所掌。令史一人，驱使官一人。元丰改制，郎中、员外郎始实行本司事，礼部郎官通行。设案有一，曰知杂封袭朝贡案，掌诸蕃国入贡并每年颁赐交趾国历日及勘会柴氏袭封事。吏额：主事一人，本部人吏兼令史一人，手分二人，贴司二人。 
《神宗正史 职官志》：主客郎中、员外郎参掌诸蕃国朝贡。凡本司所治之事，契丹国遣使朝贺应接送馆伴官所用仪物，皆预令有司为之办具。高丽亚契丹，其余蕃国则按其等差以式给之。至则图其形像，书其山川、风俗。若有封爵礼命之事，则承诏颁付。嵩、庆、懿陵祭享，崇(仪)[义]公承袭，率主行之。分案四，设吏七。 
哲宗元佑元年四月二十六日，三省言：「尚书六曹职事闲剧不等，除已减定员数事「数」字原在「事」字下，据文意改。，至简者，以主客兼膳部。」从之。 
六年七月十二日，兵部言：「兵部格，掌蕃夷官授官，主客令蕃国进奉人陈乞转授官职者取裁。即旧应除转官者报所属看详，主客止合掌行蕃国进奉陈乞，其应缘进奉人陈乞授官尽合归兵部。若旧来无例，创有陈乞，皆令主客取裁，诚恐化外进奉陈乞授官事体，曹部执掌未一，久远互失参验。欲自今不以曾未入贡及有例无例，应缘进奉人陈乞授官加恩，并令主客关报兵部。」从之。 
绍圣元 
      
年八月八日，诏主客膳部互置郎官一员兼领。 
高宗建炎三年四月十五日，诏礼部郎官一员兼主客。同日，诏主客吏人减半。 
孝宗干道九年十一月三日，诏：「(令)[今]来交趾进奉人到阙，特差识字巡视亲事官四人在驿几察事务。今后诸蕃入贡依此。」
 职官 宋会要辑稿 职官一四 兵 部 
     
宋会要辑稿 职官一四

兵部
【宋会要】
兵部主车驾仪仗、卤簿字图及千牛备身、殿中省进马名簿籍、春秋释奠武成庙申请摄事官、禘夆仪仗。又天下(名)[民]兵奏籍皆上兵部，及武举人名籍「又天下(名)[民]兵」至「武举人名籍」文字错乱，疑当作「又天下(名)[民]兵奏籍及武举人名籍，皆上兵部」。，凡臣僚给卒供驱使者皆宣下。以京朝官二员主判。又有甲库，主承受除拜武臣制 。南曹国初废，(白)[北]院、尚书铨、东西铨四司印有而无所掌。 
《两朝国史志》：兵部判部事一人，以两制充。凡天下兵籍、武官选授及军师卒戍之政令悉归于枢密院，其选授小者又分领于三班，本曹但掌车驾仪仗、卤簿字图、春秋释奠昭烈武成王庙及武人科举之事，岁终以义勇、弓箭手、寨户之数上于朝。令史九人，甲库令史二人，驱使官一人。元丰改制，具《职官志》。尚书二人，侍郎一人，郎官一人，兼职方。掌民兵、招置弓手、厢军、蕃兵、剩员武士、校试武艺、金吾卫司人兵、大将出征、告庙、破贼露布、卤簿、字图及蕃夷属户授官封袭之事。分案有十：曰赏功，曰民兵仗卫，曰厢兵，曰人从看详，曰帐籍告身，曰武举，曰蕃官，曰开拆，曰知杂，曰检法。吏额：主事一人，令史一人，书令史六人，守当官十人，贴司二十人，私名五人，守阙习学九人。二十六年十一月，罢守阙习学，置手分一人。建炎二年，并卫尉寺隶焉。 
太宗淳化元年三月，诏兵部所补荫千牛进马斋郎等自今 
     
须年十五已上、二十已下即得投状。 
十一月，诏：「考试千牛进马，只令念《论语》十卷，逐卷取五科充试。以五十科为终场，六通为合格，随科写上净本。不通者即于卷内亲书『念某科不通』字。」 
康定元年十二月一日，以端明殿学士李淑判尚书兵部，殿中丞、史馆检讨王洙同判兵部。时点差乡兵，凡案籍并送兵部收管，故委淑领其事。淑又言洙先曾差在本部考定武举，乞差同判。故并命之。 
庆历二年六月二十四日，诏：「兵部置籍，但系合破兵士者开坐逐家人数入籍。今后枢密院初降指挥差人之时，实时札付本部，令兵部每季一次牒御史台。内有剩破人数，有违条约，并许纠举施行。」熙宁三年五月，从本部所请，更不关牒。 
《神宗正史 职官志》：尚书兵部掌武举、民兵、厢土军、卤簿及蕃夷官封承袭之事。凡联其什伍而教之战为民兵，材不中禁卫而力足以充役为厢军，就其乡井募以御盗为土军，厢、禁、土军因老疾而裁其功力之半为剩员，羌戎附属分隶边将为蕃兵，皆以名数置籍而颁行其禁令。文武官白直宣借兵则给以式，应排办仗卫则分卤簿、造字图。凡武选之制仿贡举法。若遣大将出征、露布奏捷必告于庙。凡其属有三：曰职方，郡县地图、蕃夷归附之事隶焉。曰驾部，辇路车乘、牧驿传之事隶焉。曰库部，军器仪仗、卤 
     
簿供帐之事隶焉。元丰中厘正职事，惟民兵、马政权隶枢密院，以俟法成而归之。凡官十：尚书、侍郎各一人，四司郎中、员外郎各二人。《哲宗职官志》同。尚书掌〔武〕选、地图、车辇、甲械之政令，而侍郎为之贰。凡军民以名籍统隶者，阅习按试、选募迁补及武学校定赏罚与本曹所治之事，则郎中、员外郎参掌之。应检举钩稽者前期以告其长贰，大(理)[礼]则尚书充卤簿使，大祀则奉鱼牲及俎俎：原作「祖」，据《宋史》卷一六三《职官志》三兵部条改。，视朝则侍郎执班簿对立，小祀则郎中、员外郎荐彻俎。分案九，设吏四十有七。《哲宗职官志》同。 
神宗熙宁四(月)[年]九月五日，诏：「今后广南东路、西路土丁、枪手、邕州峒丁、荆湖南北路土丁、弩手、夔州路义军编写成册，年终奏到枢密院。常留三年外，其三年已前即逐旋付尚书兵部收管，于久照会。」 
五年八月二十一日，诏令尚书兵部每季举行应宣借兵士剩员新定人数，如有多占，以违制论。计庸重者，自从重。从权枢密副承旨张诚一之请也。 
六年八月二十九日，诏在京诸司库务等处所奏兵帐，令兵部类聚，半年一次缴申奏。 
十一月十一日，枢密院检详兵房文字黎侁言：「奉诏修定广南东西路土丁条约，今具差免教阅禁约、迁补捕盗条等事。」诏令尚书兵部施行。 
八年九月十七日，诏以诸路教阅保甲隶兵部，增(制)[置]同判一员，主簿二员，勾当公事官十员，分定州军出入提举，其罢诸州军提举官。 
九年五月 
     
十六日，诏省罢兵部勾当公事官五员。 
十二月十五日，诏：「诸路已籍民兵自来未供帐状处，可令今后年终依例供兵部造帐申奏，令枢密院置册揭贴进纳。」 
十年六月二十一日，诏今后兵部主判即兼领职方、驾部、库部、兵部甲库今后：原作「后今」，据上下文意乙正。。其兼领去处自合依条例管勾，所有主部亦合准此。」从中书礼房所定也。 
七月十七日，枢密副都承旨张诚一等言：「奉诏候兵部进义勇、保甲条贯，令修定以闻。今看详除合入一路一司及令 施行外，重删修到敕五卷，总例一卷。」诏颁行。 
元丰三年六月十五日，罢兵部干当公事官。 
五年四月二十三日天头原批：「寄案《大典》卷七千三百五作二十二日。」，朝散郎、龙图阁待制、知郑州许将试兵部侍郎。侍郎自是始正除，尚书阙。 
六月二十二日，诏(遁)[递]马券隶驾部，令兵部尚书以下书押券。 
九月二十三日，诏应缘义勇、保甲事并隶枢密院，其余民兵悉隶兵部。 
六(月)[年]闰六月十二日，诏尚书兵部自今文臣待制、三省郎官、正言、监察御史、提点刑狱以上、武臣横行及路分都监以上各举应武举一人。 
哲宗元佑元年十月七日，兵部言：「欲乞今后应呈试武艺人依条合授品官者，从本部关吏部奏拟，告差使已下从本部蕃官例施行。」从之。 
十二月七日，兵部言：「官制厘正事务各隶六曹诸司，唯帐籍案拨附行头司。今欲随事拨隶诸司，各归合属部。」从之。 
二年二月八日，太师文彦博言：「厢军旧隶枢密院，新制改隶兵部。且本 
     
兵之府，岂可无籍。」枢密院言：「官制行，厢军分隶户、兵、工三部，于户、兵、工部置籍揭帖。」诏逐部自今进册，以其副上枢密院，仍更互揭贴。 
三年闰十二月十四日，诏：「陕西、河东蕃兵、蕃官、三路广西、陕〔西〕陕西：原阙「西」字，据文意补。、荆湖民兵及敢勇、效用之属，并隶枢密院，兵部依旧主行。其余路民兵令兵部依旧上尚书省。应小使臣补及改转，并吏、兵部拟钞画闻讫，送枢密院降宣。」 
六年七月十二日，兵部言：「自今蕃国欲不以曾未入贡及有例无例应缘进奉人陈乞授官加恩，并令主客关报兵部。」从之，详见主客门。 
元符元年二月二十七日，兵部言：「呈试武艺人依敕限十二月以前到部。有疾故趁限不及期者，许令次年就试。缘其间不无违限称疾病之人，若便与收试，即到部条限徒为空文。乞召保官，经所属自陈给据保明，申兵部验实，许次举就试。」从之。 
徽宗政和四年二月十四日，诏步军司所管厢军剩员，今从(令)兵部郎官措置差拨。 
高宗建炎二年四月二十四日，诏：「诸军教阅在法日差将校分番部押，其早教仍轮兵官一员巡按。比年以来，军额既阙，州郡长史玩习，不务招填，教阅不精，兵官不切巡按，致诸军人额不足，武艺退堕。今后将现阙额去处并拨入一等军分，敷足旧额，以便教阅。」从臣寮请也。 
三年四月十三日，诏兵部郎官一员兼职方。 
同日，诏兵部人吏减半。 
同日，诏卫尉寺并归兵部。 
绍 
     
被伤，不任征役，未得减下衣粮，且令全分支给，候及一年即依条施行。 兴元年九月十八日，明堂赦文：「应军员兵级因战十年九月十日以后除去「候及一年即依条施行」，却添入「所属不得少有阻节」。殁于王事军人，祖父母、父母、妻笃疾及年七十以上别无子孙供养者，所在勘会，特支与本营小分请受。如阵亡人依条合给多者，即从多给。应诸军将校战殁，在法母、妻年五十以上无子孙愿为女冠，所属者具奏。虑其有未及之人，官司以未应条法不许披剃、披戴。仰所在州军如有上件人，年虽未及五十，亦许具奏。」其后四年九月十五日明堂赦同。七年九月二十二日明堂赦，添入「应诸军拣下年老及不堪披带军兵，已取问愿就州军支给请受养老者，仰所在州军按月支破合得请受，常切存恤，无令失所。应军兵敢勇、效用之类因见阵亡殁，家无男夫，而祖父母、父母、妻年老及子孙幼小不能自存，如不该支破请给，并仰所在官司依鳏寡(孙)[孤]独条存养。」十年九月明堂赦、十三年九月〔明堂赦〕、十一月八日南郊赦、十六年十一月十日南郊赦、十九年十一月十四日南郊赦、二十二年十一月十八日南郊赦、二十五年十一月十九日南郊赦、二十八年十一月二十三日南郊赦并同前制。内母、妻年五十以上愿为女冠一项，自十六年十一月十日南郊赦内不书。 
十一月十二日，诏：「今后百司应收管军兵，并 
     
令申取朝廷指挥收管，不得陈乞改易家粮。」 
二年二月十八日，诏：「故臣寮之家合破宣借兵给，令兵部置簿出给付身券头，于行在粮料院出给，不系兵部付身粮料院券头，州县并不得帮支。」从臣寮之请也。 
闰四月八日，诏：「应臣寮之家宣借人候兵部置(部)[簿]出到付身，拖照旧请历换给历头，所属州军批勘，仍将旧历毁抹。」 
三年四月五日，诏：「今后应差破送还人兵，据依条合得之数指定的实去处，依法借请。如敢妄指远处，冒借请受者徒二年，按察官加一等，并不以赦原减，仍令监司常切检察。」 
五月十五日，兵部侍郎郑滋言：「故臣寮之家见占破宣〔借〕兵士已满五十年以上者，更不差破。」从之。 
五年闰二月二十四日，诏：「诸路州军将故臣寮之家合破宣借人，并依旧法。内有已及五十年已上者，依格减半「依」字上原衍「家」字，已删。，余依绍兴二年二月十八日指挥施行。其请受文历，仍照验付身并粮料院文历。如冒名承代，将请人并帮书人吏并从诈欺法科罪。」 
七年十二月三日，诏：「逃亡军兵既有赦限，及所决、所立条限免罪许收管，令逐处勘会诣实保明申所属。省部依疏决赦条收管，更不申取朝廷指挥。」 
三十年二月一日，诏：「诸官司过数差占白直兵士及外借人，并仰日下拘收发遣。如有违戾，各从徒二年科罪，许被差借人经赴尚书省陈诉。」 
绍兴三十二年孝宗即位未改元七月二十二日，诏兵部四司 
     
主事、令史、承阙书令史各减一年出官，该遇皇帝登宝位也。 
重伤废疾不堪披带之人，许令子弟、亲戚承袭。」从江淮都督张浚请也。 孝宗隆兴元年六月二十日，诏：「诸军官兵因战 
七月二十六日，诏六部长贰除尚书不常置外，置兵部侍郎一员，兵部、驾部郎官一员兼领。从右谏议大夫王大宝等议也。 
八月三日，兵部言：「依指挥条具并省吏额，兵、库部人吏通额迁补。见管吏额并添置手分、贴司各一名，兵、库部主事一名，兵部令史一名，库部令史一名，书令史六人，守当官一十一人，正额一十人，添置一名。贴司二十一人，正额二十人，添置一名。私名五人。今乞减添置手分一名，添置贴司一名，正额贴司五人，入额私名二人，并从下裁减。将减下人数置籍，候有阙日依名次补填。」诏依，见在人且令依旧，将来遇阙，更不迁补。 
干道二年七月二十三日，诏：「令兵部检坐合差破厢军去处，见行条法指挥申严行下，今后不得辄差禁军充镇厢军窠役及过数差破，如有违戾去处，当议重寘典宪。」 
三年七月二十二日，诏：「可札下兵部取索诸路州军厢、禁军见管人数，具帐闻奏。」 
五年三月十六日，三省、枢密院言诸路州军斥堠递铺并摆铺军兵传送递角，近来迟滞，所属违戾。诏：「令兵部检坐见行条法，申严行下，仍委本部常切驱磨检察，将住滞违戾去处提举主管官并巡辖使臣职位、姓名及铺兵申朝廷取旨，重作行遣。」 
     
九月二十四日，诏：「将绍兴三十一年以后军兴阵亡之家承受恩泽补官亲属，不以曾未经任，与依见从军人荫补子弟例，令吏、兵、刑部、殿前司照验补授因依，并送元来军分使唤，便与批放请给。」 
六年五月四日「六」上原衍一「六」字，已删。兵部言：依指挥条具并省吏额，兵、库部两司人吏系通额迁补，(目)[自]今以三十七人为额，内私名三人无请，今减书令史一名、守当官二人、正贴司四人，通以三十人为额。今来并从下敦减，候额内有阙日却依名次收补。」诏并依拟定，其减下人愿依条比换名目者听。 
二十七日，诏将陕西、河东路敢勇、 用、川陕宣抚司拟补 用、川陕义兵及归明、归正、归附等人并阵亡及借补应转补进义校尉、守阙进义副尉、进武校尉、守阙进武副尉、下班祗应并隶兵部。 
八月十五日，权兵部尚书黄中等言：「本部近承指挥将下班祗应并进义校尉、守阙进义副尉、进武校尉、守阙进武副尉拨隶兵部。缘兵、库两部自主事至贴司止有三十人为额，委实人力不胜那容，差拨不行。欲乞量行差拨都官、殿前司职级、手分并添置贴司、楷书施行。」(照)[诏]令兵部于殿前司抽差旧管下班祗应文字人吏六名，赴部行遣。 
七年六月十三日，诏兵部将归正并曾(从)经从军拣汰下班祗应年七十以上人，依大小使臣及副尉见行条法，放行注授合入添差差遣。其东西班见今应奉并吏职不曾从军之人，自依旧法施 
      
行。 
七月二十九日，诏差兵部侍郎、同主管步司崔宪政监试今年武举进士弓马。 
十月二十八日，诏诸军拣汰若不曾经添差、不曾赴任及虽赴任不曾终满之人，今后到部，可并免呈武艺。 
八年四月八日，诏已唱名武举进士内有本贯系巘藩之人，可令兵部比附文举升名。 
九年八月四日，诏令兵部行下诸处，今后进马军兵不得差 用，并守阙进勇副尉至下班祗应人充牵马并执色合干人。从枢密院请也。 
十月十八日，诏：「令兵部遍牒诸路州军等处，将申奏入递机密要切文字并实封，于皮筒内外及文引止排字号，不得显露事因。如违戾，取旨重作施行。」从枢密院请也。 
【宋续会要】
      
</div>
    <div class="pagination">
<a href="宋会要辑稿_page898.html">上一页</a><span>...</span><a href="宋会要辑稿_page894.html">894</a><a href="宋会要辑稿_page895.html">895</a><a href="宋会要辑稿_page896.html">896</a><a href="宋会要辑稿_page897.html">897</a><a href="宋会要辑稿_page898.html">898</a><span class="current-page">899</span><a href="宋会要辑稿_page900.html">900</a><a href="宋会要辑稿_page901.html">901</a><a href="宋会要辑稿_page902.html">902</a><a href="宋会要辑稿_page903.html">903</a><a href="宋会要辑稿_page904.html">904</a><span>...</span><a href="宋会要辑稿_page900.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
