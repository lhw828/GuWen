<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 416 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 416 页/共 1125 页</h1>
    <div class="content">十一日，诏：「访闻在京贼盗多于三河舟船负搭上下，使捕捉之人不敢搜检。自今后在京内外诸河应干舟船，不以官私，并许搜检。应今日以前所画不许入船搜检指挥，并行冲改。仍不得夤缘盗贼，妄有入船搜索，惊扰人口，损坏官私物色及有乞取。如违， 
      
以违御笔论。」 
二十一日，诏：「两浙、江东州军获到强盗赃满或情理巨蠹人，并仔细根勘。如证佐情状分明，即一面依法处断讫申尚书省，候事平日依旧。」是月二十七日，江淮、荆浙、福建路发运使陈亨伯奏：「契勘近日自睦贼占据杭州后，有湖、秀、常州平江府管下诸县乡村凶顽人户，乘此惊扰，结集徒众，窥伺州县。寻行指挥捕盗官及诸州分拨兵将、使臣部辖计会巡尉，会合擒捕。今节次据逐项捉获到强盗，见获贼徒加证佐情状分明，依此指挥施行。」 
二十四日，诏：「访闻江浙州县即今多有假借睦寇声势作过之人。窃恐日久不获，因而炽盛。若巡检、县尉及所在寄居待阙官能自设方略，捉获凶恶，即令所属具名闻奏，当于常格外优与推恩。其赏钱不以是何名色官钱，限当日借支。其见阙巡尉，关报提刑司，限一日差权。如关报不及，即从所在监司、州郡逐急差填。」 
二十五日，诏：「诸路州县如有劫盗三人以上，州郡、监司画时具奏，逐州仍月具境内劫盗窃发月日、已未获火数，申廉访提举司类聚，保明闻奏。如敢欺隐不举，或申奏不以寔，并以违御笔论，监察、廉访互察，御史台弹劾。若有司匿不以闻，亦当重行窜黜，仍申严条令行下。」 
二月十二日，发运使陈亨伯奏：「湖州百姓陆行儿乘睦贼聚 党一千余人，占据杭州。知州王倚差发军兵 用、水战及弓级等，斩获静尽。」诏王倚转 
      
一官，除直龙图阁，侯山等各补授名(日)[目]，并(官转)[转官]资及支赐，(人)并令宣抚制置司验寔，量功力等第，疾速推恩。 
二十二日，诏：「州县捕盗官缘会合，许时暂出界粘踪捉杀，他司不许妄作名目勾抽，致离官守。违者以违制论。 
二十三日，都省言：「契勘诸县弓手多者不过百余人，其间不无老弱疾病。近来诸县因循 慢，多有违法差使。其所差弓手，又计会干求干当词讼公事，缓急贼发，阙人擒捕，遂至滋蔓，甚非设法之意。」诏并依元丰法，今后如违法差占，以违制论，仍不以去官赦降原免。诸路施行。 
二十八日，诏：「应盗贼啸聚，访闻其间多系驱虏负从之人，可并与放罪，各令自新归业。内军人，许令所在官司陈首免罪，仍旧军分收管。百姓愿充军者听。如强盗罪至死，徒中能自杀并告官，并与免罪，仍随元得指挥补官给赏。如赦后不能改过，尚敢为盗，并复罪如初，令所属依专降指挥，严切收捕。」 
同日，诏：「访闻县镇小窃迩来妄称贼徒姓名，贴写文字，意在作奸诈惑农民，不得安居。仰逐处守倅及宪司官严切督责捕盗官属收捉，及许诸色人告捕。若勘鞫得寔，日下给赏钱一百贯文，犯人当行重断。」 
三月一日，权淮南东西路提点刑狱公事高士瞳奏：「两浙提刑杨应诚以逆贼方(猎)[腊]猖獗未殄，穷民败卒乘此扰攘，正须缉捕。一、乞从本司召募敢勇之士一千人。臣今相度，如合要捉杀人兵，若 
      
本路人兵数少，差那不行，欲乞申本路宣抚使司逐急那移应副。一、乞自朝廷差大使臣二员，以两浙路提刑司捉杀贼盗勾当为名。臣今相度到两浙添差使臣事理，如蒙圣慈矜允，其淮南亦乞依此添差。一、乞本路提点刑狱官二员，权差禁军充当直人。乞将带出当直兵士等，除给券外，别给医菜钱，并乞本路应系边海傍江及湖泖山僻远去处巡检，乞从朝廷差有材武胆勇之人。其县尉皆是文臣，平时并不敢入贼，临事必致误事，今乞差有材武胆勇小使臣充。臣今相度，欲依杨应诚所乞逐项事理施行。一、乞应本路巡尉下弓兵，每处合添招三五十人，庶不阙事。臣相度本路巡尉下弓兵不消添招，只据逐处见阙人数严责州县招填额足，专习武艺，缉捕盗贼，不得差占役使。」诏：「杨应诚所奏(讫)[乞]添差使臣缉捕盗贼等画一，可并依高士瞳重别措置到事理施行。淮南路准此。 
二日，尚书省言：「威武军承宣使、同知入内内侍省事、制置谭稹奏：契勘近缘睦贼窃发，侵(发)犯两浙、江东州县，既行克复后，合要捕盗官及弓兵分布巡警盗贼。今措置到下项：一、巡检、县尉除在正官外，其未见下落及本路其余见阙去处，欲乞许提(司)刑司权不依常制，于应见任、得替、待阙等官并校尉内奏辟一次，仍令先次赴任，不许辞避。任内如能缉捕盗贼，别无旷阙，令本司保明取旨推赏，愿再任者听。一、合 
      
用捕盗人招募未足间，弓手欲乞从本路提刑司据寔阙人数，于邻近州县人额多处相度分数，权行摘那应副。上兵欲乞权依旧来巡检下体例差禁军，并选楝少壮能捕盗无过犯之人。其合破请给，委所属依时支给，仍常加存恤，候召募到人，逐旋抵替，归元差去处，即不得额外非理占留。」从之。 
十六日，京东西路提点刑狱王时雍奏：「据告捉强盗人陈状，有经来年岁不支赏去处。访闻近来盗贼多藏金银在身，遇诸色人追袭紧急，即捐与金银等物，以求解免。诸色人见获贼之赏未便支给，皆利于目前所得，是故令脱走，则支偿后时，最是滋长寇盗之源。」诏特许支州县钞旁定帖并出卖度牒钱充捉贼激赏，不得他用。 
十八日，尚书省勘会：「两浙捕贼合用钱物，今年二月十五日，已降申明指挥，据合用数目，先以系省钱物应副。如阙少，支诸司应在钱物；又委寔不足，(使)[支]本路使见在上供钱物。」诏令两浙路转运司详所奏事理，据合用钱粮，遵依上件已降指挥施行，不管少有阙误。二月十五日申明旨挥，检未获。 
四月二十五日，权知信州王愈奏：「因强盗窃发三十人以上，帅臣、监司并请所发州县措置捉捕，俟获贼许回。虽别有故除，并候获贼日替移。欲令监司并诣贼所在措置捉杀，内提刑虽合替移，须获贼方得离任。」从之。 
五月三日，诏：「近缘诸州军守臣间非其人，以致盗贼窃发。唯徽猷(问)[阁]待制知海州张叔夜、直龙图阁 
      
知袭庆府钱伯言、直龙图阁知密州李延熙，能责所部斩捕贼徒，声绩着闻，寇盗屏迹，宜各进职一等，以为诸郡守臣之劝。」 
二十四日，臣僚言：「比者睦寇谋非一日，乃巡尉不警察之过。乞立法，应捕盗官常切觉察境内，月听十日在廨舍。郡给印纸，批书宿之所，乡分置粉牌记月日。长吏检察其山川险阻可为贼巢穴处，委官相视，申所属奏闻。」诏检会见行条令，参酌行下。 
七月四广东经略司奏：「昨委潮州通判王炳等监督应干巡尉等官收捉刘花三一百余人。奉诏，并令本路安抚使疾速保奏，先次推恩。本司勘会到武翼郎东南第十一副将霍迪身亡，已推恩；循州司录廖玖已转一官。」诏：「王炳朝散郎，朱(卑虫)承议郎、惠州司录，各转一官。廖玖降授承务郎、循州司录，减二年磨勘。」 
十五日，中书省言：「大理少卿陈迪奏：昨(降)[除]京西提刑，专一收捕京西南北两路 贼。当年九月间，一并败获，已具奏闻。勘会陈迪所差官知鲁山县武子定言各已推恩了当。」诏陈迪与转一官。 
十一月二十一日，尚书省言：「前通判袭庆府惠需札子，陈述郡县盗贼利害，如正贼败获，过其所申之数，或本处隐而不发，其当职官及捕盗官宜各重其责。或因本界有盗，纵而为害、犯及他境者，亦乞罪其起发地分。」从之。 
四年正月十一日，中书省言：「检会宣和三年十二月十九日奉御笔，河北 贼自呼赛保义等，昨 
      
于大名府界往来作过，良民为之惊扰，久之未获，恻然于怀。乃降御笔处分，令大名府路安抚使邓洵仁选择兵将，河北漕臣吕颐浩、黄叔敖应副随军粮草，提点刑狱高公纯不以远近粘踪捉杀，廉访使者钱怿随逐监督，不踰一月剿除。高公纯、钱怿各已转官升职外，邓洵仁与降诏奖谕，吕颐浩、黄叔敖宜有褒劝，以风(西)[四]方。可将上取旨，特与推赏。」诏吕颐浩、黄叔敖各转一官，内黄叔敖依条施行。时叔敖降授朝议大夫。
五年五月四日，诏：「中大夫直秘阁提点河东路刑狱兼提举保甲李孝扬可特授直龙图阁。朝散郎直秘阁权发遣磁州韩景，可特授直徽猷阁。承议郎通判磁州赵将之，可特授朝奉郎。」以三月七日将带本州岛军兵等前去昭德镇捕捉 贼韩用等有劳也。 
二十九日，诏：「昨(元)[沅]州管下田烂栈作过，鼎澧路钤辖监司措置有方，不致滋蔓，遂获安帖。钤辖孟广威、提刑臧时中并特转一官。 
十一月十五日，京畿提刑司奏：「今后遇有强盗及杀人贼，捕盗官以耳目根缉得在窑务、宗室及官员、或纲运船 内窝藏，恃赖官司影蔽，不令收捉，或知情窝藏，其窑务监官并官员、宗室、纲运船 内管押人，除依见行敕条断罪外，欲乞不以去官赦降原减。」从之。 
十七日，诏：「昨差诸路使臣、军兵、诸色人等赴江浙捕贼，立功，依条例并已降指挥，合得赏绢支赐。近来帅司往往以阙绢为名， 
      
不即支给。仰诸路将应合支给上件钱、绢，每疋支钱一贯文，内合支铁钱地分，并(细)[纽]计铜钱，仍限一月支绝。」 
十八日，大名府路安抚使徐处仁奏捕戮 盗措置：「欲乞被驱虏农民，虽曾随从惊劫县镇，元不曾放火杀人，虽曾受赃，能自脱身，虽被捉获，便招本情，候会问到邻保，委见诣寔，直与 放。其被劾狱囚，能自陈首或捉获，虽曾随从惊劫县镇，不曾放火杀伤人口，便招本情，并候勘会得寔，各断元犯本罪以上，并限十日内陈(道)[首]。」从之。 
十二月六日，吏部侍郎卢益奏：「乞申敕监司、守令，凡盗发所部，毋得蔽匿。若 党既成而后言，当重寘于法。捕贼赏功，如有司予夺故不以寔及迂枉沮格，或逐捕之官率先当寇，而随逐者畏怯不进，遂致被害，并宜显戮。赏罚既明，人知劝沮。」从之。 
二十九日，河东路提刑司申：「体访得捕盗官兵、弓级等自来追捕盗贼贼徒，多以所盗财物等遗弃道路，捕人等争利，不向前黏逐赶捉，走失贼徒及有因此杀伤捕盗官兵。盖缘从来未有专一断罪约束，乞重立法禁，许人告捕。」诏捕盗弓兵缘捕逐盗贼，因争取贼人遗弃财物、致贼徒失逸者，徒二年。许人告，每名赏钱五十贯。 
六年四月十八日，权发遣淮南西路提点刑狱司公事雷寿松奏：「契勘捕盗官等亲获强盗，其间有侥冒朝廷赏典，往往多以被驱虏或般檐赃物等人一例便作徒伴解县，公然干请。承 
      
勘狱司非理锻炼，必令依随供招。欲乞应亲获强盗，如死亡及五分，即候解见在徒伴到州，先委知、通亲行审问。已死人有何照验，取责审状入案，送所司覆勘，一面(情)具情犯申提刑司，限五日差无干碍官或因巡历躬亲往彼，再加审察。如涉妄冒，其元勘官吏并乞重立刑名。」诏依所乞。如涉妄冒，其元勘官吏罪轻者，以违制论。 
九月二十一日，诏：应捕捉盗贼军兵等，如敢辄缘捕盗，乞取民户财物，并行军法。将佐、部押使臣、提举捉杀官，亦当停废，仍许被扰之家越诉。」 
十二月二十四诏：「京东路见今作过 盗，如能出首，应已前罪犯一切不问，并与释放，更不解上京，便令各归原业，军人依旧本营收管。内有系首领人，当议优与补受官资。其归业人如阙食，不能自存，仰所属州县量行赈给，务令安堵。」 
七年正月一日，诏河北、京东路盗贼，唐、邓、汝、颍流移人户：「比缘用非其人，政失厥中，徭役荐兴，使民不能自存，乃转而为盗，求生至急，遂抗官军、斗兵将，非其本心。今亲手诏，差官前去抚谕：一、州县见禁贼徒，如犯劫杀放火不赦外，余一切不问，并与放罪。一、宣和六年未纳税赋、租赋，沿纳和买、预买，并与免放。其分籴、结籴、敷籴、配籴，更不输纳。一、应合科敷率敛，应流移及盗贼归业民户，当牵挽、负担、防守、迎送之类，并免一年。盗贼、流民复业所赍随行物不得收税，妄有搜检邀阻。一、流移及盗贼归 
      
业人户，其宣和七年分合纳租税等，更与免一科。一、流移及盗贼归业人户，尚虑衣食未足，各特依常平法借贷一次，仍免出息，候至宣和八年丰熟日，分料送纳。一、今来放免租税等，仰所属监司具放免过寔数闻奏，当议朝廷支降钱物应副。如辄敢别作名目科纳，官吏当重寘典刑。一、应复业人并盗贼应公私欠负，不以多寡，不得理索。一、有罪在宣和七年以前，见勾捉、见寄杖，不得勾追寄杖，除其籍。一、仰差去官若民户能听命，或为贼首，或上等户，仰具名闻奏，当授以官爵。有文材可用，与将仕郎；有武艺可收，与承信郎；余人以次补官及军额。一、军人入火，逐队流移，与免罪，差使出戍工役一年。其有愿放停、愿归农、愿归营养老，听从便。官司违法不支月粮衣赐者，并限十日支给。」 
是年三月二日，诏：「近降招首盗贼免罪及流移人户放免科断税租等指挥。访闻以无日限，致人户觊望免科率、税租、招首官爵例物，相率流移为盗。限以三月一日以前，依已降手诏处分，以后不在放免之限。」 
二月十四日，诏：「京东、河北路捕盗官，如遇追捕 贼，获到首级，仰本州岛日下关牒无干碍官躬亲诣战场，依公验寔，次牒邻州选无干碍官，限实时起发，前去体究。如委因斗敌斫到，非平民老小女妇，系正贼首级，即关牒本路廉访所保明诣寔闻奏，诸路依此。」 
三十日，京东路转运副使李孝昌奏招 
      
安 盗张仙等五万余人，诏补官犒设有差。 
三月十二日，中奉大夫、徽猷阁待制、知海州钱伯言奏招收山东贼贾进等静尽。诏补官有差。 
四月六日，诏朝请大夫直显谟阁知密州郭奉世、朝请大夫知洺州柳瑊各转两官，奉世升直龙图阁，皆以捕盗有方故也。 
钦宗靖康元年二月十二日，诏：「应聚集盗贼，并限一月出首，与除其罪，百姓放令逐便，军人依旧收管。限满不首，复罪如初。」 
十三日，中书省、尚书省言：「统制军马刘光世状：追赶 贼到洺州肥乡县界「洺」字原脱，据《宋史》卷八六《地理志》二补。，亲诣阵前斗敌掩杀，约斩获一千五百余级。」诏今后以妇人小儿 「 」字后当有脱文。，并行处斩。 
同日，诏青州千乘县民张重亨补承信郎「千」字原脱，而有「原本昏」三字小注，居《宋史》卷八五《地理志》一补。，以自备钱粮劝诱 盗复业，故录之。 
十月七日，诏：「河北、京东 贼窃发，兵将及捕盗官缘斗敌陷没、县镇场务官被杀者，或未经推恩，许于所在自陈，保明闻奏。」 
十一月十四日，诏：「京东、河北、淮南路捉杀 贼，朝廷并宣抚司差出统制官下使臣、军兵、敢勇、效勇等，部获捉到活人获级：伤中阵殁、因伤限内殁故推恩等，如不系朝廷并宣抚司差拨，随统制官下立到功劳，仰所属申尚书省推赏。」以上《续国朝会要》
 兵 宋会要辑稿 兵一三 捕贼三 
     
宋会要辑稿 兵一三

捕贼三

此条后原有「捕贼」二字，为《大典
》原有标目，因《辑稿》已立有标题，今删。三：原作「下」，今改与前两卷编号统一。
【宋会要】
高宗建炎元年七月二日，诏差御营使司都统制王渊、统制官张俊讨陈州叛兵杜用，都巡检使刘光世讨黎驿、马忠下叛兵，统制官乔仲福讨京东贼李昱，统制官韩世忠讨单州鱼台军贼，仍宣谕宰职召王渊等赴都堂，授以方略。其后，光世、仲福、世忠尽破李昱、黎驿、鱼台贼众，各斩首以献。王渊、刘光世以功除节度使，张俊、乔仲福、韩世忠各转三官。其余有功官兵，等第转官资。于是，剧贼如湖地阎仅、党忠、薛广、祝靖等皆入宿卫，河北丁顺、杨进等赴招抚司自 ，余皆赴东京留守宗泽纳欸，盗益衰止。 
十四日，吏部尚书路允迪言：「近来州军保明捕获酬奖，尽是获到首级，并无案 照证，不见得贼人姓名、同伙行劫情由、赃钱数目、断遣刑名。乞今后官员、诸色人如系杀获，别无生擒徒伴照证，即令所属州军保明，径申提刑司勘会诣实，委是同伙强盗赃满死罪正贼，别无驱虏胁从平人，依条保奏。」从之。 
九月二十四日，楚州言：「契勘获到凶恶贼徒，勘见情犯分明，结案聚录审问讫，合申提刑详覆，候报处断。或往复动经数月，不能结绝。今欲权将应有获到贼人，若系凶恶徒党，勘见赃证分明，结案聚录讫，一面依条断讫，录案申提刑司，候贼盗衰息日依旧。」从之。 
十二月二 
     
十一日，又诏：「今后获到强盗罪至死，依京东已降指挥；如系人众，或所犯巨蠹大情明白者，令本州岛差不干碍官再行审问，一面依法处断讫，具犯由申提刑司审察，候贼盗衰息日依旧。」 
十月七日，诏：「诸处盗贼起因各各不同。其间有本心忠义，偶因事胃默不能自明，或缘过失负罪不敢出首，或逃亡溃散归队不得，或遭驱虏势不获已之人。若遣发重兵尽行捕杀，则情有可悯；若一例招安，则其间作过不改之人又不可恕。可晓谕应干贼盗，如能与见领徒众同体国家分别之意，并灭别火或本火盗贼了当，赴官出首，自表本心，当依下项正补官资除授差遣，更令立功，以雪前耻。一、并灭别火盗贼或本火作过不改贼众一万人以上，并计州县通知确实人数，从项准此。立功人第(十)[一]名武功大夫、忠州刺史、正将差遣，第二名武翼大夫、合门宣替舍人、副将差遣，第三名武显郎、合门祗候、准备将领差遣，第四名名武经郎，第五名武翼郎、并诸州兵马都监，第六名已下及小头领，并令首领保明，以次赏之。并灭千人至五百人，立到赏格有差。如能劝谕本火作过人改过自新，经官出首，送纳器仗，军人听归旧营，或与一般军分。百姓令归业，或顾充军，比附职次安排，亦许人数依格推赏。如更能劝谕别火依此改过自新者，仍别取旨推恩。如能劝谕别火依此改过自新者，仍别取旨推恩。如不能并灭全火，但能杀到众所共识近上贼首，送官审验得实，亦随所杀贼 
     
首大小高下取旨，等第推赏。立功人元系有官者，依前项第格推恩外，仍取旨加转，仍令帅臣、监司募人赉赴贼寨告谕。」 
十一月十四日，知湖州梁端言：「本州岛凶贼童照等一十二人结谋作乱，兵级沈宾等告说，寻遣官兵擒获，已将童照等并家属并行斩首号令外，所有元告人乞正补官资。」诏沈宾、张成特与更加两官、正补保义郎，其余捕获官兵等，特与加两资，并转四资。 
二年正月十日，诏曰：「访闻诸处百姓缘被贼驱虏，面刺入火等字，后来遁归，经由乡村，其巡社辄便杀害。深恐无辜良民陷贼，永不敢归业，令诸路帅臣、宪司行下州县，牓谕村社，系被虏百姓，即(纶)[给]公据，放令归业。如非被虏之家，依条施行。」 
二十二日，诏：「应盗贼能回心易虑，散归田里，或失业不能自还者，令所属官司条具以闻，朕当区处。其日前罪犯，一切不问。」 
二月十七日，知扬州吕源言：「窃见臣僚上言，访闻杨州街市有不逞之人，妄造语言，惊扰百姓，窃虑乘间作过。乞下吏部选差曾历任使臣三五十员，送吕颐浩分管地分，专切巡察奸细盗贼。」诏令(按)[安]抚司于内外见任或得替待阙使臣、副校尉内，不以诸般拘碍踏逐差委，理为在任月日，仍差破当直厢军二人外，其日支食钱，依已降指挥。如将来别无违阙，与理短使一次。 
六月十日，枢密院言：「盗贼未衰，诸路创添武臣提刑一员，专管捉杀。若只依旧法差人
     
兵，委是使用不足。诏除依旧法差人兵外，权增差系将或不系将兵一百人，有马军处差三分之二，更于廨宇所在州差新募弓(首)[手]二百人。系军兵例支破口食，并充随行捉杀使唤，仍须依条被旨及亲行督捕，方得将带随行。内弓手候捉杀回，限一日发遣，逐县事平日依旧。」从之。 
十九日，淮南西路提刑司言：「诸州通判不任捕贼，托故求免，乞重立法。」从之。 
刑部立下条：诸有强恶 盗州委通判，差近下禁军，不得过三十人。若盗满五百人，不得过二百人，满千人(百人)以上，劫掠州县同，下文准此。不得过三百人，并量给器甲提举擒捕。捕盗官捕逐入他界者亦同。仍申提点刑狱司，如别有干辨及归任，并遣还，即盗满千人以上，虽别有干办，因本州岛及监司差委同。不许罢提举擒捕等。从之。 
七月二十八日，浙西路安抚司言：「本路州县遇有贼寇窃发，邻郡不为之援，必待奏报，辄勤王师，道路往回，贼已张甚。自今乞许本处召募健卒，厚以犒赏，令告急于四邻郡四邻郡：疑作「四邻州郡。」。得报，不移时遣发兵民救援。如已受告给文字及奉帅(邀)[檄]，逗遛不进，其兵将或捕盗等官，并依军法行遣，守令、当职官并奏劾，乞重行窜黜。如能率先应援，因而立功之人，随功力轻重，许书填空名告敕，赏以官爵，其次转资、支赏，不得踰时。所有统制及统领等官或军民，有立异功，即具奏闻，优加官爵，不次擢用，以为劝沮。候至本路行之有验，即乞推行天下。」诏依。其应兵
     
将、捕盗等官，于合应援地里内逗遛不进，许从军法。 
十一月十四日，御营副使张俊擒斩建州(判)[叛]兵叶浓等。先是五月，建州选差威果指挥兵士叶浓等三千余人勤王，督起程间，六月一日夜率其徒作乱，盗州印及观察使印，妄作文移，攻掠州县。二十一日入福州，七月还至建州，官兵屡战不胜而溃。上命俊同两浙提刑赵哲率兵收捕。十一月十三日，王师与贼兵接战，大捷，俘获二千余级。残党星散，(兵分)[分兵]追袭。十四日，逐擒叶浓及以次首领叶明珍、范擒虎等，皆戮之。 
四年二月二十四日，广东路提刑曾统言：「据连州申，茶陵县贼人二千余人已入郴州永兴县作过，欲自韶、连州寻路去投虔州连：原作「涟」，虔州：原作「六官」，并据《建炎要录》卷三一改。，及虏到乡民，又各刺『聚集兴宋』四字，其意望朝廷招安。除已措置官兵堤备守御外，逐急旋作朝廷札子下本司，差官选委宣教郎监韶州永通监宋履，赍牒前去见今作过去处，抚问军兵及令开具统领并五军姓名回报，以刿申奏朝廷推恩。所有不候朝廷旨挥之罪，乞重赐施行。」诏曾统放罪。 
四月三日，诏明州象山县令儒林郎周秘，擒到凶恶贼人林吉等九人，特与改合入官。时林吉结集朱寅等，将带枪杖往盛神家劫盗财物，为县尉差出，系秘躬亲部领弓兵捉获全火，以本州岛言，故有是命。 
六月二日，宰执进呈建康府获蕃贼一名公状取问，系涿州人，上曰：「此吾民也，止令诸军使令，不 
     
可杀也。若女贞，则不可留。」 
七日(止)[上]谕宰执曰：「刘光世押魔贼使臣，已令加倍犒设，可遣还。闻光世讨此贼，凡洗两县，杀人几二十万，皆吾民也。生灵何辜 」颦蹙久之。范宗尹曰：「臣等见辛企宗等奏，杀贼以万计，夸大其功，殊不知皆赤子也。虽卢益亦不免如此。」张守曰：「中国之民，非蕃贼比，岂贵多杀，玉石俱焚，诚可痛伤。」 
十一月十一日，(误)[诏]虞澈与改合入官，吴择善与补下州文学，赏捕贼之劳也。澈是时为温州瑞安县令，有凶恶人夏祥为劫贼，澈遣本处社长吴择善擒之。 
十二月十二日，荆湖南路提点刑狱司言：「管下地分阔远，上接溪峒，下与湖北、江西相邻，时有盗贼作过。照应止得捉杀使臣二员，缓急阙人。乞召募有胆勇武艺 用一十人，添助使臣领兵讨捕。若有劳 ，听依海行法推赏。」从之。 
</div>
    <div class="pagination">
<a href="宋会要辑稿_page415.html">上一页</a><span>...</span><a href="宋会要辑稿_page411.html">411</a><a href="宋会要辑稿_page412.html">412</a><a href="宋会要辑稿_page413.html">413</a><a href="宋会要辑稿_page414.html">414</a><a href="宋会要辑稿_page415.html">415</a><span class="current-page">416</span><a href="宋会要辑稿_page417.html">417</a><a href="宋会要辑稿_page418.html">418</a><a href="宋会要辑稿_page419.html">419</a><a href="宋会要辑稿_page420.html">420</a><a href="宋会要辑稿_page421.html">421</a><span>...</span><a href="宋会要辑稿_page417.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
