<!DOCTYPE html>
<html>
<head>
    <meta charset="UTF-8">
    <title>大明会典 - 第 597 页/共 713 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大明会典 - 第 597 页/共 713 页</h1>
    <div class="content">簫十二管。以紫竹為之、长一尺九寸。六孔、间缠以絃线。裹以锡箔。无底、直吹之
笙十二攒。用紫竹十七管。下施铜簧、参差攒於黑漆木匏中。有觜项。亦黑漆。上垂綵线(巾分)錔
龙笛十二管。以竹為之。两末、牙管束、长一尺七寸五分。一孔在前、其后七孔。贴金木龙头、垂綵线(巾分)錔
头管十二管。以乌木為之。长六寸八分。九孔、前七、后二。两末、以牙管束。以芦為梢
方响四架。每架、用铁方响十六、厚薄不等、应六律、六吕、四清声。以铁条四、裹以黄毡、横寘架内、贯而列之為二层。每层、方响八、承以硃红漆木架。左右二柱、并上下匡、俱戧金花文。架高五尺、阔二尺二寸、上用雕木五彩花板一。其上、雕木贴金龙一、间以五彩。架上、贴金火燄宝珠一。左右两如意云。上施贴金二龙头、口衔红绿(巾分)錔。其下雕饰五彩线金芝草文
??秦八架。每架、用楸木為质、长三尺九寸。中虚。四周乌木边。上施九絃、并柱子丸。面绘金龙、并綵云文。(上□下秦)尾、垂綵线(巾分)錔二、承以硃红漆架。四角、贴金綵色龙头四、各垂綵线(巾分)錔
琵琶八把。用铁力木為质、梓木面板。凤眼二。匙头并项、通长三尺五分、阔一尺二寸五分。匙头并项一、轴子四、扶手山口各一、皆用乌木。四絃。背有乌木桩楸二。上施抹金铜环、并鉤搭、负以绿绒匾絛。匙头上施綵线(巾分)錔一。大小斑竹品十二。乌木拨一、用牙嵌。迎引、面板、施描金盘龙文。朝贺、用素
箜篌八把。用梓木為身。阔五寸。厚六寸。直长四尺八寸并柄上雕龙头。中嵌花板雕盘龙一、俱沉香色描金。附以乌木引条、繫二十絃。下横施引首、并描金沉香色龙头、通长二尺二寸五分。上施乌木轴子二十。中有柱手。用乌木製成竹节。两末、雕龙头描金、长一尺二寸五分。两龙头下、各垂綵线(巾分)錔
杖鼓三十六箇。每箇二面。其下铁圈口二。一面冒以犊皮、径一尺二寸五分。一面冒以山羊皮、径一尺三寸。冒缝、用红皮掩钱。细腰、木匡、广一尺七寸九分。黑漆戧金枝叶宝相花文。以红绒綆一条、联络抹金铜龙头鉤子十六箇。各有衬鉤红皮。硃红生革、描金龙束子八箇。悬以绿绒匾絛。用抹金铜龙头、搭鉤二箇、并鉤圈
鼓衣、以红綺一幅、长三尺五寸、织青龙、并五綵云文。周围、黄绒织香草文
看杖。硃红漆竹片。带雕木贴金龙头。垂红绿结子。打杖、以硃红漆竹片為之
板四串。用铁力木六片。长一尺一寸。上阔一寸九分。下阔二寸五分。联以青丝絛。垂綵线(巾分)錔
大鼓二面。以木為匡、高三尺。冒以革。面径四尺。周围、抹金铜钉。面施粉绘荷叶四。中莲花一。匡、加红油、绘宝相花。贴金铜环鈸四。迎引、红漆木扛、黄绒綆举之。朝会用硃红漆木架、上施狮子四
鼓衣一。用红綺、织綵色云龙边、缨络文。沥水、织瑞草文

中和韶乐制度
麾一。用硃红漆竿、高一丈一尺。饰以抹金铜龙头。铁鉤、一尺七寸。缀红罗织金龙文、并綵云。一面升。一面降。上下有花板。上绘云、下绘山水
柷一、以木為之。状如斛。面方二尺、深一尺七寸。有足。四面、绘山水树木。后面有孔一。椎柄曰止
敔一。以木為之。状如伏虎、背刻二十七齟齬。长二尺五寸。有座。以红漆竹櫟之。其半析為二十四茎、名為籈
搏拊二。其形如鼓。长一尺四寸。冒以革。二面、粉饰、绘彩凤文硃红漆木匡、绘綵云文。铜钉环。贯以黄绒綆
琴十张。用桐木面、梓木底。长三尺六寸六分。黑漆身。临岳、焦尾、以铁力木為之。肩阔六寸。尾阔四寸。七絃、俱带軫。其面有徽十三。底有鴈足、护軫各二。用硃红漆几承之
瑟四张。用梓木為质。长七尺。首广一尺三寸五分。尾广一尺一寸。黑漆边。体、以粉為质、绘云文。首尾、绘以锦文。二十五絃、各有柱、皆朱絃。内一絃黄。寘於红漆架
簫十二管。以竹為之。长一尺八寸。间缠以絃线。有六孔、前五后一
笙十二攒。用紫竹、十七管。下施铜簧、参差攒於黑漆木匏中。有觜项、亦黑漆
笛十二管。以细竹為之。红漆。长一尺五寸。前一孔、次六孔、傍二孔
塤四箇。以土為质、形如秤锤。平底。中虚上锐。孔六、上一、前三后二。黑漆戧金云文
箎四管。用大竹為之。长尺有五寸。间缠铜丝三道。红漆面。吹窍一。六孔、前一、后四、头一、近头又二小孔
排簫四架。每架、高一尺五分、广一尺一寸五分。用竹十六管。其下参差列於硃红漆木匾架。二面俱戧金凤文
编鐘二架。鐘、以铜為之。十六枚。应十二律、四清声。设於硃红漆笋虚、笋横虡上、饰以鳞属、為贴金木龙头二。各垂流苏五、并(巾分)錔。即周之璧翣遗制。鐘虡、则植二柱以设笋、饰以臝属、為二狮子於趺上。笋之上、有业、有崇牙。大板谓之业、刻為山形、若锯齿捷业然。其上大板、绘云文。崇牙、以悬鐘。笋上列植羽、為木雕彩鸞五
编磬二架。磬、以石為之。十六枚。应律如鐘。笋、饰以羽属、為贴金木凤头二。虡、亦饰以羽属、若鹅状二於其趺。餘并如编鐘笋虡制
应鼓二。以木為匡、冒以革。镀金铜钉环、横寘於青绿重斗上。贯以硃红漆柱。下四足饰以嬴属、刻狮子四於其趺。上施四角、黄绵布蒙盖。周围、垂沥水。抹金铜莲花座、其上施彩凤一。四角贴金木龙头。下垂綵线流苏五。各垂红线(巾分)錔、繫以红漆槌

大明会典卷之一百八十四
营造三下
仪仗三
东宫仪仗

令旗一对。青质、红令字。硃漆攒竹竿、长八尺二寸。下有铁(矛赞)
青道二对。硃漆攒竹杖、铜裹两末、长四尺九寸
幰弩一张。并箭。青幰盖、以帛為之
刀盾一十对。盾、以木為之。画狮子首。加饰硃漆。刀、金饰、绿靶、绿鞘、红缘、垂青絛并穗
弓箭二十副。弓用竹為体、木托。靶、并梢、黑角。梢末并面、牛筋铺。背四节、缠丝。黑漆面。硃漆背。丝弦。箭、竹為干、木扣、铁箭头、柳叶形。两头俱用牛筋并丝缠之。加硃漆。近扣加鴈翎。櫜二、用黑斜皮為之
白泽旗二面。白一面红质。上下并外边、加黄襴、赤火焰、间綵脚。傍竿处加红腰。中绣白泽飞状、及云文。旗身并黄襴火焰、长六尺六寸、阔二尺九寸。脚长五尺、揭以硃漆攒竹竿。竿首、木鎗头、贴金饰、共长一丈三尺六寸九分。内鎗头、长一尺三寸五分。饰以红缨。(矛赞)用铁。一面青质。制同
青旗二面。纯青质、旗身并火焰、长六尺六寸、阔二尺九寸。脚长五尺、揭以硃漆攒竹竿。竿首木鎗头、贴金饰、共长一丈一尺九寸九分。内鎗头、长一尺三寸五分。饰以红缨。(矛赞)用铁
红旗二面、
黄旗二面、
白旗二面、
黑旗二面。以上制、俱与青旗同
青素旗二十面。纯青质、上阔八尺、下四尺。硃漆攒竹竿、贴金木鎗头、共长一丈一尺三寸五分。内鎗头、长一尺三寸五分。上饰以红缨。下有铁(矛赞)
金鼓旗二面。青质、红金鼓二字。连腰、阔一丈二尺五寸、下七尺。硃漆攒竹竿、贴金木鎗头、共长一丈四尺九寸。内鎗头、长一尺五寸八分。上饰以红缨。下有铁(矛赞)
金龙画角十二枝。木质、黑漆戧金為饰。上节宝相花。中节缠身单龙云文。下节八宝双海马
花匡鼓二十四面。红油木匡。画宝相花。钉鐶鈸皆摆锡。粉涂革面、径一尺七寸。画双狮綵毬悬以红绒匾絛
扛鼓二面。制同花匡鼓。但面阔一尺。画荷并叶
金鉦二面。铜质、竹匡。四傍、用红綆繫鉦於匡。径九寸五分
金二面。以铜為之。径一尺七寸
板二串。每串、板六、各长一尺一寸。上阔一寸九分。下阔二寸五分。联以青絛
笛二管。截竹為之。六窍。长一尺五寸
杖鼓二箇。木匡、细腰。黑漆戧金龙文。两头以革冒之。联以红绒綆。加铜龙头鉤子、以青绒匾絛悬用
小铜角一对。长三尺八寸。加漆贴金
大铜角一对。长三尺五寸七分。加漆贴金
缨头一箇。硃漆攒竹竿。贴金木鎗头。铁(矛赞)。抹金铜顶、缀染红氂牛尾為圆缨、建於竿、共长一丈一尺四寸九分。内鎗头、长一尺九寸五分
领头四对。硃漆攒竹杖、铜裹两末、长四尺九寸
絳引旛一对。硃漆竿、贴金铜龙头、共长一丈二尺五寸。内鎗头鉤一尺。旛用五色平罗、长六尺三寸、阔五寸五分。旛下有五色板。四角宝盖、高七寸五分、围二尺七寸五分。绿三簷、共长一尺九寸。抹金铜龙头四箇。抹金铜佩一十六箇。铜铃三十六箇。后旛制作、长短同。腰皆用绿色描金香草文。三簷金龙文。凡幢、旛、麾、节、挑竿、铜龙头、俱以铁為鉤。盖上抹金铜顶、鈒花文
传教旛一对。红罗為之。青三簷。佩四。铃三十二。中有黄额、青传教二字。餘与絳引旛制同
告止旛一对。与传教制同。但簷用青。额、青告止二字。盖上抹金铜顶、鈒花文
信旛一对。与传教制同。但簷用黄。额、青信字
羽葆幢三对。硃红攒竹竿、贴金铜龙头、共长一丈二尺五寸五分。内龙头鉤一尺、衔抹金铜圈悬铜顶、施白羽、绿罗宝盖。下以红丝圆絛、贯红缨、簇圆凡五层。每层、上施抹金铜顶、蓝斜皮宝盖、缀铜铃
仪鍠氅三对。硃漆攒竹竿、贴金头、共长一丈二尺五寸五分。内贴金头、长一尺三寸五分。氅、用五色平罗、长六尺三寸。阔五寸五分。上抹金铜顶、下缀抹金铜铃五箇
戈氅三对。硃漆攒竹竿、贴金木龙头承戈、共长一丈二尺五寸。内贴金头、长一尺六寸二分。繫木板、粉面画升降双鸟、缀五色罗氅、长六尺三寸。阔五寸五分。末缀铜铃五箇
□氅三对。与戈氅制同。惟贴金木龙头承□、长一尺七寸五分
吾杖二对。硃漆攒竹杖、长六尺九寸五分。两末贴金
仪刀二对。刻木為刀、贴银饰。鞘、及靶、贴金龙文為饰。垂红丝(巾分)錔
斑剑二对。刻木為剑。其上有靶、靶下為龙头衔剑、皆贴金為饰。垂红丝(巾分)錔
金鉞二对。硃漆攒竹柄、贴金木鉞头、承以贴金龙头、共长六尺九寸。内木鉞、并龙头、长一尺六寸五分
立□二对。硃漆攒竹柄、贴金木□、立置其首、承以贴金龙头、共长六尺九寸。内□、及龙头、长一尺四寸
卧□二对。与立□制同。但□卧置其首、□及龙头、长一尺二寸五分
骨朵二对。与□制同。但以贴金木骨朵、置其首。骨朵、及龙头、长一尺六寸
鐙杖二对。与骨朵制同。但以贴金木鐙、置其首
殳□一对。硃漆攒竹柄、木為□、承以龙头、置於柄上、贴金為饰、共长一丈二尺五寸五分。内□、及龙头、长二尺五分
□十对。硃漆攒竹竿、贴金木□头、共长一丈二尺五寸五分。内戟头、长二尺五分
槊十对。硃漆攒竹竿、贴金木槊、共长一丈二尺五分。内木槊、及龙头、长一尺七寸
夹槊一对。与槊制同。但其首為夹槊
麾一把。硃漆攒竹竿、上置铜龙头、贴金饰、共长一丈二尺五寸五分。内铜龙头、并鉤、长一尺、口衔铜索。铜顶、缀绿罗宝盖、青缘、泥金描香草文。下垂染红氂牛尾三层。每层、各加抹金铜圆顶、绿斜皮云盖。各缀铜铃
幢一把。与麾制同。但用氂牛尾缨五层
节一把。与麾制同。但用氂牛尾缨八层
金节二对。与麾制同。但用氂牛尾缨八层、及黄纱衣笼之。其上绣升龙四、长七尺五寸。阔一尺二寸
响节六对。贴金攒竹柄、长一丈二寸五分。其首以铁条、长一尺二寸五分。贯铜铁钱十二、黄罗销金龙文衣笼之、长一尺五寸。阔八寸。上加贴金木圆顶。下有盘、攀顶线四、钱文曰天下太平
青方伞二把。伞骨面阔并顶、五尺五寸。柄、及葫芦头、共长一丈一尺五寸九分。其面、冒以青罗、垂青三簷。四角、加抹金铜龙头。凡伞顶葫芦、皆木质、贴金。柄、用竹、硃红油、间缠以籐。惟曲柄、硃红漆攒竹為之
红方伞二把。伞骨面阔并顶、五尺五寸。柄、及葫芦头、共长一丈一尺五寸九分。其面、冒以红罗、垂红三簷。伞顶四角、加抹金铜龙头
红销金伞一把。伞骨面阔并顶、四尺二寸五分。柄、及葫芦头、共长一丈一尺二寸九分。其面、冒以红罗、垂红三簷、销金宝珠龙文。边、香草文
红绣直柄圆伞一把。伞骨面阔并顶、四尺二寸五分。柄、及葫芦头、共长一丈一尺二寸九分。其面、冒以红罗、绣云文、垂红三簷、上簷云龙、下二簷瑞草文
红绣曲柄圆伞二把。伞骨面阔并顶、四尺二寸五分。柄、及葫芦头、共长一丈一尺二寸九分。其面、冒以红罗、绣云文、垂红三簷、瑞草文、当曲柄处、用铁心、贴金木龙头承伞
红绣花直柄伞二把。伞骨面阔并顶、四尺二寸五分。柄、及葫芦头、共长一丈一尺二寸九分。其面、冒以红罗、绣云文、垂红三簷、宝相花、抹金银铃全
红圆伞二把。伞骨面阔并顶、四尺二寸五分。柄、及葫芦头、共长一丈一尺二寸九分。其面、冒以红罗、垂红三簷
青圆伞二把。伞骨面阔并顶、四尺二寸五分。柄、及葫芦头、共长一丈一尺二寸九分。其面、冒以青罗、垂青三簷
红油绢销金雨伞一把。伞骨面阔并顶、七尺。柄、及葫芦头、共长九尺二寸九分。其面、销金宝珠龙。边、云龙文青绣孔雀圆扇六把。扇及柄、共长一丈一尺二寸。面、背、风衣、俱青素线罗。面、径三尺三寸五分、绣升降孔雀云文。背、销金龙团花。凡扇柄、皆黑漆攒竹
青绣花圆扇四把。扇及柄、共长一丈一尺二寸。面、背、风衣、俱青素线罗。面、径三尺三寸五分。绣四季花。背、销金龙团花文
红绣花圆扇四把。扇及柄、共长一丈一尺二寸。面、背、风衣、俱青素线罗。面、径三尺三寸五分。绣四季花文。背、销金龙团花文
红绣孔雀方扇四把。扇及柄、共长一丈一尺二寸。面、背、风衣、俱红素线罗。面、径三尺三寸五分。绣升降孔雀云文。背、销金宝珠文
青绣方扇四把。孔雀翎边、长二尺九寸五分。连柄共长一丈一尺二寸。扇中连孔雀翎边、阔二尺二寸五分。面、背、俱青素线罗。边、用孔雀尾。面、绣升降孔雀云文。背、绣金宝珠文
</div>
    <div class="pagination">
<a href="大明会典_page596.html">上一页</a><span>...</span><a href="大明会典_page592.html">592</a><a href="大明会典_page593.html">593</a><a href="大明会典_page594.html">594</a><a href="大明会典_page595.html">595</a><a href="大明会典_page596.html">596</a><span class="current-page">597</span><a href="大明会典_page598.html">598</a><a href="大明会典_page599.html">599</a><a href="大明会典_page600.html">600</a><a href="大明会典_page601.html">601</a><a href="大明会典_page602.html">602</a><span>...</span><a href="大明会典_page598.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
