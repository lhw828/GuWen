<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 1114 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 1114 页/共 1125 页</h1>
    <div class="content">大夫、河东经略安抚使姚佑。臣僚言其夺民墓地，诏与宫观。 
宣和元年二月十五日，诏：持服前中大夫、徽猷阁(侍)[待]制、淮南江浙等路发运使詹度特起复，差遣如故。 
四月三日，诏：丁忧人前朝散郎、充显谟阁待制齐阜民可(持)[特]授起复，提举上清宝箓宫。 
十一日，臣僚上言：「臣子之大节二，忠孝而已。在家则致孝于亲，在朝则致忠于君，君、亲一也，不敢有择焉。故三年之丧，虽天下之通丧，间起复以从王事，则欲辞而不可，亦分所当然。圣王虽以义掩恩而夺其罔极之报，亦未尝不以恕用情，而权其轻重之宜。故近岁唯责任之专，声望隐然，其身不可一日去朝廷之上，则不得已而起之，然犹亲颁宸翰颁：原仅存右部「页」，兹据文意、字形补。，镌谕丁宁，至于再四，陛下所以厚臣邻者，委曲尽矣。自去年已来，浮浅薄恶之人，不体朝廷之意，乃欲仿效，以此为俗。偶持权利者，又辄为人陈乞，而欲示恩亲旧，深可叹骇。谨取其甚者一二言之。栲栳之役，都壕寨张燮乞起博州司录康翼为部役官。部役之材，如翼者不乏也，事系祖宗陵寝，故从之。今功成行赏矣，翼自合居庐终制，乃闻治装将起博州新任。昨来圣旨起三陵部役官耳，非起博州司录也，于翼安乎 近措置东南钱事朱尹乞起迪功郎陆元佐为干当官。尹当辟者纔三人，谅不难得，必欲起元佐，何耶 此乃人主为国，不得〔已〕而为之者也，今人臣乃以此市恩，显言而不忌，大非臣所谕也。 
      
不惟如此，少府供奉尚方，最为繁重，近起赵士 为少监。士 凡甚，正(史)[使]身不居忧，犹当论列，今至夺情以任，此何示天下乏才之甚耶!又有甚者，起复本以从王事也，才不才姑置未论。今乃有起而任宫庙者，修职郎贾隽是也；有起而待阙者，拱州通判赵士源是也。既不执丧则非所以为孝，又不任事则非所以为忠，视俸禄之几何而废君亲之大义，进退皆无所据，其伤风教甚矣。此五人者，或留或去，何系朝廷之重轻，然不抑而正之，恐浸相仿效，不止于此。伏望睿断，先勒令持服。仍诏三省，应文臣起复者，并具名进入，断自睿(里)[衷]。察其方倚以事功、决不可去者，勉令在职，其余并遣终丧，使天下晓然知朝廷起复皆缘国事，非以为恩，而明伦厚俗之教未尝不谨于天下，浅夫鄙人洗心易虑，率改薄而从忠，臣下不胜幸甚。」诏康翼等五人除宗室外，前降免持服等指挥更不施行，余依奏，令中书省具名进入。 
二年四月十二日，诏知大宗正事仲涣可(持)[特]与起复朝见，先次日下供职。 
四月十七日，起复范致虚为资政殿学士，知郓州。 
二十七日，起复王鼎为尚书吏部侍郎。 
五月二日，制：持服人刘敷起复检校少保，依前(响)[向]德军节度使，充中太一宫使，进封开国公，加食邑五百户，食实封二百户。 
同日，制：持服人刘敏起复，可特授岳阳军节度使，管勾皇城司，进封彭城县开国子，食邑五百户，食实 
      
封三百户。 
六月十一日，诏：持服人前检校太傅、河东节度使、中太一宫使、直保和殿、明堂提举、兼在京神霄玉清万寿宫副使、安定郡开国公、食邑三千八百户、食实封一千三百户梁师成，可(持)[特]起复，依前官职，食邑、实封如故。 
七月十四日，诏：「文臣如故事，非因边防勿起复。」 
二十三日，资政殿学士、太中大夫、新知东平府范致虚奏致：原作「政」，据《宋史》卷三六二《范致虚传》改。前项圣旨指挥，虽有『今后』之文，缘臣依上件指挥，终是不该起复之人，在臣私义，不得不自陈列。伏念臣行年几六十，又素羸，连年丧祸，忧患丛心，臣衰志谢，动举废忘，乞依今月十四日圣旨，赐臣残骸，使还 七月十四日奉圣旨：『今后文臣起复，除因边防依故事外，余更不起复。』臣近蒙圣慈起复，授臣前件职任，三具表札辞避，一奉诏书、两次御翰不许辞免，勿更有请。臣惶恐上道，扶病造朝，今已起发赴官。今月十九日，伏 ：「伏(穷)[闾]里。」从之。 
八月二十日，诏丁忧人薛嗣昌起复，降授奉直大夫，复龙图阁待制，与郡。 
九月十日，诏丁忧人李励起复朝请(即)[郎]、直秘阁、提举陕西都平货务。 
三年正月十八日，御笔：「右武大夫、明州观察使、(有)[直]睿思殿、勾当翰林书艺局高中立为祖母身亡，系长孙，本局不可阙官，已解官(扶)[持]服，特与免持服，先次供职。」 
二十二日，御笔：「武功大夫、京西洛口都大提举曹曮近为母(士)[亡]，可特与免持服，立便依旧供职。」 
二十四日，诏：「持服人 
      
前朝奉大夫、户部侍郎虞燮，特起复龙图阁直学士、知杭州。」明日，改知镇江府。 
四月五日，以起复正奉大夫王(华)[革]为延康殿学士、河南尹。 
九月十四日，以随龙人起复通侍大夫、成〔州〕防御使、提举万寿观郭伟阶官，为和州防御使。 
二十二日，江浙淮南等路宣抚司申：「据辛兴宗、昌宗、企宗、道宗四人状申，为父叔献物故，乞解官持服。伏望圣慈特免逐人解官，依旧任使。」奉御笔，并特起(得)[复]仍旧。 
四年正月七日，诏起复太尉、江东节度使、充中太一宫使、兼神霄玉清万寿宫副使、直保和殿、明堂提举、安定郡开国公梁师成，可特授起复开府仪同三司、淮南节度使，依前充中太一宫使、兼神霄玉清万寿宫使，直保和殿、明堂提举，食邑如故。 
五月十七日，制持服人常德军节度使、充上清宝箓宫使、直睿思殿、在京神霄玉清万寿宫提点、食邑一千六百户、食实封四百户谭稹稹：原作「祯」，据下条及《宋史》卷二二《徽宗纪》四改。，可(持)[持]起复，依前常德军节度使、上清宝箓宫使、直睿思殿、在京神霄玉清万寿宫提点，食邑、食实封如故。 
二十三日，诏起复常德军节度使、充上清宝箓宫使、直睿思殿直：原脱，据前条及本条后文补。、广平郡开国(候)[侯]、食邑一千二百户、食实封四百户谭稹，可特授起复太尉、武信军节度使、充宝箓宫使、在京神霄玉清万寿宫副使、直睿思殿，加食邑五百户，食实封二百户。 
五年正月十三日，御笔：「高俅父亡持服，俅系随龙，见领军职，不合丁忧，可降 照会， 
      
仍令挂服讫出参治事。」 
三月九日，诏：「访闻宣教郎、知秦州成纪县鱼洗劝农有(访)[方]，催科无扰，境内狱讼并无留滞，到任未满，遽以忧去，县人愿留。可特令起复，终满此任。」 
十八日，御笔：「前保和殿大学士、通议大夫、上清宝箓宫使佃系随龙之人佃：按此为人名而不见姓氏，且遍考诸书，宣和间无名佃者任保和殿大学士、上清宝箓宫使，唯《宋史》卷四七二《蔡攸传》、《辑稿》职官七之一○所载蔡攸事迹，颇与此合，疑「佃」乃「蔡攸」之误。，可特起复，不许辞免。」 
鄜延路经略安抚使薛嗣昌奏辟延安府官二员，承务郎何麟充司录，宣教郎张伋充士曹。何麟既免持服，张伋见丁母忧，乞起复旧官差注。今西陲晏然，非兴师之时，司录、士曹非金革之任，何麟、张伋非身系重轻之人，今嗣昌乃以此市恩 十月二十九日，臣僚言：「伏嗣：原无，据前后文补。，臣恐此风滋长，所损不细。望揆理原情，正嗣昌妄举之罪。」诏何麟等指挥更不施行，嗣昌罚铜十斤。 
六年四四月九日，持服人前通奉大夫、尚书左丞李邦彦特起复如故。靖康元年二月二十九日，邦彦以观文殿大学士、中太一宫使乞持余服，从之。
六月一日，诏丁忧人前降授中奉大夫、充检校阁待制检校阁：按宋代无此阁名，「检校」二字误，俟考。、知庆阳府王似特起复还任。 
三日，御笔：丁忧人前同知入内内侍省事董懿可起复，依旧差遣。 
七月二十四日，起复武信军节度使谭稹为检校少保。 
八月二十二日，诏：持服前朝请(即)[郎]、提举两浙西路盐香茶矾事李弼孺，可特起复，差遣依旧。 
十月十七日，起复程唐为宝文阁学士、太中大夫。 
七年二月二十六日，诏：承议郎、前知卫州王晟可特起复，充淮南西路提点刑狱公事。 
三月一日，诏：(待)[持]服宣义郎李邦献 
      
可特起复宣义郎、直秘阁、管勾万寿观。 
十月十四日，诏：持服前中大夫、直徽猷阁、知相州韩肖胄可特起复肖：原作「萧」，据《宋史》卷三七九《韩肖胄传》改。，依旧知相州。 
十一月一日，诏：「持服前中奉大夫、殿中监王义叔丁祖母忧，特令起复，差遣依旧。候卒哭日供职，不许辞免。」 
十一日，起复王麟依前朝奉大夫、直宝(入)[文]阁、知洛州。 
二十八日，前朝请大夫元孺起复知绛州。 
七年十一月二十八日，臣僚言：「访闻起复奉议郎、通判怀州王据居官守己，素乏声称。窃惟朝廷清明，人才众多，何必起复一污滥不才之人而用之耶!」诏王据已降起复仍旧通判指挥更不施行。以上《绩国朝会要》。 
国朝之制，文臣谏舍以上、牧伯刺史以上丁父母忧者，皆卒哭后恩制起复，内职遭丧者但给假而已，其愿终丧制者亦听，惟京朝、幕职州县官皆解官行服，亦有特追出者。惟军职边任给假百日追出追：原作「供」，据本卷第一页改。。供奉官以下愿行服亦听。宗室初同此制，熙宁初，自副率以上 解官行服。至元符元年八月，诏文武臣僚除管军及边任取旨起复外，余 罢。建炎兵兴以来，文武臣僚凡任边防帅臣、郡守、通判、总管、(铃)[钤]辖、都监、都统、统制、统领、将副并帅司属官、随军转运，及一时用兵处监司、郡守、通判，率循旧例，皆取旨起复，更不录外，其非此例而特起复及事毕而许持余服者载焉。 
【宋会要】
      
高宗建炎四年六月二十二日，起复朝奉郎、御营使司干办官胡，依所乞持余服。 
八月十五日，诏皇叔持服前检校少保、光山军节度使光：原作「尤」，据《宋史》卷五四七《赵士禚传》改。、知大宗正事士禚特起复。制曰：「方兹眷倚，遽以忧闻。用大宗率小宗，当念难城之重；以家事辞王事，岂为许国之忠 况值从戎，固难遂服。」 
十月十六日，臣僚上言：「先王沿情制礼，父母之丧，三年不从政。后世为从权夺服之举者，必须执政之臣，仍偶金革之变，在朝廷不可阙斯人，斯人亦不得已而后起焉，以移孝为忠，以 国家之急务也。宣和间，京、黼用事，隳废礼典，一时大小之臣，凡遭父母之丧者，谓之小挠，更无戚容，莫不前期干求，指日起仕，而苫块之礼不复行于有位。以至于今，丁时多故，率皆贪生苟得而不知伏节死义者，未必不由此尔。陛下绍承大统，国步多难，若以时方右武而间行夺情之制，固未为失。但比日以来所起之士，多非金革之故非：原作「兆」，据《建炎要录》卷三八改。，几习宣和之风。且如沿江诸帅，修饬武备以捍戎人，起权邦彦知江州，姜仲谦知建康府〔可〕也，若以邦彦为六路发运使，仲谦为湖北转运使而起复，此何理耶!方面守臣，训练兵政，保捍生灵，起向子諲知潭州亦可也潭：原作「谭」，据《宋史》卷八八《地理志》四改。，幕职之官如南康军签判姜仲恩、虔州签判卢彦枢，如是之类而亦起复，此何理耶!夺丧者，圣王之典；起复者，朝廷之权。命自上出，起之可
      
也，若权江西盐香夏廙、临江军通判王道、权袁州帅司属官郑好仁，皆夤缘请托于权三省枢密院而起复。陛下方以至孝治天下，以大义责臣僚，凡缙绅之流，宜笃孝廉之行，岂容无耻，薄于所生，叨冒廪禄，不自知愧!此风一扇，名节委地，而望其以身许国，以死守官，不可得也。乞一切罢去。仍令三省，继自今不缘金革之事，勿起衰(经)[绖]之人，御史台常切觉察，弹劾以闻。」诏权邦彦系专委催发诸路钱粮、应副行在大军支遣外，余并罢。 
十一月四日，起复朝请大夫、枢密院干办公事王佾乞持余服，诏系优恤死事之家，特令依旧供职。 
绍兴元年六月十日，江南东路安抚大使司参谋官下干办官、起复迪功郎董 言贼马宁息，乞先次罢任，依旧终满丧制。从之。 
十三日持服人前宁远军节度使、充醴泉观使孟忠厚，特起复镇潼军节度使、开府仪同三(使)[司]，充醴泉观使，进封东海郡开国侯，加食邑五百户，食实封二百户。制曰：「忠于事上，膺两宫奉御之荣；学以忘忧，为四姓小侯之冠。自正斋坛之拜，尤高戚畹之称。(芝)[兹]用夺衰麻之制，还旄钺之权。」 
二年五月三日，诏新知江州胡舜陟特起复胡：原作「明」，据《建炎要录》卷六一改。，限三日起发，不许辞免。 
二十四日，诏承议郎范同特与起复，随都督诸军事吕颐浩充主管机宜文字。以颐浩言同儒学登科，熟知兵事，见今持服，乞起复随出师也。 
十一月二十三日，诏右朝请郎、直秘阁、前利州路转运判官王纯(持)[特]起复。从江东安抚大使、知建康府赵鼎请也。 
三年五月二十三日，诏知岳州范寅敷特起复，依旧知州事，不许辞避。以荆湖北路安抚使刘洪道言，水贼杨么长船直抵州岸，寅敷领兵掩杀，累获胜捷。至是，寅敷丁母忧，特有是命。 
七月二十日，内降制，持服左宣奉大夫、守尚书右仆射、同中书门下平章事、兼知枢密院事朱胜非特起复。制曰：「镇国家有不挠之风，致狼心之自扰；措宗社于再安之地，殆桑荫之不移。进退亦复何常，名实久而自正。虽阅时之易远，岂求旧之敢忘 下环诏以趣归，复鼎司之重任。朝有伟望，士无闲言。方指日以仰成，遽执丧而去位。载考流风于典籍，皆从变礼之情文。是用参合国章，俾还揆路。」 
八月十八日，草土朱胜非言朱：原作「未」，据上条改。下同。：「奉诏起复，已行起发。若到国门，或有被受拜赐诏命及入城朝见，并赴堂治事、聚堂见客、私第接见宾客，未审各合着是何衣服，乞下有司检照典故，明降指挥，庶有以遵守。」合门□书《合门令》□书：似当作「检会」。：诸臣僚起复或在缌麻以上亲丧假应入殿者，权易吉服。朱胜非朝见入殿并日逐趁赴朝殿，合依上件令文， 合依旧章服。太常寺勘会：「省记得宣和年间曾降旨，起复臣僚趋朝治事 服吉服。(常)[当]时郑居中、李邦彦系起复，并服吉服。所有今来朱胜非若到国门拜受诏命，并赴堂治事、聚堂见客、私第接见宾客，并合服吉服。如于私第接见宾客，许服縿公服縿：原作：「惨」，据本卷第二四页改。，皂带，不佩鱼，(仆)[幞]头不用 
      
光漆。」从之。又言：「窃见绍兴令，有丁忧在职日给假条格，大小祥各七日，朔望各一日，禫五日。欲乞依上条给假，内朔望仍乞趋赴遥拜二圣，及朝参讫退作假。遇给假内，除内降及军期急速机密文字外，常程文字权免书押。」诏依，余朔望日奏事毕退作假。 
四年二月七日，起复右儒林郎、充都督府准备差遣李季言：「准诏(持)[特]免特服。今军事宁息，乞解官，许持余服。」诏依。 
九月二十四日，制起复左宣奉大夫左：原作「在」，据前(三年)七月二十日条改。、守尚书右仆射、同中书门下平章事、兼知枢密院事朱胜非依所乞持余服。 
六年八月五日，都督府参议军事、兼权川陕宣抚副使邵溥起复尚书礼部侍郎，依旧都督府参议军事。 
九月十四日，扬州言：「据持服前右朝请大夫陈(桶)[桷]：前任京东宣抚处置使司参谋官，兼都督行府转运使，在任准告落职，差监澧州在城酒税。窃缘昨蒙朝廷起复，为是军期，今来新任系远阙监当，合待次赴官，不合起复，乞许依旧持服，候服阕日前去。」从之。 
十月五日，诏左中奉大夫、前知荣州李平仲起复，充成都潼川府夔州利州等路安抚制置大使司检法官，填创置阙。以成都潼川府夔州利州等路安抚制置大使、兼知成都府席益言，平仲曾任法寺官，深晓法，本官丁母忧，乞起复，专一详断诸州狱案故也。 
七年十一月十八日，诏持服游辅特起复左朝奉郎，依旧充临江军使，兼知潮州程乡县。制曰：「方时多艰，御侮之寄，非人不可。尔却敌摧坚，有功百里，以忧去任，亦既 
      
踰时。其夺苫块之情，勉从军旅之事。」 
八年天正月十一日，诏资政殿学士、左中大夫、成都潼川府夔州利州等路安抚制置大使、兼知成都府席益起复，依旧充四川安抚制置大使，兼知成都府，令入内内侍省差内侍一员星夜前去宣押之任。候主管职事讫回，赴行在所。 
五月九日，诏知夔州、兼主管本路安抚使司公事冯康国特起复，依已得旨疾速起发前去川陕宣抚司军前抚谕，商议军事，仍不得辞免。 
十一年八月三日，制持服检校少傅、宁国军节度使、充醴泉观使张中孚特起复检校少傅、宁国军节度使，差两浙东路马步军副都总管，绍兴府驻札。持服龙神卫四厢都指挥使、清远军承宣使、提举佑神观中彦特起复龙神卫四厢都指挥使、清远军承宣使，添差福建路马步军副都总管，建州驻札。特恩也。 
二十八日，诏：「川陕军旅事重，胡世将可特起复，候指挥到，不拘常制，日下供职，不许辞避。」 
十二年十一月十九日，诏持服前德庆军节度使、提点皇城司、充金国报谢副使钱愐特起复愐：原作「梌」，据《建炎要录》卷一四七改。，依前官充金国报谢副使。 
十六年三月一日，诏：「军官起复，自古有从权之宜。近来却有非军中职任之人，规图从军，申乞起复，殊失礼制，宜行戒饬。今后非见从军不许起复，如有规求，重行黜责。仍令御史台觉察弹奏。」先(时)[是]，宰执进呈殿前司起复李邦光充正将李：原作「孝」，据《建炎要录》卷一五五改。，上曰「从军起复，一时权宜，然 
      
虑不能无弊。若元在本军方可，或在外计会，不可不禁止」故也。 
十七年七月十二日，详定一司 令所言：「准诏修立诸遭丧应解官，而临时窜名军中、规免执丧者，徒三年；所属知情容庇，或为申请起复者，徒二年。」先是，宰执(佳)[进]呈殿前司乞武翼郎、训练官董彦起复事，上曰：「须见在军中，不免从权，许令起复；若施行窜名，规免执丧，有害风教，可指挥禁止。」至是修立成法(门)。 
二十三年闰十二月十日，诏持服前武功大夫、贵州防御使、带御器械冀彦明，可特与起复。以被差奉使而母亡故也。 
二十六年正月十四日，执政进呈，上曰：「士大夫起复非美事，所以敦孝行，厚风俗，唯军中人乃可尔。」以上《中兴会要》。 
孝宗隆兴元年正月十五日，诏起复右宣义郎吴扩除司农寺丞。 
八月二十日，诏建康府驻札御前前军统制萧鹧巴起复，仍旧管军，从宣抚使张浚请也。 
九月十一日，诏马军司前军第十一将准备将雷世贤起复，仍旧从军，从本司请也。 
二年闰十一月十六日，诏敷文阁直学士沈介起复，除权兵部尚书、湖北京西路制置使。明年二月，介以边城罢警，请解官终丧，不许。
十二月十八日，诏起复萧琦子汝异、汝谐，差充忠毅军统领将官，从其家所请也。 
干道元年六月二日，诏起复武节大夫刘涤为浙东路兵马(铃)[钤]辖，绍兴府驻札，填新置阙，专一措置训练系将不系将禁军，葺治器械。 
      
三年六月八日，诏吴捱起复知金州，充开达州驻札御前诸军都统制。 
四年十月十二日，诏前尚书右仆射蒋芾起复，授左仆射。后以芾恳辞，有旨依所乞。 
十一月四日，枢密院奏：「武翼郎、步军司后军训练官宋邦达以母丧乞依条解官持服，本军契勘，武翼郎宋邦达系本军入队训练官，难以解官持服，乞起复。今依旧从军入队训练官使唤。」从之。制词曰：「礼有之，三年之丧，金革之事，无辟也。尔职在戎行，乃以不幸，遭罹家难，稽于古训，命尔往复故官。夫人道莫大于忠孝，尔于养亲者已无及，则于许国者，可不勉欤!」 
六年三月六日，诏王抃起复右武大夫、均州防御使、知合门事、兼客省四方馆事。时尚书省勘会，三衙□到三等官兵，合委官措置，故有是命。仍专一措置拣选。 
十二月二十四日，诏叶衡起复，知庐州。七年正月八日，臣僚言：「昨诏叶衡起复，衡必以草土控辞。合肥为淮西重镇，难久阙帅，乞令婺州长吏至衡家申谕诏旨，敦遣起发。」从之。制略曰：「夺情之典，实自从戎；枢筦之司，最关军务。近起复叶衡，出帅淮西，可改除敷文阁待制、枢密都承旨承：原作「丞」，据《宋史》卷一六二《职官志》二改。。」 
</div>
    <div class="pagination">
<a href="宋会要辑稿_page1113.html">上一页</a><span>...</span><a href="宋会要辑稿_page1109.html">1109</a><a href="宋会要辑稿_page1110.html">1110</a><a href="宋会要辑稿_page1111.html">1111</a><a href="宋会要辑稿_page1112.html">1112</a><a href="宋会要辑稿_page1113.html">1113</a><span class="current-page">1114</span><a href="宋会要辑稿_page1115.html">1115</a><a href="宋会要辑稿_page1116.html">1116</a><a href="宋会要辑稿_page1117.html">1117</a><a href="宋会要辑稿_page1118.html">1118</a><a href="宋会要辑稿_page1119.html">1119</a><span>...</span><a href="宋会要辑稿_page1115.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
