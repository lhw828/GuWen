<!DOCTYPE html>
<html>
<head>
    <meta charset="UTF-8">
    <title>明代律例汇编 - 第 74 页/共 92 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明代律例汇编 - 第 74 页/共 92 页</h1>
    <div class="content">胡Ⅵ：61：2	「义子于义父母」一款，同「大明律疏附例」Ⅵ：66所附「续例附考」第一款。
新题例
 (一款，高举「大明律集解附例」)
万历十六年正月二十二日，左都御史吴时来等(「等」上十二字据临民宝镜补)题奉钦依：今后官民之家，凡倩工作之人，立有文券，议有年限者，以雇工人论。止是短雇月日，受值不多者，依凡论。其财买义男，如恩养年久，配有室家者，照例同子孙论。如恩养未久，不曾配合者，士庶之家，依雇工人论；缙绅之家，比照奴婢律论。
按：此款又见舒化「大明律附例」新刻本、郑汝璧「大明律解附例」、衷贞吉大明律集解附例，徐昌祚「添释旁注」，姚思仁「大明律附例批注」，高举「大明律集解附例」，万历己酉刊本大明律、龙头律法、昭代王章、崇祯刊本临民宝镜、刑书据会。
Ⅵ：62	妻妾殴夫
凡妻殴夫者，杖一百。夫愿离者听。【须夫自告，乃坐。】至折伤以上，各加凡鬪伤三等。至笃疾者，绞。死者，斩。故杀者，凌迟处死○若妾殴夫，及正妻者，又各加一等。加者，加入于死○其夫殴妻，非折伤，勿论。至折伤以上，减凡人二等。【须妻自告，乃坐】先行审问，夫妇如愿离异者，断罪离异。不愿离异者，验罪收赎。至死者，绞。殴伤妾，至折伤以上，减殴伤妻二等。至死者，杖一百，徒三年。妻殴伤妾，与夫殴妻，罪同【亦须妾自告，乃坐】过失杀者，各勿论○若殴妻之父母者，杖一百。折伤以上，各加凡鬪伤罪一等。至笃疾者，绞。死者，斩。
备考新例
 (一款，嘉靖池阳刊本大明律例附解)
嘉靖十六年七月二十三日刑部题奉钦依：今后凡妻殴骂夫，因而自尽身死者，竟坐绞。会审之时奏请，不用此条，着着为令。
按：此例，大明律疏附例及陈省刊本「大明律例」附于Ⅵ：46条后。「不用此条」，嘉靖二十七年刊本「嘉靖新例」作「不用比律」。
Ⅵ：63	同姓亲属相殴
凡同姓亲属相殴，虽五服已尽，而尊卑名分犹存者，尊长减凡鬪一等。卑幼加一等。至死者，并以凡人论。
嘉靖新例
 (一款，嘉靖二十七年刊本)
一、嘉靖拾陆年柒月大理寺奏准：凡亲属有犯重情，或干律应离异之人，悉照已定名分科断。不得妄生异议，致有出入。事有疑似者，奏请定夺。
Ⅵ：64	殴大功以下尊长
凡卑幼，殴本宗，及外姻缌麻兄姊，杖一百。小功，杖六十，徒一年。大功，杖七十，徒一年半。尊属又各加一等【尊属，与父母同辈者，如同堂伯叔父母姑，及母舅母姨之类。】折伤以上，各递加凡鬪伤一等。笃疾者，绞。死者，斩○若尊长殴卑幼，非折伤，勿论。至折伤以上，缌麻减凡人一等。小功，减二等。大功，减三等。至死者，绞。其殴杀同堂弟妹、堂侄、及侄孙者，杖一百，流三千里。故杀者，绞。

Ⅵ：65	殴期亲尊长
凡弟妹殴兄姊者，杖九十，徒二年半。伤者，杖一百，徒三年。折伤者，杖一百，流三千里。刃伤及折肢，若瞎其一目者，绞。死者，皆斩。若侄殴伯叔父母姑，及外孙殴外祖父母，各加一等。其过失杀伤者，各减本杀伤罪二等。故杀者，皆凌迟处死。【若与外人谋故杀亲属者，外人造意下手，从而加功，从而不加功，自依凡人故杀律科罪。余条准此。】○其兄姊殴杀弟妹，及伯叔姑殴杀侄并侄孙，若外祖父母殴杀外孙者，杖一百，徒三年。故杀者，杖一百，流二千里。过失杀者，各勿论。
续例附考
 (一款，大明律疏附例)
一、弘治十五年十二月刑部河南司问得犯人刘雄(「大明律直引」雄下有「招系教坊司乐工，不合」九字)违例，手拿尖刀一把，将兄刘英要行杀害，事发问拟，比附弟殴兄，杖九十，徒二年半。奏奉圣旨：刘雄持刀赶杀亲兄，好生凶恶。你每再议停当来说。钦此。查得律内鬪殴条，刃伤人者杖八十，徒二年。殴期亲尊长条，弟殴兄杖九十，徒二年半。刃伤者绞。又查得条例内：凶徒执持鎗刀等项凶器，但伤人及误伤傍人者，俱问发边卫充军。看得弟殴兄，未伤，已重凡人刃伤一等。刃伤兄，又与凡人刃伤不同。及详前例，止论凡人，不曾该及亲属。然皆以成伤为重。今本犯持刀赶杀亲兄，虽未成伤，比之常人，委的凶恶。合无斟酌前例，将本犯送兵部，编发边卫充军，惩戒将来。仍通行天下问刑衙门：今后遇有卑幼执持刀刃，杀害期亲尊长，虽未成伤，俱照此例问拟发遣。若系别项凶器，与犯大功以下尊长伤者，自依问刑条例拟断。
按：此款大明律直引Ⅵ：65：1引作问刑条例。此款又见嘉靖池阳刊本「大明律例附解」「附录旧例」，惟无年月，犯人刘雄下多九字，与直引同。
胡琼集解附例
(三款)
胡Ⅵ：65：1	「凡兄与伯叔谋夺弟侄财产」一款，同弘Ⅵ：31：1；胡Ⅵ：31：1；嘉Ⅵ：65：2；万Ⅵ：65：2。
胡Ⅵ：65：2	一、伯叔父母兄姊，伯叔祖同堂伯叔父母兄姊，奏告弟侄人等打骂者，俱行拘四邻亲族人等，审勘是实，依律问断。若有诬枉，即与辩理。果有显迹伤痕，输情服罪者，不必行勘。
按：此为弘Ⅵ：66：2之一节。弘Ⅵ：66：2第一句上有「继母告子不孝」六字。
胡Ⅵ：65：3	一、卑幼执持凶器，欲行杀害期亲尊长，虽未成伤，俱照凶徒执持凶器伤人事例，问发边卫充军。
按：此即据「续例附考」所载弘治十五年定例润色，为嘉Ⅵ：65：1所本。
大明律直引所载问刑条例
「刑部河南司问得」一款，同本条「续例附考」，惟多「招系教坊司乐工不合」九字。
一、养父殴杀乞养子，比依师殴弟子，与伯叔父母殴杀侄同。
一、前妻之子殴庶母，比依弟妹殴兄姊者律，杖九十，徒二年半。
一、妻之子打庶母之伤者，此依弟妹殴兄姊者律，杖九十，徒二年半。
按：此及上二款俱系「比附律条」，非问刑条例。
嘉靖问刑条例
 (二款)
嘉Ⅵ：65：1	一、凡卑幼殴期亲尊长，执有刀刃赶杀，情状凶恶者，虽未成伤，依律问罪，发边卫充军。(万Ⅵ：65：1)
按：此款即据上引「续例附考」及胡Ⅵ：65：3修定。
嘉Ⅵ：65：2	「凡兄与伯叔谋夺弟侄财产」一款，同弘Ⅵ：31：1；万Ⅵ：65：2。
万历问刑条例
 (二款)
万Ⅵ：65：1	「凡卑幼殴期亲尊长」一款，同嘉Ⅵ：65：1。
按：顺治例与万历例同。
万Ⅵ：65：2	「凡兄与伯叔谋夺弟侄财产」一款，同弘Ⅵ：31：1；嘉Ⅵ：65：2。
按：笺释云：「律文权恩义轻重以定罪，非谓争夺财产官职，故行杀害者，亦论尊卑也。此为可长，则贪忍无恩之徒，谁不杀其弟侄乎？此一条似犹当酌处者也。」
顺治例仍因而未改。

Ⅵ：66	殴祖父母父母
凡子孙殴祖父母、父母，及妻妾殴夫之祖父母父母者，皆斩。杀者，皆凌迟处死。过失杀者，杖一百，流三千里。伤者，杖一百，徒三年○其子孙违犯教令，而祖父母、父母，非理殴杀者，杖一百。故杀者，杖六十，徒一年。嫡继慈养母杀者，各加一等。致令绝嗣者，绞。若非理殴子孙之妇，及乞养异姓子孙，致令废疾者，杖八十。笃疾者，加一等。并令归宗。子孙之妇，追还嫁妆，仍给养赡银一十两。乞养子孙，拨付合得财产养赡。至死者，各杖一百，徒三年。故杀者，各杖一百，流二千里。妾各减二等○其子孙殴骂祖父母父母，及妻妾殴骂夫之祖父母、父母，而殴杀之，若违犯教令，而依法决罚，邂逅致死，及过失杀者，各勿论。
弘治问刑条例
 (三款)
弘Ⅵ：66：1	一、殴骂祖父母父母及夫之祖父母父母，告息词者，奏请定夺。再犯者，虽有息词，不与准理。止将所犯罪名，奏请发落。若祖父母父母听信后妻爱子蛊惑，谋袭官职，争夺财产等项，捏告打骂者，究问明白，不拘所犯次数，亦与辩理。(弘234)
按：嘉靖问刑条例改「殴骂」作「毁骂」，移附「骂詈篇」。
弘Ⅵ：66：2	一、继母告子不孝，及伯叔父母见姊伯叔祖、同堂伯叔父母兄姊奏告弟侄人等打骂者，俱行拘四邻亲族人等，审勘是实，依律问断。若有诬枉，即与辩理。果有显迹伤痕，输情服罪者，不必行勘。(弘235；嘉Ⅵ：66：1；万Ⅵ：66：1)
弘Ⅵ：66：3	一、义父母殴杀故杀义子者，若过房在十五岁以下，曾蒙恩养；或十六岁以上，曾分有财产，配有室家者，依殴杀乞养异姓子孙律坐罪。若过房虽在十五岁以下，恩养未久；或十六岁以上，不曾分有财产、配有室家者，依故杀雇土人律坐罪。其告义男夫妇殴骂者，行勘明白，亦依前拟岁数。若曾蒙恩养及分有财产，配有室家者，取问如律。若恩养未久，及不曾分有财产，配有室家者，俱依雇工人殴骂家长律坐罪(弘213)
按：胡Ⅵ：66：3引此例脱「取问如律」至「有室家者」计二十一字。当以弘治例为正。
续例附考
 (一款，大明律疏附例)
一、义子于义父母，及义父之祖父母父母，有犯殴骂及侵盗恐吓诈欺诬告等项，果系十五以下，恩养年久，或十六以上，配有妻室，分有财产者，即同子孙，取问如律。如十五以下，恩养未久，或十六以上，未曾配有妻室，分有财产，及于义父母之期以下亲，并外祖父母，有违犯者，并以雇工人论罪。其义子后因本宗绝嗣，或应继军伍等项，有故归宗，而义父母与义父母之祖父母父母无义绝之状，原分家财原配妻室不曾拘留，遇有违犯，仍以雇工人论。若犯义绝，及夺其财产妻室与其余亲属，不分义绝与否，并同凡论。(胡Ⅵ：61：2)
胡琼集解附例
 (三款)
胡Ⅵ：66：1	「殴骂祖父母父母」一款，同弘Ⅵ：66：1。
胡Ⅵ：66：2	一、继母告子不孝，行四邻亲族人等，审勘是实，依律问断。若是诬枉，即与辩理。果有显迹伤痕，输情服罪者，不必行勘。
按：此为弘Ⅵ：66：2之一节。
弘Ⅵ：66：2分为胡Ⅵ：65：2；胡Ⅵ：66：2两节。
胡Ⅵ：66：3	「义父母殴杀故杀义子」一款，即胡Ⅵ：61：1款之第一第二两节。
嘉靖新例
 (一款，嘉靖二十七年刊本)
一、嘉靖拾肆年拾壹月刑部题准：凡殴杀故杀义子，若曾蒙恩养，及配有家室，分有财产者，依殴杀故杀乞养子孙律。其恩养未久，不曾配有家室，分有财产者，依殴杀故杀雇工人律，各科断。
按：此款原附「奴婢殴家长」条，今改附于此。
嘉靖问刑条例
 (二款)
嘉Ⅵ：66：1	「继母告子不孝」一款，同弘Ⅵ：66：2；万Ⅵ：66：1。
嘉Ⅵ：66：2	一、凡义子过房，在十五岁以下，恩养年久，或十六岁以上，曾分有财产，配有室家，若于义父母，及义父之祖父母、父母，有犯殴骂侵盗恐吓诈欺诬告等项，即同子孙，取问如律。若义父母及义父之祖父母父母殴杀故杀者，并以殴杀故杀乞养异姓子孙论。若过房虽在十五以下，恩养未久，或在十六以上，不曾分有财产配有室家，及于义父之期亲，并外祖父母有违犯者，并以雇工人论。义子之妇，亦依前拟岁数，如律科断。其义子后因本宗绝嗣，或应继军伍等项，有故归宗，而义父母与义父之祖父母、父母无义绝之状，原分家产，原配妻室，不曾拘留，遇有违犯，仍以雇工人论。若犯义绝，及夺其财产妻室，与其余亲属，不分义绝与否，并同凡人论。(万Ⅵ：66：2)
万历问刑条例
 (二款)
万Ⅵ：66：1	「继母告子不孝」一款，同弘Ⅵ：66：2；嘉Ⅵ：66：1。
按：顺治例与万历例同。
万Ⅵ：66：2	「凡义子过房」一款，同嘉Ⅵ：66：2。
按：顺治例与万历例同。惟例末有小字注云：「义绝，如殴义子至笃疾、当令归宗、及有故归宗，而夺其财产妻室，亦义绝也」。按：此亦本「笺释」。

Ⅵ：67	妻妾与夫亲属相殴
凡妻妾殴夫之期亲以下，缌麻以上尊长，与夫殴同罪。至死者，各斩○若妻殴伤卑属，与夫殴同。至死者，绞○若殴杀夫之兄弟子，杖一百，流三千里。故杀者，绞。妾犯者，各从凡鬪法○若尊长殴伤卑幼之妇，减凡人一等。妾，又减一等。至死者，绞○若弟妹殴兄之妻，加凡人一等○若兄姊殴弟之妻，及妻殴夫之弟妹，及弟之妻，各减凡人一等。若殴妾者，各又减一等○其殴姊妹夫妻之兄弟，及妻殴夫之姊妹夫者，以凡鬪论。若妾犯者，各加一等○若妾殴夫之妾子，减凡人二等。殴妻之子，以凡人论。若妻之子殴伤父妾，加凡人一等。妾子殴伤父妾，又加二等○至死者，各依凡人论。

Ⅵ：68	殴妻前夫之子
凡殴妻前夫之子者，【谓先曾同居，今不同居者。】减凡人一等。同居者，又减一等。至死者，绞○若殴继父者，【亦谓先前同居，今不同居者。】杖六十，徒一年。折伤以上，加凡鬪伤一等。同居者，又加一等。至死者，斩○其故杀及自来不曾同居者，各以凡人论。

Ⅵ：69	妻妾殴故夫父母
凡妻妾夫亡改嫁，殴故夫之祖父母父母者，并与殴舅姑罪同。其旧舅姑殴已故子孙改嫁妻妾者，亦与殴子孙妇同○若奴婢殴旧家长，及家长殴旧奴婢者，各以凡人论。

Ⅵ：70	父祖被殴
凡祖父母父母，为人所殴，子孙实时救护而还殴，非折伤，勿论。至折伤以上，减凡鬪三等。至死者，依常律○若祖父母、父母为人所杀，而子孙擅杀行凶人者，杖六十。其实时杀死者，勿论。
嘉靖新例
 (一款，嘉靖二十七年刊本)
一、嘉靖贰拾肆年刑部议准：犯人崔鉴，年壹拾叁岁，因读书外归，见其父妾原系娼妇，将母殴骂，遂持刀杀其父妾，事发，免其抵死，送工部徒工叁年。

</div>
    <div class="pagination">
<a href="明代律例汇编_page73.html">上一页</a><span>...</span><a href="明代律例汇编_page69.html">69</a><a href="明代律例汇编_page70.html">70</a><a href="明代律例汇编_page71.html">71</a><a href="明代律例汇编_page72.html">72</a><a href="明代律例汇编_page73.html">73</a><span class="current-page">74</span><a href="明代律例汇编_page75.html">75</a><a href="明代律例汇编_page76.html">76</a><a href="明代律例汇编_page77.html">77</a><a href="明代律例汇编_page78.html">78</a><a href="明代律例汇编_page79.html">79</a><span>...</span><a href="明代律例汇编_page75.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
