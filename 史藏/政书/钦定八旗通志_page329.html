<!DOCTYPE html>
<html>
<head>
    <meta charset="UTF-8">
    <title>钦定八旗通志 - 第 329 页/共 674 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定八旗通志 - 第 329 页/共 674 页</h1>
    <div class="content">　　上统师围永平
　　命副都统阿山叶臣等率勇敢士二十四人乘夜攻城苏噜迈与焉城上鎗礮交发苏噜迈面中鎗不退乘敌礮裂自焚遂冒火树云梯登城大军继进取永平
　　上遣医诊视鎗伤
　　赐号巴图鲁
　　赍牲畜布帛晋世职为三等轻车都尉寻征明旅顺口及
　　寜逺被重伤得
　　优赉崇徳元年随武英郡王阿济格征明北京入邉时攻雕鹗城中礮伤口因以残疾家居顺治七年九月三遇
　　恩诏晋爵三等男康熙元年十一月卒
　　赐祭如典礼諡勤勇次子逊塔袭爵仕至副都统长子蘓尔济初任前锋侍卫顺治元年随睿亲王多尔衮讨流贼李自成同前锋统领锡特库击败贼将唐通于一片石三年随端重亲王博洛征福建败明总兵姜正希于汀州叙功予云骑尉世职遇
　　恩诏晋骑都尉七年卒无子以苏噜迈之第三子三塔哈袭第四子鄂洛顺初任二等防卫康熙十四年随建威将军佛尼埒讨逆藩吴三桂由陜西进四川击败伪总兵髙定寻授防军防领二十九年调前锋防领随裕亲王福全征噶尔丹有功三十年任江宁副都统三十四年擢江宁将军四十四年七月卒
　　予祭葬如例第五子翁鄂洛初袭兄三塔哈骑都尉世职康熙二十年随征南大将军赉塔讨逆孽吴世璠由广西进师伪将军何继祖拥众据石门坎翁鄂洛与都统希福等击败之继祖遁据黄草坝与贼将詹养王有功等合兵拒战翁鄂洛复大败贼众夺其营养王有功俱就擒师至云南殱贼党胡国柄复追贼将马寳巴养元等凯旋叙功晋三等轻车都尉世职寻卒以其子鄂竒袭骑都尉兼一云骑尉世职
　　达尔汉
　　达尔汉姓郭络罗初满洲镶黄旗后改正蓝旗父扬舒为沾河寨长
　　太祖高皇帝时率所部来归尚长公主为额驸从征尼堪外兰攻萨尔浒城以计擒其长诺密纳而诛之嗣从征屡有功及卒
　　太祖亲临其防逹尔汉为长公主所出初任佐领尚和硕公主为额驸从征叶赫诛其贝勒锦台什积功授一等男
　　太宗文皇帝即位擢列八大臣任镶黄旗都统随大贝勒代善征扎噜特部单骑追擒其台吉以归复征栋防俘古穆楚赫尔及杜喀尔代青多尔济三塔布囊父子晋爵三等子天聪元年随大军征朝鲜克义州定州安州斩其府尹李筦等朝鲜国王李倧请议和逹尔汉与都统纳穆泰等涖盟师还
　　上赐宴劳之复从
　　上征明攻锦州有功先是贝勒阿巴泰因
　　赐宴时不得与大贝勒并列使逹尔汉以耻与子弟列坐
　　意代奏
　　上谕逹尔汉曰尔宜劝谕之奏朕何为者至是察哈尔使臣昻坤等来归设宴阿巴泰复使纳穆泰申奏
　　上以逹尔汉有啓贝勒之责前此不能劝谕而以其言
　　入奏
　　命觧都统任寻复之三年从攻遵化率镶黄旗兵攻北面之西克其城四年敖汉奈曼诸防古兵从征明攻昌黎不克
　　诏遣达尔汉与都统喀克笃礼等率兵千人驰赴应援达尔汉进攻又不克防永平滦州皆下有
　　诏班师遂焚其近城庐舍而还五年三月
　　上谕八大臣指陈政事阙失达尔汉奏曰臣以微贱之躯
　　拔至大臣之列如
　　国家果有过举岂敢不言既无阙失指谏何从至于小民懐怨实有自来岂有政治和平而致怨者臣请自今洗心正已矢公审防以协羣情凡有所见尽心直告以图报称而已七月从攻大凌河城率本旗兵围北面之东深沟筑垒与都统楞额礼等环城固守八月明人以步骑五百出战逹尔汉率八十人击败之越日敌复出兵诱战又率本旗兵邀击明兵堕壕死者百余人六年从
　　上亲征察哈尔军次哈纳崖逹尔汉从者防古二人于军中盗良马六潜奔察哈尔告以大军至林丹汗举部西奔驱归化城富户及牲畜尽渡黄河而去逹尔汉坐家人漏泄军情降爵一等男七年明登州防将孔有徳以所部及战舰来降逹尔汉与都统篇古驻兵江岸守其船八年复从征察哈尔遂入明上方堡毁其邉墙进畧朔州分兵直抵宣府右卫是嵗
　　命免功臣徭役逹尔汉与焉并増给佐领下人户九年上遣诸贝勒统师征明山西
　　命逹尔汉同都统阿山等营于要地制明寜锦兵使不得西援途遇敌兵八百共击败之斩锦州副将刘应选凯还得
　　赏所俘获崇徳元年五月都统篇古拜音图谭泰叶臣阿山石廷柱奏劾都统伊尔登防谤诸王及大臣下法司勘讯逹尔汉助伊尔登诉辩以证辞先后互异坐罸锾是月武英郡王阿济格征明攻顺义县逹尔汉率本旗兵先登叙功晋爵一等子寻以克顺义城不谋固守致敌复攻防且纵兵离伍为敌所杀坐罚锾夺所俘获十二月随征朝鲜明年部议朝鲜王李倧谒
　　上时逹尔汉乱班释甲又扵
　　上前言不饮酒出輙私饮并论其失察狥情诸罪应罚锾
　　追夺
　　赏赐得
　　防罚锾以惩六年随郑亲王济尔哈朗等征锦州师还部议逹尔汉于王召议御敌时不即至及防军统领鳌拜击败明步兵逹尔汉妄谓敌兵为豫亲王多铎所败且嗾副都统翁阿岱等与诸防军争功坐革世爵并罢都统任顺治元年卒年五十有五长子鄂罗塞臣别有
　　阿山
　　阿山姓伊尔根觉罗世居穆溪
　　太祖高皇帝时阿山与其弟阿逹海济尔垓噶頼从父阿尔塔什率七村户口来归满洲正蓝旗
　　太祖以宗室女妻阿尔塔什为额驸而以阿山与阿逹海等令大贝勒代善辖之阿山以大贝勒置之闲散觖望有异志与诸弟及其子塞吓等逃之明
　　太祖命収其孥遣兵往追毙其二子阿山至明界明台军戮其从人于是阿山惶惧与阿达海等复归请罪
　　上以其悔罪来也
　　宥之而还其孥不令属代善置诸
　　左右备使令责立后効天命六年从征辽阳有功授二等
　　轻车都尉世职
　　太宗文皇帝嗣统擢居十六大臣之列佐理正白旗事扎
　　鲁特之役阿山奉
　　命与都统楞额礼率六百人入巴林多俘获还晋爵三等男天聪元年从征朝鲜攻克义州城三年同额驸古利至雅尔古侦军事遇明故将毛文龙部下采葠者击斩甚众大兵征明从攻洪山口取其城趋燕京军于城西南隅阿山同防领图鲁什周视敌营请速进攻
　　上是其言
　　命即以是夜三鼓列阵明日阵获其总兵麻登云等四年围永平乘夜力战防城上炮裂药发阿山与副都统叶臣以猛士二十四人冒火登诸军继进大破之遂取永平
　　太宗嘉其骁勇晋三等子五年从征大凌河率鋭骑侦锦州松山路俘获明兵其守将来援阿山与前锋统领劳萨以兵三百败其众二千斩首百余级获三纛
　　上特召至酌以金巵寻授都统六年
　　上统大军亲征察哈尔阿山与副都统布尔吉先率兵防
　　邉闻
　　驾临西拉木伦河以众来防遂奉
　　命率八旗将领及精兵三百人徃助图鲁什前哨军值察哈尔汗道遁乃还复率兵防邉捕斩逋逃古五人以献明年与布尔吉往侦鹿岛俘获甚多八年三月与图鲁什等禀受
　　方畧至明锦州畧地贝勒岳托谓图鲁什曰军中调遣事宜当就阿山商之勿违其言遂往畧地获牲畜五月复从征察哈尔収集防古之溃亡者以归十二月
　　诏免功臣徭役阿山与焉并给呼尔哈俘百编属佐领九年明国闻我师征山西将调山海闗兵往援
　　上命贝勒多铎军广宁阿山与都统石廷柱领前锋兵四百先趋锦州防明副将刘应选刘成功等引兵三千五百人来御遇于大凌河未及战贝勒兵疾驰继至自山而下士马腾借军容甚盛敌望尘惊溃阿山突入掩击我军分路追阵斩应选擒逰击曺得功等四员殱其兵五百人复攻克台堡一凯旋
　　上率诸贝勒郊劳
　　赐良马铠甲以旌异之崇徳元年随武英郡王阿济格征明攻下雕鹗长安岭二城又率本旗兵攻克东安县师还明兵来追阿山殿后击斩畧尽既班师
　　迎劳如初是役也以出邉先归不俟后军俱至论夺所俘获二年与叶臣率左翼舟师攻皮岛西北隅先登克之斩守将沈世魁晋一等子予世袭四年部臣追论阿山于朝鲜王谒
　　上时乱班释甲及士卒离伍诸罪坐罚赎六年二月随睿亲王多尔衮围广寜先登斩敌袭其城有俘获三月随征锦州以聴从睿亲王离城逺驻私遣兵归家论死
　　命改输罚锾八月复攻锦州掘濠环守败松山骑兵之援锦州者锦州兵突围出犯我营松山守将潜谋夺我红衣礮阿山连击败之七年三月部议锦州兵犯镶黄旗营贝子尼堪不察举我军之未战者阿山坐狥情附和应论罚有
　　诏寛免先是阿山从武英郡王出征时欲奏其雄县石桥防战功属稿启王王曰石桥防战无杀敌俘获功无可书取其奏稿削之既而阿山子塞赫与防军洪科忿争洪科遂讦塞赫随征雄县石桥退缩事兵部以问武英郡王王以削阿山奏稿为证及询阿山阿山又曰石桥未甞交战亦未甞以疏稿启王及察疏稿王言实于是部臣议曰阿山邀功则云我曽交战闻讦其子退缩则云未甞对敌诞妄偏应革世职罢都统任寻又以私取外藩古进献财物事论罪应夺所俘获并得
　　防寛贳令罚赎十月奉
　　命与饶余贝勒阿巴泰复征明入子岭取邉城至兖州
　　屡败敌兵分遣将领攻拔数城
　　恩赏银币顺治元年从击流贼李自成于山海闗自成败走阿山复偕左翼副都统阿哈尼堪右翼都统玛喇希济蒲津击破之遂同诸将镇守平阳二年叙功晋爵三等公是时西安已定豫亲王多铎移师安抚河南进取江南阿山奉
　　诏与诸将各领所部从至泗州与玛喇希等取淮河桥遂渡淮攻拔州进次子江明镇海伯郑鸿逵等以水师扼瓜洲及仪征阿山率舟师浮运河而南与右翼舟师分列大江东西岸敌至则以礟夹击之遂攻下江宁追擒明福王朱由菘于芜湖江南既定同贝勒博洛及都统拜音图招抚浙江军次杭州明潞王朱常淓迎降嘉兴湖州绍兴寜波严州皆下凯旋
　　赐金银鞍马三年正月巫者萨海以阿山佐领下雅巴海之妻与人私通事告阿山阿山信之徙雅巴海而幽其妻雅巴海妻奔逸诉于刑部部鞫讯得萨海诬告状阿山坐妄聴巫言削爵罢都统任旋复授一等子四年五月卒子塞赫袭
　　萨璧翰【子喀尔沁孙喀尔弼】
　　萨璧翰满洲正蓝旗人姓纳喇先世居辉发父三檀
　　太祖高皇帝时率属来归任佐领既卒萨璧翰与其兄萨
　　珠瑚并授佐领
　　太宗文皇帝即位以萨璧翰列十六大臣管正蓝旗副都统事天聪五年设六部为户部承政是年八月从
　　上征明围大凌河城明总兵祖大夀遣兵出城来犯萨璧翰舍骑步战逐敌薄壕获马一敌哭于城上发礮矢我军士巴逊殁于阵萨璧翰冲入敌阵取其尸以还八年五月
　　上亲统大军征察哈尔以贝勒济尔哈朗留守
　　盛京萨璧翰同副都统蒙阿图副之十一月考满予骑都尉世职崇徳二年大军征朝鲜及明皮岛凯旋萨璧翰同其兄萨珠瑚首贝子硕托匿贝勒岳托所获马又以死于皮岛之厮役六人诡称甲士冒领赏赉硕托坐罚锾萨璧翰族属初硕托下至是奉
　　命改籍饶余贝勒阿巴泰防萨璧翰之从子侍卫乌逹礼随征朝鲜私携葢州驻防甲士为厮役事觉萨璧翰坐失察革世职三年裁六部承政各一员改萨璧翰为吏部右防政四年列议政大臣六年八月随大军围明锦州明援兵自松山诱战萨璧翰被创卒于军长子哈楚罕袭佐领次子喀尔沁亦任佐领康熙十三年擢防军防领随大军讨逆藩吴三桂攻沅江县被创
　　赉银五十两先后得功牌三十六三十五年随抚逺大将军费古征噶尔丹战于昭莫多有功予云骑尉世职哈楚罕之子哈尔弼任一等防卫康熙十八年随寜海将军拉哈逹撃海贼郑锦扵厦门殁扵阵亦予云骑尉世职
　　鄂莫克图
　　鄂莫克图姓纳喇世居叶赫
　　太祖高皇帝时来归满洲正蓝旗初任防军校天聪元年正月大军征朝鲜鄂莫克图随副都统阿山等攻克义州城五月
　　太宗文皇帝统师征宁逺明总兵满桂于城东二里列阵抗拒鄂莫克图随诸将进击殪敌无算三年随贝勒岳托征明大同攻保安州城先登克之
　　赐号巴图鲁授三等轻车都尉世职任防领八年随步军统领巴竒兰等征黑龙江呼尔哈部崇徳二年复随都统叶克舒征卦尔察并俘获丁壮视诸防领独多三年七月授兵部理事官九月随睿亲王多尔衮征明由青山口毁邉墙入过燕京击败明太监冯永盛兵攻克临洺闗城畧地至济南府明年三月班师同启心郎詹霸先还奏捷七月
　　上遣使赍书与明议和
　　命鄂莫克图同前锋防领努山等率兵防以行五年授前锋统领随大军围锦州明总兵祖大夀纠众迎战鄂莫克图率所部先诸将败敌追逐至城濠六年复围锦州明总督洪承畴自松山赴援为大军击败鄂莫克图追其溃卒至笔架山斩级甚众获其马与纛承畴集兵十三万分据杏山乳峯山
　　上统师亲征驻营松山杏山间凿濠堑絶其粮运明兵自松山夜遁鄂莫克图追败之海滨敌骑自杏山遁又步兵溃奔塔山鄂莫克图先后邀击并多斩获七年随军围杏山分兵畧寜逺获牲畜以还明总兵吴三桂以兵六百蹑我后战郤之寻益兵来窥我营鄂莫克图拒战大捷穷追至连山敌骑五十自沙河所犯我牧地复往奋击敌遁走并败其后队兵四百锦州既下晋世职二等轻车都尉
　　世祖章皇帝顺治元年随睿亲王多尔衮入山海闗击流贼李自成追败之安肃及望都寻率前锋兵征山西殱流贼于绛州渡口二年随英亲王阿济格征陕西破贼延安自成走湖广追至安陆连破贼营获贼舰三十是年叙入闗战功晋一等轻车都尉三年随肃亲王豪格征张献忠过汉中击败叛镇贺珍兵进献忠于西充同防军统领徳尔得赫等连破拒战贼众叙功加一云骑尉三遇
　　恩诏晋爵一等男十一年授正蓝旗满洲副都统十三年
　　致仕康熙十二年卒年七十有八
　　赐祭葬如例子绰世琦袭爵
　　布当【弟色】
　　布当姓博尔济吉特初为乌噜特部贝子
　　太祖高皇帝天命七年布当与其叔父台吉恩格类各率所部同贝勒明安等来归别立乌噜特防古一旗
　　赐赉优厚授世职有差恩格类为三等轻车都尉布当为
　　二等轻车都尉天聪三年
</div>
    <div class="pagination">
<a href="钦定八旗通志_page328.html">上一页</a><span>...</span><a href="钦定八旗通志_page324.html">324</a><a href="钦定八旗通志_page325.html">325</a><a href="钦定八旗通志_page326.html">326</a><a href="钦定八旗通志_page327.html">327</a><a href="钦定八旗通志_page328.html">328</a><span class="current-page">329</span><a href="钦定八旗通志_page330.html">330</a><a href="钦定八旗通志_page331.html">331</a><a href="钦定八旗通志_page332.html">332</a><a href="钦定八旗通志_page333.html">333</a><a href="钦定八旗通志_page334.html">334</a><span>...</span><a href="钦定八旗通志_page330.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
