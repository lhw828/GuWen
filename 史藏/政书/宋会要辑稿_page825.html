<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 825 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 825 页/共 1125 页</h1>
    <div class="content">卤簿法驾中有黄钺车，赤质曲壁，中设金钺，锦囊绸杠。左武卫队正一人，在车中执钺。驾两马，驾士十五人，服绣对鹅。 
卤簿法驾中有崇德车，本秦辟恶车也。太祖干德元年八月改。并详见前辟〔恶〕车下。 
卤簿(中)[法]驾中有皮轩车。 
卤簿法驾中有豹尾车。古者军正建豹尾正：原作「政」，据《宋史》卷一四九《舆服一》改。，汉制：最后车一乘，垂豹尾。豹尾以前即同禁中。唐贞观后始驾此车于卤簿内，制同黄钺车，上载朱漆竿，首缀豹尾，右武卫队正一人执之。驾两马，驾士十五人，服绣元豹。
 舆服 宋会要辑稿 舆服一 皇后车辇 
     
皇后车辇
【宋会要】
     
皇后车辇，唐制六等：一曰重翟，二曰厌翟，三曰翟车，四曰安车，五曰四望车，六曰金根车。国朝卤簿唯用厌翟车，其制箱上有平盘，四角曲栏，两辟纱窗，龟文，金凤翅。前有虚樻，香垆、香宝。绯绣幰衣、络带、明帘明：《宋史》卷一五○《舆服二》作「门」。。三辕凤首，画梯，推竿，行马，绯缯裹索。驾六马，金铜面，缨辔，铃襻，(裶)[绯]屉。驾士三十人，武弁，绯绣衫。常出止用正副金涂银装白藤舆各一正：原脱，据《宋史》卷一五○《舆服二》补。，上覆木榈屋，饰以凤。辇官服同乘舆平头辇之制。咸平中万安太后舆上设行龙六，制饰率有加焉。 
徽宗政和三年四月二十九日，议礼局上皇后车舆之制：重翟车，青质，金饰诸末，间以五采。轮金根朱牙。其箱饰以重翟羽羽：原作「车」，据《宋史》卷一五○《舆服二》改。，四面施云凤、孔雀，刻镂龟文。顶轮上施金立凤顶：原作「丁」，据《宋史》卷一五○《舆服二》改。，耀叶。青罗幰衣一，紫罗画云龙络带二，青丝络网二，紫罗画帷一，青罗画云凤夹幔二凤：《宋史》卷一五○《舆服二》作「龙」。。车内设红褥及座，横辕上施立凤八。香樻设香垆、香宝，香 全饰以螭首。前后施帘，长辕三，饰以凤头，青缯(里)[裹](素)[索]。驾青马六，马有铜面，插翟羽，鞶缨，攀胸铃拂，青屉，青包尾。若受册、谒景灵宫，则乘之。 
厌翟车，赤质，其籍饰以次翟羽；紫幰衣，红丝络网，红罗画络带，夹幔锦帷，余如重翟车。驾赤骝四。若亲蚕则乘之。 
翟车，黄质，其车侧饰以翟羽；黄幰衣，黄丝络网，锦帷络带，余如重翟车。驾黄骝四。 
安车，赤质，
     
金饰，间以五采，刻镂龟文；紫幰衣，锦帷络带，红丝络网，前后施帘；车内设褥及座，长辕三，饰以凤头，驾赤骝四。凡驾马鞶缨之饰饰：原作「质」，据《宋史》卷一五○《舆服二》改。，并从车质。 
四望车，朱质，青幰衣，余同安车。驾牛三。 
金根车，朱质，紫幰衣，余同安车。驾牛三。自重翟车以下，备卤簿则皆以次陈设。藤舆，金涂银装，上覆梭榈屋，龙饰，常行之仪则用之。
 舆服 宋会要辑稿 舆服一 皇太子车辂 
     
皇太子车辂
【宋会要】
皇太子车辂。至道初，真宗为皇太子，谒太庙，乘金辂；常朝则乘马。天禧中，仁宗为皇太子，亦同此制。徽宗政和三年四月二十九日，议礼局上皇太子车辂之制：金辂，赤质，金饰诸末。重较，箱画 文鸟兽；黄屋，伏鹿轼，龙辀，金凤一在轼前。设鄣尘。朱盖黄里。轮画朱牙。左建旗，九旒，右载闟戟。旗首金龙头，衔结绶及铃绥。八鸾在衡，二铃在轼。驾亦骝四，金方釳，插翟尾，镂锡，鞶缨九就。从祀、谒太庙、纳妃则供之。轺车，金饰诸末，紫油通幰，紫油纁朱里，驾马一。四望车，金饰诸末，青油通幰，青油纁朱里，朱丝络网，驾马一。轺车、四望车以次列于卤簿仗内。又详见公侯大夫车例内。
 舆服 宋会要辑稿 舆服一 皇太子辂 
     
皇太子辂
【宋会要】
     
孝宗干道元年八月十四日，礼部太常寺言：「讨论到立皇太子典礼，依礼例，皇太子受册，朝谒景灵宫，次朝谒太庙、别庙(太庙)合乘金辂，设仗。」诏从之。已而皇太子惇奏：「窃惟五辂之制，盖备天子法驾，虽至道、天禧中皇太子尝有乘辂谒庙故事，然施之臣子，终不遑安，乞免乘金辂、设仗，庶几少安分义。」从之。 
七年二月十一日，礼部太常寺言：「皇太子受册毕，朝谒景灵宫，次朝谒太庙、别庙，宫僚导从如仪。其谒太庙，系合乘金辂、设仗。」诏依。皇太子惇奏：「准已降指挥，依讨论，令臣将来朝谒太庙乘金辂、设仗。窃惟载辂以出，天子盛容，仪物昭陈，等威斯在。今陛下以臣初升储贰，特示恩优，虽典故之有稽，在观瞻而可惧。冒昧以受，非分所安。伏望眷慈，听其控免。」诏从之。 
九年七月二十三日，诏：「将来大礼，依《五礼新仪》，皇太子从祀，合乘金辂。」令有司排办施行。」二十八日，皇太子惇奏：「窃惟从祀郊丘，将谨骏奔之礼；许乘金辂，遽颁优异之恩。伏望圣慈，俯从恳免，岂独全臣子之分，且不紊司存之常。」诏依所乞，令学士院降诏。诏曰：「朕绍承圣绪，茂建储闱。守器宗祧，既夙闻于仁孝；贰体宸极，必求称于礼文。矧亲郊将事于紫坛，则从祀当承〔于〕金辂。兹典章之具在，岂恩意之敢踰。卿毓德粹温，挺资庄
     
重。谓方修于大报，期克谨于骏奔。备陈私意之难安，乃加力请；爰屈彝仪而俯徇，用协雅怀。勉申从欲之恩，益懋好谦之义。所请宜允。」 
金辂色以赤，驾六赤马，驾士六十四人，制同玉辂，惟无玉饰。景佑五年，礼制局讨论，重加修饰，旗戟皆金涂，银龙头，制饰并如玉辂，唯无玉饰。轮衣、络带、旗旒、门帘、驾士服、马屉并以绯，轮辕以朱，马以赤。旧仪：祀还不乘金辂，止进大辇。皇帝仪卫此类下各条编序混乱，原批于逐条下标明调整次序。今参照其数码厘定为：首神宗元丰元年十一月条，次二年四月条，五月二日条、十月八日条，次徽宗崇宁二年条，次高宗绍兴九年条，十三年七月条，十四年十一月、十二月条，十五年七月条，次孝宗隆兴元年条，次干道元年二月十五日(原误「七年二月十五日」)、九月四日、三十日条，三年条，四年五月、十月条，九年元月、十二月十四、十七、二十五日条，次淳熙元年条，十五年条。 
【宋会要】
     
高宗绍兴十三年七月二十二日，御前忠佐军头引见司言：「今后遇车驾行幸，乞轮本司官二员于驾前禁围内行马，提辖等子祇应，准备听旨宣问。如遇职事相妨，并报所属免。」从之。 
十五年十月十七日，诏：「自今后遇后殿坐日并驾出，御马权免入殿，至于殿门外排立；如遇射殿引公事，依旧。」
孝宗隆兴元年正月十五日，有旨：「今后诣德寿宫起居，可于见窠差随(后)从、禁卫班直、亲从内减一千人随行。」 
干道三年十二月二十二日诏：「今后诣德寿宫，其随驾禁卫诸班直、天武亲从及龊巷官兵等合支折食钱，并依前后已得指挥体例，等第支散，特免审奏。」 
四年五月十四日，中书门下省奏：「契勘每遇车驾诣德寿宫起居，逐处差拨祇应人，殿前司六百二十九人，皇城在内巡检司三百九十一人，崇政殿四百四十九人，共计一千四百六十九人。每遇四孟，车驾诣景灵宫行礼，逐处差拨祇应人，殿前司八百七十五人，皇城在内巡检司五百二十八人，崇政殿五百二十一人，共计一千九百二十四人。」有旨于左藏南库支绢二千匹，令文思院制造从驾人衣服，发赴所属桩管，遇驾出，关请服着。 
十月五日，合门状：「契勘近来每遇驾出，(驾出)路上诸色人公然服便及乘马、坐轿，并无色号人往来喧闹。欲乞今后遇驾出，令临安府差人于驾(上)
     
上编栏止约，及龊巷军兵依旧例约栏，不得放行。如有不伏止约诸色人，并 轮及马下人，即得收捉，赴临安府依条断遣。有官人止根问姓名，具申朝廷，取旨施行。」有旨依。 
九年正月二十五日，有旨令合门自今后每遇驾出，御后殿坐，宰执百官并仪卫等并赴后殿起居，殿上登辇，出后殿门。驾回入祥曦殿门。 
神宗元丰元年十一月(一)十三日，详定正旦御殿仪注所言：「正旦朝会，用黄麾仗及以车辂、舆辇充庭，乞先颁降，以本所祇应职掌及诸司〔办〕排仪仗班次等人赴大庆殿，豫审度容布仪仗、辇辂等地，具图以闻。」诏车辂未设，余依所请。 
二年四月二十三日，详定正旦御殿仪注所言：「按周制，天子太常垂旒曳地，诸候入(庙)[朝]，亦载龙旗弧韣。故《考工记》曰『弧旌枉矢，以象孤也。』郑氏注：『旌旗之属皆有弧，以张縿之幅。』觐礼天子，祀方明，公侯伯子男皆就其旗而立。汉诸侯、 臣朝，十月，设兵张旗职。若旒縿缠竿，则彩章不着。今正旦御殿旗帜不展，恐失礼意。伏请张旗帜，以昭文物。又按《开元礼》及《开宝通礼》，朝日依时刻，将士填街，诸卫勒所部列黄麾、大仗屯门，及陈于殿庭。今元会既设黄麾大仗于庭殿，门外亦陈仪物，而不辟殿门，甚无谓也。臣等谓〔宜〕辟大庆殿门，为得礼意。」从之。 
徽宗崇宁二年十二月二十七日，三省言：「诸殿仪卫无总率之人，虽管军臣僚侍立两朵殿，然亲从、亲事官属、皇城司马军
     
不隶步军，既非管辖，则或有违犯，难于按举。」诏遇御殿，应左右仪卫人令侍立管军臣僚兼提辖。非御殿，各随所隶。 
高宗绍兴九年六月十八日，诏：「今后后殿坐及射殿引呈公事，日景已高，令文思院依旧制制造卫士青凉伞十柄，差仪鸾司指说，札付合门施行。」 
十四年十一月二十五日，诏：「大朝会于常御殿权设，垂拱殿权免驻辇、设帘，止设椅子，称贺班绝，过大庆殿后幄。」 
合门言：「旧例：正朝会，垂拱殿设帘，殿上驻辇，候起居称贺班绝，乘辇，枢密知合门官、枢密都副承旨、诸房副都承旨前导，管军引驾至大庆后幄，皇帝降辇，入次更衣。今来垂拱殿过大庆殿，经由道路与在京不同。」故降是诏。 
十二月二十六日，合门言：「正旦朝会大庆殿上寿，皇帝出东合，殿上合鸣鞭。今来殿上以设臣僚坐次，委是窄隘，乞权免鸣鞭。」诏可。 
孝宗干道元年九月四日，礼部太常寺状：「已降御笔手诏，皇子立为皇太子。今具合行申请事件。将来大庆殿行册礼，依仪，其日尚辇陈舆辇于龙墀，伞扇于沙墀。其舆辇欲乞依降兴二年发册体例，权不张设。所有伞扇，乞于大庆殿下随宜张设。」有旨依。三十日，兵部言：「已降指挥，皇太子受册毕，十月十八日，紫宸殿特坐，引皇太子称谢，望参官令赴起居，依仪制设仗。本部契勘绍兴十三年六月六日紫宸殿望参，排设黄麾角仗一千五十六人。今欲乞依前项指挥施
      
行。缘见排办使人到阙朝见黄麾角仗一千五〔十〕六人，欲乞就用排设。」从之。 
七年二月十五日，诏：「皇太子受册日，有司备黄麾仗列于大庆殿，并设宫架乐，令兵部及太常寺各行条具，申请施行。」 
九年十二月十四日，兵、礼部状：「准都省批下白札子，为大朝会设仗，送逐部同共讨论，申尚书省。一、兵部契勘所承批下前项仪仗一节，本部照得绍兴十四年大朝会已降指挥节文，契勘自来合排设黄麾大仗五千二十七人。缘大庆殿比之在京地步窄狭，权减三分之一，用三千三百五十人随宜摆列外，绍兴十三年已降指挥，视朝于文德殿，排设黄麾半仗二千四百一十五人。所有今来正旦朝贺节次，本部今讨论指定，欲乞依绍兴十三年指挥，用黄麾半仗二千四百一十五人排设。」有旨依。 
袍，即御座；皇太子、文武百僚并服常服称贺。所有合设黄麾半仗，乞令兵部排办施行。」有旨依。 十七日，礼部太常寺状：「勘会将来正旦朝贺，今欲比附《政和五礼新仪》月朔视朝仪，皇帝御大庆殿，服 
二十五日，兵部状：「左右金吾卫仗、六军仪仗司申：今来正旦朝贺节次，已降指挥依绍兴十三年用黄麾半仗二千四百一十五人。本司勘会昨绍兴十三年已降指挥，视朝合于文德殿排设黄麾半仗二千四百一十五人。本司开具合行事件：一、合用部辖统制将官各二员，请纳仪仗旁头一十人，并执擎仪
      
仗人兵二千三百六十四人，合于殿前司差拨。一、契勘仪仗并合于殿前随宜排设，所有大旗三十四口，合于殿门外排设，前一日卓立，依例量留人兵三十四人，部辖将官二员，守宿看管。其余仪仗，至日守丽正门入殿排立守：疑误。。一、合差库部金吾司人吏共五人充职掌祇应，所有法服系于祗候库关(谓)[请]。一、应合用仪仗、法服等，系请纳仪仗旁头于祗候库关请。一、执仗人兵、职掌旁头系入殿应奉之人，合用敕入殿门号，具数于皇城司关请。一、应奉依例于前二日报皇城司，前一日关职掌旁头，入殿摽认地分。一、金吾司合差本司官二员充摄上将军。一、金吾司合差引驾排列四色官碧襕共三十人，缘逐司无空闲人共差拨，乞依例于本司闲慢厅分摘那差拨，前来应奉，候毕日依旧发还。」有旨并依。 
      
淳熙元年十一月九日，兵部言：「将来冬至朝贺，其仪乞黄麾角仗一千五十六人排设。」从之。 
十五年十月十六日，合门言：「生辰人使到阙见辞日，行门禁卫，诸班直亲从等令殿门外分两壁排立，迎驾起居；朝见日，仪仗排设。」从之。 
元丰二年五月二日，详定正旦御殿仪注所言：「正旦御殿，合用黄麾仗。按唐《开元礼》，冬至朝会，及皇太子受册、加元服、册命诸王大臣、朝宴蕃国，皆用黄麾仗。本朝故事：皇帝受 臣上尊号，诸卫各帅其属，勒所部屯门、殿庭列仗卫。今独修正旦仪注，而余皆未及。欲乞冬会等仪注悉加详定。」从之。 
十月八日，详定朝会御殿仪注所请制大黄麾一，当元会陈仗卫建于御厢之前，以为表识。其当御厢之后，则建黄麾幡二。上批：「黄麾制度，考详前志，终是可疑，宜且阙之，更俟讨求。」黄麾幡仍旧。详见旗物制度。
 舆服 宋会要辑稿 舆服一 皇太后仪卫 
      
皇太后仪卫
【宋会要】
      
仁宗天圣元年五月二十七日，太常礼院言定皇太后出入护从仪式及诸班直、宽衣天武人数，及随行诸司仪卫体式，诏依。殿前指挥使每班四十四人，如逐日轮番内宿，不及元额人数，即于御龙直并骨朵直长行内权差二十五人，代殿前指挥使应内宿者随从。 
七年二月二十五日，捧日、天武四厢都指挥使郑守忠等请如殿前都指挥使例，从皇太后驾，从之。 
英宗治平元年五月十六日，诏：「皇太后尊居母道，时遘家艰，闵子哀荒，勉同听览。恭惟神德之至静，实厌事机之久烦。万国多虞，则共济天下之务；惟时无事，亦宜飨天下之安。当极尊崇，以称朕意。应合行仪范等事，令中书、门下、枢密院参议以闻。」 
十(十)[七]日诏：「皇太后令称圣旨，出入唯不鸣鞭，他仪卫如章献明肃太后故事。」 
六月六日，中书、枢密院参详(列)[到]皇太后驾出合设护卫等，御龙直至宽衣、天武人数，并同章献明肃太后故事。其 从物、 底箱差辇官，打椅子、踏床子、伞差御龙官、御燎子，茶床床：疑当作「库」。、御厨、仪鸾司、翰林司、法酒库、内酒坊坊：原作「比白」，据下四年四月七条改。、入内内品、入内院子、尚衣库、合供扇，临时取旨定数。祗候库、内衣物库、新衣库、香药库并入内都知、内侍省都知已下，并随行祇应。内臣二人驾前引喝。诏依。 
九月二十七日，入内供奉官吴士安等言：「皇太后未尊无已前此句疑误。，有鞍辔库、奶酪院、翰林院、化城殿，果子库、内东门司并从。又执擎从物、檐子辇官、内夫人车马亲事官此句疑误。、车子、官健、教骏等，欲定数送入内内侍省施行。」诏差供御辇官三番，次供御五十人，下都五十人，车子五十量，内金铜车五量，并随车子辇官、官健等，马六十四四：疑为「匹」之讹。，左右院教骏七十人，拢马亲事官百八十人，余悉依奏。」 
二年四月九日，太常礼院言：「皇太后驾出，仪卫乞下皇城司添差行宫司人员百人祇应。」从之。 
四年四月七日，诏：「太皇太后已定仪范，皇太后合设仪卫：御龙直、骨朵子直差都虞候、都头、副都头各一名，十将长行各共三十人。弓箭直、弩直差指挥使、都头、副都头各一名，十将、长行各共二十人。皇城司亲从官一百人，执骨朵宽衣天武官一百五十人，充围子行宫司人员共一百人，入内院子五十人，充围子皇城司亲事官八十人。打灯笼灯：原作「金」，据《宋史》卷一四四《仪卫二》改。、短镫马、拢马亲从官，金铜车、木车随车子祇应人，擎檐子供御辇官、执擎从物等供御、次供御，并下都辇官等，人数不定。都知一员，御药院使臣二员，内东门司使臣二员，内酒坊御厨、法酒库、仪鸾司、奶酪院、翰林司、翰林院、车子院、御膳素厨、化成殿果子库，并从。遇出新城门，添差带器械内臣。」 
五月十七
      
日，诏：「皇太后出入用黄罗伞、掌扇，差入内使臣二人引唱，准备取赐茶酒等。」 
神宗元丰五年正月九日，诏：「自今皇太后行幸，百司仪卫宜依太皇太后万岁日施行。」 
八年正月十二日，御辇院言：「太常礼院定皇太后仪卫，御龙、骨朵子直都虞候、都头各一人，十将、长行各三十人；弓箭、弩直指挥使、都副、都头各一人，十将、长行各二十人。内外诸司局务监官，每遇皇太后出，差官管押。乞自今轮本院监官随行。」从之。 
元丰八年六月十二日，诏：「皇太后出入仪卫，依治平四年四月内参定。」是年八月十五日，宰臣又进呈皇太后行幸仪物礼例，至是优有此诏。 
哲宗绍圣元〔年〕十月六日，诏皇太后新增仪制内，带御器械内侍更增二人。
 舆服 宋会要辑稿 舆服一 皇太妃仪卫 
      
皇太妃仪卫
哲宗即位，尊朱贵妃为皇太妃，出入乘檐子。有司请用牙鱼凤为饰，伞用青。 
元佑三年，太皇太后诏有司寻绎典故，于是檐子饰以龙凤，伞用红。」 
九年，群臣议改檐子为舆，上设行龙五，出入由宣德东偏门。帝以皇太后谕旨令太妃坐六龙舆出入，进黄伞，由宣德正门。于是三省议：「皇太妃坐龙凤舆，伞红黄兼用；从皇太后出入，止用红。」
 舆服 宋会要辑稿 舆服一 常行仪卫 
      
常行仪卫
仁宗康定元年九月七日，参知政事宋庠上言：「车驾行幸，非郊庙大礼，具陈卤簿外，其常日导从，惟前有驾头，后拥伞扇而已，殊无典礼，所载公卿奉引之盛。其侍从及百司官属，下至厮役，皆杂行(导)[道]中，步辇之后，但以亲事官百许人执檛以殿，谓之禁卫。诸班劲骑，颇与乘舆相远，而士庶观者，率随扈从之人夹道驰走，喧呼不禁。所过有
      
旗亭市楼，垂帘外蔽，士民凭高下瞰，了无忌惮，逻司街使，恬不呵止，威令弛阙，玩习以为常，非所谓旄头先驱，清道后行之慎也。且自黄帝以神功盛德，犹假师兵为营卫，则防微御变，古今一体。按汉魏以降，有大驾、小驾之仪。至唐，又分殿中诸卫、黄麾等仗，名数次序，各有施设。国朝承五姓芜残之弊朝：原阙，据《长编》卷一二八补。，事从简略，每鸣鸾游豫，尽去戈戟旌旗之制，仪卫寡簿，颇同藩镇。此皆制度放失，惮于改作之咎。谓宜专委一二博学近臣，讨绎前代仪注及卤簿令，以乘舆常时出入之仪，比之三驾诸仗，酌取其中，稍增仪物，严其法禁，上以示尊极，下以防未然，革去因循，其在今日其：原作「宜」，据《长编》卷一二八改。。」诏太常礼院与两制详定，遂会奏诸班直禁兵、步骑为禁卫，仍旧数，复增清道马百匹，弓矢为五重。骑而执(罕毕)[罼]者一，骑而执衙门旗前后四，骑而执绯绣凤氅二十四，雉扇十有二，皆分左右。天武兵徒行者执柯舒，亲从兵增其数为三百，殿前指挥使增为二百，并骑。左右相对开二门，间容二丈，以拟《周礼》之人门拟：原作「礼」，据《长编》卷一二八改。。凡前牙门旗后，后为牙门旗。前为禁卫，辄入者论以法。禁乘高下瞰，垂帘外蔽，夹道喧呼驰走者，颇着于令。其后废弛。 
</div>
    <div class="pagination">
<a href="宋会要辑稿_page824.html">上一页</a><span>...</span><a href="宋会要辑稿_page820.html">820</a><a href="宋会要辑稿_page821.html">821</a><a href="宋会要辑稿_page822.html">822</a><a href="宋会要辑稿_page823.html">823</a><a href="宋会要辑稿_page824.html">824</a><span class="current-page">825</span><a href="宋会要辑稿_page826.html">826</a><a href="宋会要辑稿_page827.html">827</a><a href="宋会要辑稿_page828.html">828</a><a href="宋会要辑稿_page829.html">829</a><a href="宋会要辑稿_page830.html">830</a><span>...</span><a href="宋会要辑稿_page826.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
