<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 279 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 279 页/共 1125 页</h1>
    <div class="content">      
日，诏：「步军司自今有不测遗漏去处，可斟量火势合用人数，一面追唤续差下救火官兵前去并力救扑。」 
九月十日，诏：「自今遇有城外居民不测遗漏，可就城外近便军寨各认地分，差人前去救扑。仍先具地分图本来上。」以上《孝宗会要》。 
淳熙十六年八月九日，南剑州火。既而以知州王楫言：「八月九日夜二更，居民遗漏，延烧市心一带，至次日辰时救灭。抄札到被火之家赈济存恤外，臣以治郡无状，招此天谴，罪无所逃，乞重赐黜责。」诏王楫特降一官宫观，其被火之家，令本州岛优加赈济。 
绍熙二年四月二十四日，徽州火。 
五月二十日，金州火。既而以四川总领所言：「据通判金州陈京等申，本州岛居民遗漏，延烧州治、通判厅并城内外官司、廨舍、库帑及居民屋舍，户数颇众。先次支犒过救火屯驻官兵钱一万道，及措置从本所赈给被火人户，每十口上下之家支钱引五道，五口上下之家三道。缘金州既系重地，适遭火灾，州郡库帑俱为煨烬，势颇穷迫。本所见同诸司措置，续具申奏。」诏将被(水)[火]之家更加存恤，毋致失所。 
三年六月十九日，临安府火。既而以枢密院言：「主管侍卫步军司公事阎仲申，今月十九日夜二更，清波门外遗火。数内后军统领戚拱、中军副将董庆祖、训练官王帅雄三人首先上屋，向前救扑，于是士卒争奋，遂致熄灭，合行推赏。照得右军统领王之类旧有将上或入熟拟降指挥，诏除进熟文字外，余参决有合照应条法指挥及未可径行事件，旧有批送所属勘当，看详指定，候到，见得可行，方可请降旧有将上或入熟拟降指挥。」诏除进熟文字外，余参决有条格指挥体例。合入熟常程文字，诏不参决。以上《孝宗会要》。 
〔嘉泰元年三月戊寅，临安府大火。〕〔夏四月辛巳，火乃灭。〕〔壬午，诏曰：「朕以眇躬，获奉宗庙，不明不敏，无以上承天心，下育百姓。乃者衅咎之延，闵凶洊集，嬛嬛在疚，夙夜震皇。今者谪见天地，京城延火，□□□〕 
      
舍「舍」前文字原缺，据《宋史全文续资治通鉴》卷二九补。，祸甚酷烈，百万生聚，奔骇离居，颠踣号呼，无所归命。夫天生烝民，付予司牧，顾朕德薄，言动差失，政刑缪盩，赫然威怒，宜谴朕躬，元元何辜，害至此极!悼心流涕，痛切体肤。朕方战栗斋精，哀吁于上帝，深自创艾，愈加修省，蕲以祗答明戒，勉为后图。仍诏二三大臣视吾百姓厄，有可以全活而赈赡之者，凡公上之须，廪庾之积，损以与民，一无所爱，庶几安集，以慰憯怛之意。布告有众，明听朕言，故兹诏示，想宜知悉。」 
同日，臣僚言：「伏见临安城内失火，延烧所焚官私舍宇，虽未见开具数目，老幼男女相携避火，多有因蹂践而死者。辇毂之下，日戴陛下 濡之泽，何为被祸如此其极也!臣闻火之发也为有因，而其救之也必有道。遗漏之始，不过一炬之微，其于救灭，为力至易。火势既发，亦不过一处，若尽力救应，亦未为难。至其冲突四出，延蔓不已，救于东则发于西，扑于右则兴于左，于是而始艰乎其为力矣。故后之无所用其力，皆起于始之不尽力，扑灭不救，至于燎原，此古今不易之论也。今日之火，为变甚酷，议者乃徒言天数之难逃，而不知咎在于人力之不尽。夫都城之有火。始则临安守臣与夫步司均任其责，至于殿司，须俟得旨乃出。盖其始也，诚虑临安救火之兵人数单弱，所以与步司均遣。臣闻诸道路，救火之初，步帅夏侯恪酣酒未醒，全不指呼，是以军人亦拱手相视，莫肯向前。虽曰 
      
各执火具，所执殆成虚器。其持桶以取水者，姑以空桶往来；其拆屋以断火路者，则邀索钱物，以待火至。至于烧及酒库，则又抢酒恣饮，更无纪律。故凡恪所历，曾无微劳以奉陛下之命令，以全陛下之生齿，徒闭口不言而已。或曰：恪曾有疾， 力不逮曩时，是以奔走指呼，无能为役。夫既无勇以率先士卒，又无知谋以临制事几，比屋荡焚，父子夫妇至不相保，万一事有大于救火者，则其为患，当不止是，将焉用斯人为哉!今火既息矣，若曰减膳避殿，下责躬之诏，抑畏震惧，以答天谴，此乃陛下应天以寔之事。若曰避火之家，与夫救火将士之损伤者、死亡者，合行优与赈恤，此又有司当所举行，宣布德意之事。而臣今日所言，以为当议救火不力之罪，谢此延烧被苦之民，则如夏侯恪者无所逃其罪矣。若乃延烧罪犯，着在令甲，昭然甚明。臣据临安府申，系左一南厢住人杨浩家遗漏。恭闻高宗皇帝绍兴三年诏严火禁，放火人不以烧毁屋舍多少，并依军法。其失火正犯人如焚毁官私屋宇数多，并取旨，依军法断遣。盖一家不谨，而万家受祸，倘不重寘典宪，其又将何以谢无辜受祸之家乎!臣前所谓火之发也必有因，推原遗漏之因，则临安府所申杨浩是也。其救火也必有道，救之而无其道，如臣前所陈则夏侯恪之罪是也。欲望英断，将夏侯恪亟赐罢黜。仍乞行下临安府，将失火正犯人 
      
研穷根勘。如是正身有犯，不得移罪干仆，明具情犯取旨，重作施行。」诏夏侯恪放罢，余依。 
开禧二年二月四日御笔：「二月二日夜寿慈宫遗火，由朕凉德，以至回禄为灾，上惊慈闱。可自初四日撤乐，避正殿。」 
嘉定元年正月十九日，福州安抚、提刑司言：「知连江县萧仲徽申，今月十一日夜，民家遗漏，躬亲同县官带领弓兵等立赏钱并力救扑。其时风势极盛，急延烧县南左右居民屋宇，四更后方得扑灭，即无损坏官物、人口。除已晓示被火之家，从便就寺观庵宇权暂居止，逐司帖委连江县丞薛师雍前去地头体究，计三百七十六家。权议拨义仓米四十四石五斗，并截拨合发本州岛省钱二百四十一贯文，支散赈济被火之家讫。」诏令福州将被火之家更切多方措置赈恤，毋致失所。 
三年二月八日，建宁府言：「去年十一月三十日，政和县申，本县市心十一月二十七日夜民家遗漏，县官实时躬亲部领弓级等人前去救应。其时火势急焰，续后分头扑灭。本府帖委政和主簿陈师点抄札，计一百三十八卷卷：疑当作「家」。，已支拨钱米， 酌等第赈济讫。」诏令建宁府将被火之家更切多方措置存恤，无令失所。 
八月二十二日，福州言：「本州岛七月二十二日夜居民遗漏，寻即躬亲同通判兵职官将带军兵前去，多方极力营救，至四更扑灭。委官括责到计一百五十家，即无烧过官司廨舍、损失官物，亦不曾死损人 
      
口。本州岛已将被火之家各于邻近寺院及官司廨舍权暂安泊，所有架造木植之类，照例免行收税，及将被火之家从签廨斟量等第支常平钱米赈恤讫。」诏令福州将被火之家多方赈恤，毋致失所。 
九月二十六日，知处州赵伯麟言：「本州岛八月二十六日夜地名小路居民遗漏，缘值风色稍紧，实时同见任官往遗漏处差人并力奔救，至五更方得扑灭。延烧一百五十六家，即无官舍。窃见本州岛依山为郡，民贫产薄，频年遗漏，近方得全。今再有焚爇，皆由伯麟冒领郡符，德薄福浅，有以招致。除已一面括责被火之家，赈给钱米，及行下属县出产木植去处招诱客贩，并与权免抽解税钱，多方存恤，乞将伯麟重作处分。」勘会伯麟已降指挥放罪，诏令处州将被火之家更切多方赈恤，毋致失所。 
十一月十七日，福建路提举常平仓事司言：「汀州申，宁化县九月二十二日居民遗漏，延烧屋宇，当即同县官带手力与县尉弓手等前去救扑。缘为火势渐逼县衙，遂般移官钱、官盐、架阁文书及狱内罪人等出外，多方营救，遂得扑灭，县衙幸免延及。火势方定，揭榜晓谕被火之家，从便往寺观等处暂泊。牒委司法林迪功、县丞刘从事究寔被火之家，即行支给钱米赈济。又泉州申，九月四日夜有衙门前厢行春门内居民遗漏，州司躬亲领带巘火衙兵，关报左翼军差拨官兵并力救助，实时扑灭。本州岛于有 
      
管钱内支钱一千贯文，给与左翼军官兵犒设。所有被火沿烧之家，委晋江县赵迪功、权都监宋从义亲(谊)[诣]地体究，见得二十七家被烧，一十三家屋宇被拆。除二十一家系有力之家外，其余并系经纪小民。州司于常平义仓钱米内，被烧一十三家，每家支白米五斗，钱两贯文；被拆六，家每家白米三斗，钱一贯文，委官前去地头俵散赈恤，及晓示被火之家，许于寺舍从便安泊。申本司。除已行下泉州，更切优加赈恤，毋令失所。」诏令汀州、泉州各将被火之家更切多方措置赈恤，毋致失所。 
十二月十二日，吉州言：「本州岛城外草市九月十二日夜居民遗漏延烧，实时同当职官兵部领军兵前去救扑。缘边江风势猛急，遂沿烧居民屋宇三百六家，及拆除一百六十七家。除已抄札被火之家，支给钱米赈济，及放免竹木税，劝谕日下盖造，优加存恤，无令夫所。」诏令吉州将被火之家更切多方措置赈恤，毋致失所。 
四年正月七日，温州言：「本州岛并海，每遇深冬，骤风时作。忽于十一月初十日夜在城监前界居民遗漏，知郡即同当职官躬率官兵并厢界义社前往救扑。是时风急火炽，遂亲督合干救火军民于火将至处拔屋，断截火路，并力运水救扑，即得熄灭。已委官括责被火沿烧居民七十六家，并拔倒赡军酒库门台外，不曾坏官舍。本州岛已抄札贫乏之家，支给钱米赈恤，并执状付被火人户收买竹木， 
      
起盖屋宇居住，免收税钱。」诏令温州将被火之家更切多方赈恤，毋致失所。 
二月二十一日，浙东提刑司状：「庆元府奉化县申，本县市郭嘉定三年十一月二十六日夜民家遗火，沿烧屋宇九十三家。内有六十二家贫乏，无可存居。当时两次给散米粮接济，仍告示毗近寺观，时暂存留居止。及告示屋主，日下起屋，仍旧税赁。如有无力屋主，即令有财力赁户。」
 瑞异 宋会要辑稿 瑞异三 水 灾 
     
宋会要辑稿 瑞异三

水灾
【宋会要】
太宗太平兴国二年七月，河决郑州荥泽县、孟州温县，诏民田被水灾者悉蠲其租。 
淳化四年九月，梓州言：「涪江水涨二丈五尺，壅不流，陷州城，坏居人庐舍、官寺、仓库万余区，溺死者甚众。」诏赐溺死者人铁钱三千，孤穷乏食者官与赈贷。 
仁宗天圣四年六月十二日，福建路提点刑狱司言：「建州邵武军大水，坏官舍四十余间，民舍三千八百余间，溺死者五十余人。」诏被溺者见存家属，每三口以上给米二硕，不及三口给米一硕。内溺死之人无主者及贫乏者，官为埋瘗，仍致祭奠。 
十六日，京师自申时至夜大雨雷电，达明方止，平地水数尺，坏官私舍宇，被压溺而死者数百人。自京而西及巩洛以来，悉罹水患。帝避殿彻膳，以答天诫。时京师民居舍宇墙垣率多摧坏，于街巷权盖舍宇居住。诏新城里都，同巡检钤辖巡检兵士夜往来警巡，无致 虞。 
二十二日，福建路提点刑狱司言：「福州侯官县界洪水坏沿溪居民舍宇，溺死者甚众。」诏速令存恤。 
二十三日，行庆关言：「汜河水泛涨，冲注关城，溺死军马不少，乞差兵士防护。」诏遣使臣领宣武兵士一百人往彼权驻泊。时孟州汜水县尉刘文蔚溺死父母妻男共七口，又汜水漂失盐酒税务官物，监官借职冯益儿女皆溺死。诏文蔚除令录，免持服，仍赐钱百千，及益赐钱五十千，仍 
     
转一资，与家便差遣。所失官物，令三司勘会除破。 
庆历八年七月十八日，卫州言：「频降大雨，并怀州一带山河水入城，诸军出城走避，数月绝食。已借支七月粮，而军食未继，望特蠲除。」从之。 
十一月，诏：「河北水，灾民流离道路，男女不能自存者，听人收养之，后毋得复取；其雇佣者自从私券。」 
十二月，诏：「河北水灾尤甚，民多乏食，特出内藏库钱帛，令三司转漕斛斗往本路。仍令安抚、转运使分行赈赡之。」 
至和三年六月二十九日，诏令大名府、澶、博州赈济经水人户。以知制诰韩绛、西上合门副使王道恭为河北路体量安抚使副。是岁夏雨霖，京师大水，坏城及水窗以入，诸军营房、社稷诸祠坛壝并被浸损，都人压溺，系 以居。而诸路皆奏江河决溢，而河北尤甚。既命所在赈救，而绛等有是命。 
嘉佑元年五月，京师大雨不止。踰月，水冒安上门，门关折，坏官私庐舍数万区，城中系 渡人。诏辅臣分行诸门。而诸路亦奏江河决溢，河北尤甚，民多流亡。乃下责躬诏，令所在赈救之。 
七月，诏京西、荆湖北路转运使、提点刑狱分行赈贷水灾州军。若漂荡庐舍，听于寺院或官屋寓止。仍遣官体量，放今年税，其已倚合者勿复检覆。 
是月，赐河北诸州军因水灾而徙他处者米，人五斗至六斗。其压溺者，父母妻赐钱三千，余二千。又出内藏库绢二十万匹、银十万两赈贷之。 
英宗治平元年六月 
     
八日，庆州言：「淮安镇河水泛涨，摧东山三百余步，居民压溺而没者四十余家。」 
十六日，命诸路转运使副、提点刑狱分诣水灾州军，存恤人民。以是夏多言水灾故也。 
七月二日，诏水灾逐路安抚、转运、提点刑狱督责知州、通判存恤被灾人户，诸科率不急妨农者，令一切罢之。前此，庆、许、蔡、隶、唐、泗、濠、楚、庐、寿、杭、宣、鄂、洪、施、渝州、光化军皆大水，既屡 存恤，及命 治，乃有是诏。至八月，又遣使按视存抚。 
二年八月，京师大雨，坏官私庐舍，漂杀人民、蓄产不可胜数。乃开西华门，以泄宫中积水。诏曰：「盖闻古之圣贤在位，阴阳和，风雨时，日月光，星辰静，黎民阜蕃，以厎休平，朕甚慕之。朕猥以眇身，托于王公之上，夙夜以思，惧不能以承先帝鸿业。而比年以来，水潦为沴。乃八月庚寅大雨，京师室庐垫伤，被溺者众，大田之家，害于有秋。窃迹灾变之来，曾不虚发。岂朕之不敏于德而不明于政欤 将天下刑狱滞冤，赋徭烦苦，民有愁孍亡聊之声以干其顺气欤 不然，何天戒之甚着也 今饬躬焦思，欲消复灾异，而未闻在位者之忠言，进祈自新，厥路何繇!以应中外臣僚以：疑误。，并许上实封言时政阙失及当世之利病，可以佐元元者，悉心以陈，毋所忌讳。执政大臣皆朕之股肱，其协德交修，以辅朕之不逮。」初，学士草诏云：「其惕思天变。」帝批曰：「雨水为灾，专以戒朕不德。」命改为「协德交修」云。乃诏罢开乐宴，仍赐 
     
被水诸军借事人钱。此句疑有误字。。 
神宗熙宁元年七月，诏：「恩、冀州河决水灾，可选官分诣，若有溺死人口，量其大小，赐钱有差。其居处未安，令于官地搭盖，或寺观庙宇存泊。内有被浸贫下人户，令省仓赐粟。」 
二十四日，上批：「河北地震、水灾，宜择能吏，以易庸暗年老之人。」以尚书都官员外郎马渊知沂州沂：原缺，据《彭城集》卷二一《朝议大夫马渊可知沂州制》补。此条又见下《地震》门。，虞部员外郎陆济权知德州。是日，降德音。 
八月，诏三司支钱五十万贯，赐河北转运司应副昨经水灾诸州支给，以免科扰民间。 
二年七月，诏：「水灾州军，令本路转运使、判官、提点刑狱分往被灾处所恤贫民阙食者，支广惠仓粟赈济；如不足，量支省仓。仍于人户住近处减常平米价就粜。若贫人无钱，相度赊粜，令至秋送纳。其非税户，即与远立日限纳价钱，并委就近从长施行讫奏。应遭水灾之家收买竹木凡箔，权与免税。乡村镇市买扑酒坊，实遭浸损酒面者，亦与据所浸日数，等第放课利。」 
七年五月二十八日，大雨水，漂溺陕、平陆二县。诏被水灾民给口食三月。 
十年七月十七日，黄河大决于曹村下埽，澶渊绝流，河道南徙，又东汇于梁山涨泽泺，凡坏郡县四十五，官亭民舍数万，田三十万顷。诏发仓廪，开府库，徙民移粟，以赈济之。 
元丰四年七月二十四日，泰州言：九日大雨，浸州城公私屋舍数千间。 
哲宗元佑八年八月三日，宰臣吕大防等札子言：「雨水过常，近京诸郡尤被其患，乞 
     
降黜以警庶位。」诏皆不允。 
高宗绍兴三年二月十一日，臣僚言：「伏见自正月元日至今近四十日，阴云晦昧，阳光不舒，加以连雨，旦暮不已，细民告病。如此，是为阴盛于阳，非天地和平之气也。臣恐四方偏州下邑有困于苛吏、不安田里者；囹圄之中有无辜干连、淹久未释者；兵兴以来，忠义之士没身兵刃，赍恨九泉，未见省录者； 妇弱子，流离异乡，州县弗恤，不能自存者。凡此之类，倘有之，则云气之惨聚，苦雨之霖淹，殆非适然。乞诏大臣详思其由，修厥事以应之。」诏札示诸路宣谕官。 
四年六月十七日，左谏议大夫唐辉言：「伏见近以霪雨为沴，陛下惕然祗惧，思可以应变弭灾者无所不至。窃谓政事失于下，则天变动于上。唯圣人仰畏天变，则俯修政事。望诏大臣讲求修政事之实，无见于空言，斯为尽善。」诏札示三省、枢密院。 
九年三月十九日，诏：「连日阴雨，细民不易。其临安府内外官私房钱并白地钱，不以贯百，并放三日。其后凡遇连雨，或蠲公私房钱，或免客贩柴薪油面门税。」 
三十一年四月十五日，宰执以殿中侍御史陈俊卿论久雨章疏进呈。上曰：「应天以实不以文，可令侍从、台谏并具时政缺失利害、消弭灾变之术，各以己见实封以闻。事有不便者，便与改正施行。」 
绍兴三十二年孝宗已即位，未改元。七月五日，诏以霖雨不止，浙西州郡山水发洪，令侍从、台谏条上害民之事与可 
     
以为民之利者。从正言袁孚请也。 
孝宗隆兴元年三月二十八日，诏：「霖雨为沴，虽侧身修行，尚恐诚意未孚。可令诸路监司、守令应遇灾伤去处常切赈恤困穷，紏察刑禁。仍各条具闻奏。」 
九月十二日，诏：「浙东西州军有螟螣、风水伤稼去处，可令守臣疾速条具应合赈恤蠲放事件闻奏，即不得隐漏泛溢。」 
二年八月二十六日，诏：「久雨未晴，虑恐刑狱淹延，有干和气。特令侍御史尹穑日下躬亲前去大理寺、临安府检察决遣。」 
二十七日，诏浙西、江东霖雨害稼，令逐路提刑司疾速躬亲前去州县检察决遣刑狱。 
二十八日，诏：「访闻淮东有被水去处及迁徙到人，窃虑缺食，可令钱端礼于本路见管米斛内支拨一万石措置赈济；如不足，于淮东总领所大军米内取拨。」 
九月十二日，诏江东、浙西监司郡守：「朕嗣服以来，求民之瘼。比缘江东、浙右俱被水灾，思拯民于愁孍，寤寐不忘。卿等既分外台之寄，皆为共理之良，宜究乃心，各扬尔职。能于所部讲明田事，预为陂塘渠堰，防患未然，使显 着于将来者，朕当不次亲擢。其或但为文具，尚畏权势，无益于备患，徒扰于庶民，国有典刑，朕必不赦。」 
干道元年二月二十四日，诏：「朕以淫雨不止，有伤蚕麦，可自二十五日避正殿，减常膳。其浙东西路灾伤去处人户各纳干道元年身丁钱绢，临安府、绍兴府、湖、常州并与全免一年，温、台、处州、镇江 
     
府并各减放一半。将减下之数于内库(细)[纽]支钱绢，拨还户部，以充军用。」 
二年四月六日，诏：「淫雨为沴，有伤农事。朕自今月七日避正殿，减常膳。」 
九月十一日，诏：「温州诸邑近遭水灾，宜遣使存抚。可差度支郎中唐珣限三日起发，同提举常平宋藻、守臣刘孝韪遍诣被水去处，按验覆寔，具合行赈恤事件，疾速措置闻奏。内刘孝韪权将州事交割与以次官。」 
十二日，诏：「温州诸邑近被水灾，已差唐珣前去存抚赈恤。可就令点检本州岛并诸县刑禁，须管日近结绝，将杖罪以下先次 放。如有冤抑，从实改正。仍具已断放过名件，申尚书省。」 
十一月六日，度支郎中唐珣札子奏：「被旨前去温州存抚赈恤，被水去处，并皆边海，今来人户田亩尽被海水冲荡，咸卤浸入土脉，未可耕种。兼今次水灾之后，损失人口不少，又虑人力不足，及阙少牛具，不能遍耕，难令虚认苗税。望委本州岛守臣，候来年春耕，即委清(疆)[强]官遍行体访。如委有未堪耕种之田，及人力耕种未遍去处，保明申奏，取朝廷指挥，更与减放当年苗税。」诏从之。 
三年三月十九日，诏：「知温州刘孝韪为不葬被水之人骸骨，以至暴露，可放罢。」以提举常平宋藻按劾也。 
闰七月二十六日，诏：「临安府临安县被水，随本府具到人户等第蠲放。」知临安府事周淙奏：「契勘本府管下临安县七月十四日因天目山洪水暴涨，冲损高六等五乡民户 
     
屋宇，渰死人口。已具奏闻，差官同令佐遍诣被水去处，支给钱米赈济讫，计二百八十五户。窃见上件人户被水之后，理宜宽恤。今具所差官钱塘县丞余禹成具到，除五户无税可放，二百八十家各有合纳税赋，乞将被水之家合纳税赋随轻重减(数)[放]。内周向等二十四家冲损屋宇家计，溺死人口，欲放今年夏秋两料并来年夏料钱；于兴等一百四十一家冲损屋宇，什物不存，欲放今年夏秋税两料；盛庆全等七十家冲损一半屋宇、什物，欲放今年夏料。以上三项，并系第五等以下人户。及锺友端等四十五家各系上户，内锺友端等四户被水至重，欲放今年夏料；施珵等四十一户被水次重，欲放半料。以上通计合放和买夏税紬绢绫本色折帛一千三百四疋三丈有畸，零绵百九十二两一钱，役钱四百二十四贯七百七十三文，丁钱六十九贯二百文，苗米三十七硕有畸，零茶钱一十九贯有畸。乞降付有司，特与蠲放。」并从之。 
八月二十日，诏：「以近日连雨不止，令诸路监司、守令将见禁公事速行结绝，无辜干连之人并与日下 放，少欠私债宽限理还。」从知临安府周淙请也。 
二十三日，尚书左仆射叶颙、右仆射魏祀、参知政事蒋芾、同知枢密院事兼权参知政事陈俊卿等上表，以霖雨待罪。诏以：「秋霖为沴，寔朕不德。方赖二三大臣克修庶政，以致消弭。亟览谦辞，殊非所望。卿等即安厥 
     
位，其思 济之道。所请不允。」 
二十四日，诏：「以霖雨，差官分决滞狱。大理寺、临安府并三衙及淛东西州县见禁罪人，在内委御史台官，在外令提刑司，州委守官，县委通判，躬亲日下前去检察，决遣了绝。仍具已断放过名件，申尚书省。应申奏案状，督责疾速依条施行。」 
二十六日，诏：「久雨未晴，令御厨今月二十六日两日御膳并进素。自二十七日以后，早晚常膳减半进荤。」九月十一日并如之。同日，诏：「近来连日阴雨，切虑民田有被水去处，出限陈诉不及。可行下两淛漕臣展限半月，许令人户陈诉。」 
四年十二月二十六日，诏令礼部给降度牒十道，付广西提刑司变卖，措置赈济雷州实被水人户。先是，广西提点刑狱兼提举常平司状：「据雷州申，八月一日早因飓风发作，海潮暴涨，渰浸东南乡居民，其水直至东南城门。本州岛实时差官分头前去收救失水人，各于寺院及空舍安箔，及委官抄札被水浸溺人户，及收瘗死尸，候见数目，别具状供申。」所有被水迁徙居民，本州岛一面支给钱米赈济外，故有是命。 
</div>
    <div class="pagination">
<a href="宋会要辑稿_page278.html">上一页</a><span>...</span><a href="宋会要辑稿_page274.html">274</a><a href="宋会要辑稿_page275.html">275</a><a href="宋会要辑稿_page276.html">276</a><a href="宋会要辑稿_page277.html">277</a><a href="宋会要辑稿_page278.html">278</a><span class="current-page">279</span><a href="宋会要辑稿_page280.html">280</a><a href="宋会要辑稿_page281.html">281</a><a href="宋会要辑稿_page282.html">282</a><a href="宋会要辑稿_page283.html">283</a><a href="宋会要辑稿_page284.html">284</a><span>...</span><a href="宋会要辑稿_page280.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
