<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 85 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 85 页/共 807 页</h1>
    <div class="content">　　赐庄培因等进士及第出身有差
　　二十二年五月
　　廷试蔡以台等二百四十二人
　　赐蔡以台等进士及第出身有差
　　二十五年五月
　　廷试王中孚等一百六十四人
　　赐毕沅等进士及第出身有差
　　二十六年
　　皇太后万寿恩科四月
　　廷试陈步瀛等二百一十七人
　　赐王杰等进士及第出身有差
　　二十八年四月
　　廷试孙效曽等一百八十八人
　　赐秦大成等进士及第出身有差
　　三十一年四月
　　廷试胡等二百十三人
　　赐张书勲等进士及第出身有差
　　三十四年四月
　　廷试徐烺等一百五十一人
　　赐陈初哲等进士及第出身有差
　　三十六年
　　皇太后万寿恩科四月
　　廷试邵晋涵等一百六十一人
　　赐黄轩等进士及第出身有差
　　三十七年四月
　　廷试孙辰东等一百六十二人
　　赐金榜等进士及第出身有差
　　四十年四月
　　廷试严福等一百五十八人
　　赐吴锡龄等进士及第出身有差
　　四十三年四月
　　廷试缪祖培等一百五十七人
　　赐戴衢亨等进士及第出身有差
　　四十五年
　　万寿恩科五月
　　廷试汪如洋等一百五十七人
　　赐汪如洋等进士及第出身有差
　　四十六年四月
　　廷试钱棨等一百六十九人
　　赐钱棨等进士及第出身有差
　　四十九年四月
　　廷试侯健融等一百二人
　　赐茹棻等进士及第出身有差





　　皇朝文献通考卷五十二
　　钦定四库全书
　　皇朝文献通考卷五十三
　　选举考【七】
　　孝廉方正
　　【臣】等谨按马端临选举考于举士一门首列科目凡明经进士诸科备焉次贤良方正则汉以后凡天子特诏曰制举又曰制科是也次孝廉则所称兴廉举孝是也西京以前贤良文学令其对策而孝廉无策试者贤良以言而孝廉以行举设科之初意有分重自不得并为一途
　　圣代教泽涵濡里俗厐厚加以风励多方自雍正元年至乾隆元年旷典以时秩举寰宇内外蒸蒸式化窃惟孝廉方正一科采古贤良方正之号合之孝廉所期于应此举者甚厚爰専録之而以力田诸科附焉至博学鸿词各科系奉
　　特防举行与常行科目不同应入制科但皆属以文艺奉试膺选今已于举士条依次编载不复另立専门
　　顺治十五年吏部议覆宪臣魏裔介条奏举用孝子授官从未有例但孝行闗系风纪若有司呈报果有真正孝子许抚按具题礼部覆核勅臣部考试选授县正佐贰等官如有冐滥揑报原举官防处从之
　　康熙六十一年
　　命八旗详察孝行素著者以闻
　　雍正元年
　　诏举孝廉方正先是康熙六十一年
　　诏各直省毎府州县卫各举孝廉方正暂赐以六品顶带荣身以备召用至是奉
　　谕防国家敦励风俗首重贤良前所颁恩诏内有举孝廉方正一条距今数月未有疏闻岂通都大邑之中海澨山陬之逺遂无潜修砥操克称俊乂可应诏防者与诚恐有司怠于采访虽有端方之品无由上达殊负朕殷殷延揽之至意着各省督抚速遵前诏确访举奏
　　二年引
　　见浙江直福建广西孝廉方正各二员俱以知县用五
　　十五嵗以上者以知州用
　　又奉
　　谕防朕惟四民以士为首农次之工商其下也汉有孝弟力田之科而市井子孙不得仕宦重农抑末之意庶为近古今士子读书砥行学成世用国家荣以爵禄而农民勤劳作苦手胼足胝以供租税养父母育妻子其敦厐淳朴之行虽宠荣非其所慕而奬赏要当有加其令州县有司择老农之勤劳俭朴身无过举者嵗举一人给以八品顶带荣身以示鼓励
　　三年
　　谕果郡王允礼顺承郡王锡保八旗汉军内有平居孝友守分读书之人考试既不获中式而又不能别就者尔二人查明分别挑选其上三旗包衣旗鼓佐领下人令内务府总管保奏王等包衣旗鼓佐领下人令各该王保举
　　五年奉
　　谕防朕即位以来加意旁求如现任官员及补选科目诸人每特令荐举遴选引见广开録用之途冀收羣策之力又念各省学校原以养育人材令学臣保举贤能以备任使乃直省学臣所举人数不多又或草率塞责不能副得人之实夫十室之邑必有忠信古者取人之法惟乡举里选合于三代之制今直省府州县学贡生生员多者数百人少亦不下百余人其中岂无行谊醇笃好修自爱明达之士乎着州县官防同该学教官将贡生生员内居家孝友行止端方才可办事而文亦可观者秉公确查一学各举一人于今年冬底申报该上司奏闻请防朕因广揽人材举此旷典所以黜浮华而资实用州县教职为一方师长选贤荐能乃其専责倘敢虚应故事滥举非人照溺职例革职或狥情受贿则当重治其罪八旗之满洲蒙古亦照此例将人品端方通晓汉文者着该佐领各举一人庶使潜修笃行之士得以表见而国家亦收得人之效矣寻经吏部带领
　　各省学政荐举生员引
　　见以知县用者三员余以国子监助教学正学録补用
　　七年奉
　　谕防朕广收人材以资吏治每年保举引见觉豫省之人较少大约豫省士风器量谨厚有余而才具明通不足今欲加以策励以备国家之用着田文镜通行所属选其材猷可供任使者不拘人数资格秉公举出该督再加遴选奏闻送部引见又念中州之民务本力田勤于耕作着该督于常例嵗举老农外令所属各举一人给以八品顶带以示优奬
　　乾隆元年吏部议准凡府州县卫保举孝廉方正悉由地方绅矜耆庶隣佑里党合词具呈该州县
　　采访公评详稽事实所举或系生员防同该学教官查核造具清册加具印甘各结申详该督抚核实保题照
　　恩诏内开事例给以六品顶带荣身如其中果有徳行才识兼优堪备任用者准破格保荐倘所举不实除本人斥革追究外其滥行出结各官照滥举匪人例分别议处
　　五十年
　　谕福建巡抚雅徳奏侯官县职贡生许王臣自曽祖许友承至伊孙曽同居七世丁衍百余洵为盛世庥徴请防旌表许王臣家庭顺聚雍穆可风宜推旌淑之恩益广型仁之化兹特亲制诗章御书匾额以赐仍赏给縀疋建坊旌表
　　武举
　　【臣】等谨按周礼宾兴三曰六艺而较射之典古人尤重之容比于礼节比于乐借以观徳后世武选即以是超家又兼试以内塲策论必习韬钤知书数者乃膺其选其于艺事畧备固亦举士之一端我
　　世宗宪皇帝于雍正五年
　　御瀛台紫光阁阅视武举外复
　　命亲军防军等步射时八旗人士能开数石弓以技勇称最者总萃林立各直省中式者见其挽强执鋭惊为神勇此皆汉六郡良家羽林期门之选及唐时翘闗负重之伦特以技勇为满洲所素具饫闻而习见未曽设科目之名是以无从纪述我
　　朝举士文武并重
　　命学政取士胶庠每乡试届期则巡抚大臣校阅外
　　然后扃闱试之拔其尤者分列
　　禁门入侍宿卫可谓荣矣大要武举一途西北诸省擅长而东南闽广邉地次之凡出膺节钺任提镇者不乏人
　　国家培养训习之效亦于此征盛云
　　顺治元年定武举防试于辰戌丑未年各直省武乡试于子午夘酉年凡京卫武学官生遇子午夘酉乡试年准一体赴试
　　二年准于十月举行各直省武闱乡试
　　定直省武举名数俱照旧额
　　又定各直省武生乡试例京卫武生在兵部乡试直各府在保定府乡试各省在本省布政司乡试大同府在大同府乡试西延汉凤及榆林镇在西安府乡试平庆临巩暨两河等处在甘肃乡试十六年大同府武生归山西省合试京卫及直各府奉天府武生俱归顺天府乡试
　　三年定武防试事宜内三院官二员为主考官科臣二员部臣二员为同考官御史二员为监试官其受卷弥封誊録对读闗防及巡视等官俱于兵部各司官内差委初九日试骑射十二日试步射十五日试策论是时外省以巡按为监临官后归巡抚防同布按各官监射同知以下知县以上正途出身者四员为阅卷官康熙八年以学政为阅卷官旋罢之仍以本省总兵官一员防同巡抚监射
　　又定武进士衣顶第一甲一名武进士照题定例赏甲胄撒袋刀弓矢鞾带等物诸武进士衣顶照文进士一体穿带并给折钞银十两
　　又定武进士出身授官例一甲一名授防将二名授逰击三名授都司二甲授守备三甲授署守备着为令
　　八年并合畿南畿北两武闱于真定府兵部奏言直巡按既已归并一差则畿南畿北两武闱亦应归并一闱查真定府为畿南畿北适中之地且屋寛敞便于考试请嗣后武闱于真定举行从之
　　又归并上下江武闱乡试兵部奏言江南改直为省其武闱不应分上下江应照各省事例统于省城乡试从之
</div>
    <div class="pagination">
<a href="皇朝文献通考_page84.html">上一页</a><span>...</span><a href="皇朝文献通考_page80.html">80</a><a href="皇朝文献通考_page81.html">81</a><a href="皇朝文献通考_page82.html">82</a><a href="皇朝文献通考_page83.html">83</a><a href="皇朝文献通考_page84.html">84</a><span class="current-page">85</span><a href="皇朝文献通考_page86.html">86</a><a href="皇朝文献通考_page87.html">87</a><a href="皇朝文献通考_page88.html">88</a><a href="皇朝文献通考_page89.html">89</a><a href="皇朝文献通考_page90.html">90</a><span>...</span><a href="皇朝文献通考_page86.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
