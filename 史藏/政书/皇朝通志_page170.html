<!DOCTYPE html>
<html>
<head>
    <meta charset="UTF-8">
    <title>皇朝通志 - 第 170 页/共 231 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝通志 - 第 170 页/共 231 页</h1>
    <div class="content">



　　皇朝通志卷八十六
<史部,政书类,通制之属,皇朝通志>
　　钦定四库全书
　　皇朝通志卷八十七
　　食货畧【七】
　　蠲赈【下】
　　乾隆元年
　　诏除天下浮粮凡江苏之桃源宿迁睢宁三县新淤涸后改科地粮安徽所属之泗州五河两岸淤地额赋河南荥泽县河旁坍塌地银及籽粒银郑州临河之姚店等堡鹻卤地粮祥符等四十二州县盐鹻飞沙坍淤荒地额赋山东盐城等二十八州县冲压地赋章邱县揑报垦荒地赋直吕家湾等处水冲沙压浮粮及有粮无地或粮存人亡之项甘肃因地震缺额丁赋及狄道县缺额地粮并有额无征各项福建南平县浮多丁赋陜西坍地徭赋江南网户鲥鱼折色银悉予豁除是年浙江仁和等四县水免漕白南米湖北汉川江陵水免赋银及南米云南贵州灾免该省及接壤之湖南沅州府本年田租江南海州阜寕盐城兴化上年被水免未兑漕米及因灾缓征漕米又定嗣后遇灾四五分者亦加
　　恩免十分之一着为例
　　谕直省因灾察勘户口造具册籍所需饭食舟车纸张等费皆量动存公银毋丝毫派累地方二年以经理
　　山陵大事自京师至易州民人趋役勤慎免本年额赋以陜西宝丰新渠二县招垦新户安业未久悉除积欠额赋其凉州西安等处畨民粮料照屯地科则免三之一定凡遇灾伤督抚勘明或分年带征或按分数蠲免具题请
　　防至丁银向未摊入地粮例不并免今既归于一令嗣
　　后遇灾蠲之年统覈均免其期以奉
　　防之日为始凡部文未到之前已输在官者准抵次年正赋时江苏阜寕盐城二县有滨河地亩淹涸靡
　　常有司误报陞科与山东商河县鹻卤不毛之官庄地畆钱粮江苏髙邮等五州县隄工民房租银甘肃河西各州县卫所随征马粮皆系荒浮累民
　　诏悉除之是年免甘肃钱粮西安半之三年除四川射洪等六县坍没田租免直逋赋及宣化永平之粮草旗退入官之地租各逋赋
　　谕直省各府州县学田无多遇歉嵗贫生不能自给又不便令有司与贫民一例散赈嗣后遇赈贷之时该督抚学政令教官覈实开列送地方官详报即于存公项内量拨银米交本学教官散给至各学田租通融散给俾霑实恵是年宁夏地震坏廨署庐舍人民官弁亦间有遇灾者
　　命大臣一人驰驿往视发司库银二十万逐户散赈其
　　官弁照巡洋被风例
　　恩赐防典又定民间遇火灾准动存公银酌赈四年更定赈济米数大口日给五合小口半之【向例每名日给三四合至六七合不等】是年免直届征钱粮九十万江苏百万安徽六十万及云南勲庄变价额赋千八百余两以该庄地屡被水冲沙压难以耕种承变各户无可追赔
　　特谕豁免陜西西安凤翔同州三府咸宁等十九州县水冲屯庄银米榆林等十州县民间贷借仓粮悉予豁除五年免安徽宿州凤台灵璧石埭四州县雍正十三年至乾隆二年正杂各逋赋豁除河南中牟等十四州县水冲沙压荒地额赋及郑州地户积逋又江南省地丁钱粮漕项芦课杂税外有名为杂办者沿自前明不在地丁项下编征仍入地丁项下奏销欵目繁多
　　国朝赋役全书亦未开载原委及如何征收则例至是
　　谕如有欵可征即立定章程以杜浮之弊其实在缺额者着该督抚确勘请
　　防豁免六年免陜西那克舒三十九部落本年钱粮【按是年准噶尔来使进藏熬茶那克舒豫备马匹毫无违误故加　　恩寛免】其
　　行围所经地免本年额赋十之三【谨按乾隆六年为秋巡行围之始我皇上爱育黎元　　特沛殊恩凡　　跸路经过之地皆免额赋十之三嗣后恭遇　　圣驾】
　　【时巡永着为例】又以湖南临武湘乡二县水除坍田额赋安徽水赈凤阳颍州二属饥民七年除浙江钱塘县及河南洧川等十一州县河坍沙压田赋
　　诏除天下正项银米豆草并杂税租谷逋欠其江浙二省未完漕项银米豆麦向不在豁免之例一并免征又除甘肃省康熙三十年至雍正六年逋赋栁林湖三清湾柔逺堡毛目城双树墩九坝各屯户贷欠武威平畨永昌古浪西宁碾伯等六县三年带征银是年黄淮交涨淹民田庐
　　命大臣防该督抚勘赈动帑千余万破格拯济旋蠲被灾州县本年应征银粮江苏所属江浦等二十九州县卫地丁嵗夫芦课学租等二十四万九千五十三两本色米八千二百石山阳等二十六州县卫漕项银三万三千五十余两米麦豆十有二万八千八百余石安徽所属夀州等二十州县卫所地丁漕项银十有七万八百二十余两米麦豆千八百三十六石有竒又续免各灾地蠲余带征之赋定凡遇灾即行抚卹先赈一月察明户口按灾分极贫次贫加赈其山西湖广贵州不分极贫次贫皆按月给赈江南浙江原分极贫次贫又次贫其又次贫并归次贫内凡遇夏秋其灾地嵗不两熟与虽两熟而秋禾不复可种者照秋灾例赈风雹伤禾苗者亦以秋灾论八年
　　上诣
　　盛京恭谒
　　祖陵嘉予各庄头输将无误免本年应交仓粮及上年未完米豆又免那克舒三十九部落应征明年额赋除湖北兴国黄冈二州县荒田租税浙江玉环涂
　　税【按浙江温台二洋向为渔船采捕之所自玉环未展复以前汛兵需索渔船陋规无异私税后因展复玉环地方官恐经费无出将陋规改收涂税至是　　上谕滨海编氓以海为田着将此项永逺革除】又免直望都静海冀州武邑四州县贷种宿逋及甘肃皋兰等十二州县乾隆六年逋赋赈直天津河间防州各属二十八州县山东徳州十三州县饥民其上年因黄淮交涨遣大吏视赈至此届停赈之期复令江南督抚察现在水淹未涸之地按饥民口数酌定月分接续赈卹九年免肃州九家窰未完牛具银陜西西寕县元年未完马粮髙陵平利二县五年所贷籽种十年
　　皇上御宇周旬奉
　　恩诏普免天下钱粮以十一年为始分省轮免三年一周其例不入蠲者直霸州固安屯粮奉天锦州米豆浙江玉环山海宁县大亹中小亹各银谷甘肃临边各属刍粮福建台湾粟米湖南干州凤皇永绥苗民杂粮四川畨民贡赋陜西玉树那克舒马贡山西大同平二府额徴米谷豆麦亦予
　　加恩豁免其直宣化府屯粮甘肃河东河西各屯免三之一福建台湾官庄山西太原等府额征本色免十之三河南之滩地官庄官地义田广东官租学租屯地旷军余谷各项均免十分之一【臣】等谨按古有赐复之典不过偶见一方洪惟我
　　圣朝世徳相承同符
　　泰运
　　圣祖仁皇帝五十年以
　　国庆绵长普免天下地丁钱粮漕米三年一周
　　世宗宪皇帝登极又尽除天下逋欠甘肃全免正赋者至
　　十余载
　　皇上御宇周旬复普免地丁钱粮五十年中免地丁钱
　　粮者三次免漕粮者二次
　　湛恩汪濊乐利恬熙实旷古所未有也
　　是年除江西乐平徳兴玉山宜黄陜西洽阳各坍
　　荒田租免江苏州县雍正十三年至乾隆元年未入正项杂赋甘肃宁夏宁朔平乐乾隆三年因地震所贷耕具咸宁等县民屯地及更名地因水缓征银米臯兰金靖逺平畨灵州
　　碾伯髙台七州县乾隆八年末入赋银粮草州安插回民未偿牛种又以直宣化延庆等州县山西大同府江苏安徽所属偏灾加赈有差十一年
　　上巡幸山西免
　　驻跸之五台县明年额赋十之三又以瞻对平定凡四川打箭炉口内外効力各畨部给复二年又
　　特减直庆云县额赋十之三着为令其浙江云和县坑炉税广东琼州府杂税福建无着渔课苏州沿城屋地租一例永除【先是苏州城内外居民沿城构屋赁地输租后屋毁他徙租遂逋悬州县率以罚锾扺解至是严禁滥罚遂除其租】时江南水免山阳等二十四州县卫民屯地漕河租各赋其海州沭阳赣榆三州县未入地漕银米板浦等六盐场未入折价银悉予放除又截漕二十万石充赈并给银葺居以安栖止时山东河南及广东之广州肇庆韶州南雄均被水直宣化府雹均如例赈防十二年除天津苇渔课以山东水雹免赋银三十五万三千九百有余江南海溢免灾田额赋复除山阳等二十一州县乾隆七年蠲余未完正杂各赋截山东河南漕运天津北仓米协济东省共用谷米一百五十万石并发帑百八十余万两充山东赈济江苏沿海各州县所被潮灾直天津浙江杭州江南徐州皆偏灾蠲赈如例十三年
　　上幸山东免
　　銮辂所经州县田租十之三其
　　驻跸之曲阜泰安歴城明年额赋全行蠲免时浙江海潮灾免漕项银米以江南崇明县上年潮灾免蠲余各赋以直之庆云盐山县地瘠免歴年贷种又福建陜西旱
　　诏河南运粟赴陜截江浙二省漕海运赴闽用禆赈济其山东邹平等二十州县水云南山西甘肃俱偏灾咸赈如例十五年
　　上谒易州
　　陵寝并
　　幸河南凡经临州县未被灾者免钱粮十之三被灾者免十之五以祥符为河南省防登封为望秩之所全免来年地丁钱粮嗣于次年以豫省绅民踊跃急公免全省十四年以前逋悬共三十五万时江南江寕淮安扬州徐州海州五府州水赈被灾贫民十六年
　　上南巡除江南之武进阳湖二县开抵田租及江苏安徽乾隆元年至十三年积欠地丁银共二百五十八万浙江一省向无积欠蠲正额三十万以示劝奬其山东因灾借贷籽种银徐州扬州二属之兴化沛县滨湖荒田未淹以前应征逋赋两淮灶户
　　逓年逋赋皆以
　　銮辂南巡展
　　恩除之
　　【臣】等谨按前明虚田领价后因本户逃亡株连亲族实非原置之田亦非当日领价之户民间既输条粮又纳役租以致积年拖欠
　　上省方所至令均照民田一例完纳租银防予豁免又以浙江向无积欠并蠲除正赋以劝输将
　　恩膏稠叠施于常格之外矣
　　十七年
　　驾幸木兰经临各州县有被雹灾者免田租十之五余如例免十之三又免甘肃自元年至十年各项逋赋除浙江淳安临海瑞安陜西吴堡各县坍荒田租是年浙江旱被灾者五十四州县其直山东福建江苏安徽山西陜西俱偏灾除免赋常赈加赈外以浙江灾重
　　命截留漕米五十万石
　　谕湖广协济仓米五十万石赈粜兼施本折并赈又除甘肃狄道等十五州县坍荒田赋免长芦商逋课银山西旱给赈如例十八年清覈直四旗通判热河八沟同知所辖坍荒地亩安徽太平府福建台湾府浙江山东灶地各处田地坍荒者咸免科时淮水涨淮扬徐灾河决铜山隄宿迁灵璧虹县泗州被淹
　　命内大臣往视发帑截漕拨运江西浙江湖北湖南河南山东四川米协济赈粜又山东掖潍昌邑三县风灾人给口粮一月十九年
　　上谒
　　盛京
　　陵寝免奉天本年田租其庄头应纳粮石各旗地米豆草刍免半壮丁米全免时淮安扬州水赈农民灶丁福建漳州所属亦水人给口粮一月台湾澎湖飓
　　风坏商渔船及民庐舍均
　　饬大吏赈卹二十年浙江杭湖绍江南淮扬徐水山东
　　沂州秋禾灾各如例赈卹二十一年
　　上幸阙里
　　诏免曲阜来年租赋以西陲用兵民劳输挽免甘州凉州肃州安西各卫及皋兰一县额征银米草刍寕夏平凉巩昌兰州四府田租免十之三其全省十一年至十五年逋赋贷种蠲免有差时山东江南水咸赈如例二十二年
　　上南巡免江苏安徽浙江递年逋赋江宁苏杭三府本年田租其江南十年以前漕项浙江漕项屯饷沙地公租暨贷租未偿者悉除之又免甘肃之凉州肃州安西皋兰本年田租甘肃十六年至二十年逋赋直之沧州静海南皮山东海丰递年各项逋赋又以江南淮海徐等属频罹水患山东鱼台金乡济寕滕峄五州县上年被水淹田尚未涸出除借粜展赈外加
　　恩将徐淮海三属新旧积欠及两淮灶户逋悬山东鱼台等县并济宁鱼台之屯户逋赋概予豁除是年山东江南加赈展赈早抚卹二省与河南之虞城夏邑商邱永城犬牙相错而中州独不言灾至是
　　上垂念该地民风淳朴益用
　　嘉悯饬该抚速勘积水地亩赈卹一月至五六月间防中州复水涸出补种之秋禾亦淹乃令除虞城夏邑商邱永城四县田租二年免四县积逋又
　　谕办理水利河臣防同督抚查明被灾户口无论极贫次贫概予一月口粮嗣后陆续奏报汲县淇县封邱中牟阳武新郑武陟原武辉县滑县新乡延津获嘉许州长葛祥符皆被水壊民田庐
　　命拨江西湖北米协济本折兼赈增折直并以工代赈
　　越明年二月赈垂毕
　　上复谕曰譬如赤子在慈母之懐未能强饭遽断其乳其何以堪其再加赈一月又是时漳河暴涨注卫河山东直被水江南上下亦被水甘肃雨雹山水大至咸赈如例二十三年免甘肃十六年至二十二年逋赋以河东西旱本折兼赈增折直河东十之三河西十之四展赈至来年七月二十四年皋兰等二十五防州县秋禾复灾其折赈视上年再各增十之三仍分别展赈时又赈山西阳曲等三十州县贫民二十五年免甘肃田租以新疆底定大兵凯旋再免明年田租其江南之淮扬徐海四府州县及山东湖南甘肃州县间被偏灾咸赈如例二十六年
　　上幸山西五台免
　　经临驻跸之地租赋十之三其五台县二十四五两年所贷仓谷石数与阳曲县缓征带征各银谷概予豁免又免直宣化府八年至十三年逋赋时黄河溢祥符等县灾
　　命大臣防该抚散赈其直之大名天津山东之徳州曹州亦水皆截漕充赈云南新兴江川二州县地震照例赈倍给之二十七年
　　上南巡免
　　驻跸之江宁苏州杭州三府附郭诸县本年租赋其安徽江苏浙江三省先年因灾缓征及地丁之未入者如例蠲免其浙江民屯田租漕赋灶课诸逋负并两淮灶课带征银及
　　经过畿辅等处地方应征额赋分别蠲免
　　回銮后复将直大兴等十州县防所有节年未完分别缓带之项其自十二年至二十五年逋欠地粮改折屯粮等项概予豁除其自十九年至二十五年因灾缓征带征地粮改折屯粮等项再分作三年带征是年赈直四十五州县山东甘肃各三十州县卫所饥民三十年
　　上谒
　　东陵途次周诹以直上年秋霖过甚令再行加赈其灾较轻与不成灾之州县亦予加赈是年
　　南巡江浙
　　銮舆经临州县复免田租十之三三十一年奉恩诏湖南湖北江西浙江江苏安徽河南山东应输漕米照康熙三十年例按年分省通行蠲免一次【臣】等谨按起运漕米例不减免惟我
</div>
    <div class="pagination">
<a href="皇朝通志_page169.html">上一页</a><span>...</span><a href="皇朝通志_page165.html">165</a><a href="皇朝通志_page166.html">166</a><a href="皇朝通志_page167.html">167</a><a href="皇朝通志_page168.html">168</a><a href="皇朝通志_page169.html">169</a><span class="current-page">170</span><a href="皇朝通志_page171.html">171</a><a href="皇朝通志_page172.html">172</a><a href="皇朝通志_page173.html">173</a><a href="皇朝通志_page174.html">174</a><a href="皇朝通志_page175.html">175</a><span>...</span><a href="皇朝通志_page171.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
