<!DOCTYPE html>
<html>
 <head>
  <meta charset="utf-8"/>
  <title>
   宋会要辑稿 - 第 27 页/共 1125 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   宋会要辑稿 - 第 27 页/共 1125 页
  </h1>
  <div class="content">
   四年五月二十九日按此条事，《长编》卷六五编于景德四年五月，并注云：「《五朝会要》以此事系之咸平四年，误也，今不取。」，帝谓王旦等曰：「朕以臣僚上殿者，札子不列名姓；拜章言事者，请留中不下。是皆攻人之短，发人阴私，而不欲明行弹纠者。若偏听，则事不可明；若不宣行，又遗言者之意。」遂命杜镐、陈彭年检讨前代臣僚上封言事故事，而降诏曰：「朕司牧生民，讲求政典。言念代工之理，实资着位之臣，咸服蝉联，并勤夙夜，固倾输于诚节，悉砥砺于廉隅，恪奉教条，共康理道。而有因循未革，习以为常，驰竞相沿，免而无耻，或攸司之旷废，或言事之诈欺。宜颁申儆之文，用洽至公之化。文武臣僚等各膺宠遇，宜在竭诚。凡所上章，故当无隐。倘思尽瘁奉国，复何恤于人言 岂必留中匿名，俾有伤于公(礼)[体]，密形口奏，别无文状，可以研穷。朋比者为称，廉直者见  盖有爱憎是 ，善恶多诬，但欲潜惑于听聪，不愿显行于按覆，颇彰欺罔，深黩政经。今后所上章疏，并(颁)明具姓名，不得更乞留中。如事干机密，朕即临时相度，自余并付所司，依理施行。又每因公事上殿，例有徼求，徒增躁竞之风，何助隆平之治 今后或有时政得失，人民疾苦，刑狱 滥，军马未便，事涉机密，即许上殿；寻常细务，并于合门进状。上殿札子即许径述事由，不必过为文饰。倘或能除民弊，克利公家，即当旌此忠诚，别加甄赏。又或于外庭显有闻见，倘云摭实，何惮明言 多因对 
     
在京及外处官员政治有闻，公忠可举，意不掩善，欲达朝廷；及贪黩 私，踰违昏昧，志思疾恶，心欲尽规，并仰明献封章，当行覆验，虚实之际，赏罚攸存。不得更因上殿，口有陈奏。中书、枢密院咸司政柄，共乂邦家；矧在公朝，宜崇治体，用符表率，以正彝伦。今后如闻内外文武臣寮、使臣军校，或公勤举职，清白检身，或不守廉 谤，忠良受染，评黩为公。既暗昧以难明，必欺诬而潜肆。徒使有罪获免，非辜致疑。今后或(肆隅)[隅，肆]为踰滥，并令进拟，明述所因，或请奖谕甄(陛)[升]朝廷过失，刑政不当，虽成命已行，而 情未协，并仰各上封章，直言利病。至于考绩，当举旧规，即不得苟扇虚声，潜相朋附。御史台纠察四方，肃正百辟，台阁之内，无所不监，王公以降，皆得举劾。自今内外臣僚有灼然违犯，刑狱 滥，并依旧典，纠察弹奏。倘能尽公忠，不隳职业，当加擢用，以劝能官。如是怀顾禄之心，绝绳违之志，既章选 ，必正简书。或有应纠而不纠，不应纠而纠，令尚书都省弹举以闻。王者稽古，盖思于俾乂；先甲出令，用示于必行。当九有之承平，乃百度之求理。旌别淑慝，人也其时；申明纪纲，行之在我。咨尔缙绅之列，暨于钧轴之臣，各启乃心，奉若成宪，所宜遵禀，无冒 ，或请替移按验。庶 至公之道，允成康济之功。谏议大夫、司谏、正言官参侍从，职奉箴规。既言责以在兹，且忠规而是竭。但怀缄默，尤属素尸。自今 
     
宪章。中外臣僚，体予深意。」时太常丞李邈上言：「准诏，上章疏不得更乞留中。切见唐宪宗朝李绛面陈，愿奖劝忠荩，开纳规谏。宪宗曰：『卿所陈至□，有裨于我。今谏官韦处厚、路随甚有疏谏，言极忠益忠益：原作「志尽」，据《长编》卷六五、《国朝诸臣奏议》卷一八改。，恐卿不知。』以此足见谏臣之言，不泄于〔外〕。况 臣多士，愿献至忠，或有机微之事，理须密切。又陛下亦欲知天下民务，观百辟才能。此诏若行，恐未允当。愿令追寝，以开言路。」帝曰：「邈殊不知朕意。前诏但为禁诋讦诬罔之辈尔，倘军国机宜大事，不可付外者，即不在此限。」乃以手诏谕之。又龙图阁待制戚纶面陈诏旨不便，因出示宰臣。帝曰：「纶意以谓陈述之人难得面奏。然自颁诏以来，升殿奏事之人未尝有阻。朕于诸臣，贵在公共，不愿潜行交构，阴有中伤。朕思天下至广，自惟寡昧，常虑阙政，岂止虚怀求谏，常亦惕然而惧。前代帝(主)[王]好穷兵黩武，懈于机务，惑声色，事奢靡，此其大过，朕固不为。人臣论事，若众人所不敢言，独能言之，乃可嘉尚。纶性纯谨有学问，但未谕诏意尔。」 
七月九日，帝谓宰臣曰：「比降敕不许臣僚以无名札子奏事，近日以来，奏事者殊少。卿等宜因接士大夫，察问四方之事以闻。」 
六年十二月九日，诏曰：「朕受命上穹，为民司牧，罔敢逸豫，冀臻治平。而大信未孚，至化犹郁，下情罕达，阙政靡闻。深伫谠言，用宽吴席吴席：疑有误。荛而弗弃，庶药石之见投。间者实有询求， 于中外， 。在 
     
或遘纳中之说，必期择善而行。虽每览封章，慰予所望，而极陈得失，未见其人。宜令内外文武 臣述官政之否臧，指生民之利病，恪尽所见，无为后言。《书》曰『询谋佥同』，《礼》云『有犯无隐』。倘箴规之可采，顾赏劝而必行。期尔众多，无吝倾竭。仍令御史台、诸路转运司布告天下，知朕意焉。」 
景德元年正月六日，帝谓宰臣等曰：「近日 臣罕尝言事，若有所畏避。况今公朝，何至如此 」因言唐朝朋党尤盛，渐不可制，以至王室卑弱。又言其邪难辨。李沆曰：「佞言似忠，奸言似信。至如卢杞蒙蔽德宗，李勉以为真奸邪，是也。」帝曰：「奸邪之类，虽一时难辨，亦久当自露。」 
三年四月二十五日，诏：「应在朝文武百官等，候得替，先具民间利害，条列实封，于合门通进后，方许朝见。博询中外，庶广聪明，凡尔臣僚，咸悉朕意。」 
大中祥符八年四月二十四日，诏曰：「朕承大宝，祗惧小心。膺眷佑之无疆，荷灵禧之协应。少亏周慎，俄有震惊俄：原作「成」，据本书瑞异二之三二、《宋大诏令集》卷一五二改。。虽曰因人，敢忘克己 今月二十三日夜「二十三日」，原作「二十二日」，又脱「夜」字，并据本书瑞异二之三二、《长编》卷八四改补。，荣王元俨宫不谨遗烬，遽致延烧。昏夕之间，扑灭靡及；迟明之际，士伍并臻。尚赖 心，率同尽瘁。殿庭连属连：原作「达」，据本书瑞异二之三二、《宋大诏令集》卷一五二改。，不免致焚焚：原作「禁」，据本书瑞异二之三二、《宋大诏令集》卷一五二改。；宫禁回环，幸皆安堵。眷兹藩邸，自失于防微；叩谢宗祊，(尔)[弥]深于省咎。亦虞庶务，未洽大和，或政令匪中，或物情有壅，期闻谠论，以辅眇躬。应文武官并许直言，当从亲览，渴闻规益，勿吝倾输。」 
仁宗天圣十年八月二十一日，诏曰：「朕以眇 
     
躬，纂膺鸿绪。席祖宗之累善，遘方夏之大宁。内奉慈颜，宣扬庶务；外询髦士，稽访远猷。纤介之善必旌，毫分之罚惟慎。既绝畋游游之好，亦无台榭之营。十载于兹，群伦所悉。不虞昕夕，遽有震惊。今月二十三日夜，宫掖之间，忽兴遗烬。盖掖庭之内，火禁非严；而永巷之中，警巡无及。殿堂密接，遂致延烧；锺漏未晨，难于救扑。(向)[尚]赖苍旻垂佑，臣庶协忠，迨及迟明，已息炎燎。端门正寝，禁帑群司，幸免俱焚，实繄众力。至于武卫，各竭纯诚，肃奉宸居，实时安堵。缅思降儆，逖念前规，凡遇灾祥，必伸戒惧。或者朝章时政，犹爽至和；物态民心，非无壅阏。敢忘罪己，庶 饬躬。惟尔具僚，达于群品，有怀硕虑，罔吝昌言。当隐忧启圣之晨，伫毕力首公之 ，同归于道，兹有望焉。宜令中书门下宣谕中外。」
明道二年四月一日，诏曰：「朕历践藩储，暨于纂绍，荷祖宗之积善，致寰海之隆平。大行皇太后抚育眇躬，恩仁至厚，自膺付托，佑助政机。宵旰十年，忧劳万务。动克遵于礼法，言必合于典常。莅事择于大中，奉身极于清俭。乃至保大安人之术，求贤御众之方，详刑慎罚之规，恤隐防微之要，实赖慈诲，臻于善经。方祈寿康，以祚邦国，而昊穹降沴，风(不)[木]缠哀。莫报饬劳饬：疑当作「劬」。，但增追慕。眷言凉薄，荐遘孤茕。念王业之惟难，非独见之攸济。而今而后，所掌中外文武群材众臣掌：疑误。，副予肯构之心，赞我保邦之业。无有远迩，悉输(悉)[忠]勤， 公 
      
灭私，兴利除害。政率先于久大，举无坏于经常。威爱而治兵民，刚柔以济能否。罔违众而从欲，各竭诚而佐时。庶尽所长，辅予不逮。用协先训，以光令猷。宜令中书门下遍行宣谕。」 
景佑五年正月十日，诏曰：「朕绍膺景命，抚育中区。对天地之宏休，奉祖宗之成宪。常怀惕厉，靡敢怠荒。一志于兹，十有六载。兵戈偃戢，方隅底宁。百稼屡登，亿姓咸义。虽未臻至化，抑可谓小康。而去岁以来，众异间作。星文流变，谪见于穹旻；坤载震摇，沴生于边鄙。定襄之郡，为害特深。室庐垫陷以寔蕃，黎氓压覆而斯众。飞奏继至，予心恻然。而又春候方初，蛰户俄振。退而修省，罔究端倪。盖朕体道迪勤，烛理犹昧。以凉德而处尊「尊」字下当脱一字，与下句失对。，以眇质而保鸿名。致此(机)[禨]祥，敢忘戒惧。爰申诞告，式伫谠言。其或朕躬之阙遗，执事之阿枉，政教未臻于理，刑狱靡协于中，在位有壅蔽之人，效官有贪墨之吏，仰谏官、御史，搢绅百僚，密疏以言，悉心无隐。限半月内实封进纳月：原作「日」，据《长编》卷一二一改。。朕当亲览，靡及有司，择善而行，固非虚饰。咨尔多士，宜体朕怀。」 
康定元年三月二十五日二十五日：按《长编》卷一二六、《宋大诏令集》卷一五三均系于二十三日丁丑。，诏曰：「朕寅威端命，抚有多方。绍服前人之明，勤经庶政之治。居常励翼，罔敢怠荒。每惟眚异之来，深原谴告之自，(处)[虔]修应实，所冀格和。而乃咎证荐臻，焱风示变，若丰其蔀，方昼而冥。震惧载怀，惄焉如疚。盖朕责躬匪至，求毖尚违。德刑弗协于中，信化未孚于下。缘兹爽戾，再集(机)[禨]祥。重 
      
念景公退荧舍之灾，成王起郊禾之偃，曾不旋日，念应自天。宁予渺冲，靡克通感 矧前诏中外，率贡谠谋，亦既累旬，未闻献可。宜申诞告，式并条陈。有能补朕阙遗，究民利病，图御边之方略，述在位之阿私，悉心以谈，迟当亲览。庶择善言之益，助迎休气之祥。咨尔群伦，咸知朕旨。」 
〔庆〕历四年二月二十二日，诏权御史中丞王拱辰赴台。拱辰因入见，谕曰：「言事官第自振职振：原作「辰」，据《长编》卷一四六改。，勿以朝廷未行为沮己，而辄请解去，以取直名。自今有当言者，宜力陈无避。」拱辰顿首谢。 
七年三月二十一日，诏曰：「朕临御以来，于今二纪，(威)[夙]夜祗惧，不敢康宁，庶洽治平，以至嘉靖。自去岁冬末，时雪已愆；今春大旱，赤地千里。百姓失业，无所告劳。朕思灾变之来，不由他致，盖朕不敏于德，不明于政，号令弗信，听纳失中，俾兹眚祥，下逮黎庶，天威震动，以戒朕躬。大惧不能承宗庙之灵，负社之重，苦心焦思，惶悸失图。是用屈己以谢愆，归躬而上叩。不御正殿，不举常珍。外求直言，以荅天谴。冀高穹之降鉴，闵下民之无辜。与其降疾于人，不若移灾于朕。庶用感格，以底休成。自今月十九日后，只坐崇政殿，仍减常膳。应中外文武臣僚，并许实封言当世切务。三事大夫其协心交儆，辅予不逮。」 
八年三月十六日，幸龙图、天章阁，召近臣宗室观太宗《游艺集》、三朝瑞物，乃出手诏赐辅臣曰：「朕承祖宗大业，赖文武荩臣夙夜兢兢荩：原作「尽」，据《乐全集》卷一八、《长编》卷一六三改。，期底 
      
于治。间者西陲御备，天下驿骚，辄募兵师，急调军食。虽常赋有增，而经用不给，累岁于兹，公私匮乏。加以承平寖久，仕进多门，人浮政滥，员多阙少。又牧宰之职，以惠绥吾民，而罕闻奏最；将帅之任，以威制四夷，而艰于称职。岂制度未立，不能变通于时邪 简擢靡臻，不能劝励于下邪 西北多故，虏态难常。献奇谲空言者多；陈悠久实效者少。备豫不虞，理当先物。思济此务，罔知所从。悉为朕条画之。」 
二十五日，赐翰林学士、三司使、知开封府、御史中丞等诏曰：「欲闻朕躬阙失，左右朋邪，中外险诈诈：原作「计」，据《长编》卷一六三改。，州郡暴虐，及法令非便民者，悉以条陈。至于朝廷几事，或自有所见，亦附于篇，当不付外。择在(子)[予]衷，毋虑后患。」时皆给笔札，令即座以对，而宰臣陈执中固辞。帝复敦谕，至于三四，乃听两府归而上之。 
二十六日，御迎阳门，召知制诰、待制至台谏官等，又出手诏曰：「朕欲闻朝政得失，兵农要务，边防备预，将帅能否，财赋利害，钱法是非，与夫谗人害政，奸盗乱俗，及所以防杜微渐之策。悉对于篇，无有所隐。如所怀未尽，听别疏以闻。」 
皇佑二年十二月二十四日，诏曰：「逾岁于兹，上天谪见。良由时事乖舛，政化郁堙，果恻天心，遽出星变。仍自今月五日不御正殿，其尚食所供常膳亦宜减省。中外臣僚言当世切务。」 
四年正月十九日，诏：「昨为唐介显涉结附，合行降黜之典，亦虑言路或梗，寻与叙迁。尚恐言 
      
事之臣有所顾虑，令御史台、谏院务尽鲠直，以箴阙失。仍令通进司，或有章奏，画时进入，必当亲览，或只留中。」 
十月十八日，帝谓辅臣曰：「比日上封言政事得失者少，岂非言路壅塞所致乎 其下合门、通进、银台司、登闻、理检院、进奏院：自今州县奏请，及臣僚表疏，毋得辄有阻留。」 
五年五月六日六日：原作「十六日」，据本书仪制六之一一及《宋史》卷一二《仁宗纪》改。，诏曰：「朕循三圣之法，监百王之宪。永惟唐虞之世，以及文武之时，上有求教之勤，下有告猷之助。忧劳旰昃，罔敢自安。日与辅臣，裁决万务，虽极辩之不倦，当退公而益强。宜即燕闲，同讲治道。自今中书、枢密院辅臣如有军国大政、边防重事，候前殿退，别请对于后殿。仍前一日先具所陈事以闻。」 
十月九日，诏：「春夏以来，蝗旱于灾，民间利害有未达者。其令诸路转运、提点刑狱司 谕(新)[亲]民官采访以闻。」 
至和三年六月二十九日，诏曰：「朕猥以眇身，奉承圣业，常惧政化之爽，以羞祖宗之灵，日昃劬劳，躬自懋勉，约己以济物，推诚而任人。肃将一心，殆且三纪，庶蒙休应，以登至平。近乃淫雨降灾，大水为沴，败公私之庐舍，冒西南之城扉。秋稼有沦伤之嗟，贫人罹溺丧之苦。弥月于此，积晦未开，两河之间，决溢为患。夙夜惟念，悼痛于怀。此皆朕德不明，天意所谴，致兹灾潦，害及下民。是亦邦治未孚，王职多阙，赏罚有所不当，诏令得非未便，狱讼颇狂，赋役烦急。既民 失职者众，则天灾缘政而生。思闻谠 
      
言，以推咎罚。道有消复，志在更张。应中外臣僚并许上封言时政阙失。凡当世之利害，及制治之否臧，悉心以陈，无有所讳。庶几弭塞变异，召致和平。咨尔股肱之臣，其交相戒敕，虚心以调元化，合志而营庶政，辅予不逮，冀其有庆。」 
英宗治平二年八月八日，诏曰：「盖闻古之圣贤在位，阴阳和，风雨时，日月光，星辰静，黎民阜蕃，以底休平，朕甚慕之。朕猥以眇身，托于王公之上，夙夜以思，惟惧能以承先帝鸿业。而比年以来，水潦为沴。乃八月庚寅大雨，京师庐室垫伤，被溺者众，大田之稼，害于有秋。窃迹灾变之来，曾不虚发，岂朕之不敏于德，而不明于政欤于：原脱，据《长编》卷二○六补。 将天下刑狱滞 ，赋繇烦苦，民有愁叹亡聊之声，以奸其顺气欤 不然，则何天戒之甚着也 今饬躬焦思，欲销伏大异，而未闻在位者之忠言。进祈自新，厥路何繇焉 应中外臣寮，并许上实封，言时政阙失及当世之利病，可以佐元元者，悉心以陈，毋有所讳。执政大臣皆朕之股肱，其协德交修，以辅朕之不逮。」以上《国朝会要》。 
四年神宗已即位，未改元。闰三月二十二日，诏曰：「朕以菲德承至尊，托于公卿兆民之上。惟治忽在朕躬，夙夜兢兢，上思有以奉天命，下念所以修政事之统。愧不敏明，未烛厥理。夫辟言路、通上下之志，欲治之主所同趣也。其布告内外文武 臣，若朕知见思虑之所未及，至于朝之阙政，国之要务，边防戎事之得失，郡县民情之利 
      
害，各令直言抗疏以闻，无有所隐。言若适用，亦以得人，观其器能，当从甄擢。惟尔文武，其各体朕兹令之非徒下也。」 
六月二十五日，诏曰：「农，天下之本也。祖宗以来，务加惠养，每勤劳勉，屡下宽恤之令，数赐蠲复之恩。然而历年于兹，未极富盛，间因水旱，颇致流庸。深惟其故，殆州郡差役之法甚烦，使吾民无敢力田积谷，求致厚产，以避其扰。至有遗亲背义，自谋安全者多矣。不幸逢其暴政，骨肉或不相保，愁怨亡聊之声，岂不(勃)[悖]人理、动天地欤 害农若此，为弊最深。上下偷安，苟务因循，重于改作，故农者益以匮乏，末游者安其富逸焉。生生之路至谬戾也，朕甚悼焉。永惟出令之慎，故访中外 议，宜有嘉谋宏策贡于予闻。朕将亲览，择善而从。顺天兴益，诚安敢怠；命非徒下，钦哉无忽!其令中外臣庶，限诏下一月，并许条陈差役利害，实封以闻，无有所隐。」 
神宗熙宁元年正月十四日，中书、枢密院先奉手诏，以「经冬无雪，令各述朕躬过失，及时政未符天意者。」是日，曾公亮等同对，引咎拜谢。上曰：「日与卿等相见，议政之外，未闻忠规。朕非欲文饰，诚冀卿等极言阙失，以荅天变也。」公亮等惶恐顿首而退。 
二年四月二日，诏曰：「朕惟理财之臣失于因循，其法遂至于大坏，而天下之货留积而不通，故特召辅臣，俾之置司，以讲求其利病，将救其宿弊而更张之救：原作「林」，据《宋大诏令集》卷一八四改。，上以 于国，下以足于民。而或者不察， 
      
以为专务苛碎刻削，以趋公家之急，兹岂朕之意哉 然而商天下之利者，必资天下之众智而集成之，则理尽而不悖，事行而不跲，于是利源通，而富庶之俗成矣。其令内外臣僚，有能知财用利害者，详具事状闻奏。其诸色人亦具事理，经制置三司条列司陈状。在外者即随所属州军投状，逐处缴申制置三司条列司。夫有言不酬，不足以申劝，事如可行，何吝于赏 如诸色人所言财利有可采录施用者，当量其事之大小而甄赏之。」 
二十日，诏曰：「传曰『近臣尽规』，以其荣耻休戚与上同也。今在此位者，视朕过失与朝廷政事之阙，默而不言，乃或私议窃叹，若以其责不在己。夫岂皆习见成俗，以为当然，其亦有含章怀宝，待唱而发者也。今百度(堕)[隳]弛，风俗偷堕，薄恶灾异，谴告不一，此诚忠贤助朕忧惕，以创制改法，救弊除患之时。宜令侍从□臣□视朕过失与朝廷政事之阙，无有巨细，各具封章，极言无隐。噫!言善而不用，朕有厥咎；道之而弗言，尔为不恭。朕将用此考察在位所以事君之实，而明黜陟焉。咨尔有官，勿违朕旨。」
七年三月六日，诏曰：「朕涉道日浅，晻于致治，政失厥中，以失阴阳之和。乃自冬迄春，旱暵为虐，四海之内，被灾者广。间诏有司，损常膳，避正殿，冀以塞责消变。历日滋久，未蒙休应，嗷嗷下民，大命近止，中夜以兴，震悸靡宁。永惟其咎，未知攸出，意者朕之听纳不得于理欤 狱讼非其 
      
情欤 赋敛失其节欤 忠谋谠言郁于上闻，而阿谀壅蔽以成其私者众欤 何嘉气之久不 也 应中外文武臣僚，并许实封直言朝政阙失，朕将亲览，考求其当，以辅政理。三事大夫其务悉心交儆，成朕志焉。」 
八年十月十二日，诏曰：「朕以寡薄，猥承先帝末命，获奉宗庙。顾德弗类，不足仰当天心。比年以来，灾异数见，山崩地震，旱暵相仍。今彗出东方方：原作「万」，据《宋大诏令集》卷一五四改。，变尤大者。内惟浅昧，敢不惧焉。已避正殿、减常膳，虑未足以祗天戒。应中外臣僚并许直言朝政阙失，朕□虚心以(致)[改]，庶以消天文之变焉。」先是手诏中书门下：「卿等率在庭之臣直言朕躬过失，改修政之未协于民者以闻。」宰臣遂颁。 
元丰三年七月二十五日，诏中书曰：「朕以寡昧，获奉宗庙，夙夜祗畏，不遑康宁，冀或仰当天心，感格和气，以敷锡于庶民。而太史占言，谪见干象，乃孟秋癸未，彗出西方。谴告之来来：原作「未」，据《宋大诏令集》卷一五四改。，厥有攸召。夫岂朕德弗类，刑政或谬于理欤理：原缺，据《宋大诏令集》卷一五四补。 吏之不良，而民或失职欤 永惟厥咎，朕甚惧焉。自今月戊子避正殿，减常膳，中外臣僚并许直言朝政阙失，朕虚心以改，庶古先格王正厥事之意焉。」原本缺。 
八年哲宗已即位，未改元。五月五日，诏曰：「盖闻为治之要，纳谏为先。朕思闻谠言，虚己以听。凡内外之臣，有能以正论启沃者，岂特受之而已「岂特」、「之」三字原缺，据《长编》卷三五六补。，固宜不爱高爵重禄「宜」原作「且」，「爱」原作「受」，并据《长编》卷三五六改。，以奖其忠。设其言不当于理，不切于事，虽拂心逆耳，亦将欣然容之，无所拒也。若 
      
乃阴有所怀，犯非其分，或扇摇机事之重，或迎合已行之令，上则观望朝廷之意以徼幸希进，下则衒惑流俗之情以干取虚誉，审出于此，而不惩艾，必能乱俗害治。然则黜罚之行，是亦不得已也。顾以即政之初，恐群臣未能 晓，凡列位之士，宜识此心，务自竭尽。朝政阙失，当悉献所闻，以辅不逮。宜令御史台出榜朝堂。」 
六月二十五日，诏曰：「朕绍承燕谋，获奉宗庙。初揽庶政，郁于大道，夙夜祗畏，不敢皇宁，惧无以章先帝之休烈，而安辑天下之民。仰惟古之王者，即政之始，必明目达聪，以防壅蔽，敷求谠言，以辅不逮，然后物情 以上闻，利泽得以下究。《诗》不云乎：『访予落止』，此成王所以求助，而群臣所以进戒，上下交儆，以遂文武之功，朕甚慕焉。应中外臣僚及民庶，并许实封直言朝政阙失、民间疾苦，在京于登闻(原本缺)[鼓、检]院投进，在外于所属州军驿置以闻。朕将亲览，以考求其中而施行之。」以资正殿学士、通议大夫司马光言：「臣先于三月三十日上言，乞下诏书广开言路。臣昨奉圣旨入见昨：原作「非」，据《司马公文集》卷四七《乞改求谏诏书札子》改。，蒙降中使，以五月五日诏书赐臣看阅。臣伏读诏书，其间有愚心未安者，不敢不冒万死极竭以闻。切见诏书，始末之言固尽善矣，中间逆以六事防之。臣以为人臣惟不上言，上言则皆可以六事罪之矣。其所言或于群臣有所褒贬，则可以谓之『阴有所怀』。本职之外微有所涉，则可以谓之『犯非其分』。陈国 
      
家安危大计，则可以谓之『扇摇机事之重』。或与朝旨暗合，则可以谓之『迎合已行之令』行：原脱，据《司马公文集》卷四七补。。言新法之不便当改，则可以谓之『观望朝廷之意』可：原脱，据《司马公文集》卷四七补。。言民间愁苦可悯，则可以谓之『衒惑流俗之情』。然则天下之事，无复可言者矣。是诏书始于求谏，而终于拒谏也。伏望于诏书中删去中间一节「诏书」上原衍「诸」字，据《司马公文集》卷四七删。，使天下之人各尽所怀，不忧黜罚。」故有是诏。 
元佑六年四月五日，左谏议大夫郑雍言：「冬春之交，阴阳缪盭。愿诏近臣条具利病，明言失得，考之经传，参之今古，益广聪明求治之意。」诏御史台行下。 
绍圣四年九月二日，诏曰：「朕以菲德，奉承大业，夙夜战栗，不遑康宁，惟恐不足以仰当天心，以羞先帝圣德。乃仲秋之夕，彗出西方。推原典经，兹谓大异。永惟其咎，未烛厥理。岂非庶政之失，以悖三光之明 谴告之来，朕实祗惧。《书》不云乎：『惟先格王正厥事。』已避正殿，损常膳，罢秋宴。公卿其各悉心修政，辅朕不德。应中外臣僚等并许直言朝廷阙失，朕将亲览，虚心以改，庶几以销天文之变焉。」 
元符三年徽宗已即位，未改元。三月二十四日，诏曰：「朕以眇身，始承天序，任大责重，罔知攸济。永惟四海之远，万机之烦，岂予一人所能 察，必赖百辟卿士，下及庶民，敷奏以言，辅予不逮。矧太史前告，天将动威，日有食之，期在正月。变异甚，殆不虚生，夙夜以思，未烛厥理。将以弥纶初政，消弭天菑，自非药石之规，孰开朕听 况今周 
      
荛之中，言亦可采。凡朕躬之阙失，若左右之忠邪，政令之否臧，风俗之媺恶，朝廷之德泽有不下究，闾阎之疾苦有不上闻，咸听直言，毋有忌讳。朕方开谠正之路，消壅蔽之风，其于鲠论嘉谋，唯恐不闻，而行之唯恐不及。其言可用，朕则有赏；言而失中，朕不加罪。朕言惟信，非事空文。尚悉乃心，毋悼后害。应中外臣僚以至民庶，各许实封言事。在京于合属处投进，在外于所在州军附递以闻。」先是中书舍人曾肇言：「臣伏读《诗》《书》，见周成王即政之初，咨嗟求助，至于再三。群臣进戒，亦皆至诚恳恻，无所讳避。然考其时，犹在除丧朝庙之后。及康王嗣位，自乙丑至癸酉纔九日，而君臣更相训告，如恐不及。岂非天位至重，守之至难，祗畏恐惧，尤在其始。今陛下践祚之初，臣愿修转对之制，下不讳之令，明诏百官，下及庶民，使得极言时政，无有所隐。庶以鼓动天下敢言之气，纾发郁湮壅塞之情。当今先务，无易此者，惟圣明亟行之。」乃下此诏。既而以奉议郎郑敦义为承议郎，左班殿直高士育为承务郎，韶州仁化县令鹿敏求为承事郎。赐大学上舍生何大正同进士出身，及开封府进士吕彦祖并为初等官。大正直州司法参军，彦祖淄州司户参军。郑敦义、高士育、鹿敏求仍令合门引见上殿。后又赐太学生江纬进士及第，仍召对，为处州缙云县令。皆以应诏上书推赏也。 行之内，人有所怀， 
五月十一日，臣僚上言： 
      
「伏见陛下发德音，下明诏，使臣直言，毋有所隐讳。况诏书已有『其言可用，朕则有赏』之文，则宜实其言以信天下。臣伏闻治平四年，神宗皇帝践祚之初，即求直言，寻又下诏：『上书言事人所陈政事时务，材识出众者，命官特加甄擢；其次赐(次)诏书奖谕。布衣则令有司召问，条对有理，量材录用。』即当时谘谋劝诱，如此其详矣。至有朝上书、暮召对者，是以四方万里，人人奋励，争竭腹心，唯恐在后。伏愿陛下明谕辅臣，讨寻治平四年之令，举而行之。臣又伏思，上书之人所言不一，其泛论大体，指陈邪正，如此类者，自可留之禁中，以备观览。至于陈述利害，事干有司者，即乞降付政府，委官看详，有可施行，旋具闻奏。如此，则圣诏之出，不为空文，施之国家，固非小补。」诏差丰稷、张舜民看详。后右司谏孙谔言：「差官看详士民所上封事，臣切以为未便。若谓章疏繁多，聪明不及周览，乃使臣下泛观而历采之，臣恐上封言事之人继踵趋走于看详之门，私谒者源源不已也。愿收还其书，于燕闲之余，时取而观之，间有可采，褒以爵赏，则命令尊而天下劝矣。」诏前差丰稷、张舜民看详指挥勿行。 
徽宗宗宁五年正月十二日，诏：「朕以寡昧，奉承大烈，夙夜祗惕，靡敢康宁。冀以仰当天心，感格和气。方孟春之夕，星文变见，推原载籍，兹谓大异。岂朕德弗类，政刑罔中，皇天动威，以示谴告 永惟厥咎，朕甚惧焉。已避 
      
正殿、损常膳，中外臣僚等并许直言朝政阙失，朕将亲览，虚心以改。庶几古先哲王克正厥事，以销干象之变。」 
十五日，诏：「比诏求直言，尚虑臣僚畏避，不敢指陈阙失，可诏侍从官各具所见，实封闻奏，朕将亲览焉。」 
二月一日，诏：「四方之远，视听岂能周  虑有民瘼，壅于上闻，可诏逐路监司察民间疾苦，具实以闻。」 
大观四年五月二十二日，诏曰：「朕以寡昧，获奉宗庙，顾德弗类，不足以仰当天心。今彗出东方，兹为大异，永思厥咎，朕甚惧焉。自五月十八日避正殿、损常膳，许在京任职侍从官直言朝政阙失，朕虚心以改，庶以迎休嘉之应焉。」 
政和元年二月八日，诏：「诸路臣僚陈述民间利害，已付三司看详。可令左右司置籍，每半年考校，内有补治功、实利及民者，具名取旨，随材升擢。」 
四月四日，臣僚言：「乞内外大小之臣，应有富国裕民之术，皆许条画以闻。」诏：「富民之要，无如节用。若讲究利源，徒见纷纷。臣僚之议可勿行。」 
二年二月二十九日，诏曰：「朕惟神宗皇帝上稽成周，下监百代，立常平、免役之法，以成仁民爱物之政。其敛散有经，其操纵有权，宪禁详密，无敢侵紊。不十数年，家给人足，国丰用裕，储峙衍溢，粟腐而贯朽。虽中更隳弛，费出无艺，而积岁用之，靡有殚竭，何其盛哉!朕夙寤晨兴，思庶几焉。永惟绍圣之纂承，以迄于今，缉之熙之，罔或遑宁。今县官之费不给，而民财亦屈。算计见 
      
 ，若彼其远，其故何哉 岂吏奉吾诏不勤，而恻怛之意不加欤 抑狎于余习而诡法，以成其私者众欤 将时异事殊，而奉行者未得其职欤 此朕之所悯也。宜令诸路提举司推原熙丰立法之意，参究方今利害之实，何修何饰，而可以追复前日之盛，条具以闻，朕将择其中而施行之。」 
宣和七年十二月十九日，(语)[诏]：「河北、燕山边事，理宜询访利害，选用人材。许文武臣僚等经尚书省投状自 ，并献紧切利害。开封府牓谕。」 
二十二日，诏曰：「朕获承祖宗休德，托于士民之上，二纪于兹。虽兢业存于中心，而过咎形于天下。盖以寡昧之资，藉盈成之业，言路壅蔽，导谀日闻，恩幸恃权，贪饕得志。搢绅贤能陷于赏籍，政事兴废拘于纪年。赋敛竭生民之财，戍(后)[役]见而朕不悟，众庶怨怼而朕不知。追惟己愆，悔之何及。已下信诏，大革弊端；仍命辅臣，蠲除宿害。凡兹引咎，兴自朕躬，庶以少谢天人谴怒之心，保全祖宗艰难之业。慨念前此数有诏旨，如下令以求直言，修政以应天变。行之未久，夺于权臣，乃复归咎建议臣僚，使号令不信，士气沮伤。今日所行，质诸天地，后复更易，何以有邦。况当今急务在通下情，不讳切直之言，兼收智勇之士，思得奇策，庶能解纷。望四海勤王之师，宣二边御敌之 困军伍之力。多作无益，侈靡成风。利源酤榷已尽，而牟利者尚肆诛求；诸郡衣粮不时，而冗食者坐享富贵。灾异 
      
略。永念累圣仁厚之德，涵养天下百年之余，岂无四方忠义之人，来徇国家一日之急 应天下方镇、郡邑守令，各率师(慕)[募]众，勤(正)[王]捍边。能立奇功者，并优加异(常)[赏]，不限常制。(章)[草]泽之中，怀抱异材，能为国家建大计、定大事，或出使疆外者，并不次任使，其尤异者以将相待之。中外臣僚士庶，并许实封直言极谏，诣登闻检院、通进司投进，朕当亲览。虽有失当，亦不加罪。」 
钦宗靖康元年正月一日，诏曰：「木从绳则正，后从谏则圣。朕获保大器，思闻盖言。应朝廷之阙失，政令之僻违，保邦御俗之方，安民御戎之策，询于有众，咸极敷陈。虽有过差，必无罪谴。自今中外臣庶，并许实封直言得失以闻。」三月一日，诏侍从之臣，虽非本职，特许言事。 
高宗建炎元年五月一日，诏：「应监司州县违法赋敛，涉于掊克，或科配大买物色，实有扰害，及应干民间疾苦事件，并许中外臣庶详具利害，经所属官司陈述缴奏，或诣阙投进。当议者悉较正施行。虽语言诋讦，亦不加罪。」 
十二月三十日，诏曰：「朕以眇躬，获嗣大统。以一心之思虑，而图四海之安危，以一己之见闻，而万机之情伪，非尽臣工之谋议，曷臻方夏之敉宁 肆敷朕心，历告列位。自今服采在职，其各悉心极言。凡言动举措之过差，暨军旅财用之阙失，人情之逆顺，政事之否(藏)[臧]，号令不便于民，法制无益于国，若将施设，咸得指陈。或抗章而尽辞，或造膝而 
      
入告。务从简直，以便听观。咨尔有位，体至意焉。」 
二年四月十三日，诏诸路监司条具靖康以来，凡弃城逃遁者某人，保城力守者某人，书其功罪，着其赏罚。赏太薄者厚加其赏，罚太轻者严正其罚，罪状未闻者付之有司推明，使守土之臣，有以惩劝。 
三年二月十九日，诏：「国(少)[步]艰难，谋虑之士咸愿献陈，往往无路达于朝廷。令左右司轮官设次延接，看详所陈，纳尚书省。」 
二十七日，诏曰：「朕以菲躬，遭时多故，举事失当，知人不明。昨以宰臣非才才：原作「求」，据《建炎要录》卷二○改。，任用既久，专执己见，壅塞下情，怀忠者不能自明，论事者不得尽达，以致边备废而莫讲，邻敌至而不知，事出仓皇，匹马南渡。臣庶陷没，士卒逋逃，府藏殚残，井邑隳废。深思厥咎，在予一人。既已悔过责躬，洗心改事，极夤畏以荅天谴，肆沛宥以慰人心，放斥宫(殡)[嫔]，贬损服御，罢黜宰辅黜：原作「出」，据《建炎要录》卷二○改。，收召隽良。尚虑多方，未知朕志，肆加播告，用见忱诚。自今政事阙遗，民俗利病，或有关于国体，或有益于边防，并许中外士民直言陈奏。朕当躬览，采择施行，旌擢其人，庸示劝奖。言之或失，朕不汝尤。咨尔万邦，钦予至意。」 
六月二日，诏宰执：「可来日召郎官以上赴都堂，宣谕朕旨，各言朕之过失，政事失当，百姓疾苦。庶可以收人心，召和气，消天变。各令实封以闻。」上谓辅臣曰：「太史奏，久阴霖雨不止，占为阴盛，下有阴谋。霖雨者原本缺所致，早晚差寒，天道不顺，寒阴反节。朕 
      
观《晋书 天文志》备言其证，恐政失其当，以召天变。」吕颐浩奏曰：「陛下忧勤庶政，臣等辅政无状。宰相之职，燮理阴阳，在汉故事，遇灾异则策免三公。今日臣实任其咎。」上曰：「此朕不德所致，岂可咎卿 」故降是诏。 
闰八月一日，内降诏曰：「朕嗣位累年，寅奉基绪，爱育生灵，凡可以和戎息兵者，卑辞降礼，无所不至。而敌人猖蹶，迫逐陵犯，未有休息之期，朕甚悼之。比命杜充提兵防淮杜充：原作「杜克」，据《建炎要录》卷二七改。，然大江之北，左右应接，我之所守者一；由荆襄至通、泰，敌之可来者五六敌：原作「适」，据《建炎要录》卷二七改。。兵家胜负，难可豫言，议者众多，未易( )[偏]废，轸念旬月，莫适决择。朕定居建康，不复移跸，与夫右趋岳、鄂，左驻吴、越，山川形势，地利人情，孰安孰(安)危，孰利孰害 以至彼我之所长，步骑之所宜，何险可守，何地可战 某路之钱帛可致，某郡之谷可漕 其各悉心以致思，明以告朕。昔汉高谋臣良将多矣，都雒之计已定，及闻娄敬一言，而入关之意立决。况吾士大夫之确论，朕岂不能虚怀而乐从之哉 三省可召应行在职事官兵条具以闻。」是日，辅臣吕颐浩召百官就都堂，应诏条具驻跸事共二十五封，至晚进入。翌日，上宣谕曰：「昨晚臣僚条具事，犹未曾观。国家大事，召百官议，盖亦古制，如陆贽奏议是也。」颐浩曰：「祖宗时，遇大事亦召公卿集议。」王绹曰：「《书》所谓大疑谋及卿士。」上曰：「但恐封事中趣向必不一。原本缺公生明，偏生闇，人能至公，议论(目)[自]有见处。昔 
      
真宗澶渊之役，陈尧佐蜀人，则欲幸蜀；王钦若南人，则欲幸金陵。唯(冠)[寇]准决策亲征。人臣若不以家谋人：原缺，据《建炎要录》卷二七补。，专以国计，则无不安利矣。」 
四年正月二十八日，诏侍从官条具金人若退，当如何措置，金人不退，当如何措画，及将来何处驻跸以闻。 
绍兴元年二月二十六日，内降手诏曰：「朕以国难日深，政治未洽，寇虏充斥，污潴于齐鲁宋卫之郊，而盗贼跳梁，株连于江鄂洪抚之地，闽中屡扰，淮上多虞，是用大惕于朕心，惧坠祖宗之业。而正士大夫可为之时也。三省可令侍从、台谏，各为悉意条具当今切务，所宜施行。何道而可以保民，何术而可以弭盗，何策而可以遏虏寇，何术而可以生国财生：原作「产」，据《建炎要录》卷四二改。，各具以闻，朕当虚己而力行之。」 
九月二十八日，诏：「朕以眇末，获承至尊，伍年于兹，天未悔祸。〔前〕日于艰危之际称秩元祀，盖以温(清)[凊]急难之念，请命于皇天后土及我祖宗，夙夜祗栗，以俟降监。载念国家百七十年涵养，岂无忠义感发、怀愤善谋之士如汉侯生者慰朕焦劳 苟鸾驭之可还，讵彝章之足报 应四方有为谋策，能还两宫者，实封以闻。可行有 ，当以王爵赏之。播告天下，明知朕意。」
  </div>
  <div class="pagination">
   <a href="宋会要辑稿_page26.html">
    上一页
   </a>
   <span>
    ...
   </span>
   <a href="宋会要辑稿_page22.html">
    22
   </a>
   <a href="宋会要辑稿_page23.html">
    23
   </a>
   <a href="宋会要辑稿_page24.html">
    24
   </a>
   <a href="宋会要辑稿_page25.html">
    25
   </a>
   <a href="宋会要辑稿_page26.html">
    26
   </a>
   <span class="current-page">
    27
   </span>
   <a href="宋会要辑稿_page28.html">
    28
   </a>
   <a href="宋会要辑稿_page29.html">
    29
   </a>
   <a href="宋会要辑稿_page30.html">
    30
   </a>
   <a href="宋会要辑稿_page31.html">
    31
   </a>
   <a href="宋会要辑稿_page32.html">
    32
   </a>
   <span>
    ...
   </span>
   <a href="宋会要辑稿_page28.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
