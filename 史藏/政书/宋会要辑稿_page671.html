<!DOCTYPE html>
<html>
 <head>
  <meta charset="utf-8"/>
  <title>
   宋会要辑稿 - 第 671 页/共 1125 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   宋会要辑稿 - 第 671 页/共 1125 页
  </h1>
  <div class="content">
   三年二月二十九日，蔡京言：「奉诏令讲议司修立，以六尚局条约闻奏。谨以元陈请画一事件，并稽考参酌，修立成殿中省、提举所、六尚局、供奉库《 令格式》并《看详》共六十卷。内不可着为永法者，存为申明。事干两局以上者，总为殿中省通用。仍冠以『崇宁』为名。所有应干条画、起请续降申明，及合用旧司条法，已系新书编载者，更不行用；不系新书收载，各合依旧引用。」从之。 
十月十八日，详定一司敕令所修立到《龙图、天章、宝文、显谟阁学士荫补推恩格》，从之。 
大观元年七月二十八日，蔡京言：「伏奉圣旨，令尚书省重修《马递铺海行法》颁行诸路。臣奉承圣训，删润旧文，编缵成书，共为一法。谨修成《 令格式》、《申明》、《对修》，总三十卷，并《看详》七十卷，共一百册，计六复，随状上进。如或可行，乞降付三省镂版，颁降施行。仍乞以《大观马递铺敕令格式》为名。」从之。 
十一月十一日，兵部尚书兼侍读、详定一司 令左肤奏：「伏闻神考详告有司，修书之法必分敕令格式，着为成宪，以示天下万世，不可改也。今兵部所有《陕西、河东弓箭手敕》乃崇宁元年修成颁降，格令、格式混而为一，既已乖违神考修书之旨，兼以元符、建中靖国不许引用年分条法修成，及至颁降至今，冲改名件不少，紊错舛缪，难于考证。伏望遵依神考修书法，分为敕、令、格、式，重别刊定，垂之永久。」诏：「修书旧无定制，神考垂训，分敕、令、格、式之法，万世不易。今继志述事，而有司尚或违戾。可依奏重 
      
行删定。」 
二年三月十五日，殿中少监、同详定一司敕令宋(升)[ ]陛下亲政以来，继志述事，纤悉无遗，横议异端， 刷殆尽。元佑海行条法虽已投畀炎火，独诸路、一司敕令删修未完。前后条法尚藏元佑指挥，官司至今执用，俾前日焚毁诏旨却成虚文。窃详诸路、一司敕令，熙宁以来置局刊定，迨今三十余年，未能成书。昨承乏，本所官属亦尝深究其弊，盖是自来官必分房，房必分路。如川、广等路驲程辽远，一有取会，动经岁月，官吏安坐待报，即于他路了无相干，而勤惰能否且无劝沮之法，欲书之成，未易得也。欲望特降睿旨，本所删定官更〔不〕分房，令协力共修一路。才候了日，别取他日，共行删修。其每路书成，并申纳朝廷审覆，逐旋颁降。若有违戾，仰本路申明，删改行下。如此，不过数年，必见完书。仍乞纳以课程，严立期限。内详密精密者量加旌擢，稽违抵牾者特行罢黜。庶几成一代不刊之典。」诏：「置局修书，余三十年，计日之力，所费之广，书犹末成。吏慢失职，不可不惩。可并依所奏，每路限一季。其 慢官吏，虚糜岁月，仍令惩汰以闻。」 奏：「伏 
九月十八日，诏：「名不正则言不顺，言不顺则事不成，名不可以乱实久矣。比阅《军马司敕例》，有敕令格式之名，而名〔实〕混淆，敕中有令，令中有格，甚失先帝设此逆彼、禁于已然未然之训，殆未足以称扬功遵制之意。可令有司重加刊正。」 
十一月二十九日御笔：「批阅近奏，以六曹事修例为条。且法有一定之制，而事有无穷之变，苟事一为之法，则法不胜事。又其轻其重、其予其夺，或出于一时处断，概为定法，则事归有司，而人主操柄失矣。宜令详定一司敕令所，应于六曹已施行事为永制者，修为敕令格式外，其出自特旨，或轻或重，非有司所决，可以垂宪者，编为定例，以备稽考，余悉删去。庶使官吏不得高下其手。」 
三年六月十三日，中书省、尚书省勘会详定敕令所修到外路敕令格式等，朝廷置局审覆，设官置吏，糜费禄廪，显属重复。诏罢审覆，如事干诸路，下逐路安抚、转运、提刑、提举司依公看详，子细签贴。如有未尽未便事件，限半月指陈利害，保明申尚书省。 
七月四日，诏：「内外官司应已行之令，一意遵承，毋或观望，辄有动摇。若妄言传播改革，及敢沮坏，许诸色人陈告。白身与三班奉职，有官人转两官，有名目人转两资；不愿转资，依白身人推恩。并支赏钱五十贯。 
七月九日，臣寮上言：「伏见近时刑名有出于臣僚一时随事建议，不经思虑，取办目前，恐轻重有不协于中者。愿诏有司将臣僚前后奏事所立刑名看详，酌中立为定制。合用旧条者，宜依旧条施行。庶几有罪不失，而人无冤滥。」诏依奏，仍令刑部逐旋看详，申尚书省。 
四年四月二十四日，给事中蔡 
      
薿奏：「窃惟人主称制，故辄违者，论以违制之罪。臣伏见比来有司以己见条陈事，方欲立法，辄请论以违制，此臣所未(论)[谕]也。不唯间因细事，暗增重刑，实亦理势非顺，其名不正。欲望睿慈明示戒。兼因事立法者，岂容臆决 谓如付在所司讨论参考，然后颁行，亦可以杜绝轻重不论、罪同罚异之弊。」从之。 
六月三十日，刑部奏：「圣旨：『神考稽古创制，讲明治具，维时宪度，尽载编敕，悉出睿断裁成，亲加笔削，故行之甚久，曾无抵疵。继而元符续敕令，疏密重轻，颇有不同，遂致踳驳，寖失本意。可委刑部检详元丰颁降敕令格式，条具闻奏。如有该载末尽，参以绍圣所降敕令施行。』今来元丰颁降敕令格式书完具，欲令先次遵依施行。如该载未尽，参以绍圣所降敕令。庶几元丰敕令便可施行。」又奏：「《元丰敕令格式》系元丰七年正月一日颁降，所有后来续降，在元丰八年三月五日已前，亦合参照施行。」诏从之，仍具元符、崇宁后来敕令等，或因官司申请，各不失法意，有所补完及随事创立，与元丰敕令格式别无妨碍者，且合遵依施行。内有刑名轻重不同，去取失当，即令本部、大理寺限一月条具前后意义，签贴成书，取旨。 
八月三日，诏：「近降指挥，刑部检详元丰颁降 令格式，条具(开)[闻]奏。可。」 
十三日，委本部依元降指挥疾速条具，其令存留□用。应干敕令续降等条件，仍仰刑部、大理寺编类成书，申尚书看详，取旨颁降。所有今年七月一日刑部申明先决遵守指挥更不施行。 
闰八月十八日，工部尚书、《圣政录》同编修官李图南奏：「臣将《大观内外宗子学敕令格式》等与奏禀到条画事件，重别详定到《宗子大小学敕》一册、《令》七册、《格》五册、《式》二册、《申明》一册、《一时指挥》一册、《对修敕》一册、《令》二册，总二十一册。谨缮写上进。如得允当，乞付尚书省礼部颁降。」从之。 
政和元年二月一日，手诏：「神宗皇帝稽古立极，垂裕后世，敕令格式之制视六经实相表里。而政令有所因革，官司有所建明，宜行修纂，以便遵用。可依熙、丰、绍圣故事，设官置吏详定删修。差何执中提举。仍限一年成书。」 
二十三日，尚书左仆射何执中奏：「准敕差提举详定删修敕令格式。今以熙、丰、绍圣修书旧例参酌。乞从本所关牒诸路监司，遍下本路州县，晓谕官吏诸色人，如有见得见行敕令续〔降〕等条贯，有未尽未便，合行更改，或别有利害未经条约者，指挥到日，限两月内具状分明指说，实封，经所在投陈。随处州军附急递至京，仰都进奏院直赴本所投下。在京亦从本所报合门等处，依此晓谕施行。」从之。 
四月十三日，尚书左仆射何执中奏：「近蒙圣恩差提举重修敕令。臣历观祖宗以来，除天圣、庆历、嘉佑、熙宁编敕、元符敕令格式，各有曾差宰臣提举 
      
之例。盖是元丰成书，轻重去取，一出神笔刊削，复有总领之官。今陛下圣学高明，独观万事之表，缉熙先烈，无不仰遵。元降手诏，并依元丰、绍圣故事。当逐时条上，以禀睿训。虽元降手诏并依元丰、绍圣故事，终当以元丰为法。欲望寝罢提举敕令之名，以尽遵制扬功之美。」诏可，以「兼领」为名，同提举官准此。初以同知枢密院王襄同提举重修敕令，是日襄奏，以笔削润色，一禀圣裁，提举之名，所不敢当，故有「同兼领」之命。 
二十四日，臣僚言：「东南茶盐已尽(覆)[复]熙、丰旧法。缘熙、丰、绍圣以来，前后申明、续降不一，宜编次遵守，乞委官修类成书。」从之。 
十二月二十七日，详定一司敕令所奏：「奉圣旨编修禄秩，以元丰、大观式修定。今修成禄令、格等计三百二十一册。如得允当，乞冠以『政和』为名，雕印颁降，下本所先次施行。其旧法已系新书编载者更不行用外，今来经编载，及政和元年十二月十七日已后续降，自合遵守。」诏依。二年二月十三日，诏详定官乞不推恩外，删定官李良佐、周穗、李富国、周用中、周因、何天衢、何亮、戴该，检阅文字吴守仁、(禓)[杨]发各转一官。内选人比类施行。 
二十八日，郑居中奏：「《学法》一百三十卷，御笔裁成者列于卷首，乞冠以『政和新修』为名，仍乞付国子监颁降。」从之。 
二年二月一日，手诏：「朕躬览万几，讲求民瘼，作新宪度，孚于万邦。事之缺者悉已补完，法之弊者随即更革。熙、丰诏令，具在谟训，思与天下，共遵成宪。今货殖通阜，商旅贸迁，民物安堵，边隅绥静，中外经费颇以宽舒，持之岁年，其效必着。尚虑妨功害能之士、贪利希进之徒，乘间抵巇，妄意申陈，轻议增损，规毁其成。应今日已行法令，三省恪意遵守，无容妄有纷更。非窒碍而轻议改易者，(已)[以]违制论。仍令御史台觉察弹奏。」 
二十二日，诏：「详定重修敕令所官吏置局未久，趁办条敕，进呈了毕，委有勤劳。删定官各特转两官。选人改合入官，更转一官。使臣各转两官。内尹正特与转行遥郡一官外，一官许回受有官有服亲。供书使臣转一官，减三年磨勘。编修手分及承受下手分、点进使臣、知杂司手分各转一资，有官人转一官，仍各减三年磨勘。内差使臣借差，不隔磨勘。无官人有出职法者，内少五年以下人愿先次出职者听，少三年以下出职人仍与占射差遣一次，二年以下更循一资；五年以上候补至前行或职级日与先次出职；其未有名目人愿换大将、减三年磨勘者亦听。」 
二十八日，臣僚上言：「窃见详定一司敕令所参稽前宪令条，为万世之常法。朝廷尚虑修书之官未必能尽知天下土俗之所宜，与夫民情之所便，故书成之日，必下之逐路监司审覆可否，然后施行。为监司者往往志在观望，不复研究是非，审覆遂 
      
为文(旦)[具]臣愚欲乞诏诸路监司，今后审覆一司敕令格式，必选择本路通晓政事之官，同共究心参考。如能指摘差失，有可采择，即以为监司善最；或卤莽保明，及法行之后却有未尽未便，即乞量行黜责，庶几有以劝惩。」从之。 
九月十五日诏：「今年五月已后，应见行钞法洎茶盐法合传载者，大小纲目，具着为令。」以太师蔡京还冠宰司，图制国用，公藏私余，上下皆足，故有是诏。 
二十九日，尚书省言：拟立到《诸路州军分曹掾掾格目》共三十册。诏自来年正月一日奉行。 
十月二日，司空、尚书左仆射兼门下侍郎何执中等上表：「修成《 令格式》等一百三十八卷，并《看详》四百一十卷，共五百四十八册，已经节次进呈，依御笔修定。乞降敕命雕印颁行，仍依已降御笔，冠以《政和重修敕令格式》为名。」从之，仍自政和三年正月一日颁行。先是政和元年二月一日，诏以尚书左仆射何执中提举、同知枢密院事王襄同提举，至是上之。仍诏兼领官何执中、详定官李孝称、任良弼、承受官张僧佑、删定官刘宏、杜充、张焘、钱随、尚谕、杜严、刘寄各转两官。 
十一月十一日，臣僚言：「乞命有司类次诏书律令可以训民者为一书，与婚冠之礼先后颁焉。州县委官专掌，孟月属民而读之。」从之。
 刑法 宋会要辑稿 刑法一 格令三三：原作「二」，按前已有「格令二」今改。 
      
格令三三：原作「二」，按前已有「格令二」今改。
      
三年二月七日，《殿中省六尚供奉 令》(所)书成，诏详定官朝请郎殿中监高伸、朝议大夫殿中少监曹昱、删定官朝散郎殿中丞王迢、朝奉郎殿中省主簿赵士言希各转一官。内曹昱仍转行，承受官裴诜更不推恩。使臣、手分、书写人、书奏人各与转一官。无官人转一资，内无资可转者或不愿转人各支赐绢二十匹，或愿候有正官日收使者听。进奏官减二年磨勘。 
二月二日，中书省言：「检会大观重修中书令，诸每岁取旨下近臣，博求疏远贤能之士以备器使。勘会博求贤能，须待圣旨，岂可立为常法 兼诏侍从官荐举臣僚，亦难立每岁之文。」诏上条不行。 
九月四日，刑部(奉奏)[奏：「奉]御笔改定条法内称『主』者。其应缘条法内更有似此合改称呼者，仰刑部检勘，逐一条具，参酌拟定，申尚书省。典卖田宅交易文契邀约，钱主改为典买人，业主改为典卖人。失贼遭劫之家称被主、变主、事主、财主者，改为被盗人。主婚人改为掌婚人。主守改为典守。主司改为典司。监司改为监守。诸欠应纳田宅入官，其元主改为元纳田宅人。无主死人改为无识认尸人。雇人限满愿留主家，改为元雇之家。主驾纲运改为驾放海外。蕃舶主改为首领。遗物不知主名，改为所遗人。主将已下改为首将。主钥人改为掌钥人。主持官物改为掌管官物。吏人主行改为吏人管勾。主兵官改为掌兵官。以田佃与人限满并佃人为主，改为并归佃人。马主改为管马人。已买物未令入官、寄桩物主之家，改为元卖之家。主典改为掌典。」从之。 
四年三月二十三日，殿中监、详定六尚供奉 令兼详定一司敕令高伸等言：「契勘本所见责限编修一路法及禄秩、六曹条例等。文字浩瀚，全藉官吏夙夜协力。缘比来人吏避见督责，往往干求他处差遣，兼带请给。本所虽差人权行管勾，然虚占名阙、积滞课程之弊未之能免。伏望圣慈特降睿旨，应今后差出人并行开落姓名，不许带行本所诸般请给。除系传宣、内降外，余降到，如有一切违碍，且依今来指挥，亦许本所奏知不行；其已差出人，亦乞开落姓名。庶几人各赴功，杜绝侥求之幸，速得成书。」又奏：「契勘本所无旧请人，吏禄稍薄，如允臣等今来所乞，欲望圣慈许依九域图志所无旧请人则例支破；其有旧请人，愿依无旧请人者亦听。」诏并依，虽奉传宣、内降、宣押，亦不许。 
四月十五日，殿中监、详定六尚供奉 令兼详定一司 令高伸等上修立到《诸路岁贡六尚供奉物法》，诏令颁行。 
七月三日，详定一司 令所奏：「修立到诸县丞任内种植林木，以青活 
      
须及二万株，有增亏者赏罚如法。」从之。 
五日，中书省言：「检会《政和名例 》：诸律、《刑统疏议》及建隆以来赦降与《 令格式》兼行，文意相妨者从《 令格式》。其一司、学制、常平、免役、将官在京通用法之类同。一路、一州、一县有别制者，从别制。其诸处有被受专降指挥，即与一司、一路、一州、一县别制事理一同，亦合各行遵守。」专降指挥缘未有明文该载，诏令刑部申明行下。 
亲民官于令罢任处不得寄居，及见任官不得于所任州县典买田宅，着于 令；至若罢任处典买田宅，独无禁约，臣窃疑之。且寄居犹不可，况罢任处典买田宅乎 臣窃见近时士大夫至有今日辞秩，而明日立券殖产者。膏腴之田不素图之，安可即置 彼既当官之日营营自殖，则临事岂无高下之心 又况朝解印而暮占籍，与吏民伍，其于害义伤风，岂特寄居之比邪 伏望明立条禁，俾罢任者限以岁月之久，方听自便。庶足以责其行法治众，上副朝廷峻等威、厉廉节之意。」诏于条内添入「罢任未及三年者同。」 八月二十二日，利州路转运判官高景山奏：「伏 
十月十九日，诏：「自今以民功被赏迁秩者，依战功法，仍选任在战功之上。武臣有战功、犯赃罪者，不得亲民，着为令。」 
二十日，刑部奏：「欲依户部拟到绍圣常平、免役令『诸承买场务已给付后，正身有违碍而无同居亲主领者，别召人承买』，拟定『主领』字作『掌领』字。」从之。 
十二月二十四日，中书省言：「政和四年十月二十日 ：诸以民功被赏转官者，选任在战功之上，仍依战功法；诸有战功人有赃罪者不得亲民。勘会民功人犯罪合追降及准例入重者，除因农田、水利、赈济、居养、安济、漏泽违慢外，并合依战功法取旨施行。」诏令刑部申明行下。 
同日，尚书省言「《政和赏令》，诸应转一官者，承直郎以下改合入官；非军功捕盗者，将仕郎不满五考，从事郎、登仕郎不满四考，文林郎、通仕郎不满三考，并循两资」等条。诏：逐条内称战功或军功者，其有民功之人并依战功法。所有一司一路并应干条法内称战功、军功者，及六曹及详定一司 令所依随事参照，条具比拟，申尚书省。 
二十六日，将仕郎、充国朝会要所检阅文字李弥逊奏：「臣仰惟神宗皇帝睿智远览，鼎新百度。陛下圣孝继志，增光益美，纤悉备具。其前后诏条固已载诸甲令，藏在官府矣。然阅时既久，中更废驰，冲改混殽，申明重复，深虑官吏奉行之际，浸失本指。欲望令在京官司，各具所司应自熙丰之初、崇观以后被受创行事件元降指挥，编类成书。其诸路郡县通用者，委自六曹类聚，刊(再)[印]颁降。仍乞申戒内外常切遵执。」诏令在京内外官司各条具元丰、崇观以来见行及冲改事件申尚书省。 
五年四月十六日，刑部郎中李 
      
《政和令》，诸命官将校犯罪自首，遇恩全原，去官勿论者，具事因及条制申尚书省或枢密院。缘自来在外官司于状内多不如令详具有无专条战功、别犯并计，却致刑寺再行取会，动经岁月，莫能结绝。欲乞立严禁使之遵守，庶几革去迂滞灭裂之弊。」诏依奏，仍令刑部立法申尚书省。又都省勘会：今来令官司事因状内详具有无战功等，其民功亦合一就立法。从之。 绎奏：「伏 
八月九日，手诏：「法以制人，不以便己，故法出于至公，无牵于私意。稽考《元丰官制》，刑部为议法之官，尚书省为创法出令之地。今有司请立法，往往自便。应修 令格式，并归一司 令所，候修毕，送刑部议定立法，申尚书省详覆，取旨颁行，如《元丰格》。其逐处见编修官吏并罢。」 
十三日，诏：「一司 令所张官置吏，以删立法令为职。而有司辄自请立法，不归本所立文，盖欲自便。近降指挥申饬，以革其弊。访闻 令吏人往往不习法令，又多三省、枢密院给使之人，食其俸而身不在役，以故法久不成，虚糜廪禄。可自今并不得差三省、枢密院人；其见在吏人并行试补，汰其不能者。如违，以违御笔论。仍仰御史台弹奏。」 
十一月十二日，尚书度支员外郎张勋奏：「窃以东南六路上供粮斛，岁额数百万石。前此真、楚等有转般七仓，其掌管官吏、装卸兵卒，糜费至广，弊亦如之。自陛下灼见利病，讲究直达，出于宸断。推行以来，舳舻相衔，万里不绝，虽五湖之远，皆应期而至。不唯省转般之劳，而绝侵盗失陷之弊，内外刑狱为之一清，兹实万世之利。臣自承朝旨差委编修，遂参照政和四年六月二十日以前所降直达纲条 及申明、指挥，修立成书，并看详共成一百三十一册，总为一部，计一十复，并已经尚书省看详讫。所有前后应干指挥，已系新书编载者更不行用；其不系新书所收，文意不相妨者，并七月一日以后续降指挥，自合遵守奉行。谨具进呈。如允所奏，先付本部镂板颁行，内厘送条件限十日录送所属。」从之。 
六年闰正月二十九日，详定一司 令王韶奏：「修到《 令格式》共九百三卷，乞冠以『政和』为名，镂版颁行。」从之。 
六月五日，户部尚书兼(许)[详]定一司 令孟昌龄等奏：「今参照熙宁旧法，修到《国子监律学 令格式》一百卷，乞冠以『政和重修』为名。」诏颁行。 
十三日，礼部尚书白时中等奏：「今将《崇宁贡举(去)[法]》改修到《御试贡士 令格式》总一百五十九卷，乞冠以『政和新修』为名。」诏颁行。 
七年四月十六日，详定一司 令所奏：修成《吏部侍郎左右选条例》，诏令颁行。详定官孟昌龄等更候三次进书取旨推恩。 
五月二十七日，礼制局编修《夏祭 令格式》颁行。详议官兵部尚书蒋猷、保和殿学士蔡攸、显谟阁待制蔡鯈各转两官； 
      
承受官中侍大夫、青州观察使邓忠仁更不推恩；检详官辟(廱)[雍]司业尚佐均、朝奉郎郭三益、徐秉哲、太常博士王升、承议郎王沔、奉议郎杜从吉、正字李升、迪功郎崔造各转一(各)[官]、减三年磨勘；选人改合入官，仍减二年磨勘；检讨官倪登、王庭老各转一官，选人比类施行。 
八月九日，中书省言：「检会律文：在官犯罪，去官事发，犯公罪流以下勿论。盖谓命官立文。后来 文相因修立：掌典解役，谓出职归农，已离本司，及勒停永不收叙，亦同去官免罪。如此，若犯罪之后，则生奸弊，解役归农，侥免重罪，兼与命官犯罪去官不同。」诏：政和 内掌典解役者听从去官法一节删去不行。 
二十五日，臣僚上言：「窃以比年以来六曹等处申请因事立法，指定刑名者甚众，或乞依某条，或乞(料)[科]某罪，阅时滋久，陈请猥多，本末轻重，不无舛紊。臣谨按《政和令》，因事奏请立(治)[法]，不得指定刑名。法意详尽，理应遵守，而未有专一科罪指挥，是致玩习，无所畏惮。欲望特降睿旨，凡因事应立法而辄定刑名者，乞严立断罪条法施行，庶使便文自营之人知所惩戒。」诏令 令所立法，申尚书省。 
十二月二十八日，枢密院言：「修成《高丽 令格式例》二百四十册，《仪范坐图》一百五十八册，《酒食例》九十册，《目录》七十四册，《看详卷》三百七十册，《颁降官司》五百六十六册，总一千四百九十八册，以《高丽国入贡接送馆伴条例》为目，缮写上进。」诏送同文馆遵守施行。 
八年四月二十四日，中书省言：「检会诸受制书急速者，当日行下，遇夜收到，限次日午时前；非急速者，限一日。诸承受御笔处分，无故违限一时者徒二年，一日加一等，三日以大不恭论。看详：承受御笔处分理宜虔恭，不可稽缓，然誊写指挥或遇假及出者，赍就宰执书押用印，并入夜有门禁限隔，理宜立限行遣，而元条未曾立行下之限。」诏于「制书」字上添入「御笔」二字。 
五月十八日，臣僚言：「方今政事所先，理财为急务。比者已诏诸路，而《旁通格》会元丰以来财用之数，将乘其出入，通其有无，以制国用。又因建利者之言，推明榷酤、盐铁、里布等事于四方。是数者皆宜讲求画一之法，使当于人情，宜于久远。乞依元丰条例司、崇宁讲议司故事，置经制司于尚书省，领以宰臣，措置官吏，专责推行，以幸天下。」诏：「诸路所上《旁通格》并日近臣僚推明财计等事，可付编修《圣政录》官讲画，分别条目。仍差高伸、李梲、柳庭俊、王安中、刘嗣明为详议官，张大亨、张灏、丁彬、王礼、李子奇为检阅官。」 
重和元年十二月十三日，殿中省编修《六尚法》书成，详定官蔡行、少监赵士言希、删定官李秘、高尧臣各转一官，检阅文字、手分各转一官，书写人、书奏、通引、进奏官各减二年磨勘，依四年法比折。内未有名目人 
      
候有名目日收使，愿换进义副(刷)[尉]者听。诸色人共四十一人，赐钱一百贯文，付本所等支给。 
宣和元年五月十九日，中书省言：「检会臣僚上言：『臣闻天下之所恃以为治者曰法，而 令格式者法之具也。臣契勘一司 令所上下官属无虑三十余员，而详定官居半，臣窃怪之。今详定官类多中台长贰或侍从官领宫祠者兼之，盖甚重也。然中台长贰或各有本职，使其究心力，或有所不给，而侍从官领宫祠者，朝廷本以优赏，不可责以职事。且十羊九牧，甲可乙否，为属官者将奚所取正而为之适从 非特如此，凡兼详定，其赏给、人从之类率皆添给，又书成奏功，例有增秩之赏。此在朝廷，固不较其多寡也，诚恐于法(诚)[令]之损益利害实未有补，而徒为此纷纷尔。伏望睿断量立员数，择其练达典章、深晓法令者，俾兼详定，则着 令格式，以辅成一代之治，岂小补哉!』奉旨：员额、犒设等令尚书省措置取旨。勘会详定检阅官已有立定员额外，详定官系临时取旨差除，难以立额。」诏：「本所官请给并依九域图志所则例支破，不得例外添破酒食犒设之类，违者以违制论。」 
八月二十四日，详定一司 令所奏：新修《明堂 令格式》一千二百六册，乞下本所雕印颁降施行。从之。其后诏经进书官吏各转一官资，选人改合入官；不经进书人依例减三年磨勘，人吏愿补进义副尉者听；不系首尾人，依例减二年磨勘。 
二十五日，成都府路提刑司奏：乞今后有盗昊天玉皇上帝、诸州天庆观圣祖殿、及神霄玉清万寿宫殿内供献之物，未有专一断罪条法。刑部、大理寺今具下项：诸盗大祀神御之物者流三千三百里。谓供神御，凡其余仪仗亦同。其拟供神御谓营造未成者。及供而废阙、若飨荐之具已馔呈者徒二年，飨荐谓币牲牢之属，馔呈谓已入于所经祀官省视。未馔呈者徒一年半，已阕者杖一百。已阕所接神御。若盗釜甑刀匕之属，并从常盗之法。勘会盗昊天玉皇上帝及圣祖殿内供献之物，自合引用盗大祀神御之物断罪外，神霄玉清万寿宫内供献之物虽未有明文，理当比附前项条令断罪，欲申明行下。从之。 
《开封府令》有不得过两日之文，其余官司与外路理合一体立法。若违限不放，亦未有专一断罪条约。欲望付有司参详，以《开封府令》修立海行，并违限刑名颁下在京刑狱官司并诸路遵守。」诏令尚书省立法。今增修下条：诸鞫狱干证人无罪者，限二日责状先放。其告捕及被侵 十月三日，刑部尚书王革奏：「契勘鞫狱干证无罪之人，依《政和令》合责状先释。自来不曾立限，遂致纵留动经旬月。伏(捐)[损]人唯照要切情节，听暂追，不得关留证讫，仍不得随司即证。徒以上罪犯人未录问者，告示不得远 
      
出。冲改本条不行者，鞫狱干证人〔无〕罪应责状先放，而于令有违者，论如官文书稽程律计日，罪者杖六十。从之。 
十二月二十八日，尚书省言：「措置到《详定一司 令所事件》一册，〔详〕定官系以十员为额，内四员欲乞元选曾任刑法差遣或通晓刑法之人承替。额内已改官先到□□令今后依此选除。其余额外人依已降指挥，满资日罢任。一、勘会 令格式，昨降指挥，须归一司 令〔所〕编修，革其自便。其详定官编修到本局 令，亦与签书，显属妨嫌；自〔今〕系修本职条令，并免签书，更不干与。」从之。详定官今后以三员为额。 
二年八月二十七日，刑部状：「详定一司 令所修立到：诸纲运，缘路官司辄截留附搭官物者，于行程内批书两相情愿附搭者同。当职官吏并徒二年，命官先次冲替，人吏勒停。即乞冲改拘截附带他物者以违制论、发运司常加觉察等条，本部已议定立讫。」从之。 
三年五月九日，详定一司 令所奏：今将两浙、福建路供到皇佑以后至政和三年终应干条制册，修成《 令格式》进呈。诏依奏颁降施行。 
六月二十七日，提举利州路常平韩思俨奏：「切见朝廷逐时颁下申明续降条制，但以年月先后编次，月日寖久，在官者未能通知，奸吏因之得为轻重。乞(照)[诏]有司，应被受见行 令逐门编入，庶使良法美意粲然易见。」诏令尚书省立法。 
旧法，乡村居民会要处许置炉造熟铁器用，即不该载镇寨。切详诸路州郡所管县镇多寡不同，河东、陕西县多而镇少，河北、京东县少而镇多。其逐镇居民人烟过于河东县分，兼各有知镇或监官，并管烟火贼盗，注亲民资序，及有巡尉去处，自可责委觉察，奉行条令。今欲乞诸路有监官镇寨内亦许置炉造熟铁器用。若私造禁兵器等，并依上件罪赏施行。只乞于前项条内『州县城外』字下添注入『镇寨有监官兼烟火公事处同』一十三字，庶得法意周尽，即不冲改前后条贯。」从之。 四年十二月二日，知平阳府商守拙奏：「伏 
五年八月十四日，刑部增修下条：「诸重禄案吏人辄引非本宗同居缌麻以上亲罢役吏人虽亲亦同。在案及书写文书者，并引人犯赃与同罪。」从之。 
钦宗靖康元年四月二十日，大理卿周懿文言：「 令格式自熙宁以后四经编修，率不踰十年；元符 令行之最久，经十二年，亦重修纂。见行 令自政和三年颁行，迨今一十五年，未再编次，其间缘因革建明，条目至多，抵牾乖戾，无所适从。乞下 令所编次。」从之。 
九月十二日，臣僚言：「祖宗以来，皆有一定之法，若所谓皇佑、嘉佑、元丰等编 是也。因事更改，则随条贴说，有司易于奉行，天下皆可循守。自蔡京当国，欲快己私，恐人拟议，遂乞降御笔手诏，出于法令之外，不复经由朝廷。有 
      
司得之，遂为定令。或因人而请，或因事而设，前后自相抵牾者甚多。乞自今年以前，凡所降御笔手诏，内令省曹寺监诸司，外令监司诸州县，各具录类聚，缴申朝廷，付 令所将祖宗及见行条贯参考删修成书，然后颁行。目下内外官司并乞且用元丰、嘉佑编 ，以俟新书之成。」从之。以上《续国朝会要》。 
高宗建炎二年四月三十日，福建路提刑司言：「靖康元年以前所降御笔手诏、或御批手诏、或御笔、或手诏、或御宝批、或御笔依奏、或御宝批依奏、或御笔依拟定之类，未审合与不合亦同御笔手诏引□见行条法。」详定一司 令所看详：「靖康元年九月十三日指挥：御笔手诏令 令所重行参修。所有御批手诏、或御笔、或手诏、或御笔依奏、御笔依拟定、御宝批、及批依奏详定之类，亦合依元降指挥施行。」从之。四年二月二十三日德音：「自今除靖康元年正月一日以前御笔系出于法令之外依累降指挥施行，其余减杖、恤刑之类者并合依旧遵守。」五月十日，滁州推官赵伯总言：「比年以来，法令变更，易于反掌。且如靖康元年九月十三日议者乞用元丰、嘉佑之法，仍候修书之成。殊不知两法之中，自相抵牾者固多。虽尝行之，至十月十四日，则又《禄令》用嘉佑格，拟断依元丰条，仍行一司一路等法，余依已降指挥，是前日申明又冲改矣。至靖康二年四月二十八日，再检会速令申明，其余海行等法不系御笔手诏修立者自合依旧引用，所有十月十四日指挥更不施行。以此观之，则是前弊略不能革，数易之后，尚乏成书，参考删修，徒为虚设。乞付有司议定，专用一年之法，即不得辄引相妨之文，以紊成宪。」诏：「本无御笔手诏者，自合依旧引用政和海行等法。恐诸处疑惑，令申明施行。」 
殴盗博引用嘉佑条外，其余将嘉佑与政和 参酬相照，合从轻， 三年四月八日 ：「自今并遵用嘉佑条法。内拟断刑名，嘉佑与见行条制轻重不等，并从轻；赏格即听从重。其官制所掌事务格目及役法等，有引用窒碍，或该载未尽事件，并令有司条具以闻。」既而刑部侍郎商守拙条具：「欲将谓如略和诱人为人力女使，《嘉佑 》依略和诱人为部曲律减一等，《政和 》论如为部曲律合从嘉佑减一等之类。赏典之类并合从重，谓如获盗黄汴河官木，《嘉佑 》一名杖罪、钱五贯，《政和 》每人杖罪、钱二十贯，合从二十贯之类。责限条约之类并合从宽。谓如《嘉佑 》犯罪经官司断遣，屈抑者听半年内披诉，与重勘，《政和 》称事已经断而理诉者，一年内听乞别勘，即合从一年内之类。其一司、一路、一州、一县、在京、海行，及嘉佑所不该载，如免役、重禄、茶盐、香矾、六曹通用等事，并合依见行条法。若事干军政边防机密漏泄，听探 
      
情理深重，并修书未成间，《嘉佑 》与见行条法相照引用，窒碍者并合取自朝廷指挥。」从之。至四年十月二日，重修 令所再条具嘉佑法疑碍项目申请，奉诏：「遵依嘉佑成法外，情犯刑名至有轻重，亦难以并依。令本所随事损益参酌，务要曲尽人情法意。仍依已降指挥，将合行增损刑名拟定以闻。」 
四年六月七日，大理卿兼同详定一司 令王(依)[衣]言：「修 旧例，关报刑部，遍下诸州军等处，出榜晓示。诸色人等陈言《编 》利害，于所在州县投陈，入急脚递，发赴都进奏院，本院赴部所投下。如看详得委有可采，即保明申朝廷，乞与推恩。仍乞以『详定重修 令所』(谓)[为]名，就用见使印记，将见在 局与大理寺供职官并力，同共依元降指挥对修，止请见任请给。」从之。 
十日， 令所言：修 旧例，合差提举官。诏差范宗尹提举，张守同提举。既而又言：乞将以次所差官于衔内带删定官及编修官。诏详定一司 令所删定(言)[官]兼重修 令删定官，详定一司 令兼详定重修 令，同详定一司 令兼同详定重修 令，大理寺官兼详定重修 令删定官。 
八月一日，臣僚言：「自渡江以来，官司文籍散落，无从稽考。乃有司省(己)[记]之说，凡所与夺，尽出胥吏，其间未免以私意增损，舞文出入。望下省部诸司，各令合干人吏将所省(已)[记]条例攒类成册，奏闻施行。内吏部铨注条例乞颁下越州雕印出卖。」诏六曹百司疾速条具申尚书省。绍兴元年四月二十四日诏：「百司进呈条册，候降到颁行，各具册抄录送刑部，仍逐季具有无冲改，续降关报。如有差漏及违慢不报，即依旧制人吏杖一百。」十月二十九日又诏：「先令左右司郎官以省记之文刊定颁行，恐不能专一，可改送 令所立限刊定，镂版颁降。内吏部条法最为急务，责限一月，余并限一季成书。」绍兴三年三月十三日，从臣僚所请，复诏令百司各将已省记条例与合为永格续降指挥，先委本处当职官吏精加看详，置册分门编纂，申纳朝廷。如有所隶去处，即申所隶审覆圆备，送 令所看详，取旨颁降，逐处收掌。所有合用纸笔朱墨等，各具合用数目申所属应付。其后诸司编类到省记条令，并从 令所看定讫，取旨颁降。 
四(月)[日]， 令所言：「奉诏将嘉佑与政和条制对修成书，本所节次往邻近州军抄录续降等文字，未到。窃虑坐费岁月，难以成书。除已降嘉佑、政和条法参照先次删修外，缘其间有情犯重而刑名轻，或立功轻而推赏重者，乞从本所随事损益，参酌拟修。」从之。
  </div>
  <div class="pagination">
   <a href="宋会要辑稿_page670.html">
    上一页
   </a>
   <span>
    ...
   </span>
   <a href="宋会要辑稿_page666.html">
    666
   </a>
   <a href="宋会要辑稿_page667.html">
    667
   </a>
   <a href="宋会要辑稿_page668.html">
    668
   </a>
   <a href="宋会要辑稿_page669.html">
    669
   </a>
   <a href="宋会要辑稿_page670.html">
    670
   </a>
   <span class="current-page">
    671
   </span>
   <a href="宋会要辑稿_page672.html">
    672
   </a>
   <a href="宋会要辑稿_page673.html">
    673
   </a>
   <a href="宋会要辑稿_page674.html">
    674
   </a>
   <a href="宋会要辑稿_page675.html">
    675
   </a>
   <a href="宋会要辑稿_page676.html">
    676
   </a>
   <span>
    ...
   </span>
   <a href="宋会要辑稿_page672.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
