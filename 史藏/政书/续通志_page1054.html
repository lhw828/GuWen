<!DOCTYPE html>
<html>
<head>
    <meta charset="UTF-8">
    <title>续通志 - 第 1054 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 1054 页/共 1359 页</h1>
    <div class="content">陆大战者四勇敢出诸军右十一年授彰德南京新军千户从丞相巴延南征攻沙洋新城领丞相帐前噶必齐军十二年与宋将孙虎臣战于 
丁家洲大捷攻泰州战扬子桥战焦山破常州十三年入临安下扬皆有功江南平入见赐名曰巴图尔授管军总管高邮军达噜噶齐十六年 
迁管军万户漳州陈吊眼聚赏数万劫掠汀漳诸路十七年命鄂勒哲图讨之加福建等处征蛮都元帅率兵以往时黄华聚党扰建宁号头陀 
军鄂勒哲图先引兵压其境惧而纳款乃闻于朝请与俱讨贼朝廷从之制授华征蛮副元帅 【按经世大典云华败自焚死事在至元二十 
年与此互异】 遂为前驱至贼所破其五寨十九年追陈吊眼至千壁岭擒之斩首漳州市余党悉平军还授管军万户高邮路总管府达噜噶 
齐有虎为害鄂勒哲图射杀之二十二年拜江浙行省左丞递升江西等处行枢密院事使成宗即位授江浙行省平章政事大德二年卒追封 
林国公谥武宣子十四人皆仕而特默图奎苏伯勒格图尤显孙二十四人仕者亦多云

　　△拜特穆尔

　　拜特穆尔钦察人也至元中充哈喇齐入备宿卫以忠谨授佥左卫亲军都指挥使司事二十四年征叛王纳颜隶御史大夫伊苏特穆尔 
麾下败纳颜兵擒其党金嘉努二十五年哈坦王叛从诸王柰玛岱讨之连败其党阿尔图巴喇噶齐军转战至特默哈必尔噶又败之进至明 
安鄂伦哈坦迎战败走追至特尔勒图挺身陷阵身中三十余箭而还车驾亲征哈坦拒王师拜特穆尔首战郄之获其赏驸马阿喽罕二十六 
年师还复遣戍伊律大王之境海都谋扰边命拜特穆尔以其军先来行至吉鲁尔河值布雅叛即移兵致讨擒其赏巴延以献升上万户二十 
七年哈坦复入高丽命偕彻尔特穆尔进讨二十八年至鸭绿江与哈坦子罗丹战失利帝命柰玛岱色彻肯等征之仍命拜特穆尔为先锋前 
合攻哈坦败之拜特穆尔将百骑追获其妻奴哈坦尚有八骑拜特穆尔止余三骑再战两骑士皆重伤不能进拜特穆尔单骑追之至一大山 
日暮遂失哈坦所在二十九年闻叛王伊奇哩尚在浩里仓拜特穆尔率兵进击追至陈河伊奇哩脱身走遂定其地成宗即位俾仍其官车驾 
幸上京征其兵千人从岁以为常云

　　△辉图

　　辉图谔噜讷台民祖额斯伦与太祖同饮黑河水从征辽东女真诸部复帅师讨西夏大战于哈喇哈扎尔擒夏主继总军南伐攻拔信安 
下宿泗等州诸王塔齐尔以额斯伦年老俾其子布哈袭职中统二年布哈卒子幼兄子辉图继领其职李璮叛诏辉图从亲王噶必齐讨之围 
璮济南璮夜山冲突辉图直前奋击璮退入城辉图昼夜勒兵与战破济南诛璮噶必齐第其功居最诏领蒙古汉军攻海州略淮南庐州至元 
三年充邳州监战万户四年领山东路统军司从主帅南征至襄阳西渡汉江宋遣水军绝归路辉图选士卒浮水杀宋军六年次淮南天长至 
五河口与宋兵战败之七年诏守鹿门山曰河口一字城九年攻樊之古城堡夺之斩宋将韩拨发擒蔡路钤十年 【据世宗纪及阿里哈雅 
传增】 襄阳降帅师屯蔡息出巡淮安还城正阳略地安丰十一年宋将夏贵来攻正阳辉图逆战退之十二年北渡至栅江堡值宋军与战败 
之复南渡江驻兵镇江谍报宋平江兵出常州遂领兵至无锡与宋兵战歼其众权枢密院事守镇江宋殿帅张彦安抚刘师勇攻吕城辉图与 
万户呼喇珠特穆尔追战至常州擒张殿帅范总管从右丞相塔哈攻常州宋朱都统自苏州赴援辉图遇于横林店击破之进取苏州徇秀州 
仍抚治临安迤东新附军民十三年同元帅巴埒默特穆尔张弘范徇温州福建所至州郡迎降十四年授浙东宣慰使讨台庆叛者战于黄奢 
岭又战于温州白塔屯寨转战至于漳泉兴化平之十六年诏至阙下授行省参知政事至处州以疾卒子巴噶岱尔官浙东道宣慰使都元帅 
平浙东建宁盗贼数有功布哈子呼图克岱尔既长分袭蒙古军千户从平宋有功累迁平章政事

　　△伊克默色

　　伊克默色辉和尔人至元二年入备宿卫九年奉世祖命使海外八罗孛国十一年偕其国人以珍奉表来朝十二年再使其国与其国师 
以名药来献十四年授兵部侍郎十八年拜荆湖占城等处行中书参知政事招谕占城二十一年召还二十二年复以参知政事管镇南王府 
事与平章阿尔哈雅右丞索多征占城战失利索多死焉伊克默色言于镇南王请屯兵大浪湖观衅而后动竟全军而归 【按经世大典及 
索多传镇南王衍班师在索多战死之与此小异】 二十四年使马八儿国浮海阻风行一年乃至得其良医善药遂与其国人来贡二十九年 
议征卓斡立福建行省伊克默色与史弼高兴并为平章诏军事付弼海道事付伊克默色仍谕之曰汝等至卓斡当遣使来报其余小国可招 
徕之军次占城先遣郝成刘渊谕降南巫里速大都刺不鲁不都八刺刺诸小国三十年攻葛郎国降其主合只葛当又遣郑珪招谕木由来诸 
小国皆来降卓斡主壻土罕必阇耶既降归国复叛诸将议班师伊克默色欲俟帝旨遣使奏弼与兴不从 【按史弼高兴二传时士罕必阇 
耶既降乞归易降表弼与伊克默色许之兴深言其非后果杀使者以叛与本传功罪互异】 遂引兵还以所俘及诸小国降人入见帝罪其与 
弼纵土罕必阇耶没家赀三之一寻复还以卒平章政事为集贤院使告老家居仁宗念其屡使绝域诏封吴国公卒

　　△贝降

　　贝降北庭人父呼图克武勇过人由宿卫为南宿州镇将分守开县后从世祖南征年几七十每身先士卒战功居多徙居大名路清丰县 
封渔阳郡侯呼图克卒贝降生甫数月母徐氏曰吾惟一子不可使不知学顾县僻无良师友遂遣从师大名城中郡守每朔望入学见贝降容 
止讲解大异羣儿甚爱奖之比弱冠仪表甚伟丞相阿珠南征攻襄阳江陵诸郡以偏裨隶麾下军行至安阳滩宋骑直前突阵贝降引弓毙数 
人宋骑稍郄复率众战败之至元五年围襄樊战有功十一年从阿珠渡江水陆遇敌先登陷阵勇冠一军宋平以功授江浙省理问官时事方 
草创省臣有所建白及事须奏闻者以贝降善敷奏数令驰驿往咨于朝及引见世祖遥识之喜曰黑髯使臣复来耶其见器重如此二十七年 
迁江西行尚书省都镇武适猺獠扰边从丞相蒙古台讨定之二十九年迁庆元路治中岁大饥状累上行省不报贝降即躬诣行省力请得发 
粟四万石民赖全活元贞问两浙盐运使同知范某阴贼为奸侵暴细民人咸侧目贝降至官遂置范于刑时论多焉大德元年迁浙东廉访副 
使令行禁止豪强慑伏同寅有贪秽者即抗章劾免之后升工部尚书有能声至大二年仁宗为皇太子奉皇太后避暑五台贝降供给道路无 
有阙遗比至都改资国院使母徐氏卒遂奔丧于杭时酒禁方严帝特命以酒十罂官给传致墓所以备奠礼初徐氏盛年守节教子甚严比贝 
降贵特旌其门贝降居丧尽礼延佑二年卒于家赠江浙左丞谥贞惠

　　△博尔欢

　　博尔欢鄂约达勒之曾孙也年十六为本部断事官从世祖讨额哷布格数有功中统三年李璮叛帅莽果一军围济南分兵掠益都莱州 
悉平之诏录燕南狱谳决明允皇子云南王阿雅噶齐为其省臣保赫鼎毒死事觉将治其狱丞相锡津请以博尔欢往辞以年少帝乃以吏部 
尚书拜特穆尔辅其行未至保赫鼎密以金馈祈勿究博尔欢阳诺之至则竟其狱诛毒王者而归其金于省陛见帝谓锡津曰卿举得其人矣 
受右卫亲军都指挥使会伐宋授金吾卫上将军中衵右丞诏分大军为二右军受巴延阿珠节度左军受博尔欢节度俄兼淮东都元帅罢山 
东经略司而以其军隶焉军于下邳博尔欢顿大兵为疑兵以轻骑倍道袭海州东海石秋三城皆下清河亦降进军拔淮安南堡战白马湖及 
宝应掠诇邮自西小河及漕河抵湾头断通泰援兵遂下扬州淮东平益封桂阳德庆二万一千户至元十四年 【原文脱至元字今据世祖 
纪增】 讨叛臣珠尔噶岱于德昌平之拜中书右丞行省北京未几召还时江南新附招募民能者从讨使自为一军听节度于其长博尔欢奏 
曰今疆士寖广胜兵百万何假此无藉之徒彼一践南土则肆行俘掠恐叛者愈众奏上帝大悟尽罢所募军十六年以海拉苏布尔噶苏鄂喇 
昆诸部不相统命博尔欢监之十八年以中书右丞行省甘肃二十年拜御史大夫行御史台事以疾归二十四年 【据世祖纪增】 诸王纳 
颜叛帝将亲征博尔欢曰征莽果等五诸侯之兵足以当之何至上烦乘舆哉臣请事东征帝乃命督五诸侯兵与纳颜战败之 【按世祖纪 
载纳颜叛帝将自征之巴延等传并云从帝亲征本传叙恐有脱误】 其党塔布岱以兵来拒转战二日身中三矢大破之斩其驸马和抡适太 
师伊噜喏延大军来会遂平纳颜擒塔布岱既而其党哈坦复叛诏与诸王柰玛台讨之哈坦死斩其子罗丹于阵凯旋授河南宣慰使改行中 
书省拜平章政事时汴南诸州莽为巨浸博尔欢躬行决口督有司缮完之成宗立迁陕西行中书省平章政事未行留镇河南近臣奏伐宋功 
益封高邮五百户大德元年叛王永和尔乌鲁斯布哈来归博尔欢遣使驰奏请弃其前恶以劝未至帝深以为然命以平章政事行省湖广会 
并福建行省入江浙拜江浙等处行中书省平章政事居岁余卒加封泰安王谥武穆子昆都巴图额森特穆尔博啰

　　巴图

　　 巴图

　　巴图幼颖异不以家世自矜长嗜书史大德五年擢江东道廉访副使拜江南行台侍御史累迁陕西行台御史大夫延佑元年拜甘肃行 
省平章政事甘州气寒地瘠少稔岁民饥则发粟振之春阙种则贷之于是兵饟既足民食亦给四年移江浙行省平章政事入为太子宾客上 
书陈正心修身之道帝嘉纳之迁江南行台御史大夫皇太后谓东宫官不宜使外止其行遂以疾辞去寓高邮英宗即位陛见以疾固辞命以 
平章之禄归养于家巴图以所给禄归有司泰定元年还京师卒朝廷知其贫仍还所辞禄妻鸿吉哩氏弗受曰始巴图仕于朝不敢虚受廪禄 
今殁矣苟受是禄非其意也卒辞之子多尔济将作院判官

　　钦定续通志卷四百七十

　　●钦定续通志卷四百七十一　列传二百七十一

　　列传

　　元 【二十五】

　　○元二十五

　　彻辰巴图尔　　　　　　　奇奇哩【桑噶苏】　　塔本哲尔【塔尔齐　重喜】尼古尔【阿都齐　嘉珲　济延布哈】　　　 
阿尔斯兰　　　　　　　　哈玛尔图　　阿穆尔　　　　　　　　　博啰哈达　　约斡实　　　　　　　　　摩哩　　特默齐 
　　　　　　　　　巴图尔

</div>
    <div class="pagination">
<a href="续通志_page1053.html">上一页</a><span>...</span><a href="续通志_page1049.html">1049</a><a href="续通志_page1050.html">1050</a><a href="续通志_page1051.html">1051</a><a href="续通志_page1052.html">1052</a><a href="续通志_page1053.html">1053</a><span class="current-page">1054</span><a href="续通志_page1055.html">1055</a><a href="续通志_page1056.html">1056</a><a href="续通志_page1057.html">1057</a><a href="续通志_page1058.html">1058</a><a href="续通志_page1059.html">1059</a><span>...</span><a href="续通志_page1055.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
