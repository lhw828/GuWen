<!DOCTYPE html>
<html>
<head>
    <meta charset="UTF-8">
    <title>诸司职掌 - 第 26 页/共 46 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>诸司职掌 - 第 26 页/共 46 页</h1>
    <div class="content">一科举凡遇子午卯酉年则乡试辰戍丑未则会试毕则殿试其取中举人咨发吏部听用
一礼射书筭讫有定式各处学校生员务要讲习精熟以备考试
　　　旌表
一本部据各处申来孝子顺孙义夫节妇理当旌表之人直隶府州咨都察院差委监察御史核实各布政司所属从按察司核实着落府州县官同里甲亲邻保勘相同然后明白奏闻即行移本处旌表门闾以励风俗
　　　印信
一凡开设各处衙门合用印信札付铸印局官依式铸造给降其有改铸销毁等项悉领之
　　　杂行
一凡本部缺吏员皂隶即行移当该衙门拨补
　　祠部
郎中员外郎主事掌祠祀享祭天文漏刻国忌庙讳卜筮医药道佛之事
　　　祭祀
　　　　郊祀
一斋戒
凡斋戒前二日太常司官宿于本司次日具本奏闻致斋三日次日进铜人传制谕文武官斋戒 【 不饮酒又不食韭薤蒜不问病不吊丧不听乐不理刑名不与妻妾同处】 当日本部官同太常司官于城隍庙发咨仍于庙焚香三日
一告庙
凡正祭前二日用祝文酒果奉先殿告仁祖配上帝皇祗
告庙祝文
维洪武某年岁次某甲子某月某日
孝子皇帝　敢昭告于
皇考仁祖淳皇帝兹以正月某日恭祀
上帝
皇祗于大祀殿谨请
皇考配
神伏惟
监知谨告
一省牲 【 用牛二十八　羊二十二　豕三十四　鹿二　兔十二】 
正祭前二日太常司官奏闻明日与光禄司官省牲次日省牲毕一同复
命就奏定分献官二十四员
一正祭陈设 【 共二十七坛】 
正殿三坛
上帝 【 南向】 
犊一
登一实以大羔(火曾)天　 【 煮肉汁不问盐酱】 
笾十二实以形盐　(上蒿下木)鱼　枣　栗　榛
菱　芡　鹿脯　白饼 【 白(麦曲)造】 
黑饼　 【 荞麦粉造】 　糗饼 【 米粉造】 
粉餈 【 糯米餈糕】 
豆十二实以韭葅 【 以韭切去本末取中四寸】 菁葅　芹葅　笋葅　酰醢 【 猪肉鲊用盐酒料物调和】 　鹿醢　兔醢　鱼醢　脾析 【 用牛百叶切细汤熟用盐酒造用】 豚胉 【 猪首上肉】 　[食(上夭下山)](马翼)食 【 用糯米饭羊脂蜜熬】 　糁食 【 用牛羊豕肉细切与粳米饭用熬】 
簠簋各二实以黍　稷　稻　粱
玉用苍璧
帛一 【 苍色织成郊祀制帛四字】 
皇祗 【 南向】 
犊一　登一　笾十二　豆十二　簠簋各二
玉用黄琮
帛一 【 黄色郊祀制帛】 
仁祖配位 【 在东西向】 
犊一　登一　笾十二　豆十二　簠簋各二
玉用苍璧
帛一 【 苍色郊祀制帛】 
共设酒尊六爵九篚三于东南西向祝文案一于殿西
丹墀四坛
大明 【 在东西向】 
犊一　登一　笾十 【 无糗饵粉餈下同】 豆十 【 无饱食糁食下同】 
簠簋各二
帛一 【 红色礼神制帛】 
酒尊三　爵一　篚一
夜明 【 在西东向】 
犊一　登一　笾十　豆十　簠簋各二
帛一 【 白色礼神制帛】 
酒尊三　爵三　篚一
星辰一坛 【 在东西向】 
犊一　羊三　豕三　登一　铏二盛和羔天 【 用肉盐酱】 　笾豆各十　簠簋各二　酒盏三十
帛一 【 白色礼神制帛】 
酒尊三　爵三　篚一
星辰二坛 【 在西东向】 
陈设同前
东十坛
北岳坛
犊一　羊一　豕一　登一　铏二
笾豆各十　簠簋各二　酒盏十
帛一 【 黑色礼神制帛】 
设酒尊三　爵三　篚一
北镇坛
陈设同前
东岳坛
陈设同　帛一 【 青色礼神制帛】 
东镇坛
陈设同
东海坛
陈设同
太岁坛
陈设同　帛一 【 白色礼神制帛】 
帝王坛
陈设同　帛十六 【 白色礼神制帛】 酒盏三十
山川坛
陈设同　帛二 【 白色礼神制帛】 　酒盏三十
神祗坛
羊五　豕五　铏三 【 无大羔天】 　笾豆各八
簠簋各二　酒盏三十　帛一 【 白色礼神制帛】 
酒尊三　爵三　篚三
四渎坛
陈设与北岳同　帛四 【 黑色礼神制帛】 酒盏二十
西十坛
北海坛
陈设与北岳同
西岳坛
陈设同　帛一 【 白色礼神制帛下同】 
西镇坛
西海坛
陈设并同
</div>
    <div class="pagination">
<a href="诸司职掌_page25.html">上一页</a><span>...</span><a href="诸司职掌_page21.html">21</a><a href="诸司职掌_page22.html">22</a><a href="诸司职掌_page23.html">23</a><a href="诸司职掌_page24.html">24</a><a href="诸司职掌_page25.html">25</a><span class="current-page">26</span><a href="诸司职掌_page27.html">27</a><a href="诸司职掌_page28.html">28</a><a href="诸司职掌_page29.html">29</a><a href="诸司职掌_page30.html">30</a><a href="诸司职掌_page31.html">31</a><span>...</span><a href="诸司职掌_page27.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
