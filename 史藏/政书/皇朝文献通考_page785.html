<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 785 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 785 页/共 807 页</h1>
    <div class="content">







　　皇朝文献通考卷二百八十八
　　钦定四库全书
　　皇朝文献通考卷二百八十九
　　舆地考【二十一】
　　云南省
　　【臣】等谨按云南居古南交昧谷之间为蛮夷之域自彩云南见肇启汉疆所谓度博山而越兰津者此云南之始通也两汉以后稍増置州郡而时没于蛮马氏四裔考南蛮内所列南诏骠国及东爨西爨诸蛮皆今云南地而舆地考梁州境内之姚州即今姚安府其戎州都督府之覊縻三十二州又半为今云南曲靖澂江临安楚雄诸府地是今云南一省马氏舆地四裔二考实互载焉盖其僻处西南本不在古九州之限虽有覊縻诸州实与中土郡县不同逮天宝以后且尽为南诏所有则其入之于四裔固宜也自元迄明始开置路府徧设官司然半犹土酋世守元则以同姓诸王董理其事明则以沐氏世为重镇苐视为藩服而已
　　国家声教四讫越裳交阯悉贡悉朝是以万里滇南宛同腹地我
　　皇上徳威逺播绥靖炎荒象译诸蛮咸思内面近者九龙江外扫荡莽夷凡猛勇猛竜补哈猛撒整卖景线诸地方从古所视为化外者莫不向风慕义相率输诚版籍之遥直逾南徼彼前代所为标铜作界画斧分疆者又岂可同论哉
　　云南明云南等处承宣布政使司治云南府领云南澂江广西广南镇沅临安大理楚雄顺宁防化景东永宁十二府武定曲靖防甸元江姚安永昌丽江鹤庆八军民府北胜一州又置云南都指挥使司领云南等十八卫又置澜沧腾冲二军民指挥使司领木密闗等处七守御千戸所
　　本朝初因之设云南巡抚及布政使司按察使司皆驻云南府设云贵总督两省互驻康熙元年専设云南总督驻曲靖府四年复为云贵总督驻贵阳府兼辖云南八年降防甸府为州属曲靖府二十二年移云贵总督驻云南府三十七年升北胜州为永北府以永宁土府属于永北府雍正二年改威逺土州为直同知防四年改四川之东川军民府来属五年又改四川之乌蒙镇雄二军民府来属六年降镇雄为州属乌防府七年置普洱府又定云贵总督兼辖广西八年置开化府九年改乌防府为昭通府十三年令云贵总督停辖广西乾隆元年定云贵各分设总督十二年仍为云贵总督三十年定武定曲靖东川元江永昌等府俱罢称军民府三十五年省姚安府入楚雄府省鹤庆府入丽江府改广西武定元江镇沅四府俱为直州改防化永兆景东三府俱为直同知防凡领府十四直州四直防四各卫所俱以次裁改入州县东西距二千五百十里南北距一千一百五十里东至广西泗城府界七百五十里西至神防闗接野夷界一千七百六十里南至交阯界七百五十里北至四川防理州界四百里东南至广西镇安府界一千一百四十里西南至天马闗接缅甸界二千三百十里东北至贵州普安州界四百三十里西北至西藏界二千里在
　　京师西南八千二百里
　　云南府为省治东西距三百七十里南北距二百九十八里东至澂江府路南州界一百二十五里西至楚雄府广通县界二百四十五里南至澂江府新兴州界一百五十五里北至曲靖府防甸州界一百四十三里东南至澂江府河阳县界八十四里西南至楚雄府南安州界四百二十二里东北至防甸州界二百三十里西北至武定州界一百六十里自府治至
　　京师八千二百里明为云南府领州四县九
　　本朝初因之康熙八年省归化县入呈贡县省三泊县入昆阳州雍正三年又以三泊县故地改入安宁州凡领州四县七
　　昆明县【附郭】
　　富民县【在府西北七十里】
　　宜良县【在府东一百二十里】
　　罗次县【在府西北一百三十里】
　　晋宁州【在府南九十里】
　　呈贡县【在府南四十里】
　　安宁州【在府西七十里】
　　禄丰县【在府西北二百十里】
　　昆阳州【在府南一百二十里】
　　易门县【在府西南二百五十里】
　　嵩明州【在府东北一百三十里】
　　曲靖府在省治东北三百里东西距三百九十里南北距六百二十里东至贵州南笼府普安州界一百七十里西至云南府嵩明州界二百二十里南至广西州界一百七十里北至贵州大定府威宁州界四百五十里东南至普安州界二百五十八里西南至澂江府路南州界一百三十里东北至威宁州界二百七十里西北至武定州禄劝县界四百六十七里自府治至
　　京师七千九百里明为曲靖军民府领州四县二本朝初因之康熙八年降防甸府为州来属又省亦佐县入罗平州三十四年増置平彞县雍正五年増置宣威州乾隆三十年裁军民府之名称为曲靖府凡领州六县二
　　南宁县【附郭】
　　霑益州【在府北三十里元置霑益州在今宣威州境此为交水县地　本朝顺治十六年移今治】
　　陆凉州【在府南一百二十里元置州旧治今州东北境　本朝康熙五年移今治】马龙州【在府西南五十里】
　　罗平州【在府东南二百七十里】
　　防甸州【在府西一百三十里明寻甸军民府旧治今州东境后移今治　本朝康熙八年降为州来属】
　　平彝县【在府东北九十里明置平彞卫本朝康熙三十四年改为平彞县】
　　宣威州【在府东北二百三十里雍正五年析霑益州地置州】
　　澂江府在省治东南一百二十里东西距二百三十六里南北距一百七十五里东至广西州弥勒县界二百里西至云南府晋宁州界三十六里南至临安府宁州界一百二十里北至云南府呈贡县界五十五里东南至弥勒县界二百五十三里西南至临安府防峩县界二百十五里东北至云南府宜良乡界七十里西北至呈贡县界一百三十里自府治至
　　京师八千三百二十里明为澂江府领州二县三本朝初因之康熙八年省阳宗县入河阳县凡领州二县二
　　河阳县【附郭】
　　江川县【在府西南九十里】
　　新兴州【在府西一百二十里】
　　路南州【在府东一百三十里】
　　广南府在省治东南八百五十里东西距七百二十里南北距四百三十里东至广西土田州界四百二十里西至开化府广西州界三百里南至交阯界二百九十里北至广西西林县界一百四十里东南至广西镇安府界二百九十里西南至临安府阿迷州界四百里东北至广西西隆州界二百十里西北至广西州弥勒县界三百里自府治至
　　京师一万一千四百三十里明为广南土府领土州一
　　本朝顺治十六年改设流官乾隆元年増置宝宁县凡领县一土州一
　　宝宁县【附郭】
　　土富州【在府东二百六十五里】
　　开化府在省治东南七百十里东西距一千一百四十五里南北距四百二十里东至交阯界四百六十里西至临安府建水州界六百八十五里南至交阯界二百四十里北至广南府界一百八十里东南至交阯界二百三十里西南至交阯界四百十里东北至广南府界二百二十里西北至临安府阿迷州界一百八十里自府治至
　　京师一万二千五百里明为教化三部与王弄部安南部并为长官司临安府
　　本朝康熙六年以三长官司地置开化府雍正八年増置文山县领县一
　　文山县【附郭雍正八年置县为府治】
　　东川府在省治北五百三十里东西距五百里南北距四百二十里东至贵州威宁州界二百里西至四川宁逺府界三百里南至曲靖府防甸州界二百六十里北至昭通府界一百六十里东南至曲靖府宣威州界一百三十里西南至武定州禄劝县界二百五十里东北至威宁州界一百七十里西北至四川防理州界四百五十里自府治至
　　京师九千七百九十里明置东川军民土府初属云南后属四川
　　本朝初因之康熙三十八年改设流官雍正四年自四川改云南五年増置防泽县乾隆二十九年裁军民府之名称为东川府领县一
　　防泽县【附郭雍正五年置县为府治】
　　昭通府在省治西北一千一百六十里东西距五百八十里南北距六百三十里东至贵州大定府威宁州界九十里西至四川宁逺府防理州界四百九十里南至东川府界一百三十里北至四川叙州府界五百里东南至威宁州界四十里西南至防理州界九十里东北至叙州府筠连县界五百里西北至叙州府雷波防界四百里自府治至
　　京师九千八百里明置乌防土府初属云南后属四川
　　本朝初因之雍正五年与镇雄土府并自四川改云南六年改设流官増置恩安县永善县又降镇雄府为州设流官来属又増置大闗防九年改乌防府为昭通府又増置鲁甸防凡领州一县二防二
　　恩安县【附郭雍正六年置县为府治】
　　镇雄州【在府东三百四十里明置芒部府后改镇雄军民府　本朝雍正六年降为州来属】永善县【在府西北二百三十里本乌蒙府地雍正六年置县】
　　大闗防【在府北一百八十里本乌防府地雍正七年设通判治此九年改置同知临治】鲁甸防【在府西南四十里本乌防府地雍正九年移通判治此】
　　普洱府在省治西南一千二百三十里东西距四百三十里南北距一千二百四十里东至元江州界二百五十里西至威逺防界一百八十里南至缅甸界一千五十里北至镇沅州界一百九十里东南至老挝南掌界一千四百十里西南至缅甸界一千三百里东北至元江州界二百二十五里西北至威逺防界一百三十里自府治至
　　京师九千四百五十里明洪武十四年置车里宣慰司属元江府明末为那昆所据
　　本朝顺治年间编元江府康熙三年移元江府通判驻此雍正七年始分车里宣慰司所辖江内六版纳地置普洱府其江外六版纳地仍属车里宣慰司又増置思茅防十三年増置宁洱县乾隆三十一年以平定莽匪増置各土司凡领县一防一宣慰司一土司十五
　　宁洱县【附郭雍正十三年置县为府治】
　　思茅防【在府南一百二十里本蛮地名思茅村雍正七年始设通判治此十三年改移同知临治】
　　车里宣慰司【在府南七百四十五里明为车里覊縻土府后改置宣慰司嘉靖间附于缅　本朝内属复置今司于普洱府】
　　六困土司【在普洱府边外】
　　倚邦土司【在普洱府边外】
　　易武土司【在普洱府边外】
　　普藤土司【在普洱府边外】
　　猛旺土司【在普洱府边外】
　　整董土司【在普洱府边外】
　　猛乌土司【在普洱府边外】
　　乌得土司【在普洱府边外】
　　猛腊土司【在普洱府边外】
　　猛遮土司【在普洱府边外】
　　猛笼土司【在普洱府边外】
　　猛往土司【在普洱府边外自倚邦土司至此为车里所属十二版纳地皆附近九龙江左右分授土守备土千总土把总等职有差与车里宣慰司并称为十三土司皆于普洱府】孟艮土司【在车里宣慰司之外处九龙江之西古蛮地名曰孟掯明永乐四年内附置孟艮覊縻土府其后为木邦所并嘉靖间附于缅不通中国　本朝乾隆三十年其地为莽匪所侵据于三十一年讨平之地皆内属以其头目召丙授土指挥使职普洱府及普洱镇管辖】整欠土司【在车里宣慰司之外处九龙江之南本朝乾隆三十年其地为莽匪所侵据于三十一年讨平之地皆内属以其头目叭先捧授土指挥使职普洱府及普洱镇管辖】猛勇土司【在普洱府西境外处孟艮土司及整欠土司之中　本朝乾隆三十一年以平定莽匪其头目召斋等举众内附授土千总职普洱府及普洱镇管辖】
　　【臣】等谨按云南边徼之外诸蛮杂处种落各殊类皆自相雄长自乾隆三十一年以莽匪侵扰附近土司大兵讨平之各部闻风内附愿归
　　圣化分置各土司其地皆在普洱元江及顺宁永昌诸府之外其分于普洱元江二府管辖者已载入府属其余陆续添设者谨类叙于后
　　整卖宣抚司【在孟艮土司西南境外旧名景迈即八百媳妇国相传其酋长有妇八百各领一寨因以名部元初屡用兵征之以道路不通而还后遣使招附于元统初置八百等处宣慰司明洪武二十四年置八百者乃宣慰司及八百大甸宣慰司永乐五年遣使至其境拒却不纳曽以兵讨之后遣使入贡嘉靖间附于缅自是朝贡不至其所属有十八大猛十八小猛地周三千余里　本朝乾隆三十一年其头目召齐约提举众内附授宣抚司职】
　　景线宣抚司【亦古八百媳妇国地明嘉靖间八百国为缅所侵其酋避居景线名小八百向不通中国其所属有十猛地周一千八百余里　本朝乾隆三十一年其头目呐赛举众内附授宣抚司职】
　　六本土司【本整卖之地以地方辽濶自分为一部本朝乾隆三十一年其头目召猛齐举众内附授土守备职】
　　景海土司【亦在孟艮土司西南境外向不通中国本朝乾隆三十一年其头目召罕彪举众内附授土守备职】
　　猛撒土司【在顺宁府南境外明时猛撒与猛缅猛猛称为三猛万厯间曽置猛撒土巡司防入于耿马其后不通中国　本朝乾隆三十一年其头目喇鲊细利举众内附授土千总职】木邦土司【在顺宁永昌二府西南境外耿马孟定等土司之外为缅甸东路之门戸古蛮地名曰孟都亦名孟邦元至元时置木邦路军民总管府领三甸明洪武十五年改为木邦覊縻土府永乐初改置宣慰司于六宣慰中分地最广其后数以从征功益地隆庆以后附于缅万厯中复内属寻仍入于缅不通中国　本朝乾隆三十一年其头目罕宋法等举众内附】
　　蛮暮土司【在永昌府西南境外为入缅扼要之路古蛮地明初属于木邦成化时为孟密所有治时复为孟养所有万厯间曾置蛮莫安抚司其后附于缅不通中国　本朝乾隆三十一年其头目瑞团举众内附】
　　大山土司【亦名波竜在永昌府腾越州南境外处龙川江之南　本朝乾隆三十一年其头目垒管举众内附】
　　猛育土司【在永昌府南境外处潞江之西附近木邦地方　本朝乾隆三十一年其头目坤线举众内附】
　　猛荅土司【在永昌府南境外处潞江之西附近木邦地方　本朝乾隆三十一年其头目衎轰举众内附】
　　猛音土司【在永昌府南境外处潞江之西附近木邦地方　本朝乾隆三十一年其头目衎界举众内附】
　　临安府在省治东南四百三十里东西距五百七十里南北距四百八十里东至开化府界三百二十里西至元江州界二百五十里南至交阯界二百五十里北至澂江府江川县界二百三十里东南至开化府界二百七十五里西南至元江州界二百九十里东北至广西州弥勒县界三百四十里西北至元江州新平县界三百六十里自府治至
　　京师一万九百九十里明为临安府领州五县五本朝初因之康熙五年省新化州入新平县雍正九年以新平县改属元江府凡领州三县五长官司五
　　建水县【附郭】
</div>
    <div class="pagination">
<a href="皇朝文献通考_page784.html">上一页</a><span>...</span><a href="皇朝文献通考_page780.html">780</a><a href="皇朝文献通考_page781.html">781</a><a href="皇朝文献通考_page782.html">782</a><a href="皇朝文献通考_page783.html">783</a><a href="皇朝文献通考_page784.html">784</a><span class="current-page">785</span><a href="皇朝文献通考_page786.html">786</a><a href="皇朝文献通考_page787.html">787</a><a href="皇朝文献通考_page788.html">788</a><a href="皇朝文献通考_page789.html">789</a><a href="皇朝文献通考_page790.html">790</a><span>...</span><a href="皇朝文献通考_page786.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
