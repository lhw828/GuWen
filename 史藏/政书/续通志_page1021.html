<!DOCTYPE html>
<html>
<head>
    <meta charset="UTF-8">
    <title>续通志 - 第 1021 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 1021 页/共 1359 页</h1>
    <div class="content">　　 伊埒萨哈勒

　　伊埒萨哈勒祖吹且佐太祖时得召见属皇子察罕台为扎尔古齐父阿卜呼事诸王阿勒呼本居西城至元十年择贵族子备宿卫名伊 
埒萨哈勒至阙下以为舒库尔齐掌服御事甚见亲幸有大政时以访之称之曰秀才尝奉使河西还奏诸王哲伯特穆尔用官太滥帝嘉之擢 
河东提刑按察使逐平阳路达噜噶齐台哈布哈进南台中丞时丞相阿哈玛特之子呼逊为江淮行省平章政事恃势贪秽伊埒萨哈勒发其 
奸奏诛之并劾江淮释教总摄嘉木扬喇勒智诸不法事诸道竦动二十一年改北京宣慰使诸王纳颜镇辽东伊埒萨哈勒察其有异志密请 
备之二十三年罢宣慰司立辽阳行省以伊埒萨哈勒为参知政事巳而纳颜果反帝自将征之时诸军皆会伊埒萨哈勒掌运粮储军供无乏 
东方平帝嘉其先见且饷运有劳加左丞二十七年命尚诸王算济女改四川行省左丞元贞元年入朝卒弟喇勒智喇斡

　　 喇勒智喇斡

　　喇勒智喇斡为裕宗东宫笔且齐典文书至元十八年蜀初定帝闵其地久受丘择近臣抚安之以喇勒智喇斡为嘉定路达噜噶齐时方 
以辟田均赋弭盗息讼诸事课守令喇勒智喇斡奉诏甚谨民安之会盗起云南声言欲寇成都喇勒智喇斡驰入告急帝曰南人生长乱离岂 
不厌兵畏祸其归以朕意告诸将叛则讨之服则舍之毋多杀以伤主意则人心定矣喇勒智喇斡至蜀宣布上旨俄召为泉府卿后迁刑部尚 
书有小吏诬告漕臣刘献盗仓粟丞相僧格方事聚敛众阿其意鍜炼枉服喇勒智喇斡曰刑部天下持平今辇毂之下漕臣以冤死何以正四 
方乎即以实闻以是忤丞相出为江东道宣慰使在官务兴学诸生有俊秀者拔而用之为政严明豪民猾吏不敢犯元贞二年迁四川行省参 
知政事大德三年以参知政事为湖南宣慰使继改荆湖荆湖多獘政而公田为甚部内实无田随民所输租取之户无大小皆出公田租虽水 
旱不免喇勒智喇斡问民所不便凡十数事上于朝而言公田尤切朝议遣使理之民力少苏七年再迁四川行省参知政事八年进左丞云南 
王入朝所在以驿骑纵猎喇勒智喇斡曰驿骑非有急不得驰况猎乎王惮为之止猎蜀人饥亲劝分以赈之有死无葬者则以己钱买地使葬 
且修宽政以抚其民部内以治十年迁湖广行省左丞湖广岁织币上供以省臣领工作遣使买丝他郡多为奸利工官又为刻剥故臣户日贫 
造币益恶喇勒智喇斡令工视贾人藏丝者择买之工不告病至大三年以疾卒于官谥忠惠子二人长玛南翰林学士承旨次吉纳御史大夫 
孙达尔玛内府宰相

　　△彻伯尔和卓

　　彻伯尔和卓赛音人赛音西域部之族长也因以为氏和卓其官称也太祖与克哷王汗有隙一夕王汗潜兵来众军溃太祖遽引去从行 
者仅十九人彻伯尔与焉至班珠尔河粮尽无所得食会一野马北来诸王哈扎尔射之殪遂煮而啖之太祖举手仰天而誓曰使我克定大业 
当与诸人同甘苟苟渝此言有如河水将士莫不感泣王汗既灭西域诸部次第亦平乃遣彻伯尔使金金不为礼而归金人恃居庸之塞冶铁 
锢关门布铁蒺藜百余里守以精锐彻伯尔还报太祖遂进师距关百里不能前召彻伯尔问计对曰从此而北黑树林中有闲道终夕可至太 
祖乃令为前导日暮入谷黎明巳在平地疾趋南口金人犹睡未知也比惊起巳莫能支吾锋镝所及流血被野关既破中都大震巳而金人迁 
汴太祖览中都山川形势顾谓左右曰朕所以至此者彻伯尔之功为多乘舆北归留彻伯尔与诸将守中都授天下都达噜噶齐彻伯尔每战 
被重甲舞槊陷驰突如飞众莫能当卒年一百一十八追封凉国公谥武定二子阿里哈密拉齐阿里哈蚤从彻伯尔出入行阵勇而善谋宪宗 
伐蜀尝为天下质子兵马都元帅云

　　△卓沁台

　　卓沁台鄂尔和达氏其先琳沁巴丹以材武雄诸部生子曰鄂尔和达莽果当开创之先协赞大业厥后太祖即位命其子孙因其名为氏 
朔方既定举六十五人为千夫长鄂尔和达之孙曰卓沁台其一也初奇■〈口耒〉王汗之子星根有智勇诸部畏之奇雅喇哈喇克沁沙陀 
等帅众来侵兵战不利近臣驰告太祖曰羣下忠勇无踰卓沁台者宜急遣之拒敌从之卓沁台承命单骑陷阵射杀星根降其大将实勒们等 
遂并有奇■〈口耒〉之地奈曼默尔格台合兵来侵卓沁台俘其主嘉克坚布及二女以归诸部悉平与嘉克坚布盟而归之未几复叛卓沁 
台以计袭杀之遂平其国卓沁台始从征奇雅喇闲关万里每战必为先锋帝赐嫔御茂巴哈必济音济萨巴俾统乌噜古四千人世世无替子 
奇塔特材武过人自太宗及世祖厯事四朝以劳封德清郡王赐德州户二万为食邑至元十八年增食邑二万一千户肇庆路连州德州洎属 
邑俱隶焉奇塔特薨子都沁巴图尔袭爵为郡王太宗时与伊拉噶台战胜帝即以伊拉噶台妻赐之世祖之征额哷布格也奇塔特子哈达跪 
而前曰臣父祖在先朝屡立战功今王师北征臣愿力战自効既得请战于实默温都尔之地兵始交获其将哈坦斩之威喇之军遂败衄又战 
于实喇雅图噶之地当帝前混战至日晡胜之李璮叛帝遣哈必齐等诗之哈达亦在行璮平与有功焉哈达子托欢亦尝从诸王齐齐克图讨 
珠尔噶台获之又尝破锡里济永和尔于伊苏摩哩及征纳颜托欢弟庆通亦在军虽病犹力战奇塔特二子曰都沁曰哈达哈达三子曰托欢 
曰额琳沁巴勒曰庆通托欢二子曰达实特穆尔曰多喇达实特穆尔一子曰实喇布哈自奇塔特而下凡九人皆封郡王

　　△实讷台

　　实讷台图伯特克哷氏以忠勇侍太祖命领蒙古军从太师国王为先锋兵至河北史天泽父率老幼降国王承制授天泽兄天倪河北西 
路都元帅领真定乙酉副师武仙杀天倪以真定叛天泽遣监军李伯佑诣军前请援国王命实讷台率精甲三千与天泽合兵进围中山仙遣 
其将葛铁枪来援实讷台奋击败之会日暮阻水为营实讷台料其气索乘胜进击大败之擒铁枪守将宵遁遂克中山取无极拔赵州仙弃真 
定奔西山抱犊寨实讷台与天泽入城抚定其民未几仙潜结内应夜开南门纳仙复据其城实讷台仓卒以步兵七十踰城奔藁城迟明部曲 
稍集兵威复振袭取真定仙弃城遁将士怒民之反复驱万人出将屠之实讷台曰此民为贼所驱胁有何罪乃皆释之 【按史天泽传云实 
讷台怒驱万余人将杀之天泽力争得释语异本传】 整兵前进下太原略太行拔长胜寨斩仙守将卢治中围仙于双门寨仙遁去引兵出太 
行山东败宋将彭义斌追至火炎山斩之至大名守将苏元帅以城降遂引兵临东平败安抚王立刚于阳谷园东平立刚走连水金守将弃城 
遁遂定东平又与蒙古布哈徇河北怀孟卫从国王定益都壬辰渡河略汴京徇睢州遇金将完颜庆善努与战斩之金主入蔡诸军围之实讷 
台史天泽攻城北面血战连日金亡朝廷以实讷台功多赐东平户三百 【按食货志止称东平一百户此云三百小异】 俾食其赋寻以老 
病卒于东平归葬漠北子七人玛古岱尔乌尔图知名

　　玛古岱尔
　　乌尔图

　　 玛古岱尔

　　玛古岱尔岁戊戌从国王和尔齐行省于襄阳略地两淮己未从渡江攻鄂州中统元年追阿勒达尔珲塔哈预有战功二年从北征败额 
哷布格于实默温都尔之地三年又与李璮战有功授提举本投下诸色匠户达噜噶齐卒子四人和尼齐江南行台御史大夫

　　 乌尔图

　　乌尔图中统三年授本军千户至元十年攻樊城十一年渡江有功十二年军至建安卒于军子托罗该彻尔袭职从参政阿喽罕攻独松 
关有功命管领侍卫军二十年江西行省命讨武宁叛贼董琦平之改授江州万户府达噜噶齐二十四年移镇潮州值贼张文惠罗半天等啸 
聚江西行枢密院檄讨之领兵破贼寨斩贼首罗大老李尊长等寻卒于军

　　△乌页尔

　　乌页尔沙卜珠氏父曰图噜噶克察以武勇称太祖庚午乌页尔与珠卜纳颜克金东京有功甲戌从太师穆呼哩取北京授北京总管都 
元帅 【太祖纪作乙亥年二月事】 留抚其人绥怀有方自京以南相继来降时金将达噜图复北疆乌页尔以锐兵击败之斩达噜于军中 
有赵守玉者据兴州乌页尔讨平之丙子张致以锦州叛又攻破之丁丑兴州监军绰尔以兵叛乌页尔往征之大破贼军庚辰从征山东战于 
东平驰赴陷阵生挟二将以还辛巳从征延安矢中右股力战破之俄又取葭鄜二州擒金枭将张铁枪以献壬午克凤翔及所属州郡癸未从 
帝亲征河西明年下之乙酉从穆呼哩围益都 【按太祖纪及穆呼哩传俱言穆呼哩卒于十八年癸未此云二十年从穆呼哩围益都疑误 
】 越二年下三十余城太宗即位入觐命与萨里台和尔齐征辽东下之辛卯又与萨里台征高丽下受开龙宣泰葭等十余城高丽惧请和乌 
页尔曰若能以子为质当休兵辛丑遣其族子 【原传脱去族字今据太宗纪增】 綧从乌页尔来朝帝大悦厚加赐予俾充北京东京广宁 
盖州平州泰州开元府七路征行兵马都元帅宪宗初召问东夷事对曰臣虽老藉威灵指麾三军敌国犹可克况东夷小丑乎帝壮其言俄病 
归丁巳复来朝帝悯其老谓自太祖时效劳至今者独卿无愆赐赉甚厚以都元帅授其中子阿哈明年卒封营国公谥忠勇 【据元文类乌 
页尔封谥制增】 子辖哩最有名太宗时授北京等路达噜噶齐至元七年改授河闲总管

　　△苏布特

　　苏布特蒙古乌梁海人 【按苏布特原作雪不台后卷又有雪不台传其事迹大略相同显系重出今删彼存此】 其先世诺尔布生布 
克图布古图雄勇有智略三世孙和实衮生喀巴喀巴二子长哈勒珲次苏布特俱骁勇善骑射太祖在班珠尔河时喀巴驱羣羊以进遇盗被 
执哈勒珲与苏布特继至以枪刺之遂免父难哈勒珲以百户从帝征奈曼立战功苏布特以质子事帝为百户岁壬申攻金桓州先登拔其城 
丙子征默尔奇斯苏布特请行帝壮而许之己卯至蟾河与默尔奇斯战尽降其众其部主辉图奔钦察苏布特与钦察战于玉峪败之壬午帝 
征回回国其主默哷委国而去苏布特追之默哷逃入海病死尽获其所弃珍宝以献癸未讨定钦察遂收其境又与俄罗斯部大小穆尔奇札 
尔战降之略阿苏部而还复从帝西征丙戌攻下萨里辉和尔塔勒齐木等部及德顺镇戎兰会洮河诸州己丑太宗即位以塔玛噶公主妻之 
从攻潼关失利帝责之睿宗时在藩邸请令立功自効遂命引兵从睿宗经理河南壬辰师集三峯山金兵围之数匝会风雪大作金士卒僵仆 
师乘之杀戮殆尽自是金军不能复振夏 【原文作壬辰夏按本纪太宗四年二月及金师战于三峯山三月帝还四月避暑官山俱系壬辰 
年事本传及安扎尔傅均于还师之日再纪壬辰宜并加改正】 睿宗还驻官山留苏布特统诸道兵围汴癸巳金主渡河北走追败之复南走 
归德未几复走蔡州汴降俘其后妃及宝器以献进围蔡州毋午蔡州破金亡时汴梁受兵日久岁饥苏布特纵其民渡河就食乙未太宗命诸 
</div>
    <div class="pagination">
<a href="续通志_page1020.html">上一页</a><span>...</span><a href="续通志_page1016.html">1016</a><a href="续通志_page1017.html">1017</a><a href="续通志_page1018.html">1018</a><a href="续通志_page1019.html">1019</a><a href="续通志_page1020.html">1020</a><span class="current-page">1021</span><a href="续通志_page1022.html">1022</a><a href="续通志_page1023.html">1023</a><a href="续通志_page1024.html">1024</a><a href="续通志_page1025.html">1025</a><a href="续通志_page1026.html">1026</a><span>...</span><a href="续通志_page1022.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
