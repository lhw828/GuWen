<!DOCTYPE html>
<html>
<head>
    <meta charset="UTF-8">
    <title>续通志 - 第 987 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 987 页/共 1359 页</h1>
    <div class="content">　　延扎们都隆州巴尔嘉山人身长美须髯天会闲从其兄扬阿在军中方取汴京其兄战殁遂擐甲代之睿宗定陕西以们都为佛宁隶监 
军杲亲管万户攻饶风关至坊州杲欲与总管富勒呼会于凤翔遣们都领六十骑先往期会及还迁备得地形阨天眷初叛将李世辅伪邀杲 
至私署以献甲为名遂以兵劫执而去们都突出以告押军明安完颜达兰同率兵追及杲由此得脱以功迁明威将军复从杲招复陕西刘豫 
初废诸路多反复不一杲授们都牌札令往抚定们都所至多张甲兵从者安之违者讨之帖然无复叛者皇统闲厯知保安军事正隆初为宁 
州刺史大定初宋将吴璘等以军数十万人据秦陇元帅府承制以们都为勇烈军都总管领军讨之宋人保据德顺都监喀齐喀领军四万来 
赴遂复德顺州明年奏陇平以功迁金吾卫上将军授通远军节度使五年改庆阳尹兼本路兵都都总管卒于官十九年录功以子禄格世袭 
本路海兰乌珠明安都伦赫绅穆昆授武功将军们都性忠谨安置营壁尤能愼密临敌泰然自若如平时由是人益安附功易成焉

　　△布萨欢塔

　　布萨欢塔扶余路嘉们人身长七尺勇健善骑射年十六从其父和木索征伐初授修武校尉为宗弼章京天眷二年与宋岳飞相拒欢塔 
领六十骑深入觇何至鄢陵败宋护粮饷军七百余人多所俘获皇统九年除慈州刺史再迁利涉军节度使授世袭济州和卓海兰明安舍哩 
斡实穆昆贞元初以忧去官起复旧职厯泰宁永定军改咸平尹海陵杀欢塔弟枢密使呼图克召欢塔至南京以有功旧释之改兴平军节度 
使世宗即位以为广宁尹斡罕反为行军都统与海兰路总管图克坦克宁俱在左翼败斡罕于长泺改临潢尹贼平赐金帛改海兰路兵马都 
总管徙显德军庆阳尹致仕大定十二年帝恩旧功复起为利涉军节度使寻以金紫光禄大夫致仕卒欢塔厯一十七官未尝为佐贰性沈厚 
有识明于听断所至有声

　　△郑建充

　　郑建充字仲实其先京兆人占籍鄜州仕宋累官知延安府事天会七年来降仍知延安屯兵三千宋刘光烈兵八万来攻相拒四十余日 
攻益急建充遣人会缓赫军来击破之俘其裨将贺贵迁节制司统制军马改京兆府路兵马都监败宋曲端于彭原高昌宗据延安为宋守建 
充击之尽复城邑复知延安军府事累迁博州团练使知宁州齐国废朝廷以地与宋建充为宋环庆路经畧安抚副使仍知宁州天眷初复取 
陕西仍以建充为经畧安抚使知庆州从破甘谷城改平凉尹时营建南京宫室大发河东陕西材木浮河而下经砥柱之险筏工多沈溺有司 
不敢以闻乃诬以逃亡锢其家建充白其事请至砥柱解筏顺流散下令善游者下流接出之锢者得释正隆军兴括筋角造军器百姓往往椎 
牛取之或生拔其角建充白其事于朝廷充性刚暴常畜猘犬十数奴仆有罪既笞复嗾犬啮之骨肉都尽虽谦逊下士于敌巳上一无所屈省 
部支移有不应法辄即毁裂在位者衔之军胥李奂窃用公帑自度不得免乃诬建充藏甲欲反再鞫皆无状奏上摄事者素与建充有隙恐其 
得释使吏持文书绐建充曰朝省有命奈何建充曰惟汝所为是夜死于狱中长子愬亦死焉

　　△乌库哩萨哈

　　乌库哩萨哈海兰路爱呼河人后徙真定睿宗闻其勇畧选充章京后从宗弼征伐补曲院都监从伐宋与宋兵遇于颍州先登破之皇统 
元年领汉军干户师府再以军四千隶焉除同知郑州防御使事大定初迁太子少詹事帝以萨哈昔事睿宗积劳苦又辅佐太子宣力为多因 
改洺州防御使以酬其劳迁永定军节度使厯临潢凤翔尹陕西路统军使东平尹节制州郡躬行俭约政先宽简边庭久宁人民获安召为签 
书枢密院事卒十八年世宗追录萨哈旧劳授其子大兴河北西路爱呼河世袭明安阿里玛河穆昆阶武力将军

　　△高松

　　高松元名搏多澄州析木人年十九从军为佛宁有力善战宗弼闻其名召置左右从破汴京及和尚原累官咸平总管府判官世宗即位 
充管押东京路渤海万户兵部尚书克实谋反前同知延安尹李老僧曰我与万户高松谋之必从我矢众曰若得此军举事易矣老僧往见松 
说松曰君有功旧人至今不得大官何也松曰我一县令也每念圣恩累世不能报尚取攻望乎老僧遂不敢言松从征斡罕以功迁咸平少尹 
四迁至崇义军节度使卒

　　△通吉义

　　通吉义本名呼拉布哈斯罕人徙居辽阳之阿穆济山祖辉罕父密拉收国二年哈斯罕来附密拉领户三百遂为穆昆义以质子至上京 
善女真契丹字为管句御前文字天会十五年擢右监门宁大将军除宁化州刺史察廉迁德哷勒部族节度使厯河南路统军都监武胜军节 
度使边郡妄称寇至统军司徙居民于汴义不听曰梁王南伐彼死亡未复岂敢先发此城中有权场若自动彼将谓我无人既而果无事贞元 
时厯利涉军节度使世宗即位义即日来京以为参知政事帝谓义曰正隆率诸道兵伐宋若反旆北指计将安出义曰正隆多行无道杀其嫡 
母阻兵虐众必将自毙陛下太祖之孙即位此其时也正隆巳渡淮斡罕未炽将士在南家属皆在此惟早幸中都为便帝纳之次榛子岭世宗 
闻海陵死于军中谓义曰信如卿所料大定二年罢为益都尹兼本路兵马都总管以疾致仕卒于家子和尚大定初除应奉翰林文字佩金牌 
持诏书宣谕中都以南州郡和尚为奉使擅废置州县官辄行杀戮诏尚书省鞫治之十九年诏以义孙引寿为实喇达哈世袭穆昆义性辩给 
善谈论服玩不尚奢侈食不兼味云

　　△乌雅富埒赫

　　乌雅富埒赫率宾路卓多明安人改属海兰路祖色埒预平乌春乌木罕之乱及伐辽宋皆有功追授明安赠银青光禄大夫父古页袭明 
安富埒赫从太祖伐辽勇闻军中天眷三年袭明安受宁远大将军累官武宁军节度使迁京兆尹海陵伐宋行武威军都总管军还为顺义军 
节度使图克坦喀齐喀定秦陇富埒赫统完颜实讷埒延扎们都兵救德顺州改延安平凉尹致仕封任国公大定十九年卒

　　△乌雅普霞努

　　乌雅普霞努率宾路锡馨河人也后改隶海兰路父呼实罕天辅初追授明安亲管穆昆普霞努身长有力多智略袭其父明安穆昆阶宁 
远大将军天德二年授陈州防御使贞元元年改昌武军节度使以善绥抚再任海陵南征改归德尹为神策军都总管当屯济州比至盗巳据 
其城普霞努领十余骑往觇之为贼众所围乃与军士皆下马射杀百余人贼众败走迤逦袭之至暮而还明日攻破其城令士卒毋害居民郡 
中获安民感之立祠以祭大定二年为庆阳尹元帅左都监图克坦喀齐喀奏宋军十万余据险阻请益师诏益兵七千与旧兵合为二万遣普 
霞努与延安尹高景山等分领其军以往卒于军子札拉

　　乌雅普札拉

　　 乌雅普札拉

　　札拉力兼数人勇果无敌手持两铁简重数十斤正隆伐宋诸明安穆昆兵皆行州县无备契丹瓜里陷韩州围信州远近震骇札拉道出 
咸平遂率本部亟还信州与战败之巳而贼复整兵环攻势且登城札拉下巨木压之杀贼甚众瓜里解去札拉追及于韩州东八里许贼方就 
平野为阵札拉身率锐士击之贼不能成列乃易马督军复击之贼众大败遂走东京咸平隆州民复帖然世宗即位札拉谒见充护宁为骁骑 
副都指挥使领万户击斡罕战于和托大军未集札拉领左翼六百骑与战杀贼三千余人富察世杰战不利走札拉军贼合围攻之札拉拒战 
宗亨军来援贼乃引去西过诺尔岭追及陷泉贼先犯右翼札拉迎之贼退走伪护卫阿卜萨身长有力奋大刀自后斫札拉札拉回击之折其 
右臂与赫舍哩志宁军合击贼遂大败斡罕平以为宿直将军父忧起复袭其父明安除蔡州防御使改宿州迁昌武军节度使徙镇邠州为贺 
宋岁元使射淮上柳树矢入其树饮羽宋人异之改凤翔尹入为右副点检复出尹兴中改博索路总管高丽惮其威名凡以事至者望而跪之 
大定二十五年为兴平军节度使卒于官札拉贞悫寡言平居极和易及临战奋勇见者无不辟易虽重围万众出入若无人之境云

　　△李师雄

　　李师雄字伯威鴈门人有材力善谈兵宋宣和中以骑射登科累官大名清平尉王师至大名师雄与府僚出降摄本路兵马都监齐国建 
以为大总管府先锋都统制知淄州齐废为汴京马军都虞候厯知宁海军曹州刺史皇统二年为武胜军节度使正隆末为河州防御使宋将 
吴璘军攻秦陇会师雄以事就逮临洮宋兵至城下州人乘城拒守谋欲出降师雄止之宋将权仪鞭马方上浮桥师雄射之坠桥下遂擒权仪 
宋师退后从元帅左监军图克坦喀齐喀攻河州有功未几以疾归汴卒

　　△尼玛哈楚呼

　　尼玛哈楚呼哈斯罕人初为大■〈白上大下〉章京补元帅府通事宋将韩世忠率军数万围邳州楚呼将轻骑数百与侦人数辈闲道 
往救连败敌兵宋人攻济州夺战舰畧尽时楚呼往宿州分富勒呼军还至大河与敌遇力战败之尽复战舰王师复河南宋别将由胡陵夜袭 
贝勒布呼营士卒尽没楚呼从东平总管并力战却之楚呼勇敢善伺敌虚实以此屡捷帅府承制加忠显校尉为蕃部图哩将之官河闲尹大 
■〈白上大下〉白于元帅请留楚呼以给边事许之录功授庆阳少尹前后赐银币甚厚海陵将伐宋而契丹反枢密使布萨呼图留守萧怀 
忠等皆以无功诛乃命楚呼与都统白彦敬副统赫舍哩志宁进讨会世宗即位于辽阳楚呼迎谒迁辅国上将军与都统乌哲库副统珲讨斡 
罕楚呼行至斡里与斡罕遇左军小却楚呼挺枪驰入其阵手杀二十余人贼乃退元帅布萨忠义自和托往追楚呼以前锋追及于陷泉遂大 
败之事平迁西北路招讨使改东北路楚呼与完颜思敬有隙思敬为东京留守奉诏至招讨司楚呼不出饯帝闻之遣使切责既而思敬为平 
章政事北路招讨使楚呼以私取诸部进马事觉被逮楚呼为人尚气次海滨县慨然曰吾岂能为思敬辱哉遂缢而死大定十九年诏以楚呼 
旧功授其子和尚世袭布呼明安徙图罕穆昆

　　△瓜尔佳札拉
</div>
    <div class="pagination">
<a href="续通志_page986.html">上一页</a><span>...</span><a href="续通志_page982.html">982</a><a href="续通志_page983.html">983</a><a href="续通志_page984.html">984</a><a href="续通志_page985.html">985</a><a href="续通志_page986.html">986</a><span class="current-page">987</span><a href="续通志_page988.html">988</a><a href="续通志_page989.html">989</a><a href="续通志_page990.html">990</a><a href="续通志_page991.html">991</a><a href="续通志_page992.html">992</a><span>...</span><a href="续通志_page988.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
