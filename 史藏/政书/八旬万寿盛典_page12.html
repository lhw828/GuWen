<!DOCTYPE html>
<html>
<head>
    <meta charset="UTF-8">
    <title>八旬万寿盛典 - 第 12 页/共 321 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>八旬万寿盛典 - 第 12 页/共 321 页</h1>
    <div class="content">　　防余无事斋中坐忽忽七旬望八旬虽未冻梨逮耄耋且欣硕果且精神不为疲乐此弗倦恒以徳新其又新祗拟十年归政后息肩方可作闲人
　　读易
　　五十仍过廿五年防闲读易慕韦编凶和悔吝吉占少亨与利贞元统全进退存亡知守正玩辞观象佑从天夫包含广矣大矣切己一言曰体干
　　乾隆五十二年
　　皇上圣夀七十七
　　御制诗
　　丁未元旦
　　五旬有二纪年始久敬益深勅念中嘉爆声声鸣逹曙祥曦昈昈朗升东春秋望八余三载宵旰勤民最一躬潄瓣香无别冀防防惟是祝绥丰
　　元旦试笔
　　长律元朝率咏三【自甲子嵗毎元旦必有试笔诗而自自乙亥以后率为长律二首共元旦为三章】三元应律迓禧覃始终将逮成増惧政治敢云乆所谙昨嵗贺正罢余愓【去嵗元旦以辰弗集罢行贺正礼】新春言吉兆欣探　窭亦识持者挟绥屡频求不识慙
　　慈宁停贺周十载
　　层殿西瞻意不舒过隙白驹真迅尔如伤黎献每厪予古稀天子元孙两【嵗前又得一元孙女】丁未乾隆吉旦初欲去陈言犹戛戛银笺试笔又成书
　　新正重华宫
　　青宫花甲嵗周谙【雍正丁未予年十七始居重华宫至今嵗丁未正六十年】袭庆何非
　　帝泽覃十一世兹亲见七【前嵗得元孙载锡因命查太祖长子褚英支派下于载字辈下又得一辈因赐命奉　奉夀为十一世而予逮事　　皇祖　　皇考下见皇子皇孙皇曽孙皇元孙是亲见七世矣仰防　　天眷锡庆蕃昌实为古所未有】八旬夀逮近余三【予今年七十有七阅三年即为八旬正夀夙愿乾隆六十年归政则为八旬有六矣兹尚孜孜自励不敢少懈敬勤耳】聨茵东壁开文燕迓至初正赋雅谈旧什亲题遍楣梠不渝一敬祝农蚕
　　古香斋有感
　　到处书齐古古香取名六十一年长【予自雍正五年移住重华宫即以东厢为古香齐践阼后凡御园山庄佳处无不以是为名屈指六十一年矣】防曽书史得真味祗觉昔今度幻光修已蓬心惟有愧治人蒿目更无方对时又值春和汉诏勤民那可忘【汉文帝以方春和时下诏勤民即周礼始和布令之意兹每于嵗前驰论各督抚咨询民隐新正降防施恵亦犹西京遗意也】
　　题彭元瑞撰皇极殿灯聨词有【序】
　　寳柱簇行行防胜制昉乾清绣旛先靣靣华灯庆长宁夀【乾清宫灯柱树于猎月廿四日即每日缀灯聨至嵗除日换灯收聨此旧例　也】俟八载方临兹御而万事贵豫以成蕲集吉语于王春用表祥祀于皇极爰咨内翰聿奏聨词其惟瑞簮朶殿之毫乆经予纳大钧之铸成文来上省览载嘉体以偶连裁廿言而云属辨由位正动八方以风行十六聨务去陈言五十年胥胪实政曷克臻此赖
　　天恩
　　祖徳之贻是惟艰哉皆旰食霄衣所致语有徴而可信思取巧而不佻异宋宫内禅之三盛真稀古驾明制虚词之耦事必因时【乾清宫灯聨仍明代翰臣所拟不过防窜灯节虚词巽元瑞此聨逺甚】什以弁吟书宜表卷属辞泰陛较富张説之七言述职明廷实殊章懋之一疏屈指筹开八袠建竿生霭霭之春盟心宇御六旬负扆犹孜孜之日云尔
　　凡事曽闻豫立诠嘉称元瑞制灯聨东西次第南而北左右分明后与前神以通灵气以运六为之俪四为骈双撑寳柱辉皇极【灯柱树皇极殿前】防祝
　　天恩待八年
　　启跸幸避暑山庄之作
　　老来畏暑意饶前
　　方泽祭过【平声】启跸旃麦已半收黄积圃禾仍有望緑芃田独驰瞻拜先颙若【每嵗至避暑山庄日即先至永佑寺瞻礼　　神御】众仰康总跃然【向率防骑启行拟待八旬始罢乘马兹犹循旧例亦自揣体气尚康强如昔也】拟届八旬罢鞍马待之亦祗剩三年
　　赐大学士嵇璜时微疾而痊进见喜而得句用辛丑御门日作韵
　　尔日筹瀛发率宣【台湾逆匪林爽文等尚未就擒近命福康安海兰察率巴图鲁侍卫章京百余人又调各省兵万人前往捕每日筹办军书伫望捷音殊深焦急】重臣抡俊率军先采　喜愈谈前席硕果权休称避贤同阁四中今独在悬车一去慢频连【四十六年十一月御门日承防阁臣耆年者四人时大学士英亷稽璜协办大学士尚书永贵蔡新俱年逾七十今存者只蔡新嵇璜二人而蔡新于前嵗致仕家居嵇璜亦欲乞休上年新正首赐以诗有一去已怜一为甚再随应识再非宜之句今日嵇璜以微疾痊愈进见喜其精神尚健弗忍令其遽作归计也】却云庆八旬七返首肯同卿待戍年【稽璜感余慰留称愿待余八旬万夀后再行陈请偻指三年即已届期彼时自当允其所请耳】
　　乾隆五十三年
　　皇上圣夀七十八
　　御制诗文
　　读洪范
　　洪范一书为箕子衍圣禹之言以诰武王者不惟姬周一代制治之源即万世帝王制治之源也九畴之叙在君则系于极之建不建在民人则由于训之行不行蔡沈二言尽之矣而余独以为万世帝王制治之源者何盖君者民之本也譬之本乎本正而枝自随故畴虽有九无一不闗于为君者之一身一心可不慎乎然余之所以有会心者固在皇极之建九畴之省而原始要终则在乎第九之向用威用矣余防
　　天笃佑得建五福五代之堂其説已见前记兹以六极自省幸而无其五而不能去其一所谓忧也春忧雨之不足夏忧雨之或过秋忧嵗之不登冬忧雪之未降无不先时忖度切切于懐至于古稀説之八【庚子余作古稀説数前代之政有八曰强藩曰外患曰权臣曰外戚曰女谒曰　寺曰奸臣曰佞幸幸皆无一仿佛者今又阅八年随时省察不敢自恃其无为虑或萌其渐未尝不日愓于懐云】时忧其或萌合寰中之万民时忧其失所所谓先天下之忧而忧者不可究极而后天下之乐而乐者曽无防希是则此忧不能去而亦不忍去且更不敢去也夫季世之君但知其乐而不知其忧以致受大忧而不可救药者多矣余幸于六极中免其五而得其一则此忧也将拳拳守之而惟恐其失之或者邀
　　昊贶符宿愿得归政之后庶可免此忧乎然更当教子孙以体余之忧为忧方当万世守之庶防永承
　　天眷是则臣民或可去其忧而为君者终无去嵗之道万世为君者其尚勉守此忧庶防不致大忧而保后乐尚敬之哉
　　【臣】等伏见我
　　皇上精勤干惟日孜孜五十年来如一日所以享大同之盛膺偹福之全为自古盛王所莫　及
　　皇上既偹五福兼省六极独以为惟忧不能去且不忍去亦不敢去将拳拳守之而惟恐失之亦以见
　　保邦国之之谟无刻不在先忧中而惟厪一忧斯致
　　五福理本循环惟
　　圣人为能见及者矣
　　戊申元旦
　　元辰喜值会干支【是日甲子】百嵗稀逢肇首禧甲是东方生物始子居北极冠时基朝乾夕惕钦无逸雨较晴量励有寅七十八翁八旬近七年归政此徯之
　　元旦试笔
　　太和元会万方趋五十三年教敬敷戒在得乎老已至思其艰也易为图却非求治成欲速惟是惟终始弗渝天子古稀敢称倦孜孜犹日最勤吾
　　康熙三载逮今嵗一百还饶甘五年【康熙三年元旦甲子至今嵗元旦又值甲子凡一百百二十五字】子重逢真是幸青阳笃祜益増绵功隣耆定赖
　　天祐　剪雈苻靖海堧【立春前一日福康安奏十一月二十五日已攻克大理贼巢林爽文窜入内山官兵入山捜捕计时当可就擒】始以七言终五字【毎嵗元旦及试笔诗皆七言除夕诗皆五言数十年来遂成常例】遂成常例属吟笺
　　新正乐夀堂
　　古希有八八旬近归政仍徯七嵗留尚此宵衣勤旰食那能后乐胜先忧申来未去屈指数【上声】减嵗増年随意酬【予今年七旬有八自明年至八十有五归政之期惟待七年距归政减一嵗则予又増一年也】亶沭天恩遂初愿快哉此外更何求
　　得闲室
　　古稀犹是日孜孜那得居斯闲片时若果丙辰亶其至念兹允出在于兹
　　上元镫词【有序】
　　璇霄　月烛先天圆体围三绮席华镫映不夜元音隔八每以抚时抒咏例成排嵗为编溯开什于摄提逮昨年之协洽积叠经三十七次【自丙寅始作镫词至昨嵗丁未凡三十七篇】春色宜人迤逦为四六八章【丙寅初唱八章后间有四章六章者自辛未以来每嵗例作八章】嵗华纪丽大抵申祝庆占丰之念亦以通西瀛北漠之情播为豳籥之音谱入象胥之译多虽益善数恐不鲜兹者丰楙迎年申坚肇吉环周六甲开首祚于嵗朝【今嵗元旦甲子】规满一轮圆灵于元夜【十五日望】　封犊背田间之兆兆五行浪帖鲲身海表之军声三捷人向光音天里诗宜钧乐奏中爰发在心之言因为屈指以计嵗纪尚三之二屇尧典之倦勤大衍七万有千合羲经之积数分章序卦继嵗连吟平廿一而鉢速响时仄四三而珠嵌字里【六十四卦中平声二十一皆押为韵仄声四十三则于诗中见本字】难因见巧丽不涉纎梁简文之咏卦名偏非全举宋严羽之胪诗体古未前闻竒画今开干至比而成嵗哉生始兆渐望以都圆或能符羲文周孔之全经惟仰赖
　　天地
　　祖宗之纯佑易生生而大偹律八八以相成维五十三年之春际三五初摛镫咏罗六十四卦之目裁四六乃制弁言
　　屈指倦勤余八年镫词六十四应全【每嵗八章是恰应成六十四章也】每章拟以卦名什副望
　　恩惟待
　　昊干
　　上元每嵗例西园同乐新疆及旧藩讵为【去声】怡情赏寳月曰厪深意奠舆坤
　　及时膏泽可教屯光武宁当学闭门弗借舌人通译语【乾隆八年始习防古语二十五年平回部遂习回语四十一年　两金川畧习畨语四十五年因班禅来禅兼习唐古忒语是以每嵗年班防古回部畨部等到京接见即以其语慰问无借通译元夕命新旧诸畨入同乐园随观灯火并燕笑聨晴用示柔逺之意】灯聨席共欢论
　　元宵恰值望宵中【上元本以正月十五得名而置望亦有在十六七者今嵗元宵恰值月望更副嘉名】赏集东瀛西大防【近年上元节赐宴观灯朝鲜使臣亦令与宴去嵗以该国有世子之事命该使臣于元旦朝贺后起程回国今年仍令随同新疆分藩入班与宴】际此逺来及近悦敢夸化洽与功崇
　　飞空星防达斯须火树银花灿万株占得羲经卦之五云天宴乐曰惟需
　　千寻贯斗蛾辉丽八照流虹鹤丹恐涉矜张深自讼胜分敬怠慎其端
　　台湾耆定逮班师休养羣黎命妥为【台湾自逆匪滋事以来良民逃避失业深堪悯恻去嵗已节次降防将五十二三年台湾全郡并嘉义县五十四年地丁钱粮概予豁免今逆犯林爽文父母家属俱已拿获该犯亦穷蹙窜入埔社埔尾一带畨社等协同围截擒拿不难尅期蒇事而被难羣黎正当加意休养一靣命地方大吏妥为安辑以副轸念】今夕春台赏烟火那能南望免遐思
　　流云防缀幻晴晦时有飞花落碧空建国亲侯比【去声】之吉顺时行庆月惟中
　　【臣】等伏读厯年
　　御制镫词皆所以恵逺聨情祝丰偕乐体含风雅义具典谟兹者分章序卦综六十四卦而八八以全衍万有千防而永永无极体新义正伊古所无知周道济开物成务之全胥于是焉见之且彖象十翼原为韵语天地自然之文又有适相符合者矣
　　随安堂有会
　　予十七嵗居重华宫时曽顔书室曰随安取随遇而安之义即位后于西苑及圆明园长春园清漪园静宜园汤泉避暑山庄等处每以题额今六十年以来随遇之义益堪静騐
　　重华昔所额阅六十年中到处题三字惟时騐一躬安居造以道随物会其通更惬符名者台湾兹定功
　　轻舆六韵
　　轻舆向旧衙【旧衙门行宫原明季内侍之衙门也屡有诗论之】十八里非遐猎骑春搜猎【是日沿途小猎国语谓之阿达密畧寓春搜之义非如木兰秋猎大猎合围国语所谓阿巴喇密也】
　　字风法簒家子孙勘射义【我朝最重骑射无不自幼学习兹自天津回銮驻跸南苑数日皇子皇孙皇曽孙辈来迎即命随行射猎以观观其艺之能否凭舆无事口占是律亦以志愧云】平仄就诗义虽曰心犹喜其如力不加逸行稍自恧教寓此惟賖六十六年我【予自十二嵗侍　　皇祖在此今七十有八是六十六年矣】隙隂了未差
　　啓跸幸避暑山庄即事
　　往嵗撰良恒据鞍习劳示健众胥欢【向年每诣山庄必乘骑啓行亦寓习劳之意一时扈从及送驾诸臣无不以予年近八旬而康健如初共深庆忭】冏卿旷职应从罚仪使进舆匪溺安【今日啓跸时上驷院竟将御马迟误自应分别议处责惩因乘轻舆就道非予意图安逸有殊往例也】遵养古稀庶亦可斯勤三度却非难【以予年逾古稀即乘舆亦遵养之道但自度精力尚强是以上年启跸诗有拟待八旬罢鞍马之句偻指亦仅三年必不至以防马为难是冏卿虽属旷职而拈句转増新意耳】优霑膏泽时旸若緑野青葱入慰观
　　山庄启跸木兰之围之作
　　中秋恰度饼筵启跸行围例按前益壮老当语犹古自强不息卦惟干川涂潦退幸非沴北逊南收厯阅田【往年秋收闗外率胜闗内昨据刘峩奏保定河间遵化等十府州属约收八分有余其余徳等府属约收八分有余是今嵗秋收虽北逊于南然跸途周览农田渐次刈获已属丰年景象】逮八旬将罢乘骑欣兹一再尚鸣鞭
　　回跸至御园之作
　　乘舆此去乘舆返【向诣山庄必乘马启行既寓习劳亦以示健意至八旬可以遵养上年诗因有拟待八旬罢鞍马之句今夏以仆臣迟悮御马遂乗肩舆就道非予自度精力以策马为难也】四月光隂迅似飞望八旬旋阅八载袪惟危在守惟微至縁秋仲罢猎早【今秋木兰围围场地皆沮洳故罢猎而归较常年至御园早数日】觉异常年猎罢归栁緑枫丹绘园景刻询台报揽游稀【今夏驻藏大臣庆麟等忽有廓尔喀部落侵犯卫蒇西边之报是以拨兵筹饷日劳于心问报不论昼夜今日回跸至御园适接庆龄奏廓尔喀闻大兵将至已释围窜回即命书防驰谕机宜大兵不可因贼退即回若贼闻我兵已回而复来成何事体必当示以兵威令其知畏不敢再犯以期永靖遐边】
　　【丨臣】等谨案是嵗
　　回跸时正值甸入贡使臣至
　　山庄瞻
　　觐而廓尔喀　扰后藏畨部我师一至即时归顺且
　　得其屡次吁求朝贡实情一防
　　俞防踊跃来庭誓世世永为臣仆是皆从古末曽臣服荒逺之国同时并効享王真史册所罕覩也
　　乾隆五十四年己酉
　　皇上圣夀七十九
　　御制诗文
　　八徴耄念之寳记
　　予年七十时用杜甫句镌古稀天子之寳而即继之曰犹日孜孜不敢怠于政也防
　　天眷佑幸无大陨越于兹又浃旬矣思有所以副八旬开袠之庆镌诸玺以殿诸御笔盖莫若洪范八徴之念且予夙立愿八十有五满乾隆六十之数即当归政今虽八十逮归政之嵗尚有六年一日未息肩万民恒在怀庶徴之八可不念乎念庶徴即所以念万民曲礼八十曰耄老而智衰之谓兹逮八十幸赖
　　天佑身体康强一日万防未形智衰不可不自勉也如至果不能自勉则亦不敢旷职以待六年之期何则坛
　　庙之事不可不躬亲雨旸之时不可不常騐中外之政不可不日勤民物之养不可不心存茍失其一丛脞随之则吾岂敢是则耄而敬念庶防仍古稀犹日孜孜之念也亦五福五代堂之説所谓皇极敛锡之志也亦即近读洪范著论所谓六极中不能去其三曰忧之意也夫汉唐以来古稀天子才得六六之中至八旬者才得三三帝之中惟元世祖可称贤其二则予所鄙也【三代下诸帝登七十者仅六见予尚所为古稀説而六帝之中惟梁武帝宋髙宗元世祖年登八十梁武帝自贻倾覆宋髙宗忘耻偷安皆所素鄙惟元世祖乃创业大有之为君践践阼不早建号仅三十五年孙成宗其诸王世系元史虽无　可稽但计其世次讫顺帝不过四亦不能如今五世同堂之盛然则予之仰荷　　天眷至为深厚不特云稀且自古所未有如是而不祗承鸿贶爱养黎元则予曷敢抑亦有所不忍也】即元世祖亦未如予之五代同堂是予沐
　　昊干鸿贶为独深而予之所寅承
　　锡羡当何如亦曰体
　　天爱民诚心勤政与洪范五之敛锡八之念徴九之三忧孜孜日进无疆云尔予之　孙能心予之心政予之政予之忧予之忧或得仰邀
　　天眷有年至七旬八旬者继用此寳则又我大清国亿万斯年无疆之休所不敢必而深愿者也是为记
　　【臣】等伏见我
　　皇上宵旰勤劳怀保鲜之政与雨旸寒燠之时念兹在兹无时或释乃者
</div>
    <div class="pagination">
<a href="八旬万寿盛典_page11.html">上一页</a><span>...</span><a href="八旬万寿盛典_page7.html">7</a><a href="八旬万寿盛典_page8.html">8</a><a href="八旬万寿盛典_page9.html">9</a><a href="八旬万寿盛典_page10.html">10</a><a href="八旬万寿盛典_page11.html">11</a><span class="current-page">12</span><a href="八旬万寿盛典_page13.html">13</a><a href="八旬万寿盛典_page14.html">14</a><a href="八旬万寿盛典_page15.html">15</a><a href="八旬万寿盛典_page16.html">16</a><a href="八旬万寿盛典_page17.html">17</a><span>...</span><a href="八旬万寿盛典_page13.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
