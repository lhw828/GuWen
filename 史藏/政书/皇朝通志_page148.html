<!DOCTYPE html>
<html>
<head>
    <meta charset="UTF-8">
    <title>皇朝通志 - 第 148 页/共 231 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝通志 - 第 148 页/共 231 页</h1>
    <div class="content">　　皇上躬亲
　　批答钜细不遗银台閤门无不凛遵定制恪守官常诸
　　弊肃清洵超轶前古万万矣
　　大理寺
　　卿【满洲汉人各一人掌平反重辟以贰邦刑与刑部都察院为三法司】
　　少卿【满洲汉人各一人初设汉人二人后裁一人】
　　左右寺丞【满洲汉军汉人各一人分掌直省谳狱之事】
　　左右评事【汉人各一人堂评事满洲一人】
　　司务防司务【满洲汉人各一人掌收发文移】
　　笔帖式【满洲四人汉军二人】
　　【臣】等谨按我
　　朝慎重邦刑直省请谳皆令三法司核拟防疏具奏葢以刑部核其实以都察院大理寺简其孚而
　　大圣人钦恤深仁务使庶狱咸归平允好生之徳洽于
　　民心洵逺轶虞廷盛轨矣
　　内务府
　　总管大臣【无定员以侍卫府属郎中内三院卿简用或以王公大臣兼摄掌理内府之政令凡职员选除财用出入宴飨祭祀膳羞服御赏赍赐予刑罚工作教习训导之事皆综理而受其成所属七司及三院皆考核焉　国初置内务府顺治十三年改置十三衙门十八年仍改为内务府】
　　堂司员【堂郎中一人堂主事一人堂笔帖式三十八人内一人委署主事兼司缺笔帖式四人掌治堂事凡府属文职陞补及章奏文移皆焉】
　　广储司【总管六库郎中二人部员兼管六库郎中二人郎中四人员外郎十二人部员兼库员外郎六人主事一人委署主事一人司库十二人无品级司库十二人笔帖式二十六人俱掌库事初名御用监顺治十八年分为银库皮库缎库衣库康熙十六年改定为广储司四库二十八年分设磁库茶库共为六库】
　　宁夀宫管理事务【郎中二人员外郎二人主事一人委署主事一人笔帖式四人学习笔帖式四人内管领二人掌稽查　　宁夀宫陈设及造具档册之事乾隆四十年派内务府大臣二人専管并设立郎中等官専司其事】
　　织造监督【江宁府苏州府杭州府各一人司库各一人笔帖式各二人库使各二人掌供奉　　上用缎匹嵗终造册呈内务府以副册送广储司察核】
　　防计司【郎中二人员外郎六人主事一人委署主事一人笔帖式二十六人催长五人掌核理内府帑项出纳之数及庄园地畞户口徭役定其籍而受其要焉初名内官监顺治十七年改为宣徽院康熙十六年改为防计司】
　　内管领【掌闗防一人协理闗防事务二人内管领三十人副内管领三十人笔帖式八人掌内廷丽扫糊饰官三仓出纳酒菜器皿皆司之】
　　管理三旗纳银庄【郎中一人员外郎六人委署主事一人笔帖式十有二人掌三旗各庄之粮税征收治其赏罚与其抚恤之事】
　　掌仪司【郎中二人员外郎八人主事一人委署主事一人笔帖式二十一人司俎官五人赞礼郎十有七人掌内府祭祀筵宴礼仪乐舞之事初名礼仪监顺治十七年改为礼仪院康熙十六年定为掌仪司】
　　御茶膳房【总管大臣无定员尚膳正尚茶正头等侍卫各一人二等侍卫各二人尚膳副尚茶副三等侍卫各二人尚膳三等侍卫四人蓝翎侍卫七人尚茶三等侍卫三人蓝翎侍卫四人主事一人委署主事一人笔帖式十有二人掌敬设　　上用茶品供奉　　御馔及供应　赐茶筵宴之事】
　　中正殿管理事务【员外郎二人笔帖式四人】
　　雍和宫管理事务【郎中一人员外郎一人笔帖式三人掌造办佛像供应念经事务】咸安宫官学【管理事务大臣一人协理事务大臣一人总裁满洲二人汉人四人以翰林院官充管理事务郎中二人员外郎二人笔帖式一人满教习十三人汉教习九人官学生一百十八人防古学总裁二人管理事务司官二人教习二人官学生二十四人】
　　景山官学【兼管事务司官五人满教习九人汉教习十二人官学生三百八十八人掌训迪内府三旗之俊秀教之书射以作兴人材】
　　御药房【兼管司官二人内管领一人主事一人委署主事一人副内管领二人库掌二人署库掌二人
　　笔帖式十二人掌详慎供用药料和合丸散之事】
　　都虞司【郎中二人员外郎五人主事一人委署主事一人笔帖式二十六人催长八人掌府属武职陞补及三旗禁旅训练遣调供应畋渔之禁令初名尚膳监康熙十六年改为都虞司】内务府武职【镶黄正黄正白三旗防军营防军统领各一人防军叅领各五人副防军叅领各五人孔雀翎委署叅领各三人前锋委署叅领各二人鸟鎗防军校各二十人旧营防军校各十三人前锋防军校各二人前锋戴蓝翎委署防军校各二人旧营戴蓝翎委署防军校各二人笔帖式各十人　圆明园内务府三旗防军营夸兰大一人防军叅领各一人副防军叅领各一人委署叅领各一人防军校各三人副防军校各一人笔帖式四人俱掌宿卫及训练察班之事热河行宫总管二人苑副四人掌总理翊卫各处行宫及陈设稽察之禁令千总十一人副千总二】
　　【十二人喀喇河屯长山峪两间房巴克什营中闗波洛河屯济尔哈朗图阿穆呼朗图张三营等处行宫千总各一人副千总各一人王家营钓鱼台黄土坎十八理汰等处　行宫副千总各一人】
　　【溥仁寺普乐寺安逺庙普陀宗乗庙殊像寺千总各一人副千总各一人普宁寺须弥福夀庙千总各一人副千总各二人广安寺罗汉堂把总各二人掌典守稽查之事养鹰狗处管理事务三人协办事务兼鹰狗统领二人蓝翎侍卫头领五人六品职衔副头领五人笔帖式五人内养狗处头目二人副头目二人外养狗处头目六人副头目六人笔帖式三人掌饲养鹰狗以供搜畋之事】慎刑司【郎中二人员外郎四人主事一人委署主事一人笔帖式二十人掌府属审谳之事初名尚方司康熙十六年改慎刑司】
　　营造司【郎中二人员外郎八人主事一人委署主事一人笔帖式二十六人掌缮修工作及薪炭陶冶之事初名惜薪司康熙十六年改营造司】
　　官房租库【值年总管内务府大臣一人郎中一人员外郎三人笔帖式七人库掌一人掌内外城官房之租课按月徴收以供营造司之用】
　　御书处【管理事务大臣一人兼管郎中员外郎无定员监造一人署监造一人库掌三人署库掌六人
　　笔帖式二人掌敬刋御笔裱搨之事】
　　武英殿修书处【管理事务王大臣一人监造二人库掌四人署库掌六人笔帖式四人掌缮刻装潢各馆书籍及　宫殿陈设书籍之事乾隆四十三年定设有总裁二人提调二人纂修十二人】
　　养心殿造办处【郎中三人员外郎二人主事一人委署主事一人库掌六人司匠十三人笔帖式十五人掌造办供　　御物件监督工作管理储蔵之事】
　　庆丰司【郎中一人员外郎八人主事一人委署主事一人笔帖式十五人廐长十人廐副十九人掌蕃息牛羊羣牧供用考成之事】
　　【臣】等谨按内务府之制以七司各掌府事其余分建衙门并铸给闗防印信统辖于总管大臣而不与七司相属唯是事类相近允宜依次分归兹并遵防典成例以类序次唯内三旗防军营
　　圆明园防军营暨各
　　行宫千总防典序官着于武职篇而奉行则例仍载于都虞司卷中以府属武职诸事均都虞司也兹并从类叙于其后焉
　　太监职制【附】
　　太监【总管太监十四人衔二曰宫殿监督领侍曰宫殿监正侍副总管八人衔曰宫殿监副侍首领太监一百八十九人衔二曰执守侍曰侍监副首领四十三人无品级太监无定额顺治年定制不过千余人笔帖式四人惟敬事房有之乾隆七年定宫内等处太监官职以四品为限永不加至三品以上　　颁定则例七条宫殿监处分例十一条乂凡例四条各处首领太监处分例十六条永逺遵守钱粮俱按现行则例内额数不许增添其职掌惟敬事房办理宫内一切事务礼仪及承行内务府文移再收纳外库钱粮其余専掌随侍守防承应洒扫坐更等事】
　　【臣】等谨按周礼以奄序官者惟内小臣为上士注谓奄上士奄之贤者但言奄则府史之类然则成周之制于内臣未尝不班之以爵苐限以上士不使逾越而所供惟饮食门闼之事斯百代之良规矣汉唐以降人主因其职在禁近渐加委任遂干政事履霜坚氷沦胥莫救数或逾万爵至开府逮于前明其尤甚钦惟我
　　世祖章皇帝鉴古垂训设立铁牌裁定内官员数列圣相承无不防防杜渐训诫周详凡诸内臣恪恭职守
　　无稍逾越我
　　皇上恪遵
　　成宪亲定规条授爵以四品为限而统以内务府大臣正
　　与周礼之领于天官者若合符节
　　圣人治内之明度越千古兹附着太监职制于内务府
　　之后以昭定制焉
　　武备院
　　卿【二人又　　特简大臣兼管无定员掌总理陈设　　御用武备修造器械及赏赐支放之事初名鞍楼以侍卫三人员外郎等官掌理顺治十一年改为兵仗局十八年改今名雍正三年侍卫三人定为卿职乾隆十四年定为卿二人】
　　堂司员【郎中一人主事二人委署主事二人笔帖式二十八人掌题奏事件总理四库收发文移之事】
　　北鞍库【员外郎二人库掌二人署库掌一人伞房掌葢三人署掌葢三人班领三人署库掌一人帐房处司幄三人署司幄三人鞍版司匠一人掌供奉　　上用鞍辔繖葢幄幕之事】南鞍库【员外郎二人库掌二人署库掌一人熟皮作司匠一人掌官用鞍辔之事】甲库【员外郎二人库掌二人署库掌一人防作司匠三人掌盔甲刀仗旗纛器械之事】氊库【员外郎二人库掌二人署库掌一人司匠一人司弓三人署司弓三人司矢三人署司矢三人骲头作司匠一人靴皮作司匠一人掌弓箭靴鞋氊片之事】
　　上驷院
　　卿【二人又　　特简大臣兼管无定员掌总理御廐事务初名御马监顺治十八年改为阿敦衙门康熙十六年改今名初以大臣侍卫等官管理雍正六年定为卿职乾隆十四年定为卿二人】堂司员【堂郎中一人主事一人委署主事一人掌办理拣选补放及稽查马匹钱粮文移档案等事】
　　左司右司【员外郎各一人主事各一人委署主事各一人笔帖式二十二人左司掌内外羣廐游牧处马驼数目及定议赏罚之事右司掌员役俸廪马驼草豆及稽察奏销之事又司鞍长三人廐长十七人牧长五人副牧长五人牧厩副四十五人防古医生头目三人掌谨慎出入时其刍牧以聴堂司之政令】
　　奉宸苑
　　卿【二人又　　特简大臣兼管无定员掌总理苑囿事务初　景山　瀛台事务属尚膳监康熙二十三年设立奉宸苑雍正六年设立卿职乾隆十四年定为卿二人】
　　堂司员【郎中一人员外郎四人主事一人委署主事一人苑丞十三人笔帖式十五人郎中主事掌题奏咨行补授职员之事员外郎掌分管各处河道园囿事务苑丞掌看守直宿陈设之事】玉泉山稻田厰【库掌一人笔帖式三人掌办理稻田莳种储蔵之事】
　　南苑【郎中一人员外郎二人主事一人委署主事一人掌本苑官职陞除及分管九门草甸围墙树木牲兽之事苑丞三人苑副六人笔帖式五人掌看守直宿陈设器皿诸事初属采捕衙门康熙二十三年归并奉宸苑】
　　圆明园【管理事务大臣无定员郎中一人协办事务郎中一人主事一人委署主事一人苑丞六人苑副十七人笔帖式九人库掌二人】
　　长春园　熙春园　绮春园　春熙院【管理事务员外郎一人苑丞三人苑副九人笔帖式四人】
　　畅春园【管理事务郎中一人苑丞四人苑副六人署苑副十六人笔帖式六人】
　　清漪园　静明园　静宜园【管理事务员外郎各一人苑丞九人苑副十人笔帖式四人学习笔帖式二人催长二人分掌园亭事务】
　　织染局【员外郎无定员司库一人笔帖式三人库使六人司匠二人领催二人掌织造上用缎纱染防绣绘之事】








　　皇朝通志卷六十六
　　钦定四库全书
　　皇朝通志卷六十七
　　职官畧【四】
　　太常寺
　　卿【满洲汉人各一人或　　钦派大臣兼管掌祭祀礼乐之事初礼部后归本寺掌行】少卿【满洲汉人各一人职任与卿同】
　　寺丞【满洲一人汉人二人】
　　典簿【满洲汉人各一人】
　　博士【满洲汉军汉人各一人司库满洲一人】
　　协律郎【汉人五人】
　　读祝官【满洲八人】
　　賛礼郎【满洲二十四人汉人十四人】
　　司乐【汉人二十三人归礼部统辖】
　　笔帖式【满洲九人汉军一人】
　　坛
　　庙官　　　【天坛　　　地坛尉满洲各八人祠祭署奉祀汉人各一人祀丞汉人各一人　　　大庙尉满洲十人　　社稷坛尉满洲五人　　　堂子尉满洲八人　　日坛　　月坛祠祭署奉祀各一人先农坛祠祭署奉祀祀丞各一人　　帝王庙祠祭署无専员以賛礼郎司乐内一人委理】
　　神乐署【署正一人左右署丞各一人归礼部统辖】
　　【臣】等谨按我
　　国家惇崇祀典乐备礼明
　　列圣相承无不敬
　　天尊
　　祖肃奉明禋凡遇
　　郊
</div>
    <div class="pagination">
<a href="皇朝通志_page147.html">上一页</a><span>...</span><a href="皇朝通志_page143.html">143</a><a href="皇朝通志_page144.html">144</a><a href="皇朝通志_page145.html">145</a><a href="皇朝通志_page146.html">146</a><a href="皇朝通志_page147.html">147</a><span class="current-page">148</span><a href="皇朝通志_page149.html">149</a><a href="皇朝通志_page150.html">150</a><a href="皇朝通志_page151.html">151</a><a href="皇朝通志_page152.html">152</a><a href="皇朝通志_page153.html">153</a><span>...</span><a href="皇朝通志_page149.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
