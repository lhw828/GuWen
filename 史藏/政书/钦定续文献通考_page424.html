<!DOCTYPE html>
<html>
<head>
    <meta charset="UTF-8">
    <title>钦定续文献通考 - 第 424 页/共 455 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定续文献通考 - 第 424 页/共 455 页</h1>
    <div class="content">　　【臣】等谨按马考无长乐县依宋志增又淳熈四年析长溪地置福安县宋志马考俱失载今从省志増
　　泉州【仍唐旧又为清源郡】领县七　晋江【唐县】惠安【太平兴国六年析晋江地置】清溪【闽王氏县宣和三年改名安溪】南安【隋县】永春【闽桃源县】徳化【闽王氏县】同安【闽王氏县】
　　漳州【仍唐旧又为漳浦郡】领县四　龙溪【梁县】漳浦【唐县】龙岩【唐县】长泰【闽王氏县】
　　汀州【仍唐旧又为临汀郡】领县六　长汀【唐县】宁化【唐县】上杭【淳化五年以上杭塲升置】武平【淳化五年以武平场升置】清流【元符元年析长汀宁化二县地置】莲城【绍兴三年以长汀之莲城堡升置】
　　南剑州【伪唐旧州太平兴国四年加南字】领县五　剑浦【伪唐县】顺昌【伪唐县】沙【唐县】尤溪【唐县】将乐【唐县太平兴国四年自建州来属】
　　邵武军【本建州邵武县太平兴国五年建为军】领县四　邵武【隋县】光泽【太平兴国六年析邵武地置】泰宁【伪唐曰归化县元祐元年改】建宁【伪唐县】
　　兴化军【本泉州游洋百丈三镇地太平兴国四年建太平军寻改名】领县三　莆田【唐县】仙逰【唐县二县皆自太平兴国四年自泉州来属】兴化【同时析莆田地置】
　　广南东路州二县四
　　潮州【仍唐旧又为潮阳郡】领县三　海阳【晋县】朝阳【唐县】揭阳【宣和三年割海阳三乡地置】
　　梅州【本潮州程乡县伪南汉曰防州开寳四年改名绍兴六年复降为程乡县仍带军事】领县一　程乡【南齐县】
　　【臣】等谨按以上据马氏按古扬州地详列宋代淮南江南浙江福建广南等八路郡县凡得府十三州三十六军十县二百七十七
　　扬州南境
　　【臣】等谨按以下所载郡县自广州至新州属广南东路自髙州至万安州属广南西路马氏并列南越部中兹凖邻接附入之例详载本州然其地在九州之外故标曰南境以别之后荆梁二州仿此
　　广南东路府三州八县三十六
　　广州【仍唐旧又为南海郡】领县十　南海【隋县】増城【汉县】懐集【刘宋县】清逺【隋县】东莞【唐县】新会【隋县】信安【刘宋义宁县太平兴国二年改名南渡后废】畨禺【汉县开寳中省入南海皇祐三年复置】香山【绍兴三十二年以东莞之香山镇升置】
　　【臣】等谨按马考无畨禺香山二县有四会县今依宋志増二县四防已改肇庆府马考两见此处应删
　　韶州【仍唐旧又为韶兴郡】领县六　曲江【晋县】乐昌【隋县】翁源【梁县】仁化【唐县】建福【宣和三年析曲江翁源二县地置南渡后废】乳源【乾道二年析曲江乐昌二县地置】
　　【臣】等谨按宋志有乳源县马考不载今増
　　南雄州【本韶州保昌县南汉曰雄州宋不改加南字又为保昌郡】领县二　保昌【唐县】始兴【晋县】
　　英徳府【本广州真阳县南汉曰英州庆元初更名升府又为真阳郡】领县二　湏阳【唐县】浛光【汉县开寳四年自广州改属连州六年自连州来属】
　　【臣】等谨按浛光后汉书作含洭唐书含作浛洭桂阳水名以音近悮为光也
　　又按以上二州一府旧以为古荆州地葢因韶英二州曽属桂阳郡而雄州又自韶分出故有此误其实三州皆越故地汉以前因南海郡班固以为牵牛婺女之分野者是也一统志改为扬州之域当矣但自古五岭之南皆非禹迹所及故不入扬州正域而附载于扬之南境
　　循州【仍唐旧又为海丰郡】领县三　龙川【唐雷乡县南汉曰龙川】兴宁【晋县】长乐【熈宁四年析兴宁地置】
　　惠州【本循州归善县南汉曰正州天禧四年改又为博罗郡】领县四　归善【隋县】海丰【东晋县】博罗【秦县】河源【南齐县】
　　南恩州【唐恩州庆歴八年改河北路贝州为恩州此加南字又为恩平郡】领县二阳江【唐县】阳春【梁县初春州熈宁六年州废以旧铜陵县并入来属】
　　肇庆府【陈髙要郡唐为端州信安郡元符三年升兴庆军大观三年更名升府仍名髙要郡】领县二　髙要【汉县】四会【汉县熈宁六年自广州来属】
　　徳庆府【唐康州晋康郡绍兴元年更名升府】领县二　端溪【汉县开寳五年以旧悦城晋康都城三县并入端溪端州防还属】泷水【隋县开寳三年以废泷州之开阳建水岭南三县并入来属】
　　封州【仍唐旧又为临封郡】领县二　封川【隋县】开建【唐县】
　　新州【仍唐旧又为新兴郡】领县一　新兴【梁县】
　　【臣】等谨按新州属广南东路马氏列于髙州之后未便省览今类登于此
　　广南西路州十军二县二十二
　　髙州【仍唐旧又为髙凉郡】领县三　电白【隋县】信义【唐县初窦州熈宁四年州废以所治之懐徳潭峩特亮三县并入来属太平兴国初改义为宜】茂名【隋县初潘州开寳五年州废以所治之南巴潘水二县并入来属】
　　化州【唐辩州陵水郡太平兴国五年更名郡仍旧】领县三　石龙【隋县】吴川【隋县初罗州开寳五年州废来属】石城【乾道三年析吴川西乡地置】
　　【臣】等谨按宋志有石城县前考罗州条下云开寳四年废罗州以其地并入呉川一县则是石城初经并省因失考乾道之复置也今依志増
　　雷州【仍唐旧又为海康郡】领县三　海康【隋县】遂溪【唐县】徐闻【汉县臣】等谨按马考云唐雷州领三县开寳五年废遂溪徐闻考宋志二县于绍兴十九年复置今増
　　南宁军【唐儋州安化郡熈宁六年改为昌化军端平二年改南宁军】领县三　宜伦【隋义伦县太平兴国初改】昌化【隋县】感恩【隋县】
　　吉阳军【即崖州本唐振州延徳郡开寳五年改崖州熈宁中废为朱崖军政和七年改今名】领县二　宁逺　吉阳【皆唐振州旧县熈宁中省为镇绍兴六年复旧来属】
　　琼州【唐置琼山郡又置琼管宋为琼州郡仍旧】领县五　琼山【唐县熈宁四年以舍城县省入】澄迈【隋县】文昌【唐县】临髙【唐县以上三县初崖州开宝五年州废来属臣】等谨按宋志有乐会县应増説见下
　　万安州【仍唐旧熈宁七年改为军】领县三　万宁【唐万安县南汉曰万宁绍兴十三年复旧】陵水【唐县】乐会【唐县】
　　【臣】等谨按乐会县本琼州大观元年来属绍兴初还旧故宋志仍列琼州是也今于前考县名只一见者但注明其误不复改移惟两见者删其一漏失者始増例见冀州部
　　春州【唐置旧领罗水流南二县宋废二县以勤州之铜陵县为属熈宁六年州废以铜陵省入阳春南恩州】
　　窦州【唐置旧领四县熈宁四年州废以懐徳潭峩特亮三县省入信义高州】
　　罗州【梁置旧领五县开寳五年州废以石城南河招义零縁四县省入吴川化州】
　　潘州【唐置旧领三县开宝五年州废以南巴潘水二县省入茂名髙州】
　　崖州【即汉珠崖郡梁置崖州唐改振州宋复为崖州旧领舎城澄迈文昌临髙四县开寳五年州废以其地琼州寻改为军余见吉阳军条下】
　　【臣】等谨按五州皆宋已废之州但既尝建立州名不得概从删畧兹据马氏所载列于诸州之后荆州南境仿此
　　又按以上据马氏南越部中所载地属扬州之南者详列宋代广南东西两路郡县除废州外凡为府三州十三军二县十八
　　元
　　河南江北行中书省　江浙行中书省　江西行中书省
　　河南江北行中书省路六府一属州十县五十一河南江北道肃政亷访司
　　汝宁府【府治在豫详见豫州其属州在扬者列后】
　　光州【仍宋旧】领县三　定城　固始　光山【皆仍宋旧　宋旧有仙居县建炎初省】
　　蕲州路【宋蕲州至元中升为路】领县五　蕲春　蕲水　广济
　　黄梅　罗田【皆仍宋旧】
　　淮西江北道肃政亷访司
　　庐州路【宋庐州至元十四年升为路】领县三州三州领八县　合肥【仍宋旧】梁【宋慎县后改】舒城【宋舒县说见宋庐州】
　　和州【仍宋旧】领县三　歴阳　含山　乌江【皆仍宋旧】无为州【宋无为军至元二十八年改为州】领县三　无为　庐江【皆仍宋旧】巢【唐县宋升镇巢军至元二十八年复县】
　　六安州【宋六安军至元中改为州】领县二　六安【宋夀州后为军治】英山【仍宋旧】
　　安丰路【宋夀春府之安丰县后建为军至元十四年升为路】领县五州一州领三县　夀春　安丰　霍邱【三县宋夀春府至元十五年来属】下
　　蔡【初夀春府至元二十八年罢府与亳州之蒙城来属】防城【唐县】
　　濠州【仍宋旧】领县三　钟离　定逺【皆仍宋旧】懐逺【宋懐逺军领荆山一县至元二十八年降为县来属省荆山入焉】
　　安庆路【宋安庆府至元十四年改为路】领县六　懐宁　宿松　望江　太湖　桐城【皆仍宋旧】灊山【至治三年析懐宁地置】
　　淮东道宣慰司
　　江北淮东道肃政廉访司
　　扬州路【宋扬州至元十四年升为路】领县二州五州领九县　江都【仍宋旧】泰兴【宋绍兴中改泰州后还属　宋旧有广陵天长二县説见前扬州】真州【仍宋旧】领县二　扬子　六合【皆仍宋旧】
　　滁州【仍宋旧】领县三　清流　来安　全椒【皆仍宋旧】泰州【仍宋旧】领县二　海陵　如臯【皆仍宋旧　宋旧有兴化泰兴二县説见宋泰州】
　　通州【仍宋旧】领县二　静海　海门【皆仍宋旧】
　　崇明州【至元十四年以通州之姚刘沙置】
　　淮安路【宋楚州后改淮安州至元二十年升为路】领县四州三州领八县山阳【至元十二年以马罗军塞置县二十年省淮安新城淮隂三县入焉】盐城【仍宋】
　　【旧】桃园【金以宿迁之桃园镇置淮濵县寻废至元十四年复置改名来属】清河【宋以泗州之清河口置军至元十五年改县来属以上二县皆古徐州地以本路故列此　宋旧有寳应县改髙邮府】
　　【臣】等谨按淮安路领海宁泗安东三州及所属八县详前徐州
　　髙邮府【宋髙邮军至元二十年升为府】领县三　髙邮　兴化【皆仍宋旧】寳应【宋楚州后升军至元十六年改安宜府二十年废府复县来属】
　　江浙行中书省路三十府一州二属州二十六县一百四十四
　　江南浙西道肃政亷访司
　　杭州路【宋临安府至元十五年改为路】领县八州一　钱塘　仁和余杭　临安　新城　富阳　于潜　昌化【皆仍】
　　【宋旧】海宁州【宋盐官县元贞元年升为州天歴二年改名海宁】
　　湖州路【宋湖州至元十三年升为路】领县五州一　乌程　归安
　　安吉　徳清　武康【皆仍宋旧】
　　长兴州【宋长兴县元贞元年升为州】
　　嘉兴路【宋嘉兴府至元十三年改为路】领县一州二　嘉兴【仍宋旧】海盐州【宋海盐县元贞初升为州】
　　崇徳州【宋崇徳县元贞元年升为州宋旧有华亭县改松江府】
　　平江路【宋平江府至元十三年改为路】领县二州四　呉　长洲【皆仍宋旧】
　　昆山州【宋昆山县元贞元年升为州】
　　常熟州【宋常熟县元贞元年升为州】
　　呉江州【宋吴江县元贞元年升为州】
　　嘉定州【宋嘉定县元贞元年升为州】
　　常州路【宋常州至元十四年升为路】领县二州二　晋陵　武进【皆仍宋旧】
　　宜兴州【宋宜兴县元贞元年升为州】
　　无锡州【宋无锡县元贞元年升为州】
　　镇江路【宋镇江府至元十三年改为路】领县三　丹徒　丹阳　金坛【皆仍宋旧】
　　建徳路【宋建徳府至元十四年改为路】领县六　建徳　淳安　遂安　桐庐　分水　夀昌【皆仍宋旧】
　　松江府【至元十四年于华亭县置府十五年改名松江】领县二　华亭【宋嘉兴府】上海【至元二十七年析华亭地置】
　　江隂州【宋江阴军至元十四年升为路后降为州直行省　宋旧有江阴县元志无之当是省县入州】
　　浙东道宣慰司
　　庆元路【宋庆元府至元十四年改为路】领县四州二　鄞　象山慈溪　定海【皆仍宋旧】
　　奉化州【宋奉化县元贞元年升为州】
　　昌国州【宋昌国县元贞十四年升为州】
　　衢州路【宋衢州至元十三年升为路】领县五　西安　龙游【皆仍宋旧】江山【宋后名礼贤至元初复旧】常山【宋后名信安至元初复旧】开元【仍宋旧】
　　浙东海右道肃政亷访司
　　婺州路【宋婺州至元十三年升为路】领县六州一　金华　东阳
</div>
    <div class="pagination">
<a href="钦定续文献通考_page423.html">上一页</a><span>...</span><a href="钦定续文献通考_page419.html">419</a><a href="钦定续文献通考_page420.html">420</a><a href="钦定续文献通考_page421.html">421</a><a href="钦定续文献通考_page422.html">422</a><a href="钦定续文献通考_page423.html">423</a><span class="current-page">424</span><a href="钦定续文献通考_page425.html">425</a><a href="钦定续文献通考_page426.html">426</a><a href="钦定续文献通考_page427.html">427</a><a href="钦定续文献通考_page428.html">428</a><a href="钦定续文献通考_page429.html">429</a><span>...</span><a href="钦定续文献通考_page425.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
