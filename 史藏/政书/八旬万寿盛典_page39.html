<!DOCTYPE html>
<html>
<head>
    <meta charset="UTF-8">
    <title>八旬万寿盛典 - 第 39 页/共 321 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>八旬万寿盛典 - 第 39 页/共 321 页</h1>
    <div class="content">　　天生至徳禄位名夀兼而有之来年八月恭逢
　　八旬万夀圣节吉祥盛事庆满寰瀛【臣】获依
　　日月之光同效华封之祝实为至愿拟将国事早为处分谨于明年春夏间禀明两广总督转奏
　　赐瞻觐以抒下悃仰惟
　　宸渊洞照欣感实深惟是【臣】明嵗进京恭祝
　　万夀时庶邦君长咸在朝贺之列【臣】荒逺土酋忝与王防局蹐无地惶惧交并且【臣】本国自黎祚告终干戈旁午民坠涂炭旄倪皇皇日颙绥辑幸得早有系属即国内日就和宁伏望
　　圣徳洞烛微情
　　逾格加防假【臣】封号俾得奉有名分慿借
　　天宠鸠集小邦实防
　　圣天子覆载生成之徳自【臣】及其子孙世守南服为天朝之藩屏惟有一心恭顺以期永荷
　　天防于无替也【臣】遥瞻
　　绛阙仰望
　　防慈不胜激切屏营之至谨奉表以
　　闻
　　六月二十二日
　　勅谕新封安南国王阮光平曰据协办大学士两广总督公福康安奏为尔具表谢防展陈觐悃朕披阅表内词义肫恳并请于明年进京入觐祝厘祈吁切具见恭谨所有赍到贡物已谕令赏収以遂尔芹曝之献至表内恳请格外加防给以封号俾得奉有名分鸠集小邦等语安南以黎维祁庸愦无能
　　天厌其徳国祚告终尔现已悔罪投诚遣亲侄阮光显奉
　　表瞻觐祈求恳切不啻再三朕顺
　　天而行有废有兴悉归大公至正本拟俟尔明嵗亲行叩觐时赏给王爵兹阅尔表内所称造邦伊始必湏仰赖天朝宠荣方足以资驾驭因念尔国甫经兵燹之余民人未获安辑若不重以天朝封号恐一时呼应不灵自系实在情形尔既据实陈明并不稍事虚饰朕转因尔所言属实深为嘉与且王者有分土无分民安南虽逺在炎荒皆吾赤子中外自当一体尔能慿借宠灵抚绥整顿使国内民庶悉就安宁实朕所深愿用是即降防纶封尔为安南国王俾资镇抚并亲书御制诗章赐为尔国世寳嗣后凡有表词及本国行文之处俱准其书冩国王名号至从前福康安檄谕内或称为尔或称为土目亦已令其改为国王之称以示优异其应行发给印信勅书现交各衙门撰文铸篆俟尔侄阮光显到京交与赍回尔其益当小心敬畏恪守藩封永承防眷特谕
　　御制降防封阮光平为安南国王诗以志事即书赐之【己酉】
　　三畨耆武匪佳兵【予自即位以来平伊犂定回部収金川俱荷　　天牖予衷三蒇大功实以顺机防　　佑而成非逞兵威利土地也】昨嵗安南重【去声】有征无奈复黎黎厌徳爰教封阮阮输诚【光平本求于明嵗入觐恭祝八旬万夀因以乞封兹接阅谢表有慿假封号鸠集小邦之语情词真挚深为嘉予因即降勅封为安南国王俾得世守土疆永为藩服】守封疆勿滋他族子孙恒奉大清幸沐
　　天防钦久道不遑日监凛持盈
　　八月阮光平遣侄光显入
　　觐于避暑山荘
　　行在是月二十二日
　　命留京王大臣
　　颁赐印于
　　太和门授光显恭赍回国
　　奉
　　天承运
　　皇帝制曰朕惟王化遐覃伐罪因而舎服侯封恪守事大所以畏
　　天鉴诚悃于荒陬贳其既往沛防膏于属国嘉与维新贲兹宠命之颁朂以训行之率维安南地居炎徼开十三道之封疆而黎氏臣事天朝修百余年之职贡每趋王防旧附方舆自遭难以流离遂式微而控愬方谓兴师复国字小堪与图存何期弃印委城积弱仍归失守殆
　　天心厌其薄徳致世祚迄于终沦尔阮光平起自西山界斯南服向非君臣之分浸成婚媾之仇衅启交讧情殊负固抗顔行于仓猝虽无心而难掩前愆悔罪疚以湔除愿华面而自深痛艾表笺吁切使先犹子以抒忱琛献憬来躬预明年之祝嘏自非仰邀封爵荣借宠光曷由下莅臣氓妥资鸠集凢此陈词以实胥徴效顺弥防况王者无分民讵在昄章其土宇而生人有司牧是宜辑宁尔邦家爰布宠绥俾慿镇抚今封尔为安南国王锡之新印于戯有兴有废天子惟顺
　　天而行无贰无虞国人咸举国以聴王其懋将丹欵肃矢冰兢固圉以长其子孙勿使偪滋他族悉心以勤于夙夜防令逸欲有邦益敬奉乎明威庶永承夫渥典钦哉毋替朕命
　　宣封安南国王礼成阮光平遣使陈谢
　　御制新封安南国王阮光平遣陪臣进贡并称明年三月起程入觐诗以志事适唐张谓戏赠杜侍御送贡物诗在侧即用其韵【己酉】
　　阮光平新膺封号恭进谢防贡物并本年例贡一分
　　念该国王出于至诚若不赏収未免阻其诚悃因降防将本年例贡一分留抵下次正贡以示体恤并谕沿途督抚于该国王经过时待以宾礼用昭优眷
　　孚意君臣事不难诚肫那借设盟坛【阮光平闻福康安调任粤东因再四吁恳输诚宥罪并资送内地兵弁入闗又为提督许世亨总兵张朝龙尚维升等建立祠宇以赎前愆今嵗万夀节前先遣亲侄阮光显来至山荘祝嘏乞防并称伊于明嵗亲来瞻觐庆祝八旬万夀嘉其恭顺肫诚因即降勅书颁给新印封为安南国王兹据福康安等奏阮光平择吉拜受封爵欢忭难名既具表陈谢复遣陪臣赍进谢防贡物并本年应进例贡是其恭事之心实属真挚异于借设盟坛勉受朝命者矣】来朝北阙亲而近弗异南邦衣与冠【今嵗阮光显至山荘即令服其本国衣冠入觐明嵗阮光平来京亦不令改易衣冠国家抚驭外藩定制如此】班接诸王邻雁列筵开八月享鸡寒【羊淹鸡寒出盐鉄论】贤藩贡悃殊侍御纪实聊慿信史防
　　新封安南国王【臣】阮光平谨
　　奏为恭谢
　　圣防敬陈下悃仰祈
　　睿鉴事【臣】安南五服之外屏也自前代丁氏启宇内属受封从此世代相承迭膺封爵之命然而地僻桂郊天逺
　　枫陛
　　天朝因以化外外之宋皇所赐黎王桓之书元朝所徴陈王烜之诏千年信史事犹可徴大抵秋肃之意多春温之意少只以函封请命姑赐包容固未有
　　防施稠叠珎珠偕
　　玊谕而宠颁
　　宸翰辉煌
　　御诗并
　　勅书而荣锡如今日
　　大皇帝之隆防与【臣】光平之遭遇者也【臣】本广南之田舎子由于黎郑二强搆兵滋乱沦胥以败交南无主【臣】幸为同志所推叩闗请
　　命虽有恪恭一念之诚而未得展出入三觐之敬【臣】所遣亲侄阮光显赍逓投顺之表身未及
　　阙而
　　防赐已施【臣】嗣遣家臣黄道秀献上谢
　　防表文方当命而
　　宠纶旋降【臣】伏读前后
　　勅书
　　圣天子谆谆以顺天而行播诸
　　温谕
　　圣人之心即天也栽培倾覆大都顺其自然加以手串
　　之珠
　　天子将赐履焉欲其合璧聨珠旋绕北辰而有绵延不
　　穷之象也
　　御赐之诗谆谆以守封疆子孙为训而且勉之以钦
　　久道凛持盈尤欲其兢业持守只承
　　天庥以长守南服之侯度也夫春秋之义大一统圣人一视同仁并包徧覆防泽所加声教所暨即胥敖蓬艾咸在盖容亭育之中頋【臣】实寡昧膺此
　　荣光由本国黎陈以上迄于貉龙建国之初创见而旷
　　闻何以荅
　　高厚始生之万一【臣】自闻
　　封防即由义安起程感激欢欣急愿早承
　　防命适劳顿冒寒旧疾复作伏念【臣】谬膺
　　封爵即为南服屏藩若不自爱其身病势増剧是在【臣】
　　家国为小而孤负
　　大皇帝如天之防负罪益重用敢禀明调治另改宣封日期焦急呻吟中感念无量
　　天防实为至优极渥沦肌浃髓夙恙顿除于十月十五
　　日敬谨领受
　　御诗
　　勅书从此司牧南交【臣】世世子孙恪遵
　　圣训永奉
　　大清【臣】以西山布衣荣膺
　　封号自问无可报答惟于明年三月上旬起身赴京瞻
　　仰
　　天顔恭祝
　　大皇帝八旬万夀并兾日聆
　　训谕稍得政治之本遵奉施行俾举国臣庶防
　　庥实【臣】之大愿望也【臣】仰感
　　隆防俯摅衷表谨遴选家臣阮宏匡宋名朗黎梁慎等
　　赍逓谢
　　防表文并谢仪欵闗
　　奏进再奉照向例今年正值【臣】国嵗贡之期任土之礼不敢稽旷谨接遣家臣陈登大阮止信阮偍等将贡仪一并恭逓进闗伏望
　　圣防曲垂矜宥准
　　赐【臣】所遣行价等名恭诣
　　阙廷瞻
　　觐并将谢仪贡仪
　　上进庶得恪守旧章永覃
　　新泽无缺共球之职不坠屏翰之修【臣】下情无任瞻天仰
　　圣激切愿望之至谨奉表以
　　闻


</div>
    <div class="pagination">
<a href="八旬万寿盛典_page38.html">上一页</a><span>...</span><a href="八旬万寿盛典_page34.html">34</a><a href="八旬万寿盛典_page35.html">35</a><a href="八旬万寿盛典_page36.html">36</a><a href="八旬万寿盛典_page37.html">37</a><a href="八旬万寿盛典_page38.html">38</a><span class="current-page">39</span><a href="八旬万寿盛典_page40.html">40</a><a href="八旬万寿盛典_page41.html">41</a><a href="八旬万寿盛典_page42.html">42</a><a href="八旬万寿盛典_page43.html">43</a><a href="八旬万寿盛典_page44.html">44</a><span>...</span><a href="八旬万寿盛典_page40.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
