<!DOCTYPE html>
<html>
<head>
    <meta charset="UTF-8">
    <title>续通志 - 第 417 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 417 页/共 1359 页</h1>
    <div class="content">毒青蒿蠹治惊风皂荚蠹治蝇入人耳又有橘蠹大如小指首负特角桐蠹可入药
　　桂蠹形如新生小鼠产于桂树偷食蜂蜜人以入口即化为蜜甘香甚奇汉书南越王赵陀献桂蠹一器大业拾遗录隋时始安献桂蠹四 
瓶以蜜渍之皆指此
　　竹蠹生竹中状如小蚕老则化为蛾淮南万毕术云竹虫饮人自言其诚高诱注云以竹虫三枚竹黄十枚和匀每用一大豆许烧入酒中 
令人饮之勿至大醉叩问其事必得其诚李时珍以为即此竹蠹也
　　蜩有二种一曰蜋蜩一曰螗蜩见尔雅夏小正传曰蜋蜩者五彩具螗蜩者蝘也皆五月鸣郭璞曰螗蜩俗呼蝉江南谓之螗蛦 【蛦埤 
雅作■〈虫弟〉】
　　（臣）等谨按方言曰蝉谓之蜩宋卫之间谓之螗蜩陈郑之间谓之蜋蜩郑志取之考夏小正及尔雅则螗蜩螗蜩分明二物又按毛传 
云蜩蝉也螗蝘也据此则螗蜩又为二物矣故别出之
　　蚻一名虎悬 【虎一作寍】 四月鸣见夏小正一名蜻蜻见尔雅郭璞注曰如蝉而小方言云有文者谓之螓
　　（臣）等谨案方言云蝉小者谓之麦札有文者谓之蜻蜻 【与郭注所引异】 考尔雅札即蜻蜻方言分为二物误也又郑志云五月 
以前鸣者则正谓之蜩考五月以前鸣者惟有蚻不名蜩则郑志亦非也今并正之
　　■〈蠢，截代春〉一名茅蜩见尔雅郭璞注曰江东呼为茅截似蝉而小青色方言曰蜩蟧谓之茅蜩 【茅蜩分青红二种在茅菅中 
亦五月时鸣】
　　蜺一名寒蜩见尔雅郭璞注曰寒螀也似蝉而小青色月令曰寒蝉鸣
　　蜓蚞一名螇螰见尔雅郭璞注曰即蝭蟧一名蟪蛄方言曰秦谓之■〈虫多〉蚗自关而东谓之虭蟧 【音貂劳】 陶弘景曰蟪蛄小 
紫青色四五月鸣
　　（臣）等谨按庄子云蟪蛄不知春秋而离骚云蟪蛄鸣兮啾啾岁暮兮不自聊故陶弘景以离骚为误而郑志云蟪蛄乃是寒螀则又与 
陶说异考郭璞注蟪蛄乃蜓蚞异名寒螀乃寒蜩别号风土记曰蟪蛄鸣于朝寒螀鸣于夕则寒螀蟪蛄为两物明矣郑志牵合为一殊误今正 
之
　　金龟子大如小指甲俗呼红娘南人采之装以金翠为首饰之物
　　蝱一名蝱蝇一名盲蝇有数种木蝱最大而绿色如蜩蝉一名魂常一名王蝱一种蜚蝱状如蜜蜂黑色又一种小蝱名鹿蝱大如蝇皆能 
啖牛马血
　　（臣）等谨按晋语云蝱■〈维上虫下〉之既多韦昭注云大曰蝱小曰■〈维上虫下〉则鹿蝱当即■〈维上虫下〉也郑志诸蝱 
未详其类今补入
　　蟁 【亦作蚊】 一名白鸟一名暑蟁一名黍民一名昏虫一名门下虫其大而斑者曰花蚊更有长脚长喙颀然如鸢鹳者曰水蚊即所 
谓豹脚也埤雅云蚊有昏市
　　诸虑一名奚相见尔雅谭埽以为即蚊也
　　蚋 【一作蜹】 似蚊而小性喜乱飞望之如雾故一名瞀芮庄子所谓瞀芮生于腐蠸者是也因雨而生见阳而死与蚊实异
　　蟆子一名乌蚊形圆黑色大如菜子元稹长庆集云蚋之小而黑者名蟆子即此录异记以为即五倍子所化也
　　（臣）等谨按录异记云峡江至蜀有蟆子视其生处即麸盐树叶背上春间生之叶卷成窠大如桃李名为五倍子收者晒而干之即不 
化去不然者必窍穴而出飞为蟆子矣据此则五倍子亦系虫类郑志编入木类误今附订正
　　浮尘子出蜀中微不可见与尘相浮上下故名见元稹长庆集录异记曰色白昼夜害人又溪蛮丛笑云蛮地有虫极细拭目难覩黑点着 
身抓搔不可耐名鸡末子此亦浮尘子之类但色黑耳
　　焦冥 【冥一作螟】 一名细蠛一名婴蜺 【蜺一作螝】 见晏子列子及神异经所谓焦冥巢蚊睫者也
　　蛷■〈虫叜〉一名■〈虫务〉蛷见广雅状如小蜈蚣色青黑足多而长能溺人影令人发疮如疿一名蛷螋一名蠷螋一名搜夹子一 
名磔蛸周礼赤犮氏凡隙屋除其狸虫郑康成注曰狸虫■〈庶外虫内〉肌球之属即此
　　（臣）等谨按李时珍曰蠼螋喜伏氍■〈叟毛〉之下故得此名考陆德明经典释文云蛷音求又音俱则以蠼为蛷乃音之转非以伏 
氍■〈叟毛〉而名也且蛷喜隐居墙壁隙未尝伏氍■〈叟毛〉今正之
　　蝝一名蝮蜪见尔雅刘歆曰蝝蚍蜉子外传曰虫舍蚳蝝
　　（臣）等谨案郭璞注尔雅以蝝为蝗子未有翅者而复引虫舍蚳蝝之文以证之夫蝗子恶物去之惟恐不尽岂有舍之之理考说文蝝 
复陶也刘歆说蝝蚍蜉子董仲舒说蝗子也则蝝字原有二训春秋宣公十五年冬蝝生当从董说外传之蝝当从刘歆说而名蝮蜪也故韦昭 
国语注云蝝蝮蜪可食郭注合二为一遂不可通今附正之
　　傅一名负版见尔雅柳宗元蝜蝂传云蝜蝂者善负小虫也行遇物辄持取卬其首负之背愈重其背甚涩物积因不散卒踬仆不能起人 
或怜之为去其负苟能行又持取如故好上高极其力不巳至坠地死
　　蚬一名缢女见尔雅郭璞注曰小黑虫赤头喜自经死故曰缢女异苑以为齐东郭姜所化
　　蝗类有四尔雅曰食苗心螟食叶蟘 【诗作螣】 食节贼食根蟊陆玑诗疏云螟似虸蚄而头不赤螣蝗也贼似桃李中蠹虫赤头身长 
而细毛诗义疏云蟊长而细一名断蝥许慎说文云吏冥冥犯法则生螟吏乞贷则生蟘吏抵冒取民财则生蟊
　　（臣）等谨按说文云螟虫食谷叶者与尔雅小异附记于此
　　蚝虫窠一名蛅蟖房又名躁舍又名雀儿饭瓮在石榴树上者名天浆子在棘枝上者名棘刚子
　　白蜡虫大如虮虱芒种后缘树枝食汁吐涎黏于嫩茎化为白脂乃结成蜡处暑后剥取以和油浇烛大胜蜜蜡也虫始白色老则赤黑色 
乃结苞于树枝俗呼蜡种亦曰蜡子
　　（臣）等谨按蜡树大似冬青但蜡树子生青熟紫冬青树子则红色为异耳汪机本草汇编以为虫所食者即冬青树殊非今正之
　　紫■〈釒艹〉虫 【■〈釒艹〉音矿】 细如蚁出南海张勃吴录云九真移风县有土赤色如胶人视土知其有蚁因垦发以木枝插 
其上则蚁缘而上生漆人折漆以染絮物其色正赤谓之蚁漆赤絮蚁漆即今紫■〈釒艹〉也又名赤胶又名紫梗紫■〈釒艹〉树名渴禀
　　云师雨虎霍山有之见遁甲开山图荣氏注云云师长五六寸雨虎长八九寸似蛭云雨则出在石内可炙食之
　　九香虫一名黑兜虫产贵州永寍卫赤水河中大如小指头状如水黾身青黑色至冬伏石下土人取之以充人事至惊蛰后即飞出不可 
用矣
　　蘹香虫生蘹香枝叶中状如尺蠖青色
　　庞降生岭南多在橄榄树上形如蜩蝉腹青而薄其鸣自呼但闻其声而鲜能得之
　　蛱蜨一名蟞蛈见广雅一名胥一名■〈虫奄〉蝶一名胡蝶一名风蝶一名挞末 【末一作来】 一名春驹其小者曰蛾蝶种甚繁唐 
縢王蝶图有江夏斑大海眼小海眼村里来采花子等名
　　花胡蝶橘蠹所化大如蝙蝠名曰凤子一名凤车一名鬼车寍波志谓是梁山伯祝英台之魂又曰韩凭夫妇之魂黑而有彩者曰梁山伯 
纯黄色者曰祝英台其黑者名元武蝉又名鬼蛱蝶又罗浮彩蝶世传葛仙遗衣所化人得其茧悬之经年蝶出虽千万里外必归焉
　　枣猫生枣树上飞虫也大如枣子青灰色两角
　　芫青一虫而五变二三月在芫花上即呼为芫青四五月在王不留行草上即呼为王不留行虫六七月在葛花上即呼为葛上亭长八月 
在豆花上即呼为斑蝥九月十月复还地蛰即呼为地瞻芫青一名青娘子斑蝥一名斑猫一名螌蝥一名龙蚝一名斑蚝地胆一名虵要一名 
青蟊一名青蠵一名青虹一名杜龙
　　度古一名土蛊类蚓长二尺许稍触则断常趁蚓蚓化唯腹泥如涎有毒鸡食辄死见酉阳杂俎
　　独脚蚁出岭南一足连树根下止能动摇不能脱去
　　青腰虫大如中蚁赤色一尾而尖有短翅能飞
　　蛆蝇之子也凡物败臭则生之
　　虱一名蠙见南楚新闻或呼为琵琶虫其子曰虮头虱黑身虱白皆六足
　　蚤 【一作■〈虫爪〉一作■〈虫造〉】 一名疙蚤一名狗蚤一名跳蚤以其黑色善跳也啮人血很于虱
　　壁虱身扁而臭状如药中酸枣仁咂人甚于蚤虱一名木虱一名扁虱一名茭虱一名交蚤一名荐螕一名壁驼今谓之臭虫语称寒叮木 
夏叮肉元杨维桢有骂虱赋即指此
　　牛虱一名螕见字林
　　豕虱一名濡需见庄子
　　狗虱似胡麻故韩愈诗云胡麻撮狗虱
　　鸡虱极细难见人呼为鸡翕虫伏雌夏月多有之
　　龙虱飞水田中与灶虫无别
　　沙虱一名■〈虫便〉■〈旋上虫下〉见广雅毒蛇甲中虫也一名蓬活一名地肺
　　竹虱一名竹佛子一名天厌子生诸竹及草木上初如粉点久便能动百十成簇形大如虱苍灰色蟫史云其矢成团如粟饭悬竹篱间人 
取而洗烹食之甚益人
　　水虱一名鱼虱似人虱而大长寸许生水中能化蜻蛉飞生虫状如囓发头上有角李时珍曰此天牛别类与鼺鼠同功故亦名飞生
　　丹戬状如鼠妇青股赤头
　　■〈庶外虫内〉虫一名地鳖一名士鳖一名地蜱虫一名簸箕虫一名蚵蚾虫逢申日则过街故又名过街状如鼠妇而大与灯蛾相牝 
牡小儿多捕以负物为戏虎荟曰土鳖俗呼蚌虎蚌者屋蠹也此物气能禁蠹令蠹尽死故曰蚌虎
　　行夜一名负盘一名■〈尸外气内〉盘一名气蠜李时珍曰负盘有三行夜蜚蠊蛗螽皆同名而异类又云行夜与蜚蠊形状相类但以 
有廉姜气味者为蜚蠊触之气出者为■〈尸外气内〉盘
　　油葫芦如促织而三尾不鸣不鬬见事物绀珠
　　灶马一名灶鸡酉阳杂俎曰灶马状如促织稍大脚长好穴灶傍俗言灶有马足食之兆
　　吉丁虫背正缘有翅在甲下出岭南宾澄诸州人取带之令人喜好相爱
　　腆颗虫出岭南状如行夜褐色身扁带之令人相爱
　　叩头虫大如斑蝥而黑色按其后则叩头有声刘敬叔异苑云叩头虫呪令叩头又令吐血皆从所教杀之不祥佩之令人相爱
　　扁前生山中状如牛蝱赤翼
　　蛕 【韩非子作蚘俗作蛔】 腹中长虫也见说文一名人龙韩非子曰虫有蚘者一身两口争相龁也即此
　　蛲腹中短虫也见说文即蚧虫也 【蚧一作■〈虫界〉】 一名蜱谭埽雕虫赋注云形小于虮身圆白有红喙在人皮肉闲外有线路 
以针取之出尚能走
　　（臣）等谨按巢元方云人腹有九虫一曰伏虫长四分羣虫之主二曰蚘虫长五六寸至一尺发则心腹作痛三曰白虫长一寸令人腰 
</div>
    <div class="pagination">
<a href="续通志_page416.html">上一页</a><span>...</span><a href="续通志_page412.html">412</a><a href="续通志_page413.html">413</a><a href="续通志_page414.html">414</a><a href="续通志_page415.html">415</a><a href="续通志_page416.html">416</a><span class="current-page">417</span><a href="续通志_page418.html">418</a><a href="续通志_page419.html">419</a><a href="续通志_page420.html">420</a><a href="续通志_page421.html">421</a><a href="续通志_page422.html">422</a><span>...</span><a href="续通志_page418.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
