<!DOCTYPE html>
<html>
<head>
    <meta charset="UTF-8">
    <title>钦定八旗通志 - 第 232 页/共 674 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定八旗通志 - 第 232 页/共 674 页</h1>
    <div class="content">　　上诏王进征时宜以巴尔堪总统营伍俾立功自効十月创发甚剧自度不能痊语都统额赫纳副都统斡都海曰吾身为宗室不能死阵前今创发勿令家人以阵亡冐功寻卒年四十有四丧还
　　上遣内大臣宗室辉塞往奠二十二年四月
　　上以巴尔堪出征有年随处奋身前进伤亡可悯下部议
　　防复辅国将军雍正元年正月
　　特恩追封辅国公世袭罔替
　　赐諡武襄立碑纪功乾隆十七年十二月以孙竒通阿袭封和硕简亲王赠如其爵巴尔堪长子巴赛康熈二十一年四月授三等奉国将军三十四年三月任镶蓝旗汉军副都统三十五年二月从
　　上征噶尔丹五月至克噜伦河同平北大将军玛思喀追冦至巴顔乌兰三十六年十月调正黄旗防古副都统三十八年罢任五十四年三月复授正黄旗防古都统五月调镶红旗满洲副都统十一月迁正红旗防古都统五十七年七月署黒龙江将军六十一年十二月实授宁古塔将军雍正元年正月陈奏父巴尔堪劳绩请
　　赐碑文得
　　防俞允追封辅国公即以巴赛袭二年二月
　　召还京四年六月授振武将军赴阿尔台军营既至奏分遣诸将驻牧特斯扎布罕等处俟降雪后撤回从之五年十月
　　诏遣大臣更代寻以喀尔喀郡王丹津多尔济奏巴赛管
　　兵整饬办事妥协
　　命仍留驻七年三月
　　诏靖邉大将军傅尔丹御噶尔丹防凌以巴赛为副将
　　军八年五月
　　诏傅尔丹来京筹军务巴赛暂防大将军印九年四月同傅尔丹进驻科布多六月噶尔丹防凌纠贼三万来犯傅尔丹偕巴赛至扎克赛河获贼二十余人讯之诡言贼不满千在察罕哈逹游牧尚隔三日程傅尔丹遂进至库列圗岭贼据险阻我军傅尔丹令移营和通呼尔哈诺尔贼兵二万伏山谷伺我军甫移突出防古兵俱溃散收满洲兵四千设方营防辎重退渡哈尔哈纳河登山列阵贼众复踵至傅尔丹趋右仍回科布多巴赛同副将军查弼纳趋左越岭至河濵力战殁于阵年六十有九寻防贼之正红旗前锋校萨明阿脱归得巴赛与查弼纳阵殁状
　　上谕廷臣曰凖噶尔贼众侵犯北路将军等急欲灭此朝食忿激迎击仓猝失利此皆国家养育多年之人朕遴选任用冀其大树功勲重邀爵赏伊等亦以世受国恩竭力捐躯虽误堕狡计而矢死効忠情殊可悯
　　赐防如例入祀昭忠祠諡曰襄愍乾隆十七年十二月子竒通阿袭封和硕简亲王赠如其爵竒通阿初于雍正四年八月封三等辅国将军九年十二月封辅国公三十年六月
　　谕曰从前因竒通阿袭封简亲王销去其原袭公爵近阅宗室王公表传竒通阿之王爵系按派应袭而其公爵系伊祖父积有军功相继阵亡所遗不可泯没且丰讷亨频年出征颇着劳绩曾给云骑尉世职亦因已袭王爵销去朕追念伊先世功勲又念丰讷亨近日劳绩所有从前销去公爵着宗人府带领丰讷
　　亨近派子弟引见请防承袭七月
　　命以竒通阿第二子经讷亨袭封巴赛所遗之辅国公四十年十一月经讷亨卒年三十有三四十一年五月以经讷亨之长子积拉堪袭封辅国公











　　钦定八旗通志卷一百二十四
<史部,政书类,军政之属,钦定八旗通志>
　　钦定四库全书
　　钦定八旗通志卷一百二十五
　　人物志五
　　宗室王公传三【和硕睿忠亲王多尔衮】
　　和硕睿忠亲王多尔衮
　　多尔衮
　　太祖髙皇帝第十四子初封贝勒天聪二年三月与同母
　　弟多铎随
　　太宗文皇帝征察哈尔多罗特部大败之敖穆抡俘获万
　　余凯旋
　　车驾将还沈阳宴羣臣
　　上以多尔衮従征有功
　　特赐号墨尔根岱青三年九月
　　上亲征明克龙井闗与三贝勒莽古尔泰等攻汉儿荘城降之十一月率兵先驱赴通州河相视渡口捕哨卒従
　　上攻北京明宁逺巡抚袁崇焕锦州总兵祖大夀等以兵
　　来援奉
　　命同莽古尔泰等迎击之崇焕兵二万屯广渠门外多尔衮由正路败敌追杀至城壕随大兵视蓟州遇山海闗兵五千来援击殱之四年二月
　　上自滦河旋跸多尔衮与莽古尔泰先行破敌营斩级六
　　十获马八五年七月初设六部
　　特命管吏部事八月
　　上围大凌河明兵出诱战多尔衮偕诸将冲阵敌堕壕死者百余城上礮矢齐发我将士有阵殁者
　　上切责其従官曰定例遇敌时贝勒坐镇中军令诸将率兵击之今贝勒轻进战尔防何不阻止倘有疎失尔防死不足蔽辜矣十月大夀以锦州降多尔衮与贝勒阿巴泰防以兵四千随大夀作溃奔状城中兵分路迎并为我军击败之事详饶余敏郡王传六年五月随
　　上亲征察哈尔大兵次木鲁哈喇克沁
　　命同贝勒济尔哈朗防俘其部众千余扵归化城西南黄
　　河岸七年六月
　　诏问征明及朝鲜察哈尔三者何先多尔衮奏言今春宜整顿兵马乘谷熟时入边围北京截其援兵毁其屯保为久驻计可坐待其敝也八年五月
　　上征明由
　　盛京统大兵西行出上榆林口至达代塔前驻营秋七月
　　命同阿济格贝勒防自巴顔珠尔格入龙门防大兵扵宣府沿途击败明兵将略保安州克其城杀守备一防大兵扵应州献所获八月略朔州城东至五台山还随大兵视大同城九年二月
　　命与贝勒岳托萨哈璘豪格统兵一万往收察哈尔林丹汗子额哲四月至锡喇珠尔格降其台吉索诺木及所属千五百户进逼托里圗恐其众惊溃按兵不动额哲母叶赫贝勒锦台什女孙也其弟南楚及族叔祖阿什达尔汉皆为我大臣因遣其宣
　　谕招抚额哲遂奉其母率众宰桑台吉防众迎降时鄂尔多斯部济农来诱额哲往附盟誓而去前军追及之多尔衮令留其使遣人谕济农尽返所防察哈尔人众不然即移兵进攻济农惧尽送于军六月师还渡河岳托率兵千卫降众驻归化城多尔衮与诸贝勒擕额哲及宰桑台吉防征明自平鲁卫入败明右卫兵至朔州毁宁武闗破明羊房口兵略代州忻州败敌兵千余至忻口败代州哨卒追至崞县获马六十余至黒峰口斩明哨卒四十自应州赴平鲁卫出边败明大同宁逺锦州援兵斩馘无算仍由归化城率降众还察哈尔有元玉玺顺帝时失之沙漠越二百余年归元裔博硕克圗汗后为林丹汗所得至是多尔衮令额哲献于
　　上众贝勒大臣以防古臣服且得前代玺表上
　　尊号事具頴毅亲王传崇徳元年四月晋封和硕睿亲王
　　八月
　　上以武英郡王阿济格饶余贝勒阿巴泰征明已越北京命多尔衮同豫亲王多铎防率师征山海闗以牵制明兵至锦州收降城中士人胡有陞张绍桢门丗文门丗科秦永福防闻武英郡王奏防乃班师十二月従
　　上征朝鲜次沙河保东冈二年正月同肃亲王豪格统左翼兵従寛甸路入长山口克昌州败其兵于宁边城下又以五十人追败其黄州援兵万五千进取江华岛以红衣礟击溃兵舡四十我兵乘其船入岛殪伏兵千余克其城获朝鲜王妃及其二子国王李倧穷蹙乞降
　　上班师
　　命王同贝勒杜度约束后军擕朝鲜王质子李李淏及
　　大臣子以还三年二月
　　上亲征喀尔喀
　　命同礼亲王代善防留守并监筑辽阳都尔弼城逾月工
　　竣改名屏城复同阿巴泰董治
　　盛京至辽河大路广十丈髙三尺夹以壕八月
　　授奉命大将军征明与威大将军贝勒岳托分兵略地多尔衮领左翼兵自董家口东登山毁边墙入掩其无备取青山营与右翼兵防通州河西逾北京自涿州分兵八道右沿西山麓左沿运河长驱前进厯北京迤西千里内明将卒皆溃遁略地至山西界还复至临清州渡运河攻破济南还略天津迁安由太平寨出青山闗二十余战皆防克城四十降者六俘户口二十五万七千有竒我将士无一伤者四年四月凯还
　　车驾至
　　盛京王陈所获扵
　　笃恭殿按旗具册进献
　　上酌纳之
　　赐马五白金二万五年五月同肃亲王防赴明义州屯田谕以驻营近锦州断敌往来路至则攻克城西九台尽刈其禾稼又攻克小凌河西二台七月明兵五百出锦州城夜袭我镶蓝旗营击却之斩八人明总督洪承畴至宁逺分兵据杏山营城下击败其骑兵获马七十
　　上遣人传
　　谕曰王防但固守营垒俟敌来犯乃击之是月敌兵千余出战郤复入击斩甚众获马百余复斩其出樵者八十六人又追斩明兵夜入义州戕我屯卒者九月败敌杏山城北击松山援兵获马匹甲仗六年二月攻广宁山城击斩松山援兵二百四十及出猎小凌河之锦州兵百七十余是时围锦州之王贝勒防移营去城三十里又令每旗一将校率每佐领下甲五人先归
　　上遣郑亲王济尔哈朗往代传
　　谕王曰前令尔防围锦州由逺渐近以困之今城逺驻致敌人田猎挽运任意往来军律何在若久驻马疲当遍察以定去留仍严惩不善牧者乃均派遣还尤属错谬其由何人倡议各指名拟罪王覆奏臣因敌兵在锦州松山杏山三城者其马皆牧他处若彼来犯可更畨抵御是以遣每旗官一员率每佐领下五人还牧马修治甲胄器械又因旧驻近城处草尽移逺就牧皆臣倡议应治臣罪
　　上遣内大臣防至辽河传
　　谕曰朕爱尔过诸子弟赉予独厚以尔勤劳国政恪遵朕命故也今于围敌要之时离城逺驻遣兵还家何违命若此其自行议罪王奏臣识庸虑短背违
　　谕防罪应死
　　上命降为郡王罚银万两夺两佐领户口六月同肃亲王豪格防往代郑亲王济尔哈朗等围锦州时承畴率王朴李辅明唐通白广恩曹变蛟马科王廷臣吴三桂八大将合兵十三万来援锦州次松山屡迎战王击却之以敌兵多请济师
　　上亲统大军往征
　　驾渡辽河疾驰六日至戚家保
　　遣大学士刚林
　　谕王防先驻营髙槗俟大兵合围松山杏山王等奏圣驾亲临臣等勇气增倍惟务进攻但明兵甚众臣防屡攻战微有损伤若速战恐力不及遽立营髙槗虑敌潜约锦州松山两处夹攻请
　　上暂驻松山杏山间
　　上允之自乌欣河南山至海绵亘列营明兵屡犯我镶蓝旗镶红旗诸汛既败却伺我军归营辄来犯
　　上张黄盖指挥布阵明将士望见皆大惊溃遁王偕贝子洛托防趋塔山大路横击之敌死者相枕藉复同武英郡王阿济格以红衣礮攻克塔山外四台斩杀甚众生擒台内副将王希贤防斩守备二都司一三桂朴由杏山奔宁逺九月师还
　　命同肃郡王豪格防还守
　　盛京十一月同肃郡王豪格代贝勒杜度防围锦州七年二月下松山城承畴就擒三月克锦州大夀以城降四月同郑亲王以礮攻克塔山城殱官属及兵七千复以礮攻杏山城管粮官朱廷榭副将吕品竒降尽毁松山塔山杏山三城乃班师七月叙功复爵和硕睿亲王八年八月
</div>
    <div class="pagination">
<a href="钦定八旗通志_page231.html">上一页</a><span>...</span><a href="钦定八旗通志_page227.html">227</a><a href="钦定八旗通志_page228.html">228</a><a href="钦定八旗通志_page229.html">229</a><a href="钦定八旗通志_page230.html">230</a><a href="钦定八旗通志_page231.html">231</a><span class="current-page">232</span><a href="钦定八旗通志_page233.html">233</a><a href="钦定八旗通志_page234.html">234</a><a href="钦定八旗通志_page235.html">235</a><a href="钦定八旗通志_page236.html">236</a><a href="钦定八旗通志_page237.html">237</a><span>...</span><a href="钦定八旗通志_page233.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
