<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 678 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 678 页/共 1125 页</h1>
    <div class="content">正月二十六日，诏：「应民庶朝岳献神之类，不得仿效乘舆服玩，制造真物，秖得图画焚献，余依旧条。及令开封府并诸路府界监司逐季举行，粉壁晓示，仍严切觉察施行。」先是臣僚言：「窃惟小民无知，因祠赛社会，兵仗旗帜执引先后，乘舆器服或张黄盖，造珠帘车马，备饰仪卫，呼喝载路，京师尤甚，坐元符令止之。」故有是命。 
十二月二十七日，诏：「诸邪说诐行、非圣贤之书并元佑学术政事，不得教授学生，犯者屏出。」 
二年六月十八日，诏：「应官员不得与宗室戚里之家往还。其宗室戚里之家门客，申尚书省保明，选行义纯正之人充。其见在门客准此。」 
学制，凡邪说诐行、非先圣贤之书并元佑学术政事，不得教授。非此法特施于太学耳，其在外者厉禁未加；且邪说诐行非特成人之学可禁，而童子之学亦不可不禁。」讲议司看详，欲令诸路州县并开封府管内遍行晓谕，应私下聚学之家，并仰遵守，一依上条。从之。 七月十三日，知泗州姚孳状：「伏 
三年四月十九日，中书省、尚书省勘会：「近据知廉州张寿之缴到无图之辈撰造《佛说末劫经》，言涉讹妄，意要惑众。虽已降指挥，令荆湖南北路提点刑狱司根究印撰之人，取勘具案闻奏，其民间所收本限十日赴所在州县镇寨缴纳焚讫，所在具数申尚书省。窃虑上件文字亦有散在诸路州军，使良民乱行传诵，深为未便。」诏令刑部实封行下开封 
      
府界及诸路州军，子细告谕，民间如有上件文字，并仰依前项朝旨焚毁讫，具申尚书省。 
六月十二日，臣僚言：「检会前后臣僚奏请有碍条禁，特乞且依今来指挥施行，其类非一，甚非所以维持纪纲、与众共守之意。欲乞惟供奉至尊及措置边防法难具载者，许临时奏请，其余着在敕令，并仰有司遵守。所有特乞权依今来指挥之类并罢，庶使因缘苟且之人无复有意外之幸。」诏从之，如今后辄敢陈乞，以违制论。仍令御史台觉察弹奏。 
十月十三日，户部状：「承都省批下熙河路提举司奏：契勘本司自来差官体量坊场、河渡，或检察灾伤，或被朝旨分定州军选差官结绝刑禁等事，其依条合差出之官，每遇差委，须计会本州岛占留。守臣收敛人情，便为申乞，别行差官。既无官可差，往复行遣，动经三两月方肯前去，率皆迟误。兼坊场、河渡系出纳净利钱，若所差官逗遛月日，枉有积压官钱。检察灾伤及狱囚在禁，却居家待免，尤为害事。盖是自来别无专条禁约，本司今欲乞立法，应监司依条差官，别无违碍，不许申乞占留，依限起发。辄推避及为申者，并科杖一百罪。」从之。 
四年正月二十三日，诏曰：「日者诸路监司靡恤百姓，或增价折税，或并输籴买，聚敛掊克，自以为能。州县观望，又有甚焉。百方罔利，求益公帑，规取苛细，害侵小民。其令中外按察官觉察纠劾以闻，当议重贬，以戒贪(雪)[虐]。」 
      
四月十二日，中书门下省送到白札子：「勘会民间私铸钱宝及私造石铜器，各有条格及朝廷近降指挥，自合遵守外，全藉监司、州县及巡捕官司上下究心，方能杜绝。今具约束事件下项：一、私铸钱、私造铜器罪赏条禁，并仰于逐地分粉壁晓示，仍真谨书写，监司所至点检。一、获私铸钱宝、私造铜器合支赏钱，才候见得情由，即据合支数目立便支给，各于犯人名下理纳入官。一、邻保内如有私铸钱宝、私造铜器之人，若知而不告，并依五保内犯知而不纠法。一、提刑司每岁比较巡捕官所获私铸钱宝、私造铜器一路最少之人名二员闻奏，当议除合得罪赏外，明行升黜，以为劝戒。」从之。 
十月二十二日，尚书省札子：「奉御笔：『备边兵马消耗甚多，盖(盖)自衣粮不时赒给，切当留意措置招填，检察官司预桩请受，无令减克，兑折坐仓。』今勘会诸军及减克请受、兑折坐仓，不止陕西、熙河，应三路沿边皆当立法。」从之。 
五年二月二十四日，诏：「河北、京东机户多被知、通及以次官员拘占，止给丝织造匹帛，日有陪费侵渔。可诏监司常切按察，如敢循旧拘占机户织造，诸色人陈首，将所亏过机户工价等钱计赃定罪，行下诸路约束施行。」 
三月二十三日，京东东路安抚使状：「据莱州申，契勘旧系禁海地分，不通舟船往来。昨因钞监新法，令客人借海道通行，往淮南等州军般贩盐货。今来若不依旧 
      
法禁止，窃虑夹带奸细及隐藏海贼，难以辨认，别致生事。本州岛已行下沿海地(方)分，令依旧权行禁绝百姓船。本司今相度，欲依本州岛所申，权行禁止。」从之。 
八月十九日，诏：「访闻诸路监司属官擅行文书付下州县及出按所部，犯分搔扰。可令今后学事司属官许出诸处点检学事外，余并不得离(同)[司]出诣所部，及不得擅移文书付下州县。即有公事差委勾当者，径诣所差处，沿路不许见州县官及受馈送。违者徒二年，仍不以赦降、去官原减。」 
大观元年七月十六日，诏：「天文等书，悉已有禁，奉法弛慢、私藏盗习尚有之，一被告讦，诖误抵罪。可令诸路，应系禁书，限一季首纳，并与免罪，不首复罪如初。」 
八月十二日，诏：「在京有房廊屋业之家，近来多以翻修为名，增添房钱，往往过倍。日来尤甚，使编户细民难以出办，若不禁止，于久非便。自今后京城内外业主增修屋业，如不曾添展间椽地步者，不得辄添房钱，如违以违制论。」 
二十一日，新差权提举江南东路常平等事何谊直札子：「臣窃见豪右兼并之家，雕楹刻桷，异服奇器，极珠玑纨绮之饰，备声乐妓妾之奉，伤生以送死，破产以嫁子，专利自厚，莫知纪极。臣愿申明禁令，事为之制，待以期月，行之必信。臣盖知防范礼乐以辅太平之功者，有在于是也。」奉御笔：可详所奏，定五礼之制条上。 
十月十九日，四方馆使、莱州防御使郭天信奏，乞今后 
      
中外并罢翡翠装饰。上批：「先王之政，仁及草木禽兽，皆在所治。今取其羽毛，用于不急，伤生害性，非先王惠养万物之意。可令有司立法闻奏。」 
十一月十四日，诏：「比来京师传报差除，皆出伪妄，盖缘小人意不得骋，造言欺众，规欲动摇，以幸回遹。奸不可纵，可令开封府立赏一百贯，许人告捕，仍以违制论。」 
二年正月二十九日，诏：「古者命之教然后学。比闻上书及党人聚徒立众，教以邪说，所习非正，违理害义，其能一道德、同风俗乎!除士子并合入所在学外，自今应于乡村城市教导童稚，令经州县陈，赴所在学试艺一道，文理不背义理者听之。上书及党籍人不在此限。违者以违制论。」 
三月十三日，诏：「访闻虏中多收畜本朝见行印卖文集书册之类，其间不无夹带论议边防、兵机、夷狄之事，深属未便。其雕印书铺，昨降指挥，令所属看验无违碍，然后印行。可检举行下，仍修立不经看验校定文书擅行印卖告捕条禁颁降，其沿边州军仍严行禁止。应贩卖藏匿出界者，并依铜钱法出界罪赏施行。」 
五月一日，诏：「工作之事，兵匠不足，遂顾民工，已恐劳人。比来官司顾募拘占，更以争夺，稍不如意，断以重刑，甚非悦以使民、民忘其劳之意。应官局不以前后有籍无籍民工，仰限指挥到，并放逐便。自今造作，计其工限，军工委有不足，方许和顾民工，事讫即遣，不得以他事故作占留。应今日以 
      
前，缘局所被罪编管民工，并放逐便。其官司以给付身文帖者，限三日于开封府送纳类聚，具状缴进。如违及辄有奏请者，以违制令御史台、入内内侍省按劾以闻。」 
六月十六日，尚书省言：「安济坊本意以养疾病细民，访闻诸路官员将带送还般家等人，妄作病患名目寄留在安济坊，希觊日支官米以给口食。欲今后并以违制论。」从之。 
七月二十五日，新差权发遣提举淮南西路学事苏棫札子：「诸子百家之学，非无所长，但以不纯先王之道，故禁止之。今之学者程文，短晷之下，未容无忤，而鬻书之人急于锥刀之利，高立标目，镂板夸新，传之四方。往往晚进小生以为时之所尚，争售编诵，以备文场剽窃之用，不复深究义理之归，忘本尚华，去道逾远。欲乞今后一取圣裁，傥有可传为学者式，愿降旨付国子监并诸路学事司镂板颁行，余悉断绝禁弃，不得擅自卖买收藏。」从之。 
八月十四日，信阳军言：「契勘夜聚晓散、传习妖教及集经社香会之人，若与男女杂处，自合依条断遣外，若偶有妇女杂处者，即未有专法。乞委监司每季一行州县，觉察禁止，仍下有司立法施行。」从之。 
十二月八日，臣僚言：「自今后监司并属官、帅司等处差勾当公事官，于廨宇所在遇筵会，许折送供不尽酒食，其余巡历所至，止许收例册内馈送。仍乞今后于旧例册外，别作诸般名目收受，并同监主自盗法立 
      
赏，许人陈告，仍不以赦降、去官原减。随行人吏亦乞于合破酒食外量与添破，重行立法。走马承受、屯田安抚副使，亦乞依此。仍乞今后朝廷专差体量公事官，更不许收受逐处酒食馈送，违者亦依此。伏乞立法施行。」诏：「部使者以澄察刺举为职，今则诸路监司贪饕无厌，冒法受馈，鲜廉寡耻若此，州县不法可得上闻乎 宜修立法禁，遍行诸路，先次条具以闻。」 
同日，诏：「天下每岁赐钱合药以救民病，比闻州郡因循苟简，奸猾干请，不及贫病，惠靡逮下，吏慢弗察。可详立法，修制不依方，给散不如法，徒一年。当职冒请者以自盗论。」 
三年四月二十二日，臣僚言：「访闻近因上殿论事，而好事之人因缘傅会，造为语言，事出不根，喧播中外，动摇上下，因以胁持言语，显其震怒。亦恐奸人伺间，肆为异谋，浸淫成风，为患不细。伏望特降睿旨，令开封府出牓禁绝施行。」奉诏，仰开封府严行禁止，仍令刑部立法(开)[闻]奏。其后刑部修立到条目，臣僚上殿论事而因缘傅会、兴造语言、喧播中外、动摇上下者，以违制论。从之。 
五月十九日，臣僚言：「伏见福建路风俗，克意事佛，乐供好施，休咎问僧，每多淫祀。故民间衣食因此未及丰足，狱讼至多，紊烦州县。家产计其所有，父母生存，男女共议，私相分割为主，与父母均之。既分割之后，继生嗣续，不及襁褓，一切杀溺，俚语之薅子，虑有更分家产。建州尤甚，曾未禁止。伏 
      
乞立法施行。」上批：「远方愚俗，残忍薄恶，莫此之甚。有害风教，当行禁止。仰本路走马承受密切体量有无实状以闻，候到立法禁止。如有违犯，州县不切穷治，守倅令佐并当重行窜黜，吏人决配千里。」 
八月二十六日，诏毁在京淫祀不在祀典者，其假托鬼神以妖言惑众之人，令开封府迹捕科罪，送邻州编管，情重者奏裁。 
九月十八日，臣僚言：「窃见每年皇帝本命及天宁、天庆、天祺、天贶节，三元及诸处醮设，皆有降到青词等，系崇奉高真，祝延圣寿，理当严洁。其诸路州军往往于军资、公使库或吏舍收掌，显属不虔，乞行约束。」诏立法行下。今拟修下条：「诸受朝廷降到设醮青词等，并以复匣于长吏厅置柜，严洁封 ，临日给付宣读。若祠所不在城下，即量远近，用匣封送。」从之。 
二十五日，诏：「经大制炼砒霜、硫黄、朱砂等药，已令不得入皇城门。即今医药和剂局见修合汤药，如有合使上件药物之类，宜行止绝，庶使疾病服药者免为热药所毒，不致横夭，其利甚大。」 
十一月九日，兵部侍郎、详定一司 令王襄等奏：「福建、荆湖南北、江南东西有生子不举者，近诏申严禁约，其刑名告实止行于福建而未及江湖诸路，乞一等立法。」从之。 
十九日，礼部状，修立到下条，诸非品官之家不得以真珠为饰。从之。 
二十八日，诏：「京畿并诸路州军宫观寺院，比来所属不切检举已降指挥，公然容纵在 
      
任或寄居官居(居)住安下，纵意改造，或贮积官物，或权泊军兵；甚至于因像设以筑垣墙，就厨堂以为厩厕，产乳屠宰。黩教慢神，莫此为甚。可勘当旧制，重别修立，除经过暂居不得过十日外，其余见任或寄居官并军兵及官物居占，并限一季起移。或尚敢留，并以违制论，仍许寺观越诉，州委守倅、路委监司按劾施行。如稍涉容庇，并与同罪。」 
四年正月二十二日，臣僚言：「欲乞应天下寺院不得设高座僭据，使其徒列拜其下。如搢绅士大夫敢有屈膝并列以辱君命者，尤当重为法禁，使天下后世知崇尚儒术，遏绝横流，自圣时始，庶亦一变而至道。」诏非其徒而设拜者，以大不恭论。内令御史台、外仰监司纠劾觉察。 
三十日，诏：「当春发生，万物萌动，在京委开封府、京畿并诸路仰州县官告谕奉行，令禁止伐木、毁巢、杀胎、麛卵。检会举行，牓示知委，常切觉察。违犯依条施行。」 
二月一日，诏诸色人燃顶、炼臂、刺血、断指，并行禁止。 
十一日，诏：「访闻河北诸路帅司人吏与沿边巡检捕盗官司兵员管营等，上下计会，受赇作弊，容纵客旅，公然般运违禁物色，透漏盗贩过界。帅臣安抚通知其弊，莫肯按劾，弥缝胶固，牢不可破，虽设禁制，仅成虚文。可申严约束，帅臣并沿边安抚及合属官吏等，日后如有违犯，正犯人于常法外加等科罪，官吏知情者与同罪。仍增告捕赏典，仰走马承受常切觉察。令 
      
枢密院立法申明行下。」 
三月二十七日，臣僚言：「伏见无知之民日以屠牛取利者，所在有之。比年朝廷虽增严法度，然亦未能止绝。盖一牛之价不过五七千，一牛之肉不下三二百斤，肉每斤价直须百钱，利入厚，故人多贪利，不顾重刑。臣窃谓力田为生民之本，牛具为力田之本，若不禁屠牛而觊稼穑丰登，民食富足，诚不可得。况太牢唯祀天与祖，祭神亦不敢用，今贪利之民计会上下，秪作病牛倒死，申官披剥。因缘屠不畏官司，肉积几案，罗列市肆。冒法而不为禁、啖食而不知忌如此，非所以尊崇神祇，申严命令。伏望特下有司立法，凡倒死牛肉每斤价直不得过二十文。如辄敢增添者，约定刑名，其买卖人并同罪，许人告捉。肉既价贱则卖者无利，虽不严禁增赏，自绝其弊。」诏(诰)[告]获杀牛赏依元丰格，并见行断罪，并令刑部检坐申明行下，常切遵守施行。 
六月七日，上批：「访闻日近有诸色人撰造浮言，诳惑 听，乱有传播赐予差除，以少为多、将无作有之类，可严行禁止。仍于御前降到捉贼赏钱内支一千贯文，开封府门外堆垛，召人告捕。如捉获虚造无根言语情重人，即支充赏钱。」 
七月七日，诏：「勘会私有铜石等，在法自许人告；如系贩卖，即许人捕；若私铸造，亦有邻保不觉察断罪之法。况私有铜石，昨虽曾降指挥立限首纳，而无知之人玩法，无所畏惮。今已增立罪赏，尚虑 
      
民间将同常事，以不应存置之物依旧隐藏，不行首纳，可限今来指挥到日，于州县镇寨散出晓示，仍限一月内许人经所在官司首纳，依实直支还偿钱。过月不纳或收藏隐匿，听邻保诸色人纠告，勾收入官；知而不告，事发同罪。兼虑官司不切奉行，诸州仍委通判、县委知令专切警察督责施行，无致灭裂弛慢。候限满，令本路转运司具诸州县首纳到名数申尚书省。」 
闰八月八日，给事中蔡薿奏：「臣观辇毂之下，士庶之间，侈靡之风曾未少革，富民墙屋得被文绣，倡优下贱得为后饰，殆有甚于汉儒之所太息者。雕文纂组之日新，金珠奇巧之相胜，富者既以自夸，贫者耻其不若，则人欲何由而少定哉!愿明诏有司，因时立法。若衣服之宜，屋室之制，械器之用，金玉之饰，辨其等威，以示制度。唯无骇于俗、不甚苛细而易以遵守者，具为品式而颁焉。其制一定，然后严为之禁，孰敢有不从者乎 庶几仰称陛下敦厚风俗之意。」诏送议礼局。 
十月一日，诏：「近传伪诏曰：『朕承祖宗之烈，在位数年，深思股肱之臣，尽皆忠辅，以相予治，不可得也。前宰相蔡京目不明而强视，耳不聪而强听，公行狡诈，行迹谄谀，内外不仁，上下无检，所以起天下之议，四夷凶顽，百姓失业，远窜忠良之臣，外擢暗昧之流，不察所为，朕之过也。今州县有蔡京踪迹，尽皆削除；有朋党之辈，悉皆贬剥。仰内外文武臣僚无隐。』奉 
      
御笔：内外盛传此御笔手诏，深骇闻听。且奸人乘间辄伪撰诏，撰造异端， 惑 心。可立赏钱，内外收捕，并沿流州县等处，仍立知情陈告者特与免罪，候获不以赦降原减，当于法外痛与惩治。仍立赏钱五百贯文，召人告捉。」 
六日，诏：「近撰造事端，妄作朝报，累有约束，当定罪赏。仰开封府检举，严切差人缉捉，并进奏官密切觉察。」 
十五日，诏：「在京并外路州郡，自来多有愚夫惑于邪说，或诱引人口，伤残支体，或无图之辈缘作过犯，遯迹寺院，诈称沙弥头，苟免罪辜，闪避徭役。炼臂、灼顶、刲肉、燃指、截指、断腕，号曰教化；甚者致有投崖赴谷，谓之舍身。州郡有一諠传腾播，男女老稚 聚咨嗟， 动蠢愚，掊敛钱物，残害人命，互相渐染，有害风教。在法自有明文禁止，有司不切遵守，日来尤甚。可检会条制遍行下，如有违犯，并依法科罪。其诱引之人为首，仍重加编配。如有因父母疾患割股割肝之类者非。若州县尚敢苟且，不切禁止，其本路监司守臣并行严断。在京委开封府、京畿并诸路委监司，岁首检举行下。」 
政和元年三月二十一日，诏：「诸路公使支用，随逐处各有已定例册。其监司所在及巡历，或朝省遣官，所至州郡往往多不循例，过有供馈。朝廷察知其弊，遂修立崇宁五年春颁敕，诸与所部监司若朝省所遣使命至本路以香药馈送者徒二年，折计价直以自盗论。虽已行下，而访 
      
闻其间或不顾廉耻之吏，尚敢巧作名目，或将香药变为饮食之类，折等价钱，贪冒无厌，不知(正)[止]极。今后监司或朝廷所遣官至本路，虽非以香药馈送，并折计价直，而辄敢巧为别色名目收受者，并依上项崇宁五年敕条施行。」 
四月十五日，刑部奏：「定州乞申严，自今将铜钱出雄、霸州、安肃、广信军等处，随所犯刑名上各加一等断罪。」从之。 
十九日，诏狱吏不恤囚，至多瘐死，州县公人受文引追逮，多带不逞，用鑯环杵索殴缚，乞取钱物，深可恻悯，宜严立法禁。」 
六月十六日，诏：「川路接夷界地，自今(取)[敢]有请射开(恳)[垦]，以违制论。」 
二十日，臣僚言：「官员年六十以上及曾犯赃罪情重，不注知县，进纳授官不许权县事。」从之。 
七月四日，臣僚言成都府泛科民间织造锦绮等非便，令约束，无使暴吏抑配扰民。 
十八日，臣僚言：「应许举辟官司不得奏辟权贵亲属；除依元丰旧制外，不得旋置窠阙，增辟冗员。乞申告戒，常切遵奉，稍有违戾，必罚无赦。」 
九月十七日，诏：「比年遣使，不计重轻，皆以诏使为名，凌胁州郡，甚非观风察俗之意。应文武臣僚奉使，只依所领职任称呼。其供馈依监司。巡历所至，州县迎送不许出城。沿边自来合差人马防护，不得过数，如违，以违制论。」 
十一月十二日，臣僚言：「窃惟陛下亲御诏墨，训迪厥官，所以申劝沮，示好恶，可谓至矣。然而士大夫昧于择术，至有废人事而谈天，舍 
      
儒术而言命。驰辩穿凿，时乎幸中。故权门贵势或悦其面佞，(鮿)[鲰]生狂士或籍以善钻，寖淫成风，为害不细。臣愿特降睿旨，申以戒饬，专尚儒学，勿谈术数，庶几习是胜非，安于义命。」诏牓朝堂禁止，如日后违犯，有玷士风，当行停废，永不齿录。仍令御史台觉察纠劾以闻。 
二十三日，臣僚言：「士大夫有诣僧寺参请入室，至去冠带，衣缁褐，折腰俛首，合爪作礼，立侍席末，师受其说而弗惭。其甚至有少妻寡妇屏去侍妾，密随其徒更入迭出，敝教化，坏风俗，莫此为甚。乞非其徒而于僧寺入室者，以违制论。妇妻有犯，仍坐尊长。」诏：「士大夫习圣人之正道，服先王之法服，而反易缁素，擎跽曲拳于释子之前，曾无愧耻。观此流且以纯素恬淡寡合自高，要誉于乡曲之间，较其实则奔竞躁进，毁誉是非，未必不甚于常辈。加之妇女出入，揉杂无间，诚宜禁止。可依所奏。」 
二十四日，诏：「毁伤人体，有害民教。况夷人之教，中华岂可效之 宜增赏禁止，监司不举同罪。」 
二年二月五日，臣僚言：「一时特旨，乃人主威福操纵御下之权，岂容攀援为例 乞诏有司，恪遵成法，不得以例决事。顷岁命一司 令所以六曹事可为永制者修为法，其出自特旨、非有司所决者，编集以备稽考。阅岁斯久，未闻奏御，亦乞立限修纂。」诏自今援例破条者徒二年，令御史台觉察弹奏。 
四月十二日，臣僚言：「福建愚俗，溺子不育，已立禁 
      
赏。顽愚村乡，习以为常，邻保亲族，皆与之隐，州县勘鞫，告者认妄。究其弊源，盖缘福建路厚其婚葬，至如殡葬，不得其力。供祭罗列焚献之物，创新缯帛，里闾之间，不问知识，尽行送礼。不顾父母具存，藏凶服以待送丧之用，利赴凶斋，意在所得。使遭丧者所费浩瀚，遂致有父母之丧，岁月深久而不葬。愚贫之俗，避于葬费而焚弃。伏乞有司详议，士庶等各立格法。」刑部看详：「福建路溺子，已有增立新法外，所有江南东西、荆湖南北路溺子，虽有大观四年四月敕生子而杀刑名告赏，今乞于逐项条内『生子』字下各添入『孙』字一字，并于敕内第一项『放逐便』字下添入『赏仍依格』四字。」又礼部看详：「福建路婚葬丰厚等条，已有海行外，今重别拟定下项：诸父母存，非本宗及内外有服亲而辄凶服送丧，受顾行丧人非。若遇父母丧而过百日无故不(嫔)[殡]者，各杖六十。」从之。 
六月二十二日，臣僚言：「访闻入蕃海商自元佑后来押贩海船人，时有附带曾经赴试士人及过犯停替胥吏过海入蕃。或名为住冬，留在彼国，数年不回，有二十年者，取妻养子，转于近北蕃国，无所不至。元丰年中，停替编配人自有条禁，不许过海。及今岁久，法在有司，未常检举。又有远僻白屋士人，多是占户为商，趋利过海，未有法禁。欲乞睿断指挥，检会元丰编配人不许过海条，重别增修，及创立今日已后曾预贡解及州县有学籍 
      
士人不得过海条赏，明示诸路沿海、次海州军。」诏依。有条令者坐条申明行下，其曾预贡解及学籍士人不得过海一节，于元条内添入。 
七月三日，宣州布衣臣吕堂上书：「东南数州之地，尚有安于遗风，狃于故习，忮害不悛，公然杀人，贼父子之仁，伤天性之爱，男多则杀其男，女多则杀其女，习俗相传，谓之薅子。即其土风，宣、歙为甚，江宁次之，饶、信又次之。愿委守令以禁戒之，联保伍以督察之，立重赏以收捕之。有不变者，寘以极刑，杀一警百，使人有畏惧之心，则所活人命不可胜计矣。」诏依福建已得指挥，仍委监司按察，如有违犯，重寘于法。 
八月一日，诏：「比来内外职事诸司官等有同列处，多是独陈本处利害。赏罚之类，专一画旨，不候通签，一面施行，使赏恩不出于公上，罚怨归于人主，殊失事上之义。自今诸司局所双员以上者，并不许独员画旨。如违，官员坐流刑，吏人决配。令尚书省立法以闻，仍御史觉察纠劾闻奏。」 
十一月，诏：「古我先王，绥厥兆民，一夫不获，时予之辜。朕嗣守祖宗鸿业，休养生息，四海泰定，夙兴夜寐，罔不惟民之承。比年以来，诏令数下，训迪戒谕，毋得骚动，播告之修，不匿厥旨。吏辄托法自便，废格违戾，夺其农时，害其常生，役使无艺。其令诸路监司检举前后不得科买、科配、率敛、差顾、假借、制造、纽折之类条诏，申明牓谕，咸使知之。自今后有违者，罪加一等，吏人配 
      
二千里。即以强为和、以抑勒为情愿者，罪亦如之。因而乞取，以自盗论赃，轻配千里，若陈诉而不为理直者徒二年。其大观三年以后许差顾及和预买指挥可更不施行。」 
十一月十一日，臣僚言：「自今已后，诸在外见任官如私置机轴，公然织造匹帛者，并科徒二年。仍乞下有司，立为永法。」诏依奏，许人告，立赏钱二百贯，及许越诉。 
二十一日，臣僚言：「窃见近时士大夫或居本乡，或寄他郡，或居休谢事，或朝廷差与宫观之类，自系闲居，别无职事干预，则其与在任官固有间矣。其间不自爱重，鲜廉寡耻之徒，自选人以上至曾历禁从者，交通州县见任官员，非法受财，嘱托公事，为人延誉，干求荐章；仓场库务，请纳钱物；至于廨舍官舟，假借居止，一有不如所欲，则怨谤纷然。又况擅用时估实直骚扰行铺，人已苦其供应，或有不还价钱者，其弊百端，靡所不有。盖缘自来别无检举，而条禁或有未尽故也。臣愚愿降睿旨，行下诸路冲要州县，应系闲居官非见任者，委自监司密行体究，常切觉察，如有前项一切违犯，许人按举闻奏。乞赐详酌施行。」从之。
 刑法 宋会要辑稿 刑法二 禁 约二原无编码，今添。 
      
禁约二原无编码，今添。
      
政和三年三月二日，臣僚言：「陛下肇新官制，自公、少而下以及武臣，考古验今，是正名实。然臣窃谓名虽正矣，而乱名者无禁；律虽设矣，而破律者无诛。官为将仕，尚称秘校；职列诸曹，仍呼府判。则名实安得而正乎 」诏令开封府晓示约束。 
</div>
    <div class="pagination">
<a href="宋会要辑稿_page677.html">上一页</a><span>...</span><a href="宋会要辑稿_page673.html">673</a><a href="宋会要辑稿_page674.html">674</a><a href="宋会要辑稿_page675.html">675</a><a href="宋会要辑稿_page676.html">676</a><a href="宋会要辑稿_page677.html">677</a><span class="current-page">678</span><a href="宋会要辑稿_page679.html">679</a><a href="宋会要辑稿_page680.html">680</a><a href="宋会要辑稿_page681.html">681</a><a href="宋会要辑稿_page682.html">682</a><a href="宋会要辑稿_page683.html">683</a><span>...</span><a href="宋会要辑稿_page679.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
