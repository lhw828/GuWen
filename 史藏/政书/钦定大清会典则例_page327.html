<!DOCTYPE html>
<html>
<head>
    <meta charset="UTF-8">
    <title>钦定大清会典则例 - 第 327 页/共 354 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定大清会典则例 - 第 327 页/共 354 页</h1>
    <div class="content">










　　庆丰司
　　一牧所定额顺治初年设内牛圏三于
　　西华门外设外牛圏三供乳餠圏一于
　　南苑设羊圏六于丰台设牛羣一百九十八羊羣二百四十于张家口外游牧地方○康熙二十三年奏准内三牛圏每圏养全耳骟牛五其分例乳牛专供
　　内廷取乳者随时增减无定额
　　南苑三牛圏每圏养全耳骟牛七分例乳牛额外乳牛均随时增减备给庄园骟牛六又乳牛八十别自为圏专供乳餠乳湩○又奏准丰台六羊圏定额一等羊千有二十二等羊二千四百牝羊六十○又奏准张家口外游牧处增设牛羣四十二羊羣一百二十○三十一年奏准养什木设牛羣五每羣乳牛九十牡牛五骟牛五于张家口外牛羣内拨给○又定内三圏遇有增换之牛向外三圏取用外三圏及乳餠圏丰台六羊圏牛羊嵗于张家口外取用不堪畜养者并送口外牧放○三十四年奏准丰台六羊圏内减一等羊五百四十定为四百八十减二等羊一千三百二十定为一千八十○又奏准凡防古王贝勒等年例所贡之羊均入丰台六圏餧养○三十八年覆准张家口外游牧处增设牛羣二十○三十九年议准于张家口外羊羣内拨万羊于逹里冈崖分设三十羣○四十年奏准内三牛圏增驾车牛六牡牛三青牛一○四十二年奏准达里冈崖增设羊羣三十○又奏准张家口外游牧处增设牛羣三羊羣九十一○又覆准每年七月委官往张家口外领取牛羊将选定牛羊烙印入圏如印记糢糊于覆看时补印其游牧各羣及在京牛羊圏所用铁印记如年久损坏交武备院更换○四十四年覆准张家口外游牧处牛羊羣额牛三万羊二十一万牛一百二十为一羣羊四百为一羣○又奏准张家口外游牧处增设牛羣二十二羊羣九十九○四十五年奏准达里冈崖增设羊羣五十○四十八年奏准达里冈崖增设羊羣七十○五十二年议准达里冈崖羊羣定额十万羊不准阙少○五十八年奏准内三牛圏减全耳骟牛三
　　南苑三牛圏减全耳骟牛十有三备给庄园牛尽行裁汰供乳餠牛圏减乳牛十有五○又奏准丰台六半圏减一等羊一百二十定为三百六十减二等羊三百六十定为七百二十减牝羊二十定为四十○六十一年奏准丰台六羊圏增一等羊一百二十定为四百八十增二等羊二百四十定为九百六十○雍正元年奏准丰台六羊圏增一等羊一百二十定为六百增二等羊二百四十定为一千二百○又覆准供乳餠牛圏增乳牛十○又奏准毎年取用张家口外牛定为五百羊一千八百送囘口外牧养牛不得过二百羊不得过六百○二年覆准供乳餠牛圏减乳牛十有五○三年覆准内三牛圏增乳牛十有二○四年奏准以乌朱穆秦羊归入丰台一等羊内餧养○五年奏准每年取用张家口外羊定为二千七百○六年奏准减张家口外游牧处羊羣十○又覆准餧养乌朱穆秦羊定为二十○九年奏准每年取用张家口外羊定为三千五百有余于次年应取数内扣除○十年议准达里冈崖所养十万羊除赏给移驻兵丁九万五千一百四十外所剰无多令归幷张家口外羊羣内牧养○十一年议准于张家口外羊羣内拨羊十万送往军营○乾隆元年覆准供乳餠牛圏增乳牛二十○又议准于军营羊羣内选取十万以三万于达里冈崖牧养复设羊羣九十其余七万归张家口外羊羣牧放孳生○三年覆准供乳餠牛圏增牛二十○六年覆准达里冈崖原牧及孶生羊共六万一百有余除原设九十羣外增设羊羣二十每羣以五百为率○九年议准达里冈崖复设羊羣一百一十每羣五百余共计六万一百余羊今合见在孶生之数共羊八万五千二百二十有九每羣至七百余羊不能牧放请存畱六万仍作为一百一十羣以一万四百六十拨往张家口外补足彼处二十一万之额尙余羊一万四千七百六十有九应请变价奉
　　旨除存畱达里冈崖牧养羊六万外共余二万五千二百二十九羊以一万四百六十拨往张家口外羊羣补足原额尚余一万四千七百六十九羊仍令达里冈崖羣内均分暂养竢孶生繁多再行请旨
　　一典牧顺治初年定内三牛圏外三牛圏各设廐长三人廐副三人内三牛圏廐丁六十六名防草服役人六名外三牛圏廐丁三十六名防草壮丁十有六名供乳餠圏设廐长一人廐丁八名防草壮丁二名六羊圏设廐长六人廐副六人廐丁五十七名筛豆壮丁六名
　　南苑丰台牛羊诸圏共设壮丁头目一名廐长阙于笔帖式执事人防军廐副内廐副阙于廐丁内各简选充补廐长各食原俸饷廐副月给银二两廐丁等一两每银一两各随米一斛头目给地一顷壮丁各给地三十五亩有阙各以其子弟充补○又奏准张家口外牛羊羣每十羣设长一人每羣设壮丁二名共设牛羣十羣长十有九人牧丁三百九十六名羊羣十羣长二十四人牧丁四百八十名每牛羊五羣各设领催一名○康熙二十三年奏准内三牛圏外三牛圏供乳餠圏六羊圏每圏各增设廐副一人○又奏准张家口外牛羣增设十羣长四人牧丁八十四名羊羣增设十羣长十有二人牧丁四十名○二十四年覆准内三牛圏每圏裁廐丁七名增设防草服役人七名○又奏准六羊圏共增设廐丁十有五名○三十年奏准张家口外牛羊羣十羣长月给银二两领催牧丁各一两不随米○三十一年奏准养什木牛羣设牧长一人领催一名牧丁十名牧长月给银二两领催牧丁各一两交
　　盛京将军于防古等子弟内选补○三十二年奏准内三牛圏外三牛圏六羊圏每圏各增设廐丁二名○三十三年奏准张家口外设牛羣协领三人笔帖式六人羊羣协领三人笔帖式六人牛羣设领催四十六名羊羣设领催七十二名协领由京补授者仍食原俸由口外人员补授者月给银三两防古笔帖式月给银一两○三十四年奏准六羊圏每圏裁廐丁二名内三牛圏外三牛圏每圏增设廐丁二名○三十六年奏准内三牛圏共增设防草服役人十有四名○三十七年议准张家口外马驼牛羊羣共设总管一人○三十八年奏准张家口外增设牛羣十羣长二人领催四名牧丁四十名○三十九年议准达里冈崖羊羣设翼领一人笔帖式一人十羣长三人领催六名牧丁六十名隶张家口游牧总管管辖翼领仍食原俸十羣长防古笔帖式领催牧丁等均如张家口外给银之例○四十一年奉
　　旨张家口外马驼牛羊羣着分任管理设马驼羣总管牛羊羣总管各一人并照大淩河例各设副管一人其补授副管着内务府总管无论外旗内府将出过税差家道殷实者列名具奏均以原品管理三年更代○四十二年奏准张家口外增设牛羣牧丁六名羊羣十羣长九人领催十有八名牧丁一百八十二名○又奏准达里冈崖羊羣增设十羣长三人领催六名牧丁六十名○四十四年奏准张家口外增设牛羣十羣长二人领催四名牧丁四十四名羊羣十羣长十人领催二十名牧丁一百九十八名○四十五年奏准达里冈崖羊羣增设十羣长五人领催十名牧丁百名○四十七年奉
　　旨张家口外牛羊羣增设副管一人○四十八年奏准达里冈崖羊羣增设笔帖式一人十羣长七人领催十有四名牧丁一百四十名○六十一年议准张家口外牛羊羣总管员阙以府属员外郎副管员阙以各部院保送司官及府属官协领阙以上三旗防古都统所属防军校骁骑校及该总管保送之委署协领十羣长等均引
　　见补授笔帖式员阙由该总管于廐丁内选补副管三年更代笔帖式三年任满来京补用达里冈崖羊羣翼领员阙准张家口总管咨文以该处保送之委署翼领十羣长等引
　　见补授○雍正元年奉
　　旨嗣后牛羊羣总管由五品官补授者为四品由四品官补授者为三品由大员补授者着以原品管理永着为例○又奉
　　旨牛羊圏廐长廐副阙即着内务府总管选补○二年奏准张家口外牛羊羣副管如由无品级委署副管补授者定为六品○四年奏准张家口外牛羊羣协领如由无品级人员补授者定为六品○六年覆准裁张家口外羊羣十羣长一人领催二名牧丁二十名○七年覆准达里冈崖增设委署翼领二人其由无品级委署翼领补授翼领者定为六品其由十羣长委署翼领者均开阙别补不令兼办○九年覆准张家口外牛羊羣副管如由六品协领补授者定为五品○十年议准张家口外牛羊羣各增设委署协领六人○又议准张家口外协领达里冈崖翼领见食半俸者均给全俸委署者仍照十羣长之例月给饷银二两○十年议准于上驷院太仆寺三旗牛羊羣三处游牧防古丁内简选千名调往军营奉
　　旨此项兵丁竢凯旋时着即为三处游牧羣简选兵丁令防守牧羣以备缉捕盗贼之用○又议准裁达里冈崖羊羣其翼领牧丁归于张家口外牛羊羣○十一年覆准裁内三牛圏防草服役人二名○又议准于张家口外三旗牛羊羣内简选副管一人防御四人骁骑校四人防军校四十二人防军三百七十六人调往军营○十三年议准于调往军营防军校内裁减二十五人○乾隆元年议准达里冈崖羊羣复设翼领一人委署翼领二人笔帖式二人十羣长九人领催十有八名牧丁一百八十名○又议准军营撤囘之官兵除副管防御骁骑校系管辖之员毋庸议外嗣后凡牧羣协领翼领员阙均于防军校防军内简选不必开阙食原俸饷见在达里冈崖复设羊羣所需官役亦即于此内选补其余防军校防军等各令防范牧羣缉捕盗贼○又覆准张家口外牛羊羣设効力笔帖式二人毎人月给俸银二两○六年覆准达里冈崖羊羣增设十羣长二人领催四名牧丁四十名除尽将防范牧羣之防军校防军等顶补兼役外不敷牧丁于游牧处幼丁内选充○又覆准自军营撤囘之游牧防古人丁共五百四十一名内张家口外三百三十二名达里冈崖二百九名其达里冈崖兵弁经该总管奏准竢其十羣长牧丁等阙以次顶补兼役食原俸饷其不敷牧丁方于牧羣幼丁内选充张家口外兵弁亦应照此办理其副管防御骁骑校等令专管兵丁缉捕盗贼○九年奏准张家口外牛羊羣副管员阙停其于各部院出过税差家道殷实官员内简选补授令该总管于该处防古官内简选谙练牧事能约束人者送京引
　　见补授令其分翼各管羣牧仍兼缉捕贼匪之事○十八年奏准张家口外牛羊羣总管保送补授防军校骁骑校之人皆系口外居住防古每次前来引
　　见往返难免花用路费嗣后亦照补授归化城骁骑
　　校之例于引
　　见时将拟陪之人应否记名声明缮单一幷具奏
　　一供用顺治初年定每年四孟月
　　坤宁宫敬
　　神每次用全耳骟牛二头用毕交会计司变价○康熙
　　年间定
　　太皇太后
　　皇太后用乳牛各二十四
　　皇帝
　　皇后共用乳牛一百
　　皇贵妃用乳牛七
　　贵妃用乳牛六
　　妃用乳牛五
　　嫔用乳牛四
　　贵人用乳牛二
　　皇子福晋用乳牛十均每牛取乳二斤交送尙茶房○又议准尙膳房日用羊每十日一次由尙膳房将用过数目移会夲司汇入年终具题○又定外三牛圏每日取乳十二壶交送尙茶房供乳餠圏每年取乳湩八十斤乳浆一百五十斤交送尙膳房○又奏准凡遇
　　列圣
　　列后忌辰及清明端阳重阳霜降祭
　　奉先殿每次用羊二由六圏交进○二十九年奉旨太常寺所用牛不必于山东采买着于张家口采买将应用合式黑牛行文内务府取用遵
　　旨议准毎年令委往张家口外取送牛羊官于该处牧羣内选取合式黑牛尽数交太常寺牺牲所由司于年终具题○三十一年奏准养什木牛羣嵗纳乳酥三百七十斤二两大乳餠一百六十四斤八两小乳餠六斤乳酒一百六十斤由司据
　　盛京将军咨文交送尙膳房○四十一年奏准张家口外牛羣嵗纳乳酥一百二十二斤十有五两大乳餠四千四百十有七斤八两防古乳餠一百五十八斤二两乳酒四千九百二十七斤八两由司据该总管咨文交送尙膳房○又奏准
　　内廷各
　　宫殿寺庙每年所用供献大白乳餠均由
　　南苑乳餠圏成造交进○又奏准
　　皇子婚娶初定礼用羊三十六成婚礼用羊四十五合巹礼用羊五给来使用羊四如亲王等之子奉
　　旨由内廷婚娶者均据掌仪司奏准羊数给与凡公主初育喜生男给牛四羊四十生女给牛二羊二十郡主给牛二羊二十县主县君各给牛二羊十公主初囘防古部落沿涂日给羊二每七日给牛一陪嫁人每戸给驾车牛二郡主县主日给羊一陪嫁人每戸给驾车牛一县君陪嫁人每戸给驾车牛一均据掌仪司咨文给与○又奏准凡
　　皇子分封之后府中初次敬
　　神用全耳骟牛一据掌仪司奏定日期移会夲司交
　　送○又奏准每年
　　御马羣大马羣出牧每羣各赏羊二于张家口外羊羣取给大凌河骒马羣出牧每羣各赏羊二于丰台六圏取给均据上驷院咨文办理○四十六年奏准喜峯口至古北口共五十八庄每庄给与乳牛十头不取孳生亦不准倒毙每年十月朔至次年二月终令该庄头等各出刍菽牧养抵销正赋如遇
　　车驾廵幸口外照口内备用乳牛数目取乳交送尙
　　茶房○又奏准凡
　　廵幸备用牛羊均无定额乳牛由尙茶房羊由尙膳房各如需用之数拨往○雍正元年定毎年春秋二季清茶房造乳餠日用牛乳五十斤由外三牛圏拨乳牛十五头送入内三牛圏餧养取乳至停造乳餠时仍归原圏○二年奉
　　旨耕耤牛二头着交内务府总管于洁净处加意饲养
　　○三年奉
　　旨耕耤典礼朕每嵗举行所交内务府牛着于南苑圏内加意牧养届期仍用此牛遵
　　旨议准每年耕耤后顺天府送到耕耤牛交
　　南苑三牛圏牧养至次年耕耤前顺天府仍行取用不堪用时听顺天府别行采买○又议准奉
　　旨凡来奏事之王大臣着赐茶请于内三牛圏增乳牛十有二每日取乳三十斤交尙茶房备用嗣后尙茶房尙膳房等处如有额外增用牛乳于内三圏应交牛乳外尽数取乳交送再有不敷移付掌仪司转咨光禄寺令其交送○七年奏准每年
　　万寿圣节及秋季致祭
　　内城隍庙
　　永佑庙每次各用羊二由六圏豫期交送○九年覆准张家口外羊羣嵗纳大乳餠减为千斤竢不敷用再行增取○十年奏准赏给三姓地方增设一千兵丁种地牛五百内不敷牛一百二十三头于口外各庄备养五百八十乳牛内选给○又议准凡由在京防古都统下补授之游牧察哈尔总管赏给乳牛九牡牛一羊八十副管乳牛七牡牛一羊六十扎尔呼齐乳牛五牡牛一羊四十均于张家口外牛羊羣内取给○十三年议准凡赏给羊每羊折银一两○乾隆元年奏准牺牲所一年祭祀需用及备养牛共二百四十头令太常寺于春秋二季将应用牛数豫行内务府于各牛圏内选取合式黑牛尽数交送不敷由太常寺采买○四年覆准养什木等处马羣应赏骟牛停其在
　　京领取就近于
　　盛京牛羣内赏给其外三圏所养备赏之骟牛三十送往张家口外入羣牧养○七年奏准凡遇
　　车驾廵幸口外自京至长山峪豫备之乳牛加增两站移至热河自围场至博罗河屯豫备之乳牛加增一站移至中关其口外各庄备养乳牛除陆续倒毙三百七十六头毋庸买补照例折价限三年分交广储司外其见存乳牛百有一头应撤归张家口外牛羣牧养○十年奏准每年各
　　坛庙祭祀应用黑牛向由顺天府承买二百头外仍须备用黑牛四十头经礼部议准嵗于张家口外牛羣择其毛角整齐堪入牺牲之选者尽数交送牧养备用倘入选者少豫行知会太常寺行文顺天府增买如入选过额亦行文顺天府减买见今口外牧羣计二百八十有五牛三万余头令特设黑色牛羣分场别牧俾无搀杂惟是见有黑牛一百三十头虽足一羣然必多设牧羣孳生始足供用应令该总管将附近居住之防古等所有黑牛每年尽数以官牛抵换或以骟牛易乳牛或以大牛易小牛使防古得沾实惠则换者必多再将官羣孶生之黑牛陆续拨换至百牛即立一羣嵗终该总管以夲年所立羣数及孳生数目报府察覈令小心牧养毋庸增设领催牧丁每年孳生入选之黑骟牛仍尽数交送太常寺备用其于定额四十头多得者豫行知会太常寺行文顺天府减买竢黑牛牧羣渐次蕃盛一年孳生之数足敷供用该总管再将黑牛羣数定额具奏
　　一刍菽康熙二十三年奏准内三圏每骟牛一头日给草二束豆一升五合乳牛并犊日给草二束豆一升五合外三圏牛日给草一束豆一升备用乳牛日给草一束豆五合额外乳牛日给草一束备给庄园骟牛日给草一束豆一升供乳餠圏乳牛并犊日给草一束半豆一升丰台一等羊日给草半束豆一升二等羊每三羊日共给草一束各给豆五合牝羊与二等羊同○又奏准各圏餧养牛羊草豆每年于八月内将需用之数移知会计司匀拨各庄交送再有不敷由会计司转咨戸部领取○又奏准六羊圏所用羊草每圏嵗需七千余束不等由会计司覈明移咨奉宸苑拨给由司出具印领向
　　南苑领取每束脚价银三厘由会计司转咨戸部领取○三十三年奏准内三圏乳牛并犊每年自十月朔起至次年二月终止日增豆五合○四十年奏准内三圏骟牛日增豆二升五合乳牛并犊增草半束自三月朔至九月终日增豆五合随圏餧养之驾车牛牡牛青牛每头日增草二束豆二升外三圏备用乳牛日增草半束额外乳牛日增草半束豆五合随圏餧养乳牛日增草束半豆五合○四十四年覆准张家口外牛羊羣解送乳酥等物来京自到京日起每驾车牛一头日给草二束由会计司给发囘程时自京至张家口日给草一束由戸部给发信票按站支取○又奏准从张家口外取来之牛沿涂每牛日给草一束送口外牧放之牛亦如之取来之羊每四羊日给草一束均由戸部给发信票按站支取○五十三年奏准内三圏乳牛自三月初一日起至九月终止每牛并犊日减草半束豆三合六勺外三圏备给庄园骟牛日减豆九合备用分例乳牛日减草半束【备给庄园牛于五十八年裁汰】○雍正二年议准寄养
　　南苑之耕耤牛每牛日给草一束半豆三升六合○四年议准每年一等羊出青牧放时乌朱穆秦羊日给草半束豆一升八合竢一等羊进圏后即归入一等羊内随羣餧养不支草豆○十年奏准各廐圏所需草豆停向戸部支取除收各庄应交草豆外不敷之草各委直年官一人会廐圏人员确访时价采买除正价外每草千斤给苫盖堆垜银四钱不敷之豆于戸部奏准山东河南毎年运到改折黑豆内领用各廐圏覈计应用数目移付会计司呈堂转咨戸部具印领攴取内三圏每石脚价银三分五厘外三圏及丰台等处每石脚价银六分○十二年覆准各廐圏应领戸部黑豆如不敷用交直年官确访时价采买所需银同草价苫盖堆垜银均由会计司覈明付广储司支领○乾隆十六年奏准餧羊羊草既指
　　南苑领取其每束草价银三厘五毫一丝停其于户部支领至车脚苫盖之费每束用银三厘亦无庸向戸部领取即于广储司收贮
　　南苑所交羊草银内照数支领○十七年奏准嗣后每年除由张家口外牧羣额取三千五百羊外增取一千五百羊额定每年取羊五千至嵗终将实在用过数目覈销具题如夲年余剰羊若干则于次年应取羊数内少取若干再所增之羊皆陆续取到毋庸别增草豆即于定额一千八十四羊分内通融餧养
　　一出牧康熙二十三年奏准内三圏牛经年餧养不令出牧外三圏牛每年于三月初一日出青牧放十月初一日归圏餧养丰台六羊圏一等羊于四月初一日出青牧放九月十五日归圏餧养此内选出一半于出青前半月归圏后半月但餧料豆不给草二等羊牝羊出牧归圏之期与外牛圏同均于
　　南苑出牧放青先期移咨奉宸苑○三十六年议奏外三牛圏定于四月初一日出青牧放十月十五日归圏餧养奉
　　旨着改于二十日归圏春季亦照此例着过二十日出靑○雍正二年覆准外三牛圏供乳餠圏均于三月二十日出靑牧放十月初一日归圏餧养○又奏准外三圏寄养耕耤牛令经年餧养停止出靑牧放○六年覆准六圏内所有乌朱穆秦羊均令经年餧养停止出靑牧放○乾隆五年覆准外三牛圏供乳餠圏均于四月初一日出靑牧放十月十一日归圏餧养六圏一等羊四月初十日出靑牧放九月二十五日归圏餧养二等羊牝羊于三月十五日出靑牧放十月十五日归圏餧养
　　一支领官物顺治十八年定内三圏需用黄绒绳如有朽坏由营造司更换供乳餠圏毎年需用三线布黄麤布由广储司攴给外三圏供乳餠圏六羊圏每年牛羊出牧需用帐房三年一次由武备院更换内外各圏餧养牛羊木槽三年一次由营造司更换内外各圏毎年共需用竹箒笤箒草筐瓢桶柳罐檾麻辘轳绳索木木杠扁担簸箕等项由掌关防内管领处支给内外各圏共需用斗秤如有损坏由工部更换以上均令各廐长呈夲司转行各该处给发○康熙二十三年奏准每年往张家口外取送牛羊委夲司官日给盘费银一钱牛圏廐长四人羊圏廐长三人各八分牛圏廐丁一名羊圏廐丁六名各五分定为往返四十日于戸部支领并于兵部领出口信票○又奏准凡内外各圏煑豆每仓石一石四斗四升随煤四十五斤炭四斤八两除半庄额徴秫稭每束抵煤七斤八两炭十有二两外不敷煤炭移付会计司转咨工部具印领取用内三圏各嵗给镫油一百二十斤外三圏各嵗给镫油六十斤供乳餠圏嵗给镫油五十斤均由会计司分拨各庄交送○又覆准内三圏每年自六月初五日至七月十五日日给冰三块由掌关防内管领处给发○雍正二年奏准供献大白乳餠所用蜜糖麦麪由掌关防内管领处给发○又覆准外牛羊圏周围土墙如有倒坏该廐长呈报夲司勘实按每长一丈髙六尺需用制钱九十文合计数目移付官房收租库领取修理○乾隆七年覆准内三圏所用运豆草车防刀铁锅如有破坏均呈夲司转咨营造司更换
　　一劝惩康熙二十一年奏准牛羊圏廐长均授为八品○二十三年奏准每年一次察看内外各圏所养牛羊如较别圏疲瘦者廐长罚俸六月廐副鞭五十二年皆属疲瘦者廐长革职与廐副各鞭一百充为廐丁如三年之内餧养牛羊皆较别圏肥盛者量加给赏○二十四年议准每三年一次察验倒毙牛羊除遇瘟疫倒毙者存案不议外每牛百头倒毙七头以下每羊百只倒毙五只以下廐长赏给缘蠎段领袖段袍一领廐副缘糚段领袖彭段袍一领牛倒毙八头以上十二头以下羊倒毙六只以上九只以下皆无庸议牛倒毙十三头以上羊倒毙十只以上廐长罚俸六月廐副鞭五十○二十九年奉
　　旨牛羊圏廐长自赏给官职以来牛羊阙少疲瘦更甚皆着革职仍照前例不必给与品级○三十年奏准每牛百头倒毙十三头以上羊百只倒毙十只以上廐长鞭八十廐副鞭五十○三十二年奏准餧养牛羊乃廐长廐副专责较别圏肥盛倒毙数少给赏之例均应停止○三十三年奏准张家口外牧羣定为牛三头每三年孳生一牛羊三只每三年孳生二羔如于额外多一牛二羔者牧丁各赏毛靑布一疋少一牛牧丁责二鞭少一羊责一鞭多三牛十五羊者五羣领催各赏毛靑布一疋少三牛十五羊者领催各责一鞭多六牛三十羊者十羣长各赏毛靑布一疋少六牛三十羊者十羣长责二鞭多十五牛七十羊者协领各赏毛靑布一疋少十五牛七十羊者协领各责一鞭赏布不过六十疋罚鞭不过百再协领系职官应赏毛靑布至二十疋折赏段一疋鞭责准其折赎○四十五年覆准张家口外牧羣每三牛三年孶生一牛少一牛者牧丁责二鞭少三牛者五羣领催责二鞭少六牛者十羣长责二鞭鞭责皆不过百牧丁于额内少一牛至十者枷一月鞭八十少十一至二十者枷四十五日少二十一至三十者枷两月少三十一至四十者枷七十五日以上各鞭一百少四十以上枷三月鞭一百发遣捕牲乌喇充当牲丁每三羊三年孳生二羊少一羊者牧丁责一鞭少十五羊者五羣领催责二鞭少三十羊者十羣长责二鞭少百羊者照例合计治罪外少一百五十者牧丁枷一月少二百者枷四十日少二百五十者枷五十日少三百者枷两月少三百五十者枷七十日少四百者枷八十日少四百五十者枷三月少五百者枷百日以上各鞭一百少五百五十以上枷百日鞭一百佥妻子发给捕牲乌喇牲丁为奴少千五百者将十羣长照例合计治罪外少二千枷一月少二千五百枷四十日少三千枷五十日少三千五百枷两月少四千枷七十日少四千五百枷八十日少五千枷三月少五千五百枷百日以上各鞭一百少六千以上枷百日鞭一百革退十羣长充当牧丁○四十八年议准嗣后游牧牛羊羣于定额内不准阙少阙少者从重治罪其三年一次均齐议行赏罚之例槩行停止凡有额外孳生者该总管察明奏
　　闻○雍正六年奏准捕牲乌喇见存牛二百十有八头亦照牧羣之例每三牛阅三年取孶生牛一头令直年官报府如有阙少照例治罪○十三年奏准停遣乌喇直年官毎年孳生牛由该总管呈报○乾隆五年议准内三圏所养乳牛之牛犊如有倒毙由司确勘按月呈堂存案统计一年出入牛犊百头内额准倒毙五十头按三个月覈算呈堂注册如逾额倒毙十头以上记过一次二十头以上记过二次再逾者按十头之数递加覈计如倒毙未及额数一半者记功一次并无倒毙者记功二次外三圏乳餠圏所养乳牛之牛犊如有倒毙亦统计一年出入牛犊百头内额倒毙三十头按三个月覈计呈堂注册如逾额倒毙五头者记过一次再逾者按五头之数递加覈计如倒毙未及额数一半者记功一次并无倒毙者记功二次以上内外牛圏均扣至一年汇报功过有功一次准抵过一次其记过之廐长由堂办理廐副以上由司责处记功者酌量保举以示鼓励果系时疫灾伤由司勘实注册免议○六年议准凡随围出外备往乳牛之牛犊令本司扈从官严饬廐长等加意餧养如有倒毙损伤别行记过如果涂遇寒暑以致倒毙亦由本司扈从官确勘囘京之日呈堂注册
　　一交纳官物康熙二十三年议准凡圏内全耳骟牛如有倒毙均令瘗埋乳牛骟牛靑牛牡牛牛犊遇有倒毙牛皮移交武备院每月尙膳房用过羊及倒毙羊皮均移交广储司倒毙牛羊肉据奉宸苑咨文交
　　景山
　　畅春园
　　圆明园等处餧虎及餧鹭鸶如奉文停止牛肉瘗埋羊肉由廐长分别一二等羊定价变卖银交广储司○又议准张家口外牧羣所有老疾不堪牧养之牛羊该总管察明具奏到日移咨吏部委各部院家道殷实司官前往该处变卖事竣奏
　　闻以所变价银交广储司○四十二年奏准张家口外牛羊羣每羣给牡马一骒马二不准倒毙于三年均齐时每羣交孳生驹一○四十五年奏准达里冈崖羊羣亦照张家口外例每羣给马取孳生○五十年覆准游牧各羣额外孳生牛羊及老病不堪餧养者均令变价银交广储司○又议准凡内羊圏外羊羣岁于春秋二次剪羊毛送交武备院○又覆准张家口外牧羣每年倒毙牛羊皮该总管呈报到日武备院广储司各委官一人率领催匠役前往会同税务监督于倒毙牛羊皮内拣选堪用者酌量应用额数令该监督雇车运送至京○五十八年奏准张家口外游牧处开垦地二十六顷每亩岁交谷一斗○雍正元年覆准游牧处开垦地亩尙多除应交谷二百六十石外再加谷二百四十石共为五百石每谷二石折米一石共应交米二百五十石于下堡城内建仓收贮○四年议准停止委官率领催匠役往张家口外拣选牛羊皮令税务监督会同该总管拣选运送至京○是年该总管奏请仍照旧例令库官率领匠役等出口拣选皮张奉
　　旨仍令该总管会同税务监督量一年足用拣选佳者交送○又议准毎年额交武备院牛皮三百张小牛皮一千五百张犊皮二百张所交广储司羊皮视其倒毙之数择佳者尽数交送无定额○五年奏准毎年张家口外除交送牛羊皮外余剰牛皮均令变价交广储司余剰羊皮赏给看守牧羣之穷苦防古其倒毙牛羊皮内如朽烂牛皮五张羊皮八张者牧丁责十鞭领催八鞭十羣长五鞭多者按数递加不过百鞭如朽烂牛皮至二百张羊皮至八百张者总管副管有品级协领等各罚俸六月无品级协领鞭三十加一倍者总管等各罚俸一年无品级协领鞭五十再加一倍者总管等各降一级无品级协领鞭六十○六年奏准下堡城内收贮之米准其借给无力防古秋收征还○乾隆二年奏准游牧处岁征米二百五十石归幷万全县仓收贮仍准借给防古秋收还仓○五年奏准游牧处地亩遇有灾荒亦照戸部之例蠲免○十五年奏准每年春季二岁以上羊每只剪毛六两新生羊羔剪毛二两秋季除齿老残疾生羔母羊并新生羊羔不剪外其二岁以上羊每只剪毛五两交纳仍令该总管每年将春秋二季所有羊数及交过羊毛数目造具清册呈报付司察覈如于定额阙少将该总管副管协领等分别叅处
　　一奏销康熙二十三年定毎年内外十三圏出入牛羊数目于次年二月内呈堂缮本题销○四十八年议准游牧牛羊羣每年额外孶生数目据该总管具奏以交司日起限一月之内奏销




</div>
    <div class="pagination">
<a href="钦定大清会典则例_page326.html">上一页</a><span>...</span><a href="钦定大清会典则例_page322.html">322</a><a href="钦定大清会典则例_page323.html">323</a><a href="钦定大清会典则例_page324.html">324</a><a href="钦定大清会典则例_page325.html">325</a><a href="钦定大清会典则例_page326.html">326</a><span class="current-page">327</span><a href="钦定大清会典则例_page328.html">328</a><a href="钦定大清会典则例_page329.html">329</a><a href="钦定大清会典则例_page330.html">330</a><a href="钦定大清会典则例_page331.html">331</a><a href="钦定大清会典则例_page332.html">332</a><span>...</span><a href="钦定大清会典则例_page328.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
