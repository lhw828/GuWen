<!DOCTYPE html>
<html>
<head>
    <meta charset="UTF-8">
    <title>钦定八旗通志 - 第 373 页/共 674 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定八旗通志 - 第 373 页/共 674 页</h1>
    <div class="content">　　防令国材囘奏国材疏称臣自奉文追银已交银十五万九千两又有商人领去防縀皮货变价银三万两在本年完交其余房屋一时难售奏入以国材巧辩欺诈革任九年十一月卒
　　宜兆熊
　　宜兆熊汉军正白旗人曽祖永贵安徽巡抚以军功授三等男祖思孝副都统父廷辅袭世爵并见永贵兆熊初袭三等男康熙二十五年追叙廷辅征云南功晋二等男仍以兆熊袭四十年补佐领四十一年授叅领五十七年正月迁镶白旗汉军副都统十月授正蓝旗汉军都统六十一年调镶白旗汉军都统寻
　　命署福州将军雍正元年二月实授兆熊疏言臣抵任年余练兵整械查驻防四旗及臣标两营所用盘枪皆系三叚续成乆必壊又子母礮祗十八位现捐造盘枪千九百六十一杆子母礮二位以资操演
　　上以捐赀过多
　　谕曰向后四旗两营若有应行增造军噐不必捐赀宜动公项为之二年疏言驻防满洲汉军协领与在京八旗叅领均三品俟后在京副都统缺出请将协领与叅领一体较俸开列得
　　防此奏甚为公当朕即位以来外省副都统缺出多用驻防协领等补授内外皆朕臣工惟防其优者用之耳寻
　　御书世有令徳额
　　赐之
　　谕曰福州驻防兵丁风俗甚劣自尔到任后颇觉更易朕实嘉之其益加约束务令全善三年七月
　　命署闽浙总督四年正月疏言台湾南北两路畨社甚多其为害于鳯山诸罗者则山猪毛等社于彰化则水沙连等社山猪毛社前获凶犯四名稍知畏至水沙连社半载间焚杀叠见抚之不可势不得不示以兵威但宜以畨攻畨择各社通事土官勇壮者数人为率畨社直扫巢穴而以汛兵驻山口壮声势疏入
　　报可寻因春雨涨请俟冬进九月授湖广总督嗣继任闽浙总督髙其倬檄台厦道呉昌祚协同叅将何勉等率弁兵畨壮分路褁粮剿捕首恶骨宗等二十名就擒分别正法各社相继归诚兆熊
　　陛见
　　谕曰昨见宜兆熊精神力量甚觉勉强楚督莭制两省文武任钜事繁统辖匪易且又一字不识但操守尚优心术亦正蔼然有忠爱之诚为可取耳十二月调署直总督五年正月疏言直各营兵饷经前任臣李绂奏准将下年春季饷银于上年冬借司库银先行支给俟部拨徴觧到日扣还葢恐拨银到迟兵未免守洵良法可行而直属陋弊于预支春饷外复借领银于本年夏秋冬三季分扣兵或事故不一借后除名其银或于新补兵坐扣或于阖营朋扣均非情理况库帑岂可市恩私借致令虚悬请将现借出者于本年内照扣嗣后永停借给得
　　防此奏酌中之论如所请行闰三月擢吏部尚书仍署总督事九月疏言磁州驻防千总一官防兵寡请令大名协右营守备领兵百九名移驻并令右营千总领兵百二十五名驻元城县右营把总领兵六十一名驻小滩镇从之十月又言覇雄等二十四州县被水已防
　　恩散赈其地丁钱粮暂请缓徴得
　　防朕念直濵河之地易于被水用沛特防遣官赈恤至被水之处仍应勘明分数题请照例蠲恤不得因已遣官发帑遂不照例遵行也时大名府知府曾逢圣因
　　缺库帑被劾
　　上以逢圣任畿辅有年赃欵必多
　　命总督藩臬等转谕所属被屈受害者许据实控告于是呉桥县生员窦相可控逢圣任呉桥时贪劣各欵而布政使张适袒逢圣杖毙相可与按察使魏定国诈称监毙兆熊及协理总督刘师恕徇匿不奏
　　上察知之
　　命尚书傅敏侍郎史贻直往鞫六年正月
　　谕大学士等曰宜兆熊乃平常无能之人因其尚忠厚谨慎防
　　圣祖仁皇帝用至福州将军伊并未出力报効及朕即位伊亦不过寻常供职前因直总督一时不得其人令伊署理畀以畿辅节制重任教训诲至再至三乃伊于此事若罔闻知负朕任用之恩甘蹈徇隠之咎尚得谓事君以诚无欺无隠者乎二月傅敏等勘得实逢圣拟绞监适定国斩监师恕降三级调用兆熊销加一级仍降二级调用得
　　防宜兆熊着降调仍暂署直总督寻疏言宣化府属之保安延庆二州旗民杂处向无武弁防御文职遇调城池仓库门禁鎻钥乏员防防应拨张家口协标两营把总二员移驻改归懐来永宁两路叅将都司辖从之五月
　　谕曰人臣和共济始于公事有益朕视宜兆熊与刘师恕意见不合诸事参差若仍令同办总督事务必致贻误宜兆熊原系庸碌之人朕因其操守可取故试用之自署福建直两任观之全不晓事着囘旗照部议所降之级补用先是兆熊署直总督有南宫县民杜枚掷伤无服族祖母刘氏身死兆熊审拟以枚系独子请留养至是刑部议驳言枚母范氏年未七十与例不符兆熊所拟失当
　　上敕部严加议处寻议革职九年卒子成祚降袭一等轻车都尉卒子宗孔降袭骑都尉兼一云骑尉卒子荣祖袭
　　石文焯
　　石文焯汉军正白旗人康熙三十二年由监生授江南松江府同知三十八年迁苏州府知府四十三年迁甘肃洮岷道五十三年调贵州贵东道五十五年丁母忧五十八年补江西饶九南道五十九年擢江西按察使六十一年五月署福州将军六月署福建巡抚十一月授安徽布政使雍正元年三月擢河南巡抚六月疏报沁黄并涨黄河北岸马营口等处隄坝多有塌防桃园口支河三道引溜北趋南岸家寨水逼大隄工俱危险各饬河员抢修无虞得
　　防南北岸隄工捍御有方殊属可嘉九月疏言黄河经行豫省千余里自荥泽以下南北隄工均应加谨防守查江南临河州县有同知通判専司河务河南所设同知通判管辖数县隄工而办料募夫皆责之州县必得勤干之员经理查祥符荥泽中牟郑州陈留兰阳仪封商邱考城虞城武陟阳武原武封邱十四州县皆有隄工请定调补之例于本省现任官员内择亷能调补三年内能尽心办理工程平稳者题陞以示鼓励下部议行二年正月疏言豫省各案空追比年乆无可变赔者自今年为始将臣衙门所有司道规礼府州县节礼及上下各衙门一切节夀规礼尽行革除以杜州县借口之端以塞上司勒索之路遵例令各知府遴委贤员将州县银柜封騐眼同拆封将正项即行起觧使经徴官丝毫不能侵挪所有耗羡毎两约一钱三分通计全省耗羡银四十万两有竒除各官酌量给以养防及各项杂用公费悉于此支给外每年约余耗羡银十五六万两觧贮司库弥补空及办公之用至各官俱有养廉足资上司不至苛求属吏州县不至挪移库项勒索之弊除而公帑亦长无缺矣疏入
　　上嘉纳之七月疏言开封府辖四州三十县河南府辖一州十三县汝宁府辖二州十二县地方辽濶请改设直州分辖将开封府属之西华商水项城沈邱分陈州临颍襄城郾城长葛分许州宻县新郑分禹州荥泽荥阳河隂泛水分郑州其原武延津均在河北原武就近归懐庆府管辖延津就近归卫辉府管辖河南府属之灵寳阌乡分陕州汝宁府属之光山息县固始商城分光州从之是时浙江海潮泛溢仁和等十六县田庐被淹
　　命文焯署浙江巡抚抚恤灾民九月疏言臣抵浙确勘灾民户口委员监赈查煑赈浮费甚多端不一且小民日赴厰食粥路有逺近扶老携幼更多不便臣与布政使佟吉图细加商酌每大口日给谷四合小口二合人给三月口粮无谷之处照时价折给各委大员以次赈完其平湖奉化定海嵊县永嘉五县海宁二卫所虽被灾分数不符蠲赈之例然水淹之苦同一情形酌给两月口粮以广
　　皇仁至冲决塘隄已饬各地方官修筑以御咸潮所有旧筑土塘应请改建石工其一切修砌善后事宜现在确查估计奉
　　防此事当再三斟酌若修砌石隄一劳即可永逸则速议改建假如势小土隄亦可堵遏势大虽石隄亦不能抵敌何必旷日持乆多为糜费也文焯又疏言臣亲厯海塘查勘今年风潮原属仅见是以塘工不能捍御随分委大员将应修处丈估详议土石塘工俱仍旧制兴修至原系土塘请改石工之处海潮势大难保无虞不敢轻议举行
　　上以文焯前后奏互异毫无定见交新任巡抚法海议奏十一月调西安巡抚三年调甘肃巡抚四年二月疏言茶法原以裕课裕课必先便商臣查商人赴楚买茶之船票必开载该商等引目茶数以为沿途照验俾无留难再查旧例毎引一道运茶百觔以五十觔交官贮库易马五十觔给商变卖偿本
　　外有附茶二三十觔以为运费今商人运茶至潼闗防官盘騐每引祗许过茶百觔附茶不准入陕应请照防典每茶千觔准带附茶四十觔又陕西向设洮州河州西宁等五司卖茶毎年众商防定司分以杜避难就易之其地僻茶多不能尽售者请准呈改别司发卖接济新引庶茶法得以疏通议如所请又言各省军犯俱发河西及平庆临巩四府各卫充伍今各卫俱为州县祗有赤金靖逆大通三卫若充发太多恐致疎纵请照河东各卫归并各府管辖之例令该州县専管庻无疎虞从之寻疏请裁平凉固原庆阳临洮河州兰州岷州七卫西固一所各千总归州县管理下所司议行五月以不能拘留叅员噶尔图追帑完项部议革文焯职又追议文焯前署浙江巡抚时蠲赈平湖五县海宁二卫所虽经奏明未具本题报应请革任奉
　　防从寛革职留任寻因文焯子礼哈为贵州总兵勦平狆
　　苗有功
　　上推恩文焯
　　赐还原职五年六月以承审四川防州府知府程如丝贩
　　私伤人一案错误
　　命永停给俸十月疏言平凉府属西路同知及盐捕通判俱驻劄宁夏从前宁夏未经改设郡县是以挂平凉府衔今宁夏已改卫设府其同知所管驿站钱粮通判所掌盐务俱由宁夏道考核应请改宁夏道府下以専考成从之是月以柔懦耳聋
　　召回京六年正月授礼部右侍郎三月调吏部左侍郎五月授兵部尚书十月调礼部尚书八年六月
　　谕曰石文焯原系无知庸材自内陞以来诸凡退缩毫无踊跃奋勉之心着革职以原品在八旗井田督率効力行走九年署直马兰镇总兵十年总理
　　三陵事务十三年正月卒















　　钦定八旗通志卷一百九十八
<史部,政书类,军政之属,钦定八旗通志>
　　钦定四库全书
　　钦定八旗通志巻一百九十九
　　人物志七十九
　　大臣传六十五【汉军正白旗四　杨宗仁　蔡良魏经国　杨文干　石礼哈
　　孙国玺　三泰　何立柱】
　　杨宗仁
　　杨宗仁汉军正白旗人由监生于康熈三十五年授湖广慈利知县四十年五月调蓝山四十四年总督喻成龙巡抚赵申乔疏荐卓异迁甘肃阶州知州四十五年迁兰州同知四十九年十一月总督音泰巡抚鄂竒复疏荐五十年五月迁临洮知府五十二年以巡抚岳拜疏荐老成练达熟悉番情授西宁道五十三年七月迁浙江按察使五十四年十一月丁父忧五十七年八月补广西按察使旋署广西巡抚十一月擢广东巡抚五十八年
　　上以直省钱粮空甚多令各督抚立法清理宗仁疏言粤东空现在严饬各属勒限追完至于防杜将来惟督抚司道府防交相砥砺勿借事勒索无论正杂钱粮知府照例不时盘查库银随征随解米谷实贮在仓毋许缺若州县自行花费知府宁肯代为弥缝甘蹈分赔之严例州县既无由那移掩饰即缺谅必无多亦易补足倘敢徇纵除本官严行治罪上司从重议处庻上下皆知惕若地方有不得已之公务那用难责州县独赔又难使仓库缺应以督抚等所得公项银抵补如不敷仍设法公捐总不致课帑虚悬于清厘空不无小补下部议如所请六十一年十一月
　　世宗宪皇帝御极授湖广总督雍正元年正月丁母忧命在任守制并停陛见宗仁疏请停给
　　恩诏应得本身妻室封典及廕为父毋求
　　谕祭得
　　防俞允仍给封廕寻
　　赐孔雀翎四月疏言湖广素称俗薄民刁兵骄吏玩细究其故皆由文武大员向所属官弁索取陋规节礼州县必至横徴私派武弁必至虚兵冒饷兵民挟此逞奸员弁不敢过问臣今槩行禁革不许文官有私派武弁有扣冒之庻兵民不得借词逞私骄悍之习兾可黙化潜消再两湖地方盐价逐渐増长穷民每兴嗟怨揆厥所由各官多贪盐规商人借此长价即如总督衙门盐规渐次加至四万从前一钱一包之盐今则公然昂贵至一钱五六分不等臣今尽革盐规令商人减价出售以恵穷民俾地方渐有起色至于严禁官宦富户囤积止令商贩往来俾米价渐平与力行保甲稽查匪类等件皆臣职分应行之事不敢一一陈得
　　防覧尔所奏朕深嘉悦在他人犹聼其言而观其行至于尔则信而不疑斯乃全楚地方否极而防之机也五月疏荐广东南海知县宋玮陞湖南寳庆知府广州左卫守偹范宗尧改补湖北汉阳知县得
　　防姑允所请后勿踵行又疏言俸工一项乃
　　朝廷禄养官役之恩岂可任意饬捐以填贪壑湖广州县以上俸工报捐已经十有余年总无分厘给发责成官役枵腹办事焉能禁其不需索闾阎今自雍正元年起一切官役应支俸工臣俱令各照额编支领俾均沾实恵从前凡有公事无一不令州县分捐实皆派累百姓臣通长核算但令州县于所得加一耗羡内节省二分解交藩司以充一切公事之费此外丝毫不许派捐近奉部文又将解部余平一分
　　恩赐免觧承办公事更得有余况节礼陋规槩行禁革则
　　州县亦易于补苴从前空矣得
　　防所言全是一无瑕疵勉之寻以病请以子榆林道文干
　　随任终养
　　诏加文干按察使衔驰驿速赴并
　　遣御医诊视七月疏言湖北粮道管理全省漕运兵糈一嵗中计有半年公出旧设驿盐道管全省驿逓号船应付勘合火牌淮盐到楚盘騐察私督运额销引目职守逈异康熈五十八年依前督臣满丕奏以驿盐道归并粮道似未妥协请复设以専责成下部议行九月疏言襄阳府属之樊城镇五方杂处商贾辐辏奸宄易以潜踪请移防阳府同知驻樊城弹压从之又言清净盗源稽察窝赌窝逃法莫善于力行保甲臣到任后即通饬所属令绅衿兵役与齐民一体鳞次挨编保甲不许脱漏一户聨络守望百姓称便诚恐州县奉行不得法今专委本管道员稽察如有未尽合法之州县即令指示照式编次择其善者另予优奨得
　　防此论甚好凡举行一法必示以劝惩方期有效耳二年正月疏言立社仓实系羙政臣与各官加意讲求先择地建仓然后劝捐谷本出纳聼民自主不许官吏防计侵肥并立奨掖尚义之典士民咸踊跃争先江夏武昌蒲圻等二十州县各建仓三五十所不等约共捐谷本将三十万石效騐已着臣又传湖南循此成法施行得
　　防据奏社仓一事于各省中尔先成创始之功殊可褒嘉
　　三年六月
　　谕奨督抚诸臣中居官行已可风有位者加宗仁太子少傅衔七月卒于官年六十有五遗疏入得
　　防杨宗仁敬慎持躬亷能供职効力年乆懋着勤劳自简任总督以来洁已奉公孤介端方始终一节忽闻溘逝朕追念良臣深为凄恻难释于怀应沛特恩以示优眷加赠少保并给骑都尉世职准袭二次仍察例予防
　　赐祭諡曰清端
　　御制像赞有亷洁如冰耿介如石句八年入祀贤良祠文
　　干仕至广东巡抚自有传
　　蔡良
　　蔡良汉军正白旗人祖士英顺治年间官漕运总督自有传父毓茂康熈九年补佐领二十一年授叅领二十五年从征噶尔丹逾年擢京口副都统四十五年高家堰下濬河筑堤偕都统孙查齐等往督工四十七年卒
　　赐祭良由闲散于康煕四十二年授佐领四十八年授叅领驻防福州五十八年迁浙江台州副将雍正二年七月
　　诏直省副将以下游击以上员弁轮流来京视其汉仗弓
　　马以辨优劣十一月良于箭亭引
　　见射箭
　　命发往陜西四年四月补汉中副将六月迁延绥总兵八月调江西南赣总兵九月擢福州将军五年二月奏言闽省四旗披甲人等臣现在训练鎗箭务令精熟行走不许怠惰其不能节省行事不合者尽力整顿更有兵丁之弟男子侄虽系壮丁尚未披甲游手好闲遇事生风自以闲散无人约束官长亦慢不稽查今饬令各旗协领防御骁骑校等官将壮丁内力可营生者任其自赡仍不时查察其余皆帯领习学鎗箭稽查出入行走之处若技艺娴熟毫无过犯遇有甲出即选择顶补倘不肯习学而又为非虽本家甲出亦不准顶补仍责成父兄亲族劝其悔改既开其上进之路又示以不能得甲之势则知法者更加勉励即防手亦不敢为非矣得
　　防此奏甚属可嘉但务实力为之加勉勿懈六年四月奏言闽省驻防习气不好臣留心体察实力挽回至节俭所以省财亦以惜福毎于操演地方谆切晓谕务敦节俭禁纷华近来奢靡渐敛再如赌博酗酒尤为不法先饬四旗该管官严行约束又每旗派拨官一员领催数名各按所管稽查得
</div>
    <div class="pagination">
<a href="钦定八旗通志_page372.html">上一页</a><span>...</span><a href="钦定八旗通志_page368.html">368</a><a href="钦定八旗通志_page369.html">369</a><a href="钦定八旗通志_page370.html">370</a><a href="钦定八旗通志_page371.html">371</a><a href="钦定八旗通志_page372.html">372</a><span class="current-page">373</span><a href="钦定八旗通志_page374.html">374</a><a href="钦定八旗通志_page375.html">375</a><a href="钦定八旗通志_page376.html">376</a><a href="钦定八旗通志_page377.html">377</a><a href="钦定八旗通志_page378.html">378</a><span>...</span><a href="钦定八旗通志_page374.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
