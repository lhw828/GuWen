<!DOCTYPE html>
<html>
<head>
    <meta charset="UTF-8">
    <title>续通志 - 第 1185 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 1185 页/共 1359 页</h1>
    <div class="content">以通例无庸复出删彼存此而附识之】

　　△王浩

　　王浩由吏起身初辟泾阳令廉能为关辅第一时西台檄州县增植枣果督责严急民甚扰浩独无所问主司将坐之浩曰县植已满数若 
欲增必盗他人所有取彼置此未见其利其爱民多此类所在有善政民丝毫无犯秦人为立生祠南迁后为扶沟令开兴元年民钱大亨等执 
县官送款于元以浩有恩于民不忍加刃且遣所知劝之降终不听杀之无血主簿刘坦尉宋乙并见害弃尸道路自奉徂夏独浩尸俨然如生 
目且不瞑乌犬莫敢近殆若有神护者初辟举法行县官甚多得人如咸宁令张天纲长安令李献甫洛阳令张特立三人有传余如兴平师夔 
临潼武天祯泛水党君玉偃师王登庸高陵宋九嘉登封嶭居中长社李天翼河津孙鼎臣郏城李无赏荥阳李过庭尉氏张瑜长葛张子玉猗 
氏安德璋三原肖邦杰蓝田张德直叶县刘从益皆清慎才敏极一时之选 【按金史循吏自卢克忠以下二十一人又附载师夔以下十六 
人然如熙宗朝杜遵晦世宗朝史肃察廉裒然举首且不与亦未见于他传则其遗失者多矣又附载中刘从益宋九嘉金史已入文艺传而止 
云张天纲李献甫张特立三人有传非也今识于此】

　　钦定续通志卷五百三十三

　　●钦定续通志卷五百三十四　循吏传五

　　循吏传

　　元

　　○元

　　谭澄　　　　臧梦解【陆垕】　　　许维桢　　许楫　　　　田滋　　　　卜天章　　耶律伯坚　　段直　　　　温都尔 
　　杨景行　　　干文传　　　林兴祖　　观音努　　　周自强　　　白景亮　　王艮　　　　卢琦　　　　刍伯颜　　刘秉 
直　　　许义夫

　　谭澄
　　臧梦解 【陆垕】
　　许维祯
　　许楫
　　田滋
　　卜天璋
　　耶律伯坚
　　段直
　　温都尔
　　杨景行
　　干文传
　　林兴祖
　　观音努
　　周自强
　　白景亮
　　王艮
　　卢琦
　　邹伯颜
　　刘秉直
　　许义夫

　　△谭澄

　　谭澄字彦清德兴怀来人父资荣金末为交城令元兵下河朔以县来附从攻汴有功年四十移病举弟资用自代资用卒澄袭为令时年 
甫十九有文谷水分溉交城田文阳郭帅专其利而堰之讼累岁不能直澄折以理令决堰均其利豪民有持吏短长者察得其主名皆治以法 
岁乙未籍民户有司多以浮客占籍及征赋逃窜殆尽官为称贷积息数倍民无以偿澄入觐因中书耶律楚材面陈其害太宗恻然为免其逋 
亡民能归者复三年诏下公私便之壬子复大籍民澄尽削交城之不土著者赋以时集世祖还自大理澄进见留籓府凡遣使必命澄偕而以 
澄弟山伐为交城令中统元年擢怀孟路总管会岁旱令民凿唐温渠引沁水溉田民用不饥教之种植地无遗利至元中累官陕西四川道按 
察使建言不孝有三无后为大民年四十无子宜听取妾为宗祀计从之着为令四川签省严忠范守成都为宋将昝万寿所败退保子城世祖 
令澄代之至则葬暴骸修焚室赈饥贫集逋亡民心稍安及西南夷罗罗斯内附遂以澄为副都元帅同知宣尉使司事比至以疾卒世祖赏与 
太保刘秉忠论一时牧守秉忠曰若邢之张耕怀之谭澄何忧不治哉游显宣抚大名尝为诸路总管求虎符宣麻澄至中书辞曰皇上不识谭 
澄耶乃为显所举中书特去之其耿介如此

　　△臧梦解 【陆垕】

　　臧梦解庆元人宋末进士未官而国亡至元十三年从其乡郡守将内附授海宁知州淮东按察副使王庆之按行至其州见其门无私谒 
官署肃然凡有差役皆当其贫富而吏无所预户口增田畴辟桑柘榆柳交荫境内攻平讼简为诸州县最乃举梦解才德兼备宜擢清要属江 
阴饥江浙行省委梦解赈之皆躬至其地人给以米所活四万五千余人江南行台御史苟宗道举其名上闻除同知桂阳路总管府事寻擢广 
西廉访副使故事烟瘴之地行部者多不躬至而梦解遍厯焉遂按问宾州藤州两路官吏置于法者无虑八十余人又平反邕州黄震赃罪及 
藤州唐氏杀夫罪两大冤狱大德中累迁广东廉访使以老病退居杭州后至元元年卒梦解博学洽闻为时名儒所著书有周官考三卷春秋 
微一卷尝自号鲁山学者称为鲁山先生同时有陆垕者与梦解齐名监察御史郑鹏南尝以二人并荐于朝垕字仁重江阴人也至元闲巴延 
举兵南下垕时年未冠而志强气锐率其乡人见之论议有合兵遂不涉其境巴延奏授为同知徽州路总管府事以廉能擢至台宪累迁浙西 
廉访使所至以黜赃吏洗冤狱为己任尝上章奏免儒役及举行浙西助役法卒谥庄简 【按梦解与陆垕为政劝课有方黜赃吏雪冤狱元 
史旧入列传今移置循吏】

　　△许维祯

　　许维祯字周卿遂州人至元十五年为淮安总管府判官属县盐城及丁溪场有二虎为害维祯祷于神祠一虎去一虎死祠前境内旱蝗 
维祯祷而雨蝗亦息是冬无雪父老言于维祯曰冬无雪民多疾柰何维祯曰石当再祷已而雪深三尺朝廷闻其事欲召用未及而卒

　　△许楫

　　许楫字公度太原忻州人年十五以儒生中词赋选又举贤良方正孝廉至京师平章王文统命为中书省掾以不任簿书辞改知印一日 
从省臣立殿下世祖见其美髯魁伟问曰汝秀才耶楫顿首曰臣学秀才耳未敢自谓秀才也帝善其对授中书架阁库管勾兼承发司事未几 
擢劝农副使时商挺为安西王相遇于途楫言京兆之西荒野数千顷宋金皆尝置屯如募民立屯田岁可得谷以赡王府用挺如其言奏行之 
三年屯成果获其利平章廉希宪行省荆南以楫为左右司员外郎荆南父老舆金帛求谒楫曰汝等己为大元民今置吏来抚汝奚用金帛求 
见为寻除江西道提刑按察副使时招讨使郭昂讨叛贼董旗纵兵俘掠甚众楫询得良民六百口遣还乡里改徽州路总管户部尚书王巨济 
倚僧格势刻剥加征民钞已输二千锭怒其少欲益千锭楫曰公欲百姓死耶如欲其死虽万锭可征也巨济怒解及考满去徽属绩溪歙县民 
柯三八汪千十等因岁饥阻险为寇行省以兵捕之相拒七月更使人招之三八等曰得得许总管来我等皆降矣行省召楫至楫单骑趋贼垒 
众见皆拜曰我公既来请署榜以付我楫白行省请退军一舍俟其归命参政高兴如其计贼果降以东平路总管致仕至元二十六年卒

　　△田滋

　　田滋字荣甫开封人世祖至元二年由汴梁路总管府知事入为御史台掾十二年拜监察御史会宋亡滋建言江南新附民情未安加以 
官吏侵渔宜立行御史台镇之诏从其请超拜行台侍御史大德二年累迁浙西廉访使有县尹张彧者被诬以赃狱成问之但俛首泣不语滋 
大疑明日斋戒诣城隍祠祷曰张彧坐事有冤状愿神相滋明其诬守庙道士进曰曩有王成等五人同持警状到祠焚祷火未尽而去烬中得 
其遗稿今藏壁闲岂其人耶视之果然明日诣宪司诘成等不服出火中誓状示之皆惊愕伏辜彧遂得释十年改陕西行省参知政事时亢旱 
久道过西岳因祷曰滋奉命来参省事安西不雨者三年矣民饥死滋将何归愿神降甘泽以福黎庶到官果大雨滋即以仓麦给小民之无种 
者俾来岁收成以偿官民大悦未几卒赠开封郡公谥庄肃

　　△卜天璋

　　卜天璋字君璋洛阳人父世昌仕金为河南孔目官宪宗南征率众款附授真定路管民万户籍河北民徙河南者三千余人俾专领之遂 
</div>
    <div class="pagination">
<a href="续通志_page1184.html">上一页</a><span>...</span><a href="续通志_page1180.html">1180</a><a href="续通志_page1181.html">1181</a><a href="续通志_page1182.html">1182</a><a href="续通志_page1183.html">1183</a><a href="续通志_page1184.html">1184</a><span class="current-page">1185</span><a href="续通志_page1186.html">1186</a><a href="续通志_page1187.html">1187</a><a href="续通志_page1188.html">1188</a><a href="续通志_page1189.html">1189</a><a href="续通志_page1190.html">1190</a><span>...</span><a href="续通志_page1186.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
