<!DOCTYPE html>
<html>
<head>
    <meta charset="UTF-8">
    <title>续通志 - 第 1120 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 1120 页/共 1359 页</h1>
    <div class="content">　　△常达

　　常达陕州陕人仕隋为鹰击郎将尝从高祖征伐命为统军拜陇州刺史时嶭举方强达败其子仁杲于宜禄川举遣将仵士政绐降达不 
疑士政伺隙劫之并其众归贼举指其妻谓达曰识皇后乎答曰彼瘿老妪何所道举奴张贵又曰亦识我否达瞋目曰若乃奴耳贵忿拔刀逐 
之赵宏安为蔽捍乃免仁杲平帝见达劳日君忠节正可求之古人为执士政杀之赐达布帛三百段终陇西刺史

　　△吕子臧 【马元规】

　　吕子臧蒲州河东人隋大业末为南阳郡丞高祖入京师遣马元规慰辑山南独子臧坚守元规遣士讽晓子臧杀之及炀帝己弒帝更使 
其壻嶭君倩赍诏谕子臧子臧发丧讫然后送款拜邓州刺史封南阳郡公武德初朱粲新衄子臧率兵与元规并力将击之谓元规曰贼新败 
上下惶阻一战可禽若迁延其众稍集致死于我不可当也不纳子臧诸以所部兵独进又不许俄而粲得众复张元规婴城子臧扼腕曰谋不 
见用坐公死矣贼围固会霖雨城坏或劝其降子臧曰我天子方伯且降贼乎乃率麾下赴敌死俄城陷元规亦死元规安陆人

　　△王行敏

　　王行敏并州乐平人隋末归高祖拜潞州刺史迁屯卫将军刘武周入并州寇上党取长子壶关刺史郭子武懦不支帝遣行敏驰往既至 
与子武不叶贼围急储待空乏会有告子武谋反遂斩之州民陈正谦出粟千石济军由是人自奋贼乃去行敏又败实建德兵于武陟武德四 
年督兵徇燕赵与刘黑闼战厯亭破之既而释甲不设备为黑闼所掩缚致麾下终不屈贼遂斩之时死事者又有卢士叡李玄通

　　卢士叡
　　李玄通

　　 卢士叡

　　卢士叡客韩城隋乱结纳英豪高祖与之旧兵兴率数百人上谒汾阴又使兄子谕降剧贼孙华与刘宏基败隋将桑显和于饮马泉累擢 
右光禄大夫为瀛州刺史黑闼遣轻骑破其郛士叡拒战众见亲属系累乃溃士叡为贼禽欲使说下城堡不从见杀

　　 李玄通

　　李玄通蓝田人为隋鹰扬郎将高祖入关率所部自归拜定州总管为黑闼所破爱其才欲为将不听囚之故吏有饷饮馈者遂纵饮谓守 
者曰吾能剑舞可借刀守士与之曲终仰天太息曰大丈夫抚方面不能保所守尚何视息耶乃溃腹死帝为流涕擢其子伏护大将军

　　△罗士信

　　罗士信齐州厯城人隋大业时长白山贼王薄左才相孟让寇齐郡通守张须陀率兵击贼士信年十四请自效须陀疑其不胜甲士信怒 
被重甲左右鞬上马顾盼须陀许之击贼潍水上阵纔列执长矛驰入贼营刺杀数人取一级掷之承以矛戴而行贼皆眙惧无敢抗须陀乘之 
大破贼士信逐北每杀一贼辄劓鼻纳诸怀暨还验以代级须陀叹服遗以所乘马凡战须陀先登士信副以为常炀帝遣使图其阵法后须陀 
为李密所杀士信与裴仁基归李密署总管俾讨王世充身被重伤见获世充爱其才厚遇之后得密将邴元真等士信耻与伍率所部千余人 
来降 【通鉴士信有骏马世充兄子欲之世充夺以赐士信怒会世充遣士信寇谷州士信遂降】 高祖拜陕州道行军总管因谋世充师次 
洛阳攻千金堡堡有恶言询军士信怒夜遣百人载婴儿啼噪堡下诈言自东都来奔罗总管既而阳悟曰非也此千金堡耳因散去堡兵开门 
追掠士信伏入屠之无遗类贼平授绛州总管封郯国公从秦王击刘黑闼洺水上得一城遣士信据守贼悉众攻方雨雪救军不得进城陷黑 
闼欲用之不屈而死年二十八 【旧书作年二十通鉴考异云士信始从张须陀击王薄等时年十四若死年二十八则在大业四年于时王 
薄未为盗年二十则在大业十二年是岁须陀死按通鉴载击王薄事在大业九年城陷被执在武德五年则死时二十三岁也年皆不合今姑 
从新书而附议之】 王隐悼购其尸以葬谥曰勇初士信为仁基所礼东都平葬之北邙以报德曰我死当墓其侧至是如所志

　　△张道源 【张楚金】

　　张道源并州祁人名河以字行年十四居父丧以孝称尝与客夜宿客暴死恐主人忽怖卧尸侧至曙乃告徒步护送还其家高祖兴署大 
将军府户曹参军使守并州京师平遣抚慰山东下燕赵累封范阳郡公守赵州为窦建德所执会建德寇河南闲遣人诣朝请乘虚捣贼心胁 
即诏诸将率兵引接贼平还拜大理卿时何稠得罪籍其家属赐羣臣道源曰祸福何常安可利人之亡取其子女自奉仁者不为也更资以衣 
食遣之拜绵州刺史 【旧书寻转太仆卿厯相州都督】 卒赠工部尚书谥曰节道源虽官九卿无赀产比亡余粟二斛族孙楚金有至行与 
兄越石皆举进士州欲独荐楚金固辞请俱罢都督李绩叹曰士求才行者也既能让何嫌皆取乎乃并荐之累进刑部侍郎仪凤初彗见东井 
上疏陈得失武后时厯秋官尚书爵南阳侯有清槩然尚文刻当时亦少之为酷吏所构流死岭表

　　△李育德 【李公逸　张善相】

　　李育德赵州人祖谔仕隋通州刺史世富于财家僮百人天下乱私完械甲婴武陟城自保人多从之遂为长剧贼来掠不能克隋亡与柳 
燮等归李密密为王世充所破以郡来降即拜陟州刺史兄厚德被贼执使招育德阳许之得不死贼帅段大师囚厚德守以兵阴得其驩乃与 
州人贾慈行谋逐贼慈行夜登城呼曰唐兵登矣厚德自狱拥羣囚噪而出斩长史众不敢动大师缒城走即拜殷州刺史厚德省亲留育德以 
守引兵拔贼河内堡三十一所世充怒悉锐士攻之城陷犹力战与三弟皆殁时死节者又有李公逸张善相公逸与族弟善行居雍邱以才雄 
为众所归始附王世充策其必败乃献款高祖因其地置杞州即拜总管封阳夏郡公以善行为刺史世充遣其弟将徐亳兵攻之公逸请援未 
报因使善行守身入朝言状至襄城为贼逻送洛阳世充曰君越郑臣唐何哉答曰我于天下惟闻有唐贼怒斩之善行亦死帝悼惜封其子襄 
邑县公善相襄城人大业末为里长督兵迹盗为众附赖乃据许州奉李密密败挈州以来诏授伊州总管王世充攻之屡困贼遣使三辈请救 
未报会粮尽众饿死善相谓僚属曰吾为唐臣当效命君等无庸死斩吾首以下贼可也众泣不肯曰与公同死愈于独生城破被执骂贼见杀 
高祖叹曰吾负善相善相不负吾乃封其子襄城郡公

　　△敬君宏 【吕世衡】

　　敬君宏绛州绛人累功厯骠骑将军封黔昌侯以屯营兵守玄武门隐太子之死左右解散其车骑将军禡立与巢王亲将谢叔方率兵攻 
玄武门殊死鬬君宏挺身出或曰事未可判当按兵待变不从与中郎将吕世衡呼而进皆战殁诏赠君宏左屯卫大将军世衡右骁卫将军 【 
新书于本传下附载冯立谢叔方二人事实按君宏世衡以战殁入忠义立叔方既归太宗无缘并传今但载其缘起余并删】

　　△李安静

　　李安静尚书詹事纲之孙天授中为右卫将军武氏革命羣臣皆劝进安静独无所请及收系狱来俊臣问状安静曰以我为唐旧臣杀之 
可也若诘其状吾谁欺俊臣遂诬杀之会昌中录忠臣后乃赠安静太子少师 【按安静传新书原附于其祖李纲传后今改列忠义】

　　△高叡 【高仲舒】

　　高叡京兆万年人隋尚书左仆射颎孙也举明经稍迁通义令有治绩人刻石载德厯赵州刺史平昌县子圣厯初突厥默啜入寇叡婴城 
固守攻益急长史唐波若谋应贼叡觉之力不能制自经不死为虏执使降谕诸县不肯遂见杀赠冬官尚书谥曰节诏诛波若籍其家子仲舒 
通故训学擢明经为相王府文学王器重之开元中累官中书舍人 【据旧书增辑】 与同僚崔琳为宋璟苏颋所礼常语人曰古事问高仲 
舒时事问崔琳何复疑终太子右庶子

　　△安金藏

　　安金藏京兆长安人在太常工籍睿宗为皇嗣禁人私谒惟工优给使得进俄有诬皇嗣异谋者武后诏来俊臣问状左右畏惨楚欲引服 
金藏大呼曰公不信我言请剖心以明皇嗣石反也引佩刀自剚腹中肠出被地眩而仆武后闻大惊舆致禁中命高医纳肠褫桑皮紩之阅夕 
而苏后临视叹曰吾有子不能自明不如尔之忠也即迢停狱睿宗乃安神龙初母丧葬南阙口营石坟地本卬燥泉忽涌流庐侧李冬有华犬 
鹿相扰本道使卢怀慎上其事诏表阙于闾景云时迁右武卫中郎将玄宗追思忠节下制褎美擢右骁卫将军爵代国公诏镵其名于泰华二 
山卒配飨睿宗庙庭大厯中赠兵部尚书谥曰忠中和中擢其远孙敬则为太子右谕德

　　△王同皎

　　王同皎相州安阳人长安中尚中宗女安定郡主拜典膳郎桓彦范等诛二张遣即东宫迎太子请曰逆竖反道显肆不轨诸将与南衙执 
事刻期诛之须殿下到以系众望太子曰上方不豫得无不可同皎曰将相毁家族以安社稷柰何欲内之鼎镬乎太子尚犹豫同皎即扶上马 
从至玄武门斩关入兵因奏太后诛易之等状帝复位擢右千牛将军封琅邪公主进封公主同皎驸马都尉迁光禄卿神龙二年复与张仲之 
祖延庆周憬李悛冉祖雍谋须武后灵驾发伏弩射杀武三思会延庆妻乃宋之愻外妹之愻子昙得其实密语三思冉祖雍亦以其谋告三思 
三思遣悛上急变言同皎欲拥兵阙下废皇后帝殊不晓大怒斩同皎于都亭驿籍其家同皎且死神色自如仲之延庆皆死憬遁入比千庙自 
刭谓人曰比千古忠臣神而聪明其知我乎可悬吾头国门见三思之败也后太子重俊诛三思睿宗立诏复同皎官爵谥曰忠壮诛祖雍悛等 
</div>
    <div class="pagination">
<a href="续通志_page1119.html">上一页</a><span>...</span><a href="续通志_page1115.html">1115</a><a href="续通志_page1116.html">1116</a><a href="续通志_page1117.html">1117</a><a href="续通志_page1118.html">1118</a><a href="续通志_page1119.html">1119</a><span class="current-page">1120</span><a href="续通志_page1121.html">1121</a><a href="续通志_page1122.html">1122</a><a href="续通志_page1123.html">1123</a><a href="续通志_page1124.html">1124</a><a href="续通志_page1125.html">1125</a><span>...</span><a href="续通志_page1121.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
