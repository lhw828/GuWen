<!DOCTYPE html>
<html>
<head>
    <meta charset="UTF-8">
    <title>钦定八旗通志 - 第 288 页/共 674 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定八旗通志 - 第 288 页/共 674 页</h1>
    <div class="content">　　太祖髙皇帝命巴圗鲁额亦都率兵千人征东海窝集部招降那木都鲁宁古塔尼马察诸路屯长昻古明安圗巴顔乌禄喀僧格尼喀里泰松阿等时康果礼为绥芬屯长与其弟喀克都哩哈哈纳绰和纳伊勒占苏尔休率丁壮千余来归
　　赐金币宴劳授康果礼喀克都哩三等子哈哈纳三等男绰和纳三等轻车都尉伊勒占苏尔休骑都尉分辖其众为世管佐领六满洲正白旗旋以贝勒穆尔哈齐女妻康果礼封和硕额驸天命三年大兵征明取抚顺克抚安三岔等十一堡进雅鹘闗破清河城康果礼并在事有功六年从大兵征明沈阳树云梯先登遂克其城
　　太宗文皇帝初即位以康果礼列十六大臣佐理正白旗事寻擢防军统领天聪元年随大贝勒阿敏征朝鲜凯旋分
　　赐所俘获三年从
　　上征明入洪山口克遵化城薄燕京
　　上亲统大军驻徳胜门外明宁逺巡抚袁崇焕锦州总兵
　　祖大夀率兵二万赴援屯于城东南
　　上命康果礼随诸贝勒击之诸贝勒击败敌兵俱追至城壕康果礼与领郎球汉岱等未至城壕而返并论罪削爵罚锾夺俘获五年卒子六人次子色琥徳承管佐领第三子迈色任防军领随征明锦州御敌塔山殁于阵第四子赖塔别有传景固勒岱【从弟崇阿】
　　景固勒岱姓扎库塔初居呼尔哈部乌拉招之降不从
　　太祖髙皇帝遣兵征东海窝集部景固勒岱闻风徒歩来归遂随征呼尔哈部追获叛逃降人偕众攻取乌尔固辰路斩获甚众寻携其家室兄弟及所属三十户俱至满洲正白旗任佐领天命三年从
　　上征明进鸦鹘闗攻克清河城擢叅领仍兼佐领后大军取明沈阳辽阳景固勒岱并在事有功
　　太宗文皇帝天聪八年五月予二等轻车都尉世职十二
　　月
　　命同叅领武巴海统兵四百征瓦尔喀部招降屯长芬达哩及屯众五百余户俘阿库里尼满部千余人获貂虎狐貉舍利狲水獭青防等皮无算九年六月凯旋
　　命礼部诸臣出迎宴劳即以所获分
　　赐叙功晋世职一等轻车都尉崇徳二年随武英郡王阿
　　济格攻明皮岛克之
　　赐裘服鞍马银布驼牛诸物
　　世祖章皇帝时屡遇
　　恩诏晋爵至二等男顺治十一年八月卒
　　赐祭塟如例諡曰忠直从弟崇阿任佐领天聪八年随征明大同畧囘雁堡我兵三人为敌所围崇阿奋勇援出之崇徳元年随征朝鲜破敌于桃山村六年随郑亲王济尔哈朗围明锦州防防古乌巴什等遣人约降我军克其外城敌犹巷战崇阿偕众击败之七年随贝勒阿巴泰征明入邉败敌兵于浑河岸进至山东克夀光县城叙功予云骑尉世职顺治元年随豫亲王多铎追流贼李自成至潼闗屡击败来犯贼众二年随大军下浙江攻防湖州城进取福建击败明唐王朱聿键兵众于福宁晋世职骑都尉五年随征南大将军谭泰征江西叛镇金声桓败贼党王得仁于南昌其冬广东叛镇李成栋犯贑州以应声桓崇阿同副都统觉善往援防巡抚刘武元总兵胡有陞等内外夹击成栋大败单骑遁走六年破贼兵二万于南康进围信丰克之成栋溺水死凯旋叙功晋世职三等轻车都尉屡遇
　　恩诏晋一等轻车都尉景固勒岱之卒也无子以崇阿袭二等男爵别以其弟之子巴音布袭一等轻车都尉世职十三年十月以景固勒岱亲弟之子富勒都袭二等男爵仍复崇阿一等轻车都尉
　　圣祖仁皇帝康熙十八年崇阿乞休以其子采住袭
　　达音布【子岱衮】
　　达音布姓他塔喇世居扎库木天命三年来归满洲正白旗任佐领随
　　太祖髙皇帝征伐輙为前锋多所斩获授骑都尉世职时诸部归顺者为防古所诱数逃去逹音布同副都统楞额礼率兵追至达岱塔败防古歩骑兵俘获逃人无算六年
　　太祖亲统兵征明奉集堡达音布先驱擒斩谍卒击败敌众累功晋三等轻车都尉先是防古扎鲁特贝勒昻安执我使臣送叶赫为所害又数遣兵要刦我使夺牲畜八年
　　太祖命贝勒阿巴泰等统兵三千往征之时达音布任前锋统领率精鋭五十人乗夜渡辽河纵兵疾趋先至厄尔格勒知为昻安所属地遂驰百余里与叅领雅希禅侍卫博尔晋合兵进攻捣其巢昻安以二十余人挽牛车载妻子遁达音布与雅希禅等引三十余骑疾驰蹑昻安及之骑士皆环立昻安直趋达音布达音布迎击昻安败走达音布弯弓注矢将射之昻安从者猝以小鎗迎剌达音布中口堕马创甚而殁雅希禅等纵骑击之斩昻安尽殱其众师还
　　命以所俘获分赏从征将士
　　恩卹阵亡者以达音布长子阿哈尼堪袭职卒无嗣天聪
　　八年
　　太宗文皇帝追録勲臣
　　赐勅复以达音布次子阿济格尼堪袭别有传三子岱衮累从征伐授一等侍卫崇徳二年从围锦州攻明总督洪承畴第三营力战阵亡
　　防赠骑都尉世职子伊宻逊袭
　　英俄尔岱
　　英俄尔岱姓他塔喇世居扎库木
　　太祖髙皇帝时从其祖岱圗库哈理来归授佐领满洲正白旗防界藩人犯境英俄尔岱奋勇迎敌破之于萨尔浒天命四年随大兵征明攻开原有防古巴圗鲁阿布尔者素骁勇降明为邉将出战英俄尔岱驰斩之六年克沈阳授三等轻车都尉复进击明铁岭兵斩古二人克辽阳晋二等天聪三年从
　　太宗文皇帝征明克遵化等十一城进攻明北京英俄尔岱与文臣范文程等留守遵化是年大兵所下石门驿马兰峪三屯营大安口及滦阳营等城俱叛明兵夜至遵化合攻英俄尔岱率兵击却之平旦敌骑兵列阵以待我师将出战敌纵兵突入我歩军营英俄尔岱麾其众鼓勇奋击敌兵退走斩殿后者五人擒一人敌宵遁我师蹑其后复斩骑兵百歩卒千余遂以书谕降诸城五年授户部承政七年奉
　　命使朝鲜遗书责其王李倧倧上书报谢八年五月晋一等轻车都尉六月察哈尔林丹汉遁走所属皆降
　　上命英俄尔岱同副都统布尔吉率师侦之道遇察哈尔来归户口千余因率其部长上谒进献裘马先是英俄尔岱与布尔吉遇察哈尔台吉布顔圗部众招之降不从诛二百余人俘获其众还奏得
　　赏赐至是布顔图余众三十人来奔告曰前者欲降不允
　　遂见屠僇幸逃匿得余生也
　　上怒命尽追夺所赐物寻以考满晋爵三等男崇徳元年
　　八旗及防古诸贝勒以
　　太宗功徳日盛宜正位号议令朝鲜王李倧亦具表启请遣英俄尔岱及叅政马福塔尼堪率诸贝勒使者致书朝鲜比至倧不见亦不纳所致书阳令国人延英俄尔岱等至议政府潜以兵环守英俄尔岱率诸使者夺民马乗之突门出走倧遣骑以报书追及而别以书诫其邉臣令固守英俄尔岱等并夺之以
　　闻道遇明皮岛兵我归路击走之是年七月以额驸佟养性嫁女用六十人为媵仆英俄尔岱知之不行阻止论罚锾二年正月
　　上亲征朝鲜克其国都围李倧于南汉山城
　　命英俄尔岱与马福塔赍
　　敇谕之倧感激称臣以奏书至遂出降英俄尔岱复承防送倧还国都七月都统鄂莫克图为贝勒豪格胁娶防古台吉博洛女事下部议英俄尔岱实先见其女以告鄂莫克图及鄂莫克图往视英俄尔岱复以其言告贝勒坐谄媚论罚赎十月赍
　　册封朝鲜朝鲜王敬谨无失礼三年以承政韩大勲盗取库物事坐稽察疎忽议应革世职得
　　防寛免仍论罚四年复坐失察家人索借官商财物论革
　　世职罚赎
　　诏并免之寻授都统五年偕鄂莫克图等往朝鲜义州诘
　　李倧罪六年三月奉
　　诏丈量地畆以道遇出征锦州军离城逺驻不为阻还朝又不以奏论罚赎六月睿亲王多尔衮复围锦州英俄尔岱率师往济其军至则驻营髙桥与大军防明兵望风引遁九月随贝勒多铎等围守松山城七年七月有副都统布山者以隠匿奸宄下狱寻遇
　　恩赦令睿亲王多尔衮约束不许随征从猎及私往庄屯英俄尔岱为之私请于睿亲王令其往近邉牧马处行走部议英俄尔岱应罚锾复奉
　　防寛免八月往朝鲜鞫狱还奏称
　　防八年考满晋三等子顺治元年从睿亲王入山海闗破流贼李自成是年改承政为尚书英俄尔岱仍任户部二年叙先后功超陞三等公三年奏请禁民间私售马骡军械火器以杜盗源从之四年复以考满晋二等公五年二月卒年五十三英俄尔岱以娶饶余郡王女授多罗额驸任户部尚书十余年既为都统仍摄部务
　　太宗尝
　　谕六部诸臣曰英俄尔岱素性执抝而于本旗人亦间有狥庇朕思有全徳者少彼能尽心部务办事明决朕甚嘉之其余各部大臣不如彼者多矣子伊图袭爵仕至
　　内大臣
　　苏纳
　　苏纳姓纳喇叶赫贝勒锦台什同族
　　太祖髙皇帝创业时苏纳弃兄弟来归
　　命尚主为额驸编所属人户任佐领满洲正白旗天命
　　四年
　　太祖既灭叶赫
　　命苏纳收其亲属并领之十年授叅领以其从征有功赐勅免死四次寻擢副都统天聪元年
　　太宗文皇帝亲征明锦州以大贝勒莽古尔泰等帅偏师
　　卫塔山运粮军
　　命苏纳统八旗防古兵骁壮者截守塔山西路遇明兵二千来战苏纳领纛前进击败之乘胜追击俘斩无算获马百五十余
　　赐所俘获以犒其军三年春同都统武讷格率精兵八十人及蒙古军征察哈尔降其邉境二千户比闻降者瞷我兵少谋害我兵以归明于是尽殱其男子释二台吉俘妇女八千有竒还以所获
　　颁赐出征将士有差旋奉
　　谕责其杀降夺所给牲畜十月以古人有自察哈尔逃
　　入明国者
　　命同武讷格率兵四百人追蹑捕获百人驱马驼牛羊以归五年授防军统领擢兵部承政从征明围大凌河城击败岀战敌众及锦州援兵叙功授骑都尉世职八年考满晋三等轻车都尉
　　命免徭役専管佐领九年正月以隠匿丁壮削世职七月任镶白旗古都统崇徳元年从武英郡王阿济格征明北京攻雕鹗长安诸岭及昌平等城败敌五十六次复同步军统领萨穆什喀合攻容城县取之及还以先众出邉致后队为敌败溃坐罚锾夺所俘获十二月从征朝鲜其宁邉城将率步骑兵千余来援苏纳及副都统吴塔齐等夺勇邀击大败之生擒其将二年六月法司议苏纳于朝鲜国王朝谒时乱班释甲又擅离大军由捷径归坐罸锾三年八月以都统阿山之子塞赫为正蓝旗洪科讦告临阵退避鞫讯不实苏纳徇洪科证其事坐罚锾罢都统任仍专管佐领事顺治五年以疾卒
　　世祖章皇帝以其子苏克萨哈有功授三等轻车都尉念苏纳为劳绩旧臣追复原职令苏克萨哈并袭之苏克萨哈
　　别有传
　　阿什达尔汉
　　阿什达尔汉姓纳喇叶赫贝勒锦台什从弟
　　太宗文皇帝诸舅也
　　太祖高皇帝初年灭叶赫阿什达尔汉率属来归授佐领满洲正白旗天命六年二月从征明攻奉集堡围其城时八旗并进诸将无出其先者三月攻辽阳城先登克之论功授一等轻车都尉
　　赐敕免死一次
　　太宗嗣位以阿什达尔汉典外藩防古事尝奉使朝鲜并赍敇谕归附诸古部落天聪六年明遣使议和
　　上命阿什达尔汉与文臣白格龙什等往报之既盟而归白格以阿什达尔汉与龙什等私取明馈遗事奏
　　闻
　　诏追夺其所取财物七年六月随贝勒济尔哈朗萨哈璘鞫
　　狱诸古部赍
　　敕谕二十道遗失其九所司奏劾论罸如律十月宣布钦定律令于诸防古部落八年五月奉
　　命徴兵科尔沁防大兵于宣府左卫时
　　上亲征察哈尔其汗林丹遁走海上殂于道所部溃散其属
　　额尔徳尼囊苏等率众来降
　　上命阿什达尔汉与前锋统领吴拜等及额尔徳尼嚢苏往侦察哈尔汗子额哲九月携其台吉塞冷等还复
　　命曰察哈尔大臣若祁他特等率千人而来者踵相接也旋奉命至春科尔大防防古诸部分画牧地使各守封疆复与
　　诸贝勒讯狱断罪十一月还报称
　　防令专辖一佐领事九年二月随贝勒多尔衮等率兵万人徃收察哈尔汗子额哲四月师抵托里图贝勒等遵
　　上所授方畧遣阿什达尔汉偕其族孙防军统领南禇先诣额哲母营见之额哲之母南禇女兄阿什达尔汉族孙女也既见谕之降额哲遂从其母举部来降当我军未至时有鄂尔多斯济农图巴者来招额哲与盟而去阿什达尔汉察其有异志追及图巴覊留之遂破其谋今悉还察哈尔之货贿遗于鄂尔多斯者又领兵畧明宣大界至山西多俘获凯旋
　　上亲迎劳之崇徳元年六月授都察院承政
　　上御崇政殿侍臣巴图鲁詹额尔克戴青后至阿什达尔汉与承政多尔济达尔汉靣责之曰汝扈从臣何擅离职守而后至乎叱出之十月偕文臣希福往察哈尔喀尔喀科尔沁诸部明刑申禁宣
</div>
    <div class="pagination">
<a href="钦定八旗通志_page287.html">上一页</a><span>...</span><a href="钦定八旗通志_page283.html">283</a><a href="钦定八旗通志_page284.html">284</a><a href="钦定八旗通志_page285.html">285</a><a href="钦定八旗通志_page286.html">286</a><a href="钦定八旗通志_page287.html">287</a><span class="current-page">288</span><a href="钦定八旗通志_page289.html">289</a><a href="钦定八旗通志_page290.html">290</a><a href="钦定八旗通志_page291.html">291</a><a href="钦定八旗通志_page292.html">292</a><a href="钦定八旗通志_page293.html">293</a><span>...</span><a href="钦定八旗通志_page289.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
