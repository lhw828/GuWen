<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 776 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 776 页/共 807 页</h1>
    <div class="content">　　僧尼木【在苏巴什西三十里汉时为卑陆前国地】
　　汗和罗【在僧尼木东北一百里汉时为卑陆后国地】
　　穆图拉克【在僧尼木西北六十里】
　　布拉里克【在僧尼木西北七十里与穆图拉克皆汉时刧国地又有东西且弥二国皆在附近金岭以北山谷之间是为山北六国】
　　济木萨【在布拉里克西北九十里汉时为车师石城地自连木齐木至此皆为唐时天山县地】
　　哈喇沙尔城东至乌沙克塔勒东北至察罕通格接辟展界西至鄂博尔接库车界南临沙碛北至天山逾山接乌鲁木齐界城二旧城在海都河西新城在特伯勒古西至
　　京师九千一百里汉时为焉耆国其东境兼为危湏国西南境兼为尉犁国渠犁国地宣帝时置西域都防理乌垒城以为西域适中之地唐初焉耆国附西突厥后讨降之遥置焉耆都督府为四镇之一于安西都防府其西境兼为轮台县地于北庭都防府贞元时俱废宋时为西州回鹘地元时为巴什伯里地置军站宣慰司元帅府明时为伊力把里地旧属于回部乾隆二十一年既平凖噶尔沙拉斯台吉兄弟以城来降二十三年逆回和卓木叛沙拉斯相应为逆讨平之其地内属驻办事大臣管辖无定员仍设伯克分理境内事务哈喇沙尔城属地
　　乌沙克塔勒【在哈喇沙尔城东二百十五里为最东界自此至特伯勒古皆在哈喇沙尔东境】
　　察罕通格【在哈喇沙尔城东北一百九十五里】
　　楚辉【在乌沙克塔勒西五十里】
　　塔噶尔齐【在楚辉西三十里】
　　特伯勒古【在塔噶尔齐西北四十五里自乌沙克塔勒至此皆汉时危湏国地后为焉耆所并】
　　佛和屯【在哈喇沙尔城西二十里自此至鄂博尔皆在哈喇沙尔西境】
　　硕尔楚克【在佛和屯西南二十里】
　　博尔海【在硕尔楚克西南二十里】
　　哈勒噶阿满【在硕尔楚克南五十里自佛和屯至北又西为库陇勒皆在海都河之南为汉时尉犁国地后为焉耆所并】
　　库陇勒【在哈喇噶阿满西南七十里】
　　车尔楚【在库陇勒西一百七十里】
　　防特尔【在车尔楚西一百四十里汉时乌垒城地为西域都防治所后汉为乌垒国后为焉耆所并唐遥置为乌垒州地其南境即汉时渠犁国后亦入焉耆唐遥置为渠犁都督府地】英阿萨尔【在防特尔西七十里】
　　布古尔【在英阿萨尔西一百二十里汉时轮台地后亦为仑头国为兹所并唐遥置为轮台州都督府又并为轮台县故地】
　　鄂博尔【在英阿萨尔西北三十里】
　　库车城东至第纳尔河接哈喇沙尔界西至乌恰特河接赛哩木界南亦至乌恰特河接沙雅尔界北至额齐奇巴什山接伊犁界城一至
　　京师一万有八十里汉时为兹国地唐初附西突厥后讨降之徙安西都防于其国后复遥置兹都督府为四镇之一于安西都防府贞元时废宋时为西州回鹘地亦称兹回鹘元明时为巴什伯里地旧属于回部乾隆二十三年大兵进讨逆回霍集占至此逆党阿布都克勒木窜去霍集占来援我军败之于乌恰特河以残兵入库车旋复遁去其故伯克阿集等以城降其地内属驻办事大臣管辖无定员仍设伯克分理境内事务
　　库车城属地
　　阿巴特【在库车城东二百里】
　　托和鼐【在库车城东南六十里】
　　特勒伯【在库车城东南一百里】
　　常格【在库车城南三十里】
　　奇里什【在库车城东北六十里】
　　额齐奇巴什【在库车城东北九十里】
　　沙尔达朗【在库车城西六十里】
　　台吉克【在库车城西南一百里】
　　哈鲁纳斯【属库车城】
　　哈喇阿萨尔【属库车城】
　　阿勒玊苏布【属库车城】
　　达古图【属库车城】
　　库克勒津【属库车城】
　　嬴和【属库车城】
　　裕赤哈喇【自哈鲁纳斯至此皆库车附近境内】
　　沙雅尔城东至托伊博罗多接哈喇沙尔界西至塔木根库勒接阿克苏界南至塔里木濵大河北至乌恰特河接库车界城一在库车城南一百五十里至
　　京师一万有二百三十里汉唐时皆为兹国地元明时为巴什伯里地旧属于回部乾隆二十三年大兵围库车逆回自沙雅尔来援者多为我军所败沙雅尔逆党阿布尔什木窜去其故伯克乌哈墨第等以城降其地内属仍设伯克分理境内事务兼统于库车办事大臣
　　沙雅尔城属地
　　托伊博罗多【在沙雅尔城东一百二十里】
　　喀伊木阿塔【在沙雅尔城东南四十里】
　　坡斯【在沙雅尔城东北三十里】
　　库克布叶【在沙雅尔城西北四十里】
　　哈尔噶齐【在沙雅尔城西北四十里】
　　塔木里【在沙雅尔城南一百二十里】
　　察本【在沙雅尔城西南四十里】
　　叶勒阿里克【在沙雅尔城西南七十里】
　　叶伊勒干【在叶勒阿里克西八十里】
　　叶古尔徳【在叶伊勒干西七十里】
　　达什肯库尔【在叶古尔徳西六十五里】
　　布古斯孔郭尔郭【在达什肯库尔西一百二十里】
　　呼尔特济什【在布古斯孔郭尔郭西四十里】
　　塔木根库勒【在沙雅尔城西一百四十里】
　　赛哩木城东至赫色勒河接库车界西至喀喇乌苏接拜界南至木素尔河逾河接沙雅尔西南境外界北至天山逾山接伊犁西境外界城一在库车城西南二百十里至
　　京师一万有二百九十里汉时为龟兹国地唐时为龟兹俱毗罗城地元明时为巴什伯里地旧属于回部乾隆二十三年大兵围库车赛哩木伯克阿古斯等即以城降其地内属驻侍卫等官管辖又兼辖拜城无定员仍设伯克分理境内事务兼统于阿克苏办事大臣
　　赛哩木城属地
　　赫色勒【在赛哩木城东二十五里】
　　布干【在赛哩木城西十五里】
　　济尔噶朗【在布干西南五里】
　　他尔阿里克【在济尔噶朗西南四里】
　　托克三【在他尔阿里克西十里】
　　布隆【在托克三北十二里】
　　哈喇都伯【在布隆东北十五里】
　　堪齐塔木【在哈喇都伯西北二十里】
　　明哲克得【在堪齐塔木东二十里】
　　雅哈阿里克【在明哲克得东五里】
　　拉布帕尔【在雅哈阿里克东北五里】
　　拜城东至喀喇乌苏接赛哩木界西至和什得穆接阿克苏界南至木素尔河逾河接沙雅尔西南境外界北至天山逾山接伊犁西境外界城一在赛哩木城西九十里至
　　京师一万有三百八十里汉时为龟兹国地唐时为龟兹阿悉言城地元明时为巴什伯里地旧属于回部乾隆二十三年大兵既克库车拜城回众来降其地内属仍设伯克分理境内事务兼统于阿克苏办事大臣
　　拜城属地
　　雅哈阿里克【在拜城东南十五里】
　　都尔伯勒津【在雅哈阿里克东五里】
　　舎尔【在都尔伯勒津西北七里】
　　色勒克恰特【在拜城东十五里】
　　吹嘉【在色勒克恰特东南五里】
　　阿特巴什【在吹嘉东五里】
　　推格博尼【在阿特巴什西十里】
　　奎裕巴克【在阿特巴什南五里】
　　苏尔衮【在色勒克恰特北五里】
　　托木硕克【在苏尔衮东北五里】
　　雅尔图喇【在托木硕克东五里】
　　英额亮格尔【在雅尔图喇北五里】
　　伊宻什【在雅尔图喇东北十里】
　　布尔噶【在伊宻什北三里】
　　塔什干【在苏尔衮北十里】
　　伯里叶克齐【在塔什干北十里】
　　鄂尔塔克齐【在塔什干西五里】
　　阿斯腾海里玛【在鄂尔塔克齐西五里】
　　塔克齐【在阿斯腾海里玛西十里】
　　玊斯屯海里玛【在塔克齐西五里】
　　什喇勒台【在拜城西三十里】
　　叶伊勒干【在拜城西八十里】
　　和什得穆【在叶伊勒干西十里】
　　阿克苏城东至雅哈阿里克接拜界西至哲尔格哲克得接乌什界南临喀什噶尔河北至塔木哈塔什接伊犁西境外界有城四左右连峙至
　　京师一万有七百九十里汉时为温肃国其东境兼为姑墨国地其后温肃为姑墨所并至三国时其国复立北魏以后并属于龟兹唐时遥置为温肃州地亦名温府州其东境兼为和墨州地元明时为巴什伯里地旧属于回部与乌什喀什噶尔叶尔羌为四大回城乾隆二十三年大兵既克库车阿克苏回众逐逆酋霍集占所置伯克以城降其地内属驻办事大臣管辖又兼辖赛哩木及拜二城无定员仍设伯克分理境内事务
　　阿克苏城属地
　　雅哈阿里克【在阿克苏城东二百八十里为最东界自此至伊勒噶齐皆阿克苏东境自赫色勒河以西塔里木河以北为汉时姑墨国地唐时为亟墨国一名防禄迦唐遥置为和墨州地】
</div>
    <div class="pagination">
<a href="皇朝文献通考_page775.html">上一页</a><span>...</span><a href="皇朝文献通考_page771.html">771</a><a href="皇朝文献通考_page772.html">772</a><a href="皇朝文献通考_page773.html">773</a><a href="皇朝文献通考_page774.html">774</a><a href="皇朝文献通考_page775.html">775</a><span class="current-page">776</span><a href="皇朝文献通考_page777.html">777</a><a href="皇朝文献通考_page778.html">778</a><a href="皇朝文献通考_page779.html">779</a><a href="皇朝文献通考_page780.html">780</a><a href="皇朝文献通考_page781.html">781</a><span>...</span><a href="皇朝文献通考_page777.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
