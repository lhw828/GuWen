<!DOCTYPE html>
<html>
<head>
    <meta charset="UTF-8">
    <title>明代律例汇编 - 第 52 页/共 92 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明代律例汇编 - 第 52 页/共 92 页</h1>
    <div class="content">Ⅲ：79	得遗失物
凡得遗失之物，限五日内送官。官物还官。私物召人识认，于内一半给与得物人充赏，一半给还失物人。如三十日内无人识认者，全给。限外不送官者，官物坐赃论。私物减二等，其物一半入官，一半给主○若于官司地内，掘得埋藏之物者，并听收用。若有古器钟鼎，符印异常之物，限三十日内送官。违者杖八十。其物入官。

明代律例汇编卷十 户律七　市廛
Ⅲ：80	私充牙行埠头
凡城市乡村，诸色牙行，及船埠头，并选有抵业人户充应。官给印信文簿，附写客商船户，住贯姓名，路引字号，物货数目，每月赴官查照。私充者，杖六十，所得牙钱入官。官牙埠头容隐者，笞五十。革去。
弘治问刑条例
 (二款)
弘Ⅲ：80：1	一、各处客商辐辏去处，若牙行及无藉之徒，用强邀截客货者，不论有无诓赊货物，问罪，俱枷号一个月。如有诓赊货物，仍监追完足发落○若监追年久，无从陪还，累死客商，属军卫者，发边卫；属有司者，发附近，俱充军。(弘198；嘉Ⅲ：82：6；万Ⅲ：82：7)
弘Ⅲ：80：2	一、杨村蔡村河西务等处，如有用强拦截民运粮船，在家包雇车辆，逼勒多出脚钱者，问追给主，仍发边卫充军。(弘200；胡Ⅲ：80：1；嘉Ⅲ：82：7；万Ⅲ：82：8)
私充牙行埠头，顺治律有条例一款。
一、凡客店每月置店历一扇，在内赴兵马司，在外赴有司，署押讫，逐日附写到店客商姓名人数，起程月日，各赴所司查照。如有客商病死，所遗财物，别无家人亲属者，官为见数行(顺治例刊本脱「行」字移，招召父兄子弟，或已故之人嫡妻识认给还，一年后无识认，入官。
按：此亦「大明令」文。见嘉靖三十三年刊本「大明律例」。

Ⅲ：81	市司评物价
凡诸物行人，评估物价，或贵或贱，令价不平者，计所增减之价，坐赃论。入己者，准窃盗论，免刺○其为罪人估赃不实，致罪有轻重者，以故出入人罪论。受财者，计赃以枉法从重论。
续例附考
 (一款，大明律疏附例)
一、在外问刑衙门以赃入罪，除估价已定，照旧施行外。若有货物估价，该载未尽，及原估粗旧等物，今系新美者，许量照时值拟断。
胡Ⅲ：81：1	胡琼集解附例
(一款，文同「续例附考」。惟「在外」作「内外」。胡Ⅲ：23：1此例重出，仍作「在外」。)

Ⅲ：82	把持行市
凡买卖诸物，两不和同，而把持行市，专取其利，及贩鬻之徒，通同牙行，共为奸计，卖物以贱为贵，买物以贵为贱者，杖八十○若见人有所买卖，在傍高下比价，以相惑乱，而取利者，笞四十○若已得利物，计赃重者，准窃盗论，免刺。
胡琼集解附例
 (六款)
胡Ⅲ：82：1	「各处客商辐辏」一款，同弘Ⅲ：80：1；嘉Ⅲ：82：6；万Ⅲ：82：7。
胡Ⅲ：82：2	「夷人朝贡到京」一款，同弘Ⅴ：43：3；嘉Ⅲ：82：3。
胡Ⅲ：82：3	「会同馆内外」一款，同弘Ⅴ：43：4；嘉Ⅲ：82：1；万Ⅲ：82：2。
胡Ⅲ：82：4	「弘治十一年二月」一款，同弘Ⅴ：43：2；嘉Ⅲ：82：2；万Ⅲ：82：4。胡Ⅲ：82：4无「孝宗皇帝」四字。
胡Ⅲ：82：5	「成化十四年十一月」一款，同弘Ⅴ：43：1；嘉Ⅲ：82：5。
　Ⅲ：82：6	「甘肃西宁等处」一款，同弘Ⅴ：43：7；嘉Ⅲ：82：6；万Ⅲ：82：5。
嘉靖问刑条例
 (八款)
嘉Ⅲ：82：1	「会同馆内外」一款，同弘Ⅴ：43：4；万Ⅲ：82：2。
嘉Ⅲ：82：2	「弘治十一年二月」一款，同弘Ⅴ：43：2；万Ⅲ：82：4。
嘉Ⅲ：82：3	「凡夷人朝贡到京」一款，同弘Ⅴ：43：3。
嘉Ⅲ：82：4	「甘肃西宁等处」一款，同弘Ⅴ：43：7；万Ⅲ：82：5。
嘉Ⅲ：82：5	「或化十四年十一月」一款，同弘Ⅴ：43：1；万Ⅲ：82：6。
嘉Ⅲ：82：6	「各处客商辐辏」一款，同弘Ⅲ：80：1；万Ⅲ：82：7。
嘉Ⅲ：82：7	「杨村蔡村」一款，同弘Ⅲ：80：2；万Ⅲ：82：8。
嘉Ⅲ：82：8	一、凡捏称皇店，在于京城内外等处，邀截客商，掯勒财物者，俱拏送法司问罪。就于害人处所，枷号三个月，发极边卫分，永远充军。(万Ⅲ：82：9)
万历问刑条例
 (九款)
万Ⅲ：82：1	「光禄寺买办」一款，同弘Ⅵ：95：2；嘉Ⅳ：7：1。
按：顺治例删此款。
万Ⅲ：82：2	「会同馆内外」一款，同弘Ⅴ：43：4；嘉Ⅲ：82：1。
按：顺治例改「夷人」为「外国人」。
万Ⅲ：82：3	一、凡夷人朝贡到京，会同馆开市五日。各铺行人等，将不系应禁之物入馆，两平交易。染作布绢等项，立限交还。如赊买，及故意拖延，骗勒夷人久候，不得起程者，问罪，仍于馆门首枷号一个月。若不依期日，及诱引夷人潜入人家，私相交易者，私货各入官。铺行人等，照前枷号。通行守边官员，不许将曾经违犯夷人，起送赴京。
按：笺释云：「旧例(弘Ⅴ：43：3；嘉：82：3)有云：各夷故违，潜入人家交易者，私货入官；未给赏者，量为递减。近议，潜入人家，必系铺行诱引，自应并罪。况货入官，又复减赏，无乃太重乎？今删改。」
顺治例改「夷人朝贡」为「外国人朝贡」；下两处「夷人」则改为「远人」；「通行」以下，则删去。
万Ⅲ：82：4	「弘治十一年二月」一款，同弘Ⅴ：43：2；嘉Ⅲ：82：2。
按：顺治例改「迤北小王子等」为「凡外国」。例首圣旨及钦此，俱省略。「违犯的都拏来」改为「违者」。
万Ⅲ：82：5	「甘肃西宁等处」一款，同弘Ⅴ：43：7；嘉Ⅲ：82：4。
按：顺治例改「夷人」为「远人」。「听使」改为「听主使」。
万Ⅲ：82：6	「成化十四年十一月」一款，同弘Ⅴ：43：1；嘉Ⅲ：82：5。
按：顺治例删此款。
万Ⅲ：82：7	「各处客商辐辏」一款，同弘Ⅲ：80：1；嘉Ⅲ：82：6。
按：顺治例与万历例同。
万Ⅲ：82：8	「杨村蔡村」一款，同弘Ⅲ：80：2；嘉Ⅲ：82：7。
按：顺治例与万历例同。
万Ⅲ：82：8	「凡捏称皇店」一款，同嘉Ⅲ：82：8。
按：笺释漏言万历例此款照旧例。
顺治例与万历例同。

Ⅲ：83	私造斛斗秤尺
凡私造斛斗秤尺不平，在市行使，及将官降斛斗秤尺作弊增减者，杖六十。工匠同罪○若官降不如法者，杖七十。提调官失于较勘者，减一等。知情与同罪○其在市行使斛斗秤尺虽平，而不经官司较勘印烙者，笞四十○若仓库官吏，私自增减官降斛斗秤尺，收支官物而不平者，杖一百。以所增减物，计赃重者坐赃论。因而得物入己者，以监守自盗论。工匠杖八十。监临官知而不举者，与犯人同罪。失觉察者，减三等。罪止杖一百。

Ⅲ：84	器用布绢不如法
凡造器用之物，不牢固真实，及绢布之属，纰薄短狭而卖者，各笞五十。其物入官。

明代律例汇编卷十一  礼律一　祭祀
Ⅳ：1	祭享
凡大祀及庙享，所司不将祭祀日期，预先告示诸衙门者，笞五十。因而失误行事者，杖一百。其已承告示，而失误者，罪坐失误之人○若百官已受誓戒，而吊丧问疾。判署刑杀文书，及预筵宴者，皆罚俸钱一月。其知有缌麻以上丧，或曾经杖罪，遣充执事，及令陪祀者，罪同。不知者不坐。若有丧有过，不自言者，罪亦如之。其已受誓戒人员，散斋不宿净室，罚俸钱半月。致斋不宿本司者，罚俸钱一月○若大祀牲牢玉帛黍稷之属，不如法者，笞五十。一事缺少者，杖八十。一座全缺者，杖一百○若奉大祀牺牲，主司喂养不如法，致有瘦损者，一牲笞四十。每一牲加一等。罪止杖八十。因而致死者，加罪一等○中祀有犯者，罪同。【余条准此】。
按：嘉靖三十三年江宗元刊本大明律例、隆庆元年陈省刊本大明律例，祭享条下均有「太常寺厨役」例一款，文同弘Ⅰ：19：4。今考「嘉靖问刑条例」单刻本，此款附名例律Ⅰ：19「工乐户及妇人犯罪」条。今据单刻本改正。
　	顺治律本条有条例三款。
一、郊祀斋戒前二日，太常寺官宿于本司。次日具本奏闻。致斋三日。次日进铜人。传制谕文武官斋戒，不饮酒，不食葱韭薤蒜，不问病，不吊丧，不听乐，不理刑，不与妻妾同处。定斋戒日期，文武百官先沐浴更衣，本衙门宿歇。次日听斋戒毕，致斋三日。宗庙社稷亦致斋三日。唯不誓戒。
薛允升「读例存疑」云：「此款本前明会典」。
一、太常寺厨役，但系讦告词讼，及因人连累，问该笞杖罪名者，纳赎，仍送本寺着役。徒罪以上，及奸盗诈伪，并有误供祀等项，不分轻重，俱的决做工，改拨光禄寺应役。
万历问刑条例此款附Ⅰ：19工乐户及妇人犯罪条。
一、大祀前三月付牺牲所涤治如法。中祀前三十日涤之。小祀前十日涤之。大祭者，祭天地太社太稷也。庙享者，祭太庙山陵也。中祀如朝日夕月风云雷雨岳镇海渎，及历代帝王先师先农旗纛等神。小祀如诸神。唯帝王陵寝及孔子庙则传制特遣。
读例存疑云：「此条系前明旧例。(通考云：洪武初年定。)」

Ⅳ：2	毁大祀丘坛
凡大祀丘坛而毁损者，杖一百，流二千里。壝门减二等○若弃毁大祀神御之物者，杖一百，徒三年。遗失及误毁者，各减三等。
弘治问刑条例
 (一款)
弘Ⅳ：2：1	一、天地山川坛内，纵放牲畜作践，及私种耤田外余地，并夺取耤田禾把者，俱问罪，牲畜入官。犯人枷号一个月发落。(弘113；嘉Ⅳ：2：1；万Ⅳ：2：1)

胡Ⅳ：2：1	胡琼集解附例
(一款，同右)
嘉Ⅳ：2：1	嘉靖问刑条例
(一款，同右)
万Ⅳ：2：1	万历问刑条例
(一款，同右，惟改「山川」为「等」。)
按：顺治例与万历例同，惟改「问罪」为「问违制，杖一百」。
Ⅳ：3	致祭祀典神祇
凡社稷山川风云雷雨等神，及圣帝明王，忠臣烈士载在祀典，应合致祭神祇，所在有司，置立牌面，开写神号祭祀日期，于洁净处常川悬挂，依时致祭。至期失误祭祀者，杖一百。其不当奉祀之神，而致祭者，杖八十。
历代帝王陵寝
Ⅳ：4	凡历代帝王陵寝，及忠臣烈士，先圣先贤坟墓，不许于上樵采耕种，及牧放牛羊等畜。违者，杖八十。
</div>
    <div class="pagination">
<a href="明代律例汇编_page51.html">上一页</a><span>...</span><a href="明代律例汇编_page47.html">47</a><a href="明代律例汇编_page48.html">48</a><a href="明代律例汇编_page49.html">49</a><a href="明代律例汇编_page50.html">50</a><a href="明代律例汇编_page51.html">51</a><span class="current-page">52</span><a href="明代律例汇编_page53.html">53</a><a href="明代律例汇编_page54.html">54</a><a href="明代律例汇编_page55.html">55</a><a href="明代律例汇编_page56.html">56</a><a href="明代律例汇编_page57.html">57</a><span>...</span><a href="明代律例汇编_page53.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
