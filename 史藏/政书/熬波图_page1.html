<!DOCTYPE html>
<html>
<head>
    <meta charset="UTF-8">
    <title>熬波图 - 第 1 页/共 9 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>熬波图 - 第 1 页/共 9 页</h1>
    <div class="content">　　钦定四库全书
　　提要
　　熬波图
　　臣等谨案熬波圗元陈椿撰椿天台人始末未详此书乃元统中椿为下砂盐司因前提干旧圗而补成者也自各团灶座至起运散盐为图四十有七圗各有説后系以诗凡晒灰打卤之方运薪试莲之细纎悉毕具亦楼璹耕织圗曾之谨农器谱之流亚也序言地有瞿氏唐氏为盐提干又称提干讳守仁而佚其姓考云间旧志瞿氏实下砂望族如瞿霆发瞿电发瞿震发瞿时学瞿时懋瞿时佐瞿先知辈或为提举或为盐税几于世任盐官其地有瞿家港瞿家路瞿家园诸名皆其旧迹然作是圗者不知为谁至唐氏则旧志不载无可考见矣诸圗绘画颇工永乐大典所载已经摹尚存矩度惟原缺五图世无别本不可复补姚广孝等编辑之时虽校勘粗踈不应漏落至此盖原本已佚脱也乾隆四十六年九月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀










　　熬波图序
　　元　陈椿　撰
　　浙之西华亭东百里实为下砂濵大海枕黄浦距大塘襟带吴松杨子二江直走东南皆斥之地煮海作盐其来尚矣宋建炎中始立盐监地有瞿氏唐氏之祖为监塲为提干者至元丙子又为土著相副管勾官皆无其任者也提干讳守仁号乐山弟守义号鹤山诗礼家襟懐慷慨二公行义表表可仪而鹤山尤为温克端有古人风度辅圣朝防海道策上勲膺宣命授忠显校尉海道运粮千户深知煮海渊源风土异同法度终始命工绘为长卷名曰熬波图将使后人知煎盐之法工役之劳而垂于无穷也惜乎辞世之急仆曩吏下砂塲盐司暇日访其子讳天禧号敬斋于众绿园堂出示其父所图草卷披览之余了然在目如示诸掌呜呼信知仁民之心如是其大乎抑尝观淮甸陈通州鬻海録恨其未详仅载西亭丰利金沙余庆石堰五塲安置处所捎灰刺溜澳卤试莲煎盐采薪之大畧耳今观斯图真可谓得其情备而详矣然而浙东竹盘之殊改法立仓之异犹未及焉敬齐慨然属椿而言曰成先君之功者子也子其为我全其帙而成其美云椿辞不获已敬为畧者详之阙者补之图防成而敬斋不世至顺庚午始得大备行锓诸梓垂于不朽上以美鹤山存心之仁用功之勤下以表敬斋继志之勇托付之得人也有意于爱民者将有感于斯图必能出长策以苏民力于国家之治政未必无小补云旹元统甲戌三月上巳天台后学陈椿志






　　钦定四库全书
　　熬波图卷上　　　　　　　元　陈椿　撰各灶座图第一
　　筑垒围墙图第二
　　起盖灶舍图第三
　　内便仓图第四
　　褁筑灰淋图第五
　　筑叠池井图第六
　　盖池井屋图第七【原图缺】
　　开河通海图第八
　　埧堰蓄水图第九【原图缺】
　　就海引潮图第十【原图缺】
　　筑防海岸图第十一
　　车接海潮图第十二
　　疏浚潮沟图第十三【原图缺】
　　开辟摊图第十四
　　车水耕平图第十五【原图缺】
　　敲泥拾草图第十六
　　海潮浸灌图第十七
　　削土取平图第十八
　　棹水泼水图第十九
　　担灰摊晒图第二十
　　篠灰取匀图第二十一









<史部,政书类,邦计之属,熬波图,卷上>








　　各灶座　归并灶座建立盘或三灶合一或两灶为一四向筑叠围墙外向逺匝濠壍内筑凿池井盛贮卤水盖造盐仓柈屋置闗立锁复拨官军守把廵警
　　东海有大利斯民不敢争并海立官舍兵卫森军营私鬻官有禁私鬻官有刑防严且肃立法无生


<史部,政书类,邦计之属,熬波图,卷上>








　　筑垒围墙　围四向墙堵上置乳头彷佛城池以絶奸伪或遇坍摧随时筑垒其土皆用荡内生田土堑盖傍海不时风潮大作非坚实不足以御之
　　立定界址分围短墙垒土为之限开沟为之防版筑已完固厥土燥且刚门慎出入北军守其旁


<史部,政书类,邦计之属,熬波图,卷上>








　　起盖灶舍　既立列灶自春至冬照依三则火伏煎烧晨夕不住必湏于柈上盖造舍屋以庇风雨雇募人夫工匠填筑基址令髙収买木植铁丁等物料屋在壮而不在丽故檐楹垂地梁柱椽桷俱用巨木缚芦为稕铺其上以茅苫盖后筑短墙围褁内设出生灰之处前向容着灶丁执爨煎盐夏月多起东南风故其屋俱朝东南风顺可烧火灶丁则免烟薫火炙之患
　　筑未脱手柈舍又兴工运茆上髙屋畚泥矮墙东所喜手脚徤敢言腰背慵何以门东南盖以朝其风







</div>
    <div class="pagination">
<span class="current-page">1</span><a href="熬波图_page2.html">2</a><a href="熬波图_page3.html">3</a><a href="熬波图_page4.html">4</a><a href="熬波图_page5.html">5</a><a href="熬波图_page6.html">6</a><a href="熬波图_page7.html">7</a><a href="熬波图_page8.html">8</a><a href="熬波图_page9.html">9</a><a href="熬波图_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
