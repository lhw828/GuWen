<!DOCTYPE html>
<html>
<head>
    <meta charset="UTF-8">
    <title>通制条格 - 第 13 页/共 21 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>通制条格 - 第 13 页/共 21 页</h1>
    <div class="content">北粮每硕叄升
直沽仓除对船交装不须破耗外，今拟壹年须要支运尽绝。
南粮每硕听耗贰升
元定破耗壹升叄合
今拟添柒合
　　附余短少
大德七年六月，中书省户部呈：永州北仓官司仓李全、司庭实等得替交割，短少南粮糙粳米千壹佰陆硕肆合，北粮白米粟豆有积余捌佰捌拾硕壹斗陆升肆合。本部照得先钦奉圣旨节该：管仓的官人每在先偷了粮的失陷了的，那年分偷来，依那年分价钞教陪者。钦此。议得南粮短少，北粮附余，名色各异，似难相补。拟合钦依，比照当年得代交割失陷月日时估追征。都省准拟。
元贞元年二月，中书省御史台呈：江南行台咨，嘉兴、松江等处壹仓各敖互有增短粮数，拟合通行准算。户部照议得：上项短少附余粳米，虽然各敖收贮，终是壹仓，互相增短，合依台拟对色准算。外据短少小麦，落追征还官。都省准拟。
　　揭借闭纳
大德元年九月，中书省御史台呈：平江等路官吏于不欠粮人户处逼勒揭借闭纳逃亡事故米粮。拟合遍行合属，今后民间差税须令合该人户依期送纳。果有逃亡事故，依例申覆上司除豁。都省准呈：遍行禁治，今后毋得于不欠粮百姓处逼勒揭闭。
　　沮坏漕运
，虚出通关，致有短少官粮；又收粮其间，各处官司辄将仓官纲官人等勾摄搅扰，沮坏漕运，乞降圣旨禁约事。准奏。仰漕运司官、各路部粮正官、仓官人等，毋得似前通同作弊。收运粮斛其间，诸衙门不得妄生事端，勾扰沮坏。违者照依累降圣旨条画断罪。元贞二年正月，钦奉圣旨节该：中书省奏，都漕运使司所管沿河仓分，随路部粮官吏与仓官人等通同作弊，收受糠米粟，结揽轻
　　运粮作弊
皇庆二年四月，中书省江浙行省咨：准本省提调海运官咨，海运岁供，京师所系甚重，往往诈称风水，盗粜官粮。除已督责合属委自廉干正官于濒海去处常切用心巡视体问，若有运粮船只无故沿海停泊，就将船主取招究治，划时催赶起发，前赴直沽等处交卸，不得停留。本地面里正、社长、主首人等容令湾泊，盗粜官粮作弊，一体坐罪。如果有遭风船只，随即根问虚实，体覆明白，依例施行外，切恐各处官司恃不统摄，看为泛常。合令山东沿海去处严切戒谕，庶肯遵守。都省准拟。
至元八年七月，尚书省御史台呈：今后军人合支粮食，合无听从所愿，或支米粮折支宝钞，仍禁约不得私下卖筹。户部讲究得，若令军人支钞，切恐非理破用，合令依旧支米，常切出榜，许诸人捉拏卖筹买筹人等，严行治罪。都省准拟。
　　倒换昏钞
至元十五年六月，中书省会验：先为街市诸行买卖人等将元宝交钞，贯伯分明，微有破损，不肯接使，已经出榜晓谕，今后行使宝钞，虽边栏破碎，贯伯分明，即便接受，务要通行，毋致涩滞钞法。若有似前将贯伯分明、微有破软钞数不肯接受行使，告捉到官，严行治罪。及将堪中行用宝钞赴库倒换，库官人等亦不得回倒，如违，定将官典断罪。
至元二十四年，中书省奏奉圣旨定到至元通行宝钞条画内一款：民间将昏钞赴平准库倒换至元宝钞，以壹折五，其工墨钞止依旧制每贯叄分。客旅买卖欲图轻便，用中统钞倒换至元宝钞者，以壹折五，依数收换。各道宣慰司、提刑按察司、总管府常切体究禁治，毋致势要之家并库官人等自行结揽，多除工墨，沮坏钞法，违法痛断。库官违犯，断罪除名。钦此。
大德二年三月，中书省户部定到贰拾伍样昏钞倒换体例：
一样，贰贯文省并贯伯俱全，损去钞张下截。
前件议得：钞张止凭上截贯伯行使，若肆字并贯伯既全，虽无下截，堪中倒换。
一样，贰贯文省肆字并贯伯上半俱全，其下半贯伯并钞张下截损去。
前件议得：街市行使之钞惟验贯伯，贰贯文省肆字并贯佰既全，虽下半贯伯并钞张下截损去，拟合倒换。
一样，止存贰贯文省，其贯伯并钞张下截俱各损去。
前件议得：钞使上不使下，但贰贯文省既存，又不是接补等钞，虽贯伯并钞张下截俱各损去，亦合倒换。
一样，止存贰贯文字，其省字并钞张下截俱各损去。
前件议得：贰贯文字既存，其省字并钞张下截虽俱损去，亦合倒换。
一样，止存贰文贰字，其贯省字并贯伯下截纸张俱各损去。
前件议得：使钞当以数目字为主，若贰字既在，其贯省贰字并贯伯下截纸张虽各损去，终有贰字完全，可以倒换。
一样，损去贰字，近上壹半并近上钞张不存，余皆可以辨验。
前件议得：前年有接补剜挑造伪者，往往将贰字壹字移于伍伯伯文钞纸上，作贰贯壹贯钞。使又存文省贰字及钱贯，边栏不失元母，虽是真钞，终是造伪，以致事败枉伤人命。今后若无数目字，虽是真钞，似难倒换。
一样，损去贰文省字，已上钞纸止存贯字，并贯伯边栏可以辨认。
一样，贰贯文省俱无，止有贯伯并下截钞张者。
前件议得：上项贰样俱无贰字，虽有文省并贯伯边栏下截可以辨认，安知上截贰字不剜于他处用讫。似此之类，不宜倒换。
一样，贰贯文省肆字俱全，损去贯伯左边壹半并右边壹半并左边壹角钞纸不存。
前件议得：贰贯文省肆字俱存，虽无边角，即是完钞，理合倒换。
一样，文省贰字并贯伯右边壹半俱各损去。
前件议得：使钞多凭数目字，既存贰字，虽文省贰字并贯伯右边壹半损去者，亦合倒换。
一样，止损贰字并壹角钞纸，其贯文省字并贯伯完全。
前件议得：此钞若便作不堪，缘是真昏钞。又贯伯完备，若拟作堪中钞两，奸人乘便或将完钞扯贰字，壹角接于他处用度，傥或事发陷人。临时相验，前项软烂真昏擦磨损去贰字并壹角，字画微有可辨认处，尚有倒换。若厚硬钞纸无贰字并壹角者，即系剜去贰字，不可倒换。
一样，止损省字并壹角钞纸，余皆完全。
前件议得：省字并壹角钞纸别无用处。若有贰字，虽去省字，合作堪中倒换。
一样，损去贯字并贯伯右边一半及右边钞纸不存。
前件议得：钞损去贯字即与上项损去省字者同，俱堪倒换。
一样，损去贰贯贰字并右边纸不存。
前件议得：损去贰贯贰字别无可凭，合作不堪。
一样，中心损去贰贯文省科壹字。
前件议得：若存贯文省字内科壹字者，不见贰字，终无可凭，又恐剜去，当作不堪。若有贰字，合许倒换。
一样，中心损去贯伯，止存贰贯文省肆字。
前件议得：中心虽损去贯伯，尚存贰贯文省肆字，终是全钞，亦合倒换。
一样，字贯俱各昏烂不堪辨认，边栏花样可以辨认。
前件议得：字贯虽昏烂，若不是接补，终是全张，更有边栏花样可以辨认，号为真昏，合许倒换。
一样，中心损去贰贯文省肆字。
前件议得：肆字俱无，何以为主，当作不堪。
一样，碎烂补作壹处，用别纸衬贴，字贯可以辨认。
前件议得：虽是碎烂补作壹处，若非别纸钞张，又无裨痕迹，元是壹张，字贯可辨，堪以倒换。
一样，昏钞纸张边角有火烧烟熏痕迹。
前件议得：若无行用库退印，字贯分明，虽是钞纸边角有火烧痕迹，可以倒换。
一样，油污钞。
前件议得：若果是真昏有可辨认，虽有油污，即合倒换。
一样，鼠咬钞。
前件议得：虽经鼠咬，若字贯可以辨认，亦宜倒换。
一样，雨水渰漏损烂。
前件议得：虽是雨水渰漏损烂，若辨认得实是真钞，贯伯字画有可辨认，合许倒换。若不可辨认，即是不堪。
一样，损去贰文贰字并已上钞纸。
前件议得：钞损去贰文贰字即系剜钞，不可倒换。
一样，料钞火烧损边或下截。
前件议得：若不干碍字贯及无行用库退印，虽烧损边角，尚可倒换；若烧去贰字，即系不堪。
到，仍置历标附了毕，退付元主。如验得料例相同，数目多者，就便追究。每季具有无辨过退讫伪钞开申。都省准呈。到钞数，仔细辨认，于内若有假伪，重别辨验是实，于上使用分朗伪钞墨印，仍用朱笔于钞背标写几年月日某人至元五年二月，中书省制国用使司呈：随路收差课程，并诸路交钞都提举司，如遇诸人
　　烧毁昏钞
至元二十九年五月，中书省照得：大同路丰州行用库官库子侵使倒下昏钞，买嘱监烧人员，虚行作数。除追断外，都省议得：烧毁昏钞情弊多端，今拟除监察御史史依旧外，改委断事官各部官轮番一同监视，日逐烧毁，壹月交换。自侍郎以下部官前去烧钞库，与断事官、监察御史眼同监视，仔细检数，别无假伪接补挑剜，随即烧毁。但有诈伪短少，即便监督追征，取招究治。相近满日，预为行移下次部分，依旧轮番监视，交代官到库，先监官还部。若下次合监烧，部官违期不到，即便赴省覆说究问。如不测，差官点闸得中间有短少诈伪，定将监烧官取问。施行。
倒换，涩滞钞法。本部参详：今后烧钞官员须要每日绝早到库，书押公座文簿，监临行人，照依日烧料例检闸烧毁，不许别行差占。果有事故，明白赴省覆说，其余官员依例监烧，庶望事无壅滞，公私便益。都省准呈。皇庆元年十二月，中书省户部呈：各衙门差委监烧昏钞官员，多有事故不至，即便罢散。略举春季昏钞，依例合烧拾肆日，其监烧官员因循迁调首尾两个月余，以致随路差来库官不能还职，因而
　　押运
至元二十五年十一月，尚书省户部呈：各路每季合赴省部烧毁昏钞，今后须差州县正官押运。都省准呈。
　　司库
至大四年六月，中书省户部呈：万亿宝源库申，本库设官员，司吏壹拾玖名，司库拾陆名，专收行省腹里一切合纳钞定。其司库押送和买和籴钞定，前去甘肃、和林、辽阳、大同、上都等处交割，时常差占，常无一二。司吏除年销局照算窟点旬申揭贴，省部呼唤照勘一切文字，亦无一二在库掌管勾当。照得凡收支钱物，必须半印勘合。工刑兵礼 【[六]礼，原文作（木壹），据文义改。】 肆部、中书省断事官并无半印勘合，差人呼唤司库人等就彼收受合纳钞定。本库参详：万亿肆库并富宁库掌管收支一切钱帛，各处合纳诸名项金银等物，合依旧例，本衙门先用半印权符收讫，开坐实收数目年月、给钞字号、纳物人姓名，移关本部勘合，各库正行作收，勿令似前径自呼唤司库、司吏人等赴本衙门交收钱物，似为便益。都省准呈。
　　关拨钞本
至元二十年正月，中书省体知：行用库官典人等库门开闭无定，将倒钞客旅屯积壅滞，妄生刁蹬，添荅工墨，转行倒换，有坏钞法。今后每日卯时开库，申时后收计。库官人等须管常川收倒，不许停闲刁蹬倒钞人等。若遇阙少料钞，预期关拨御史台差官常切体察。
　　钱粮去零
至元二十五年九月，尚书省江西行省咨：追理排年拖欠粮斛及每岁打算各路所申，俱有积算合勺抄撮零数，委是紊烦。今及打算收支粮斛，若至伍勺以上收作壹合，伍勺以下削去，似为省便。户部照得：凡有收支，中统宝钞积算到总数，若至伍厘收作壹分，伍厘以下削去。如至元宝钞，若至伍毫收作壹厘，伍毫以下除去。收支粮斛即与宝钞无异。都省准呈。
　　酒牌侵钞
延佑元年九月，中书省 【[七]省下疑有脱字。】 ：近为街下构栏、酒肆、茶房、浴堂之家，往往自置造竹木牌子，及写帖子，折当宝钞贴爪使用，侵衬钞法。其酒牌止于本店支酒，不许街市流转，其余竹木牌子纸帖并行禁断。
　　务官欺课
至大四年十一月初四日，中书省奏：台官人每俺根底与文书，真定路姓郜的务官侵使子课程有，俺待问呵，院务官每比及年终未审，合无取问，说将来有。俺商量得，院务官每办课程有，既欺隐了课程，不教问呵，课程也不能尽实到官，做贼说谎的多了去也。今后但是务里委付的务官，端的偷了课程呵，依职官取受例交监察御史、廉访司官问呵，怎生？商量来。奏呵，那般者。么道圣旨了也。钦此。
通制条格卷第十五
　畜牧
　　抽分羊马
元受圣旨，各该铺马驰驿前去拘该地面抽分，限拾月已里赴都送纳，各人饮食已有定例外，据常川取要饮食分大德七年十月，中书省户部呈：宣徽院经历司呈，照得各处隘口抽分羊马人员，年例柒捌月间，钦 【倒】  【例】  【[一]据《大元马政记抽分羊马》相应文字改。】 元领圣旨，经由通政院倒给铺马分例前去，须要同本处管民正官眼同依例抽分羊马牛只，随即用印烙记，趁好水草牧放。如抽分了毕，各取管民官司印署保结公文，明白开写抽分到数目、村庄、物主、花名、毛皮、齿岁，申覆本院。仍令有司量差人夫牵赶至前路官司，相沿交换已委官押领，依限赴都交纳。沿路傥有倒死，亦取所在官司明白公文，将皮货等起解赴院。中间若有违法不公，欺隐作弊，宜从本道廉访司严加体察。其余一切搭盖棚圈并常川马匹草料饮食等物，不须应付，庶革扰民欺诳之弊。都省准呈。长行马疋草料，州县搭盖棚圈，别无许准文凭。本部参详：抽分羊马人员每岁扰动州县，苦虐人民。今后拟合令宣徽院定立法度，严切拘钤，至抽分时月，各给印押差札，明白开写所委官吏姓名，并不得多余将引带行人员长行马疋，定立回还限次，钦
擎圣旨，百姓每根底抽分羊口，哏教百姓每生受有，么道，礼部官人每备大同路文书俺根底与了文书有。俺商量来，汤羊里并客人每根底其余勾当里，每年多支持羊口有。在先年分里壹贰年北口等处委人仔细抽分时，比不曾计较的年分哏多抽分得来有，外路里羊哏多有，么道知道的人说有。又这里差去的，抽分了大的，教小的抵换，要了肥的，教瘦的抵换，多抽分了少报数目的也有，么道听得有。比附的上头，这里不差人，教各去有的路府州县达鲁花赤长官提调，休教百姓生受。取见羊口数目，依已定的体例，教抽分羊口，附近有的只教纳羊，远的回易作钞教纳。各处行省所管地面也依这例教行，提调的人每不教百姓生受。比在先多抽分的羊呵，验数目等第与赏的或与名分的。俺定例呵，怎生？依这般教各处牧民官提调呵，圣旨里台里行将文书去，作弊的人每根底，教监察御史、廉访司官体察出来，要罪过呵，怎生？商量来。奏呵，那般者。么道圣旨了也。钦此。至大四年闰七月，中书省奏：在先北口等处抽分羊马牛只的人，依体例抽分了不全纳的上头，教俺差好人抽分者，么道圣旨有来。如今木八剌沙、许也速歹儿、张伯颜等起
皇庆元年五月，中书省奏：在先年分抽分头疋羊口，宣徽院委人抽分来，去年为他每委付来的人每作弊的一般有，么道省官每奏了。试验一年，教监察御史、廉访司体察者，么道圣旨有呵，俺委付人教抽分来。去年抽分到的比宣徽院前年抽分到的数目，多抽分出壹万余口羊，贰伯余疋马，壹伯余只牛。又城子里抽分到的头疋羊口，回易作钞解纳将来的钞定，也比他每管的时分数目多余出五千余定钞来有。自前是宣徽院家管的勾当来，如今迤北蒙古百姓每各千户并各处口子里教他每委人抽分者，城子里不教他每委人，依去年例教本处官司就便提调抽分，宣徽院里纳者，省部里报数目呵，怎生？商量来。奏呵，那般者。么道圣旨了也。钦此。
　　鹰食分例
至元六年正月十七日，钦奉圣旨：如今鹅过来放海青时分，省会中都路地面城里村里人每，若是海青拏住鹅呵，恐怕人不识，将海青打伤。若拏住海青的人，送与本处官人每，教好人送将来者。如海青拏不住鹅呵，坐落的田地里或是拏鸡儿，休打者。人见呵，拏住送将来者。拏不得呵，教人看报知本处官司，转送与鹰房子每者。
至元十年正月，中书省会验：近为顺天路刘五十收住兔鹘不送官司，用牛肉喂死，量决肆拾柒下，奏奉圣旨：既是那般呵，打也不合打。咱已前为这拏鹰不送官司的人教死者，么道行了文字来，那的忒重有。若已后海青鹰鹘等拏呵，理会的人于就近官司便送纳者，不理会的人于暗房子里坐下海青鹰鹘等，教人看，休教入去，即便于附近官司说了，官司取去，差会养鹰的好人送来者，那般行文书者。钦此。今约量拟定下 【顷】  【项】  【[二]据《元典章》卷十六(户部卷之二)《分例官吏应副鹰鹘分例》相应文字改。】 鹰食数目，仍令食用新肉，如无新肉，杀与鸡者。
鹰食分例
海青兔鹘早晨二两　　　　后晌叄两
鹰并鸦鹘早晨一两　　　　后晌二两
皂鹰北海青等斟酌稍多应付
至大四年闰七月，完泽平章特奉圣旨节该：海青并豹子食，诸王驸马每的并官人每，不拣是谁的呵，休与者。么道圣旨了也。钦此。
　　擅支马驼草料
延佑元年八月，中书省奏准事理：
</div>
    <div class="pagination">
<a href="通制条格_page12.html">上一页</a><span>...</span><a href="通制条格_page8.html">8</a><a href="通制条格_page9.html">9</a><a href="通制条格_page10.html">10</a><a href="通制条格_page11.html">11</a><a href="通制条格_page12.html">12</a><span class="current-page">13</span><a href="通制条格_page14.html">14</a><a href="通制条格_page15.html">15</a><a href="通制条格_page16.html">16</a><a href="通制条格_page17.html">17</a><a href="通制条格_page18.html">18</a><span>...</span><a href="通制条格_page14.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
