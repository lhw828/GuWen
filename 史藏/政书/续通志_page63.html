<!DOCTYPE html>
<html>
<head>
    <meta charset="UTF-8">
    <title>续通志 - 第 63 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 63 页/共 1359 页</h1>
    <div class="content">县租秋七月甲寅借职田租二年以裨经费己巳蠲关外四州民今年租及湖南被贼州县夏税八月乙酉立子愭为皇太子丁亥虞允文罢戊 
子大赦己丑以洪适为参知政事兼权知枢密院事吏部侍郎叶颙签书枢密院事兼权参知政事癸巳钱端礼罢为资政殿大学士提举万寿 
观九月甲戌以端明殿学士汪澈知枢密院事洪适兼同知枢密院事冬十月己卯遣方慈等使金贺正旦丁酉金遣高衎等来贺会庆节乙巳 
淮北红巾贼踰淮刼掠辛未遣龙大渊抚谕两淮措置屯田督捕盗贼十二月戊寅以洪适为尚书右仆射同中书门下平章事兼枢密使汪澈 
为枢密使癸未遣王曮等贺金主生辰庚寅以叶颙为参知政事兼同知枢密院事壬寅金遣乌库哩忠弼等来贺明年正旦
　　二年春正月辛酉省六合戍兵以所垦田给还复业之民二月丁丑罢盱眙屯田振两浙江东饥戊寅如玉津园宴射遂至龙井三月辛未 
罢洪适右仆射癸酉以给事中权吏部尚书魏■〈木巳〉同知枢密院事兼权参知政事丁丑罢和籴夏四月戊寅以久雨减大理三衙临安 
府及浙西州县杂犯死罪以下一等乙未汪澈罢五月戊申张焘薨庚戌叶颙罢以魏■〈木巳〉为参知政事右谏议大夫林安宅同知枢密 
院事兼权参知政事中书舍人蒋芾签书枢密院事六月庚辰擢孙挺为福州观察使荣国公摅为左千牛卫大将军秋七月甲寅以镇江都统 
制戚方为武当军节度使八月丁丑蠲淮南放归万弩手差役二年戊子以魏■〈木巳〉兼同知枢密院事蒋芾权参知政事甲午立中兴以 
来十三处战功格目乙未以吴璘复判兴州九月辛亥遣官按视温州水灾振贫民决系囚冬十月乙亥遣薛良朋等使金贺正旦己卯减饶州 
岁贡金三之一蠲诸路酒坊逋赋辛卯金遣魏子平等来贺会庆节十一月丙午杨存中薨己酉尽出内藏及南库银以易会子官司并以钱银 
支遣民间从便两淮总领所许自造会子鬻诸路营田十二月乙亥遣梁克家等贺金主生辰己卯以资政殿学士叶颙知枢密院事甲申以叶 
颙为尚书左仆射魏■〈木巳〉右仆射并同中书门下平章事兼枢密使蒋芾参知政事吏部尚书陈俊卿同知枢密院事兼权参知政事庚 
寅诏宰相领兼制国用使参知政事同知国用事丙申金遣乌库哩元忠等来贺明年正旦
　　三年春二月癸酉出龙大渊为江东总管曾觌为淮西总管甲戌大渊改浙东觌改福建辛巳以端明殿学士虞允文知枢密院事三月甲 
辰从太上皇太上皇后如聚景园壬戌伯母秀王夫人张氏薨夏四月辛未蠲诸路州军逋负戊寅以吴璘知兴元府充利州路安抚使四川宣 
抚使五月甲寅吴璘薨庚申以四川制置使汪应辰主管宣抚使事移司利州六月己巳以汪应辰权节制利州路屯驻御前军马甲戌以虞允 
文为资政殿大学士四川宣抚使乙亥金遣使来取被俘人诏实俘在民间者还之军中人及叛亡者不预戊寅复以虞允文为知枢密院事充 
宣抚使辛卯皇后夏氏崩振泉州水灾秋七月壬寅以皇太子疾减杂犯死罪以下乙巳皇太子薨闰月丁亥戚方落节钺信州居住八月甲寅 
以久雨命临安府决系囚丁巳蠲光濠庐三州寿春府赋一年戊午遣官分决滞狱壬戌以知建康府史正志兼沿江水军制置使冬十月丁酉 
遣唐瑑等使金贺正旦戊戌以嗣濮王士輵为开府仪同三司乙卯金遣富察苏尔干等来贺会庆节十一月丙寅合祀天地于圜丘大赦癸酉 
叶颙魏■〈木巳〉罢以陈俊卿为参知政事翰林学士刘珙同知枢密院事丁丑以雷发非时诏台谏侍从两省官指陈阙失十二月己亥遣 
王瀹贺金主生辰辛亥以吴益为太傅庚申金遣图克坦忠卫等来贺明年正旦
　　四年春正月壬午夺秦埙秦堪吴益郊恩荫补癸未雨雹甲申如天竺寺至玉津园二月甲午罢福建路卖钞盐蠲转运司岁发钞盐钱己 
亥以蒋芾为尚书右仆射同中书门下平章事兼枢密使兼制国用使观文殿大学士史浩为四川制置使浩辞不行乙巳赐王炎出身签书枢 
密院事三月庚午以敷文阁待制晁公武为四川安抚制置使夏四月丙辰礼部员外郎李焘上所著续通鉴长编自建隆至治平一百八卷是 
月振绵汉等州饥五月丙戌行干道新厯丁亥以饶信二州建寍府饥民啸聚遣官措置振济是月西夏任敬德遣使至四川宣抚司约发兵攻 
西蕃六月戊戌蠲诸路逋负干道元年二月和市折帛杂色钱辛丑龙大渊卒戊午蒋芾罢秋七月壬戌以刘珙兼参知政事召建寍府布衣魏 
掞之赴行在丁亥以经总制余剩钱椿留卭蜀州以备振济己丑以久雨虑囚减临安府三衙死罪以下是月西夏遣闲使来八月庚戌刘珙罢 
冬十月壬辰遣郑闻等使金贺正旦甲午禁归正人藏匿金人者庚子蒋芾起复尚书左仆射陈俊卿右仆射并同中书门下平章事兼枢密使 
兼制国用使甲辰大阅己酉金遣伊喇山图罕等来贺会庆节十一月壬戌遣知无为军徐子寅措置楚州官田招集归正忠义人以耕乙亥诏 
峡州布衣郭雍赴行在壬申蠲两淮归正人役五年癸未封岳阳军节度使居广为永阳郡王十二月丙申遣胡元质等贺金主生辰甲辰蒋芾 
辞起复减两浙江东西路明年夏税和市之半甲寅金遣完颜仲仁等来贺明年正旦
　　五年春正月甲戌措置两淮屯田二月壬寅以给事中梁克家签书枢密院事甲辰以王炎参知政事兼同知枢密院事三月己巳蠲成都 
府路民户岁输对籴米脚钱乙亥以王炎为四川宣抚使仍参知政事夏四月壬辰以梁克家兼参知政事辛亥振衢婺饶信四州流民六月己 
酉以虞允文为枢密使秋七月乙丑以曾觌为浙东总管八月甲申朔日有食之己丑以陈俊卿为尚书左仆射虞允文为尚书右仆射并同中 
书门下平章事兼枢密使兼制国用使九月壬申命淮西安抚司参议官许子中措置淮西山水砦招集归正人垦官田冬十月乙酉遣汪大猷 
等使金贺正旦戊子振温台二州被水贫民己亥命饶信二州岁量留上供米以备振粜癸卯金遣高德基等来贺会庆节十二月己丑遣司马 
伋等贺金主生辰戊申金遣完颜毅等来贺明年正旦
　　六年春正月癸丑雅州沙平蛮寇边焚碉门砦四川制置使晁公武讨之不利庚午以奉国军承宣使知庐州郭振为武泰军节度使二月 
辛卯王炎遣人约沙平蛮归部稍捐边税与之三月庚申从太上皇太上皇后如聚景园辛未复如聚景园戊寅以知绍兴府史浩为检校少傅 
保寍军节度使夏五月己巳陈俊卿罢为观文殿大学士知福州罢行在至镇江征税所比近者十有三闰月戊子遣范成大等使金求陵寝地 
且请更定受书礼辛卯责吏部侍郎陈良佑筠州居住癸巳以梁克家为参知政事兼同知枢密院事甲辰辛次膺薨秋九月辛丑沅州猺相雠 
杀守臣孙叔杰击之不利猺进迫州城安抚司谕解之叔杰寻抵罪冬十月辛酉遣吕正己等使金贺正旦丁卯金遣耶律子敬等来贺会庆节 
甲戌起居舍人赵雄请置局议恢复以雄为中书舍人十一月壬午合祀天地于圜丘大赦是月遣赵雄等贺金主生辰及请更受书之礼十二 
月戊申大阅壬申金遣富察愿等来贺明年正旦
　　七年春正月丙子帝率羣臣奉上太上皇帝太上皇后尊号册宝于德寿宫二月癸丑立子惇为皇太子大赦以庆王恺为雄武保寍军节 
度使判寍国府进封魏王丁卯太傅大寍郡王吴益薨三月乙亥赵雄至金金拒其请诏训习水军丙子立恭王夫人李氏为皇太子妃己卯起 
复刘珙同知枢密院事以明州观察使知合门事兼枢密都承旨张说签书枢密院事戊子说罢为安庆军节度使提举万寿观夏四月壬戌从 
太上皇太上皇后如聚景园丁亥刘珙起复同知枢密院事为荆襄宣抚使珙辞不拜庚寅金人葬钦宗于巩原秋七月庚子以王炎为枢密使 
四川宣抚使八月丙辰诏两淮民丁充民兵者本名丁钱勿输甲申从太上皇太上皇后如东园戊子安定郡王令德薨冬十月己酉遣莫蒙等 
使金贺正旦壬戌金遣乌凌阿天锡等来贺会庆节十二月丁未遣翟绂等贺金主生辰丙寅金遣完颜宗寍等来贺明年正旦是岁湖南江东 
西路旱振之
　　八年春正月丁酉朝献景灵宫遂如天竺寺玉津园二月乙巳诏改尚书左右仆射同中书门下平章事为左右丞相戊申遣姚宪等使金 
贺上尊号附请受书之事辛亥以虞允文为左丞相梁克家为右丞相并兼枢密使癸丑以安庆军节度使张说吏部侍郎王之奇并签书枢密 
院事夏四月己酉出殿中侍御史萧之敏提点江东刑狱乙丑诏再蠲两淮二税一年六月庚子以武德郎令撎为金州观察使封安定郡王秋 
七月辛巳罢淮西屯田官兵募归正人耕佃九月乙亥诏王炎赴都堂治事戊寅以虞允文为少保武安军节度使四川宣抚使封雍国公己丑 
赐允文家庙祭器冬十月丁未遣冯樽等使金贺正旦丙辰金遣夹谷清臣等来贺会庆节罢借诸路职田十一月庚寅进检校少傅知福州史 
浩开府仪同三司十二月戊戌蠲两淮明年租赋甲辰诏京西归正人授田如两淮丁巳遣韩元吉等贺金主生辰辛酉金遣曹望之等来贺明 
年正旦
　　九年春正月辛未王之奇罢为淮南安抚使王炎罢为观文殿大学士提举洞霄克乙亥以张说同知枢密院事户部侍郎沈夏签书枢密 
院事戊寅以刑部尚书郑闻签书枢密院事闰月戊申以久雨命大理三衙临安府及两浙州县决系囚减杂犯死罪以下辛酉如天竺寺玉津 
园二月壬申蠲江西旱伤五州逋负米乙亥青羌奴儿结寇安静砦黎州推官黎商老战死三月甲午禁北界博易银绢戊申从太上皇帝太上 
皇后如聚景园夏五月壬辰朔日有食之己未以迪功郎朱熹屡诏不起特改宣教郎主管台州崇道观六月甲戌禁两淮荆襄四川诸州籍民 
户马秋七月壬寅青羌奴儿结降辛亥吐蕃弥羌畜列陷安静砦引兵深入黎州守臣诱卭部川蛮击却之九月庚子命盱眙军以受书礼移牒 
泗州示金生辰使金使不从冬十月甲子遣留正等使金贺正旦辛未梁克家罢为观文殿大学士知建寍府甲戌以曾怀为右丞相张说知枢 
密院事郑闻参知政事沈夏同知枢密院事庚辰金遣完颜襄等来贺会庆节丁亥襄等入辞别函申议受书之礼仍示虞允文速为边备十一 
月戊戌合祀天地于圜丘大赦改明年元为淳熙十二月甲子沈夏罢乙丑以御史中丞姚宪签书枢密院事遣韩彦直等贺金主生辰乙亥以 
嗣濮王士輵永阳郡王居广并为少保乙酉金遣完颜璋等来贺明年正旦
　　淳熙元年春正月乙未禁淮西诸关采伐林木庚子罢两淮将帅权摄官丙午禁两淮耕牛出境以交址入贡赐国名安南封南平王李天 
祚为安南国王二月癸酉虞允文薨丙申以郑闻为资政殿大学士四川宣抚使戊午如玉津园癸丑金遣梁肃等来计事夏四月戊辰从太上 
皇如聚景园壬申许桂阳军溪洞子弟入州学听读乙亥诏四川宣抚使教阅诸州将兵戊寅遣张子颜等使金报聘己卯以姚宪参知政事户 
部尚书叶衡签书枢密院事六月丙辰朔诏礼官讨论别建四祖庙正太祖东向位戊午以兴州都统制吴挺为定江军节度使戊寅曾怀罢癸 
未姚宪罢甲申落宪端明殿学士罢宫观以叶衡参知政事秋七月丁亥以郑闻参知政事以成都府路安抚使薛良朋为四川安抚制置使壬 
辰以曾怀为右丞相己酉责姚宪南康军居住八月己未张说罢为太尉提举隆兴府玉隆观以徽猷阁学士杨倓为昭庆军节度使签书枢密 
院事九月乙酉以曾觌开府仪同三司壬寅如玉津园宴射冬十月壬戌遣蔡洸使金贺正旦癸亥以积雨命中外决系囚丙寅郑闻薨乙亥金 
遣完颜让等来贺会庆节辛巳再蠲临安府民身丁钱三年壬午蠲郴州桂阳军借贷常平米十一月甲申朔日有食之戊戌以礼部侍郎龚茂 
良参知政事杨倓罢以叶衡兼权知枢密院事丙午曾怀罢戊申以叶衡为右丞相兼枢密使十二月丁巳以吏部尚书李彦颖签书枢密院事 
壬戌遣吴琚等贺金主生辰壬申金遣刘仲诲等来贺明年正旦以资政殿学士知江陵府沈夏为四川宣抚使
　　二年春正月癸巳前宰相梁克家曾怀坐擅改堂除克家落观文殿学士怀降为观文殿学士三月丙申以太上皇寿七十诏礼官讨论庆 
寿典礼夏四月己巳如玉津园是月茶寇赖文政起湖北转入湖南江西官军数为所败命江州都统皇甫倜招之五月辛卯谕宰相以朝政阙 
失士民皆得献言庚子命鄂州都统李川调兵捕茶寇六月庚戌以沈夏同知枢密院事丁卯落蒋芾王炎观文殿大学士张说落节度使芾建 
昌寍炎袁州说抚州居住戊辰振湖南江西被寇州县是月茶寇自湖南犯广东秋八月丙辰江西总管贾和仲以捕寇失律除名贺州编管丁 
卯蠲湖南江西被寇州县租丁丑遣左司谏汤邦彦等使金申议九月乙酉振淮南水旱州县乙未叶衡罢丁未沈夏罢闰月丁巳以李彦颖参 
知政事翰林学士王淮签书枢密院事是月江西提刑辛弃疾诱赖文政杀之茶寇平冬十月乙酉遣谢廓然等使金贺正旦戊戌金遣完颜禧 
等来贺会庆节十一月戊申朔奉上太上皇帝太上皇后尊号册宝于德寿宫戊午提点坑冶王揖进羡余却之十二月辛巳遣张宗元等贺金 
主生辰甲午朝德寿宫行庆寿礼大赦甲辰金遣完颜迨等来贺明年正旦
　　三年春正月甲寅以常州旱宽其逋负之半振淮东饥仍贷贫民种乙丑振恤归正人二月壬午蠲两淮教阅民兵夏税癸未以伯圭为安 
德军节度使三月丙午朔日有食之癸亥如报恩寺遂至聚景园夏四月辛巳靖州猺人寇边遣兵讨捕之己丑责授叶衡安德军节度副使郴 
州安置六月乙酉减四川酒课甲午以朱熹为秘书郎熹不就秋七月乙丑禁浙西围田八月乙亥以王淮同知枢密院事礼部尚书赵雄签书 
枢密院事庚辰太上皇诏立贵妃谢氏为皇后壬午以久雨命中外决系囚癸未遣阎苍舒等使金贺正旦壬辰金遣富察通等来贺会庆节十 
一月癸丑合祀天地于圜丘大赦庚午遣张子正等贺金主生辰十二月己丑黎州蛮寇边官军失利蛮亦遁去戊戌金遣刘珫等来贺明年正 
旦是岁京西湖北诸州兴元府金洋州旱绍兴府台婺州水并振之
　　四年春正月戊申诏自今内外诸军岁一阅试庚申诏沿江诸军岁再习水战二月乙亥如太学谒先圣遂如武学谒武成王庙监学官进 
秩一等诸生推恩赐帛有差戊戌以新知荆南府胡元质为四川安抚制置使兼知成都府三月乙巳以史浩为少保观文殿大学士醴泉观使 
兼侍读进封永国公庚戌如玉津园宴射壬子贷随郢二州饥民米丙寅如聚景园夏五月庚子如佑圣观罢四川和籴六月丁丑龚茂良罢己 
卯以王淮参知政事秋七月辛丑禁江上诸军盗易战马振襄阳饥民乙酉罢临川伯王雱从祀癸丑龚茂良责授寍远军节度副使英州安置 
甲寅申严四川入蕃茶禁八月辛巳禁耕牛过淮九月丁酉朔日有食之辛丑免宰执以下会庆节进奉戊午阅蹴踘于选德殿冬十月丙子以 
久阴命中外决系囚遣钱良臣等使金贺正旦丁亥金遣完颜忠等来贺会庆节十一月庚子以赵雄同知枢密院事癸亥遣赵思等贺金主生 
</div>
    <div class="pagination">
<a href="续通志_page62.html">上一页</a><span>...</span><a href="续通志_page58.html">58</a><a href="续通志_page59.html">59</a><a href="续通志_page60.html">60</a><a href="续通志_page61.html">61</a><a href="续通志_page62.html">62</a><span class="current-page">63</span><a href="续通志_page64.html">64</a><a href="续通志_page65.html">65</a><a href="续通志_page66.html">66</a><a href="续通志_page67.html">67</a><a href="续通志_page68.html">68</a><span>...</span><a href="续通志_page64.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
