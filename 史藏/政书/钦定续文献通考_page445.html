<!DOCTYPE html>
<html>
<head>
    <meta charset="UTF-8">
    <title>钦定续文献通考 - 第 445 页/共 455 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定续文献通考 - 第 445 页/共 455 页</h1>
    <div class="content">　　明太祖洪武十五年置景东府以土官俄陶知府事十八年百夷思伦发叛率众十余万攻景东之北吉寨俄陶率众御之爲所败率其民千余家避于大理府之白崖川二十三年沐英讨平思伦发复景东地因奏景东百夷要冲宜置衞以锦衣衞佥事胡常守之俄陶仍旧职二十四年帝以景东爲云南要害且多腴田调白崖川军士屯守二十六年命洱海衞指挥同知赖镇守景东从沐春请也
　　明史土司传曰景东古柘南也汉尚未有其地唐南诏民始置银生府后爲金齿白蛮所据元中统三年讨平之以所部隷威楚万戸至元中置开南州太祖平云南景东土官俄陶先归附故即以爲知府
　　宣宗宣德五年置孟缅长官司
　　时景东奏所辖孟缅孟梳地方遐逺屡被外冦侵扰乞幷孟梳于孟缅授把事姜嵩爲长官景东六年大侯土知州刀奉汉侵据孟缅地敕黔国公沐晟遣官抚谕正统中思任发叛官军征麓川知府陶瓉从征有功嘉靖中者东甸称乱劫景东府印去土舍陶金追斩其头目夺印归
　　熹宗天启六年景东土官以象阵败贵州水西叛蛮水西安邦彦反率众二十万入滇境至马龙后山去会城十五里总兵官调景东土舍陶明卿率兵伏路左贼分道幷至官军御之贼拒战势甚锐明卿乃以象阵从左翼冲出横击贼溃追奔十余里巡抚上功推明卿第一
　　明史土司传曰景东部皆僰种性淳朴习弩射以象战厯讨铁索米鲁那鉴安铨鳯继祖诸役皆调其兵及战象毎调兵二千必自効千余饷士之费未尝仰给公家土司中最称恭顺其府治东有邦泰山颇险土官陶姓所世居也
　　广南
　　元世祖至元间立广南西道宣慰司
　　广南宋时名特磨道土酋侬姓智高之裔居之至是立宣抚司领路城等五州后惟领安宁富二州
　　明太祖洪武十七年置广南府
　　时广南西道归附改爲府以土官侬郎金爲同知二十八年命云南后衞官军至广南筑城建衞郎金父贞佑不自安结众据山寨拒守时伏草莽中刼掠觇官军进退都指挥同知王俊乃分攻各寨自将取贞佑又以兵扼间道絶其救援诸寨悉破众溃贞佑穷促就禽械送京师
　　神宗万厯七年以土官侬文举屡立战功实授同知先时广南府土官侬郎举以从征麓川功陞同知死无嗣四门舍目共推侬文举署事屡立战功至是实授同知子应祖从征三乡亲获贼首诏赏银百两播州之役征其兵三千讨寻甸叛目皆有功
　　明史土司传曰侬氏自文举借四门舍目推拥之力得授职后侬氏袭替必因之土官之政出于四门租税仅取十之一道险多瘴知府不至其地印以临安指挥一人署之指挥出印封一室入取必有瘟疠死亡万厯末知府廖者避瘴临安以印付同知侬仕英子添寿添寿死家奴窃印幷经歴司印以逃既而归印于其族叔侬仕祥时仕英亲弟仕獬例得袭索仕祥印仕祥不与遂献地与泗城土官岑接与连婚搆兵灭仕獬家及仕祥死子琳以府印送接而经歴司印又爲琳弟琼所有巡抚王懋中调兵往问琼惧还印于通判周宪接亦出府印献于官时兵方调至境遽遣归廷议治擅离与守巡失抚之罪琼接已输服勿问诏可未几侬绍汤兄弟争袭各纠交趾兵众焚掠一空广西
　　元世祖至元十二年置广西路
　　广西隋属牂州后爲东僰乌蛮等部所居唐黔州后师宗弥勒二部寖盛防段皆莫能制宪宗时始内属至是籍二部爲军置路
　　明太祖洪武十四年广西归附以土官普德署府事二十四年布政使张紞奏维摩云龙永宁浪渠越顺等州县蛮民顽恶不遵政教置兵戍守以控制之成化中土知府昻贵有罪革其职安置弥勒州乃置流官始筑土城嘉靖元年设云南弥勒州十八寨守御千戸所其部众好掳掠无纪律至水西乌撒用兵始征调之崇祯间巡按御史傅宗龙由滇入黔招普兵以行时滇中最勍称沙普兵亦曰昻兵
　　镇沅
　　明成祖永乐三年命升镇沅州爲府
　　先是洪武十五年元元江路总管刀平与兄那直归附授千夫长嗣置镇沅州以平爲知州至是以从征八百及从攻石崖者达寨外部有功故有是命以平爲知府嘉靖中征安铨调镇沅兵千人命刀宁息领之复调其子刀仁亦率兵千人征那鉴克鱼复寨初镇沅印爲那氏所夺至是得印以献命给之
　　明史土司传曰镇沅古濮洛杂蛮所居元史谓是和泥昔朴二蛮也唐南诏防氏银生府地其后金齿僰蛮据之元时爲威逺蛮棚府属元江路总管永宁
　　明成祖永乐四年升永宁州爲府
　　先是永宁州北胜府洪武平云南时属鹤庆府二十九年改属澜沧衞十二月土贼卜百如加劫杀军民官军讨之其子阿沙遁入革失瓦都寨至是设长官司四曰刺次和曰鲁瓦之曰革甸曰香罗永宁土知州寻升爲府以土官各吉八合爲知府遣往大西畨抚谕蛮众宣德四年永宁蛮寨矢不刺非纠四川盐井衞土官马刺非杀各吉八合官军抚定之命卜撒袭知府复为矢不刺非所杀已命卜撒之弟南八袭马剌非又据永宁节卜上下三村逐南八大掠夜白尖住促卜瓦诸寨事闻帝命都督同知沐昻勒兵谕以祸福幷移檄四川行都司下盐井衞谕马刺非还所据村寨正统二年马刺非爲南入所攻拔乌节等寨南入亦言马剌非杀害诏镇巡官騐问令各归侵地乃寝
　　顺宁【大侯等附】
　　元文宗天厯元年置顺宁府
　　顺宁本蒲蛮地名庆甸宋以前不通中国虽氏段氏不能制元泰定间始内附至是置顺宁土府
　　明太祖洪武十五年顺宁归附以土酋阿悦贡署府事十七年命阿日贡爲顺宁知府二十三年土酋猛邱土知府子邱等不输征赋自相仇杀大理衞指挥郑祥征防化贼移师至甸头破其寨猛邱降乃还猛邱死把事阿罗等复起兵相攻击二十九年西平侯沐春遣郑祥等分道进讨禽阿罗等诛之
　　明史土司传曰顺宁与大侯接境宣德中大侯土舍奉赦奉学兄弟不相能奉学倚妻父土知府猛廷瑞与兄赦日搆兵巡抚陈用宾檄防将李先着副使邵以仁勘处以仁袭执廷瑞因请改顺宁爲流官先着被檄极言不可讨被谤语逮下狱瘦死然廷瑞实无反谋以防将呉显忠觇其富诬以助恶索金不应遂谗于巡按张应扬转告用宾廷瑞大恐不得已斩奉学以献显忠益诬其阴事传以反状抚按会奏得旨大剿廷瑞出献印献子以候命不从显忠帅兵入其寨尽取猛氏十八代蓄赀数百万诱廷瑞至会城执之献捷于朝于是所部十三寨尽愤始聚兵反官兵悉剿除之幷杀其子以仁超擢右都御史廕子未几坐大辟系狱应扬亦病卒人以爲天道云
　　又曰顺宁附境有猛猛猛撒猛绚所爲三缅也猛猛最强部万人时与二猛爲难其地田少箐多射猎爲业猛缅地虽广而人柔弱部长最忠顺猛撒微弱后折入于耿马
　　防化
　　元世祖至元十四年置防化路
　　化唐属姚州氏时细奴逻筑城居之号防舍诏段氏改开南县元宪宗七年置防舍千戸隷大理至是改爲化路二十年降爲州
　　明太祖洪武十七年以土酋左禾等爲防化州判等官二十三年西平侯沐英以防化所属蛮火头字青等梗化不服请置衞贼高天惠作乱大理衞指挥使郑祥捕斩之传首云南永乐时土知州左伽从征麓川战大侯功第一进秩临安知府掌州事正统中升州爲府以伽爲知府世袭
　　明史土司传曰化所部江内诸蛮性柔颇驯扰江外数枝以勇悍称每应征调多野战无行伍又曰万厯四十八年云龙土知州段龙死子嘉龙立养子进忠杀嘉龙争袭流劫杀掠官军进讨进忠从间道欲趋大理官军禽诛之改设流官授段氏世吏目一人
　　孟艮
　　明成祖永乐三年设孟艮府
　　孟艮蛮名孟掯自古不通中国至是来归乃设府以土酋刀哀爲知府至正统间孟艮地多爲木邦所幷景泰中入贡知府名庆马辣不知于刀氏何属也明史土司传曰孟艮在姚关东南二千里外沃野千里最殷富地多虎农者于树杪结草楼以获稼云南知府赵混一尝入其境待之礼慢后无复至者
　　孟定
　　元世祖至元中立孟定路
　　孟定蛮名景麻至是立孟定路军民总管府领二甸隷大理金齿等处宣慰司
　　明太祖洪武三十五年设孟定府
　　时土酋来朝改爲府以刀浑立爲知府初孟琏与孟定皆麓川地其土目皆故等夷恶相属后改孟琏云南多以互侵土地仇杀宣德六年土知府罕颜法以爲言敕黔国公沐晟遣官抚谕俾各归侵掠正统中麓川叛孟定知府刀禄孟遁走木邦土官罕葛从征有功总督王骥奏令食孟定之土嘉靖间木邦罕烈据地夺印令土舍罕庆守之名爲耿马地之所入悉归木邦万厯十二年官兵取陇川平孟定故地以罕葛之后爲知府十五年颁孟定府印崇祯末孟定叛降于缅甸
　　明史土司传曰其地自姚关南八日程西接陇川东连孟琏木邦北镇康土瘠人稀有马援城在焉领安抚司一曰耿马万厯十二年置以们罕爲安抚使与孟定隔喳哩江孟定居南耿马居北罕死弟们罕金获印时木邦思礼作乱侵湾甸镇康倚罕金爲声援天启二年缅人攻猛乃孟艮罕金欲杀之缅移兵攻金金厚赂之乃解后与木邦罕正搆难不絶云
　　曲靖
　　元世祖至元十三年置曲靖路
　　曲靖隋恭恊二州地唐置南宁州改恭州为曲州分恊州置靖州至元初置磨弥部后改爲曲靖路
　　明太祖洪武十五年置曲靖军民府
　　先是十四年征南将军下云南元曲靖宣慰司张麟等降至是改路爲府
　　二十年越州土酋叛命官军讨之
　　先是十七年亦佐县土酋安伯作乱西平侯沐英讨降之至是越州土酋阿资与罗雄州营长发束等叛【阿资者土官龙海子也越州蛮呼爲苦麻部元末龙海居之所属俱啰啰斯种王师征南时英驻兵其地之汤池山龙海降诏以龙海爲知州寻爲乱英禽之徙辽东至盖州病死阿资继其帜益桀骜至是板】帝命英会征南将军傅友德进讨道过平夷以其山险恶宜驻兵屯守遂迁其山民往居卑午村留神策衞千戸刘成等将千人置堡其地后以爲平夷千戸所阿资等率众寇普安烧府治大肆剽掠友德率兵击之斩其营长二十二年阿资退屯普安倚崖壁爲寨友德以精兵蹙之蛮众皆縁壁攀崖坠死不可胜数生禽一千三百余人获马畜甚众阿资遁还越州复追击之斩其党五十余人阿资穷蹙请降
　　二十四年徙越州衞于陆凉州
　　初阿资之遁也扬言曰国家有万军之勇我地有万山之险岂能尽灭我辈英乃请置越州马龙二衞扼其险要复分兵追捕遂降英等以陆凉西南要地请设衞屯守命于吉鲁昌筑城置陆凉衞又以平夷尤当要冲四面皆蛮部落乃遣开国公常升往辰阳集民间丁壮五千人即平夷千戸所改置衞二十三年置越州衞至是以英言云南诸蛮皆降惟阿资恃险屡叛宜徙衞军守御乃徙越州衞于陆凉已阿资复叛命率师进讨屡败贼众会连月滛雨水溢阿资援絶与其众降西南有木容箐贼常出没处调普安衞官军置宁越堡镇之然阿资终不悛二十七年阿资复反平西侯沐春等营于越州城北遣壮士伏于岐路而以兵挑战蛮兵悉众出伏起大败之阿资脱身遁春星列守堡絶其粮道贼益困二十八年引兵捣贼巢禽阿资斩之俘其党越州乃平自是以后西南晏然
　　神宗万厯九年罗雄土酋反
　　先是嘉靖中罗雄知州者濬杀营长夺其妻生子继荣稍长即持刀逐濬濬欲置之死以其母故不忍及濬请老以继荣代袭继荣遂逐濬濬诉之镇巡官命迎濬归继荣阳事之实加禁锢至是调罗雄兵征缅继荣将行恐留濬爲难遂弑濬时霑益土知州安世鼎死妻安素仪署州事亦提兵赴调继荣与之合营通焉且倚霑益兵力爲助师过越州留土官资氏家滛乐不进知州越应奎白于兵备将禽之继荣走遂聚众反攻破陆凉鸭子塘陡陂诸寨筑石城于赤龙山据龙潭爲险广六十里名已所居曰龙楼鳯阁环以羣寨实诸军士妻女其中十三年巡抚刘世曾乃檄诸道进兵适刘綎破缅解官囘世曾以兵属綎綎遂驰赴普鲊营直捣赤龙寨斩贼渠帅继荣遁去綎复连破三寨降其众一万七千人追奔至阿拜江斩继荣贼平世曾请筑城改设流官乃以何倓爲知州者继仁为巡检未防蛮冦必大反杀继仁执倓叅将蔡兆吉等讨定之乃改罗雄州曰罗平设千户所曰定雄【时霑益安□仪无子以乌撒土官子安绍庆为嗣庆死孙安逺袭土妇设科作乱逐安逺紏众焚掠霑益诸堡站防平夷天启三年官兵禽设科诛之五年安逺据霑益从水西叛事详乌撒传中】
　　熹宗天启初年移平夷右所于交水
　　初越州阿资罪诛永乐间以其子禄寜为土县丞与亦佐沙氏分土而居其地南北一百二十里士马精强征调银至三千八百両曲靖境内有交水去平夷卫二舎与黔接壌滇师出上六卫必由之道至是水西用兵抚臣议曲靖鎻钥全滇交水当黔滇之冲乃扼塞要地平夷右所宜移置交水去险筑城俾与平夷卫相望互为声援便报可
　　姚安
　　元文宗天厯时升姚州为姚安路
　　姚安夲汉防栋青蛉二县地唐置姚州都督府【以民多姚姓也】天寳间南诏防氏改为弄栋府宋时叚氏改姚州先是宪宗三年姚州内附七年置统矢大姚堡二千户所至元十二年罢统矢千户置姚州罢大姚千户置大姚县至是升为路
　　明太祖洪武十五年改姚安路为府
　　明年姚安土官自久作乱官兵徃讨师次九十九荘自久遁去十七年复冦品甸土官髙保等从西平侯沐英讨平之宏治中土官髙栋与普安叛贼战死于板桥驿嘉靖三十年土官髙鹄当元江之变布政司徐樾遇害奋身赴救死之万厯中同知髙金以征缅功赐四品服
　　明史姚安土司传曰所属大姚县有铁索箐者本猓种依山险以剽掠为业旁郡皆受其害宏治间稍有归命者分于姚安姚州嘉靖中乃専属姚安其渠罗思者有幻术造伪印称乱万厯元年巡抚邹应龙与总兵官沐昌祚讨平之诸郡乃安鹤庆
　　元世祖至元二十三年升鹤州为鹤庆路
　　鹤庆唐时名鹤川南诏置谋统郡先是宪宗三年置鹤州七年立千户三仍称谋统又置义督千户至元十一年罢谋统为鹤州改义督为剑川县至是升为路
　　明太祖洪武十七年以土酋董赐等为鹤庆知府等官先是大军平云南分兵拔三营万户砦获伪叅政寳山帖木儿等置鹤庆府以土官髙隆署府事至是以赐为知府髙仲为同知赐子节为安寜知州杨奴为剑川知州赐率其属来朝明年以赐为云南前衞世袭指挥佥事【赐安寜州人世为酋长大军入滇率众来降复从军讨贼有功故与子莭并有世袭知府知州之命及赐来朝乞还父子所授官而自为安寜知州时议以赐既有功不可聴其辞而莭之官则可免乃谕以云南前卫宻迩安寜特改指挥佥事】二十年杨奴叛官军讨之杨奴遁未几还剑川复聚蛮为乱大理卫指挥郑祥复以兵击斩之
　　英宗正统八年鹤庆改设流官
　　先是二年鹤庆土知府髙伦与弟纯屡逞凶恶屠戮士庶与母杨氏并叔宣互相贼害敕黔国公沐昂谕使输欵如恃强不服即调兵擒捕五年土知府髙伦妻刘氏同伦弟髙昌等紏集啰啰麽些人众肆行凶暴事发不从逮讯敕昂即委官勘实量调官军擒捕首恶并逮千户王蕙及髙宣等至亰质问八年鹤庆民杨仕洁妻阿夜珠告伦谋杀其子大理卫千户复奏报伦擅率军马欲谋害亲母又称其母告伦不孝及私敛民财多造兵噐杀戮军民支觧枭令等罪黔国公沐晟等勘奏言伦所犯皆实罪应死伦复屡诉因与叔宣争袭又与千户王蕙争娶妾以致挟仇诬防所勘杀死皆病死及强盗拒捕之人伦母亦诉伦实由宣等防害复敕晟及御史严恭确访既而奏当伦等皆伏诛髙氏族人无可继者帝命于流官中择人以绥逺蛮乃擢泸州知府林遒节为知府鹤庆之改流官自此始
　　武定
　　元世祖至元十一年改罗婺部为武定路
　　武定南诏三十七部之一宋淳熈间大理叚氏以阿厯为罗武部长三传至矣格先是为北部土官总管至是改为路置南甸县
　　明太祖洪武十四年武定女土官商胜首先归附明年改路为府以胜署府事十六年遣人来朝正徳二年七月废南甸县改和曲州石旧县改禄劝州至嘉靖七年土舍鳯朝文杀同知以下官吏劫州印举兵与寻甸贼安铨合犯云南府时安铨未平朝文复起滇中大扰五月黔国公沐勋防言会同巡抚等调官军于二月进兵击斩强贼十余人贼奔回武定乞敕部授臣方畧俾获便宜行事并各土舎凡有功者俱许承袭以作其敌忾之气帝纳之贼既败归其党稍散初朝文绐其众谓武定知府鳯诏母子已戮朝廷且尽剿武定蛮众至是鳯诏同其母率众自防城徃蛮民相顾错愕咸投鳯诏降朝文计无所出絶普渡而走官兵追败之朝文率家奴数人取道霑益州奔至东川汤郎箐为追兵所及磔死铨众犹盛遁据寻甸故巢列寨数十官兵分哨夹攻之诸寨先后破乃并力攻拔其必古老巢铨奔东川入芒部为土舎禄庆所执防闻铨朝文皆枭示籍其产家属戌边
　　十六年命土知府瞿氏掌武定府印
　　初府印自洪武以来俱掌于土官正徳间有司议以畀流官同知土知府职専巡捕徴粮而已及鳯诏死瞿氏以母袭子官所属四十七马头阿台等数请以印属瞿氏吏部覆系旧例从之四十二年瞿氏老举鳯诏妻索林自代比索林袭遂失事姑礼瞿氏大恚乃收异姓儿继祖入鳯氏宗挟其甥婿贵州水西土舎安国亨四川建昌土官鳯氏兵力欲废索林以继祖嗣不克乃具疏自称为索林囚禁令继祖诣阙告之继祖归诈称受朝命袭职驱目兵逼夺府印索林抱印奔防城抚按官谕觧之索林归武定视事如故而复聴继祖留瞿氏所于是妇姑嫌隙益甚索林谋诛继祖事泄继祖遂大发兵围府行刼和曲禄劝等州县杀伤调至土官王一心等兵索林复抱印走云南巡抚曺忭下令收印逮其左右郑竤系狱令瞿氏暂理府事贷继祖责其自新
　　四十五年筑武定新城成
　　时巡抚吕光洵遣郑竤回府复业【郑竤者前为索林谋杀继祖者也】继祖执而杀之紏众攻新城临安通判胡文显督百户李鳌土舎王徳隆徃援至鸡溪子隘遇伏鳌及徳隆俱死佥事张泽督寻甸兵二千余驰救亦败泽及千户刘被执镇巡官促诸道兵并进逼继祖东山寨围之继祖惧擕泽及索林走照姑已复杀泽官军追之急由直勒渡过江趋四川依东川妇家阿科等巡按刘思问以状闻敕云南四川防兵讨贼初继祖之走东川也土官鳯氏与之通已而见滇蜀官军与土舎禄绍先等兵皆防乃背继祖发卒七千人来援继祖益穷贼帅者色赴绍先营降斩继祖以献姚县土官髙继先复禽其余党姚安府同知髙钦及弟钧谋主赵士杰等皆伏诛
　　神宗万厯三十五年武定置流官
　　先是继祖余党伏诛守臣议改设流官犹不欲絶鳯氏授索林支属鳯歴子思尧经厯给荘百余鳯厯以不得知府怨望隂结四川七州及水西宣慰安国亨谋作乱流官知府刘宗寅遣谕之不聴遂聚众称思尧知府夜袭府城城中严备不能入退屯鲁墟宗寅夜出兵斫其营贼溃追至马剌山禽鳯厯伏诛至是继祖侄阿克久徙金沙江外贼党郑举等诱阿克作乱隂结江外防川诸蛮直防武定大肆劫掠连破元谋罗次诸城索府印镇抚以兵未集惧差人以府印授之贼入武定立阿克为知府镇抚调集土兵分五路进剿克复武定元谋罗次禄丰嵩明等州县禽阿克及其党至亰师磔于市武定平遂悉置流官寻甸
　　明太祖洪武十五年命改寻甸为军民府
　　寻甸古滇国地獛剌蛮居之号仲劄溢源部后为乌蛮裔斯丁所夺号斯丁部防氏为寻甸至叚氏改仁徳部元初置仁徳万户后改府至是太祖定云南乃有是命十七年以寻甸土官沙琛为知府二十三年置木宻闗守御千户所于寻甸之甸头易龙驿又置屯田所于甸头里果马里聫络耕种以为边备【臣】等谨按云南通志晋为乌蛮之裔新丁所夺号新丁部譌为仁地唐蒙氏宋叚氏皆为仁地部乌蛮居之元初置仁地为万户府领为美归厚二县与此称新丁为斯丁仁地为仁徳有异録以备考
　　宪宗成化十四年寻甸改置流官
　　先是十二年土官舎人安宣聚众杀掠命镇守官相机抚捕至是土知府安晟死兄弟争袭遂改置流官明史寻甸土司传曰嘉靖六年安铨作乱乃土舎之失职者侵掠嵩明木密杨林等处廵抚传习檄守巡官讨之大败贼遂防寻甸嵩明流官知府马性鲁弃城走时武定鳯朝文叛铨与之合久之伏诛事详前传
　　丽江
　　元世祖至元八年置丽江路
　　丽江南诏防氏置丽水莭度宋时麽些蛮防醋据之叚氏不能制元宪宗四年讨平之立茶罕章宣慰司至是改丽江路
　　明太祖洪武十五年置丽江府
　　十六年以蛮长木徳为知府罗克为兰州知州十八年巨津土酋阿奴聪叛刼石门闗官军捕获诛之时木徳从征又从西平侯沐英征景东定边皆有功予世袭二十四年木徳死子初当袭初守巨津州石闗与西畨接境既袭职英请以初弟为千夫长代守石门从之宣徳五年丽江府奏沧浪江寨蛮者保等聚众劫掠兰州土官罗牙等奏者保拒命请兵讨之帝命黔国公及云南三司相机行勿縁细故激变蛮民成化十一年知府木岭奏鹤庆千夫长赵贤屡紏羣贼越境杀掠乞调旁卫官军禽勦命移知守臣计画万厯三十一年巡按宋兴祖奏税使内监杨荣欲责丽江土官退地聴采窃以丽江自太祖令木氏世官守石门以絶西域守铁桥以防吐蕃滇南借为屏籓今使退地聴采必失逺蛮之心即令聴谕已使国家嵗嵗有吐蕃之防倘或不聴岂独有伤国体疏上事得寝
　　明史丽江土司传曰云南诸土官知诗书好礼守义以丽江木氏为首
　　元江
　　元世祖至元二十五年置元江路
　　元江古西南夷极边境曰惠笼甸又名因逺部南诏蒙氏以属银生节度徙白蛮苏张周段等十姓戌之又开威逺防处置威逺睒后和泥侵据其地宋时侬智髙之党窜居于此和泥又开罗槃甸居之后爲麽些徒蛮阿僰诸部所据元宪宗时内附复叛至是讨平之于威逺更置元江路领罗槃马笼等十二部属临安广西元江等处宣慰司
　　明太祖洪武十五年改元江路为府
　　明年以土官那直为知府十八年置因逺罗必甸长官司之以土酋白文玉为副长官二十年遣经厯杨大用徃元江等府练兵时百夷【即麓川思伦发】屡为边患欲兵平之故也
　　世宗嘉靖二十五年元江土舎那鉴作乱命官军剿之鉴杀其侄土知府那宪夺其印并收因逺驿印记命镇巡官发兵进剿二十九年那鉴惧密约交蛮武文渊谋乱益纵兵攻掠村寨总兵官沐朝弼与巡抚石简调武定北胜亦佐等土汉兵五哨分部进兵破木龙寨降甘荘贼势渐蹙那鉴遣经厯张维及生儒数人诣南羡监督王养浩所乞降时布政徐樾以督饷至南羡闻维言谓鉴诚计穷乃约翼日令鉴靣防出城来降如期亲率百人徃城下受降鉴纵象马夷兵突出冲之樾及左右皆死事闻帝降敕切责简等尅期捕贼赎罪朝弼与简乃督集五哨兵环元江而壁令南羡哨督兵渡江攻城选路通哨甘荘哨各精卒二千佐之那鉴知二哨精卒悉归南羡潜遣兵象乗虚冲路通哨官兵不意贼至仓猝烧营走监督郝维岳奔入甘荘哨甘荘亦大溃督哨李维亦遁惟余南羡逼城而军武定女土官瞿氏寜州土舎禄绍先广南侬兵头目陆友仁咸恨那鉴戕主夺嫡誓死不退督哨王飬浩因激奨之翼日鼔噪攻城贼大败闭门不出官兵围之鉴乞降官兵惩徐樾之败不应时瘴毒起大兵乃复撤期秋末征之朝弼以事闻帝定二哨失事诸臣罪行抚臣厚赏瞿氏禄绍先陆友仁等敕朝弼防同新抚臣鲍象贤鸠兵讨贼三十二年象贤至镇调集土汉兵七万人广集粮运尅期分哨进剿元江为必取计那鉴惧伏药死象贤抚谕其众禽其贼首及戕土官那宪之阿捉杀布政徐樾之光龙光色等皆斩酋鉴子恕输所占那旂封銮等村寨并出所掠镇沅府印纳象十二只输屡嵗逋赋象贤命官民推那氏当立者众举前土官那端从孙从仁象贤疏言其状请废恕贷其死命从仁暂统其众永昌
　　元世祖至元十一年置永昌州
　　永昌古哀牢国汉武帝时置不韦县东汉置澜沧郡寻改永郡唐属姚州后为南诏防氏所据厯叚氏髙氏皆为永昌府至是置为州寻改府大理路置金齿等处宣抚司治
　　明太祖洪武十六年永昌州土官申保来朝寻以为府同知
　　先是定云南立金齿卫以元云南右丞观音保为指挥使赐姓名李观二十年遣使谕金齿卫指挥储杰严武李光曰金齿逺在边徼土民不遵礼法尔指挥李观处事寛厚为诸蛮所爱然其下多恃功放恣有乖军律故特命杰武辅之观之寛可以绥逺武之严可以驭下其整练诸军以观外变二十三年西平侯沐英言永昌居民鲜少宜以府卫合为军民使司从之嘉靖元年复设永昌军民府领州一县二其长官司二曰施甸曰鳯谿
　　宣宗宣徳三年置腾冲土知州
　　时腾冲土官张铭言其地逺在极边麓川宣慰思任发不时侵扰乞设州治从之即以铭为腾冲知州八年置腾冲州库扛闗库刀闗库勒闗古涌二闗先是腾冲州奏本州路通麓川甸诸处人民逃徙者多有悮差发贡献旧四百夫长腾冲千户所其库扛闗等五处皆军民兼守今四百夫已本州止州民守之乞于五处置廵检司以土军尹黒张保李辅郭莭等为廵检正统二年以非额革之
　　新化
　　元世祖至元间以马龙等并入他郎甸
</div>
    <div class="pagination">
<a href="钦定续文献通考_page444.html">上一页</a><span>...</span><a href="钦定续文献通考_page440.html">440</a><a href="钦定续文献通考_page441.html">441</a><a href="钦定续文献通考_page442.html">442</a><a href="钦定续文献通考_page443.html">443</a><a href="钦定续文献通考_page444.html">444</a><span class="current-page">445</span><a href="钦定续文献通考_page446.html">446</a><a href="钦定续文献通考_page447.html">447</a><a href="钦定续文献通考_page448.html">448</a><a href="钦定续文献通考_page449.html">449</a><a href="钦定续文献通考_page450.html">450</a><span>...</span><a href="钦定续文献通考_page446.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
