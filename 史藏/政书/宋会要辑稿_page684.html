<!DOCTYPE html>
<html>
 <head>
  <meta charset="utf-8"/>
  <title>
   宋会要辑稿 - 第 684 页/共 1125 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   宋会要辑稿 - 第 684 页/共 1125 页
  </h1>
  <div class="content">
   十二月六日，臣僚言：「陛下(当)[尝]降御笔，官民户造屋一遵制度，无事华饰。今都城内外多建大第，杰栋崇梁，轮奂相高。至于释老之宫，峻殿邃合，僭拟莫状。此土木奢僭之弊也。陛下亦尝降御笔，销金铺翠不许服用，令有司检照条令，申饬中外，务在必行。今禁防既宽，销金日盛，什物器用、燕羞果核，无一而不施金。此销金奢僭之弊也。监司、郡守迎新供帐泰侈特甚，帏幕俱用绫罗，褥裀包以绮锦。此州县奢僭之弊也。执侍管军戎服乘骑，此军将之当然，今内管军之官出则乘轿，暖幄自卫，作为奇巧以充馈送，盛饰优伶以供宴娱。此军官奢僭之弊也。甚至民德不一，衣服无常，都城皁隶高巾大袖，混杂士流，民庶妻妾冠帔珠翠，僭拟贵族，其它未易悉数。教化不明，法制废坏，夫岂细故!乞申严土木之制及销金条令，所在官司供帐不得徇例过数，管军官不许循习旧弊。仍风厉中外，率循礼范，以为民则，共革奢僭之俗，助成殷富之风。」从之。 
七年三月十六日，臣僚言：「辰、沅、靖三州内则省民居之，外则为熟户山徭，又有号曰峒丁，接近生界，迤逦深入，围峒甚多。平时省民得以安居，实赖熟户之徭与夫峒丁相为捍蔽。创郡之初，区处详密，堤防曲尽，故立法有溪洞之专条，行事有溪洞之体例，无非为绥边之策。近年以来，生界徭獠多有出没省地而州县无以禁戢者，皆繇不能遵守良法。夫溪峒专条，山徭、峒丁田地并不(计)[许]与省民交易，盖虑其穷困无所顾藉。今也州郡悉听其与省民交易，利于牙契所得输税可以资郡帑泛用。而山徭、峒丁之丁米挂籍自如，催督严峻，多不聊生，反引惹生界出没省地。若骎骎不已，其害有不可胜言者。乞明敕湖、广监司行下诸郡，凡属(奚)[溪]峒去处，所有山徭、峒丁田业一遵成宪，不得擅与省民交易，犯者科以违制之罪。」从之。 
五月十六日，嘉兴府状，乞令倭舶前来本部住泊趁岁计。诏权令嘉兴府行下华亭县住泊海南船只抽解，如客人陈给公据，仰本府具申户部出给，及不得住泊高丽倭船。其客人起发前往海
       
南州军，仰本府县严行觉察，不得容令夹带铜钱，申提刑司委官搜检，亦不许将元船再贩物货往广、泉州军。如辄有夹带铜钱到于别处，官司败获，守臣、知县并行镌责。仍行下两浙转运司、庆元府照会，及浙西提刑司专一觉察施行。 
九月二十六日，臣僚言：「今之风俗，自京畿以至江浙，其微之不可不谨者非一。社稷之所报有常祀也，今愚民之媚于神者每以社会为名，集无赖千百，操戈被甲，鸣钲击 ，巡行于乡井之间。万一有啸呼其间如窃弄潢池之兵者，则里社何以御之 此习俗之不可不谨其微者一也。古者衣服有常，民得归一，今愚民以迎神为名，妄一男子，目以为神，如古者立(户)[尸]以祭，冠冕之华，服色之僭，饰金车，张皇盖，纵观者不骇，执法者不诃，僭乱之俗，莫此为甚。此习俗之不可不谨其微者二也。古之命名者不以日月山川，非独欲其不难于避也，盖名以立义，义以正行。今之士夫与豪杰之旁午于乡井者，或袭古帝王之名，殆将何为耶 此又习俗之不可不谨其微者三也。天下之事必自其微而谨之，微之不谨，积习至着，殆有难于(政)[改]者。乞明诏大臣，申严行下监司、郡守，镂牓晓示，严行禁戢。其或不悛，必置重宪。」从之。 
八年正月二十八日，臣僚言：「京师，风俗之枢机；礼教，人心之防范。陛下崇尚朴素，躬履俭约，固尝特降御笔，首严销金铺翠之禁。曾未数月，冒犯如故。臣以为行法固自近始，而尤当禁绝其源。窃见京城内外有专以打造金箔及铺翠销金为业者不下数百家，列之市肆，藏之箧盝，通贩往来者往往至数千人。若于其源而尽绝之，贩造者既无所容，则服用者不期革而自革矣。乞行下临安府，检坐见行条法，申严牓示，其打造金箔及销金铺翠工匠等人，仰日下改业，将应干作具经官首纳。如限外不首，仍前制造、贩卖，并许人告，犯人从杖罪科断，枷项号令监赏，候犯人替。外路州军专委转运司严切禁戢，准此施行。」从之。 
五月一日，礼部尚书兼给事中曾从龙等看详殿中侍御史兼侍讲应武奏：「去年江浙灾伤州郡，多为官司掩蔽，减放租税率不以实，权与倚阁四等以下当年所欠二税，直俟今秋成熟，方许催纳。所有六年以前诸色税赋零欠，悉与蠲放。」从龙等看详，欲下户部疾速具申尚书省。「一、诸州科折绫绵、豆麦之类，惟计一岁所费，科之上户。盖上户力胜重赋，无可辞难，自二等而下则非其比。近年以来，州郡利于赢余，大率多科数目，乃使二等之末例同科折。乞令户部、转运司行下诸州，除折帛自有成法外，其绫绵、豆麦之类，止合指定合用数目，如科折过数，许人户越诉。」从龙等看详，欲下户部严行约束。如违，许人户越欣。「一、诸路州县人户多有坍江落溪之田， 
       
业既不存，税则如故，州县不与除减，遂至人户困于虚赋，监锢断决，无所告愬。乞令上司差官检覆，除豁二税，毋挂簿籍，久为民害。」从龙等看详，欲下诸路运司严行约束，如遇人户陈诉，即与差官核实，除豁施行。「一、诸州坊场多有败阙既久，额钱仍旧。或界限已满，抑使抱认，或敷摊众户，使之均纳。追呼监系，无由了绝。乞令所属监司审核，如败阙日久，合与体减，不许抑勒抱认。敢有违戾，令监司觉察。」从龙等看详，欲下所属监司核实，取见败阙去处具申尚书省，取旨除豁，札内藏库照会施行。「一、预借人户税赋，臣僚屡有奏请，朝廷屡行禁止，非不严切。访闻州县奉承不虔，多是循习。如役钱一项，或借及三两年，尽被官吏侵欺，故民间每受预借之苦。乞令诸路提举常平司行下诸州县照应施行。其余诸色税赋，亦合照已降指挥，不得先期预催。如有违戾，许人户越诉。」从龙等看详，欲下户部照累降指挥申严行下，约束施行。并从之。 
十一日，右正言兼侍讲倪千里言：「版曹岁买绵绢于诸郡，不以时估定价，率以官价抑民，倅厅督诸县，诸县责牙侩，纷纷追扰，民胥怨咨。乞令户部，如诸郡申发到绵绢则样，仰依时估定价，不得减 。仍行下转运司严行禁戢，诸郡不得科扰。如违，按奏施行。」从之。 
七月四日，主管户部架阁文字周勉言：「今日生民之苦，其最甚者，税敛之日急。郡守以丰裕为能，县令以峻急祈免。一县之赋十分而解九分之九，可以少舒矣，然文移之出，如雷如霆，县吏逃逸，故为令丞者日坐汤火涂炭而每不聊生，柰之何长吏不恤也!版曹大计，臣不能知，专人下郡，岂曰美事 求无陵暴，赂必不赀。若是，欲郡之宽县，郡胥之无为侵窃，不可得也。夏秋二税，法有省限，今两浙州郡有以三月末而催夏税者矣，有责绢以钱必四月取，又因买绢他郡而规取其赢者矣。均之税也，贫者称(货)[贷]子钱，则一月之先有一月之害。然则版曹、州郡专人亦可无遣乎 税敛苟及九分有奇，亦可少缓乎 省限亦可复乎 」兼给事中曾从龙等看详，欲乞严行禁戢，仍许御史台觉察。从之。 
八月二十二日，臣僚言：「窃见两浙、江淮等路今岁旱魃为虐，种不入土者什七八，加之飞蝗肆毒，所过一空，民心嗷嗷，甚可忧也。且州县之间，正使有无相通，未至艰食。今闻帅臣、守令各私其境，以邻为壑，禁遏米斛，并不出本路州县之界，遂至上户闭籴，望风翔贵，盗贼间作，流离饿莩不绝于道。迟以旬月，其害有不可胜言者。乞行下并仰通贩米斛，舟楫往来不得禁遏，经由场务不得收力胜等税钱，听民旅从便粜籴，官司不必定其价值。如有违戾，外委监司，内而台谏觉察弹劾，重寘典宪。」从之。 
二十七日，臣僚言：「窃惟朝廷张官置吏，上 
       
下相维，无非使之奉行主德。乃有立意本善而流弊滋甚者，诸路监司差官、馈送之弊是也。冬夏虑囚则差官疏决，义仓虑移易则差官核实，楮价虑折阅则差官体访。路凡几州，州凡几县，而监司不能以 历，故听遣其所属而互察之。承其命者固当体其分遣之意，今乃奉檄而行，惟利是图，稍不满欲，多端罗织；馈遗悦心，虽有过愆，置而不言。为监司者亦将何从而察之耶 乞今后诸路应差官吏，须(释)[择]清廉介洁之人，除批券之外，其余馈送并不许接受，比以赃论。」从之。 
十二月四日，臣僚言：「铜钱销毁，最为大患，今欲严行禁戢，非必创为条令，但遵守旧法，务在必行。如有冒禁者，以销毁不多或从阔略此处似有脱文。，一遵条令，庶几铜钱不至消耗，实非小补。」从之。 
三十日，臣僚言：「比者旱蝗为孽，民食奏艰，朝廷经理，不遗余力，蠲廪朝奏夕可，惠至渥也。臣久历州县，备究疾苦，凶年饥岁，惟中户最可悯怜。盖中人之家，入仅偿出，粒米狼戾，尚鲜盖藏，不幸遇灾，自救不给，州县例行科抑，使之出粟，期会督迫，逾于常赋，鬻田贷室，转籴应输。富者乘时高价取赢，反遂其吞并之计；胥吏并缘推排，以饱溪壑之欲。乞行下应旱荒州县，出粟赈粜，未免亦科及中户，当量察其有无，不可专论产钱，多方招诱，不可专事抑勒。如官司过于暴刻，胥吏缘此取受，许人户越诉，当择其甚者重寘典宪。」从之。 
同日，臣僚言：「臣簉迹会朝，或因奏对，备见内诸司之吏与夫仗卫之人，离次而错立，聚首而簇谈，心窃怪之。至于身之冠服，各有常度，或乃持幞帽于手，系衫服于腰，短褐便衣，恬无忌惮。乞行下所属，严立约束，应入出宫门，衣冠并须如仪裹戴服系。行立之际，务在整肃。其或不恭，重寘典宪。所隶官司或不觉察，亦加责罚。庶几天极崇严，主势隆重。」从之。 
九年正月二十五日，臣僚言：「州县之间，事力有限，而游士挟书以干恳者，甚非所宜。乞申饬有位，应有求书抵州县干乞，或亲书，或连衔，并不许发。其州县得书，亦不许辄有应副。违者示以惩罚。」从之。 
十年三月一日，臣僚言：「近因职事，检狱天府，其间王正国等屡入番国漏泊一事，案椟所供，殊骇观听。复闻沿海州县如华亭、海盐、青龙、顾径径：原脱，据下页「十一年四月四日」条补。、江阴、镇江、通、泰等处，奸民豪户广收米斛，贩入诸番，此尤利害之切者。乞行下沿海州军，各敕所属县镇，籍定海舟。应有买贩入番，先具所载名件经官给据，委官检实，方得出海，巡警官司看验公凭，方许放行。如系禁之物，许令徒党告首，重者以舟中之物充赏。至若米斛在舟，只许会计舟人期程食用。庶几奸民知所畏戢。」从之。 
八月二十九日，臣僚言：「比日以来，海多寇盗，剽掠平民。如广之多浆船，温、台之捕鱼船，所至为害。沿海官兵皆相为囊橐，一旦 
       
有警，不肯极力追捕。间有捕获，类多故纵。乞行下沿海州军及逐州巡捕等官，应界分之火遇有劫盗，立限缉捉，踰时刻不获者，即行责罚。或行劫之盗续被他处捉获，兵级与贼一同坐罪，其官属有失觉察，重赐镌责。」从之。 
其弊，寻行体访，皆无籍之徒陷于微利，受情而来，多者或至数十为群，窜易颠末，巧饰词理，期于必中。听受之际，固不容不致其审。近者畿邑之民有诉其长者，至有司究诘，乃得其所使之实，闻者为之骇愕。夫以天府耳目之近，官联之密，且犹若此，则四方万里之广，盖可知矣。欲行下诸路郡县，明行揭示，俾各知分义之守。仍令听受官司或遇此等词诉，必须公心究竟其实。若州县长吏贪谬残虐，悖理伤道，则严行按奏，重寘于法。或强横奸欺之辈，妄为陵犯，亦必遵照申令，严与施行。」从之。 十月四日，臣僚言：「选侯择令，所以分民社之寄，重藩宣之托，职任盖不轻也。而强梗弗率，犹得以为州县之挠，则亦积习既深，而其类非一尔。何者 倚势干请，挟公济私，则有寄居之扰；事力有余，劫制是务，则有豪富之扰；抵冒法禁，刑责不加，则宗〔有〕室之扰；鼠牙雀角，珥笔健讼，则有顽民之扰；隐占逋赋，怨怒督促，则有揽户之扰；甚而侵挠事权，陵轹倾陷，则又有同官之扰。臣备数台察，每遇受词，目 
十一月二十九日，臣僚言：「臣闻楮币之折阅，原于铜钱之消耗；铜钱之消耗，原于透漏之无涯。乞行下庆元、泉、广诸郡，多于舶船离岸之时差官检视之外，令纲首重立罪状。舟行之后，或有告首败露，不问缗钱之多寡，船货悉与拘没。仍令沿海州郡多出牓示于湾隩泊舟去处，重立赏格，许人缉捉。每获到下海铜钱一贯，酬以十贯之赏，仍将犯人重与估籍，庶几透漏之弊少革。」从之。 
十一年四月四日，臣僚言：「朝廷以浙左诸郡去岁小歉，民生艰食，权宜通变，从商贩运米过江，救灾恤民，不容不尔。夫何乘隙好利之徒，抵冒法禁，一离江岸，荡无禁止，遵海而往，透入虏界者不一。迩者浙右如华亭、海盐、江阴、顾径等处，其为漏泄米斛不可胜计。且天祸彼国，连年饥馑，犹且逞其凶暴，而吾之奸民趍利玩法以资盗粮，利害岂小!乞行下淮浙漕司及沿海州郡，各饬所属措置关防。如获到违戾之人，研穷勘鞫，处以军法。其能告捕者，官司给赏之外，尽以所载之物与之。断在必行，期以无犯。」从之。 
十二年六月二十八日，都省言：「勘会见钱稀少，会价渐至低减，访闻日来皆由铜钱下江并番舶偷载，与夫越界贩卖出外。已札下诸路提刑、提举、转运、市舶司，日下各严切行下所部州军，差人严行搜检船户，不许偷载铜钱下船。如有违犯之人，许同舟徒伴并诸色人告首，即将犯人送狱根勘，仍于名下重与追赏，犯人 
       
并船户与所贩物货并船尽籍没入官，一体决配断罪。仍仰州县分明重立罪赏，多出文牓晓谕，常切从公缉捉，无使透漏。仍仰所部监司觉察州县违慢去处，切待取旨，重行镌责施行。」 
八月九日，臣僚言：「今日楮券之弊，较之开禧之前固不若彼之甚。州县称提，久而厌玩，不无折阅去处，然振起其折阅之渐，而杜绝其致弊之因，其策在钱而不在楮，盖钱者所以权乎楮也。今日之钱， 铸不登，渗漏不赀， 销日蠹，私家藏匿。迭是四弊，固宜铜钱日少，而无以济楮弊之流行。乞申明禁令，凡坑冶 铸责之所司，必欲岁数增衍。至于蕃贾之渗漏，工匠之 销，豪民赃吏之藏积，严行禁止，无尚虚文，无恤浮议，则铜钱可以渐裕，子母可以相权，楮币之价不至于随起而随(朴)[仆]矣。至若州县称提之策，则民赋输纳、官吏俸给一用钱会中半之说，犹可奉行，而嘉定九年臣僚所奏具在可覆。乞检举颁下州县，务在必行。」从之。 
十一月一日，臣僚言：「钱塘为天子之行都，神京之禁地，三数年来，庸人贩夫诡亲王贵胄之名，占他人坟垄之地，以为石荡，打击穿凿，岂独山川鬼神为之不宁，而山居之民亦不得安迹。乞行下所属严切禁止，不许仍旧公然打凿，所是已凿空洞，亦乞旋行填塞，以实旧址。」从之。 
十二月三日，臣僚言：「天佑我宋，百年故土挈之来归，虏日败亡，正不足虑。第惟边城穑事屡以稔告，而彼疆旱潦无岁无之，反闻虏得窃籴吾境，奸民趋利，公然般贩，非细故也。虏之长技，所恃为马，连年师徒贩扰，十耗七八。彼平时取马，或于西界，仇怨以来，既不复通，遂乃厚捐珍宝，窃市于吾襄汉间，甚而胶鳔亦从而往，借寇兵、资盗粮，莫此为甚。乞行下沿边州郡。应民间移运米谷及有交易，并令本乡总保或邻甲保识，委无出界情弊，方许通行。如已保识而故违出界者，并保识人同罪。及卖胶镖军须等物，并令所属官司严切巡捕。如或奉行不虔，别致发觉，官吏重行责罚镌罢。」从之。 
十三年九月六日，臣僚言：「折科之弊，利不归于公上而害切于生民。始也惟系省务，其敛尚微，自后诸务从而 之，所征无艺，民赋顿增，上供暗(灭)[减]，岁复一岁，至今极矣。乞令两浙转运司先行约束，专差精强官属核实，若数外多科升合，许民户越诉，当职官皆坐以违制之罪。」从之。 
十四年二月十二日，臣僚言：「国朝差役，有保正，有户长。保正主掌烟火，奉行文引，而又有收捕凶暴盗贼之虞；户长夏则催税，秋则催苗，而又有并催二税役钱之苦，所以任民之力不为不重矣。今州县官吏于斯二者，不惟不加优恤，又且乘时刻剥，势单力穷，必致破荡。乞行下州县，令保正专任烟火、文引之责，诸色科敛并行禁绝；户长惟任拘催二税役钱 
       
之责，其有恃顽拖欠之户，即与严行追断。庶使充役之家不至重困。」从之。 
六月十六日德音赦文：「勘会蕲、黄州并管下县镇民户，昨缘避地，流移渡江，今欲复业之人，应随行衣物牛具驴马之类，并不得邀阻收税，舟船免力胜。如有违戾，许民户越诉。仍多出文牓晓谕。」 
九月十日明堂赦文：「勘会漳、泉、福、兴化四郡濒海细民以渔为业，所得其实无几，州县官吏不恤，却行征取。自今赦到日，仰本路转运、提刑司常切觉察，如州县仍前违戾，按劾闻奏。」又赦文：「勘会诸县起解本州岛及上司财赋，如籴本钱、牙契钱、忠顺官钱、经总制钱之类，各有立定窠名。访闻诸州军不恤县道，逐时添立项目钱数，遂为永额。可令日下改正，或有违戾，仰监司觉察，按劾以闻。」又赦文：「勘会保正副依条止掌烟火、盗贼、桥道等事，访闻官司动用，一切取办，如修葺材料、差顾夫力，勒令催科，并是违法。仰今后州县遵守条令，不得泛有科扰。如违，许充役之家越诉。仍仰监司觉察，按劾闻奏。」 
十五年十月十一日，臣僚言：「国家置舶官于泉、广，招徕岛夷，阜通货贿。彼之所阙者如瓷器、茗、醴之属，皆所愿得，故以吾无用之物易彼有用之货，犹未见其害也。今积习玩熟，来往频繁，金银、铜钱、铜器之类，皆以充斥外国。顷年泉州尉官尝捕铜 千余斤，光烂如金，皆精铜所造，若非销钱，何以得此 颇闻舶司拘于岁课，每冬津遣富商请验以往，其有不愿者，照籍点发。夫既驱之而行，虽有禁物，人不敢告，官不暇问。铜日以耗，职此之由。臣愚谓宜戒饬舶司，俾之从长措置，至冬不必遣船，只如初制，听其自至。彼既习用中国之物，一岁不通，必至乏用，势不容不求(求)市于我。吾以客主之势坐制其出入，讥察其违犯，较夫津遣豪民卖物求售、坐视其弊而莫之禁者，得失有间矣。乞亟赐行下，是亦禁戢铜钱、称提官会之一助也。」又言：「泉、广每岁起纲，所谓粗色，虽海运以达中都，然水脚之费亦自不赀。今外帑香货充斥，积压陈腐，几为无用之物，臣以为当令舶司就地头变卖，止以官券来输左帑。乞并赐行下，其于称提官会亦非小补。」又言：「蕃夷得中国钱，分库藏贮，以为镇国之宝。故入蕃者非铜钱不往，而蕃货亦非铜钱不售，利源孔厚，趋者日众。今则沿海郡县寄居不论大小，凡有势力者则皆为之，官司不敢谁何，且为防护出境，铜钱日寡，弊或由此。傥不行严行禁戢，痛加惩治，中国之钱将尽流入化外矣。乞亟赐行下，应兴贩铜钱下海入蕃者，别立赏格，许人指告。命官追官勒停，永不叙理；百姓籍没家财，重行决配。」并从之。 
十一月六日，臣僚言：「比年以来，游宦不得志之士，奔谒无顾忌之俦，专事口吻，论议横生，勃乎不知底止。大则以此希荣 
       
干进，小则以此摇尾乞怜，稍弗快意，撰造事端，惊听骇闻。万一有激，其关系至不细也。乞下臣此章以风厉之，仍行下临安府揭榜晓示，俾之改过自新。如或不悛，臣当指实弹奏，重行惩治。」从之。 
十六年正月五日，臣僚言：「年来伪楮日甚，丁卯旧楮缀补以为新者有之，蜀道楮纲潜易于中流者有之，小夫窭人之家盗天子之权私铸印文者亦有之。如一界之楮为数若干，行之数年之间，耗于水火，耗于破损，耗于遐方，踰界而不易者，又不知其几也。及其界满而收也，其数常溢，则伪楮之多可知。今伪造有禁，刊之印文，编之敕令，非不严具，而愚民无知，抵冒自若，意者朝廷过于仁厚，前后犯禁之人未必尽论如法，故小人犹得以玩之欤!乞条具累朝伪造官会之禁，严立黄版，揭示都闉，仍下逐路镂版，其有犯者，断在必行。官司或失觉察，并寘典宪，仍重捕获之赏。」从之。 
十一日，臣僚言：「六飞驻跸钱塘阅数十年，宫殿所峙，实在凤山之前，盖古人所谓自天目山龙飞凤舞而至者。乡来凤山一带路南未辟，车马冠盖多由嘉会门路。比年八盘岭屡经砌迭，其平如砥，遂为通衢。殊不思前近帝阙，后涉禁山，行人敢尔纷扰，非所以示尊崇也。乞下殿前司，日下自和宁门相近八盘岭路口建立门关，丽正门西旧自有门，并行关闭。除巡徼军兵往来外，应干官员等轿马、买卖物货等人，并立牌禁止，不得经行，违者具名申尚书省，重作行遣。官兵并不许假徼巡之名，因而取道。仍乞指挥令临安府严揭赏牓禁约，增重帝都，实为利便。」从之。 
八月五日，诏令户部日下遍牒诸路州军，严行约束当职官吏，将受纳苗米，不得过数增收，多量斗面。如有违戾，许人户越诉。并行下逐路转运司更切觉察，将违戾去处按劾施行。仍多出文牓晓谕。 
十七年二月二日，诏令刑部关牒六部、御史台、谏院、寺监、帑庾，应胥吏凡经斥逐，不以元犯轻重、曾无勘决，日后并不许引赦限及特行收叙入役，以幸吏奸。 
四月八日，臣僚言：「临安府、转运司凡所施行公事，两造在庭，有押到而未供者，有已供而未呈者，未免押出召保。(幸)[圉]卒殴打乞觅，辄于委巷之中僦客邸为关留之所，名曰窠里。得钱则听其责保而去，无钱则执缚拘系，鱼贯蚁聚，臭秽熏蒸，隆暑严寒，备极其苦。安边所及南北两厢，钱塘、仁和两县，循习仿效。已令转运司、临安府委官严行根刷追断，毁拆窠栅，镂牓晓示。自令知在人关留窠里，仰家属经御史台越诉，将犯人重断编管。四邻不告，一例惩治。」从之。 
九日，臣僚言：「今进奏有邸吏，各分郡以掌之。苟事出于公，则凡案椟之要程，缄縢之彝具，俾之申达，足副使令。其如利己自营，务求巧便，知私人之可用而不知常度之不 
       
可违，知曲径之可从而不知公法之为可惮，于是部曹寺监之吏，有因州郡委嘱，冒充承受。郡守明知其人可以倚仗，委心屈己而听之，动以二三千缗捐予其家，供请托之费。或驰书要位，控露款私，必使委曲投陈，探求意向。或公衔列事，未即缄封，必使审细斟量，旋行改易。又甚至结连吏党， 倡浮言，附托贿徒，播誊虚说。守之所短则多方掩覆，更谓循良；守之所忌则撰事兴诬，力为排訾。以贱吏而敢与侯牧交通，罪固不容于诛矣。谨按御史台、三司人吏结甲，不得充州郡承受，月状申省，具有明文。矧在诸司，并居朝职，严于戢吏，理亦宜然。乞行下六部寺监等处，依仿御史台见行条制，月具逐司人吏自主令而下并不得充州郡承受，结状保明申尚书省，仍申台证会。若官吏通同，故相容庇，并许觉察弹奏，追鞫犯吏，重作施行。其诸州申达文字，奏邸属吏专一禀承，但示至公。并下临安府备揭赏牓，责令缉捕使臣常切密探，有外郡差人赍持书馈复往旧为承受之家，即行收捉。究勘得实，计赃估配，将守臣之违戾者取旨镌罢。」从之。以上《续会要》以上续会要：原作，据天头原批补。。 
淳熙二年十二月十七日庆寿赦天头原批：「郭熙二年十二月十七日及三年五月八日两条，移前第一百十九页前半十五行四年二月七日条上。：「临安府西湖系放生池，专降指挥，不得采捕。迩来小民冒利采取，所属本尝禁止，可令本府严立罪赏，出牒禁戢，专责巡警官司，毋得容纵。应诸路州军放生池依此。」 
三年五月八日，诏：「民间采捕田鸡，杀害生命，虽累有约束，货卖愈多。访闻多是缉捕使臣火下买贩，及纵容百姓出卖。令出牓晓谕，差不干碍人收捉。如火下货卖，捉获，其所管使臣一例坐罪。」 
四年六月二十日天头原批：「四年六月二十日条应移第一百十九页后半第六行八月二十七日条上。」，诏江东提刑司下所属州郡禁止采捕蜂儿，从知宁国府蔡洸请也。
 刑法 宋会要辑稿 刑法二 禁 约四 
       
禁约四
       
绍兴三年三月十八日，知临安府卢知原言：「车驾驻驆临安府，屯兵既众，居民浩穰，今欲相度每夜三更断夜，五更依旧许人行往。」从之。 
七月四日，浙东福建路宣谕朱异言：「衢州所盖东岳神祠气象雄伟，州人每遇岳神生日，人户连日聚集，百戏迎引，其服饰仪物大段僭侈。窃虑所在崇奉淫祠之人递相仿效，别致生事。应州县奉祀神祠，设祭迎引，辄以旗锣、兵仗、僭拟服饰为仪数者，令提刑司行下诸州县，严行禁止。」诏坐条行下。 
二十二日，诏：「江北流寓之人赁屋居住，多被业主骚扰，添搭房钱，坐致穷困。又豪右兼并之家占据官地，起盖房廊，重赁与人，钱数增多，小人重困。令临安府禁止，仍许被抑勒之人诣府陈告。根究得实，将业主重行断遣，其物没纳入官。本府不为受理，许诣朝省越诉。」 
同日，诏：「宗室及有荫不肖子弟多是酤私酒，开柜坊，遇夜将带不逞，杀打平人，夺取沿身财物。令临安府寅夜密行收捕，如获上件作过之人，先行收禁枷讯，具奏听旨。」 
十月十七日，监察御史、广南东西路宣谕明橐言：「访闻邕州之地南邻交趾，其左右江州洞五镇寨，诸坑场多有无赖之徒略卖人口，贩入交趾。又邕、钦、廉三州与交趾海道相连，逐年规利之徒贸易金、香，必以小平钱为约，而又下令其国小平钱许入而不许出。二者之弊，若不申严禁止，其害非轻。臣已检坐见行条制行下三郡外，欲乞自今二广边郡透漏生口、铜钱，应帅臣、监司、守倅、巡捕、当职官，乞比犯人减等坐罪。」诏依奏，令户、刑部限三日立法申尚书省。立法见《刑制》。 
十一月八日，臣僚言：「浙东衢、严之间，田野之民每忧口众为累，及生其子，率多不举。又旁近江东饶、信皆然。望赐止绝。」刑部检准见行条法，为系江南东西、荆湖南北、福建路，其两浙东西路未有，乞依上条。诏依。五年闰二月九日，臣僚言，不收养子孙，二广尤甚。诏其该载不尽路分，依两浙等路见行条法。八年五月十六日，诏：「应州县乡村第五等、坊郭第七等以下人户及无等贫乏之家，生男女而不能养赡者，每人支钱四贯，于常平或免役宽剩钱内支给。官吏违慢，以违制论。仍委守令劝谕本处土豪、父老及名德僧行常切晓喻祸福，或加赒给。如奉行如法，存活数多，许本路监司保明，并(无)[与]推赏。」十五年六月二十一日，臣僚言：「已降指挥，生男女每名支钱四贯文，于常平或免役宽剩钱内支。窃闻州县免役钱所收微细，乞发义仓之粟以赈之。」诏于见管常平义仓米内每人支米一硕。二十年六月四日，以臣僚言复申严行下。二十八年十一月三日，以臣僚言，诏敕令所立法。 
四年二月二十三 
       
日，诏：「今后诸路有颁降诏令，并仰监司关报州县，真书文字，镂板印给于民间。仍约束巡尉不得以修葺粉壁为名，差人下乡骚扰。以臣僚言置立粉壁之弊也。 
四月十五日，御史台言：「访闻西北流寓之民乍到行在，往往不知巷陌，误失人口，其厢巡人不即收领送官，责问本家识认，至被外人用情诱藏在家，恐赫以言，或雇卖与人为奴婢，或折勒为娼者甚众。虽有常法断罪、告赏，缘未曾申严约束，望下临安府措置禁止，常切觉察。」从之。 
二十九日，上谕宰辅曰：「前日王居正上殿札子，论收买御炉炭须胡桃纹、鹁鸽色者，何尝有此指挥 」续检到两浙转运司下婺州买炭牒，果有上件纹、色，上蹙然曰：「宫中每常用炭，并不拣择，当艰难之时，岂宜以此扰人，可令速罢。仍令户部讲究，更有似此之类，并行禁止。」 
七月六日，臣僚言：「乞下诸路，今后有卖阵亡恩泽自首及因人告首，所给付身便行毁抹，余人悉免根究。如自首之人，特与放罪；若因人告发，合推究断罪、给赏，不得枝蔓。」诏若有卖阵亡恩泽自首之人，不以所犯在今降指挥前后，并合遵依已降指挥施行。 
十月十七日，宰执进呈臣僚奏疏：「车驾进发有日，恐州县以供亿扰民，朝廷虽已降约束，乞粉壁晓谕。」上曰：「朕常出使河朔，见宣和间茶盐条法粉壁列屋长廊，徒为文具，适以害民，不如多出文榜。」赵鼎曰：「陛下圣虑及此，幸甚。」 
十一月六日，宰执进呈监察御史田如鳌论几事不密则害成：「朝廷近来未行之事，中外已自喧传，及号令之出，往往悉如众人所料。尝推求其故，皆缘人吏不能谨所致。」上曰：「此缘吕颐浩不知大体，虽卖物人亦纵之入政事堂，每每漏泄。」赵鼎曰：「前此中书省、枢密院置皇城内，如在天上，何由探知 自渡江屋宇浅隘，人迹错杂，自然不密。」上命申严法禁，又诏应漏泄边机事务，并行军法，赏钱一千贯，许人告。仍令尚书省出榜。 
五年闰二月二十三日，都省言：「三省、枢密院人吏约束条贯，其辄入酒肆并开置邸店沽卖酒食之类，所立告赏切恐太轻。理当增立。」诏各更增立赏钱一百贯，余并依累降指挥，仍出牒晓示三省制敕院门、枢密院宣旨门。 
五月十九日，户部言：「禁戢私铸铜器，已有见行条法罪赏。若私置炉烹炼， 销、磨错、剪凿钱宝铸造铜器，乞以五家结为一保，自相觉察。除犯人依条外，若邻保内不觉察，亦乞依私铸钱邻保知而不纠法。」诏依。六年五月二十七日，诏：「今后有销毁钱宝及私以铜石制造器物卖买兴贩者，一两以上并依服用翡翠法徒二年，赏钱三百贯。邻保失觉察铸造，
并杖一百，赏钱二百贯，许人告。仍令州县每季检举。」六年六月二十五日，申严禁止，仰逐路监司月具有无所犯及捉获人数申 
       
尚书省。八年八月二十七日，臣僚言：「乞将诸路见存石、铜器许存留外，后来更不许铸造贩卖，许人告捉，罪赏依法外，有民间合用之物，就官铸造出卖。」诏申明行下。十年五月十三日，户部言：「续降禁(锢)[铜]器指挥，一两以上并依翡翠服用法徒二年，赏钱三百贯。缘立法太重，诸路州县未见遵依。今欲并依绍兴旧法，一两杖一百，一斤加一等，令众三日，配本城，十斤配五百里。厢耆、巡察人失觉察，杖八十。杖一百罪，赏钱五十贯；徒二年，钱七十贯，每等加十贯；流二千里，钱一百贯，每等加十贯。邻保知而不纠者，以犯人减一等。仍州委通判、县委令丞，先将见造卖铜器之家应有动用作具限一日并行毁弃，及将自来私造铜器之人先籍定姓名，版榜晓示。其民间见卖铜器，限一月令人户赴所属送纳，随斤两给还价钱。州县当职官吏违戾，具名取旨。十二年四月三日，户、工部言：「今欲将民间见买卖铜器之物立定每两价钱不得过二十文足，辄增价钱一文以上，并依绍兴十年五月十三日指挥。」二十六年六月二十二日，户、工部言：「其买铜器之人未有约束，欲并从杖一百私罪科断。」七月十一日，御史中丞汤鹏举言：「乞将已成坯而未铸者、已铸而未出卖者，并许诸色人告，尽以家业充赏，仍以犯人断配钱监。」二十七年四月八日，左司谏凌哲言：「欲将天下寺观佛像、铜磬之属官为籍讫存留外，自后铸造者许人告首，僧徒工匠施与受施并依见行罪赏断遣。」二十八年七月二十四日，户部言：「士庶之家除照子，及寺观佛像锺磬铙钹、官司铜锣存留外，其余所有石铜器，如违限不纳入官，不满十斤杖一百，赏钱一百贯，十斤以上并徒二年，赏钱三百贯，许诸色人告。或豪富、命官之家限外尚敢沉匿，依条给赏、断罪外，具名取旨。当职官奉行违慢，重行黜贡。铸铜器匠人立赏钱三百贯，许人告捉，从徒二年断罪，配铸钱监重役。」二十八年十月十日，提领铸钱所言：「乞行下逐州府，如有铸铜工匠愿投充近便铸钱监工匠之人，更不刺军号，日支食钱二百五十省、米二胜半，常加存恤，无至失所。」并从之。 
五年八月二十四日德音五年：原无。天头原批：「渭清按：此八月二十四日是绍兴五年，此德音卷一万三千二百二十田讼门引有，正作五年，可证。」据补。：「应潭、柳、鼎、澧、岳、复州，荆南、龙阳军，循、海、潮、宪、英、广、韶、南雄、虔、吉、抚州，南安、临江军，汀州管内，访闻逐路州县昨因捕盗，创置军期司，行移公文，追科差役，猾胥奸吏以此恐吓良善，无所不至。今来军事已定，仰提刑司委官点检，并行住罢。如尚敢存留，按劾以闻，当议重寘典宪。又前项管内州军应见收藏驱虏到人，或展转雇卖买人，知情至今未令逐便，如限满依旧拘留，并从略人为女使法科罪。邻保知而不纠，减犯人罪一等，许被虏人或亲属次第陈诉。」 
六年二月八日，监察御吏梁弁 
       
言：「行在仓官任满有出剩之赏，每交纳诸州纲运必多般加量，遂致亏折，追纳监系，桎梏相望。欲望寝罢监官出剩之赏，若任内交纳不扰，特与推恩。」从之。 
十九日，中书门下省言：「访闻临安府并诸路州县，多有邪伪人于通衢要闹处割截支体，刳剔肠胃，作场惑众，俗谓南法，递相传习。若不禁止，为害不细。」诏令刑部检坐断罪条法，遍牒诸路州县，申严禁止。 
四月二十四日，太常博士李弼直言：「川陕四路边面联属，绵亘数千余里，所恃为形胜者非特山蹊险阻，盖有林木以为障蔽，谓之禁山。祖宗时，每帅臣到官，即分遣属吏检阅禁山，为典故。顷岁以来，以军兴而制器械，运粮而造船筏，自近及远，采斫殆尽。异时障蔽之地，今乃四通八达。望诏有司检会禁山条例，严行约束。」诏令四川安抚制置大使司相度禁止。 
七年六月十五日，尚书省勘会：「浙江西兴两岸济渡多因过渡人众，争夺上船，或因渡子乞觅邀阻，放渡失时，致多沉溺。自绍兴元年至今年，已三次失船，死者甚众。其监渡官系兼职，难以专一，理合措置。」有旨，如装载过数，梢工杖八十；致损失人命，加常法二等。监官故纵与同罪，不觉察杖一百，辄以渡船私用或借人并徒一年，其新林、翕山私渡人杖一百。仍许人告，赏钱五十贯。 
九月二十二日明堂赦：「访闻虔、吉等州专有家学，教习词诉，积久成风，胁持州县，伤害善良。仰监司、守令遍出文榜，常切禁止，犯者重寘以法。」十三年闰四月十二日，尚书度支员外郎林大声言：「江西州县有号为教书夫子者，聚集儿童，授以非圣之书，有如四言杂字，名类非一，方言俚鄙，皆词诉语。欲望播告天下，委监司、守令，如有非僻之书，严行禁止。」诏令本路提刑司缴纳，礼部看详取旨。 
八年三月七日，台州州衙门外有匿名文字，其间称常平主管官李椿年刻薄等事，欲率众作过，言颇不逊。上谕宰臣曰：「兵久以来，官钱多有失陷。既差官检察，若稍留心职事，便生诬毁，此必州县人吏所为，万一作过，当遣兵剿杀。」赵鼎已下退而孍服上之英明。 
十九日，御史中丞常同言：「吏部差注、关升、磨勘、奏补等事，人吏书铺邀求常例，数目至多。」上曰：「官员到部，所费如此，则到官之后，岂免贪取，何以责廉 令尚书省出榜部门，严行约束。」 
十年四月二十一日，诏：「新复州军官员到行在整会差遣之类，如所属胥吏非理阻抑，乞觅一钱以上，取与并过渡人并一等计赃，重行科罪，不以赦降原免。许告，赏钱五百贯。仍令尚书省出榜。」 
十一年正月十二日，桂(杨)[阳]监言：「皇帝本命日，近降指挥禁止屠宰，所有禁刑一节，不曾该说，理合禁约。」刑寺看详，虽绍兴令内未曾修立成法，缘今来既已降指挥，丁亥日禁止屠宰一日，所有决 
       
大辟并流以下罪，如遇丁亥日亦不合行决。从之。 
八月七日，诏：「应干托州县雇人，辄差科或以官钱应付，及于寺观人户借夫，或以借夫为名收受雇直入己，本罪轻者并以违制论，不以赦降原减。按官属出巡及官员被差干办公事合雇人夫辄过数，及于街市驱逐卖物村民准此。」 
十二年五月十四日，诏：「皇城周回高阜望见禁中去处并州城上人行，先立法收捉，从徒二年科断。其候潮门上及城上平视禁庭，并不禁止。可令临安府日下垒塞踏道，有犯罪依已降指挥施行。」 
条法，畜有孕者不得杀，禽兽雏卵之类，仲春之月禁采捕。今来伏遇丁亥日禁屠宰，未尝禁渔猎，乞添入丁亥日禁渔猎之文。」诏依。 十三年五月十九日，中书舍人杨愿言：「乞天申令节天下访求遗迹，各置放生池，申严法禁，以广好生之德。」诏诸路监司措置以闻。是日，工部郎中林乂言：「临安府西湖自来每岁四月八日郡人会于湖上，所放羽毛鳞介以百万数。比年以来，往往采捕，殆无虚日，至有竭泽而渔者，伤生害物，莫此为甚。乞检会天禧故事，依旧为放生池，禁民采捕。」从之。十七年十月二十一日，知荆门军赵士初言：「恭详见《禁采捕》。 
六月十九日，左修职郎赵公传言：「近年以来，诸路书坊将曲学邪说不中程之文擅自印行，以瞽聋学者，其为害大矣。望委逐路运司差官讨论，将见在板本不系六经子史之中而又是非颇缪于圣人者日下除毁。」从之。十五年七月二日，两浙东路安抚司干办公事司马伋言：「建州近日刊行《司马温公记闻》，其间颇关前朝政事。窃缘曾祖光平日论著即无上件文字，妄借名字，售其私说。」诏委建州守臣将不合开板文字并行毁弃。十五年十二月十七日，太学正孙仲鳌言：「诸州民间书坊收拾诡僻之辞，托名前辈，辄自刊行，虽屡降指挥禁遏，尚犹未革。欲申严条制，自今民间书坊刊行文籍，先经所属看详，又委教官讨论，择其可者许之镂板。」从之。 
十二月九日天头原批：「渭表按：十二月九日是十三年。《宋史 本纪 高宗七》，十三年十二月辛卯，毁私铸毛钱。是月癸未朔，九日则辛卯也。」按此条前六月十九日条，正是指十三年，叶渭清不谙《会要》体例，致此蛇足。，上谕辅臣曰：「朕前日降出钱样，卿等见否 更不成钱，仍是销镕好钱私自 铸。可降指挥，尽令销毁，民间不得行使，官司亦不许受纳。今日若不严为之禁，将来盗铸愈多，则尤费力也。」于是诏民间应现在私铸轻薄当二毛钱并搥毁。 
十四年正月二十九日，诏：「北(史)[使]所过州军如要收买物色，令接送馆伴所应付，即不得纵令百姓与北使私相交易，引惹生事。可札下所属立法禁止。」 
九月一日，诏：「士庶与国姓同，单名偏傍并连名相犯之人，令刑部遍牒州军，限一月改正。如违，从杖一百断罪。」 
十五年十一月十六日，右谏议大夫何若言：「伏见近降指挥，应有差遣人五日朝辞出门，盖以息奔竞、绝窥觎也。而苟得无耻
  </div>
  <div class="pagination">
   <a href="宋会要辑稿_page683.html">
    上一页
   </a>
   <span>
    ...
   </span>
   <a href="宋会要辑稿_page679.html">
    679
   </a>
   <a href="宋会要辑稿_page680.html">
    680
   </a>
   <a href="宋会要辑稿_page681.html">
    681
   </a>
   <a href="宋会要辑稿_page682.html">
    682
   </a>
   <a href="宋会要辑稿_page683.html">
    683
   </a>
   <span class="current-page">
    684
   </span>
   <a href="宋会要辑稿_page685.html">
    685
   </a>
   <a href="宋会要辑稿_page686.html">
    686
   </a>
   <a href="宋会要辑稿_page687.html">
    687
   </a>
   <a href="宋会要辑稿_page688.html">
    688
   </a>
   <a href="宋会要辑稿_page689.html">
    689
   </a>
   <span>
    ...
   </span>
   <a href="宋会要辑稿_page685.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
