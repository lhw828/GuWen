<!DOCTYPE html>
<html>
<head>
    <meta charset="UTF-8">
    <title>大清律例 - 第 49 页/共 105 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大清律例 - 第 49 页/共 105 页</h1>
    <div class="content">341.02
缉捕官役惟于京城内外察访不轨妖言人命强盗重事其余军民词讼及在外事情俱不许干预
341.03
凡旗人谋故斗杀等案仍照例令地方官会同理事同知审拟外其自尽人命等案即令地方官审理如果情罪已明供证已确免其解犯仍由同知衙门核转倘恃旗狡赖不吐实供将案内无辜牵连人等先行摘释止将要犯解赴同知衙门审明如该同知事外苛驳借应质名色滥差提扰该上司柆即题参
341.04
凡各省理事厅员除旗人犯命盗重案仍照例会同州县审理外其一切田土户婚债负细事赴本州岛县呈控审理曲在民人照常发落曲在旗人录供加看将案内要犯审解该厅发落至控告在官人犯不论原被经州县两次拘传别无他故抗不到案者将情虚逃避之犯严拏治罪
341.05
各处理事同知遇有逃人案件并旗人与民人争角等事俱行审理不必与旗员会审
341.06
川省滤州土流接壤地方倘有词讼照军民约会之例令该州同与该土司公同核报
341.07
八旗案件俱交刑部办理该旗有应参奏者仍行参奏

『律』342.00官吏词讼家人诉
凡官吏有争论婚姻钱债田土等事听令家人告官对理不许公文行移违者笞四十

『律』343.00诬告充军及迁徙
1凡诬告充军者照所诬地里远近抵充军役
2若官吏故失出入人军罪者以故失出入人流罪论
3若诬告人罪应迁徙者于比流减半准徒二年上加所诬罪三等并入所得杖罪通论[凡徒二年者应杖八十今加诬告罪三等流二千里应得杖一百之罪并论决之]


刑律
受赃
『律』344.00官吏受财
1凡官吏[因枉法不枉法事]受财者计赃科断无禄人各减一等官追夺除名吏罢役[赃止一两]俱不叙用
2说事过钱者有禄人减受钱人一等无禄人减二等[如求索科敛吓诈等赃及事后受财过付者不用此律]罪止杖一百徒二年[照迁徙比流减半科罪]有赃者[过钱而又受钱]计赃从重论[若赃重从本律]有禄人[凡月俸一石以上者]枉法赃各主者通算全科[谓受有事人财而袖法处者受一人财固全科如受十人财一时事发通算作一处亦全科其罪若犯二事以上一主先发已经论决其它后发虽轻若等亦并论之]
一两以下杖七十
一两至五两杖八十
一十两杖九十
一十五两杖一百
二十两杖六十徒一年
二十五两杖七十徒一年半
三十两杖八十徒二年
三十五两杖九十徒二年半
四十两杖一百徒三年
四十五两杖一百流二千里
五十两杖一百流二千五百里
五十五两杖一百流三千里
八十两[实]绞[监候]
不枉法赃各主者通算折半科罪[虽受有事人财判断不为袖法者如受十人财一时事发通算作一处折半科罪一主者亦折半科罪准半折者皆依此]
一两以下杖六十
一两之上至一十两杖七十
二十两杖八十
三十两杖九十
四十两杖一百
五十两杖六十徒一年
六十两杖七十徒一年半
七十两杖八十徒二年
八十两杖九十徒二年半
九十两杖一百徒三年
一百两杖一百流二千里
一百一十两杖一百流二千五百里
一百二十两杖一百流三千里
一百二十两以上[实]绞[监候]
无禄人[凡月俸不及一石者]枉法[扶同听行及故纵之类]不枉法一百二十两以上罪止杖一百流三千里
条例
344.01
各部院衙门书办有辄敢指称部费招摇撞骗干犯国宪非寻常犯赃可比者发觉审实即行处斩为从知情朋分银两之人照例发往云贵两广烟瘴少轻地方严行管束
344.02
凡在官人役取受有事人财律无正条者果于法有枉纵俱以枉法计赃科罪若尸亲邻证等项不系在官人役取受有事人财各依本等律条科断不在枉法之律
344.03
内外大小衙门蠹役恐吓索诈贫民者计赃一两以下杖一百一两至五两杖一百加枷号一个月六两至一两杖一百徒三年计赃在十两以上者发近边充军至一百二十两者照枉法拟绞为从分赃并减一等其或索诈贫民致令卖男鬻女者十两以下亦照例充发为从分赃者不计赃并杖一百徒三年如有吓诈致毙人命不论赃数多寡拟绞监候若系拷打身死者照故杀律拟斩监候为从并减一等
344.04
白役诈赃逼命之案除将白役照例拟抵外如正役知情同行在场帮索及正役虽未同行而主使诈赃者俱发极边足四千里充军若正役仅止知情同行并无吓逼情事者仍照例杖一百流三千里其并未主使诈赃亦未知情同行但于事后分赃即于白役死罪上减二等杖一百徒三年赃多者计赃从重论若并未分赃及白役诈赃并未致毙人命者仍照私带白役例责革加枷号两个月
344.05
县总里书如犯赃入己者照衙役犯赃拟罪保人歇家串通衙门行贿者照不系在官人役取受有事人财科断
344.06
凡正身衙役违禁私带白役者并杖一百革役如白役犯赃照衙役犯赃例治罪正身衙役知情同行者与同罪不知情不同行者不坐
344.07
司道府州县等官不时察访衙蠹申报该督抚究拟若该管官员不行察报经督抚上司访拏或别经发觉者照徇庇例交该部议处如督抚不行访参者亦交该部议处其访拏衙蠹并赃私数目仍应年底造册题报
344.08
直省书役年满缺出遵例召募有暗行顶买索取租银者缺主照枉法受财律计赃定拟至八十两者绞顶缺之人照以财行求律至五百两者杖一百徒三年出结人等依不应重律杖八十该管官员交部议处傥该督抚阳奉阴违亦照例议处其年满考职时务令填写并无假姓冒籍字样方准收考若有冒籍冒名等弊事发者革去职衔杖一百不能稽察之该管等官俱交部议处至各衙门一切案件若假手书吏以致定稿时高下其手驳诘不已有赃者照枉法受财律科罪无赃者依不应重律杖杖八十革役该管官员照例该处如该督抚不行题参亦交部议处
344.09
凡各衙门书吏差役如有舞文作弊藉案生事扰民者系知法犯法俱照平人加一等治罪受财者计赃从重论
344.10
书吏舞文作弊其知情不首之经承贴写俱照本犯罪减一等发落如有将书吏情弊查出举首三次者系书吏不论己未期满准其考职即用如系贴写准其与期满之书吏一体考职傥有不肖之徒希图考职及怀挟私雠妄行出首者照诬告律从重治罪
344.11
凡上司经过属员呈送下程及供应夫马车辆一切陋规俱行革除如属员仍有供应上司仍有勒索者俱革职提问若督抚不行题参照例议处其上司随役家人私自索取本官不知情者照例议处如知情故纵罪坐本官照求索所部财物律治罪其随役家人照在官求索无禄人减一等律治罪并许被索之属员据实详揭若属员因需索滥行无应及上司因不迎送供应别寻他事中伤属员者将属贺及各上司照例分别议处
344.12
督抚司道各上司差役扰害乡民许州县查拏并许被害人呈告将该役照例治罪
344.13
官吏婪赃审系枉法入己者虽于限内全完不准减等如审无入己各赃并坐赃致罪者果能于限内全完仍照那移亏空钱粮之犯准其减免外其因事受财入己审明不枉法及律载准枉法不枉法论等赃果于一年限内全完死罪减二等发落流徒以下免罪若不完再限一年勒追全完者死罪及流徒以下各减一等发落如不完流徒以下即行发配死罪人犯监禁堩再限一年着追三年限外不完死罪人犯永远监禁全完者奏明请旨堩照二年全完减罪一等之例办理
344.14
各衙门差役逼毙人命之案讯无诈赃情事但经藉差倚势陵虐吓逼致令忿迫轻生者为首杖一百流三千里其差役子侄亲属私代办公逼毙人命除讯系诈赃起衅仍照蠹役诈赃毙命例一体问拟外若非衅起诈赃为首实发云贵两广极边烟瘴充军至差役有因索诈不遂将奉官传唤人犯私行羁押拷打陵虐者为首枷号两个月实发云贵两广极边烟瘴充军其仅止私行羁押并无拷打陵虐情事为首杖一百徒三年为从各减一等

『律』345.00坐赃致罪[集解「坐赃非实赃谓因赃致罪也」]
凡官吏人等非因[枉法不枉法之]事而受[人之]财坐赃致罪各主者通算折半科罪与者减五等[谓如被人盗财或殴伤若赔偿及医药之外因而受财之类各主者并通算折半科罪为两相和同取与故出钱人减受钱人罪五等又如擅科敛财物或多收少征如收钱粮税粮斟面及捡踏灾伤田粮与私造斛斗秤尺各律所载虽不入己或造作虚费人工物料之类凡罪由此赃者皆名为坐赃致罪官吏坐赃若不入己者拟还职役出钱人有规避事重者从重论]
一两以下笞二十
一两之上至十两笞三十[集解「自此每十两加一等」]
二十两笞四十
三十两笞五十
四十两杖六十
五十两杖七十
六十两杖八十
七十两杖九十
八十两杖一百徒一年[隼解「自八十两至九十两九钱俱止杖一百直至百两方入徒」]
一百两杖六十徒一年
二百两杖七十徒一年半[集解「自此每百两加一等罪止于满徒」]
三百两杖八十徒二年
</div>
    <div class="pagination">
<a href="大清律例_page48.html">上一页</a><span>...</span><a href="大清律例_page44.html">44</a><a href="大清律例_page45.html">45</a><a href="大清律例_page46.html">46</a><a href="大清律例_page47.html">47</a><a href="大清律例_page48.html">48</a><span class="current-page">49</span><a href="大清律例_page50.html">50</a><a href="大清律例_page51.html">51</a><a href="大清律例_page52.html">52</a><a href="大清律例_page53.html">53</a><a href="大清律例_page54.html">54</a><span>...</span><a href="大清律例_page50.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
