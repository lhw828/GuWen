<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 927 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 927 页/共 1125 页</h1>
    <div class="content">

【宋会要】


      
唐制有知礼仪院、礼仪使之目，自建中后，惟郊祀权置礼仪使，事毕即停。国初，止以礼院掌其事。雍熙初封禅，别命学士常参官七人同详定仪注，事毕即罢。大中(详)[祥]符元年东封，又命学士待制五人与判礼院利瓦伊、孙爽、姜屿详定仪注，事毕，遂不废局。汾阴圣祖降奉祀并然。真宗大中祥符六年八月，诏以起居院详定所为礼仪院，命兵部侍郎赵安仁、翰林学士陈彭年同知院。初置详定所，即命彭年领其事，以彭年修《起居注》，故命就起居院为官局。《长编》注：详定所自元年四月置，至六年八月庚午改名礼仪

      
院，徙起居院于三馆。七年二月，以参知政事丁谓判礼仪院，而陈彭年知院如故。先是，赵安仁与彭年同知院，至是安仁罢领事，止命谓与彭年领之。自是多以参知政事一员判院，以学士、丞郎诸三品以上一员知院，揭榜刻印，移文他局，悉以银台司为准。若中书、枢密院判院，则移文诸司，自宣徽院、御史台以下，皆用札子。其后别置院于右掖门外。凡行礼皆用仪仗法物。有不合典礼者，悉裁定制度。内外书奏中书礼房所主者，悉付之。择三司、京百司胥史以充其令史，又令礼部礼直官分番祗应，诸司轮番赴院祗应。急速公事，皆填印纸札子，实时行遣。时朝廷奉祠祭尤谨，凡作一事件，纤微委曲，多所规创。六月，诏：「礼仪院应行遣仪式：于宣徽院行头子，御史(头)[台]行牒处，礼仪院并札送。如不是中书、密院大臣判，即并行公牒，库务依旧行札子。于三司行帖处，并札付。于行牒处，亦牒。系祗应礼仪仪仗祠祭司分，亦札送。于诸路转运司，并两京、诸州府，或行牒，或行札子。应干议请事，于中书、枢密院，即申状。如传圣旨或常程小事，即依合门例写札子，用印送所属房分。应干详定仪注仗卫祀祭公事，合写到进呈者，如属中书，即具札子次第商量，附中书进呈。如系抽差执仪兵士鞍马，属密院，亦依此附进。应每遇行礼逼促，即逐急施行。令告报逐处，依合门札子例，用印发遣。如行下文字后，逐处报应未备者，批送逐处，重行供析。及诸处有所申禀，亦实时翻录。行遣不及者，批与指挥。应自东封后，凡行大礼，系太常礼院及详定所逐时文字，今来礼仪院并 索，一处编录收掌，准备检阅。其诸司礼仪条制事件，亦合分明编录。应干礼仪仪仗祠祭及缘行礼事，委逐处看详见今祗应仪式，如有未便事件，从本司擘划起请，申礼仪院参议改更。应仪仗礼服缘行礼所用放逐处，各取一事件看验。如有故闇不任整饰者，送三司，令本案判官管勾修整。内未合典礼事件，即别定制度。应遇皇帝升坛行礼，其升坛殿诸司祗应人衣服冠帻，令别遣一番，封(舂)[桩]管系。如有制度不如法者，即便参定。应帐设什物缘行礼及坛殿所用，令仪鸾司造撰一番，别库封桩，常时不得杂用。应诸司各祗应手分，每日常轮一人，祗俟缓急勾唤指挥公事。应每遇行礼合升坛殿祗应诸司职掌等，令于习仪前五日，各具逐处差定人数、姓名，赴礼仪院。合要公用钱，依礼院例，月给十千。应礼仪院主押人，月特支钱三千，前后行二千。其押到守阙人，须入仕及三周年，即依例给食直笔墨钱。后三周年，曾经祗应大礼无过阙，即牒御史台试书札，补逐处正名，叙理劳考。如功过杖已下一次，殿一年；如遇文字并多，听于馆阁楷书诸司守阙内选差抄
      
写。」
天禧元年三月，枢密使王钦若言：「礼仪院实司容典，以奉禋祀。创置已来，皆参知政事兼判。昨者宣读天书之际，臣受诏权令管勾，方当大礼，不敢固辞。今请别选官以总其事。」诏钦若兼领之。

仁宗天圣元年四月，枢密副使张士逊等言：「礼仪院占公人二十二人，岁费钱千七百余贯，非泛行礼支给在外，日逐行遣祗应不多。详定仪制，久来属太常礼院管勾，今请停罢。所有承受宣 、行遣公案诸般文字，并付礼院。」乃诏罢礼仪院，以知礼仪院、翰林学士晏殊，龙图阁直学士冯元为判太常礼院，同判太常礼院官为同知院。太常礼院，典礼所自出，大中祥符中中：原无，据《长编》卷一○○补。，又增置礼仪院，以辅臣领其事。至是始罢之。
 职官 宋会要辑稿 职官二二 大晟府 
      
大晟府


      
国朝礼乐掌于奉常。崇宁初，置局议大乐，乐成，置府建官以司之，礼、乐始分为二。府在宣德门外天街之东，隶礼部，序列与寺监同在太常寺之次。以大司乐、典乐为长、贰；次曰大乐令，秩比丞；其次曰主簿，曰协律郎。又有按协声律、制撰文字、运谱等官，以京朝官、选人或白衣士人通乐律者为之。又差武臣监府门及大乐法物库。又有侍从及内省近侍官提举。所典六案：曰大乐，曰 吹，曰宴乐，曰法物，曰知杂，曰掌法。其所辖则钤辖教坊所及教坊，吏属则有胥长、胥史、胥佐、贴书，掌官物者则有专知、副知、库子，工属则有乐正、乐师、色长、上工、中工、下工、舞师云。

徽宗崇宁四年八月二十七日，诏曰：「 者得隐逸之士于草茅之贱，获《英》《茎》之器于受命之邦，适时之宜，以身为度，铸鼎以起律，因律以制器，按协于廷，八音克谐。新乐宜赐名曰《大晟》，其旧(药)[乐]勿用。」

五年九月二十日，诏曰：「乐不作久矣。朕承先志，述而作之，建官分属，设府庀徒，以成一代之制。而近者省废，并之礼官。夫舜命夔典乐，命伯夷典礼，各分所守，其大晟府名可复

      
旧。」是年二月，尝省内外冗官，大晟府省废恐亦在是月，至此有复旧之诏。
大观四年八月十一日，诏：「大晟官徒廪给繁厚，未适其中。自今省乐令一员，监官二员，吏禄并视(大)[太]常格。」

宣和二年七月十六日，诏：「大晟府近岁添置按协声律及制撰，殊为冗滥，白身满岁，即补迪功郎，侥幸为甚，可并罢。在任者依省罢法。」

八月十五日，诏罢大晟府制造所。

十八日，尚书省言：「奉诏，在所及诸路乐工，旧制上系免行，后来增破请给，必为冗滥，可并依旧制。内在京乐工，遇朝会祠事日，特与支给食钱，仍立定人额。本府检会旧来祠祭共四十三次，今来年中祠祭及明堂颁朔布政通计八十一次，并非泛应奉在外教习食钱，见依本府格令外，今措置到朝会祠事日，特支食钱下项：上、中、下乐工、舞师各一百文，色长二百文，副乐正、乐师共六人，各三百文，乐正共二人，各五百文。本府见管乐正六百三十五人，舞师一百五十人，共计七百八十五人。今欲用见管七百八十五人立为定额，今后便不添人。其不足人，乞依例借教坊乐人并守阙舞师。契勘破教习食钱，每年都计支六千四百六十一贯五百八十文。乐正年终每名共支钱四十贯文，副乐正年终每名共支钱一十贯二百文，乐师年终每名共支钱三贯九百文，运谱年终每名共支钱三贯九百文。乐正二人，每名每月料钱十贯文，米麦各一硕，春冬衣绢

      
共一十疋，绵一十两，单罗公服一领，夹罗公服共二领。副乐正二人，每名每月料钱八贯文，米麦各一硕，春冬衣绢共七疋，绵八两，单公服一领，夹公服共二领。乐师四人，每名每月料钱六贯文料：原作「粮」，据上文改。，米一硕，麦五斗，春冬衣绢共六疋，单公服一领，夹公服共二领。运谱并色长共四十四人，每名每月料钱五贯文，米一硕，麦五斗，春冬衣绢共四疋，单罗公服一领，夹罗公服共二领。上工一百六十人，每名每月料钱四贯文，米一硕，春冬衣绢二疋。中工一百五十八人，每名每月料钱三贯文，米一硕，春冬衣绢共二疋。下工并舞师共四百十九人，每名每月料钱二贯文，米一硕，春冬衣绢共二疋。已上都计钱五万四千二百八贯三百二十文。检承崇宁五年十一月 令，诸乐工教习日支食钱。后稍精熟，免日教。遇大礼、大朝会前一月，大祠前半月，中祠前十日，小祠前五日教习。各前期在家习学，止赴大寺协律厅草按一日，并台官按乐一日。」诏：「教习草按乐日分，并依未置府以前旧制。遇依旧制合破按乐日分，并特依崇宁五年十一月条支破食钱。」
七年十二月二十二日，诏罢大晟府并教乐所。
 职官 宋会要辑稿 职官二二 教坊 
      
教坊


【宋会要】


      
国朝凡大宴、曲宴，应奉车驾游幸，则皆引从。及赐大臣宗室筵设，并用之。置使一人，副使二人，都色长四人，色长三人，高班都知二人，都知四人。第一部十一人，第二部二十四人，第三部六人，第四部五十四人，贴部九十八人。旧使至贴部止二百四人，复增高班都知已下，皆执色。杂剧二十四人，版二十人，歌二人，琵琶二十一人，箜篌二人，笙十一人，筝十八人，筚篥十二人，笛十二人，方响十一人，羯鼓三人，杖鼓二十九人，大鼓七人，五弦四人。别有排乐三十九人，掌諲文字一人。

太祖开宝八年四月二十九日，教坊使卫得仁年老乞外官，引后唐故事，希领郡。帝谓宰相曰：「用伶人为刺史，此乱世事焉，可法耶 此辈止宜于乐部中选授。」乃以为太常寺太乐

      
局令。(太常)
太平兴国三年十月二十九日，诏：「两浙所进淮海王伶人马国安等百余人，俾教坊肄习之，马迎恩等四十五人，赐钱俶。」

四年三月二十一日，成都府传送伶官五人，令教坊肄习之。

七年五月二日，以秦府伶官二十人肄教坊，余纵之。

雍熙二年八月二十四日，教坊使郭守忠上言求外任，帝赐以束帛，因谓宰相曰：「朕承累朝丧乱之后，所以励精为治，祈寒暑雨，未尝自便，盖恐政事壅滞。今天下安治，自谓劳苦有效矣，若以酒乐自娱，则万务将壅，百姓何所诉哉!然守忠之情，亦可念也。」宋琪等对曰：「陛下求理切至，未尝游心宴乐，俳优之徒，无所施其技，故守忠求外任以自效。」

端拱元年八月，出教坊伶官二十六人，补诸州镇将。

真宗咸平六年正月八日，以教坊使郭守忠为郑州团练副使，以其请老，遂授散秩。

景德三年九月六日，御含元殿，阅视翌日大宴百戏，有竿木戏，妇人立身如戏槊。帝曰：「岂妇人所宜为 」遽令退去。

大中祥符三年十二月，诏教坊优词，令使副与掌撰文字人修定。

六年正月，诏：「教坊入内祗应，委副候提辖，不得妄有陈乞。例进儿男，许于使副处陈状，具所习曲调按试。精通及好人材，即开析体例实封，于内东门以通。覆验不同，使副并同严断。今后祗应及十五年已上，艺事精通，即许经使副陈状按试，责同色人连名委保闻奏。候同入内祗应，即别具闻奏。当议改转，

      
或加服色，使副不为行遣，许于登闻鼓院投状。凡祗应毕，赐茶酒，谢恩便退。非唤名宣问，不得近前。」
天禧三年十二月二十三日，诏：「自今赐契丹及高丽使御筵，其乐人语词，教坊令舍人院撰，开封府衙前令直馆撰。」以承前乐工致语未合程序也。以上《国朝会要》。


高宗建炎二年二月二十日，诏：「自来以内侍官二员兼钤辖教坊，盖太平无事时故事。近缘内侍官更代，失于检察，仍带前项兼领，实虽废而名尚存。所有内侍钤辖教坊名阙，可减罢，更不差置。」

绍兴十四年二月十日，钤辖钧容直所言：「被旨，条具祖宗以来置教坊典故。旧有钤辖教坊所官，钤辖二员，系入内内侍省奏差本省供奉官以下充。吏额点检文字前行各一名，后行三人，贴司二人，教坊手分、贴司各二人。旧额乐人四百一十六人，使副三人，管干教坊公事人员一十三人。内都色长二人，兼管辖排乐色长、都部头各二人，部头三人，副部头一人，长行四百人。乐艺色目人：琵琶一十五人，双韵子、五弦各二人，筝一十二人，箜篌三人，箫二十人，笙一十二人，觱篥八十人，笛七十人，方响一十五人，头板二人，拍板参军各一十二人，杂剧八十人，杖头七十人，大鼓一十五人，羯鼓三人，制撰文字、同制撰文字各一人，排乐六十人，内节级二人。籍定应奉诸色人：左右蹴球等军各五十四人，左右百戏军遇燕差一百人。队舞小儿、队舞女童，如集英

      
殿大宴，天申节尚书省斋筵，上元节宣德门露台上队舞，并前期点集拣选合用人数入教坊。」从之。
三十一年六月十二日，诏教坊日下罢，并令逐便。以上《中兴会要》。

云韶部

云韶部者，黄门乐也。开宝中，平岭表，择广州内臣之聪警者，得八十人，令于教坊习乐艺，赐名曰箫韶部。雍熙初，改曰云韶部。有主乐内品三十人，歌三人，杂剧二十四人，琵琶四人，笙四人，筝四人，板四人，方响三人，觱篥八人，笛七人，杖鼓七人，羯鼓二人，大鼓二人，傀儡八人。每上元观灯、上巳端午观水戏，皆命作乐于宫中。遇南至、元正、清明、春秋观社之节，亲王内中宴射，则亦用之。奏大曲十三，一曰中吕宫《万年欢》，二曰黄锺宫《中和乐》，三曰南吕宫《普天献寿》。此曲并太宗所制。四曰正宫《梁州》，五曰林锺商《泛清波》，六曰双调《大定乐》，七曰小石调《喜新春》，八曰越调《胡渭州》，九曰大石调《清平乐》，十曰般涉调《长寿仙》，十一曰高平调《罢金钲》，十二曰中吕调《绿腰》，十三曰仙吕调《彩云归》。乐用琵琶、觱篥、笛、方响、杖鼓、羯鼓、大鼓、拍板，杂剧用傀儡。以上《国朝会要》。

钧容

钧容直者，军乐也。有内侍一人，或二人监领。有押班二人，执乐二百三十二人。旧有百三十六人，景德三年加歌二人，杂剧四十人，板十人，琵琶七人，笙九人，筝九人，觱篥四十五人，笛三十五人，方响十一人，杖鼓三十四人，大鼓八人，羯鼓三人，喝诞十人，小乐器一人，排乐四十人，掌撰词一人。太平兴国三年，诏籍军中之善乐者，命曰引龙直，每巡省、游幸、亲征，则骑导车驾而奏乐。若御楼观灯、赐酺，或赏花、习射、观稼，则亦与

      
教坊同应奉。赐酺，则载第一山车。端拱二年，又选捧日、天武、拱圣军晓畅音律者，增多其数，以中使监视，藩臣以乐工上贡者亦隶之。淳化三年，改名钧容直，取钧天之义。初用乐工同云韶部。大中祥符五年，因鼓工温用之请，增龟兹部如教坊。其奉天书及四宫观，皆用之。又有东西班乐，亦太平兴国中选东西班习乐者。乐器独用银字觱篥、小笛、小笙，每骑从车驾而奏乐或巡方，则夜奏于宫殿庭。又诸军皆有善乐者，每车驾亲祀回，则衣绯绿衣，自青城至朱雀门，列于御道之左右，奏乐迎奉。其声相属，闻十数里。或军中宴设，亦奏之。复有掉刀、枪牌、蕃歌等，不常其数。及置清卫军，选习乐者，令钧容直教之，内侍主其事。其园苑赐会及馆待契丹使，有亲从亲事乐及开封府衙前乐。园苑又分用诸军乐。诸州皆有衙前乐营。以上《国朝会要》。
高宗绍兴九年四月二十一日，上谓辅臣曰：「闻殿司召募钧容直乐工，颇属搔扰。除军中旧人存留外，可更不添募。」先是，杨存中以钧容班旧管四百人，今止有六十九人，乞进逐收补，权以二百人为额。虽已得指挥添募，后闻搔扰，遂降诏止之。

十四年二月十四日，宰执进呈钧容直乞推赏，上曰：「只可与支赐，仍作第一次祗应有劳。今后并依此体例，庶绝后来希望。」

</div>
    <div class="pagination">
<a href="宋会要辑稿_page926.html">上一页</a><span>...</span><a href="宋会要辑稿_page922.html">922</a><a href="宋会要辑稿_page923.html">923</a><a href="宋会要辑稿_page924.html">924</a><a href="宋会要辑稿_page925.html">925</a><a href="宋会要辑稿_page926.html">926</a><span class="current-page">927</span><a href="宋会要辑稿_page928.html">928</a><a href="宋会要辑稿_page929.html">929</a><a href="宋会要辑稿_page930.html">930</a><a href="宋会要辑稿_page931.html">931</a><a href="宋会要辑稿_page932.html">932</a><span>...</span><a href="宋会要辑稿_page928.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
