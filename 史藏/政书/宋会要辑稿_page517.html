<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 517 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 517 页/共 1125 页</h1>
    <div class="content">广南西路静江府：临桂、灵川、兴安、义宁、永福、古、修仁修仁：原书「仁」字在「荔浦」下，据《元丰九域志》卷九、《宋史》卷九○《地理志》乙。。荔浦，四万八千一百二十三斤；浔州：平南按《宋史》卷九○《地理志》、《元丰九域志》卷九：平南县隶龚州，此疑有误。，一千九百九十五斤；宾州：岭方，七百 
      
斤；郁林州：南流、兴业，一千二百四十斤；昭州：立山，四百七十斤。以上《干道会要》。
 食货 宋会要辑稿 食货三○ 茶法杂录上 
     
宋会要辑稿 食货三○
茶法杂录上
太祖干德五年，诏：「客旅于官场买到茶，如于禁榷地分卖者，并从不应为复位断。」 
六年二月二十一日，江南国主上言：「干德四年，以邸院稍乏赡供，将大茶二十万斤于建安军中纳，在京量给价钱。寻颁明诏依奏。此日再祈圣造，望允丹衷。」从之。 
开宝七年闰十月，有司以湖南新茶厚重异于常岁，请高其价以出之。帝谓宰相曰：「茶则善矣，无乃重困吾民乎!」乃诏自今止依旧日卷模制造，无得增加。 
太宗太平兴国元年十月二十二日，诏曰：「先是募民掌茶、盐榷酤酤：原作「酷」，据《宋大诏令集》卷一八三改。，民多增常数求掌以规利，岁或荒俭，商旅不行，至亏失常课，多籍没其家财以偿，甚乖仁恕之道。自今并宜以开宝八年额为定，不得复增。」 
二年正月，江南转运使樊若水言：「江南诸州茶官市十分之八，其二分量税取其什一，给公凭令自卖。踰江涉淮，乘时取利，紊乱国法，因缘为奸，望严禁之。官所市茶价直未称，望稍增之，以便于民而利于国。」诏有司以茶品差增其直。 
二月，有司言：「江南诸州榷茶，准敕于沿江置榷货八务，民有私藏茶者，等第科罪匿；而不闻者，许邻里论告，第赏金帛有差。仍于要害处张榜告示。」从之。 
五年八月，遣监察御史薛雄诣沿江诸州禁绝私茶原书天头注云；「『诣』一作『于』。」。 
九年十月，盐铁使王明言：「荆湖、两浙、江淮诸州出产茶货处，买纳数与卖数比较若不相远，缘自前收复诸处旧管茶货数多，以至相承接压。臣前为荆湖江南转运使，备见利害。税茶并拆色茶外，买诸色茶等人户各有旧额，使臣职员务买数多，用为劳绩，拣选不精，人户启幸，多采粗黄晚叶仍杂木叶蒸造，用填额数，并于额外别利价钱利：疑当作「议」。，名为不及号茶。新时出卖不行，积岁渐更陈弱。欲望禁谕出茶州县人户，将来造茶，须及时探新芽嫩叶蒸造探：疑当作「采」。，卖纳入官，至八月终中卖，送纳了毕。又虑采造不及所卖元额，乞于递年数内只买八分。内有人户元定根税茶额外，后来茶园荒薄，采纳不办，曾有披诉称每年衷私于有茶人户处收买供纳者。委自州县检验不虚，别无体量，依例定地税申奏。又收复江南后，将诸色税物折科茶货，亦有送纳不辨者原书天头注云：「『不辨』一作『不以办』。」。乞许人户取便送纳；元无税物，愿以茶折纳者亦听。如此，则人遂宽舒，茶无积压。如人户依前将不堪茶货卖纳，茶司依条施行，监场使臣、职员等容纵，专典、拣子等启幸买纳下次弱茶，亦乞勘罪严断。其建州的乳已 
     
下茶货买纳即多，支卖全少，乞别降指挥擘画。」从之。 
淳化三年七月，诏淮南茶场：「今后商旅只得于园臣处就贱收买，将赴官场贴射，违者依私茶例区别原书天头注云：「『别』一作『分』」。。」 
四年二月四日，诏废沿江榷货务八处，应茶商并许于出茶处市之，自江之南，悉免其算。先是，秘书丞刘式上言：「榷务茶陈恶，商贾少利，岁课不登，望尽废之，许商人输钱京师，给券就茶山给以新茶，县官减转漕之直，而商贾获利矣。」帝从之，先遣雷有终等乘传按视，因降此诏。 
七月十二日，诏曰：「先是，上言者以茶法未便，商贾少利，因令停废榷货货：原无，据《宋大诏令集》卷一八三补。，许商人赍券诣茶山，官以新茶给之。申命近臣，乘传按行，别立新制，永为通规。而商旅之间，积习斯久，颇惮江波之险，各利风土之宜。将 群情，宜仍旧贯。其沿江榷货八务并令仍旧，诸路制置司宜停，雷有终等并发来赴阙。」 
八月二十三日，诏：「京城及诸道州、府民卖茶，多杂以土药规其利，一切禁之，犯者以私贩盐曲法从事。」 
至道元年七月十九日，以西京作坊使杨允恭为江南淮南两浙发运兼制置茶盐使，西京作坊副使李廷遂、著作郎王子舆副之。先是，允恭等同领漕运及经度茶盐等事，因奏课京师秘书丞刘式先建议废沿江榷务，许商人就茶山，官给新茶以便之。允恭等上言：「商人杂市诸州茶，新陈相糅，两河诸州风土各有所宜，非杂以数品，少利。事既矛(楯)[盾]，帝令宰相召盐铁使陈恕及判官等并允恭、式定议于中书，恕等皆附允恭。先是，式之议已罢，式犹固执，至是遂寝焉，允恭等故有是命。 
二年九月，诏：「建州岁造龙凤茶，先是研茶丁夫悉去须发，自今但幅巾洗涤手爪，给新净衣，吏敢违者，论其罪。」 
真宗咸平二年正月，诏曰：「如闻榷茶之所，官不售者，必毁弃之，斯可惜也。自今令第其品而受之，轻其价而出之，使物无弃而民获利。」 
九月二十三日，江淮制置茶盐、度支员外郎王子舆言：「江淮、两浙卖茶盐，都收钱三百九十七万余贯，比高额增五十万八千余贯。」 
三年七月二十一日，江南转运副使任中正言：「准诏，以饶州置场买纳浮梁、婺源、蕲门县茶，不便于民，令臣与三班借职胡澄审行计度。今亲到饶、歙二州茶仓询问逐处民俗，皆言溪滩险恶，艰阻尤甚，愿各复往日茶仓就便输纳。及据浮梁县民李思尧等众状，愿备材木起造仓敖。」从之，仍降诏曰：「山泽之征，所期公共，苟便氓俗，岂图羡赢 而言事之人不明大体，务为沿革，罔恤蒸黔。特命使车，往询疾苦，用循旧制，式遂舆情。已令制置茶盐、江南转运司并依任中正所奏。」 
二十三日，作坊副使、制置茶盐杨允恭言：「产茶之地，民输赋者悉计其直而官售之，精粗不校，咸输榷务。商人弗肯，计(允)久而不鬻，官即 
     
焚之。今请均其色号、以年次给之。」从之。 
五年十二月，广南转运司言：「新州伪广日，因运茶岁久损弃，以其价数十万分配部民郭怀智等百余丁输之，遂以为常。民贫，力所不逮，请均赋诸县。」诏永除之。 
景德二年五月二十六日，诏；「自今诸处茶、盐、酒课利增立年额，并令三司奏裁。」先是，榷务连岁有增羡，三司即酌中取一年所收立为(租)[祖]额，不俟朝旨。帝以有司务在聚敛，或致掊克于下，故戒之。 
八月十七日，通判凤翔府王为宝请于兴元府置榷茶务，帝以扰民，不许。 
二十八日，诏：「如闻茶场大纳茶货，及将最下不堪色号作上色支卖，而商旅入中虚钱，贱价出卖，亏官扰民，为日斯久。其令制置转运司躬亲安抚园户，及计究弊源，务在经久，公私通济。」 
十月，废虔州杂料场茶园，以其率民采摘烦扰故也。 
三年正月，(遗)[遣]虞部员外郎张令度原书天头注云：「『度』一作『图』」。、太常博士胡则、殿中丞王膺、太子中舍袁成务提点江浙、荆(胡)[湖]，买纳茶货。 
七月三十日，以有司条制茶事过为严急，时帝谕之曰：「园户采撷，须资人力，所造入等则给价直，不入等者既不许私卖，亦皆纳官钱。若令一切精细，岂不伤园户 采摘用力者多是贫民，傥斥去之，安知不聚为寇盗 此等事宜即裁损，务令便济。」 
四年八月十六日，三司盐铁副使、司封员外郎林特为祠部郎中，依前充职皇城使，胜州刺史刘承珪领昭州团练使，崇仪副使、江南都大制置茶盐发运副使李溥为西京作坊使，充发运，并以议茶法、岁课增溢故也岁课：原作「课程」，据《长编》卷六六改。。诏曰：「茶榷之法，抗弊(寝)[寖]深，厘改已来，利课丰羡。既规画之斯定，归职分以攸宜。其定夺司公事，宜令三司行遣，不得辄有更改。」 
大中祥符二年五月二十一日，三司盐铁副使户部郎中林特、昭宣使长州防御使刘承珪、江淮制置发运使李溥等上编成《茶法条贯》。序云：「夫邦国之本，财赋攸先；山泽之饶，茶苑居最。寔经野之宏略，富国之远图也。顷以边陲之备，兵食为先原书天头注云：「『为』一作『所』」。，而乃许(析)[折]缗钱，以入刍米，给彼茶茗，便于商人，笼货物之饶原书天头注云：「『物』一作『食』」。，助军国之用。岁月既久，而条制稍失，吏民(冈)[罔]上而因缘为奸，始增饶以为名，终蠹弊而滋甚，遂致廪庾之畜，年收无几，采撷之课，岁计渐虚。商旅之货不行，公私之利俱耗。于是缙绅之列伏合以论奏，草菜之士抗章以上言。国家思建经久之规，以定酌中之法，乃命臣等博访利病，(偏)[ ]阅诏条，参酌远谋，别议新式。虔承旨诲，周询抗弊，远采舆诵，旁察物情，将克正于纪纲，乃别立于科制。务存体要，用 经常。岁序再周，课程增羡。先是收钱七十三万八百五十贯，自改法二年，共收钱七百九万二千九百六十贯。岁时未几，商贾自陈，知所利之寔多，虑亏公以为责，爰求奏御，俄奉德音。时方洽于还淳，事宜从于务寔，俾于 
     
卖价书减虚钱，仍加资缗用济园户。兼许客旅应经道途，以所历之关征，悉会输于天邑。诏旨方下，财货已行，自降诏日，即有入中金银钱帛数踰万计，寔兴利以除害，亦赡国而济民。其所定宣敕条贯共二百九十九道，内二道出于榷制，非可久行，今止列事宜，不复备录，余皆合从遵守，以着法程，并课利总数共成二十三策。式资永制，允契丰财原书天头注云：「『契丰财』一作『丰财用』。」。其自述如此。」 
四年十月，诏以淮南诸州军所卖食茶估价不等，令三司与制置茶盐李溥定夺均减。 
五年四月，除海州榷货务请茶开里功钱。饶州旧例：集民为甲，令就官场买茶，自今听从民便收市。 
四月十一日，三司言：「民贩茶有违法者，望许家人论告。」帝曰：「是犯教义，非朝廷所当言。」不许。 
五月三日，永康军言：「蒲村镇民每春采茶者甚众，望令本军监押至时往彼巡逻。」从之。 
六年四月三日，三司言：「准诏，参定监买茶场官赏罚条式。今请除沿江六榷务、淮南十三场外，江浙、荆湖诸州买茶场自今纳到入客筭买茶及得祖额，递年前界有羡余者，依元敕酬奖；亏损者依至道二年敕，一厘以上夺两月俸，七厘以上夺两月半俸，九厘以上夺一季俸，仍降差遣。其买到不入客筭茶数于祖额、递年前界羡余，并不理为劳绩。」 
八年闰六月十二日，帝曰：「屡有人言所改茶法不便，钱额增损，兹亦常事兹亦：原无。原书并于「增损」下小字注云：「《永乐大典》注：原本缺。」今据《长编》卷八五补。，如闻不利小商。」王旦等曰：「改法以来，亦未见不便事。所降元敕，无厘革小商之文。如上言者寔有所长，则望付中书施行。或欲杜绝 言言：原作「臣」，据《长编》卷八五改。，则须别命朝臣较量利害。」帝复以问枢密院王钦若，钦若钦若：原脱，据《长编》卷八五补。
言：「素不详其本末。」陈尧叟言：「但得钱物入库，即便是课利。」丁谓曰：「河北、陕西入得刍粮，即是官物入库；沿江榷场无剩茶，即是茶法行也即：原无，据《长编》卷八五补。。其余琐细风传之词，不足凭信，或有章奏，望一一宣示，可以商榷。」大抵未改法日，官中岁亏茶本钱九千余贯，改法之后，岁所收利常不下二百余万贯下：原作「足」，据《长编》卷八五改。。 
十月九日，江淮、两浙发运使李溥言：「江浙诸州军、淮南十三山场，今岁自开场至七月十旬十旬：疑有误。，凡买片、散茶二千九百六万五千七百余斤，比元额计增五百七十二万八千余斤，比递年计增五百六十八万一百九斤。」 
九年六月，李溥请省淮南十三场提点使臣，每年旋差使臣四人分定场分买纳，并与逐场隔手筭买。从之。先是，景德中改法之后，常遣使臣三人分场提点，率以三年一替。在任既久，多与场务款熟，无所振举，故厘革之。 
十月二十六日，诏曰：「朕思俾蒸黔，共登富寿。山泽之禁，虽有旧章，措置之宜，虑伤厚敛。将期惠物，无惮从宽。专命朝臣，佥谋邦政，俾共详于定式，庶俯洽于 心。宜令翰林学士李迪、给事中权御史中丞凌策与三司同议茶盐制度，俾茶园、盐亭户不至失所，客旅便于兴贩，百 
     
姓供用不匮，明具条约送中书门下参详以闻。仍令榷货务告示客旅，应入中算射茶、盐，一依往例，更不别生名目，致有疑惑。」 
十二月十一日，命刑部员外郎、兼侍御史知杂事吕夷简同定茶盐，以凌策病故也。 
天禧元年五月，诏福建路买纳民茶，斤增十钱。 
二年十月二十八日，秘阁校理李垂请令江浙两路放行茶货。左谏议大夫孙奭言：「茶法屡改，商贾不便，非示信之道。望遣官与三司同定经久之制。」诏奭与三司详定，务从宽简。 
四年四月十一日，诏茶场榷务：「自今令三司副使、判官、转运使副、制置茶盐司举官监莅六榷务，以在京朝官殿直以上使臣充，茶场以幕职、令录充。」 
五年十月十三日，淮南、江浙、荆湖发运使周寔言：「陕西入中刍粮甚少，淮南茶停积，望令三司再定商旅算买交引，以便公私。」从之。 
仁宗天圣元年三月，诏据定夺茶盐所上茶盐课利，比附增亏数目，宜差枢密副使张士逊、参知政事吕夷简、鲁宗道与权三司使事李谘、御史中丞刘筠、入内内侍省副都知周文质、西上合门使薛贻廓及三部副使同详定经久利害闻奏。准内降札子原书天头注云：「似有脱落」。城场、蕲州石桥场，每百五十斤；庐州王同场、蕲州洗马场、舒州太湖场、罗源场，每百四十五斤；寿州霍山场、麻步场、开州顺口场、光州光山场、子安场、商城场，每百四十斤。已上各收百斤净利，所收净利仍依例收税。如 ：「淮南十三山场卖茶年额仅五十万贯，天禧五年止收二十三万余贯，比租额亏二十七万贯。今将五年卖茶收钱拆筭，每百贯交引，在京见卖价钱五十五贯，都计实钱十三万余贯，内降买茶本钱九万余贯外，有利钱三万余贯。若每年趁及元额五十万贯，裁得实利钱七万余贯，监官请给费用不在数。以此折筭课额，虚数甚多，或交引价减，必转陷失。欲望自天圣元年以后，更不知园户本钱，并许大小客取便将钱帛斛斗于十三山场收买入场贴射，官中止收净利，给与公引放行。其贴射茶并定为中色。若依此施行，即在京榷货务入便得客人山场买茶本钱相兼支用，诸处小客将行货买茶经过沿路州县，又各收得税利，并官中收贴射净利，悉去虚钱数目，又不支脚钱本，免买下低弱茶货，筭卖不行。兼园户既不于官场请本纳茶，且免山场上下邀难侵 ，商贩大行，民间遍及。今详定为便，请颁下施行。应客旅于山场买茶赴官场贴射，并于在京榷货务纳净利实钱，每百千为则，内五十千见钱，五十千金、银、紬、绢、小绫，如无本色，即纳见钱。园户自来中卖正茶，每百斤纳耗二十斤至三十五斤，今既许客与园户商量贴射，其耗茶并请除放。客人搬茶地理远近，合有分数则例饶润。今定蕲州王琪场，每百六十斤；黄州 
     
就本处贴射者，比在京入纳则例，于饶闰茶数内与减十斤。其园户旧例额茶，委逐场置(薄)[簿]给据，所纳数勾销 刷，提举不以多少，悉赴场中买。如园户愿依客人入钱贴射者，止得于通商地分货卖。凡贴射之例，如舒州罗源茶场中色者，凡买一斤，官破本钱二十五文，至出卖收钱五十六文。其二十五文今来客人自出钱物与园户，其官破本钱更不(反)[复]给，止收净利三十一文，令客人贴纳。其客人卖茶赴场，却于在京出纳钱物者原书天头注云：「『出』一作『入』」。，每百四十五斤，内百斤依前项则(利)[例]贴纳净利钱二千一百，余四十五斤饶润客人。如只就本处入纳钱物者，每百三十五斤，内百斤依前项贴纳净利钱三千一百，三十五斤饶(顺)[润]客人。凡贴纳净利，沿路所经及住卖之处悉收税例。如客旅入山买茶，并雇脚、商税、裹缠等钱，许于在京榷货务入便见钱，听客取便指射三场或所属州府诸领其茶诸领：疑有误。。如要于沿路通商地分破卖亦听，仍依例收税。所有将河北、陕西交抄贴筭得茶交引，并给干兴元年以前茶；其今来全入钱物买到交引，即给天圣元年已后新茶。」并从之。又言：「所许客人取便于十三山场买茶，津搬入场贴射，官中只收净利，给与公引放行。如客人入山买茶，贴射之后，恐有园中客旅及无图辈将茶货衷私兴贩图：疑误。，不入官场贴射，紊乱条法，侵夺课利。望令十三山场地分巡检捉贼，并捉私茶盐使臣、县尉自今常切用心觉察巡捉，如获私茶五十斤以上，显经断遣显：疑误。，候得替，委制置司保明闻奏，使臣免短使，家便差遣，县尉免选注官；如万斤以上，特与酬奖；数目不多，亦委本州岛军批上历子，用为劳绩。如或不切用心巡捉，别有透漏，依条断遣。」 
四月，定夺茶盐所言：「客人将陕西、河北入中便籴粮草交抄贴纳钱物，筭射茶货，其间多有加增值价，以虚钱支请实茶数多，因此交引价钱钱：疑当作「贱」。。即今十三山场、四榷务茶交引每百斤止卖六十三斤，比元定则例小十七千。看详十三山场茶货自来多有小客兴贩，今请以干兴元年已前茶兼带支给，其六榷务并以天禧四年已前茶支给，仍准例给耗。今日已前小客交引钱及一千贯已下者，许将天禧五年已前茶相兼支给。今日已后，陕西、河北虚寔钱交抄，于在京榷货务筭买，六榷务茶交别者别：疑误。，每百千于在京别纳见钱五十千，更无加(台)[ ]，共支与天禧五年茶百五十千，仍给耗茶。所有自来贴纳加饶则例，依旧施行。今后算射六榷务干兴元年并天圣元年已后茶者，如愿请蕲口、真州、无为、汉阳军四务茶，即于榷京榷货务入寔钱百千榷京：「榷」字疑误。，内四十千见钱，六十千金、银、紬、绢、小绫，共支百二十五千茶。愿请荆南、海州两务茶，即入寔钱百千，内四十五千现钱，五十五千金、银、紬、绢、小绫，共支百三十五千，其茶只就逐处榷务入纳钱物。如愿请蕲口等四榷务茶，即入 
     
中实钱百千，四十千见钱，六十千金、银、紬、绢、〔小〕绫等，共支与百二十五千茶。愿请荆南等(西)[四]榷务茶，即入中实钱百千，内四十五千见钱，五十五千金、银、紬、绢、小绫等，共支与百二十五千茶。其陕西新入中粮草交抄，每虚实百千，在京见今破钱五千收买。若要茶，即支茶货七千。欲令客旅如愿入纳净利贴射十三山场天圣元年新茶，及入中钱物筭买六榷务干兴元年、天圣元年以后新茶，并贴纳钱数见钱带请。旧茶即并依今来所定则例，取客稳便，许将每虚实钱百千充五千见钱筭射，贵免客人请纳钱两度縻费贵：疑当作「所贵」。。其十三场天圣元年后来新茶，已准敕，许客贴射。又官中饶润不收净利茶货，及令沿路州军免税，候到住卖去处收纳税钱。所(是)[有]六榷务今后支到耗茶，并十三山场卖干兴元年已前茶货支与耗茶，亦合一体施行。逐处榷务、山场今后客人筭请茶货，须于公引内将正、耗各别开坐数目，令经过沿路州、军税务验引，如正耗相随，即放免耗税。到住卖(处)处，不以正、耗，尽底收税。如别无正茶，只称是耗茶，缘官中难以(办)[辨]明，沿路州军据数收纳税钱。」并从之。 
二年三月，屯田员外郎高觌言：「诸州军捕得私茶，每岁不下三二万斤，送食茶务出卖。并是正色好茶，若作下号估卖，颇甚亏官。请目今捉到私茶，令定验色号等第，送山场货卖。又既许商人贴射茶货，不拘斤数，多有小客于诸场贴射止一二十斤，便出公引，虑以贴射为名，影带私茶出界。请自今小客贴射茶货，须八十斤以上成檐，即给公引，批凿斤数，并许放商地分程途。如限外未出界，即收捉勘罪，没纳茶货。」并从之。 
八月，淮南、江浙、荆湖制置茶盐司言：「舒、庐、蕲、黄、光、寿州茶场元卖额茶，除系客人贴射外，据余贴买不尽茶数勾收入场中卖，支与价钱，须管敷及年额。若至住场日有欠中卖额茶，即依客人贴射体例，一斤送纳一斤净利钱一斤净利钱：「斤」字疑误。。看详山场客旅收买茶货赴场贴射，官中定作中色，并是好茶，若将所欠中卖额体量茶依此此句疑有误。，虑园户承认净利，难为送纳。欲自今以三十斤为则，所贵园户不至艰辛。」从之。 
三年八月二十二日，中书门下言：「累据臣僚上言茶法未便，及先令客旅于边上入纳粮草，支与交引，留得在京见钱，免致般运劳费。」诏差孙奭、夏竦等同共详定以闻。 
九月四日，翰林侍讲学士孙奭等言：乞差三司使范雍同共详定茶法，从之。 
十一月一日，诏三司罢贴射茶法。初，上封者请募商旅入刍粟塞下，给江淮茶引，而不费京师见钱。乃命孙奭等与三司再详定。遂令入中河北沿边州军粮草，而给以香茶见钱、三色交引，住十三山场筭茶，而罢贴射法。 
十二月九日，权三司使范雍言：「淮南十三山场并六榷务买卖茶货 
     
各有祖额，累有条制劝诱园户及时将真正好茶入官卖。近年盐官止欲界分数多盐：疑当作「监」。，用为劳绩，致纳下夹杂草木、黄晚不堪茶货，有误商人筭请。望下制置司(铃)[钤]辖、逐场务监官，自今止依元定祖额买纳好茶，但及元额，并依条例酬奖，无得额外增数买纳不堪茶货。违者严断，勒令均偿，仍不理为劳绩。」从之。 
十三日，淮南江浙荆湖制置使方仲荀等言：「准至道三年、大中祥符六年敕，淮南十三山场买到茶，限至次年未买新茶已前卖尽。勘会山场所买茶自三月开场，至七月终住场，客人多是开场后方于在京入便钱物，博买交引，或有阻滞，不趁元限月分到场。望依至道三年敕限施行。」从之。 
七年三月二十五日，上封者言：「天下茶、盐之课亏，请下三司更议其法。」帝谓辅臣：曰「茶、盐民所食，而强设法以禁之，致犯法者众。但以瞻养兵师经费尚广，未能弛之耳。」 
九年四月五日，三司请在京榷货务入(未)[末]盐钱，岁以百八十万三千缗，建州市茶岁以五十万斤，真州转般茶仓岁以二百五十纲为定额。诏建州茶减五万斤，余从之。 
景佑元年九月十三日，臣僚上言：「近年以来，有百姓采摘诸杂木叶造成杜茶原书天头注云：「『杜』一作『社』。」，夹带货卖，乞赐止绝，及许人告捉，比私茶例给赏原书天头注云：「『比』一作『以』」。。」诏令审刑院别定刑名，严行止绝。 
二十一日，枢密院副使李谘言：「天圣初，奉敕定茶法，方成伦叙，臣僚挟情上言，差官复位称是不当，手分王举等并皆决配。今来茶货大段亏官，三司乞依天圣年改定施行，显是当行手分枉遭决配，举等乞依出职安排」。诏王举、于贵、勾奉元各转一资。 
十一月二十三日，淮南转运司言：「庐州舒城县自伪命以来，纳赡军年额茶七千三百斤，委是不折苗税，不请官钱，虚致烦扰，望除放。」从之。 
二年正月二十二日，诏：「山泽之民撷取草木叶而为伪茶者，计其直从诈欺律盗论，仍比真茶给赏之半原书天头注云：「『以』一作『比』」。然原书是行无「以」字，疑原注当作「『比』一作『以』」，系抄者之误。。」 
三年正月九日，命知枢密院事李谘、参知政事蔡齐、三司使程琳、御史中丞杜衍、知制诰丁度同议茶法，仍许召商人至三司，以访利害。时三司吏孙居中等言：「今河北所纳刍粮多虚估，而官给实钱及香茶交引寝以亏官，请复用天圣元年所更法。」故诏更议之。 
三月十四日，诏三司复令商贾以见钱筭请官茶，其景佑二年以前用河北入纳粮草虚寔钱交引，一(灱)[切]罢之。 
四月二十四日，诏：「诸州茶场榷务其未改法以前交抄上上：疑误。，以景佑二年以前茶给之。」 
五月十四日，详定茶法所言：「天圣元年，商人皆在于京榷货务纳钱，以买荆〔湖〕南海州榷务茶，每直百千，听纳八十千，增七千，盖荆湖南海州茶贾人之所愿售也。自天圣四年将许陕西粮草交抄直批往逐处筭买，遂致在京无见钱入纳。今请一如旧法，令在京入纳见钱比天圣元 
     
年量减茶价，以便商旅。其陕西入中交抄并勒赍至京师，给以见钱，愿请它处茶或香药及外州见钱者并听。」从之。 
十二月，详定茶法所言：「天圣三年改法以来，岁损财利不可胜计，今以河北沿边十六州军自天圣元年至景佑二年终，五年便籴粮草计虚费钱五百六十八万余贯。窃恐豪商欲仍旧法，结托权贵，以动朝廷。请先降 命申谕。」从之。 
四年正月，命侍御史知杂事姚仲、孙同定茶法。本所请自今商人对买茶，每百千六十千见钱，四十千许以金、银折纳。从之。 
五年正月二十九日，臣僚上言：「自茶法改更以来，连年将银绢配率河北，坐致困竭。明出内库钱帛，暗亏旧额课利，天下商旅，无不嗟怨。望差公正近臣别定酌中之法。」诏王博文、张观、程戡、韩琦与三部副使、本案判官，将新旧茶法依公疾速酌中定夺经久可行、不亏损公私利害条约以闻。 
六月二十六日，中书门下言：「三司副使司马池、侍御史程戡、司谏韩琦等各上茶法利害，欲乞夏竦等子细看详，定夺事理，不得依前各具利害，却取朝旨。务要公私利便，经久可行，疾速连书以闻。」 
宝元元年七月二日，详定茶法所言：「在京榷货务筭买十三山场、四榷务茶，每见钱七十千支茶百千，今请减六十七斤。其河北沿边入便粮草，愿请茶者减为六十六千；在京筭买香药、象牙，每见钱百千，加饶五千。今请增二千为七千，其河北沿边入纳粮草，愿请香药、象牙者加饶外，今请增三千为八千。若到京愿请见钱者亦听。」诏特更与增减钱各二千。 
二年四月二十三日，鄜州观察使、勾当皇城司李用和言：「乞差御史中丞孔道辅入内都知此句下疑有脱误。，别置一司复位茶法。」诏送三司。 
康定元年正月，三司请榷定商旅入见钱五分于榷货务，市真州等处茶引，其半召保置藉，限半年输官，违者倍罚。从之。 
十二月，诏三司以见行茶法就加裁定饶裕商人之法以闻。初，权三司使公事叶清臣言权：原作「榷」，据《宋史》卷二九五《叶清臣传》改。：「新茶法未得适中，请委晓知财利之人别行课较。」帝不欲数更，故令就裁定之。 
庆(历)[历]七年三月二十一日，诏榷停建州造龙凤茶。 
嘉佑三年八月五日，命翰林学士韩绛、龙图阁直学士知谏院陈升之、御史知杂吕景初详定放行茶法原书天头注云：「『放』一作『施』。」。先是，著作佐郎何鬲上言：「今天下榷茶，刑烦而不能止其弊，又官为置场务，而诸费出其中，顾岁入官之利薄。请一切通商，收逐处净利及所过往之税归榷货务，以还沿边入中粮草之直，诚足以疏利源而宽民力也。」故命绛等置局三司议之。 
四年二月，诏曰：「古者，山泽之利与民共之，故民足于下而君裕于上。国家无事，刑罚以清，自唐建中，始有茶禁，上下规利，垂二百年。如闻比来为患益甚，民被诛求之困，日惟咨嗟；官受滥恶之入、 
      
岁以陈积。私藏盗贩，犯者寔繁，严行重诛，情所不忍。是以江湖之间，幅员数千里，为陷 以害吾民也，朕心恻然，念此久矣!间遣使者往就问之，而皆驩然，愿弛其禁，岁入之课，以时上官。一二近臣件析具状，朕犹若慊然。又于岁输裁减其数，使得饶阜以相为生， 去禁条，俾通商利。历世之弊，一旦以除，着为经常，弗复置制，损上益下，以休吾民。尚虑喜于立异之人，缘而为奸之党，妄陈奏议，以感官司，必寘明刑，无或有贷。」 
七年正月，命翰林学士王珪、吴奎同详定茶法。 
      
神宗熙宁四年正月十三日，诏发运司六路及京东转运司，封桩茶本、租税钱，易金、银、绵、绢上京。 
</div>
    <div class="pagination">
<a href="宋会要辑稿_page516.html">上一页</a><span>...</span><a href="宋会要辑稿_page512.html">512</a><a href="宋会要辑稿_page513.html">513</a><a href="宋会要辑稿_page514.html">514</a><a href="宋会要辑稿_page515.html">515</a><a href="宋会要辑稿_page516.html">516</a><span class="current-page">517</span><a href="宋会要辑稿_page518.html">518</a><a href="宋会要辑稿_page519.html">519</a><a href="宋会要辑稿_page520.html">520</a><a href="宋会要辑稿_page521.html">521</a><a href="宋会要辑稿_page522.html">522</a><span>...</span><a href="宋会要辑稿_page518.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
