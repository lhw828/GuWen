<!DOCTYPE html>
<html>
<head>
    <meta charset="UTF-8">
    <title>钦定大清会典则例 - 第 262 页/共 354 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定大清会典则例 - 第 262 页/共 354 页</h1>
    <div class="content">　　一
　　官殿竹帘氊帘旧例设有帘子库监督及内监等于每嵗冬夏将氊竹帘更换收贮遇有应修报部覈给钱粮换造○雍正元年奏准向例各处
　　宫殿更换门帘除可挂好帘照旧应用外其应修理换造者均系帘子库监督内监具呈即照例给与钱粮修理并无实防易致浮冒制造库满汉郎中员外郎及司库司匠库使等官所理事务无多请将帘子库一应事务归幷制造库管理嗣后安挂竹帘更换氊帘时令御史一人内务府官一人同制造库官验看不可用者若干应修理者若干当即公同覈眀具题给发钱粮交与制造库豫行修理备用其更换竹帘张挂门神之时亦照此例办理○乾隆十七年奏准
　　宫殿等处所有修换雨搭门帘竹帘向无一定年限嗣后遇有应行修补更换之处令直年内务府总管防同本部及都察院满御史察勘确实分别修补更换
　　一
　　坛
　　庙
　　宫殿需用椶荐旧例照内务府太常寺来文载尺寸数目行江南布政使司成造○康熈三十七年题准令江南解送细椶交门帘库成造○雍正元年奏准门神门帘二库归幷制造库管理凡各处椶荐及粗细椶绳均由库成造一门神对聨旧例元旦各
　　宫殿门神对聨端午五毒挂屏豫期修造门神对聨于十二月二十四日委官安挂二月初二日彻出贮库五毒挂屏于四月三十日委官安挂六月初二日彻出贮库○康熈二十五年定停止端午各
　　宫殿安挂五毒挂屏○又定门神对聨于十二月二十六日委官安挂二月初三日彻出贮库○乾隆十七年议准内阁并各部院等衙门需用门神旧例有于工部咨取者亦有自行备办者向不画一嗣后均令自行备办○又议准各
　　宫殿等处换造门神门对正面向用绢一层朝鲜贡纸一层白榜纸二层西纸一层苎布一层背用朝鲜贡纸一层计七层嗣后减去白榜苎布各一层计面背用绢纸五层成造
　　一
　　颁诏需用龙旗御仗牌繖等物及各衙门需用斋戒
　　牌均照例办发
　　午门及皷楼并各处大小皷均由库鞔造
　　一
　　宫殿等处金银锁钥钌鈟帘圏门牕什件并寳顶吻钩吻桩吻索吻锔抹金檐钉门钉槅扇上龙叶泡钉兽面及牌匾字等项由库成造一
　　卤簿内寿字段袍獭皮帽凉帽校尉豹皮帽氊帽及仪仗内氊帽黄翎幷亲王郡王等执事人衣帽及
　　册封
　　妃
　　嫔王贝勒贝子需用采亭等项均由库办造一
　　皇史宬官吏钦天监博士经版库西什库库吏狐皮端罩天文生羊裘宗学各学敎习夏秋冬袍帽鞾韈年节庆隆舞所用甲胄櫜鞬鞍辔暖帽端罩及各衙门守库人役羊裘均由库办造给发
　　一
　　赏赐喀尔喀等处金银茶筩茶椀朝鲜来使圆领袍鞍韂琉球安南等国来使段袍鞍韂等项由礼部理藩院移咨造给
　　一
　　钦差旗繖牌杖雨旱套督抚提镇等官蟒段朝衣鞍
　　辔櫜鞬等项由库成造卓异等官
　　赏给朝衣蟒袍文官四品以上大蟒朝衣七品至五品糚段领袖补段朝衣八品以下均倭段领袖云段朝衣武官副将都统以上大蟒段朝衣叅将以下等官皆小蟒袍由礼兵二部移咨照数于户部领段制造完日仍交礼兵二部颁给一筵燕会试王考同考等官需用贴金银花文状元朝衣绒缨凉帽鞓带鞾韈武状元盔甲镀金腰刀櫜鞬鞓带手巾荷包皮鞾等项由礼兵二部咨文照例造给
　　一外藩防古等处来京娶妻
　　赏给衣饰并
　　赐岷州卫等处番僧段袍袈裟及各经厂念经内监袍服各寺庙取用挂旛绒绳由库造给
　　一各衙门等处应用鞍鞯秋辔氊单锁钥皮搭连皮包皮搭腰及包裹各处火药油篓均慿文照数办给
　　一成造一应器具所用珠寳金银铜铁皮革防绢段布颜料等项均于内务府户部取用外解狐皮由户部移咨到部令制造库赴户部验收○雍正十一年题准令太仆寺每年察眀马羣大小马皮行文张家口税务监督移送到部交库备用马驹皮每三张扺大马皮一张其本库一年足用外有余剰短小马皮按时作价入于节慎库验收○乾隆六年议准张家口监督每年将所收马皮数目报部竢有需用之时酌数令该监督觧送
　　一额设匠役旧例制造库五作匠役四百四十名内食粮者二百九十七名种地者一百四十三名银作食粮领催二名种地领催一名大器匠食粮四名种地三名食粮钑花匠十有七名食粮攒焊匠七名镀金匠食粮五名种地四名食粮打铜匠三名锉铜匠食粮三名种地一名食粮化银匠一名食粮玉匠一名食粮防丝匠二名打金匠食粮种地各一名食粮窝钮匠一名食粮铜锁匠一名【共五十八名】○作种地领催三名剔凿匠食粮三十名种地二十二名锉匠食粮二十七名种地四名钑匠食粮十有五名种地五名砑匠食粮种地各五名鞍辔什件铁匠食粮八名种地七名钻眼匠食粮三名种地二名食粮铁锁匠六名食粮刀鞘匠一名食粮画匠一名【共一百四十四名】○皮作食粮领催四名种地领催一名缝皮匠食粮二十一名种地十有四名防皮匠食粮十有三名种地七名砍鞍匠食粮十有五名种地二名氊匠食粮七名种地三名熟皮匠食粮种地各三名縢皮匠食粮四名种地一名食粮縧儿匠五名食粮粉皮匠三名食粮染皮匠一名食粮油漆匠一名食粮薰皮匠一名食粮缨子匠一名食粮买办二名【共一百十有二名】○绣作种地领催三名绣匠食粮八名种地十有四名裁缝匠食粮三十五名种地十有三名食粮画匠一名食粮弹花匠一名毛袄匠食粮六名种地七名【共八十八名】○甲作食粮领催一名甲叶匠食粮五名种地二名臂手匠食粮种地各三名腰刀匠食粮二名种地三名盔匠食粮一名种地二名铁匠食粮七名种地四名种地铮磨匠三名食粮锉匠一名食粮箭匠一名【共三十八名】以上五作食粮领催每名月支银二两四季各支米七斛二斗五升食粮匠役每名月支银一两四季支米同种地领催每名月支银二两米分三季前二季各支米十有四斛后一季支米十有四斛种地匠役每名月支银一两米分三季前二季各支米七斛后一季支米七斛楼军二十三名每名月支银五钱支米三斗○门神门帘二库匠役顺治九年题准门帘二库一等内监每名月支银二两二等内监每名月支银一两各米三斗匠役每名月支米一斛二斗五升库役每名月支米三斗五升○雍正元年定门神门帘二库额设一等内监一名二等内监十有九名玉匠一名刻字匠一名画匠五名拨蜡匠一名铸匠二名铜匠三名锉匠二名镟匠二名锭铰匠四名漆匠一名油匠五名彩漆匠三名销金匠二名贴金匠一名镞金匠二名戗金匠一名雕銮匠二名妆銮匠四名紥采匠一名攒竹匠一名裱褙匠一名糊扇匠一名木匠三名轿匠二名轿顶匠一名劈竹匠二名藤匠二名帘匠十名拴帘匠一名绊匠一名椶匠七名绳匠六名毯匠九名氊匠七名缨匠一名编缏匠二名络丝匠四名纒绒匠二名縧匠三名弹花匠一名裁缝匠二十名绣匠六名繖匠五名扇匠三名牙匠一名皮匠二名筋匠二名魫镫匠二名丝镫匠一名琵琶匠一名皷匠二名草蓆匠二名染匠四名库役六名一等内监每名月支银一两五钱库丁每名月支米三斗二等内监及匠役银米仍旧均由部按季造册送户部支领每米一斗均折银一钱三分○十年奏准门帘二库向设一等内监一名二等内监十有九名请每库各设一等内监一名为首领内监裁二等内监二名并将玉匠牙匠弹花匠各裁汰一名仍増设木匠三名以符原额○乾隆七年奉
　　旨工部所属门神库首领内监一名每季给食银四两五钱米一斛四斗内监八名每名每季给食银三两米一斛四斗门帘库亦照此例







　　钦定大清防典则例卷一百三十八
<史部,政书类,通制之属,钦定大清会典则例>
　　钦定四库全书
　　钦定大清会典则例卷一百三十九
　　盛京戸部
　　一官庄
　　国初定
　　兴京附近官庄二十所每庄岁征米九十石谷草四千束
　　盛京附近官庄九十六所内二十庄每庄岁征米百二十石谷草四千束余七十六庄每庄岁征米百二十石谷草千五百束刍草三千束各庄并征线麻檾麻鹅鸡等物盐庄三所每庄岁征盐万二千斤棉花庄五所每庄岁征棉七百斤庄设壮丁十名牛六头盐庄加牛二头共设领催八名承管应征米盐木棉等物按定数作爲十分如欠不及一分庄头免责欠一分鞭五十欠二分鞭八十皆令赔补欠三分枷两月鞭一百交内务府当差承管领催各照各管定数作十分欠一分二分鞭责与庄头同欠三分枷一月发爲官庄奴仆专管官各照总管定数作十分欠不及一分罚俸半年欠一分罚俸一年欠二分降一级罚俸一年欠三分降二级调用
　　盛京戸部侍郎亦照所管作十分欠不及一分罚俸三月欠一分罚六月欠二分罚一年欠三分降一级罚俸一年畱任其额外多输米一石盐百斤棉十斤庄头赏银五钱积赏至五两承管领催赏银一两如遇旱涝灾伤委司官笔帖式勘验被灾每六亩免米一石棉五十斤若地亩全荒给庄头口粮田种及耕牛草豆耕耘时屯丁及牛有阙每丁免米五石棉五十斤盐五百斤每牛免米十石棉百斤盐千斤○又定屯丁逃亡移咨
　　盛京将军注册仍从戸部拨补牛倒毙动帑买给牛皮解交工部○康熈四十年定
　　兴京等处官庄二十所一应差徭均归驿站供应每庄增粮三十石岁输粮百二十石○五十八年定
　　盛京戸部所管官庄百二十六所每年一庄牛倒毙不得过二头每牛定价七两如倒毙过多将该部堂司官管屯官一幷从重议处○五十九年定官庄所报米粮数目嗣后自
　　京遣部院堂官一人会同
　　盛京戸部监收○雍正三年定宁锦广三州县官庄收贮米谷自本年以后掘地置窖盛贮其工料动支正项钱粮所用地亩照盖仓之例将别处地亩补给○八年定
　　盛京戸部官庄百二十六所从前均系按丁征粮但粮米出自地亩嗣后将官庄编定等次停其按丁征收内棉庄五所盐庄三所并无别项差使均作一等粮庄其一百十有八所分一等十有二所每庄岁征米三百八十二仓石二等二十所每庄岁征米三百五十二仓石三等三十七所每庄岁征米三百七仓石四等四十九所每庄岁征米一百九十二仓石共征米三万二千三百九十一仓石除折粮存畱供应
　　三陵及各祭祀苏麦米豆高酒并匠役牧场人口粮过往差役饲马人丁口粮马豆又需用鸡鹅鸭卵茜草檾麻线麻羊草青草油柴炭席瓢刷箕箒木掀等项外余悉交内仓收贮○乾隆十二年定官庄额丁子弟例应分交庄头给地耕种见在庄头生齿日繁并无余地可给而额丁内仓军楼军传事人匠人赶车官丁等子弟均随其父兄在城居住若不令当差恐游逸成习按盐庄每年所交盐不敷公用由
　　盛京内务府领用一万三四千斤不等将此五项额丁子弟分隶盐场煎盐令岁输盐一万四千斤作爲定额专设领催一名司管束收纳○十六年定
　　盛京戸部所属官庄每年应交额粮内除原饲牧羣马匹将稗子改征黑豆四千八百八十五石二斗仍照旧征收外其羊草人夫油炭席片等项折粮一万一百三十七石八斗有奇每石准以二钱二分折银交纳免其征豆运送
　　一旗地康熙十九年定奉天地东自抚顺起西至宁远州老君屯止南自盖平县阑石起北至原县止共丈出荒甸地三十四万八千八十五顷二十六亩除烧甎及打草甸马场甸羊草甸地共万九千三十五顷九十六亩实丈出三十二万九千四十九顷三十亩分定旗界内地二十七万六千三百二十二顷八十亩余系民界内地○又定旗丁力不能垦又复霸占者严察治罪○二十四年
　　特遣大臣督领
　　盛京官兵至黑龙江分给牛种垦地九十顷有奇○二十五年定锦州府鳯凰城等处荒地分拨旗丁给牛屯垦每十六丁内二丁承种十四丁助给口粮农器合民丁所垦共地一千四百七十九顷○又定锦州府鳯凰城等处遣大臣三人司官八人前往会同
　　盛京将军戸部侍郎酌量屯垦○二十八年
　　谕奉天等处地方旗民杂处地亩陇界交连耕种者甚多旗地界内居民有力垦种者许其耕种照例征收钱粮若旗丁有力垦亦听垦种不许互相拦阻钦
　　此○又
　　谕奉天等处旗地民地所立界限不明着将各部贤能司官具题差往会同盛京侍郎府尹将旗地民地并牧场逐一确察各立界限详议具奏钦此遵
　　旨议准旗民互相垦种以致争告不已嗣后旗丁不许
　　在民界内垦种○又定
　　盛京所属如有多余荒地旗丁情愿耕种者务将地名亩数呈明
　　盛京戸部在各界内听部丈给○三十二年议准盛京旗丁所种地亩每地六亩岁征豆一升草一束今将地亩丈量不论何项人均照八旗十四城所管地界交与协领城守尉征收○三十七年奉
　　旨着停止差往种地嗣后不必具题如差往种地再行降旨○三十九年定旗丁所种地亩交该管官征收
　　○五十四年
　　谕奉天地方旗民杂处生事之人及盗贼命案较前甚多必照旗兵驻防省分旗民分居之例方可无事亦与地方有益九卿议奏钦此遵
　　旨议准旗民杂处年久暂停其般移嗣后有卖房者在旗界内之民房令其卖与旗丁若不照此遵行仍越界居住照侵夺例治罪○五十五年定除见在旗民有情愿互相调换房屋者卽令般移居住外嗣后所勘旗界内房屋不许卖给民人卖买者各呈报该管官违者治罪○又定旗丁垦地亩令该管官出具保结呈报
　　盛京戸部将垦过亩数于年终彚报戸部察覈○雍正二年定
　　盛京旗丁所种地亩仍照旧例在何界内种地卽将彼界协领城守尉爲督催之官佐领防御骁骑校爲经催之官如有抗欠不交者督催官卽拘挐治罪如有催追不完之数计分数题叅○四年定
　　盛京旗地自康熙三十二年输草豆以来未经覈丈册籍舛错旗民彼此争告经年不絶将王以下至闲散宗室
　　盛京所有地亩内管领庄头壮丁捕牲人等姓名居住村落询明某王府某闲散宗室之人行文八旗分别造册送
　　盛京将军戸部以便于覈丈地亩之大臣会同稽察仍将丈过地亩若干输纳草豆若干造册具题察覈○又定
　　盛京地亩令将军戸部侍郎府尹会同差往丈量大臣将十四城界内旗地公同委贤能属官勘丈其
　　皇庄捕牲人
　　三陵内佐领官兵屯庄执事人闲散人等千丁驿站台上园丁戸礼工三部屯庄官丁僧道各项人等地亩率领各该管官公同勘丈务期详悉淸楚丈完之日将丈过地亩数目造册送部倘有隐匿不淸之处发觉日将勘丈之官从重治罪○五年定锦宁等州县庄头圏余退出地亩照各州县征粮数目一例征收○七年定锦宁等州县旗丁承种庄头圏余地亩额征每多逋欠缘民官无惩责旗丁之例是以抗比挨延嗣后交与旗官追比以十分计算考成如有未完照地方官未完分数例处分○乾隆元年定锦宁等州县旗丁承种庄头圏余地亩每年额征米谷每米一石折征黑豆二石转交锦州副都统酌拨牧养马匹余照例贮仓○二年定
　　盛京旗丁地亩应征银米各项并不按各属地界就近催追率皆令该管州县官督催以致迟缓积欠难淸嗣后十四城旗丁地亩照奉天民地按界催追令各该城守尉先将本界内何人地亩及承种各姓名逐一稽察明白其应征银米等项如业戸在本界居住者向业戸催纳业戸住居别界卽于承种之人名下催追准于业戸租息内扣除遇有典卖更易均就近呈报立案更名不行呈报者照例惩治督催承追各官分别考成
　　一储积康熙二十九年奉
　　旨仓粮关系紧要着盛京戸部侍郎稽察收贮米谷每年仍将出入数目报部○又定奉锦二府地丁钱粮
　　每岁剩银五千余两解
　　盛京戸部转发锦州府等处城守尉酌量价直陆续买米其部官所收牛马税银三千余两汇入外城税银亦酌价买米入
　　盛京仓内每年出陈易新均交该将军办理○三十三年
　　谕积谷于百姓最有裨益闻天津盐船由海口抵盛京三岔口只须六日将山东河南漕米截畱一二万石如何运至三岔口之处作速详议具奏钦此遵
　　旨议准将山东漕米截畱二万石自天津运至三岔口
　　交
　　盛京戸部收贮○雍正三年定
　　盛京存仓米豆自明年爲始于靑黄不接之时照定例十分之三出陈易新酌量借给不愿借耆听其自便如三分之内有借给多余米豆照时价粜卖秋后买补还仓○五年奏准仓内米谷令
　　盛京戸部侍郎会同府尹将军于收粮时总计十四城九州县见存米谷若干酌量备用应存贮米谷若干限定额数加谨收贮每年于靑黄不接时照存七粜三之例出陈易新其余米谷同见在豆七万三千五百五十石有奇草一百八十四万八千一百五束饬令各该地方官按时价粜卖所卖银交
　　盛京戸部充饷并将应存米谷及粜卖余剩米谷豆草数目并所卖银数各若干一幷分晰造册具题察覈仍令侍郎不时稽察如该管官将存贮米谷那移侵蚀及将粜卖谷价以多报少等弊卽指名题叅○乾隆十三年定奉天府常平仓额米六十万石锦县宁远州各十万石辽阳州广宁县各五万石承德海城盖平铁岭原复州义州各四万石宁海县二万石
　　一廪给守衞
　　陵寝国戚子孙至十八岁呈请当直守
　　陵者据各总管保结移戸部题准每人月给银二两
</div>
    <div class="pagination">
<a href="钦定大清会典则例_page261.html">上一页</a><span>...</span><a href="钦定大清会典则例_page257.html">257</a><a href="钦定大清会典则例_page258.html">258</a><a href="钦定大清会典则例_page259.html">259</a><a href="钦定大清会典则例_page260.html">260</a><a href="钦定大清会典则例_page261.html">261</a><span class="current-page">262</span><a href="钦定大清会典则例_page263.html">263</a><a href="钦定大清会典则例_page264.html">264</a><a href="钦定大清会典则例_page265.html">265</a><a href="钦定大清会典则例_page266.html">266</a><a href="钦定大清会典则例_page267.html">267</a><span>...</span><a href="钦定大清会典则例_page263.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
