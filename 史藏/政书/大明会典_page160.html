<!DOCTYPE html>
<html>
<head>
    <meta charset="UTF-8">
    <title>大明会典 - 第 160 页/共 713 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大明会典 - 第 160 页/共 713 页</h1>
    <div class="content">常州府一十七万五千石
镇江府八万石
寧国府三万石
池州府二万五千石
庐州府一万石
淮安府二万五千石
太平府一万七千石
安庆府六万石
凤阳府三万石
扬州府六万石
徐州三万石
山东二十八万石 【内折色七万石】
河南二十七万石 【内折色七万石】
收兑米
江西一十七万石
应天府二万八千石
苏州府四万二千石
松江府二万九千九百五十石
广德州八千石
镇江府一万石
淮安府一万一百五十石 【以上旧俱运淮安府常盈仓】
浙江三万石
扬州府三万七千石
凤阳府三万三百石
徐州一万八千石
镇江府一万二千石
淮安府六万九千石 【以上旧运徐州广运仓】
山东二万六百石
河南五万石 【以上旧运临清广积仓】
山东七万五千石
河南六万石 【以上旧运德州德州仓】
支运米六十四万四千八十三石三斗
天津仓米六万石
蓟州仓本色米十万石。折色米一十四万石
密云镇米一十五万四千八百一十石八斗
昌平镇米一十八万九千二百七十二石五斗 【以上即上兑运内数】
预备米一十九万四千四百石
临清广积仓。山东五万四百石。河南六万石。德州德州仓。山东六万石。河南一万石
【以上凡有灾伤府分停免。就於邻近府分照数輳补。候成熟徵还。如遇各府俱有灾伤。就将二仓贮备米内支运。务不失四百万石额数】

脚耗轻齎

国初民运、无脚耗等项。至宣德间、令民粮兑与军运。成化间、将徐、淮、临、德、四仓支运、亦改兑军。皆给路费。始各有耗米。兑运米、俱一平一尖收受、故有尖米。耗尖米、除随船给运外。餘折银、谓之轻齎。备运军盘剥费用。改兑无尖米、以耗米二升折银、谓之折易轻齎。费不足、则於兑运轻齎内穵贴。后通惠河成、省脚价、始立减扣法。扣留者、以备修理通惠河闸。量减者、以宽民力
兑运加耗米、一百七十五万一千一百九十五石九升八合
两尖米、三十一万二千二百二十六石五斗三升
轻齎银、四十四万五千二百五十七两零
江西、湖广、浙江、每石加耗米六斗六升。又两尖米一斗。共七斗六升。内除四斗随船作耗。餘米三斗六升、折银一钱八分。名三六轻齎。今於三斗六升内、减去二升。止徵三斗四升。改為三四轻齎。於内仍扣留银二分
应天、苏州、松江、常州、镇江、太平、寧国、池州、庐州、安庆、每石加耗米五斗六升。又两尖米一斗。共六斗六升。内除四斗随船作耗。餘米二斗六升、折银一钱三分。名二六轻齎。今减去二升。止徵二斗四升。改為二四轻齎。於内仍扣留银一分。凤阳、淮安、扬州、徐州、每石加耗米四斗六升。尖米一斗。共五斗六升。内除三斗随船作耗。餘米二斗六升。折银一钱三分。名二六轻齎。后改為二四。与应天等府相同。山东、河南、每石加米三斗一升。尖米一斗。共四斗一升。内除二斗五升随船作耗。餘米一斗六升、折银八分。名一六轻齎。内俱无减扣。河南、每石再加耗米三升。山东府属县、在小滩交兑者、亦再加耗米三升。俱折银一分五釐、给军以资盘费
过湖米。九江府每石徵米七升。饶州、广信、建昌、铅山、抚州、五所兑本省粮者、每石亦徵四升。折银一分二釐、给军作过湖脚耗、及什物等用
脚米。江北三总、并南京浙江下江等总、每石徵脚米六升。折银给运官、同有司為买办物料修船之费。镇江、庐州二卫、亦加脚米六升。其江寧、上元、江浦、六合、句容、五县脚米六升。将三升量给船户、三升给军盘剥修(舟念)改兑加耗米。二十万四千九百三十七石五斗。浙江、江西、每石俱加耗米四斗二升。应天、苏州、松江、镇江、广德、每石俱三斗二升。凤阳、淮安、扬州、每石俱二斗七升【以上各加耗内、各折米二升、易银一分。名折易轻齎。餘俱本色】徐州、每石二斗二升。山东河南、每石一斗七升。俱本色、无折银【凡改兑、俱无尖米盘剥之费。折易轻齎如不敷。於本总属下、各卫所兑运轻齎银内、穵贴应用】永乐十三年、令儹运粮、每石俱两平斛收放。官军儹运、止一尖一平。定為例
○宣德六年、令兑运官军。量其远近、给与路费耗米
○八年题准、兑军脚耗。每石湖广八斗。江浙七斗。南直隶六斗。江北淮扬凤阳五斗。徐州四斗。北直隶河南山东三斗。若民自运至□淮兑者、四斗
○十年、令湖广、江西、浙江、耗米俱六斗。江南直隶五斗。江北直隶四斗。徐州、山东、河南、二斗五升
○正统元年、奏准加耗。江北淮安、凤阳、四斗五升。浙江、苏松等府、民自运至□洲者、三斗七升。淮安者、三斗。餘如旧
○又令各处解纳京通仓粮、并民运临清淮安仓粮。俱每石一尖一平斛收。两平斛放支。官军儹运临清等四仓粮。俱一尖一平斛支。赴京通二仓交收
○人令湖广江西浙江加耗、俱六斗五升。江南直隶五斗五升。江且扬州、淮安、凤阳、四斗五升。河南民粮、於萧县水次兑者、四斗。民自运至□淮等处兑军运者、二斗。其兑运料豆加耗、亦准此例
○景泰元年、令苏松常镇等府民粮、自运至□洲兑军者、加耗四斗五升。淮安者、四斗
○成化七年、令□淮官军、过江兑运。除加耗外。每石添给脚米六升
○八年题准、脚价耗米、就令彼处收粮委官、折收解部候用。每石脚价米九升
○十年、将徐淮临德四仓、民运兑与军者、随其远近、加与耗米领运
○又令湖广、江西、浙江、加耗每石四斗。应天并江南直隶二斗五升。徐州二斗。山东河南、一斗五升
○十三年题准、进仓粮米兑运、每石明加八升。支运淮安等仓、照原例一尖一平
○弘治二年、令官军上纳京通二仓。兑运者、加耗七升。改兑者、四升。支运并遮洋、仍一尖一平收受。 【今遮洋加耗六升】 
○十五年题准、江西粮米、不拘兑运改运。每石加过湖米七升
○正德七年题准、过江脚米、江北五升。江南仍六升
○又题准、将兑军餘耗、每石折银五钱。收贮在官、各总掌管、以备到京车脚等用。如有餘、漕运衙门查收、以备急缺支补
○又题准、轻齎银两。各司府州县、每年务随正粮、一併兑完。方许出给通关
○嘉靖六年、令各总轻齎银两。照例验给。扣省脚价、解送太仓银库、以备修河等项支用。羡餘银两、给散运军
○八年议准、轻齎银两、解赴漕司验兑。每帮先给十分之三、备沿途起剥支费。其七分鞘封到京、候完扣算。其山东、河南、轻齎银、不先给
○又议准、江西九江府民粮、照旧徵过湖米七升。通兑与该卫运军。内扣三升、作行粮
○又议准、官军过江领兑苏州等处者、江北三总、并庐州卫、每石脚米一斗三升。南京两总、并镇江卫、每石七升。其庐州卫本府兑者、七升
○又议准、河南兑军秋粮、每石加米三升。折银一分五釐
○十六年、令遮洋运船、该运蓟州粮者。经涉海道、程途险远。每石先给轻齎银一分
○又议准、兑运粮米、照旧分派。京仓七分。通仓三分。改兑京仓四分。通仓六分。合贴脚价、於轻齎银两穵给
○二十八年题准、江西、饶州、抚州、建昌、广信、铅山、五所、每石加过湖米四升。折银一分二釐
○三十年题准、苏州等府脚米。将七升有司自雇民船、交与官军装粮扺坝。其餘六升、仍给官军、过坝修船
○万历元年题准、江北三总派兑南粮、原定脚米一斗三升、雇觅江船。今□洲建闸、径赴水次听兑。蠲免七升。止徵六升。其南京各卫通到水次。原徵七升。今免一升。止徵六升
○二年题准、各处随粮轻齎银。通解漕司。内将三分给运官。其七分、选定解官、秤验明白。各令入鞘。类至十万上下。装入标船。星夜越帮前进。送通仓坐粮郎中。秤过寄库。候该帮船到、验给运官完粮。其山东河南者、原不过淮。责成临清兵备、差官陆路解进
○七年、令轻齎银两、照议单分為三七。以三分给本帮备船、沿途穵贴等费、其羡餘、兑给回南旗军一分。餘候完掣通关之日、查无掛欠、亦便与运官领回分给。不必扣贮
○十一年、以江西饶州等五所浅船、改併进贤水次修造。免徵过湖米银
○十三年题准、轻齎羡餘银、旧例一分解淮。二分给军。今照万历七年例、惟山东遮洋二总。每船仍止给银一两。中都、锦衣、旗手、上江、下江、淮、大、扬州七总、原议每船一两五钱、今增五钱、共二两。浙东、浙西、湖广、江西四总。原议每船三两、今增一两、共四两。其扣省银两。京仓八项、通仓六项、照旧扣除

漕规

凡水次交兑。宣德七年、令官军运粮、各於附近府州县水次。江南民运粮、於□洲淮安二处交兑。河南所属民运粮、至大名府小滩、兑与遮洋船官军领运。山东粮、於济寧交兑
○正统九年、令江南漕粮、於九江水次交兑
○成化七年、令□淮水次兑运官军、下年俱过江、就各处水次兑运
○二十一年、令各司府州县正官、并守巡管粮等官。将原会兑军粮米徵完、俱限十二月以里、运赴原定水次仓交兑。不完者、各管粮官住俸。次年正月不完者、革去冠带。经该官吏、管粮委官、俱拏问。管兑官、亦照例革去冠带住俸。若民粮已到。领兑官军来迟、或刁蹬者。领兑官一体候兑完日参问
○正德元年议准、湖广水次、於长沙汉口交兑
○三年、令移河南山东兑粮、於临清水次
○嘉靖十一年议准、遮洋山东二总、岁运河南粮。仍旧在小滩镇水次交兑
○十二年议准、湖广粮俱赴蘄州、汉口、城陵磯、三处水次交兑
○十四年题准、一应兑军改兑秋粮、务在及时徵派、依例开仓。如限运赴水次、听候交兑。若正月终、有司无粮、军卫无船者。府州县掌印管粮官、领运指挥千百户、行巡按提问。各住俸半年。二月终无粮无船者。各提问、住俸一年。其船粮不到之数、俱以三分之一為限。仍先各革去冠带、待罪催攒。若三月终船粮不到。各提问、降二级。四月终粮船不到。不分多寡、连布政司掌印管粮官、领运把总、通行提问。各降二级。文职起送吏部别用。军职发回原卫、带俸差操
○又题准、五月终船粮不到水次者、併参卫所掌印官
○十六年题准、江西吴城水次原兑粮、改进贤水次交兑
○四十三年题准、兑运漕粮、务要遵照例限。十月开仓徵收。十二月完足。听候官军一到、即与开兑。如过限无粮者。许领运官旗、具呈监兑主事、先行从重参究
○隆庆四年题准、漕粮定限。十月开仓。十二月终兑完开帮。如十二月终、有司无粮、军卫无船。粮道与府州县掌印管粮官、及领运把总指挥千百户、住俸半年。违正月终限者、各住俸一年。违二月终限者、各降二级。布政司掌印官降一级
○万历元年题准、湖广衡永、荆、岳、长沙、漕粮、原在城陵磯交兑者、改併汉口水次
○十一年、改汉口交兑、於金沙洲陈公套水次
凡样米。宣德十年题准、各处起运京仓、大小米麦、先封乾圆洁净样米、送部、转发各仓、收候运粮至日、比对相同、方许收纳
</div>
    <div class="pagination">
<a href="大明会典_page159.html">上一页</a><span>...</span><a href="大明会典_page155.html">155</a><a href="大明会典_page156.html">156</a><a href="大明会典_page157.html">157</a><a href="大明会典_page158.html">158</a><a href="大明会典_page159.html">159</a><span class="current-page">160</span><a href="大明会典_page161.html">161</a><a href="大明会典_page162.html">162</a><a href="大明会典_page163.html">163</a><a href="大明会典_page164.html">164</a><a href="大明会典_page165.html">165</a><span>...</span><a href="大明会典_page161.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
