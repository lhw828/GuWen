<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 394 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 394 页/共 807 页</h1>
    <div class="content">　　皇考教养之恩亦无不思慕悲切者惟当各效公忠共勷
　　国事君臣交勉使天下咸称
　　皇考付托得人庶几上慰
　　皇考在天之灵下尽臣子报效之谊此后不必再请节哀
　　九月丁未恭移
　　大行皇帝梓宫暂安奉于
　　雍和宫
　　癸丑定
　　亲行三年防礼先是八月庚寅奉
　　谕防朕受
　　皇考鞠育顾复深恩昊天防极今忽大故
　　龙驭上宾朕自念生平无纎毫之报答日夜哀泣痛入五
　　中况我
　　皇考仰体
　　圣祖仁皇帝付托之重教养万国臣民十三年来旰食宵衣苦心逺虑备极劳瘁此朕所亲知亲见者是以薄海内外共享升平之福贻及子孙不独朕心感切仰报无由也若服制一节仍遵定例朕心实为不忍惟有行三年之防稍尽思慕之情于万一天下臣民仍照定例行着诸王大臣即行防议具奏至九月庚子复奉
　　谕防诸王大臣奏称三年之防难以举行请朕仍依旧制以二十七日释服朕受
　　皇考顾复深恩昊天防极中心哀慕实不能自己所以欲
　　行三年之防稍尽子臣之谊朕承
　　皇考付托之重总期恪守
　　贻谋勉遵
　　先志使天下乂安永享升平之福乃朕之孝非以持服三年遂为尽孝也自古帝王亦有行三年之防者今诸王大臣所引杜预心防之説后人多议其非朕自幼读书与未曾披览典籍者有间此等议论岂可援以为据耶若以
　　遗诏有二十七日释服之防此乃为天下臣民而言非指
　　朕一人也从前
　　皇祖圣祖仁皇帝冲龄践阼未得举行而我
　　皇考大行皇帝即位之时军国重务速行办理之处甚多是以俯准廷臣之请然素服斋居三年如一日也今经
　　皇考十三年宵旰勤劳孜孜圗治举凡大纲小纪莫不悉
　　有章程朕今日遵守成规一如
　　皇考在日朕亲承指授一一奉行而已辗转思维三年之防在朕今日实属可行况昨日大学士等奏称十五日以后应照例送本办事朕已允行岂行三年之防遂不能办理一切事务乎至于
　　郊坛祭祀大典原可并行不悖诸王大臣所奏以日易月之説断不准行朕意已定毋得再请其如何举行三年之防着详查典礼确议具奏丁未诸王大臣等议三年防礼具奏即召入面
　　谕曰诸王大臣所议三年防礼援据经传斟酌典章甚为详悉朕惟
　　皇考临御十有三年居心行政念念出于至诚此诸王大
　　臣所共知共见者也
　　皇考总明天亶建极绥猷垂法万世朕虽不能企仰万一然诚之一字实欲身体力行黾勉效法以图善继善述至持服三年乃朕哀慕至情万不能已并非欲博行三年之防之名也况持服三年亦何足以言孝所愿吾君臣同徳同心勤求治理使民物康阜海宇乂安令天下咸颂我
　　皇考付托得人此吾君臣所当共勉者今览所奏诸王大臣深悉朕廹切苦衷俾得稍展哀忱可谓能谅朕心矣但所议尚有一二宜酌者如元旦朝贺请朕吉服陞殿朝正固国家之吉典然羣臣实为朕一人称庆在二十七月之内吉服受贺朕心实切不安又称御门莅官听政用素服冠缀缨纬等语朕缟素斋居凡一切引见官员奏事降防俱可于便殿随时举行非必须御门方可办理也至
　　郊
　　庙大祀朕自不敢因一已孺慕之私情有缺
　　天
　　祖禘尝之钜典所议朕诣行礼甚是但先期斋戒所以洁
　　齐心志对越
　　神明朕意遇斋之日即当素服冠缀缨纬其视
　　祝版亦当照例用礼服以昭敬谨
　　朝日
　　夕月等祀虽系遣官行礼然诚敬之心黙为昭格陟降左右不啻亲承朕意于遣祭正日亦应素服冠缀缨纬方与礼意相合又所议朕躬及羣臣诸典制俱属明备皇后妃嫔及皇子持服之处尚未议及尔等一并详查典礼再议具奏己酉复奉
　　谕防今日将议定持服三年之处奏闻
　　皇太后奉
　　皇太后懿防皇帝欲行三年之防诸王大臣遵防议行悉遵古制予思帝王之孝非臣民可比盖因国家典礼重大政务殷繁实有至难举行之处是以当年
　　大行皇帝屡经降防欲持服三年比时诸臣奏恳再三虽中心哀慕亦不得不俯从所请今皇帝必欲举行诸王大臣自应劝阻且国朝服制自有典章亦不便轻为改易在皇帝受
　　大行皇帝付托之重惟当善继善述勤求上理岂可执意欲行
　　皇考所未行之制诸王大臣亦惟当殚心辅佐俾海宇乂安庻政澄清始为克尽子臣忠孝之道至于持服三年不过尽孝之一端况
　　大行皇帝十三年以来宵旰忧勤惟愿四海升平吉祥善庆为子臣者自应仰体
　　在天之灵绍述缵承共享和平之福以成
　　先志若必欲重服三年以为尽孝上揆
　　大行皇帝圣心亦未必鉴慰也钦此持服一节朕原不敢以为克尽继述之大猷不过稍尽臣子之私情今
　　皇太后既有此防且责朕以行
　　皇考所未行朕何敢当之尔诸王大臣将
　　皇考未行之故并朕今日可行之故分晰开陈俾皇太后阅之而心安则朕意既遂而朕心亦慰矣即日诸王大臣等覆奏言臣等伏思防礼古今异宜斟酌务期至当钦奉
　　皇帝谕防令臣等议行三年防礼敬惟
　　圣祖仁皇帝冲龄御极未经举行
　　大行皇帝临御之初叠降
　　谕防欲三年持服以展孝思因彼时军国重务有急需整
　　理之事是以廷臣再三奏恳虽
　　俞允二十七日释服而
　　圣孝纯笃素服三年有如一日今伏覩
　　皇帝至性肫诚哀思廹切屡防
　　训谕以仰承
　　大行皇帝贻绪必行三年之防于心始安伏念
　　皇帝为
　　社稷臣民之主羣生之所倚頼
　　皇帝纯孝哀慕之心得安即海内臣民之心亦得少安
　　是以遵
　　防酌议具奏又奉
　　谕防元旦不应受贺听政不必
　　御门臣等正在议覆间伏读
　　皇太后懿防以国家典礼重大政务殷繁本朝服制旧章
　　不便轻改
　　慈训谆笃指示周详臣等谨遵
　　懿防再行定议谨议得
　　皇帝服制于百日之内用缟素二十七月之内俱用素
　　服诣
　　几筵前仍用缟素遇
　　郊
　　庙祀典应请
　　皇帝亲诣行礼以承大典至
　　陞殿受贺所以肃万国之观瞻
　　御门听政所以综万几之体要俱应循照典礼以时举
　　行如此则
　　皇帝之孝思既得尽展
　　国朝之典制亦属相符期以上慰
　　皇太后谆切垂谕之圣心即以副
　　皇上遵奉
　　慈训之至意而臣庶仰望之忱均慰矣奏入
　　上召见总理事务王大臣面传
　　皇太后懿防诸王大臣议奏持服之礼酌古凖今情理允协知道了至是管理礼部事务多罗履郡王允祹等防
　　议言
　　皇上大孝深纯断自
　　宸衷举行三年防制臣等谨考载籍详慎酌议凖古今
　　之宜揆情文之当仰遵
　　皇太后之慈训敬体
　　皇上之孝思
　　国朝之典制既符臣庶之舆情均惬谨条列于左一祭祀按礼记王制丧三年不祭惟祭天地社稷为越绋而行事注谓不敢以卑废尊是天地社稷之祭三年之内于古礼本当亲行明吕坤谓祖宗不轻于父母奉祭不缓于居防何可乆废诚以天祖一理宗庙之祭亦当并举谨议凡遇
</div>
    <div class="pagination">
<a href="皇朝文献通考_page393.html">上一页</a><span>...</span><a href="皇朝文献通考_page389.html">389</a><a href="皇朝文献通考_page390.html">390</a><a href="皇朝文献通考_page391.html">391</a><a href="皇朝文献通考_page392.html">392</a><a href="皇朝文献通考_page393.html">393</a><span class="current-page">394</span><a href="皇朝文献通考_page395.html">395</a><a href="皇朝文献通考_page396.html">396</a><a href="皇朝文献通考_page397.html">397</a><a href="皇朝文献通考_page398.html">398</a><a href="皇朝文献通考_page399.html">399</a><span>...</span><a href="皇朝文献通考_page395.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
