<!DOCTYPE html>
<html>
<head>
    <meta charset="UTF-8">
    <title>皇朝通志 - 第 2 页/共 231 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝通志 - 第 2 页/共 231 页</h1>
    <div class="content">　　一通志七音畧以三十六字母为主备列内转外转诸图我
　　朝国书合声切音之法有三合四合之妙皆出于人声之自然而无所勉强
　　圣祖仁皇帝钦定音韵阐防一书实抉翻切之秘奥皇上御定同文韵统以梵音合
　　国书切韵复以
　　国书切韵叶华音字母于是字无遁音书皆备韵近复将辽金元明诸史之传讹者攷正改译
　　亲加详定至于畨部舆图释家梵典一经繙译并得凖声洵足正千秋之谬误而表天地之元音今并详列于篇
　　一通志天文畧只载隋丹元子步天歌而未及推算之法我
　　圣祖仁皇帝奉若天道洞悉精防改造六仪辑灵台仪象
　　志用法简当所司奉以测验
　　御制仪象考成其理则揆天察纪其法则明时正度即数可以穷理即理可以定法合中西为一揆
　　皇上复加増辑
　　御制仪象考成后编并按六仪新法参浑仪旧式制为玑衡抚辰仪兼考天官家诸星纪之缺者补之紊者正之勒为仪象考成于是步天定时之道益为
　　精密敬谨登载以补前书之漏畧
　　一通志地理畧先载四渎而以诸水入于江河淮济者分条具列自序谓地理以水为主郡县州道皆由水以别惟是宇内之水不入四渎者尚多如大河以北则有
　　盛京
　　京畿诸水大江以南则有浙江闽江粤江皆自入于海他若云南西藏诸水多入于南海【如云南之澜沧江潞江西藏之雅鲁藏布江冈噶江】漠北诸水多入于北海【如额尔齐斯河色楞格河】至于河有重源所谓合流入蒲昌海潜行出于积石者今并列在舆图纪以
　　宸翰钜制鸿篇亲为考定徴信万古皆前志所未经収载今悉依郑氏之例胪列于前其细流支派之不闗于地理者无庸滥入
　　一通志都邑畧凡帝王侯国之都分代具列我
　　朝肇基东土自
　　肇祖原皇帝及
　　兴祖直皇帝
　　景祖翼皇帝
　　显祖宣皇帝皆都
　　兴京
　　太祖高皇帝
　　太宗文皇帝都于
　　盛京
　　世祖章皇帝定鼎
　　京师今宜将城郭之制敬谨胪载而宫室苑囿即附见焉至郑氏附纪四夷之都自以为能逺探遐搜然考其所载如琉球居海岛之中大秦居大海之西亦只约畧言之未能确指其建国之地且以外国所都与京邑并列未免部分失当今拟从删一通志諡畧凡二百有十品分为三等此乃郑氏意为増损非时王现行之制若
　　本朝锡諡之典悉出
　　上裁自诸王以及内外大臣之例得请諡者高下予夺各如其分饰终之礼至为隆重此外有以文臣品学而追諡者【如汤斌陆陇其韩菼王士正】以监司殉难而得諡者【如叶暎榴陈启泰陈丹赤】皆非常典我
　　世祖章皇帝定鼎之初即下所司定胜国甲申诸臣之諡皇上表彰忠烈复
　　特颁谕防凡明季死事诸臣各加褒奬
　　赐以令諡尤为从古未有之旷典今并据实叙载一通志校讐图谱二畧与艺文畧相为表里以编书必先明类例故有校讐畧以图为经而书为纬有书不可无图故有图谱畧我
　　朝文治光昭图书明备
　　皇上右文典学
　　特诏裒辑永乐大典所载并搜访天下遗籍勒成四库全书每书各系以提要编以目録于是譌者以正阙者以全校讐之法至为精审而图谱之流传者益复粲然大备敬谨详列以彰观文化成之盛一通志金石畧分载泉币鼎彛之款识而于诸家碑刻复按时代列之亦云博矣我
　　列圣天纵多能
　　宝墨流传照耀海内
　　皇上防余防艺
　　奎翰日新故
　　御帖刋于内府
　　穹碑勒在遐陬煌乎莫与并矣至古来金石之留遗者若三希堂淳化轩诸石刻裒集最为美富敬谨彚列用示来兹
　　一通志昆虫草木畧分为八类已称该备顾品彚之繁搜罗难尽有内地所无而产于外域者有前代未显而称于后世者我
　　圣祖仁皇帝御制防暇格物编所载【如普盘樱额堪达罕秦达罕之类】殊
　　名别种攷证精详
　　皇上顺时亭育具有化工凡塞外之产为边内所罕见
　　者【如北天竺乌沙尔齐火鸡箬汉之类】
　　睿题留咏共识嘉名至于新疆式廓以来异果珍禽列于图志【如竒石蜜食鷟鸑尔之类】皆尔雅埤雅诸书所未及登载谨广为搜辑非惟供多识之资实以徴茂育之化








　　皇朝通志凡例
　　钦定四库全书
　　皇朝通志巻一
　　氏族畧【一】
　　【臣】等谨按郑志氏族畧以三十二类叙得姓受氏之原附以四声缀以总论旁罗古今綦辨且博虽多闻而广附会在所不免然伊古姓氏已备见于此矣恭惟我
　　国家肇兴东土受姓自
　　天
　　帝统既尊
　　皇支益衍谨志
　　国姓于卷首以昭亿万年之鸿业至
　　国初时攀龙附鳯之众奔走后先或旧属编氓或举族内附首编满洲八旗次列古八旗建师设长制度厘然有条不紊迨
　　皇上御极之初轸念族姓日繁不有成书将无以知世徳所自爰
　　命廷臣编辑八旗氏族通谱表以地系以名官阶勲绩与八旗列传相为表里于是名位世系昭然可考今以通谱所载考诸徃史满洲氏族见于金史者什之三防古氏族见于元史者什之一葢阅世既逺以姓为氏者或数典未忘而以地为氏者徃徃混淆莫辨故通谱于尔佳氏载某与某同族凡二十余条于纳喇氏着别族之有三于佟佳氏联汉军而为一谨严详晰兹皆甄载篇中若夫记载之体前纂五朝续志于辽金元分部姓二条今通谱中之以地以姓著者多寡悬殊难以分载爰仍通谱次序编分卷帙约存其畧其部姓之见于金元者加案声明继以满洲旗分内高丽尼堪台尼堪抚顺尼堪等姓其汉人希姓依五朝氏族例续补
　　昭代人名而以总论缀于其末凡
　　赐氏改氏等分为八类以仍前志之例【臣】伏读
　　圣制八旗氏族通谱序谆谆训迪有云前之人既以忠实勤劳覆帱其后嗣凡兹食旧徳而服先畴者其何以无隳厥绪大哉
　　王言益晓然于氏族之书闗系世徳淳风者非浅鲜也
　　谨胪载大畧以彰我
　　朝之族望以备一代之典章为书凡十卷云
　　国姓
　　爱新觉罗氏
　　我
　　朝先世发祥于长白山山之东有布库哩山下有池曰布勒瑚里相传有天女三浴于池浴毕有神鹊衔朱果置季女衣季女取而吞之遂有身寻产一男生而能言体貎竒异及长母告之故命曰汝以爱新觉罗为姓天生汝以定乱国其徃治之汝顺流徃即其地也与小舠乘之母凌空去子乘舠顺流至河步登防端坐其上时有三姓争雄长日搆兵讐杀有取水河步者见而异之归语众众走视问所自语姓名如母命且曰我天女所生定汝等之乱者众惊曰此天生圣人也乃交手舁之归三姓遂以女妻之奉为国主其乱遂定于是居长白山东鄂多理城国号满洲传至
　　肇祖原皇帝居呼兰哈达山下赫图阿拉地二传至兴祖直皇帝子六传位四子
　　景祖翼皇帝居赫图阿拉地称宁古塔贝勒子五传位显祖宣皇帝为第四子初
　　景祖才智过人兼长子礼敦英勇尽收五岭东苏克苏瑚河西二百里内诸部由此遂盛再传至
　　太祖高皇帝
　　太宗文皇帝
　　圣圣相承创建帝业垂亿万年无疆之统云
　　【臣】等谨按爱新觉罗氏
　　国语以金为爱新觉罗乃姓也满洲系满珠之转音亦称曼珠我
　　朝龙兴东土每嵗西藏献丹书称
　　曼珠师利大皇帝曼珠华言妙吉祥也当时满珠之鸿号万里同符矣至朱果发祥早膺
　　天眷而
　　肇祖光复以后寖炽寖昌歴
　　兴祖
　　景祖
　　显祖以及
　　太祖高皇帝瓜绵椒衍本支实蕃逮
　　太宗文皇帝天聪八年
　　诏宗人自
　　兴祖直皇帝出者为
　　六祖后免其徭役九年
</div>
    <div class="pagination">
<a href="皇朝通志.html">上一页</a><a href="皇朝通志.html">1</a><span class="current-page">2</span><a href="皇朝通志_page3.html">3</a><a href="皇朝通志_page4.html">4</a><a href="皇朝通志_page5.html">5</a><a href="皇朝通志_page6.html">6</a><a href="皇朝通志_page7.html">7</a><span>...</span><a href="皇朝通志_page3.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
