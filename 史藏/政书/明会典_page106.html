<!DOCTYPE html>
<html>
<head>
    <meta charset="UTF-8">
    <title>明会典 - 第 106 页/共 281 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明会典 - 第 106 页/共 281 页</h1>
    <div class="content">　　其日质明主婚者命执事者设賔席于正防东西相向其席位従其賔之数设酒案于防之南楹设食案于酒案之北賔至掌次者引賔先就次主婚者出迎于大门之外引礼者引賔出次主婚者揖賔入賔升东阶主婚者升西阶至防分东西相向立賛礼唱鞠躬拜賔主皆再拜平身主婚者揖賔各就座执事者举食案进供于賔客主婚者之前进酒进馔如常仪防毕賔主俱兴賔立于东阶上西向主婚者立于西阶上东向执事者奉币以授主婚者主婚者以授賔賔受以授左右降自东阶従者受币以从賔出主婚者送于大门之外
　　姑飨妇人送者
　　其日主婚者之执事者设女賔次于中门之内设女賔席于后堂东西相向设女賔亲党位于女賔之南西向设主妇亲党位于主妇之南东向设酒案于堂之南楹设食案于酒案之北女賔至掌次者引就次主妇出迎于次外引賛引女賔出次主妇接女賔同入女賔升东阶主妇升西阶至防分东西相向立女賛唱拜女賔及主妇皆拜主妇请女賔皆就位坐侍女举食案进供于女賔主妇之前进酒进馔如常仪防毕女賔及主妇皆兴执事者奉币以授主妇主妇受币以授女賔女賔授币降自西阶以授从者从者奉币以从女賔出主妇送于门外
　　庶人纳妇
　　明集礼
　　凡男年十六女年十四以上并聴婚娶先遣媒氏通言女氏许之次命媒氏纳采纳币至期婿盛服亲迎主婚者礼賔明日妇见祖祢毕次见舅姑婿往见妇父母
　　纳采
　　是日夙兴主婚者告于祠堂云某人之子某年已长成未有伉俪已议娶某郡某之女今日纳采不胜感怆【若宗子自昏则自告】媒氏奉书及礼物往女家至大门外主婚者出迎媒氏媒氏入门而右主婚者入门而左升堂东西相向立执事陈礼物于堂上及庭中媒氏进诣主婚者曰吾子有惠贶室于某某亲某有先人之礼使某请纳采主婚者对曰某之子蠢愚又弗能教吾子命之某不敢辞从者以书进授媒氏媒氏奉书以授主婚者主婚者受书以授左右讫延媒氏就次执事者各彻礼物主婚者遂奉书告于祠堂讫出迎媒氏升堂从者以复书进授主婚者主婚者以授媒氏媒氏受书以授执事讫请退主人请媒氏以酒馔请从者于别室皆酬以币使者复命婿家婿家复告祠堂
　　纳币请期【古有问名纳吉朱子家礼止用纳采纳币以从简便】
　　其日婿氏主婚者备书及礼物于庭媒氏省视讫遂奉书及礼物至女家主婚者出迎媒氏入门而右主婚者入门而左升堂东西相向立从者陈礼物于堂及庭中媒氏进诣主婚者前曰吾子既修好于某某使某来成主婚者曰备礼有加敢不重拜从者以函书授媒氏媒氏以授主婚者主婚者受书以授左右讫左右以复书进授主婚者以授媒氏媒氏受书复致命曰某使某请吉日主婚者曰某固聴命媒氏曰请以某甲子主婚者曰敢不承命媒氏请退主婚者留媒氏宴飨如纳采之仪
　　亲迎【有故聴以媒氏往迎】
　　前期一日女氏使人张陈其婿之室【俗谓之铺房】其日质明婿父盛服以祝告庙讫父坐于正防中间南向子盛服【品官子孙假九品服余皂衫折上袊】立于父位之西少南东向賛礼唱鞠躬拜兴拜兴平身婿鞠躬拜兴拜兴平身执事者以醆注酒授婿婿祭酒少许讫啐酒以醆授从者讫兴平身进立于父位前父命之曰厘尔内治往求尔匹婿进曰敢不奉命賛礼唱鞠躬拜兴拜兴平身婿鞠躬拜兴拜兴平身降出乗马以二烛前导至女家司賔延入次是日女父母请亲戚宴女如家人之仪婿至主婚以祝告于祠堂曰某之第几女将以今日归于某不胜感怆告祝讫出迎婿于中门之外揖婿入主婚者升东阶西向婿升西阶进当户之前北面执鴈者陈鴈于阶庭【无鴈以他物代】婿曰某受命于父以兹嘉礼恭听成命主婚者曰某固愿从命賛礼唱鞠躬再拜平身婿鞠躬再拜平身賛礼引婿降阶出至次以俟主婚者不降送婿既出就次女父母盛服向南坐侍女导从女至堂上诣父母前北面立賛者唱四拜女四拜父戒之曰往之尔家无忘肃恭毋戒之曰夙夜以思无有违命诸母申之曰无违尔父母之训賛者又賛四拜女四拜兴讫侍女导从出门升舆二烛导行婿先乗马还俟于门外妇至门外賛者请降舆妇降舆入门北面立婿出至中门外南面揖妇同入室妇从者布婿席于室东婿从者布妇席于室西賛者引婿妇至席所东西相向賛礼唱拜兴拜兴婿妇皆再拜婿揖妇就坐妇从者举食案置于婿前婿从者举食案置于妇前妇从者斟酒进供于婿婿受醆饮酒婿从者斟酒进供于妇妇受醆饮酒毕从者以馔进婿妇皆馔再饮再馔毕婿从者以巹斟酒进授婿婿受巹婿从者以巹斟酒进授妇妇受同饮毕婿妇皆兴入室婿脱服妇从者受之妇脱服婿从者受之婿从者馂妇之余妇从者馂婿之余主婚者礼男送者于外防主妇礼女送者于中堂各如仪
　　见舅姑
　　妇至之明日谒见舅姑其日夙兴盛服立于堂下舅姑坐于堂上舅位在东姑位在西置卓子于舅姑之前家人男女少于舅姑者立于两序侍女引妇立于东阶下賛礼唱四拜妇四拜侍女引妇升东阶至舅位前侍女以贽币进授于妇妇受贽币奠于卓子上舅抚之侍女引妇降阶北面立賛礼唱四拜妇四拜侍女引妇就西阶下立賛礼唱四拜妇四拜侍女引妇升西阶至姑位前侍女以贽币进授于妇妇受贽币进奠于卓子上姑抚之侍女引妇降阶北面立賛礼唱四拜妇四拜賛礼唱礼毕舅姑醴妇如家人之仪
　　见祖祢【古者三月而庙见朱子家礼以其太逺改用三日】
　　妇至之明日见于祖祢【无庙者设神位于防事中】设主婚者拜位于东阶下北面婿拜位于后设主妇拜位于西阶下妇拜位于其后亲属拜位各以序分立于主婚者主妇之后其日妇夙兴沐浴盛服主婚者及主妇皆盛服賛礼引主婚者就东阶下位次引主妇就西阶下位次引诸亲及婿妇各就位立定賛礼唱拜平身主婚者以下皆拜平身賛礼引妇进诣庭中北靣立引礼引主婚者升自东阶诣神位前引礼唱跪主婚者跪引礼唱上香上香三上香司香者奉香进扵主婚者左主婚者三上香讫引礼唱祭酒祭酒三祭酒司尊者以酒进于主婚者之左主婚者祭酒毕引礼唱读祝读讫引礼唱俯伏兴平身主婚者俯伏兴平身引礼引主婚者立于神位之西賛礼唱四拜妇四拜讫退复位引礼引主婚者降自东阶就拜位賛礼唱鞠躬拜平身主婚者以下皆鞠躬拜平身賛礼唱礼毕主婚者以下皆退
　　婿见妇之父母
　　妇至之明日婿盛服往见妇之父母至大门外立伺賛礼者先入告妇父母出迎扵大门外揖婿入従者执币其后妇父升自西阶婿升自东阶至防东西相向妇父在西婿在东賛礼唱鞠躬四拜平身婿四拜兴平身妇父扶婿兴从者以币进授婿婿受币进于妇父妇父受币以授左右賛礼引婿入至后堂门外少伺从者执币以从婿母盛服出后堂南向立賛礼引婿入堂前楹北向立賛礼唱鞠躬四拜平身婿鞠躬四拜兴平身妇母荅拜讫从者以币授婿婿受币进授妇母之左右讫賛礼引婿出次见妇党诸亲皆如賔客相见之礼妇家设酒馔礼婿各随贫富之仪
　　飨送者
　　其礼如品官飨送者之仪




　　明防典卷六十九
　　钦定四库全书
　　明防典卷七十
　　礼部二十九
　　宴礼
　　大宴仪一
　　诸司职掌
　　一是日尚寳司设御座于奉天殿锦衣卫设黄麾于殿外之东西金吾等卫设防卫官二十四员于殿东西教坊司设九奏乐歌于殿内设大乐于殿外立三舞杂队于殿下光禄寺官设酒亭于御座下之西膳亭于御座下之东珎羞醯醢亭于酒膳亭之东西设御筵于御座之东西设群臣四品以上位于殿内之东西设羣臣酒尊食卓于殿外设五品以下位卓于东西两廊司壶尚食各供乃事引礼引羣臣殿外东西相向立仪礼司跪奏请陞座驾兴大乐作陞座鸣鞭乐止鸣賛引文武官四品以上由东西门入至殿中横班北向立五品以下官列于殿外丹墀北向立乐作賛四拜乐止光禄寺官进御筵大乐作捧案至御前乐止进花乐作进讫乐止光禄官开爵注酒捧诣御前进第一爵酒賛内外官皆跪教坊司跪奏进酒饮毕賛众内外官俯伏兴乐作賛四拜平身乐止賛各就位序班随进羣臣卓散花乐作散讫乐止序班即进群臣盏第二爵酒教坊司跪奏二奏皇风之曲乐作光禄司官斟酒御前序班随斟羣臣酒教坊司跪奏进酒皇帝举酒羣臣以次举饮讫乐止光禄官进汤鼓吹响节前导至殿外鼓吹止殿上乐作羣臣起立光禄司官进汤御前羣臣复位序班即供羣臣汤乐止教坊司跪奏进汤乐作皇帝举筯羣臣次举皇帝进汤讫賛馔成乐止武舞入教坊司跪奏平定天下之舞舞毕出第三爵酒教坊司跪奏三奏眷皇明之曲乐作进酒如前仪乐止教坊司跪奏乐奏抚安四夷之舞舞毕出第四爵酒教坊司跪奏四奏天道传之曲乐作进汤如前仪食毕教坊司跪奏乐奏车书防同之舞舞毕出第五爵酒教坊司跪奏振皇纲之曲进酒如第三爵仪饮毕教坊司跪奏百戏承应舞毕出第六爵酒教坊司跪奏六奏金陵之曲进酒进汤如前仪教坊司跪奏八蛮献寳进呈舞毕出第七爵酒教坊司跪奏七奏长之曲进酒如前仪教坊司跪奏采莲队子呈应毕出第八爵酒教坊司跪奏八奏芳醴之曲进酒进汤如前仪食毕教坊司跪奏鱼跃于渊呈应毕出第九爵酒教坊司跪奏九奏驾六龙之曲进酒如前仪饮讫光禄司官收御前爵序班随收群臣盏光禄司官进汤进大膳大乐作羣臣起立进讫复坐序班随供羣臣饭教坊司跪奏进膳食讫賛膳成乐止光禄司官收膳讫教坊司跪奏百花队舞呈应舞毕出鸣賛唱彻案序班彻群臣卓讫光禄司官即彻御案賛宴成羣臣皆出席北向立序班即彻羣臣座殿外官皆诣丹墀北向立賛鞠躬乐作賛四拜平身乐止羣臣分东西立仪礼司跪奏礼毕驾兴大乐作鸣鞭百官以次出
　　中宴
　　一凡中宴礼仪同前但进酒七爵
　　常宴
　　一凡常宴同中宴礼仪但百官一拜三叩头进酒或三爵或五爵而止
　　一凡文武官每遇筵宴四品以上官文东武西各照品级上殿侍座五品以下于殿下丹墀内文东武西各照品级序坐其奉特防赐殿内坐者不在此限如在奉天门则四品以上官坐于门上五品以下坐于丹墀内务要容止恭肃不许搀越諠哗
　　礼仪定式
　　一凡百官于奉天华盖谨身武英等殿筵宴奏事须穿履鞋方许上殿违者从礼部官监察御史仪礼司紏举送法司如律
　　续定大宴仪
　　是日陈设如前仪驾自右顺门至奉天门丹陛大乐作陞座鸿胪寺官賛拜百官四拜兴平身乐止光禄寺官进御筵内官捧案进膳乐作设案毕乐止内官进花进膳乐作进讫乐止教坊司跪奏一奏上万夀之曲侑食乐作内官斟酒捧爵至御案前鸿胪寺賛跪文武百官皆跪教坊司跪奏进酒鸿胪寺官賛俯伏兴平身乐止賛各就坐百官就座簮花讫教坊司跪奏平定天下之舞舞毕出教坊司跪奏二奏仰天恩之曲乐作内官斟酒捧爵至御案前教坊司奏进酒进酒毕乐止殿外导汤乐作至殿内迎汤乐作内官捧汤至御案前教坊司奏进汤乐作鸿胪寺官賛馔成内官彻汤乐止教坊司奏黄童白叟鼓腹讴歌承应舞毕奏抚安四夷之舞舞毕教坊司跪奏三奏感地徳之曲乐作进酒如前仪乐止教坊司跪奏车书防同之舞舞毕教坊司跪奏四奏民乐生之曲乐作进酒如前仪乐止殿外导汤乐作至殿内迎汤乐作内官捧汤至御案前教坊司奏进汤乐作鸿胪寺官賛馔成内官彻汤乐止教坊司跪奏表正万拜之舞舞毕教坊司跪奏五奏感皇恩之曲乐作进酒如前仪乐止殿外导汤膳乐作至殿内迎汤膳乐作内官捧汤膳至御案前教坊司奏进膳乐作鸿胪寺官賛馔成内官彻汤膳并御筵乐止教坊司跪奏五奏天命有徳之舞舞毕奏缨鞭徳胜蛮夷队舞承应毕教坊司更进致语毕鸿胪寺官复賛四拜平身乐止鸿胪寺官跪奏礼毕
　　事例
　　凡大祀天地次日庆成大宴文武百官及四夷使臣土官人等其位次公侯驸马伯文职四品以上及学士武职都指挥使以上陞殿东西侍坐学士坐于文职四品官之上翰林院左右春坊经筵官六科都给事中尚寳司卿少卿司丞通政司叅议大理寺寺丞国子监司业带俸叅议太常寺寺丞鸿胪寺少卿寺丞顺天府治中钦天监正副太医院院使院判神乐观提道録司知观等官中左门序坐皇亲都指挥同知佥事逹官都指挥同知佥事署都指挥佥事皇亲正副千户百户所镇抚兵马副指挥外国副使海西女直都指挥等官中右门序坐翰林院修撰等官六科给事中监察御史中书舎人陪祀郎中员外郎五府经歴都察院经歴都事照磨检校司务翰林院带俸官太常寺典簿愽士等官牺牲所千百户詹事府主簿通事舎人鸿胪寺署丞主簿序班钦天监五官等官太医院御医逹官指挥使同知佥事正千户副千户百户所镇抚外国四夷人等丹墀东序坐指挥使指挥同知陪祀指挥同知佥事外国四夷人等丹墀西序坐其遇朝觐各布政司方面行太仆寺卿运使知府官员陪祀者与宴方面官列于中左门班次卿运使知府列于东丹墀班次衍圣公张真人与宴列于二品文官班次其余真人领宴及以事故者亦领宴其法王佛子国师禅师僧官剌麻俱于大慈恩寺宴内官一员待宴先期本部行各衙门开预宴官员职名画位次进呈仍悬长安门示众宴之日紏仪御史四人二人立于殿东西二人立于丹墀锦衣卫鸿胪寺礼科亦各委官紏举宣徳八年命朝鲜黒娄琉球陪臣列于殿内东西班后侍坐正统三年特命翰林院侍讲一人升殿列学士之下天顺三年令张真人不必预宴赐馔与之四年令女直都督列于殿内西班后侍坐六年令安南陪臣迤北使臣列于殿内东西班后侍坐成化四年令撰等官给事中御史中书舍人及锦衣卫堂上官凡近侍风宪者另列于丹陛下之东西稍北其陪祀官郎中员外郎以下及各衙门官分列于丹陛下之南





　　明防典卷七十
　　钦定四库全书
　　明防典卷七十一
　　礼部三十
　　大宴仪二
　　事例
　　凡正旦冬至万夀圣节洪武永乐间大宴并如庆成仪宣徳正统后朝官不与宴者给赐节钱钞锭各处进表官亦令与宴免宴则通赐节钱
　　凡立春元宵四月八端午重阳腊八等节永乐间俱于奉天门通赐百官宴用乐其后赐宴日早朝毕光禄寺面奏百官复入班行叩头礼驾还宫百官出宴于午门外不用乐宴毕复向阙行叩头礼乃退
　　凡东宫千秋节永乐间赐五府六部等衙门堂上官左右春坊科道近侍锦衣等卫随驾带刀指挥千户等官及天下进笺官宴于文华殿并文华门东西廊王府进笺官并外国使臣宴于本部宣徳以后通宴于午门外凡皇太后夀旦正统四年赐百官通宴于午门外
　　大宴乐一
　　洪武间定
　　殿内侑食乐
　　乐器
　　麾竿一　　　　　柷一
　　敔一　　　　　　搏拊一
　　琴四　　　　　　瑟二
　　箫四　　　　　　笙四
　　笛四　　　　　　埙二
　　箎二　　　　　　排箫二
　　钟一　　　　　　磬一
　　应钟一
　　乐章
　　一奏炎精开运之曲【诸司职掌原不开此曲今备于此】
　　炎精开运笃生圣皇大明御极逺绍虞唐河清海宴物阜民康威加夷防徳被戎羌八珎有荐九鼎馨香鼓钟鐄鐄宫徴洋洋怡神养夀理隂顺阳保兹遐福地久天长
　　二奏皇风之曲
　　皇风被八表熈熈声教宣时和景象明紫宸开绣筵龙衮曜朝日金炉袅祥烟济济公与侯被服丽且鲜列座侍丹扆磬折在周旋羔豚升华爼玉馔充方圆初筵奏南风继歌赓载篇瑶觞欣载举拜俯礼无愆同乐及斯辰于皇千万年
　　奏平定天下之舞
　　舞士三十二人皆左执干干长三尺五寸上濶一尺下广六寸朱质上画雉羽中画升龙云气右秉戚戚长二尺五寸朱红漆柄金装戚斧分为四行每行八人舞作发蹈厉坐作击刺之状皆冠黄金束发冠紫纷缨青罗生色画舞鹤花窄防衫白生绢衬衫锦领红罗销金大袖窄袍红罗销金裙皂生色画衣沿襈白罗销金汗袴蓝青罗销金沿红绢拥项红结子红绢束腰涂金束带青丝大绦锦臂鞲緑云头皂靴舞师二人执旌以引之旌长七尺五寸朱红漆柄金龙吞口悬五采羽九层每层用涂金寳葢红丝绦穿末垂丝结子皆冠黄金束发冠紫纷缨青罗大袖衫白绢衬衫锦领涂金束带緑云头皂靴
　　乐章
　　清海宇
　　防剑起淮土防马定寰区王气开天统寳歴应干符武畧文谟龙虎风云创业初将军星绕弁勇士月弯弧选骑平南楚结阵下东吴跨蜀长驱万里山河壮帝居
　　三奏眷皇明之曲
　　赫赫上帝眷我皇明大命既集本固支荣厥本伊何育徳春宫厥支伊何藩邦以宁庆延百世泽被羣生及时为乐天禄是膺千秋万嵗永观厥成
　　奏抚安四裔之舞
　　舞士十六人东方四人椎髻于后系红销金头防红罗销金抹额中缀涂金愽山两旁缀涂金环明金耳环青罗生色画衣大袖衫红生色领袖红罗销金裙青销金裙沿红生绢衬衫锦领涂金束带乌皮鞋西方四人间道锦纒头明金耳环红纻丝细褶袄子大红罗生色云肩緑生色沿蓝青罗销金汗袴红销金沿系腰合鉢十字泥金数珠五色销金罗香囊红绢拥项红结子赤皮靴南方四人绾朝天髻系红罗生色银锭红销金抹额明金耳环红织金短袄子緑织金细褶短裙绒绵袴子间道纻丝手巾泥金项牌金珠缨络缀小金铃锦行纒泥金狮蛮带緑销金拥项红结子赤皮靴北方四人戴单于冠貂防皮檐双垂髻红销金头防红罗销金抹额诸色细褶袄子蓝青生色云肩红结子红销金汗袴系腰合鉢皂皮靴四裔各为一行舞作拜跪朝谒喜跃俯伏之状舞师二人执幢以引之幢长七尺五寸朱红漆柄金头吞口悬五采罗幢五层每层缀五色销金吹带末垂红粉结子皆戴白卷檐毡防涂金防顶一撒红缨紫罗防襻红緑金绣袄子白销金汗袴蓝青销金沿涂金束带緑拥顶红结子赤皮靴
　　乐章
　　小将军
　　大明君定宇寰圣恩寛掌江山黄支乌弋赤甲朱鸢手高擎寳贝
　　殿前欢
　　五云宫阙连霄汉金光明照眼玉沟金水声潺潺頫观趋跄防仪銮严肃百千般威人心胆寒
　　庆新年
　　虎豹闗文武班五彩间庆云朝霞灿黄金殿喜气増丹墀内仰圣顔翠绕红围锦绣班高楼十二栏笙箫趂紫檀仙音韵瑶按拜舞齐歌謡讃吾皇万夀安
　　过门子
　　定宇寰定宇寰掌江山抚百蛮讴歌拜舞仰祝讃万万年帝业安
　　四奏天道传之曲
　　马负图兮天道传龟载书兮人文宣羲卦画兮禹畴叙皇极建兮合自然绵绵歴数归明主祥麟在郊威鳯舞九夷八贡康衢謡圣子神孙继祖武垂供无为迈前古
　　奏车书防同之舞
　　舞士三十二人左执籥籥长一尺五寸朱红漆筀竹为之上门三窍右秉翟翟长三尺五寸朱红漆柄金龙吞口上缀雉羽五层每层用涂金寳葢红丝绦穿末用红丝结子分为四行毎行八人舞坐作进退舒徐揖让升降之状皆冠黒光描金方山冠青纷缨衣素红罗大防衫红生绢衬衫锦领红罗拥项红结子涂金束带白绢大口袴白布袜茶褐鞋舞师二人执翿以引之翿长七尺五寸朱红漆柄金龙吞口悬白鹭羽九层用涂金寳葢红丝绦穿末垂红丝结子冠服与舞士同惟大防衫用青不用红罗项红结子
　　乐章
　　泰阶平
　　乾坤清宁治功告成武定祸乱文致太平郊则致其礼庙则尽其诚卿云在天甘露零风时若百谷登礼乐雍和政刑肃清储嗣既立封建乃行谗佞屏四海贤俊立朝廷玉帛钟鼓陈两楹君臣赓歌颂声
　　五奏振皇纲之曲
</div>
    <div class="pagination">
<a href="明会典_page105.html">上一页</a><span>...</span><a href="明会典_page101.html">101</a><a href="明会典_page102.html">102</a><a href="明会典_page103.html">103</a><a href="明会典_page104.html">104</a><a href="明会典_page105.html">105</a><span class="current-page">106</span><a href="明会典_page107.html">107</a><a href="明会典_page108.html">108</a><a href="明会典_page109.html">109</a><a href="明会典_page110.html">110</a><a href="明会典_page111.html">111</a><span>...</span><a href="明会典_page107.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
