<!DOCTYPE html>
<html>
<head>
    <meta charset="UTF-8">
    <title>续通志 - 第 1295 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 1295 页/共 1359 页</h1>
    <div class="content">延政遣从子继昌守福州文徽军屯建阳福州将李仁达杀继昌自称留后泉州将留从效亦杀其刺史黄绍颇皆送款文徽文徽克建汀泉漳 
四州璟分延平剑浦富沙三县置剑州迁王延政之族于金陵以延政为饶州节度使仁达为福州节度使从效为清源军节度使遂议罢兵而 
查文徽陈觉等皆言仁达等余孽犹在不若乘胜尽取之觉又自言可不用尺兵致仁达等乃以为宣谕使召仁达朝金陵仁达不从觉惭还至 
建州矫命发汀建信抚州兵攻仁达时魏岑安抚漳泉闻觉起兵亦擅发兵会觉璟大怒冯延己等为言兵业行不可止乃以王崇文为招讨使 
王建封为副使益兵会之冯延鲁魏岑陈觉皆为监军使仁达送款吴越吴越以兵三万应之觉等争功进退不相应延鲁与吴越兵战先败走 
诸军皆溃归璟怒遣使者销觉延鲁至金陵而冯延已方为宰相宋齐邱复自九华召为太傅为稍解之乃流觉蕲州延鲁舒州韩熙载上书请 
诛觉等齐邱恶之贬和州司马御史中丞江文蔚亦劾冯延已魏岑乱政与觉等同罪言甚切直璟大怒贬江州司士参军亦罢延已为少傅岑 
为太子洗马五年以景遂为太弟景达为元帅封齐王南昌王冀为副元帅封燕王契丹灭晋遣使者来聘以兵部尚书贾潭报聘 【按龙衮 
江南野史作命兵部尚书贾谈马令南唐书作兵部侍郎贾潭与欧史互异】 六年汉李守贞反河中遣其客将朱元来求援以润州节度使李 
金全为北面行营招抚使兵至沐阳闻守贞已败乃还时汉隐帝少中国衰弱淮北羣盗多送款于璟璟遣皇甫晖出海泗诸州招纳之八年福 
州诈言吴越戍兵乱杀李仁达而遯遣人请建州节度使查文徽文徽与建州刺史陈诲趋应之福州以兵出迎文徽进至西门伏兵发被擒诲 
与越人战大败之获其将马先进璟送先进还越越亦归文徽是岁楚马希萼弒其主希广自立楚人囚希萼立其弟希崇来附璟遣信州刺史 
边镐攻楚破之事具楚载记以镐为湖南节度使十年分洪州高安清江万载上高四县置筠州以冯延已孙忌为左右仆射同平章事广州刘 
晟乘楚乱取桂管遣将军张峦出兵争之不克楚地新定其府库空虚冯延已重敛其民以给军楚人皆叛其将刘言攻边镐镐不能守遯归十 
三年周世宗南征拜李谷为行营都部署攻淮南自寿州始时齐邱为洪州节度使召还金陵以刘彦贞为神武统军刘仁赡为清淮军节度使  
【按马令陆游南唐书及唐余纪保大十三年四月以刘彦贞为神武统军以刘仁赡为清淮军节度使冬十一月周师南征乃以神武统军刘 
彦贞为北面行营都部署赴寿州奉化节度使皇甫晖常州团练使姚凤屯定远通鉴亦载以神武统军刘彦贞为北面行营招讨使均非周师 
攻淮南时始以彦贞为神武统军仁赡为清淮节度使也与欧史互异】 以拒周师李谷退屯正阳时世宗亲征至圉镇闻谷退军曰吾军却唐 
兵必追遣李重进趋击之刘彦贞等闻谷退追及正阳而重进已先至军未及食而战彦贞等遂败世宗营淝水之阳徙浮桥于下蔡璟遣林仁 
肇等争之不得皇甫晖姚凤以兵十五万守清流关周师破之取滁州晖凤被擒璟惧遣泗州牙将王知朗至徐州称唐皇帝奉书愿效贡赋陈 
兄事之礼世宗不答东都副留守冯延鲁光州刺史张绍舒州刺史周祚泰州刺史方讷皆弃城走延鲁为周兵所获蕲州裨将李福杀刺史王 
承隽降周璟益惧始改名景以避周庙讳遣翰林学士锺谟文理院学士李德明奉表称臣以牛酒金币犒军请割寿濠泗楚光海六州以求罢 
兵世宗不报分兵袭下扬泰光州刺史张承翰降周十四年又遣司空孙晟等奉表辞益卑服世宗犹不答前遣锺谟及晟等皆留行在乃请归 
取景表尽献江北地世宗许之赐景书仍存帝号德明等还盛称世宗英武景不悦宋齐邱等皆以割地无益德明卖国图利遂斩德明遣齐王 
景达与陈觉边镐许文缜率兵趋寿春景达将朱元等复得舒蕲泰三州夏大雨周师在扬滁和者皆却诸将请要击宋齐邱曰击之怨深不如 
纵之诫闭壁勿出故周师皆集寿州世宗班师以李重进攻卢寿向训守扬州训请弃扬州并力攻寿春乃封府库付主者城中秋毫无犯淮人 
大悦皆负糗粮以送周师十五年景达遣朱元等屯紫金山筑甬道饷寿州世宗复南征徙下蔡浮桥于涡口为镇淮军筑二城以夹淮连破紫 
金诸寨景达虽为元帅而兵事决于陈觉觉与朱元有隙因表元反复难言景以杨守忠代之且召元元愤怒叛降周诸军皆溃许文缜边镐皆 
被执景达奔还金陵刘仁赡病革副使孙羽等以寿州降周世宗班师至十月又亲征遂围濠州刺史郭廷谓降又取泗州周师步骑数万水陆 
齐进军士作檀来之歌声闻数十里屯楚州北门次年正月改元中兴大赦三月又改元交泰 【按陆游南唐书十国春秋俱云正月先改元 
中兴三月改元交泰唐余纪亦云改元交泰在三月惟汤悦江南录作正月即改元交泰欧史盖沿其误今改正】 周师攻楚州城破守将张彦 
卿郑昭业战死屠其城海泰扬三州复入于周世宗幸迎銮镇耀兵江口景惧其南渡乃遣陈觉奉表请传国于世子以听命 【马令南唐书 
作遣锺谟等请传位】 初周师南征无水战具已而屡败景兵获水战卒乃造战舰数百艘使降卒教之命王环将以下淮景水军多败长淮之 
舟皆为周师所得又造齐云船数百艘世宗至楚州北神堰舟大不能过乃开老鹊河以通之遂至大江觉奉使见舟师甚盛以为自天而下乃 
请还国取景表尽献江北诸州世宗许之赐景书曰皇帝恭问江南国主时扬泰滁和寿濠泗楚光海等州已为周得景遂献庐舒蕲黄尽江为 
界五月景下令去帝号称国王奉周正朔称显德五年 【按唐余纪云聘献于周用显德年号在本国则仍旧称通鉴云奉其正朔与欧史同 
】 初孙晟使于周留不遣世宗问以江南虚实不对杀之及周罢兵景乃赠刘仁赡太师封卫王追封晟鲁国公世宗遣锺谟冯延鲁归国景复 
遣谟等巿京师手自书表称天地父母之恩不可报又请降诏书同藩镇遣谟面陈愿传位世子世宗遣还国优诏以劳安之景以谟为礼部侍 
郎延鲁户部侍郎谟素善李德明既归闻德明由宋齐邱等见杀欲报其冤未能发陈觉齐邱党也与严绩素有隙觉尝使周还言世宗以江南 
不即听命者严续之谋劝景诛续以谢罪景疑之谟因请使于周验其事谟入朝察其妄还言觉奸诈景怒流觉饶州杀之宋齐邱坐觉党放还 
青阳赐死以景遂为洪州节度使燕王冀为太子显德六年冀卒次子从嘉封吴王旋立为太子宋建隆元年太祖即位以书谕景遣还周显德 
中江南降将周成等三十四人景亦遣使贺登极自是贡献不绝初景之袭父位也属中原多故跨据江淮三十余州擅鱼盐之利即山铸钱物 
力富盛及频年用兵国寖空乃铸用铁钱宋太祖既下扬州日习马舫战舰于京城南池景闻之惧其臣杜着薛良并归朝献平南策太祖命斩 
着而配良庐州景终不自安乃谋迁都于洪州羣臣皆不欲惟枢密使唐镐赞之遂升洪州为南昌建南都建隆二年留太子从嘉监国景迁于 
南而洪州迫隘宫府营廨皆不能容羣臣日夕思归景悔怒不已六月卒从嘉嗣立以丧归金陵遣使入朝愿复景帝号宋太祖许之谥曰明道 
崇德文宣孝皇帝庙号元宗

　　△李煜

　　煜字重先初名从嘉景第六子性仁孝一目重瞳子自太子冀已上五子皆早卒煜以次立为太子景卒嗣立于金陵尊母锺氏曰圣尊后  
【以锺氏父名泰章故不称太后】 立妃周氏为国后封弟从善韩王从益郑王从谦宜春王从度昭平郡公从信文阳郡公大赦境内遣中 
书侍郎冯延鲁泰表修贡建隆三年泉州留从效遣其子绍基来通好 【宋史留从效传作从子绍琪】 绍基未返而从效卒泉人因并送其 
族于金陵推立副使张汉思汉思老不任事州人陈洪进逐之自称留后煜拜为节度使干德二年始用铁钱民闲多藏匿旧钱钱益少商贾多 
以十铁钱易一铜钱出境官不能禁煜因下令以一当十九月封长子仲遇清源公次子仲仪宣城公拜韩熙载中书侍郎煜袭位之初命诸司 
四品以下无执事者日二员待制于内殿五年令两省侍郎给事中中书舍人集贤勤政殿学士更直光政殿谈论文学掌故之事是岁熙载卒 
加赠平章事开宝四年煜遣其弟韩王从善朝京朝留不遣煜手疏求从善还国宋太祖不许煜尝怏怏以蹙弱为忧会岭南平煜惧上表遂改 
称江南国主请罢诏书不名许之国中贬损制度下书称教改中书门下省为左右内史府尚书省为司会府御史台为司宪府翰林为文馆枢 
密使为光政院诸王皆为国公以尊朝廷 【按宋史载煜虽外示畏服守藩臣之礼而内实缮甲募兵潜为战备又云王师傅城募勇士五千 
余人谋袭官军皆素不习战未免矛盾今仍从欧史】 煜骄侈好声色又性喜浮图日与羣臣酣宴赋诗不恤政事内史舍人潘佑上书极谏下 
狱佑自缢死时宋太祖既下岭南方有志江表江都留守林仁肇密启煜曰淮南戍兵少愿假数万人自寿春径渡复江北旧境彼纵来援可据 
淮以御之兵起日请以臣叛闻于北朝事成国享其利败则族臣家明陛下无二心煜不听太祖忌仁肇威名用闲杀之七年秋遣使召煜赴阙 
煜称疾不奉诏乃以曹彬为西南路行营都部署潘美为都监讨之初太祖将伐江南进士樊若水诣关献策请造浮梁以济师太祖遣八作使 
赦守浚等率丁匠营之先试于石牌口移置采石三日而成渡江若履平地煜初闻朝廷将作浮梁笑以为儿戏其时主兵者率多新进踊跃陈 
利害郑彦华杜真督水陆二万人出御皆为潘美所败而煜方委兵柄于皇甫继勋委机事于陈桥张洎军书告急多不时通至八年春宋师傅 
城下召朱令赟于上江令连巨筏载甲士数万人顺流而下以断浮梁未至为刘遇所破又募勇士谋为掩袭皆素不习战以暮夜秉炬攻北砦 
宋师从其至歼焉煜率近臣迎拜于门彬等执之并其宰相汤悦等四十五人献俘阙下太祖御明德楼以煜尝奉正朔止令白衣纱帽待罪至 
楼下诏并释之赐冠带鞍马器币有差封违命侯其弟侄各授官赐宅太宗即位始去违命侯封陇西郡公太平兴国三年七月卒追封吴王 【 
徐无赏曰据汤悦所撰江南录云景以保大十五年改元交泰是岁尽献淮南十四州画江为界保大十五年乃周显德四年也按五代旧史及 
世宗实录显德四年十月壬申世宗方复南征五年正月丙午始克楚州二月己亥景始尽献淮南诸州画江为界当是保大十六年也悦等南 
唐故臣记其目见之事何其差谬而九国志纪年通谱之类但以悦书为正不复参较遂皆差一年至于景灭闽国是保大四年江南录书于三 
年亦差一年巳见闽世家注或疑景立逾年而改元则灭闽国当为三年周取淮南当为十五年不差但江南录误于景立之年改元保大所以 
当差一年也今知不然者以诸昼参较闽人杀王延曦当晋开运元年周师始伐南唐当显德二年据景以初立之年即改元则开运元年为保 
大二年显德二年为保大十三年今江南录书延曦被杀于二年周师始伐于十三年则是景立之年改元不误而悦等书灭王氏割淮南自各 
差二年尔升自晋天福二年建国至开宝八年国灭凡三十九年　按宋史南唐世家止下有李从善从誧季操及舒元冯谧等附传舒元即朱 
元冯谧即冯延鲁己附见载记余无事迹足录俱从删】

　　△附

　　孙晟
　　刘仁赡
　　韩熙载
　　徐铉 【徐锴　周惟简】
　　潘佑 【李平】
　　皇甫继勋

　　 孙晟

　　孙晟初名凤又名忌密州人初谒唐庄宗于镇州为著作佐郎天成中朱守殷辟为判官守殷反伏诛晟奔于吴时李升方篡杨氏招四方 
之士得晟喜其文辞使为教令引与计议多合意以为右仆射与冯延已并为相晟事升父子二十余年官至司空家益骄侈食不设几案使众 
妓各执一器环侍号肉台盘时人多效之周世宗征淮李景奉表称臣世宗不答乃遣礼部尚书王崇质副晟奉表愿割寿濠六州地岁贡百万 
以佐军世宗欲尽取淮南留使者不遣而攻寿州益急前遣使锺谟等请还取景表尽献江北诸州世宗许之遂遣崇质等南还而谟与晟皆见 
留初晟之奉使也语崇实曰吾行必不免然吾终不负永陵一抔土及崇质还而晟与锺谟俱至京师待之甚厚已而周兵数败尽失所得诸州 
世宗召晟问江南事晟不对会李重进士景所遗蜡丸书劝重进反且多斥周过恶世宗怒收晟下狱杀之晟临死世宗犹遣近臣问之晟终不 
对正衣冠南望拜曰臣惟以死报国尔景闻晟死赠鲁国公

　　 刘仁赡

　　刘仁赡字守惠彭城人父金事杨行密为濠滁二州刺史仁赡少通兵书事南唐为左监门卫将军黄袁二州刺史李景使掌亲军以为武 
昌军节度使周师征淮景命仁赡镇寿州时世宗攻围寿州自正月至四月不能下会大暑霖雨弥旬淮淝暴涨周兵多死世宗东趋濠梁以李 
重进为庐寿州都招讨使景亦遣齐王景达等列砦紫金山下而重进与张永德两军不协仁赡屡请出战景达不许由是愤惋成疾明年正月 
</div>
    <div class="pagination">
<a href="续通志_page1294.html">上一页</a><span>...</span><a href="续通志_page1290.html">1290</a><a href="续通志_page1291.html">1291</a><a href="续通志_page1292.html">1292</a><a href="续通志_page1293.html">1293</a><a href="续通志_page1294.html">1294</a><span class="current-page">1295</span><a href="续通志_page1296.html">1296</a><a href="续通志_page1297.html">1297</a><a href="续通志_page1298.html">1298</a><a href="续通志_page1299.html">1299</a><a href="续通志_page1300.html">1300</a><span>...</span><a href="续通志_page1296.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
