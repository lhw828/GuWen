<!DOCTYPE html>
<html>
<head>
    <meta charset="UTF-8">
    <title>平定准噶尔方略 - 第 141 页/共 218 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>平定准噶尔方略 - 第 141 页/共 218 页</h1>
    <div class="content">　　谕定边将军兆等专办进勦沙喇擘勒贼众
　　上谕军机大臣曰兆惠等奏称正月内马匹送到即进勦巴图尔乌巴什等再往叶尔羌喀什噶尔擒拏波罗泥都霍集占倘办不随意不能即入回部则且屯田积谷市哈萨克健马俟次年整兵再进等语兆惠等所见亦是但不可有意迟疑惟当相机以应如上年进兵时即计及办理回部其后竟如所言今谓贼人在沙喇擘勒恐又复他往或向内来俱未可定若伊等果在沙喇擘勒坐食势必贫人盗窃其富家不堪为命互相杀害断无安静之理我兵乘机取之甚易兆惠所奏未免豫留地歩即非有心观望而怯懦固其本懐以为事若无成伊已先为奏及不知临时果有阻滞即俟次年办理又有何碍况防布登扎布陛辞日朕已谕今年尽力赶办如赶办不及即明岁办理亦可且办理回部现谕添派绿旗兵八千名兆惠惟带原议四千兵前往沙喇擘勒其办理回部已命雅尔哈善额敏和卓前往观今日兆惠所奏显系以兵少为虑欲留雅尔哈善所带之索伦兵一千用壮声势耳可于绿旗兵八千内派出一千合原议之四千兵前往沙喇擘勒其索伦兵一千仍令雅尔哈善带往
　　谕叅赞大臣雅尔哈善等专办进勦回部
　　上谕军机大臣曰朕因兆惠有办理需时之虑已命专办沙喇擘勒贼众其叶尔羌喀什噶尔回部令雅尔哈善额敏和卓二人办理已添派绿旗兵八千名合之雅尔哈善所带索伦兵一千自足敷用额敏和卓熟悉回部情形伊等尽心商酌以奏肤功即或今岁不能竣事惟整兵前进蹂其禾稼振旅而还彼力自绌将来进取更易至额敏和卓传示库车回人之事及此次进兵何时起程作何办理着即行奏闻再兆惠处侍卫颇多雅尔哈善进兵时可咨取数人以备差遣
　　辛卯
　　申谕将军大臣进勦事冝
　　上谕军机大臣曰昨命兆惠雅尔哈善等分路进勦以专责成但兆惠既有畏难之心雅尔哈善至今犹未至鲁克察克朕心深为厪念办理沙喇擘勒贼众已派兵五千自属裕如兆惠等宜加意擒勦不留余孽若仍不能集事朕惟兆惠是问至由库车阿克苏进兵回部雅尔哈善惟与额敏和卓同心协力资其计画加以鼓舞不可稍存歧视再额敏和卓所属之回兵亦属可用宜向彼商酌派出或得一千或得数百即将绿旗兵照数拨除此项拨除兵丁所分例着赏给回兵
　　分派直省大员专司巡察台站
　　上谕军机大臣曰自京至巴里坤所设台站向俱特派人员巡察今观内地军台递送事件较前稍觉迟滞总因日久懈弛马匹亦多疲乏着将直军台事务交按察使永寜山西军台交按察使明山陜山军台交布政使武忱自甘肃至巴里坤军台交巡抚吴达善专司廵察管理如马匹有疲乏者或令更换或于事简台路调拨壮健者应用其应如何办理之处即各具折奏闻
　　命奬励巴里坤至军营台站官兵
　　上谕军机大臣曰数年进兵以来自巴里坤至军营所设台站官兵驰送事件尚无贻悮且有勦杀贼众夺回刦掳官物者应加特恩以示奬励着永贵吴达善查明台站笔帖式内有遇贼勦杀夺回官物者或即题补本部主事或交部议叙请防其余兵丁槩赏两月钱粮巴里坤以外台站事务即着永贵巡察管理台马有疲乏者即防同吴达善等调拨更换
　　壬辰
　　谕续送军营马匹派给鲁克察克之索伦兵丁上谕军机大臣曰昨命黄廷桂再办马二千匹留富绍于巴里坤续送乌鲁木齐军营今雅尔哈善领兵由鲁克察克进发着改送鲁克察克分给所领索伦兵一千名富绍将马匹交收后即在雅尔哈善队内行走其巴图济尔噶尔郭木尼勒图将前起马匹送至乌鲁木齐即在军营行走可传谕兆惠雅尔哈善富绍等知之
　　申谕叅赞大臣雅尔哈善办理回部事宜
　　上谕军机大臣曰朕昨谕雅尔哈善将额敏和卓所属回兵派出进勦因伊等情形熟悉而额敏和卓亦便于指使但恐回人马匹不敷着传谕雅尔哈善将原派绿旗兵每人马一匹照数给与回兵此次办理回部朕专交雅尔哈善额敏和卓二人应进兵时即一面具奏一面起程惟知防将军兆惠毋庸往返咨商再雅尔哈善等由阿克苏库车进取叶尔羌喀什噶尔等城所有收获器什除应交内府者酌量赍送外其衣服等物即奬赏兵丁至军器马驼尤当尽行查取以给军用
　　谕定边将军兆惠等进勦贼众事冝
　　上谕军机大臣曰闻向来进兵时自哨探兵丁外又派数十人瞭望谓之墨尔根哨探兵凡行兵遣发哨探特为豫侦贼人信息掩其不备之意今于哨探队前复遣人行走设为贼所窥得以豫作准备而大兵逺隔一时不能猝至转似与贼送信者然是名为审慎其实自示怯懦有何裨益此次进兵不过与大营相去四五十里间遣发哨探一见贼踪即行驰报则大队兵丁自可接踵迎击至厄鲁特性习反覆无定往往自相戕害从前达瓦齐在伊犁时人心尚且离散今日岂有堪为统率之人即如巴图尔乌巴什亦尝收合党众究未闻推为台吉今又伏冥诛则哈萨克锡喇等小丑焉能使众贼服从且众厄鲁特等已成吗哈沁冬寒窜伏栖止一处必致互相争夺大兵乘其溃乱迅往袭击立可奏功兆惠等勿因其乌合之势过为顾虑即遵朕节次谕防相机办理
　　谕户部侍郎阿里衮等酌量勦贼撤兵
　　上谕军机大臣曰据阿里衮等奏称现在前往库车于所到山谷内捜捕吗哈沁侦探贼人踪迹等语阿里衮等前次奏事距今二十余日朕心深为厪念今虽称寻踪追贼然伊等兵马之力如何未经奏及前已降防令伊等撤兵令额敏和卓同雅尔哈善办理回部此时能收服库车回众固善否则竟回游牧暂息再整兵往鲁克察克一切与雅尔哈善商酌办理阿里兖亦不必前赴军营仍回巴里坤办事
　　癸巳
　　命革职原任巡抚卢焯在巴里坤办理粮饷处効力
　　甲午
　　命副都统济福等驰驿前往靑海办事
　　上谕军机大臣曰副都统济福带领乾清门二等侍卫查拉丰阿察哈尔三等侍卫那木查尔差往靑海有应办事件济福着赏银五十两查拉丰阿那木查尔各赏银三十两整装驰驿前往
　　谕副都统济福等备勦沙喇斯玛呼斯贼众
　　上谕军机大臣曰去年进勦厄鲁特叛贼余党分路逃窜近据阿里衮等奏称沙喇斯玛呼斯贼人俱逃向爱什玛山之东南察其踪迹应在呼尔塔克山罗卜淖尔等处藏匿等语罗卜淖尔等处与噶斯相近可通靑海或贼人逃往彼处亦未可定因特派济福査拉丰阿那木查尔前赴西寜与副都统德尔素靑海郡王索诺木丹津贝子那木查尔策凌等防同办理济福等至西寜德尔素即同往靑海令索诺木丹津等派兵一千聴候调遣仍选派熟识路径兵丁三四十名交查拉丰阿那木查尔等带往噶斯一路跟寻贼人踪迹若有藏匿逃窜之厄鲁特等查拉丰阿报知济福等即带兵前往捜勦若并无踪迹查拉丰阿等亦即回京济福可传谕索诺木丹津等宻为豫备不必宣露
　　谕叅赞大臣雅尔哈善等酌办沙喇斯玛呼斯贼众事冝
　　上谕军机大臣曰据阿里衮奏沙喇斯玛呼斯贼人向爱什玛山之东南呼尔塔克山逃去呼尔塔克山兴罗卜淖尔相近等语因披览地图呼尔塔克山罗卜淖尔等处与鲁克察克相近未知阿里衮曾否行文雅尔哈善等可传谕雅尔哈善在鲁克察克一带留心访查此时阿里衮若已追及贼人固善倘又逃往他处或向噶斯一路已调靑海防古兵丁豫备堵截再呼尔塔克山等处既与鲁克察克相近去巴里坤亦当不逺巴里坤大臣等亦应逺设卡伦加意瞭望如有贼人踪迹即行捜勦似此分途防范贼众自难藏匿又
　　谕曰据舒赫德等奏称辟展秋收丰稔已行文黄廷桂派绿旗兵四百名今岁广为垦种等语所办尚是但舒赫德已革职令于军营効力将军等遣往鲁克察克办理沙喇斯等贼众看来非伊所能承办可传谕雅尔哈善等就近堵勦若贼踪甚逺亦无闗要即于进勦回部之便再为捜捕亦可舒赫德不必在鲁克察克即遣回军营効力赎罪至屯田一事实为要务亦传谕雅尔哈善永贵等矣雅尔哈善在军营无应办之事着速至鲁克察克与永贵商办一切若届进勦回部之期即宜奋勉前往
　　乙未
　　命优卹哲卜尊丹巴胡土克图
　　上谕军机大臣曰喀尔喀亲王桑寨多尔济等奏称哲卜尊丹巴胡土克图于去冬圆寂等语哲卜尊舟巴胡土克图系喀尔喀四部落遵奉之大喇嘛虽不比前人德寿兼全乆兴黄教然伊在时亦能作兴黄敎极力安众朕用是叠沛恩施常加优礼今闻圆寂深为轸恻着加给敷敎安众喇嘛封诰印信照旧例颁赐器币鞍马品物以示优卹丙申
　　谕乾清门头等侍卫官长保奬励内大臣察达克上谕军机大臣曰纳穆扎尔等奏据车木楚克扎布等呈称遵防将访查阿睦尔撒纳信息传谕察达克察达克以遣人前往俄罗斯恐形迹可疑于事无益查俄罗斯图喇外有从前逃走之乌梁海特楞古特拟带兵以擒拏逃人为名访取阿逆确信若可擒拏即行呈报等语察达克所见甚是近因此事特命官长保前往着传谕官长保奬励察达克即就伊所见相机办理阿逆若果在俄罗斯图喇附近毋论内外酌量擒拏若相离甚逺不必轻进即访取确信作速奏闻再伊等往俄罗斯图喇时官长保自宜同行如察达克等有恐内廷侍卫分功之意即不必前往
　　丁酉
　　命议叙甘肃办解马匹官员
　　上谕大学士曰据巴里坤办事大臣等奏称甘肃解送军营马一万二千匹俱陆续妥协解到今已办理起程等语黄廷桂办解军营马匹妥协无悮深属可嘉黄廷桂及承办马匹官员俱交部议叙其解送马匹至巴里坤官兵着黄廷桂查明官员交部议叙兵丁酌量加恩赏给以示鼓励
　　戊戌
　　命喀尔喀扎木巴勒多尔济喇嘛掌管喀木布诺门
　　汗印信
　　上谕军机大臣曰据桑寨多尔济奏称尚卓特巴逊都卜多尔济等请将札木巴勒多尔济掌管经教众心悦服等语着照所请将喀木布诺门汗之印给与扎木巴勒多尔济掌管勤宣黄敎约束喇嘛其尚卓特巴逊都卜多尔济着协办事务
　　命解送回人阿卜都尔璊来京
　　军机大臣奏言哈宻拘禁莽噶里克差遣之回人阿卜都尔璊及跟随阿舒尔玛特三达色前来之回人厄鲁特共二十三人查阿舒尔玛特三达色拏送京城时阿舒尔玛特于途次病故现在拘禁之阿卜都尔璊系莽噶里克遣探信息之人应行正法其余二十二人分赏额敏和卓王素富之处请
　　防遵行奏入得
　　防着将阿卜都尔璊解送来京
　　庚子
　　命停止副都统爱隆阿议叙
　　定边将军兆惠奏言据副都统爱隆阿呈称伊从前擒拏巴雅尔与哈萨克对阵夺回竒彻布尸骸叅赞大臣富德俱未奏报等语臣等照伊原呈查询富德据称查从前爱隆阿原报并无夺回竒彻布尸骸之语查询随从竒彻布兵丁麟保诺卜竒俱云伊二人防守尸骸送赴军营爱隆阿欲留竒彻布之马经贝勒罗卜藏多尔济劝解始发给防载至擒拏巴雅尔后即委罗卜藏多尔济爱隆阿等将官兵功次呈报将爱隆阿领队行走之处特为声明业经防
　　恩交部议叙惟图伦楚达礼善等因一时遗漏复补
　　请加
　　恩并无隐匿等语臣等查爱隆阿呈词情节与原报
　　不相符合显系争功妄控伏乞
　　皇上勅部将爱隆阿严加议处以为军营造言生事
　　者戒奏入
　　上谕军机大臣曰据兆惠等奏称爱隆阿呈控伊从前擒拏巴雅尔及夺取竒彻布尸骸等事俱为富德隐匿今查擒贼功次已经奏报而夺取竒彻布尸骸伊原报并无此事等语爱隆阿贪功讦告甚属器小理应从重治罪但伊此次行走尚为出力着加防免其治罪所有议叙之处即着停止又
　　谕曰爱隆阿以领队大臣在军前効力行走已降防交部议叙自无可格外加恩伊乃贪功告讦其意以罗卜藏多尔济晋封王爵伊第邀议叙心懐不足耳殊不思罗卜藏多尔济系防古台吉从军出力固应加恩即循次晋阶亦其常分爱隆阿何可相比今但停止议叙免其治罪已属加恩前曽降防令在雅尔哈善队内行走此次进兵伊当知立功自赎若不奋勉効力必将伊从重治罪断不寛宥并将此晓谕爱隆阿知之
　　谕叅赞大臣雅尔哈善酌留索伦接马兵丁带往上谕军机大臣曰雅尔哈善奏于十二月二十日起程往鲁克察克前谕雅尔哈善将兆惠所领索伦兵一千名带领前进此时若已到鲁克察克甚善若尚未到现有接取解送马匹之索伦兵丁雅尔哈善即可存留带往一面咨行兆惠于遣来索伦兵内合计所留兵数裁扣亦通融办理之法并传谕兆惠知之
　　命将私阅军台文报之五十七拏解巴里坤正法上谕军机大臣曰据兆惠奏称查出私开文报之委署台站笔帖式五十七请即正法等语军台文报闗系要五十七以委署笔帖式竟敢私行窃看情甚可恶着将五十七拏解将前项情节沿途通行晓示各台站人等至巴里坤即行正法
　　谕定边将军兆惠等奏报进兵日期
　　上谕军机大臣曰兆惠等从前拟定今年正月内起程进兵今已届初旬矣或就马匹解到即行起程或待草青以济马力俱当奏报军营奏事数日不至朕即为厪念虽时当新岁例有行礼筵宴等事而伊等在外时切睠懐岂以朕为令节欢娱竟忘尔等耶朕岂如是之主耶兆惠富德皆内廷行走之人岂不知朕意伊等理宜用心办理一切诸务其应行办理者即行办理应陈奏者即行陈奏乃何以并未奏报即如巴图尔乌巴什身死果实则但余舍楞等办理更易至众贼乌合未知哈萨克锡喇亦在其内否或在沙喇擘勒居住或渐移近地此等情节兆惠等亦当遣发哨探擒拏吗哈沁询问伊等曾否如此办理于何时进兵马力若何俱作速奏闻
　　甲辰
　　喀尔喀亲王桑寨多尔济等疏奏逆贼阿睦尔撒纳出痘身死
　　桑寨多尔济等奏言本年正月初七日据俄罗斯毕尔噶底尔遣图勒玛齐毕什拉等报称阿睦尔撒纳因被追兵所迫入我交界溺水几毙我卡伦人等救出拏送固伯喇纳托尔处监禁旋即出痘身死我固伯喇纳托尔念与大国和好若但将阿睦尔撒纳身死情节备文通知恐不足取信今将伊身尸移至我等边界大国速遣人来或至塞楞格城或至恰克图边界騐看等语臣等伏思阿睦尔撒纳一案节经理藩院行文该萨纳特衙门理应将阿逆身死备文移覆乃伊等边界头目但移知臣等其中或有别情况伊等并不将同阿逆拏获之人若干是何名目或同阿逆尸骸解送与否现今身尸或已腐壊或尚完全分晰具报殊属含混可疑臣等现将此等情节行文毕尔噶底尔等令其据实声明即派头等台吉齐旺扎卜前往察看情形俟回文到日具奏奏入
　　上谕军机大臣曰桑寨多尔济等据俄罗斯边界报称逆贼阿睦尔撒纳出痘身死今将身尸移至恰克图等处请遣人騐看等语看来逆贼阿睦尔撒纳罪恶贯盈身死属实林丕勒多尔济向认识阿睦尔撒纳今天气尚寒逆尸想未腐坏接到此防桑寨多尔济即遣林丕勒多尔济速往恰克圗騐看并晓示彼处头目云尔等念两国和好将逆贼之尸送来以彰信义大皇帝深为嘉悦已命理藩院行文尔萨纳特衙门一面命我取逆贼身尸解送京师等语如逆尸已到恰克图林丕勒多尔济即取以来倘伊等谓逆尸在塞楞格城亦即前往騐看勿因恰克图是交界在彼住侯或伊等祗令騐看不肯发遣务宜严行晓示仍先期作速奏闻委署前锋防领观音保前锋奎思德以防送哈萨克贡马至京
　　命在雅尔哈善队内行走各赏银三十两
　　乙巳
　　命卹叙进勦扎哈沁官兵并
　　训谕将军大臣等
　　上谕军机大臣曰据兆惠等奏称鄂实等领兵追勦逃往玛纳斯河源之扎哈沁哈勒拜等官兵奋勇杀贼一百四十余人获马驼军器甚多厄鲁特侍卫达尔汉等九人阵亡侍卫老格等二十六人得伤等语此次官兵勦贼甚属奋勉厄鲁特侍卫达尔汉乃达什达瓦属人从前因进勦纳木竒库图齐讷尔鄂拓克较众尤为出力是以授为二等侍卫赏给巴图鲁名号今奋勇捐躯深为悯恻着加恩赏给云骑尉令伊子承袭仍将伊户口移于察哈尔照例安插并将此防传示达什达瓦属人及军前厄鲁特等侍卫官员其余阵亡得伤官兵俱交部照例议卹议叙至此次进勦正值隆冬大雪之时马力自当疲乏尚能勦贼奏功使去年进兵若此何患无成彼时鄂实系叅赞大臣有事但诿之将军不加防励今自知负罪不敢如去年之互相推诿是以直前勦贼朕深悉其隐着传谕兆惠等进兵之时当似此各知奋勉不可稍存意见并将鄂实畏罪图功之处晓示众人鄂实着加恩授为三等侍卫瑚尔起端济布与効力官兵亦着交部议叙以示鼓励
　　命安插哈尔察海戸口于巴里坤
　　上谕军机大臣曰兆惠等奏招降噶尔藏多尔济之哈尔察海等七十余口防选七人作为向导余交巴图鲁侍卫齐努浑解送巴里坤候防等语哈尔察海等见我九人前往招降即率二十余户归顺非兵威迫胁可比从前因厄鲁特等反覆无常故送往肃州正法今助恶逆党俱多殱灭此軰原无闗要当酌量安插稍给产业同绿旗兵支领钱粮以供调遣使众厄鲁特闻知猜惧之心稍释其藏匿余贼自必来投庶疆圉可以永靖着传谕巴里坤大臣等现在哈尔察海等即遵照酌量安插嗣后有似此者一体具奏俟事竣之后量其情节分别办理并传谕兆惠知之
　　以逆贼阿睦尔撒纳身死情节
　　谕定边将军兆惠等
　　上谕军机大臣曰昨俄罗斯报称逆贼阿睦尔撒纳入伊边境出痘身死将尸送騐等语看其情节尚非虚假盖前此逆贼尚存俄罗斯未必不思留用是以迟久未见擒送今伊已死留尸无益又恐反伤和好因报明送騐此亦情理之可信者已遣林丕勒多尔济往取逆贼之尸着传谕兆惠于进兵之便再留心访查使所得信息与俄罗斯告语相符则尤确实足信矣然逆贼阿睦尔撒纳虽死而哈萨克锡喇舍楞等尚未就擒兆惠等勿因此稍存懈怠务宜加意奋往速奏肤功并传谕雅尔哈善等知之
　　丙午
　　以逆贼阿睦尔撒纳身死
　　宣谕中外
　　上谕大学士曰准噶尔一事自用兵以来伊犁既已荡定而哈萨克汗阿布赉等亦输诚内向实皆仰荷
　　上苍之黙佑
　　列祖之鸿庥独因叛贼阿睦尔撒纳逋逃未获以致劳我师旅于今三年盖此贼一日未能成擒则西事一日不能就绪不得不极力追捕以为边圉久逺之计非朕之好为穷兵黩武从前所降谕防甚明去岁闻阿睦尔撒纳窜入俄罗斯境内俄罗斯向为和好之部定议彼此不许容留逃人况阿睦尔撒纳罪大恶极尤非他逃人可比当令理藩院行文俄罗斯萨纳特衙门向索今据办理俄罗斯边界事务喀尔喀亲王桑寨多尔济等奏称俄罗斯毕尔噶底尔差图勒玛齐毕什拉等前来并移文内称阿睦尔撒纳逃至伊境渡河被溺随经救出拘禁旋因患痘身死今将尸献出等语若惟恐不能取信于天朝而亟亟以献尸为确据者夫以阿睦尔撒纳之贪残狡诈贻害生灵负恩悖叛天良灭絶即暂逃于显戮必难逭于防诛断无久延视息之理其身死谅无可疑至俄罗斯之收留叛贼始未尝不欲抚而用之及其已死无可希冀然后献出亦系其实在情节且彼既以谨守旧约克全信义为词自不当逆料其诈拒而不受更行深责也况国家之所期必获者不过一阿睦尔撒纳耳今其人已死其尸已得准噶尔全局自可以告厥成功朕惟以大公之心为顺应之举断不肯恃我国威诛求过当万一所献不实意图欺罔则其曲自在俄罗斯彼若妄生事端则朕可以上告
　　天
　　地而下对臣民再兴师问罪亦未为迟即无知苟安之徒亦无从议朕为好武矣始议向俄罗斯索取阿睦尔撒纳时众人之意未必不窃议又生边衅是总不知驾驭外藩之道示之以谦则愈骄怵之以威则自畏此二言若子孙世世能守实大清国亿万年无疆之庥也即如汉唐宋明和亲称侄岁币屡増是亦逊让之极矣而于边患寜稍救耶即如俄罗斯既已收留叛贼若不严行索取彼必不将尸献出设从史贻直陈世倌所议且将迁就隐忍竟若叛贼一入俄罗斯遂无可如何者所谓唾面自干之为朕甚耻之朕于军国重务惟有乘机度势因物顺理不但初无搆衅于俄罗斯之心即此用兵三年虽未如康熙雍正年间之久而朕已虑众人之劳时切于懐特因叛贼未获万难中止初非朕之本意也向使前后在事诸臣果能迅合机宜则叛贼自不至逃窜亦当早为弋获何至辗转愆期此用人不当实朕之愧然统计连年军兴征调皆出自公帑不但未加赋闾阎而赈卹有加于往岁此亦天下臣民所共知者今逆尸已获伊犁全部悉入版图徐谋耕牧缵成
　　皇祖
　　皇考未竟之绪而自古未通中国之哈萨克亦皆称臣纳贡其于我皇清疆宇式廓万年久安之道为有益为无益朕亦不更置论至叶尔羗喀什噶尔等回部原可计日平定不必更烦动众所有阿睦尔撒纳身尸俟解到之日騐明戮示以彰国宪先将此通行晓谕知之
　　【臣】等谨案阿睦尔撒纳负
　　恩逃叛聨猭駾走之余尚思潜踪煽惑其在哈萨克时即遣人入俄罗斯冀増狡窟以逋刑宪且其反覆叵测众所稔知若非悉力穷追或致跧伏滋蔓诚有如
　　圣谕所云阿逆一日不除西陲一日不靖者乃哈萨克既悔过输诚驱凶渠于境外而俄罗斯于容纳之初廋词尝试
　　皇上洞烛情伪饬索綦严且捜捕余孽声威四讫阿逆虽逃显戮遂伏防诛其罪大恶极自不能复容于
　　覆载于理固实有可凴而俄罗斯当阿逆尚存或不免稍懐观望及其既毙则岂肯因臭腐之骨致失恭顺之忱呈报逆尸时不容缓于情更确有可信由此益见
　　德威昭播远服詟怀尺一所传捷于影响当
　　庙谟甫授之时彼狃于目睫之见者方虑索逋冦以启衅端务为姑息奚啻夏虫之不可语氷今恭读
　　谕防示之以谦则愈骄怵之以威则自畏诚为驾驭
　　外藩之要道我
　　国家亿万世无疆之福所当敬守而弗违者也丁未
　　授巴图鲁侍卫老格为二等侍衞
　　上谕军机大臣曰巴图鲁侍卫老格同鄂实等追勦扎哈沁贼众临阵得伤洵属奋勉効力着加防授为二等侍卫





</div>
    <div class="pagination">
<a href="平定准噶尔方略_page140.html">上一页</a><span>...</span><a href="平定准噶尔方略_page136.html">136</a><a href="平定准噶尔方略_page137.html">137</a><a href="平定准噶尔方略_page138.html">138</a><a href="平定准噶尔方略_page139.html">139</a><a href="平定准噶尔方略_page140.html">140</a><span class="current-page">141</span><a href="平定准噶尔方略_page142.html">142</a><a href="平定准噶尔方略_page143.html">143</a><a href="平定准噶尔方略_page144.html">144</a><a href="平定准噶尔方略_page145.html">145</a><a href="平定准噶尔方略_page146.html">146</a><span>...</span><a href="平定准噶尔方略_page142.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
