<!DOCTYPE html>
<html>
<head>
    <meta charset="UTF-8">
    <title>三朝北盟会编 - 第 33 页/共 105 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>三朝北盟会编 - 第 33 页/共 105 页</h1>
    <div class="content">　　金人逼刘受官死之。
　　刘子羽言父死节曰：亡考自宣抚使被召十一月十五日到阙十六日引对时巳报金人渡河即有旨除提举京城四壁守御继而金人两路兵薄城下盛陈攻具为必取计亡考遍历京城知城大难守兵懦不。
　　可恃四方未有援师力於上前奏事势危急须於虏（改作金）人未攻城前遣使议和一面除康王为兵马元帅檄天下入援上深以为然十一月十八日聂昌出使除亡考都大京城四壁守御使继而唐恪宫祠何拜相力主战议以亡考机言不可轻战降旨谓亡考误国摇民落职更降五官宫祠闰十一月二十五日何出兵并遣郭京领兵自陈州门出战失利虏（改作金）人乘胜遂陷南壁二十八日召亡考至内东门宣谕亡考谓不从卿言乃有今日何误朕二十九日从驾出都至南薰门十二月初二日驾自南郊外归初三日有快行家亲事官来宣亡考至内东门云：巳有旨差往军前充割地官初五日早出门後知虏（改作金）人以亡考知真定府有声来取到军前在寿圣院安下差仆射韩政馆伴云：国相久知资政名今欲任用亡考但力辞正月十三日韩政取亡考去相见云：主上再出郊军中巳议废灭宗社别立异姓并取太上皇国相巳说与资政与政为代兼说亡考以立异姓之後兵连祸结不。若此去取富贵亡考归呼使臣陈等说主上巳出虏（改作敌）欲灭我宗社会性乃欲用我我当自图手写一札子付陈曰：大金不以予为有罪而以予为可用夫贞女不侍两夫忠臣不事两君况主忧臣辱主辱臣死以顺为正妾妇之道所谓大丈夫富贵不能淫威武不能届予今日所以有死而巳令持归正月十六日沐浴更衣以衣绦自缢敌人杂类（删此二字）相与叹泣曰：刘相公忠臣於寨中寻亲随使臣陈等共殡寿圣院西南山冈仍遍於壁柱间大题刘资政殡某处三月二十九日陈自军前逃归四月初四日金人北归初六日具棺衾故将王钦宇以兵防护出城大殓（下添尸字）在浅土凡七十日颜色如生当日扶护入城胡虏犯畿旋致入郛之祸犬羊无礼敢生邀主之谋海宇震惊神明悲愤念为国守疆之力无荷戈卫上之勤举首吁天归命叩佛六龙返正愿（缺）视履之宜九庙再安益介灵长之祉（旧校云：胡虏以下云：云：以下至之祉一段不知何文误接於此）。
　　靖康小录曰：公讳金人既败誓约拥师而南公帅真定盛设备以待之贼（改作敌）知而不攻暨议和北归公建策请速援太原。且谓太原胜负之本也。遂命公为制置使既而迁宣抚副使驻军辽州与诸路援兵犄角而进九月太原失守诸屯之兵皆望风溃而公之一军独全，於是天子命公归援河朔师至信德府。
　　而真定巳陷有诏移军大名贼（改作敌）既济河复取公入觐命公为提举京城四壁守御公日夜亲临众不敢懈贼（改作敌）蚁附而前力攻东壁公亲乘城以死拒贼（改作敌）闰十一月以言章罢守御授以宫祠未几复命专领北壁守御二十五日贼（改作敌）自南壁登城二十六日贼（改作敌）循城而北公亲持枪督众力战至夕诸军稍稍遁去公遂奔趋禁中以卫乘舆虏（改作敌）既伪和。且索公出虏（改作敌）雅知公真定之政时虏（改作敌）之枢密使韩政年高粘罕（改作尼堪）欲以公代之公力辞焉遂馆公於寿圣院屡欲用公而公以病告终不肯受虏（改作敌）亦未之迫也。上蒙尘贼中（改作金营）正月十六日虏（改作敌）因遣韩政说公曰：帝不复归矣。公宜受命尚何望乎！公伪谢觊少缓之自书家信其略曰：忠臣不事二君贞女不事二夫此吾今日所以有死也。付堕行使臣陈刘使乘间入城付公之子子羽因阖户自经而死虏酋（改作金人）大怒尸之於涂曰：是不从大国之命者久之事稍缓辈夜窃公尸瘗之於蔬圃因相与逃入城中胡马（改作金人）既去之後公子子羽同等出城棺殓时几百日而公容貌不坏今上登极赠公特进资政殿大学士呜呼贪生而恶死喜富贵而羞贫贱人人不易之情也。矧世巳颠覆莫能扶持士大夫皆欲全一介之命其倒行逆施深虑巧画无所不至而况虏（改作敌）钦其名欲宠异之而乃甘心於死乎！节义之著无愧古人其可无述也。《诗》曰：有赫刘公心在王室气吞黠虏（改作敌国）忠贯白日九鼎既沦四溟荡溟公如山岳万仞屹屹富贵莫诱威武莫屈仗节崦死无愧委质。
　　中兴姓氏录曰：刘合建州人也。元九年登进士第宣和初知越州方腊反未攻城合极力备御战破之靖康中太原府巳陷乃擢合资政殿大学士河东宣抚副使张俊苗傅皆隶麾下合与大金战河东败绩留俊傅军信德府而走京师降八官落职罢之及大金攻京城上登城见护龙河填叠巳尽李擢安扶守御不尽心罢之复以合与田灏为提举官及城陷事自缢而死年六十赠谥忠显众哀其忠。
　　宇文虚中撰宋故资政殿学士银青光禄大夫赠特进资政大学士开府仪同三司谥忠显刘公神道碑曰：宋兴百七十载祖宗以仁厚忠恕廉耻待士大夫自一命以上无复前世之戮辱亦有致位通显终身安荣率为子孙数世之利固宜人人自重知所报本。
　　一旦祸生邻衅京师失守公卿郎吏交首伪庭（改作敌营）往往为之领袖耳目至诳迫君父告捕宗室致之穹庐之下（删此六字）天地凄惨神人愤泣独二人以死节闻攘变故之际议者不敢昌言其忠虏（改作敌）人尚高刘公之节至为小殓瘗覆揭示其处平昔无事时公频使於外未尝陪鸣玉之间一入朝言者随而击之至在围城中尚不为时所容一日死难毅然在他人之前乃知忠义之士固自有守方难之兴刘公为真定安抚使率军民固守金人攻城不下则分兵缀之引大军而南上初即位羽檄召天下兵未集乃屈巳捐金币为城下之盟许割地以和虏（删此字）仅退师旬日之间援兵大集用事者乘士民之愤奏遣数大帅分总而北期於北慑燕苏西解太原之围其言愤厉明决。若可以漏刻制胜独刘公忧之屡言亟战怒敌为非是虏酋（改作金人）以暑度陉会山西之师於云：中所留兵皆分就畜牧觇者以兵散将归告於朝大臣责让遣使督战项背相望大将种师中感愤泣下帅众以出遇敌死之而朝廷所遣别将姚古解潜折可求相继奔败中外震恐上知公可用乃以为宣抚使使集散兵扌邢既太原卒陷真定亦为虏（改作敌）所据事益急乃驿召公赴阙久之虏（改作敌）合两路大军皆至京城下公。又申前议以为城大难守兵脆难战惟有遣使款师缓其攻城之谋开元帅府以节制天下兵使之入援宰相折公於御榻前曰：大抵臣僚自北来皆张大虏（改作敌）势以战为非今亦然款师非策惟有战耳公曰：今日事势巳至此乃遣使款师固为非策然不出於此以延引日月待援兵之至恐无他计。若必欲战则事有前鉴非臣所敢与知也。宰相怒以公为沮国摇民即黜之及城陷召公入见上雪（删此字）泣执公手曰：不用卿言至此虏（改作金）人知公名请上书诏召至军前宰相犹绍公为割地使公至虏（改作敌）军中逾月乃使馆伴韩政谕以用公之意因言南朝巳择立他姓自是兵连祸结卒未平定宜与家属北去以保富贵公慨然曰：有是哉！归而沐浴易服取幅纸《书》曰：金人不以我为有罪而以我为可用但贞女不事二夫忠臣不事两君况主忧臣危主辱臣死以顺为正者妾妇之道所谓大丈夫者富贵不能淫威武不能屈此子所以有死也。书毕引杯酒以衣绦自缢而卒鸣呼古语有之谋人之邦国危则亡之公之。
　　始议欲以计款敌而以轻战激怒为戒颛谋者与公相违卒以致祸颛谋者不能即死而公乃先死此尤为忠臣义士之所难也。初金人起自海上屡败契丹辽东人避乱有浮海之登莱者或言因耶律氏之衰可以复取燕蓟太上皇念信誓之重诏大臣集议皆唯唯两可唯郑居中邓洵武以为不然时相乃欲因此固位与童贯相表里遂遣使持贯书从海道觇其虚实使与虏（改作金）偕来约我举兵以夹攻契丹太上重其事依违未决会近臣有窥觊相位者乘间进策。且以言动朝廷曰：彼约我以夹攻我。若不从彼心反憾起异时兵端悔之无及遂复使通国书许以如约因以燕地为请及宣和壬寅边臣奏契丹主延禧败於白水其叔父淳僭立燕人来请师师到可不战而下贯自江浙归遽奏引兵而出太上以公参其军谋公自越州乘传至瀛莫阝间而种师道之军巳溃於白沟贯忧惧不知所出公至雄州乃自请诣军前就师道议归而语贯曰：燕人固守未可轻进。且祖宗有誓宜。且班师会蔡攸来出所得太上亲札曰：祖宗信誓指天誓日。又曰：燕人说则取之不说则勿取之贯以公言契合遂劾奏高阳帅侯益知雄州和诜诬妄误国乃分屯以归未几耶律淳死无嗣其妃摄政议者以乘隙为易贯攸复欲进兵中使自京师来出御札督战。且喻将佐寮属曰：朝廷与金人约夹攻契丹久矣。我。若罢兵彼将灭辽与我为邻得无责言乎！。若使异时生衅谁任其责公曰：与夷狄（改作金人）共事非计也。贯怒曰：此出上意公以为非计何也。公曰：自古与夷狄共事鲜无後患（删自古至此十一字）事不成则恩威俱废四邻解体事成则敌人恃功必有邀索唐以回纥破安禄山纳侮召乱百年不巳况金人气焰非回纥之比乎！凡争议逾旬未能夺会郭药师以涿州降我师遂出刘延庆为大将时当轴大臣乃昔年窥觊相位者欲沮宣抚司乃自京归遣使厚许岁币求燕地於金人欲以不战而得地自以为功仍遣人密戒延庆以母轻进时有旨先下涿易功当三省故缓其事凡军前奏请率多谴却，於是大军日行十里驻涿州良乡县逾月不前将士暴露困怠锐气销阻巳而卒溃不能再举金人自居庸入燕以燕归我岁增币钜亿万金人始益骄傲（删此二字）下视中国矣。自出师取燕山以至靖康城守公皆参预议谋每与用事者相戾乃继之以死以明君臣之义与夫危人之国败人之师而。
　　杀身以谢之者固有间矣。嗟乎！前日廷议之臣不度彼巳之势不量可否之宜引道听涂说小民喧哗之言以断天下安危大计既相与败国矣。则。又归过君父灭弃臣子之礼苟可逢迎虏（改作敌）意求容於伪朝（二字改作敌）者无所不至也。故上北狩所留诏札览之者无不恸绝逮盛德嗣兴宗社祸甯误国从伪者皆幸得生存而公乃先死不获复见天日呜呼天人之际善恶之报其果非耶不然则幸而生与不幸而死固自有数而不可致诘耶夫天以高名全节畀忠义之人不待留身而後显则公所以捐其所轻辄取其所重盖所谓求仁而得仁者是，岂可以幸不幸为言哉！公归葬建州之崇安其子以虚中与公契旧目见谋议本末乃以表墓之文见诿因为论著大节事系天下之所以安危者揭示道左。且以辨明取燕之失不在上皇仍系之以词以概举公平生之事是区区之夙愿也。其词曰：刘号著姓始家咸秦建公六世乃迁瓯闽曾祖文广甘於隐沦祖父太素以儒学振颛授鲁史其徒千人皇考民先益衍斯文遂繇恩举厕於缙绅悉以公贵恩封荐臻朝议正举贲於幽窀英英厥配宜其累姻咸甯感义秩为小君公生而异幼耽经史来试有司策名上第重庆在堂抚公以喜板舆从养时其甘旨丰城一尉活彼饿民令於陇城调发惟均王师度陇以公从军骤列朝籍声称蔼闻时方开边转饷是急公总平货岁登万亿斥羡於戎以易兵食公无弃财民无靳力帝用锡祉中密寓直郇瑕之宝边计仰给故籍弗存利源湮塞命公总领制置之职刊毁之馀是捃是缉迄於有成才期岁月秘殿论著集英为首或繇材选，或以功授八迁至此褒训每厚遂总转运使於关右延谋帅以公守之兵衄湟中声摇西陲公列将卒乘虚出奇逾月卒解震武之围隐如长城名动羌陲夏人款边自状其罪愿附章闻矜此恫悔佥曰：彼羌反覆未改宜益鏖兵勿恃其绐公曰：不然彼累战败以我全盛尚虑後害相彼小邦甯无惩艾遂以便宜列言於朝帝有恩言贳此天骄东暨麟丰西逾临洮蔚其稼穑更休戍繇自公一言絷彼嗾獒西清次对用旌厥劳公厌乘边东越剖符越乃泽国湖水是潴下流灌溉舄卤膏腴谁俾涸此利其岁租饭豆羹芋困不重输籍在水衡好用事（改作是）须孰敢弗督以速刑书公为喟然疏入以时当{宀一}慨叹恨不夙知尽捐所赋活此惫羸桐溪回穴。
　　有盗窃发既蹂馀杭七州幅裂官吏曹奔官军气夺或请公避公顾而言为上郡守其可弃捐乃治励乃砺戈励畜牧收野什伍比联寇（改作敌）来瞰城公亲被坚挥兵出斗空拳争先一战而胜肩体盈川温台暨明赖公以全越民德公郊墟市廛饭食必祝愿公永年帝闻民情谣誉籍籍予有忠臣功映皎日超升秘殿命书赫奕宝带名马终朝三锡公方应召边吏请师命公便道往赞枢机幕中抗议人为公危常山请帅未至而移汾阳黠虏（改作之渠）以众来归公谓上策不可挽羁曷以厚廪縻之京师章上报闻後患终遗帝念久勤俾荣故乡，爰自建安易麾福唐式宠其行进职延康过家上冢三组荧煌里民喜来牛酒相望乃挥锡金储为义庄燕及功缌时其奉尝公顷过都见辞留连造请台省故例则然或者中公以逢贵权谓於中司有所摘言过领祠宫曾未逾年擢守荆渚复求建安尽还故职以荣使旃盗起河朔再帅常山公之来斯群盗方炽单骑入境砚者Ф眙其首柴宏世服耘耔不堪诛求乘愤而起洌彼潢池公以荣利俾还其植归安田里宏感诚言矢死无二不饬吏士直造戎垒开谕祸福不施笞帝用嘉之载锡尔社煌煌命服重念粲丽副以名驹绣鞯瑶辔降胡（改作人）调马名（删此字）欲抗虏（此字改作北部）诏俾内郡悉空牧圉公以便宜格诏弗与有奸根株窥伺廪庾杂以糠核壮哉！雀鼠廉车之姻视其敢误公命劾治趣告狱具营救众至卒窜他所籍其家资以饷禁旅兵钤赵绎中贵人子取赂於军以免战士公得其实叱下械系贵人愤恨泣诉宸上虑佚罚逮治廷尉自是奸赃望风披靡惟时敌人因此造衅管枢暗事专兵以逞尚欲受地开云：中郡公列其实逢彼之愠文移未复敌军压境憬彼渠酋（改作魁）挟我叛师驱马南牧[B227]集都畿帝用屈巳要盟乃归求取金帛所过无遗大臣持诏迫公以威既竭府库。又取我私公不为应却之有辞虏（改作敌）愤未泄环城欲攻负彼犬羊（改作恃其劲强）舞於梯衡公命蹶张溃其狂锋久乃逸去全此危墉进职资政宠渥弥丰虏（改作敌）之再来公护诸将败亡之馀师歼气丧公以忠义激於悲壮手执大麾视吾所向有诏来觐闭於重围献议不合烦言乘之公斥未久迄至阽危公之画谋无非先计。又以死明君臣之义虽古烈士视公有愧天子震悼褒┰相继还畀旧秩赠大学士易名忠显惟以节惠公娶李氏进封康乐。
　　继室曰：中敏於妇学安康名郡承其恩渥公子三人诒训清忠长曰：子羽绰有父风入奉朝请执雁以从进直芸阁亦以似公子翼子八品仕初将命东浙帝以诏除管记幕府从公辟书有女出适曰：祝可久通籍於朝在列之右二孙珙玮并秀公仕三纪屡经郊宥彼恩秩升父之後故於常延尚遗二幼公生丁未治平二衤┆迨其捐躯岁（缺三字）拱辰之麓新阡揭起揭兆铭诗告来裔。
　　赐进士出身头品顶戴四川等处承宣布政使司布政使清苑许涵度校刊。
　　※卷七十五校勘记。
　　按兵不下（脱此四字应在宗社再安之上）  生灵复全（复应作获）号泣天（误作呼）  共赞寿圣院西南冈山（绐误作殡下同冈山误作山冈）  甚至诳迫君父（脱甚字）  奏遣数大帅分总西北（西误作而）  既而太原卒陷（脱而字）
　　宰相犹绐公为割地使（绐误作绍）  使还与虏偕来（脱还字）  彼必蓄憾反起异时兵端（误作彼心反憾起异时兵端）  视其枝梧（枝梧误作敢忄吴）  岁（阙三字）拱辰之麓（应作岁拱辰巳崇安之麓）。



 
●卷七十六

　　靖康中帙五十一。
　　起靖康二年正月十七日丁未，尽十八日戊申。
　　十七日丁未驾在青城太学生汪。若海上粘罕（改作尼堪）书。
　　太学生汪。若海谨披心腹露情愫献书於大金元帅闻之知天者可与论安危之计不知天者不可与论安危之计天道甚远人心可卜往者天将有警於宋是兴燕云：之役以假手於大金我上皇天命是畏惕然内禅，於是大金乃戢干戈乃申盟好我实怀惠赂以名都我寡君朝夕恪{勤心}奉以忠信不敢有怠惟是一二庸臣轻议浅谋肆其愚衷以眩惑我寡君之耳目是用再辱军师之勇料敌无遗百战百胜有以见元帅之智城邑望风迎刃而解有以见元帅之威功振天下光临邻国有以见元帅之名破人之城不恣屠戮其谁不归仁坚上皇之约成我寡君之孝其谁不与义勇智所以行世而武不可黩威名所以张国而势不可必仁义所以成德最获天人之助何谓武不可黩物至则反冬夏是也。智至则危累棋是也。自以古之善用兵者必观天极究数而止用能保世以滋大如，或不然则杀人之父孤人之子头颅相属暴於原野天安得而不厌哉！此所以为元帅惧也。何谓势不可必今元帅之於中国也。有令必行者有令不能必行者战必胜攻必取此令必行也。因号四方曰：尔无叛则令不能必行也。何则天下者非一人之天下也。人君不足以自存匹夫可以成帝业是宋不得而事大金则大金不得有河北也。此所以为元帅惧也。何谓德获天人之助元帅诚能无骄智勇保守威名黜攻伐之心充仁义之德则人心知归天道必喜此所以乐为元帅道也。然抑尝闻之富人之墙坏其子曰：不筑。且有盗其邻人之父亦曰：不筑。且有盗暮而果失盗富人智其子而疑邻人之父今某之於大金也。相距数万里惟是风马牛不相及则其迹疏於邻人之父而元帅左右腹心之臣亲於富人之子某乃饰小说以触雷霆之怒诚不自量。虽然为宋人解倒悬之命而为大金立不拔之基事有相当理有适然何者。。且夫（删此二字）元帅智勇。若是威名。若是大功既立大效巳著苍天在上必不食言然而区区窃有疑者寡君越在草莽中万姓摧心折肝号呼叫天而奉使之言乃以金帛为约如此则是质寡君以要利也。夫。
　　人一日无主则皇皇三日无主则思乱元帅则乱之不恤而寡君之不归是将大泯其社稷篾杀其民人也。顺人心以致天讨者果。若是乎！语曰：下令如流水之源顺人心也。元帅未知人心之所归耳昨南门之下有一老父年。且九十伛偻扶杖挥泪而言曰：我生之初尚及知仁宗我生之末乃。又遇圣君因望行在而顾众曰：今上宽仁似仁宗汝等当以死事吾老无能也。今日先死以为诸君之劝城中闻之不问老小无不欷流涕皆曰：有君如此何忍负之人心如此天意可知元帅，岂不承於天心不和於人心者哉！请以兵为喻其矢之不（删此字）可射远贯坚不（删此字）努（改作弩）力也。其所以中的剖微人心也。宋固弱也。人心巳戴七世之仁元帅固强也。而人心未洽大金之政以河北论之大金何德之布以怀柔之故此河北人未敢承命。若推惠及之惟官司之所守其谁敢拒大金之命元帅舍此之不图惟利是要利声曰：播大德浸微河北安所归哉！河北之地号为舆区兹固不涸之仓不竭之府。若镇抚而有之岂金帛之足云：元帅必欲得河北则不可得也。大金与宋为结欢之本在於有礼礼不可无礼则（脱）此其所以私忧过计恐宋不得而事大金也。今日宋之存亡权在元帅存亡有二不可不知也。百姓之心欲在存宋奸雄之心欲在亡宋宋存则民得而安故曰：百姓所欲宋亡则四方[B227]起故曰：奸雄所利自古取天下者岂全在於耀兵而在定名分今夫天下犹一兔走则百人逐之非一兔可以分为百名分未定也。卖兔於市盗不敢取者由名分之定也。故名分未定虽以元帅之强未能有河北名分巳定虽以宋咫尺之檄下河北可也。自天地之判限制内外夷夏（改作番汉）不杂居两国不同治考之前史可以为证而（改作如）契丹得割全燕而有之耶律有德於石晋而假中国之力也。使耶律不挟以石晋之命则天下安知名分之所归哉！故曰：为元帅计莫。若亲宋元帅其无恃甲兵之众而有无宋之心虽蕞尔绵地四百州安知无豪杰之士起於中哉！语曰：天下嗷嗷新主之资也。豪杰之起非元帅之所敌矣。请推明其利害夫宋之所以不敌元帅者何也。太平日久民不识兵而大金之兵以军中为家以马上为生而宋自战其地咸顾其家各有所恋易以奔北是以元帅驱数万之众可以得志於中原。若豪杰并起则中国之人亦以军中为家马上为生所以[B227]（屯）蚁聚。
　　各为（删此字）报国家之难势至操戈而逐兔则元帅能横行於中原乎！（某亦）知元帅之不能也。当三国鼎峙之时元帅能横行於中原乎！某亦知元帅之不能也。盖游击者易为力而坐守者难为功故为元帅计莫。若按甲休兵无庸有事於民者亲宋也。宋於颠覆之际受君之赐报德万世无有穷巳窃恐事出仓卒元帅舍万世之德而起新主之雠也。其为利害相去万万明矣。某布衣之士久困大学匹夫之命甚微而一身之犭旬极寡居此围城中非有求於宋君也。。又非守城之人骨肉亲戚也。然而每念天地之间人为贵古人斩一木杀一兽犹，或不忍况其俱谓之人而相为屠戮哉！窃为元帅之行慕义无穷是用敢议於军前伏惟元帅尚以某之言为可取则愿少宽文武之怒如，或不然则愿先斩某以徇。
　　太学生徐揆上二酋（改作金帅）书取徐揆赴军前揆抗辨死之。
　　太学生徐揆谨再拜献书於金国相元帅太子元帅揆闻昔春秋鲁宣公十一年楚子伐陈欲以为县申叔时谏曰：诸侯之从者曰：讨有罪今县陈是贪其富也。其可乎！王曰：善哉！吾未闻也。乃复封陈之後君子莫不多申叔之善谏楚子之从谏千百岁之下犹。且想其风采为不可及昔上皇任用非人政失厥中背盟致讨元帅之职也。大兵既临都城失守社稷几亡而复存之元帅之德也。兵不血刃市不易廛生灵几死而幸免元帅之仁也。虽楚子入陈之功未能远过我宋皇帝以万乘之尊两造辕门议赏兵之费加徽号之请越在草莽信宿逾迈国中喁喁望属车之尘者屡矣。生民无主境内骚然忠义之士食不下咽。又闻道路之言以金银未足天子未还揆窃惑之盖金银之产不於中国而在深山穷谷之间四方职贡岁有常数况上皇在御宿奸擅权奢侈无度蠹耗赋财海内萧然帑藏为之一倾家荡产此元帅之所明知也。重以去岁之役增请和之币献犒赏之资官吏征求及於编户都城之内虽一妾妇之饰一器用之微无不输之於上以酬退师之恩也。。又自兵兴以来邦国未甯道路不通富商大贾绝迹而不造境京师豪民蓄积累厚者悉散而之四方矣。间有从官王畿师豪民蓄积累厚者悉散而之四方矣。间有从官王畿仰给俸禄者（删此字）储无长资岂复有金银之多乎！今虽天子蒙尘臣庶效力根括私藏遍及贫户犹未足偿其数也。曩者都城失守民无生全之望荷恩湔贷实蒙再。
　　造之仁赤子拊心报图无地况金银外物岂复有惜乎！第恐京邑家藏不足以偿犒师之用虽以天子为质犹无益於事也。元帅体大金皇帝好生之德每以赤子涂炭为念大兵长驱直扌寿中原未尝以屠戮为事所以爱民者至矣。今元帅有存社稷之德活生灵之仁而以金银之故质君是犹爱入之子弟而辱其父祖与不爱奚择元帅必不为也。昔楚子围郑三月克之郑伯肉袒牵羊以迎左右曰：不可许王曰：其君能下人必能信用其民矣。退三十里而许之平春秋书之後世以为美谈揆愿元帅推恻隐之心存终始之惠返其君父损其元数班师振旅缓以时月俟求之四方然後遣使入献则楚子封陈之功不足道也。国中之人德元帅之二岂敢弭忘《传》曰：主忧臣辱主辱臣死揆虽卑贱辄敢昧死以纾君父之难惟元帅矜之冒渎台严不胜恐惧俟命之至先是传二酋（改作帅）留车驾过上元即回至是日犹未闻鸾舆之音人心忧疑罔测其故太学生徐揆愿致书二酋（改作帅）邀驾还宫先诣都省陈述执政不许是时书成愿达者数人执政既不许独徐揆径赴南薰门揆诳云：献金银守门者以闻以马取揆赴军中览书论难揆因高抗辨论虏（改作敌）敲杀之馀人皆不达。
　　靖康小雅曰：君讳揆驾之再幸虏（改作金）营被留未归城中官吏士民震怖忧扰计无从出君以太学生具书极陈以为元帅计之善莫亲宋亲宋则大金获无穷之利苟吾君不归则中原必自此乱乱则豪杰必出豪杰既出岂大金之利哉！委曲千馀言祈必归吾君而後巳袖书至南薰门使守门胡（删此字）人达书於粘罕（改作尼堪）翌日虏（改作敌）使人召君出遂留之呜呼士不能奋节久矣。君乃毅然不顾而前视百万豺虎如醯鸡群飞则非独君之忠可感动天地而其气巳吞漠北矣。由是天下想望风采莫不叹息使君当位则国家遽至於此乎！《诗》曰：枪腾光遂孛太阳六龙不翔昧昧八荒公欲挟飞再丽咸桑怒发裂钅力<羌厶>暴羌白刃亘野视犹胃芒凛凛之气虽死不亡。
　　溃散军兵王在祝进以兵攻围德安府陈规御退之。
　　遗史曰：先是靖康元年十一月京城受围也。德安府部集民兵勤王知安陆县事陈规者字元则密州人以明法补官部押而行至蔡州闻京城失守众皆不敢进规虑其众溃乱而散归乃安集抚存之整众而退既到德安则知府通判曹（删此字）职官皆巳家弃。
　　城而遁规方入城有溃兵祝进来犯其境百姓请规权知府事规从之乃以寄怪官及进士权作通判以下官遂遣弓手张立率民兵御进却之人心稍固时城壁圮坏跬步可逾而。又壕堑湮没略无险阻寇至居人大恐规随时措置相视城面向上如斧刃不可立人规下令从上向里削去其半及三尺而止人始得立坐作有馀外存其半倚以蔽身。且补苴罅漏植木编竹横门扉於其上代女墙以矢石而施守具焉群贼王在先破随州虏随州官吏来寇德安壬寅晚遣二人持檄开门延纳规留书放回癸卯甲辰游骑至城下在与祝进合军声焰胁人乙巳拥众临城先持弓弩枪牌攻城北城东规乃遣人出城纵火佛舍与民居焚烧殆尽恐藏贼贼。又以石鹅车之属进攻城东自早攻至起更次日在复领众数千人拥随州官属近城东门云：统制来要议事规在门上呼之曰：何因至此曰：京城巳为金人所破我等皆争门而出所以至此德安人闻之莫不堕泪然犹未知其的规语在勿诡辞说叱退之在围城十有七日而退去自是党忠亦复时出没张立者规常用以出战後为将官自此调五县夫增筑城垒。
　　开封府榜。
　　驾前传报元帅留上赴击球会。且候天晴燕毕便还内仰居民安业是夜曹门外金人下城虏掠。又有纵火烧五岳观者。
　　十八日戊申驾在青城根括金银尤急。
　　亲王帝姬等则由道君圣旨拘收两府执政并开封府捉事使臣则由御史台内侍官并三省密院职级等则由开封府京城四壁搔扰不安金帛之输日用万人肩摩毂击皆差卿监於南薰门外交纳物来冗并至有留三日而得交者虏（改作敌）遣皇族郎君日在门下布大梃於前罗列兵刃陵辱官吏有秘书省官姓蓝以微故辄杖三十大理卿尉迟绍先司直王忠臣少违其意拽坐庭下虐批颊数十，或以脑麝建茶等物遗之仅获免戾一日踞坐谯门呼官吏俯伏於前左右传听郎君指挥兜离（删此二字）良久实不晓一语其後但闻明日金帛未足便敲杀官吏人人重足求死无所号泣於天冀感动之虏终不息（删此四字）自帝蒙尘以来雪雨不止物价日翔米斗一千二百麦斗一千驴肉一斤一千五百羊肉一斤四千猪肉一斤三千人户不复得有也。小民於池中取鱼藻五味Ρ之以。
　　卖城中猫犬几尽游手冻饿死者十五六遗骸所在枕籍百官不复入局日至御路接驾父老迎候者日以数千万计各持手炉罗列於南薰门或相与集於大衢ん呼曰：百姓忍恶难累至此吾民自当之愿天巢口者后妃百官豪富胥吏於里闾层台幔阙迎缁黄以祈福诸仓粜米凶肆差官吏给函木然终不能及众。
　　宣和录曰：驾前传到圣旨为天阴打球未得所以车驾未回然人揣虏（改作敌）情不在金银矣。或疑虏（改作敌）旆河北南京皆失利欲挟吾君以令之莫测其故。
　　连日氛露四塞至此日未收辇景灵宫供具纳军前退太祖皇帝殿什物回令张设如初。
　　大元帅府黄潜善议贻书折金人耿南仲难之。
　　中兴日历（改作记）曰：黄潜善与副总管杨惟忠领兵既至元帅府军声益振潜善献说於王曰：持登城不下之诏几旬矣。虏（改作敌）讫不退城中沉默不知动息。且师直为状曲为老何不与辩曲直大王何不贻书二太子道靖康初入虏（删此字）寨结盟事。又昨渡河本缘和好虏（改作敌）遽深入不相值上迫父兄之被围下迫军民之鼓勇遂建大旃以援王城。若会合天下之兵以曲直为胜负事未可知会捧登城不下之诏不敢进今逾时矣。士大夫信大金之有义而战士愤大金之不还万人不能制鼓勇而进害两国和议之大伤登城不下之恩，岂不重哉！耿南仲难之曰：夷狄（改作金人）恃强暴无理义甚明矣。（删暴无至此七字）何足与（改作可以）口舌争曲直。且虏（改作敌）求大王急自曹辅之归彼方以不见大王为恨得此言知大王驻东平求太上及皇帝手书迫切之言速大王归则大王归乎！不归乎！归则有不测之祸不归。又重违二皇帝之诏。且大王仁孝得二帝手书必泣涕而归而一行士吏多东京人久客思归必劝大王归内则蹈不测之祸外则天下勤王之兵无所统一凡招来巨贼倚大王镇抚不生乱大王归必外自乱外则夷狄（改作敌得）并力於内矣。不如劝大王养威望於外使虏（改作敌）人莫测此上策也。潜善。又曰：不可令大王贻书恐知所在此说是也。门下侍郎何不贻书则曰：以师傅旧僚出申和好闻金人深入便宜起兵其他如前之说。且效孙仲谋遗曹公书春水方生公宜速去今虏（改作金）人喜寒而畏暖书宜曰：天时向温公宜速去南人喜暖而恶寒兵益。
　　得利一旦大进有不利大国南仲。又难之曰：此皆口打贼非论实也。。若虏（改作金）人回书约日索战度吾兵之势力众寡可战否不战则自屈矣。战则胜负未可知也。故前说以为不如养威望使虏（改作敌）人莫测潜善二说不行怏怏乞进兵戍曹州以张焕高公输王善丁顺孟世甯温宗建李大钧张宗王澈董议等诸军皆听节制後北道总管赵野宣抚使范讷副元帅宗泽冀州守权邦彦发运使翁彦国判官向子等论偶与潜善意相似子遣使臣柳书遗虏（改作金）人其文云：会合勤王兵马所大略如潜善之说虏（改作金）人以亳采等州守御所两大帅牒果约日索战语不逊诸人不敢答。且留柳别遣小使臣持书云：刻日待报潜善闻之始愧前说之非大元帅府以杨惟忠为都统制辛彦宗为先锋统制张焕以二千五百人高公输以二千五百人前去兴仁府王澈将安肃军二千人前去郓州驻。
　　赐进士出身头品顶戴四川等处承宣布政使司布政使清苑许涵度校刊。
　　※卷七十六校勘记。
　　是使宋不得而事大金（脱使字）  是以古之善用兵者（是误作自）理有适然何者（何字衍）  号为奥区（奥误作舆）  礼不可无无礼（脱下无字）  奸雄之心利在亡宋（利误作欲）  宋虽蕞尔绵地（脱宋字）名为报国家之难实至操戈而逐兔（名误作各实误作势）  某亦知元帅之不能也。（某误作其）  窃见元帅之行（见误作为）  讨有罪也。（脱也。字）  不在中国（在误作於）图报无地（误作报图）  捐其元数（捐误作损）  权知德安府陈规御退之（脱权知五字）虏终不恤（恤误作息）  号呼曰：百姓罪恶难累至此（号误作ん罪误作忍）  万一人不能制（脱一字）门下侍郎何不贻书乎！（脱乎！字）  门下侍郎贻书则曰：以师傅旧僚（脱门下六字）  非论实也。（应作非实论事也。）  高公辅（辅误作输下同）柳以书遗虏人（脱以字）  所言大略如潜善之说（脱言字）  虏以亳宋等州（宋误作采）。



　　

●卷七十七

　　靖康中帙五十二。
　　起靖康二年正月十九日己酉，尽二十六日丙辰。
　　十九日己酉驾在青城。
　　开封府榜不得擅打军器准枢密院子访问旧城里外诸坊巷居民等近来往往撰造言诏唱说事端聚众以防护为名於炉头打造兵器虑恐引惹生事却致惊扰深属不便送开封府疾速出榜晓谕约束施行右出榜朱雀门晓示并铁炉户自今後不得依前乱有打造如违收捉赴官重法断遣。
　　二十日庚戌驾在青城风雨益甚。
　　开封府榜云：驾前传圣旨只候天晴打球大会了便回内仰军民知悉是日寺观祈晴许士庶烧香坊巷各请僧道作道场自诸王宗室执政侍从及寺监省部官吏在京百姓各贴黄榜自宣德门罗列道场僧道作缘事至南薰门不绝香满天衢潜泳洋溢忠信之士燃顶炼臂锁口跪於南薰门父老持香炉於泥中拜跪哭泣者。又无数。
　　二十一日辛亥驾在青城黄榜出示父老不得生事。
　　是日驾未有回期京城流言颇汹惧诸城夜有金人。
　　下城虏掠者亦为百姓掩杀甚多榜示军民近有以秽水代酒饮在城与金人博易几至生事自今敢以诸杂物博易者并行军法。
　　二十二日壬子驾在青城御批付徐秉哲。
　　御批曰：朕打球毕便还金银并限来日交纳军前尽绝。
　　开封府捕斩百姓李宝等一十七人签首令众。
　　四壁军民见圣驾未回上下疑惧妄造言语传播不一有乞请军器以备缓急者官司不许往往结集私造复虑其生事乃捕造语言诳众者一十七人戮於市李宝其首也。宝善角都人号为小关索各以长枪{}其首令弹压往来四壁令众。
　　吴革乞至军前计议不报。
　　上在虏（改作敌）寨未回吴革请於枢密孙傅张叔夜欲因事至军前计议叔夜问曰：计安出曰：革所论者三一车驾还内二虏（改作金）人归国三革死遂留革子缴奏言革有两朝万世安之策愿至军前口陈之不报。
　　二十三日癸丑驾在青城。又御批付徐秉哲。
　　御批曰：朕於土床之上睡者凡二十馀日矣。不敢惮劳凡有所须卿等。且竭力应副。
　　四壁。又置坊买银以钅丕销秤盘折耗。
　　此以元数少五十万两欲足之也。。
　　开封府榜令元开质库者仍旧开库。
　　官司虑细民转易不行也。乃揭榜晓示令在京开质库者须管仍旧开库如不开许人告赏钱五十贯自城陷之初质库皆闭至是亦无遵从者。
　　增置粜粟米场买柴炭场。
　　围城日久饿死者相属於道监国皇太子令旨增置粜粟米场买柴炭场每人粟不过五升薪不过五十以市价比之十分之一二故赴场籴买者士庶相杂。
　　集英殿修撰陕西五路经略使知永兴军范致虚率兵勤王至陕州克潼关。
　　封氏编年曰：先是范致虚在长安措置兵马守御丙午年秋河东汾潞石隰而南皆无故致虚改作守河计以河东置诸度外河西沿流堡垒相望招募诸色人借补官资僧道技术如赵宗印张孝庆等皆补募属统制官者莫知其数或献守河之计。且设棚千斤碓鹿角骨索如儿戏者甚多致虚素不晓边方兵革事（改作亟时）往往取献陈者利便按法施设军民与州。
　　县不胜其扰。又撰散金歌效子房散楚歌使人刊板於金人寨榜及张挂州县其言云：丙午新回丁未初金人浑似釜中鱼鱼潜水底时时活鱼处梁原自丧躯北人意似南方马赤羊金兔金自杀。若向南朝金杀金金龙活也。今秋灭北人半是南朝民食禄南朝终为君失意暂时辞汉主彷徨不忍痛思亲（删其言至此八十七字）。又尝以诗与运使桑景询云：参旗井钺出西秦纠合诸侯付老臣风引旆旌趋魏阙天晴ァ虎戍（改作靖）妖尘冥威顿显胡雏挫（改作边声壮）炎运方隆庙略神巳见旄头坠天外乞身。且喜及今春宗印者汾州孝义县人本姓赵落发为僧作万花长老遭乱欲避地因过河中府题诗於佛刹曰：七十老僧西复东乡关在望念飘蓬大辽半岁九分尽全晋一年千里空周召巳亡无善政蔡童虽死有馀风华阴乞食商山去岩谷幽寻四老翁安抚使席益见之遣人追回与语大奇之荐与致虚致虚谬不知兵见宗印谈兵口辨以为奇士乃令还俗用便宜累借中散大夫直龙图阁为节制参议奇兵军政以统制王伟王方李道峰宋戡等并听节制宗印请筑长城起潼关迄龙门虽致虚行移峻急而上下皆不以为是筑城及肩应命而巳宗印以僧为一军谓之尊胜队以行童为一军谓之静胜队而河东僧行多窜名军中亦有补官者致虚会五路兵欲勤王赴援京师屯军华阴有京城东壁统制韦知几者破城时得出奔遇致虚将杜常夏ㄈ告以京城巳陷常ㄈ以知几见致虚致虚谓常ㄈ摇撼军情乃曰：京城，岂有可陷之理因问知几知几绐言知几本是勤王兵不曾到京城而兵巳溃但闻京城守御如故致虚以知几告谕於诸军以明京城守御平安执杜常夏ㄈ曰：向来使杜常统勤王之师应援京城遂听溃兵虚言中途而反夏ㄈ保护陵原不能守尔等二人更相唱和纵兵劫掠驱虏妇女辄敢入关脱或京城失守臣子闻之即当奔赴共死争忍观望奔溃所过焚毁理合诛灭免尔家小遂腰斩二人於帐前号令榜其所由兵将闻之莫不惊悚军民大振有自京城奔走至者言京城巳陷军心皆不安致虚与宗印议进兵致虚由陆路先令宗印以舟师趋西京正月致虚中军至陕州先是金人犯（改作趋）京师即以兵五万守潼关扌西兵故兵不得进诸军日与金人接战攻夺潼关自正月至是凡十馀战方得潼关士卒死伤甚众宗印至三门津亦累获小。
　　捷致虚乃授宗印河东制置使节次发兵军容整肃出潼关。
　　唐重家集曰：先是宣和七年知永兴军帅臣范致虚提六路兵勤王留连不进公时知同州三移书责之第一《书》曰：伏见金人ㄈ扰（改作深入）都城戒严百五十馀日矣。臣子区区忧国之心以日为岁当食而叹中夜而起痛哭流涕地忽容身愤懑之气填塞胸次戆愚妄发不识忌讳殚千一之虑冒再三之渎诚不忍箝日结舌碌碌自同於众人以负国士之知。且失王臣之节用是剖心而重有陈焉自改岁以来屡陈因便遣使之说欲知朝廷旨意窥测虏（改作金）人情状据险屯兵以图大计议论迂阔文字暖昧不能激发机虑遂致兵家之奇计流为书生之常谈某不才不敏之罪也。痛其咎悔夫复何言今。若惩前言之不伸视後患则不自言是负知已也。是负国家也。是欺天下也。今日之事可为朝廷虑者三可为关中虑者五巩洛榛梗畿甸驿骚和议之谋既乖迫胁之势愈甚君父宵旰之忧谁与戡难宗社盘石之基谁与图存此可为朝廷虑者一也。都城之中兵民无虑数百万围闭日久廪薪日缺人既艰食谁有斗志此可为朝廷虑者二也。中都倚秦兵为爪牙诸夏恃京师为根本今五路之师逡巡未进则所以为爪牙者不足恃而所以为根本者莫能固矣。此可为朝廷虑者三也。十日递场之溃方。且招集十四日尹阳之北相继奔逃诛之则不可胜诛招之则未必为用不招。又恐聚而为寇此可为关中虑者一也。潼关之险虽为可恃而函谷亦可方轨黄河之津虽有守御而蓝田自可越关其他诸谷巳为通达此可为关中虑者二也。诸司钱粮划刷殆尽库藏为之一虚频年调发殆无虚日民力为之困弊掊而取之则为国敛怨取之有限则必乏军用此可为关中虑者三也。兵之驰逐恃马以为命兵之骁锐恃器甲以为卫此日大军既溃马之失者十凡五六器甲之失者十凡八九一旦选纩骑则马不适乘治坚甲利兵则器不适用以此御敌安能得胜此可为关中虑者四也。陕西五路控制西夏以关中比闻夏人侵掠延近界攻围环庆诸塞为金人鹰犬之用使中国人有腹背之患此可为关中虑者五也。关中据山河百二之险自古号天府之国保关中所以卫京师脱。若关中有警则所以为朝廷忧者。又不可胜言矣。经略左丞忠义一节勤劳百倍。
　　所以为国家计者至矣。尽矣。然军中之事谁为谘谋麾下之将谁可倚伏今。且竭心思苦筋骸朝夕从事於帷幄之间智有所困神有所不及而变有不可胜应矣。自古勘大难定大事者必有同心戮力之人相与扶持乃能有济莫。若合诸使者及总管帅臣相与计议以图上策檄蜀帅及川陕西路使之输财用辇军器市战马以资关中守御之备合秦蜀以卫王室，庶几可图再造之基肇中兴之业孰不闻风而悦心慕义而景从者哉！况夫主忧臣辱主辱臣死遭此多难乃臣子见危致命之时必有慷慨陈义以犭旬国家之急者要恃我公为主盟尔某辱知遇之厚屡陈瞽言比论守要害以防不虞治後军以张声势巳蒙施行是终不以其愚而拒绝之也。某敢不竭其愚以赞经纶之万一乎！尽言以招过某不敢辞也。唯善人能受尽言非公其孰能当之不宣。
　　第二书叠辱钧诲谨当佩服河右之举俟蒲中定日前诣次辄有愚见事关国体冒昧言之今日勤王之师欲图再举巳失机宜和戎（改作讲和）之议专使荐至共闻诏音藩臣固不当使闻有懒敢可抗命部亲屈帝尊就见二酋（改作敌人）有宗社再安生灵全活恩深德厚之语其谋议巳定矣。。若举忿兵临敌未为万全之策深虑京师以孤城开关延敌二圣銮舆不惊九庙┺{ね}不移伫俟退师再图基业今。若抗和议之使必欲鏖战虏（改作敌）。若悔盟肆其毒心别生奸计则上害宗社下害都人其祸岂小哉！钧意。若以此诏为非真耶当遣使奏禀。若是诏书，岂可不承前日杀包修武今杀董宣赞非独不受命并与使者而戮之此陕之封人大误国事不可不治也。前尝恳恳上禀乞差官馆伴使命前来根问因依以辨真膺。若以为疑自合奏禀以审朝廷的旨因而窥测虏（改作敌）情不虞再三之渎叠贡千一之虑政恐伤害生人废格诏命老师养寇为患滋深今一举而戮二使则招祸甚矣。自城下兴师以来将帅无谋屡战屡北误国至此恸哭流涕不忍言之然强聒不巳者非惑於流言而为喋喋也。诚恐抗诏出师结怨连祸巳误宗庙社稷之大计也。为今之计以劲兵守ゾ函之险遣使禀朝廷之命。且治杀使之罪以伐虏（改作敌）人之谋坚壁休兵徐为之计舍此不图其祸有不可胜言矣。幕中必多英才麾下必有良将谁肯为此言者某愚戆徇国不识忌讳其言不利於今必验於後伏望左丞大资审听而深思之古人有云：以国士待我我以国士报之某敢行焉。
　　第三书窃惟经略左丞先生统师入援以安社稷忠义之心天实临之然沿途将兵临敌溃散闻之痛心继以流涕寻遣人招集逐旋发遣日夜深思恐虏（改作敌）人乘间别肆奸计累具子申陈防守利便巳蒙施行强聒不巳斋沐裁书具呈可为朝廷虑者三为关中虑者五欲走人贽於钧座然心之精诚事之机密口不能宣书不能尽缮写缄封未敢遣行（下漏字五行）所不为送白马寺造车盖欲辇载而归。又闻初四日尽过河清於今月十三日宵遁归州具言事状以此参验其言不诬但孽虏（改作金人）犯顺（删此二字）迫胁求城下之盟必贪厚赂要重质而归今虽有渡河之期须以劲骑殿後未审诸路之师如何尽发间道入援最为上策前尝具陈未审钧旆戒行入援遂勤王否前此遣发勤王兵马及纠合入援之意须先遣人具奏，庶几朝廷知忠荩之意如洛阳使。若巳具禀或留或遣更乞审处其馀非纸笔所能究者托张ヘ面覆此某区区欲报知巳之意非敢诞谩以欺世也。亦非矫激以自欺也。伏乞察胸中之诚而深亮之。
　　二十四日甲寅驾在青城借支军人月粮米。
　　大元帅府以知滨州董谊知隶州赵某各统本部兵马屯於单州。
　　武经大夫知滨州董谊自将二千人到袭庆府朝散大夫知隶州赵某自将二千人到东阿县大元帅命单州驻。
　　二十五日乙卯驾在青城大雪极寒。
　　城中多寒识者以为阴杀之气而然也。。
　　金人求索诸色人。
　　金人来索御前祗候方脉医人教坊乐人内侍官四十五人露台祗候妓女千人蔡京童贯王黼梁师成等家歌舞宫女数百人先是权贵家舞伎内人自上即位後皆散出民间令开封府勒牙婆媒人追寻之。又要御前後苑作文思院上下界明堂所修内司军器监工匠广固扌答材兵三千馀人做腰带帽子打造金银系笔和墨凋刻图画工匠三百馀人杂剧说话弄影戏小说嘌唱弄愧儡打筋斗弹筝琵瑟吹笙等艺人一百五十馀家令开封府押赴军前开封府军人争持文牒乱取人口攘夺财物自城中发赴军前者皆先破碎其家计然後扶老扌幼竭室以行亲戚。
　　故旧涕泣叙别离相送而去哭泣之声遍於里巷如此者日日不绝。
　　二十六日丙辰驾在青城何自军前回传诏入城籴米以济百姓。
　　何自军前回传诏云：朕见两元帅议事事毕还内天寒民困无烦於雪中候驾巳受冻馁巳令广置场粜米卖柴以济饥贫朕负百姓出涕无从百姓闻之无不感泣颁诏之後就相国寺定力院保胜院兴国寺置四场粜米许人籴二升每升六十二文民始苏矣。然官司措置少法强者受利而小民惠少乃榜绝军人不得入场男女分日由是稍钧。
　　金人来索什物仪仗等。
　　宣和录曰：自帝蒙尘虏（改作金）人馆於斋宫夜击柝环巡二酋（改作帅）既不许见日遣萧庆须索城中物胁帝传旨取之从正月初十日以後节次取皇帝南郊法驾之属是日尚书省奉军前圣旨令取五辂副辂卤薄仪仗皇后以下军辂卤薄仪仗皇太后诸王以下车辂卤薄仪仗百官车辂仪仗礼器法物礼经礼图大学轩架乐舞乐器舜文王琴女娲笙孔子冠图识竹简古画教坊乐器乐书乐章祭器明堂布政图闰月体式八宝九鼎元圭郑圭大器合台浑天仪铜人刻漏古器秘阁三馆书籍监本印板古圣贤图像明堂辟雍图皇城宫阙图四京图大宋百司并天下州府职贡令宋人文集阴阳医卜之书（内元白并元诸名人文尤爱慕）诸科医工百七十人教坊乐工四百人金玉杂伎诸工（如消碾染刷绣茶画针线木漆帽带皮铁之类）课命卜祝司天台官六尚局搭材修内司广固诸司诸军曹司并许以家属行日下津般赴南薰门朝天门交割不得住滞。又取大内人街坊女弟子女童及权贵戚里家细人指名要童贯蔡京家祗候凡千馀人自选端丽者府尹悉捕倡优内夫人等莫知其数押赴教坊钤择开封府尹四壁官主之俟采择里巷为之一空上皇所出内人虽已嫁者亦径取以往告报下如鹅鸭趋汤火开封府捉事小火下搜捉免一人至千纸或愿入小火下户之家充其婢妾者至开封府皆蓬头垢面不食作羸病状觊得免而开封府尹徐秉哲自置钗衫冠插鲜衣令膏沐粉黛盛饰毕满车送军中父母夫妻抱持而哭观者莫不欷陨涕皆内侍邓之谋也。初内侍承宣使邓传宣河北为虏（改作敌）所得降之用事虏中（改作敌营）教令呼索至是。又请家属及官吏。
　　士人僧道医卜千馀人并珍宝杂色药材等皆以万数秘帑百司所有至此殆尽凡人间有用之物京师储蓄取之罕存如奉使及河外守臣亲属取以往尝须冠子一色万馀顶他皆称是。又取书录及所藏古器。又取车辂冠冕及女童六百人教坊乐工数百人鸿胪卿康执权少卿元当可寺丞邓肃押道释经印板校书郎刘才邵傅宿国子监主薄叶将博士熊彦诗上官悟等五人押书印板并馆中图籍往营中交割。
　　鸿胪寺丞赵子砥燕云：录曰：金人既破京城金帛子女象马宝贝尽为攘夺燕人乃说粘罕（改作尼堪）曰：今日破国而掠取太甚天下後世所讥，於是。又取图籍文书与其镂板偕行其所欲不在是也。当时下鸿胪等取经板一千七百片是时子砥实为寺丞使之管押随行。
</div>
    <div class="pagination">
<a href="三朝北盟会编_page32.html">上一页</a><span>...</span><a href="三朝北盟会编_page28.html">28</a><a href="三朝北盟会编_page29.html">29</a><a href="三朝北盟会编_page30.html">30</a><a href="三朝北盟会编_page31.html">31</a><a href="三朝北盟会编_page32.html">32</a><span class="current-page">33</span><a href="三朝北盟会编_page34.html">34</a><a href="三朝北盟会编_page35.html">35</a><a href="三朝北盟会编_page36.html">36</a><a href="三朝北盟会编_page37.html">37</a><a href="三朝北盟会编_page38.html">38</a><span>...</span><a href="三朝北盟会编_page34.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
