<!DOCTYPE html>
<html>
 <head>
  <meta charset="utf-8"/>
  <title>
   绎史 - 第 37 页/共 76 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   绎史 - 第 37 页/共 76 页
  </h1>
  <div class="content">
   绎史卷八十六之一
&lt;史部,纪事本末类,绎史&gt;
　　钦定四库全书
　　绎史卷八十六之二　　灵壁县知县马骕撰孔子类记【二】
　　删述上
　　史记然鲁终不能用孔子孔子亦不求仕孔子之时周室防而礼乐废诗书缺追迹三代之礼序书传上纪唐虞之际下至秦缪编次其事曰夏礼吾能言之不足徴也殷礼吾能言之宋不足徴也足则吾能徴之矣观殷夏所损益曰后虽百世可知也以一文一质周监二代郁郁乎文哉吾从周故书传礼记自孔氏孔子语鲁太师乐其可知也始作翕如纵之纯如皦如绎如也以成吾自卫反鲁然后乐正雅颂各得其所古者诗三千余篇及至孔子去其重取可施于礼义上采契后稷中述殷周之盛至幽厉之缺始于衽席故曰闗雎之乱以为风始鹿鸣为小雅始文王为大雅始清庙为颂始三百五篇孔子皆弦歌之以求合韶武雅颂之音礼乐自此可得而述以备王道成六艺【尚书纬孔子求得黄帝孙帝魁之书迄于秦穆公凡三千二百四十篇断逺而定近可以为世法者百二十篇以百二篇为尚书十八篇为中　正部仲尼叙书上谓天谈下谓民语兼该男女究其表里】
　　孔丛子孔子曰书之于事也逺而不阔近而不廹志尽而不怨辞顺而不谄吾于髙宗肜日见徳有报之疾也茍由其道致其仁则逺方归志而致其敬焉吾于洪范见君子之不忍言人之恶而质人之美也发乎中而见乎外以成文者其惟洪范乎
　　尸子孔子云诵诗读书与古人居读书诵诗与古人谋说苑孔子论诗至于正月之六章戄然曰不逢时之君子岂不殆哉从上依世则废道违上离俗则危身世不与善已独由之则曰非妖则孽也是以桀杀闗龙逄纣杀王子比干故贤者不遇时常恐不终焉诗曰谓天盖髙不敢不局谓地盖厚不敢不蹐此之谓也
　　孔丛子孔子读诗及小雅喟然而叹曰吾于周南召南见周道之所以盛也于栢舟见匹夫执志之不可易也于淇澳见学之可以为君子也于考槃见遁世之士而不闷也于木见包且之礼行也于缁衣见好贤之心至也于鸡鸣见古之君子不防其敬也于伐檀见贤者之先事后食也于蟋蟀见陶唐俭徳之大也于下泉见乱世之思眀君也于七月见豳公之所造周也于东山见周公之先公而后私也于狼跋见周公之逺志所以为圣也于鹿鸣见君臣之有礼也于彤弓见有功之必报也于羔羊见善政之有应也于节南山见忠臣之忧世也于蓼莪见孝子之思养也于四月见孝子之思祭也于裳裳者华见古之贤者世保其禄也于采菽见古之眀王所以敬诸侯也
　　家语孔子曰小辩害义小言破道闗雎兴于鸟而君子美之取其雄雌之有别鹿鸣兴于兽而君子大之取其得食而相呼若以鸟兽之名嫌之固不可行也　孔子曰吾于甘棠见宗庙之敬也甚矣思其人必爱其树尊其人必敬其位道也
　　盐鐡论孔子曰吾于河广知徳之至也而欲得之各反其本复诸古而已
　　史记孔子晩而喜易序彖系象说卦文言读易韦编三絶曰假我数年若是我于易则彬彬矣【论语防孔子读易韦编三絶鐡挝三折漆书三灭　抱朴子有古强者云孔子尝劝我读易云此良书也丘窃好之韦编三絶鐡挝三折今乃大悟】
　　易【上彖】象曰大哉乾元万物资始乃统天云行施品物流形大明终始六位时成时乘六龙以御天乾道变化各正性命保合太和乃利贞首出庶物万国咸宁　至哉坤元万物资生乃顺承天坤厚载物徳合无疆含光大品物咸亨牝马地类行地无疆柔顺利贞君子攸行先迷失道后顺得常西南得朋乃与类行东北丧朋乃终有庆安贞之吉应地无疆　屯刚柔始交而难生动乎险中大亨贞雷之动满盈天造草昧冝建侯而不宁　防山下有险险而止防蒙亨以亨行时中也匪我求童蒙童防求我志应也初筮告以刚中也再三渎渎则不告渎防也防以养正圣功也　需须也险在前也刚健而不防其义不困穷矣需有孚光亨贞吉位乎天位以正中也利渉大川往有功也　讼上刚下险险而健讼讼有孚窒惕中吉刚来而得中也终凶讼不可成也利见大人尚中正也不利渉大川入于渊也　师众也贞正也能以众正可以王矣刚中而应行险而顺以此毒天下而民从之吉又何咎矣　比吉也比辅也下顺从也原筮元永贞无咎以刚中也不宁方来上下应也后夫凶其道穷也　小畜柔得位而上下应之曰小畜健而巽刚中而志行乃亨宻云不尚往也自我西郊施未行也　履柔履刚也说而应乎干是以履虎尾不咥人亨刚中正履帝位而不疚光眀也　泰小往大来吉亨则是天地交而万物通也上下交而其志同也内阳而外隂内健而外顺内君子而外小人君子道长小人道消也　否之匪人不利君子贞大往小来则是天地不交而万物不通也上下不交而天下无邦也内隂而外阳内柔而外刚内小人而外君子小人道长君子道消也　同人柔得位得中而应乎干曰同人同人曰同人于野亨利渉大川干行也文眀以健中正而应君子正也惟君子为能通天下之志　大有柔得尊位大中而上下应之曰大有其徳刚健而文眀应乎天而时行是以元亨　谦亨天道下济而光眀地道卑而上行天道亏盈而益谦地道变盈而流谦鬼神害盈而福谦人道恶盈而好谦谦尊而光卑而不可逾君子之终也　豫刚应而志行顺以动豫豫顺以动故天地如之而况建侯行师乎天地以顺动故日月不过而四时不忒圣人以顺动则刑罚清而民服豫之时义大矣哉随刚来而下柔动而说随大亨贞无咎而天下随时
　　随时之义大矣哉　蛊刚上而柔下巽而止蛊蛊元亨而天下治也利渉大川往有事也先甲三日后甲三日终则有始天行也　临刚浸而长说而顺刚中而应大亨以正天之道也至于八月有凶消不久也　大观在上顺而巽中正以观天下观盥而不荐有孚颙若下观而化也观天之神道而四时不忒圣人以神道设教而天下服矣　颐中有物曰噬嗑噬嗑而亨刚柔分动而眀雷电合而章柔得中而上行虽不当位利用狱也贲亨柔来而文刚故亨分刚上而文柔故小利有攸往天文也文眀以止人文也观乎天文以察时变观乎人文以化成天下　剥剥也柔变刚也不利有攸往小人长也顺而止之观象也君子尚消息盈虚天行也　复亨刚反动而以顺行是以出入无疾朋来无咎反复其道七日来复天行也利有攸往刚长也复其见天地之心乎　无妄刚自外来而为主于内动而健刚中而应大亨以正天之命也其匪正有不利有攸往无妄之往何之矣天命不祐行矣哉　大畜刚健笃实辉光日新其徳刚上而尚贤能止健大正也不家食吉养贤也利渉大川应乎天也　颐贞吉养正则吉也观颐观其所养也自求口实观其自养也天地养万物圣人养贤以及万民颐之时大矣哉　大过大者过也栋桡本末弱也刚过而中巽而说行利有攸往乃亨大过之时大矣哉　习坎重险也水流而不盈行险而不失其信维心亨乃以刚中也行有尚往有功也天险不可升也地险山川丘陵也王公设险以守其国险之时用大矣哉离丽也日月丽乎天百谷草木丽乎土重眀以丽乎
　　正乃化成天下柔丽乎中正故亨是以畜牝牛吉也【下彖】彖曰咸感也柔上而刚下二气感应以相与止而说男下女是以亨利贞取女吉也天地感而万物化生圣人感人心而天下和平观其所感而天地万物之情可见矣　恒久也刚上而柔下雷风相与巽而动刚柔皆应恒恒亨无咎利贞乆于其道也天地之道恒乆而不已也利有攸往终则有始也日月得天而能乆照四时变化而能久成圣人久于其道而天下化成观其所恒而天地万物之情可见矣　遯亨遯而亨也刚当位而应与时行也小利贞浸而长也遯之时义大矣哉　大壮大者壮也刚以动故壮大壮利贞大者正也正大而天地之情可见矣　晋进也眀出地上顺而丽乎大眀柔进而上行是以康侯用锡马蕃庶昼日三接也　眀入地中明夷内文眀而外柔顺以防大难文王以之利艰贞晦其明也内难而能正其志箕子以之　家人女正位乎内男正位乎外男女正天地之大义也家人有严君焉父母之谓也父父子子兄兄弟弟夫夫妇妇而家道正正家而天下定矣　暌火动而上泽动而下二女同居其志不同行说而丽乎眀柔进而上行得中而应乎刚是以小事吉天地暌而其事同也男女暌而其志通也万物暌而其事类也暌之时用大矣哉蹇难也险在前也见险而能止知矣哉蹇利西南往得中也不利东北其道穷也利见大人往有功也当位贞吉以正邦也蹇之时用大矣哉　解险以动动而免乎险解解利西南往得众也其来复吉乃得中也有攸往夙吉往有功也天地解而雷作雷作而百果草木皆甲拆解之时大矣哉　损损下益上其道上行损而有孚元吉无咎可贞利有攸往曷之用二簋可用享二簋应有时损刚益柔有时损益盈虚与时偕行　益损上益下民说无疆自上下下其道大光利有攸往中正有庆利渉大川木道乃行益动而巽日进无疆天施地生其益无方凡益之道与时偕行　夬决也刚决柔也健而说决而和扬于王庭柔乘五刚也孚号有厉其危乃光也告自邑不利即戎所尚乃穷也利有攸往刚长乃终也　姤遇也柔遇刚也勿用取女不可与长也天地相遇品物咸章也刚遇中正天下大行也姤之时义大矣哉　萃聚也顺以说刚中而应故聚也王假有庙致孝享也利见大人亨聚以正也用大牲吉利有攸往顺天命也观其所聚而天地万物之情可见矣　柔以时升巽以顺刚中而应是以大亨用见大人勿恤有庆也南征吉志行也　困刚揜也险以说困而不失其所亨其惟君子乎贞大人吉以刚中也有言不信尚口乃穷也巽乎水而上水井井养而不穷也改邑不改井乃以
　　刚中也汔至亦未繘井未有功也羸其瓶是以凶也革水火相息二女同居其志不相得曰革已日乃孚革而信之文眀以说大亨以正革而当其悔乃亡天地革而四时成汤武革命顺乎天而应乎人革之时大矣哉鼎象也以木巽火亨饪也圣人亨以享上帝而大亨
　　以养圣贤巽而耳目聪眀柔进而上行得中而应乎刚是以元亨　震亨震来虩虩恐致福也笑言哑哑后有则也震惊百里惊逺而惧迩也出可以守宗庙社稷以为祭主也　艮止也时止则止时行则行动静不失其时其道光明艮其止止其所也上下敌应不相与也是以不获其身行其庭不见其人无咎也　渐之进也女归吉也进得位往有功也进以正可以正邦也其位刚得中也止而巽动不穷也　归妹天地之大义也天地不交而万物不兴归妹人之终始也说以动所归妹也征凶位不当也无攸利柔乗刚也　丰大也眀以动故丰王假之尚大也勿忧宜日中冝照天下也日中则昃月盈则食天地盈虚与时消息而况于人乎况于鬼神乎　旅小亨柔得中乎外而顺乎刚止而丽乎眀是以小亨旅贞吉也旅之时义大矣哉　重巽以申命刚巽乎中正而志行柔皆顺乎刚是以小亨利有攸往利见大人　兑说也刚中而柔外说以利贞是以顺乎天而应乎人说以先民民防其劳说以犯难民防其死说之大民劝矣哉　涣亨刚来而不穷柔得位乎外而上同王假有庙王乃在中也利渉大川乘木有功也　节亨刚柔分而刚得中苦节不可贞其道穷也说以行险当位以节中正以通天地节而四时成节以制度不伤财不害民　中孚柔在内而刚得中说而巽孚乃化邦也豚鱼吉信及豚鱼也利渉大川乘木舟虚也中孚以利贞乃应乎天也　小过小者过而亨也过以利贞与时行也柔得中是以小事吉也刚失位而不中是以不可大事也有飞鸟之象焉飞鸟遗之音不宜上宜下大吉上逆而下顺也　既济亨小者亨也利贞刚柔正而位当也初吉柔得中也终止则乱其道穷也　未济亨柔得中也小狐汔济未出中也濡其尾无攸利不续终也虽不当位刚柔应也　【上象】象曰天行健君子以自强不息　地势坤君子以厚徳载物　云雷屯君子以经纶山下出泉防君子以果行育徳　云上于天需君子
　　以饮食宴乐　天与水违行讼君子以作事谋始　地中有水师君子以容民畜众　地上有水比先王以建万国亲诸侯　风行天上小畜君子以懿文徳　上天下泽履君子以辩上下定民志　天地交泰后以财成天地之道辅相天地之宜以左右民　天地不交否君子以俭徳辟难不可荣以禄　天与火同人君子以类族辨物　火在天上大有君子以遏恶扬善顺天休命地中有山谦君子以裒多益寡称物平施　雷出地
　　奋豫先王以作乐崇徳殷荐之上帝以配祖考　泽中有雷随君子以向晦入宴息　山下有风蛊君子以振民育徳　泽上有地临君子以教思无穷容保民无疆风行地上观先王以省方观民设教　雷电噬嗑先
　　王以眀罚勅法　山下有火贲君子以眀庶政无敢折狱　山附于地剥上以厚下安宅　雷在地中复先王以至日闭闗商旅不行后不省方　天下雷行物与无妄先王以茂对时育万物　天在山中大畜君子以多识前言往行以畜其徳　山下有雷颐君子以慎言语节饮食　泽灭木大过君子以独立不惧遯世无闷水洊至习坎君子以常徳行习教事　眀两作离大人以继眀照于四方　山上有泽咸君子以虚受人　雷风恒君子以立不易方　天下有山遯君子以逺小人不恶而严　雷在天上大壮君子以非礼勿履　眀出地上晋君子以自昭眀徳　眀入地中眀夷君子以莅众用晦而眀　风自火出家人君子以言有物而行有恒　上火下泽暌君子以同而异　山上有水蹇君子以反身修徳　雷作解君子以赦过宥罪　山下有泽损君子以惩忿窒欲　风雷益君子以见善则迁有过则改　泽上于天夬君子以施禄及下居徳则忌天下有风姤后以施命诰四方　泽上于地萃君子以除戎器戒不虞　地中有木升君子以顺徳积小以髙大　泽无水困君子以致命遂志　木上有水井君子以劳民劝相　泽中有火革君子以治歴眀时　木上有火鼎君子以正位凝命　洊雷震君子以恐惧修省兼山艮君子以思不出其位　山上有木渐君子以
　　居贤徳善俗　泽上有雷归妹君子以永终知敝　雷电皆至丰君子以折狱致刑　山上有火旅君子以眀慎用刑而不留狱　随风巽君子以申命行事　丽泽兑君子以朋友讲习　风行水上涣先王以享于帝立庙　泽上有水节君子以制数度议徳行　泽上有风中孚君子以议狱缓死　山上有雷小过君子以行过乎恭丧过乎哀用过乎俭　水在火上既济君子以思患而豫防之　火在水上未济君子以慎辩物居方【下象】潜龙勿用阳在下也见龙在田徳施普也终日干干反复道也或跃在渊进无咎也飞龙在天大人造也亢龙有悔盈不可乆也用九天徳不可为首也　履霜坚冰隂始凝也驯致其道至坚冰也六二之动直以方也不习无不利地道光也含章可贞以时发也或从王事知光大也括囊无咎慎不害也黄裳元吉文在中也龙战于野其道穷也用六永贞以大终也　虽磐桓志行正也以贵下贱大得民也六二之难乗刚也十年乃字反常也即鹿无虞以从禽也君子舍之往吝穷也求而往眀也屯其膏施未光也泣血涟如何可长也　利用刑人以正法也子克家刚柔接也勿用取女行不顺也困防之吝独逺实也童防之吉顺以巽也利用御寇上下顺也　需于郊不犯难行也利用恒无咎未失常也需于沙衍在中也虽小有言以吉终也需于泥灾在外也自我致寇敬慎不败也需于血顺以聼也酒食贞吉以中正也不速之客来敬之终吉虽不当位未大失也不永所事讼不可长也虽小有言其辩眀也不克讼
　　归逋窜也自下讼上患至掇也食旧徳从上吉也复即命渝安贞不失也讼元吉以中正也以讼受服亦不足敬也　师出以律失律凶也在师中吉承天宠也王三命怀万邦也师或舆尸大无功也左次无咎未失常也长子帅师以中行也弟子舆尸使不当也大君有命以正功也小人勿用必乱邦也　比之初六有他吉也比之自内不自失也比之匪人不亦伤乎外比于贤以从上也显比之吉位正中也舍逆取顺失前禽也邑人不诫上使中也比之无首无所终也　复自道其义吉也牵复在中亦不自失也夫妻反目不能正室也有孚愓出上合志也有孚挛如不独富也既既处徳积载也君子贞凶有所疑也　素履之往独行愿也幽人贞吉中不自乱也眇能视不足以有眀也跛能履不足以与行也咥人之凶位不当也武人为于大君志刚也愬愬终吉志行也夬履贞厉位正当也元吉在上大有庆也　防茅征吉志在外也包荒得尚于中行以光大也无往不复天地际也翩翩不富皆失实也不戒以孚中心愿也以祉元吉中以行愿也城复于隍其命乱也拔茅贞吉志在君也大人否亨不乱羣也包羞位不当也有命无咎志行也大人之吉位正当也否终则倾何可长也　出门同人又谁咎也同人于宗吝道也伏戎于莽敌刚也三歳不兴安行也乘其墉义弗克也其吉则困而反则也同人之先以中直也大师相遇言相克也同人于郊志未得也　大有初九无交害也大车以载积中不败也公用亨于天子小人害也匪其彭无咎眀辩晢也厥孚交如信以发志也威如之吉易而无备也大有上吉自天祐也　谦谦君子卑以自牧也鸣谦贞吉中心得也劳谦君子万民服也无不利防谦不违则也利用侵伐征不服也鸣谦志未得也可用行师征邑国也　初六鸣豫志穷凶也不终日贞吉以中正也盱豫有悔位不当也由豫大有得志大行也六五贞疾乘刚也恒不死中未亡也冥豫在上何可长也　官有渝从正吉也出门交有功不失也系小子弗兼与也系丈夫志舍下也随有获其义凶也有孚在道眀功也孚于嘉吉位正中也拘系之上穷也　干父之蛊意承考也干母之蛊得中道也干父之蛊终无咎也裕父之蛊往未得也干父用誉承以徳也不事王侯志可则也咸临贞吉志行正也咸临吉无不利未顺命也甘临位不当也既忧之咎不长也至临无咎位当也大君之宜行中之谓也敦临之吉志在内也　初六童观小人道也闚观女贞亦可丑也观我生进退未失道也观国之光尚賔也观我生观民也观其生志未平也　屦校灭趾不行也噬肤灭鼻乘刚也遇毒位不当也利艰贞吉未光也贞厉无咎得当也何校灭耳聪不眀也　舍车而徒义勿乗也贲其须与上兴也永贞之吉终莫之陵也六四当位疑也匪寇婚媾终无尤也六五之吉有喜也白贲无咎上得志也　剥牀以足以灭下也剥牀以辨未有与也剥之无咎失上下也剥牀以肤切近灾也以宫人宠终无尤也君子得舆民所载也小人剥庐终不可用也　不逺之复以修身也休复之吉以下仁也频复之厉义无咎也中行独复以从道也敦复无悔中以自考也迷复之凶反君道也　无妄之往得志也不耕获未富也行人得牛邑人灾也可贞无咎固有之也无妄之药不可试也无妄之行穷之灾也　有厉利己不犯灾也舆说輹中无尤也利有攸往上合志也六四元吉有喜也六五之吉有庆也何天之衢道大行也观我朶颐亦不足贵也六二征凶行失类也十年勿用道大悖也颠颐之吉上施光也居贞之吉顺以从上也由颐厉吉大有庆也　借用白茅柔在下也老夫女妻过以相与也栋桡之凶不可以有辅也栋隆之吉不桡乎下也枯杨生华何可乆也老妇士夫亦可丑也过渉之凶不可咎也　习坎入坎失道凶也求小得未出中也来之坎坎终无功也樽酒簋贰刚柔际也坎不盈中未大也上六失道凶三嵗也　履错之敬以辟咎也黄离元吉得中道也日昃之离何可久也突如其来如无所容也六五之吉离王公也王用出征以正邦也　咸其拇志在外也虽凶居吉顺不害也咸其股亦不处也志在随人所执下也贞吉悔亡未感害也憧憧往来未光大也咸其脢志末也咸其辅颊舌滕口说也　浚恒之凶始求深也九二悔亡能乆中也不恒其徳无所容也久非其位安得禽也妇人贞吉从一而终也夫子制义从妇凶也振恒在上大无功也　遯尾之厉不往何灾也执用黄牛固志也系遯之厉有疾惫也畜臣妾吉不可大事也君子好遯小人否也嘉遯贞吉以正志也肥遯无不利无所疑也　壮于趾其孚穷也九二贞吉以中也小人用壮君子防也藩决不羸尚往也丧羊于易位不当也不能退不能遂不详也艰则吉咎不长也晋如摧如独行正也裕无咎未受命也受兹介福以
　　中正也众允之志上行也鼫鼠贞厉位不当也失得勿恤往有庆也维用伐邑道未光也　君子于行义不食也六二之吉顺以则也南狩之志乃大得也入于左腹获心意也箕子之贞眀不可息也初登于天照四国也后入于地失则也　闲有家志未变也六二之吉顺以巽也家人嗃嗃未失也妇子嘻嘻失家节也富家大吉顺在位也王假有家交相爱也威如之吉反身之谓也见恶人以辟咎也遇主于巷未失道也见舆曵位不
　　当也无初有终遇刚也交孚无咎志行也厥宗噬肤往有庆也遇之吉羣疑亡也　往蹇来誉宜待也王臣蹇蹇终无尤也往蹇来反内喜之也往蹇来连当位实也大蹇朋来以中节也往蹇来硕志在内也利见大人以从贵也　刚柔之际义无咎也九二贞吉得中道也负且乗亦可丑也自我致戎又谁咎也解而拇未当位也君子有解小人退也公用射隼以解悖也　已事遄往尚合志也九二利贞中以为志也一人行三则疑也损其疾亦可喜也六五元吉自上祐也弗损益之大得志也　元吉无咎下不厚事也或益之自外来也益用凶事固有之也告公从以益志也有孚惠心勿问之矣恵我徳大得志也莫益之偏辞也或击之自外来也不胜而往咎也有戎勿恤得中道也君子夬夬终无咎也其行次且位不当也闻言不信聪不眀也中行无咎中未光也无号之凶终不可长也　系于金柅柔道牵也包有鱼义不及賔也其行次且行未牵也无鱼之凶逺民也九五含章中正也有陨自天志不舍命也姤其角上穷吝也　乃乱乃萃其志乱也引吉无咎中未变也往无咎上巽也大吉无咎位不当也萃有位志未光也赍咨涕洟未安上也　允升大吉上合志也九二之孚有喜也升虚邑无所疑也王用亨于岐山顺事也贞吉升阶大得志也冥升在上消不富也　入于幽谷幽不眀也困于酒食中有庆也据于蒺藜乘刚也入于其宫不见其妻不祥也来徐徐志在下也虽不当位有与也劓刖志未得也乃徐有说以中直也利用祭祀受福也困于葛藟未当也动悔有悔吉行也　井泥不食下也旧井无禽时舍也井谷射鲋无与也井渫不食行恻也求王明受福也井甃无咎修井也寒泉之食中正也元吉在上大成也　巩用黄牛不可以有为也已日革之行有嘉也革言三就又何之矣改命之吉信志也大人虎变其文炳也君子豹变其文蔚也小人革面顺以从君也　鼎颠趾未悖也利出否以从贵也鼎有实慎所之也我仇有疾终无尤也鼎耳革失其义也覆公餗信如何也鼎黄耳中以为实也玉铉在上刚柔节也震来虩虩恐致福也笑言哑哑后有则也震来厉乘刚也震苏苏位不当也震遂泥未光也震往来厉危行也其事在中大无丧也震索索中未得也虽凶无咎畏邻戒也　艮其趾未失正也不拯其随未退聼也艮其限危薰心也艮其身止诸躬也艮其辅以中正也敦艮之吉以厚终也　小子之厉义无咎也饮食衎衎不素饱也夫征不复离羣丑也妇孕不育失其道也利用御寇顺相保也或得其桷顺以巽也终莫之胜吉得所愿也其羽可用为仪吉不可乱也　归妹以娣以恒也跛能履吉相承也利幽人之贞未变常也归妹以须未当也愆期之志有待而行也帝乙归妹不如其娣之袂良也其位在中以贵行也上六无实承虚筐也　虽旬无咎过旬灾也有孚发若信以发志也丰其沛不可大事也折其右肱终不可用也丰其蔀位不当也日中见斗幽不眀也遇其夷主吉行也六五之吉有庆也丰其屋天际翔也闚其户阒其无人自藏也　旅琐琐志穷灾也得童仆贞终无尤也旅焚其次亦以伤矣以旅与下其义丧也旅于处未得位也得其资斧心未快也终以誉命上逮也以旅在上其义焚也丧牛于易终莫之闻也进退志疑也利武人之贞志治也纷若之吉得中也
　　频巽之吝志穷也田获三品有功也九五之吉位正中也巽在牀下上穷也丧其资斧正乎凶也　和兑之吉行未疑也孚兑之吉信志也来兑之凶位不当也九四之喜有庆也孚于剥位正当也上六引兑未光也　初六之吉顺也涣奔其机得愿也涣其躬志在外也涣其羣元吉光大也王居无咎正位也涣其血逺害也　不出户庭知通塞也不出门庭凶失时极也不节之嗟又谁咎也安节之亨承上道也甘节之吉居位中也苦节贞凶其道穷也　初九虞吉志未变也其子和之中心愿也或鼓或罢位不当也马匹亡絶类上也有孚挛如位正当也翰音登于天何可长也　飞鸟以凶不可如何也不及其君臣不可过也从或戕之凶如何也弗过遇之位不当也往厉必戒终不可长也密云不已上也弗遇过之已亢也　曳其轮义无咎也七日得以中道也三年克之惫也终日戒有所疑也东邻杀牛不如西邻之时也实受其福吉大来也濡其首厉何可乆也濡其尾亦不知极也九二贞吉中以行正也未济征
　　凶位不当也贞吉悔亡志行也君子之光其晖吉也饮酒濡首亦不知节也　【文言】文言曰元者善之长也亨者嘉之防也利者义之和也贞者事之干也君子体仁足以长人嘉防足以合礼利物足以和义贞固足以干事君子行此四徳者故曰乾元亨利贞初九曰潜龙勿用何谓也子曰龙徳而隐者也不易乎世不成乎名遯世无闷不见是而无闷乐则行之忧则违之确乎其不可拔潜龙也九二曰见龙在田利见大人何谓也子曰龙徳而正中者也庸言之信庸行之谨闲邪存其诚善世而不伐徳慱而化易曰见龙在田利见大人君徳也九三曰君子终日干干夕惕若厉无咎何谓也子曰君子进徳修业忠信所以进徳也修辞立其诚所以居业也知至至之可与几也知终终之可与存义也是故居上位而不骄在下位而不忧故干干因其时而惕虽危无咎矣九四曰或跃在渊无咎何谓也子曰上下无常非为邪也进退无恒非离羣也君子进徳修业欲及时也故无咎九五曰飞龙在天利见大人何谓也子曰同声相应同气相求水流湿火就燥云从龙风从虎圣人作而万物覩本乎天者亲上本乎地者亲下则各从其类也上九曰亢龙有悔何谓也子曰贵而无位髙而无民贤人在下位而无辅是以动而有悔也潜龙勿用下也见龙在田时舍也终日干干行事也或跃在渊自试也飞龙在天上治也亢龙有悔穷之灾也乾元用九天下治也潜龙勿用阳气潜藏见龙在田天下文眀终日干干与时偕行或跃在渊乾道乃革飞龙在天乃位乎天徳亢龙有悔与时偕极乾元用九乃见天则乾元者始而亨者也利贞者性情也干始能以美利利天下不言所利大矣哉大哉干乎刚健中正纯粹精也六爻发挥旁通情也时乗六龙以御天也云行施天下平也君子以成徳为行日可见之行也潜之为言也隐而未见行而未成是以君子弗用也君子学以聚之问以辨之寛以居之仁以行之易曰见龙在田利见大人君徳也九三重刚而不中上不在天下不在田故干干因其时而惕虽危无咎矣九四重刚而不中上不在天下不在田中不在人故或之或之者疑之也故无咎夫大人者与天地合其徳与日月合其眀与四时合其序与鬼神合其吉凶先天而天弗违后天而奉天时天且弗违而况于人乎况于鬼神乎亢之为言也知进而不知退知存而不知亡知得而不知丧其惟圣人乎知进退存亡而不失其正者其惟圣人乎　坤至柔而动也刚至静而徳方后得主而有常含万物而化光坤道其顺乎承天而时行积善之家必有余庆积不善之家必有余殃臣弑其君子弑其父非一朝一夕之故其所由来者渐矣由辩之不早辩也易曰履霜坚冰至盖言顺也直其正也方其义也君子敬以直内义以方外敬义立而徳不孤直方大不习无不利则不疑其所行也隂虽有美含之以从王事弗敢成也地道也妻道也臣道也地道无成而代有终也天地变化草木蕃天地闭贤人隐易曰括囊无咎无誉盖言谨也君子黄中通理正位居体美在其中而畅于四支发于事业美之至也隂疑于阳必战为其嫌于无阳也故称龙焉犹未离其类也故称血焉夫黄者天地之杂也天而地黄　【系辞上传】天尊地卑乾坤定矣卑髙以陈贵贱位矣动静有常刚柔断矣方以类聚物以羣分吉凶生矣在天成象在地成形变化见矣是故刚柔相摩八卦相荡鼓之以雷霆润之以风日月运行一寒一暑乾道成男坤道成女干知大始坤作成物干以易知坤以简能易则易知简则易从易知则有亲易从则有功有亲则可乆有功则可大可久则贤人之徳可大则贤人之业易简而天下之理得矣天下之理得而成位乎其中矣　圣人设卦观象系辞焉而眀吉凶刚柔相推而生变化是故吉凶者失得之象也悔吝者忧虞之象也变化者进退之象也刚柔者昼夜之象也六爻之动三极之道也是故君子所居而安者易之序也所乐而玩者爻之辞也是故君子居则观其象而玩其辞动则观其变而玩其占是以自天祐之吉无不利　彖者言乎象者也爻者言乎变者也吉凶者言乎其失得也悔吝者言乎其小疵也无咎者善补过也是故列贵贱者存乎位齐小大者存乎卦辩吉凶者存乎辞忧悔吝者存乎介震无咎者存乎悔是故卦有小大辞有险易辞也者各指其所之易与天地准故能弥纶天地之道仰以观于天文俯以察于地理是故知幽眀之故原始反终故知死生之说　精气为物游魂为变是故知鬼神之情状与天地相似故不违知周乎万物而道济天下故不过旁行而不流乐天知命故不忧安土敦乎仁故能爱范围天地之化而不过曲成万物而不遗通乎昼夜之道而知故神无方而易无体一隂一阳之谓道继之者善也成之者性也仁者见之谓之仁知者见之谓之知百姓日用而不知故君子之道鲜矣　显诸仁藏诸用鼓万物而不与圣人同忧盛徳大业至矣哉富有之谓大业日新之谓盛徳生生之谓易成象之谓干效法之谓坤极数知来之谓占通变之谓事隂阳不测之谓神夫易广矣大矣以言乎逺则不御以言乎迩则静而正以言乎天地之间则备矣夫干其静也专其动也直是以大生焉夫坤其静也翕其动也辟是以广生焉广大配天地变通配四时隂阳之义配日月易简之善配至徳子曰易其至矣乎夫易圣人所以崇徳而广业也知崇礼卑崇效天卑法地天地设位而易行乎其中矣成性存存道义之门圣人有以见天下之赜而拟诸其形容象其物宜是故谓之象圣人有以见天下之动而观其防通以行其典礼系辞焉以断其吉凶是故谓之爻言天下之至赜而不可恶也言天下之至动而不可乱也拟之而后言议之而后动拟议以成其变化鸣鹤在隂其子和之我有好爵吾与尔靡之子曰君子居其室出其言善则千里之外应之况其迩者乎居其室出其言不善则千里之外违之况其迩者乎言出乎身加乎民行发乎迩见乎逺言行君子之枢机枢机之发荣辱之主也言行君子之所以动天地也可不慎乎同人先号咷而后笑子曰君子之道或出或处或黙或语二人同心其利断金同心之言其臭如兰　初六借用白茅无咎子曰茍错诸地而可矣借之用茅何咎之有慎之至也夫茅之为物薄而用可重也慎斯术也以往其无所失矣劳谦君子有终吉子曰劳而不伐有功而不徳厚之至也语以其功下人者也徳言盛礼言恭谦也者致恭以存其位者也亢龙有悔子曰贵而无位髙而无民贤人在下位而无辅是以动而有悔也不出户庭无咎子曰乱之所生也则言语以为阶君不密则失臣臣不密则失身几事不密则害成是以君子慎密而不出也子曰作易者其知盗乎易曰负且乗致冦至负也者小人之事也乗也者君子之器也小人而乘君子之器盗思夺之矣上慢下暴盗思伐之矣慢藏诲盗冶容诲淫易曰负且乗致寇至盗之招也　大衍之数五十其用四十有九分而为二以象两挂一以象三揲之以四以象四时归竒于扐以象闰五嵗再闰故再扐而后挂天数五地数五五位相得而各有合天数二十有五地数三十凡天地之数五十有五此所以成变化而行鬼神也干之防二百一十有六坤之防百四十有四凡三百有六十当期之日二篇之防万有一千五百二十当万物之数也是故四营而成易十有八变而成卦八卦而小成引而伸之触类而长之天下之能事毕矣显道神徳行是故可与酬酢可与祐神矣　子曰知变化之道者其知神之所为乎易有圣人之道四焉以言者尚其辞以动者尚其变以制器者尚其象以卜筮者尚其占是以君子将有为也将有行也问焉而以言其受命也如向无有逺近幽深遂知来物非天下之至精其孰能与于此参伍以变错综其数通其变遂成天地之文极其数遂定天下之象非天下之至变其孰能与于此易无思也无为也寂然不动感而遂通天下之故非天下之至神其孰能与于此夫易圣人之所以极深而研几也惟深也故能通天下之志惟几也故能成天下之务惟神也故不疾而速不行而至子曰易有圣人之道四焉者此之谓也天一地二天三地四天五地六天七地八天九地十子曰夫易何为者也夫易开物成务冐天下之道如斯而已者也是故圣人以通天下之志以定天下之业以断天下之疑是故蓍之徳圆而神卦之徳方以知六爻之义易以贡圣人以此洗心退藏于密吉凶与民同患神以知来知以藏往其孰能与于此哉古之聪眀叡知神武而不杀者夫是以眀于天之道而察于民之故是兴神物以前民用圣人以此斋戒以神眀其徳夫是故阖户谓之坤辟户谓之干一阖一辟谓之变往来不穷谓之通见乃谓之象形乃谓之器制而用之谓之法利用出入民咸用之谓之神　是故易有太极是生两仪两仪生四象四象生八卦八卦定吉凶吉凶生大业是故法象莫大乎天地变通莫大乎四时县象着眀莫大乎日月崇髙莫大乎富贵备物致用立成器以为天下利莫大乎圣人探赜索隐钩深致逺以定天下之吉凶成天下之亹亹者莫大乎蓍龟是故天生神物圣人则之天地变化圣人效之天垂象见吉凶圣人象之河出图洛出书圣人则之易有四象所以示也系辞焉所以告也定之以吉凶所以断也易曰自天祐之吉无不利子曰祐者助也天之所助者顺也人之所助者信也履信思乎顺又以尚贤也是以自天祐之吉无不利也　子曰书不尽言言不尽意然则圣人之意其不可见乎子曰圣人立象以尽意设卦以尽情伪系辞焉以尽其言变而通之以尽利鼓之舞之以尽神乾坤其易之緼邪乾坤成列而易立乎其中矣乾坤毁则无以见易易不可见则乾坤或几乎息矣是故形而上者谓之道形而下者谓之器化而裁之谓之变推而行之谓之通举而措之天下之民谓之事业是故夫象圣人有以见天下之赜而拟诸其形容象其物宜是故谓之象圣人有以见天下之动而观其防通以行其典礼系辞焉以断其吉凶是故谓之爻极天下之赜者存乎卦鼓天下之动者存乎辞化而裁之存乎变推而行之存乎通神而眀之存乎其人黙而成之不言而信存乎徳行　【系辞下传】八卦成列象在其中矣因而重之爻在其中矣刚柔相推变在其中矣系辞焉而命之动在其中矣吉凶悔吝者生乎动者也刚柔者立本者也变通者趣时者也吉凶者贞胜者也天地之道贞观者也日月之道贞眀者也天下之动贞夫一者也夫干确然示人易矣夫坤隤然示人简矣爻也者效此者也象也者像此者也爻象动乎内吉凶见乎外功业见乎变圣人之情见乎辞天地之大徳曰生圣人之大寳曰位何以守位曰仁何以聚人曰财理财正辞禁民为非曰义　古者包牺氏之王天下也仰则观象于天俯则观法于地观鸟兽之文与地之宜近取诸身逺取诸物于是始作八卦以通神眀之徳以类万物之情作结绳而为网罟以佃以渔盖取诸离包牺氏没神农氏作斵木为耜揉木为耒耒耨之利以教天下盖取诸益日中为市致天下之民聚天下之货交易而退各得其所盖取诸噬嗑神农氏没黄帝尧舜氏作通其变使民不倦神而化之使民宜之易穷则变变则通通则乆是以自天祐之吉无不利黄帝尧舜垂衣裳而天下治盖取诸乾坤刳木为舟剡木为楫舟楫之利以济不通致逺以利天下盖取诸涣服牛乗马引重致逺以利天下盖取诸随重门击柝以待暴客盖取诸豫断木为杵掘地为臼臼杵之利万民以济盖取诸小过木为弧剡木为矢弧矢之利以威天下盖取诸暌上古宂居而野处后世圣人易之以宫室上栋下宇以待风雨盖取诸大壮古之者厚衣之以薪之中野不封不树丧期无数后世圣人易之以棺椁盖取诸大过上古结绳而治后世圣人易之以书契百官以治万民以察盖取诸夬　是故易者象也象也者像也彖者材也爻也者效天下之动者也是故吉凶生而悔吝着也阳卦多阴阴卦多阳其故何也阳卦竒阴卦耦其徳行何也阳一君而二民君子之道也阴二君而一民小人之道也易曰憧憧往来朋从尔思子曰天下何思何虑天下同归而殊涂一致而百虑天下何思何虑日往则月来月往则日来日月相推而明生焉寒往则暑来暑往则寒来寒暑相推而嵗成焉往者屈也来者信也屈信相感而利生焉尺蠖之屈以求信也龙蛇之蛰以存身也精义入神以致用也利用安身以崇徳也过此以往未之或知也穷神化徳徳之盛也　易曰困于石据于蒺藜入于其宫不见其妻凶子曰非所困而困焉名必辱非所据而据焉身必危既辱且危死期将至妻其可得见耶易曰公用射隼于高墉之上获之无不利子曰隼者禽也弓矢者器也射之者人也君子藏器于身待时而动何不利之有动而不括是以出而有获语成器而动者也子曰小人不耻不仁不畏不义不见利不劝不威不惩小惩而大诫此小人之福也易曰屦校灭趾无咎此之谓也善不积不足以成名恶不积不足以灭身小人以小善为无益而弗为也以小恶为无伤而弗去也故恶积而不可掩罪大而不可解易曰何校灭耳凶子曰危者安其位者也亡者保其存者也乱者有其治者也是故君子安而不防危存而不防亡治而不防乱是以身安而国家可保也易曰其亡其亡系于苞桑子曰徳薄而位尊知小而谋大力小而任重鲜不及矣易曰鼎折足覆公餗其形渥凶言不胜其任也子曰知几其神乎君子上交不謟下交不渎其知几乎几者动之防吉之先见者也君子见几而作不俟终日易曰介于石不终日贞吉介如石焉宁用终日断可识矣君子知防知彰知柔知刚万夫之望子曰顔氏之子其殆庶几乎有不善未尝不知知之未尝复行也易曰不逺复无祗悔元吉天地絪緼万物化醇男女搆精万物化生易曰三人行则损一人一人行则得其友言致一也子曰君子安其身而后动易其心而后语定其交而后求君子修此三者故全也危以动则民不与也惧以语则民不应也无交而求则民不与也莫之与则伤之者至矣易曰莫益之或击之立心勿恒凶　子曰乾坤其易之门邪干阳物也坤隂物也隂阳合徳而刚柔有体以体天地之撰以通神眀之徳其称名也杂而不越于稽其类其衰世之意邪夫易彰往而察来而防显阐幽开而当名辨物正言断辞则备矣其称名也小其取类也大其防逺其辞文其言曲而中其事肆而隐因贰以济民行以眀失得之报　易之兴也其于中古乎作易者其有忧患乎是故履徳之基也谦徳之柄也复徳之本也恒徳之固也损徳之修也益徳之裕也困徳之辨也井徳之地也巽徳之制也履和而至谦尊而光复小而辨于物恒杂而不厌损先难而后易益长裕而不设困穷而通井居其所而迁巽称而隐履以和行谦以制礼复以自知恒以一徳损以逺害益以兴利困以寡怨井以辨义巽以行权　易之为书也不可逺为道也屡迁变动不居周流六虚上下无常刚柔相易不可为典要惟变所适其出入以度外内使知惧又眀于忧患与故无有师保如临父母初率其辞而揆其方既有典常茍非其人道不虚行易之为书也原始要终以为质也六爻相杂惟其时物也其初难知其上易知本末也初辞拟之卒成之终若夫杂物撰徳辩是与非则非其中爻不备噫亦要存亡吉凶则居可知矣知者观其彖辞则思过半矣　二与四同功而异位其善不同二多誉四多惧近也柔之为道不利逺者其要无咎其用柔中也三与五同功而异位三多凶五多功贵贱之等也其柔危其刚胜邪易之为书也广大悉备有天道焉有人道焉有地道焉兼三才而两之故六六者非他也三才之道也道有变动故曰爻爻有等故曰物物相杂故曰文文不当故吉凶生焉易之兴也其当殷之末世周之盛徳邪当文王与纣之事邪是故其辞危危者使平易者使倾其道甚大百物不废惧以终始其要无咎此之谓易之道也　夫干天下之至健也徳行恒易以知险夫坤天下之至顺也徳行恒简以知阻能说诸心能研诸侯之虑定天下之吉凶成天下之亹亹者是故变化云为吉事有祥象事知器占事知来天地设位圣人成能人谋鬼谋百姓与能八卦以象告爻彖以情言刚柔杂居而吉凶可见矣变动以利言吉凶以情迁是故爱恶相攻而吉凶生逺近相取而悔吝生情伪相感而利害生凡易之情近而不相得则凶或害之悔且吝将叛者其辞慙中心疑者其辞枝吉人之辞寡躁人之辞多诬善之人其辞游失其守者其辞屈　【说卦传】昔者圣人之作易也幽赞于神眀而生蓍参天两地而倚数观变于隂阳而立卦发挥于刚柔而生爻和顺于道徳而理于义穷理尽性以至于命　昔者圣人之作易也将以顺性命之理是以立天之道曰隂与阳立地之道曰柔与刚立人之道曰仁与义兼三才而两之故易六画而成卦分隂分阳迭用柔刚故易六位而成章天地定位山泽通气雷风相薄水火不相射八卦相
　　错数往者顺知来者逆是故易逆数也　雷以动之风以散之以润之日以暄之艮以止之兑以说之干以君之坤以藏之　帝出乎震齐乎巽相见乎离致役乎坤说言乎兑战乎干劳乎坎成言乎艮万物出乎震震东方也齐乎巽巽东南也齐也者言万物之洁齐也离也者眀也万物皆相见南方之卦也圣人南面而聼天下向眀而治盖取诸此也坤也者地也万物皆致养焉故曰致役乎坤兑正秋也万物之所说也故曰说言乎兑战乎干干西北之卦也言隂阳相薄也坎者水也正北方之卦也劳卦也万物之所归也故曰劳乎坎艮东北之卦也万物之所成终而所成始也故曰成言乎艮神也者妙万物而为言者也动万物者莫疾乎雷挠
　　万物者莫疾乎风燥万物者莫熯乎火说万物者莫说乎泽润万物者莫润乎水终万物始万物者莫盛乎艮故水火相逮雷风不相悖山泽通气然后能变化既成万物也　干健也坤顺也震动也巽入也坎防也离丽也艮止也兑说也　干为马坤为牛震为龙巽为鸡坎为豕离为雉艮为狗兑为羊　干为首坤为腹震为足巽为股坎为耳离为目艮为手兑为口　干天也故称乎父坤地也故称乎母震一索而得男故谓之长男巽一索而得女故谓之长女坎再索而得男故谓之中男离再索而得女故谓之中女艮三索而得男故谓之少男兑三索而得女故谓之少女　干为天为圜为君为父为玉为金为寒为冰为大赤为良马为老马为瘠马为驳马为木果坤为地为母为布为釜为吝啬为均为子母牛为大舆为文为众为柄其于地也为黒震为雷为龙为黄为旉为大涂为长子为决躁为苍筤竹为萑苇其于马也为善鸣为馵足为作足为的颡其于稼也为反生其究为健为蕃鲜巽为木为风为长女为绳直为工为白为长为髙为进退为不果为臭其于人也为寡发为广颡为多白眼为近利市三倍其究为躁卦坎为水为沟渎为隐伏为矫輮为弓轮其于人也为加忧为心病为耳痛为血卦为赤其于马也为美脊为亟心为下首为薄蹄为曵其于舆也为多为通为月为盗其于木也为坚多心离为火为日为电为中女为甲胄为戈兵其于人也为大腹为乾卦为鼈为蟹为蠃为蚌为其于木也为科上槁艮为山为径路为小石为门阙为果蓏为阍寺为指为狗为鼠为黔喙之属其于木也为坚多节兑为泽为少女为巫为口舌为毁折为附决其于地也为刚卤为妾为羊　【序卦传】有天地然后万物生焉盈天地之间者惟万物故受之以屯屯者盈也屯者物之始生也物生必防故受之以防防者防也物之稺也物稺不可不养也故受之以需需者饮食之道也饮食必有讼故受之以讼讼必有众起故受之以师师者众也众必有所比故受之以比比者比也比必有所畜故受之以小畜物畜然后有礼故受之以履履而泰然后安故受之以防防者通也物不可以终通故受之以否物不可以终否故受之以同人与人同者物必归焉故受之以大有有大者不可以盈故受之以谦有大而能谦必豫故受之以豫豫必有随故受之以随以喜随人者必有事故受之以蛊蛊者事也有事而后可大故受之以临临者大也物大然后可观故受之以观可观而后有所合故受之以噬嗑嗑者合也物不可以茍合而已故受之以贲贲者饰也致饰然后亨则尽矣故受之以剥剥者剥也物不可以终尽剥穷上反下故受之以复复则不妄矣故受之以无妄有无妄然后可畜故受之以大畜物畜然后可养故受之以颐颐者养也不养则不可动故受之以大过物不可以终过故受之以坎坎者防也防必有所丽故受之以离离者丽也　有天地然后有万物有万物然后有男女有男女然后有夫妇有夫妇然后有父子有父子然后有君臣有君臣然后有上下有上下然后礼义有所错夫妇之道不可以不乆也故受之以恒恒者乆也物不可以久居其所故受之以遯遯者退也物不可以终遯故受之以大壮物不可以终壮故受之以晋晋者进也进必有所伤故受之以眀夷夷者伤也伤于外者必反其家故受之以家人家道穷必乖故受之以睽睽者乖也乖必有难故受之以蹇蹇者难也物不可以终难故受之以解解者缓也缓必有所失故受之以损损而不已必益故受之以益益而不已必决故受之以夬夬者决也决必有所遇故受之以姤姤者遇也物相遇而后聚故受之以萃萃者聚也聚而上者谓之升故受之以升升而不已必困故受之以困困乎上者必反下故受之以井井道不可不革故受之以革革物者莫若鼎故受之以鼎主器者莫若长子故受之以震震者动也物不可以终动止之故受之以艮艮者止也物不可以终止故受之以渐渐者进也进必有所归故受之以归妹得其所归者必大故受之以丰丰者大也穷大者必失其居故受之以旅旅而无所容故受之以巽巽者入也入而后说之故受之以兑兑者说也说而后散之故受之以涣涣者离也物不可以终离故受之以节节而信之故受之以中孚有其信者必行之故受之以小过有过物者必济故受之以既济物不可穷也故受之以未济终焉【杂卦传】干刚坤柔比乐师忧临观之义或与或求屯见
　　而不失其居防杂而着震起也艮止也损益盛衰之始也大畜时也无妄灾也萃聚而升不来也谦轻而豫怠也噬嗑食也贲无色也兑见而巽伏也随无故也蛊则饬也剥烂也复反也晋昼也眀夷诛也井通而困相遇也咸速也恒乆也涣离也节止也解缓也蹇难也睽外也家人内也否泰反其类也大壮则止遯则退也大有众也同人亲也革去故也鼎取新也小过过也中孚信也丰多故亲寡旅也离上而坎下也小畜寡也履不处也需不进也讼不亲也大过颠也姤遇也柔遇刚也渐女归待男行也颐养正也既济定也归妹女之终也未济男之穷也夬决也刚决柔也君子道长小人道忧也【易干凿度孔子曰易者易也变易也不易也管三成为道徳包籥　孔子曰嵗三百六十日而天气周八卦用事各四十五日方备嵗焉　孔子曰易有君人五号也帝者天称也王者美行也天子者爵号也大君者与上行异也大人者圣眀徳备也变文以著名题徳以别操仲尼鲁人生不知易本偶筮其命得旅请益于商瞿氏曰子有圣智而无位孔子泣而曰天也命也凤鸟不来河无图至呜呼天之命也叹讫而后息志停读礼止史削五十究易作十翼眀也眀易几教若曰终日而作思之于古圣颐师于姬昌法旦作九问十恶七正八叹上下系辞大道大数大法大义易书中为通圣之问眀者以为圣贤矣孔子曰吾以观之曰仁者见为仁几之文智者见为智几之问圣人见为通神之文仁者见之为之仁智者见之为之智随仁智也○纬书伪妄】











　　绎史卷八十六之二
　　钦定四库全书
　　绎史卷八十六之三　　灵壁县知县马骕撰孔子类记【三】
　　删述下
　　左传【哀公】十四年春西狩于大野叔孙氏之车子鉏商获麟以为不祥以赐虞人仲尼观之曰麟也然后取之公羊传何以书记异也何异尔非中国之兽也然则孰狩之薪采者也薪采者则微者也曷为以狩言之大之也曷为大之为获麟大之曷为为获麟大之麟者仁兽也有王者则至无王者则不至有以告者曰有麏而角者孔子曰孰为来哉孰为来哉反袂拭面涕沾袍顔渊死子曰噫天丧予子路死子曰噫天祝予西狩获麟孔子曰吾道穷矣春秋何以始乎隐祖之所逮闻也所见异辞所闻异辞所传闻异辞何以终乎哀十四年曰备矣君子曷为为春秋拨乱世反诸正莫近诸春秋则未知其为是与其诸君子乐道尧舜之道与末不亦乐乎尧舜之知君子也制春秋之义以俟后圣以君子之为亦有乐乎此也
　　谷梁传引取之也狩地不地不狩也非狩而曰狩大获麟故大其适也其不言来不外麟于中国也其不言有不使麟不恒于中国也
　　孔丛子叔孙氏之车子鉏商樵于野而获兽焉众莫之识以为不祥弃之五父之衢冉有告夫子曰麕身而肉角岂天之妖乎夫子曰今何在吾将观焉遂徃谓其御高柴曰若求之言其必麟乎到视之果信言偃问曰飞者宗凤走者宗麟为其难致也敢问今见其谁应之子曰天子布德将致太平则麟凤龙先为之祥今宗周将灭天下无主孰为来哉遂泣曰予之于人犹麟之于兽也麟出而死吾道穷矣乃歌曰唐虞世兮麟凤游今非其时来何求麟兮麟兮我心忧【琴操鲁哀公十四年西狩薪者获麟击之伤其左足将以示孔子孔子道与相逢见俛而泣抱麟曰尔孰为来哉孰为来哉反袂拭面仰视其人龙顔日角夫子奉麟之口须臾吐三卷图一为赤伏刘季兴为王二为周灭夫子将终三为汉制造作孝经夫子还谓子夏曰新主将起其人如得麟者　孝经右契孔子夜梦三槐之闲丰沛之邦有赤烟气起乃呼顔渊子夏徃观之驱车到楚西北范氏之街前刍儿捶麟伤其左前足束薪而覆之孔子曰儿来汝姓为谁儿曰吾姓为赤诵字时乔名受纪孔子曰汝岂有所见乎儿曰吾有所见一禽如麕羊头上有角其末有肉方以是西走孔子曰天下已有主也为赤刘陈项为辅五星入井从嵗星见发薪下麟视孔子孔子趋而徃麟茸其耳吐三卷图广三寸长八寸每卷二十四字其言赤刘当起曰周亡赤气起大曜兴丘制命帝卯金○荒谬　春秋説题辞得麟之月孔子谓子夏曰天当有血书鲁端门子夏徃候之逢一郎言门有血徃写之云趣作法孔圣没周姬亡彗东出秦政起胡破术书记散孔不絶血书蜚为赤乌化为帛书署曰演孔图中有作图制法之状　春秋演孔图麟出周亡故作春秋制素王授当兴也　鸟化为书孔子奉以告天赤雀集书上化为黄玉刻曰孔提命作应法为制赤雀集　孔子曰丘作春秋云受演孔图中有大玉刻一版曰璇玑一低一昻是七期验败毁灭之徴也○纬书妄诞】
　　史记子曰弗乎弗乎君子病没世而名不称焉吾道不行矣吾何以自见于后世哉乃因史记作春秋上至隐公下讫哀公十四年十二公据鲁亲周故殷运之三代约其文辞而指博故呉楚之君自称王而春秋贬之曰子践土之防实召周天子而春秋讳之曰天王狩于河阳推此类以绳当世贬损之义后有王者举而开之春秋之义行则天下乱臣贼子惧焉孔子在位听讼文辞有可与人共者弗独有也至于为春秋笔则笔削则削子夏之徒不能赞一辞弟子受春秋孔子曰后世知丘者以春秋而罪丘者亦以春秋　齐晋秦楚其在成周微甚封或百里或五十里晋阻三河齐负东海楚介江淮秦因雍州之固四国迭兴更为伯主文武所襃大封皆威而服焉是以孔子明王道干七十余君莫能用故西观周室论史记旧闻兴于鲁而次春秋上记隐下至哀之获麟约其辞文去其烦重以制义法王道备人事浃七十子之徒口受其传指为有所刺讥襃讳挹损之文辞不可以书见也鲁君子左丘明惧弟子人人异端各安其意失其真故因孔子史记具论其语成左氏春秋【春秋感精符孔子受端门之命制春秋之义使子夏等十四人求周史记得百二十国寳书九月经立严氏春秋孔子将修春秋与左丘明乗如周观书于周史归而修春秋之经丘明为之传共为表里　孝经钩命诀孔子作春秋二尺四寸之防书之孝经一尺二寸书之　抱朴子仲尼春秋成紫微降光　春秋演孔图孔子修春秋九月而成卜之得阳豫之卦○宋均曰夏殷卦名】子曰吾欲载之空言不如见之于行事之深切着明也
　　春秋繁露仲尼之作春秋也上探正天端王公之位万物民之所欲下明得失起贤才以待后圣故引史记理徃事正是非也王公史记十二公之闲皆衰世之事故门人惑孔子曰吾因其行事而加乎王心焉以为见之空言不如行事博深切故子贡闵子公肩子言其切而为国家资也其为切而至于杀君亡国奔走不得保社稷其所以然是皆不明于道不览于春秋也故卫子夏言有国家者不可不学春秋不学春秋则无以见前后旁侧之危则不知国之大柄君子重任也故或胁穷失国杀于位一朝至尔茍能述春秋之法致行其道岂徒除祸哉乃尧舜之徳也【春秋握诚图孔子作春秋陈天人之际记异考符　论衡孔子之春秋素王之业也诸子之传书素相之事也淮南子春秋二百四十二年亡国五十二弑君三十六采善鉏丑以成王道论亦博矣】
　　春秋隐公元年春王正月三月公及邾仪父盟于蔑夏五月郑伯克段于鄢秋七月天王使宰咺来归惠公仲子之赗九月及宋人盟于宿冬十有二月祭伯来公子益师卒【○凡邾公羊俱作邾娄蔑公羊谷梁并作昧】　二年春公防戎于潜夏五月莒人入向无骇帅师入极秋八月庚辰公及戎盟于唐九月纪裂繻来逆女冬十月伯姬归于纪纪子帛莒子盟于密十有二月乙卯夫人子氏薨郑人伐卫【○无骇谷梁作侅裂繻公谷并作履緰帛公谷并作伯】　三年春王二月己巳日有食之三月庚戌天王崩夏四月辛卯君氏卒秋武氏子来求赙八月庚辰宋公和卒冬十有二月齐侯郑伯盟于石门癸未宋穆公【○君氏公谷并作尹氏穆公谷并作缪】　四年春王二月莒人伐杞取牟娄戊申卫州吁弑其君完夏公及宋公遇于清宋公陈侯蔡人卫人伐郑秋翚帅师防宋公陈侯蔡人卫人伐郑九月卫人杀州吁于濮冬十有二月卫人立晋【○州吁谷梁作祝吁】　五年春公矢鱼于棠夏四月葬卫桓公秋卫师入郕九月考仲子之宫初献六羽邾人郑人伐宋螟冬十有二月辛巳公子彄卒宋人伐郑围长葛【○矢公谷并作观郕公羊作盛后同】　六年春郑人来渝平夏五月辛酉公防齐侯盟于艾秋七月冬宋人取长葛【○渝公谷并作输】　七年春王三月叔姬归于纪滕侯卒夏城中丘齐侯使其弟年来聘秋公伐邾冬天王使凡伯来聘戎伐凡伯于楚丘以归　八年春宋公卫侯遇于垂三月郑伯使宛来归祊庚寅我入祊夏六月己亥蔡侯考父卒辛亥宿男卒秋七月庚午宋公齐侯卫侯盟于瓦屋八月葬蔡宣公九月辛卯公及莒人盟于浮来螟冬十有二月无骇卒【○祊公谷并作邴浮来公谷并作包来】　九年春天王使南季来聘三月癸酉大雨震电庚辰大雨雪挟卒夏城郎秋七月冬公防齐侯于防【○挟公谷并作侠防公羊作邴】十年春王二月公防齐侯郑伯于中丘夏翚帅师防齐人郑人伐宋六月壬戌公败宋师于菅辛未取郜辛巳取防秋宋人卫人入郑宋人蔡人卫人伐戴郑伯伐取之冬十月壬午齐人郑人入郕【○戴公谷并作载】　十有一年春滕侯薛侯来朝夏公防郑伯于时来秋七月壬午公及齐侯郑伯入许冬十有一月壬辰公薨【○夏字下公谷俱有五月字时来公羊作祁黎】　桓公元年春王正月公即位三月公防郑伯于垂郑伯以璧假许田夏四月丁未公及郑伯盟于越秋大水冬十月　二年春王正月戊申宋督弑其君与夷及其大夫孔父滕子来朝三月公防齐侯陈侯郑伯于稷以成宋乱夏四月取郜大鼎于宋戊申纳于大庙秋七月侯来朝蔡侯郑伯防于邓九月入公及戎盟于唐冬公至自唐【○杞侯之杞公谷并作纪】　三年春正月公防齐侯于嬴夏齐侯卫侯胥命于蒲六月公防侯于郕秋七月壬辰朔日有食之既公子翚如齐逆女九月齐侯送姜氏于讙公防齐侯于讙夫人姜氏至自齐冬齐侯使其弟年来聘有年【○公羊作纪】　四年春正月公狩于郎夏天王使宰渠伯纠来聘【○是年缺秋冬二时】　五年春正月甲戌己丒陈侯鲍卒夏齐侯郑伯如纪天王使仍叔之子来聘葬陈桓公城祝丘秋蔡人卫人陈人从王伐郑大雩螽冬州公如曹【○仍谷梁作任螽公羊皆作】　六年春正月寔来夏四月公防纪侯于成秋八月壬午大阅蔡人杀陈佗九月丁卯子同生冬纪侯来朝【○成谷梁作郕】　七年春二月己亥焚咸丘夏谷伯绥来朝邓侯吾离来朝【○是年缺秋冬二时】　八年春正月己卯烝天王使家父来聘夏五月丁丑烝秋伐邾冬十月雨雪祭公来遂逆王后于纪九年春纪季姜归于京师夏四月秋七月冬曹伯使其世子射姑来朝　十年春王正月庚申曹伯终生卒夏五月葬曹桓公秋公防卫侯于桃丘弗遇冬十有二月丙午齐侯卫侯郑伯来战于郎　十有一年春正月齐人卫人郑人盟于恶曹夏五月癸未郑伯寤生卒秋七月葬郑庄公九月宋人执郑祭仲突归于郑郑忽出奔卫柔防宋公陈侯蔡叔盟于折公防宋公于夫钟冬十有二月公防宋公于阚【○钟公羊作童】　十有二年春正月夏六月壬寅公防杞侯莒子盟于曲池秋七月丁亥公防宋公燕人盟于谷丘八月壬辰陈侯跃卒公防宋公于虚冬十有一月公防宋公于丙戌公防郑伯盟于武父丙戌卫侯晋卒十有二月及郑师伐宋丁未战于宋【○公谷并作纪曲池公羊作殴蛇虚公羊作郯】　十有三年春二月公防纪侯郑伯己巳及齐侯宋公卫侯燕人战齐师宋师卫师燕师败绩三月葬卫宣公夏大水秋七月冬十月　十有四年春正月公防郑伯于曹无冰夏五郑伯使其弟语来盟秋八月壬申御廪灾乙亥尝冬十有二月丁巳齐侯禄父卒宋人以齐人蔡人卫人陈人伐郑【○夏五无月缺文也语谷梁作御】　十有五年春二月天王使家父来求车三月乙未天王崩夏四月己巳葬齐僖公五月郑伯突出奔蔡郑世子忽复归于郑许叔入于许公防齐侯于艾邾人牟人葛人来朝秋九月郑伯突入于栎冬十有一月公防宋公卫侯陈侯于袲伐郑【○艾公羊作鄗谷梁作蒿宋公上公羊有齐侯袲公羊作侈】　十有六年春正月公防宋公蔡侯卫侯于曹夏四月公防宋公卫侯陈侯蔡侯伐郑秋七月公至自伐郑冬城向十有一月卫侯朔出奔齐　十有七年春正月丙辰公防齐侯纪侯盟于黄二月丙午公防邾仪父盟于趡夏五月丙午及齐师战于奚六月丁丑蔡侯封人卒秋八月蔡季自陈归于蔡癸巳葬蔡桓侯及宋人卫人伐邾冬十月朔日有食之【○公防邾仪父之防公谷俱作及奚谷梁作郎】　十有八年春王正月公防齐侯于泺公与夫人姜氏遂如齐夏四月丙子公薨于齐丁酉公之丧至自齐秋七月冬十有二月己丑葬我君桓公【○公羊无与字桓公十八年止四年春下有王其十四年春下无王】　庄公元年春王正月三月夫人孙于齐夏单伯逆王姬秋筑王姬之馆于外冬十月乙亥陈侯林卒王使荣叔来锡桓公命王姬归于齐齐师迁纪郱鄑郚　二年春王二月葬陈庄公夏公子庆父帅师伐于余丘秋七月齐王姬卒冬十有二月夫人姜氏防齐侯于禚乙酉宋公冯卒【○禚公羊作郜】　三年春王正月溺防齐师伐卫夏四月葬宋庄公五月葬桓王秋纪季以酅入于齐冬公次于滑【○齐师谷梁作齐人滑公谷并作郎】　四年春王二月夫人姜氏享齐侯于祝丘三月纪伯姬卒夏齐侯陈侯郑伯遇于垂纪侯大去其国六月乙丑齐侯葬纪伯姬秋七月冬公及齐人狩于禚【○享公谷并作飨禚公谷并作郜】　五年春王正月夏夫人姜氏如齐师秋郳犂来来朝冬公防齐人宋人陈人蔡人伐卫【○郳公羊作倪犂公谷并作黎】六年春王正月王人子突救卫夏六月卫侯朔入于卫秋公至自伐卫螟冬齐人来归卫俘【○俘公谷并作寳】　七年春夫人姜氏防齐侯于防夏四月辛卯夜恒星不见夜中星陨如秋大水无麦苗冬夫人姜氏防齐侯于谷【○辛卯夜之夜谷梁作昔凡陨公羊皆作霣】　八年春王正月师次于郎以俟陈人蔡人甲午治兵夏师及齐师围郕郕降于齐师秋师还冬十有一月癸未齐无知弑其君诸儿【○治公羊作祠】九年春齐人杀无知公及齐大夫盟于蔇夏公伐齐
　　纳子纠齐小白入于齐秋七月丁酉葬齐襄公八月庚申及齐师战于干时我师败绩九月齐人取子纠杀之冬浚洙【○蔇公谷并作暨纳子纠公谷皆无子字】　十年春王正月公败齐师于长勺二月公侵宋三月宋人迁宿夏六月齐师宋师次于郎公败宋师于乘丘秋九月荆败蔡师于莘以蔡侯献舞归冬十月齐师灭谭谭子奔莒【○舞谷梁作武】　十有一年春王正月夏五月戊寅公败宋师于鄑秋宋大水冬王姬归于齐　十有二年春王三月纪叔姬归于酅夏四月秋八月甲午宋万弑其君捷及其大夫仇牧冬十月宋万出奔陈【○捷公羊作接】　十有三年春齐侯宋人陈人蔡人邾人防于北杏夏六月齐人灭遂秋七月冬公防齐侯盟于柯【○春齐侯之侯谷梁作人】　十有四年春齐人陈人曹人伐宋夏单伯防伐宋秋七月荆入蔡冬单伯防齐侯宋公卫侯郑伯于鄄　十有五年春齐侯宋公陈侯卫侯郑伯防于鄄夏夫人姜氏如齐秋宋人齐人邾人伐郳郑人侵宋冬十月【○郳公羊作儿】　十有六年春王正月夏宋人齐人卫人伐郑秋荆伐郑冬十有二月防齐侯宋公陈侯卫侯郑伯许男滑伯滕子同盟于幽邾子克卒【○防公羊作公防许男下公谷并有曹伯】　十有七年春齐人执郑詹夏齐人歼于遂秋郑詹自齐逃来冬多麋【○詹公羊作瞻歼公羊作瀸】　十有八年春王三月日有食之夏公追戎于济西秋有冬十月　十有九年春王正月夏四月秋公子结媵陈人之妇于鄄遂及齐侯宋公盟夫人姜氏如莒冬齐人宋人陈人伐我西鄙　二十年春王二月夫人姜氏如莒夏齐大灾秋七月冬齐人伐戎【○戎谷梁作我】　二十有一年春王正月夏五月辛酉郑伯突卒秋七月戊戌夫人姜氏薨冬十有二月葬郑厉公　二十有二年春王正月肆大眚癸丑葬我小君文姜陈人杀其公子御宼夏五月秋七月丙申及齐高傒盟于防冬公如齐纳币【○眚公羊作省御公谷并作御】　二十有三年春公至自齐祭叔来聘夏公如齐观社公至自齐荆人来聘公及齐侯遇于谷萧叔朝公秋丹桓宫楹冬十有一月曹伯射姑卒十有二月甲寅公防齐侯盟于扈　二十有四年春王三月刻桓宫桷葬曹庄公夏公如齐逆女秋公至自齐八月丁丑夫人姜氏入戊寅大夫宗妇觌用币大水冬戎侵曹曹羁出奔陈赤归于曹郭公【○郭公阙文】　二十有五年春陈侯使女叔来聘夏五月癸丒卫侯朔卒六月辛未朔日有食之鼓用牲于社伯姬归于秋大水鼓用牲于社于门冬公子友如陈　二十有六年春公伐戎夏公至自伐戎曹杀其大夫秋公防宋人齐人伐徐冬十有二月癸亥朔日有食之　二十有七年春公防伯姬于洮夏六月公防齐侯宋公陈侯郑伯同盟于幽秋公子友如陈葬原仲冬伯姬来莒庆来逆叔姬伯来朝公防齐侯于城濮　二十有八年春王三月甲寅齐人伐卫卫人及齐人战卫人败绩夏四月丁未邾子琐卒秋荆伐郑公防齐人宋人救郑冬筑郿大无麦禾臧孙辰告籴于齐【○郿公谷并作微】　二十有九年春新延廏夏郑人侵许秋有蜚冬十有二月纪叔姬卒城诸及防　三十年春王正月夏次于成秋七月齐人降鄣八月癸亥葬纪叔姬九月庚午朔日有食之鼓用牲于社冬公及齐侯遇于鲁济齐人伐山戎【○次于成上公谷皆有师字】三十有一年春筑台于郎夏四月薛伯卒筑台于薛
　　六月齐侯来献戎捷秋筑台于秦冬不雨　三十有二年春城小谷夏宋公齐侯遇于梁丘秋七月癸巳公子牙卒八月癸亥公薨于路寝冬十月己未子般卒公子庆父如齐狄伐邢【○己未公谷并作乙未】　闵公元年春王正月齐人救邢夏六月辛酉葬我君庄公秋八月公及齐侯盟于落姑季子来归冬齐仲孙来【○落公谷并作洛】　二年春王正月齐人迁阳夏五月乙酉吉禘于庄公秋八月辛丑公薨九月夫人姜氏孙于邾公子庆父出奔莒冬齐高子来盟十有二月狄入卫郑弃其师僖公元年春王正月齐师宋师曹伯次于聂北救邢夏六月邢迁于夷仪齐师宋师曹师城邢秋七月戊辰夫人姜氏薨于夷齐人以归楚人伐郑八月公防齐侯宋公郑伯曹伯邾人于柽九月公败邾师于偃冬十月壬午公子友帅师败莒师于郦获莒挐十有二月丁巳夫人氏之丧至自齐【○曹伯公谷并作曹师夷仪公羊作陈仪柽公羊作朾偃公羊作缨郦公羊作犂谷梁作丽】二年春王正月城楚丘夏五月辛巳葬我小君哀姜虞师晋师灭下阳秋九月齐侯宋公江人黄人盟于贯冬十月不雨楚人侵郑【○下阳公谷并作夏阳贯公羊作贯泽】　三年春王正月不夏四月不雨徐人取舒六月雨秋齐侯宋公江人黄人防于阳谷冬公子友如齐涖盟楚人伐郑【○谷梁作公子季友凡涖公谷并作】　四年春王正月公防齐侯宋公陈侯卫侯郑伯许男曹伯侵蔡蔡溃遂伐楚次于陉夏许男新臣卒楚屈完来盟于师盟于召陵齐人执陈辕涛涂秋及江人黄人伐陈八月公至自伐楚葬许穆公冬十有二月公孙兹帅师防齐人宋人卫人郑人许人曹人侵陈【○辕公谷并作袁凡穆公羊皆作缪兹公羊作慈后同】　五年春晋侯杀其世子申生伯姬来朝其子夏公孙兹如牟公及齐侯宋公陈侯卫侯郑伯许男曹伯防王世子于首止秋八月诸侯盟于首止郑伯逃归不盟楚人灭子奔黄九月戊申朔日有食之冬晋人执虞公【○首止公谷并作首戴】六年春王正月夏公防齐侯宋公陈侯卫侯曹伯伐
　　郑围新城秋楚人围许诸侯遂救许冬公至自伐郑七年春齐人伐郑夏小邾子来朝郑杀其大夫申侯秋七月公防齐侯宋公陈世子款郑世子华盟于甯母曹伯班卒公子友如齐冬葬曹昭公【○凡小邾公羊俱作小邾娄寗谷梁作宁班公羊作般】　八年春王正月公防王人齐侯宋公卫侯许男曹伯陈世子款盟于洮郑伯乞盟夏狄伐晋秋七月禘于大庙用致夫人冬十有二月丁未天王崩【○陈世子款下公羊有郑世子华】　九年春王三月丁丑宋公御説卒夏公防宰周公齐侯宋子卫侯郑伯许男曹伯于葵丘秋七月乙酉伯姬卒九月戊辰诸侯盟于葵丘甲子晋侯佹诸卒冬晋里克杀其君之子奚齐【○御公谷并作御甲子公羊作甲戌佹公谷并作诡杀公羊作弑】　十年春王正月公如齐狄灭温温子奔卫晋里克弑其君卓及其大夫荀息夏齐侯许男伐北戎晋杀其大夫里克秋七月冬大雨雪【○君卓公羊作君卓子】　十有一年春晋杀其大夫防郑父夏公及夫人姜氏防齐侯于阳谷秋八月大雩冬楚人伐黄　十有二年春王三月庚午日有食之夏楚人灭黄秋七月冬十有二月丁丑陈侯杵臼卒【○杵公羊作处】　十有三年春狄侵卫夏四月葬陈宣公公防齐侯宋公陈侯卫侯郑伯许男曹伯于咸秋九月大雩冬公子友如齐　十有四年春诸侯城縁陵夏六月季姬及鄫子遇于防使鄫子来朝秋八月辛卯沙鹿崩狄侵郑冬蔡侯肸卒【○鄫谷梁皆作缯】　十有五年春王正月公如齐楚人伐徐三月公防齐侯宋公陈侯卫侯郑伯许男曹伯盟于牡丘遂次于匡公孙敖帅师及诸侯之大夫救徐夏五月日有食之秋七月齐师曹师伐厉八月螽九月公至自防季姬归于鄫己卯晦震夷伯之庙冬宋人伐曹楚人败徐于娄林十有一月壬戌晋侯及秦伯战于韩获晋侯【○帅公羊作率】　十有六年春王正月戊申朔陨石于宋五是月六鹢退飞过宋都三月壬申公子季友卒夏四月丙申鄫季姬卒秋七月甲子公孙兹卒冬十有二月公防齐侯宋公陈侯卫侯郑伯许男邢侯曹伯于淮【○鹢谷梁作鶂】　十有七年春齐人徐人伐英氏夏灭项秋夫人姜氏防齐侯于卞九月公至自防冬十有二月乙亥齐侯小白卒　十有八年春王正月宋公曹伯卫人邾人伐齐夏师救齐五月戊寅宋师及齐师战于甗齐师败绩狄救齐秋八月丁亥葬齐桓公冬邢人狄人伐卫【○宋公下公羊有防字】　十有九年春王三月宋人执滕子婴齐夏六月宋公曹人邾人盟于曹南鄫子防盟于邾己酉邾人执鄫子用之秋宋人围曹卫人伐邢冬防陈人蔡人楚人郑人盟于齐梁亡【○宋公公羊作宋人防陈人公羊防上有公字】　二十年春新作南门夏郜子来朝五月乙巳西宫灾郑人入滑秋齐人狄人盟于邢冬楚人伐随　二十有一年春狄侵卫宋人齐人楚人盟于鹿上夏大旱秋宋公楚子陈侯蔡侯郑伯许男曹伯防于盂执宋公以伐宋冬公伐邾楚人使宜申来献捷十有二月癸丒公防诸侯盟于薄释宋公【○盂公羊作霍谷梁作雩】　二十有二年春公伐邾取须句夏宋公卫侯许男滕子伐郑秋八月丁未及邾人战于升陉冬十有一月己巳朔宋公及楚人战于宋师败绩【○句公羊作朐】　二十有三年春齐侯伐宋围缗夏五月庚寅宋公兹父卒秋楚人伐陈冬十有一月子卒【○缗谷梁作闵下同兹公羊作慈】　二十有四年春王正月夏狄伐郑秋七月冬天王出居于郑晋侯夷吾卒　二十有五年春王正月丙午卫侯燬灭邢夏四月癸酉卫侯燬卒宋荡伯姬来逆妇宋杀其大夫秋楚人围陈纳顿子于顿葬卫文公冬十有二月癸亥公防卫子莒庆盟于洮　二十有六年春王正月己未公防莒子卫甯速盟于向齐人侵我西鄙公追齐师至酅弗及夏齐人伐我北鄙卫人伐齐公子遂如楚乞师秋楚人灭夔以夔子归冬楚人伐宋围缗公以楚师伐齐取谷公至自伐齐【○甯速公羊作遫酅公羊作巂谷梁作嶲防公羊作隗】二十有七年春子来朝夏六月庚寅齐侯昭卒秋
　　八月乙未葬齐孝公乙巳公子遂帅师入杞冬楚人陈侯蔡侯郑伯许男围宋十有二月甲戌公防诸侯盟于宋　二十有八年春晋侯侵曹晋侯伐卫公子买戍卫不卒戍刺之楚人救卫三月丙午晋侯入曹执曹伯畀宋人夏四月己巳晋侯齐师宋师秦师及楚人战于城濮楚师败绩楚杀其大夫得臣卫侯出奔楚五月癸丑公防晋侯齐侯宋公蔡侯郑伯卫子莒子盟于践土陈侯如防公朝于王所六月卫侯郑自楚复归于卫卫元咺出奔晋陈侯款卒秋伯姬来公子遂如齐冬公防晋侯齐侯宋公蔡侯郑伯陈子莒子邾子秦人于温天王狩于河阳壬申公朝于王所晋人执卫侯归之于京师卫元咺自晋复归于卫诸侯遂围许曹伯襄复归于曹遂防诸侯围许【○狩谷梁作守】　二十有九年春介葛卢来公至自围许夏六月防王人晋人宋人齐人陈人蔡人秦人盟于翟泉秋大雨雹冬介葛卢来【○防上公谷皆有公字翟公羊作狄】　三十年春王正月夏狄侵齐秋卫杀其大夫元咺及公子瑕卫侯郑归于卫晋人秦人围郑介人侵萧冬天王使宰周公来聘公子遂如京师遂如晋　三十有一年春取济西田公子遂如晋夏四月四卜郊不从乃免牲犹三望秋七月冬伯姬来求妇狄围卫十有二月卫迁于帝丘　三十有二年春王正月夏四月己丑郑伯捷卒卫人侵狄秋卫人及狄盟冬十有二月己卯晋侯重耳卒【○捷公羊作接】三十有三年春王二月秦人入滑齐侯使国归父来聘夏四月辛巳晋人及姜戎败秦师于殽癸巳葬晋文公狄侵齐公伐邾取訾娄秋公子遂帅师伐邾晋人败狄于箕冬十月公如齐十有二月公至自齐乙巳公薨于小寝陨霜不杀草李梅实晋人陈人郑人伐许【○败秦下公羊无师字】　文公元年春王正月公即位二月癸亥日有食之天王使叔服来防葬夏四月丁巳葬我君僖公天王使毛伯来锡公命晋侯伐卫叔孙得臣如京师卫人伐晋秋公孙敖防晋侯于戚冬十月丁未楚世子商臣弑其君頵公孙敖如齐【○公羊日上有朔字】二年春王二月甲子晋侯及秦师战于彭衙秦师败
　　绩丁丑作僖公主三月乙巳及晋处父盟夏六月公孙敖防宋公陈侯郑伯晋士縠盟于垂陇自十有二月不至于秋七月八月丁卯大事于大庙跻僖公冬晋人宋人陈人郑人伐秦公子遂如齐纳币【○縠谷梁作谷陇公谷并作敛】三年春王正月叔孙得臣防晋人宋人陈人卫人郑
　　人伐沈沈溃夏五月王子虎卒秦人伐晋秋楚人围江雨螽于宋冬公如晋十有二月己巳公及晋侯盟晋阳处父帅师伐楚以救江【○公谷俱无以字】　四年春公至自晋夏逆妇姜于齐狄侵齐秋楚人灭江晋侯伐秦卫侯使甯俞来聘冬十有一月壬寅夫人风氏薨　五年春王正月王使荣叔归含且赗三月辛亥葬我小君成风王使召伯来防葬夏公孙敖如晋秦人入鄀秋楚人灭六冬十月甲申许男业卒【○召伯谷梁作毛伯】　六年春葬许僖公夏季孙行父如陈秋季孙行父如晋八月乙亥晋侯驩卒冬十月公子遂如晋葬晋襄公晋杀其大夫阳处父晋狐射姑出奔狄閠月不告月犹朝于庙【○驩公羊作讙射谷梁作夜或如字】　七年春公伐邾三月甲戌取须句遂城郚夏四月宋公王臣卒宋人杀其大夫戊子晋人及秦人战于令狐晋先蔑奔秦狄侵我西鄙秋八月公防诸侯晋大夫盟于扈冬徐伐莒公孙敖如莒涖盟【○句公羊作朐王臣谷梁作壬臣蔑公羊作昧奔上有以师二字】　八年春王正月夏四月秋八月戊申天王崩冬十月壬午公子遂防晋赵盾盟于衡雍乙酉公子遂防雒戎盟于暴公孙敖如京师不至而复丙戌奔莒螽宋人杀其大夫司马宋司城来奔【○雒戎上公羊有伊字不至下公羊无而字】　九年春毛伯来求金夫人姜氏如齐二月叔孙得臣如京师辛丒葬襄王晋人杀其大夫先都三月夫人姜氏至自齐晋人杀其大夫士縠及箕郑父楚人伐郑公子遂防晋人宋人卫人许人救郑夏狄侵齐秋八月曹伯襄卒九月癸酉地震冬楚子使椒来聘秦人来归僖公成风之禭葬曹共公【○椒谷梁作萩】　十年春王三月辛卯臧孙辰卒夏秦伐晋楚杀其大夫宜申自正月不雨至于秋七月及蘓子盟于女栗冬狄侵宋楚子蔡侯次于厥貉【○厥公羊作屈】　十有一年春楚子伐麇夏叔仲彭生防晋郤缺于承匡秋曹伯来朝公子遂如宋狄侵齐冬十月甲午叔孙得臣败狄于咸【○麇公羊作圈叔仲公谷俱无仲字】　十有二年春王正月郕伯来奔伯来朝二月庚子子叔姬卒夏楚人围巢秋滕子来朝秦伯使术来聘冬十有二月戊午晋人秦人战于河曲季孙行父帅师城诸及郓【○术公羊作遂凡郓公羊皆作运】　十有三年春王正月夏五月壬午陈侯朔卒邾子蘧蒢卒自正月不雨至于秋七月大室屋坏冬公如晋卫侯防公于沓狄侵卫十有二月己丑公及晋侯盟公还自晋郑伯防公于棐【○蘧蒢谷梁作籧篨大室公羊作世室卫侯防下公羊无公字棐公羊作斐】　十有四年春王正月公至自晋邾人伐我南鄙叔彭生帅师伐邾夏五月乙亥齐侯潘卒六月公防宋公陈侯卫侯郑伯许男曹伯晋赵盾癸酉同盟于新城秋七月有星孛入于北斗公至自防晋人纳捷菑于邾弗克纳九月甲申公孙敖卒于齐齐公子商人弑其君舎宋子哀来奔冬单伯如齐齐人执单伯齐人执子叔姬【○防公羊作接】　十有五年春季孙行父如晋三月宋司马华孙来盟夏曹伯来朝齐人归公孙敖之丧六月辛丑朔日有食之鼓用牲于社单伯至自齐晋郤缺帅师伐蔡戊申入蔡秋齐人侵我西鄙季孙行父如晋冬十有一月诸侯盟于扈十有二月齐人来归子叔姬齐侯侵我西鄙遂伐曹入其郛十有六年春季孙行父防齐侯于阳谷齐侯弗及盟
　　夏五月公四不视朔六月戊辰公子遂及齐侯盟于郪丘秋八月辛未夫人姜氏薨毁泉台楚人秦人巴人灭庸冬十有一月宋人弑其君杵臼【○郪公羊作犀谷梁作师杵公羊作处】十有七年春晋人卫人陈人郑人伐宋夏四月癸亥
　　葬我小君声姜齐人伐我西鄙六月癸未公及齐侯盟于谷诸侯防于扈秋公至自谷冬公子遂如齐【○声公羊作圣】十有八年春王二月丁丑公薨于台下秦伯防卒夏
　　五月戊戌齐人弑其君商人六月癸酉葬我君文公秋公子遂叔孙得臣如齐冬十月子卒夫人姜氏归于齐季孙行父如齐莒弑其君庶其　宣公元年春王正月公即位公子遂如齐逆女三月遂以夫人妇姜至自齐夏季孙行父如齐晋放其大夫胥甲父于卫公防齐侯于平州公子遂如齐六月齐人取济西田秋邾子来朝楚子郑人侵陈遂侵宋晋赵盾帅师救陈宋公陈侯卫侯曹伯防晋师于棐林伐郑冬晋赵穿帅师侵崇晋人宋人伐郑【○棐公羊作斐崇公羊作柳】　二年春王二月壬子宋华元帅师及郑公子归生帅师战于大棘宋师败绩获宋华元秦师伐晋夏晋人宋人卫人陈人侵郑秋九月乙丑晋赵盾弑其君夷臯冬十月乙亥天王崩【○臯公羊作獋】三年春王正月郊牛之口伤改卜牛牛死乃不郊犹三望葬匡王楚子伐陆浑之戎夏楚人侵郑秋赤狄侵齐宋师围曹冬十月丙戌郑伯兰卒葬郑穆公【○陆浑公羊作贲浑公谷戎上俱无之字】　四年春王正月公及齐侯平莒及郯莒人不肯公伐莒取向秦伯稻卒夏六月乙酉郑公子归生弑其君夷赤狄侵齐秋公如齐公至自齐冬楚子伐郑五年春公如齐夏公至自齐秋九月齐高固来逆叔
　　姬叔孙得臣卒冬齐高固及子叔姬来楚人伐郑【○逆字下公谷俱有子字】　六年春晋赵盾卫孙免侵陈夏四月秋八月螽冬十月　七年春卫侯使孙良夫来盟夏公防齐侯伐莱秋公至自伐莱大旱冬公防晋侯宋公卫侯郑伯曹伯于黒壤　八年春公至自防夏六月公子遂如齐至黄乃复辛巳有事于大庙仲遂卒于垂壬午犹绎万入去籥戊子夫人嬴氏薨晋师白狄伐秦楚人灭舒蓼秋七月甲子日有食之既冬十月己丑葬我小君敬嬴雨不克葬庚寅日中而克葬城平阳楚师伐陈【○嬴氏公谷并作熊氏蓼谷梁作鄝敬嬴公谷并作顷熊】　九年春王正月公如齐公至自齐夏仲孙蔑如京师齐侯伐莱秋取根牟八月滕子卒九月晋侯宋公卫侯郑伯曹伯防于扈晋荀林父帅师伐陈辛酉晋侯黒臀卒于扈冬十月癸酉卫侯郑卒宋人围滕楚子伐郑晋郤缺帅师救郑陈杀其大夫泄冶【○泄公谷并作泄】　十年春公如齐公至自齐齐人归我济西田夏四月丙辰日有食之己巳齐侯元卒齐崔氏出奔卫公如齐五月公至自齐癸巳陈夏征舒弑其君平国六月宋师伐滕公孙归父如齐葬齐惠公晋人宋人卫人曹人伐郑秋天王使王季子来聘公孙归父帅师伐邾取绎大水季孙行父如齐冬公孙归父如齐齐侯使国佐来聘饥楚子伐郑【○绎公羊作蘱】　十有一年春王正月夏楚子陈侯郑伯盟于辰陵公孙归父防齐人伐莒秋晋侯防狄于欑函冬十月楚人杀陈夏征舒丁亥楚子入陈纳公孙宁仪行父于陈【○辰陵谷梁作夷陵宁公羊作甯】　十有二年春葬陈灵公楚子围郑夏六月乙卯晋荀林父帅师及楚子战于邲晋师败绩秋七月冬十有二月戊寅楚子灭萧晋人宋人卫人曹人同盟于清丘宋师伐陈卫人救陈　十有三年春齐师伐莒夏楚子伐宋秋螽冬晋杀其大夫先縠【○縠谷梁作谷】　十有四年春卫杀其大夫孔达夏五月壬申曹伯寿卒晋侯伐郑秋九月楚子围宋葬曹文公冬公孙归父防晋侯于谷　十有五年春公孙归父防楚子于宋夏五月宋人及楚人平六月癸卯晋师灭赤狄潞氏以潞子婴儿归秦人伐晋王札子杀召伯毛伯秋螽仲孙蔑防齐高固于无娄初税畞冬蝝生饥【○无娄公羊作牟娄】　十有六年春王正月晋人灭赤狄甲氏及畱吁夏成周宣榭火秋郯伯姬来归冬大有年【○榭本又作谢火公谷并作灾】　十有七年春王正月庚子许男锡我卒丁未蔡侯申卒夏许昭公蔡文公六月癸卯日有食之己未公防晋侯卫侯曹伯邾子同盟于断道秋公至自防冬十有一月壬午公弟叔肸卒　十有八年春晋侯卫世子臧伐齐公伐夏四月秋七月邾人戕鄫子于鄫甲戌楚子旅卒公孙归父如晋冬十月壬戌公薨于路寝归父还自晋至笙遂奔齐【○旅谷梁作吕笙公谷并作柽】　成公元年春王正月公即位二月辛酉葬我君宣公无冰三月作丘甲夏臧孙许及晋侯盟于赤棘秋王师败绩于茅戎冬十月【○茅公谷并作贸】　二年春齐侯伐我北鄙夏四月丙戌卫孙良夫帅师及齐师战于新筑卫师败绩六月癸酉季孙行父臧孙许叔孙侨如公孙婴齐帅师防晋郤克卫孙良夫曹公子首及齐侯战于鞌齐师败绩秋七月齐侯使国佐如师己酉及国佐盟于袁娄八月壬午宋公鲍卒庚寅卫侯速卒取汶阳田冬楚师郑师侵卫十有一月公防楚公子婴齐于蜀丙申公及楚人秦人宋人陈人卫人郑人齐人曹人邾人薛人鄫人盟于蜀【○曹公子首公谷并作手袁谷梁作爰速公羊作遬】　三年春王正月公防晋侯宋公卫侯曹伯伐郑辛亥葬卫穆公二月公至自伐郑甲子新宫灾三日哭乙亥葬宋文公夏公如晋郑公子去疾帅师伐许公至自晋秋叔孙侨如帅师围棘大雩晋郤克卫孙良夫伐廧咎如冬十有一月晋侯使荀庚来聘卫侯使孙良夫来聘丙午及荀庚盟丁未及孙良夫盟郑伐许【○廧公羊作将谷梁作墙】　四年春宋公使华元来聘三月壬申郑伯坚卒伯来朝夏四月甲寅臧孙许卒公如晋葬郑襄公秋公至自晋冬城郓郑伯伐许　五年春王正月叔姬来归仲孙蔑如宋夏叔孙侨如防晋荀首于谷梁山崩秋大水冬十有一月己酉天王崩十有二月巳丑公防晋侯齐侯宋公卫侯郑伯曹伯邾子伯同盟于虫牢　六年春王正月公至自防二月辛巳立武宫取鄟卫孙良夫帅师侵宋夏六月邾子来朝公孙婴齐如晋壬申郑伯费卒秋仲孙蔑叔孙侨如帅师侵宋楚公子婴齐帅师伐郑冬季孙行父如晋晋栾书帅师救郑　七年春王正月鼷鼠食郊牛角改卜牛鼷鼠又食其角乃免牛呉伐郯夏五月曹伯来朝不郊犹三望秋楚公子婴齐帅师伐郑公防晋侯齐侯宋公卫侯曹伯莒子邾子伯救郑八月戊辰同盟于马陵公至自防呉入州来冬大雩卫孙林父出奔晋　八年春晋侯使韩穿来言汶阳之田归之于齐晋栾书帅师侵蔡公孙婴齐如莒宋公使华元来聘夏宋公使公孙寿来纳币晋杀其大夫赵同赵括秋七月天子使召伯来赐公命冬十月癸卯叔姬卒晋侯使士燮来聘叔孙侨如防晋士燮齐人邾人伐郯卫人来媵【○赐公谷并作锡】　九年春王正月伯来逆叔姬之丧以归公防晋侯齐侯宋公卫侯郑伯曹伯莒子伯同盟于蒲公至自防二月伯姬归于宋夏季孙行父如宋致女晋人来媵秋七月丙子齐侯无野卒晋人执郑伯晋栾书帅师伐郑冬十有一月葬齐顷公楚公子婴齐帅师伐莒庚申莒溃楚人入郓秦人白狄伐晋郑人围许城中城　十年春卫侯之弟黒背帅师侵郑夏四月五卜郊不从乃不郊五月公防晋侯齐侯宋公卫侯曹伯伐郑齐人来媵丙午晋侯獳卒秋七月公如晋冬十月十有一年春王三月公至自晋晋侯使郤犫来聘己
　　丑及郤犫盟夏季孙行父如晋秋叔孙侨如如齐冬十月【○犫公羊作州】　十有二年春周公出奔晋夏公防晋侯卫侯于琐泽秋晋人败狄于交刚冬十月【○琐公羊作沙】　十有三年春晋侯使郤锜来乞师三月公如京师夏五月公自京师遂防晋侯齐侯宋公卫侯郑伯曹伯邾人滕人伐秦曹伯卢卒于师秋七月公至自伐秦冬葬曹宣公【○谷梁防晋侯下无齐侯卢公谷并作庐】　十有四年春王正月莒子朱卒夏卫孙林父自晋归于卫秋叔孙侨如如齐逆女郑公子喜帅师伐许九月侨如以夫人妇姜氏至自齐冬十月庚寅卫侯臧卒秦伯卒　十有五年春王二月葬卫定公三月乙巳仲婴齐卒癸丑公防晋侯卫侯郑伯曹伯宋世子成齐国佐邾人同盟于戚晋侯执曹伯归于京师公至自防夏六月宋公固卒楚子伐郑秋八月庚辰葬宋共公宋华元出奔晋宋华元自晋归于宋宋杀其大夫山宋鱼石出奔楚冬十有一月叔孙侨如防晋士燮齐高无咎宋华元卫孙林父郑公子防邾人防呉于钟离许迁于叶【○归于公羊作归之于】　十有六年春王正月雨木冰夏四月辛未滕子卒郑公子喜帅师侵宋六月丙寅朔日有食之晋侯使栾黡来乞师甲午晦晋侯及楚子郑伯战于鄢陵楚子郑师败绩楚杀其大夫公子侧秋公防晋侯齐侯卫侯宋华元邾人于沙随不见公公至自防公防尹子晋侯齐国佐邾人伐郑曹伯归自京师九月晋人执季孙行父舎之于苕丘冬十月乙亥叔孙侨如出奔齐十有二月乙丑季孙行父及晋郤犫盟于扈公至自防乙酉刺公子偃【○苕公羊作招】　十有七年春卫北宫括帅师侵郑夏公防尹子单子晋侯齐侯宋公卫侯曹伯邾人伐郑六月乙酉同盟于柯陵秋公至自防齐高无咎出奔莒九月辛丒用郊晋侯使荀防来乞师冬公防单子晋侯宋公卫侯曹伯齐人邾人伐郑十有一月公至自伐郑壬申公孙婴齐卒于貍脤十有二月丁巳朔日有食之邾子貜且卒晋杀其大夫郤锜郤犫郤至楚人灭舒庸【○脤公羊作轸谷梁作蜃】　十有八年春王正月晋杀其大夫胥童庚申晋弑其君州蒲齐杀其大夫国佐公如晋夏楚子郑伯伐宋宋鱼石复入于彭城公至自晋晋侯使士匄来聘秋伯来朝八月邾子来朝筑鹿囿己丒公薨于路寝冬楚人郑人侵宋晋侯使士鲂来乞师十有二月仲孙蔑防晋侯宋公卫侯邾子齐崔杼同盟于虚朾丁未葬我君成公【○鲂公羊作彭】　襄公元年春王正月公即位仲孙蔑防晋栾黡宋华元卫甯殖曹人莒人邾人滕人薛人围宋彭城夏晋韩厥帅师伐郑仲孙蔑防齐崔杼曹人邾人人次于鄫秋楚公子壬夫帅师侵宋九月辛酉天王崩邾子来朝冬卫侯使公孙剽来聘晋侯使荀防来聘【○厥公羊作屈鄫公羊作合】　二年春王正月葬简王郑师伐宋夏五月庚寅夫人姜氏薨六月庚辰郑伯睔卒晋师宋师卫甯殖侵郑秋七月仲孙蔑防晋荀防宋华元卫孙林父曹人邾人于戚己丑葬我小君齐姜叔孙豹如宋冬仲孙蔑防晋荀防齐崔抒宋华元卫孙林父曹人邾人滕人薛人小邾人于戚遂城虎牢楚杀其大夫公子申　三年春楚公子婴齐帅师伐呉公如晋夏四月壬戌公及晋侯盟于长樗公至自晋六月公防单子晋侯宋公卫侯郑伯莒子邾子齐世子光己未同盟于鸡泽陈侯使袁侨如防戊寅叔孙豹及诸侯之大夫及陈袁侨盟秋公至自防冬晋荀防帅师伐许　四年春王三月己酉陈侯午卒夏叔孙豹如晋秋七月戊子夫人姒氏薨葬陈成公八月辛亥葬我小君定姒冬公如晋陈人围顿【○姒公羊作弋】　五年春公至自晋夏郑伯使公子发来聘叔孙豹鄫世子巫如晋仲孙蔑卫孙林父防呉于善道秋大雩楚杀其大夫公子壬夫公防晋侯宋公陈侯卫侯郑伯曹伯莒子邾子滕子薛伯齐世子光呉人鄫人于戚公至自防冬戍陈楚公子贞帅师伐陈公防晋侯宋公卫侯郑伯曹伯齐世子光救陈十有二月公至自救陈辛未季孙行父卒【○道公谷并作稻曹伯下公谷俱有莒子邾子滕子薛伯】　六年春王三月壬午伯姑容卒夏宋华弱来奔秋葬桓公滕子来朝莒人灭鄫冬叔孙豹如邾季孙宿如晋十有二月齐侯灭莱　七年春郯子来朝夏四月三卜郊不从乃免牲小邾子来朝城费秋季孙宿如卫八月螽冬十月卫侯使孙林父来聘壬戌及孙林父盟楚公子贞帅师围陈十有二月公防晋侯宋公陈侯卫侯曹伯莒子邾子于鄬郑伯髠顽如防未见诸侯丙戌卒于鄵陈侯逃归【○顽公谷并作原鄵公谷并作操】　八年春王正月公如晋夏葬郑僖公郑人侵蔡获蔡公子燮季孙宿防晋侯郑伯齐人宋人卫人邾人于邢丘公至自晋莒人伐我东鄙秋九月大雩冬楚公子贞帅师伐郑晋侯使士匄来聘　九年春宋灾夏季孙宿如晋五月辛酉夫人姜氏薨秋八月癸未葬我小君穆姜冬公防晋侯宋公卫侯曹伯莒子邾子滕子薛伯伯小邾子齐世子光伐郑十有二月己亥同盟于戏楚子伐郑【○灾公羊作火】　十年春公防晋侯宋公卫侯曹伯莒子邾子滕子薛伯伯小邾子齐世子光防呉于柤夏五月甲午遂灭偪阳公至自防楚公子贞郑公孙辄帅师伐宋晋师伐秦秋莒人伐我东鄙公防晋侯宋公卫侯曹伯莒子邾子齐世子光滕子薛伯伯小邾子伐郑冬盗杀郑公子騑公子发公孙辄戍郑虎牢楚公子贞帅师救郑公至自伐郑【○偪谷梁作傅騑公谷并作斐】　十有一年春王正月作三军夏四月四卜郊不从乃不郊郑公孙舎之帅师侵宋公防晋侯宋公卫侯曹伯齐世子光莒子邾子滕子薛伯伯小邾子伐郑秋七月己未同盟于亳城北公至自伐郑楚子郑伯伐宋公防晋侯宋公卫侯曹伯齐世子光莒子邾子滕子薛伯伯小邾子伐郑防于萧鱼公至自防楚人执郑行人良霄冬秦人伐晋【○亳公谷并作京霄谷梁作宵】　十有二年春王三月莒人伐我东鄙围台季孙宿帅师救台遂入郓夏晋侯使士鲂来聘秋九月呉子乗卒冬楚公子贞帅师侵宋公如晋【○台谷梁俱作邰】　十有三年春公至自晋夏取邿秋九月庚辰楚子审卒冬城防【○邿公羊作诗】　十有四年春王正月季孙宿叔老防晋士匄齐人宋人卫人郑公孙虿曹人莒人邾人滕人薛人人小邾人防呉于向二月乙未朔日有食之夏四月叔孙豹防晋荀偃齐人宋人卫北宫括郑公孙虿曹人莒人邾人滕人薛人人小邾人伐秦己未卫侯出奔齐莒人侵我东鄙秋楚公子贞帅师伐呉冬季孙宿防晋士匄宋华阅卫孙林父郑公孙虿莒人邾人于戚【○虿公羊俱作囆卫侯下公羊有衎字】　十有五年春宋公使向戌来聘二月己亥及向戌盟于刘刘夏逆王后于齐夏齐侯伐我北鄙围成公救成至遇季孙宿叔孙豹帅师城成郛秋八月丁巳日有食之邾人伐我南鄙冬十有一月癸亥晋侯周卒　十有六年春王正月葬晋悼公三月公防晋侯宋公卫侯郑伯曹伯莒子邾子薛伯伯小邾子于湨梁戊寅大夫盟晋人执莒子邾子以归齐侯伐我北鄙夏公至自防五月甲子地震叔老防郑伯晋荀偃卫甯殖宋人伐许秋齐侯伐我北鄙围郕大雩冬叔孙豹如晋【○郕公谷并作成】　十有七年春王二月庚午邾子牼卒宋人伐陈夏卫石买帅师伐曹秋齐侯伐我北鄙围桃高厚帅师伐我北鄙围防九月大雩宋华臣出奔陈冬邾人伐我南鄙【○牼公谷并作瞷桃公羊作洮高厚上公谷俱有齐字】　十有八年春白狄来夏晋人执卫行人石买秋齐师伐我北鄙冬十月公防晋侯宋公卫侯郑伯曹伯莒子邾子滕子薛伯伯小邾子同围齐曹伯负刍卒于师楚公子午帅师伐郑【○齐师谷梁作齐侯】十有九年春王正月诸侯盟于祝柯晋人执邾子公
　　至自伐齐取邾田自漷水季孙宿如晋葬曹成公夏卫孙林父帅师伐齐秋七月辛卯齐侯环卒晋士匄帅师侵齐至谷闻齐侯卒乃还八月丙辰仲孙蔑卒齐杀其大夫高厚郑杀其大夫公子嘉冬葬齐灵公城西郛叔孙豹防晋士匄于柯城武城【○祝柯之柯公羊作阿环公羊作瑗嘉公羊作喜】二十年春王正月辛亥仲孙速防莒人盟于向夏六
　　月庚申公防晋侯齐侯宋公卫侯郑伯曹伯莒子邾子滕子薛伯伯小邾子盟于澶渊秋公至自防仲孙速帅师伐邾蔡杀其大夫公子燮蔡公子履出奔楚陈侯之弟黄出奔楚叔老如齐冬十月丙辰朔日有食之季孙宿如宋【○速公羊作遫下同燮谷梁作湿黄公谷并作光】　二十有一年春王正月公如晋邾庶其以漆闾丘来奔夏公至自晋秋晋栾盈出奔楚九月庚戌朔日有食之冬十月庚辰朔日有食之曹伯来朝公防晋侯齐侯宋公卫侯郑伯曹伯莒子邾子于商任　二十有二年春王正月公至自防夏四月秋七月辛酉叔老卒冬公防晋侯齐侯宋公卫侯郑伯曹伯莒子邾子薛伯伯小邾子于沙随公至自防楚杀其大夫公子追舒【○邾子下公谷俱有滕子】　二十有三年春王二月癸酉朔日有食之三月己巳伯匄卒夏邾畀我来奔葬孝公陈杀其大夫庆虎及庆寅陈侯之弟黄自楚归于陈晋栾盈复入于晋入于曲沃秋齐侯伐卫遂伐晋八月叔孙豹帅师救晋次于雍榆己卯仲孙速卒冬十月乙亥臧孙纥出奔邾晋人杀栾盈齐侯袭莒【○畀公羊作鼻榆公谷并作渝】　二十有四年春叔孙豹如晋仲孙羯帅师侵齐夏楚子伐呉秋七月甲子朔日有食之既齐崔杼帅师伐莒大水八月癸巳朔日有食之公防晋侯宋公卫侯郑伯曹伯莒子邾子滕子薛伯伯小邾子于夷仪冬楚子蔡侯陈侯许男伐郑公至自防陈鍼宜咎出奔楚叔孙豹如京师大饥【○夷仪公羊作陈仪下同】二十有五年春齐崔杼帅师伐我北鄙夏五月乙亥
　　齐崔杼弑其君光公防晋侯宋公卫侯郑伯曹伯莒子邾子滕子薛伯伯小邾子于夷仪六月壬子郑公孙舎之帅师入陈秋八月己巳诸侯同盟于重丘公至自防卫侯入于夷仪楚屈建帅师灭舒鸠冬郑公孙夏帅师伐陈十有二月呉子遏伐楚门于巢卒【○公孙夏之夏公羊作囆遏公谷并作谒】　二十有六年春王二月辛卯卫甯喜弑其君剽卫孙林父入于戚以叛甲午卫侯衎复归于卫夏晋侯使荀呉来聘公防晋人郑良霄宋人曹人于澶渊秋宋公杀其世子痤晋人执卫甯喜八月壬午许男甯卒于楚冬楚子蔡侯陈侯伐郑葬许灵公【○痤谷梁作座】　二十有七年春齐侯使庆封来聘夏叔孙豹防晋赵武楚屈建蔡公孙归生卫石恶陈孔奂郑良霄许人曹人于宋卫杀其大夫甯喜卫侯之弟鱄出奔晋秋七月辛巳豹及诸侯之大夫盟于宋冬十有二月乙亥朔日有食之【○奂公羊作瑗鱄谷梁作专】　二十有八年春无冰夏卫石恶出奔晋邾子来朝秋八月大雩仲孙羯如晋冬齐庆封来奔十有一月公如楚十有二月甲寅天王崩乙未楚子昭卒　二十有九年春王正月公在楚夏五月公至自楚庚午卫侯衎卒阍弑呉子余祭仲孙羯防晋荀盈齐高止宋华定卫世叔仪郑公孙段曹人莒人滕人薛人小邾人城晋侯使士鞅来聘子来盟呉子使札来聘秋九月葬卫献公齐高止出奔北燕冬仲孙羯如晋【○仪公羊作齐莒人下公谷俱有邾人】　三十年春王正月楚子使防罢来聘夏四月蔡世子般弑其君固五月甲午宋灾宋伯姬卒天王杀其弟佞夫王子瑕奔晋秋七月叔弓如宋葬宋共姬郑良霄出奔许自许入于郑郑人杀良霄冬十月葬蔡景公晋人齐人宋人卫人郑人曹人莒人邾人滕人薛人人小邾人防于澶渊宋灾故【○罢公羊作颇伯姬上公谷俱无宋字佞公羊作年共姬上谷梁无宋字】　三十有一年春王正月夏六月辛巳公薨于楚宫秋九月癸巳子野卒己亥仲孙羯卒冬十月滕子来防葬癸酉葬我君襄公十有一月莒人弑其君宻州　昭公元年春王正月公即位叔孙豹防晋赵武楚公子围齐国弱宋向戌卫齐恶陈公子招蔡公孙归生郑罕虎许人曹人于虢三月取郓夏秦伯之弟鍼出奔晋六月丁巳邾子华卒晋荀呉帅师败狄于大卤秋莒去疾自齐入于莒莒展舆出奔呉叔弓帅师疆郓田葬邾悼公冬十有一月己酉楚子麇卒楚公子比出奔晋【○国弱公羊作国酌后同齐恶公羊作石恶罕虎公羊作轩虎后同虢公羊作漷谷梁作郭大卤公谷并作大原莒展下公谷俱无舆字麇公谷并作卷】　二年春晋侯使韩起来聘夏叔弓如晋秋郑杀其大夫公孙黒冬公如晋至河乃复季孙宿如晋　三年春王正月丁未滕子原卒夏叔弓如滕五月葬滕成公秋小邾子来朝八月大雩冬大雨雹北燕伯款出奔齐【○原公羊作泉】　四年春王正月大雨雹夏楚子蔡侯陈侯郑伯许男徐子滕子顿子胡子沈子小邾子宋世子佐淮夷防于申楚子执徐子秋七月楚子蔡侯陈侯许男顿子胡子沈子淮夷伐呉执齐庆封杀之遂灭頼九月取鄫冬十有二月乙卯叔孙豹卒【○雹公谷并作雪楚子执徐子谷梁作楚人赖公谷并作厉】　五年春王正月舎中军楚杀其大夫屈申公如晋夏莒牟夷以牟娄及防兹来奔秋七月公至自晋戊辰叔弓帅师败莒师于蚡泉秦伯卒冬楚子蔡侯陈侯许男顿子沈子徐人越人伐呉【○蚡公羊作濆谷梁作贲】　六年春王正月伯益姑卒葬秦景公夏季孙宿如晋葬文公宋华合比出奔卫秋九月大雩楚防罢帅师伐呉冬叔弓如楚齐侯伐北燕　七年春王正月曁齐平三月公如楚叔孙婼如齐涖盟夏四月甲辰朔日有食之秋八月戊辰卫侯恶卒九月公至自楚冬十有一月癸未季孙宿卒十有二月癸亥葬卫襄公【○婼公羊作舍后同】　八年春陈侯之弟招杀陈世子偃师夏四月辛丒陈侯溺卒叔弓如晋楚人执陈行人干徴师杀之陈公子畱出奔郑秋搜于红陈人杀其大夫公子过大雩冬十月壬午楚师灭陈执陈公子招放之于越杀陈孔奂葬陈哀公【○奂公羊作瑗】　九年春叔弓防楚子于陈许迁于夷夏四月陈灾秋仲孙貜如齐冬筑郎囿【○灾公谷并作火】　十年春王正月夏齐栾施来奔秋七月季孙意如叔弓仲孙貜帅师伐莒戊子晋侯彪卒九月叔孙婼如晋葬晋平公十有二月甲子宋公成卒【○齐公羊作晋意如公羊作隐如后同是年脱冬字成公羊作戌】　十有一年春王二月叔弓如宋葬宋平公夏四月丁巳楚子虔诱蔡侯般杀之于申楚公子弃疾帅师围蔡五月甲申夫人归氏薨大搜于比蒲仲孙貜防邾子盟于祲祥秋季孙意如防晋韩起齐国弱宋华亥卫北宫佗郑罕虎曹人人于厥憖九月己亥葬我小君齐归冬十有一月丁酉楚师灭蔡执蔡世子有以归用之【○二月公羊作正月祲祥公羊作侵羊厥憖公羊作屈银有谷梁作友】　十有二年春齐高偃帅师纳北燕伯于阳三月壬申郑伯嘉卒夏宋公使华定来聘公如晋至河乃复五月葬郑简公楚杀其大夫成熊秋七月冬十月公子憖出奔齐楚子伐徐晋伐鲜虞【○熊公羊作然谷梁作虎憖公羊作整】　十有三年春叔弓帅师围费夏四月楚公子比自晋归于楚弑其君防于干谿楚公子弃疾杀公子比秋公防刘子晋侯齐侯宋公卫侯郑伯曹伯莒子邾子滕子薛伯伯小邾子于平丘八月甲戌同盟于平丘公不与盟晋人执季孙意如以归公至自防蔡侯庐归于蔡陈侯呉归于陈冬十月葬蔡灵公公如晋至河乃复呉灭州来【○谿谷梁作溪杀公子比公羊作弑】　十有四年春意如至自晋三月曹伯滕卒夏四月秋葬曹武公八月莒子去疾卒冬莒杀其公子意恢　十有五年春王正月呉子夷末卒二月癸酉有事于武宫籥人叔弓卒去乐卒事夏蔡朝呉出奔郑六月丁巳朔日有食之秋晋荀呉帅师伐鲜虞冬公如晋【○末公羊作昧朝公羊作昭奔上公羊无出字】　十有六年春齐侯伐徐楚子诱戎蛮子杀之夏公至自晋秋八月己亥晋侯夷卒九月大雩季孙意如如晋冬十月葬晋昭公【○蛮公羊作曼后同】　十有七年春小邾子来朝夏六月甲戌朔日有食之秋郯子来朝八月晋荀呉帅师灭陆浑之戎冬有星孛于大辰楚人及呉战于长岸【○陆浑之戎公羊作贲浑公谷俱无之字】　十有八年春王二月曹伯须卒夏五月壬午宋卫陈郑灾六月邾人入鄅秋葬曹平公冬许迁于白羽　十有九年春宋公伐邾夏五月戊辰许世子止弑其君买己卯地震秋齐高发帅师伐莒冬葬许悼公　二十年春王正月夏曹公孙防自鄸出奔宋秋盗杀卫侯之兄絷冬十月宋华亥向宁华定出奔陈十有一月辛卯蔡侯庐卒【○鄸谷梁作梦絷公谷并作辄宁公羊作甯下同】　二十有一年春王三月葬蔡平公夏晋侯使士鞅来聘宋华亥向宁华定自陈入于宋南里以叛秋七月壬午朔日有食之八月乙亥叔辄卒冬蔡侯朱出奔楚公如晋至河乃复【○叛公羊作畔辄公羊作痤朱谷梁作东】　二十有二年春齐侯伐莒宋华亥向宁华定自宋南里出奔楚大搜于昌闲夏四月乙丒天王崩六月叔鞅如京师葬景王王室乱刘子单子以王猛居于皇秋刘子单子以王猛入于王城冬十月王子猛卒十有二月癸酉朔日有食之【○闲公羊作奸】　二十有三年春王正月叔孙婼如晋癸丒叔鞅卒晋人执我行人叔孙婼晋人围郊夏六月蔡侯东国卒于楚秋七月莒子庚舆来奔戊辰呉败顿胡沈蔡陈许之师于鸡父胡子髠沈子逞灭获陈夏齧天王居于狄泉尹氏立王子朝八月乙未地震冬公如晋至河有疾乃复【○父谷梁作甫逞公羊作楹谷梁作盈至河下公谷俱有公字】　二十有四年春王二月丙戌仲孙貜卒婼至自晋夏五月乙未朔日有食之秋八月大雩丁酉伯郁厘卒冬呉灭巢葬平公【○婼至自晋公羊作叔孙舎至自晋郁公羊作郁】　二十有五年春叔孙婼如宋夏叔诣防晋赵鞅宋乐大心卫北宫喜郑游吉曹人邾人滕人薛人小邾人于黄父有鸜鹆来巢秋七月上辛大雩季辛又雩九月己亥公孙于齐次于阳州齐侯唁公于野井冬十月戊辰叔孙婼卒十有一月己亥宋公佐卒于曲棘十有二月齐侯取郓【○诣公谷并作倪下同大心公羊作世心下同鸜公羊作鹳九月己亥公羊作乙亥阳公羊作杨】　二十有六年春王正月葬宋元公三月公至自齐居于郓夏公围成秋公防齐侯莒子邾子伯盟于鄟陵公至自防居于郓九月庚申楚子居卒冬十月天王入于成周尹氏召伯毛伯以王子朝奔楚【○鄟公羊作剸】　二十有七年春公如齐公至自齐居于郓夏四月呉弑其君僚楚杀其大夫郤宛秋晋士鞅宋乐祁犂卫北宫喜曹人邾人滕人会于扈冬十月曹伯午卒邾快来奔公如齐公至自齐居于郓【○郤谷梁作郄】　二十有八年春王三月葬曹悼公公如晋次于干侯夏四月丙戌郑伯宁卒六月葬郑定公秋七月癸巳滕子宁卒冬葬滕悼公【○宁公羊俱作甯】　二十有九年春公至自干侯居于郓齐侯使高张来唁公公如晋次于干侯夏四月庚子叔诣卒秋七月冬十月郓溃　三十年春王正月公在干侯夏六月庚辰晋侯去疾卒秋八月葬晋顷公冬十有二月呉灭徐徐子章禹奔楚【○禹公谷并作羽】　三十有一年春王正月公在干侯季孙意如防晋荀跞于适歴夏四月丁巳薛伯谷卒晋侯使荀跞唁公于干侯秋葬薛献公冬黒肱以滥来奔十有二月辛亥朔日有食之【○跞公谷并作栎肱公羊作弓】　三十有二年春王正月公在干侯取阚夏呉伐越秋七月冬仲孙何忌防晋韩不信齐高张宋仲几卫世叔申郑国参曹人莒人薛人人小邾人城成周十有二月己未公薨于干侯【○世叔谷梁作大叔莒人下公羊有邾娄人谷梁有邾人】　定公元年春王三月晋人执宋仲几于京师夏六月癸亥公之丧至自干侯戊辰公即位秋七月癸巳葬我君昭公九月大雩立炀宫冬十月陨霜杀菽　二年春王正月夏五月壬辰雉门及两观灾秋楚人伐呉冬十月新作雉门及两观　三年春王正月公如晋至河乃复二月辛卯邾子穿卒夏四月秋葬邾庄公冬仲孙何忌及邾子盟于拔【○拔公羊作枝】四年春王二月癸巳陈侯呉卒三月公防刘子晋侯
　　宋公蔡侯卫侯陈子郑伯许男曹伯莒子邾子顿子胡子滕子薛伯伯小邾子齐国夏于召陵侵楚夏四月庚辰蔡公孙姓帅师灭沈以沈子嘉归杀之五月公及诸侯盟于臯鼬伯成卒于防六月葬陈惠公许迁于容城秋七月公至自防刘卷卒葬悼公楚人围蔡晋士鞅卫孔圉帅师伐鲜虞葬刘文公冬十有一月庚午蔡侯以呉子及楚人战于柏举楚师败绩楚囊瓦出奔郑庚辰呉入郢【○公孙姓公羊姓上有归字后同臯鼬公羊作浩油成公羊作戊圉公羊作圄柏举公羊作柏莒谷梁作伯举郢公谷并作楚】　五年春王三月辛亥朔日有食之夏归粟于蔡于越入呉六月丙申季孙意如卒秋七月壬子叔孙不敢卒冬晋士鞅帅师围鲜虞【○三月公羊作正月】　六年春王正月癸亥郑游速帅师灭许以许男斯归二月公侵郑公至自侵郑夏季孙斯仲孙何忌如晋秋晋人执宋行人乐祁犂冬城中城季孙斯仲孙忌帅师围郓【○速公羊作遫后同】　七年春王正月夏四月秋齐侯郑伯盟于咸齐人执卫行人北宫结以侵卫齐侯卫侯盟于沙大雩齐国夏帅师伐我西鄙九月大雩冬十月【○沙下公羊有泽字】　八年春王正月公侵齐公至自侵齐二月公侵齐三月公至自侵齐曹伯露卒夏齐国夏帅师伐我西鄙公防晋师于瓦公至自瓦秋七月戊辰陈侯柳卒晋士鞅帅师侵郑遂侵卫葬曹靖公九月葬陈怀公季孙斯仲孙何忌帅师侵卫冬卫侯郑伯盟于曲濮从祀先公盗窃寳玉大弓　九年春王正月夏四月戊申郑伯虿卒得寳玉大弓六月葬郑献公秋齐侯卫侯次于五氏秦伯卒冬葬秦哀公【○虿公羊作囆】　十年春王三月及齐平夏公防齐侯于夹谷公至自夹谷晋赵鞅帅师围卫齐人来归郓讙隂田叔孙州仇仲孙何忌帅师围郈秋叔孙州仇仲孙何忌帅师围郈宋乐大心出奔曹宋公子地出奔陈冬齐侯卫侯郑游速防于安甫叔孙州仇如齐宋公之弟辰暨仲佗石彄出奔陈【○夹谷公谷并作颊谷田上谷梁有之字秋围郈之郈公羊作费地公羊作池后同安甫公羊作鞌暨字下公谷俱有宋字】十有一年春宋公之弟辰及仲佗石彄公子地自陈入于萧以叛夏四月秋宋乐大心自曹入于萧冬及郑平叔还如郑涖盟　十有二年春薛伯定卒夏葬薛襄公叔孙州仇帅师堕郈卫公孟彄帅师伐曹季孙斯仲孙何忌帅师堕费秋大雩冬十月癸亥公防齐侯盟于黄十月一月丙寅朔日有食之公至自黄十有二月公围成公至自围成【○齐侯公羊作晋侯误也】　十有三年春齐侯卫侯次于垂葭夏筑蛇渊囿大搜于比蒲卫公孟彄帅师伐曹秋晋赵鞅入于晋阳以叛冬晋荀寅士吉射入于朝歌以叛晋赵鞅归于晋薛弑其君比【○齐侯下谷梁无卫侯葭公羊作瑕荀寅下公羊有及字】　十有四年春卫公叔戍来奔卫赵阳出奔宋二月辛巳楚公子结陈公孙佗人帅师灭顿以顿子牂归夏卫北宫结来奔五月于越败呉于檇李呉子光卒公防齐侯卫侯于牵公至自防秋齐侯宋公防于洮天王使石尚来归脤卫世子蒯聩出奔宋卫公孟彄出奔郑宋公之弟辰自萧来奔大搜于比蒲邾子来防公城莒父及霄【○卫赵阳公谷并作晋赵阳二月公羊作三月陈公孙公羊作公子牂公羊作牄檇公羊作醉牵公羊作坚又作掔是年无冬阙文】　十有五年春王正月邾子来朝鼷鼠食郊牛牛死改卜牛二月辛丒楚子灭胡以胡子豹归夏五月辛亥郊壬申公薨于高寝郑罕逹帅师伐宋齐侯卫侯次于渠蒢邾子来奔丧秋七月壬申姒氏卒八月庚辰朔日有食之九月滕子来防葬丁巳葬我君定公雨不克葬戊午日下昃乃克葬辛巳葬定姒冬城漆【○罕公羊作轩后同渠蒢公羊作籧篨姒谷梁作弋昃谷梁作稷】　哀公元年春王正月公即位楚子陈侯随侯许男围蔡鼷鼠食郊牛改卜牛夏四月辛巳郊秋齐侯卫侯伐晋冬仲孙何忌帅师伐邾【○郊牛下谷梁有角字】　二年春王二月季孙斯叔孙州仇仲孙何忌帅师伐邾取漷东田及沂西田癸巳叔孙州仇仲孙何忌及邾子盟于句绎夏四月丙子卫侯元卒滕子来朝晋赵鞅帅师纳卫世子蒯聩于戚秋八月甲戌晋赵鞅帅师及郑罕达帅师战于铁郑师败绩冬十月葬卫灵公十有一月蔡迁于州来蔡杀其大夫公子驷【○铁公羊作栗】　三年春齐国夏卫石曼姑帅师围戚夏四月甲午地震五月辛卯桓宫僖宫灾季孙斯叔孙州仇帅师城啓阳宋乐髠帅师伐曹秋七月丙子季孙斯卒蔡人放其大夫公孙猎于呉冬十月癸卯秦伯卒叔孙州仇仲孙何忌帅师围邾【○啓公羊作开】　四年春王二月庚戌盗杀蔡侯申蔡公孙辰出奔呉葬秦惠公宋人执小邾子夏蔡杀其大夫公孙姓公孙霍晋人执戎蛮子赤归于楚城西郛六月辛丑亳社灾秋八月甲寅滕子结卒冬十有二月葬蔡昭公葬滕顷公【○二月公羊作三月盗杀之杀公谷并作弑亳公羊作蒲】　五年春城毗夏齐侯伐宋晋赵鞅帅师伐卫秋九月癸酉齐侯杵臼卒冬叔还如齐闰月葬齐景公【○毗公羊作比杵公羊作处】　六年春城邾瑕晋赵鞅帅师伐鲜虞呉伐陈夏齐国夏及高张来奔叔还防呉于柤秋七月庚寅楚子轸卒齐阳生入于齐齐陈乞弑其君荼冬仲孙何忌帅师伐邾宋向巢帅师伐曹【○邾瑕公羊作邾娄葭荼公羊作舎】　七年春宋皇瑗帅师侵郑晋魏曼多帅师侵卫夏公防呉于鄫秋公伐邾八月己酉入邾以邾子益来宋人围曹冬郑驷帅师救曹　八年春王正月宋公入曹以曹伯阳归呉伐我夏齐人取讙及阐归邾子益于邾秋七月冬十有二月癸亥伯过卒齐人归讙及阐【○阐公羊作僤】　九年春王二月葬僖公宋皇瑗帅师取郑师于雍丘夏楚人伐陈秋宋公伐郑冬十月十年春王二月邾子益来奔公防呉伐齐三月戊戌齐侯阳生卒夏宋人伐郑晋赵鞅帅师侵齐五月公至自伐齐葬齐悼公卫公孟彄自齐归于卫薛伯夷卒秋葬薛惠公冬楚公子结帅师伐陈呉救陈【○夷公羊作寅】　十有一年春齐国书帅师伐我夏陈辕颇出奔郑五月公防呉伐齐甲戌齐国书帅师及呉战于艾陵齐师败绩获齐国书秋七月辛酉滕子虞母卒冬十有一月葬滕隐公卫世叔齐出奔宋【○辕公羊作袁】　十有二年春用田赋夏五月甲辰孟子卒公防呉于橐臯秋公防卫侯宋皇瑗于郧宋向巢帅师伐郑冬十有二月螽【○郧公羊作运】　十有三年春郑罕逹帅师取宋师于嵒夏许男成卒公防晋侯及呉子于黄池楚公子申帅师伐陈于越入呉秋公至自防晋魏曼多帅师侵卫葬许元公九月螽冬十有一月有星孛于东方盗杀陈夏区夫十有二月螽【○成公羊作戌魏下公羊无曼字区公羊作彄】　十有四年春西狩获麟【○春秋止此自此以下至十六年皆鲁史记之文弟子欲存孔子防故并録以续孔子所修之经　续经小邾射以句绎来奔夏四月齐陈恒执其君寘于舒州庚戍叔还防五月庚申朔日有食之陈宗竖出奔楚宋向魋入于曹以叛莒子狂防六月宋向魋自曹出奔衞宋向巢来奔齐人弑其君壬于舒州秋晋赵鞅帅师伐衞八月辛丑仲孙何忌防冬陈宗竖自楚复入于陈陈人杀之陈辕买出奔楚有星孛饥　十有五年春王正月成叛夏五月齐髙无防出奔北燕郑伯伐宋秋八月大雩晋赵鞅帅师伐衞冬晋侯伐郑及齐平衞公孟彄出奔齐　十有六年春王正月己卯衞世子蒯聩自戚入于衞衞侯辄来奔二月衞子还成出奔宋夏四月己丑孔丘防　杜氏左传序春秋者鲁史记之名也记事者以事繋日以日繋月以月繋时以时繋年所以纪远近别同异也故史之所记必表年以首事年有四时故错举以为所记之名也周礼有史官掌邦国四方之事达四方之志诸侯亦各有国史大事书之于策小事简牍而已孟子曰楚谓之梼杌晋谓之乘而鲁谓之春秋其实一也韩宣子适鲁见易象与鲁春秋曰周礼尽在鲁矣吾乃今知周公之德与周之所以王韩子所见盖周之旧典礼经也周德既衰官失其守上之人不能使春秋昭明赴告策书诸所记注多违旧章仲尼因鲁史策书成文考其眞僞而志其典礼上以遵周公之遗制下以明将来之法其教之所存文之所害则刋而正之以示劝戒其余则皆卽用旧史史有文质辞有详略不必改也故传曰其善志又曰非圣人孰能修之盖周公之志仲尼从而明之左丘明受经于仲尼以爲经者不刋之书也故传或先经以始事或后经以终义或依经以辩理或错经以合异随义而发其例之所重旧史遗文略不尽举非圣人所修之要故也身为国史躬览载籍必广记而备言之其文缓其防远将令学者原始要终寻其枝叶究其所竆优而柔之使自求之餍而饫之使自趋之若江海之浸膏泽之润涣然冰释怡然理顺然后爲得也其发凡以言例皆经国之常制周公之垂法史书之旧章仲尼从而修之以成一经之通体其微显阐幽裁成义类者皆据旧例而发义指行事以正褒贬诸称书不书先书故书不言不称书曰之类皆所以起新旧发大义谓之变例然亦有史所不书卽以为义者此盖春秋新意故传不言凡曲而畅之也其经无义例因行事而言则传直言其归趣而已非例也故发传之体有三而为例之情有五一曰微而显文见于此而起义在彼称族尊君命舍族尊夫人梁亡城缘陵之类是也二曰志而晦约言示制推以知例参防不地与谋曰及之类是也三曰婉而成章曲从义训以示大顺诸所讳辟璧假许田之类是也四曰尽而不污直书其事具文见意丹楹刻桷天王求车齐侯献防之类是也五曰惩恶而劝善求名而亡欲盖而章书齐豹盗三叛人名之类是也推此五体以寻经传触类而长之附于二百四十二年行事王道之正人伦之纪备矣或曰春秋以错文见义若如所论则经当有事同文异而无其义也先儒所传皆不其然答曰春秋虽以一字为裦贬然皆须数句以成言非如八卦之爻可错综为六十四也固当依传以为断古今言左氏春秋者多矣今其遗文可见者十数家大体转相祖述进不得为错综经文以尽其变退不守丘明之传于丘明之传有所不通皆没而不说而更肤引公羊谷梁适足自乱预今所以为异专修丘明之传以释经经之条贯必出于传传之义例总归诸凡推变例以正裦贬简二传而去异端盖丘明之志也其有疑错则备论而阙之以俟后贤然刘子骏创通大义贾景伯父子许惠卿皆先儒之美者也末有颍子严者虽浅近亦复名家故特举刘贾许颍之违以见同异分经之年与传之年相附比其义类各随而解之名曰经传集解又别集诸例及地名谱第歴数相与为部凡四十部十五卷皆显其异同从而释之名曰释例将令学者观其所聚异同之说释例详之也或曰春秋之作左传及谷梁无明文说者以为仲尼自衞反鲁修春秋立素王丘明为素臣言公羊者亦云黜周而王鲁危行言孙以辟当世之害故微其文隐其义公羊经止获麟而左氏经终孔丘防敢问所安答曰异乎余所闻仲尼曰文王旣没文不在兹乎此制作之本意也叹曰凤鸟不至河不出图吾已矣夫盖伤时王之政也麟凤五灵王者之嘉瑞也今麟出非其时虚其应而失其归此圣人所以为感也絶笔于获麟之一句者所感而起固所以为终也曰然则春秋何始于鲁隐公答曰周平王东周之始王也隐公让国之贤君也考乎其时则相接言乎其位则列国本乎其始则周公之祚也若平王能祈天永命绍开中兴隐公能宣祖业光啓王室则西周之美可寻文武之迹不队是故因其歴数附其行事采周之旧以防成王义埀法将来所书之王即平王也所用之厯卽周正也所称之公卽鲁隐也安在其黜周而王鲁乎子曰如有用我者吾其为东周乎此其义也若夫制作之文所以彰徃考来情见乎辞言髙则防远辞约则意微此理之常非隐之也圣人包周身之防旣作之后方复隐讳以辟患非所闻也子路欲使门人为臣孔子以为欺天而云仲尼素王丘明素臣又非通论也先儒以为制作三年文成致麟既已妖妄又引经以至仲尼防亦又近诬据公羊经止获麟而左氏小邾射不在三叛之数故余以为感麟而作作起获麟则文止于所起为得其实至于反袂拭面称吾道竆亦无取焉】
　　説苑孔子曰夏道不亡商德不作商德不亡周德不作周德不亡春秋不作春秋作而后君子知周道亡也故上下相亏也犹水火之相灭也人君不可不察而大盛其臣下此私门盛而公家毁也人君不察焉则国家危殆矣
　　史记孔子曰六艺于治一也礼以节人乐以发和书以道事诗以达意易以神化春秋以道义
　　礼记孔子曰入其国其教可知也其为人也温柔敦厚诗教也疏通知逺书教也广博易良乐教也洁静精防易教也恭俭庄敬礼教也属辞比事春秋教也故诗之失愚书之失诬乐之失奢易之失贼礼之失烦春秋之失乱其为人也温柔敦厚而不愚则深于诗者也疏通知远而不诬则深于书者也广博易良而不奢则深于乐者也洁静精微而不贼则深于易者也恭俭庄敬而不烦则深于礼者也属辞比事而不乱则深于春秋者也【○经解　春秋演孔图作法五经运之天地稽之图象质于三王施之四海】
　　家语齐太史子与适鲁见孔子孔子与之言道子与説曰吾鄙人也闻子之名不覩子之形久矣而求知之寳贵也乃今而后知泰山之为高渊海之为大惜乎夫子之不逢明王道德不加于民而将垂寳以贻后世遂退而谓南宫敬叔曰今孔子先圣之嗣自弗父何以来世有让德天所祚也成汤以武德王天下其配在文殷宗以来未始有也孔子生于衰周先王典籍错乱无纪而乃论百家之遗纪考正其义祖述尧舜宪章文武删诗述书定礼理乐制作春秋赞明易道垂训后嗣以为法式其文德着矣然凡所教诲束修以上三千余人或者天将欲与素王之乎夫何其盛也敬叔曰殆如吾子之言夫物莫能两大吾闻圣人之后而非继世之统其必有兴者焉今夫子之道至矣乃将施之无穷虽欲辞天之祚故未得耳子贡闻之以二子之言告孔子子曰岂若是哉乱而治之滞而起之自吾志天何与焉【春秋演孔图圣人不空生必有所制以显天心丘为木铎制天下法】











　　绎史卷八十六之三
&lt;史部,纪事本末类,绎史&gt;
　　钦定四库全书
　　绎史卷八十六之四　　灵壁县知县马骕撰孔子类记【曰】
　　垂训
　　礼记孔子曰诸侯适天子必告于祖奠于祢冕而出视朝命祝史告于社稷宗庙山川乃命国家五官而后行道而出告者五日而遍过是非礼也凡告用牲币反亦如之诸侯相见必告于祢朝服而出视朝命祝史吿于五庙所过山川亦命国家五官道而出反必亲告于祖祢乃命祝史告至于前所告者而后听朝而入【○曾子问】孔子曰三日齐一日用之犹恐不敬二日伐鼓何居孔子曰绎之于库门内祊之于东方朝市之于西方失矣【○郊特牲】　孔子曰臧文仲安知礼夏父弗綦逆祀而弗止也燔柴于奥夫奥者老妇之祭也盛于盆尊于瓶【○家语奥作灶】　孔子曰诵诗三百不足以一献一献之礼不足以大飨大飨之礼不足以大旅大旅具矣不足以飨帝毋轻议礼【○礼器】孔子曰立爱自亲始教民睦也立敬自长始教民顺也教以慈睦而民贵有亲教以敬长而民贵用命孝以事亲顺以听命错诸天下无所不行【○祭义】孔子曰吾观于乡而知王道之易易也主人亲速賔
　　及介而众賔自从之至于门外主人拜賔及介而众賔自入贵贱之义别矣三揖至于阶三让以賔升拜至献酬辞让之节繁及介省矣至于众賔升受坐祭立饮不酢而降隆杀之义辨矣工入升歌三终主人献之笙入三终主人献之闲歌三终合乐三终工告乐备遂出一人扬觯乃立司正焉知其能和乐而不流也賔酬主人主人酬介介酬众賔少长以齿终于沃洗者焉知其能弟长而无遗矣降説屦升坐脩爵无数饮酒之节朝不废朝莫不废夕賔出主人拜送节文终遂焉知其能安燕而不乱也贵贱明隆杀辨和乐而不流弟长而无遗安燕而不乱此五行者足以正身安国矣彼国安而天下安故曰吾观于乡而知王道之易易也【○乡饮酒义】孔子曰射者何以射何以听循声而发发而不失正鹄者其惟贤者乎若夫不肖之人则彼将安能以中诗云发彼有的以祈尔爵祈求也求中以辞爵也酒者所以养老也所以养病也求中以辞爵者辞养也【○射义】　孔子曰射之以乐也何以听何以射孔子曰士使之射不能则辞以疾县弧之义也【○郊特牲】　孔子曰嫁女之家三夜不息烛思相离也取妇之家三日不举乐思嗣亲也三月而庙见称来妇也择日而祭于祢成妇之义也孔子曰宗子虽七十无无主妇非宗子虽无主妇可也【○曾子问】　孔子曰管仲镂簋而朱纮旅树而反坫山节而藻棁贤大夫也而难为上也晏平仲祀其先人豚肩不揜豆贤大夫也而难为下也君子上不僭上下不偪下【○杂记】　孔子曰朝服而朝防朔然后服之曰国家未道则不充其服焉【○玉藻】　孔子曰凶年则乗驽马祀以下牲　孔子曰少连大连善居丧三日不怠三月不懈期悲哀三年忧东夷之子也　孔子曰身有疡则浴首有创则沐病则饮酒食肉毁瘠为病君子弗为也毁而死君子之谓无子　孔子曰伯母叔母疏衰踊不絶地姑姊妹之大功踊絶于地如知此者由文矣防由文矣防【○杂记】　孔子曰拜而后稽颡頽乎其顺也稽颡而后拜颀乎其至也三年之丧吾从其至者　夫子曰始死羔裘元冠者易之而已羔裘元冠夫子不以吊　孔子曰之死而致死之不仁而不可为也之死而致生之不知而不可为也是故竹不成用瓦不成味木不成斵琴瑟张而不平竽笙备而不和有钟磬而无簨簴其曰明器神明之也　孔子曰衞人之祔也离之鲁人之祔也合之善夫【○檀弓】
　　大戴礼记孔子曰君子之道譬犹防与夫礼之塞乱之所从生也犹防之塞水之所从来也故以旧防为无用而坏之者必有水败以旧礼无用而去之者必有乱患故婚姻之礼废则夫妇之道苦而淫辟之罪多矣乡饮酒之礼废则长幼之序失而争鬭之狱繁矣聘射之礼废则诸侯之行恶而盈溢之败起矣丧祭之礼废则臣子之恩薄而倍死忘生之礼众矣凡人之知能见已然不能见将然礼者禁于将然之前而法者禁于己然之后是故法之用易见而礼之所为生难知也若夫庆赏以劝善刑罚以惩恶先王执此之正坚如金石行此之信顺如四时处此之功无私如天地尔岂顾不用防然如曰礼云礼云贵絶恶于未萌而起敬于微眇使民日徙善逺罪而不自知也【○礼察】
　　礼记【坊记】子言之君子之道辟则坊与坊民之所不足者也大为之坊民犹逾之故君子礼以坊徳刑以坊淫命以坊欲　子云小人贫斯约富斯骄约斯盗骄斯乱礼者因人之情而为之节文以为民坊者也故圣人之制富贵也使民富不足于骄贫不至于约贵不慊于上故乱益亡　子云贫而好乐富而好礼众而以宁者天下其防矣诗云民之贪乱宁为荼毒故制国不过千乘都城不过百雉家富不过百乘以此坊民诸侯犹有畔者子云夫礼者所以章疑别微以为民坊者也故贵贱
　　有等衣服有别朝廷有位则民有所让　子云天无二日土无二王家无二主尊无二上示民有君臣之别也春秋不称楚越之王丧礼君不称天大夫不称君恐民之惑也诗云相彼盍旦尚犹患之　子云君不与同姓同车与异姓同车不同服示民不嫌也以此坊民民犹得同姓以弑其君　子云君子辞贵不辞贱辞富不辞贫则乱益亡故君子与其使食浮于人也宁使人浮于食　子云觞酒豆肉让而受恶民犹犯齿袵席之上让而坐下民犹犯贵朝廷之位让而就贱民犹犯君诗云民之无良相怨一方受爵不让至于已斯亡　子云君子贵人而贱己先人而后己则民作让故称人之君曰君自称其君曰寡君　子云利禄先死者而后生者则民不偝先亡者而后存者则民可以托诗云先君之思以畜寡人以此坊民民犹偝死而号无告　子云有国家者贵人而贱禄则民兴让尚技而贱车则民兴艺故君子约言小人先言　子云上酌民言则下天上施上不酌民言则犯也下不天上施则乱也故君子信让以涖百姓则民之报礼重诗云先民有言询于刍荛　子云善则称人过则称己则民不争善则称人过则称己则怨益亡诗云尔卜尔筮履无咎言　子云善则称人过则称己则民让善诗云考卜惟王度是镐京惟正之武王成之　子云善则称君过则称己则民作忠君陈曰尔有嘉谋嘉猷入告尔君于内女乃顺之于外曰此谋此猷惟我君之徳于乎是惟良显防　子云善则称亲过则称己则民作孝大誓曰予克纣非予武惟朕文考无罪纣克予非朕文考有罪惟予小子无良　子云君子弛其亲之过而敬其美论语曰三年无改于父之道可谓孝矣髙宗云三年其惟不言言乃讙　子云从命不忿微谏不倦劳而不怨可谓孝矣诗云孝子不匮　子云睦于父母之党可谓孝矣故君子因睦以合族诗云此令兄弟绰绰有裕不令兄弟交相为瘉　子云于父之执可以乘其车不可以衣其衣君子以广孝也　子云小人皆能养其亲君子不敬何以辨　子云父子不同位以厚敬也书云厥辟不辟忝厥祖　子云父母在不称老言孝不言慈闺门之内戏而不叹君子以此坊民民犹薄于孝而厚于慈　子云长民者朝廷敬老则民作孝　子云祭祀之有尸也宗庙之有主也示民有事也脩宗庙敬祀事教民追孝也以此坊民民犹忘其亲　子云敬则用祭器故君子不以菲废礼不以美没礼故食礼主人亲馈则客祭主人不亲馈则客不祭故君子茍无礼虽美不食焉易曰东邻杀牛不如西邻之禴祭实受其福诗云既醉以酒既饱以徳以此示民民犹争利而忘义　子云七日戒三日齐承一人焉以为尸过之者趋走以教敬也醴酒在室醍酒在堂澄酒在下示民不淫也尸饮三众賔饮一示民有上下也因其酒肉聚其宗族以教民睦也故堂上观乎室堂下观乎上诗云礼仪防度笑语防获　子云賔礼每进以让丧礼毎加以逺浴于中霤饭于牖下小敛于戸内大敛于阼殡于客位祖于庭于墓所以示逺也殷人吊于圹周人吊于家示民不偝也子云死民之防事也吾从周以此坊民诸侯犹有薨而不者　子云升自客阶受吊于賔位教民追孝也未没丧不称君示民不争也故鲁春秋记晋丧曰杀其君之子奚齐及其君卓以此坊民子犹有弑其父者　子云孝以事君弟以事长示民不贰也故君子有君不谋仕唯卜之日称二君丧父三年丧君三年示民不疑也父母在不敢有其身不敢私其财也示民有上下也故天子四海之内无客礼莫敢为主焉故君适其臣升自阼阶即位于堂示民不敢有其室也父母在馈献不及车马示民不敢专也以此坊民民犹忘其亲而贰其君　子云礼之先币帛也欲民之先事而后禄也先财而后礼则民利无辞而行情则民争故君子于有馈者弗能见则不视其馈易曰不耕获不菑畬凶以此坊民民犹贵禄而贱行　子云君子不尽利以遗民诗云彼有遗秉此有不敛穧伊寡妇之利故君子仕则不稼田则不渔食时不力珍大夫不坐羊士不坐犬诗云采葑采菲无以下体徳音莫违及尔同死以此坊民民犹忘义而争利以亡其身子云夫礼坊民所淫章民之别使民无嫌以为民纪者也故男女无媒不交无币不相见恐男女之无别也诗云伐柯如之何匪斧不克取妻如之何匪媒不得蓺麻如之何横从其畆取妻如之何必告父母以此坊民民犹有自献其身　子云取妻不取同姓以厚别也故买妾不知其姓则卜之以此坊民鲁春秋犹去夫人之姓曰吴其死曰孟子防　子云礼非祭男女不交爵以此坊民阳侯犹杀缪侯而窃其夫人故大飨废夫人之礼子云寡妇之子不有见焉则弗友也君子以辟逺也
　　故朋友之交主人不在不有大故则不入其门以此坊民民犹以色厚于徳　子云好徳如好色诸侯不下渔色故君子逺色以为民纪故男女授受不亲御妇人则进左手姑姊妹女子子已嫁而反男子不与同席而坐寡妇不夜哭妇人疾问之不问其疾以此坊民民犹淫泆而乱于族　子云昏礼壻亲迎见于舅姑舅姑承子以授壻恐事之违也以此坊民妇犹有不至者　　【表记】子言之归乎君子隐而显不矜而庄不厉而威不言而信子曰君子不失足于人不失色于人不失口于人是故君子貌足畏也色足惮也言足信也甫刑曰敬忌而罔有择言在躬子曰裼袭之不相因也欲民之毋相渎也子曰祭极敬不继之以乐朝极辨不继之以倦子曰君子慎以辟祸笃以不揜恭以逺耻子曰君子庄敬日强安肆日偷君子不以一日使其躬儳焉如不终日子曰齐戒以事鬼神择日月以见君恐民之不敬也子曰狎侮死焉而不畏也子曰无辞不相接也无礼不相见也欲民之毋相亵也易曰初筮告再三渎渎则不告子言之仁者天下之表也义者天下之制也报者天下之利也子曰以徳报徳则民有所劝以怨报怨则民有所惩诗曰无言不雠无徳不报太甲曰民非后无能胥以宁后非民无以辟四方子曰以徳报怨则寛身之仁也以怨报徳则刑戮之民也子曰无欲而好仁者无畏而恶不仁者天下一人而已矣是故君子议道自已而置法以民子曰仁有三与仁同功而异情与仁同功其仁未可知也与仁同过然后其仁可知也仁者安仁智者利仁畏罪者强仁仁者右也道者左也仁者人也道者义也厚于仁者薄于义亲而不尊厚于义者薄于仁尊而不亲道有至有义有考至道以王义道以霸考道以为无失　子言之仁有数义有长短小大中心憯怛爱人之仁也率法而强之资仁者也诗云丰水有芑武王岂不仕诒厥孙谋以燕翼子数世之仁也国风曰我躬不阅皇恤我后终身之仁也子曰仁之为器重其为道逺举者莫能胜也行者莫能致也取数多者仁也夫勉于仁者不亦难乎是故君子以义度人则难为人以人望人则贤者可知己矣子曰中心安仁者天下一人而已矣大雅曰徳輶如毛民鲜克举之我仪图之惟仲山甫举之爱莫助之小雅曰髙山仰止景行行止子曰诗之好仁如此乡道而行中道而废忘身之老也不知年数之不足也俛焉日有孶孶毙而后已子曰仁之难成乆矣人人失其所好故仁者之过易辞也子曰恭近礼俭近仁信近情敬让以行此虽有过其不甚矣夫恭寡过情可信俭易容也以此失之者不亦鲜乎诗云温温恭人维徳之基子曰仁之难成久矣唯君子能之是故君子不以其所能者病人不以人之所不能者愧人是故圣人之制行也不制以已使民有所劝勉愧耻以行其言礼以节之信以结之容貌以文之衣服以移之朋友以极之欲民之有壹也小雅曰不愧于人不畏于天是故君子服其服则文以君子之容有其容则文以君子之辞遂其辞则实以君子之徳是故君子耻服其服而无其容耻有其容而无其辞耻有其辞而无其徳耻有其徳而无其行是故君子衰绖则有哀色端冕则有敬色甲胄则有不可辱之色诗云维鹈在梁不濡其翼彼记之子不称其服　子言之君子之所谓义者贵贱皆有事于天下天子亲耕粢盛秬鬯以事上帝故诸侯勤以辅事于天子子曰下之事上也虽有庇民之大徳不敢有君民之心仁之厚也是故君子恭俭以求役仁信让以求役礼不自尚其事不自尊其身俭于位而寡于欲让于贤卑己而尊人小心而畏义求以事君得之自是不得自是以听天命诗云莫莫葛藟施于条枚凯弟君子求福不回其舜禹文王周公之谓与有君民之大徳有事君之小心诗云惟此文王小心翼翼昭事上帝聿怀多福厥徳不回以受方国子曰先王諡以尊名节以壹惠耻名之浮于行也是故君子不自大其事不自尚其功以求处情过行弗率以求处厚彰人之善而美人之功以求下贤是故君子虽自卑而民敬尊之子曰后稷天下之为烈也岂一手一足防唯欲行之浮于名也故自谓便人　子言之君子之所谓仁者其难乎诗云凯弟君子民之父母凯以强教之弟以説安之乐而毋荒有礼而亲威庄而安孝慈而敬使民有父之尊有母之亲如此而后可以为民父母矣非至徳其孰能如此乎今父之亲子也亲贤而下无能母之亲子也贤则亲之无能则怜之母亲而不尊父尊而不亲水之于民也亲而不尊火尊而不亲土之于民也亲而不尊天尊而不亲命之于民也亲而不尊鬼尊而不亲子曰夏道尊命事鬼敬神而逺之近人而忠焉先禄而后威先赏而后罚亲而不尊其民之敝惷而愚乔而野朴而不文殷人尊神率民以事神先鬼而后礼先罚而后赏尊而不亲其民之敝荡而不静胜而无耻周人尊礼尚施事鬼敬神而逺之近人而忠焉其赏罚用爵列亲而不尊其民之敝利而巧文而不惭贼而蔽子曰夏道未渎辞不求备不大望于民民未厌其亲殷人未渎礼而求备于民周人强民未渎神而赏爵刑罚竆矣子曰虞夏之道寡怨于民殷周之道不胜其敝子曰虞夏之质殷周之文至矣虞夏之文不胜其质殷周之质不胜其文　子言之曰后世虽有作者虞帝弗可及也已矣君天下生无私死不厚其子子民如父母有憯怛之爱有忠利之教亲而尊安而敬威而爱富而有礼惠而能散其君子尊仁畏义耻费轻实忠而不犯义而顺文而静寛而有辨甫刑曰徳威惟威徳明惟明非虞帝其孰能如此乎　子言之事君先资其言拜自献其身以成其信是故君有责于其臣臣有死于其言故其受禄不诬其受罪益寡子曰事君大言入则望大利小言入则望小利故君子不以小言受大禄不以大言受小禄易曰不家食吉子曰事君不下逹不尚辞非其人弗自小雅曰靖共尔位正直是与神之听之式谷以女子曰事君逺而谏则讇也近而不谏则尸利也子曰迩臣守和宰正百官大臣虑四方子曰事君欲谏不欲陈诗云心乎爱矣瑕不谓矣中心藏之何日忘之子曰事君难进而易退则位有序易进而难退则乱也故君子三揖而进一辞而退以逺乱也子曰事君三违而不出竟则利禄也人虽曰不要吾弗信也子曰事君慎始而敬终子曰事君可贵可贱可富可贫可生可杀而不可使为乱子曰事君军旅不辟难朝廷不辞贱处其位而不履其事则乱也故君使其臣得志则慎虑而从之否则孰虑而从之终事而退臣之厚也易曰不事王侯髙尚其事子曰唯天子受命于天士受命于君故君命顺则臣有顺命君命逆则臣有逆命诗曰鹊之姜姜鹑之贲贲人之无良我以为君子曰君子不以辞尽人故天下有道则行有枝叶天下无道则辞有枝叶是故君子于有丧者之侧不能赙焉则不问其所费于有病者之侧不能馈焉则不问其所欲有客不能馆则不问其所舍故君子之接如水小人之接如醴君子淡以成小人甘以坏小雅曰盗言孔甘乱是用餤子曰君子不以口誉人则民作忠故君子问人之寒则衣之问人之饥则食之称人之善则爵之国风曰心之忧矣于我归説子曰口惠而实不至怨菑及其身是故君子与其有诺责也宁有已怨国风曰言笑晏晏信誓旦旦不思其反反是不思亦已焉防子曰君子不以色亲人情疏而貌亲在小人则穿窬之盗也与子曰情欲信辞欲巧　子言之昔三代明王皆事天地之神明无非卜筮之用不敢以其私亵事上帝是以不犯日月不违卜筮卜筮不相袭也大事有时日小事无时日有筮外事用刚日内事用柔日不违筮子曰牲牷礼乐齐盛是以无害乎鬼神无怨乎百姓子曰后稷之祀易富也其辞恭其欲俭其禄及子孙诗曰后稷兆祀庶无罪悔以迄于今子曰大人之器威敬天子无筮诸侯有守筮天子道以筮诸侯非其国不以筮卜宅寝室天子不卜处大庙子曰君子敬则用祭器是以不废日月不违筮以敬事其君长是以上不渎于民下不亵于上　【缁衣】子言之曰为上易事也为下易知也则刑不烦矣　子曰好贤如缁衣恶恶如巷伯则爵不渎而民作愿刑不试而民咸服大雅曰仪刑文王万国作孚　子曰夫民教之以徳齐之以礼则民有格心教之以政齐之以刑则民有遯心故君民者子以爱之则民亲之信以结之则民不倍恭以涖之则民有孙心甫刑曰苗民匪用命制以刑惟作五虐之刑曰法是以民有恶徳而遂絶其世也　子曰下之事上也不从其所令从其所行上好是物下必有甚者矣故上之所好恶不可不慎也是民之表也　子曰禹立三年百姓以仁遂焉岂必尽仁诗云赫赫师尹民具尔瞻甫刑曰一人有庆兆民赖之大雅曰成王之孚下土之式子曰上好仁则下之为仁争先人故长民者章志贞
　　教尊仁以子爱百姓民致行已以説其上矣诗云有梏徳行四国顺之　子曰王言如丝其出如纶王言如纶其出如綍故大人不倡游言可言也不可行君子弗言也可行也不可言君子弗行也则民言不危行而行不危言矣诗云淑慎尔止不諐于仪　子曰君子道人以言而禁人以行故言必虑其所终而行必稽其所敝则民谨于言而慎于行诗云慎尔出话敬尔威仪大雅曰穆穆文王于缉熙敬止　子曰长民者衣服不贰从容有常以齐其民则民徳壹诗云彼都人士狐裘黄黄其容不改出言有章行归于周万民所望　子曰为上可望而知也为下可述而志也则君不疑于其臣而臣不惑于其君矣尹吉曰惟尹躬及汤咸有壹徳诗云淑人君子其仪不忒　子曰有国家者章善瘅恶以示民厚则民情不贰诗云靖共尔位好是正直　子曰上人疑则百姓惑下难知则君长劳故君民者章好以示民俗慎恶以御民之淫则民不惑矣臣仪行不重辞不援其所不及不烦其所不知则君不劳矣诗云上帝板板下民防小雅曰匪其止共维王之卭　子曰政之不行也教之不成也爵禄不足劝也刑罚不足耻也故上不可以亵刑而轻爵康诰曰敬明乃罚甫刑曰播刑之不廸　子曰大臣不亲百姓不宁则忠敬不足而富贵已过也大臣不治而迩臣比矣故大臣不可不敬也是民之表也迩臣不可不慎也是民之道也君毋以小谋大毋以逺言近毋以内图外则大臣不怨迩臣不疾而逺臣不蔽矣叶公之顾命曰毋以小谋败大作毋以嬖御人疾庄后毋以嬖御士疾庄士大夫卿士　子曰大人不亲其所贤而信其所贱民是以亲失而教是以烦诗云彼求我则如不我得执我仇仇亦不我力君陈曰未见圣若已弗克见既见圣亦不克由圣　子曰小人溺于水君子溺于口大人溺于民皆在其所亵也夫水近于人而溺人徳易狎而难亲也易以溺人口费而烦易出难悔易以溺人夫民闭于人而有鄙心可敬不可慢易以溺人故君子不可以不慎也太甲曰毋越厥命以自覆也若虞机张往省括于度则释兑命曰惟口起羞惟甲胄起兵惟衣裳在笥惟干戈省厥躬太甲曰天作孼可违也自作孼不可以逭尹吉曰惟尹躬先见于西邑夏自周有终相亦惟终　子曰民以君为心君以民为体心庄则体舒心肃则容敬心好之身必安之君好之民必欲之心以体全亦以体伤君以民存亦以民亡诗云昔吾有先正其言明且清国家以宁都邑以成庶民以生谁能秉国成不自为正防劳百姓君雅曰夏日暑雨小民惟曰怨资冬祈寒小民亦惟曰怨　子曰下之事上也身不正言不信则义不壹行无类也子曰言有物而行有格也是以生则不可夺志死则不可夺名故君子多闻质而守之多志质而亲之精知略而行之君陈曰出入自尔师虞庶言同诗云淑人君子其仪一也　子曰惟君子能好其正小人毒其正故君子之朋友有乡其恶有方是故迩者不惑而逺者不疑也诗云君子好仇　子曰轻絶贫贱而重絶富贵则好贤不坚而恶恶不着也人虽曰不利吾不信也诗云朋友攸摄摄以威仪　子曰私惠不归徳君子不自畱焉诗云人之好我示我周行　子曰茍有车必见其轼苟有衣必见其敝人茍或言之必闻其声茍或行之必见其成葛覃曰服之无射　子曰言从而行之则言不可饰也行从而言之则行不可饰也故君子寡言而行以成其信则民不得大其美而小其恶诗云白圭之玷尚可磨也斯言之玷不可为也小雅曰允矣君子展也大成君奭曰在昔上帝周田观文王之徳其集大命于厥躬　子曰南人有言曰人而无恒不可以为卜筮古之遗言与筮犹不能知也而况于人乎诗云我既厌不我告犹兑命曰爵无及恶徳民立而正事纯而祭祀是为不敬事烦则乱事神则难易曰不恒其徳或承之羞恒其徳侦妇人吉夫子凶【○沈约云坊记表记缁衣皆取子思子刘献云缁衣公孙尼子所作】説苑孔子曰无体之礼敬也无服之丧忧也无声之乐懽也不言而信不动而威不施而仁志也钟鼓之声怒而击之则武忧而击之则悲喜而击之则乐其志变其声亦变其志诚通乎金石而况人乎
  </div>
  <div class="pagination">
   <a href="绎史_page36.html">
    上一页
   </a>
   <span>
    ...
   </span>
   <a href="绎史_page32.html">
    32
   </a>
   <a href="绎史_page33.html">
    33
   </a>
   <a href="绎史_page34.html">
    34
   </a>
   <a href="绎史_page35.html">
    35
   </a>
   <a href="绎史_page36.html">
    36
   </a>
   <span class="current-page">
    37
   </span>
   <a href="绎史_page38.html">
    38
   </a>
   <a href="绎史_page39.html">
    39
   </a>
   <a href="绎史_page40.html">
    40
   </a>
   <a href="绎史_page41.html">
    41
   </a>
   <a href="绎史_page42.html">
    42
   </a>
   <span>
    ...
   </span>
   <a href="绎史_page38.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
