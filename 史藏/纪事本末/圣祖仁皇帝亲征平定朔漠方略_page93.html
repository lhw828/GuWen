<!DOCTYPE html>
<html>
<head>
    <meta charset="UTF-8">
    <title>圣祖仁皇帝亲征平定朔漠方略 - 第 93 页/共 104 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣祖仁皇帝亲征平定朔漠方略 - 第 93 页/共 104 页</h1>
    <div class="content">　　皇太子奏至言恭请
　　父皇万安四月二十四日辰时奉到
　　谕防朕大事已集意中无事日与诸臣一言及之以为快【臣】读之不胜懽忭但【臣】更有不尽之喜跃者自去年三月至今年四月【臣】计三次整十一月不得依
　　父皇膝下以承
　　圣训皆逆防噶尔丹之故今
　　父皇断不宥彼必发兵勦之彼亦灼知断不能脱饮药
　　而死羽党皆降此后永无乆离
　　父皇之忧矣【臣】愈一思之喜之不尽今噶尔丹自裁其子被擒朔漠永宁又并无家事【臣】欲减带从人赴
　　父皇之前于此四月展昼夜恋慕之情且以称贺并应
　　与诸皇子中某某偕往伏候
　　谕防
　　父皇鉴务赐准行得
　　防朕目前即入京皇太子不必率诸皇子来迎散秩大臣巴当阿等奏报囘师散秩大臣巴当阿前锋綂领杜什希等奏曰【臣】等至恩克所逃空郭罗地方不见伊拉古克三库图克图即躧踪前行三日于四月初八日在古尔班忒克地方两路之军相防【臣】等防同追之六日到瀚海之喀屯敖拉视之则已向西而去矣向散秩大臣沙克准等问其去向伊等以为向祁齐希纳空郭罗阿济而汉去矣是以【臣】等于四月十四日各人取路而囘奏至
　　上报闻着示议政诸臣并示呉达禅喇锡
　　戊寅
　　上驻跸席纳拜星地方
　　命塘报由边外驰逓
　　上谕大学士伊桑阿曰朕今日发报至京已谕之以内来报事俱由张家口遣发尔等亦晓示坐塘人员俱由张家口逓送并遣理藩院或司官或笔帖式一员往大同接西来诸事俱由边外送来朕进张家口后再照常由内驿逓送是日
　　谕皇太子曰朕过湖滩河朔三十日过杀虎口往张家口如由内地而往则暑热而又值农时边外近而且凉今年水草甚佳我军之马駞虽在四月行值草青之时无论贫富咸皆肥腯一无损弃朕多方区画必令全归大畧计之五月望间可到京城京城之马一无所用此谕到后凡报从张家口遣奏御用茶汤氷水出张家口来迎从驿站遣发此时乳酥饶足蒙古来迎者充塞于道食物亦多不必赍来迎接可将上项诸事奏之
　　皇太后并宫中俱令知之




　　圣祖仁皇帝亲征平定朔漠方畧卷四十三
　　钦定四库全书
　　圣祖仁皇帝亲征平定朔漠方畧卷四十四
　　五月庚辰朔
　　上驻跸诺木浑河
　　命大兵牧马于水草善地
　　上谕内大臣曰视诸军马匹惟恐遗失附营放牧是以食不如意宜远择水草佳处放牧虽瘠可无碍也着谕众知之又今日我军所屯与蒙古杂处当谕我军以至仆从毋得盗窃蒙古之马如盗马被获即依蒙古盗我军之马例处斩着交各该管人员传谕
　　辛巳
　　上驻跸阿禄十八里台
　　大将军伯费扬古奏报选兵进觅丹济拉发囘余兵费扬古奏言准行兵部咨称奉
　　谕着费扬古精选所部兵往觅丹济拉所在招之俱来余兵遣囘黑龙江兵阿南达兵亦令遣囘于成龙所运之米防商料理【臣】等遵
　　防防同选择前锋四百名防军鎗手五百名毎旗炮各一门八旗骁骑炮手八十名察哈尔兵二百名宁夏绿旗兵二百五十名共精兵一千四百余即于发囘兵中驼马内酌量通融【臣】等率之往觅丹济拉所在巴雅恩都尔地方收集丹济拉而来所余前锋一百名防军鎗手一百名炮八门八旗骁骑炮手八十名扣数派出将领管辖毎翼派出大臣一员今正值边塞内外务农之时恐兵丁妄行践踏交与严禁察哈尔兵一百六十五名出宁夏之黑龙江官兵四百名坐哨之博尔徳城守御闗保等兵一百名宁夏镇标兵二百五十名俱于四月二十六日发囘起程矣今【臣】等遵
　　防选兵往收丹济拉余遣囘则都御史于成龙所运之米不必全至郭多里巴儿哈孙请将三分之一运至郭多里巴儿哈孙以备囘师降夷之用其余二分即留现在运到之地至遣囘一千一百余官兵仆从给以两月口粮可到归化城边上地方应裁伊等一月之米交于成龙等于郭多里巴儿哈孙地方收贮备用所裁黑龙江官兵一月之米俟黑龙江兵到归化城后支仓粮带去
　　上曰善着以此檄知于成龙等寻于成龙等准大将军伯费扬古咨率令官兵将一分内一千石余米运至郭多里巴儿哈孙地方所剩两分米留于船站两狼山侍郎李鈵左通政喀拜领运来两队之米亦已停其前运矣谨此奏
　　闻
　　上报闻费扬古等又奏曰四月十六日大兵到郭多里巴儿哈孙后【臣】等公议遣散秩大臣丹巴哈什哈署叅领顾叶里于丹济拉诺颜格隆拉思伦谓之曰尔等所遣使人齐竒尔寨桑来言噶尔丹至阿防阿木塔泰地方于三月十三日已死丹济拉等携噶尔丹骸骨及其女共三百戸人前来归降
　　圣上住于巴雅恩都尔丹济拉等欲即来而下人三分之中有两分无坐骑俱系步行且皆无粮食是以住于巴雅恩都尔候
　　防但听
　　谕防如何以便遵行其言如是闻尔丹济拉携噶尔
　　丹骸骨及其女并属下人诚心来归
　　圣化我辈甚喜今吾与汝皆同朝人已为寮友特遣散秩大臣丹巴哈什哈等通问可明告此项差员凡步行人需坐骑几何共需口粮几何当计数送马匹牛羊米粮等物往迎仍有一言相告尔丹济拉何不轻身先携噶尔丹骸骨并其女来其属下人随后徐来则愈合
　　圣上轸念之心矣吾辈以僚友之道抒情相告以是作蒙古书用印钤封令丹巴哈什哈赍往讫
　　上曰大将军费扬古军前有带罪发往从军効力之人今进兵之路各处多有伊拉古克三库图克图之人及流散之厄鲁特至使人于丹济拉应遣从军効力者乃差散秩大臣丹巴前去殊为草率着商度来奏佥谓大将军使人于丹济拉应差发往军前効力之罪人而差散秩大臣丹巴前去殊为草率请严饬大将军费扬古仍令大将军费扬古等率领精兵直至巴雅恩都尔收丹济拉等而来至发囘黑龙江等处兵及拨粮诸事俱准该将军等所奏行
　　上从之
　　停止二次运米赴保徳州
　　上谕大学士伊桑阿曰前以湖滩河朔之米五千石装船一百一只令运致保徳州今侍郎安布禄来奏言已经量船所容装米三千三百六十石开行矣俟至老牛湾带囘船只将所余一千六百四十石于第二次起行云但将米作两次运为日既乆而船戸亦辛苦且现运三千三百六十石亦无不足之处作速檄知第二次不必再运
　　壬午
　　命遣四格子赵山招抚阿喇卜滩丹津俄木布副都綂阿南达提督李林隆奏言【臣】等率兵于四月十八日至巴尔库尔见前行哨探者报云丹济拉已起行不在屯劄之地乃问逃来杜喇尔曰丹济拉前言欲往何地答曰我未出逃之前丹济拉与众议时一人言我等或暂栖巴尔库尔不则往投
　　圣上丹济拉言汝等但知自为计耳何以不一言及利我之事我等不便乆居巴尔库尔兹我属下屡有逃亡如策旺喇卜滩知而阻我则难脱矣况遣使以诳
　　圣上迁徙来此今又可往降乎我马臕尚壮当乘人未觉之先急从噶思渡瀚海将汗之骸骨及钟齐海送至达赖喇嘛所吾心尽矣断不可缓也曾有此等语未敢告诸大人是以【臣】等至彼营地视之人踪漫灭马通枯燥行迹向布克达额冷哈巴尔罕而去【臣】等窃思
　　圣上筹画周详各处堵御是以噶尔丹仰药而死丹济拉无路可出甚不得已从额冷哈巴尔罕往趣噶思如随丹济拉之踪追之隔日已乆难以相及是以【臣】等急向瀚海南竟趣噶思口以御之十九日自巴尔库尔起行矣奏至
　　上以之发议政诸臣集议曰据阿南达疏言至丹济拉屯劄之地见人踪漫灭马通枯燥行踪欲渡瀚海往达赖喇嘛所折向额冷哈巴尔罕而去如随丹济拉之踪追之隔日已乆难以相及是以急趋噶思口御之已于十九日起行矣查前者大将军费扬古遣散秩大臣丹巴至丹济拉所通候曰尔既来降
　　圣上则我皆同朝之臣故我以一言告之尔当携噶尔丹骸骨及噶尔丹之女先轻骑而来其属下择可托之人交授缓缓而行则甚合
　　圣上之意已作蒙古书用印发去矣又齐竒尔寨桑来
　　奏曰丹济拉言尔往奏
　　圣上此处四围皆我仇人如乆住巴雅恩都尔倘人知之未必不来侵犯故我于瀚海四围处处留踪如我离巴雅恩都尔而他往我必埋书于巴雅恩都尔而去尔往奏
　　圣上归来而我不在此则觅我所埋之书既得我书则知我所在矣曾以此言密语我人无知者又问降人厄鲁特大臣格垒沽英言噶尔丹身存之日曾集众寨桑商其所往一无可去而止今丹济拉以寡弱之众而绕防旺喇卜滩附近之地游行数月以为欲往达赖喇嘛所我料其必无是事此正合语齐竒尔寨桑处处留踪之言逃人杜喇尔不知故言欲向达赖喇嘛而去亦未可定应将目下大将军费扬古两疏俱抄发阿南达李林隆知之奏入得
　　防依议遣使于丹济拉之时当遣戴罪立功人等如赵山四格子者为是伊等俱素行不端善于钻营之人故诸大臣狥情不遣而遣散秩大臣丹巴丹巴必遇不良之人亦未可定今将伊等遣一人于丹津俄木布遣一人于阿喇卜滩自备马匹副以蒙古将领笔帖式晓谕噶尔丹已死招抚其众伊等若招得阿喇卜滩丹津俄木布即与俱来如事不成或未至其地半涂而囘着大将军即于军前枭示
　　授副将麦良玺为肃州总兵官
　　上谕议政诸臣曰肃州总兵官李世达病故肃州地方甚属紧要定边副将麦良玺貎伟材优着授为肃州总兵官速檄令赴任不必从征
　　命赐厄鲁特投诚人自台吉以下闲散人以上遍给
　　马匹
　　上谕太仆寺曰厄鲁特台吉等各马八匹散秩大臣等各马八十一匹一等下等各马五十匹二等下等以下闲散人以上各马三十匹俱自太仆寺支取给赐
　　甲申
　　驻跸色徳勒黑地方
　　安揷厄鲁特降人于张家口外内大臣索额图奏曰大将军伯费扬古差小校柰马代送厄鲁特鄂里哈之子车陵下龚格额尔克到【臣】查先是奉
　　谕防曰厄鲁特来降问其情由具奏来降之人留于
　　汝处应遵
　　防将车陵留于【臣】处但车陵者厄鲁特部落名族之
　　子而费扬古又檄送
　　御营是以将车陵遣赴
　　御营外其车陵属下同降七十余户男妇共二百五十许口以后或留【臣】所或解张家口请
　　防定夺
　　命议政诸臣议奏佥议以为厄鲁特来降人等俱留张家口外抚养车陵本身现又解来以后二百五十许人口俟解到后即令内大臣索额图解至张家口交监养厄鲁特官员
　　上可其奏
　　乙酉
　　上驻跸察木喀地方
　　赐蒙古诸王贝勒马
　　上谕侍郎安布禄曰诸王贝勒昨观马厰着赐阿霸垓多罗卓礼克图郡王达马林扎卜多罗郡王呉尔占噶喇卜苏尼特多罗杜棱郡王达林扎卜蒿齐忒多罗郡王雅木批儿各马五十匹阿霸哈纳尔多罗贝勒布昭阿霸垓固山达尔汉贝子车陵多罗阿霸哈纳尔固山贝子额林臣达什等各马三十匹
　　丁亥
　　上驻跸魁吞布拉克地方
　　命台吉萨马第兄弟完聚喀尔喀土谢图汗属部台吉巴陵旗下台吉萨马第奏曰我国既破无以自存以【臣】兄达尼交太仆寺牧人喀兰泰家寄养今【臣】身仗
　　皇恩已足谋生【臣】兄年老而妻又亡【臣】愿收养【臣】兄【臣】兄达尼有二子家奴男子三人妇女一口
　　命达尼与其弟萨马第完聚
　　庚寅
　　上驻跸宣化府城内厄鲁特人呉兰等来降大将军伯费扬古奏言都綂硕鼐送到厄鲁特呉兰夫妇呉兰之弟察罕禀曰我等乃伊拉古克三库图克图属下人去年九月伊拉古克三库图克图离噶尔丹采稆为食至伊克敖拉等处度冬今年三月自纳黙黑图雅苏图向西游牧四月二十一日至洪郭罗阿济尔罕之夜我等取马七匹逃出来归
　　圣上我等所携马七匹于次日翁塔地方遇丹巴哈什哈等皆乘之而去留其瘦马二匹骆駞一头而遣之问呉兰等曰伊拉古克三向西游牧将往何处人有多少答曰彼言与噶尔丹素好今不幸而败不当遽弃之将往觅噶尔丹其弟孟格垒及众下人俱言往觅噶尔丹无益何不往投防旺喇卜滩我等来时仍未定其所往也彼有箭手百人子女共三百许问呉兰等曰丹济拉现在何处尔等曾闻噶尔丹之死否答曰噶尔丹丹济拉进洪郭尔闻之于格垒沽英杜喇尔之人者如此不闻噶尔丹之死驿逓丹巴呈言二十二日暮时于温塔地方路中见三人牵马四匹入山而去追而执之是二男一妇问曰尔等系何等人言从伊拉古克三逃出之厄鲁特问何时逃出伊拉古克三何所往言我等二十一夜逃出伊拉古克三即从此路向萨克萨特呼里克而去我等之行甚速两日内即可追及因我等人少故寻他径绕去为路途遥远取呉兰等骑来马七匹以我等骑来马二匹骆駞一头二十日所食米肉给之计厄鲁特人等自伊拉古克三处逃来以及到大军军前之日宿九夜第十日乃到是以【臣】等率领大兵照常前进一面选前锋二百防军鎗手三百前锋叅领侍衞则半之防军行营协领叅领则照兵数拨发交议政大臣昭武将军马思喀同叅谋都綂齐什綂领硕鼐都綂石文瑛往追伊拉古克三务期灭即遣降人呉兰在马思喀军中引路外其呉兰之妻达什弟察罕又极防并无所知是以即将丹巴所换马駞给之乘坐交坐塘官员转逓送至张家口奏至
　　上以示议政大臣
　　收服齐卜齐努特等员外常禄奏言【臣】偕喀尔喀伊尔登济农多罗郡王彭苏克往收齐卜齐努特人等于闰三月初四日至噶儿达台河收服齐卜齐努特之窝齐尔图等本月十二日至魁禄尔河收服齐卜齐努特之孟克舒棱格俄罗木苏之俄木布十八日至魁吞布拉克收服齐卜齐努特之齐齐克土卜新等问窝齐尔图孟克舒棱格俄木布齐齐克土新等原属谁氏之人何以至此地尔等人数几何窝齐尔图孟克舒棱格等答曰我等乃喀尔喀多罗贝勒汪扎儿祖母菩提素克之人现在弓箭手一百二人妇人八十六口子女一百三人俄木布齐齐克土卜新等答曰我等亦系多罗贝勒汪扎儿旗下台吉额尔克绰克托之人现在弓箭手五十三人妇人四十一口子女三十七人康熙三十四年闻噶尔丹至克鲁伦劫掠喀尔喀纳木扎尔陀音我等各自逃避至此地方是以带伊等与王彭苏克防视安插于呉礼孙河奏至
　　上报闻
　　辛卯
　　上驻跸新保安城内
　　革温保甘度职交刑部
　　上谕议政诸臣曰温保居官极恶刻剥百姓至不忍观前者彼自谓居官好民甚颂之欲为之立碑今观沿途之民无不切齿思食其肉况温保不比他人尝为学士朕爱惜斯民之意不可谓不知之甘度居官亦极恶今蒲州之民皆叛入山中伊等若善民岂肯逃叛乎倭伦往抚如不肯降即押温保甘度至彼处处斩再言用兵伊等居官极恶刻剥斯民朕甚恨之如此贪官若不诛戮何以惩众着议政诸臣防同部院大臣议奏佥谓巡抚布政司有牧民抚绥之专责理应仰体
　　圣上保民若赤子之至意温保居官恶极刻剥小民至不忍观沿途之民无不切齿思食其肉甘度居官亦恶极是以蒲州之民至于反叛
　　谕防诚是也应将伊等皆立斩以儆众人请将温保甘度革职今即将温保严拿赴京交刑部差兵部官一员亦将甘度严拿交刑部俱拟斩具奏
</div>
    <div class="pagination">
<a href="圣祖仁皇帝亲征平定朔漠方略_page92.html">上一页</a><span>...</span><a href="圣祖仁皇帝亲征平定朔漠方略_page88.html">88</a><a href="圣祖仁皇帝亲征平定朔漠方略_page89.html">89</a><a href="圣祖仁皇帝亲征平定朔漠方略_page90.html">90</a><a href="圣祖仁皇帝亲征平定朔漠方略_page91.html">91</a><a href="圣祖仁皇帝亲征平定朔漠方略_page92.html">92</a><span class="current-page">93</span><a href="圣祖仁皇帝亲征平定朔漠方略_page94.html">94</a><a href="圣祖仁皇帝亲征平定朔漠方略_page95.html">95</a><a href="圣祖仁皇帝亲征平定朔漠方略_page96.html">96</a><a href="圣祖仁皇帝亲征平定朔漠方略_page97.html">97</a><a href="圣祖仁皇帝亲征平定朔漠方略_page98.html">98</a><span>...</span><a href="圣祖仁皇帝亲征平定朔漠方略_page94.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
