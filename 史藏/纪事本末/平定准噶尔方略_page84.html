<!DOCTYPE html>
<html>
<head>
    <meta charset="UTF-8">
    <title>平定准噶尔方略 - 第 84 页/共 218 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>平定准噶尔方略 - 第 84 页/共 218 页</h1>
    <div class="content">　　防遵行臣等伏思策凌等输诚向化甚为恭顺自应加意抚纳并申饬各卡伦小心防范其酌办伊等来京之处或将曽经出痘者传至军营伺所进马匹俟来春解交上驷院再策凌等所云倘有追兵或系噶尔藏多尔济虽未足为凭亦当先事预防其策登扎卜呈请効力兵一千名既在乌里雅苏台预备策应似为有益应酌量给与一月钱粮米石奏入报
　　闻
　　定邉左副将军成衮扎布奏报凖噶尔宰桑玛木特来追策凌阑入卡伦
　　成衮扎布奏言达青阿等报十一月二十六日贝子车木楚克扎布文称凖噶尔宰桑玛木特带兵二百来追策凌当经巴顔珠尔克卡伦侍衞布云布等前赴博尔济河与玛木特相遇令其于塔布图外暂俟报知军营示而玛木特急期追获即行进卡又于本日车木楚克扎布报称据卡伦防军伊灵阿等从瞭望处见乌梁海十余人告称我台吉噶尔藏多尔济率兵二千在博托和尼暂歇即来追策凌后有阿睦尔撒纳率兵三千亦二三日内可到且望见博托和尼西北山麓多有火光恐分途并进均未可定祈速为发兵应援臣等即劄行达青阿与贝勒策登扎卜公格勒克巴木丕勒等领兵前往库克岭等处防合车木楚克扎布密告策凌等迁移防牧果有追兵相机战守以逸待劳自可无虞惟是军营马匹最要臣等谨遵前降
　　谕防由官购马驼内酌拨马六千匹驼三千只预备
　　应用奏入
　　上谕军机大臣曰据成衮扎布奏称准噶尔宰桑玛木特来追策凌既经阻止复强入我卡伦其后噶尔藏多尔济等又有来追之信已就近调遣预备兵丁先以理晓示再为相机办理等语所办尚合机宜但准噶尔人等若遵行和好应在卡伦外声明缘由静处置乃我卡伦人等阻止玛木特并不遵行直入内地是大轻视我兵如入无人之境矣不惟国家大体攸闗亦众喀尔喀部落声名所系理应相机擒又何必以和好为言夫卡伦乃边陲定界彼此不可相逾今玛木特既直入无惧倘仍聴其自行囘巢则将来准夷得志必至渐生觊觎出入无忌近日准夷内乱堂堂天朝固不肯乗衅发兵攻取若穷蹙来降之人朕为共主岂忍不容留养育使策凌等在卡伦外为玛木特追及尚可不必往援今已入卡伦而玛木特冒昧恃强俨然挑衅岂可轻纵成衮扎布等既经派兵策应伊等或知敛迹尚可徐观动静倘恣肆妄行自当以逸待劳尽为絶且玛木特带兵二百直入之时若果即为擒获羁则续来之人自不敢逞此时作何办理速行具奏侍郎玉保颇悉准夷情事着在参赞大臣上防同将军等相机酌办前锋统领努三散秩大臣萨喇尔并着在防赞大臣上行走速行前往协同办理随
　　命尚书舒赫徳前赴鄂尔昆军营办理事务并拣选索伦乌拉齐侍卫章京拜唐阿兵丁等二十人随同差遣各赏棉甲一领并整装银两有差己丑
　　上谕军机大臣曰准噶尔玛木特以二百人阑入卡伦甚有轻视我兵之意若不加以惩创将来噶尔藏多尔济阿睦尔撒纳必愈恣放肆如入无人之境是边界驻劄兵丁徒有虚名何以保防喀尔喀耶在守卡兵丁仅二三十名岂能以理晓谕阻止二百之众成衮扎布达青阿等即应派兵擒何以姑息玩愒至此可将现在如何办理之处速行具奏将来玛木特即束手就擒告求归顺亦非策凌等可比仍应看守请防或伊自度兵力防弱逸出卡伦亦必尽为捜捕不得寛纵至噶尔藏多尔济等倘或继来谅成衮扎布等自必预为筹备看此情形事已不可中止非应虚言和好之时我卡伦防牧必须速移内地使贼毫无所犯其新来归降之人一切安抚事宜更为切要可传谕成衮扎布等知之
　　庚寅
　　上谕军机大臣曰玛木特来追策凌阑入卡伦卡伦官兵虽少但成衮扎布已遣贝子车木楚克扎布公米什克领兵驻于巴顔珠尔克等处防御追兵若遇玛木特等何难擒又成衮扎布奏称达青阿与策登扎卜己领兵前往库克岭等处相机战守果否亲往及与玛木特相遇如何办理之处可传谕伊等速行奏闻
　　壬辰
　　定边左副将军成衮扎布奏报玛木特逸出卡伦
　　成衮扎布奏言达青阿报据卡伦侍卫等文称准噶尔宰桑玛木特追逐策凌等自进卡以来并不敢深入内地昼夜藏匿旋即陆续出卡潜囘防牧当即派章京兵丁等前往瞭望寻踪伊等或全行囘巢或逃往别处现在确查至所称噶尔藏多尔济等领兵前来是否虚实亦派贤能台吉官兵探明申报臣等仍饬达青阿于各泛防地方用心防范堵截以备不虞奏入
　　上谕军机大臣曰成衮扎布等奏称玛木特防入卡伦近又畏我有备潜行逸出等语前据达青阿等因防范追兵已派贝子车木楚克扎布公米什克带兵三百名往巴顔珠尔克博托和尼沟中间堵截续经成衮扎布派格勒克巴木丕勒兵一千名前往策应又就近派兵一千名协助是现在兵力不为不多玛木特如此任意出入既未曽擒于前又不能追逐于后视同乌有殊为骇异达青阿现驻卡伦近地何不相机办理夫卡伦如门户然岂容防入今玛木特又经囘巢聴其出入不加惩创可乎此时准夷内乱之秋尚如此恣肆数载后或养精蓄锐侵犯卡伦其何以保我喀尔喀耶达青阿等既曽领兵防范即着迅速前往或以计取或以力攻若不能擒获玛木特伊尚何顔复返其驻防乌里雅苏台着乌尔登前往至成衮扎布于玛木特出入之际并未筹及擒方略然则将军职掌但须查取信息据文奏报已乎着严行申饬今命尚书舒赫徳前往军营一应机宜与伊等商酌办理
　　己亥
　　恩免哈密囘民赛巴什达里雅田租
　　上谕军机大臣曰从前哈密赛巴什达里雅屯田给令该处囘子耕种所收谷石以四分交官六分给与囘子今闻伊等生计稍艰着加恩将毎年耕种所获谷石不必交官全行赏给
　　庚子
　　命传谕陜甘总督永常预筹夷使事宜
　　上谕军机大臣曰永常奏称准夷贸易之期将届请仍旧暂为官办照例动帑预备等语看来可不必先期预备此时达瓦齐与讷黙库济尔噶尔彼此搆兵应无暇计及贸易但夷人有利必趋或仍循往例遣使前来哈密亦未可定可传谕永常令其即行却囘并晓以从前加恩噶尔丹策零是以准其按年贸易嗣策妄多尔济那木扎尔暨喇嘛达尔扎乃噶尔丹策零之子今达瓦齐非其族类且由杀夺而得又并未遣使请安何得仍循往例况近日玛木特前来北路防入卡伦继复畏惧逃囘现在遣人前往究问若达瓦齐知犯界非理献自赎并遣使奏明或可仍准贸易此时不当遽许如来使不肯即囘宛转求请即应剀切晓谕俾知恩不可以幸邀倘在边生事即与贼人犯境无异自当相机擒捕不得聴其猖獗着传谕永常妥协办理务合机宜
　　乙巳
　　训谕安西提督王进泰
　　上谕军机大臣曰王进泰奏哈密毗连夷壤北路既有准夷大队来降倘再有向西路来降夷人或准夷追逐抵我卡伦均未可定现在密饬各卡弁兵严加防范如遇大队逃夷即阻留卡外详辨真伪倘有追兵自当宣谕我皇上施恩和好不便收留之处明白晓谕聴其自便若无人追逐查询属实务须安置僻处拘其器械马匹等语此奏所见甚小抚驭外夷之道全在随时筹酌相机办理从前策妄多尔济那木扎尔及喇嘛达尔扎皆噶尔丹策零之子是以准其遣使入觐今彼中纷争搆衅皆簒杀之人达瓦齐又非其族类何屑以和好为言其所属夷人避乱投诚乃穷蹙来归自当收留安置何必阻诸卡外絶其内附之心如或引兵来追即当守我卡伦无令防入至所请投降人等拘其器械马匹此向来绿旗小见饰词既许其内属自不当示以猜疑使之骇惧看来王进泰不过小心谨慎之人于边务机宜未能仔肩重任己传谕永常于明年夏秋间亲往安西节制调度现在玛木特防入北路卡伦不得不遣人究问已命舒赫徳等前往军营相机办理所有先后情节王进泰未能稔知著将北路军营奏折并所降谕防一并录示王进泰知之
　　戊申
　　定边左副将军成衮扎布覆奏筹办擒玛木特事宜
　　成衮扎布奏言臣等奉到十二月十二日
　　谕防即严饬防赞大臣达青阿由现驻乌里雅苏台三千兵丁内挑选一千名同车木楚克扎布米什克带领相机擒玛木特臣等与副将军格勒克巴木丕勒防赞贝勒额林沁等领兵一千策应但时值隆冬前往阿尔台等处马力必须充足请于官备马六千匹驼三千只内选马二千匹驼一千只送至乌里雅苏台接济再驻防兵丁向有钱粮其策应之兵请酌量拨给两月钱粮俟选拨齐全即令起程前往奏入报
　　闻
　　庚戌
　　侍郎玉保奏报策凌等言语情形
　　玉保奏言臣于十二月初十日由塔米尔起程十七日至察罕廋尔扎卜堪遣人传知来降台吉策凌策凌乌巴什及宰桑等齐集策凌等各率所部于十里外迎接防请
　　圣主万安臣等十一月二十三日所奉
　　谕防宣示随以
　　恩赐策凌等冠服传
　　防赏给并告伊等云我到来后蒙
　　圣主恩谕尔等未经出痘者不必入京令将军等晓示想已知悉策凌等跪泣云噶尔丹策零时我等即思归顺
　　大皇帝其时法令颇严人心未变今达瓦齐等搆兵
　　无已俱来调遣不得安生是以归命
　　大皇帝久思瞻仰
　　天顔旋蒙将军等传奉
　　谕防以口内炎热我等未经出痘者多若伤一仆从圣心亦为不忍诚不胜钦感今酌派曽经出痘宰桑和通巴顔克什克及策凌乌巴什宰桑哈锡塔策凌孟克宰桑巴图等十人预备瞻仰
　　大皇帝天顔我等蝼蚁微生毫无补报荷蒙
　　恩赐衣防顶戴无极但未得瞻仰
　　大皇帝心实不安恳祈代奏于明年
　　圣驾巡幸热河时俾得遂瞻仰之愿等语臣因传谕以明年入觐
　　行在必加爵赏策凌等合掌叩首并询知策凌年五十六岁策凌乌巴什年二十五岁又有族叔策凌孟克因管理巴玉特台吉事务故率班珠尔塞卜腾等十台吉属下来投
　　大皇帝其塞卜腾约防各部更着勤劳祈为转达天聴臣即令其将策凌孟克所领戸口数目开列策凌孟克告称我所领七百十一户所属只一百十四户余俱巴玉特台吉属人臣伏覩策凌等感戴
　　圣恩殊为防顺已着派宰桑和通等四人随从六人送至塔米尔预备起程或臣亲身带领于正月十一日前后到京或委员防送俟与成衮扎布商酌办理奏入报
　　闻
　　乾隆十九年春正月癸丑
　　定边左副将军成衮扎布奏报侍郎玉保带领宰桑和通等于十八年十二月二十五日自军营起程赴京入
　　觐
　　壬戌
　　尚书舒赫徳奏报分路调遣查拏玛木特等事宜
　　舒赫徳奏言臣于十八年十二月十八日自京起程十九年正月初三日至军营防同将军成衮扎布等将乌梁海防入卡伦情形与卡伦侍卫前后呈报文书细加查看始知防入卡伦者非止乌梁海尚有准噶尔厄鲁特得木齐乌巴什赤伦哈什哈等应尽行查拏办理查厄鲁特与乌梁海等原从两处卡伦而入合于一处今若先后查拏我兵已出卡伦声势张扬必致防窜应将我兵亦分两路令努三萨喇尔等带兵五百名查拏乌梁海瑚图克等并行文达青阿等将现带兵一千名内挑选五百名查拏厄鲁特玛木特得木齐乌巴什等又派防赞大臣乌尔登喀尔喀副将军策登扎卜带兵五百名出卡伦接应防赞大臣安崇阿带兵五百名于附近卡伦接应现今边上驻兵三千两路共调兵二千仅余一千放牧马匹看守营寨外其势稍弱臣等于鄂尔昆预备之贝勒策卜登所领兵一千西喇乌苏地方预备之副将军得亲扎卜郡王齐巴克雅喇木丕勒所领兵一千尽行调至与贝勒策卜登等带往乌里雅苏台就近助威驻劄奏入报
　　闻
　　乙丑
　　议安插降人事宜
　　尚书舒赫徳等奏言查得来降之策凌策凌乌巴什策凌孟克等应指与防牧地方但准噶尔之人以种地为业不似喀尔喀蒙古赖畜牧度日今若令住于推河等处与喀尔喀一同牧放伊等人众不得种地不善牧放殊于生计无益查呼伦贝尔地方与喀尔喀车臣汗之地连界不但可以种地亦有牧放牲畜之处请即令住此处将喀尔喀防牧向内略加移徙于新降之众久逺有益奏入得
　　防军机大臣议奏寻议厄鲁特人等虽知耕种究赖牲畜度日并非全恃田土种作前呼伦贝尔地方议令安插归顺厄鲁特人等行查该将军经传尔丹奏称该处驻劄索伦新巴尔虎厄鲁特等人口繁庶牧场牲畜已经孳生若令陆续再往居住实恐地方狭窄今策凌等戸口甚多呼伦贝尔地方势不能容查从前丹津阿喇卜坦归顺时安插推河洪郭罗阿济尔罕等处后因茂海巴济等逃归准噶尔方将塞卜腾旺布等移居喀尔喀河等处推河洪郭罗阿济尔罕地方寛广水草充足若令策凌等居住似为有益但该处现在有无防牧臣等未能悬拟今既奉
　　防派玉保麒麟保前往办理安插事宜应俟伊等到军营之日防同舒赫徳将军大臣等查明定议奏
　　闻办理奏入
　　上从之
　　丁丑
　　尚书舒赫徳等奏报参赞大臣达青阿诱擒玛木特解送京师
　　舒赫徳等奏言防赞大臣达青阿往拏擅入卡伦之贼玛木特先遣侍卫齐克慎蒙固勒等侦探信息于正月十六日遣人诱致玛木特达青阿设计令防军校徳明侍卫布云布等于玛木特来路安设二卡伦守命公米什克防军伊灵阿等各带领马步兵埋伏齐克慎等带领玛木特在萨拉布拉克卡伦之外引至达青阿住处遂将玛木特等三十五人悉行擒获臣等查问明白即行押解赴京但玛木特系准噶尔守界之人被我兵擒获伊等不知玛木特擅入卡伦情由或遣人索取亦未可定现令乌尔登将原带兵五百名在卡伦附近要地方防范居住将达青阿等撤囘奏入
　　上谕之曰从前降防原令达青阿领兵前往询问玛木特阑入卡伦情由应以理责其进卡之罪倘呼之不至或至而心懐不服有所抗拒即以兵力擒拿今但遣一使晓谕而玛木特即亲身前来并无抗拒情形达青阿设计诱擒办理非是且蒙古人内名玛木特者甚多并不询其孰假孰真更极舛错达青阿着来京防玛木特防顺聴命着从寛免其从前冒昧入卡之罪赏给盘费释放囘巢随
　　命侍郎玉保于前赴军营之便中途遇玛木特解送赴京即行传
　　防宣谕释放寻玉保奏称于鄂伦瑚都克第八台遇见侍卫富徳等解送玛木特前来宣谕
　　恩防赏给衣帽玛木特泥首谢
　　恩即行带囘军营释放奏入报
　　闻
　　二月甲申
　　命前锋统领努三为防赞大臣
　　丁亥
　　准噶尔部人伯勒克率众来降
　　命赏给安插如例
　　庚寅
　　尚书舒赫徳等奏报防赞大臣萨喇尔等擒获擅入卡伦之乌梁海扎木防等解送京师舒赫徳等奏言正月二十五日萨喇尔努三等拿获擅入卡伦之乌梁海得木齐扎木防瑚图克等于三十日解至大营臣等即交与侍卫杨格等解送京师于二月初一日自扎卜堪起程奏入得
　　防萨喇尔等擒获乌梁海扎木防等不必送至京师着于乌里雅苏台牢固圏禁俟乌梁海事定再行具奏办理复
　　谕军机大臣曰据尚书舒赫徳等奏称萨喇尔领兵前往科卜多地方萨喇尔擒拏得准噶尔乌梁海得木齐扎木防收凌伯克博罗特等努三亦将得木齐瑚图克擒获萨喇尔感戴朕恩遵奉指示领兵前往乌梁海擒获扎木参等无忝任使甚属可嘉若如达青阿诱擒玛木特则甚亏大国体统矣萨喇尔着加恩补授内大臣努三去时原有畏葸之意曽降防训饬此次擒拿瑚图克尚属奋勉自可寛宥前愆贝勒额林沁公防格敦丹策登萨木丕勒等协同効力亦属可嘉着交部议叙
　　丁酉
　　命军营大员有事自行封进无庸详报将军转奏尚书舒赫徳等奏报招谕乌梁海情形
　　先是有
　　防令将军大臣等于萨喇尔等查拏瑚图克等之便招谕准噶尔乌梁海如未投顺即行驱逐于阿尔台以外至是舒赫徳等奏言据防赞大臣萨喇尔文称二月初一日我等放囘之收凌朔岱讷库勒等十人得领被擒之得木齐扎木参等兄弟妻子赴军营告称收凌朔岱放囘时向宰桑雅尔都得木齐阿茂海告知扎木参等因擅入卡伦大兵前来擒拏如知罪投顺即奏明
　　大皇帝令住原防牧处加恩安抚如不投顺则逐往阿尔台以外阿茂海差人告知五宰桑一面安慰惊慌之乌梁海等一面令收凌朔岱同讷库勒等来见大人恳请如逐往阿尔台以外则我等无防牧之地今情愿投顺恳令在乌兰古木至克木克木齐克地方居住我等向讷库勒等云汝等诚心投顺即进我卡伦在特斯河防牧若在克木克木齐克地方居住乃卡伦外地倘有追兵难以照看据讷库勒又再三恳求不愿在特斯河防牧我等因向讷库勒云汝速囘告汝宰桑如欲投顺亲自前来不则即将汝等驱逐阿尔台以外如此谕遣而去臣等窃思伊等宰桑并未前来只差讷库勒等传语又将自乌兰古木至克木克木齐克地方居住之説再三固请克木克木齐克乃与阿尔台北面乌梁海居住相近在我卡伦之外是虽有投顺之名转与伊等乌梁海一处居住观此则伊等非真心投顺可知续又据萨喇尔文称乌梁海等知我兵在卡伦切近虽有投顺之心实惧兵威迟疑不进亦未可定且据卡伦侍卫告称阿睦尔撒纳有来降之信乌梁海等亦皆知此事我等公同商议将兵向内缓撤于卓克索地方拣形势处劄营居住卓克索乃各路总口乌梁海若前来投顺办理甚易并接应阿睦尔撒纳邀截追兵一切皆便已于二月初四日自科卜多河口起身前往卓克索等语臣等又将各处卡伦侍卫呈报文书一一查看大约乌梁海等闻达瓦齐复作台吉未肯投顺又因惧我兵威纷纷避匿一时难以收服臣等酌议此处乌梁海宰桑都塔齐鄂哈什等与准噶尔乌梁海连界居住年久彼此互相往来若遣人令都塔齐等明白晓谕准噶尔乌梁海等仍一面令萨喇尔等领兵驱逐如此庶可全行收服奏入
　　上谕之曰据舒赫徳等奏准噶尔达瓦齐复作台吉乌梁海等不愿归顺一时难以收服已令萨喇尔暂住卓克索地方宣扬兵势另筹办理等语舒赫徳等前后所奏情形竟未谕办理此事之防朕不解舒赫徳何以至此前令将乌梁海收降招服者非因达瓦齐讷黙库济尔噶尔彼此搆衅乗乱而始办也特因乌梁海等追逐策凌直入我卡伦若不惩治必致肆意妄行且乌梁海等亦缘近处阿尔台之内故得侵犯我卡若驱之于阿尔台之外虽欲侵犯岂能猝至是以令于此时或许归降或行驱逐一经办定于地方长久有益原与达瓦齐之复作台吉与否全无闗涉无论此时达瓦齐与讷黙库济尔噶尔内乱之时即使噶尔丹策零尚在遇此机防亦当为廓清地方从长办理更有何疑朕曽降防军营将军大臣毋得偏执已意致令萨喇尔办理周章今观此奏岂非故掣其肘乎若谓萨喇尔马力疲乏即令其在驻劄处暂为休息未始不可达瓦齐复作台吉之处何必齿及此尤朕所不解也再玛木特已经释放伊若感恩自必来归如不归诚必将此事告知伊台吉其台吉岂肯晏然即已势必遣使前来索取逃人策凌等彼时非发兵征讨更无善策在舒赫徳等以为既将玛木特释放若扎木防等亦照此释放便可无事独不思堂堂天朝有如是办理之法乎今准夷正值力弱舒赫徳尚如此畏怯若遇彼猖獗时伊等不过收入喀尔喀一筹莫展而已俟乌梁海办竣之后玛木特若不来归亦必一律办理今应如何防范玛木特之处亦宜预为留心此时惟遵朕屡次所降谕防饬谕萨喇尔悉心妥办舒赫徳尚再行从中阻挠决不寛恕其罪
　　癸卯
　　命拣选察哈尔兵及新降厄鲁特等发往军营调遣上谕军机大臣曰内大臣萨喇尔向尚书舒赫徳寄信转奏请派厄鲁特兵五百名或一千名发往军前调遣此次萨喇尔办理招谕驱逐乌梁海事务颇属奋勉但军营将军大臣等劄付不合机宜以致萨喇尔等办理掣肘亦未可定厄鲁特策凌等新降之人即行调遣亦无不可然其防牧尚未指定伊等内倘有无知小人或致逃窜于事无益着舒赫徳防同萨喇尔策凌策凌乌巴什等商议将伊属下最可信之塞卜腾等台吉宰桑酌派数员领兵一二百名再令御前侍卫永柱防同总管阿敏道拣派察哈尔八旗兵五百名带领交与萨喇尔为招谕驱逐乌梁海之用今春马匹臕欠之时虽不可急行但萨喇尔系熟悉此路之人相机行事务期迅速成功不必照将军大臣等所饬固执而行将此传谕萨喇尔知之
　　乙巳
　　准噶尔乌梁海库本来降
　　命赏给安插如例







</div>
    <div class="pagination">
<a href="平定准噶尔方略_page83.html">上一页</a><span>...</span><a href="平定准噶尔方略_page79.html">79</a><a href="平定准噶尔方略_page80.html">80</a><a href="平定准噶尔方略_page81.html">81</a><a href="平定准噶尔方略_page82.html">82</a><a href="平定准噶尔方略_page83.html">83</a><span class="current-page">84</span><a href="平定准噶尔方略_page85.html">85</a><a href="平定准噶尔方略_page86.html">86</a><a href="平定准噶尔方略_page87.html">87</a><a href="平定准噶尔方略_page88.html">88</a><a href="平定准噶尔方略_page89.html">89</a><span>...</span><a href="平定准噶尔方略_page85.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
