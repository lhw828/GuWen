<!DOCTYPE html>
<html>
<head>
    <meta charset="UTF-8">
    <title>三朝北盟会编 - 第 94 页/共 105 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>三朝北盟会编 - 第 94 页/共 105 页</h1>
    <div class="content">　　建炎元年五月一日上即位於南京实宣和从狩之年也。圣心怀思遣使不绝於道至绍兴之六年凡十载闲无虑数十辈自七年正月二十五日何藓还安问踵至三月九日车驾幸建康十一日行宫内殿进呈吏皇后合尊号尊号曰：皇太后诏曰：推立爱之道盖本於事亲昭钦养之诚莫先於隆礼爰正母仪之位以形孝治之风宣和皇后静顺承天柔明育德肃虽庆衍是生眇冲阴教表乎！六宫美化行于四海闵予小子逢此百罹乃骨肉之至亲偕父兄而时迈十年地阻怀陟岵觊风之思万里使还奉上皇甯德之讳兴言痛惨增慕劬劳顾家难以何堪惟母慈之是恃念从狩襄城之野远播徽音将迎不长乐之宫永依善训属当在疚亟议推崇日用三牲期致天下之养母临万寓宜极域中之尊延望慈闱恭加徽号宣和皇后宜尊为皇太后仍令所司择日奉上册宝应合行典礼令礼官讨论以闻王伦等还越四日明旨复以伦为徽猷阁学士借龙图阁学士枢密都承旨再使高公绘以左武大夫借拱卫大夫忠州防御使副之。
　　绍兴八年正月十四日臣鼎奏曰：大夫多言中原有可图之势宜便进兵恐他时不便议论谓朝廷失此机会乞召诸大将更问以此事上曰：不须恤此今日事势须当议和尔宫与皇太后皆未还。若不与和则无可不之理尚书省言大金军前差福州管内观察使太原府少尹河东北路置制都总管乌陵（改作乌凌阿）思谋中散大夫太常少卿骑都尉石庆充前来奉使诏吏部员外郎范同代理太常少卿弃接伴使武功大夫高州刺史带御器械刘光远借吉州围练使副之吏部侍郎魏工充馆伴使右武大夫荣州团练使副之吏部侍郎魏充馆伴使右武大夫荣州防御使知ト门事兼客省四方馆使蓝公佐借庆远军承宣使副之二十五日三省进吴虏（改作金）从使将入界差官接伴馆伴上曰：管待之理宜稍优厚。若事有商量早遂休兵免使赤子肝脑涂地此朕之本意也。诏太常。
　　少卿吴表臣表臣借左中大夫吏部序充馆伴使王伦往来就馆议事接伴使范同等申虏（改作金）使已到常州上曰：太后春秋已高朕晨夕思念欲早相见所以不惮屈已冀和议之成者为此枢密使秦桧曰：陛下不惮屈已讲和夷狄（删此二字）此为人君之孝也。群臣见人主卑屈怀不愤之心此人臣之忠也。君臣之用心两得之矣。上曰：虽然如此有备无患纵使和议已成亦不可弛兵备臣鼎曰：假使虏（改作金）人与我河南之地亦须严备江南参知政事刘大中曰：和与战自不相妨。若专事和好而忘战守则堕虏（改作彼）计中矣。後殿引见大金人使乌陵（改作乌凌阿）思谋石庆等见上首令王伦传谕思谋等问太后渊圣圣体安毕良久思谋奏云：三十年旧人别无孝顺只望和议早成上令王伦引思谋庆令稍近前去御卒咫尺复令谕思书枢密院事仍赐同进士出身充迎请使蓝公佐宣州观察使借保信军节度使提举万寿观事使上曰：行在所便当营建宫殿以俟太后之还宰臣等进表上皇太后宫殿名臣桧等言德之大者必尽方物之报以称其礼孝之至者必得四表之心以甯其亲天祚文武之隆世基任姒之圣仰模大紫前考异宫宜昭揭於鸿名以答扬於流泽窃於东朝置卫远存长栾之宏规中禁承颜近著圣慈之茂实以体皇居於宸极据壮势於坤灵广一人钦爱之风极万世尊荣之奉载新令典久属圣时恭惟皇帝陛下达孝通於神明要道刑於海宇恢复大业对越祖宗在天之灵仰慕小心躬蹈帝王高世之行人与能而乐戴天复命以中兴上推履武之祥实启生商之庆方。且致天下之养用寅奉於母仪成路寝之安祗日严於子道臣等率颌众志恳主一词敢稽合於前闻愿崇施於远古协情文而并举焕典册以增华辇道中通朝夕燕两宫之乐佩环入觐时节奉万年之觞永垂裕於无疆益储休於有羡伏请建皇太后宫殿以慈甯为名谨奉表以闻礼部太常寺言奉上皇太后册宝册文曰：嗣皇帝臣某谨稽首拜言曰：臣闻自昔受命而帝者基德发祥必推本其所自出瑞乙生商履武造周声之雅颂荐之郊庙以章神物锡符之休以开万叶绍统之庆於皇盛炳其不可诬已天祚圣母系隆我家诞毓非中嗣守大器就为劬劳诒翼委祉於我一人俾克祗德御以奉宗庙辑甯四方用宏济於艰。
　　难泽厚流光与覆载并德将竭四海之奉美万物之报无足称者粤。若稽盛节尊鸿名参天贰地以崇施罔极率颌众志忻合一词恳恳不胜大愿谨遣太傅秦桧奉玉册金宝上尊号曰：皇太后恭惟皇太后柔闲渊懿体备坤顺清净淡泊用合道冲自天生德而保阿之训丕勤动容中礼而珩之度可则佑我文考假於有家有葛覃恭俭之风有卷耳忧勤之志章明阴教协内治之助峻避私恩抑外家之宠至於德隆行尊淑闻发九嫔帅之六宫化这天下诵之上帝临之有赫厥灵集大命於眇躬予未小子惧德弗类无以答扬宏休惟顺天经叙民彝通明美教化宝本於孝夙夜业业尽钦受以事亲期於上下明察合三才之义中外和平得万国之欢盖，庶几焉呜呼礼莫严於报本唯圣人为能完备而事时孝莫大於尊亲唯天子为能以天下养予养予小子非曰：能之惟我圣母莫盛之礼惟称秩叙膺受典册导迎休命还御慈甯母仪家邦於万斯年受福无疆博厚持载燕及群生予小子其永有依赖宰臣贺表曰：稽考典章备严册宝望祥云：而远想曷伸钦爱之诚御兰殿以亲临幸展追崇之礼庆事躬行於禁掖驭声自洽於寰区臣等诚忄诚忭稽首顿首恭惟皇太后殿下辅佐宸闱训齐壶则吉梦夙占於日照真人果应於虹流属值艰难久睽温清度龙沙而修聘迎鸾略以言还鸿名推讲於前期物采毕陈於今日组玑玉螭剑范金披缫藉之英华叠篆章而精密东朝端受增重坤仪彤管有光久符基化惟慈颜之悦豫知圣圣孝之昭孚臣等仰赞中兴荣观圣旨弥文具备已议礼於曲台列辟交欣喜趋朝於长乐谨奉表称贺以闻。
　　诏端明殿学士签书枢密院事何铸充大金报谢使曹勋以密州观察命名副之召勋至内殿委以祈请事宜宣谕曰：汝。若见虏（改作金）主第云：父母眷属久蒙安存恩德所及至深至厚然历时已久霜露之感在人子何以安处亡者未有葬藏之期存者已逼桑榆之景兄弟聚族所存无几今荷基绪居於人上每岁时节风雨晴晦常北首流涕。若於此时蒙大国垂怜使父兄子母如初则此皆知所自传之子孙千万世所不忘，岂不美乎！。若只令居上国一老人匀在本国所系甚重尔以此意尽言之当有相应至是何铸抵金（国见）虏（改作金）主於春水门开先殿勋具陈上所宣谕及。
　　祈请之辞虏（改作金）主恻然是晚耶律昭文杨仲修到馆傅诏云：早来使人上殿所请宜允仍令出回书相示有还太母之诏尚书省奏大金已差副使扈送皇太后一行前来诏魏良臣充接伴使蓝公佐副之忘中太常寺言奉迎皇太后还宫实为大庆合拜表称贺表曰：伏以瞻望慈闱喜言旋於北道肃迎彩仗获就养於东朝构诚忄诚忭稽首顿首恭惟皇太后殿下位尊母仪德隆坤载六鬼在御将承长乐之颜四海均永被思齐之化谨遣左中大夫参知政事同提举详定一司敕令奉迎扈从礼仪使王次翁捧表恭迎以闻诏令今月二十一日诣临平幄朝见宰臣文武百官班幄外起居上初见慈容情深感极泪湿龙绡军卫驭呼声震天地父老童稚携持夹道拥观以手加额咸叹曰：不图复见圣人母子之重驭如此也。二十三日车驾还自临平镇皇太后还慈甯殿宰臣文武百官表曰：万里回銮庆母仪之正位九重视膳知子道之攸行运属昌辰光超往牒臣等诚忄诚忭稽首顿首恭惟皇太后殿下笃生上圣克济多艰惟事有至难在小人而则恐然诚无不动宜上帝之是依爰俾寿康归安福祉用是击鲜而酾酒盖将含饴以弄孙臣等略缪佐王孝资锡类昔望殊方之信遥阻由河今趋长乐之朝喜传钟鼓谨奉表称贺以闻。又表曰：东朝旋轸式偕万国之忄南面承颜斯表一人之庆惟时盛事允轶前闻臣等诚忄诚忭稽首顿首恭惟时盛事允轶前闻臣等诚忄诚忭稽首顿首恭惟皇帝陛下光绍丕图再恢中神武盖本不杀天下无以解忧良由圣德之孚坐致天心之眷兹来复固异郑伯之如初曾是艰难远陋唐宗之不见大欲既得众美俱归臣等幸际昌期缪联荣序早知薄后之长者实兴汉家愿稽文母之徽音更延周历谨奉表称贺以闻臣僚上言窃惟皇太后北征淹留沙漠者十有六年尚赖陛下圣明虚心屈已上天悔过和好克成归我太后此诚国家莫大之庆社稷无疆之福乞令词臣作为歌诗勒之金石奏之郊庙扬厉伟绩垂之无穷献皇太后回銮赋颂千馀人内文理可采者几四百人诏推恩有差而大理正吴桌颂为之冠其辞曰：皇帝践祚十有六载岁在壬戌金人遣使奉皇太后以归仲秋丙寅龙舆及疆越戊辰事闻於上乃备法驾严仗卫奉迎於东朝宸心喜极见诸天表戴发含齿之流踊跃蹈罔不交贺和气欢。
　　声洋溢苍嫔嫱贺於宫宰衡庶尹贺於朝商贾工技贺於肆黄童白叟贺於野咸以手加额曰：於戏盛哉！开辟以来所未有也。仰惟太母北征历时兹久遐瞻沙漠如隔霄汉一旦敌人悔祸寅奉以还吾皇帝得以周全左右侍饣善长乐奉千岁之觞尽天下之养俾虞舜之孝思获舒周文之问安（获展）奉承宗庙社稷万世无疆之休一人（兆姓）莫大之庆也。臣仰观主上握乾符恢皇纲遭时中微有如绵<瓜卡>宸心祗惧克肖天德仁苏群黎风清六合迎亲之思不忘宵旰而昼夜思虑几年於兹孝悌之至通於神明格天以道动敌以诚曰：战曰：和随机而应先加以威几破敌人之胆终受以信潜消敌人之诈虽明魏绛和戎之利然其来侵也。必摧其锋深鄙汉皇无亲之言故其寻盟也。必从其请此无他孝足以格穹昊诚足以动夷虏（改作边方）圣心先定惟断以成用是龙驭南归欢动宫掖瑞庆大来殊尤卓绝臣窃谓隆古帝王有盛德事必见於歌诗下至有唐肃宗清奸臣。且有元结之颂宪宗平淮。且有柳宗元之雅使一时丰功伟绩照映万世赫赫如前日事以今大庆较其重轻固已万万畴昔其可无文字以述盛美乎！一介妄庸固不能仿佛日月末光然睹庆事甯敢缄默谨洗心涤虑为之颂曰：於皇睿明运符中兴绵於肃清乾夷坤甯孝思兢兢三圣效灵惟我文母远征朔土苍眷愿显持阴护爰居爰处储祥降祉睿明绍休匪豫匪游人谋鬼谋迎亲是求夜靡安席昼靡安食宸心切至迎亲是议皇帝曰：咨命尔尔辅臣朕有大计储思惟亲辅臣稽首对扬圣志惟断乃成愿破群议皇穹隆赫鉴兹至德风行万国耸动蛮貊诞扬天声四征弗克敌人震惊稽颡寻盟遣使旁午愿旋銮略稽考旷古目未曾睹帝曰：休哉！大庆鼎来喧传九垓疾如惊雷乃严法驾乃饰次舍千舆万马出疆以迓文弹琴在远雷剥日舒六龙驾辇陟嵩呼济彼洪流天吴翼舟微波聿收瑞气横秋文母遄归千官仪仪欢声戴驰霆震风飞銮车至止幅员咸喜丕照盛美实天所启有汉高祖安忍无亲兴言分羹实忝前闻有唐德宗求之莫获莫享天心实有惭德惟我皇上圣孝绝伦念兹在兹虞舜周文韪哉！鸿休卓越殊尤二圣重欢寿与天侔庆飞於天恩沦於渊二圣重欢亿万斯年究观古昔（发挥）伟绩有颂有诗以绍无极瞻兹日月甯容图绘小臣献颂乐府是配上深喜之诏进官一等制曰：朕惟。
　　王道隆而颂声作盖将告诸告诸神明而无愧岂徒中外相应以义理之文而为观美哉！汉宣虽兴协律之事至王裒侈辞亦莫敢当也。其贤於武帝远矣。比者东朝旋轸尔援大喜而献颂材藻甚巨丽然朕取汉宣则虚美薰心固在所畏特喜尔能得思齐推本与进一官勉行所学。
　　赐进士出身头品顶戴四川等处承宣布政使司布政使清苑许涵度校刊。



　　

●卷二百二十四

　　炎兴下帙一百二十四。
　　起绍兴二十六年十月二十九日丁酉，尽二十九年十二月。
　　二十九日丁酉张浚永州居住。
　　张浚行状曰：公被朝命以太夫人之丧归蜀八月行至荆南会以星变上降诏求直言公虑虏（改作金）娄年间势必启衅用兵而吾方溺於晏安谓虏（改作其）可信荡然莫为之备沈该万俟Ι据相位尤不厌天下望朝廷益轻顾在苫块经历阻险死亡无日不得为上臣受陛下更生大恩今至忧迫身涉险万里常恐一旦死填沟壑终无以仰报陛下万一思以展尽所怀瞑目无憾臣尝病世儒牵於和战异同之说而不知实为一事或者窃位为奸不知经久之心切切然利禄是图而以欺惑陛下之聪明也。。又其甚则大奸大恶挟虏（改作敌）怀贰以自封殖其家鼓众曲说愚弄天下敢毕陈之臣闻天地之大德曰：生而天地生物之功本於秋冬盖非严凝之於秋冬则无以敷荣之於春夏然则秋冬之严凝乃生物之基也。在萃之象曰：除戎器戒不虞泰之九二。
　　爻曰：包荒用冯河泰萃之世圣人谨於武备如此谓不如是不足以生物而行其心也。况时方艰难而可忽略不省启大祸於後反谓是为得哉！。。若夫一时之和则实圣贤生杀天下之权商汤事葛矣。而终灭葛周太王避狄矣。筑室於岐未几谋以却敌《诗》曰：乃立家土戎丑攸行文王事昆夷矣。卒伐之《诗》曰：昆夷兑矣。惟其喙矣。越勾践事吴矣。坐薪尝胆竟以灭吴越语曰：越十年生聚十年教训彼皆翕之乎！始而张之乎！终汲汲德政修立而以生杀为心未尝恃和为安自乐其身而已也。汉高祖与项羽和羽归太公吕后割鸿沟以西为汉东为楚良平进言今楚兵罢食尽释而沟以西为汉东为楚良平进言今楚兵罢食尽释面不击是养虎以遣患也。汉王从之卒成大业汉文帝与匈奴和曾无闲岁之甯汉文全有天下谓可和以息民方是时百姓犹不免侵陵之苦至武帝始大征伐之其後单于来朝汉三百年用以无事唐太宗初定天下有渭上之盟未几李靖之徒深入沙漠之地哞其庭系其酋（改作长）海内始安焉兹，岂非以和为权而亦得之哉！。。若夫石晋之有天下则不然取这非其道谋之非其人桑难翰始终主和其言曰：愿训农习战养兵息民俟国无内忧民有馀力观衅而动动无不成。若有深谋者考其君臣所为名实不孚於上下朝廷之上专务姑息赏罚失章施设谬戾权移於下政私於上无名之献莫知纪极一时用事方镇之臣往往昏於酒色厚於赋敛果於诛戮以害於百姓朝廷莫知所以御之所谓训农习战养兵息民略无实事维乾所陈殆为空言姑欲信其当时必和之说以偷安窃位而已契丹窥见其心谓晋无人频来陵侮日甚一日後嗣不胜其忿始用景延广之议侥幸以战不知其荒淫怠傲失德非一日天下之心已离天下之势已去天下之财已匮延广不学不知行圣贤之权亟思所以复其耻立其势强其国急於兵战之争事穷势极数万之师夫一夫为之发矢北向者至今为天下嗤笑言君臣萎靡不振服（改作甘）役夷狄（改作於人）者必曰：石晋云：尔仰惟陛下聪明圣知孝心纯一即位以来任用贤才虏（改作金（人闻风而畏之，於是有议和之事陛下以太母为重。且幸徽庙梓宫之亟还和之权也。不幸用事之臣贪天之功肆意利欲乃欲翦除忠良以听命於虏（改作敌）而阴蓄其邪心方国家闲暇之时怠傲是图德政俱废而专於异已之去意果安在哉！夫虏（改作金）日夕所愿欲者欲我之忠。
　　良沦没耳欲我之尽失天下之心耳欲我之将士解体不复振其气耳欲我之怀於晏安以甘於毒耳前日用事者一切徇其所欲甚而毕为之不几乎！与虏（改作敌）为地欤身死之日天下举酒相庆不约而同下至田夫野老莫不以手加额其背天逆人不忠於君而天下人皆恶之如此。且彼曾不思虏（改作金）之於我其爱之而和乎！其有馀力而肯和乎！其国中亦有掣肘之虞而和乎！其图之於後而和乎！臣谓虏（此字改作与金）有大雠大怨不可复合譬。若一叶之分今日之和必其酋（改作诸）帅携离人心睽异始为此举以息目前面图取江淮以去除後患之心其中未尝一日忘也。惜夫前日用事者独欲为身谋坐失事机二十馀年误陛下谋不知为天下国家谋坐失事机二十馀年误陛下社稷大事有识之士谁不痛心。。且夫贤才不用政事不修形势不立而专欲责成受命於虏（改作敌）适足以招轻侮之心而正堕其计中鲁仲连所谓彼将有所予夺梁王安得晏然而已乎！甚可痛惜者也。敌国之人何自而畏敌国之心保自而服敌国之难何自而成迟以岁月百姓离心将士丧气国亦危亡而已臣愿陛下鉴石晋之败而法商汤周太王文王之心用越勾践之谋考汉唐四君之事以保图社稷深思大计复人心张国势立政事以观机会未绝其和而遣一介之使与之分另曲直逆顺之理事必有成臣不孝之身亲养已绝含哀忍死其亡无日徙能为陛下言之而已臣。又复思祖宗之德在天下至大至厚太平之治多历年所三代盛时有不能及恭惟陛下禀乾刚之资辅以缉熙之学何治而不致愿陛下充其志气扩其聪明清明在躬如太虚然惟善之从三省宰执沈该万俟汤思退等见之大怒以为虏（改作金）初未尝有衅岁时通问不啻如胶漆而公所奏无乃。若祸在年岁闲者或笑以为狂台谏汤鹏举凌哲闻之章疏交上谓公方归蜀恐摇动远方有旨复令永居住候服痊日取旨。
　　遗史曰：初张浚谪永州居住秦桧既死已令逐便居住矣。至是浚进书乞勿信沈该万俟二相宜修武备，或谓浚无此书人伪撰而进之。又，或以为金人令奸细诈作浚进书虽不可明然该大怒汤鹏举迎合二相意乃上言谨按前特进观文殿大学士张浚辄敢胥动浮言恣为妄发取腐儒无用之常谈沮。
　　今日已定之信誓岂复能为国家长虑却顾哉！徒以去国有年居闲日久朝夕之所希望者惟冀复用尔殊不思绍兴初年宣抚於外飞扬跋扈历五春秋信任匪人杀戮名将轻失五路坐困四川江淮军民咸被其扰耗公帑而市私恩纵狂言而无良策已试之效如此尚可言勇哉！议者谓前此权臣曾被其荐故虽氵存致人言姑窜近地而已今浚身在草土名系罪籍邀誉而论边事不恭而违诏旨岂知所谓以道佐人主者耶。又况居忧者当以纯孝存心为臣者当以恭顺承诏而浚以杀戮为事是不孝也。以悖逆为意是不忠也。乞量典刑屏之远方。又言前宰臣张浚学术迂疏智识浅短刚果自任轻肆无谋器小任大自取败失屡矣。去冬陛下施旷荡之恩还浚贬所复其旧职付以帅阃所以遇浚厚矣。浚既衔忧去职理当阖门自省乃复倡为异议以是不惟安危之计独犭旬偏私之见获罪天下公议所不贷也。浚初领兵於陕右妄行诛戮而五路至於陷失暨居宰席措置乖方淮西一军旋致溃叛天下莫不怨之是浚无所施为动必颠跻曾不追省愚愆犹肆大言欺傥坚异议以倡率远方之人虑或生患。又言访闻浚之议论每及时政凭愚护短专务立异求售前日之臆说以幸将来之复用臣恐远方遐徼民听易惑别生事端有旨张浚复令永州居住候服痊日取旨。
　　葛立方为大金贺生辰国信使梁份副之（旧校云：高宗本纪冬十月辛丑遣李琳使金贺正旦）。
　　十二月金人遣使来贺正旦。
　　金人以李成知中山府孔彦舟知西京改元正隆元年二十七年。
　　二十七年五月金人遣使来贺生辰。
　　十月二十五日癸巳刘章为大金贺生辰国信使李邦杰副之孙道夫为大金贺正旦国信使郑鹏副之。
　　十二月金人遣使来贺正旦。
　　二十八年正月车贺在临安府。
　　五月金人遗使来贺生辰。
　　金人在馆馆伴使石清因酒与使客从人有语特与外任日下出门。
　　十月贺生辰国信使李鼎夏副之。
　　十二月金人遣使贺正旦。
　　二十九年同知枢密院叶义问奉使金国回。
　　叶义问奉使金国回颇知金人有渝盟意乃谕意殿中侍御史江澈奏陈虑之有素则事至而安列虑之无素则事至而仓卒靖康之变可为黾钅监今诸将自和好以来各拥重兵高爵厚禄坐致宠荣养成骄恣朝廷宜有以慑其心作其气战士以会艺回易专於记录本役而。又有老弱疾病之不汰逃亡之不补宜有以阅之使有斗心而乐为用文武职事平居常患其多差除不行临事要人则叹其无有当预选贤才不宜泥资格观阀阅缓急非有益矣。。
　　正月二十一日乙酉复置江州都统制（旧校云：按高宗本纪二十九年五月丁巳诏殿前司选统制官部兵千人戊江州三十年五月乙酉初置江州御前诸军都统制以步军司前军都统制戚方为之与此编所书俱不合而年月亦不同）。
　　乙酉降旨江州旧屯军马因移戍无以弹压盗贼可置都统制一员殿前司通见屯驻人弹压盗贼可置都统制一员殿前司通见屯驻人共拨三千人步军司拨三千人马军司二千人令所差官更招募二千人合用钱粮令户部科拨付湖广总领所仰荆南府差官应副营寨委江西漕李。若川措置。
　　十二月续知荆南府。
　　刘改除镇江府驻都统制即以续知荆南府十二月庚午视事首论荆南当置一军即具子与宰相曰：容忍胃今国家之势实在吴蜀而荆南居吴蜀之中最为重地前世六朝之成败兴衰载於方册者亦可见矣。迩者北虏（改作敌）列屯近寨哆然有建都雍汴之举疆场汹汹靡然摇动幸其事暂辍边人稍安而议者但知聚兵於东南面不知留意於西北使虏（改作金）人异时万一遂徙雍汴则基江浙之漕以为食也。今警跸临安则荆南者实江浙之右臂面巴蜀之咽喉也。自中兴以来三十馀年矣。视荆之重如羁縻州郡故北虏（改作人）有移都之谋。若不汲汲然长虑而早图之良可寒心也。比闻朝经理荆州诚中机会少强人意其如兵备单寡形势削弱未有隐然不拔之固也。曷。若分鄂渚戍兵之半为荆南久驻之基面潜消北虏（改作敌）雍汴之谋乎！夫和戎狄（此三字改作议和息战）诚国家之福也。圣人屈已同仁推赤心置人腹中其所以坚盟而守信者尤在於备豫而自治尔昔艺祖创业夷门其征伐开拓必先取荆湖次巴蜀而後始及江左孰谓今日保巩王室诚可易而忽之哉！，或谓鄂渚之兵控制江南横袤千里不可分是不然也。设使荆南有警自鄂渚援之则溯流而上殊难为功使淮南。
　　有警自荆南援之则顺流而下殊易为力今分兵於荆南则吴蜀万里首尾俱应国势自振然後屯田积谷闭关息民宽徭薄赋讲信修睦而措宗社於磐石之固矣。自後荆南置都统制别创一军盖启之也。。又以子与吴宜持重待敌子曰：某书生不晓兵事偶缘汪ト学至朝廷俾这暂摄制阃所恃宣抚招讨少师相公秉钺专征全蜀生齿倚。若长城如某无似窃获尸素而。又得职事相闻伏蒙累示守边良算顾深叹有忽。又领此月初二日关牒金贼（改作人）侵疆百有馀里焚去刂关辅欲令三路蹂践四川窥伺川口相公躬提大兵捍御想贼（改作敌）素慑威名固已胆破鼠奔矣。然某有少管风辄敢漫为钧座言之庶愚者之虑或有一得耳盖自符离德顺退师虽为小衄而贼（改作敌）所伤毙亦自不少朝兵息民遂舍唐邓海泗之地以与之惟贼素无信义（删惟贼至此六字改作金人）一旦拱手得地气骄志得有轻我之心况彼尝获吾民其中偷生负国之徒必有以吾之虚实利害而导之者故复启其贪婪之心蚕食未已某愚意以谓贼（改作彼）诚无能为也。自去秋以来张大声势下令传檄曰：以某日取泗以某日过淮以某日侵均襄以某日犯（改作攻）金商直欲恐胁朝廷冀以必从其欲尔今贼（此字改作闻於）秦州鸠集签军鸣鼓大唱杀虏人民焚烧屋庐天水长道睥阶成泗和以摇兴洋此真贼匀（删此三字）岂谋国长虑至计哉！某谓相公宜提重兵持重待敌据险守在茂锋伺隙密遣闲探明远斥候无分兵以自弱常处於以一击。若贼（改作敌）势重即将阶成泗和一带蓄积辎重老弱牛羊稍迁近裹而以轻兵邀绝津道。若贼猖狂（此三字改作敌）敢犯（此字改作深入）吾之坚可以必胜。若贼（改作其）力穷气竭而走则吾可以蹑踪而袭之此万全之策也。昔赵奢号为名将方其与敌战也。有一卒曰：得山者胜奢遽从之遂以成功某不肖诚敢自比於此不识钧座能采之否某以为执事之休戚系四川之安危用敢不避僭率冒昧言之伏冀垂察喋喋皇恐（旧校云：按皇太后韦子虽与北盟无涉然因鉴既书之矣。大臣中死者亦书之矣。岂独於太此卷有阙）。
　　赐进士出身头品顶戴四川等处承宣布政使司布政使清苑许涵度校刊。
　　※卷二百二十四校勘记。
　　则实圣贤生杀天下之权（杀应作利）  而终灭葛《书》曰：汤一征自葛始（脱书日至此八字）  视荆南之重（脱南字）  况彼尝虏获吾民（脱虏字）  今贼自秦州鸠集签军（脱自字州一作川）  而以轻兵邀绝津道（津应作粮）。



　　

●卷二百二十五

　　炎兴下帙一百二十五。
　　起绍兴三十一年正月十四日丁亥，尽其日。
　　绍兴三十一年正月十四日丁亥夜雪有雷侍御史汪澈上疏（旧校云：按前卷编至二十九年止此卷接以三十一年所载正月丁亥夜风雷雨雪云：云：与正史同岂三十年内无一事可纪耶。且如遣虞允文贺正旦徐度贺生辰之类似宜大书特书者面此编无之卷数虽连当有缺页无疑）。
　　丁亥夜风雷雨雪一夕交作是春大寒两雪异常人情疑畏侍御史汪澈奏言春秋鲁隐公时大雨震电庚辰大雨雪孔子以八日之闲再有天变谨而书之今一夕之闲而二异皆见此阴盛也。今臣下无奸萌戚属无乖刺无尾大之势无女谒之私意者殆为夷狄（改作边警）乎！天心仁爱陛下故以此示警（改作兆）欲陛下思患而豫防之愿陛下饬大臣当谨边备寻有旨令舆论人台谏条具消弭灾异之术防守盗贼之宜澈复备陈灾异之由因言十二事如置使上流以总军务益李宝兵以备海道拨置松江帅守收拾两淮人民等皆其急务。
　　校书耶王十朋子乞用人先人望（旧校云：以梅溪集校）。
　　臣一介小官不识忌讳不知朝廷事体爱君忧国出於天性妄怀嫠不恤纬之心窃闻道路汹汹咸谓虏（改作北）情不可测有南下牧成巢穴（改作迁宅）汴都窥伺江淮之意庙堂之上帷幄之臣必有料敌决胜之策臣不得而知然议者以谓边奏有警同群臣失色相顾闻稍甯息同恬然便以为安。且谓敌有内虽势必不来夫不恃我之有备而幸敌之有难某谋国之术亦疏。且殆矣。自建炎至今虏情（改作彼国）未尝不内相残贼也。然一酋毙一酋出（删此六字改作健者不乏）其势愈炽曷尝为中国利哉！要在所以自备如何尔我先有备敌虽疆而不足畏我苟无备敌虽有难幸之何益彼，或不以有备为畏乘我稍怠长驱而来其将何以御之耶臣以为御戎（改作人）之策莫急於用人用人之要莫先於人望盖知人之术自古所难萧何不生孰能荐韩信於未知名之日孟架复出亦必取干於国人皆曰：贤晋悼公以民誉面用六卿遂成复霸之业东晋以人心而起谢安石遂成破敌之计国家宝元庆庆历闲西夏叛命仁宗皇帝以经略安抚之任付之韩琦范仲淹二人雅有时望军中有一韩一范西贼破胆之谣兵不大用而元昊臣服皇中用文彦博富弼为相朝士相贺仁宗皇帝曰：古之用人，或以萝卜苟不知。
　　人当从人望萝卜岂足凭耶元能服人如此今。若内外士夫军民口无异辞咸谓有天资忠义材兼文武可为将相才有长於用兵士卒乐为之用者今。又投闲置散无地自效或老於蕃郡以泯没其材内为谗邪之所穷疾外为夷狄（改作敌国）之所窃笑天下舆情愤闷抑郁臣愿陛下断然为社稷计起而用之以从人望可以作士气可以慰人心可以寝敌人之谋可以图恢复之计陛下纵未即大用之变宜付以江淮重任自当一面为国长城变可无西顾忧矣。臣。又闻范仲淹初以言事尤为宰相吕夷简所恶斥逐於外西方用兵仁宗始思用仲淹夷简荐之亦力仲淹果能成功夷简不失为贤相陛下当以仁宗之心为心大臣当以夷简为法相与任用天下贤才以为排难解纷之计天下幸甚社稷幸甚乞以旧宰执侍从之臣名节素著或守远藩或食祠禄或已休致或在谪籍并宜起废置诸朝列其声名风采足以耸动一时谋谟措画必有大过人者将有骁勇称善战者亦宜分置於荆襄江淮用以为爪牙藩屏用贾谊众建诸侯而少（其力之法）以贺驭之如是则异人辈出可以供任使矣。猛虑在山藜藿为之不采国有人焉难当自消臣以为御戎之策莫大於此。
　　校书郎冯方子论措置之策。
　　臣闻道路之言以为虏（改作金）人将有败盟之意臣窃谓议论定然後可以言措置定然後可以言成败何谓议论定然後可以言措置今之议者不知以和为可保欤欲和者在我制和者在彼彼初无礼义也。（删此五字）利则旋来否则。且已自败榷场以後目急一日广有调发另无邀求不可窥测。若曰：添岁币则彼之互市之所入岁以钜万计略不顾惜议者犹欲以赵元昊待之谓绝岁币可以使之坐困添岁币可以使之弭伏变已疏矣。。若曰：遣泛使则将命往来不过谨守常议而已互相是防例不敢分外出一语虽百辈何益效力吾之国势未振使人无不少假借虽有富弼者闪不能与虏（改作之）交口辨事也。。若曰：吾奉事之惟谨彼将有所不忍则史册所载小国之事强国其谨亦多矣。齐王事楚楚襄王事秦非不谨也。秦  岂以谨故不加兵哉！臣愚反复熟认经为虏（改作金）人之于谨伐梁是时元帝方与群臣讲《老子》，或曰：魏兵。且至丁卯罢讲，或曰：魏不来庚午复讲而江陵受围乃。
　　缚手无策急召王僧辩於建康王琳於湖州未至而城墟矣。初朱买臣在围中按剑进曰：惟斩宗懔黄罗汉可以谢天下帝曰：曩实吾意宗黄何罪臣尝读书而悲之今日之事议论贵乎！一定措置欲其万全宵衣旰食与腹心大臣日夜谋所以立国之道使不至仰人求活则彼此安静来则有以待之勿以今日之报急而焦劳明日之报缓而闲暇孟子曰：汤以七十里文王以百里未闻以干里畏人者也。。又曰：君子创业垂统为可继也。。。若夫成功则天也。君如彼何哉！强为善而已矣。何谓措置定然後可以言成败不知两淮已有备否议者皆曰：结民社矣。夫民社者保聚可也。应援可也。护辎重可也。独不可迎敌耳建炎三年冬虏（改作金）人再犯（改作攻）淮甸是时兵民无虑十五万虏（改作金）兵才万人来去自。若如入无人之境两旁这迎敌必如陕西之弓箭手而後可也。臣欲乞以见耕之田蠲其赋役率为亩二百而出一兵不可则三百。又不可同四百足以招之而止未耕之田。又加优焉大抵使为兵者常逸为民者常劳磨以岁月可使有勇州县所蠲一钱朝廷与之一钱不过捐十万缗得万兵矣。军不振则民兵不能自立不知两淮已有兵否建炎二年二月二日虏（改作金）人渡淮明日次扬子桥。若复乘虚一日一夜长驱临江则江南人心动摇矣。朝廷近以武臣典然所遣皆无兵马虽韩彭何益臣愚乞以营田为名择见管军统制官之循良者全军出守因而耕作而入其租增置通判以氵莅民事然後命宿将中为民属望可以附众可以威敌者使统两淮营田如此则形势强藩篱固欲守则守欲战则战败则可以削走则可以诛矣。臣无任昧死纳忠之至。
　　湘山樵夫绍兴正人论（旧校云：湘山樵夫不知何人岂畏秦桧之威而自讳其姓氏耶按二百二十八卷载中兴遗史曰：河北进士梁勋夜行昼伏归朝上书言北事极详。且言金人必举兵秦桧怒押赴惠州编管桧死朝廷取勋已死矣。至是人思勋之忠义云：余谓勋初登一第非叵魏公诸贤有官守言责可比乃力阻和议致触怒权奸而死其大节为尤不可及惜乎！其所上这书不传也。此纪见遗因论及之）。
　　张浚和议之初浚即移书执政力责其非屡上子力伸前议言愈切坐言章谪连州久之移永州。
　　赵鼎坐和议不合罢相後谪吉阳军薨於贬所。
　　胡铨和议之初铨上言乞斩秦桧孙近王伦除名编管新州。
　　胡寅任起居舍人上疏力言金虏（删此字）不可（下添与字）议。
　　和坐言章谪新州。
　　连南夫知泉州上表贺大金许割河南其略云：不信亦信其然岂然。又云：虽虞舜之十二州昔皆吾有然商於之六百里当念尔欺言章劾之落职放罢。
　　张戒入文字论秦桧十事救胡铨等罢。
　　常同缘不附和议久不得差以死。
　　吕本中坐不附和议言章罢中书舍人。
　　张致远坐不附和议罢给事中。
　　魏工任吏部侍郎差馆伴虏（改作金）使工入文字云：时任御史日常论和议之非今难以专对秦桧招工至堂中问其所以不主和议之意工具陈虏（改作敌）情难保桧云：（公以智科敌桧以诚待敌）桧云：是则是相公以诚待敌但恐敌人不以诚待相公。
　　张绚坐人不以诚待相公。
　　张绚傺肯议虏（改作金）使朝见礼仪补外。
　　曾开坐不附和议罢礼部侍郎。
　　李弥逊坐不附和议罢礼部侍郎。
　　晏敦复任礼部侍郎疏论和议最为剀切罢尚书出知衢州。
　　王庶专主用兵之议罢枢密副使。
　　毛叔度临安府司户参军专论虏（改作金）使难测和议不可保对移嘉州司户。
　　范如圭以书责秦相主和议罢校书。
　　汪应辰上书论和议罢正字。
　　许忻以不附和议降两官。
　　方廷宝坐不附和议迁宗正少卿。
　　韩训任沣州推官上万言书论和议编管循州。
　　陈鼎上万言书云：虏（改作北）人今日败盟乃朝廷之福也。使虏（删此字）盟未败即他日之祸有不可支持者愿乘此败盟之际早为自治之策送吏部与合入差遣许时行论和议引及分羹之事罢。
　　李光附会和议除参知政事庚申虏（改作金）人败盟复夺河南之地罢参知政事。
　　洪皓乞不发南归之人言章出知饶州。
　　沈长卿坐上贺李光启曰：绅竞守和亲甘出娄敬之下策夷狄（改作敌情）难以信结孰虞吐蕃之去刂盟与其竭四海以奉豺狼（改作异域）之欢何至屈万乘而下穹庐之拜除名编管化州。
　　张焘坐率侍从论和议补外。
　　陈康伯任吏部侍郎接伴虏（改作金）使设香案望拜亦令康伯拜康伯辞以不得旨不敢拜言章论罢。
　　陈括任大理寺丞王伦使金国辟括为副括曰：今朝廷多事欲遣某使金国臣子之义岂敢固辞。若朝廷遣台省诸公某愿为之副如欲令某副王伦之行则某必不敢奉命也。罢谪浙东监酒税。
　　陈刚中任寺丞以贺胡铨之谪其略曰：屈膝请和知庙堂御侮之无策张胆论事喜枢廷经远之有人身为南海之行名。若泰山之重。又云：知无不言愿请上方之剑之遇故去聊乘下泽之车送吏部差知远县（旧校云：按郡斋读书志云：绍兴正论一卷共一百十八人姓名与其获罪之因此所载下及数十人疑下有脱简）。
　　赐进士出身头品顶戴四川等处承宣布政使司布政使清苑许涵度校刊。
　　※卷二百二十五校勘记。
　　拨置沿江帅守（沿误作松）  彼，或不以有难为畏（难误作备）  诸将有以骁勇称善战者（脱诸字以字）  亦宜分置於荆襄江淮闲（闲误作用）  臣尝读其书而悲之（脱其字）。



</div>
    <div class="pagination">
<a href="三朝北盟会编_page93.html">上一页</a><span>...</span><a href="三朝北盟会编_page89.html">89</a><a href="三朝北盟会编_page90.html">90</a><a href="三朝北盟会编_page91.html">91</a><a href="三朝北盟会编_page92.html">92</a><a href="三朝北盟会编_page93.html">93</a><span class="current-page">94</span><a href="三朝北盟会编_page95.html">95</a><a href="三朝北盟会编_page96.html">96</a><a href="三朝北盟会编_page97.html">97</a><a href="三朝北盟会编_page98.html">98</a><a href="三朝北盟会编_page99.html">99</a><span>...</span><a href="三朝北盟会编_page95.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
