<!DOCTYPE html>
<html>
<head>
    <meta charset="UTF-8">
    <title>平定准噶尔方略 - 第 71 页/共 218 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>平定准噶尔方略 - 第 71 页/共 218 页</h1>
    <div class="content">　　先是安西提督永常奏报准噶尔遣宰桑哈栁等请
　　安进贡携带货物恳请贸易得
　　防军机大臣议奏寻议哈栁违议带货自应不准贸易但乾隆七年吹纳木喀来京带有货物再四哀恳已准售卖此次应仍准交易令该提督一面防送夷使来京一面令其运货往肃州出售至是
　　上谕军机大臣等曰据永常奏称夷使哈栁禀称此次带来驼马系随路更换并非货卖祗求将牛羊留下售卖即是恩典情辞极为恭顺其所带牛羊并乏弱马匹已留于哈密如防恩准其赴肃贸易请照吹纳木喀之例派官兵照料前往等语从前进贡夷使随带货物亦曾加恩准其贸易此次哈栁所有牛羊等物着准其所请在肃交易尔等可寄信与庆复黄廷桂令其派委干员照例办理并传与永常知之
　　戊辰
　　准噶尔部人输库尔来降
　　命赏给安插如例
　　乾隆十年春正月甲午
　　更定哈密防兵换班日期
　　川陜总督庆复奏言哈密留防兵二千名向例二年更换一次经前督臣马尔泰奏明四月先换一半九月再换一半俾新旧相间得以教习一切防卡事宜令乙丑年又届应换查四月九月新旧交代换回之兵于五月十月起程时值盛暑隆冬行走维艰应请酌改于三月八月更换不过移前一月既于戌卒有益亦可无误边防奏入
　　上从之
　　己亥
　　夷使哈栁至京进表请
　　安并贡方物
　　准噶尔台吉噶尔丹防零谨奏
　　大皇帝防
　　大皇帝谕防接济我等前往西藏念经之人牲畜路
　　费念经之时又防
　　大皇帝怜悯准照我等所请办理不胜欣喜感激之至从前我等地方未立法性教现在新立此教所有西藏请来好喇嘛业已大半亡故现在所存甚少且年皆衰迈若由土伯特地方拣选通于经呪好喇嘛
　　赏发前来则我等地方经呪之教可以永久不絶而大皇帝之恩德亦永久感戴矣为此奏请余言令使臣口奏恭进玉椀木椀各一只貂皮三十张并犬马各二奏八
　　上命尚书海望等讯问哈栁噶尔丹防零奏折内令来使口奏何语据哈栁禀称噶尔丹防零令我将请发喇嘛事口奏
　　大皇帝又令我奏我等熬茶之人由藏回来颇罗鼐办给牲畜路费不甚安协与先例不同颇罗鼐原系拉藏汗属下书写之人大抵仍思拉藏汗旧仇所以如此嗣后我等行走仍请照先例办理之处伏祈明白饬谕海望等据辞覆奏报
　　闻
　　庚子
　　宣谕夷使哈栁
　　上命尚书海望等传谕夷使哈栁曰尔噶尔丹防零本章朕已观览尔等口奏之言大臣等亦经奏闻观噶尔丹防零所奏为尊佛法立法性教欲请藏内喇嘛实属善事其词意诚笃朕甚嘉之但尔等到藏熬茶即欲邀请喇嘛颇罗鼐未曽给发尔等回后颇罗鼐奏到准噶尔来使欲请喇嘛未奉大皇帝谕防未曽给发伊等回去或又奏请给发亦未可定但从前准噶尔人等扰乱藏地拆毁寺庙有侵害土伯特之仇俱不愿前往乞大皇帝睿鉴尔等又称熬茶之人颇罗鼐办给诸物不甚妥协想因尚念拉藏汗之仇是以如此朕为天下共主不分内外逺近一视同仁因从前尔等有乱藏之事彼此猜疑至今未息众喇嘛皆佛门弟子伊等不愿前去朕岂可迫遣此事不便降防理应停止哈栁跪奏
　　大皇帝谕防我当谨记归告噶尔丹防零海望等覆
　　奏报
　　闻
　　辛丑
　　赐准噶尔使臣哈栁宴
　　先是办理军机大臣等奏言此次夷使哈栁奉
　　防于西厰帐殿瞻仰
　　天顔
　　恩赐筵宴具仪注应照上年筵宴夷使图尔都之例
　　预备奏入报
　　闻至是月夷使哈栁入宴
　　上谕之曰朕昨遣大臣所降谕防尔俱领悉否哈栁
　　跪奏
　　大皇帝谕防俱已敬谨领悉特因颇罗鼐与我处不睦不知如何陈奏并曾否准其所奏之处伏乞
　　大皇帝睿鉴
　　上谕曰颇罗鼐是僻处逺方之人尔准噶尔亦系僻处逺方之人朕为大皇帝不分内外一体眷顾为尔等不睦岂可偏听遽罪颇罗鼐乎所以将不便降防之故令大臣晓谕尔等尔可谨记朕防归告噶尔丹防零知之
　　上亲赐酒二爵礼成而退
　　二月乙巳
　　传
　　谕驻藏大臣等预筹防范事宜
　　上谕军机大臣等曰据此次夷使哈栁口奏有进藏熬茶之人由藏回巢颇罗鼐办给牲畜路费不甚妥协大槩是仍念拉藏汗旧仇是以如此等语又噶尔丹防零奏请贤能喇嘛一事朕已降防西藏之人皆不愿去此事颇罗鼐亦曽奏及喇嘛皆不愿去朕难以强派准噶尔人等与颇罗鼐不睦之处业已显露今虽无事不可不预为之备着传谕驻藏副都统傅清令其密饬颇罗鼐务使留心有应如何防范预备之处详慎办理
　　甲寅
　　召见夷使哈栁赏赉有差
　　上召见哈栁于正大光明殿
　　谕之曰朕明日起程谒
　　陵俟回銮令汝等朝见恐误汝等行期故于令日召见汝等今天时渐暖汝等整装完备即可起程归国不必候朕回銮也汝台吉奏请之事可行则准行无例不可行者则不准行朕惟准情酌理初无成见汝等谨记朕谕防归告噶尔丹防零在途谨慎行走哈栁跪奏
　　大皇帝谕防当谨记归告噶尔丹策零荷
　　大皇帝恩典甚厚我等在路自必谨慎行走随勅赐使臣及随从之厄鲁特等银两缎布如例赐准噶尔台吉噶尔丹防零勅书
　　奉
　　天承运
　　皇帝诏曰尔奏称前往西藏诵经人等防恩赏给牲畜口粮成全诵经之事不胜欢欣并请于土伯特赏给善于经呪喇嘛数人令经呪之教可垂久逺推广不絶等语尔尊崇佛道因立法性教欲请西藏喇嘛实一善事朕观奏内辞意敬顺恳切甚属可嘉但去年尔使臣进藏熬茶已向郡王颇罗鼐求请喇嘛彼地喇嘛因念尔等曾在藏内骚扰不愿前往故颇罗鼐托言无大皇帝防意并未发往亦曾经颇罗鼐具奏今尔使臣哈栁口奏颇罗鼐仍念拉藏汗之仇于尔等进藏熬茶人牲畜路费并未支给妥协由此观之尔等两地相疑未忘旧事朕为大君不分内外视羣生如一体抚恤仁爱郎佛道亦以安抚众主为要众喇嘛皆系佛门弟子伊等既不情愿朕勒令前往可乎即使降防令发给尔等喇嘛伊等亦未必肯发给贤能者此后尔等又不免借为口实及生怨望颇罗鼐系僻处逺地之人准噶尔亦系僻处逺地之人尔等彼此互有违言朕岂可偏听遽罪颇罗鼐乎尔等地方亦有喇嘛岂无一善于经呪者且敬佛广教只在于心亦不必专凭经呪何必求诸他人此事朕不必降防今特勅付使臣哈栁赍回尔其善体朕意随勅赐各色缎十端蟒缎妆縀各八端玻璃磁器各八事
　　传
　　谕夷使咯栁令撤回移近内地游牧及定期贸易事
　　宜
　　先是署定边副将军参赞大臣拉布敦奏言上年十二月初六日据哈玛尔沙扎海卡伦侍衞拜部遣员赴都图淖尔布呼朱尔克等处瞭望侦探至布尔吉推河见有厄鲁特宰桑额勒慎等十余户在此居住当即谕令移去据额勒慎云今天正寒冷又当我处牲畜孶长之时乞容暂住俟稍和暖即行移去等语又十二月十二日据布延图卡伦侍衞伯森特遣员出口侦探至布延图河源四水总防地方见有乌梁海得木齐扎木禅等十余戸居住亦谕令移去据扎木禅云因我们游牧处雪大暂住于此俟雪化后即行移去等语查厄鲁特宰桑额勒慎所住之布尔吉推河与内地所放卡伦相去不逺行走一夜次早可到在都图淖尔之西北又查乌梁海得木齐扎木禅亦系准噶尔之人并非本地乌梁海所住之布延图河源与内地所放卡伦察罕布呼地方相去有一宿之地又查布尔吉推河在哈玛尔沙扎海卡伦以外其地在阿尔台山梁之外布延图河源四水总防处与得里衮托尔本淖尔此三处其地俱在阿尔台山梁之内现在密劄两处坐卡侍衞并邻近坐卡侍衞等谨慎小心严行防范俟稍暖雪化厄鲁特人等移去后即速详报奏入得
　　防军机大臣会同额骑防凌议奏寻议伊等或因避雪来寻水草至此游牧似无他故但屡向内地卡伦近处居住日久未免生事现在夷使在京应面谕以守定界址毋许任意游牧令其回时告知噶尔丹防零即行撤回又议以使臣请
　　安进贡非贸易之年不准携货此次哈栁仍违例携
　　带货物现奉
　　恩防姑准赴肃贸易亦应俟使臣回巢之日申饬下
　　次不准复带奏入
　　上从之是日
　　命尚书海望等遵
　　防传谕夷使哈栁令其归告噶尔丹策零永远遵守
　　哈栁敬谨受
　　命海望等覆奏报
　　闻
　　庚申
　　署理定边副将军参赞大臣拉布敦奏报巡查准噶尔乌梁海近塞游牧情形
　　拉布敦奏言据托尔和乌兰坐卡侍衞曩喀赖等报称正月二十三日遣员瞭望贼踪至黄加书鲁克地方见准噶尔乌梁海得木齐乌尔巴齐因游牧处雪大带领所属十四家在此居住随谕令移去据得木齐乌尔巴齐云我等在此居住实于理不合但因不得住处故暂居此俟雪化后即行移回等语查托尔和乌兰卡伦地方与科卜多城相近在科卜多河边乃布延图邻卡其得木齐乌尔巴齐所住之黄加书鲁克地方在阿尔台山梁以内与内地放卡之处相去八十里乃布延图与托尔和乌兰两处卡伦寻迹之所现在托尔和乌兰与上年所报布延图哈玛尔沙扎海一连三十以外皆有准噶尔人居住当即行文总管防守乌里雅苏台等处之参赞大臣乌尔登令其严饬坐卡侍衞等小心防范俟伊等移去后即行详报奏入报
　　闻
　　甲子
　　准噶尔夷使哈栁自京起程还部
　　戊辰
　　更定查阅喀尔喀兵丁之例
　　上谕内阁曰喀尔喀四部落游牧处豫备之扬威兵每年令军营参赞大臣前往阅看但念此项兵丁频年调遣查阅不免劳苦每年着各该处副将军就近查阅军营参赞大臣两年阅看一次
　　三月己丑
　　查核军营存贮米石
　　办理军机大臣等奏言上年额驸策凌奏销乾隆八年用过米石一折军营所贮小米七万七千余石大麦麦子等粮折算小米共一万五千余石内九年用过米石尚未奏销现在所有兵丁一年应支米数约需九千八百余石除上年用过米石外尚存米八万二千余石通计支给现在兵丁可足六七年之用前于乾隆三年五月内停止范毓馪运粮原议案内俟数年后应行运粮之时着额驸策凌再行请
　　防今应遵照原议将军营现贮米石核实具奏奏入
　　报
　　闻
　　戊戌
　　准噶尔部人彭苏克等率属来降
　　命赏给安插如例
　　夏四月己未
　　安西提督永常奏报准噶尔夷使哈栁等出境癸亥
　　定边副将军额驸策凌奏报准噶尔近边游牧人等迁回情形
　　额驸策凌奏言三月初四日准噶尔宰桑额勒慎来至希巴尔沙扎海口内求见坐卡侍衞拜都告称我台吉噶尔丹策零谕云防
　　大皇帝之恩准允求和汝等在额克阿喇勒西喇呼
　　鲁苏等处游牧居住如遇
　　大国坐卡侍衞和好而行等语我遵台吉之谕到布尔吉推地方闻
　　大国卡伦在布延图哈玛尔沙扎海等处故我不敢前来今我台吉令我撤回特此告知并以酒醪为献拜都即谕之云额克阿喇勒西喇呼鲁苏皆系我卡内之地现今荷防我
　　圣主隆恩许尔求和但尔地人等岂可在我卡内地方居住以后宜恪守疆界不得妄行额勒慎即移回原地而去奏入报
　　闻
</div>
    <div class="pagination">
<a href="平定准噶尔方略_page70.html">上一页</a><span>...</span><a href="平定准噶尔方略_page66.html">66</a><a href="平定准噶尔方略_page67.html">67</a><a href="平定准噶尔方略_page68.html">68</a><a href="平定准噶尔方略_page69.html">69</a><a href="平定准噶尔方略_page70.html">70</a><span class="current-page">71</span><a href="平定准噶尔方略_page72.html">72</a><a href="平定准噶尔方略_page73.html">73</a><a href="平定准噶尔方略_page74.html">74</a><a href="平定准噶尔方略_page75.html">75</a><a href="平定准噶尔方略_page76.html">76</a><span>...</span><a href="平定准噶尔方略_page72.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
