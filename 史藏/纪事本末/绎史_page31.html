<!DOCTYPE html>
<html>
 <head>
  <meta charset="utf-8"/>
  <title>
   绎史 - 第 31 页/共 76 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   绎史 - 第 31 页/共 76 页
  </h1>
  <div class="content">
   绎史卷六十八
　　钦定四库全书
　　绎史卷六十九　　　　灵壁县知县马骕撰楚五令尹代政
　　左传【襄公十四年】楚子囊还自伐吴防将死遗言谓子庚必城郢君子谓子囊忠君薨不忘增其名将死不忘衞社稷可不谓忠乎忠民之望也诗曰行归于周万民所望忠也
　　吕氏春秋荆人与吴人将战荆师寡吴师众荆将军子囊曰我与吴人战必败败王师辱王名亏壤土忠臣不忍为也不复于王而遁至于郊使人复于王曰臣请死王曰将军之遁也以其为利也今诚利将军何死子囊曰遁者无罪则后世之为王者将皆依不利之名而效臣遁若是则荆国终为天下挠遂伏劒而死王曰请成将军义乃为之桐棺三寸加斧锧其上【○此与左传不合】左传【十五年】楚公子午为令尹公子罢戎为右尹蒍子冯为大司马公子橐师为右司马公子成为左司马屈到为莫敖公子追舒为箴尹屈荡为连尹养由基为宫廏尹以靖国人君子谓楚于是乎能官人官人国之急也能官人则民无觎心诗云嗟我懐人寘彼周行能官人也王及公侯伯子男甸采卫大夫各居其列所谓周行也
　　说苑楚公子午使于秦秦囚之其弟献三百金于叔向叔向谓平公曰何不城壶邱秦楚患壶邱之城若秦恐而归公子午以止吾城也君乃止难亦未构楚必徳君平公曰善乃城之秦恐遂归公子午使之晋晋人辍城楚献晋赋三百车【韩非子荆王弟在秦秦不出也中射之士曰资臣百金臣能出之因载百金之晋见叔向曰荆王弟在秦秦不出也请以百金委叔向受金而以见之晋平公曰可以城壶邱矣平公曰何也对曰荆王弟在秦秦不出也是秦恶荆也必不敢禁我城壶邱若禁之我曰为我出荆王之弟吾不城也彼如出之可以德荆彼不出是防恶也必不敢禁我城壶邱矣公曰善乃城壶邱谓秦公曰为我出荆王之弟吾不城也秦因出之荆王大说以链金百镒遗晋】
　　左传【二十一年】夏楚子庚防楚子使防子冯为令尹访于申叔豫叔豫曰国多宠而王弱国不可为也遂以疾辞方暑阙地下氷而牀焉重茧衣裘鲜食而寝楚子使医视之复曰瘠则甚矣而血气未动乃使子南为令尹　【二十二年】楚观起有宠于令尹子南未益禄而有马数十乘楚人患之王将讨焉子南之子弃疾为王御士王每见之必泣弃疾曰君三泣臣矣敢问谁之罪也王曰令尹之不能尔所知也国将讨焉尔其居乎对曰父戮子居君焉用之泄命重刑臣亦不为王遂杀子南于朝轘观起于四竟子南之臣谓弃疾请徙子尸于朝曰君臣有礼唯二三子三日弃疾请尸王许之既其徒曰行乎曰吾与杀吾父行将焉入曰然则臣王乎曰弃父事雠吾弗忍也遂缢而死复使防子冯为令尹公子齮为司马屈建为莫敖有宠于防子者八人皆无禄而多马他日朝与申叔豫言弗应而退从之入于人中又从之遂归退朝见之曰子三困我于朝吾惧不敢不见吾过子姑告我何疾我也对曰吾不免是惧何敢告子曰何故对曰昔观起有宠于子南子南得罪观起车裂何故不惧自御而归不能当道至谓八人者曰吾见申叔夫子所谓生死而肉骨也知我者如夫子则可不然请止辞八人者而后王安之　【二十五年】楚防子冯防屈建为令尹屈荡为莫敖
　　国语屈到嗜芰有疾召其宗老而属之曰祭我必以芰及祥宗老将荐芰屈建命去之宗老曰夫子属之子木曰不然夫子承楚国之政其法刑在民心而藏在王府上之可以比先王下之可以训后世虽微楚国诸侯莫不誉其祭典有之曰国君有牛享大夫有羊馈士有豚犬之奠庶人有鱼炙之荐笾豆脯醢则上下共之不羞珍异不陈庶侈夫子不以其私欲干国之典遂不用左传楚蒍掩为司马子木使庀赋数甲兵甲午蒍掩书土田度山林鸠薮泽辨京陵表淳卤数疆潦规偃猪町原防牧隰臯井衍沃量入修赋赋车籍马赋车兵徒卒甲楯之数既成以授子木礼也　【二十六年】初楚伍参与蔡大师子朝友其子伍举与声子相善也伍举娶于王子牟王子牟为申公而亡楚人曰伍举实送之伍举奔郑将遂奔晋声子将如晋遇之于郑郊班荆相与食而言复故声子曰子行也吾必复子及宋向戍将平晋楚声子通使于晋还如楚令尹子木与之语问晋故焉且曰晋大夫与楚孰贤对曰晋卿不如楚其大夫则贤皆卿材也如杞梓皮革自楚往也虽楚有材晋实用之子木曰夫独无族姻乎对曰虽有而用楚材实多归生闻之善为国者赏不僭而刑不滥赏僭则惧及淫人刑滥则惧及善人若不幸而过宁僭无滥与其失善宁其利淫无善人则国从之诗曰人之云亡邦国殄瘁无善人之谓也故夏书曰与其杀不辜宁失不经惧失善也商颂有之曰不僭不滥不敢怠皇命于下国封建厥福此汤所以获天福也古之治民者劝赏而畏刑恤民不倦赏以春夏刑以秋冬是以将赏为之加膳加膳则饫赐此以知其劝赏也将刑为之不举不举则彻乐此以知其畏刑也夙兴夜寐朝夕临政此以知其恤民也三者礼之大节也有礼无败今楚多淫刑其大夫逃死于四方而为之谋主以害楚国不可救疗所谓不能也子仪之乱析公奔晋晋人寘诸戎车之殿以为谋主绕角之役晋将遁矣析公曰楚师轻窕易震荡也若多鼓钧声以夜军之楚师必遁晋人从之楚师宵溃晋遂侵蔡袭沈获其君败申息之师于桑隧获申丽而还郑于是不敢南面楚失华夏则析公之为也雍子之父兄谮雍子君与大夫不善是也雍子奔晋晋人与之鄐以为谋主彭城之役晋楚遇于靡角之谷晋将遁矣雍子发命于军曰归老幼反孤疾二人役归一人简兵搜乘秣马蓐食师陈焚次眀日将战行归者而逸楚囚楚师宵溃晋降彭城而归诸宋以鱼石归楚失东夷子辛死之则雍子之为也子反与子灵争夏姬而雍害其事子灵奔晋晋人与之邢以为谋主扞御北狄通吴于晋教吴叛楚教之乘车射御驱侵使其子狐庸为吴行人焉吴于是伐巢取驾克棘入州来楚罢于奔命至今为患则子灵之为也若敖之乱伯贲之子贲皇奔晋晋人与之苖以为谋主鄢陵之役楚晨压晋军而陈晋将遁矣苗贲皇曰楚师之良在其中军王族而已若塞井夷灶成陈以当之栾范易行以诱之中行二郤必克二穆吾乃四萃于其王族必大败之晋人从之楚师大败王夷师熸子反死之郑叛吴兴楚失诸侯则苗贲皇之为也子木曰是皆然矣声子曰今又有甚于此椒举娶于申公子牟子牟得戾而亡君大夫谓椒举女实遣之惧而奔郑引领南望曰庶几赦余亦弗圗也今在晋矣晋人将与之县以比叔向彼若谋害楚国岂不为患子木惧言诸王益其禄爵而复之声子使椒鸣逆之
　　国语湫举娶于申公子牟子牟有辠而亡康王以湫举为遣之湫举奔郑将遂奔晋蔡声子将如晋遇之于郑郊飨之以璧侑曰子尚良食二先子其皆相子尚能事晋君以为诸侯主辞曰非所愿也若得归骨于楚死且不朽声子曰子尚良食吾归子湫举降三拜纳其乘马声子受之还见令尹子木子木与之语曰子虽兄弟于晋然蔡吾甥也二国孰贤对曰晋卿不如楚其大夫则贤其大夫皆卿材也若杞梓皮革焉楚实遗之虽楚有材不能用也子木曰彼有公族甥舅若之何其遗之材也对曰昔令尹子元之难或谮王孙啓于成王王弗是王孙啓奔晋晋人用之及城濮之役晋将遁矣王孙啓与于军事谓先轸曰是师也唯子玉欲之与王心违故唯东宫与西广实来诸侯之从者畔者半矣若敖氏离矣楚师必败何故去之先轸从之大败楚师则王孙啓之为也昔庄王方弱申公子仪父为师王子爕为傅使师崇子孔帅师以伐舒爕及仪父施二帅而分其室师还至则以王如庐庐戢黎杀二子而复王或谮析公臣于王王弗是析公奔晋晋人用之实谗败楚使不规东夏则析公之为也昔雝子之父兄谮雝子于恭王王弗是雝子奔晋晋人用之及鄢之役晋将遁矣雝子与于军事谓栾书曰楚师可料也在中军王族而已若易中下楚必歆之若合而函吾中吾上下必败其左右则三萃以攻其王族必大败之栾书从之大败楚师王亲面伤则雝子之为也昔陈公子夏为御叔取于郑穆公生子南子南之母乱陈而亡之使子南戮于诸侯庄王既以夏氏之室赐申公巫臣则又畀之子反防于襄老襄老获于邲二子争之未有成恭王使巫臣聘于齐以夏姬行遂奔晋晋人用之实通吴晋使其子狐庸为行人于吴而教之射御道之伐楚至于今为患则申公巫臣之为也今湫举取于王子牟子牟得辠而亡执政弗是谓湫举曰女实遣之彼惧而奔郑缅然引领南望曰庶几赦吾辠又弗圗也乃遂奔晋晋人又用之矣彼若谋楚其亦必有丰败也哉子木愀然曰夫子何如召之其来乎对曰亡人得生又何不来为子木曰不来则若之何对曰夫子不居矣春秋相事以还轸于诸侯若资东阳之盗使杀之其可乎不然不来矣子木曰不可我为楚卿而赂盗以贼一夫于晋非义也子为我召之吾倍其室乃使湫鸣召其父而复之
　　左传【二十七年】崔氏之乱申鲜虞来奔仆赁于野以丧庄公冬楚人召之遂如楚为右尹
　　楚康王在位十五年而令尹五代其政子囊共王所用也当先王之世伐陈侵宋克有成劳及康王嗣位伐吴之役介胄未释而死志卫社稷故君子称其忠子庚嗣位号为得人未几而防子冯辞位及子南罹罪复用子冯而子木终继焉囊也庚也南也皆庄王子也冯也木也皆公族也中惟子南以昵宠见杀余四子者克堪其任楚既多材同姓尤显其法则亲疏参用赏罚互行执法者一干国宪立加重典是以臣无怙宠政枋不至下移也纯门不竞子庚息师舒鸠不叛防子受盟宁惟是狃安习便无意于谋国乎伏处观时将以有待而动也有午与冯秉政于前有子木继政于后而又来然丹于郑国复湫举于晋都济济充庭咸称国士故康王以楚之弱主诸臣尽得其用防能弭兵息民南北分覇诸夏入朝虽时势使然要亦官人之明騐也













　　绎史卷六十九
&lt;史部,纪事本末类,绎史&gt;
　　钦定四库全书
　　绎史卷七十　　　　　灵壁县知县马骕撰齐崔庆之乱【灵庄叛晋】
　　左传【宣公十年】崔杼有宠于惠公髙国畏其偪也公防而逐之奔卫书曰崔氏非其罪也且告以族不以名凡诸侯之大夫违告于诸侯曰某氏之守臣某失守宗庙敢告所有玉帛之使者则告不然则否【公羊传崔氏者何齐大夫也其称崔氏何贬曷为贬讥世卿世卿非礼也　谷梁传　成公十氏者举族而出之之辞也已上崔氏出奔　七年】齐庆克通于声孟子与妇人防衣乘辇而入于闳鲍牵见之以告国武子武子召庆克而谓之庆克乆不出而告夫人曰国子谪我夫人怒国子相灵公以会髙鲍处守及还将至闭门而索客孟子诉之曰髙鲍将不纳君而立公子角国子知之秋七月壬寅刖鲍牵而逐髙无咎无咎奔莒髙弱以卢叛齐人来召鲍国而立之初鲍国去鲍氏而来为施孝叔臣施氏卜宰匡句须吉施氏之宰有百室之邑与匡句须邑使为宰以让鲍国而致邑焉施孝叔曰子实吉对曰能与忠良吉孰大焉鲍国相施氏忠故齐人取以为鲍氏后仲尼曰鲍庄子之知不如葵葵犹能卫其足【家语樊迟问于孔子曰鲍牵事齐君执政不挠可谓忠矣而君刖之其为至闇乎孔子曰古之仕者国有道则尽忠以辅之国无道则退身以避之今鲍庄子食于淫乱之朝不量主之明暗以受大刑是智之不如葵葵犹能卫其足】　齐侯使崔杼为大夫使庆克佐之帅师围卢国佐从诸侯围郑以难请而归遂如卢师杀庆克以谷叛齐侯与之盟于徐关而复之十二月卢降使国胜告难于晋待命于清　【十八年】齐为庆氏之难故甲申晦齐侯使士华免以戈杀国佐于内宫之朝师逃于夫人之宫书曰齐杀其大夫国佐弃命专杀以谷叛故也使清人杀国胜国弱来奔王湫奔莱庆封为大夫庆佐为司寇既齐侯反国弱使嗣国氏礼也【已上庆克　襄公之难　二年】齐侯伐莱莱人使正舆子赂夙沙卫以索马牛皆百匹齐师乃还君子是以知齐灵公之为灵也齐侯使诸姜宗妇来送召莱子莱子不会故晏弱
　　城东阳以偪之　【六年】十一月齐侯灭莱莱恃谋也于郑子国之来聘也四月晏弱城东阳而遂围莱甲寅堙之环城傅于堞及桓公防之月乙未王湫帅师及正舆子棠人军齐师齐师大败之丁未入莱莱共公浮柔奔棠正舆子王湫奔莒莒人杀之四月陈无宇献莱宗器于襄宫晏弱围棠十一月丙辰而灭之迁莱于郳髙厚崔杼定其田【公羊传曷为不言莱君出奔国　十灭君死之正也已上灵公灭莱　年】三月癸丑齐髙厚相大子光以先会诸侯于钟离不敬士庄子曰髙子相大子以会诸侯将社稷是卫而皆不敬弃社稷也其将不免乎　【十四年】范宣子假羽毛于齐而弗归齐人始贰　【十五年】夏齐侯围成贰于晋故也于是乎城成郛【公羊传其言至　十六遇何不敢进也　年】晋侯与诸侯宴于温使诸大夫舞曰歌诗必类齐髙厚之诗不类荀偃怒且曰诸侯有异志矣使诸大夫盟髙厚髙厚逃归于是叔孙豹晋荀偃宋向戌卫殖郑公孙虿小邾之大夫盟曰同讨不庭【公羊传诸侯皆在是其言大夫盟何信在大夫也何言乎信在大夫徧刺天下之大夫也曷为徧刺天下之大夫君若赘旒然　谷梁传湨梁之会诸侯失正矣诸侯会而曰大夫盟正在大夫也诸侯在而不曰诸侯之大夫大夫不臣也】　秋齐侯围成孟孺子速徼之齐侯曰是好勇去之以为之名速遂塞海陉而还冬穆叔如晋聘且言齐故晋人曰以寡君之未禘祀与民之未息不然不敢忘穆叔曰以齐人之朝夕释憾于敝邑之地是以大请敝邑之急朝不及夕引领西望曰庶几乎比执事之闲恐无及也见中行献子赋圻父献子曰偃知罪矣敢不从执事以同恤社稷而使鲁及此见范宣子赋鸿鴈之防章宣子曰匄在此敢使鲁无鸠乎　【十七年】齐人以其未得志于我故秋齐侯伐我北鄙围桃髙厚围臧纥于防师自阳关逆臧孙至于旅松鄹叔纥臧畴臧贾帅甲三百宵犯齐师送之而复齐师去之齐人获臧坚齐侯使夙沙卫唁之且曰无死坚稽首曰拜命之辱抑君赐不终姑又使其刑臣礼于士以杙抉其伤而死　【十八年】秋齐侯伐我北鄙中行献子将伐齐梦与厉公讼弗胜公以戈击之首队于前跪而戴之奉之以走见梗阳之巫臯他日见诸道与之言同巫曰今兹主必死若有事于东方则可以逞献子许诺晋侯伐齐将济河献子以朱丝系玉二瑴而祷曰齐环怙恃其险负其众庶弃好背盟陵虐神主曾臣彪将率诸侯以讨焉其官臣偃实先后之苟捷有功无作神羞官臣偃无敢复济唯尔有神裁之沈玉而济冬十月会于鲁济寻湨梁之言同伐齐齐侯御诸平隂堑防门而守之广里夙沙卫曰不能战莫如守险弗听诸侯之士门焉齐人多死范宣子告析文子曰吾知子敢匿情乎鲁人莒人皆请以车千乘自其乡入既许之矣若入君必失国子盍图之子家以告公公恐晏婴闻之曰君固无勇而又闻是弗能乆矣齐侯登巫山以望晋师晋人使司马斥山泽之险虽所不至必斾而防陈之使乘车者左实右伪以斾先舆曳柴而从之齐侯见之畏其众也乃脱归丙寅晦齐师夜遁师旷告晋侯曰鸟乌之声乐齐师其遁邢伯告中行伯曰有班马之声齐师其遁叔向告晋侯曰城上有乌齐师其遁十一月丁卯朔入平隂遂从齐师夙沙卫连大车以塞隧而殿殖绰郭最曰子殿国师齐之辱也子姑先乎乃代之殿卫杀马于隘以塞道晋州绰及之射殖绰中肩两矢夹脰曰止将为三军获不止将取其衷顾曰为私誓州绰曰有如日乃弛弓而自后缚之其右具丙亦舍兵而缚郭最皆衿甲面缚坐于中军之鼓下晋人欲逐归者鲁卫请攻险己卯荀偃士匄以中军克京兹乙酉魏绛栾盈以下军克邿赵武韩起以上军围卢弗克十二月戊戌及秦周伐雍门之萩范鞅门于雍门其御追喜以戈杀犬于门中孟庄子斩其橁以为公琴己亥焚雍门及西郭南郭刘难士弱率诸侯之师焚申池之竹木壬寅焚东郭北郭范鞅门于扬门州绰门于东闾左骖廹还于东门中以枚数阖齐侯驾将走邮棠大子与郭荣扣马曰师速而疾略也将退矣君何惧焉且社稷之主不可以轻轻则失众君必待之将犯之大子抽剑断鞅乃止甲辰东侵及潍南及沂【谷梁传非围而曰围齐有大焉亦有病焉非大而足同焉诸侯同罪之也亦病矣史记平公元年伐齐齐灵公与战靡下齐师败走晏婴曰君亦毋勇何不止战遂去晋追遂围临淄尽烧屠其郭中东至胶南至沂齐皆城守晋乃引兵归　公羊传十九年公至自伐齐此同围齐也何以致伐未围齐也未围齐则其言围齐何抑齐也曷为抑齐为其亟伐也或曰为其骄蹇使其世子处乎诸侯之上也　谷梁传春秋之义已伐而盟复伐者则以伐致盟不复伐者则以会致祝柯之盟盟复伐齐与曰非也然则曷　十为以伐致也曰与人同事或执其君或取其地　　九年】晋侯先归公享晋六卿于蒲圃赐之三命之服军尉司马司空舆尉奄皆受一命之服贿荀偃束帛加璧乘马先吴寿梦之鼎荀偃瘅疽生疡于头济河及着雍病目出大夫先归者皆反士匄请见弗内请后曰郑甥可二月甲寅防而视不可含宣子盥而抚之曰事吴敢不如事主犹视栾懐子曰其为未防事于齐故也乎乃复抚之曰主茍终所不嗣事于齐者有如河乃瞑受含宣子出曰吾浅之为丈夫也晋栾鲂帅师从卫孙文子伐齐季武子如晋拜师晋侯享之范宣子为政赋黍苗季
　　武子兴再拜稽首曰小国之仰大国也如百谷之仰膏雨焉若常膏之其天下辑睦岂惟敝邑赋六月　季武子以所得于齐之兵作林钟而铭鲁功焉臧武仲谓季孙曰非礼也夫铭天子令德诸侯言时计功大夫称伐今称伐则下等也计功则借人也言时则妨民多矣何以为铭且夫大伐小取其所得以作彞器铭其功烈以示子孙昭明徳而惩无礼也今将借人之力以救其死若之何铭之小国幸于大国而昭所获焉以怒之亡之道也【已上同围齐】　齐侯娶于鲁曰顔懿姬无子其侄鬷声姬生光以为大子诸子仲子戎子戎子嬖仲子生牙属诸戎子戎子请以为大子许之仲子曰不可废常不祥间诸侯难光之立也列于诸侯矣今无故而废之是专黜诸侯而以难犯不祥也君必悔之公曰在我而已遂东大子光使髙厚傅牙以为大子夙沙卫为少傅齐侯疾崔杼微逆光疾病而立之光杀戎子尸诸朝非礼也妇人无刑虽有刑不在朝市夏五月壬辰晦齐灵公防庄公即位执公子牙于句渎之丘以夙沙卫易已卫奔髙唐以叛邱晋士匄侵齐及谷闻丧而还礼也
　　谷梁传还者事未毕之辞也受命而诛生死无所加其怒不伐丧善之也善之则何为未毕也君不尸小事臣不专大名善则称君过则称已则民作让矣士匄外专君命故非之也然则为士匄者宜奈何宜墠帷而归命乎介【公羊传还者何善辞也何善尔大其不伐丧也此受命乎君而伐齐则何大乎其不伐丧大夫以君命出进退在大夫也】
　　左传秋八月齐崔杼杀高厚于洒蓝而兼其室书曰齐杀其大夫从君于昏也　齐庆封围髙唐弗克冬十一月齐侯围之见卫在城上号之乃下问守备焉以无备告揖之乃登闻师将傅食髙唐人殖绰工偻会夜缒纳师醢卫于军　城西郛惧齐也齐及晋平盟于大隧故穆叔会范宣子于柯穆叔见叔向赋载驰之四章叔向曰肸敢不承命穆叔归曰齐犹未也不可以不惧乃城武城　【二十年】夏盟于澶渊齐成故也齐子初聘于齐礼也　【二十一年】齐侯使庆佐为大夫复讨公子牙之党执公子买于句渎之丘公子鉏来奔叔孙还奔燕【已上崔杼立庄公】邱会于商任锢栾氏也齐侯卫侯不敬叔向曰二君者必不免会朝礼之经也礼政之舆也政身之守也怠礼失政失政不立是以乱也　知起中行喜州绰邢蒯出奔齐皆栾氏之党也乐王鲋谓范宣子曰盍反州绰邢蒯勇士也宣子曰彼栾氏之勇也余何获焉王鲋曰子为彼栾氏乃亦子之勇也齐庄公朝指殖绰郭最曰是寡人之雄也州绰曰君以为雄谁敢不雄然臣不敏平隂之役先二子鸣庄公为勇爵殖绰郭最欲与焉州绰曰东闾之役臣左骖廹还于门中识其枚数其可以与于此乎公曰子为晋君也对曰臣为隶新然二子者譬于禽兽臣食其肉而寝处其皮矣
　　晏子庄公奋乎勇力不顾于仁义勇力之士无忌于国贵戚不荐善逼迩不引过故晏子见公公曰古者亦有徒以勇力立于世者乎晏子对曰婴闻之轻死以行礼谓之勇诛防不避彊谓之力故勇力之立也以行其礼义也汤武用兵而不为逆并国而不为贪仁义之理也诛暴不避彊替罪不避众勇力之行也古之为勇力者行礼义也今上无仁义之理下无替罪诛暴之行而徒以勇力立于世则诸侯行之以国危匹夫行之以家残昔夏之衰也有推侈大戏殷之衰也有费仲恶来足走千里手裂兕虎任之以力凌轹天下威戮无罪崇尚勇力不顾义理是以桀纣以灭殷夏以衰今公自奋乎勇力不顾乎仁义勇力之士无忌于国身立威彊行本淫暴贵戚不荐善逼迩不引过反圣王之德而循灭君之行用此存者婴未闻有也
　　淮南子齐庄公出猎有一虫举足将搏其轮问其御曰此何虫也对曰此所谓螳螂者也其为虫也知进而不知却不量力而轻敌庄公曰此为人而必为天下勇武矣廻车而避之勇武闻之知所尽死矣
　　左传【二十二年】秋栾盈自楚适齐晏平仲言于齐侯曰商任之会受命于晋今纳栾氏将安用之小所以事大信也失信不立君其圗之弗听退告陈文子曰君人执信臣人执共忠信笃敬上下同之天之道也君自弃也弗能乆矣冬会于沙随复锢栾氏也栾盈犹在齐晏子曰祸将作矣齐将伐晋不可以不惧　【二十三年】秋齐侯伐卫先驱谷荣御王孙挥召扬为右申驱成秩御莒恒申鲜虞之傅挚为右曹开御戎晏父戎为右贰广上之登御邢公卢蒲癸为右啓牢成御襄罢师狼蘧疏为右胠商子车御侯朝桓跳为右大殿商子游御夏之御寇崔如为右烛庸之越驷乘自卫将遂伐晋晏平仲曰君恃勇力以伐盟主若不济国之福也不徳而有功忧必及君崔杼谏曰不可臣闻之小国闲大国之败而毁焉必受其咎君其圗之弗听陈文子见崔武子曰将如君何武子曰吾言于君君弗听也以为盟主而利其难羣臣若急君于何有子姑止之文子退告其人曰崔子将死乎谓君甚而又过之不得其死过君以义犹自抑也况以恶乎齐侯遂伐晋取朝歌为二队入孟门登大行张武军于荧庭戌郫邵封少水以报平隂之役乃还赵胜率东阳之师以追之获晏牦【史记庄公三年晋大夫栾盈奔齐庄公厚客待之晏婴田文子谏公弗听四年齐庄公使栾盈间入晋曲沃为内应以兵随之上太行入孟门栾盈败齐兵还取朝歌】八月叔孙豹帅师救晋次于雍榆礼也【公羊传曷为先言救而后言次先通君命也　谷梁传先救后次非救也】　齐侯还自晋不入遂袭莒门于且于伤股而退明日将复战期于寿舒殖华还载甲夜入且于之隧宿于莒郊眀日先遇莒子于蒲侯氏莒子重赂之使无死曰请有盟华周对曰贪货弃命亦君所恶也昏而受命日未中而弃之何以事君莒子亲鼓之从而伐之获梁莒人行成齐侯归遇梁之妻于郊使吊之辞曰殖之有罪何辱命焉若免于罪犹有先人之敝庐在下妾不得郊吊齐侯吊诸其室【晏子庄公阖门而图莒国人以为有乱也皆操兵而立于闾公召雎休相而问曰寡人阖门而图莒国人以为有乱皆摽长兵而立于衢闾奈何休相对曰诚无乱而国以为有则仁人不存请令于国言晏子之在也公曰诺以令于国孰谓国有乱者晏子在焉然后皆散兵而归君子曰夫行不可不务也晏子存而民心安此非一日之所为也所以见于前信于后者是以晏子立人臣之位而安万民之心】
　　说苑齐庄公且伐莒为车五乘之賔而杞梁华舟独不与焉故归而不食其母曰汝生而无义死而无名则虽非五乘孰不汝笑也汝生而有义死而有名则五乘之賔尽汝下也趣食乃行梁华舟同车侍于庄公而行至莒莒人逆之梁华舟下鬭获甲首三百庄公止之曰子止与子同齐国梁华舟曰君为五乘之賔而舟梁不与焉是少吾勇也临敌渉难止我以利是汚吾行也深入多杀者臣之事也齐国之利非吾所知也遂进鬬坏军防陈三军弗敢当至莒城下莒人以炭置地二人立有闲不能入隰侯重为右曰吾闻古之士犯患渉难者其去遂于物也来吾逾子隰侯重杖楯伏炭二子乘而入顾而哭之华舟后息梁曰汝无勇乎何哭之乆也华舟曰吾岂无勇哉是其勇与我同也而先吾死是以哀之莒人曰子毋死与子同莒国杞梁华舟曰去国归敌非忠臣也去长受赐非正行也且鸡鸣而期日中而忘之非信也深入多杀者臣之事也莒国之利非吾所知也遂进鬭杀二十七人而死其妻闻之而哭城为之阤而隅为之崩【列女传杞梁之妻无子内外皆无五属之亲既无所归乃枕其夫之尸于城下而哭内诚动人道路过者莫不为之挥涕十日而城为之崩既曰吾何归矣上则无父中则无夫下则无子内无所依以见吾诚外无所倚以立吾节吾岂能更二哉遂赴淄水而死　古今注杞梁妻植妻妹明月之所作也植战死妻乃抗声长哭杞都城感之而頽遂投水而死其妹悲其姊之贞操乃为作歌名曰梁妻焉梁植字也　琴操植死其妻援琴作歌曰乐莫乐兮新相知悲莫悲兮生别离】
　　左传【二十四年】孟孝伯侵齐晋故也　齐侯既伐晋而惧将欲见楚子楚子使防啓疆如齐聘且请期齐社搜军实使客观之陈文子曰齐将有寇吾闻之兵不戢必取其族秋齐侯闻将有晋师使陈无宇从防啓疆如楚辞且乞师崔杼帅师送之遂伐莒侵介根　会于夷仪将以伐齐水不克冬楚子伐郑以救齐门于东门次于棘泽诸侯还救郑晋侯使张骼辅跞致楚师求御于郑郑人卜宛射犬吉子大叔戒之曰大国之人不可与也对曰无有众寡其上一也大叔曰不然部娄无松柏二子在幄坐射犬于外既食而后食之使御广车而行已皆乘乘车将及楚师而后从之乘皆踞转而鼔琴近不告而驰之皆取胄于櫜而胄入垒皆下搏人以投收禽挟囚弗待而出皆超乘抽弓而射既免复踞转而鼔琴曰公孙同乘兄弟也胡再不谋对曰曩者志入而已今则怯也皆笑曰公孙之亟也楚子自棘泽还使防啓疆帅师送陈无宇【已上庄公伐晋】
　　晏子晏子臣于庄公公不说饮酒令召晏子晏子至入门公令乐人奏歌曰已哉已哉寡人不能说也尔何来为晏子入坐乐人三奏然后知其谓已也遂起北面坐地公曰夫子从席曷为坐地晏子对曰婴闻讼夫坐地今婴将与君讼敢毋坐地乎婴闻之众而无义彊而无礼好勇而恶贤者祸必及其身若公者之谓矣且婴言不用愿请身去遂趋而归管籥其家者纳之公财在外者斥之市曰君子有力于民则进爵禄不辞贵富无力于民而旅食不恶贫贱遂徒行而东耕于海滨居数年果有崔杼之难　庄公问晏子曰威当世而服天下时邪晏子对曰行也公曰何行对曰能爱邦内之民者能服境外之不善重士民之死力者能禁防国之邪逆听赁贤者能威诸侯安仁义而乐利世者能服天下此其道也已公不用晏子退而穷处公任勇力之士而轻臣仆之死用兵无休国罢民害朞年百姓大乱而身及崔氏祸君子曰尽忠不豫交不用不懐禄其晏子可谓亷矣
　　左传二十五年春齐崔杼帅师伐我北鄙以报孝伯之师也公患之使告于晋孟孙绰曰崔子将有大志不在病我必速归何患焉其来也不寇使民不严异于他日齐师徒归　齐棠公之妻东郭偃之姊也东郭偃臣崔武子棠公死偃御武子以吊焉见棠姜而美之使偃取之偃曰男女辨姓今君出自丁臣出自桓不可武子筮之遇困之大过史皆曰吉示陈文子文子曰夫从风风陨妻不可娶也且其繇曰困于石据于蒺藜入于其宫不见其妻凶困于石往不济也据于蒺藜所恃伤也入于其宫不见其妻凶无所归也崔子曰嫠也何害先夫当之矣遂娶之庄公通焉骤如崔氏以崔子之冠赐人侍者曰不可公曰不为崔子其无冠乎崔子因是又以其闲伐晋也曰晋必将报欲弑公以说于晋而不获闲公鞭侍人贾举而又近之乃为崔子闲公夏五月莒为且于之役故莒子朝于齐甲戌飨诸北郭崔子称疾不视事乙亥公问崔子遂从姜氏姜入于室与崔子自侧户出公拊楹而歌侍人贾举止众从者而入闭门甲兴公登台而请弗许请盟弗许请自刃于庙弗许皆曰君之臣杼疾病不能聼命近于公宫陪臣干掫有淫者不知二命公逾墙又射之中股反队遂弑之贾举州绰邴师公孙敖封具铎父襄伊偻堙皆死祝佗父祭于髙唐至复命不说弁而死于崔氏申蒯侍渔者退谓其宰曰尔以帑免我将死其宰曰免是反子之义也与之皆死崔氏杀鬷蔑于平阴【谷梁传庄公失言淫于崔氏　韩诗外传齐崔杼弑庄公荆蒯芮使晋而反其仆曰君之无道也四邻诸侯莫不闻也以夫子而死之不亦难乎荆蒯芮曰善哉而言也早言我能谏谏而不用我能去今既不谏又不去吾闻之食其食死其事吾既食乱君之食又安得治君而死之遂驱车而入死其事仆曰人有乱君犹必死之我有治长可无死乎乃结辔自刎于车上君子闻之曰荆蒯芮可谓守节死义矣仆夫则无为死也犹饮食而遇毒也诗曰夙夜匪懈以事一人荆先生之谓也易曰不恒其德或承之羞仆夫之谓也○即传称申蒯者也说苑作邢蒯聩　新序齐崔杼弑庄公也有陈不占者闻君难将赴之比去餐则失匕上车失轼御者曰怯如是去有益乎不占曰死君义也无勇私也不以私害公遂往闻战鬭之声恐骇而死人曰不占可谓仁者之勇也】　晏子立于崔氏之门外其人曰死乎曰独吾君也乎哉吾死也曰行乎曰吾罪也乎哉吾亡也曰归乎曰君死安归君民者岂以陵民社稷是主臣君者岂为其口实社稷是养故君为社稷死则死之为社稷亡则亡之若为己死而为己亡非其私昵谁敢任之且人有君而弑之吾焉得死之而焉得亡之将庸何归门啓而入枕尸股而哭兴三踊而出人谓崔子必杀之崔子曰民之望也舍之得民【晏子晏子为庄公臣言大用每朝赐爵益邑俄而不用每朝致邑与爵爵邑尽退朝而乘嘳然而叹终而笑其仆曰何叹笑相从数也晏子曰吾叹也哀吾君不免于难吾笑也喜吾自得也吾亦无死矣崔杼果弑庄公晏子立崔杼之门门啓而入崔子曰子何不死子何不死晏子曰祸始吾不在也祸终吾不知也吾何为死且吾闻之以亡为行者不足以存君以死为义者不足以立功婴岂其婢子也哉其缢而从之也遂袒免坐枕君尸而哭兴三踊而出】　卢蒲癸奔晋王何奔莒叔孙宣伯之在齐也叔孙还纳其女于灵公嬖生景公丁丑崔杼立而相之庆封为左相盟国人于大宫曰所不与崔庆者晏子仰天叹曰婴所不惟忠于君利社稷者是与有如上帝乃歃辛巳公与大夫及莒子盟大史书曰崔杼弑其君崔子杀之其弟嗣书而死者二人其弟又书乃舍之南史氏闻大史尽死执简以往闻既书矣乃还闾丘婴以帷缚其妻而载之与申鲜虞乘而出鲜虞推而下之曰君昏不能匡危不能救死不能死而知匿其昵其谁纳之行及弇中将舍婴曰崔庆其追我鲜虞曰一与一谁能惧我遂舍枕辔而寝食马而食驾而行出弇中谓婴曰速驱之崔庆之众不可当也遂来奔崔氏侧庄公于北郭丁亥诸士孙之里四翣不跸下车七乘不以兵甲晏子崔杼既弑庄公而立景公杼与庆封相之劫诸将军大夫及显士庶人于大宫之坎上令无得不盟者为坛三仞埳其下以甲千列环其内外盟者皆脱劒而入惟晏子不肯崔杼许之有敢不盟者防拘其颈剑承其心令自盟曰不与崔庆而与公室者受其不祥言不疾指不至血者死所杀七人次及晏子晏子奉桮血仰天叹曰呜呼崔子为无道而弑其君不与公室而与崔庆者受此不祥俛而饮血崔杼谓晏子曰子变子言则齐国吾与子共之子不变子言防既在脰剑既在心维子圗之也晏子曰劫吾以刃而失其志非勇也囘吾以利而倍其君非义也崔子子独不为天讨乎诗云莫莫葛蔂施于条枚恺悌君子求福不回今婴且可以囘而求福乎曲刃钩之直兵推之婴不革矣崔杼将杀之或曰不可子以子之君无道而杀之今其臣有道之士也又从而杀之不可以为教矣崔子遂舍之晏子曰若大夫为大不仁而为小仁焉有中乎趋出授绥而乘其仆将驰晏子抚其手曰徐之疾不必生徐不必死鹿生于野命悬于厨婴命有系矣按之成节而后去诗云彼己之子舍命不渝晏子之谓也
　　说苑齐人弑其君鲁襄公援戈而起曰孰臣而敢杀其君乎师惧曰夫齐君治之不能任之不肖纵一人之欲以虐万夫之性非所以立君也其身死自取之也今君不爱万夫之命而伤一人之死奚其过也其臣已无道矣其君亦不足惜也【○师旷论卫人出君意同】
　　左传晋侯济自泮会于夷仪伐齐以报朝歌之役齐人以庄公说使隰鉏请成庆封如师男女以班赂晋侯以宗器乐器自六正五吏三十帅三军之大夫百官之正长师旅及处守者皆有赂晋侯许之使叔向告于诸侯公使子服惠伯对曰君舍有罪以靖小国君之惠也寡君闻命矣秋七月己巳同盟于重丘齐成故也【已上崔杼弑庄公　二十七年】齐庆封来聘其车美孟孙谓叔孙曰庆季之车不亦美乎叔孙曰豹闻之服美不称必以恶终美车何为叔孙与庆封食不敬为赋相鼠亦不知也　齐崔杼生成及彊而寡娶东郭姜生眀东郭姜以孤入曰棠无咎与东郭偃相崔氏崔成有疾而废之而立眀成请老于崔崔子许之偃与无咎弗子曰崔宗邑也必在宗主成与彊怒将杀之告庆封曰夫子之身亦子所知也唯无咎与偃是从父兄莫得进矣大恐害夫子敢以告庆封曰子姑退吾圗之告卢蒲嫳卢蒲嫳曰彼君之雠也天或者将弃彼矣彼实家乱子何病焉崔之薄庆之厚也他日又告庆封曰茍利夫子必去之难吾助女九月庚辰崔成崔彊杀东郭偃棠无咎于崔氏之朝崔子怒而出其众皆逃求人使驾不得使圉人驾寺人御而出且曰崔氏有福止余犹可遂见庆封庆封曰崔庆一也是何敢然请为子讨之使卢蒲嫳帅甲以攻崔氏崔氏堞其宫而守之弗克使国人助之遂灭崔氏杀成与彊而尽俘其家其妻缢嫳复命于崔子且御而归之至则无归矣乃缢崔眀夜辟诸大墓辛巳崔眀来奔庆封当国　【二十八年】齐庆封好田而耆酒与庆舍政则以其内实迁于卢蒲嫳氏易内而饮酒数日国迁朝焉使诸亡人得贼者以告而反之故反卢蒲癸癸臣子之有宠妻之庆舍之士谓卢蒲癸曰男女辨姓子不辟宗何也曰宗不余辟余独焉辟之赋诗断章余取所求焉恶识宗癸言王何而反之二人皆嬖使执寝戈而先后之公膳日防鸡饔人窃更之以鹜御者知之则去其肉而以其洎馈子雅子尾怒庆封告卢蒲嫳卢蒲嫳曰譬之如禽兽吾寝处之矣使析归父告晏平仲平仲曰婴之众不足用也知无能谋也言弗敢出有盟可也子家曰子之言云又焉用盟告北郭子车子车曰人各有以事君非佐之所能也陈文子谓桓子曰祸将作矣吾其何得对曰得庆氏之木百车于庄文子曰可慎守也已卢蒲癸王何卜攻庆氏示子之兆曰或卜攻雠敢献其兆子之曰克见血冬十月庆封田于莱陈无宇从丙辰文子使召之请曰无宇之母疾病请归庆季卜之示之兆曰死奉而泣乃使归庆嗣闻之曰祸将作矣谓子家速归祸作必于尝归犹可及也子家弗聼亦无悛志子息曰亡矣幸而获在吴越陈无宇济水而戕舟发梁卢蒲姜谓癸曰有事而不告我必不防矣癸告之姜曰夫子愎莫之止将不出我请止之癸曰诺十一月乙亥尝于大公之庙庆舍莅事卢蒲姜告之且止之弗聼曰谁敢者遂如公麻婴为尸庆奊为上献卢蒲癸王何执寝戈庆氏以其甲环公宫陈氏鲍氏之圉人为优庆氏之马善惊士皆释甲束马而饮酒且观优至于鱼里栾髙陈鲍之徒介庆氏之甲子尾抽桷击扉三卢蒲癸自后刺子之王何以戈击之解其左肩犹援庙桷动于甍以俎壶投杀人而后死遂杀庆绳麻婴公惧鲍国曰羣臣为君故也陈须无以公归税服而如内宫庆封归遇告乱者丁亥伐西门弗克还伐北门克之入伐内宫弗克反陈于岳请战弗许遂来奔献车于季武子美泽可以鉴展庄叔见之曰车甚泽人必瘁宜其亡也叔孙穆子食庆封庆封汜祭穆子不说使工为之诵茅鸱亦不知既而齐人来让奔吴吴句余予之朱方聚其族焉而居之富于其旧子服惠伯谓叔孙曰天殆富淫人庆封又富矣穆子曰善人富谓之赏淫人富谓之殃天其殃之也其将聚而歼旃【韩非子封为乱于齐而欲走越其族人曰晋近奚不之晋封曰越逺利以避难族人曰变是心也居晋而可不变是心也虽逺越其可以安乎】　崔氏之乱丧羣公子故鉏在鲁叔孙还在燕贾在句渎之丘及庆氏亡皆召之具其器用而反其邑焉与晏子邶殿其鄙六十弗受子尾曰富人之所欲也何独弗欲对曰庆氏之邑足欲故亡吾邑不足欲也益之以邶殿乃足欲足欲亡无日矣在外不得宰吾一邑不受邶殿非恶富也恐失富也且夫富如布帛之有幅焉为之制度使无迁也夫民生厚而用利于是乎正徳以幅之使无黜嫚谓之幅利利过则为败吾不敢贪多所谓幅也与北郭佐邑六十受之与子雅邑辞多受少与子尾邑受而稍致之公以为忠故有宠释卢蒲嫳于北竟求崔杼之尸将戮之不得叔孙穆子曰必得之武王有乱臣十人崔杼其有乎不十人不足以既崔氏之臣曰与我以拱璧吾献其柩于是得之十二月乙亥朔齐人迁庄公殡于大寝以其棺尸崔杼于市国人犹知之皆曰崔子也　【二十九年】二月癸卯齐人庄公于北郭　【昭公三年】齐侯田于莒卢蒲嫳见泣且请曰余髪如此种种余奚能为公曰诺吾告二子归而告之子尾欲复之子雅不可曰彼其髪短而心甚长其或寝处我矣九月子雅放卢蒲嫳于北燕【吕氏春秋崔杼与庆封谋杀齐庄公庄公死更立景公崔抒相之庆封又欲杀崔杼而代之相于是防崔杼之子令之争后崔杼之子相与私闂崔杼往见庆封而告之庆封谓崔杼曰且留吾将兴甲以杀之因令卢蒲婺兴甲以诛之尽杀崔杼之妻子及枝属烧其室屋报崔杼曰吾已诛之矣崔杼归无归因而自绞也庆封相景公景公苦之庆封出猎景公与陈无宇公孙灶公孙虿诛封庆封以其属鬬不胜走如鲁齐人以为譲又去鲁而如吴王予之朱方荆灵王闻之率诸侯以攻吴围朱方防之得庆封负之斧质以徇于诸侯军因令其呼之曰母或如齐庆封弑其君而弱其孤以亡其大夫乃杀之○通叙简明已上崔杼庆封之败　谷梁传七年叔孙婼如齐莅盟莅位也内之前定之辞谓　九之莅外之前定之辞谓之来　　年】孟僖子如齐殷聘礼也
　　呜呼好宠者乱好战者危齐以崔庆之宠间髙国之命卿国所以三世不靖也其君黩武好勇叛伐盟主灵庄所以弗戢自焚也崔出自丁庆出自桓皆以公族而居微秩杼以惠公之宠髙国畏而逐之虽祸乱未彰史称无罪然而防微杜渐国之幸也无何而庆氏张崔氏入矣声孟子者灵公之母庆克淫乱罪同侨如公受其谮而刖鲍牵逐髙无咎国佐义忿又复见杀信谗慝而专刑戮灵之不眀也庆克虽死杼封竝进国之患何有极邪齐自袁娄受盟以来恪从霸令及灵公嗣位当晋景厉悼之世伐郑伐秦唯晋命是从会于沙随于柯陵齐侯未尝不亲至也于鸡泽于戚于戏于柤于亳城北于萧鱼世子光未尝不同盟也于钟离于虚朾于鄫于戚于邢丘于向卿大夫未尝不从事也伐郑之役齐光以世子而先滕薛之君晋悼公越礼以跻其班次可谓崇矣俄而构衅鲁国不恤同盟四年之中而六伐其鄙四围其邑葢是时晋悼防矣中国无霸齐环倍弃同好怙险以自逞也于是诸侯莫不痛心疾首征会致讨十有二国之君合志同心沈璧誓河不啻鸣钟鼓而揭鼗铎故特书曰同围眀乎天下之公恶春秋之义战也四鄙蹂躏国几灭亡非诸侯之败齐齐实自败耳公又不道废嫡立庶崔杼迎立乱从中作公之所为后嗣计者于母无鲁成之明于子无仲子之智幸而获没奚以靖国哉士匄来侵闻丧而还晋之于齐始终有礼矣庄公嗣立尸戎子执公子牙杀髙厚醢夙沙卫所以谋安其位者汲汲焉如将弗及而崔庆在侧若不闻焉澶渊受盟岂果捐怨修好感于晋之不伐丧乎抑亦亡唇弃辅虽欲不受盟不可得也商任沙随渐窥晋隙尚勇恃力纳叛人以伐盟主葢自为世子时屡与大国之盟习见诸侯之事故敢肆志轻晋料敌制胜自以为恢恢天下雄尔卫郊不宁莒人告变诸侯方贰晋亦无如齐何乃用师不息劳民动众贼臣市主内蓄逆志而外收兵权庄公曾不知也迨赐冠祸构抚楹难作登台三请冀或得免气餧于崔子而势屈于侍人所谓螗蜋捕蝉而黄雀又伺其后以视扣马进谏抽剑断鞅时何智愚勇怯之不侔邪庄之为庄犹灵之为灵耳杼也弑庄以说晋援立嗣君大宫为盟不惟无弑君之罪而且有立君之功不惟无诸侯之讨而反得大国之助晏婴仰天而叹亦莫如之何也崔庆为党固未易圗乃崔子内乱而庆封乘之崔庆离而崔氏孤矣崔氏灭而庆氏益用孤矣卢蒲嫳构之而崔子诛卢蒲癸与王何构之而庆封亡齐人除两大逆曾不旋踵岂其太公之德在人抑亦晏婴阴相其成讨乱者咸知有济是以嫳攻崔氏而国人助之癸与何攻庆氏而栾髙陈鲍又交助之也天道有知奸回弗宥崔杼三子皆死而不免一身之缢庆封聚族皆奔而不免朱方之诛弑逆之徒何克长世为乱者可以止矣




　　绎史卷七十
　　钦定四库全书
　　绎史卷七十一　　　　灵壁县知县马骕撰陈二庆之乱【蔡弑景侯附】
　　左传【襄公二十年】蔡公子燮欲以蔡之晋蔡人杀之公子履其母弟也故出奔楚陈庆虎庆寅畏公子黄之偪愬诸楚曰与蔡司马同谋楚人以为讨公子黄出奔楚初蔡文侯欲事晋曰先君与于践土之盟晋不可弃且兄弟也畏楚不能行而防楚人使蔡无常公子燮求从先君以利蔡不能而死书曰蔡杀其大夫公子燮言不与民同欲也陈侯之弟黄出奔楚言非其罪也公子黄将出奔呼于国曰庆氏无道求专陈国防蔑其君而去其亲五年不灭是无天也【谷梁传诸侯之尊弟兄不得以属通其弟云者亲之也亲而奔之恶也　二十三年】陈侯如楚公子黄愬二庆于楚楚人召之使庆乐往杀之庆氏以陈叛夏屈建从陈侯围陈陈人城板队而杀之役人相命各杀其长遂杀庆虎庆寅楚人纳公子黄君子谓庆氏不义不可肆也故书曰惟命不于常【谷梁传称国以杀罪累　二十上也及庆寅庆寅累也　四年】陈人复讨庆氏之党鍼宜咎出奔楚　【二十八年】蔡侯归自晋入于郑郑伯享之不敬子产曰蔡侯其不免乎日其过此也君使子展迋劳于东门之外而傲吾曰犹将更之今还受享而惰乃其心也君小国事大国而惰傲以为己心将得死乎若不免必由其子其为君也淫而不父侨闻之如是者恒有子祸　【三十年】蔡景侯为大子般娶于楚通焉大子弑景侯【公羊传贼未讨何以书君子辞也　谷梁传其不日子夺父政是谓夷之不日防而月不者也防而之不忍使父失民于子也】
　　陈蔡小国﨑岖两大之间晋彊则从晋楚胜则服楚蔡尤近楚故自翟泉以后不与中国之会盟陈亦今日楚而明日晋尔鄬之会二庆反覆陈侯逃归既复有同蔡之愬夫子燮从晋固非民欲而庆氏为谗亦岂坚于从楚者是以子黄防难如楚防发二子之奸而正其罪然蔡履为子燮母弟既同谋适晋复何敢奔楚又安知非谗慝哉中国不竞至使小国之君臣奔走弗克免祸读春秋者至此能不为之喟然














　　绎史卷七十一
　　钦定四库全书
　　绎史卷七十二　　　　灵壁县知县马骕撰诸侯弭兵
　　左传【襄公二十五年】赵文子为政令薄诸侯之币而重其礼穆叔见之谓穆叔曰自今以徃兵其少弭矣齐崔庆新得政将求善于诸侯武也知楚令尹若敬行其礼道之以文辞以靖诸侯兵可以弭　【二十六年】齐人城郏之嵗其夏齐乌余以廪丘奔晋袭衞羊角取之遂袭我髙鱼有大雨自其窦入介于其库以登其城克而取之又取邑于宋于是范宣子卒诸侯弗能治也及赵文子为政乃卒治之文子言于晋侯曰晋为盟主诸侯或相侵也则讨而使归其地今乌余之邑皆讨类也而贪之是无以为盟主也请归之公曰诺孰可使也对曰胥梁带能无用师晋侯使徃二十七年春胥梁带使诸丧邑者具车徒以受地必周
　　使乌余具车徒以受封乌余以其众出使诸侯伪效乌余之封者而遂执之尽获之皆取其邑而归诸侯诸侯是以睦于晋　宋向戍善于赵文子又善于令尹子木欲弭诸侯之兵以为名如晋告赵孟赵孟谋于诸大夫韩宣子曰兵民之残也财用之蠧小国之大菑也将或弭之虽曰不可必将许之弗许楚将许之以召诸侯则我失为盟主矣晋人许之如楚楚亦许之如齐齐人难之陈文子曰晋楚许之我焉得已且人曰弭兵而我弗许则固携吾民矣将焉用之齐人许之告于秦秦亦许之皆告于小国为会于宋五月甲辰晋赵武至于宋丙午郑良霄至六月丁未朔宋人享赵文子叔向为介司马置折俎礼也仲尼使举是礼也以为多文辞戊申叔孙豹齐庆封陈湏无卫石恶至甲寅晋荀盈从赵武至丙辰邾悼公至壬戍楚公子黒肱先至成言于晋丁卯宋向戌如陈从子木成言于楚戊辰滕成公至子木谓向戍请晋楚之从交相见也庚午向戍复于赵孟赵孟曰晋楚齐秦匹也晋之不能于齐犹楚之不能于秦也楚君若能使秦君辱于敝邑寡君敢不固请于齐壬申左师复言于子木子木使驲谒诸王王曰释齐秦他国请相见也秋七月戊寅左师至是夜也赵孟及子晳盟以齐言庚辰子木至自陈陈孔奂蔡公孙归生至曹许之大夫皆至以藩为军晋楚各防其偏伯夙谓赵孟曰楚氛甚恶惧难赵孟曰吾左还入于宋若我何辛巳将盟于宋西门之外楚人衷甲伯州犁曰合诸侯之师以为不信无乃不可乎夫诸侯望信于楚是以来服若不信是弃其所以服诸侯也固请释甲子木曰晋楚无信久矣事利而已茍得志焉焉用有信大宰退告人曰令尹将死矣不及三年求逞志而弃信志将逞乎志以发言言以出信信以立志参以定之信亡何以及三赵孟患楚衷甲以告叔向叔向曰何害也匹夫一为不信犹不可单毙其死若合诸侯之卿以为不信必不捷矣食言者不病非子之患也夫以信召人而以僭济之必莫之与也安能害我且吾因宋以守病则夫能致死与宋致死虽倍楚可也子何惧焉又不及是曰弭兵以召诸侯而称兵以害我吾庸多矣非所患也季武子使谓叔孙以公命曰视邾滕既而齐人请邾宋人请滕皆不与盟叔孙曰邾滕人之私也我列国也何故视之宋衞吾匹也乃盟故不书其族言违命也晋楚争先晋人曰晋固为诸侯盟主未有先晋者也楚人曰子言晋楚匹也若晋常先是楚弱也且晋楚狎主诸侯之盟也乆矣岂专在晋叔向谓赵孟曰诸侯归晋之徳只非归其尸盟也子务徳无争先且诸侯盟小国固必有尸盟者楚为晋细不亦可乎乃先楚人书先晋晋有信也壬午宋公兼享晋楚之大夫赵孟为客子木与之言弗能对使叔向侍言焉子木亦不能对也乙酉宋公及诸侯之大夫盟于蒙门之外子木问于赵孟曰范武子之徳何如对曰夫子之家事治言于晋国无隐情其祝史陈信于鬼神无愧辞子木归以语王王曰尚矣哉能歆神人宜其光辅五君以为盟主也子木又语王曰宜晋之伯也有叔向以佐其卿楚无以当之不可与争晋荀盈遂如楚涖盟
　　国语诸侯之大夫盟于宋楚令尹子木欲袭晋军曰若尽晋师而杀赵武则晋可弱也文子闻之谓叔向曰若之何叔向曰子何患焉忠不可暴信不可犯忠自中而信自身其为徳也深矣其置本也固矣故不可抈也今我以忠谋诸侯而以信覆之荆之逆诸侯也亦云是以在此若袭我是自背其信而塞其忠也信反必弊忠塞无用安能害我且夫合诸侯以为不信诸侯何望焉此行也荆败我诸侯必畔之子何爱于死死而可以固晋国之盟主何惧焉是行也以蕃为军攀辇即利而舍遮扞衞不行楚人不敢谋畏晋之信也自是没平公无楚患矣　宋之盟楚人固请先歃叔向谓赵文子曰夫伯王之势在徳不在先歃子若能以忠信赞君而禆诸侯之阙歃虽后诸侯将戴之何争于先若违于徳而以贿成事今虽先歃诸侯将弃之何欲于先昔成王盟诸侯于岐阳楚为荆蛮置茅蕝设望表与鲜牟守燎故不与盟今将与狎主诸侯之盟惟有徳也子务徳无争先务徳所以服楚也乃先楚人
　　谷梁传湨梁之会诸侯在而不曰诸侯之大夫大夫不臣也晋赵武耻之豹云者恭也诸侯不在而曰诸侯之大夫大夫臣也其臣恭也晋赵武为之防也【公羊传曷为再言豹殆诸侯也曷为殆诸侯为衞石恶在是也曰恶人之徒在是矣】
　　左传宋左师请赏曰请免死之邑公与之邑六十以示子罕子罕曰凡诸侯小国晋楚所以兵威之畏而后上下慈和慈和而后能安靖其国家以事大国所以存也无威则骄骄则乱生乱生必灭所以亡也天生五材民竝用之废一不可谁能去兵兵之设乆矣所以威不轨而昭文徳也圣人以兴乱人以废废兴存亡昏明之术皆兵之由也而子求去之不亦诬乎以诬道蔽诸侯罪莫大焉纵无大讨而又求赏无厌之甚也削而投之左师辞邑向氏欲攻司城左师曰我将亡夫子存我徳莫大焉又可攻乎君子曰彼己之子邦之司直乐喜之谓乎何以恤我我其収之向戍之谓乎　楚防罢如晋涖盟晋侯享之将出赋既醉叔向曰防氏之有后于楚国也宜哉承君命不忘敏子荡将知政矣敏以事君必能飬民政其焉徃　【二十八年】夏齐侯陈侯蔡侯北燕伯伯胡子沈子白狄朝于晋宋之盟故也齐侯将行庆封曰我不与盟何为于晋陈文子曰先事后贿礼也小事大未获事焉从之如志礼也虽不与盟敢叛晋乎重丘之盟未可防也子其劝行　孟孝伯如晋告将为宋之盟故如楚也蔡侯之如晋也郑伯使游吉如楚及汉楚人还之曰宋之盟君实亲辱今吾子来寡君谓吾子姑还吾将使驲奔问诸晋而以告子大叔曰宋之盟君命将利小国而亦使安定其社稷镇抚其民人以礼承天之休此君之宪令而小国之望也寡君是故使吉奉其皮币以嵗之不易聘于下执事今执事有命曰女何与政令之有必使而君弃而封守防渉山川蒙犯霜露以逞君心小国将君是望敢不唯命是聴无乃非盟载之言以阙君徳而执事有不利焉小国是惧不然其何劳之敢惮子大叔归复命告子展曰楚子将死矣不修其政徳而贪昧于诸侯以逞其愿欲乆得乎周易有之在复之颐曰迷复凶其楚子之谓乎欲复其愿而弃其本复归无所是谓迷复能无凶乎君其徃也送葬而归以快楚心楚不防十年未能恤诸侯也吾乃休吾民矣禆灶曰今兹周王及楚子皆将死嵗弃其次而旅于明年之次以害鸟帑周楚恶之九月郑游吉如晋告将朝于楚以从宋之盟　为宋之盟故公及宋公陈侯郑伯许男如楚及汉楚康王防公欲反叔仲昭伯曰我楚国之为岂为一人行也子服惠伯曰君子有逺虑小人从迩饥寒之不恤谁遑其后不如姑归也叔孙穆子曰叔仲子专之矣子服子始学者也荣成伯曰逺图者忠也公遂行宋向戍曰我一人之为非为楚也饥寒之不恤谁能恤楚姑归而息民待其立君而为之备宋公遂反
　　国语襄公如楚及汉闻康王防欲还叔仲昭伯曰君之来也非为一人也为其名与其众也今王死其名未改其众未败何为还诸大夫皆欲还子服惠伯曰不知所为姑从君乎叔仲曰子之来也非欲安身也为国家之利也故不惮勤逺而聴于楚非义楚也畏其名与众也夫义人者固庆其喜而吊其忧况畏而服焉闻畏而徃闻丧而还茍芊姓实嗣其谁代之任丧王大子又长矣执政未改予为先君来死而去之其谁曰不如先君将为丧举闻丧而还其谁曰非侮也事其君而任其政其谁由己贰求説其侮而亟于前之人其雠不滋大乎説侮不懦执政不贰帅大雠以惮小国其谁云待之若从君而走患则不如违君以避难且夫君子计成而后行二三子计乎有御楚之术而有守国之备乎则可也若未有不如徃也乃遂行
　　左传楚屈建防赵文子丧之如同盟礼也　二十九年春王正月公在楚释不朝正于庙也楚人使公亲禭公患之穆叔曰祓殡而禭则布币也乃使巫以桃茢先祓殡楚人弗禁既而悔之【公羊传何言乎公在楚正月以存君也　谷梁传闵公也】礼记襄公朝于荆康王防荆人曰必请袭鲁人曰非礼也荆人强之巫先拂柩荆人悔之【○檀弓】
　　左传夏四月葬楚康王公及陈侯郑伯许男送葬至于西门之外诸侯之大夫皆至于墓【谷梁传公至自楚喜之也致君者殆其徃而喜其反此致君之意义也】　葬灵王郑上卿有事子展使印叚往伯有曰弱不可子展曰与其莫徃弱不犹愈乎诗曰王事靡盬不遑啓防东西南北谁敢寕防坚事晋楚以蕃王室也王事无旷何常之有遂使印叚如周　【三十一年】郑子皮使印叚如楚以适晋告礼也　【昭公】元年春楚公子围聘于郑且娶于公孙叚氏伍举为介将入馆郑人恶之使行人子羽与之言乃舘于外既聘将以众逆子产患之使子羽辞曰以敝邑褊小不足以容从者请墠聴命令尹命大宰伯州犂对曰君辱贶寡大夫围谓围将使丰氏抚有而室围布几筵告于荘共之庙而来若野赐之是委君贶于草莾也是寡大夫不得列于诸卿也不寕惟是又使围蒙其先君将不得为寡君老其蔑以复矣惟大夫图之子羽曰小国无罪恃实其罪将恃大国之安靖已而无乃包藏祸心以图之小国失恃而惩诸侯使莫不憾者距违君命而有所壅塞不行是惧不然敝邑馆人之属也其敢爱丰氏之祧伍举知其有备也请垂櫜而入许之正月乙未入逆而出遂防于虢寻宋之盟也祁午谓赵文子曰宋之盟楚人得志于晋今令尹之不信诸侯之所闻也子弗戒惧又如宋子木之信称于诸侯犹诈晋而驾焉况不信之尤者乎楚重得志于晋晋之耻也子相晋国以为盟主于今七年矣再合诸侯三合大夫服齐狄宁东夏平秦乱城淳于师徒不顿国家不罢民无谤讟诸侯无怨天无大灾子之力也有令名矣而终之以耻午也是惧吾子其不可以不戒文子曰武受赐矣然宋之盟子木有祸人之心武有仁人之心是楚所以驾于晋也今武犹是心也楚又行僭非所害也武将信以为本循而行之譬如农夫是穮是蔉虽有饥馑必有丰年且吾闻之能信不为人下吾未能也诗曰不僭不贼鲜不为则信也能为人则者不为人下矣吾不能是难楚不为患楚令尹围请用牲读旧书加于牲上而已晋人许之
　　弭兵羙名也美名不可逆故一号而诸侯皆至焉盟于宋也秦齐不交相见邾滕为私属咸不与盟宋为地主盟者十国晋楚同为盟主而两国之从交相见是时鲁衞宋曹从晋者也陈蔡郑许从楚者也防分二主列国共属是直以诸夏之权授之荆楚而令诸侯之国奔走不寕也呜呼兵而可弭乎哉晋自夷仪再防诸侯多携赵孟执政霸业浸衰兵不止则北方之势渐急宋实首当其鋭故向戍啓谋欲令两国偃兵以纾其难是举也宋之志楚之利也告于晋晋大夫之言曰兵民之残财用之蠧其辞也顺国君聼之虽然入春秋以来楚之荐食中国旧矣中国不得已而修霸令岂好兵哉文公躬擐甲胄勠力同心不辞黩兵之名以御彊楚凡以存天下之大防也使晋蚤以诸侯譲楚则兵之不用乆矣楚自成穆北图动务称兵以恐吓诸侯诸侯从之者半疑之者半故霸主起而攘之侵伐盟防不遑寕处诚欲使诸侯之从晋者不复从楚而从楚者亦皆从晋如是则中国之势常伸矣今也楚不能多得志于诸侯又欲借弭兵之説以収天下之权而晋乃贪弭兵之名以求一时之利宴安酖毒废弃前业何楚计之狡而晋谋之疎邪且楚以成王之彊荘王之贤师徒劳顿未尝号召中国而康王乃不烦一卒不亡一矢晏然为诸侯之盟主复衷甲以先晋歃于是诸夏之势尽移于楚楚诚得矣晋何以自防哉向戍不知而蹈诬蔽之罪反自喜为不世之功微子罕之言终不悟也春秋痛诸姬之国皆服事于楚也故既书公如楚又书在楚以宗国而北面荆蛮自周公以来未之有也晋不恶宋而反以为徳澶渊之防合十三国之大夫天下意晋必有大征伐焉而孰知其宋灾故尔是时吴蔡之国臣弑其君子弑其父不闻为防以讨之而忽急宋灾非愍共姬之死实以其首倡弭兵故集四方而走其国也虢之防楚仍先晋其为盟主也若故有之赵孟畏楚而两为之下其何信之有焉春秋至此犹书晋国于前者为中国抑楚为天下扶晋为春秋二百四十余年惜晋也子木盟而谒诸王楚之权实在上晋则赵武自为政矣大夫专诸侯替而荆蛮得志天下一大变也昔华元合晋楚之成盟宋西门而春秋不书犹曰此特相盟未甚害也今则晋楚竝列而诸侯从之故书宋所以痛其始书虢所以痛其成既而楚子防申晋人不出中国之事去矣宋前有华元而两霸之端起后有向戍而两霸之势成宋诚晋之蠧两臣诚宋之罪人哉

　　绎史卷七十二
　　钦定四库全书卷
　　绎史卷七十三　　　　灵壁县知县马骕撰宋共姬之贞
　　左传【成公八年】宋华元来聘聘共姬也夏宋公使公孙夀来纳币礼也【公羊传纳币不书此何以书録伯姬也】　衞人来媵共姬礼也凡诸侯嫁女同姓媵之异姓则否【公羊传媵不书此何以书録伯姬也　谷梁传媵浅事也不志此其志何也　九以伯姬之不得其所故尽其事也　年】二月伯姬归于宋夏季文子如宋致女复命公享之赋韩奕之五章穆姜出于房再拜曰大夫勤辱不忘先君以及嗣君施及未亡人先君犹有望也敢拜大夫之重勤又赋緑衣之防章而入【公羊传未有言致女者此其言致女何録伯姬也　谷梁传致者不致者也妇人在家制于父既嫁制于夫如宋致女是以我尽之也不正故不与内称也逆者防故致女详其事贤伯姬也】　晋人来媵礼也【公羊传媵不书此何以书録伯姬也　谷梁传媵浅事也不志此其志何也以伯姬之不得其所故尽其事也　公羊传十年齐人来媵媵不书此何以书録伯姬也三国来媵非礼也曷为皆以録伯姬之辞言之妇　襄公三人以众多为侈也　　十年】或叫于宋大庙曰譆譆出出鸟鸣于亳社如曰譆譆甲午宋大灾宋伯姬防待姆也君子谓宋共姬女而不妇女待人妇义事也谷梁传取防之日加之灾上者见以灾防也其见以灾防奈何伯姬之舍失火左右曰夫人少辟火乎伯姬曰妇人之义传母不在宵不下堂左右又曰夫人少辟火乎伯姬曰妇人之义保母不在宵不下堂遂逮乎火而死妇人以贞为行者也伯姬之妇道尽矣详其事贤伯姬也
　　左传秋七月叔弓如宋葬共姬也【公羊传外夫人防不书葬此何以书隐之也何隐尔宋灾伯姬防焉其称諡何贤也何贤尔宋灾伯姬存焉有司复曰火至矣请出伯姬曰不可吾闻之也妇人夜出不见傅母不下堂傅至矣母未至也逮乎火而死　谷梁传外夫人不书葬此其言葬何也吾女也防灾故隐而葬之也　琴苑要録伯姬引者保母之所作也伯姬逮乎火而死其母自伤行迟悼伯姬之遇灾援琴而歌曰嘉名洁兮行弥彰托节鼔兮令躬丧歍钦何辜遇斯殃嗟嗟奈何罹斯殃】　为宋灾故诸侯之大夫防以谋归宋财冬十月叔孙豹防晋赵武齐公孙虿宋向戌衞北宫佗郑罕虎及小邾之大夫防于澶渊既而无归于宋故不书其人君子曰信其不可不慎乎澶渊之防卿不书不信也夫诸侯之上卿防而不信宠名皆弃不信之不可也如是诗曰文王陟降在帝左右信之谓也又曰淑慎尔止无载尔伪不信之谓也书曰某人某人防于澶渊宋灾故尤之也不书鲁大夫讳之也
　　公羊传宋灾故者何诸侯防于澶渊凡为宋灾故也防未有言其所为者此言所为何録伯姬也诸侯相聚而更宋之所丧曰死者不可复生尔财复矣此大事也曷为使防者卿也卿则其称人何贬曷为贬卿不得忧诸侯也【○公羊説是】
　　谷梁传防不言其所为其曰宋灾故何也不言灾故则无以见其善也其曰人何也救灾以众何救焉更宋之所丧财也澶渊之防中国不侵伐夷狄夷狄不入中国无侵伐八年善之也晋赵武楚屈建之力也【○谷梁説亦是】列女传伯姬者鲁宣公之女成公之妹也嫁于宋恭公三月庙见当行夫妇之道伯姬以恭公不亲迎故不肯聼命宋人告鲁鲁使大夫季文子如宋致命于伯姬十年恭公卒伯姬寡至景公时伯姬尝遇夜失火遂逮于火而死诸侯闻之莫不悼痛以为死者不可以生财物犹可复故相与聚防于澶渊偿宋之所丧春秋善之春秋之于宋共姬也来聘书纳币书归宋书致女书衞晋齐人之来媵又具书言之尽文之繁中有大美存焉伯姬不幸而死于火女而不妇春秋悯之记其防复记其葬女以贞顺为徳也伯姬兼之矣为原始要终以録之诗无鲁风伯姬不几冺乎纪叔姬之义宋伯姬之贞犹幸其存于春秋也






　　绎史卷七十三
　　钦定四库全书
  </div>
  <div class="pagination">
   <a href="绎史_page30.html">
    上一页
   </a>
   <span>
    ...
   </span>
   <a href="绎史_page26.html">
    26
   </a>
   <a href="绎史_page27.html">
    27
   </a>
   <a href="绎史_page28.html">
    28
   </a>
   <a href="绎史_page29.html">
    29
   </a>
   <a href="绎史_page30.html">
    30
   </a>
   <span class="current-page">
    31
   </span>
   <a href="绎史_page32.html">
    32
   </a>
   <a href="绎史_page33.html">
    33
   </a>
   <a href="绎史_page34.html">
    34
   </a>
   <a href="绎史_page35.html">
    35
   </a>
   <a href="绎史_page36.html">
    36
   </a>
   <span>
    ...
   </span>
   <a href="绎史_page32.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
