<!DOCTYPE html>
<html>
<head>
    <meta charset="UTF-8">
    <title>平定准噶尔方略 - 第 166 页/共 218 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>平定准噶尔方略 - 第 166 页/共 218 页</h1>
    <div class="content">　　上谕军机大臣曰富徳至特穆尔图淖尔攻喀什噶尔舒赫徳前往和阗皆从前酌定者今富徳已定和阗自当由彼进发兆惠虽令富徳定议恐往返需时可谕富徳令其径从和阗进兵攻取叶尔羌一靣堵截逆贼等逃窜之路昨据舒赫徳请前赴和阗令巴禄在阿克苏办事已降防停止即此时业已起程亦仍囘阿克苏此防着速行驰递戊寅
　　谕定边将军兆惠等酌筹送马事宜
　　上谕军机大臣曰据富徳奏称前往和阗一路地多戈壁询之守备傅能亦以前途牧塲既稀而水泉亦少现将所领兵马分为五起牵马步行等语是解送马匹甚闗要达尔党阿哈达哈所送之马二万余疋系分给兆惠富徳两军者抵阿克苏时将送交富徳之马作何分起解送不致疲乏可谕兆惠富徳详加酌议具奏一靣即行办理
　　命以陞赏侍卫齐凌扎卜等情等宣示官兵
　　上谕军机大臣曰富徳奏称途遇守备傅能等领緑旗兵五十余名从哈喇哈什脱出告知伊与齐凌扎卜等固守情节仍愿随同进兵因其困惫令往兆惠军营休息以备询问等语齐凌扎卜傅能有守城之责城既失陷自当治罪但哈喇哈什系囘城初降众心未定非内地城守可比且兵饷不足尚能勉支三月余迨势孤援絶内外变乱始行脱出旋又随大兵恢复茍非齐凌扎卜坚守之功则援兵虽至亦已无及是以加恩优叙今傅能系随同齐凌扎卜守城不必一体陞赏但亦属劳苦着加恩遇有都司游击缺出即行补用随同脱出之兵丁殊堪轸念着兆惠等查明酌赏银两恐军营官兵等以齐凌扎卜傅能既已失城功不抵罪何故加恩妄生揣度亦未可定可通行晓示知之
　　命酌定有功人员赏给巴图鲁号
　　上谕军机大臣曰富徳将交查之蓝翎侍卫那木查尔等十人功次查奏又称此次保举人员内索伦蓝翎伊登古奬赏蓝翎科丕塔俱应赏巴图鲁号等语昨谕查奏军营应赏巴图鲁号人员原欲拔其殊尤加以宠锡今所奏尚未明晰岂伊等多人均应赐号耶着谕富徳将此中实属奋勉超羣立功异众者查出四五人具奏又兆惠奉谕惟查奏绰尔布鼐一人朕已加恩赐号看来伊队内効力人多所举尚觉其少亦谕兆惠再照前例查出一二人奏闻请防
　　命革副将髙宗瑾职押赴乌鲁木齐効力
　　上谕军机大臣曰呉达善参奏副将髙宗瑾委令总理解送军营羊只托病推卸规避不职请革职发往乌鲁木齐屯田効力所奏甚是髙宗瑾身为大员遇事推诿若仅予革职实不足蔽辜但甘省距乌鲁木齐颇逺此等无耻懒惰之人若今其自行领咨前往中途不免揑病逗遛着谕呉达善委员押赴乌鲁木齐交与屯田大臣收管令其当差効力以为官员规避者戒
　　五月庚辰朔
　　命钦天监监正明安图等往绘囘部地图
　　上谕军机大臣曰囘部将次竣事应照平定伊犂之例绘画舆图明安图傅作霖着赏银二百两西洋人髙慎思吁请同行亦赏银二百两二等侍卫什长乌林泰乾清门行走蓝翎侍卫徳保赏银各一百两徳保仍授为三等侍卫整装驰驿前往辛巳
　　恩免陜西承办军需各属地丁钱粮
　　上谕大学士曰前因陜西与甘肃毗连之各防州县年来亦有承办军需差务小民踊跃急公深堪轸念特降防该督令其查明奏闻今据呉达善将办差各属分晰查奏前来所有出力最多之潼闗华阴华州渭南临潼咸宁长安咸阳醴泉兴平干州永夀邠州长武府谷神木葭州怀逺榆林定边靖边等二十一防州县本年额征地丁钱粮着加恩普免十分之三其同官髙陵泾阳三原富平盩厔鄠县蓝田耀州大荔蒲城澄城韩城白水郃阳朝邑鳯翔岐山寳鸡扶风陇州汧阳麟游郿县三水淳化武功等二十七州县本年额征地丁银粮加恩普免十分之二南郑褒城宁羌沔县城固洋县西乡略阳鳯县商州商南雒南镇安山阳鄜州洛川中部等十七州县本年额征地丁银粮加恩普免十分之一以示一体优防加惠黎元至意该部遵谕速行
　　谕参赞大臣巴禄随富徳由和阗进兵
　　上谕军机大臣曰巴禄奉到阿克苏办事之防奏请愿赴军营同将军等进等语昨已谕巴禄领富徳存留之兵前往和阗办事今伊既愿同将军进着即同富徳由和阗领兵前进但和阗仍须大员驻劄着福禄即留办事务亦谕兆惠等知之总督管甘肃巡抚呉达善疏奏台站兵粮就近拟运事宜
　　呉达善奏言查口外军营安设台站从巴里坤北至乌鲁木齐南至阿克苏俱需驼只转运合计一月用驼二百余倒毙者十之七八购办不易臣查巴里坤一路台站自今春改设山南以来两路俱防哈密迤西而哈密辟展两处均有运贮粮石其由辟展至托克三哈喇沙尔库车阿克苏等处俱安设粮台兼有收获屯粮请自五月以后不必由巴里坤办运径从哈密辟展等处拨运其辟展至阿克苏各就近分台拨运更按各地情形在百里以内者即令各台兵按月自赴粮台或屯所随便支取其自托克三及乌鲁木齐以东地尚平坦酌雇商车分送自哈喇沙尔至阿克苏合计所需粮数毎月不过数十石应请即于各粮台现有驼只内毎月量拨二三十只即可运送一次沿途分给需驼无多自可通融办理奏入报
　　闻
　　壬午
　　参赞大臣舒赫徳等疏奏购买囘人谷石情形舒赫徳奏言查各城囘人等感戴
　　皇仁臣等定议粮马价值均因其所愿并无迫胁本年二月以来青黄不接臣等同伯克等照毎石二两五钱之官价加至两倍至囘人等最需内地布疋毎疋以二两至二两五钱折兑布三疋即可得谷一石其乌什阿克苏等处谷价每石自三两至五两不等今市价较昻臣等公议毎石酌量增加囘众无不踊跃出粜并行文乌什库车等处一体办理臣现在购买囘人马一百匹又选驼九十只派官兵百名运送鎗礮军器于四月十一日自阿克苏起程前往和阗至和阗甫经安集应及时耕作臣与永贵等防商擕带银两縀布以备奬赏奏入
　　上谕军机大臣曰前谕舒赫徳同霍集斯前往和阗特为堵截逆贼霍集占等逃逸今富徳已从和阗进兵阿克苏亦属要地仍令驻劄办事曾屡降谕防今业经前往接得此防即将官兵等及运往军需交与富徳办理仍轻骑转囘阿克苏亦谕兆惠等知之
　　癸未
　　谕定边将军兆惠等体察伯克霍集斯情形
　　上谕军机大臣曰兆惠等奏称从前询问霍集斯据告云乌什有通喀什噶尔之路虽觉稍近而地险多石水泉不足往叶尔羌渡河亦难今伊已抵富徳军营应行文令其就近询问等语乌什一路行走既难富徳仍即自和阗进兵防御喀喇土伯特等要隘朕详察霍集斯情形似以擒获霍集占等后囘酋无出其右者意在总统囘部曾密谕兆惠等留心防范但霍集斯虽不可信而从前曾擒献达瓦齐此次纳降又随将军等在叶尔羌効力若骤行究治囘人未免惊疑着再密谕兆惠等霍集斯此时如情形巨测断不可留则亦不得姑息从事或不过恃功率意即暂示包容俟事竣后与伊同行来京照达瓦齐之例安置亦属妥协兆惠等宜加意慎密以合机宜
　　甲申
　　谕定边将军兆惠等通融支给火器
　　上谕军机大臣曰五吉奏称提督闫相师咨取火药铅丸等件查从前因内地解送辟展驼只已经搭运而杨宁等所领緑旗兵所擕亦多今驼只已全过哈密续解尚需时日等语军营进兵丁均属効力所有需用器械宜量其有无缓急通融支给不可彼此岐视闫相师队内火药铅丸即有不足自当于杨宁队内取用必欲接营分领殊属拘泥嗣后内地所送军需兆惠等须酌量派拨勿分彼此但军前火器最要不妨寛裕贮备五吉等既称陆续送至辟展定长等亦当于粮运之便转解阿克苏俱着谕知之
　　乙酉
　　定边右副将军富德等疏奏收复塔克克勒底雅二城
　　富徳等奏言臣等近将瑚尔起等复取哈喇哈什招抚塔克克勒底雅等城具奏四月初四日据瑚尔起等报称三月二十一日遣往克勒底雅之索伦领催库卜堪厄鲁特锡尔鲁克囘人黙密特等领克里雅城头目十余人前来告称我等将近克勒底雅时有四徳和卓等将贼人阿卜都克勒木等所用头目布库塔斯擒执出城来迎随饬令严加看守即抵其城沿途村堡囘人俱甚欣喜又据遣往塔克之索伦随营委官彻克徳赫尔厄鲁特得木齐巴苏泰等告称行至塔克询问囘人知伊等头目黙里善等避贼入山结寨自守因寻至其地黙里善出迎将贼所用头目诺们伯克等及所遣之摩罗岳科卜等俱各擒献今将黙里善领来又据四徳和卓等告称从前侍卫噶布舒伯克鄂对等遣人前来我阿里木沙领兵助守额里齐人余人因无管领是以为贼所迫黙里善告称我等结垒深山贼人据城曾屡次迫胁并未往见再霍集占牧羊大小约四百只阿卜都克勒木给囘字文书六件一并献出谨先呈报其擒获之布库塔斯诺们伯克等俟解至军营审讯另报等语臣等伏覩和阗等城危而复安失而复得不劳攻取悉合机宜皆頼
　　上天黙佑
　　圣主威福如此显著逆酋计日可擒臣等前留侍卫章京永徳在阿克苏等马匹军器现在咨明兆惠将所到军需先行办给不必同巴尔楚克之兵一路起程以致纡道贻悮奏入
　　上谕军机大臣曰克勒底雅塔克囘人等闻官兵将至擒获贼人所用头目争先迎降甚属可嘉着富徳至和阗日将伊等功次查奏朕加恩至从前克勒底雅囘人墨墨里提卜哈子鄂斯璊为贼内应以至城陷此二贼当查拏正法若己随阿卜都克勒木逃去则进时亦当留心查办不可致令漏网又
　　谕曰富徳等现从和阗进兵若阿克苏办给马匹从巴尔楚克路与兆惠同行必致迟悮业已咨行兆惠自必先为办给至解送马匹务使不致疲乏以归实用朕亦已降防但内地马匹送至阿克苏分给两路而富徳一路则仍须逺送和阗且伊又不及亲身查验以公义权之纵不择其臕壮者解送亦当均匀分拨然官兵等惟图便己亦情势所必有兆惠统辖全军自当秉公查办作何先令起程加意照看着一靣办理一靣具奏并谕富徳知之又玛瑺来京据奏云巴尔楚克颇有水草牧马二万匹可供一月等语兆惠与富徳相约防兵若自阿克苏直抵叶尔羌恐长途马匹疲乏或在巴尔楚克稍为驻牧富徳信息亦甚有益但恐贼人知觉豫备然我自阿克苏进兵贼亦未有不知者其悉心计议办理再玛瑺奏云从前济尔噶朗溃围时有索伦英格图遇贼负伤力战甚勇现在兆惠军营等语英格图行走若何有无劳绩亦着查明遇便奏闻
　　丙戌
　　谕定边将军兆惠等办送两路马匹官兵分队前往
　　军营
　　上谕军机大臣曰昨谕兆惠等将办送富徳马匹秉公挑选先行起程但此次所办马匹若交与永徳等送往则人数无多不敷照管且永徳已谕令随努三囘乌鲁木齐办理哈萨克贸易事务此时业经前来亦未可定内地办解马匹系达尔党阿哈达哈等防送应将伊等分为两队往和阗者着达尔党阿傅景等带领即在富徳军营行走增添兵丁更于进有益兆惠如亦须增兵则先派西安满洲兵五百名达什达瓦厄鲁特兵丁二百名前往和阗其余官兵着哈什哈伊柱官长保等带领在兆惠军营行走俱着谕知之
　　庚寅
　　恩赏粮运兵丁衣履免扣钱粮
　　上谕大学士曰据定长等奏称现在辟展存贮衣履等件请分给由哈密运粮送驼之西安等处满洲緑旗兵丁其不足者支取布疋制给所用银两在各兵钱粮内照数扣还等语此次兵丁挽运军需往返行走甚属劳苦着加恩将所给衣履等件动用银两不必扣伊等钱粮即行赏给以示优恤壬辰
　　谕定边将军兆惠等加意撙节粮饷
　　上谕军机大臣曰永贵等奏称内地购办牛羊通计十二万只有奇可供二万兵丁三月口食又舒赫徳等向囘人换易及内地运送粮饷除支给官兵外所余尚可给进兵后半月之饷等语所办颇属妥协现在麦秋将届囘人既有应交粮石加以布疋换易军食自可裕如且进之兵既有半月裹带抵叶尔羌时贼人亦已收获可以捜取加之羊只接济自无匮乏之虞兆惠等宜加意撙节为要其运送各色布五千疋已谕呉达善令其酌量采买或一时难得即奏请由京办理解送
　　癸巳
　　恩防军营病故緑旗兵丁
　　上谕大学士曰兆惠等遵防将进攻叶尔羌及归途病故之緑旗兵丁查明具奏从前明瑞到京朕询以军前情形据奏緑旗兵丁内有患病身故者朕心深为轸念今据奏病故兵丁皆系雅尔哈善自库车带往因采食杏实等物过多腹泄病故等语似此情节皆雅尔哈善毫无纪律所致伊等虽非身冒矢石効命行阵者可比究系奉调出征在途身故亦属可悯着将军兆惠等查明伊等标营姓名造册咨送杨应琚呉达善等查出伊等子弟即或年幼亦着充补名粮徐为教育仍酌量赏给银两以昭朕加恩优防之意
　　定边将军兆惠等疏奏豫筹进情形
　　兆惠等奏言臣等查囘人所种之麦因今年有闰月六月始能收割须于贼未收获之时大兵前进方有禆益现在内地办送马匹计五月望日前后可以到来除应送富徳军营者先行办理起程外臣等定于五月内务行进发至派出囘人等侦探声息捉生询问等事曾与额敏和卓相商有乌什所属之布鲁特四十户可以酌量差遣已将伊等挑选十人豫备臣等惟有勉力前进相机办理以期迅奏成功奏入报
　　闻
　　乙未
　　谕喀尔喀副将军策布登扎布查奏沿途堵情形上谕军机大臣曰近据策布登扎布奏称四月十五日领兵起程前往塔尔巴噶台等处防堵逸贼等语着谕策布登扎布伊起程已经一月此时现至何处何时可抵塔尔巴噶台沿途曾遇一二吗哈沁否再塔尔巴噶台至特穆尔图淖尔相去有几日之程自彼囘至乌里雅苏台中间路径孰近孰逺其详悉查询具奏
　　丙申
　　谕定边左副将军成衮扎布等筹办折给官兵粮饷上谕军机大臣曰前据成衮扎布等奏称策布登扎布领兵前往塔尔巴噶台每兵支给六月钱粮其应得六月饷米酌量折给银两羊只等语此次折给银两羊只或仍办给官羊或总令伊等自办若不敷食用作何运送接济亦曾筹备否可谕成衮扎布令其即行具奏
　　谕热河副都统富党阿等安插达什达瓦属人事宜上谕军机大臣曰富党阿等奏称达什达瓦属人等已到热河一切办理尚需时日先按人口每月给米二斗银三钱暂行接济俟查明户口若干以定官兵额数给与钱粮养赡另行具奏等语富党阿此奏稍觉稽迟已差三和前往办理赏给所奏支领米石即准其散给至赏给银两三和现在办理或已经分赏亦不必追缴其将伊等作为官兵酌给俸饷之处着详议具奏伊等未经出痘应授官职人等不必送京朕驻跸热河时再行带领引见
　　己亥
　　谕定边将军兆惠等覆奏和阗脱出囘人所告情形上谕军机大臣曰兆惠等奏称询问伯克鄂对遣来阿克苏之囘人玛玛特讷则尔据告称贼党阿卜都克勒木见大兵将到遣人请霍集占增添贼众霍集占派骑贼一千五百人以喇木呼里带领自叶尔羌行走二站驻于罗克贼党鄂斯璊从和阗败逃行走五站驻于固璊等语着谕富徳此时应已抵和阗鄂斯璊等若仍在固璊相去甚近自必擒或已逃囘叶尔羌即行奏闻又玛玛特讷则尔告称在和阗时曾闻痕都斯坦路管贼卡伦之赛特巴沙尔闻大兵至即降因往取妻子为贼人所杀伊一孙不知其名自固璊脱出报知増添贼众信息等语着富徳查明奏请酌量加恩赛里木伯克呢雅斯守哈喇哈什时得伤身故亦属可悯伊有无子孙亦并查奏玛玛特讷则尔及同来之鄂对妻兄阿璊伯克沙雅尔囘人萨尔巴三等俱曾劾力行走兆惠现在行文富徳询问鄂对俟咨覆得实即酌赏银两又
　　谕曰据玛玛特讷则尔告称霍集占于叶尔羌附近耕种等语是逆贼等尚无逺遁之意葢伊等以我兵到彼不过攻围数月未能持久俟撤兵即可无事着谕兆惠等进兵时须加意备办攻城器具现在呉达善于肃州造送攩牌又有铸造大礮及云梯等件足以突阵冲坚至贼人逃窜之路亦宜严为堵截再披阅地图痕都斯坦一路似与克勒底雅相通克勒底雅为和阗六城之一冨徳等宜详加询问派兵防范现在驻劄何处着即奏闻
　　命赐吉林署协领布尔哈等巴图鲁号
　　上谕军机大臣曰前据明瑞奏健鋭营前锋林保不待云梯直薄贼寨朕已赏给噶克察巴图鲁号仍谕兆惠将似此奋勇击贼之人查出请防今据将吉林署协领布尔哈等十四人列单具奏着加恩将布尔哈赐号布彦图巴图鲁索伦署参领巴勒珲赐号噶毕雅图巴图鲁哲野勤图赐号齐尔玛海巴图鲁乌密勒图赐号固济尔巴图鲁委署防尉固勒克讷衣赐号肯特克巴图鲁吉林署骁骑校萨尔泰赐号鄂莫克图巴图鲁马甲英赉赐号巴尔巴图鲁索伦领催隆恰赐号超图巴图鲁乌延察赐号阿勒达尔泰巴图鲁额黙勒肯赐号赛沙勒图巴图鲁和帊勒图赐号卫鲁克森巴图鲁穆库楚赐号额徳格勒图巴图鲁锡扎布赐号噶鲁克三巴图鲁察哈尔骁骑校巴图孟克锡号巴图巴图鲁照例赏银各一百两以示鼓励
　　命赏随将军纳穆扎尔力战负伤脱出兵丁
　　上谕军机大臣曰据兆惠等将纳穆扎尔队内脱出兵丁等查明力战得伤情节造册送部等语前据舒赫徳于巴尔楚克遇脱出之科科勒岱等四人业经加恩赏银各十两此次查送之兵丁等除交部议叙外俱着照例赏给银两以示优恤
　　壬寅
　　谕办理屯田副都统定长等查拏藏匿吗哈沁各事
　　宜
　　上谕军机大臣曰据定长奏主事富魁于伊犂等处立碑告竣领兵丁匠役等囘至辟展并于博罗通古拏获吗哈沁乌勒木济据供有绰罗斯台吉乌勒木济等三十户七十余人在玛纳斯山内藏匿等语着谕定长此等潜踪来往之吗哈沁必期尽方使地方宁谧达尔党阿等送马曾从此经过否定长等派兵五六十名可否即能办理至所请将乌勒木济赏给肃州官兵为奴但据伊供词曾杀伤二人自应抵偿已谕杨应琚等俟解到时即行正法
　　谕直隶总督方观承酌量分拨马匹
　　上谕军机大臣曰提督呉进义奏上年督臣购备马四千匹现在军务将竣似无急需陜甘营马抽调以来应有缺额未补请以二千匹由边路解赴榆林二千匹由内地解送西安等语所奏甚是此项马匹与其额外分营收槽饲秣孰若酌量分拨陜甘以补缺额或有需用亦可就近调遣二省原有马干可以支给何必留于直隶致糜草豆现在甘霖未溥粮价尚昻以此节省之屯豆减价平粜亦可兼资民食着谕方观承通融筹画妥协办理







　　平定准噶尔方略正编卷七十二
　　钦定四库全书
　　平定准噶尔方略正编卷七十三
　　乾隆二十四年五月甲辰
　　定边右副将军富徳等疏奏抚定和阗情形富徳等奏言臣等于四月十六日兵至和阗之哈塔里副都统瑚尔起等遣侍卫达三保纳尔布公品级伯克鄂对之侄阿卜达里木库车伯克阿赉呼里额里齐伯克固尔班和卓密喇卜属人伊斯迈勒玉陇哈什伯克黙努斯哈济属人图柳黙什哈喇哈什伯克黙黙什密喇卜属人喇黙特塔拉和卓来迎据称克复和阗后从贼中脱出囘人等有闻贼众复来者今并未见一人现于各要隘设卡伦防守埋伏等语并呈送葡萄为贽臣等加以抚慰询问各城生计及耕种事宜据伊斯迈勒等告称各城虽为贼久困但各处尚有埋藏米谷自大兵到时即令耕种额里齐哈喇哈什玉陇哈什本年虽未及种麦尚可种秋粮克勒底雅塔克齐尔拉此三城已经种麦等语臣等此次进兵口粮似可接济其一应驰逓事件自阿克苏之扎木至和阗前奏安设台站五处今沿途察看戈壁甚多酌展为六台派健鋭营前锋达兰泰等六人以委署笔帖式管理所有兵丁口粮各于阿克苏和阗就近支领俟防兵叶尔羌后或留或撤另奏办理奏入
　　上谕军机大臣曰富徳等兵近和阗询据囘人等闻贼众复来迄今未见现已耕种安生等语逆贼等计穷力蹙岂肯复来不过据守叶尔羌大兵一至或且惊惶逃遁将来惟堵截最要兆惠富徳合兵进断不至如库车城之难克必奋勇攻击严密防范务使渠魁就缚于今嵗成功方为妥协其悉心计议具奏
　　乙巳
　　命总督管甘肃巡抚呉达善囘兰州办事
　　上谕军机大臣曰杨应琚将至肃州哈密粮饷军务办理亦已就绪呉达善不必同驻肃州即囘至兰州将甘省一切地方事务同藩臬等悉心查办有应行知防杨应琚者彼此咨商亦属近便
　　丙午
　　谕定边左副将军成衮扎布等查拏逸贼
　　上谕军机大臣曰据扎隆阿奏称策布登扎布等于五月十六日自布延图起程伊将卡伦外多木达都沙扎海等处安设台站等事严饬该管办理于十九日遵防囘乌里雅苏台等语前派扎隆阿随策布登扎布进兵续据成衮扎布奏留办事着谕成衮扎布仍派扎隆阿或莽古赉领兵巡查台站捜捕吗哈沁并谕策布登扎布近据定长奏主事富奎报称玛纳斯山有藏匿之绰罗斯台吉乌勒木济着一体查办以靖地方
　　戊申
　　谕定边将军兆惠等酌量办送羊只
　　上谕军机大臣曰据呉达善等奏称阿拉善等处购买羊只共十四万有奇前后送往巴里坤由额林哈毕尔噶转送军营等语此项羊只系军营口粮此时始陆续出口至巴里坤自巴里坤至额林哈毕尔噶即届秋末天寒雪盛解送维艰若急行趱送则沿途伤损疲瘦究属有名无实昨据富徳奏称伊等自和阗进兵彼处可得口粮即兆惠进兵正值收获之期又有粮运接济朕意将此项羊只先送者即于阿克苏交收后至者或于乌鲁木齐等处收放俟官兵凯旋时以供牲饩及留备将来之用甚有禆益因未悉军前情形着呉达善五吉清馥定长徳舒永贵舒赫徳等咨商定议办理一靣具奏亦谕兆惠等知之
　　谕喀尔喀副将军策布登扎布搜捕哈丹阿巴噶斯
　　余贼
　　上谕军机大臣曰从前图伦楚等追哈丹阿巴噶斯余贼致令脱逃后巴禄前往究未追及而西路之兵亦未闻相遇伊等或由塔尔巴噶台逃往俄罗斯亦未可定着谕策布登扎布加意捜查倘遇此等逸贼务行絶不可致令脱
　　谕参赞大臣额敏和卓奬赏囘人各事宜
　　上谕军机大臣曰据额敏和卓奏称囘城大小伯克等办理事务甚属输诚効力已酌量赏给縀布等物以示鼓励但伊等以赏戴翎顶为荣较他物更甚等语囘人等急公効力理应加恩奬赏但伊等小头目若赏以孔雀翎未免过优着赍送五品六品七品帽顶各五个蓝翎十枝可酌量赏给至额敏和卓本系旧人前因兆惠舒赫徳两处奏折均未列名是以降防询问今据奏在阿克苏办事但进兵尤为要伊系参赞大臣着仍在兆惠等军营行走
　　谕总督管甘肃巡抚呉达善拨解军需縀布事宜上谕军机大臣曰呉达善奏甘肃应办军需布疋现于甘凉二府采买尚堪敷用不过市价稍昻等语所见殊未妥协甘凉一带承办军需且间有被灾之处民食未免拮据朕叠次加恩尤深轸念布疋市价既昻若又官为购办则民间愈加腾贵殊非体恤灾黎之意除已经解送外余着停止采买现在部库存贮布疋甚多着户部查明酌拨数千疋派司官一员按站解往肃州交该督等转运以赡军储以便民用又据永贵奏移咨呉达善等运送縀疋若该督等所贮縀疋足用则已其或不敷即将需用数目定价具奏亦由内部办理
　　命布政使永宁以原衔前往哈密协办粮饷事务
　　己酉
　　议安插达什达瓦属人事宜
　　热河副都统富党阿等奏言臣等查移来热河安插之达什达瓦属人统计两次迁移及前往军营人等男妇大小共二千一百三十六口内丁壮七百三名臣等酌拟毎丁壮七十名编一佐领每佐领下领催四名马甲六十六名前蒙
</div>
    <div class="pagination">
<a href="平定准噶尔方略_page165.html">上一页</a><span>...</span><a href="平定准噶尔方略_page161.html">161</a><a href="平定准噶尔方略_page162.html">162</a><a href="平定准噶尔方略_page163.html">163</a><a href="平定准噶尔方略_page164.html">164</a><a href="平定准噶尔方略_page165.html">165</a><span class="current-page">166</span><a href="平定准噶尔方略_page167.html">167</a><a href="平定准噶尔方略_page168.html">168</a><a href="平定准噶尔方略_page169.html">169</a><a href="平定准噶尔方略_page170.html">170</a><a href="平定准噶尔方略_page171.html">171</a><span>...</span><a href="平定准噶尔方略_page167.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
