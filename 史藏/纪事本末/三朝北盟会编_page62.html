<!DOCTYPE html>
<html>
<head>
    <meta charset="UTF-8">
    <title>三朝北盟会编 - 第 62 页/共 105 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>三朝北盟会编 - 第 62 页/共 105 页</h1>
    <div class="content">　　金人册豫文曰：（旧校云：余家旧藏刘豫事迹一卷不知谁氏所辑自豫篡立以迄废殒载之特详此文亦见卷内因取校正）维天会八年岁次庚戌七月辛丑朔二十七日丁犯皇帝诏曰：朕公於御物不以天下（事迹作位）为已私职在牧民（事迹作志在救民）乃知王者为通器威罚既已殄罪位号宜乎！授能乃者有辽运属颠危数穷否塞获罪上帝流毒下民太祖武元皇帝仗黄钺而拯黔黎麾白旄而誓师旅（事迹作众）妖氛既埽区宇式甯爰（事迹作越）有宋人来从海道愿输岁币誓（事迹作祈）复汉疆太祖方务善邻即从来议岂期天方肇乱自起衅阶阴结叛臣贼虐辅宰热带（事迹作鸠）集奸慝扰乱边陲肆朕缵承仰循先志（事迹作矩）姑存大体式示涵容乃复蔽匿捕逃夸大疆域肆其贪很自起纷争扰吾外属之藩邻取其受赐之疆土因彼告援遂与解和终莫（事迹作无）听巧为辞拒爰命将帅谆（事迹作敦）谕盟言许以自新终然不改偏师薄汴首罪奔淮嗣子哀鸣请复。
　　忄好地画三镇誓至（事迹作卜）万年凡有质委悉同文约既而官军未退夜尽（事迹作集）众以犯营誓墨才乾密传檄而坚壁私结人使阴起事端以故再遣师徒诘兹败类（事迹作累）而。又起画河之议复成款战之谋既昧神明乃昭玄鉴京城摧破鼎祚沦亡无并尔疆以示不贪之德止迁其主用彰伐罪之心建楚新封守宋旧服庶能为国当共息民不料懦夫（事迹作庸）难胜重任妄为退让反陷诛锄（事迹此下有某衔命出和已作潜身之计提兵入卫反为护已之资忍视父兄甘为俘虏事务难济人岂无情方在殷忧乐於僭号心之幸祸於此可知乃遣重兵连年讨捕始闻无窜越在岛夷云：云：）重念期民乱而无主久罹涂恢未获昭苏不委仁贤胡能保定咨尔具位刘豫夙擅直（事迹作敢言之誉素怀济世之才居於乱邦生不偶（事迹作遇）世百里虽智亦奚补於虞亡三仁至高或愿从於周仕当奸贼扰攘之际（正愚）氓去就之闲举郡来降奋然独断逮乎！历试厥勋克成委之安抚德化行任之尹牧狱讼理付之总戎盗贼息专之节制郡国清况有定衰救乱之谋必挟拯变扶危之策使民无事则橐弓力穑有役则释耒荷戈罢无名之征捐不急之务徵隐逸举孝兼振纪纲修制度省刑罚而去烦酷发仓廪而息螽螟神人以和上下协应比下明诏询考舆情列郡同辞一心仰戴宜即始归之地以昭建业之元（事迹作先）是用遣西京留守高庆裔副使礼部侍郎知制诰韩备礼以玺绶宝册命尔为皇帝国号大齐都於大名府世修子礼永贡虔诚付尔封疆并从楚旧更须安集自相攸居尔其上体天心下从人欲忠以藩王室信以保邦圻惟天难谌惟命靡常慎厥德保厥位尔其勉哉！勿忽朕命（玉册计六十六方每方字两行金填字）豫遂僭立於北京肆赦云：门下自前朝失御率土无依内离民心[B227]心起弄兵之盗外开边隙来鹰扬问罪之师山川靡甯干戈互动耕桑废业垅亩弥望而荆榛老幼捐生庐舍多为之灰烬原野厌於流血沟壑填於残骸兵火连年不休乱离自古所少言之流涕念及痛心嗟赤子之无辜冀皇天之降祸宣命亟班於上国郡制特设於东州顾朕何人误承此任自念风亲王陋家世侧微昔也。壮年久林泉之是乐今焉晚节岂轩冕之为心属乞退闲竟无允命提纲五路空殚夙夜之劳历试暮（事谠作期）年蔑著锱铢之效虽近地稍形於康而远民未免於饥荒方图自效而归敢有怀他之望（阙）显册之既申命要在必从避辞者凡四章无所不至命命愈加乎！敦迫军民不容於遁逃。
　　至於属部之州列奏乐推之牍此岂人事致尔实有天数存焉知便安难遂於已私则吉凶宜同於民患当天造之草昧念王业之艰难恭受册仪尚循墙而欲避勉膺位号。若负剌之不遑虽非虞舜之明扬幸无成汤之惭德已於天会八年九月九日即皇帝位国号大齐布告中外咸知朕意尚念世道交丧国俗益讹贪顽未革於馀风诖误多罹於馀风诖误多罹於宪纳力期化洽深轸哀矜宜布湛恩与之更始可大赦天下於戏临深履薄何以当付托（事迹作副锡命）之隆拯溺救焚可以慰来苏之望公卿宣力士庶协心共赞<耳少>冲以臻康云：云：以前宗正寺丞李孝扬权左丞济南通判张柬权吏部侍郎兼右丞子麟大中大夫提领诸路兵马知济南府以延康殿学士前宣奉大夫前太原尹张孝纯依前宣奉大夫封开国公守尚书右丞相弟益北京留守都水使者王夔汴京留守升东平府为武汉京以东京为汴京改西京归德府为南就豫生於景州守济南节制东平僭位大名起四部强壮为云：从子弟应募者数千人四太子南寇回以李邺李俅李俦郑亿年臣（事迹作畀）豫以俦为监察御史亿年权工部侍郎。
　　节要曰：先是虏（改作北）中伪留守高庆裔献议於粘罕（改作尼堪）曰：吾君举兵止欲取两河故汴京既得而复立张邦昌後以邦昌废逐故再有河南之役方今河南州郡自下之後亦欲循邦昌帮事元帅可首道此议无以恩归他人盖以金人自陷山东挞懒（改作达兰）久居滨潍刘豫以相近奉之尤喜挞懒（改作达兰）尝有许豫僭逆之意庆裔粘罕（改作尼堪）腹心也。恐为挞懒（改作尼堪）所先遂遽建议务欲功归粘罕（改作尼堪）粘罕（改作尼堪）从其说遣庆裔自云：中由燕山河闲越旧河之南（刘豫节制旧河为界）首至豫所隶景州会吏民於州治谕以求贤建国之意郡人莫敢言之皆曰：愿听所举某等不知贤者庆裔徐露以属刘豫郡人迎合虏（改作敌）情惧豫权势。又豫适景人也。故共戴之裔喜曰：尔与朝廷帅府之意正相合尔遂令列状举之庆裔至德博东平一依景州之例既至东平则分檄诸郡以取愿状归至云：中具陈诸州郡共戴刘豫之意及持诸吏民愿状於粘罕（改作尼堪）复令庆裔驰问刘豫可否豫倦辞之。又。且推前知太原张孝纯庆裔归报粘罕（改作尼堪）。又遣庆裔谕豫曰：戴孝纯辅尔豫。
　　诺之粘罕（改作尼堪），於是令右监军兀室（改作乌舍）驰禀於虏（改作金）主吴乞买（改作乌奇迈）从之故豫得僭位，或谓本邓其说为已见献於粘罕（改作尼堪）非也。金人入寇（改作进扰）山东以邦昌为名不易官制风俗者其议素已定矣。不然挞懒（改作达兰）岂敢擅许於人耶刘豫揣意求於虏（改作金）庆裔怀私属於豫其所由来渐矣。非自刚中始也。然则中之罪岂胜诛哉！。
　　太行义士石子明与金人汉军万户韩常战於真定大败常军。
　　石子明与韩常战於山西真定胭脂岭大破常军千户刘庆馀为折其颈金人以万户比都总管之职千户比节度使百人长比剌史今燕云：诸路民兵千户百人长乃以家业或丁数定之在军则权为千户百人长散则还为散民。
　　万事大吉十日庚午水贼崔增攻太平州。
　　崔增自癸丑寇城下攻击不克至是退去。
　　八月一日辛未朔岳飞除昌州观察使通泰州镇抚使五月岳飞有靖安镇之捷生获金人三百馀人至是岳飞献俘於行在授昌州观察使通泰州镇抚使。
　　桑仲陷襄阳府。
　　京西制置使有曹端者自京城陷聚众扰於京西号为曹火星程衙秋遣人招之屯於襄阳城下是时桑仲在唐州尽取强壮为兵唐州之民在桐柏者尽为董平攒集属董平者进退无所依皆尽室愿归於仲仲之众渐盛遂自光化军将寇襄阳千秋遣端御之并檄邓州谭衮为援端与仲相遇於高车急击之仲败稍退引去端以获捷报千秋会衮遣骑兵五百来策应千秋日谭安抚骑兵皆精锐当策应功耶遂率众退於中庐南漳之闲。且曰：令马军破贼仲闻端已退去整众而进与邓州马军遇地势坡坂而有树林俗呼为勃萝冈非骑兵之利邓州兵大败仲遂寇襄阳千秋所率公安亲随兵未尝历战阵皆轻佻欲出战千烽不许至於再四乃令出战悉用行缠扎腿以青红带系足着新布衫如市井闲做场弄棒人仲以马军数百伏路两旁俟亲随军才过未尽即突出尽喝令坐亲随兵皆坐以棍棒次第敲杀之方其敲也。有一人奋身而起大呼曰：我与你抬担仲之党皆大笑有失仗者千秋下统兵官（阙）仲正等诸军皆散千秋充城奔于中庐仲遂据襄阳千秋遣人密说王。
　　使图端癖者端之裨将也。遂杀端众军皆散或百十人或三二百人各为火伴者莫知其数唯後军李忠寨差远独不散散与不散者尽戴白巾声言为曹太尉报雠千秋不可居乃转往金州自此入川矣。。
　　七月丁丑李允文为鄂州路安抚使知鄂州。
　　靖康闲李允文以教王寓辞避奉使谪闲者数年张浚为川陕宣抚使道出鄂州允文谒之浚与允文皆行至西京以为京西提刑时赵宗印屯於吨州欲随浚入川乃以兵马尽交与允文而吴锡初授宗印招安亦在其中至是允文为鄂州路安抚知鄂州尽以其兵行。
　　张俊为检校少保定江（事迹作甯武）昭庆节度使。
　　制曰：门下三军利用莫如忠勇之两全十乘启行尤贵文武之兼宠朕博稽舆论优奖虎臣乃疏进律之裒用辣在庭之听具官某性资沈鸷材力骁雄得孙吴方略之奇兼信布爪牙之勇执干戈而卫社稷居（事谠作心）存蹇蹇之忠安（事迹作居）边境而立功名躬履堂堂之阵昨缘多故尤见殚诚提一旅以趋朝扈六飞而复辟旋因冬狩留驻海ヂ偶胡马（改作敌骑）之长驱率王师而尘战奋当大敌援抱鼓以忘身坐埽妖氛用鲸鲵而筑观兹及行朝之底定复销群盗之抢攘并录茂勋用加Ο赏秩视三孤之贵地兼两镇之崇戴锡爰田仍加真赋增中权节制之重示上将威仪之多於戏有功见知朕既每存於大信纵敌生患汝其勿替於前功惟一心同奖於朝廷斯千载永书於令甲服予之训时乃之休。
　　十日庚辰隆皇太后至自虔州。
　　卢益辛企宗护卫隆皇太后至行在李回杨惟忠防卫六宫。
　　王燮军於信州。
　　王燮自马家渡失守溃散由徽州走浙东事过境迁上州为神武右军冯宗回追及战於天甯寺前燮走福建路宗回及李俸追至南剑州然燮乃溃兵非盗贼也。朝廷命军於信州。
　　薛庆及金人战於扬州军败被杀郭仲威弃其城奔於兴化。
　　兀术（回军至六合县欲发舟船取楚州路行而赵产在楚州薛庆在高邮军舟船不可发故兀术（改作乌珠）驻军六合未得归挞懒（改作达兰）自寿河寨往六合见兀术（改作乌珠）议事请益兵会孙村浦寿河之军。
　　共取楚州兀术（改作乌珠）乃分三太子兵欲攻高邮时郭仲威为真州镇抚使移文报高邮薛庆庆知金人欲攻己，於是率兵来扬州会战庚午庆至扬州与金人遇遂进战不胜庆引还金人追至东门外庆堕马被杀马寻旧路走还高邮军中见之曰：马空还矣。薛太尉其死乎！仲威弃扬州奔兴化。
　　姓氏录忠义《传》曰：薛庆建炎三年率兵数千据高邮军善用大刀勇冠诸军知枢密院事张浚往抚淮南至高邮军庆诈降拜马首迎入城执之浚部下陕西兵三千多见杀逼浚令出庆军将士官告三千道四年除楚州镇抚使朝廷约诸州镇抚互相应援绍兴元年金人攻扬州围镇抚使郭仲威庆往救之杀金人兵甚众庆力战而死人称其忠勇绝伦能以功掩过者惟庆能之。
　　金人陷高邮军措置高邮军事国奉卿弃城走。
　　金人三太子既败薛庆之军於扬州即长驱侵高邮军副统制王林出城迎战不胜奔於通泰高邮遂陷措置高邮军事国奉卿走还楚州。
　　张用中军徒党归於鄂州。
　　张用已受鄂州招安曹成以马老爷事执捉中军人多被杀戮者用之妻一丈青奋身出招中军人隶麾下中军人皆归之用众二万人皆诉无粮食一丈青曰：待我措置犹未知用受鄂州招安俄有人报用己受措置司招安一丈青乃率众趋鄂州避马友不由汉阳取闲道出汉阳之後自下流渡江复与用合。
　　赵立起赵琼寨民兵不至。
　　先是六月赵立起赵琼寨民兵於城中七月复认归本寨至是金人已陷高邮军挞懒（改作达兰）欲并高邮军人共攻楚州立遣杨柳金率亲随五十人起发琼民兵起诸寨首领共图解围杨柳金至吴城土豪徐宗成曰：满家良贱皆为杨柳金杀戮今乃敢来此耶遂与土豪衡进及琼等谋杀杨柳金割断杨柳金脚筋以枣木为大枷械其颈置之井上垂其身躯而死扛出之掷尸於清河中亲随五十人唯一二人得生还时楚州已被攻急立闻之大悔咬指出血滴血写书责己差蒋某招诸水寨无应者餐琼赠蒋某银衣服等使归援兵遂绝矣。。
　　李邦彦吴敏李纲皆复旧官。
　　张琪移屯於襄安镇。
　　张琪移屯於襄安镇。
　　初张琪屯於舒城县界李成在舒州头子山遗人索。
　　粮草琪惧之移屯於庐江县四月琪破樊山寨先是卢巡检者聚众自保既遭琪所破乃奔散渡江途中之人以为奸细遂杀之六月琪破昆山寨至是移军屯於襄安镇。
　　范宗尹量移王时雍徐秉哲莫俦吴并王绍文王及之胡思等仍荐孙觌汪藻李拟陈戬等。
　　范宗尹量移王时雍等议者讥其不公。
　　翟兴令其子琮及赵林败金人於永安军。
　　金人侵犯陵寝翟兴遣其子琮及统领官赵林率兵由河阳南州至县永安军邀击屡战皆捷袭逐至渑池县出界。
　　翟兴加武略大夫兼阁门宣赞舍人为河南府孟汝唐州镇抚使马步军都总管兼知河南府事管内劝农使朝廷以分镇之权擢惟兴为镇抚使制词有曰：果毅自奋智略有馀总合师徒贾携剑摧锋之意（事迹作勇）袭逐虏寇（改作敌骑）有履军搴旗之功先是两河陷殁兴以京西为与河东河北接境是时尚有忠义之人聚兵保守山寨不愿顺番者兴遣亲信持蜡书取闲道以结约之如向密王简王英等数十寨愿听节制兴具闻於朝廷上大喜遂命兴与经制使王择仁同领其事擢兴节制应援河北河东两路军马使兴遗人作商贩渡河密斋抚谕自是并汾泽潞晋降怀卫河阳等数州山寨首领卢师迪李吉李彦隆马夜叉李遵宋德辈至河阳见兴矣。。
　　孔彦舟据潭州。
　　朝廷除程昌鼎沣州镇抚使兼知鼎州诏告既到昌檄传鼎沣闲孔彦舟在鼎州仍渡江取太平村入湖南界至甯乡县王以甯率师拒之不胜彦舟遂入据潭州。
　　挞懒（改作达兰）使特木也。（改作特默）万户的士谕赵琼寨。
　　挞懒（改作达兰）会市内地高邮金人并攻楚州虑赵琼寨为楚州之援也。乃遣特木也。（改作特默万户往抚谕之琼已拒楚州之命不发援兵。又徐宗成等杀其来使杨柳金遂约特木也。（改作特默万户至迁宿县赵琼等诸首领听命。
　　赐进士出身头品顶戴四川等处承宣布政使司布政使清苑许涵度校刊。
　　※卷一百四十一校勘记。
　　朕闻公於御物（脱闻字）乃复蔽匿逋逃（逋误作捕）夫委之安抚德化行（脱夫字）举邦来降（降应作王）冀皇天之降福（福误作祸）奉之尤善（善误作喜）常军千户刘庆馀（脱常军二字）崔增攻太平州不克退去（脱此四字）桑仲陷襄阳府（此应提行作平行误）地势皆坡坂（皆字）有众数万人（有误作用）兴以京四为与河东河北接境（为字衍）马夜叉（夜叉一作疚义）至宿迁县（宿迁误作迁宿）赵琼等诸首领听命（赵应作迫）。



　　

●卷第一百四十二

　　炎兴下帙四十二
　　起建炎四年九月一日庚子，尽十月一日庚午。
　　九朋一日庚子朔吕颐浩驻军於饶州。
　　吕颐浩为建康府路安抚大使兼知池州张道王涣颜孝恭巨师古杨惟忠王燮六军皆听节制李成寇江州颐浩乃驻军於饶州四望山。
　　三日壬寅知德安府陈规以王命招马友降。
　　马友扰於京西湖北也。以其众寇德安府围城数月不退知府陈规守御甚严友不能近规乃与友约通买卖盐一斤为钱二十千八月有使往四川回者以路不通行留使府中规乃与奉使谋令以王命招友受降友许诺戏成而奉使行友乃以文字报前路不得邀掠奉使至孝感县尉告之以前途难行奉使遂止而友复猖獗矣。时曹成屯於三龙河也。。
　　四日癸卯通泰州镇抚使岳飞入泰州。
　　七月岳飞除通泰州镇抚使至是以本部兵入泰州飞治军严整将士畏之禁止军中不得搔扰百姓室家安堵尤得民情。
　　七日马进入兴国军。
　　马进自黄州渡江由大冶县寇兴国军知军李仪及军县官皆在城中遂开门纳之进入城放买卖不杀掠如官军焉。
　　赵延寿寇德安府。
　　赵延寿号赵不忙以众犯德安府等界守臣陈规御退之。
　　二十日已未金均房州安抚使王彦及桑仲战於平丽县长沙坪仲败走追至竹山县而还仲退据房州。
　　王彦在金州时中原盗贼[B227]起大者据州县铸印章擅生杀更相吞噬以图非望而饥馑荐臻无所资给惟四川号为全富金州适当蜀之门户彦抚民治军宽猛得宜军民皆信响之巨寇桑仲已陷襄阳进攻均记知州李伦清韦知几脱身奔窜仲势益张有窥四川之意拥众号三十万直犯金州白玉关彦以官军保长沙坪仲者彦之旧部曲也。以申状恳请於彦曰：仲於公无敢犯愿假道入蜀以就食耳彦语将佐曰：吾素知桑仲之为人善驭士卒轻财善斗然勇而无谋决为诸公破之乃遣统领官门立为先锋立血战不胜马陷於淖中其子璋驰马适过立呼之使救璋不愿而去立遂被执为贼碎其尸立骂不绝口而死人心震恐。且粮食不继或请避贼锋彦曰：方今丑虏（改作强敌）在陕右桑仲在安康则四川腹背受敌柰天下何吾荷国家厚恩誓不与贼俱生以母老托其友遂率同统制王宗永相为犄角时官军才二千人彦谓诸将曰：大丈夫要当以忠义死节，岂可效鼠辈偷生负国敢有言避贼者斩人皆奋励愿争先致死已未贼张步骑六道并进其势甚盛彦执旗大呼麾士士悉殊死斗自辰及酉贼大败追袭二百馀里贼阵黄水（此三字改作陈永）还据房陵。
　　二十三日壬戌张浚以陕西路军军於富平为娄宿（改作罗索）所袭诸军不战皆溃。
　　先是张浚以川陕宣抚之职後生气锐欲聚兵深入削平祸乱初至汉中会诸将问大举之策前军统制王彦独以为不可曰：陕西兵将上下之情皆未相通。若少有不利则五路俱失不。若。且屯兵利阆兴洋以固根本设。若敌人犯境则檄诸路将帅互为应援以御敌。若不捷亦未至为大失也。时浚之幕客皆轻敌其气亦锐见兵马已集谓大功可成要当疾进闻彦之言皆相视而笑曰：提兵数万乃畏怯如此何日可成大功彦以计不行即请为利州路铃辖而去後浚。
　　驻於秦州金人败吴於彭店原复还河东浚欲大举因问威武大将军曲端有何计策端谓承平之久人不经战金人新造之势难与争锋。且宜训兵秣马保疆而已俟十年方可议战浚不喜乃曰：将军持不战之说，岂可以当大将端曰：唯遂纳威武大将（军印犹用）端为参谋时王庶亦为参谋谋论不协端因辞遂以为都转运使随军而已端与彦之言不用由是浚与幕客刘子羽辈专为攻战之谋常人诸幕客中有言兵马一集可一埽金人尽净者浚大喜之干办公事郭弈应声曰：不知是怎麽地一埽用茹帚埽为复用埽帚埽一坐绵惊愕浚亦默然是时大举之议已定虽三尺之童皆知其不可幕客与兵将皆心知其非而口不敢言唯诺相应和者十八九闲有反复论难者。又持之不坚独杨晟极言其非浚不从兵事既举晟乃求行边不随幕府浚乃竭全陕六路事力举於富平金银钱帛粮食如山积浚以熙河路帅刘锡为都统制浚以九月发秦亭亲督战六路兵二十万马七万约以更相策援浚见兵马俱集大喜谓当自此便可以径入幽燕问曲端如何端曰：必败浚曰：若不败如何端曰：若宣抚之兵不败端伏剑而死浚曰：可责状否端即索纸笔责令状曰：如不败某伏军法浚曰：浚。若不胜复当以头与将军遂大不协金人屯於大封县相去八十里而娄室索堇（改作罗索贝勒）方在绥德军众请击之浚曰：不可夫战者当投战书约日会战乃遣使投书金人不报书凡数往浚大书於榜曰：有能生致娄室勃勤（改作罗索贝勒）者虽白衣亦授节度使赏银绢皆万计娄室索堇（改作罗索贝勒）自绥德军来移军与官军对垒榜其军曰：有能生致张浚者赏驴一头布一匹娄室勃堇（改作罗索贝勒）率数十骑登山以望浚军曰：人虽多营壁不固千疮万孔极易破耳浚犹遣使约战金人许之至期辄不出兵以为常浚以娄室（改作罗索）为怯。且曰：吾破虏（改作敌）必矣。幕客有请以妇人巾帼之服遗娄室（改作罗索）者诸路乡民运粮草锱重者络绎於道路至军则绕寨安泊每州县自为小寨以车马为卫十十五五相连不断先是知凤翔府兼权永兴军路经略安抚司公事吴谓地势不利宜据高阜众曰：我师数倍。又前临苇泽非骑兵所宜不听是日也。娄室孛堇（改作罗索贝勒）选三千骑蓐食令折合勃堇（改作哲格贝勒）率之囊土俞淖径赴乡民小寨乡民奔乱不止践寨而入诸军惊乱浚乘骑急奔诸军皆溃。
　　惟环庆路经略赵都承先生至州乃稍定金人得胜不追所获珍宝钱帛如山岳不可计郭弈为《诗》曰：娄室（改作罗索）大王傅语张老谢得送到粮草斗秤不留一件怎生见得多少浚自愧轻举无功乃归罪赵哲矣。或有以诸葛孔明比浚者幕客，或以为讥而怒之彼曰：非敢讥也。也。明应变将略非其所长是以似之
　　二十五日甲子金人陷楚州
　　金人用降人卫进言专攻北壁四十独创性日昼夜不怠已未驳著敌楼飞石中赵立股骨折而死徐州人密藏理其尸立死之六日而城陷立一妻一妹一女年十馀岁一男方总角或遭虏掠或被杀害皆尽後有人见其男在虏（改作金）寨中犹言我爹爹死後便有此事闻之者为之堕泪立在楚州也。视金人如仇雠每言及金人必嚼齿而怒常戒约士卒惟以杀金人为言。且曰：若不幸城陷则当备巷战每一巷口皆以<瓦>垒合隔三五巷为一间道出兵以杀金人则金人可以尽杀每战皆亲履行阵为旗头见士卒有回顾或退移一步者定行军法故人人用命不敢有退怯心君子驳之馀力而死其身哀哉！加赠奉国军节度使谥忠烈立庙楚州与十人恩泽皆无承受者初立至楚州有徐州军民老小仅数千强壮惟二千。又有楚州将兵约二千四县民约五千淮阴县首领严宗义（兵也。）共不满万人受围既久徐州人渐有归乡而去者围城初有野麦野豆可以为粮後皆不生物有岛茨贱斩掘之後为水所没城中绝粮食至草木有悄榆皮而食者亲戚互相食至城陷而心不变城陷之始四县民兵争门而出往往有得生者民兵首（领有）万五石琦蔚亨号为千人敌皆得出惟左彬不忍弃其妻彬乘马坐妻於马後以绳维之手提大刀争门而出手杀数十人力困而死绍兴五年徐州将校出立尸改葬自顶至足无一肢脱落者惟左股为驳所伤骨折不绩人皆奇之。
　　中兴姓氏忠义傅曰：赵立徐州人也。少为军卒建炎三年领兵数千与金人苦战徐州互有胜负以众寡不敌率兵走楚州尚有众八百时无守即命立为泗楚州镇抚使金人以重兵围之一年尽其攻击之术立以死拒破之城中居民有小过即诛斩一家使无遗类威勇振一方前後杀金人数万多为人巴悬之。
　　城上金人每欲渡江以立正梗淮东故不敢渡刘光世以兵五万聚润州畏大敢进朝廷命以兵救立不敢来诏国观察使後拒大金於城上中驳而死年三十七胸有成竹金闻立死争以云：梯登城城中死战。又大败之杀其数千人然城中无主将悖胜弛备大金探知之遂争登城城陷皆屠之朝廷嘉立之中赠开府仪同三司後赐庙宇楚州号显忠。
　　追荐楚泗等州镇抚使赵立并陷没官吏军民黄录道场青词伏以比者丑虏（改作强敌）凭陵群方振扰涂恢既弥於淮甸襟喉适在於山阳惟时帅臣为国城守提孤军而力奋{曰：月}强敌（改作突骑）以直前兵几及於三时叩垒殆逾於百战贯精忠於日月塞英气於乾坤虽云：壮志之莫成固已荣名之不配念元身之遽没极恩数以难酬辄罄丹诚仰干洪造按科仪而载祓冀仙圣之来临特垂助顺之明俯录尽忠之魄嘉其节死处以仙科坐起万化之涂永脱九幽之籍不沦为物以劝事君。
　　追荐赵立等道场罢散朱表解纷排难尝力蹈於危机福善祸淫固莫逃於昭鉴惟千城之故将实当世之奇材既忠勇以亡身宜神明之护至庆而动天地固异常伦忠死而作神仙况存明训。
　　前御史中丞秦桧将家属自虏（改作金）寨逃归至涟水军丁礻┆水寨。
　　御史中丞秦桧初以不愿立张邦昌遭粘罕（改作尼堪）拘执北去并其妻王氏同行随行有小奴砚童与婢兴儿御史街司翁顺而已至金国见虏（改作金）主文烈帝高綦附立异姓之节以赐其弟挞懒（改作达兰）为任用任用者执事了挞懒（改作达兰）说高其节甚相亲信金人许随南官迁徙之人各逐便砚童兴儿翁顺皆不欲舍桧去乃共欲同生死遂不相离金人欲用挞懒（改作达兰）提兵而南也。命桧以任用偕行桧密与妻王氏为计至燕山府留王氏而已独行王氏故为喧争曰：我家翁父使我嫁汝时有赀货二十万贯欲使我与汝同甘苦尽此平生今大金国以汝为任用而乃弃我於途中耶喧争不息挞懒（改作达兰）与桧之居比邻声相闻挞懒（改作达兰）妻一车婆闻之请王氏问其故王氏具以告一车婆曰：不须虑也。大金国法令许以家属同行今皇弟为监军变带家属在军中秦任用何故留家属在此而不同行也。白之挞懒（改作达兰）遂令王氏同行由是砚童兴儿翁顺变偕行桧为任用。又随行作。
　　忝谋军事。又为随军转运使在孙村浦寨中楚州陷孙村浦寨金人纷纷争趋入楚州桧常以梢工孙静为可与语遂密约静於淮岸乘纷纷不定作催淮阳军海州钱粮为名同妻王氏砚童兴儿翁顺及亲信高益恭等数人登小舟令静挂席而去至涟水军界为丁衤┆水寨选者所得将执缚而杀之桧知水寨尚为国家守乃告之曰：我桧也。寨兵皆村民不晓其说。且谓执到奸细陵辱之桧曰：此中有秀才否当知我姓名，或谓有卖酒王秀才当令一看之王秀才名安道字伯路素不识桧乃佯为识桧以绐其众。且欲存桧也。遂一见而箍揖之曰：中丞安乐劳苦不易众皆以为王秀才既识之即不可杀遂以礼待之砚童兴儿翁顺高益恭等一行皆得生全王秀才之力也。。
　　二十六日乙丑王癖以其众降於王彦。
　　王癖曹端自襄阳溃散屯於中庐也。癖杀端而侵秭归不知地利为思州田恭族蛮兵以木弩射路退於房州是时桑仲方攻金州而辟为仲声援及仲败辟不敢进彦遣人以顺逆谕辟使辟以忠义归朝廷与附叛贼荣辱利害相去甚远辟大悟请降彦欲诣辟垒众谓辟虽愿请降然心反覆未可知彦曰：我以至诚待辟辟虽诈何能为遂肩舆至辟营辟大惊迎迓甚恭彦具饭与辟对食开谕祸福辟与其党皆俯伏听命遂遣诣镇抚使司将佐皆不更易，於是人人愿为之用辟後腰斩於兴元府不克令终。
　　二十七日丙寅赵延寿焚郢州。
　　金人攻李彦先於淮河彦先被杀。
　　李彦先者韩世忠後军管队使牙也。先是有李进彦犯罪配远恶过江州遇一道人曰：汝异日常富贵指其口曰：能容拳则为公侯令进彦以拳内口中才容半许道人曰：惜哉！虽富贵所得者苦不多耳临去语进彦曰：汝不可自发心逃遁候有人教尔去去即无害进彦曰：诺至衡山防送者曰：嗟乎！生为兵士傅送罪人何时已乎！叱进彦曰：汝自去我亦亡矣。进彦谢之而去後投韩世忠军中隶彦先队下世忠溃於沐阳也。彦先与本队四十三人得二舟下海聚众有数千彦先进彦分统之赵立在楚州受围彦先以舟船往来策应与立刺臂为义兄弟城陷之日彦先舟船犹在北神镇淮河中前後挖於金人进退未得至是。
　　金人以舟船并力攻彦先彦先所乘舟不达到石急收不鹰为金人舟船簇拥彦先全家皆死於淮河时进彦舟船在东海县招集彦先馀众遂为首领後於许浦受刘光世招安。
　　韩世清驻宣州。
　　韩世清屯於徽州也。六月命世清池州驻八月刘洪道以吕颐浩为参谋来知池州随行有王涣李贵崔邦弼等兵共数十是时世清有众万馀洪道以池州钱粮阙乏令世清宣州驻世清遂驻於宣州。
　　十月一日庚午朔张浚斩环庆路经略使赵哲。
　　富平之败张浚欲斩大将近以藉口浚在汾州会诸交帅议事浚立堂上诸将帅立堂下浚问误国大事谁当任其咎者众皆言环庆兵先走浚即令拥环庆经略使赵哲斩之哲不伏。且言有复辟功提辖官以骨朵击其口血流不能作声斩於堠下不厌公议众语喧哗浚遂以黄榜赦诸将罪以安众心。
　　张浚放散五路勤王兵。
　　赵哲已死诸路帅听令张浚命各归本路歇泊令方。
　　张浚以孙恂权环庆路经略使。
　　张浚既斩赵哲环庆阙帅乃以便宜命转运判官孙恂权环庆路经略使命其抚恤士卒整饬行伍激励将心振作惰气无有怠纵自蹈前辙。
　　慕洧以环州叛附於西夏。
　　赵哲被诛其部下惊愕人人自危。且人人痛切张浚杀将御罪或语诸将曰：汝等战勇而帅独坐诛天下甯有是事孙恂既权帅事也。刘子羽语恂令阴图环庆诸将恂纳其言斩统领官乔泽张忠而统制官慕湖觉之惧遂以环州叛张浚遣泾原统制官李彦琪救环州湖附於夏国。
　　赐进士出身头品顶戴四川等处承宣布政使司布政使清苑许涵度校刊。
　　※卷一百四十二校勘记。
</div>
    <div class="pagination">
<a href="三朝北盟会编_page61.html">上一页</a><span>...</span><a href="三朝北盟会编_page57.html">57</a><a href="三朝北盟会编_page58.html">58</a><a href="三朝北盟会编_page59.html">59</a><a href="三朝北盟会编_page60.html">60</a><a href="三朝北盟会编_page61.html">61</a><span class="current-page">62</span><a href="三朝北盟会编_page63.html">63</a><a href="三朝北盟会编_page64.html">64</a><a href="三朝北盟会编_page65.html">65</a><a href="三朝北盟会编_page66.html">66</a><a href="三朝北盟会编_page67.html">67</a><span>...</span><a href="三朝北盟会编_page63.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
