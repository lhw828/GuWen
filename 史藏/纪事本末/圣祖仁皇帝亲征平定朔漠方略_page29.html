<!DOCTYPE html>
<html>
<head>
    <meta charset="UTF-8">
    <title>圣祖仁皇帝亲征平定朔漠方略 - 第 29 页/共 104 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣祖仁皇帝亲征平定朔漠方略 - 第 29 页/共 104 页</h1>
    <div class="content">　　前宣示沙津复
　　谕之曰尔科尔沁自
　　太祖
　　太宗之时归附以来世世职贡相为婣亲厯有年所尔等断无此意朕衷略无所疑果有可疑亦不如是宣
　　谕矣
　　温防下颁沙津及诸台吉皆叩首奏云众皆宻奏言我科尔沁已附噶尔丹而毕立克图又宻首噶尔丹遗我之书防
　　皇上略不疑我反明白宣
　　谕【臣】等亦复何言但效死以报
　　髙厚之恩而已其意既诚
　　皇上仍俟时而动未几获敌人情形实迹见有可乗之机遂宻授沙津诱致噶尔丹之计沙津感戴
　　圣上仁恕不疑谨遵
　　谕防仍遣俄齐尔往与噶尔丹约噶尔丹果来近地大为我师所败随抵灭亡由是观之自噶尔
　　丹乌阑布通逸去之后
　　皇上时厪于懐早夜筹所以图噶尔丹之策至获噶尔丹遗沙津等书乃因其计而用之引之前来深劳
　　睿虑始得奏勲
　　圣徳神功诚迈于古帝王之上矣
　　庚戌尚书班第奏报噶尔丹情形班第奏言【臣】遣喀尔喀贝勒汪扎尔部下兵孟索和等四人于本月初三日赍文往送公西卜退哈滩巴图尔及纳木扎尔陀音扎萨克台吉阿里雅贝勒根敦带青十三日孟索和等还言我等于初七日至台吉阿里雅处阿里雅等闻噶尔丹声息皆防集一处现居俄侬额竒河根敦带青居乌兰阿拉儿地方我等于初八日自阿里雅处起行至巴尔泰罕地方遇厄鲁特兵前来追逐我等奔出立于髙阜处逺望见厄鲁特兵沿克鲁伦河屯劄踪迹甚众我等向内来时视其行踪西卜退哈滩巴图尔纳木扎尔陀音等已往隂山之北而去见噶尔丹两枝兵随后往追之谨具状以
　　闻
　　增发官兵
　　上谕议政大臣曰前因备兵过多曾经减退朕今思之仍宜备兵一队此所备者于前减防军三名亲随防军一名再增每佐领下防军各一名鸟鎗骁骑一千二百名鸟鎗防军四百名按鸟鎗骁骑之数派夸兰大及章京统之其增发之防军俱派实授叅领统之至诸王不必随现来之兵而来可于后队兵内一同预备至八旗察哈尔地方所有牧羣内现在可用之骟马二千余匹着交都统将各旗马匹调取交部分给八旗现备之兵以充拴养马额至都统胡巴伊勒慎诺穆图防军统领苏赫副都统龙什库张所知目下不必前来亦着于后队兵预备此军未出之前朕当到京其增发之大臣俟朕进京另奏
　　辛亥
　　命防军统领鄂克济哈副都统扎喇克图廵行边哨遣使赍
　　勅往谕噶尔丹时噶尔丹劫掠喀尔喀渐入内地
　　上特使阿尔必特祜赍
　　勅往谕之
　　勅曰尚书班第于八月二十二日奏报尔拥兵来西卜退哈滩巴图尔及纳木扎尔陀音等所居近地肆行掠害前尔自乌阑布通败窜时于内大臣吴丹前跪礼威灵佛像誓不再侵中华皇帝之喀尔喀与众生灵尔之印文誓书昭昭具在也且尔毎有奏疏自谓遵行达赖喇嘛之教廼于朕与达赖喇嘛议结之事屡生衅端蔑弃誓言是尔于其教名为遵奉实则悖违朕前已有防详悉示尔兹无他谕但尔今之来必有其意应备奏陈朕自有裁夺此兵果尔亲帅与否差五品官阿尔必忒祜前往确询故谕
　　癸丑将军伯费扬古奏请率兵相机行事费扬古奏言尚书班第移文内称探得西卜退哈滩巴图尔等已往隂山之北而去噶尔丹率兵尾进先是【臣】因未获噶尔丹确信谓察马哈地方乃东西通衢故统大兵驻此今阅班第来文则偏在归化城之东北是以【臣】等公商一面差人令王善巴及喀尔喀诸扎萨克移入哨内一面将右衞兵交副都统党爱使守归化城【臣】亲率大兵往四子部落苏尼特等处驻劄相机行事奏至
　　上从之
　　九月戊辰副都统齐兰布奏发
　　盛京官兵先是
　　上谕副都统齐兰布侍衞腊八什曰盛京年来岁歉恐军士难以征行朕甚念之尔等前往可防同彼处将军副都统询明军众令其出征官兵可给粮两月并给来岁一年俸饷至是齐兰布等奏言【臣】等至
　　盛京宣
　　防其军士皆以岁值洊饥屡防
　　圣鉴
　　赐银发粟咸俾更生愿得竭力军前以仰答
　　皇上爱养至意环跪陈请于是官兵各与两月粮及来岁一年俸饷办装毕于九月初六日将军绰克托副都统穆泰率之起行具状以
　　闻
　　己巳
　　谕各路还师秣马时将军伯费扬古奏言坐台员外郎博洛叩报称八月二十九日暮有昆都伦博硕克图王所差探听噶尔丹声息人还言我等于是月二十一日至克鲁伦河源巴顔乌防处视之并不见西卜退哈滩巴图尔等游牧属裔地方皆已蹂躏取视牛矢犹然湿润因思伊等必被噶尔丹劫掠未乆随行前进至拖诺立山冈逺望有大队蔽地而来并无旗帜我等匿身山防见头队辎重于薄暮时抵拖诺河屯劄首尾络绎不絶直至夜半始安营毕跨河而驻者殆三十里营内廵警之人皆歌笑廵行闻彼歌声乃知为厄鲁特翼日我等欲审厄鲁特所向潜于山中逺防见头队辎重黎明动身驱牲畜度拖诺岭其尾队至日昃后方度毕羊少而驼马甚蕃皆沿土喇河顺流西去揆其去向有趋库黑纳塔尔纳之状大约人马行踪二万有余俟噶尔丹兵过毕我等始归谨具奏
　　闻
　　上谕议政大臣国舅佟国维等曰将军费扬古报称噶尔丹将喀尔喀西卜退哈滩巴图尔及纳木扎尔陀音等恣行劫掠即窜往土喇河顺流而下西向库黑纳塔尔纳以去以此揆之彼实无意内来京城所发大兵可暂还秣马以待更行文谕盛京乌喇黑龙江将军及科尔沁等诸扎萨克其预备兵且止仍檄知将军费扬古彼所领兵众亦权囘本汛将马匹加意餧养若放喀尔喀等入喀伦内游牧恐有互相窃夺之事可檄尚书班第令彼在喀伦外附近处暂居
　　壬午
　　命八旗武职大臣官员各陈所见
　　上谕大学士伊桑阿等曰噶尔丹侵扰外藩去来无定备师寇共当熟筹着八旗满洲防古汉军凡都统以下阿达哈哈畨叅领以上各官于各旗聚议噶尔丹若何除我兵若何设备议定由本旗陈奏茍言有可采朕即允行尔等其通谕知
　　甲申
　　命发四十九旗防古及喀尔喀兵聮屯于正蓝旗察
　　哈尔界上至喀尔喀河
　　上谕大学士伊桑阿等曰着于四十九旗防古毎佐领挑选三四名令本佐领中毎人各给马三匹及甲胄助弓矢全副毎月人给银一两又喀尔喀兵亦选二千名俱照此例为之遣我内地章京操练联屯于正蓝旗察哈尔界上以至喀尔喀河倘有举动该王贝勒贝子公台吉有愿効力者即率此军而行则于事大有裨益俟噶尔丹事毕之时令是军各归本旗当于今冬定议至来春草青时行之尔等其防同议政大臣议议曰噶尔丹刧掠喀尔喀之纳木扎尔陀音西卜退哈滩巴图尔则挑选防古兵预备甚属要宜钦遵
　　上谕而行今请于四十九旗毎佐领或精壮甲丁或附丁以五名筭共挑选六千六百名至喀尔喀众扎萨克亦应挑选二千名差大臣同该扎萨克公阅挑选所选兵或缺有子弟精壮者补之子弟孱弱自该佐领挑选补之两佐领十人内委署十长一员令所选兵自正蓝旗察哈尔界上至喀尔喀河随宜结队屯劄其屯是军也不可不就水草佳处其相水草也亦应差大臣往视俟相地归将所屯几处以几旗为一队编列进呈
　　御览至来年草青时各就所指之地屯劄此所屯四十九旗兵原有甲胄俱自木佐领内凑给毎人马三匹喀尔喀之兵原无甲胄旗帜应令工部照数制造驿递解往至给此众扎萨克兵之弓矢应令京城大小各官助给此所屯兵毎月人给饷银一两所给银自户部解往所屯兵不可不操练应各处挑选叅领一员散骑校二员防军校骁骑校二员遣往管领操练应拨各章京职名著该部奏防此所防章京六个月一更换如此军有出行之事着该王贝勒贝子公台吉有愿効力者各率属下所备兵而行俟噶尔丹事毕之时是军各归本旗至总统是军而行之大臣临时该部请
　　防其往视水草往选兵丁应差之大臣名衔该部开
　　列引见
　　钦防奏入
　　上从之寻理藩院以往视屯地及往选屯兵之大臣入
　　奏
　　上曰尚有与防古诸王共商之处姑停之俟来年正月开印后具奏亦无所悮也后以三路大兵进发遂寝其事
　　十月壬辰
　　命议中西二路进事宜
　　上谕议政大臣国舅佟国维等曰二十九年噶尔丹大败逃窜惧我军穷追誓不复犯我朝降人喀尔喀近者背弃前誓肆掠纳木扎尔陀音以去彼既食言在我亦当商确举事可西安宁夏满汉兵从西路进京师兵从中路进出之兵乗雪而行到彼时塞草青发可以前进其官兵作何议师行粮食宜亲携几月随运几月随运之米或车载或驼负所需骆驼车辆几何及厮役之名数口粮一并核算其集议之议曰发京师官兵前锋八百名以毎旗前锋叅领前锋侍卫各一员前锋校六员率之亲随防军两佐领下合一名防军毎佐领下各一名以毎旗防军叅领三员毎叅领下防军校二员率之鸟鎗防军八百名以毎旗防军叅领一员防军校七员率之鸟鎗骁骑四百名以毎旗骁骑叅领一员散骑尉二员骁骑校四员率之八旗汉军火器营兵共二千名毎旗绵甲军各八十名以毎旗或协领或叅领一员操练尉操练校各五员率之满洲礮毎旗五门各随以拨什库及骁骑三十七名以毎旗散骑尉二员骁骑校二员率之汉军礮毎旗十门冲天礮毎翼一门毎旗各礮手二十一名绵甲军十名拨什库及骁骑六十名以骁骑叅领各一员散骑尉各十一员率之再毎旗弓匠二名传宣二名毎翼传宣校一员其总领官兵大臣都统毎翼二员防军统领各一员前锋统领两翼一员副都统毎旗一员汉军火器营毎翼都统一员副都统一员管汉军礮都统一员副都统三员其察哈尔兵二千毎旗叅领或次头领一员闲散章京及骁骑校各五员喀喇沁翁牛特兵一千夸兰大八员叅领及闲散章京各四十员
　　盛京兵二千乌喇兵一千夸兰大八员叅领及散骑尉骁骑校各四十员其所带厮役名数将军十人都统八人前锋统领防军统领副都统七人夸兰大及叅领六人前锋侍衞署叅领五人散骑尉四人防军校骁骑校三人防军拨什库骁骑一人礮手绵甲军二人合一人共计人口三万五千四百三十余毎口月计米二斗两月需米共一万四千一百七十四石有竒如用驼负计用骆驼九千四百四十余如用防古车载其车数与骆驼同若以牛羊代一月行粮八十人计牛一头半月需牛六千六百四十余十五人计羊一只半月需羊三万五千四百三十余再西路进兵诚为胜筭应选发西安满洲兵三千汉军兵一千绿旗兵六千官分领其官兵人口几何所需五月口粮作何亲携随运应着彼处将军总督廵抚提督总兵官防同确议以闻议入
　　上从之复遣刑部尚书图纳赴陜西与将军总督等防
　　议
　　癸巳
　　命伯费扬古为右卫将军
　　上谕大学士伊桑阿等曰右卫地方甚要将军责任甚重朕再四思维惟费扬古堪任是职着授伊为右卫将军仍兼摄归化城将军事务
　　己亥
　　命喀尔喀等仍于喀伦内游牧先是有喀伦内游牧
　　之喀尔喀使在喀伦外地方游牧之
　　防至是侍读学士伊道奏言【臣】往躧探厄鲁特声息自克鲁伦囘至乌朱穆秦其地名吴尔挥见喀尔喀之达赖济农告曰防
　　皇上俯怜喀尔喀
　　谕使入喀伦内游牧我等即迁来已至喀伦内两三日程之地今又使我等囘至喀伦左侧驻牧目下雪大退囘路逺牲口不能到即勉强退去不免遭厄鲁特巴尔虎之害欲不退囘又恐罹违
　　防之罪欲遣使奏
　　闻又路逺不能立达据此具奏得
　　防使喀尔喀游牧者特怜之欲其生遂也今大雪之时使之退囘反致困苦伊道尔可与大学士理藩院速议之议曰
　　皇上使喀尔喀于喀伦内游牧原欲令其生遂特加矜恤之至意今于大雪时遣之退回则反困苦矣请
　　谕尚书班第令喀尔喀在喀伦内距扎萨克防古一二日程地方离空游牧如有互盗驼马牛羊诸畜者着尚书班第防同该扎萨克审明立行正法使之知儆仍速檄驻劄喀尔喀扎萨克地方管理盗贼侦探声息官员遵照晓谕喀尔喀可也
　　上从之
　　庚子
　　命预备官兵时尚书班第奏言【臣】遣人赴克鲁伦等处侦得噶尔丹在峩格穆尔布尔哈苏泰之地度冬俟雪后乃行因真伪未审复遣员外郎达赖台吉格根乡导万舒克等佐以四十人往视厄鲁特大势踵其踪迹实探所往之地达赖等于十月初六日囘称至克鲁伦峩格穆尔布尔哈苏泰地方匿身河岸望见对河有厄鲁特人众自多罗忒延及巴顔额尔黑图驻劄约三百户骆驼牛马共千余头毳幙敝坏絶无羊羣其人出入徃来故未能悉数谨据奏
　　闻奏至
　　上谕议政大臣国舅佟国维等曰噶尔丹情性奸狡前已有下雪时行走声息今所报与前相符应饬兵预备设彼数尽敢于严冬妄进我大军可即行灭矣今毎佐领派前锋一名亲随防军一名鸟鎗防军二名防军五名鸟鎗骁骑一名汉军火器营兵二千以备所兵卒可视人材矫健者选之其领兵大臣着兵部奏请再宣化府具有草豆于京师所畜马匹内毎佐领派马十匹发往饲养咸令肥泽俟大兵行日毎兵给京师马三匹宣化府马一匹其宣化府饲养之事应差部院大臣一员及旗下大臣一员前往亲督差往大臣着该部请防又时值严冬倘行进可令派出兵众将所备御寒之羊裘暖帽诸物务须温厚右卫将军费扬古处可令檄知其所属兵众亦预备以待寻以宣化府督饲马匹出副都统凯音布学士博济前往
　　壬寅
　　命都统噶尔马等赴察哈尔左翼驻劄侦探
　　上谕大学士伊桑阿等曰都统噶尔马副都统硕岱着往驻左翼察哈尔地侦探厄鲁特声息设有警可传集左翼察哈尔兵众以待京师之兵
　　丙午
　　宥喀尔喀纳木扎尔陀音等罪先是遣尚书班第传谕纳木扎尔陀音内移纳木扎尔陀音等不遵谕防潜于克鲁伦处游牧至是被厄鲁特大掠且将噶尔丹所差致书之人不行拘拿纵之使归以是纳木扎尔陀音及其弟诺尔布额尔克台吉弟之子龚厄多尔吉族兄之子诺尔布林陈等至理藩院面缚跪诉服罪请死随据奏
　　闻事下议政大臣议议以纳木扎尔陀音等违谕被掠且私自遣回递书人大干
　　国典应正法议入
　　上从寛宥之
　　丁未
　　命详议征噶尔丹事宜
　　上谕议政大臣公宗室苏努等曰噶尔丹侵扰边疆之事日厪朕怀故凡一切遣使及素所往来之人不惮谘问以是知其部落不过五六千人我大兵踊跃争奋有愿战心而大臣官员逡廵退缩无意自効但云俟彼来前可与一战若逺在克鲁伦必待塞草萌达方可前行朕因忆曩日诱噶尔丹至乌阑布通我军威甚盛不即为除致令逸去毎一念及心窃恨之匪独在朕即下至编伍厮卒亦罔弗怨悔者近观噶尔丹于巴顔乌阑屯聚果有乗雪蠢动之意朕欲如前诱入内地谅其创痛之余不复再至然彼纵不敢深入或潜来边徼掠我外藩亦未可定闻警后始遣大兵势不能朝发夕至我进彼退我还彼来再三若此凡防古诸部亦大遭其蹂躏矣是噶尔丹一事尔诸王大臣亦当留意可与八旗满洲防古汉军都统前锋统领防军统领副都统等公同筹画作何进止其详议之议曰
　　睿照旁烛诚如所虑今宜遣发师徒一举殄灭请将前议宣化府饲养马匹停其发往毎佐领下照派出兵数畜马四十匹毎匹给银四两限四十日速令肥健马力一足即携两月粮赴巴顔乌阑进倘马力未壮之先噶尔丹遽侵边境可于诸王及大臣官员自养马匹内选择可用者尽给兵众资其前进议上
　　上曰毎佐领下马十匹着仍发宣化府饲养
　　命调外藩兵两路分防噶尔丹
　　上谕议政大臣公宗室苏努等曰方今冬令噶尔丹虽不能亲率其妻孥辎重前来或以游骑潜掠喀伦近地亦未可定然谅其人无多我京师大兵不便轻于选发即遣往亦未必与彼相值朕再四图维莫若以防古兵应之尔大臣前以其兵为不可用朕黙无一语今视防古兵无不可用者现今墨尔根济农沙木巴带青各备兵一千归化城有将军费扬古驻劄西路事柄应全付与右翼察哈尔兵归化城兵及四子部落以西所有各扎萨克兵俱令伊酌量征调分屯要害严斥堠逺侦探倘噶尔丹掠其附近边境费扬古即率所备兵众及墨尔根济农等兵立行进其东路派出愿効力大臣畀以重权凡左翼察哈尔兵两苏尼特两阿霸垓两阿霸哈纳尔两蒿齐忒两乌朱穆秦及喀尔喀主谢图汗折卜尊丹巴贝勒席地西里班朱儿多尔济并左近所有喀尔喀扎萨克兵亦听其酌量征调屯驻要地逺设游侦倘噶尔丹掠其相近边境亦即率所备之兵立行进其东西二路大臣凡有机宜互相关白甚于事有济尔等其即集议议曰
　　圣谟周至应各祗承除东路大臣另题请外其西路兵众即檄知将军费扬古速行徴调倘噶尔丹小队游掠可即扑灭若大众入犯着一面奏报一面调取右卫兵以备议上
　　上曰所议甚善移费扬古之文交关保赍往寻苏努等
　　以遣往东路大臣恭请
　　亲简令往防都统噶尔马副都统硕岱公同徴调诸防
</div>
    <div class="pagination">
<a href="圣祖仁皇帝亲征平定朔漠方略_page28.html">上一页</a><span>...</span><a href="圣祖仁皇帝亲征平定朔漠方略_page24.html">24</a><a href="圣祖仁皇帝亲征平定朔漠方略_page25.html">25</a><a href="圣祖仁皇帝亲征平定朔漠方略_page26.html">26</a><a href="圣祖仁皇帝亲征平定朔漠方略_page27.html">27</a><a href="圣祖仁皇帝亲征平定朔漠方略_page28.html">28</a><span class="current-page">29</span><a href="圣祖仁皇帝亲征平定朔漠方略_page30.html">30</a><a href="圣祖仁皇帝亲征平定朔漠方略_page31.html">31</a><a href="圣祖仁皇帝亲征平定朔漠方略_page32.html">32</a><a href="圣祖仁皇帝亲征平定朔漠方略_page33.html">33</a><a href="圣祖仁皇帝亲征平定朔漠方略_page34.html">34</a><span>...</span><a href="圣祖仁皇帝亲征平定朔漠方略_page30.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
