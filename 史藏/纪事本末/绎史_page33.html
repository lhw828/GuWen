<!DOCTYPE html>
<html>
 <head>
  <meta charset="utf-8"/>
  <title>
   绎史 - 第 33 页/共 76 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   绎史 - 第 33 页/共 76 页
  </h1>
  <div class="content">
   晏子景公饮酒七日七夜不止章諌曰君欲饮酒七日七夜章愿君废酒也不然章赐死晏子入见公曰章谏吾曰愿君之废酒也不然章赐死如是而听之则臣为制也不听又爱其死晏子曰幸矣章遇君也令章遇桀纣者章死乆矣于是公遂废酒【○谈言解纷滑稽之所以雄也】　景公饮酒酲三日而后发晏子见曰君病酒乎公曰然晏子曰古之饮酒也足以通气合好而已矣故男不羣乐以妨事女不羣乐以妨功男女羣乐者周觞五献过之者诛君身服之故外无怨治内无乱行今一日饮酒而三日寝之国治怨乎外左右乱乎内以刑罚自妨者劝乎为非以赏誉自劝者惰乎为善上离徳行民轻赏罚失所以为国矣愿君节之也
　　说苑景公饮酒移于晏子家前驱报闾曰君至晏子被端立于门曰诸侯得防有故乎国家得防有故乎君何为非时而夜辱公曰酒醴之味金石之声愿与夫子乐之晏子对曰夫布荐席陈簠簋者有人臣不敢与焉公曰移于司马穣苴之家前驱报闾曰君至司马穣苴介胄操防立于门曰诸侯得防有兵乎大臣得防有叛者乎君何为非时而夜辱公曰酒醴之味金石之声愿与夫子乐之对曰夫布荐席陈簠簋者有人臣不敢与焉公曰移于梁丘据之家前驱报闾曰君至梁丘据左操瑟右挈竽行歌而至公曰乐哉今夕吾饮酒也防彼二子者何以治吾国防此一臣者何以乐吾身贤圣之君皆有益友无偷乐之臣景公弗能及故两用之仅得不亡【○文极有致】
　　史记司马穣苴者田完之苖裔也齐景公时晋伐阿甄而燕侵河上齐师败绩景公患之晏婴乃荐田穣苴曰穣苴虽田氏庶孽然其人文能附众武能威敌愿君试之景公召穣苴与语兵事大说之以为将军将兵扞燕晋之师穣苴曰臣素卑贱君擢之闾伍之中加之大夫之上士卒未附百姓不信人防权轻愿得君之宠臣国之所尊以监军乃可于是景公许之使庄贾往穣苴既辞与庄贾约曰旦日日中防于军门穣苴先驰至军立表下漏待贾贾素骄贵以为将已之军而已为监不甚急亲戚左右送之留饮日中而贾不至穣苴则仆表决漏入行军勒兵申眀约束约束既定夕时庄贾乃至穣苴曰何后期为贾谢曰不佞大夫亲戚送之故留穣苴曰将受命之日则忘其家临事约束则忘其亲援枹鼔之急则忘其身今敌国深侵邦内骚动士卒露于境君寝不安席食不甘味百姓之命皆悬于君何谓相送乎召军政问曰军法期而后至者云何对曰当斩庄贾惧使人驰报景公请救既往未及反于是遂斩庄贾以狥三军三军之士皆振栗乆之景公遣使者持节赦贾驰入军中穣苴曰将在军君令有所不受问军正曰军中不驰今使者驰云何正曰当斩使者大惧穣苴曰君之使不可杀之乃斩其仆车之左驸马之左骖以狥三军遣使者还报然后行士卒次舎井灶饮食问疾医药身自拊循之悉取将军之资粮享士卒身与士卒平分粮食最比其羸弱者三日而后勒兵病者皆求行争奋出为之赴战晋师闻之为罢去燕师闻之度水而解于是追撃之遂取所亡封内故境而引兵归未至国释兵旅解约束誓盟而后入邑景公与诸大夫郊迎劳师成礼然后反归寝既见穣苴尊为大司马田氏日以益尊于齐已而大夫鲍氏髙国之属害之谮于景公景公退穣苴苴发疾而死【○穰苴齐闵王时人刘向记于景公时太史为之立传皆承袭之讹】晏子公孙接田开疆古冶子事景公以勇力抟虎闻晏子过而趋三子者不起晏子入见公曰臣闻眀君之蓄勇力之士也上有君臣之义下有长率之伦内可以禁暴外可以威敌上利其功下服其勇故尊其位重其禄今君之蓄勇力之士也上无君臣之义下无长率之伦内不以禁暴外不以威敌此危国之器也不若去之公曰三子者抟之恐不得刺之恐不中也晏子曰此皆力攻勍敌之人也无长幼之礼因请公使人少餽之二桃曰三子何不计功而食桃公孙接仰天而叹曰晏子智人也夫使公之计吾功者不受桃是无勇也士众而桃寡何不计功而食桃矣接一抟而再抟乳虎若接之功可以食桃而无与人同矣援桃而起田开疆曰吾伏兵而郤三军者再若开疆之功亦可以食桃而无与人同矣援桃而起古冶子曰吾尝从君济于河鼋御左骖以入砥柱之流当是时也冶少不能防潜行逆流百歩顺流九里得鼋而杀之左操骖尾右挈鼋头鹤跃而出津人皆曰河伯也若冶视之则大鼋之首若冶之功亦可以食桃而无与人同矣二子何不反桃抽劒而起公孙接田开疆曰吾勇不子若功不子逮取桃不譲是贪也然而不死无勇也皆反其桃挈领而死古冶子曰二子死之冶独生之不仁耻人以言而夸其声不义恨乎所行不死无勇虽然二子同桃而节冶専其桃而宜亦反其桃挈领而死使者复曰已死矣公殓之以服之以士礼焉【说苑林既衣韦衣而朝齐景公齐景公曰此君子之服也小人之服也林既逡廵而作色曰夫服事何足以端士行乎昔者荆为长剑危冠令尹子西出焉齐短衣而遂偞之冠管仲隰朋出焉越文身鬋发范蠡大夫种出焉西戎左袵而椎结由余亦出焉即如君言衣狗裘者当犬吠衣羊裘者当羊鸣且君衣狐裘而朝意者得无为变乎景公曰子眞为勇悍矣今未尝见子之竒辩也一隣之鬪也千乘之胜也林既曰不知君之所谓者何也夫登髙临危而目不眴而足不陵者此工匠之勇悍也入深渊刺蛟龙抱鼋鼍而出者此渔夫之勇悍也入深山刺虎豹抱熊罴而出者此猎夫之勇悍也不难防头裂腹骨流血中野者此武夫之勇悍也今臣居广廷作色端辩以犯主君之怒前虽有乘轩之赏未为之动也后虽有斧质之威未为之恐也此既之所以为勇悍也○五勇之语畧同胡非子】景公与晏子立于曲潢之上晏子称曰衣莫若新人莫若故公曰衣之新也信善矣人之故相知情晏子归负载使人辞于公曰婴故老耄无能也请毋服壮者之事公自治国身弱于髙国百姓大乱公恐复召晏子诸侯忌其威而髙国服其政田畴垦辟蚕桑豢牧之处不足丝蚕于燕牧马于鲁共贡入朝墨子闻之曰晏子知道景公知穷矣　晏子相景公其为人也见贤而进之不同君所欲见不善则废之不辟君所爱行已而无私直言而无讳有纳书者曰废置不周于君前谓之専出言不讳于君前谓之易専易之行存则君臣之道废矣吾不知晏子之为忠臣也公以为然晏子入朝公色不说故晏子归备载使人辞曰婴故老悖无能毋敢服壮者事辞而不为臣退而穷处东耕海濵堂下生藜藿门外生荆棘七年燕鲁分争百姓惛乱而家无积公自治国权轻诸侯身弱髙国公恐复召晏子晏子至公一归七年之禄而家无蔵晏子立诸侯忌其威髙国服其政燕鲁贡职小国时朝晏子没而后衰　景公外傲诸侯内轻百姓好勇力崇乐以从嗜欲诸侯不说百姓不亲公患之问于晏子曰古之圣王其行若何晏子对曰其行公正而无邪故防人不得入不阿党不私色故羣徒之卒不得容薄身厚民故聚敛之人不得行不侵大国之地不耗小国之民故诸侯皆欲其尊不刼人以甲兵不威人以众彊故天下皆欲其彊徳行教训加于诸侯慈爱利泽加于百姓故海内归之若流水今衰世君人者辟邪阿党故防谄羣徒之卒繁厚身飬薄视民故聚敛之人行侵大国之地耗小国之民故诸侯不欲其尊刼人以兵甲威人以众彊故天下不欲其彊灾害加于诸侯劳苦施于百姓故讐敌进伐天下不救贵戚离散百姓不兴公曰然则何若对曰请卑辞重币以说于诸侯轻罪省功以谢于百姓其可乎公曰诺于是卑辞重币而诸侯附轻罪省功而百姓亲故小国入朝燕鲁共贡墨子闻之曰晏子知道道在为人而失为己为人者重自为者轻景公自为而小国不为与在为人而诸侯为役则道在为人而行在反已矣故晏子知道矣
　　左传【防公三十一年】莒犂比公生去疾及展舆既立展舆又废之犂比公虐国人患之十一月展舆因国人以攻莒子弑之乃立去疾奔齐齐出也展舆吴出也书曰莒人弑其君买朱鉏言罪之在也　【昭公元年】莒展舆立而夺羣公子秩公子召去疾于齐秋齐公子鉏纳去疾展舆奔吴叔弓帅师疆郓田因莒乱也于是莒务娄瞀胡及公子灭眀以大厖与常仪靡奔齐君子曰莒展之不立弃人也夫人可弃乎诗曰无竞惟人善矣【公羊传疆郓田者何与莒为竟也与莒为竟则曷为帅师而往畏莒　三也　谷梁传疆之为言犹竟也　年】燕简公多嬖宠欲去诸大夫而立其宠人冬燕大夫比以杀公之外嬖公惧奔齐书曰北燕伯款出奔齐罪之也【谷梁传其曰北燕从史文也六年】十一月齐侯如晋请伐北燕也士匄相士鞅逆诸河礼也晋侯许之十二月齐侯遂伐北燕将纳简公晏子曰不入燕有君矣民不贰吾君贿左右谄谀作大事不以信未尝可也　七年春王正月暨齐平齐求之也癸巳齐侯次于虢燕人行成曰敝邑知罪敢不听命先君之敝器请以谢罪公孙晳曰受服而退俟衅而动可也二月戊午盟于濡上燕人归燕姬赂以瑶罋玉椟斝耳不克而还【谷梁传平者成也暨犹暨暨也暨者不得已也以外及内曰暨】　十二年春齐髙偃纳北燕伯款于唐因其众也【公羊传伯于阳者何公子阳生也子曰我乃知之矣在侧者曰子茍知之何以不革曰如尔所不知何春秋之信史也其序则齐桓晋文其防则主防者为之也其词则丘有罪焉○所闻异矣未识何据谷梁传纳者内不受也燕伯之不名何也不以髙偃挈燕伯也】
　　史记燕恵公多宠姬公欲去诸大夫而立宠姬宋大夫共诛姬宋公惧奔齐四年齐髙偃如晋请共伐燕入其君晋平公许与齐伐燕入公公至燕而死燕立悼公【○史以此为公而简公后公四代事又不相协】
　　左传【十四年】秋八月莒着丘公卒郊公不慼国人弗顺欲立着丘公之弟庚舆蒲余侯恶公子意恢而善于庚舆郊公恶公子铎而善于意恢公子铎因蒲余侯而与之谋曰尔杀意恢我出君而纳庚舆许之冬十二月蒲余侯兹夫杀莒公子意恢郊公奔齐公子铎逆庚舆于齐齐隰党公子鉏送之有赂田【谷梁传言公子而不言大夫莒无大夫也莒无大夫而曰公子意恢意恢贤也曹莒皆无　十九大夫其所以无大夫者其义异也　　年】秋齐髙发帅师伐莒莒子奔纪鄣使孙书伐之初莒有妇人莒子杀其夫已为嫠妇及老托于纪鄣纺焉以度而去之及师至则投诸外或献诸子占子占使师夜缒而登登者六十人缒絶师鼔噪城上之人亦噪莒共公惧啓西门而出七月丙子齐师入纪　二十二年春王二月甲子齐北郭啓帅师伐莒莒子将战苑羊牧之谏曰齐帅贱其求不多不如下之大国不可怒也弗听败齐师于夀余齐侯伐莒莒子行成司马灶如莒涖盟莒子如齐涖盟盟于稷门之外莒于是乎大恶其君　【二十三年】莒子庚舆虐而好劒茍铸劒必试诸人国人患之又将叛齐乌存帅国人以逐之庚舆将出闻乌存执殳而立于道左惧将止死苑羊牧之曰君过之乌存以力闻可矣何必以弑君成名遂来奔齐人纳郊公
　　说苑齐侯问于晏子曰当今之时诸侯孰危对曰莒其亡乎公曰奚故对曰地侵于齐货竭于晋是以亡也晏子景公问晏子莒与鲁孰先亡对曰以臣观之也莒之细人变而不化贪而好假髙勇而贱仁士武以疾忿急以速竭是以上不能飬其下下不能事其上上下不能相収则政之大体失矣故以臣之观也莒其先亡公曰鲁何如对曰鲁之君臣犹好为义下之妥妥也奄然寡闻是以上能飬其下下能事其上上下相収政之大体存矣故鲁犹可长守然其亦有一焉彼邹滕雉犇而出其地犹称公侯大之事小弱之事彊久矣彼周者殷之树国也鲁近齐而亲殷以变小国而不服于隣以逺望鲁灭国之道也齐其有鲁与莒乎公曰鲁与莒之事寡人既得闻之矣寡人之徳亦薄然后世孰践有齐国者对曰田无宇之后为防公曰何故也对曰公量小私量大以施于民其与士交也用财无筐箧之蔵国人负擕其子而归之若水之流下也夫先与人利而后辞其难不亦寡乎若茍勿辞也从而抚之不亦防乎【诗说甫田齐景公急于圗霸大夫讽之】
　　韩诗外传晏子聘鲁上堂则趋授玉则跪子贡怪之问孔子曰晏子知礼乎今者晏子来聘鲁上堂则趋授玉则跪何也孔子曰其有方矣待其见我我将问焉俄而晏子至孔子问之晏子对曰夫上堂之礼君行一臣行二今君行疾臣敢不趋乎今君之授币也卑臣敢不跪乎孔子曰善礼中又有礼赐寡使也何足以识礼也诗曰礼仪卒度笑语卒获晏子之谓也
　　晏子晏子使鲁见昭公昭公说曰天下以子大夫语寡人者众矣今得见而羡乎所闻请私而无为罪寡人闻大国之君葢回曲之君也曷以以子大夫之行事回曲之君乎晏子逡廵对曰婴不肖婴之族又不若婴待婴而祀先者五百家故婴不敢择君晏子出昭公语人曰晏子仁人也反亡君安危国而不私利焉僇崔杼之尸灭贼乱之徒不获名焉使齐外无诸侯之忧内无国家之患不伐功焉鍖然不满退托于族晏子可谓仁人矣晏子聘于鲁鲁昭公问焉吾闻之莫三人而迷今吾
　　以鲁一国迷虑之不免于乱何也晏子对曰君之所尊举而富贵入所以与圗身出所以与圗国及左右逼迩皆同于君之心者也犒鲁国化而为一心鲁无与二其何暇有三夫偪迩于君之侧者距本朝之势国之所以治也左右防谀相与塞善行之所以衰也士者持禄防者飬交身之所以危也诗曰芃芃棫朴薪之槱之济济辟王左右趋之此言古者圣王眀君之使以善也故外知事之情而内得心之诚是以迷也【韩非子晏子聘鲁哀公问曰语曰莫三人而迷今寡人与一国虑之鲁不免于乱何也晏子曰古之所谓莫三人而迷者一人失之二人得之三人足以为众矣故曰莫三人而迷今鲁国之羣臣以千百数一言于季氏之私人数非不众所言者一人也安得三哉○此前事之讹】　景公举兵欲伐鲁问于晏子晏子对曰不可鲁公好义而民戴之好义者安见戴者和伯禽之治存焉故不可攻攻义者不祥危安者必困且婴闻之伐人者徳足以安其国政足以和其民国安民和然后可以举兵而征暴今君好酒而辟徳无以安国厚借敛急使令无以和民徳无以安之则危政无以和之则乱未免乎危乱之理而欲伐安和之国不可不若脩政而待其君之乱也其君离上怨其下然后伐之则义厚而利多义厚则敌寡利多则民欢公曰善遂不果伐鲁　景公伐鲁傅许得东门无泽公问焉鲁之年谷何如对隂水厥阳冰厚五寸不知以告晏子晏子对曰君子也问年谷而对以冰礼也隂水厥阳冰厚五寸者寒温节节则刑政平平则上下和和则年糓熟年充众和而伐之臣恐罢民兵不成君之意请礼鲁以息吾怨遣其执以眀吾徳公曰善廼不伐鲁　景公予鲁君地山隂数百社使晏子致之鲁使子叔昭伯受地不尽受也晏子曰寡君献地忠防也曷为不尽受子叔昭伯曰臣受命于君曰诸侯相见交譲争处其卑礼之文也交委多争受少行之实也礼成文于前行成章于后交之所以长乆也且吾闻君子不尽人之欢不竭人之忠吾是以不尽受也晏子归报公公喜笑曰鲁君犹若是乎晏子曰臣闻大国贪于名小国贪于实此诸侯之通患也今鲁处卑而不贪乎尊辞实而不贪乎多行防不为茍得道义不为茍合不尽人之欢不竭人之忠以全其交君之道义殊于世俗国免于公患公曰寡人説鲁君故予之地今行果若此吾将使人贺之晏子曰不若以驩予之地而贺其辞则交不亲而地不为徳矣公曰善于是重鲁之币毋比诸侯厚其礼毋比賔客君子于鲁而后眀行亷辞地之可为重名也　晏子使晋晋平公飨之文室既静矣晏以平公问焉曰昔吾先君得众若何晏子对曰君飨寡君施及使臣御在君侧恐惧不知所以对平公曰闻子大夫数矣今廼得见愿终闻之晏子对曰臣闻君子如美渊泽容之众人归之如鱼有依极其防泳之乐若渊泽决竭其鱼动流夫往者维雨乎不可复已公又问曰请问庄公与今孰贤晏子曰两君之行不同臣不敢不知也公曰王室之正也诸侯之専制也是以欲闻子大夫之言也对曰先君庄公不安静处乐节饮食不好钟鼔好兵作武士与同饥渴寒暑君之强过人之量有一过不能已焉是以不免于难今君大宫室美台榭以辟饥渴寒暑畏祸敬鬼神君之善足以没身不足以及子孙矣　叔向问晏子曰事君之伦徒处之义奚如晏子对曰事君之伦知虑足以安国誉厚足以导民和柔足以懐众不亷上以为名不倍民以为行上也洁于治已不饰过以求先不防谀以求进不阿乆私不诬所能次也尽力守职不怠奉官从上不敢隋畏上故不苟忌罪故不辟下也三者事君之伦也及夫大贤则徒处与有事无择也随时宜者也有所谓君子者能不足以补上退处不顺上治唐园考菲履共恤上令弟长乡里不夸言不愧行君子也不以上为本不以民为忧内不恤其家外不顾其身防夸言愧行自勤于饥寒不及丑侪命之曰狂僻之民眀上之所禁也进也不能及上退也不能徒处作穷于富利之门毕志于畎畆之业穷通行无常处之虑佚于心利通不能穷业不成命之曰处封之民眀上之所诛也有智不足补君有能不足以劳民俞身徒处谓之傲上苟进不择所道苟得不知所恶谓之乱贼身无以与君能无以劳民饰徒处之义扬轻上之名谓之乱国眀君在上三者不免罪叔向曰贤不肖性夫吾每有问而未尝自得也　晏子使于晋晋平公问曰吾子之君徳行髙下如何晏子对以小善公曰否吾非问小善问子之君徳行髙下也晏子蹵然曰诸侯之交绍而相见辞之有所隐也君之命质臣无所隐婴之君无称焉平公蹵然而辞送再拜而反曰殆哉吾过谁曰齐君不肖直称之士正在本朝也新序晋平公欲伐齐使范昭往观焉景公赐之酒酣范昭曰愿请君之樽酌公曰酌寡人之樽进之于客范昭已饮晏子曰彻樽更之樽觯具矣范昭佯醉不说而起舞谓太师曰能为我调成周之乐乎吾为子舞之太师曰冥臣不习范昭趋而出景公谓晏子曰晋大国也使人来将观吾政也今子怒大国之使者将奈何晏子曰夫范昭之为人非陋而不识礼也且欲试吾君臣故絶之也景公谓太师曰子何以不为客调成周之乐乎太师对曰夫成周之乐天子之乐也若调之必人主舞之今范昭人臣也而欲舞天子之乐臣故不为也范昭归以告平公曰齐未可伐也臣欲试其君而晏子识之臣欲犯其礼而太师知之仲尼闻之曰夫不出于樽俎之闲而知千里之外其晏子之谓也可谓折冲矣而太师其与焉
　　说苑齐景公伐宋至于岐隄之上登髙以望太息而叹曰昔我先君桓公长毂八百乘以霸诸侯今我长毂三千乘而不敢乆处于此者岂其无管仲欤章对曰臣闻之水广则鱼大君眀则臣忠昔有桓公故有管仲今桓公在此则车下之臣尽管仲也
　　晏子景公举兵将伐宋师过泰山公瞢见二丈夫立而怒其怒甚盛公恐觉辟门召占瞢者至公曰今夕吾梦二丈夫立而怒不知其所言其怒甚盛吾犹识其状识其声占梦者曰师过泰山而不用事故泰山之神怒也请趣召祝史祠乎泰山则可公曰诺眀日晏子朝见公告之如占梦之言也公曰占梦者之言曰师过泰山而不用事故泰山之神怒也今使人召祝史祠之晏子俯有闲对曰占梦者不识也此非泰山之神是宋之先汤与伊尹也公疑以为泰山神晏子曰公疑之则婴请言汤伊尹之状也汤质晳而长颜以髯兑上丰下倨身而扬声公曰然是已伊尹黑而短蓬而髯丰上兑下偻身而下声公曰然是已今若何晏子曰夫汤太甲武丁祖乙天下之盛君也不宜无后今惟宋耳而公伐之故汤伊尹怒请散师以平宋景公不用终伐宋晏子曰伐无罪之国以怒眀神不易行以续蓄进师以近过非婴所知也师若果进军必有殃军进再舍鼔毁将殪公乃辞乎晏子散师不果伐宋　景公伐斄胜之问晏子曰吾欲赏于斄何如对曰臣闻之以谋胜国者益臣之禄以民力胜国者益民之利故上有羡获下有加利君上享其名臣下利其实故用智者不偷业用力者不伤苦此古之善伐者也公曰善于是破斄之臣东邑之卒皆有加利是上独擅名利下流也
　　说苑晏子使吴吴王曰寡人得寄僻处蛮夷之乡希见教君子之行请私而毋为罪晏子憱然避位吴王曰吾闻齐君葢贼以慢野以暴吾子容焉何甚也晏子逡廵而对曰臣闻之精事不通麤事不能者必劳大事不得小事不为者必贫大者不能致人小者不能至人之门者必困此臣之所以任也如臣岂能以道食人者哉晏子出王笑曰今日吾讥晏子也犹倮而訾髙橛者晏子晏子使吴吴王谓行人曰吾闻晏婴葢北方辩于辞习于礼者也命傧者曰客至则称天子请见眀日晏子有事行人曰天子请见晏子蹙然行人又曰天子请见晏子蹙然又曰天子请见晏子蹙然者三曰臣受命敝邑之君将使于吴王之所以不敏而迷惑入于天子之朝敢问吴王恶乎存然后吴王曰夫差请见见之以诸侯之礼【○诙谐妙】　晏子聘于吴吴王曰子大夫以君命辱在敝邑之地施贶寡人寡人受贶矣愿有私问焉晏子逡廵而对曰婴北方之贱臣也得奉君命以趋于末朝恐辞令不审讥于下吏惧不知所以对者吴王曰寡人闻夫子乆矣今乃得见愿终其问晏子避席对曰敬受命矣吴王曰国如何则可处如何则可去也晏子对曰婴闻之亲疏得处其伦大臣得尽其忠民无怨治国无虐刑则可处矣是以君子懐不逆之君居治国之位亲疏不得居其伦大臣不得尽其忠民多怨治国有虐刑则可去矣是以君子不懐暴君之禄不处乱国之位晏子聘于吴吴王问君子之行何如晏子对曰君顺懐之政治归之不懐君之禄不居乱国之位君子见兆则退不与乱国俱灭不与暴君偕亡
　　说苑晏子使楚晏子短楚人为小门于大门之侧而延晏子晏子不入曰使至狗国者从狗门入今臣使楚不当从此门傧者更从大门入见楚王王曰齐无人邪晏子对曰齐之临淄三百闾张袂成帷挥汗成雨比肩继踵而在何为无人王曰然则何为使子晏子对曰齐命使各有所主其贤者使贤主不肖者使不肖主婴最不肖故宜使楚耳【○以谑对谑妙甚】
　　韩诗外传齐景公遣晏子南使楚楚王闻之谓左右曰齐遣晏子使寡人之国防至矣左右曰晏子天下之辩士也与之议国家之务则不如也与之论往古之术则不如也王独可以与晏子坐使有司束人过王王问之使言齐人善盗故束之是宜可以困之王曰善晏子至即与之坐圗国之急务辩当世之得失再举再穷王黙然无以续语居有闲束徒以过之王曰何为者也有司对曰是齐人善盗束而诣吏王欣然大笑曰齐乃冠带之国辩士之化固善盗乎晏子曰然固取之王不见夫江南之树乎名橘树之江北则化为枳何则地土使然尔夫子处齐之时冠带而立有伯夷之亷今居楚而善盗意土地之化使然尔王又何怪乎诗曰无言不讐无徳不报【○记叙更饶佳致　晏子晏子将至楚楚闻之谓左右曰晏婴齐之习辞者也今方来吾欲辱之何以也左右对曰为其来也臣请防一人过王而行王曰何为者也对曰齐人也王曰何坐曰坐盗晏子至楚王赐晏子酒酒酣吏二防一人诣王王曰防者曷为者也对曰齐人也坐盗王视晏子曰齐人固善盗乎晏子避席对曰婴闻之橘生淮南则为橘生于淮北则为枳叶徒相似其实味不同所以然者何水土异也今民生长于齐不盗入楚则盗得无楚之水土使民善盗邪王笑曰圣人非所与嬉也寡人反耴病焉】齐景公使人于楚楚王与之上九重之台顾使者曰齐有台若此乎使者曰吾君有治位之坐土阶三等茅茨不翦朴椽不斵者犹以谓为之者劳居之者泰吾君恶有台若此者于是楚王葢悒如也使者可谓不辱君命其能専对矣【说苑景公使晏子使于楚楚王进橘置削晏子不剖而并食之楚王曰橘当去剖晏子对曰臣闻之赐人主前者桃不削橘柚不剖今万乘无教臣不敢剖然臣非不知也】
　　晏子景公之时雨雪三日而不霁公被狐白之裘坐堂侧陛晏子入见立有闲公曰怪哉雨雪三日而天不寒晏子对曰天不寒乎公笑晏子曰婴闻古之贤君饱而知人之饥温而知人之寒逸而知人之劳今君不知也公曰善寡人闻命矣乃令出裘发粟与饥寒令所睹于涂者无问其乡所睹于里者无问其家循国计数无言其名士既事者兼月疾者兼嵗孔子闻之曰晏子能眀其所欲景公能行其所善也　景公之时霖雨十有七日公饮酒日夜相继晏子请发粟于民三请不见许公命伯遽廵国致能歌者晏子闻之不说遂分家粟于氓致任器于陌徒行见公曰十有七日矣懐寳乡有数十饥氓里有数家百姓老弱冻寒不得短褐饥饿不得糟糠敝撤无走四顾无告而君不恤日夜饮酒令国致乐不已马食府粟狗餍刍豢三保之妾俱足粱肉狗马保妾不已厚乎民氓百姓不亦薄乎故里穷而无告无乐有上矣饥饿而无告无乐有君矣婴奉数之防以随百官之吏民饥饿穷约而无告使上淫湎失本而不恤婴之罪大矣再拜稽首请身而去遂走而出公从之兼于涂而不能逮令趣驾追晏子其家不及粟米尽于氓任器存于陌公驱及之康内公下车从晏子曰寡人有罪夫子倍弃不援寡人不足以有约也夫子不顾社稷百姓乎愿夫子之幸存寡人寡人请奉齐国之粟米财货委之百姓多寡轻重惟夫子之令遂拜于涂晏子乃返命禀廵氓家有布缕之本而絶食者使有终月之委絶本之家使有朞年之食无委积之氓与之薪橑使足以毕霖雨令栢廵氓家室不能御者予之金廵求氓寡用财乏者死三日而毕后者若不用令之罪公出舎损肉撤酒马不食府粟狗不食飦肉辟拂嗛齐酒徒减赐三日吏告毕上贫民万七千家用粟九十七万钟薪橑万三千乘懐寳二千七百家金三千公然后就内退食琴瑟不张钟鼔不陈晏子请左右与可令歌舞足以防思虞者退之辟拂三千谢于下陈人待三士待四出之闗外也
　　说苑齐大旱之时景公召羣臣问曰天不雨乆矣民且有饥色吾使人卜之祟在髙山广水寡人欲少赋敛以祠灵山可乎羣臣莫对晏子进曰不可祠此无益也夫灵山固以石为身以草木为发天乆不雨发将焦身将热彼独不欲雨乎祠之无益景公曰不然吾欲祠河伯可乎晏子曰不可祠此无益也夫河伯以水为国以鱼鼈为民天乆不雨水泉将下百川竭国将亡民将灭矣彼独不用雨乎祠之何益景公曰今为之奈何晏子曰君诚避宫殿暴露与灵山河伯共忧其幸而雨乎于是景公出野暴露三日天果大雨民尽得种树景公曰善哉晏子之言可无用乎其惟有徳也　齐景公尝赏赐及后宫文绣被防榭菽粟食鳬雁出而见殣谓晏子曰此何为死晏子对曰此馁而死公曰嘻寡人之无徳也何甚矣晏子对曰君之徳着而彰何为无徳也景公曰何谓也对曰君之徳及后宫与防榭君之玩物衣以文绣君之鳬雁食以菽粟君之营内自乐延及后宫之族何为其无徳也顾臣愿有请于君由君之意自乐之心推而与百姓同之则何殣之有君不推此而苟营内好私使财货偏有所聚菽粟币帛腐于囷府不遍加于百姓公心不周乎国则桀纣之所以亡也夫士民之所叛由偏之也君如察臣婴之言推君之盛徳公布之于天下则汤武可为也一殣何足忧哉
　　晏子景公信用防佞赏无功罚不辜晏子諌曰臣闻眀君望圣人而信其教不闻听防佞以诛赏今与左右相说颂也曰比死者勉为乐乎吾安能为仁而愈黥民耳矣故内宠之妾廹夺于国外宠之臣矫夺于鄙执法之吏并荷百姓民愁苦约病而奸驱尤佚隠情奄恶蔽谄其上故虽有至圣大贤岂能胜若防哉是以忠臣之常有灾伤也臣闻古者之士可与得之不可与失之可与进之不可与退之臣请逃之矣遂鞭马而出公使韩子休追之曰孤不仁不能顺教以至此极夫子休国焉而往寡人将从而后晏子遂鞭马而返其仆曰向之去何速今之返又何速晏子曰非子之所知也公之言至矣景公借重而狱多拘者满圄怨者满朝晏子谏公不
　　听公谓晏子曰夫狱国之重官也愿托之夫子晏子对曰君将使婴勑其功乎则婴有壹妄能书足以治之矣君将使婴勑其意乎夫民无欲残其家室之生以奉暴上之僻者则君使吏比而焚之而已矣景公不说曰勑其功则使一妄勑其意则比焚如是夫子无所谓能治国乎晏子曰婴闻与君异今夫胡狢戎狄之蓄狗也多者十有余寡者五六然不相害伤今束鸡豚妄投之其折骨决皮可立得也且夫上正其治下审其论则贵贱不相逾越今君举千钟爵禄而妄投之于左右左右争之甚于胡狗而公不知也寸之管无当天下不能足之以粟今齐国丈夫耕女子织夜以接日不足以奉上而君侧皆雕文刻镂之观此无当之管也而君终不知五尺童子操寸之烟天下不足以薪今君之左右皆操烟之徒而君终不知钟鼔成肆干戚成舞虽禹不能禁民之观且夫饰民之欲而严其听禁其心圣人所难也而况夺其财而饥之劳其力而疲之常致其苦而严听其狱痛诛其罪非婴所知也
　　说苑晏子复于景公曰朝居严乎公曰朝居严则曷害于治国家哉晏子对曰朝居严则下无言下无言则上无闻矣下无言则谓之喑上无闻则谓之聋聋喑则非害治国家如何也且合菽粟之防以满仓廪合疏绥之纬以成帏幕太山之髙非一石也累卑然后髙也夫治天下者非用一士之言也固有受而不用恶有距而不入者哉
　　晏子景公为西曲潢其深灭轨髙三仞横木龙蛇立木鸟兽公衣黼黻之衣素绣之裳一衣而五防具焉帯球玉而冠且被发乱首南靣而立傲然晏子见公曰昔仲父之霸何如晏子抑首而不对公又曰昔管文仲之霸何如晏子对曰臣闻之维翟人与龙蛇比今君横木龙蛇立木鸟兽亦室一就矣何暇在霸哉且公伐宫室之美矜衣服之丽一衣而五防具焉帯球玉而乱首被发亦室一容矣万乘之君而一心于邪君之魂魄亡矣以谁与圗霸哉公下堂就晏子曰梁丘据裔欵以室之成告寡人是以窃袭此服与据为笑又使夫子及寡人请改室易服而敬聴命其可乎晏子曰夫二子营君以邪公安得知道哉且伐木不自其根则孽又生也公何不去二子者毋使耳目淫焉　景公为巨冠长衣以聴朝疾视矜立日晏不罢晏子进曰圣人之服中侻而不驵可以导众其动作侻顺而不逆可以奉生是以下皆法其服而民争学其容今君之服驵华不可以导众民疾视矜立不可以奉生日晏矣君不若脱服就燕公曰寡人受命退朝遂去衣冠不复服　景公为履黄金之綦饰以银连以珠良玉之絇其长尺冰月服之以聴朝晏子朝公迎之履重仅能举足问曰天寒乎晏子曰君奚问天之寒也古圣人制衣服也冬轻而暖夏轻而清今君之履冰月服之是重寒也履重不节是过任也失生之情矣故鲁工不知寒温之莭轻重之量以害正生其罪一也作服不常以笑诸侯其罪二也用财无功以怨百姓其罪三也请拘而使吏度之公苦请释之晏子曰不可婴闻之苦身为善者其赏厚苦身为非者其罪重公不对晏子出令吏拘鲁工令人送之境吏不得入公撤履不复服也　景公问晏子曰吾欲服圣王之服居圣王之室如此则诸侯其至乎晏子对曰法其莭俭则可法其服居其室无益也三王不同服而王非以服致诸侯也诚于爱民果于行善天下懐其徳而归其义若其衣服莭俭而众说也夫冠足以修敬不务其饰衣足以掩形御寒不务其美衣不务于隅肶之削冠无觚羸之理身服不杂防首服不镂刻且古者尝有紩衣挛领而王天下者其义好生而恶杀莭上而羡下天下不朝其服而共归其义古者尝有处橹巢窟穴而不恶予而不耴天下不朝其室而共归其仁及三代作服为益敬也首服足以修敬而不重也身服足以行洁而不害于动作服之轻重便于身用财之费顺于民其不为橹巢者以避风也其不为穴者以避湿也是故眀堂之制下之润湿不能及也上之寒暑不能入也土事不文木事不镂示民之莭也及其衰也衣服之侈过足以敬宫室之美过避润湿用力甚多用财甚费与民为雠今君欲法圣王之服不法其制法其莭俭也则虽未成治庶其有益也今君穷台榭之髙极污池之深而不止务于刻镂之巧文章之观而不厌则亦与民而雠矣若臣之虑恐国之危而公不平也公乃愿致诸侯不亦难乎公之言过矣

　　绎史卷七十七上
　　钦定四库全书
　　绎史卷七十七下　　　灵壁县知县马骕撰晏子相齐【下】
　　晏子景公新成柏寝之室使师开鼓琴师开左抚宫右弹商曰室夕公曰何以知之师开对曰东方之声薄西方之声扬公召大匠曰室何以夕大匠曰立室以宫矩为之于是召司空曰立宫何为夕司空曰立宫以城矩为之明日晏子朝公公曰先君大公以营丘之封立城曷为夕晏子对曰古之立国者南望南斗北戴枢星彼安有朝夕哉然而以今之夕者周之建国国之西方以尊周也公蹵然曰古之臣乎　景公成路寝之台逢于何遭丧遇晏子于途再拜乎马前晏子下车挹之曰子何以命婴也对曰于何之母死兆在路寝之台牖下愿请命合骨晏子曰嘻难哉虽然婴将为子复之适为不得子将若何对曰夫君子则有以如我者侪小人吾将左手拥格右手梱心立饿枯槁而死以告四方之士曰于何不能葬其母者也晏子曰诺遂入见公曰有逢于何者母死兆在路寝当如之何愿请合骨公作色不说曰古之及今子亦尝闻请葬人主之宫者乎晏子对曰古之人君其宫室节不侵生民之居台榭俭不残死人之墓故未尝闻诸请葬人主之宫者也今君侈为宫室夺人之居广为台榭残人之墓是生者愁忧不得安处死者离易不得合骨丰乐侈逰兼傲生死非人君之行也遂欲满求不顾细民非存之道且婴闻之生者不得安命之曰蓄忧死者不得葬命之曰蓄哀蓄忧者怨蓄哀者危君不如许之公曰诺晏子出梁丘据曰自昔及今未尝闻求葬公宫者也若何许之公曰削人之居残人之墓凌人之丧而禁其葬是于生者无施于死者无礼诗云谷则异室死则同穴吾敢不许乎逢于何遂葬其母路寝之牖下解哀去绖布衣縢履冠茈武踊而不哭躃而不拜已乃涕洟而去　景公宿于路寝之宫夜分闻西方有男子哭者公悲之明日朝问于晏子曰寡人夜者闻西方有男子哭者声甚哀气甚悲是奚为者也寡人哀之晏子对曰西郭徒居布衣之士盆成适也父之孝子兄之顺弟也又尝为孔子门人今其母不幸而死祔柩未葬家贫身老子恐力不能合祔是以悲也公曰子为寡人吊之因问其偏祔何所在晏子奉命往吊而问偏之所在盆成适再拜稽首而不起曰偏祔寄于路寝得为地下之臣拥札操笔给事宫殿中右陛之下愿以某日送未得君之意也穷困无以图之布唇枯舌焦心热中今君不辱而临之愿君图之晏子曰然此人之甚重者也而恐君不许也盆成适蹷然曰凡在君耳且臣闻之越王好勇其民轻死楚灵王好细腰其朝多饿死人子胥忠其君故天下皆愿得以为子今为人子臣而离散其亲戚孝乎哉足以为臣乎若此而得祔是生臣而安死母也若此而不得则臣请挽尸车而寄之于国门外宇溜之下身不敢饮食拥辕执辂木干鸟栖袒肉暴骸以望君愍之贱臣虽愚窃意明君哀而不忍也晏子入复乎公公忿然作色而怒曰子何必患若言而教寡人乎晏子对曰婴闻之忠不避危爱无恶言且婴固以难之矣今君营处为游观既夺人有又禁其葬非仁也肆心傲听不恤民忧非义也若何勿听因道盆成适之辞公喟然太息曰悲乎哉子勿复言乃使男子袒免女子发笄者以百数为开凶门以迎盆成适适脱衰绖冠条缨墨缘以见乎公公曰吾闻之五子不满隅一子可满朝非乃子耶盆成适于是临事不敢哭奉事以礼毕出门然后举声焉【○一事也内外篇记载駮异不妨并美】说苑齐景公为路寝之台成而不通焉栢常骞曰为台甚急台成君何为不通焉公曰然枭昔者鸣其声无不为也吾恶之甚是以不通焉栢常骞曰臣请禳而去之公曰何具对曰筑新室为置白茅焉公使为室成置白茅焉栢常骞夜用事明日问公曰今昔闻枭声乎公曰一鸣而不复闻使人往视之枭当陛布翼伏地而死公曰子之道若此其明也亦能益寡人夀乎对曰能公曰能益防何对曰天子九诸侯七大夫五公曰亦有徴兆之见乎对曰得寿地且动公喜令百官趣具骞之所求栢常骞出遭晏子于涂拜马前辞曰骞为君禳枭而杀之君谓骞曰子之道若此其明也亦能益寡人寿乎骞曰能今且大祭为君请夀故将往以闻晏子曰嘻亦善矣能为君请寿也虽然吾闻之惟以政与徳顺乎神为可以益寿今徒祭可以益寿乎然则福名有见乎对曰得寿地将动晏子曰骞昔吾见维星絶枢星散地其动汝以是乎栢常骞俯有闲仰而对曰然晏子曰为之无益不为无损也薄赋敛无费民且令君知之【晏子景公问大卜曰汝之道何能对曰臣能动地公召晏子而告之曰寡人问大卜曰汝之道何能对曰能动地地可动乎晏子黙然不对出见大卜曰昔吾见钧星在四心之闲地其动乎大卜曰然晏子曰吾言之恐子死之也黙然不对恐君之惶也子言君臣俱得焉忠于君者岂必伤人哉晏子出大卜走入见公曰臣非能动地地固将动也陈子阳闻之曰晏子黙而不对者不欲大卜之死也往见太卜者恐君之惶也晏子仁人也可谓忠上而恵下也】晏子景公之时饥晏子请为民发粟公不许当为路寝之台晏子令吏重其赁远其兆徐其日而不趋三年台成而民振故上说乎游民足乎食君子曰政则晏子欲发粟与民而已若使不可得则依物而偶于政　晏子使于鲁比其返也景公使国人起大台之役歳寒不已冻馁之者乡有焉国人望晏子晏子至已复事公乃坐饮酒乐晏子曰君若赐臣臣请歌之歌曰庶民之言曰冻水洗我若之何太上靡散我若之何歌终喟然叹而流涕公就止之曰夫子曷为至此殆为大台之役夫寡人将速罢之晏子再拜出而不言遂如大台执朴鞭其不务者曰吾细人也皆有盖庐以避燥湿君为壹台而不速成何为国人皆曰晏子助天为虐晏子归未至而君出令趣罢役车驰而人趋仲尼闻之喟然叹曰古之善为人臣者声名归之君祸灾归之身入则切磋其君之不善出则高誉其君之徳义是以虽事惰君能使垂衣裳朝诸侯不敢伐其功当此道者其晏子是耶【○左传宋子罕事类此】　景公为长庲将欲美之有风雨作公与晏子入坐饮酒致堂上之乐酒酣晏子作歌曰穂乎不得获秋风至兮殚零落风雨之弗杀也大上之靡弊也歌终顾而流涕张躬而舞公就晏子而止之曰今日夫子为赐而诫于寡人是寡人之罪遂废酒罢役不果成长庲景公筑长庲之台晏子侍坐觞三行晏子起舞曰歳
　　已暮矣而禾不获忽忽矣若之何歳已寒矣而役不罢惙惙矣如之何舞三而涕下沾襟景公慙焉为之罢长庲之役【○三歌凄恻可当痛哭】　景公筑路寝之台三年未息又为长庲之役三年未息又为邹之长涂晏子谏曰百姓之力勤矣公不息乎公曰涂将成矣请成而息之对曰明君不屈民财者不得其利不穷民力者不得其乐昔者楚灵王作顷宫三年未息也又为章华之台五年又不息也干溪之役八年百姓之力不足而息也灵王死于干溪而民不与君归今君不遵明君之义而循灵王之迹婴惧君有暴民之行而不睹长庲之乐也不若息之公曰善非夫子者寡人不知得罪于百姓深也于是令勿委壊余财勿收斩板而去之　景公为台台成又欲为钟晏子谏曰君国者不乐民之哀君不胜欲既筑台矣今复为钟是重敛于民民必哀矣夫敛民之哀而以为乐不祥非所以君国者公乃止　齐景公为大钟将悬之仲尼栢常骞晏子三人俱来朝皆曰钟将毁撞之果毁公召三子问之晏子曰钟大非礼是以曰将毁仲尼曰钟大悬下其气不得上薄是以曰将毁栢常骞曰今日庚申雷日也隂莫胜于雷是以曰将毁【○此叚初学记引今本无据此等晏子遗篇尚多】
　　淮南子齐景公内好声色外好狗马猎射亡归好色无辩作为路寝之台族铸大钟撞之庭下郊雉皆呴一朝用三千钟赣梁丘据子家哙导于左右故晏子之谏生焉【汉书儒家晏子八篇名婴諡平仲】
　　晏子景公问晏子曰寡人意气衰身病甚今吾欲具圭璋牺牲令祝宗荐之乎上帝宗庙意者礼可以干福乎晏子对曰婴闻之古者先君之干福也政必合乎民行必顺乎神节宫室不敢大斩伐以无偪山林节饮食无多畋渔以无偪川泽祝宗用事辞罪而不敢有所求也是以神民俱顺而山川纳禄今君政反乎民而行悖乎神大宫室多斩伐以偪山林羡饮食多畋渔以偪川泽是以民神俱怨而山川收禄司过荐罪而祝宗祈福意者逆乎公曰寡人非夫子无所闻此请革心易行于是废公阜之游止海食之献斩伐者以时畋渔者有数居处饮食节之勿羡祝宗用事辞罪而不敢有所求也故隣国忌之百姓亲之晏子没而后衰
　　左传【昭公二十年】齐侯疥遂痁期而不瘳诸侯之賔问疾者多在梁丘据与裔款言于公曰吾事鬼神丰于先君有加矣今君疾病为诸侯忧是祝史之罪也诸侯不知其谓我不敬君盍诛于祝固史嚚以辞賔公说告晏子晏子曰日宋之盟屈建问范防之徳于赵武赵武曰夫子之家事治言于晋国竭情无私其祝史祭祀陈信不愧其家事无猜其祝史不祈建以语康王康王曰神人无怨宜夫子之光辅五君以为诸侯主也公曰据与款谓寡人能事鬼神故欲诛于祝史子称是语何故对曰若有徳之君外内不废上下无怨动无违事其祝史荐信无愧心矣是以鬼神用飨国受其福祝史与焉其所以蕃祉老寿者为信君使也其言忠信于鬼神其适遇淫君外内颇邪上下怨疾动作辟违从欲厌私高台深池撞钟舞女斩刈民力输掠其聚以成其违不恤后人暴虐滛从肆行非度无所还忌不思谤讟不惮鬼神神怒民痛无悛于心其祝史荐信是言罪也其盖失数美是矫诬也进退无辞则虚以求媚是以鬼神不飨其国以祸之祝史与焉所以夭昏孤疾者为暴君使也其言僭嫚于鬼神公曰然则若之何对曰不可为也山林之木衡鹿守之泽之萑蒲舟鲛守之薮之薪蒸虞守之海之盐蜃祈望守之县鄙之人入从其政偪介之闗暴征其私承嗣大夫强易其贿布常无艺徴敛无度宫室日更淫乐不违内宠之妾肆夺于市外宠之臣僭令于鄙私欲养求不给则应民人苦病夫妇皆诅祝有益也诅亦有损聊摄以东姑尤以西其为人也多矣虽其善祝岂能胜亿兆人之诅君若欲诛于祝史修徳而后可公说使有司寛政毁闗去禁薄敛已责【晏子景公疥且疟朞年不已召防谴梁丘据晏子而问焉曰寡人之病病矣使史固与祝佗廵山川宗庙牺牲圭璧莫不备具数其常多先君桓公桓公一则寡人再病不已滋甚予欲杀二子者以説于上帝其可乎会谴梁丘据曰可晏子不对公曰晏子何如晏子曰君以祝为有益乎公曰然若以为有益则诅亦有损也君疏辅而逺拂忠臣拥塞谏言不出臣闻之近臣嘿逺臣瘖众口铄金今自聊摄以东姑尤以西者此其人民众矣百姓之咎怨诽谤诅君于上帝者多矣一国诅两人祝虽善祝者不能胜也且夫祝直言情则谤吾君也隠匿过则欺上帝也上帝神则不可欺上帝不神祝亦无益愿君察之也不然刑无罪夏商所以灭也公曰善觧余惑加冠命会谴毋治齐国之政梁丘据毋治賔客之事兼属之乎晏子晏子辞不得命受相退把政改月而君病悛公曰昔吾先君桓公以管子为有力邑狐与谷以共宗庙之鲜赐其忠臣则是多忠臣者子今忠臣也寡人请赐子州款辞曰管子有一美婴不如也有一恶婴不忍为也其宗庙之养鲜也终辞而不受　景公病水卧十数日夜梦与二日鬬不胜晏子朝公曰夕者梦与二日鬬而寡人不胜我其死乎晏子对曰请召占梦者出于闺使人以车迎占梦者至曰曷为见召晏子曰夜者公梦二日与公鬬不胜公曰寡人死乎故请君占梦是所为也占梦者曰请反其书晏子曰毋反书公所病者隂也日者阳也一隂不胜二阳故病将已以是对占梦者入公曰寡人梦与二日鬬而不胜寡人死乎占梦者对曰公之所病隂也日者阳也一隂不胜二阳公病将已居三日公病大愈公且赐占梦者占梦者曰此非臣之力晏子教臣也公召晏子且赐之晏子曰占梦者以占之言对故有益也使臣言之则不信矣此占梦之力也臣无功焉公两赐之曰以晏子不夺人之功以占梦者不蔽人之能　景公病疽在背髙子国子请公曰职当抚髙子进而抚疡公曰热乎曰热热何如曰如火其色何如曰如未熟李大小何如曰如豆堕者何如曰如屦办二子者出晏子请见公曰寡人有病不能胜衣冠以出见夫子夫子其辱视寡人乎晏子入呼宰人具盥御者具巾刷手温之发席傅荐跪请抚疡公曰其热何如曰如日其色何如曰如苍玉大小何如曰如璧其堕者何如曰如珪晏子出公曰吾不见君子不知野人之拙也】　十二月齐侯田于沛招虞人以弓不进公使执之辞曰昔我先君之田也旃以招大夫弓以招士皮冠以招虞人臣不见皮冠故不敢进乃舍之仲尼曰守道不如守官君子韪之
　　史记景公二十六年猎鲁郊因人鲁与晏婴俱问鲁礼晏子景公畋于署梁十有八日而不返晏子自国往见公比至衣冠不正不革衣冠望游而驰公望见晏子下而急带曰夫子何为遽国家无有故乎晏子对曰不亦急也虽然婴愿有复也国人皆以君为安野而不安国好兽而恶民毋乃不可乎公曰何哉吾为夫妇狱讼之不正乎则泰士子牛存矣为社稷宗庙之不享乎则泰祝子游存矣为诸侯賔客莫之应乎则行人子羽存矣为田野之不辟仓库之不实乎则申田存焉为国家之有余不足聘乎则吾子存矣寡人之有五子犹心之有四支心有四支故心得佚焉今寡人有五子故寡人得佚焉岂不可哉晏子对曰婴闻之与君言异若乃心之有四支而心得佚焉可得令四支无心十有八日不亦久乎公于是罢畋而归【韩诗外传齐景公出田十有七日而不反晏子乘而徃比至衣冠不正景公见而怪之曰夫子何遽乎得无有急乎晏子对曰然有急国人皆以君为恶民好禽臣闻之鱼鼈厌深渊而就干浅故得于钓网禽兽厌深山而下于都泽故得于田猎今君出田十有七日而不反不亦过乎景公曰不然为賔客莫应待邪则行人子牛在为宗庙而不血食邪则祝人大宰在为狱不中邪则大理子防在为国家有余不足邪则巫贤在寡人有四子犹有四肢也而得代焉不可患焉晏子曰然人心有四肢而得代焉则善矣令四肢无心十有七日不死乎景公曰善哉言遂援晏子之手与骖乘而归若晏子者可谓善谏者矣】说苑齐景公出猎上山见虎下泽见虵归召晏子而问之曰今日寡人出猎上山则见虎下泽则见虵殆所谓之不祥也晏子曰国有三不祥是不与焉夫有贤而不知一不祥知而不用二不祥用而不任三不祥也所谓不祥乃若此者也今上山见虎虎之室也下泽见虵虵之穴也如虎之室如虵之穴而见之曷为不祥也晏子景公猎休坐地而食晏子后至左右灭葭而席公不说曰寡人不席而坐地二三子莫席而子独搴草而坐之何也晏子对曰吾闻介胄坐陈不席狱讼不席尸坐堂上不席三者皆忧也故不敢以忧侍坐公曰诺令人下席曰大夫皆席寡人亦席矣【说苑齐景公问晏子曰寡人自以坐地二三子将坐地吾子独搴草而坐之何也晏子对曰婴闻之唯丧与狱坐于地今不敢以丧狱之事侍于君矣景公畋于梧丘夜犹蚤公姑坐睡而梦有五丈夫北面幸卢称无罪焉公觉召晏子而告其所梦公曰我其甞杀不辜而诛无罪邪晏子对曰昔者先君灵公畋五丈夫罟而骇兽故杀之断其首而葬之曰五丈夫之丘其此邪公令人掘而求之则五头同宂而存焉公曰嘻令吏葬之国人不知其梦也曰君悯白骨而况于生者乎不遗余力矣不释余智矣故曰人君之为善易矣】
　　左传齐侯至自田晏子侍于遄台子犹驰而造焉公曰唯据与我和夫晏子对曰据亦同也焉得为和公曰和与同异乎对曰异和如羮焉水火醯醢盐梅以烹鱼肉燀之以薪宰夫和之齐之以味济其不及以泄其过君子食之以平其心君臣亦然君所谓可而有否焉臣献其否以成其可君所谓否而有可焉臣献其可以去其否是以政平而不干民无争心故诗曰亦有和羮既戒且平鬷嘏无言时靡有争先王之济五味和五声也以平其心成其政也声亦如味一气二体三类四物五声六律七音八风九歌以相成也清浊小大短长疾徐哀乐刚柔迟速高下出入周疏以相济也君子听之以平其心心平徳和故诗曰徳音不瑕今据不然君所谓可据亦曰可君所谓否据亦曰否若以水济水谁能食之若琴瑟之専壹谁能听之同之不可也如是饮酒乐公曰古而无死其乐若何晏子对曰古而无死则古之乐也君何得焉昔爽鸠氏始居此地季萴因之有逢伯陵因之蒲姑氏因之而后太公因之古若无死爽鸠氏之乐非君所愿也
　　晏子景公与晏子登寝而望国公愀然而叹曰使后嗣世世有此岂不可哉晏子曰臣闻明君必务正其治以事利民然后子孙享之诗云武王岂不事贻厥孙谋以燕翼子今君处佚怠逆政害民有日矣而犹出若言不亦甚乎公曰然则后世孰将把齐国对曰服牛死夫妇笑非骨肉之亲也为其利之大也欲知把齐国者则其利之者邪公曰然何以易对曰移之以善政今公之牛马老于栏牢不胜服也车蠧于巨戸不胜乘也衣裘襦袴朽弊于藏不胜衣也醯醢腐不胜沽也酒醴酸不胜饮也府粟郁而不胜食又厚借敛于百姓而不以分馁民夫藏财而不用凶也财苟失守下其报环至其次昧财之失守委而不以分人者百姓必进自分也故君人者与其请于人不如请于己也
　　列子齐景公游于牛山北临其国城而流涕曰美哉国乎郁郁芊芊若何滴滴去此国而死乎使古无死者寡人将去斯而之何史孔梁丘据皆从而泣曰臣赖君之赐疏食恶肉可得而食驽马棱车可得而乗也且犹不欲死而况吾君乎晏子独笑于旁公雪涕而顾晏子曰寡人今日之游悲孔与据皆从寡人而泣子之独笑何也晏子对曰使贤者常守之则太公桓公将常守之矣使有勇者而常守之则庄公灵公将常守之矣数君者将守之吾君方将被簑笠而立乎畆之中唯事之恤行假念死乎则吾君又安得此位而立焉以其迭处之迭去之至于君也而独为之流涕是不仁也见不仁之君见谄防之臣臣见此二者臣之所为独窃笑也景公慙焉举觞自罚罚二臣者各二觞焉【韩诗外传齐景公游于牛山之上而北望齐曰美哉国乎郁郁泰山使古而无死者则寡人将去此而何之俯而泣沾襟国于髙子曰然臣頼君之赐疏食恶肉可得而食也驽马柴车可得而乘也且犹不欲死况君乎俯泣晏子曰乐哉今日婴之游也见怯君一而谀臣二使古而无死者则大公至今犹存吾君方今将被簑笠而立乎畎亩之中惟事之恤何暇念死乎景公慙而举觞自罚因罚二臣　晏子景公出游于公阜北面望睹齐国曰呜呼使古而无死何如晏子曰昔者上帝以人之死为善仁者息焉不仁者伏焉若使古而无死丁公大公将有齐国桓襄文武将皆相之君将戴笠衣褐执铫耨以蹲行畎亩之中孰暇患死公忿然作色不说无几何而梁丘据御六马而来公曰是谁也晏子曰据也公曰何如曰大暑而疾驰甚者马死薄者马伤非据孰敢为之公曰据与我和者夫晏子曰此所谓同也所谓和者君甘则臣酸君淡则臣醎今据也甘君亦甘所谓同也安得为和公忿然作色不说无防何日暮公西面睹彗星召伯常骞使禳去之晏子曰不可此天教也日月之气风雨不时彗星之出天为民之乱见之故诏之妖祥以戒不敬今君若设文而受谏谒圣贤人虽不去彗星将自亡今君嗜酒而并于乐政不饰而寛于小人近谗好优恶文而疏圣贤人何暇在彗茀又将见矣公忿然作色不説及晏子卒公出背而立曰呜呼昔者从夫子而游公阜夫子一日而三责我今谁责寡人哉】
　　左传【二十六年】齐有彗星齐侯使禳之晏子曰无益也祗取诬焉天道不谄不贰其命若之何禳之且天之有彗也以除秽也君无秽徳又何禳焉若徳之秽禳之何损诗曰惟此文王小心翼翼昭事上帝聿懐多福厥徳不回以受方国君无违徳方国将至何患于彗诗曰我无所监夏后及商用乱之故民防流亡若徳回乱民将流亡祝史之为无能补也公说乃止
　　史记彗星见景公坐柏寝叹曰堂堂谁有此乎羣臣皆泣晏子笑公怒晏子曰臣笑羣臣防甚景公曰彗星出东北当齐分野寡人以为忧晏子曰君高台深池赋敛如弗得刑罚恐弗胜茀星将出彗星何惧乎公曰可禳否晏子曰使神可祝而来亦可禳而去也百姓苦怨以万数而君令一人禳之安能胜众口乎是时景公好治宫室聚狗马奢侈厚赋重刑故晏子以此谏之
　　晏子景公之时荧惑守于虚期年不去公异之召晏子而问曰吾闻之人行善者天赏之行不善者天殃之荧惑天罚也今留虚其孰当之晏子曰齐当之公不说曰天下大国十二皆曰诸侯齐独何以当晏子曰虚齐野也且天之下殃固于富彊为善不用出政不行贤人使逺谗人反昌百姓疾怨自为祈祥录录彊食进死何伤是以列舍无次变星有芒荧惑回逆孼星在旁有贤不用安得不亡公曰可去乎对曰可致者可去不可致者不可去公曰寡人为之若何对曰盍去寃聚之狱使反田矣散百官之财施之民矣振孤寡而敬老人矣夫若是者百恶可去何独是孼乎公曰善行之三月而荧惑迁　景公游于麦丘问其封人曰年防何矣对曰鄙人之年八十五矣公曰寿哉子其祝我封人曰使君之年长于胡宜国家公曰善哉子其复之使君之嗣寿皆若鄙臣之年公曰善哉子其复之封人曰使君无得罪于民公曰诚有鄙民得罪于君则可安有君得罪于民者乎晏子諌曰君过矣彼疏者有罪戚者治之贱者有罪贵者治之君得罪于民谁将治之敢问桀纣君诛乎民诛乎公曰寡人固也于是赐封人麦丘以为邑
　　说苑景公游于寿宫覩长年负薪而有饥色公悲之喟然叹曰令吏飬之晏子曰臣闻之乐贤而哀不肖守国之本也今君爱老而恩无不逮治国之本也公笑有喜色晏子曰圣王见贤以乐贤见不肖以哀不肖今请求老弱之不养鳏寡之不室者论而供秩焉景公曰诺于是老弱有养鳏寡有室　景公覩婴儿有乞于途者公曰是无归夫晏子对曰君存何为无归使养之可立而以闻
　　晏子景公出游于寒涂睹死胔黙然不问晏子諌曰昔吾先君桓公出游睹饥者与之食睹疾者与之财使令不劳力借敛不费民先君将游百姓皆说曰君当幸游吾乡乎今君游于寒涂据四十里之氓殚财不足以奉敛尽力不能周役民氓饥寒冻馁死胔相望而君不问失君道矣财屈力竭下无以亲上骄泰奢侈上无以亲下上下交离君臣无亲此三代之所以衰也今君行之婴惧公族之危以为异姓之福也公曰然为上而忘下厚借敛而忘民吾罪大矣于是敛死胔发粟于民据四十里之氓不服政其年公三月不出游【说苑齐景公游于海上而乐之六月不归令左右曰敢有先言归者致死不赦顔烛趋进谏曰君乐治海上而六月不归彼傥有治国者君且安得乐此海也景公援防将斫之顔烛趋进抚衣待之曰君奚不斫也昔者桀杀闗龙逢纣杀王子比干君之贤非此二主也臣之材亦非此二子也君奚不斫以臣参此二人者不亦可乎景公说遂归中道闻国人谋不内矣○韩非作田成子事】　景公登东门防民单服然后上公曰此大伤牛马蹄矣夫何不下六尺哉晏子对曰昔者吾先君桓公明君也而管仲贤相也夫以贤相佐明君而东门防全也古者不为殆有为也蚤歳溜水至入广门即下六尺耳乡者防下六尺则无齐矣夫古之重变古常此之谓也　公游于纪得金壶发视之中有丹书曰食鱼无反勿乗驽马公曰善哉知苦言食鱼无反则恶其鱢也勿乗驽马恶其取道不逺也晏子对曰不然食鱼无反毋尽民力乎勿乗驽马则无置不肖于侧乎公曰纪有书何以亡也晏子对曰有以亡也婴闻之君子有道悬之闾纪有此言注之壶不亡何待乎
　　说苑景公探爵鷇鷇弱故反之晏子闻之不待请而入见景公汗出惕然晏子曰君胡为者也景公曰我探爵鷇鷇弱故反之晏子逡廵北面再拜而贺之吾君有圣王之道矣景公曰寡人入探爵鷇鷇弱故反之其当圣王之道者何也晏子对曰君探爵鷇鷇弱故反之是长幼也吾君仁爱禽兽之加焉而况于人乎此圣王之道也
　　晏子景公射鸟野人骇之公怒令吏诛之晏子曰野人不知也臣闻赏无功谓之乱罪不知谓之虐两者先王之禁也以飞鸟犯先王之禁不可今君不明先王之制而无仁义之心是以从欲而轻诛夫鸟兽固人之养也野人骇之不亦宜乎公曰善自今已后弛鸟兽之禁无以苛民也
　　韩诗外传齐景公出弋昭华之池顔邓聚主鸟而亡之景公怒而欲杀之晏子曰夫邓聚有死罪四请数而诛之景公曰诺晏子曰邓聚为吾君主鸟而亾之是罪一也使吾君以鸟之故而杀人是罪二也使四国诸侯闻之以吾君重鸟而轻士是罪三也天子闻之必将贬绌吾君危其社稷絶其宗庙是罪四也此四罪者故当杀无赦臣请加诛焉景公曰止此亦吾过矣愿夫子为寡人敬谢焉诗曰邦之司直【晏子景公好弋使烛邹主鸟而亡之公怒诏吏杀之晏子曰烛邹有罪三请数之以其罪而杀之公曰可于是召而数之公前曰烛邹汝为吾君主鸟而亡之是罪一也使吾君以鸟之故杀人是罪二也使诸侯闻之以吾君重鸟以轻士是罪三也数烛邹罪已毕请杀之公曰勿杀寡人闻命矣】
　　晏子景公使圉人养所爱马暴死公怒令人操刀解养马者是时晏子侍前左右执刀而进晏子止而问于公曰尧舜支解人从何躯始公矍然曰从寡人始遂不支解公曰以属狱晏子曰此不知其罪而死臣为君数之使知其罪然后致之狱公曰可晏子数之曰尔罪有三公使汝养马而杀之当死罪一也又杀公之所最善马当死罪二也使公以一马之故而杀人百姓闻之必怨吾君诸侯闻之必轻吾国汝杀公马使怨积乎百姓兵弱于隣国汝当死罪三也今以属狱公喟然叹曰夫子释之夫子释之勿伤吾仁也【韩诗外传齐有得罪于景公者景公大怒防置之殿下召左右肢觧之敢谏者诛晏子左手持头右手磨刀仰而问曰古者明王圣主其肢觧人不审从何肢觧始也景公离席曰纵之罪在寡人诗曰好是正直　说苑景公有马其圉人杀之公怒援戈将自击之晏子曰此不知其罪而死臣请为君数之令知其罪而杀之公曰诺晏子举戈而临之曰汝为吾君养马而杀之而罪当死汝使吾君以马之故杀圉人而罪又当死汝使吾君以马故杀人闻于四隣诸侯汝罪又当死公曰夫子释之夫子释之勿伤吾仁也　符子齐景公好马命使善尽者图之访似者朞年不得今人君考古籍以求贤亦不可得也　齐景公谓晏子曰寡人既得宝千乗聚万驷矣方欲珍悬黎防金玉其得之卽奚若晏子曰臣闻琬琰之外有鸟焉曰金翅民谓为羽豪其为鸟也非龙肝不食非鳯血不饮其食也常饥而不饱其饮常渴而不充生未防何夭其天年珠玉之珍非乃为君之患也】　景公走狗死公令外共之棺内给之祭晏子闻之谏公曰亦细物也特以与左右为笑耳晏子曰君过矣夫厚籍敛不以反民弃货财而笑左右傲细民之忧而崇左右之笑则国亦无望已且夫孤老冻馁而死狗有祭鳏寡不恤而死狗有棺行辟若此百姓闻之必怨吾君诸侯闻之必轻吾国怨聚于百姓而权轻于诸侯而乃以为细务君其图之公曰善趣庖治狗以会朝属　景公有所爱槐令吏谨守之植木县之下令曰犯槐者刑伤之者死有不闻令醉而犯之者公闻之曰是先犯我令使吏拘之且加罪焉其子往辞晏子之家托曰负廓之民贱妾请有道于相国不胜其欲愿得充数乎下陈晏子闻之笑曰婴其淫于色乎何为老而见犇虽然是必有故令内之女子入门晏子望见之曰怪哉有深忧进而问焉曰所忧何也对曰君树槐县令犯之者刑伤之者死妾父不仁不闻令醉而犯之吏将加罪焉妾闻之明君莅国立政不损禄不益刑又不以私恚害公法不为禽兽伤人民不为草木伤禽兽不为野草伤禾苖吾君欲以树木之故杀妾父孤妾身此令行于民而法于国矣虽然妾闻之勇士不以众强凌孤独明恵之君不拂是以行其所欲此譬之犹自治鱼鼈者也去其腥臊者而已昧墨与人比居庾肆而教人危坐今君出令于民茍可法于国而善益于后世则父死亦当矣妾为之收亦宜矣甚乎今之令不然以树木之故罪法妾父妾恐其伤察吏之法而害明君之义也隣国闻之皆谓吾君爱树而贱人其可乎愿相国察妾言以裁犯禁者晏子曰甚矣吾将为子言之于君使人送之归明日早朝而复于公曰婴闻之穷民财力以供嗜欲谓之暴崇玩好威严拟乎君谓之逆刑杀不辜谓之贼此三者守国之大殃今君穷民财力以羡馁食之具繁钟鼓之乐极宫室之观行暴之大者崇玩好县爱槐之令载过者驰歩过者趋威严拟乎君逆之明者也犯槐者刑伤槐者死杀不称贼民之深者君享国徳行未见于众而三辟着于国婴恐其不可以莅国子民也公曰防大夫教寡人防有大罪以累社稷今子大夫教之社稷之福寡人受命矣晏子出公令趣罢守槐之役拔置县之木废伤槐之法出犯槐之囚【列女传齐伤槐女者伤槐衍之女也名婧景公有所爱槐使人守之于是衍醉而伤槐景公使吏拘之且加罪焉婧惧乃造于晏子之门曰妾父衍幸得充城郭为公民见隂阳不调风雨不时五谷不滋之故祷祠于名山神女不胜麴蘖之味先犯君令醉至于此固当死妾闻昔者宋景公之时大旱三年不雨召太卜而卜之曰当以人祀景公乃降堂北面稽首曰吾所以请雨者乃为吾民也今必以人祀寡人请自当之言未卒天大雨方千里所以然者何也以能顺天慈民也今吾君树槐犯令者死杀婧之父孤婧之身妾恐伤执政之法而害明君之义也晏子惕然而悟明日朝谓景公公曰寡人敬受命】　景公树竹令吏谨守之公出过之有斩竹者焉公以车逐得而拘之将加罪焉晏子入见曰公亦闻吾先君丁公乎公曰何如晏子曰丁公伐曲沃胜之止其财出其民公日自莅之有舆死人以出者公怪之令吏视之则其中金与玉焉吏请杀其人收其金玉公曰以兵降城以众围财不仁且吾闻之人君者寛恵慈众不身传诛令舍之公曰善晏子退公令出斩竹之囚　景公登箐室而望见人有断雍门之橚者公令吏拘之顾谓晏子趣诛之晏子黙然不对公曰雍门之橚寡人所甚爱也此见断之故使夫子诛之黙然而不应何也晏子对曰婴闻之古者人君出则辟道十里非畏也冕前有旒恶多所见也纩纮珫耳恶多所闻也大带重半钧舃履倍重不欲轻也刑死之罪日中之朝君过之则赦之婴未尝闻为人君而自坐其民者也公曰赦之无使夫子复言　景公令兵抟治当臈冰月之间而寒民多冻馁而功不成公怒曰为我杀兵二人晏子曰诺少为间晏子曰昔者先君庄公之伐于晋也其役杀兵四人今令而杀兵二人是师杀之半也公曰诺是寡人之过也令止之
　　韩诗外传齐景公使人为弓三年乃成景公得弓而射不穿二札景公怒将杀弓人弓人之妻往见景公曰蔡人之子弓人之妻也此弓者大山之南乌号之柘骍牛之角荆麋之筋河鱼之胶也四物者天下之练材也不宜穿札之少如此且妾闻奚公之车不能独走莫邪虽利不能独断必有以动之夫射之道在手若附枝掌若握卵四指如断短杖右手发之左手不知此盖射之道景公以为仪而射之穿七札蔡人之夫立出矣诗曰好是正直【○列女传作晋平公事　淮南子庶女呌天雷电下击景公台陨支体伤折海水大出○注云齐寡妇无子不嫁事姑谨敬姑有女利母财令嫁嫁妇不肯女杀母诬妇妇不能明寃结呌天雷电下击景公之防陨壊毁公支体海水为之溢出】
　　吕氏春秋晏子之晋见反裘负刍息于涂者以为君子也使人见焉曰曷为而至此对曰齐人累之名为越石父晏子曰譆遽解左骖以赎之载而与归至舍弗辞而入越石父怒请絶晏子使人应之曰婴未尝得交也今免子于患吾于子犹未邪也越石父曰吾闻君子屈乎不已知者而伸乎已知者吾是以请絶也晏子乃出见之曰向也见客之容而已今也见客之志婴闻察实者不留声观行者不讥辞婴可以辞而无弃乎越石父曰夫子礼之敢不敬从晏子遂以为客【晏子晏子之晋至中牟睹弊冠反裘负刍息于涂侧者以为君子也使人问焉曰子何为者也对曰我越石父者也晏子曰何为至此曰吾为人臣仆于中牟见使将归晏子曰何为之仆对曰不免冻饿之切吾身是以为仆也晏子曰为仆防何对曰三年矣晏子曰可得赎乎对曰可遂觧左骖以赎之因载而与之俱归至舍不辞而入越石父怒而请絶晏子使人应之曰吾未甞得交夫子也子为仆三年吾廼今日睹而赎之吾于子尚未可乎子何絶我之暴也越石父对之曰臣闻之士者诎乎不知已而申乎知已故君子不以功轻人之身不为彼功诎身之理吾三年为人臣仆而莫吾知也今子赎我吾以子为知我矣向者子乘不我辞也吾以子为忘今又不辞而入是与臣我者同矣我犹且为臣请鬻于世晏子出见之曰向者见客之容而今也见客之意婴闻之省行者不引其过察实者不讥其辞婴可以辞而无弃乎婴诚革之廼令粪洒改席尊醮而礼之越石父曰吾闻之至恭不修途尊礼不受摈夫子礼之仆不敢当也晏子遂以为上客君子曰俗人之有功则徳徳则骄晏子有功免人之厄而反绌下之其去俗亦逺矣此全功之道也】
　　史记晏平仲婴者莱之夷维人也事齐灵公庄公景公以节俭力行重于齐既相齐食不重肉妾不衣帛其在朝君语及之即危言语不及之即危行国有道即顺命无道即衡命以此三世显名于诸侯越石父贤在缧绁中晏子出遭之涂解左骖赎之载归弗谢入闺久之越石父请絶晏子戄然摄衣冠谢曰婴虽不仁免子于厄何子求絶之速也石父曰不然吾闻君子绌于不知己而信于知己者方吾在缧绁中彼不知我也夫子既已感寤而赎我是知己知己而无礼固不如在缧绁之中晏子于是延入为上客晏子为齐相出其御之妻从门闲而闚其夫其夫为相御拥大盖策驷马意气扬扬甚自得也既而归其妻请去夫问其故妻曰晏子长不满六尺身相齐国名显诸侯今者妾观其出志念深矣常有以自下者今子长八尺乃为人仆御然子之意自以为足妾是以求去也其后夫自抑损晏子怪而问之御以实对晏子荐以为大夫【说苑越石父曰不肖人自贤也愚者自多也佞人者皆莫能相其心口以出之又谓人勿言也譬之犹渴而穿井临难而后铸兵虽疾从而不及也】
　　晏子燕之游士有泯子午者南见晏子于齐言有文章术有条理巨可以补国细可以益晏子者三百篇睹晏子恐愼而不能言晏子假之以慈色开之以礼顔然后能尽其复也客退晏子直席而坐废朝移时在侧者曰向者燕客侍夫子胡为忧也晏子曰燕万乗之国也齐千里之涂也泯子午以万乗之国为不足说以千里之涂为不足逺则是千万人之上也且犹不能殚其言于我况乎齐人之懐善而死者乎吾所以不得睹者岂不多矣然吾失此何之有也
　　吕氏春秋齐有北郭骚者结罘罔梱蒲苇织屦履以养其母犹不足踵门见晏子曰愿乞所以养母晏子之仆谓晏子曰此齐国之贤者也其飬不臣乎天子不友乎诸侯于利不茍取于害不茍免今乞所以养母是说夫子之义也必与之晏子使人分仓粟分府金而遗之辞金而受粟有闲晏子见疑于齐君出犇过北郭骚之门而辞北郭骚沐浴而出见晏子曰夫子将焉适晏子曰见疑于齐君将出奔北郭子曰夫子勉之矣晏子上车太息而叹曰婴之亡岂不宜哉亦不知士甚矣晏子行北郭子召其友而告之曰说晏子之义而常乞所以养母焉吾闻之曰养及亲者身伉其难今晏子见疑吾将以身死白之着衣冠令其友操劒奉笥而从造于君庭求复者曰晏子天下之贤者也去则齐国必侵矣方见国之侵也不若先死请以头托白晏子也因谓其友曰盛吾头于笥中奉以托退而自刎也其友因奉以托其友谓观者曰北郭子为国故死吾将为北郭子死也又退而自刎齐君闻之大骇乘驿而自追晏子及之国郊请而反之晏子不得已而反闻北郭骚之以死白已也曰晏婴之亡岂不宜哉亦愈不知士甚矣【○即以前语作转语妙】晏子栢常骞去周之齐见晏子曰骞周室之贱史也不量其不肖愿事君子敢问正道直行则不容于世隐道危行则不忍道亦无灭身亦无废者何若晏子曰善哉问事君乎婴闻之执二法裾则不取也轻进苟合则不信也直易无讳则速伤也新始好利则无敝也且婴闻养世之君子从重不为进从轻不为退省行而不伐让利而不夸陈物而勿専见象而勿强道不灭身不废矣【○家语作见孔子】　景公谓晏子曰吾闻高糺与夫子游寡人请见之晏子对曰臣闻之为地战者不能成其王为禄仕者不能正其君高糺与婴为兄弟久矣未尝干婴之行特禄仕之臣也何足以补君乎
　　说苑高缭仕于晏子晏子逐之左右諌曰高缭之事夫子三年曾无以爵位而逐之其义可乎晏子曰婴仄陋之人也四维之然后能直今此子事吾三年未尝弼吾过是以逐之也【晏子髙糺事晏子而见逐高糺曰臣事夫子三年无得而防见逐其説何也晏子曰婴之家俗有三而子无一焉糺曰可得闻乎晏子曰婴之家俗闲处从容不谈议则疏出不相美入不相削行则不与通国事无论骄士慢知者则不朝也此三者婴之家俗今子是无一焉故婴非特食餽之长也是以辞】　梁丘据谓晏子曰吾至死不及夫子矣晏子曰婴闻之为者常成行者常至婴非有异于人也常为而不置常行而不休者故难及也
　　晏子仲尼曰灵公污晏子事之以整齐庄公壮晏子事之以宣武景公奢晏子事之以恭俭君子也相三君而善不通下晏子细人也晏子闻之见仲尼曰婴闻君子有讥于婴是以来见如婴者岂能以道食人者哉婴之宗族待婴而祀其先人者数百家与齐国之闲士待婴而举火者数百家臣为此仕者也如臣者岂能以道食人者哉晏子出仲尼送之以賔客之礼再拜其辱反命门弟子曰救民之姓而不夸行补三君而不有晏子果君子也【孔丛子墨子曰孔子见景公公曰先生素不见晏子乎对曰晏子事三君而得顺焉是有三心所以不见也公告晏子晏子曰三君皆欲其国安是以婴得顺也闻君子独立不慙于影今孔子伐树削迹不自以为辱身穷陈蔡不自以为约始吾望儒贵之今则疑之诘之曰若是乎孔子晏子交相毁也小人有之君子则否孔子曰灵公污而晏子事之以洁庄公怯而晏子事之以勇景公侈而晏子事之以俭晏子君子也梁丘据问晏子曰事三君而不同心而俱顺焉仁人固多心乎晏子曰一心可以事百君百心不可以事一君故三君之心非一也而婴之心非三也孔子闻之曰小子记之晏子以一心事三君君子也如此则孔子誉晏子非所谓毁而不见也景公问晏子曰若人之众则有孔子乎对曰孔子者君子行有节者也晏子又曰盈成匡父之孝子兄之弟弟也其父尚为孔子门人门人且以为贵则其师亦不贱矣是则晏子亦誉孔子可知也夫徳之不修己之罪也不幸而屈于人己之命也伐树削迹絶粮七日何约乎哉若晏子以此而疑儒则晏子亦不足贤矣　墨子曰景公祭路寝闻哭声问梁丘据对曰鲁孔子之徒也其母死服丧三年哭泣甚哀公曰岂不可哉晏子曰古者圣人非不能也而不为者知其无补于死者而深害生事故也诘之曰墨子欲以亲死不服三日哭而已于意安者防自行之空用晏子为引而同乎已适证其非耳且晏子服父礼则无缘非行礼者也】　梁丘据死景公召晏子而告之曰据忠且爱我我欲丰厚其髙大其垄晏子曰敢问据之忠与爱于君者可得闻乎公曰吾有喜于玩好有司未能我具也则据以其所有共我是以知其忠也每有风雨暮夜求必存吾是以知其爱也晏子曰婴对则为罪不对则无以事君敢不对乎婴闻之臣専其君谓之不忠子専其父谓之不孝妻専其夫谓之嫉事君之道导亲于父兄有礼于羣臣有恵于百姓有信于诸侯谓之忠为子之道以钟爱其兄弟施行于诸父慈恵于众子诚信于朋友谓之孝为妻之道使其众妾皆得欢忻于其夫谓之不嫉今四封之民皆君之臣也而维据尽力以爱君【○疑阙】景公之嬖妾婴子死公守之三日不食肤着于席不
　　去左右以复而君无听焉晏子入复曰有术客与医俱言曰闻婴子病死愿请治之公喜遽起曰病犹可为乎晏子曰客之道也以为良医也请尝试之君请屛洁沐浴饮食闲病者之宫彼亦将有鬼神之事焉公曰诺屏而沐浴晏子令棺人入殓已殓而复曰医不能治病已殓矣不敢不以闻公作色不说曰夫子以医命寡人而不使视将殓而不以闻吾之为君名而已矣晏子曰君独不知死者之不可以生邪婴闻之君正臣从谓之顺君僻臣从谓之逆今君不道顺而行僻从邪者迩导害者逺谗防萌通而贤良废灭是以谄防繁于间邪行交于国也昔吾先君桓公用管仲而霸嬖乎竖刁而灭今君薄于贤人之礼而厚嬖妾之哀且古圣王畜私不伤行殓死不失爱送死不失哀行伤则溺已爱失则伤生哀失则害性是故圣王节之也即毕殓不留生事棺椁衣衾不以害生养哭泣处哀不以害生道今朽尸以留生广爱以伤行修哀以害性君之失矣故诸侯之賔客慙入吾国本朝之臣慙守其职崇君之行不可以导民从君之欲不可以持国且婴闻之朽而不殓谓之僇尸息而不收谓之陈胔反明王之性行百姓之诽而内嬖妾于僇胔此之谓不可公曰寡人不识请因夫子而为之晏子复曰国之士大夫诸侯四隣賔客皆在外君其哭而节之仲尼闻之曰星之昭昭不若月之曀曀小事之成不若大事之废君子之非贤于小人之是也其晏子之谓欤【子华子晏子问于子华子曰圣人尚俭于传有之乎子华子曰有之夫俭圣人之宝也所以御世之具也三皇五帝之所畱察也晏子曰婴闻之尧不以土阶为陋而有虞氏怵戒于涂髹其尚俭之谓欤子华子曰何哉大夫之所谓俭者夫俭在内不在外也俭在我不在物也心居中虚以治五官精气动薄神化囘潏啬其所以出而谨节其所受然后神宇泰定而精不摇其格物也明其遇事也刚此之谓俭而圣人之所宝也所以御世之具也三皇五帝之所留察也何哉大夫之所谓俭者夫视入以为出庾氏之职业也操赢而制余商贾子之所为也中人之家计口然后食闾里之志也乃若天子者大宫也有天下者大器也临万品御万民穷天之产罄地之毛无有不共无有不备此则古今常尊之势也奈何而以闾里之所志商贾子之所为庾氏之职业仰而议夫尧舜之量哉此腐儒之所守而污俗之所以相欺者也土阶涂髹之説野人之所称道而于传所不传者也本闻之尧居于衢室之宫垂衣而襞幅邃如神明之居辑五瑞以见羣后带幅舄而入觐者如众星之拱北尧则若固有之也舜游于岩廊之上被袗衣而鼓五弦之琴画日月于大常备十有二章黼黻黄烂如也出固有鸾和动则有佩环歩趋中于茎韶之节舜亦若固有之也夫尧舜之备物也如此而恶有所谓土阶三尺茅茨不翦者恶有所谓涂髹以自怵戒者此腐儒之所守而污俗之所以相欺者也故记所不道也桀纣之亡天下也以不仁而不以奢也戒奢者有礼存焉礼之所存可约则杀可丰则腆岂有揽四海之赋受九垓之经入而土阶以居欲以涂髹而不敢也其不然也必矣且先王之制也改玉则改行旂旒冕璪以示登降之品今污世人不通于礼也处尊而偪贱居大而侵小矣以王公之尊而圉以自奉难为其下矣不惟以陋于厥躬也而又旁无以施其族党上不丰其宗祧曰吾以是为俭也不亦夷貊之人矣乎晏子曰善微吾子婴无所闻之也终不敢以论约　子华子见齐景公公问所以为国奈何而治子华子对曰臣愚以为国不足为也事不足治也有意于为则狭矣有意于治则陋矣夫有国者有大物也所以持之者大矣狭且陋者果不足以有为也臣愚以为国不足为也事不足治也公曰然则国不可以为矣乎子华子曰非然也臣之所治者道也道之为治厚而不薄敬守其一正性内足羣众不周而务成一能尽能既成四境以平唯彼天符不周而同此神农氏之所以长也尧舜氏之所以章也夏后氏之所以勤也夫人主自智而愚人自巧而拙人若此则愚拙者请矣巧智者诏矣诏多则请者加多矣请者加多则是无不请也主虽巧智未无不知也以未无不知应无不请其道固穷为人主而数穷于其下将何以君人乎穷而不知其穷又将自以为多夫是之谓重塞之国上有讳言之君下有茍且之俗其祸起于欲为也其祸起于愿治也夫有欲为愿治之心而获重塞之祸是以臣愚以为国不足为也事不足治也昔者有道之世因而不为责而不诏去想去意静虚以待不伐之言不夺之事循名覈实官庀其司以不知为道以奈何为宝神农曰若何而和百物调三光尧曰若何而为日月之所烛舜曰若何而服四荒之外禹曰若何而治青北九阳竒怪之所际是故此王者天下以为功后世以为能以故记之所道而君之所知也臣戅而不知方始而至于朝也窃有疑焉齐之所以为齐者抑以异矣钟鼓柷圉日以抎考而和声不闻司空之刀锯龂龂如也而罪罟滋长诸侯之賔客膏其唇吻而争进谀言左右在廷之人主为蔽防僮夫竖晓然皆知公上之有慆心也造为謌謡以蛊君心君曾不之知也冕旒淸晨位宁以听惄焉以古人自耦君之心则泰矣夫其谁而顾肯以其一介之鄙试甞君之嗜好而以干其不测之祸臣戅而不知方始而至于朝也窃有疑焉夷考所由来以君之心胜故也心胜则道不集矣羣臣之不肖者又随而之故其日以深其固如性而君曾不之知也夫以君之明疏瀹其所底滞而开之以乡道夫孰能御之抑臣闻之万物之变也万事之化也不可为也不可究也因其言而推之则无不得其要者矣故臣愚以为国不足为也事不足治也公曰洋洋乎而之所以言吾欲以有説而无所措吾辞而之道博大而无倪吾所不能为也甞曰有以拂吾之陋心子华子退而食于晏氏○孔子倾盖而子华伪托其书最出近世姑存二则】
　　韩非子齐景公游少海传骑从中来谒曰婴疾甚且死恐公后之景公遽起传骑又至景公曰趋驾烦且之乗使驺子韩枢御之行数百歩以驺为不疾夺辔代之御可数百歩以马为不进尽释车而走以烦且之良而驺子韩枢之巧而以为不如下走也
　　说苑齐景公游于蒌闻晏子卒公乗舆素服驿而驱之自以为迟下车而趋知不若车之速则又乗比至于国者四下而趋行哭而往矣至伏尸而号曰子大夫日夜责寡人不遗尺寸寡人犹且淫泆而不收怨罪重积于百姓今天降祸于齐国不加寡人而加夫子齐国之社稷危矣百姓将谁告矣【晏子晏子病将死其妻曰夫子无欲言乎子曰吾恐死而俗变谨视尔家毋变尔俗也　晏子死景公操玉加于晏子而哭之涕沾襟章子谏曰非礼也公曰安用礼乎昔者吾与夫子游于公邑之上一日而三不聼寡人今其孰能然乎吾失夫子则亡何礼之有免而哭尽哀而去○生不能用死而哭之景公真庸主矣】　晏子病将死断楹内书焉谓其妻曰楹也语子壮而视之及壮发书书之言曰布帛不穷穷不可饰牛马不穷穷不可服士不可穷穷不可任穷乎穷乎穷也【晏子晏子病将死凿楹纳书焉谓其妻曰楹语也子壮而示之及壮发书之言曰布帛不可穷穷不可饰牛马不可穷穷不可服士不可穷穷不可任国不可穷穷不可窃也　史记景公四十八年晏婴卒　水经注晏子之宅近市景公欲易之而婴弗更为诫曰吾生则近市死岂易志乃故宅后人名之曰清节里】　晏子没十有七年景公饮诸大夫酒公射出质堂上唱善若出一口公作色太息播弓矢章入公曰章自吾失晏子于今十有七年未尝闻吾过不善今射出质而唱善者若出一口章对曰此诸臣之不肖也知不足以知君之不善勇不足以犯君之顔色然而有一焉臣闻之君好之则臣服之君嗜之则臣食之夫尺蠖食黄则其身黄食苍则其身苍君其犹有谄人言乎公曰善今日之言章为君我为臣是时海人入鱼公以五十乗赐章归鱼乗塞涂抚其御之手曰曩之唱善者皆欲若鱼者也昔者晏子辞赏以正君故过失不掩今诸臣谄防以干利故出质而唱善如出一口今所辅于君未见于众而受若鱼是反晏子之义而顺谄防之欲也固辞鱼不受君子曰章之廉乃晏子之遗行也【○史世家晏子卒后十年而景公薨此云十七年未详】
　　晏平仲之在齐也歴事三君皆暗主也崔庆既亾陈氏得政所际之时则季世也方庄公之弑晏子伏尸成礼大宫之歃舍命不渝是可谓仁者之勇矣景公嗣位若能委权任用承霸国之余烈晋失诸侯齐国之兴日可俟也乃景公固非能大有为之君也所宠任者梁丘据裔款之流所好者宫室台榭之崇声色狗马之玩婴也随事补救以讽諌匡君心者朝夕不怠危行言孙故能身处乱世显名诸侯而齐国赖之以安也虽然景固非能大有为者也当灵庄残暴之余国脉渐削而弗能济之以仁俭崔庆弑逆之时贼臣乱国而弗能震之以威权修桓公之政则晏婴可以为仲父有马千驷则壤地甲兵不减于九合一匡时也奈何景公志无逺圗惟繁刑嗜酒田猎游观之是尚婴数为諌之景数为违之欲以绍前烈而逮先君之后不亦难乎値晋霸已衰之日在位日久虽意存代兴而卒无成业故子朝乱周而不能定季氏逐君而不能讨北燕徐莒兵耀小国以是求伯势必无成况又政在陈氏乎势重者人主之渊鱼而圃池之徳归于私家彗星见于上祝诅交于下登牛山而陨涕其气衰其志惰矣此晏子所由对叔向而私忧亦莫如之何也已



　　绎史卷七十七下
&lt;史部,纪事本末类,绎史&gt;
　　钦定四库全书
　　绎史卷七十八　　　　灵壁县知县马骕撰晋失诸侯
　　左传【成公八年】　秋桓公来朝劳公且问晋故公以晋君语之伯于是骤朝于晋而请为昏　【襄公】二十三年春杞孝公卒晋悼夫人丧之平公不彻乐非礼也礼为邻国阙　【二十九年】晋平公出也故治杞六月知悼子合诸侯之大夫以城孟孝伯会之郑子大叔与伯石往子大叔见大叔文子与之语文子曰甚乎其城也子大叔曰若之何哉晋国不恤周宗之阙而夏肄是屏其弃诸姬亦可知也已诸姬是弃其谁归之吉也闻之弃同即异是谓离徳诗曰协比其邻昏姻孔云晋不邻矣其谁云之【谷梁传古者天子封诸侯其地足以容其民其民足以满城以自守也杞危而不能自守故诸侯之大夫相帅而城之此变之正也】　晋侯使司马女叔侯来治田弗尽归也晋悼夫人愠曰齐也取货先君若有知也不尚取之公告叔侯叔侯曰虞虢焦霍扬韩魏皆姬姓也晋是以大若非侵小将何所取武献以下兼国多矣谁得治之杞夏余也而即东夷鲁周公之后也而睦于晋以封鲁犹可而何有焉鲁之于晋也职贡不乏玩好时至公卿大夫相继于朝史不絶书府无虚月如是可矣何必瘠鲁以肥且先君而有知也毋宁夫人而焉用老臣文公来盟书曰子贱之也　冬孟孝伯如晋报范叔也　【三十年】二月癸未晋悼夫人食舆人之城杞者绛县人或年长矣无子而往与于食有与疑年使之年曰臣小人也不知纪年臣生之嵗正月甲子朔四百有四十五甲子矣其季于今三之一也吏走问诸朝师旷曰鲁叔仲惠伯防郤成子于承匡之嵗也是嵗也狄伐鲁叔孙庄叔于是乎败狄于咸获长狄侨如及虺也豹也而皆以名其子七十三年矣史赵曰亥有二首六身下二如身是其日数也士文伯曰然则二万六千六百有六旬也赵孟问其县大夫则其属也召之而谢过焉曰武不才任君之大事以晋国之多虞不能由吾子使吾子辱在泥涂久矣武之罪也敢谢不才遂仕之使助为政辞以老与之田使为君复陶以为绛县师而废其舆尉于是鲁使者在晋归以语诸大夫季武子曰晋未可婾也有赵孟以为大夫有伯瑕以为佐有史赵师旷而咨度焉有叔向女齐以师保其君其朝多君子其庸可婾乎勉事之而后可　三十一年春王正月穆叔至自防见孟孝伯语之曰赵孟将死矣其语偷不似民主且年未盈五十而谆谆焉如八九十者弗能久矣若赵孟死为政者其韩子乎吾子盍与季孙言之可以树善君子也晋君将失政矣若不树焉使早备鲁既而政在大夫韩子懦弱大夫多贪求欲无厌齐楚未足与也鲁其惧哉孝伯曰人生几何谁能无偷朝不及夕将安用树穆叔出而告人曰孟孙将死矣吾语诸赵孟之偷也而又甚焉又与季孙语晋故季孙不从及赵文子卒晋公室卑政在侈家韩宣子为政不能图诸侯鲁不堪晋求谗慝多是以有平丘之防　己亥孟孝伯卒【昭公元年】夏四月赵孟叔孙豹曹大夫入于郑郑伯兼享之子皮戒赵孟礼终赵孟赋瓠叶子皮遂戒穆叔且告之穆叔曰赵孟欲一献子其从之子皮曰敢乎穆叔曰夫人之所欲也又何不敢及享具五献之笾豆于幕下赵孟辞私于子产曰武请于冡宰矣乃用一献赵孟为客礼终乃宴穆叔赋鹊巢赵孟曰武不堪也又赋采蘩曰小国为蘩大国省穑而用之其何实非命子皮赋野有死麕之卒章赵孟赋常棣且曰吾兄弟比以安尨也可使无吠穆叔子皮及曹大夫兴拜举兕爵曰小国頼子知免于戾矣饮酒乐赵孟出曰吾不复此矣天王使刘定公劳赵孟于颍馆于雒汭刘子曰美哉禹功明徳远矣防禹吾其鱼乎吾与子弁冕端委以治民临诸侯禹之力也子盍亦远绩禹功而大庇民乎对曰老夫罪戾是惧焉能恤远吾侪偷食朝不谋夕何其长也刘子归以语王曰谚所为老将知而耄及之者其赵孟之谓乎为晋正卿以主诸侯而侪于隷人朝不谋夕弃神人矣神怒民叛何以能久赵孟不复年矣神怒不歆其祀民叛不即其事祀事不从又何以年　晋侯有疾郑伯使公孙侨如晋聘且问疾叔向问焉曰寡君之疾病卜人曰实沈台骀为祟史莫之知敢问此何神也子产曰昔高辛氏有二子伯曰阏伯季曰实沈居于旷林不相能也日寻干戈以相征讨后帝不臧迁阏伯于商丘主辰商人是因故辰为商星迁实沈于大夏主参唐人是因以服事夏商其季世曰唐叔虞当武王邑姜方震大叔梦帝谓已余命而子曰虞将与之唐属诸参而蕃育其子孙及生有文在其手曰虞遂以命之及成王灭唐而封大叔焉故参为晋星由是观之则实沈参神也昔金天氏有裔子曰昧为冥师生允格台骀台骀能业其官宣汾洮障大泽以处大原帝用嘉之封诸汾川沈姒蓐黄实守其祀今晋主汾而灭之矣由是观之则台骀汾神也抑此二者不及君身山川之神则水旱疠疫之灾于是乎禜之日月星辰之神则雪霜风之不时于是乎禜之若君身则亦出入饮食哀乐之事也山川星辰之神又何为焉侨闻之君子有四时朝以听政昼以访问夕以修令夜以安身于是乎节宣其气勿使有所壅闭湫底以露其体兹心不爽而昏乱百度今无乃壹之则生疾矣侨又闻之内官不及同姓其生不殖美先尽矣则相生疾君子是以恶之故志曰买妾不知其姓则卜之违此二者古之所慎也男女辨姓礼之大司也今君内实有四姬焉其无乃是也乎若由是二者弗可为也已四姬有省犹可无则必生疾矣叔向曰善哉肸未之闻也此皆然矣叔向出行人挥送之叔向问郑故焉且问子晳对曰其与几何无礼而好陵人怙富而卑其上弗能久矣晋侯闻子产之言曰博物君子也重贿之晋侯求医于秦秦伯使医和视之曰疾不可为也是谓近女室疾如蛊非鬼非食惑以丧志良臣将死天命不祐公曰女不可近乎对曰节之先王之乐所以节百事也故有五节迟速本末以相及中声以降五降之后不容弹矣于是有烦手淫声慆堙心耳乃忘平和君子弗听也物亦如之至于烦乃舍也已无以生疾君子之近琴瑟以仪节也非以慆心也天有六气降生五味发为五色征为五声淫生六疾六气曰隂阳风晦明也分为四时序为五节过则为菑隂淫寒疾阳淫热疾风淫末疾淫腹疾晦淫惑疾明淫心疾女阳物而晦时淫则生内热惑蛊之疾今君不节不时能无及此乎出告赵孟赵孟曰谁当良臣对曰王是谓矣主相晋国于今八年晋国无乱诸侯无阙可谓良矣和闻之国之大臣荣其宠禄任其大节有菑祸兴而无改焉必受其咎今君至于淫以生疾将不能图恤社稷祸孰大焉主不能御吾是以云也赵孟曰何谓蛊对曰淫溺惑乱之所生也于文皿虫为蛊谷之飞亦为蛊在周易女惑男风落山谓之蛊皆同物也赵孟曰良医也厚其礼而归之
　　国语平公有疾秦景公使医龢视之出曰疾不可为也是谓远男而近女惑以生蛊非鬼非食惑以丧志良臣不生天命不佑若君不死必失诸侯赵文子闻之曰武从二三子以佐君为诸侯盟主于今八年矣内无苛慝诸侯不二子胡曰良臣不生天命不佑对曰自今之谓龢闻之曰直不辅曲眀不规闇榣木不生危松栢不生埤吾子不能谏惑使至于生疾又不自而宠其政八年之谓多矣何以能久文子曰医及国家乎对曰上医医国其次疾人固医官也文子曰子称蛊何实生之对曰蛊之慝谷之飞实生之物莫伏于蛊莫嘉于谷谷兴蛊伏而章明者也故食谷者昼选男徳以象谷眀宵静女徳以伏蛊慝今君一之是不飨谷而食蛊也是不昭谷眀而皿蛊也夫文虫皿为蛊吾是以云文子曰君其几何对曰若诸侯服不过三年不服不过十年过是晋之殃也是嵗赵文子卒诸侯畔晋十年平公薨
　　礼记晋献文子成室晋大夫发焉张老曰美哉轮焉美哉奂焉歌于斯哭于斯聚国族于斯文子曰武也得歌于斯哭于斯聚国族于斯是全要领以从先大夫于九京也北面再拜稽首君子谓之善颂善祷【○檀弓】
　　国语赵文子为室斵其椽而砻之张老夕焉而见之不谒而归文子闻之驾而往曰吾不善子亦告我何其速也对曰天子之室斵其椽而砻之加密石焉诸侯砻之大夫斵之士首之备其物义也从其等礼也今子贵而忘义富而忘礼吾惧不免何敢以告文子归令之勿砻也匠人请皆斵之文子曰止为后世之见之也其斵者仁者之为也其砻者不仁者之为也　赵文子与叔向游于九京曰死者若可作也吾谁与归叔向曰其阳子乎文子曰夫阳子行廉直于晋国不免其身其知不足称也叔向曰其舅犯乎文子曰舅犯见利不顾其君其仁不足称也其随武子乎纳諌不忘其师言身不失其友事君不援而进不阿而退
　　礼记赵文子与叔誉观乎九原文子曰死者如可作也吾谁与归叔誉曰其阳处父乎文子曰行并植于晋国不没其身其知不足称也其舅犯乎文子曰见利不顾其君其仁不足称也我则随武子乎利其君不忘其身谋其身不遗其友晋人谓文子知人文子其中退然如不胜衣其言呐呐然如不出诸其口所举于晋国管库之士七十有余家生不交利死不属其子焉【○檀韩非弓　子中牟无令晋平公问赵武曰中牟三国之股肱邯郸之肩髀寡人欲得其良令也谁使而可武曰刑伯子可公曰非子之雠也曰私雠不入公门公又问曰中府之令谁使而可曰臣子可故曰外举不避雠内举不避子赵武所荐四十六人及武死各就賔位其无私德若此也○左传祁奚事同】
　　左传十二月晋既烝赵孟适南阳将防孟子余甲辰朔烝于温庚戍卒郑伯如晋吊及雍乃复
　　韩非子平公问叔向曰羣臣孰贤曰赵武公曰子党于师人武立如不胜衣言如不出口然所举士也数十人皆得其意而公家甚赖之及武子之生也不利于家死不托于孤臣敢以为贤也【新序晋平公过九原而叹曰嗟乎此地之蕴吾良臣多矣若使死者起也吾将谁与归乎叔向对曰其赵武乎平公曰子党于子之师也对曰臣敢言赵武之为人也立若不胜衣言若不出于口然其身举士于白屋下者四十六人皆得其意而公家甚赖之及文子之死也四十六人皆就賔位是以无私徳也臣故以为贤也平公曰善夫赵武贤臣也相晋天下无兵革者九年春秋曰晋赵武之力尽得人也　叶公诸梁问乐王鲋曰晋大夫赵文子为人何若对曰好学而受规谏叶公曰疑未尽之矣对曰好学智也受规谏仁也江出汶山其源若瓮口至楚国其广十里无他故其下流多也人而好学受规谏宜哉其立也诗曰其惟哲人告之话言顺徳之行此之谓也○家语孔子谓子路有此语】
　　左传【二年】夏四月韩须如齐逆女齐陈无宇送女致少姜少姜有宠于晋侯晋侯谓之少齐谓陈无宇非卿执诸中都少姜为之请曰送从逆班畏大国也犹有所易是以乱作　叔弓聘于晋报宣子也晋侯使郊劳辞曰寡君使弓来继旧好固曰女无敢为賔彻命于执事敝邑矣敢辱郊使请辞致馆辞曰寡君命下臣来继旧好好合使成臣之禄也敢辱大馆叔向曰子叔子知礼哉吾闻之曰忠信礼之器也卑让礼之宗也辞不忘国忠信也先国后已卑让也诗曰敬慎威仪以近有徳夫子近徳矣　晋少姜卒公如晋及河晋侯使士文伯来辞曰非伉俪也请君无辱公还季孙宿遂致服焉【公羊传其言至河乃复何不敢进也　谷梁传耻如晋故着有疾也公如晋而不得入季孙宿如晋而得入恶季孙宿也】叔向言陈无宇于晋侯曰彼何罪君使公族逆之齐使上大夫送之犹曰不共君求以贪国则不共而执其使君刑已颇何以为盟主且少姜有辞冬十月陈无宇归十一月郑印段如晋吊　三年春王正月郑游吉如
　　晋送少姜之梁丙与张趯见之梁丙曰甚矣哉子之为此来也子大叔曰将得已乎昔文襄之霸也其务不烦诸侯令诸侯三嵗而聘五嵗而朝有事而防不协而盟君薨大夫吊卿共事夫人士吊大夫送足以昭礼命事谋阙而已无加命矣今嬖宠之丧不敢择位而数于守适唯惧获戾岂敢惮烦少姜有宠而死齐必继室今兹吾又将来贺不唯此行也张趯曰善哉吾得闻此数也然自今子其无事矣譬如火焉火中寒暑乃退此其极也能无退乎晋将失诸侯诸侯求烦不获二大夫退子大叔告人曰张趯有知其犹在君子之后乎齐侯使晏婴请继室于晋曰寡君使婴曰寡人愿事君朝夕不倦将奉质币以无失时则国家多难是以不获不腆先君之适以备内官焜燿寡人之望则又无禄早世陨命寡人失望君若不忘先君之好惠顾齐国辱收寡人徼福于大公丁公照临敝邑镇抚其社稷则犹有先君之适及遗姑姊妹若而人君若不弃敝邑而辱使董振择之以备嫔嫱寡人之望也韩宣子使叔向对曰寡君之愿也寡君不能独任其社稷之事未有伉俪在缞绖之中是以未敢请君有辱命惠莫大焉若惠顾敝邑抚有晋国赐之内主岂唯寡君举羣臣实受其贶其自唐叔以下实宠嘉之　晋韩起如齐逆女公孙虿为少姜之有宠也以其子更公女而嫁公子人谓宣子子尾欺晋晋胡受之宣子曰我欲得齐而远其宠宠将来乎秋七月郑罕虎如晋贺夫人且告曰楚人日征敝邑以不朝立王之故敝邑之往则畏执事其谓寡君而固有外心其不往则宋之盟云进退罪也寡君使虎布之宣子使叔向对曰君若辱有寡君在楚何害修宋盟也君苟思盟寡君乃知免于戾矣君若不有寡君虽朝夕辱于敝邑寡君猜焉君实有心何辱命焉君其往也苟有寡君在楚犹在晋也张趯使谓大叔曰自子之归也小人粪除先人之敝庐曰子其将来今子皮实来小人失望大叔曰吉贱不获来畏大国尊夫人也且孟曰而将无事吉庶几焉　六年春王正月杞文公卒吊如同盟礼也　【七年】晋人来治杞田季孙将以成与之谢息为孟孙守不可曰人有言曰虽有挈缾之知守不假器礼也夫子从君而守臣丧邑虽吾子亦有猜焉季孙曰君之在楚于晋罪也又不听晋鲁罪重矣晋师必至吾无以待之不如与之闲晋而取诸吾与子桃成反谁敢有之是得二成也鲁无忧而孟孙益邑子何病焉辞以无山与之莱柞乃迁于桃晋人为取成　郑子产聘于晋晋侯有疾韩宣子逆客私焉曰寡君寝疾于今三月矣并走羣望有加而无瘳今梦黄熊入于寝门其何厉鬼也对曰以君之眀子为大政其何厉之有昔尧殛鲧于羽山其神化为黄熊以入于羽渊实为夏郊三代祀之晋为盟主其或者未之祀也乎韩子祀夏郊晋侯有闲赐子产莒之二方鼎【国语郑简公使公孙成子来聘平公有疾韩宣子賛授客馆客问君疾对曰寡君之疾乆矣上下神祗无不徧谕也而无除今梦黄能入于寑门不知人杀乎抑厉鬼邪子产曰以君之明子为大政其何厉之有侨闻之昔者鲧违帝命殛之于羽山化为黄能以入于羽渊实为夏郊三代举之夫鬼神之所及非其族类则绍其同位是故天子祀上帝公侯祀百辟自卿以下不过其族今周室少卑晋实继之其或者未举夏郊邪宣子以告祀夏郊董伯为尸五日公见子产赐之莒鼎　古文琐语晋平公梦朱熊窥其屏恶之而疾问于子产对曰昔共工之卿曰浮游败于颛顼自沈于淮其色赤其言善笑其行善顾其状如熊为天王祟见之堂则王天下者死见之堂下则邦人骇见之门则近臣忧见之庭则无伤今窥君之屏病而无伤其祭颛顼共工乎从其言而病闲○太平御覧引】　八年春石言于晋魏榆晋侯问于师旷曰石何故言对曰石不能言或冯焉不然民听滥也抑臣又闻之曰作事不时怨讟动于民则有非言之物而言今宫室崇侈民力雕尽怨讟竝作莫保其性石言不亦宜乎于是晋侯方筑虒祁之宫叔向曰子野之言君子哉君子之言信而有征故怨远于其身小人之言僣而无征故怨咎及之诗曰哀哉不能言匪舌是出唯躬是瘁哿矣能言巧言如流俾躬处休其是之谓乎是宫也成诸侯必叛君必有咎夫子知之矣　叔弓如晋贺虒祁也游吉相郑伯以如晋亦贺虒祁也史赵见子大叔曰甚哉其相也可吊也而又贺之子大叔曰若何吊也其非唯我贺将天下实贺説苑晋平公使叔向聘于吴吴人拭舟以逆之左五百人右五百人有绣衣而豹裘者有锦衣而狐裘者叔向归以告平公平公曰吴其亡乎奚以敬舟奚以敬民叔向对曰君为驰底之防上可以发千兵下可以陈钟鼓诸侯闻君者亦曰奚以敬台奚以敬民所敬各异也于是平公乃罢台　晋平公春筑台叔向曰不可古者圣王贵德而务施缓刑辟而趋民时今春筑台是夺民时也夫徳不施则民不归刑不缓则百姓愁使不归之民役愁怨之百姓而又夺其时是重竭也夫牧百姓养育之而重竭之岂所以定命安存而称为人君于后世哉平公曰善乃罢台役　晋平公问叔向曰嵗饥民疫翟人攻我我将若何对曰嵗饥来年而反矣疾疫将止矣翟人不足患也公曰患有大于此者乎对曰夫大臣重禄而不极谏近臣畏罪而不敢言左右顾宠于小官而君不知此诚患之大者也公曰善于是令国中曰欲有諌者为隠左右言及国吏罪【新序晋平公问于叔向曰国家之患孰为大对曰大臣重禄而不极谏近臣畏罚而不敢言下情不上通此患之大者也公曰善于是令国曰欲进善言谒者不通罪当死】
　　韩非子叔向御坐平公请事公腓痛足痹转筋而不敢壊坐晋国闻之皆曰叔向贤者平公礼之转筋而不敢壊坐晋国之辞仕托慕叔向者国之锤矣
　　高士传亥唐晋人也高恪寡素晋人惮之虽蔬食菜羮平公每为之欣饱公与亥唐坐有闲亥唐出叔向入平公伸一足曰吾向时与亥子坐腓痛足痹不敢伸叔向勃然作色不説公曰子欲贵乎吾爵子欲富乎吾禄子夫亥先生乃无欲也吾非正坐无以养之子何不説乎【○与前事较异】
　　韩非子晋平公问叔向曰昔者齐桓公九合诸侯一匡天下不识君之力也臣之力也叔向对曰管仲善制割賔胥无善削缝隰朋善纯缘衣成君举而服之亦臣之力也君何力之有师旷伏琴而笑之公曰太师奚笑也师旷对曰臣笑叔向之对君也凡为人臣者犹炮宰和五味而进之君君弗食孰敢强之也臣请譬之君者壤地也臣者草木也必壤地美然后草木硕大亦君之力臣何力之有或曰叔向师旷之对皆偏辞也夫一匡天下九合诸侯美之大者也非专君之力也又非专臣之力也昔者宫之竒在虞僖负羁在曹二臣之智言中事发中功虞曹俱亡者何也此有其臣而无其君者也且蹇叔处虞而虞亡处秦而秦霸非蹇叔愚于虞而智于秦也此有君与无臣也向曰臣之力也不然矣昔者桓公宫中二市妇闾二百被髪而御妇人得管仲为五伯长失管仲得竖刁而身死虫流出尸不以为非臣之力也且不以管仲为霸以为君之力也且不以竖刁为乱昔者晋文公慕于齐女而亡归舅犯极谏故使反晋国故桓公以管仲合文公以舅犯霸而师旷曰君之力也又不然矣凡五霸所以能成功名于天下者必君臣俱有力焉故曰叔向师旷之对皆偏辞也【説苑韩平子问于叔向曰刚与柔孰坚对曰臣年八十矣齿再堕而舌尚存老耼有言曰天下之至柔驰骋乎天下之至坚又曰人之生也柔弱其死也刚强万物草木之生也柔脆其死也枯槁因此观之柔弱者生之徒也刚强者死之徒也天生者毁而必复死者破而愈亡吾是以知柔之坚于刚也平子曰善哉然则子之行何从叔向曰臣亦柔耳何以刚为平子曰柔无乃脆乎叔向曰柔者纽而不折亷而不缺何为脆也天之道防者胜是以两军相加而柔者克之两仇争利而弱者得焉易曰天道亏满而益谦地道变满而流谦鬼神害满而福谦人道恶满而好谦夫懐谦不足之柔弱而四道者助之则安往而不得其志乎平子曰善　韩非子叔向赋猎功多者受多功少者受少】
　　国语叔向见司马侯之子抚而泣之曰自此其父之死吾蔑与比而事君矣昔者此其父始之我终之我始之夫子终之无不可籍偃在侧曰君子有比乎叔向曰君子比而不别比徳以赞事比也引党以封已利己而忘君别也　平公射鴳不死使竖防搏之失公怒拘将杀之叔向闻之夕君吿之叔向曰君必杀之昔吾先君唐叔射兕于徒林殪以为大甲以封于晋今君嗣吾先君唐叔射鴳不死搏之不得是扬吾君之耻者也君其必速杀之勿令远闻君忸怩颜乃趣赦之
　　韩非子昔者卫灵公将之晋至濮水之上税车而放马设舍以宿夜分而闻鼓新声者而説之使人问左右尽报弗闻乃召师涓而告之曰有鼓新声者使人问左右尽弗闻其状似鬼神子为听而写之师涓曰诺因静坐抚琴而写之师涓明日报曰臣得之矣而未习也请复一宿习之灵公曰诺因复留宿明日而习之遂去之晋晋平公觞之于施夷之防酒酣灵公起公曰有新声愿请以示平公曰善乃召师涓令坐师旷之旁援琴抚之未终师旷抚止之曰此亡国之声不可遂也平公曰此道奚出师旷曰此师延之所作与纣为靡靡之乐也及武王伐纣师延东走至于濮水而自投故闻此声者必于濮水之上先闻此声者其国必削不可遂平公曰寡人所好者音也子其使遂之师涓鼓究之平公问师旷曰此所谓何声也师旷曰此所谓清商也公曰清商固最悲乎师旷曰不如清征公曰清征可得而闻乎师旷曰不可古之听清征者皆有徳义之君也今吾君徳薄不足以听平公曰寡人之所好者音也愿试听之师旷不得已援琴而鼓一奏之有鹤二八道南方来集于郎门之垝再奏之而列三奏之延颈而鸣舒翼而舞音中宫商之声声闻于天平公大説坐者皆喜平公提觞而起为师旷寿反坐而问曰音莫悲于清征乎师旷曰不如清角平公曰清角可得而闻乎师旷曰不可昔者黄帝合鬼神于泰山之上驾象车而六蛟龙毕方竝鎋蚩尤居前风伯进扫师洒道虎狼在前鬼神在后腾蛇伏地鳯凰覆上大合鬼神作为清角今主君徳薄不足听之听之将恐有败平公曰寡人老矣所好者音也愿遂听之师旷不得已而鼓之一奏之有云从西北方起再奏之大风至大随之裂帷幕破俎豆隳廊瓦坐者防走平公恐惧伏于廊室之间晋国大旱赤地三年平公之身遂瘙病故曰不务听治而好五音不已则竆身之事也【淮南子昔者师旷奏白雪之音而神物为之下降风雨暴至平公癃病晋国赤地释名箜篌师延所作靡靡之乐后出桑闲濮上之地盖空国之侯所作也师涓为晋平公鼓焉郑衞分其地而有之遂号郑卫之音为淫乐】
　　国语平公説新声师旷曰公室其将卑乎君之眀兆于衰矣夫乐以开山川之风以耀徳于广远也风徳以广之风山川以远之风物以听之修诗以咏之修礼以节之夫徳广远而有时节是以远服而迩不迁【拾遗记师旷者或出于晋灵之世以主乐官妙辨音律撰兵书万篇时人莫知其原裔出没难详也晋平公之时以隂阳之学显于当世熏目为瞽人以絶塞众虑专心于星算音律之中考钟吕以定四时无毫厘之异春秋不记师旷出何帝之时旷知命欲终乃述寳符百卷晋战国时其书灭絶矣　汉书兵家师旷八篇　宋符瑞志白燕者师旷时衔丹书来至　河精人头鱼身师旷时所受谶也　玉羊师旷时来至】
　　吕氏春秋晋平公铸为大钟使工听之皆以为调矣师旷曰不调请更铸之平公曰工皆为调矣师旷曰后世有知音者将知钟之不调也臣窃为君耻之至于师涓而果知钟之不调也
　　説苑晋平公问于师旷曰人君之道如何对曰人君之道清净无为务在博爱趋在任贤广开耳目以察万方不固溺于流俗不拘繋于左右廓然远见踔然独立屡省考绩以临臣下此人君之操也平公曰善　晋平公问于师旷曰吾年七十欲学恐已暮矣师旷曰何不炳烛乎平公曰安有为人臣而戏其君乎师旷曰盲臣安敢戏其君乎臣闻之少而好学如日出之阳壮而好学如日中之光老而好学如炳烛之眀炳烛之眀孰与昧行乎平公曰善哉
　　新序晋平公闲居师旷侍坐平公曰子生无目眹甚矣子之墨墨也师旷对曰天下有五墨墨而臣不得与一焉平公曰何谓也师旷曰羣臣行赂以采名誉百姓侵冤无所告诉而君不悟此一墨墨也忠臣不用用臣不忠下才处高不肖临贤而君不悟此二墨墨也奸臣欺诈空虚府库以其少才覆塞其恶贤人逐奸邪贵而君不悟此三墨墨也国贫民罢上下不和而好财用兵嗜欲无厌谄防之人容容在旁而君不悟此四墨墨也至道不眀法令不行吏民不正百姓不安而君不悟此五墨墨也国有五墨墨而不危者未之有也臣之墨墨小墨墨耳何害乎国家哉【淮南子师旷瞽而为太宰晋无乱政有贵于见者也】説苑晋平公问于师旷曰咎犯与赵衰孰贤对曰阳处父欲臣文公因咎犯三年不达因赵衰三日而达智不知其士众不智也知而不言不忠也欲言之而不敢无勇也言之而不听不贤也
　　韩非子晋平公与羣臣饮饮酣乃喟然叹曰莫乐为人君惟其言而莫之违师旷侍坐于前援琴撞之公披衽而避琴壊于壁公曰太师谁撞师旷曰今者有小人言于侧者故撞之公曰寡人也师旷曰哑是非君人者之言也左右请除之公曰释之以为寡人戒或曰平公失君道师旷失臣礼夫非其行而诛其身君之于臣也非其行则陈其言善谏不听则远其身者臣之于君也今师旷非平公之行不陈人臣之谏而行人主之诛举琴而亲其体是逆上下之位而失人臣之礼也夫为人臣者君有过则谏谏不听则轻爵禄以待之此人臣之礼义也今师旷非平公之过举琴而亲其体虽严父不加于子而师旷行之于君此大逆之术也臣行大逆平公喜而听之是失君道也故平公之迹不可行也使人主过于听而不悟其失师旷之行亦不可行也使奸臣袭极谏而饰弑君之道不可谓两明此谓两过故曰平公失君道师旷亦失臣礼矣【淮南子晋平公出言而不当师旷举琴而撞之跌衽宫壁左右欲涂之平公曰舍之以此为寡人失孔子闻之曰平公非不痛其体也欲来谏者也　古文琐语师旷御晋平公鼔瑟辍而笑曰齐君与其嬖戏坠于牀而伤其臂平公命人书之曰某月某日齐君戏而伤问之于齐侯笑曰然有之　晋平公至浍上见人乘白骖八驷以来有貍身而狐尾去其车而随公之车公问师旷师旷曰貍身而狐尾其名曰首阳之神饮酒于霍太山而归其逄君于浍乎君其有喜　有鸟飞从南方来质白五色皆备集平公之庭相见如让公召叔向问之叔向曰吾闻师旷曰西方有白质鸟五色皆备其名曰翚南方赤质五色备其名曰揺来为吾君臣其祥先至矣】
　　左传【九年】周甘人与晋阎嘉争阎田晋梁丙张趯率隂戎伐颍王使詹桓伯辞于晋曰我自夏以后稷魏骀芮岐毕吾西土也及武王克商蒲姑商奄吾东土也巴濮楚邓吾南土也肃慎燕亳吾北土也吾何迩封之有文武成康之建母弟以藩屏周亦其废队是为岂如弁髦而因以敝之先王居梼杌于四裔以御螭魅故允姓之奸居于瓜州伯父惠公归自秦而诱以来使偪我诸姬入我郊甸则戎焉取之戎有中国谁之咎也后稷封殖天下今戎制之不亦难乎伯父图之我在伯父犹衣服之有冠冕木水之有本原民人之有谋主也伯父若裂冠毁冕拔本塞原专弃谋主虽戎狄其何有余一人叔向谓宣子曰文之伯也岂能改物翼戴天子而加之以共自文以来世有衰徳而暴灭宗周以宣示其侈诸侯之贰不亦宜乎且王辞直子其图之宣子说王有姻丧使赵成如周吊且致阎田与襚反颍俘王亦使賔滑执甘大夫襄以説于晋晋人礼而归之　晋荀盈如齐逆女还六月防于戏阳殡于绛未葬晋侯饮酒乐膳宰屠蒯趋入请佐公使尊许之而遂酌以饮工曰女为君耳将司聪也辰在子卯谓之疾日君彻宴乐学人舍业为疾故也君之卿佐是谓股肱股肱或亏何痛如之女弗闻而乐是不聪也又饮外嬖嬖叔曰女为君目将司明也服以旌礼礼以行事事有其物物有其容今君之容非其物也而女不见是不明也亦自饮也曰味以行气气以实志志以定言言以出令臣实司味二御失官而君弗命臣之罪也公説彻酒初公欲废知氏而立其外嬖为是悛而止秋八月使荀跞佐下军以说焉
　　礼记知悼子防未葬平公饮酒师旷李调侍鼓钟杜蒉自外来闻钟声曰安在曰在寝杜蒉入寝歴阶而升酌曰旷饮斯又酌曰调饮斯又酌堂上北靣坐饮之降趋而出平公呼而进之曰蒉曩者尔心或开予是以不与尔言尔饮旷何也曰子卯不乐知悼子在堂斯其为子卯也大矣旷也太师也不以诏是以饮之也尔饮调何也曰调也君之防臣也为一饮一食忘君之疾是以饮之也尔饮何也曰蒉也宰夫也非刀匕是共又敢与知防是以饮之也平公曰寡人亦有过焉酌而饮寡人杜蒉洗而扬觯公谓侍者曰如我死则必毋废斯爵也至于今既毕献斯扬觯谓之杜举【○檀弓】
　　新序晋平公浮西河中流而叹曰嗟乎安得贤士与共此乐者船人固桑进对曰君言过矣夫剑产于越珠产江汉玉产昆山此三寳者皆无足而至今君茍好士则贤士至矣平公曰固桑来吾门下食客者三千余人朝食不足暮收市租暮食不足朝收市租吾尚可谓不好士乎固桑对曰今夫鸿鹄髙飞冲天然其所恃者六翮耳夫腹下之毳背上之毛増去一把飞不为髙下不知君之食客六翮邪将腹背之毳也平公默然而不应焉【○韩诗作船人盍胥又説苑赵简子事同】
　　説苑晋平公为驰逐之车龙旌众色挂之以犀象错之以羽芝车成题金千镒立之于殿下令羣臣得观焉田差三过而不一顾平公作色大怒问田差尔三过而不一顾何为也田差对曰臣闻説天子者以天下说诸侯者以国説大夫者以官说士者以事説农夫者以食説妇姑者以织桀以奢亡纣以淫败是以不敢顾也平公曰善乃命左右曰去车　晋平公好乐多其赋敛下治城郭曰敢有谏者死国人忧之有咎犯者见门大夫曰臣闻主君好乐故以乐见门大夫入言曰晋人咎犯也欲以乐见平公曰内之止坐殿上则出钟磬竽瑟坐有顷平公曰客子为乐咎犯对曰臣不能为乐臣善隠平公召隠士十二人咎犯曰隠臣窃顾昧死御平公曰诺咎犯申其左臂而诎五指平公问于隠官曰占之为何隠官皆曰不知平公曰归之咎犯则申其一指曰是一也便游赭尽而峻城阙二也柱梁衣绣士民无褐三也侏儒有余酒而死士渴四也民有饥色而马有粟秩五也近臣不敢谏逺臣不敢达平公曰善乃屏钟鼓除竽瑟遂与咎犯参治国【○咎犯在文公时又见于此故杨用修云有两咎犯但刘中垒复称介子推相荆栾盈事韩武子此类非一未有确据】
　　韩诗外传晋平公之时藏宝之台烧士大夫闻者趋车驰马救火三日三夜乃胜之公子晏子独束帛而贺曰甚善矣平公勃然作色曰珠玉之所藏也国之重宝也而天火之士大夫皆趋车走马而救之子独束帛而贺何也有説则生无说则死公子晏子曰何敢无説臣闻之王者藏于天下诸侯藏于百姓商贾藏于箧匮今百姓之于外短褐不蔽形糟糠不充口虚耗而赋敛无已王收大半而藏之台是以天火之且臣闻之昔者桀残贼海内赋敛无度万民甚苦是故汤诛之为天下戮笑今皇天降灾于藏台是君之福也而不自知变悟亦恐君之为隣国笑矣公曰善自今已往请藏于百姓之闲诗曰稼穑维宝代食维好【○说苑魏文侯事同】
　　列女传弓工妻者晋繁人之女也平公使其夫为弓三年乃成平公引弓而射不穿一札平公怒将杀弓人弓人之妻请见曰妾之夫治造此弓其为之亦劳其榦生于太山之阿一日三覩隂三覩阳傅以燕牛之角缠以荆麋之筋糊以河鱼之胶此四者皆天下之妙选也而君不能以穿一札是君不能射也而反欲杀妾之夫不亦谬乎妾闻射之道左手如拒右手如附枝右手发之左手不知平公以其言而射穿七札繁人之夫立得出而赐金三镒【○韩诗外传齐景公事同】
　　韩非子晋平公觞客少庶子进炙而发绕之平公辄杀炮人毋有反令炮人呼天曰嗟乎臣有三罪死而不自知乎平公曰何谓也对曰臣刀之利风靡骨断而发不断是臣之一死也桑炭炙之肉红白而发不焦是臣之二死也炙熟又重睫而视之发绕炙而目不见是臣之三死也意者堂下其有翳憎臣者乎杀臣不亦蚤乎【○文公事同】
　　左传十年春王正月有星出于婺女郑裨灶言于子产曰七月戊子晋君将死今兹岁在颛顼之虚姜氏任氏实守其地居其维首而有妖星焉告邑姜也邑姜晋之妣也天以七纪戊子逄公以登星斯于是乎出吾是以讥之
　　説苑晋平公出畋见乳虎伏而不动顾谓师旷曰吾闻之也霸王之主出则猛兽伏不敢起今者寡人出见乳虎伏而不动此其猛兽乎师旷曰鹊食猬猬食駮鸃駮鸃食豹豹食駮駮食虎夫駮之状有似駮马今者君之出必骖駮马而出畋乎公曰然师旷曰臣闻之一自诬者竆再自诬者辱三自诬者死今夫虎所以不动者为駮马也固非主君之徳义也君奈何一自诬乎平公异日出朝有鸟环平公不去平公顾谓师旷曰吾闻之也霸王之主凤下之今者出朝有鸟环寡人终朝不去是其凤鸟乎师旷曰东方有鸟名諌珂其为鸟也文身而朱足憎乌而爱狐今者吾君必衣狐裘以出朝乎平公曰然师旷曰臣巳尝言之矣一自诬者竆再自诬者辱三自诬者死今鸟为狐裘之故非吾君之徳义也君奈何而再自诬乎平公不説异日置酒虒祁之台使郎中马章布蒺藜于阶上令人召师旷师旷至履而上堂平公曰安有人臣履而上人主堂者乎师旷解履刺足伏刺膝仰天而叹公起引之曰今者与叟戏叟遽忧乎对曰忧夫肉自生虫而还自失也木自生蠧而还自刻也人自兴妖而还自贼也五鼎之具不当生藜藿人主堂庙不当生蒺藜平公曰今为之奈何师旷曰妖已在前无可奈何入来月八日修百官立太子君将死矣至来月八日平旦谓师旷曰叟以今日为期寡人如何师旷不乐谒归归未几而平公死乃知师旷神明矣
　　左传戊子晋平公防郑伯如晋及河晋人辞之游吉遂如晋九月叔孙婼齐国弱宋华定卫北宫喜郑罕虎许人曹人莒人邾人滕人薛人人小邾人如晋葬平公也郑子皮将以币行子产曰丧焉用币用币必百两百两必千人千人至将不行不行必尽用之几千人而国不亡子皮固请以行既葬诸侯之大夫欲因见新君叔孙昭子曰非礼也弗听叔向辞之曰大夫之事毕矣而又命孤孤斩焉在衰绖之中其以嘉服见则丧礼未毕其以丧服见是重受吊也大夫将若之何皆无辞以见子皮尽用其币归谓子羽曰非知之实难将在行之夫子知之矣我则不足书曰欲败度纵败礼我之谓矣夫子知度与礼矣我实纵欲而不能自克也　【十二年】齐侯衞侯郑伯如晋朝嗣君也公如晋至河乃复取郠之役莒人愬于晋晋有平公之丧未之治也故辞公公子憖遂如晋【谷梁传季孙氏不使遂乎晋也】　晋侯享诸侯子产相郑伯辞于享请免防而后听命晋人许之礼也晋侯以齐侯宴中行穆子相投壶晋侯先穆子曰有酒如淮有肉如坻寡君中此为诸侯师中之齐侯举矢曰有酒如渑有肉如陵寡人中此与君代兴亦中之伯瑕谓穆子曰子失辞吾固师诸侯矣壶何为焉其以中隽也齐君弱吾君归弗来矣穆子曰吾军师彊御防乘竞劝今犹古也齐将何事公孙傁趋进曰日旰君勤可以出矣以齐侯出【十三年】晋成虒祁诸侯朝而归者皆有贰心为取郠故
　　晋将以诸侯来讨叔向曰诸侯不可以不示威乃竝征会告于吴秋晋侯会吴子于良水道不可吴子辞乃还七月丙寅冶兵于邾南甲车四千乘羊舌鲋摄司马遂合诸侯于平丘子产子大叔相郑伯以会子产以幄幕九张行子大叔以四十既而悔之每舍损焉及会亦如之次于衞地叔鲋求货于衞淫刍荛者衞人使屠伯馈叔向羮与一箧锦曰诸侯事晋未敢携贰况衞在君之宇下而敢有异志刍荛者异于他日敢请之叔向受羮反锦曰晋有羊舌鲋者渎货无厌亦将及矣为此役也子若以君命赐之其已客从之未退而禁之晋人将寻盟齐人不可晋侯使叔向告刘献公曰抑齐人不盟若之何对曰盟以厎信君茍有信诸侯不贰何患焉吿之以文辞董之以武师虽齐不许君庸多矣天子之老请帅王赋元戎十乘以先啓行迟速唯君叔向吿于齐曰诸侯求盟已在此矣今君弗利寡君以为请对曰诸侯讨贰则有寻盟若皆用命何盟之寻叔向曰国家之败有事而无业事则不经有业而无礼经则不序有礼而无威序则不共有威而不昭共则不明不明弃共百事不终所由倾覆也是故明王之制使诸侯岁聘以志业闲朝以讲礼再朝而会以示威再会而盟以显昭明志业于好讲礼于等示威于众昭明于神自古以来未之或失也存亡之道恒由是兴晋礼主盟惧有不治奉承齐牺而布诸君求终事也君曰余必废之何齐之有唯君图之寡君闻命矣齐人惧对曰小国言之大国制之敢不听从既闻命矣敬共以往迟速唯君叔向曰诸侯有闲矣不可以不示众八月辛未治兵建而不斾壬申复斾之诸侯畏之邾人莒人愬于晋曰鲁朝夕伐我几亡矣我之不共鲁故之以晋侯不见公使叔向来辞曰诸侯将以甲戌盟寡君知不得事君矣请君无勤子服惠伯对曰君信蛮夷之诉以絶兄弟之国弃周公之后亦唯君寡君闻命矣叔向曰寡君有甲车四千乘在虽以无道行之必可畏也况其率道其何敌之有牛虽瘠偾于豚上其畏不死南蒯子仲之忧其庸可弃乎若奉晋之众用诸侯之师因邾莒杞鄫之怒以讨鲁罪闲其二忧何求而弗克鲁人惧听命甲戌同盟于平丘齐服也令诸侯日中造于除癸酉退朝子产命外仆速张于除子大叔止之使待明日及夕子产闻其未张也使速往乃无所张矣及盟子产争承曰昔天子班贡轻重以列列尊贡重周之制也卑而贡重者甸服也郑伯男也而使从公侯之贡惧弗给也敢以为请诸侯靖兵好以为事行理之命无月不至贡之无艺小国有阙所以得罪也诸侯修盟存小国也贡献无极亡可待也存亡之制将在今矣自日中以争至于昏晋人许之既盟子大叔咎之曰诸侯若讨其可渎乎子产曰晋政多门贰偷之不暇何暇讨国不竞亦陵何国之为公不与盟晋人执季孙意如以幕防之使狄人守之司铎射懐锦奉壶饮冰以蒲伏焉守者御之乃与之锦而入晋人以平子归子服湫从子产归未至闻子皮防哭且曰吾已无为为善矣唯夫子知我仲尼谓子产于是行也足以为国基矣诗曰乐防君子邦家之基子产君子之求乐者也且曰合诸侯艺贡事礼也【公羊传公不与盟者何公不见与盟也公不见与盟大夫执何以致会不耻也曷为不耻诸侯遂乱反陈蔡君子不耻不与焉　谷梁传同者有同也同外楚也公不与盟者可以与而不与讥在公也其日善是盟也】　公如晋荀吴谓韩宣子曰诸侯相朝讲旧好也执其卿而朝其君有不好焉不如辞之乃使士景伯辞公于河　季孙犹在晋子服惠伯私于中行穆子曰鲁事晋何以不如夷之小国鲁兄弟也土地犹大所命能具若为夷弃之使事齐楚其何瘳于晋亲亲与大赏共罚否所以为盟主也子其图之谚曰臣一主二吾岂无大国穆子吿韩宣子且曰楚灭陈蔡不能救而为夷执亲将焉用之乃归季孙惠伯曰寡君未知其罪合诸侯而执其老若犹有罪死命可也若曰无罪而惠免之诸侯不闻是逃命也何免之为请从君惠于会宣子患之谓叔向曰子能归季孙乎对曰不能鲋也能乃使叔鱼叔鱼见季孙曰昔鲋也得罪于晋君自归于鲁君微武子之赐不至于今虽获归骨于晋犹子则肉之敢不尽情归子而不归鲋也闻诸吏将为子除馆于西河其若之何且泣平子惧先归惠伯待礼国语平丘之会晋昭公使叔向辞昭公弗与盟子服惠伯曰晋信蛮夷而弃兄弟其执政贰也贰必失诸侯岂唯鲁然夫失其政者必毒于人鲁惧及焉不可以不恭必使上卿从之季平子曰然则意如乎若我往晋必患我谁为之贰子服惠伯曰椒既言之矣敢逃难乎椒请从晋人执平子子服惠伯见韩宣子曰夫盟信之要也晋为盟主是主信也若盟而弃鲁侯信抑阙矣昔栾氏之乱齐人闲晋之祸伐取朝歌我先君襄公不敢宁处使叔孙豹悉帅弊赋踦跂毕行无有处人以从军吏次于雝俞与邯郸胜击齐之左掎止晏莱焉齐师而后敢还非以求逺也以鲁之密迩于齐而又小国也齐朝驾则夕极于鲁国不敢惮其患而与晋共其忧亦曰庶几有益于鲁国乎今信蛮夷而弃之夫诸侯之勉于君者将安劝矣若弃鲁而茍固诸侯羣臣敢惮戮乎诸侯之事晋者鲁为勉矣若以蛮夷之故弃之其无乃得蛮夷而失诸侯之信乎子计其利者小国共命宣子説乃归平子
　　左传十四年春意如至自晋尊晋罪已也尊晋罪已礼也【谷梁传大夫执则致致则名意如恶然而致见君臣之礼也】　晋邢侯与雍子争鄐田乆而无成士景伯如楚叔鱼摄理韩宣子命断旧狱罪在雍子雍子纳其女于叔鱼叔鱼蔽罪邢侯邢侯怒杀叔鱼与雍子于朝宣子问其罪于叔向叔向曰三人同罪施生戮死可也雍子自知其罪而赂以买直鲋也鬻狱邢侯専杀其罪一也已恶而掠美为昏贪以败官为墨杀人不忌为贼夏书曰昏墨贼杀臯陶之刑也请从之乃施邢侯而尸雍子与叔鱼于市仲尼曰叔向古之遗直也治国制刑不隠于亲三数叔鱼之恶不为末减曰义也夫可谓直矣平丘之防数其贿也以寛衞国晋不为暴归鲁季孙称其诈也以寛鲁国晋不为虐邢侯之狱言其贪也以正刑书晋不为颇三言而除三恶加三利杀亲益荣犹义也夫【国语叔鱼生其母视之曰是虎目而豕喙鸢肩而牛腹谿壑可盈是不可餍也必以贿死遂弗视　士景伯如楚叔鱼为賛理邢侯与雝子争田雝子纳其女于叔鱼以求直及蔽狱之日叔鱼抑邢侯邢侯杀叔鱼与雝子于朝韩宣子患之叔向曰三奸同辠请杀其生者而戮其死者宣子曰若何对曰鲋也鬻狱雝子贾之以其子邢侯非其官也而干之夫以回鬻国之中与絶亲以买直与非司宼而擅杀其罪一也邢侯　十五闻之逃遂施邢侯氏而尸叔鱼与雝子于市　年】冬公如晋平丘之防故也　十六年春王正月公在晋晋人止公不书讳之也　齐侯伐徐二月丙申齐师至于蒲隧徐人行成徐子及郯人莒人会齐侯盟于蒲隧赂以甲父之鼎叔孙昭子曰诸侯之无伯害哉齐君之无道也兴师而伐逺方会之有成而还莫之亢也无伯也夫诗曰宗周既灭靡所止戾正大夫离居莫知我肄其是之谓乎　公至自晋子服昭伯语季平子曰晋之公室其将遂卑矣君幼弱六卿彊而奢傲将因是以习习实为常能无卑乎平子曰尔幼恶识国　秋八月晋昭公防　冬十月季平子如晋葬昭公平子曰子服回之言犹信子服氏有子哉　【三十年】夏六月晋顷公防秋八月葬郑游吉吊且送葬魏献子使士景伯诘之曰悼公之丧子西吊子蟜送葬今吾子无贰何故对曰诸侯所以归晋君礼也礼也者小事大大字小之谓事大在共其时命字小在恤其所无以敝邑居大国之闲共其职贡与其备御不虞之患岂忘共命先王之制诸侯之丧士吊大夫送葬唯嘉好聘享三军之事于是乎使卿晋之丧事敝邑之闲先君有所助执绋矣若其不闲虽士大夫有所不获数矣大国之惠亦庆其加而不讨其乏明厎其情取备而已以为礼也灵王之丧我先君简公在楚我先大夫印段实徃敝邑之少卿也王吏不讨恤所无也今大夫曰女盍从旧旧有丰有省不知所从从其丰则寡君幼弱是以不共从其省则吉在此矣唯大夫图之晋人不能诘　【定公】四年春三月刘文公合诸侯于召陵谋伐楚也晋荀寅求货于蔡侯弗得言于范献子曰国家方危诸侯方贰将以袭敌不亦难乎水潦方降疾疟方起中山不服弃盟取怨无损于楚而失中山不如辞蔡侯吾自方城以来楚未可以得志祗取勤焉乃辞蔡侯晋人假羽旄于郑郑人与之明日或斾以会晋于是乎失诸侯将会衞子行敬子言于灵公曰会同难啧有烦言莫之治也其使祝佗从公曰善乃使子鱼子鱼辞曰臣展四体以率旧职犹惧不给而烦刑书若又共二徼大罪也且夫祝社稷之常也社稷不动祝不出竟官之制也君以军行祓社衅鼓祝奉以从于是乎出竟若嘉好之事君行师从卿行旅从臣无事焉公曰行也及臯鼬将长蔡于衞衞侯使祝佗私于苌曰闻诸道路不知信否若闻蔡将先衞信乎苌曰信蔡叔康叔之兄也先衞不亦可乎子鱼曰以先王观之则尚徳也昔武王克商成王定之选建明徳以藩屏周故周公相王室以尹天下于周为睦分鲁公以大路大旂夏后氏之璜封父之繁弱殷民六族条氏徐氏萧氏索氏长勺氏尾勺氏使帅其宗氏辑其分族将其类丑以法则周公用即命于周是使之职事于鲁以昭周公之明徳分之土田陪敦祝宗卜史备物典防官司彞器因商奄之民命以伯禽而封于少皥之虚分康叔以大路少帛綪茷旃旌大吕殷民七族陶氏施氏繁氏锜氏樊氏饥氏终葵氏封畛土畧自武父以南及圃田之北竟取于有阎之土以共王职取于相土之东都以会王之东搜聃季授土陶叔授民命以康诰而封于殷虚皆啓以商政疆以周索分唐叔以大路密须之鼓阙巩沽洗怀姓九宗职官五正命以康诰而封于夏虚啓以夏政疆以戎索三者皆叔也而有令徳故昭之以分物不然文武成康之伯犹多而不获是分也唯不尚年也管蔡啓商惎闲王室王于是乎杀管叔而蔡蔡叔以车七乘徒七十人其子蔡仲改行帅徳周公举之以为已卿士见诸王而命之以蔡其命书云王曰胡无若尔考之违王命也若之何其使蔡先衞也武王之母弟八人周公为大宰康叔为司宼聃季为司空五叔无官岂尚年哉曹文之昭也晋武之穆也曹为伯甸非尚年也今将尚之是反先王也晋文公为践土之盟衞成公不在夷叔其母弟也犹先蔡其载书云王若曰晋重鲁申衞武蔡甲午郑捷齐潘宋王臣莒期藏在周府可覆视也吾子欲复文武之畧而不正其徳将如之何苌说吿刘子与范献子谋之乃长衞侯于盟反自召陵郑子大叔未至而防晋赵简子为之临甚哀曰黄父之会夫子语我九言曰无始乱无怙富无恃宠无违同无敖礼无骄能无复怒无谋非徳无犯非义　沈人不会于召陵晋人使蔡伐之夏蔡灭沈秋楚为沈故围蔡【谷梁传后而再会公志于后会也后志　五疑也　　年】夏归粟于蔡以周亟矜无资【公羊传孰归之诸侯归之曷为不言诸侯归之离至不可得而序故言我也　谷梁传诸侯无粟诸侯相归粟正也孰归之诸侯也不言归之者专辞　六也义迩也　　年】秋八月宋乐祁言于景公曰诸侯唯我事晋今使不往晋其憾矣乐祁吿其宰陈寅陈寅曰必使子往他日公谓乐祁曰唯寡人説子之言子必往陈寅曰子立后而行吾室亦不亡唯君亦以我为知难而行也见溷而行赵简子逆而饮之酒于緜上献杨楯六十于简子陈寅曰昔吾主范氏今子主赵氏又有纳焉以杨楯贾祸弗可为也已然子死晋国子孙必得志于宋范献子言于晋侯曰以君命越疆而使未致使而私饮酒不敬二君不可不讨也乃执乐祁　【七年】秋齐侯郑伯盟于咸征会于衞衞侯欲叛晋诸大夫不可使北宫结如齐而私于齐侯曰执结以侵我齐侯从之乃盟于琐【谷梁传以重辞也衞人重北宫结】　齐国夏伐我阳虎御季桓子公敛处父御孟懿子将宵军齐师齐师闻之堕伏而待之处父曰虎不图祸而必死苫夷曰虎陷二子于难不待有司余必杀女虎惧乃还不败　八年春王正月公侵齐门于阳州士皆坐列曰顔髙之弓六钧皆取而传观之阳州人出顔髙夺人弱弓籍丘子鉏击之与一人俱毙偃且射子鉏中颊殪顔息射人中眉退曰我无勇吾志其目也师退冉猛伪伤足而先其兄会乃呼曰猛也殿　赵鞅言于晋侯曰诸侯唯宋事晋好逆其使犹惧不至今又执之是絶诸侯也将归乐祁士鞅曰三年止之无故而归之宋必叛晋献子私谓子梁曰寡君惧不得事宋君是以止子子姑使溷代子子梁以吿陈寅陈寅曰宋将叛晋是弃溷也不如待之乐祁归防于大行士鞅曰宋必叛不如止其尸以求成乃止诸州　公侵齐攻廪丘之郛主人焚冲或濡马褐以救之遂毁之主人出师奔阳虎伪不见冉猛者曰猛在此必败猛逐之顾而无继伪颠虎曰尽客气也苫越生子将待事而名之阳州之役获焉名之曰阳州【谷梁传公如往时致月危致也往月致时危往也往月致月恶之也】　夏齐国夏髙张伐我西鄙晋士鞅赵鞅荀寅救我公会晋师于瓦范献子执羔赵简子中行文子皆执鴈鲁于是始尚羔　晋师将盟衞侯于鄟泽赵简子曰羣臣谁敢盟衞君者渉佗成何曰我能盟之衞人请执牛耳成何曰衞吾温原也焉得视诸侯将歃渉佗捘衞侯之手及捥衞侯怒王孙贾趋进曰盟以信礼也有如衞君其敢不唯礼是事而受此盟也衞侯欲叛晋而患诸大夫王孙贾使次于郊大夫问故公以晋诟语之且曰寡人辱社稷其改卜嗣寡人从焉大夫曰是衞之祸岂君之过也公曰又有患焉谓寡人必以而子与大夫之子为质大夫曰茍有益也公子则往羣臣之子敢不皆负羁絏以从将行王孙贾曰茍衞国有难工商未尝不为患使皆行而后可公以吿大夫乃皆将行之行有日公朝国人使贾问焉曰若衞叛晋晋五伐我病何如矣皆曰五伐我犹可以能战贾曰然则如叛之病而后质焉何迟之有乃叛晋晋人请改盟弗许【説苑赵简子使成何渉他与衞灵公盟于甎泽灵公未喋盟成何渉他捘灵公之手而樽之灵公怒欲反赵王孙商曰君欲反赵不如与百姓同恶之公曰若何对曰请命臣令于国曰有姑姊妹女者家一人质于赵百姓必怨君因反之矣君曰善乃令之三日遂征之五日而令毕国人巷哭君乃召国大夫而谋曰赵为无道反之可乎大夫皆曰可乃出西门闭东门赵氏闻之缚渉他而斩之以谢于衞成何走燕子贡曰王孙商可谓善谋矣憎人而能害之有患而能处之欲用民而能附之一举而三物俱至可谓善谋矣】　秋晋士鞅会成桓公侵郑围虫牢报伊阙也遂侵卫九月师侵衞晋故也　九年春宋公使乐大心盟于晋且逆乐祁之尸辞伪有疾乃使向巢如晋盟且逆子梁之尸子明谓桐门右师出曰吾犹衰绖而子击钟何也右师曰丧不在此故也既而吿人曰已衰绖而生子余何故舍钟子明闻之怒言于公曰右师将不利戴氏不肯适晋将作乱也不然无疾乃逐桐门右师　秋齐侯伐晋夷仪敝无存之父将室之辞以与其弟曰此役也不死反必娶于髙国先登求自门出死于霤下东郭书让登犂弥从之曰子让而左我让而右使登者絶而后下书左弥先下书与王猛息猛曰我先登书敛甲曰曩者之难今又难焉猛笑曰吾从子如骖之靳晋车千乘在中牟衞侯将如五氏卜过之焦衞侯曰可也卫车当其半寡人当其半敌矣乃过中牟中牟人欲伐之卫褚师圃亡在中牟曰卫虽小其君在焉未可胜也齐师克城而骄其帅又贱遇必败之不如从齐乃伐齐师败之齐侯致禚媚杏于衞齐侯赏犂弥犂弥辞曰有先登者臣从之晳帻而衣貍制公使视东郭书曰乃夫子也吾贶子公赏东郭书辞曰彼賔旅也乃赏犂弥齐师之在夷仪也齐侯谓夷仪人曰得敝无存者以五家免乃得其尸公三襚之与之犀轩与直盖而先归之坐引者以师哭之亲推之三　十年春及齐平　晋赵鞅围衞报夷仪也初衞侯伐邯郸午于寒氏城其西北而守之宵熸及晋围衞午以徒七十人门于衞西门杀人于门中曰请报寒氏之役渉佗曰夫子则勇矣然我往必不敢启门亦以徒七十人旦门焉歩左右皆至而立如植日中不启门乃退反役晋人讨衞之叛故曰由渉佗成何于是执渉佗以求成于衞衞人不许晋人遂杀渉佗成何奔燕君子曰此之谓弃礼必不钧诗曰人而无礼胡不遄死渉佗亦遄矣哉　【十一年】冬及郑平始叛晋也　十三年春齐侯衞侯次于垂葭实郹氏使师伐晋将济河诸大夫皆曰不可邴意兹曰可鋭师伐河内传必数日而后及绛绛不三月不能出河则我既济水矣乃伐河内齐侯皆敛诸大夫之轩唯邴意兹乘轩齐侯欲与衞侯乘与之宴而驾乘广载甲焉使吿曰晋师至矣齐侯曰比君之驾也寡人请摄乃介而与之乘驱之或吿曰无晋师乃止【十五年】郑罕达败宋师于老丘齐侯衞侯次于蘧挐谋
　　救宋也　【哀公】七年春宋师侵郑郑叛晋故也　晋师侵衞衞不服也　【九年】郑武子賸之嬖许瑕求邑无以与之请外取许之故围宋雍丘宋皇瑗围郑师毎日迁舍垒合郑师哭子姚救之大败二月甲戌宋取郑师于雍丘使有能者无死以郏张与郑罗归【公羊传其言取之何易也其易奈何诈之也谷梁传取易辞也以师而易取郑病矣】　宋公伐郑晋赵鞅卜救郑遇水适火占诸史赵史墨史史曰是谓沈阳可以兴兵利以伐姜不利子商伐齐则可敌宋不吉史墨曰盈水名也子水位也名位敌不可干也炎帝为火师姜姓其后也水胜火伐姜则可史赵曰是谓如川之满不可游也郑方有罪不可救也救郑则不吉不知其他阳虎以周易筮之遇泰之需曰宋方吉不可与也微子啓帝乙之元子也宋郑甥舅也祉禄也若帝乙之元子归妹而有吉禄我安得吉焉乃止　【十年】夏赵鞅帅师伐齐大夫请卜之赵孟曰吾卜于此起兵事不再令卜不袭吉行也于是乎取犂及辕毁髙唐之郭侵及赖而还【公羊传十三年此晋魏曼多也曷为　十七谓之晋魏多讥二名二名非礼也　　年】公会齐侯盟于防孟武伯相齐侯稽首公拜齐人怒武伯曰非天子寡君无所稽首武伯问于髙柴曰诸侯盟谁执牛耳季羔曰鄫衍之役吴公子姑曹发阳之役衞石魋武伯曰然则彘也　二十年春齐人来征会夏会于廪丘为郑故谋伐晋郑人辞诸侯秋师还　【二十一年】秋八月公及齐侯邾子盟于顾齐人责稽首因歌之曰鲁人之臯数年不觉使我髙蹈唯其儒书以为二国忧是行也公先至于阳谷齐闾丘息曰君辱举玉趾以在寡君之军羣臣将传遽以吿寡君比其复也君无乃勤为仆人之未次请除馆于舟道辞曰敢勤仆人
　　春秋之会诸侯为动者有二一曰城縁陵淮夷病齐桓公率诸侯以迁之也一曰城晋平公为出率诸侯之大夫以治之也齐之于其心则公列国乐于从事晋之于以夫人之故烦十一国之君卿鲁与衞郑咸怀疑怨故齐桓之城縁陵仲山父之城东方也晋平之城杞周平王之戍申也昔平王不抚其民远戍母家周人怨思扬之水作焉天子且不得动众以行私而况晋乎春秋贵道而不贵惠鲁僖为成风而伐邾不名救患晋平为悼夫人而治不名保小盖自是霸业渐陵恤民日以无政春作驰底之台殿设驰逐之车黄熊入寝皿虫为祟晋国不可为已昭公嗣立会厥憖以合八国之大夫盟平丘以合十二诸侯其能有为也若贤于平公矣然而在位六年终弗克振何居厥憖之役救蔡不及平丘之会专务示威韩子为政谗慝多犹弗若赵孟相君尚能再合诸侯三合大夫也传曰晋成虒祁诸侯皆有贰心斯时也楚比方归熊防遇弑彊敌内乱利在中国晋于此复修盟主之业远振宋虢之耻君臣所共有事宁独以虒祁之故哉邾莒善愬而鲁国防羞是役也约之以会结之以盟天下方将观政于晋而竟以执鲁大夫终是晋之会盟以闲楚而合以怒鲁而离也春秋书曰公不与盟晋人执季孙意如以归着晋暴伤鲁弱也且鲁侯之来业同列国之君麋集而相见矣歃血不及何亢之有夫亢鲁势不加损卑鲁势不加益晋曲鲁直先定之矣晋曲奈何同盟辱鲁非桓文事也况邾南盛兵先失礼于诸侯齐人以投壶怀贰郑人以伯男争承衞人以刍荛惧淫即微鲁衅四方亦携宜其晋合诸侯于此焉止而鄟陵之役参盟再见也胡康侯伤晋霸之衰也以为示威平丘而齐叛辞请召陵而蔡叛盟于沙咸而郑叛次于五氏而衞叛涖于郑会于夹谷歃于黄而鲁叛如是诸侯皆叛晋势孤矣揆厥所由岂无故而然哉善乎庐陵李氏之论曰读隠桓之春秋而知王泽之竭读昭定之春秋而知伯烈之坏晋伯复盛于悼公浸衰于平昭而遂废于顷定夫晋以奕世九君之业岂无积累之功着在中夏至顷定一坏而不可复收呜呼废兴存亡未有无故而然者也尝考晋事之始末而察其所由失矣或曰晋之微也大变在彊敌有楚弗攘有吴弗抑二彊竝立伯权遂弱自召陵拥十八国之众不能振旅至戎蛮之执晋俛焉事楚以京师之礼自吴灭巢灭徐伐陈伐齐晋不能谁何迄乎黄池之会吴哆然操方伯之令而下以列国命晋春秋由是絶笔焉则晋之失伯实彊敌之张也曰中国茍合彊敌岂能闲乎其端在诸侯之先贰当时以齐景衞灵宋景之君其国皆彊戮力周旋何畏于吴楚今也齐君有抑晋代兴之志宋衞鲁郑无非攘臂以从齐者也盖晋执行人叔孙婼与邾大夫坐而失鲁执宋仲几乐祁犂而失宋渉佗成何诟衞而失衞荀寅辞蔡而失蔡假羽毛于郑而失郑是以齐得尽取诸侯郑则与齐盟于咸防于安甫矣衞则与齐盟于沙次于五氏矣鲁则与齐会于牵宋则与齐防于洮矣终而齐衞且伐晋矣则晋之失伯乃诸侯之离也曰晋国茍治诸侯安得背乎其原在大夫之先叛使六卿诸臣如先大夫之肃皆尽忠以辅公何忧乎齐卫今也彊家多门各求封殖而削弱之祸独归宗国自赵鞅取衞贡五百家勤晋阳之甲自韩不信执宋命卿不顾践土之盟或取季孙之贿而昭公弗纳或求蔡侯之货而伐楚之师徒出或索十牢而吴人借为口实孟子曰上下交征利而国危矣晋伯之衰又谁咎与
  </div>
  <div class="pagination">
   <a href="绎史_page32.html">
    上一页
   </a>
   <span>
    ...
   </span>
   <a href="绎史_page28.html">
    28
   </a>
   <a href="绎史_page29.html">
    29
   </a>
   <a href="绎史_page30.html">
    30
   </a>
   <a href="绎史_page31.html">
    31
   </a>
   <a href="绎史_page32.html">
    32
   </a>
   <span class="current-page">
    33
   </span>
   <a href="绎史_page34.html">
    34
   </a>
   <a href="绎史_page35.html">
    35
   </a>
   <a href="绎史_page36.html">
    36
   </a>
   <a href="绎史_page37.html">
    37
   </a>
   <a href="绎史_page38.html">
    38
   </a>
   <span>
    ...
   </span>
   <a href="绎史_page34.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
