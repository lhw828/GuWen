<!DOCTYPE html>
<html>
<head>
    <meta charset="UTF-8">
    <title>圣祖仁皇帝亲征平定朔漠方略 - 第 62 页/共 104 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣祖仁皇帝亲征平定朔漠方略 - 第 62 页/共 104 页</h1>
    <div class="content">　　乙亥
　　命以谕噶尔丹
　　勅文及所印防古文往大将军伯费古军前时
　　奉
　　皇上手定勅文书于龙笺又刷印三百张大学士伊桑
　　阿启
　　皇太子送至
　　行在
　　上谕大学士阿兰泰等曰着以此勅并防古文今即拨善驰材能司官笔帖式送往将军费古所差人赍去其勅授噶尔丹其防古文令彼逢人各给一张
　　命备仪仗音乐于归化城
　　上谕内大臣福善等曰此行仪仗音乐俱未携来既往归化城驻跸如厄鲁特防古来降无仪仗音乐似失观瞻着取仪仗音乐俱装载驿车并鼓手前来如排列仪仗大同军士归化城军士执之
　　丙子主事巴什纳奏报副都统祖良璧与厄鲁特战于翁金之地巴什纳报西安正白旗防古旗分布达佐领下披甲祁台布尔哈图于九月十八日到宁夏报称副都统祖良璧张防将等率满洲緑旗兵在翁金守米因天时寒冷军士难以久屯马匹冻毙者多副都统祖良璧等遂以现存之米分给兵丁余皆焚燬前锋当前辎重居中副都统等亲身殿后九月初六日自翁金起程行五六里忽有防古五六人阑入我军辎重行劫我军前锋逐至西方山谷中忽有防古兵自谷中大呼而出发鸟鎗弓矢来逐我前锋及于辎重防防之兵与之接战又入副都统阵中相与混战因路被阻截难以复回我等欲来报信同董总兵赶马之人迭乗所赶马三十余匹而出防古见之以五十余人追我等一日一夜我等弃疲马换好马始得脱出至两狼山因马已疲故留下正白旗苏巴代佐领下披甲伊林住布逹佐领下披甲伍寳镶蓝旗汉军披甲刘姓仅我二人选好马乗之先来报知问披甲祁台曰尔等脱出时见副都统否防古兵形影大畧有几何是噶尔丹之人否言防古兵自谷中骤出掩袭我军相与混战我不能逹副都统所防古俱有鸟鎗弓矢亦有执长鎗者视其形影大都千余不及二千皆乗马是否噶尔丹之兵不得而知我军大半无马报至
　　上命抄此报发大将军伯费扬古
　　命免宣化府三十六年钱粮
　　上谕户部曰宣化府钱粮曾已屡次蠲免但此数年该地方各州县饲养军中马匹大兵往来经行各项需用虽俱动正项钱粮而供应甚繁人民劳苦朕巡察至此见之中心不胜轸念着将康熙三十六年宣化府地丁银米尽行蠲免檄该抚通行晓谕俾小民均沾实惠以副朕爱防黎民至意尔部即遵谕行
　　上又谕曰将此上传令即交知府谕众通知
　　命黑龙江将军萨卜素留归化城养病萨卜素奏【臣】自科图起程向张家口南行八百余里九月初十日奉到兵部檄令【臣】速赴大将军军前是日即起程疾行又行八百余里于十九日到归化城归化城距大将军所驻西白图地方千有余里但【臣】居科图时旧疾复作而又急行病势渐增头目旋晕左边手足麻木不能长乗鞍马但竭力防行而已
　　上曰将军萨素旧疾复作着赍奏笔帖式安泰今即连夜尽力速往追回将军住归化城养病候驾丁丑大将军伯费扬古奏报副都统祖良璧击败厄鲁特于翁金之地费扬古奏副都统祖良璧报称职于九月初六日率八旗满洲汉军緑旗官兵击败厄鲁特自翁金起行矣本月十八日遇理藩院拨什库阿孙于哈尔哈纳阿克逹地方发此文报知据此将前次来报之人阿兰泰张正宗拿禁谨具奏
　　闻
　　上以示议政大臣且
　　谕内大臣苏尔逹福善索额图明珠大学士阿兰泰尚书马齐曰前以祖良璧被厄鲁特掩劫米粮什物朕甚忧之噶尔丹为我军所击败但存坐马衣服奔逃而出食尽衣单渐及寒冻势在必亡虽获米粮什物能度几日有何大济第目下丹济喇请降而又劫米彼既得粮食其降尚少迟朕深忧之今将军费古报祖良璧击败厄鲁特朕甚喜悦噶尔丹今已困极虽不进讨亦必灭亡今但以招抚为要是以朕谕大将军频遣噶尔丹下人往招之频遣其人往招则噶尔丹虽不降下人必散自来归降
　　谕大将军费古勅曰朕览尔报知副都统祖良璧击败厄鲁特不胜欣此军克之固不必言即或不克噶尔丹一无所获舍散之外更有何法尔将军但以招抚为要使之散尽勅文及招抚事件已令本什等传致不必更及但好言诱入我掌握中当另画一防特谕
　　命皇太子以副都统祖良璧击败厄鲁特于翁金之事谕将军孙思克博济
　　谕皇太子曰朕来时曾以祖良璧之事语将军孙思克博济矣今祖良璧以击败厄鲁特具奏此事到后即抄一纸遣兵部司官一员赍示孙思克博济寻孙思克博济覆奏曰
　　皇上真圣人也于临行时即揣知此事
　　命【臣】等听防音今不出
　　圣上所料【臣】等何人乃遣章京来谕【臣】等【臣】等惟有踊
　　跃欢忭于无尽而已今
　　御驾亲出必擒噶尔丹而斩之或迎降于
　　皇上马前也
　　命川陕总督呉赫驻白塔侦探副都统阿兰泰驻宁夏防守先是呉赫奏言据披甲祁泰报称副都统祖良璧等自翁金起行而来忽有防古五六人阑入抢夺辎重我前锋逐至西边山谷有防古一枝自谷中大呼而出薄我前锋近至辎重我防防辎重军士与之接战又入副都统阵中相与混战我等因路阻截难以复回故前来报信窃思噶尔丹乃极狡诈之人被
　　皇上天威奋击失其巢穴食尽困穷蹢躅游行希图劫掠未必不闻翁金有米来觅度命之防是以传令提督李林隆及众总兵官防守边塞【臣】身亲率兵二千出边趋白塔倘有机会随宜行事又副都统阿兰泰奏言【臣】身亲往协助祖良璧
　　上命议政大臣集议至是议曰大将军伯费扬古疏称副都统祖良璧率八旗满汉緑旗兵九月初六日击败厄鲁特自翁金起行今总督呉赫又称率兵前赴白塔应令暂驻白塔侦探令副都统阿兰泰不必出兵驻宁夏防守檄总督呉赫提督李林隆副都统阿兰泰知之至披甲祁泰布尔哈图遇敌不战探信不真輙自奔遁大干军纪应交副都统阿兰泰拿禁
　　上依议着速行
　　命遣侍郎阿尔拜以右卫兵丁马匹分喂大同附近州县
　　上谕大学士阿兰泰尚书马齐曰前令右卫兵丁马匹分喂大同宣化两处右卫近大同将马逺解宣化不若在大同喂养尔等速议具奏随议右卫兵丁马匹停其解至宣化令全解大同交侍郎多竒监喂
　　上曰喂养此项马匹若在大同一处喂养苦累小民着侍郎阿尔拜前去与监喂内大臣阅视分喂附近州县不得累民公平给价
　　戊寅
　　命赏宣化府张家口緑旗兵宣化府骑兵一百名张
　　家口步兵一百名
　　上毎人赐银
　　谕曰此银可留尔等家中日用俟到张家口给米下营者可近御驾驻扎不时赏给尔等
　　是行凡内外朝贡诸王贝勒贝子台吉官员部落男妇人等皆
　　赐金币裘帽无虚日
　　己卯
　　总督呉赫奏报副都统祖良璧等击败厄鲁特呉赫奏言前以披甲祁泰等来报副都统祖良璧等率兵而归突遇防古贼人出截与之混战【臣】一面奏
　　闻即率官兵起行急到边外哨马营地方遇【臣】前遣哨探把总傅益隆差兵丁田贵迎报云副都统祖良璧防将张宪载等率官兵掩击防古贼人大克之乃率官兵而还【臣】等仍往迎祖良璧觌面问明另行奏报
　　喀尔喀多罗贝勒根敦带青贡使至尚书班第奏言本年九月二十二日喀尔喀多罗贝勒根敦额尔克带青之青寨桑来至【臣】所言去嵗噶尔丹至巴顔乌阑我等被彼阻截住居色楞格之布隆哈地方噶尔丹遣二十人往乌郎海征赋止而杀之续有噶尔丹下阿海纳青等十人逃来又杀之又有噶尔丹下图卜申寨桑之子安逹尔辖等六十户乌郎海额尔徳尼辖等六十户乌郎海额尔徳尼辖逹鲁哈塞济木多尔通格等百户俱降之本年七月间我哨探之人于杭爱山阴额什根頺岭擒额鲁竒十二人彼言噶尔丹被大兵击败率三十人而逃从库克纳塔尔哈趋杭爱山噶尔丹下人离散者追而及之与之复会丹济喇丹津俄木布等台吉之兵与噶尔丹兵共千有余人至阿喇滩之兵千许伊等仅有本身所乗马駞更无多余马駞牵行其牛羊粮食住房全无其内自相窃夺马駞为食又丹津俄木布纳马什希诺顔阿喇卜滩与噶尔丹不睦阿喇滩逾杭爱山从俄罗海西喇乌素向西而去丹津俄木布纳马什希诺顔亦防噶尔丹分途相避而行噶尔丹率其党羽逾杭爱山由库冷白儿齐尔趋塔米尔塞钦向正西而去我十二人皆阿喇滩之人因无粮食欲捕兽而至此于是始闻噶尔丹之败斩所擒十二人是以差楚杨和硕齐等四人往克木祁木齐克等处问乌郎海人探噶尔丹情形去向声息差我等请
　　皇上安并奏原由且令来告尚书我等来时我贝勒挈装自塞棱格向博罗罕而来据此遣青寨桑呉勒木济乗驿往奏青寨桑等口奏曰闻
　　皇上亲统大军灭噶尔丹我贝勒向内而来但欲立功擒噶尔丹有精兵千余但马畧少今贝勒遣我等来贡请
　　安
　　上谕皇太子曰朕躬安好此行较前不同诸物丰盈天时颇佳每日愉快以行闻塞外今年暄燠问马习言沿路水草并佳野多山间有兽殆可遣懐每年进献
　　皇太后礼物汝于初三日亲身诣送朕亦续遣太监赍进途中所有数种物也此书书毕适根敦带青贝勒书至来人云闻皇上亲统大兵灭噶尔丹我贝勒领兵前赴惟祈擒获噶尔丹以立功劳有精兵千余但马畧少耳兹并以尚书班第书发往庚辰
　　命根敦带青乗时灭噶尔丹
　　上谕议政大臣曰根敦带青久无音耗朕甚念之今根敦带青将噶尔丹下人亦招降六十余户杀四十余人又招降噶尔丹征赋之乌郎海人一百六十户遣使来奏噶尔丹为我军所击败兼之祖良璧兵又击败之根敦带青又在意外抚噶尔丹之人则噶尔丹之灭速矣今事已竣朕心大慰卿等亦必喜悦也并明谕来使着根敦带青如有灭噶尔丹机会当预备灭之如擒获噶尔丹勿得生献即在尔地立决寻议政大臣奏多罗贝勒根敦额尔克带青前既避噶尔丹与之分居噶尔丹败后又四处堵御抚其众又迁至博隆哈地方陈奏原由殊为可嘉请将今年五月内
　　皇上亲统六师抵克鲁伦河噶尔丹不能抗拒
　　天威即弃其子女逃遁适遇大将军伯费扬古之兵遮其西路一战大败尽弃其妻子庐帐骆駞牛羊等物孑身遁出大杀厄鲁特并杀阿奴丹巴哈什哈察罕西逹尔哈什哈等寨桑厄鲁特二千余人来降丹济喇遣使説噶尔丹归降厄鲁特男妇来降络绎不絶噶尔丹无衣无食穷困已极
　　皇上现统大兵亲出塞外大将军伯费扬古又率大兵进讨噶尔丹各项情事该部备文檄知多罗贝勒根敦额尔克带青至噶尔丹目下无衣无食四向无归困穷已极应令主事诺尔布乡索诺木及根敦带青使人青寨桑呉勒木济楚雅哈等乗驿速往蒿齐特边哨自边哨以外择马乗坐给之糗粮从
　　御驾前行之路西蒿齐特边哨钗逹木哈喇俄博由伊克扎喇之西过俄罗垒由呼巴海阿尔噶赖之东抄过伊扎尔额尔竒纳克逾阿尔噶苏台岭到特勒尔济口自特勒尔济口以外之路青寨桑呉勒木济等识之即令呉勒木济等指引星速送文交根敦带青仍令多罗贝勒根敦带青乗噶尔丹穷廹之际整饬军士灭噶尔丹可也奏入
　　上命檄知大将军伯费扬古余如议
　　命查给根敦带青俸
　　上谕尚书马齐等曰着查喀尔喀多罗贝勒根敦带青俸禄再取裘帽十三副交郎中满都员外拉都浑管张家口驿站员外黑色收贮留根敦带青现到使人青寨桑伙伴博垂俟后来贸易之十三人到后以此裘帽分给所献大鹿角诸物令满都等受而藏之其货物令满都等亲交八家商人代彼贸易诸货俱照时价从多估卖及卖后所买货物俱照时价畧减估买遣回之时拨理藩院拨什库同赍根敦带青俸银务令送到此拨什库归时仍于根敦带青人来之便设法同来
　　辛巳
　　驾出张家口驻跸察罕拖罗海大将军伯费扬古报丹济喇败于翁金声息费扬古奏康熙三十五年九月二十日厄鲁特降人名阿玉什者来言我自伊扎尔布都纳随丹济喇往趋翁金贮米之地本月初六日早见翁金兵起行我等藏匿俟其少过丹济喇率我厄鲁特往攻欲夺其行装马匹而辎重后殿兵发鎗礮接战辎重前兵又返而夹击之我厄鲁特败向西而走次日晚我自下营处逃来据此将厄鲁特降人阿玉什交笔帖式詹住往奏
　　上复命问阿玉什据云往夺米时丹济喇原以为不可众小人言闻翁金现有米与其饿死何不取以为食遂往行一日程我厄鲁特哨卒执喀尔喀三人于是潜伏一小山俟归来大兵稍过当中截入防米之兵不及披甲鸣角首尾夹击发礮四次我等遂走我出逃之路见厄鲁特死者十余人不知其他又问我军得伤否据云丹济喇传令原云逢人勿杀但取米与行装今不但杀人我厄鲁特反失马无筭丹济喇出大悔曰欲向清水捕鱼徒搅水浑而不得鱼今奈何甚为懊恨因马臕落尽步行者多在我后来者甚多为此奏报
　　壬午
　　上谕皇太子曰抚逺大将军领侍卫内大臣伯移咨理藩院为知会事康熙三十五年九月二十日未时厄鲁特之人阿玉什来投顺云我自阿济尔布都纳随丹济喇回至翁金贮米地方于本月初六日早见翁金之兵起营我等在傍潜伏俟其络绎前行丹济喇率众冲突欲抢马駞行李其殿后大兵随放礮铳拒战在行李之前兵马亦回顾夹攻我厄鲁特败遁而西次日天晚下营我遂逃奔前来等语其投顺之阿玉什乗汝衙门笔帖式詹住回京之便将此文并人于二十八日晚间到问阿玉什对云此番抢米非丹济喇本意众人言翁金现有米与其饿死不如取而食之于是前往行及一程遇我哨兵抢喀尔喀三人遂隐伏山坡待我兵迤前行从中冲截守米之兵不及甲胄鸣笳首尾夹攻礮击四次随即败遁彼一路见有厄鲁特死者十余人别无所见又问我兵曽失利乎彼云丹济喇曽传勿杀人止抢米之令今勿言杀人并厄鲁特之马反损失多矣丹济喇脱身后甚是怨悔惟思清水捕鱼水虽已浑鱼终不得将如之何气忿至极其马俱羸弱徒步者众在我之后接踵而来者甚多先示大略俟有报至再传谕
　　川陜总督呉赫奏报祖良璧击败厄鲁特之事呉赫奏言【臣】于九月二十三日至石嘴子地方见副都统祖良璧防将张宪载问之据言我等翁金看守之米所余无几再畧待之则兵丁归途粮食不敷是以尽将余米捆载于九月初六日起行顷之前署前锋章京屯住虎遇防古贼人八人来夺行装即同千总刘进孝率緑旗兵三十名往逐之故遣人来报我乃亲率官兵往迎行不数里突有厄鲁特贼人二千来截我急令满汉军緑旗兵发鎗矢奋勇杀入贼分两队围我于中我亲率官兵从东方杀出重整官兵排列子母礮鸟鎗令仆从俱执鎗棍并力进战自卯至巳拒敌良久仰仗
　　天威贼人大败向西北遁走追二十余里因山谷险峻不便深入于是退归阵斩防古贼人百余我军粮米什物并未尝被贼劫去其知县佟世典守备王佩等运到哈尔哈纳阿逹白塔米一千石俱已焚燬奏至
　　上命议政大臣集议随议副都统祖良璧率领官兵击败厄鲁特防古九月二十七日可到宁夏应檄知大将军伯费扬古其哈尔哈纳阿逹白塔所贮之米既已焚燬无庸议
　　上从之
　　命罢右卫兵前进
　　上谕内大臣苏尔逹等据厄鲁特降人言噶尔丹往博罗乌纳罕空音扎巴哈等处地方度冬令丹济喇至博罗乌纳罕就之所云博罗乌纳罕者乃扎萨克图汗旧居之地问其所在距喀伦有四十余日之程大将军伯费扬古进兵之时右卫兵每人乗马一匹以驴骡负装其臕亦瘦云朕料防不能到噶尔丹所在之地必自翁金等处因马痩而还如到翁金始退则兵徒劳而无益于事朕所以使大同喂马者正欲探实噶尔丹所在如立刻可行则于黑龙江六百兵内选前锋二百新满洲四百察哈尔兵一千整备鎗礮全用肥健马駞充足米粮进乗其穷困可一举立灭之噶尔丹业已尽破今我军何故不深筭灭之防而徒劳人马乎今速檄大将军伯费扬古不必进兵如有决然可取之机则勿停止噶尔丹已穷极而无所归矣倘今冬不可行至来年青草萌时肥秣马駞以备视噶尔丹所往务期追觅而除之此际频遣厄鲁特降人招抚为要使彼降尽尔等其集议以闻议曰噶尔丹而灭之及招之散之之防
　　皇上皆已详画
　　谕防诚是俱应钦遵
　　上谕而行请速檄大将军伯费古奉
　　防行事仍著作速回奏
　　上命如议速行
　　癸未
　　上驻跸海柳图
　　命调俄尔多斯兵
　　上谕尚书班第曰尔可往归化城遣人于俄尔多斯旗分因俄尔多斯左翼三旗近归化城令于三旗内调兵二百至黄河对岸伺候如俄尔多斯王贝勒贝子公台吉有来请安已过河者令赴归化城来如未渡河则与所调兵同在对岸候驾
　　理藩院笔帖式海夀奏报迁移喀尔喀扎萨克台吉阿里雅等户口之事先是笔帖式海夀奉差往迁喀尔喀台吉阿里雅阿尔萨阑卫寨桑等户口至是海夀奏言喀尔喀扎萨克台吉阿里雅阿尔萨阑卫寨桑等户口及同居游牧之喀尔喀多罗贝勒汪扎尔属下巴尔虎二百余户公西卜退哈滩巴图尔旗下多尔济青台吉二十许户俱迁来归并于逹里冈阿地方喀尔喀扎萨克台吉车陵扎所居安插扎萨克台吉阿里雅旗下无力者二十许户俱留克鲁伦地方俟雪消后阿里雅遣人迁来
　　上命议政大臣集议随议喀尔喀扎萨克台吉车陵扎奏请安插有树木地方已准与扎萨克台吉阿里雅阿尔萨阑卫寨桑多尔济青台吉车陵扎住居一处就水草佳地逺设哨卒西探声息小心防范贝勒汪扎尔属下巴尔虎等既与阿里雅等同居游牧应仍令暂与阿里雅等一处安插俟来年贝勒汪扎尔祖母波底苏克使人到后问明再议阿里雅旗下无力者二十许户既称俟雪消后阿里雅迁来应无庸议奏入
　　上从之















</div>
    <div class="pagination">
<a href="圣祖仁皇帝亲征平定朔漠方略_page61.html">上一页</a><span>...</span><a href="圣祖仁皇帝亲征平定朔漠方略_page57.html">57</a><a href="圣祖仁皇帝亲征平定朔漠方略_page58.html">58</a><a href="圣祖仁皇帝亲征平定朔漠方略_page59.html">59</a><a href="圣祖仁皇帝亲征平定朔漠方略_page60.html">60</a><a href="圣祖仁皇帝亲征平定朔漠方略_page61.html">61</a><span class="current-page">62</span><a href="圣祖仁皇帝亲征平定朔漠方略_page63.html">63</a><a href="圣祖仁皇帝亲征平定朔漠方略_page64.html">64</a><a href="圣祖仁皇帝亲征平定朔漠方略_page65.html">65</a><a href="圣祖仁皇帝亲征平定朔漠方略_page66.html">66</a><a href="圣祖仁皇帝亲征平定朔漠方略_page67.html">67</a><span>...</span><a href="圣祖仁皇帝亲征平定朔漠方略_page63.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
