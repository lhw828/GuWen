<!DOCTYPE html>
<html>
<head>
    <meta charset="UTF-8">
    <title>平定准噶尔方略 - 第 104 页/共 218 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>平定准噶尔方略 - 第 104 页/共 218 页</h1>
    <div class="content">　　上谕军机大臣曰刘统勲现在巴里坤所办驻兵之事尚可稍缓现今阿睦尔撒纳尚未擒获大兵须由西路前进马驼最关要着传谕该督令其回至肃州密速筹办即将现存营马加意喂养约计足供五六千人乘骑之用如有不敷即随便购买其价不必拘泥成例但期筹画无悮听今冬调遣并将办理情形速行陈奏










　　平定准噶尔方略正编卷十七
　　钦定四库全书
　　平定准噶尔方略正编卷十八
　　乾隆二十年秋九月壬午
　　谕防赞大臣哈达哈等安抚齐木库尔游牧
　　上谕军机大臣曰额林沁多尔济奏齐木库尔于阿睦尔撒纳未逃之先将伊欲叛情形告知甚属可嘉着传谕哈达哈阿兰泰不必将伊游牧迁移仍令安居原处候朕降防
　　谕叅赞大臣哈达哈等通使哈萨克事宜
　　上谕军机大臣曰据额林沁多尔济等奏报阿睦尔撒纳逃窜追捕无踪看来伊必至哈尔巴噶台游牧否则径投哈萨克今询问噶尔藏多尔济据称自汗哈屯等处取道至哈萨克甚近彼处现有伊所属之乌梁海等因遣伊宰桑固穆扎卜交侍衞德善带往哈达哈等奉到谕防着派副管旗章京职衘莫尼扎卜同往传谕哈萨克阿布赉云尔所遣使臣额穆尔巴图鲁来见定北将军时已将尔恭顺之意奏闻大皇帝甚为嘉悦俟来使入觐后正欲加恩讵意阿睦尔撒纳潜谋叛逆将来使遣回且于入觐时中途逃窜伊去年受困于达瓦齐穷极来归所受大恩不可胜数乃心怀反覆欲总统准部恃我威力残扰隣近诸部落正与尔来使所云厄鲁特人全不可信之语适相符合今已传知各路堵截追擒自当弋获如追捕甚急窜入尔境内果能即行擒送大皇帝必重加恩赏否则潜踪日久为我师所觉径入擒勦恐尔境内人等不无惊扰如此明白宣示看阿布赉情形若何哈达哈等候固穆扎卜莫尼扎卜到彼传谕及归途信息速行奏闻再乌梁海赤伦如情愿同往亦令其随往
　　命赏给准噶尔台吉噶尔藏多尔济等银两有差上谕军机大臣曰此次入觐之绰罗斯台吉噶尔藏多尔济和硕特台吉沙克都尔曼济辉特台吉巴雅尔着加恩各赏银五千两台吉和通额黙根达瓦布鲁尔各赏银一千五百两台吉巴泰曼集鄂勒椿达克巴罗卜藏巴颜察罕吹扎卜鄂诺什本塔什索诺木丹津各赏银一千两闲散台吉和通鄂勤策凌乌巴什珲齐衮布宰桑厄尔锥音哈萨克锡喇各赏银三百两普济普赏银一百二十两管旗章京各赏银一百两副管旗章京各赏银八十两闲散宰桑各赏银六十两仆人各赏银十两厄尔锥音等仆人亦各赏银十两防凌讷黙库去年曾赏给银两今来入觐着再加恩赏防凌银三千两讷黙库银二千两
　　癸未
　　上御避暑山庄澹泊敬诚殿受噶尔藏多尔济沙克都尔曼济巴雅尔等朝
　　诏封台吉宰桑等爵秩有差
　　奉
　　天承运
　　皇帝诏曰准噶尔部落人等互相残杀羣遭涂炭不获安生朕统一寰区不忍坐视特发两路大兵进讨各台吉管理鄂拓克宰桑等畏威怀德率属来归从军自効今已平定伊犂擒获达瓦齐是用广沛仁恩酬庸锡爵准噶尔旧有四衞喇特今即仍其部落树之君长噶尔藏多尔济封为绰罗斯汗防凌封为都尔伯特汗沙克都尔扎卜封为和硕特汗巴雅尔封为辉特汗台吉和通额黙根达瓦布鲁尔封为公台吉巴泰曼集鄂勒椿达克巴授为扎萨克一等台吉罗卜藏巴颜察罕吹扎卜鄂诺什本塔什索诺木丹津诺尔布授为扎萨克职衘将伊等授为扎萨克及所属编次旗分佐领之处该部察例具奏宰桑厄尔锥音哈萨克锡喇俱授为内大臣办理图什墨勒事务厄尔锥音仍管喀喇沁鄂拓克哈萨克锡喇仍管噶勒杂特鄂拓克宰桑拉苏隆达什策凌鄂哲特都噶尔鄂勒锥俱授为散秩大臣仍管各鄂拓克噶尔藏多尔济等及管理鄂拓克之宰桑厄尔锥音等受朕深恩其董率所属各勤敎养共图生聚尔等如恪遵朕训自永受无穷之福钦哉毋怠
　　命封喀尔喀郡王桑寨多尔济为亲王
　　上谕军机大臣曰喀尔喀郡王桑寨多尔济此次军营行走甚属奋勉伊祖丹津多尔济原系亲王着加恩晋封桑寨多尔济为亲王以示优眷
　　命押解阿睦尔撒纳宰桑阿穆尔济尔噶尔来京上谕军机大臣曰据阿兰泰等询问阿睦尔撒纳宰桑阿穆尔济尔噶尔供词萨喇尔叅奏阿睦尔撒纳之处玛木特属人曾经泄漏等语此虽未知虚实然亦当密加防范至所供阿睦尔撒纳在察罕扎辉或乌兰库图尔等候令所遣之人由哲尔格西喇呼鲁苏地方带游牧前往等语阿睦尔撒纳逃窜自应遇我沿途声援及屯田兵丁若迎伊游牧必为额林沁多尔济追及今俱未相値究从何路潜逃着哈达哈等速遣妥员赴额林沁多尔济处查明具奏再吞图布恩克博罗特仆役财物前为阿睦尔撒纳所掠着速行查出俟伊等至乌里雅苏台时先为告知事定之后即行赏给至阿穆尔济尔噶尔系阿睦尔撒纳亲信之人今阿兰泰等讯伊供词俱含糊不明着即遵前防押解阿穆尔济尔噶尔来京中途务严饬押解人员毋得令其脱逃至阿睦尔撒纳之子断不可留着即解赴京师阿睦尔撒纳之妻系纳黙库之姊伊二女已降防赏与讷黙库哈达哈等并即遵防办理甲申
　　训饬定西将军永常等
　　上谕军机大臣曰永常奏传唤扎哈沁宰桑鄂尔奇木济托故不至情形可疑已密行阿敏道喀尔纳等令其酌量兵力擒拏等语鄂尔奇木济系朕念伊兄敦多克身故加恩授职之人若果怀二心自难寛贷今授普尔普为散秩大臣扎哈沁宰桑交副都统额尔登额侍衞端济布等带往相机擒勦俟擒获鄂尔奇木济即交端济布解送来京又将宰桑厄尔锥音哈萨克锡喇吞图布恩克博罗特等送回游牧整兵前进永常即传谕哈萨克锡喇之弟塔斌令其豫为整备俟伊兄一到即协力前进勦捕又奏阿睦尔撒纳现在逃叛恐抢掠巴里坤现候阿敏道等接续台站信到即从木垒退回巴里坤防守是竟置班第等于度外甚属错谬巴里坤即须防守可留三格办理永常防楞应整顿兵力作速前进遇阿巴噶斯哈丹之众务行勦灭三格若亦随军前往即着派豆斌就近调取緑旗兵二三千名防守巴里坤至巴哈曼集将游牧移于克什图自系避贼岂有从乱而反内移之理永常不辨虚实存心畏怯办理种种未协此防接到即同策楞奋勇前进毋得仍蹈旧辙愼之
　　命侍郎雅尔哈善前赴军营
　　上谕军机大臣曰阿兰泰等奏称闻阿睦尔撒纳现拟纠合叛党接出游牧并抢掠喀尔喀等语此特虚张声势伊不但无此力量即实冇之当乘其未集击之甚易观伊等奏报未免心存畏惧朕今命雅尔哈善前赴军营会同达尔党阿哈达哈阿兰泰共商议进兵着达尔党阿雅尔哈善前进哈达哈阿兰泰续往兆惠舒赫德即着在乌里雅苏台军营办事布拉罕察罕托辉地方甚近哈达哈等接得此防即派扎尔杭阿带现领兵丁一千名同温布前往布拉罕察罕托辉等处追捕阿睦尔撒纳若马力不足即用阿睦尔撒纳游牧马匹或暂派齐木库尔等游牧之马亦可再青滚杂卜察达克图伦楚等前往汗哈屯地方何以不即遣伊等从彼处追捕阿睦尔撒纳如遇阿逆即行擒获否则仍同扎尔杭阿会商勦捕
　　命侍衞济福等传
　　谕宰桑厄尔锥音等派兵前往伊犂
　　上谕军机大臣曰永常奏哈萨克锡喇之弟塔斌遣人来告现在派兵防守游牧等语看来塔斌并未煽动伊游牧既有兵力济福乌尔登可传谕厄尔锥音哈萨克锡喇恩克博罗特吞图布等同至噶勒杂特游牧将伊等兵丁挑选带进伊犂沿途勦捕若北路现在难行或由口内沿边速往或自乌里雅苏台带兵从西路前去亦可济福乌尔登与伊等议定前往仍速行奏闻
　　命喀尔喀亲王额林沁多尔济带领齐木库尔等赴热河行在
　　上谕军机大臣曰额林沁多尔济原同阿睦尔撒纳及齐木库尔德济特普尔普纳噶查等前来入觐今阿逆业已逃窜额林沁多尔济虽领兵追擒量亦无济着即带齐木库尔等小心防范速赴热河乙酉
　　命副都统富德送台吉噶尔藏多尔济等前赴军营
　　在领队大臣上行走
　　申谕协办陜甘总督刘统勲筹办马驼
　　上谕军机大臣曰前经屡谕刘统勲回至肃州办理马驼计已奉到今据奏现有兵丁三千四百名拟以一千四百名防守巴里坤二千名听候永常调遣等语巴里坤无须多兵防守已传谕策楞约存兵四五百名余俱令其前进其马匹仅二千六百有余亟应筹画务宜悉心办理俾马力充裕足应疾驱方为妥协
　　定西安将军永常疏奏领兵自木垒退驻乌尔图布扎克
　　永常奏言现在额林哈毕尔噶乌鲁木齐等处台吉宰桑等俱已煽动断絶台站抢掠官兵扎哈沁部落亦怀二心不能保其不叛随接侍衞蒙固勒呈报将军班第之文始知阿睦尔撒纳实已叛逆现在军营马匹疲痩驻劄伊等游牧之内倘有蠢动大损军威正欲行文策楞调兵策应并调回阿敏道而济木萨等台及喀尔喀公米什克带来兵丁俱被抢掠又有布库努特得木齐巴图尔和硕齐等及叶克明安宰桑扎木叅等忽带四千余人前来诉求指给游牧又屡次传唤不到之宰桑鄂尔奇木济亦请将家属移于克什图地方臣防思此等人众皆系假托迁移游牧欲来侵犯且乌兰乌苏与克什图噶顺等处山险路狭倘夹攻我师则归路断絶臣即用言抚慰鄂尔奇木济等以移营为词将伊等带领行走若有兵邀截即先将伊等诛戮至九月初五日已至乌尔图布拉克防楞三格亦于是日带兵来会一面将鄂尔奇木济等遣回臣受
　　恩深重未能接续台站探取伊犂实信不胜惶悚奏
　　入报
　　闻
　　丁丑
　　命策楞为定西将军革永常将军任
　　上谕军机大臣曰前因永常闻西路台站被抢即驻兵木垒指示办理尚属奋勉故加恩仍令办将军事务授为内大臣昨览伊奏一闻阿睦尔撒纳叛逃即带兵郤走实属怯懦不称将军之任着革去内大臣以副都统职衘叅赞効力定西将军着策楞补授策楞身负重谴朕加恩复用务宜奋兴士气扬播军威不得稍生推诿计此防到时扎拉丰阿玉保亦将至军营防楞速整齐兵马俟伊等与带往之宰桑到时会同商酌擒勦阿巴噶斯哈丹等领兵直抵伊犂方为合宜观准噶尔情形虽易于变乱而我师以寡敌众奋勇冲击即惊骇奔散可询问带往宰桑等将背叛之鄂拓克严行勦捕收其马匹牲只作为口粮则伊等始知畏惧且可接济兵力再据永常奏诺尔布林沁由哈卜塔克拜塔克前去所关甚要防楞即选派精兵四五十名前往侦探信息并遵前防令阿敏道等分作两队速至伊犂取班第等信息即速奏闻再前因永常奏扎哈沁宰桑鄂尔奇木济形踪可疑是以授普尔普为宰桑令侍衞端济布带往今观鄂尔奇木济尚无别故着端济布即将普尔普带回京师不必前往
　　命达尔党阿为定边左副将军
　　上谕军机大臣曰定边左副将军着达尔党阿补授哈达哈阿兰泰雅尔哈善桑寨多尔济青滚杂卜俱着在叅赞大臣上行走青滚杂卜闻与达尔党阿阿兰泰等不协今当用人之际达尔党阿等务宜屏除意见和衷共济着传谕伊等知之
　　戊子
　　命喀喇巴图鲁阿玉锡仍留北路军营
　　命授宰桑尼玛为散秩大臣丹津为头等侍衞库绷哈什哈为三等侍衞赏尼玛丹津银各三百两库绷哈什哈银各一百两
　　谕定边左副将军达尔党阿等进兵机宜
　　上谕军机大臣曰据哈达哈等屡次奏报俱称豫备兵马并未及前进勦擒通信伊犂各事宜今询问解送前来之厄鲁特尼玛丹津伊等言阿睦尔撒纳断未远飏必在额米尔鉴格尔等处潜身今年北路即由阿尔台西路即由额林哈毕尔噶博罗塔拉进兵夹攻必被擒获看来丹津人尚明白因令尼玛库绷哈什哈随噶尔藏多尔济等往西路军营丹津赴北路军营哈达哈青滚杂卜带领喀喇巴图鲁阿玉锡丹津选精兵一千名前驱达尔党阿阿兰泰等选兵三千名或二千名继进军行惟马驼最要达尔党阿等尽现在所有马驼拣选应用并酌派兵丁口粮俟丹津到日即行进兵青滚杂卜前奉命堵截贼众今奏称兵粮俱已齐集甚为欣慰伊世受国恩已封为郡王此次若能奋勉必照亲王桑寨多尔济加恩其扎哈沁乌梁海等恳请接济口粮已经赏给仍令扎木禅察达克等选派所属前行哨探其恩赏照初次进兵减半支给至阿兰泰等奏包沁部众尚未逺去亲王成衮扎布等已豫为堵截若擒获阿克珠勒等即行正法余党严行勦捕将家口赏给桑寨多尔济青滚杂卜等以示鼔励再丹津到时伊等会商两路进兵大势由阿济必济通信西路此际防楞等自必整顿兵力俟噶尔藏多尔济到时添派游牧兵丁擒勦阿巴噶斯哈丹追捕阿睦尔撒纳以告成功如伊等仍不竭力办理即深负朕恩矣勉之毋怠
　　叅赞大臣阿兰泰等疏奏擒获包沁总管阿克珠勒
　　阿兰泰等奏言臣等前闻包沁人等潜行附逆逃往布拉罕察罕托辉之信即令鄂博什带领索伦兵五百名速行追击一面令管领声援及屯田兵丁之喀尔喀王大臣等并驻防科卜多布延图之扎萨克等堵截去路九月初八日据管领声援兵丁喀尔喀郡王巴扎尔什第贝子沙克都尔扎卜公达尔扎等报称包沁总管阿克珠勒副总管台拉克等自哈中圭逃附阿睦尔撒纳由索勒毕乌拉克沁等岭过阿尔台于八月二十九日在布拉罕等处遇见贼众奋力截杀当将阿克珠勒擒获余众俱行勦杀其妻子牲只尽行收取将副总管台拉克及蓝翎和济木胡里收楞额额森贝等三人首级同生擒之阿克珠勒解送前来臣等查包沁部落已经收服受
　　恩乃听阿睦尔撒纳煽诱擅杀侍衞兵丁抢夺卡伦情罪重大俟阿克珠勒解到时应详讯明确或即行正法或解京明正典刑恭候
　　谕防遵行仍将户口查明男子成丁者俱行正法所有妻孥分赏効力之王公大臣官兵以示鼓励奏入
　　上谕军机大臣曰喀尔喀郡王巴扎尔什第等追勦包沁叛贼生擒阿克珠勒斩馘台拉克等奋勉可嘉巴扎尔什第着加恩封为亲王贝子沙克都尔扎卜封为贝勒公达尔扎诺尔布扎卜封为贝子协理台吉达玛林封为公其余奋勉行走官员兵丁等着哈达哈等查明报部议叙阵亡者亦查明照例恩防阿克珠勒即派员严行管押来京治罪庚寅
　　命扎拉丰阿为定西将军革永常职拏解来京治罪上谕大学士曰阿睦尔撒纳上年率众来归朕加恩抚纳封以王爵伊于召见时面陈略定准夷之策朕以其才可用爰授定边左副将军为我师向导近官军奏凯朕召诸部台吉齐集热河将行饮至之典讵阿睦尔撒纳在伊犂军营时辄以私印调兵并遣使与哈萨克私通扬言非令伊总统准部不可种种不法节经班第等奏闻伊心怀叵测揣知军前大臣必行叅奏不得已赴召前来行至中途遂将印信交亲王额林沁多尔济托故逃遁潜遣防衞七人来取家属伊兄齐木库尔执使首告伊妻亦以其负恩逃叛愤激不从愿移内地阿睦尔撒纳已为无家之人而窜匿之初乗厄鲁特诸部台吉现俱入觐辄布流言希图煽惑众听抢掠台站乃西路各部台吉俱坚心内向有叶克明安宰桑扎木叅等率所部数千人赴永常处叩请迁移附近军营居住以为倚庇乃永常不审虚实疑为诡计张皇失措挟其宰桑置军中为质兼程郤走复恐或蹑其后檄行防楞以兵接应并将前遣安接台站之副都统阿敏道行文撤回退驻巴里坤拒守夫阿睦尔撒纳负恩逃叛众部同仇即伊兄弟妻子亦皆愤恨离心况附和同叛之包沁部落北路闻信往勦酋首即已就擒部众殱灭是阿睦尔撒纳孑身逋逃无难计日擒戮若当诸台吉叩辕请告之时永常克振军威诸部得所依倚厉兵迅往追捕叛迹其势甚易何至为浮言惊骇无端退避使新附寒心士卒沮气贻悮一至于此且伊前赴军营时筹办诸务率多冐昧即如军行已有定站而错会文移遽令刻日兼程前进兵粮业经支给犹喋喋以口食不继为词希冀邀誉市恩竟不顾众心摇惑此类难以枚举朕是以但饬其驻乌鲁木齐联络声援不使偕众统兵进发盖早知其中无定见全不察事理之轻重也兹当伊犂久经平定回部率属归诚所办者仅一潜踪伏莽之逸贼耳而永常始则未知确实疑系穷夷自相刦掠奏请追逐意尚近于奋勉迨一闻阿睦尔撒纳在逃之信忽尔畏葸乖张甘心偾事实出情理之外若不重治其罪何以任将帅而厉戎行永常着革职拏解来京治罪定西将军印务前有防着策楞补授今观防楞竟不能自发一谋自出一虑惟听永常妄行调遣恐不能胜将军之任防楞着仍在叅赞大臣上行走即日带兵前往其定西将军着扎拉丰阿补授
　　申谕协办陜甘总督刘统勲甘肃巡抚吴达善办理
　　进勦官兵马驼口粮
　　上谕军机大臣曰吴达善奏刘统勲准永常来札檄调甘肃緑营官兵援勦所办甚属错谬阿睦尔撒纳系闻军营大臣叅奏畏罪潜逃岂能遽犯巴里坤致为边患试思从前噶尔丹防零时尚不能轻犯边境况阿睦尔撒纳素为众恶又复负恩逃窜人人恨其反覆即伊兄弟妻子亦尽离心以一穷蹙亡命何能飞度巴里坤哈密而须尽征内地緑旗兵于数千里外为拒守计耶且现据北路官兵将附和逆贼之包沁首恶就缚党羽殱除军威已振西路兵力不为不敷与其调兵何若勤办马驼口粮应现兵之用刘统勲尚为稍知事体者何一接永常来信竟不详加审度惶遽若此定西将军已着扎拉丰阿补授着速传谕刘统勲令其就军营现有官兵料理马驼口粮即日前进如回肃办理尚需时日并传谕吴达善令其就近速为筹备或调营马或另行购买其价値不拘成例一面报知该协督即于甘肃一带分槽豢养听候调遣若购得臕壮之马即先行解送军营又
　　谕曰刘统勲奏请退驻哈密筹办进兵事宜甚属错谬朕初不意刘统勲亦张惶失措茫无定识至于如此叶克明安宰桑扎木叅等久经内属来求倚托必无被贼煽诱转相窥伺之事此特永常望风疑畏自行惊扰所称目覩情形者岂果实有确据耶阿睦尔撒纳在此时不过一亡命逸贼耳况素为诸部所恶人皆切齿其北路同叛之包沁等已被擒戮焉能一时鼔动诸部飞越数千里至巴里坤此事理所必无者军营众心所恃全在领兵大臣今一将军一总督一都统无端自相惊怖舎木垒而回巴里坤今又议舍巴里坤而就哈密军心其何所恃刘统勲着严行申饬仍令速遵前防即筹办马匹口粮尽现在兵数或三千或二千尅期进发现已一误再误岂容更为犹豫在刘统勲军务原非所谙但识见乖谬至此实出朕意料之外此时台站偶断只应亟筹安接以通伊犁声息所发班第等报匣何至尽行缴回竟漠然置之度外是何心耶着一并严行申饬报匣仍发回
　　申谕叅赞大臣防楞整兵进勦
　　上谕军机大臣曰据永常奏请派兵七八千名进勦今仅有五千八百余名先办理马驼口粮以利遄行等语所奏益为迷谬阿睦尔撒纳之力断不能据有伊犁所依附为恶者不过阿巴噶斯哈丹数人耳今入觐诸台吉宰桑等俱云四衞喇特多系阿睦尔撒纳仇讐前来入觐时即已各饬游牧豫为防范永常闻阿睦尔撒纳潜逃即心神扰乱一似贼众已全收准部非大兵不能恢复者是以将伊拏问着传谕防楞速整现有之兵相机前进俟扎拉丰阿玉保到时与噶尔藏多尔济等台吉宰桑会商勦贼通信伊犂至台站断絶后发还班第等奏匣永常理应收贮俟接续后仍行发往乃遽尔缴回是置班第等于度外永常忍心若此实出情理之外若永常防楞在伊犁他人或弃置若此伊能甘心乎永常业经拏问着策楞即派委干员严加看守如或畏罪自戕惟防楞是问
　　申谕叅赞大臣哈达哈等进兵事宜
　　上谕军机大臣曰哈达哈等奏讯问包沁总管阿克珠勒供词及现在派兵百名令出卡伦收我被截之兵并擒生问信等语阿克珠勒所供哈萨克助兵一万与阿巴噶斯哈丹万人会合抢掠伊犁现在哈萨克情形何能出兵万计而阿巴噶斯等户口仅及三千阿睦尔撒纳游牧业经收获包沁复被殱灭安得更有万人此皆伊等张大其词以摇惑众听哈达哈等全未度量事机惟过计豫防实为怯懦至成衮扎布塔尔玛善俱系堵截贼众之兵既未遇阿睦尔撒纳即应会兵同来今伊等现驻何处卡伦外被截者何兵被何人所截奏内均未声明如果兵少被截再增派二百人续进今计前至察罕呼济尔不过一月之程愈速愈合机宜阿兰泰等即将现有兵丁马匹通盘计算一面奏闻一面俟阿玉锡丹津到时奋勇前进以期勦灭逆贼此次进兵以休养马力为要可令毎兵一名带马四匹多备三四月口粮将汗哈屯乌梁海及收获各游牧马匹查明应用如马力平常即酌量购备勿拘成例仍将班第信息及现办事宜速行奏闻
　　命员外郎唐喀禄防送济隆胡士克图前往巴林俟
　　明年移至伊犁居住
　　命传
　　谕准噶尔部众
　　上谕准噶尔部众曰阿睦尔撒纳负恩逃叛造言煽惑尔厄鲁特之众闻风惊扰莫知适从势所必有朕亦不加罪责现在阿睦尔撒纳虽潜踪未获朕已两路发兵追捕必被擒获况听伊调遣逃遁之包沁总管阿克珠勒等已为喀尔喀亲王巴扎尔什第等擒勦无遗贼党愈孤众所共悉朕前因尔等连年争鬪不获安生特发两路大兵救民水火西路之兵未尝稍有侵扰惟阿睦尔撒纳为北路向导恃威凌夺惧罪潜逃今伊妻拏游牧已全行收获尔等惟各矢诚心保获游牧大兵一进派兵协助若有擒获阿睦尔撒纳者朕必加以重恩特传谕两路游牧人众知之
　　甲午
　　训饬叅赞大臣哈达哈等
　　上谕军机大臣曰哈达哈等奏亲王成衮扎布防军统领塔尔玛善领兵擒获包沁之萨尔坦杀死三十人逃出十余人所获牲只请分给众兵充饷等语此次遇贼虽有斩获亦因贼少始能若是且尚有逃者若遇大队贼众伊等退避亦未可定即如军行马力疲乏自当更换所获马匹追袭何得任其逋逃成衮扎布等选輭积习朕所素知伊等毋庸议叙仍着饬行其余台吉官兵俱着查明报部议叙从前擒获阿克珠勒之扎卜及杀贼之阿裕什巴尼彭楚克等俱着赏银五十两收获牲只什物仍照所奏赏给又据萨尔坦供词有哈萨克锡喇与噶勒杂特塔本集赛人等共抢掠伊犁之信现在哈萨克锡喇已经入觐伊弟塔斌又释我被获兵丁与永常通信岂复有抢掠伊犁之事明系贼党扬言哈达哈等惟据供陈奏似此不经之言皆信以为眞而视班第等于膜外伊等即不欲通信班第亦当虚设一词画一防何竟置之不论朕思之殊为愤恨且为伊等耻之再班珠尔等乃阿睦尔撒纳同党其妻子属人俱当赏给功臣但解送需时若赏给此次効力之喀尔喀等能保其不致逃窜否如恐滋事即解送京师亦可至扎拉丰阿玉保等由阿济必济前往西路如须带兵数百名哈达哈等即行派往断不得以北路用兵为词着一并传谕伊等知之
　　命赏给准噶尔台吉巴桑等银两有差
　　上谕军机大臣曰此次入觐之台吉巴桑塞卜腾着加恩各赏银一千五百两台吉洪郭尔三济特特黙齐各赏银一千两闲散台吉鄂齐尔宰桑策伯克博什乌鲁木各赏银二百两一等侍衞巴雅斯呼朗阿雅勒虎宰桑托音玛木特各赏银一百五十两宰桑齐黙得库赏银一百二十两管旗章京各赏银一百两副管旗章京各赏银八十两闲散宰桑各赏银四十两仆人各赏银十两宰桑策伯克等仆人亦各赏银十两扎萨克台吉阿卜达什前派出兵曾赏给银两今来朝觐着再加恩赏银五百两
　　乙未
　　命封授准噶尔台吉宰桑等爵秩有差
　　上谕军机大臣曰此次前来朝觐之准噶尔台吉宰桑等阿克把集赛宰桑策伯克巴尔达穆特鄂拓克宰桑博什辉特宰桑乌鲁木俱着授为散秩大臣达什达瓦宰桑巴雅斯呼朗阿雅勒虎授为一等侍衞已经降防其叶克明安台吉巴桑和硕特台吉塞卜腾着封为公呼尔璊台吉洪郭尔和硕特台吉三济特着授为一等扎萨克台吉和硕特台吉特黙齐巴尔济达克巴着授为闲散扎萨克并将伊等授为扎萨克及所属编次旗分佐领之处该部察例具奏库图齐讷尔鄂拓克宰桑托音管理伯得尔格鄂拓克回人之宰桑玛木特俱着授为三品总管阿勒巴齐宰桑齐黙得库着授为四品总管策伯克博什乌鲁木托音玛木特齐黙得库仍管各鄂拓克巴雅斯呼朗着兼管翼领协助布林管理达什达瓦所属各台吉宰桑等受朕深恩其董率所属各勤敎养永图生聚毋负朕加恩体防之意
　　命赏给西北两路官兵军装银两
　　上谕军机大臣曰朕命西北两路官兵擒勦阿睦尔撒纳从前业经赏给整办银两此次并无加给之例但时届隆冬且疾驱前进着加恩照从前进兵之例减半赏给
　　命授奇彻布为二等侍衞
　　上谕军机大臣曰奇彻布被围于包沁人众奋身杀贼突围而出勇敢可嘉着加恩授为二等侍衞并赏银一百两
　　训饬协办陜甘总督刘统勲叅赞大臣防楞
　　上谕军机大臣曰据署提督冶大雄奏刘统勲防楞檄调安西官兵援勦复行撤回等语刘统勲等从前之张皇失措于此益见阿睦尔撒纳从北路窜逸岂有飞越西路为患之理该协督等听信永常恇怯之辞辄逺从内地调兵援勦不思兵行全资马力今忽而征发忽而撤回不惟惊惑视听使甘肃内地一带妄生疑议即以马力而论亦何堪此往来纷扰耶总之此事皆由永常怯懦但思退守哈密以为自衞之计又不欲出诸已口故尔张大其辞而刘统勲等遂为喋喋陈奏耳防楞前获罪戾未经正法今复弃瑕任用伊应感激报効何竟遇事毫无所见若此刘统勲虽未娴军旅然于军机重务亦宜审察确实初不意其茫无定识至斯也着传谕刘统勲防楞令将永常如何用言耸动伊等伊等如何遽然听信之处据实奏闻不得稍涉粉饰
　　丙申
　　命叅赞大臣防楞领兵防应诺尔布林沁
　　上谕军机大臣曰据永常奏称诺尔布林沁聚集兵丁击败阿巴噶斯之众擒其得木齐班咱解送前来扎那噶尔布复来归附又布库努特之得木齐诺尔布亦率属来归等语诺尔布林沁等如此効力而永常尚不出兵接应且以马力疲乏为辞实属怯懦之至着传谕防楞诺尔布林沁尚在防年即能如此奋勇着加恩封为郡王防楞即于现在兵丁内选派千余名疾速带领前进策应诺尔布林沁仍传防奬谕诺尔布林沁并告以伊父噶尔藏多尔济朝夕即至令其整顿兵力会合遄行协助将军班第等勦除逆乱所擒之得木齐班咱即由台站解送至京仍慰谕扎那噶尔布令其坚心内附以受朕恩并侦探班第等信息速为奏闻
　　命革协办陜甘总督刘统勲职拏解来京治罪上谕大学士曰刘统勲奏西路实在情形一折乖谬已极现今伊犁平定之后阿睦尔撒纳背恩叛窜阿巴噶斯哈丹弟兄不过一鄂拓克之宰桑为所煽诱抢夺台站叶克明安宰桑扎木叅等率众求请于附近军营居住而永常妄生疑惧遂退回巴里坤今噶尔藏多尔济之子诺尔布林沁即带兵千余杀退阿巴噶斯兵众则西路全势并无丝毫变动若使永常仍驻木垒率来归之众令为前驱奋往直前早通伊犁声息而追寻阿睦尔撒纳逋逃踪迹西陲当已安帖无事矣乃永常恇怯于前刘统勲附和于后实出情理之外军营所恃全在领兵大臣今一将军一总督无端自相恐怖众心其何所恃耶刘统勲奏内所云诺尔布林沁等来告之説俱未可深信夫诺尔布林沁为守防游牧始则恳求内移继则率众勦贼现将阿巴噶斯之得木齐班咱擒送来营情形若此尚何不可信之有又云内外之界不可不分试思各部自归诚以来悉已隶我版图伊犂皆我界尚何内外之可分今西路诸台吉宰桑皆知遣人来告军营求以兵力壮其声势其自効之意显然可见而永常刘统勲乃望风疑畏甚欲全调陜甘满汉军营马匹且以向年巴里坤孤悬塞外马驼被劫为词夫雍正年间准噶尔以其全力鸱张鼠窃视今日之一举荡平诸部归诚相去天壤三尺童子莫不知之刘统勲作此种种乖谬之语贻悮军事且班第等在伊犁系办理军务大臣刘统勲并不与永常亟谋安接台站竟奏请退回哈密而置班第等于不问伊身为总督现在巴里坤一切军营应办事宜何莫非其专责即如军营马匹现俱乏弱纵撤回之马不无疲痩而所有一切马匹何以不豫饬豢养臕壮刘统勲所司何事糜费钱粮不能适用其罪尤无可逭昨据冶大雄奏到伊将安西官兵忽而调遣忽而停止马匹岂不更加疲乏永常已降防革职拏解来京刘统勲如此乖张贻悮军旅重务若以其系汉人为之寛恕而不治以应得之罪则是朕岐视满汉且将复何以用人何以集事耶刘统勲着革职拏解来京治罪伊子刘墉亦着革职拏交刑部永常子额尔登额着革职在军营効力永常刘统勲在京诸子并着拏交刑部所有各本旗籍及任所赀财并着查出为偿补军需马匹之用
　　命直隶总督方观承办理陜甘总督事务
　　上谕大学士曰陜甘总督大学士黄廷桂尚未来京现在军营有应办粮马事务着方观承驰驿前往办理
　　命叅赞大臣哈达哈等查办扎木叅等游牧事宜上谕军机大臣曰现在审讯扎木叅系与阿睦尔撒纳同党已将伊治罪着传谕哈达哈等查伊妻子及所属宰桑等严行拘管其从前赏赉物件俱追入官所有户口牲只什物着查出赏给齐木库尔再前曾降防令将班珠尔等之户口牲只赏给此次効力之喀尔喀王公大臣等今讯其宰桑禅宗并未同谋已加恩将禅宗父子释放所有户口牲只并着停其赏给仍交与办理伊等游牧之大臣等暂行安揷禅宗并着赏银一百两
　　命授头等侍衞阿雅勒虎为散秩大臣


</div>
    <div class="pagination">
<a href="平定准噶尔方略_page103.html">上一页</a><span>...</span><a href="平定准噶尔方略_page99.html">99</a><a href="平定准噶尔方略_page100.html">100</a><a href="平定准噶尔方略_page101.html">101</a><a href="平定准噶尔方略_page102.html">102</a><a href="平定准噶尔方略_page103.html">103</a><span class="current-page">104</span><a href="平定准噶尔方略_page105.html">105</a><a href="平定准噶尔方略_page106.html">106</a><a href="平定准噶尔方略_page107.html">107</a><a href="平定准噶尔方略_page108.html">108</a><a href="平定准噶尔方略_page109.html">109</a><span>...</span><a href="平定准噶尔方略_page105.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
