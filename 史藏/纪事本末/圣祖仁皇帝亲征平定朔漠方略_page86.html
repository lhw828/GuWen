<!DOCTYPE html>
<html>
<head>
    <meta charset="UTF-8">
    <title>圣祖仁皇帝亲征平定朔漠方略 - 第 86 页/共 104 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣祖仁皇帝亲征平定朔漠方略 - 第 86 页/共 104 页</h1>
    <div class="content">　　圣恩踊跃欢忭声震天地
　　覆覈两路进兵粮饷马匹驿站事务
　　上谕大学士伊桑阿曰着将所议两路进兵追噶尔丹之事拨置马匹粮米之事设站之事俱查来朕将覆覈之伊桑阿俱查呈
　　御览
　　上全阅毕
　　谕曰各项事务议论区画俱已详尽今噶尔丹无所逃矣噶尔丹或降或自尽否必为我所擒朕将亲至船站视兵马起行暂驻跸于彼地聼其声息倘有朕当亲行之事则行之伊桑阿奏曰此役追噶尔丹之事
　　皇上毎日执笔书记区处备御噶尔丹去路已极周宻备储我军资用又极丰裕诚如天罗地纲噶尔丹无所逃矣不乆当如
　　圣谕所云也
　　定将军叅谋诸臣
　　上谕将军马思喀曰着都统侯巴浑代齐世将军萨卜素都统兼前锋统领硕鼐防军綂领宋住总兵官王化行俱为叅谋既与大将军伯费扬古防将军马思喀亦为叅谋至总兵官王化行去岁出征噶尔丹之役见其人材矫健队伍整齐尤着劳勣大将军伯费扬古来亦奏其功緑旗总兵官向无受为叅谋之例着王化行于此役军中为叅谋赐孔雀翎
　　命趱设驿站
　　上谕大学士伊桑阿曰朕明日向白塔行凡报事者若俱自旧站至宁夏追赴则迂而且逺朕何地驻跸即将旧站就行在所移趱前此之行尚书班第亦如此着侍郎安布禄依黄河西防驻扎自总督处取一只拨理藩院贤能官二三员在侍郎安布禄处备之将外站毎日向行在所移趱其站不足则再增嗣后从内出之事则出杀虎口由外新设之站而来从外入之事则由新设之站驰入杀虎口其以此当大学士前传谕如违误者死侍郎安布禄甚糊涂着交明哈雅尔图勿误驿务议曰自湖滩河朔至横城原设鄂尔多斯地方驿站十二处今
　　御驾移向白塔应差理藩院司官舎陵祁塔特萨木布代丹巴毎日调移安站但调移之时两站相去其间不无辽逺若所移站相去辽逺着前去司官借近地旗分防古马各二十匹暂行安设其新设十二站内亦未必无马瘦缺者现有横城以前邉内大站所增马二十匹腰站所増马十匹即将所増之马着前去司官就近调取每站増马二十匹奏入
　　命于此处拨殷实十二人安站其马瘦缺之四站人员尔等议奏复议曰请拨此处殷实十二人遣往安站其马瘦缺之四站人员调回严加议处着所拨殷实十二人接马好之八站独取正道安二十站此殷实十二人拨四人顶六十六巴图苏达祖兴邦之缺所余八人间杂增列查前者设站毎站取近地部落首领一员兵五名理藩院或笔帖式或小校一人兼设应除六十六等往替之四人外其八人亦照前毎人拨近地部落首领一员兵五名给之理藩院带来笔帖式小校各处差遣所存无几应檄在京理藩院或笔帖式或小校拨八人星速遣来与伊等同设此殷实之人交移站四司官计逺近相水草自湖滩河朔至白塔取正道安设
　　上从之
　　调拨运米牲口议政诸臣奏曰据于成龙等奏称大兵于十七十八日起行请将米自二十日陆续起运补捐牲口虽有二千余未全收完尚书库勒纳等解来三千六百骡子内已令给骑官马之侍卫防军执事人员各一匹倘运米四千五百之数有所不敷请将宁夏绿旗之马充数带往俟后捐人员之马到后该督收取补还兵丁应将督运于成龙及尚书库勒纳等解到骡子内除给骑官马之防卫防军执事人员外所剩骡子之内有可用者俱令运米如尚不敷四千五百之数交与该督令于宁夏緑旗兵内足数用之俟后捐人员之马到后该督收取补还兵丁其收取数目另行报部奏入
　　上从之
　　传谕官兵牧马之法
　　上谕上驷院侍卫马什曰马匹应作何拴放着与蒙古
　　台吉等防议具奏议曰
　　上用额马系喂料肥马当拴令至晓其给众骑用之马俱经宁夏喂料当于日暮饮之拴至五更始放其自京骑来之瘦马不必节其水草略令休息
　　即行牧放
　　上曰甚善着开写传示该管大臣其兵丁人等亦通行
　　晓谕












　　圣祖仁皇帝亲征平定朔漠方略卷四十一
　　钦定四库全书
　　圣祖仁皇帝亲征平定朔漠方略卷四十二
　　乙未
　　驾自宁夏城趋白塔
　　闻鄂尔多斯兵将渡河使督运于成龙喀拜前往察罕托海防其驼马拨船五只以济是日
　　驻跸尧甫堡
　　丙申
　　上驻跸流穆河西岸
　　以巴锡为陜西巡抚鄂海为陜西按察使
　　上谕大学士伊桑阿曰陜西巡抚党爱按察司纳垒俱已衰老今用兵之时伊等不能胜任俱着解任党爱速赴行在山西按察司巴锡着授陜西廵抚其纳垒员缺查随驾及运米采买牲口防送骆驼骡子带养新满洲之御史给事中郎中职名具奏吏部以緑头牌开列职名入奏得
　　防以郎中鄂海为陜西按察使又
　　谕内大臣曰昨闻各处喧哗此皆八旗兵丁聚集之声也朕姑容之嗣后着严禁又见辎装行路皆无次序任意趋走嗣后着按队伍行又
　　谕曰乗官马者如有倒毙遗失着各该管官员首领照前查奏
　　使防送使人回子伊什噶噶雅哈齐至哈密回子伊
　　什噶噶雅哈齐言防
　　皇上恩赏银两欲买服用诸物带归恐路有不虞难以
　　行走理藩院为之转奏
　　上曰往使策旺喇卜滩之侍郎常绶等起行未久伊什噶噶等照京城前来例给之驿马令前押送笔帖式石图将伊等追送常绶同常绶携至嘉峪闗于地方官取助马粮等物着伊等亲身小心照管携至哈密将彼留下伊等前去
　　丁酉
　　上驻跸哨马营西南隅之峡河西岸
　　谕内大臣曰今日风雨此处再驻跸一日着概行晓谕是日
　　上谕皇太子曰因出使噶尔丹之员外博什希及降人格垒沽英之子呉巴什丹济拉使人察哈代遣令复往又格垒沽英曼济噶尔丹使人喇木札卜丹济拉使人罗卜臧等未到且録所问伊等口词及噶尔丹奏章是以稍留待之初十日清晨曼济罗卜臧到申刻出使阿喇卜滩丹津俄木布之笔帖式黑色长史马尼图等至喀伦奏报之事及大将军伯费古奏报之事俱到初十日晚格垒沽英喇木札等到故开所问伊等口词遣谕知之视噶尔丹情状与丹济拉不睦是真今阿喇卜滩丹津俄木布又遵朕防归附于我人心已离廹于饥饿是实今向额克阿喇儿移徙者为彼地有鱼耳岂有人随往乎兹来降者不絶屡得其声息朕谋定行事防不轻举亦不必急今拨饷已完发兵亦毕候诸声息未定日期粮草駞马干粮俱大有余并不苦累官兵百姓又朕所遣前锋侍卫竒萨木等擒一厄鲁特男妇而归奏曰臣等谨遵指授三月十九日自宁夏起行闰三月初一日至古尔班赛堪地方获此厄鲁特而返云其厄鲁特札木素口供另开示外其以此谕示满洲诸臣又
　　谕皇太子曰朕区处军务毕十五日起行进趋白塔其事俱已抄发白塔乃河套地方鄂尔多斯杜棱公汛地此谕到后报文勿由内遣发若出杀虎口由外遣发径千里许而易行内地之路恶不可言雨水暑气人病马毙必多寕夏地当瀚海中央年髙体弱者甚不相宜虽无病者常有胸膈不寛形容消减者朕则无所觉寕夏距贺兰山边塞百里有余水草佳美不必言随驾大臣侍卫防军执事人员之马御用马駞牛羊俱发至察罕拖海喂养此二十日内俱略有起色矣不取地方草一束豆一抄以为喂养之资米豆与草大有余各处俱停其运解令随所到收贮朕此番逺行特为经理粮饷定夺兵马进止之机而来可行累民扰地方之事乎今事已毕详开専谕其以此遍示议政诸臣
　　训谕按察司鄂海鄂海以授为陜西按察使奏请
　　圣训
　　上曰尔何庸训为向如尔外任之官每于朕前奏言洁清其身以图报恩者多及至莅任后顿渝素行与向所奏者异矣陜西地方甚属紧要朕于从官二十余员内简任尔为按察使尔莅任居官若善朕别有裁度如其不善不止于姑罢之也着于大学士前传谕是日
　　遣内大臣明珠侍读学士黄謩以银赏运米鄂尔多斯防古
　　戊戌
　　上驻跸哨马营喇嘛商南多尔济奏报青海诸台吉来朝喇嘛商南多尔济等奏曰钦奉
　　上谕以阿喇滩去后之事着理藩院檄知商南多尔济今将青海台吉应令谁来朝见作速定议来奏随檄【臣】商南多尔济云近日尼麻唐库图克图至奏称逹赖喇嘛去世已十有六年再生后身今已十有五嵗已将此所奏之言晓谕于众复以主事保住等为使赍捧
　　勅书与尼麻唐库图克图同使于第巴矣又丹济拉欲降告诸我使员外博什希等又遣其使罗卜臧嘱之密奏即令罗卜臧赍捧
　　勅书归谕丹济拉速降矣又格垒沽英与噶尔丹相恶挈其妻子而逃偕博什希齐来归降已授格垒沽英为散秩大臣授其子呉巴什为侍卫矣续有阿喇卜滩丹津俄木布察罕台吉皆欲来降遣使偕我笔帖式黑色来上疏亦令赍捧
　　勅书谕以速降遣彼使归矣又遣哈密擒解之厄鲁特恩克逹尔汉寨桑赍部文招抚其主滚占之妻子去矣又遣工部侍郎常绶等往谕防旺喇卜滩乗噶尔丹困穷之时速图之以报其讐又遣散秩大臣巴当阿防军统领孙渣齐散秩大臣防旺诺尔布防军统领杜什希率兵分两路往擒伊拉古克三库图克图去矣目下调将军马思喀率大兵从郭多里巴儿哈孙至额克阿喇儿将军博济孙思克副都统阿南逹率兵出嘉峪闗往御西方为此檄知青海众台吉何时入朝
　　皇上何人前来尔等作速议定星驰来奏【臣】恭惟皇上仁圣性成智勇天锡恩威并用是以青海四姓厄
　　鲁特诸台吉俱懽欣鼓舞愿往觐
　　圣明前者已将阿拉滩等前去之名起程之日陈奏外西寕属下回子头目业已起行矣其逹儿寺掌教垂臧库图克图温都孙寺掌教逹赖绰尔济喇嘛及十三寺院之囊素通事等厄鲁特之工匠小人皆愿往朝
　　圣明其人甚多不能逐一举其名字又札西巴图尔台吉言我此地额尔徳尼巴图尔台吉素行甚髙众台吉凡事皆推之以为长故我将劝其驾乞
　　皇上俯视比和硕特一姓之台吉【臣】等答之云尔説之
　　往朝甚是
　　皇上防不轻待尔等所亲之人也又青台吉遣人来告云我首领台吉留我等守御地方目下不获往觐
　　圣明遣我子罗卜臧行可乎【臣】等言会盟之时曽明谕云召尔等青海八台吉旧逹赖台吉之子逹赖带青逹赖汗之子拉臧等来如不能亲来则遣子弟代之凡有愿往者皆来又札什巴图尔台吉言我等亲身目下往觐
　　圣明奕世承其恩宠而留守各地方者永不获承恩宠甚可怜悯我请通行晓谕俾令遣使聘问又原属噶尔丹之人有姓徽特之色棱厄尔克台吉亲来告曰我自厄鲁特阿喇滩所出逃来归
　　皇上失路而至青海我目下在拉臧左右愿得入内此人俟众台吉到后问明可否另报又有姓徽特之五六嵗童子一人此外更无有名之人住居青海者仅有噶尔丹之兄赵特巴巴图尔之子姓钟阿尔名色卜腾札儿车陈带青因彼父防不得亲往合掌稽颡讫此外更无有名之人【臣】等钦惟去年内外大小臣工之意俱谓噶尔丹且不必伐
　　皇上宸衷独防决意亲征谓噶尔丹不速行灭生民
　　何由得安
　　亲统六师逺出塞外此至仁也
　　皇上自出师以来率先徒行日御一餐暑不张盖不择水泉之甘苦掘井而饮深逾瀚海直至巴顔乌拉之地此大勇也
　　皇上神谋既定灼知洞见噶尔丹防不可使之瓦全留
　　其余孽近
　　临巴顔乌拉之地
　　天威所加莫能抗拒噶尔丹弃其一切所有之物败遁
　　而去适遇
　　皇上预调西路大将军伯费古之兵遵奉
　　指画尽殱丑类噶尔丹止携数人逃遁为万目之所共见此大智也今离散之众相继归降皆受而养之噶尔丹之子塞卜腾巴儿珠尔为哈密回子逹尔汉白克所擒献今年
　　皇帝亲临寕夏青海四姓厄鲁特俱来归顺丹济拉丹津俄木布阿喇卜滩格垒沽英等俱乞降来归【臣】等不谙文义取通鉴而一一歴诵之自古人君可方
　　皇上之仁智勇得以同年而语者未之有也【臣】等百官
　　兆民仰赖
　　皇上神灵含哺鼓腹以享太平谨以庆贺礼同行间诸臣并地方文武官员及军民人等在西寕望
　　行在叩头商南多尔济又奏曰老仆之意众台吉来时
　　路之两旁正有禾苗无地牧放应
　　勅地方官略助牲口草料糗粮又众台吉俱问及狮
　　象且其内自相谓曰我等往朝
　　皇上殆必以身所未见闻之物示之也乞将惊竒可喜
</div>
    <div class="pagination">
<a href="圣祖仁皇帝亲征平定朔漠方略_page85.html">上一页</a><span>...</span><a href="圣祖仁皇帝亲征平定朔漠方略_page81.html">81</a><a href="圣祖仁皇帝亲征平定朔漠方略_page82.html">82</a><a href="圣祖仁皇帝亲征平定朔漠方略_page83.html">83</a><a href="圣祖仁皇帝亲征平定朔漠方略_page84.html">84</a><a href="圣祖仁皇帝亲征平定朔漠方略_page85.html">85</a><span class="current-page">86</span><a href="圣祖仁皇帝亲征平定朔漠方略_page87.html">87</a><a href="圣祖仁皇帝亲征平定朔漠方略_page88.html">88</a><a href="圣祖仁皇帝亲征平定朔漠方略_page89.html">89</a><a href="圣祖仁皇帝亲征平定朔漠方略_page90.html">90</a><a href="圣祖仁皇帝亲征平定朔漠方略_page91.html">91</a><span>...</span><a href="圣祖仁皇帝亲征平定朔漠方略_page87.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
