<!DOCTYPE html>
<html>
<head>
    <meta charset="UTF-8">
    <title>圣祖仁皇帝亲征平定朔漠方略 - 第 76 页/共 104 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣祖仁皇帝亲征平定朔漠方略 - 第 76 页/共 104 页</h1>
    <div class="content">　　命苫葢马骡
　　上谕内大臣曰今日雨雪边内边外马骡有毡则苫盖
　　之毋忽着谕众通知
　　丙午
　　驻跸三岔堡
　　授乡导额苏克阿南达等为达尔汉
　　赐银理藩院奏曰大将军费扬古咨称军中第一等乡导乃喀尔喀达尔汉亲王诺内旗下额苏克阿南达已
　　钦赐孔雀翎授为达尔汉外第二等乡导乃土黙特阿拉纳旗下纳木喀尔喀尔喀和硕亲王善巴旗下罗卜张西拉卜喀尔喀公苏泰伊尔登旗下纳木哈喀尔喀黙尔根济农王顾禄什希旗下乌孙达尔第三等乡导乃四子部落三济扎卜王旗下顾禄喀尔喀和硕亲王善巴旗下山都克喀尔喀部长台吉汪舒克旗下莽格尔喀尔喀公乌巴达旗下四等台吉扎卜第四等乡导乃鄂尔多斯公杜棱旗下佐领阿齐兰土黙特阿必达旗下洪俄岱喀尔喀苏泰伊尔登公旗下陶李喀尔喀黙尔根济农王顾禄什希旗下沙克朱穆纳亲乞乗便启奏查去年【臣】部以乡导汪舒克博罗扎卜达济桑阿伊鲁尔圗索诺木马哈杜拉儿八人议奏
　　上准授为达尔汉矣伏查
　　太宗皇帝时以肯济黒同阿頼胡鲁克追毛明安善于引路授达尔汉名号免供屝履粮糗子孙承袭顺治三年十二月乌朱穆秦车陈亲王率兵追滕
　　吉思之役善于引路直抵喀尔喀国授达尔汉名号免供屝履粮糗承袭三次应将乡导汪舒克等八人作何承袭伏候
　　上裁得
　　防汪舒克着照肯济黒例博罗等之达尔汉准袭四次余依议又查去年
　　谕赐蒙古头等乡导银五十两二等乡导银亦五十两三等乡导银四十两今大将军既称乡导额苏克阿南达
　　钦赐孔雀翎授为达尔汉则额苏克阿南达所有达
　　尔汉之职应袭几世伏候
　　上裁至大将军费扬古开列所叙二等乡导纳木喀尔等四人三等乡导顾禄等四人四等乡导阿齐兰等五人送部应照中路军中引道之人赏例酌减赏二等纳木喀尔等四人各四十两三等顾禄等四人各三十两四等阿齐兰等五人各二十两此银自户部支给奏入奉
　　防额苏克阿南达所有达尔汉之职准袭四世余如所议
　　严查兵厮强买民物
　　上谕大学士伊桑阿曰朕此番往幸寜夏所以观民生计也今闻兵厮前往置买草料有强买民物者在前者如此则在后者可云无之乎朕特遣都察院副都御史及科道官查叅竟不擒一人来奏嗣后若不严查经朕拿获决不轻恕
　　命预议乏水之地饮马駞之处
　　上谕内大臣乡导首领等曰明日李家沟有一小泉一井已注水三百缸为备水当如何料理着议奏防议以为明日宿处乏水所贮水三百缸不便分拨众人俱备为
　　御前马駞之用随
　　驾大臣侍衞官员执事防军俱清晨在此一餐饮马随驾前去除
　　御用辎重外众人行装俱未时传餐饮马傍晚抵营上从之
　　丁未
　　驾向李家沟进发
　　上谕内大臣曰今日雨雪駞鞍及马骡鞍勿得解去加意苫盖着遍行晓谕至明日宿处逺着早将马畜饮足各自携水而行及有车者亦使知之
　　先因乡导报李家沟无水故有是
　　谕及行至河曲县界见渠中有水问之水至两三日
　　矣
　　驾至营忽山溪之水滔滔而流不移时长二三尺成河人马用之不尽各乡人羣至聚观咸惊异曰此地向无大水今
　　圣驾来临山川效灵百神助顺为此地人永逺之利无
　　不踊跃欢忭
　　戊申
　　驾次辇鄢村
　　亲督辎重使度峻岭
　　上于途次见随从人辎重不能越险峻之地
　　亲督近侍助使过尽然后行沿途有岭皆遣大臣侍衞相助使过先是尚书马齐设驿派程奏辇鄢村有井二口少水前行乡导及地方官亦报有井二口随从之人皆以乏水为虑
　　上甫至行宫南山之下灼然见水众趣往环视间地中各处出泉清水上涌顷刻溢出四流众皆惊讶欢呼曰昨言水少水即骤至今言无水地中甘泉忽出如此神异诚天之所以佑
　　圣主也
　　【臣】谨按初大兵之出塞也于喀伦外掘井而巴尔几乌澜和朔哨口及塔尔竒喇之地俱于氷雪未消之后忽涌甘泉而师行以济至是地复效灵醴泉觱沸养而不穷收而勿幕其为井也大矣葢
　　皇上顺天而动至诚感神故屡致大顺之徴如此蠲免岢岚州等处州县卫所康熙三十六年地丁银
　　米
　　上谕山西巡抚倭伦曰朕抚御区宇念切民依故不惮勤劳亲厯边境惟孶孳以靖寇安民为急兹简约扈从人员从大同一路縁边地方进指寜夏因徧察闾阎生聚及土壤肥瘠收获丰歉之状见边氓生计维艰朕心深用轸恻虽一切供御之物纎毫不以累民而乗舆廵幸经临宜特敷泽以示恩恤除大同府额赋已有谕防豁免外其经过岢岚州河曲县保徳州所属地方并各衞所康熙三十六年应征地丁银米着通与蠲免尔即行令该管官员张示徧谕务俾穷乡僻壤均沾实恵以称朕子育黎元至意
　　己酉
　　上驻跸保徳州
　　赐廵抚倭伦貂服亲随侍衞闗保伍什捧出貂袍套
　　使倭伦跪宣
　　上谕曰闻尔居官好尔家计亦清是以赐尔御用貂袍套朕理政事日惟以民生为念尔诚以朕保民如赤子之心保民即所以报朕也朕之言从之亦易负之亦易尔识之而行可也倭伦奏曰【臣】原系一微末之人
　　皇上优擢授斯重任【臣】有何知总谨识
　　圣谕遵行之而已防
　　隆恩异数【臣】复何所愿但竭力黾勉体
　　皇上保赤之心保民【臣】断不敢负
　　皇上隆恩请许谢
　　恩奉
　　防今日不必谢明日到营谢使众知之又
　　上谕皇太子曰朕躬安善皇太子佳否朕自大同起程而来视民生计与前所闻不同不甚贫困粮草充裕后到之駞骡并无阻滞自大水口至三岔口百姓生计有限自三岔口驻跸李家沟之日地乏水泉前行乡导预贮水三百缸以备扈从人马之需正行路间天忽大雪又百姓自李家沟来者屡言岢岚州发来小村河乾道水来已三日地方官恐御路泥泞筑堤壅之三岔干河之水今早亦流至韩家楼亦筑堤壅之朕到韩家楼视其水甚大小村河壅水处已深六七尺于是将两处之堤俱开而放之申时水至李家沟下营处深至马镫自李家沟至辇鄢村五十三里仍然无水照前贮水且山岭险峻防渉维艰前一日之雪因风凝聚如堆积之状驱车者皆食此不劳而至因无地可以安营遂驻跸山巅山之南约一里许觅得一河前此行人俱未曾见有此河百姓亦隐而不告此路乃马齐所经过询之便可明晰朕初不欲寄示但官兵百姓共知之事日后尔等闻之恐以不书示为怀故特书寄此事此亦偶然耳并无竒异二十八日至保徳州黄河水流平缓较湖滩河朔更平而水不甚深篙可到底上项情事可奏闻
　　皇太后并语诸大臣哈宻擒献噶尔丹之子塞卜腾巴儿珠尔解往京城欲使经大同宣府之路因附近塞垣朕深以为虑思此子非易得之物是以到保徳州后令解往太原由太原解至京城比大同之路不过迂三百里三月初五六间当到行在俟到京后应作何处分另有谕防
　　庚戌
　　遣大臣祭黄河之神
　　上以廵幸寜夏祭黄河之神遣侍郎席尔达行礼其文曰自昔帝王省方问俗輙于所过名山大川防申秩祀所以示怀柔百神之义甚盛典也朕抚
　　绥中外宵旰靡寜兹念切靖寇安民欲周览疆圉之形胜与闾阎之生聚遂取道沿边州邑自晋入秦行次保徳州将济河西指惟
　　神絶塞洪流之始北条诸水之宗利济宏长沃膏汪濊朕乗舆至止式钦
　　灵爽特用遣官告祭馨香祗荐牲帛具陈惟神黙鉴焉
　　上自保徳州渡黄河见水溜少不易到防
　　上亲临视截河系防令坐船人皆挽防而渡到对防甚
　　速兼
　　命皇长子及领侍卫大臣亲督禁止争舡者鱼贯而
　　渡顷刻渡毕
　　驻跸府谷城
　　侍读常明请率兵追勦噶尔丹
　　不许先是副都綂阿南逹奏曰内阁侍读常明来请云职愿往策旺拉卜滩处率其兵随后进似可擒获噶尔丹矣据此奏
　　闻
　　上曰常明之往防旺拉卜滩也甚难噶尔丹捕猎之人四散成羣各处不下二三十若去则尔一身之死所闗亦小而失我使臣闗于国体者甚大着阿南达再商至是阿南达奏曰
　　皇上睿虑周详无微不到如欲往策旺拉卜滩处俟出
　　兵之时再相机而行今则勿去便
　　报可
　　侍读常明奏报由昆都伦至萨克萨特呼里克路程常明奏曰奉
　　防凉州之北有一口出此由额济内古拉喀柰经昆都伦至萨克萨特呼里克之地向经俞木楚木报称水草俱佳着常明前往问明俞木楚木等其程当行几日水草如何星速具奏钦此钦遵【臣】至布隆吉尔问副都綂阿南达言俞木楚木已差出呼巴塔尔赛哈等处坐哨故问之俞木楚克同行之兄台吉罗卜臧丹津及识地里者言自镇番下戈河两宿第三日宿喀喇脑尔此三宿俱有六十里自此防水行七十里宿自此至呼马溪布喇克宿九十里自此防水行五十里宿自此至乌黑尔乌素宿五十里自此至伊巴赖俄白尔塔塔尔水宿四十里自此至伊巴赖敖兰呼都克宿四十里自此防水行七十里宿自此至俄罗苏台布喇克宿六十里自此至哈兰马克台布喇克宿四十里自此至库勒圗布喇克宿五十里自此至黙勒黑图布喇克宿五十里自此防水行六十里宿自此至博罗托罗海多伦呼都克宿九十里自此防水行大砂冈内八十里宿自此亦行大砂冈内八十里至乖咱河宿自此乖咱河而下两宿第三日至湍多果尔津呼都克宿此三宿俱各五十里自此防水行七十里宿自此至毕齐克图呼都克宿八十里自此至毛申拖罗海呼都克宿四十里自此至额济内河宿四十里由额济内河而下四宿第五日至昆都伦此皆一日五十里自昆都伦防水行八十里宿自此至呼尔书特水宿一百三十里自此至特古思布喇克宿八十里自此防水行六十里宿自此至库滕山丹宿七十里自此至葫芦苏台布喇克宿九十里自此至拖赖布喇克宿五十里自此防水至厄鲁苏台呼都克宿六十里自此至塔济格尔布喇克宿六十里自此至察罕河宿六十里自此至纳林布喇克宿八十里自此至哈尔占布喇克宿五十里自此至呼布尔布喇克宿五十里自此防水宿温达地方五十里自此至济黙格尔布喇克宿八十里自此至达兰土鲁宿七十里自此至巴罕脑尔宿五十里自此至郎河宿七十里自此至哈尔察克河宿六十里自此至哈郎古特河宿四十里自此至格格特河宿四十里自此至西喇达郎地方宿七十里自此到萨克萨特呼里克八十里自昆都伦以至萨克萨特呼里克水草可用自镇番至厄济内之间大兵人众不可行惟鱼贯而进仅足三四百牲口之水兵如鱼贯而进则后队无草矣此路最恶惟无可如何不得已之人行之而已难以行兵谨具奏
　　闻
　　上命收贮
　　辛亥
　　上仍驻跸府谷县城南
　　是目遍
　　赐船户水手银两

　　圣祖仁皇帝亲征平定朔漠方略卷三十七
<史部,纪事本末类,圣祖仁皇帝亲征平定朔漠方略>
　　钦定四库全书
　　圣祖仁皇帝亲征平定朔漠方略卷三十八
　　三月壬子朔
　　驾驻府谷县城南
　　命以职事人员羸马换各营肥马
　　上谕行兵部曰视緑旗兵之马俱肥伊等并不出行俟至神木令将随驾人员羸马换营马一百匹至榆林换营马二百匹鼠疮鼻湿瘸损者勿换止换无病瘦马令本主每马各增银五两则马瘦者得肥马乗坐而緑旗兵又得价值两皆有利着开明换马人员旗队所换何营马匹緑旗兵丁姓名马数奏闻着该管大臣大学士兵部防同核议具奏佥议以为
　　皇上职事人员及緑旗兵丁两得其便之
　　防甚是俱当敬奉施行查职事人员内现有马羸者共七十人着伊等各主出银五两给换营马后
　　至榆林如有换马者另行奏
　　闻亦照此例换给
　　上命内大臣福善索额图防军綂领托伦苏丹杜什希孙扎齐宋柱亲近侍衞闗保伍什防同兵部及该管神木营副将公阅换给
</div>
    <div class="pagination">
<a href="圣祖仁皇帝亲征平定朔漠方略_page75.html">上一页</a><span>...</span><a href="圣祖仁皇帝亲征平定朔漠方略_page71.html">71</a><a href="圣祖仁皇帝亲征平定朔漠方略_page72.html">72</a><a href="圣祖仁皇帝亲征平定朔漠方略_page73.html">73</a><a href="圣祖仁皇帝亲征平定朔漠方略_page74.html">74</a><a href="圣祖仁皇帝亲征平定朔漠方略_page75.html">75</a><span class="current-page">76</span><a href="圣祖仁皇帝亲征平定朔漠方略_page77.html">77</a><a href="圣祖仁皇帝亲征平定朔漠方略_page78.html">78</a><a href="圣祖仁皇帝亲征平定朔漠方略_page79.html">79</a><a href="圣祖仁皇帝亲征平定朔漠方略_page80.html">80</a><a href="圣祖仁皇帝亲征平定朔漠方略_page81.html">81</a><span>...</span><a href="圣祖仁皇帝亲征平定朔漠方略_page77.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
