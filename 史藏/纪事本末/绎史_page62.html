<!DOCTYPE html>
<html>
 <head>
  <meta charset="utf-8"/>
  <title>
   绎史 - 第 62 页/共 76 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   绎史 - 第 62 页/共 76 页
  </h1>
  <div class="content">
   礼记【月令】孟春之月日在营室昏参中旦尾中其日甲乙其帝大皥其神句芒其虫鳞其音角律中太蔟其数八其味酸其臭羶其祀戸祭先脾东风解冻蛰虫始振鱼上冰獭祭鱼鸿鴈来天子居青阳左个乗鸾路驾仓龙载青旂衣青衣服仓玉食麦与羊其器疏以逹是月也以立春先立春三日太史谒之天子曰某日立春盛徳在木天子乃齐立春之月天子亲帅三公九卿诸侯大夫以迎春扵东郊还反赏公卿诸侯大夫扵朝命相布徳和令行庆施恵下及兆民庆赐遂行毋有不当乃命大史守典奉法司天日月星辰之行宿离不贷毋失经纪以初为常是月也天子乃以元日祈谷于上帝乃择元辰天子亲载耒耜措之于参保介之御闲帅三公九卿诸侯大夫躬耕帝籍天子三推三公五推卿诸侯九推反执爵于大寝三公九卿诸侯大夫皆御命曰劳酒是月也天气下降地气上腾天地和同草木萌动王命布农事命田舍东郊皆修封疆审端径术善相邱陵阪险原隰土地所宜五谷所殖以教道民必躬亲之田事既饬先定准直农乃不惑是月也命乐正入学习舞乃修祭典命祀山林川泽牺牲毋用牝禁止伐木毋覆巢毋杀孩虫胎夭飞鸟毋麛毋卵毋聚大众毋置城郭掩骼埋胔是月也不可以称兵称兵必天殃兵戎不起不可从我始毋变天之道毋絶地之理毋乱人之纪孟春行夏令则水不时草木蚤落国时有恐行秋令则其民大疫猋风暴雨总至藜莠蓬蒿并兴行冬令则水潦为败霜雪大摰首种不入【○淮南时则训同者不録録其异者余放此　淮南子东方木也其帝大皥其佐句芒执规而治春其神为嵗星其兽苍龙孟春之月招揺指寅盛徳在木东风解冻蛰虫始振苏鱼上负冰獭祭鱼鴈北服八风水爨萁燧火东宫御女青色衣青采鼓琴瑟其兵矛其畜羊朝扵青阳左个以出春令布徳施恵行庆赏省徭赋立春之日天子亲率三公九卿大夫以迎歳扵东郊修除祠位币祷鬼神牺牲用牡正月官司其树杨　王居明堂礼出十五里迎歳　郑氏注引云葢殷礼也王居明堂逸礼篇名　易通卦验立春雨水降条风至雉雊鸡乳冰解正月中猛风至獭祭鱼仓庚鸣　汜胜之书土长冒橛陈根可防耕者急发　孝经钩命诀先立春七日勅狱吏决词讼有罪当入无罪当出立春勅门栏无扃钥以迎春之精下弓戴楯鼓示时声动昆虫也】　仲春之月日在奎昏弧中旦建星中其日甲乙其帝大皥其神句芒其虫鳞其音角律中夹钟其数八其味酸其臭羶其祀戸祭先脾始雨水桃始华仓庚鸣鹰化为鸠天子居青阳大庙乗鸾路驾仓龙载青旂衣青衣服仓玉食麦与羊其器疏以逹是月也安萌芽飬幼少存诸孤择元日命民社命有司省囹圄去桎梏毋肆掠止狱讼是月也鸟至至之日以太牢祠于髙禖天子亲往后妃帅九嫔御乃礼天子所御帯以弓韣授以弓矢于髙禖之前是月也日夜分雷乃发声始电蛰虫咸动唘戸始出先雷三日奋木铎以令兆民曰雷将发声有不戒其容止者生子不备必有凶灾日夜分则同量度钧衡石角斗甬正权概是月也耕者少舍乃修阖扇寝庙毕备毋作大事以妨农之事是月也毋竭川泽毋漉陂池毋焚山林天子乃鲜羔开冰先荐寝庙上丁命乐正习舞释菜天子乃帅三公九卿诸侯大夫亲往视之仲丁乃命乐正入学习乐是月也祀不用牺牲用圭璧更皮币仲春行秋令则其国大水寒气总至冦戎来征行冬令则阳气不胜麦乃不熟民多相掠行夏令则国乃大旱暖气早来虫螟为害【淮南子仲春之月招揺指卯桃李始华蛰虫咸动苏二月官仓其树杏　王居明堂礼帯以弓韣礼之禖下其子必得天材　易通卦验二月鴈北惊蛰大壮初九桃始华仓库多火　诗纪歴枢梅栁惊春羊牛来暮説文祀髙禖以请子请子必以乙至之日者春分来秋分去开生之鸟帝少昊司命之官也　易通卦騐春分则阳云出张精如白鹤】　季春之月日在胃昏七星中旦牵牛中其日甲乙其帝大皥其神句芒其虫鳞其音角律中姑洗其数八其味酸其臭羶其祀戸祭先脾桐始华田鼠化为鴽虹始见萍始生天子居青阳右个乗鸾路驾仓龙载青旂衣青衣服仓玉食麦与羊其器疏以逹是月也天子乃荐鞠衣于先帝命舟牧覆舟五覆五反乃告舟备具于天子焉天子始乗舟荐鲔于寝庙乃为麦祈实是月也生气方盛阳气发泄句者毕出萌者尽逹不可以内天子布徳行恵命有司发仓廪赐贫穷振乏絶开府库出币帛周天下勉诸侯聘名士礼贤者是月也命司空曰时雨将降下水上腾循行国邑周视原野修利隄防道逹沟渎开通道路毋有障塞田猎罝罘罗网毕翳餧兽之药毋出九门是月也命野虞毋伐桑柘鸣鸠拂其羽戴胜降于桑具曲植籧筐后妃齐戒亲东鄊躬桑禁妇女毋观省妇使以劝蚕事蚕事既登分茧称丝效功以共郊庙之服毋有敢隋是月也命工师令百工审五库之量金铁皮革筋角齿羽箭干脂胶丹漆毋或不良百工咸理监工日号毋悖于时毋或作为淫巧以荡上心是月之末择吉日大合乐天子乃帅三公九卿诸侯大夫亲往视之是月也乃合累牛腾马逰牝于牧牺牲驹犊举书其数命国难九门磔攘以毕春气季春行冬令则寒气时发草木皆肃国有大恐行夏令则民多疾疫时雨不降山陵不收行秋令则天多沈隂淫雨蚤降兵革并起【淮南子季春之月招揺指辰行是月令甘雨至三旬三月官鄊其树李王居明堂礼季春出疫于郊以攘春气　易坤灵图蚕阳者火火恶水故食不饮桑者土之液木生火故蚕以三月叶类会精合相食　汜胜之书三月榆荚雨髙地疆土可种术】　孟夏之月日在毕昏翼中旦婺女中其日丙丁其帝炎帝其神祝融其虫羽其音徴律中中吕其数七其味苦其臭焦其祀灶祭先肺蝼蝈鸣蚯蚓出王瓜生苦菜秀天子居明堂左个乗朱路驾赤駵载赤旂衣朱衣服赤玉食菽与鸡其器髙以麤是月也以立夏先立夏三日大史谒之天子曰某日立夏盛徳在火天子乃齐立夏之日天子亲帅三公九卿大夫以迎夏扵南郊还反行赏封诸侯庆赐遂行无不欣説乃命乐师习合礼乐命大尉赞杰俊遂贤良举长大行爵出禄必当其位是月也继长増髙毋有壊堕毋起土功毋发大众毋发大树是月也天子始絺命野虞出行田原为天子劳农劝民毋或失时命司徒循行县鄙命农勉作毋休于都是月也驱兽毋害五谷毋大田猎农乃登麦天子乃以彘甞麦先荐寝庙是月也聚畜百药靡草死麦秋至断薄刑决小罪出轻系蚕事毕后妃献茧乃収茧税以桑为均贵贱长幼如一以给郊庙之服是月也天子饮酎用礼乐孟夏行秋令则苦雨数来五谷不滋四鄙入保行冬令则草木蚤枯后乃大水败其城郭行春令则蝗虫为灾暴风来格秀草不实【淮南子南方火也其帝炎帝其佐朱明执衡而治夏其神为荧惑其兽朱雀孟夏之月招揺指已盛徳在火服八风水爨柘燧火南宫御女赤色衣赤采吹竽笙其兵防其畜鸡朝扵明堂左个以出夏令立夏之日天子亲率三公九卿大夫以迎嵗扵南郊还乃赏赐封诸侯修礼乐飨左右命大尉赞杰俊进贤良举孝悌行爵出禄佐天长飬四月官田其树桃　逸礼夏则衣赤衣佩赤玉乗赤辂驾赤龙载赤旂以迎夏于南郊其先祭黍与鸠居明堂正庙唘南戸】　仲夏之月日在东井昏亢中旦危中其日丙丁其帝炎帝其神祝融其虫羽其音徴律中蕤賔其数七其味苦其臭焦其祀灶祭先肺小暑至螳螂生防始鸣反舌无声天子居明堂大庙乗朱路驾赤駵载赤旂衣朱衣服赤玉食菽与鸡其器髙以麤飬壮佼是月也命乐师修鼗鞞鼔均琴瑟管箫执干戚戈羽调竽笙竾簧饬钟磬柷敔命有司为民祈祀山川百源大雩帝用盛乐乃命百县雩祀百辟卿士有益扵民者以祈谷实是月也农乃登黍天子乃以鶵甞黍羞以含桃先荐寝庙令民毋艾蓝以染毋烧灰毋暴布门闾毋闭关市毋索挺重囚益其食防牝别羣则絷腾驹班马政是月也日长至隂阳争死生分君子齐戒处必掩身毋躁止声色毋或进薄滋味毋致和节耆欲定心气百官静事毋刑以定晏隂之所成鹿角解蝉始鸣半夏生木菫荣是月也毋用火南方可以居髙明可以逺眺望可以升山陵可以处台榭仲夏行冬令则雹冻伤谷道路不通暴兵来至行春令则五谷晚熟百螣时起其国乃饥行秋令则草木零落果实早成民殃扵疫【淮南子仲夏之月招揺指午挺重囚益其食存鳏寡振死事禁民无发火五月官相其树榆　易通卦騐夏至小暑博劳鸣虾蟇无声博劳性好单栖其飞其声嗅嗅夏至应隂而鸣冬至而止　夏至人主八能之士或调黄钟或调六律或调五音或调五声或调五行或调律厯或调隂阳或调正徳所行作乐五日　离南方也夏至日中赤气出直离此正气也气出右万物半死气出左赤地千里　易飞五月有云大如葢十余此水之气必暑有暍者】　季夏之月日在栁昏火中旦奎中其日丙丁其帝炎帝其神祝融其虫羽其音徴律中林钟其数七其味苦其臭焦其祀灶祭先肺温风始至蟋蟀居壁鹰乃学习腐草为萤天子居明堂右个乗赤路驾赤駵载赤旂衣朱衣服赤玉食菽与鸡其器髙以麤命渔师伐蛟取鼍登取鼋命泽人纳材苇是月也命四监大合百县之秩刍以飬牺牲令民无不咸出其力以供皇天上帝名山大川四方之神以祠宗庙社稷之灵以为民祈福是月也命妇官染采黼黻文章必以法故无或差贷黒黄苍赤莫不质良毋敢诈伪以给郊庙祭祀之服以为旗章以别贵贱等给之度是月也树木方盛乃命虞人入山行木毋有斩伐不可以兴土功不可以合诸侯不可以起兵动众毋举大事以揺飬气毋发令而待以妨神农之事也水潦盛昌神农将持功举大事则有天殃是月也土润溽暑大时行烧薙行水利以杀草如以热汤可以粪田畴可以美土疆季夏行春令则谷实鲜落国多风欬民乃迁徙行秋令则邱隰水潦禾稼不熟乃多女灾行冬令则风寒不时鹰隼蚤鸷四鄙入保【淮南子季夏之月招揺指未其位中央其日戊已盛徳在土其虫蠃其音宫律中黄钟其数五其味甘其臭香其祀中霤祭先心凉风始至蟋蟀居奥鹰乃学习腐草化为蚈天子衣苑黄服八风水爨柘燧火中宫御女黄色衣黄采其兵剑其畜牛朝扵中宫命滂人入材苇行恵令吊死问疾存视长老行桴鬻厚席蓐以送万物归也六月官少内其树梓　按此杂土王之文而无中央令】　中央土其日戊已其帝黄帝其神后土其虫倮其音宫律中黄钟之宫其数五其味甘其臭香其祀中霤祭先心天子居大庙大室乗大路驾黄駵载黄旂衣黄衣服黄玉食稷与牛其器圜以闳【淮南子中央土也其帝黄帝其佐后土执绳而治四方其神为镇星其兽黄龙】　孟秋之月日在翼昏建星中旦毕中其日庚辛其帝少皥其神蓐收其虫毛其音商律中夷则其数九其味辛其臭腥其祀门祭先肝凉风至白露降寒蝉鸣鹰乃祭鸟用始行戮天子居总章左个乗戎路驾白骆载白旂衣白衣服白玉食麻与犬其器廉以深是月也以立秋先立秋三日大史谒之天子曰某日立秋盛徳在金天子乃齐立秋之日天子亲帅三公九卿诸侯大夫以迎秋扵西郊还反赏军帅武人于庙天子乃命将帅选士厉兵简练桀俊専任有功以征不义诘诛暴慢以明好恶顺彼逺方是月也命有司修法制缮囹圄具桎梏禁止奸慎罪邪务搏执命理瞻伤察创视折审断决狱讼必端平戮有罪严断刑天地始肃不可以赢是月也农乃登谷天子甞新先荐寝庙命百官始収敛完隄坊谨壅塞以备水潦修宫室坏垣墙补城郭是月也毋以封诸侯立大官毋以割地行大使出大币孟秋行冬令则隂气大胜介虫败谷戎兵乃来行春令则其国乃旱阳气复还五谷无实行夏令则国多火灾寒热不节民多疟疾【淮南子西方金也其帝少昊其佐蓐收执矩而治秋其神为太白其兽白虎孟秋之月招揺指申盛徳在金服八风水爨柘燧火西宫御女白色衣白采撞白钟其兵戈其畜狗朝扵总章左个以出秋令求不孝不悌戮暴傲悍而罚之以助损气行是月令凉风至三旬七月官库其树栋　尚书大天子以秋命三公将帅选士厉兵以征不义决狱讼断刑罚趣収敛以顺天道以佐秋杀诗纪歴枢蟋蟀在堂流火西也　立秋促织鸣女工急促之也　春秋考异邮立秋趣织鸣　尚书考灵曜虚为秋昴为冬期隂气相佐徳乃不邪子助母教母合子符】　仲秋之月日在角昏牵牛中旦觜觿中其日庚辛其帝少皥其神蓐收其虫毛其音商律中南吕其数九其味辛其臭腥其祀门祭先肝盲风至鸿鴈来鸟归羣鸟飬羞天子居总章大庙乘戎路驾白骆载白旂衣白衣服白玉食麻与犬其器廉以深是月也飬衰老授几杖行糜粥饮食乃命司服具饬衣裳文绣有恒制有大小度有长短衣服有量必循其故冠帯有常乃命有司申严百刑斩杀必当毋或枉桡枉桡不当反受其殃是月也乃命宰祝循行牺牲视全具案刍豢瞻肥瘠察物色必比类量大小视长短皆中度五者备当上帝其飨天子乃难以逹秋气以犬甞麻先荐寝庙是月也可以筑城郭建都邑穿窦窖修囷仓乃命有司趣民収敛务畜菜多积聚乃劝种麦毋或失时其有失时行罪无疑是月也日夜分雷始收声蛰虫坏戸杀气浸盛阳气日衰水始涸日夜分则同度量平权衡正钧石角斗甬是月也易关市来商旅纳货贿以便民事四方来集逺鄊皆至则财不匮上无乏用百事乃遂凡举大事毋逆大数必顺其时慎因其类仲秋行春令则秋雨不降草木生荣国乃有恐行夏令则其国乃旱蛰虫不藏五谷复生行冬令则风灾数起收雷先行草木蚤死【淮南子仲秋之月招揺指酉凉风至鴈来鸟归羣鸟翔八月官尉其树柘　王居明堂礼仲秋九门磔攘以发陈气御止疾疫　仲秋农隙民毕入于室曰时杀将至毋罗其灾　仲秋乃命国醵　春秋感精符八月白露降寉即髙鸣相儆】　季秋之月日在房昏虚中旦栁中其日庚辛其帝少皥其神蓐收其虫毛其音商律中无射其数九其味辛其臭腥其祀门祭先肝鸿鴈来賔爵入大水为蛤鞠有黄华豺乃祭兽戮禽天子居总章右个乗戎路驾白骆载白旂衣白衣服白玉食麻与犬其器廉以深是月也申严号令命百官贵贱无不务内以防天地之藏无有宣出乃命冢宰农事备收举五谷之要藏帝籍之收扵神仓祗敬必饬是月也霜始降则百工休乃命有司曰寒气总至民力不堪其皆入室上丁命乐正入学习吹是月也大飨帝甞牺牲告备扵天子合诸侯制百县为来嵗受朔日与诸侯所税扵民轻重之法贡职之数以逺近土地所宜为度以给郊庙之事无有所私是月也天子乃教扵田猎以习五戎班马政命仆及七驺咸驾载旌旐授车以级整设于屏外司徒搢扑北靣誓之天子乃厉饰执弓挟矢以猎命主祠祭禽于四方是月也草木黄落乃伐薪为炭蛰虫咸俯在内皆墐其戸乃趣狱刑毋留有罪收禄秩之不当供飬之不宜者是月也天子乃以犬甞稻先荐寝庙季秋行夏令则其国大水冬藏殃败民多鼽嚏行冬令则国多盗贼边竟不宁土多分裂行春令则暖风来至民气解惰师兴不居【淮南子季秋之月招揺指戌九月官侯其树桃　王居明堂礼季秋除道致梁以利农　诗纪歴枢天霜树落叶而鸿鴈南飞　春秋感精符霜杀伐之表季秋霜始降鹰隼击王者顺天行诛以成肃杀之威若政令苛则夏霜诛伐不行则冬霜不杀草】　孟冬之月日在尾昏危中旦七星中其日壬癸其帝颛顼其神冥其虫介其音羽律中应钟其数六其味咸其臭朽其祀行祭先肾水始冰地始冻雉入大水为蜃虹藏不见天子居堂左个乗路驾铁骊载旂衣黒衣服玉食黍与彘其器闳以奄是月也以立冬先立冬三日大史谒之天子曰某日立冬盛徳在水天子乃齐立冬之日天子亲帅三公九卿大夫以迎冬扵北郊还反赏死事恤孤寡是月也命大师衅防占兆审卦吉凶是察阿党则罪无有掩蔽是月也天子始裘命有司曰天气上腾地气下降天地不通闭塞而成冬命百官谨葢藏命司徒循行积聚无有不敛坏城郭戒门闾修键闭慎管籥固封疆备边竟完要塞谨关梁塞徯径饬防纪辨衣裳审棺椁之薄厚茔邱垄之大小髙卑厚薄之度贵贱之等级是月也命工师效功陈祭器按度程毋或作为淫巧以荡上心必功致为上物勒工名以考其诚功有不当必行其罪以穷其情是月也大饮烝天子乃祈来年于天宗大割祠于公社及门闾腊先祖五祀劳农以休息之天子乃命将帅讲武习射御角力是月也乃命水虞渔师収水泉池泽之赋毋或敢侵削众庶兆民以为天子取怨于下其有若此者行罪无赦孟冬行春令则冻闭不宻地气上泄民多流亡行夏令则国多暴风方冬不寒蛰虫复出行秋令则雪霜不时小兵时起土地侵削【淮南子北方水也其帝颛顼其佐冥执权而治冬其神为辰星其兽武孟冬之月招揺指亥盛徳在水服八风水爨松燧火北宫御女黒色衣黒采击磬石其兵锻其畜彘朝扵堂左个以出秋令命有司修羣禁禁外徙闭闾大摉客断罚刑杀当罪阿上乱法者诛十月官司马其树檀　王居明堂礼孟冬之月命农毕积聚系牧牛马　尚书大传天子以冬命三公并固封境以望冬固地藏也　逸礼冬则衣黒衣佩玉居明堂后庙唘北戸　春秋考异邮霜者隂精冬令也四时代谢以霜収杀霜之为言亡也物以终也】　仲冬之月日在斗昏东壁中旦轸中其日壬癸其帝颛顼其神冥其虫介其音羽律中黄钟其数六其味咸其臭朽其祀行祭先肾冰益壮地始坼鹖旦不鸣虎始交天子居堂大庙乗路驾铁骊载旂衣黒衣服玉食黍与彘其器闳以奄饬死事命有司曰土事毋作慎毋发葢毋发室屋及起大众以固而闭地气沮泄是谓发天地之房诸蛰则死民必疾疫又随以防命之曰畅月是月也命奄尹申宫令审门闾谨房室必重闭省妇事毋得淫虽有贵戚近习毋有不禁乃命大酋秫稻必齐麴蘖必时湛炽必絜水泉必香陶器必良火齐必得兼用六物大酋监之毋有差贷天子命有司祈祀四海大川名原渊泽井泉是月也农有不收藏积聚者马牛畜兽有放佚者取之不诘山林薮泽有能取蔬食田猎禽兽者野虞教道之其有相侵夺者罪之不赦是月也日短至隂阳争诸生荡君子齐戒处必掩身身欲宁去声色禁耆欲安形性事欲静以待隂阳之所定芸始生荔挺出蚯蚓结麋角解水泉动日短至则伐木取竹箭是月也可以罢官之无事去器之无用者涂阙廷门闾筑囹圄此以助天地之闭藏也仲冬行夏令则其国乃旱氛雾冥冥雷乃发声行秋令则天时雨汁瓜瓠不成国有大兵行春令则蝗虫为败水泉咸竭民多疥疠【淮南子仲冬之月招揺指子十一月官都尉其树枣　易通卦騐荔挺不出则其国多火灾　冬至之前五日商贾不行兵甲伏匿人主与羣臣左右从乐　冬至日使八能之士鼔黄钟之瑟瑟用槐木长八尺一寸　冬至之日立八神树八尺之表日中视其晷晷如度者则嵗美人和不则嵗恶人惑晷入则水晷退则旱进二寸则月食进尺则日食　神农书冬至隂阳合精天地交譲天为不湿地为不冻君为不朝百官为不亲事　尚书考灵曜甲子冬至日月五星皆起于牵牛若编珠　冬至日月在牵牛一度求昏中者取三项加三旁蠡顺除之　孝经援神契仲冬昴星中取莒芋】　季冬之月日在婺女昏娄中旦氐中其日壬癸其帝颛顼其神冥其虫介其音羽律中大吕其数六其味咸其臭朽其祀行祭先肾鴈北乡鹊始巢雉雊鸡乳天子居堂右个乗路驾铁骊载旂衣黒衣服玉食黍与彘其器闳以奄命有司大难旁磔出土牛以送寒气征鸟厉疾乃毕山川之祀及帝之大臣天之神祗是月也命渔师始渔天子亲往乃甞鱼先荐寝庙冰方盛水泽腹坚命取冰冰以入令告民出五种命农计耦耕事修耒耜具田器命乐师大合吹而罢乃命四监收秩薪柴以共郊庙及百祀之薪燎是月也日穷于次月穷于纪星回于天数将防终嵗且更始専而农民毋有所使天子乃与公卿大夫共饬国典论时令以待来嵗之宜乃命大史次诸侯之列赋之牺牲以共皇天上帝社稷之飨乃命同姓之邦共寝庙之刍豢命宰歴卿大夫至于庶民土田之数而赋牺牲以共山林名川之祀凡在天下九州之民者无不咸献其力以共皇天上帝社稷寝庙山林名川之祀季冬行秋令则白露蚤降介虫为妖四鄙入保行春令则胎夭多伤国多固疾命之曰逆行夏令则水潦败国时雪不降冰冻消释【淮南子季冬之月招揺指丑鴈北鄊鹊加巢雉雊鸡呼卵十二月官狱其树栎　王居明堂礼季冬命国为酒以合三族君子説小人乐　説文冬至后三戌为腊祭百神也　易通卦騐小寒虎始交豺祭兽鹊者阳鸟先物而动先时而应见扵木风之象　尚书考灵曜主春者鸟星昏中可以种稷主夏者心星昏中可以种黍主秋者虚星昏中可以种麦主冬者昴星昏中则入山可以斩伐具噐械王者南靣而坐视四星之中者而知民之缓急急则不赋力役　月令一篇蔡邕王肃皆以为周公所作陆徳明曰此是吕氏春秋十二纪之首后人删合为记按郑氏目録云月令者本吕氏十二月纪之首章也言周公所作其中官名时事多不合周法】管子【四时】令有时无时则必视顺天之所以来五漫漫六惛惛孰知之哉唯圣人知四时不知四时乃失国之基不知五谷之故国家乃路故天曰信明地曰信圣四时曰正其王信明圣其臣乃正何以知其王之信明信圣也曰慎使能而善聴信之使能之谓明聴信之谓圣信明圣者皆受天赏使不能为惛惛而防也者皆受天祸是故上见成事而贵功则民事接劳而不谋上见功而贱则为人下者直为人上者骄是故隂阳者天地之大理也四时者隂阳之大经也刑徳者四时之合也刑徳合扵时则生福诡则生祸然则春夏秋冬将何行　东方曰星其时曰春其气曰风风生木与骨其徳喜嬴而发出节时其事号令修除神位谨祷弊梗宗正阳治隄防耕芸树艺正津梁修沟渎甃屋行水觧怨赦罪通四方然则柔风甘雨乃至百姓乃夀百虫乃蕃此谓星徳星者掌发为风是故春行冬政则雕行秋政则霜行夏政则欲是故春三月以甲乙之日发五政一政曰论幼孤舍有罪二政曰赋爵列授禄位三政曰冻解修沟渎复亡人四政曰端险阻修封疆正千伯五政曰无杀麑夭毋蹇华絶芋五政茍时春雨乃来　【五行】日至睹甲子木行御天子出令命左右士师内御总别列爵论贤不肖士吏赋秘赐赏扵四境之内发故粟以田数出国衡顺山林禁民斩木所以爱艸木也然则冰解而冻释艸木区萌赎蛰虫卵菱春辟勿时苗足本不疠雏鷇不夭麑防毋傅速亡伤繦緥时则不凋七十二日而毕睹甲子木行御天子不赋不赐赏而大斩伐伤君危不杀太子危家人夫人死不然则长子死七十二日而毕【淮南子春行夏令泄行秋令水行冬令肃　甲子受制木用事火烟青甲子受制则行柔恵挺羣禁开阖扇通障塞毋伐木甲子气燥浊丙子干甲子蛰虫早出故雷早行戊子干甲子胎夭卵毈鸟虫多伤庚子干甲子有兵壬子干甲子春有霜　五位东方之极自碣石山过朝鲜贯大人之国东至日出之次榑木之地青土树木之野太皥句芒之所司者万二千里其令曰挺羣禁开闭阖通穷窒达障塞行优防弃怨恶觧役罪免忧患休罪刑开关梁宣出财和外怨抚四方行柔恵止刚强　春秋繁露木用事其气燥浊而青则行柔恵诞羣禁至扵立春出轻系去稽留除桎梏开闭阖通障塞存幼孤矜寡独无伐木　木者春生之性农之本也劝农事无夺民时使民嵗不过三日行什一之税进经术之士诞羣禁出轻系去稽留除桎梏开闭阖通障塞恩及草木则树木华美而诸草生恩及鳞虫则鱼大为鳣鲸不见羣龙下如人君出入不时走狗试马驰骋不反宫室好婬乐饮酒沈湎縦恣不頋政治事多发役以夺民时作谋増瑞以夺民财民病疥搔温体足胻痛咎及扵木则茂木枯槁工匠之轮多伤败毒水渰羣漉波如鱼咎虫则鱼不为羣龙深藏鲸出见　淮南董子二家详略异同并録以俟考　孝经钩命诀　四春政不失五谷蘖　　时】南方曰日其时曰夏其气曰阳阳生火与气其徳施舍修乐其事号令赏赐赋爵受禄顺乡谨修神祀量功赏贤以动阳气九暑乃至时雨乃降五谷百果乃登此谓日徳日掌赏赏为暑夏行春政则风行秋政则水行冬政则落是故夏三月以丙丁之日发五政一政曰求有功发劳力者而举之二政曰开久坟发故屋辟故窌以假贷三政曰令禁扇去笠毋扱免除急漏田庐四政曰求有徳赐布施扵民者而赏之五政曰令禁罝设禽兽毋杀飞鸟五政苟时夏雨乃至也　【五行】睹丙子火行御天子出令命行人内御令掘沟浍津旧涂发臧任君赐赏君子修游驰以发地气出皮币命行人修春秋之礼扵天下诸侯通天下遇者兼和然则天无疾风艸木发奋欝气息民不疾而荣华蕃七十二日而毕睹丙子火行御天子敬行急政旱札苗死民厉七十二日而毕【淮南子夏行春令风行秋令兼行冬令格　丙子受制火用事火烟赤丙子受制则举贤良赏有功立封堠出货财丙子气燥阳戊子干丙子霆庚子干丙子夷壬子干丙子雹甲子干丙子地动　南方之极自北戸孙之外贯颛顼之国南至委火炎风之野赤帝祝融之所司者万二千里其令曰爵有徳赏有功恵贤良救饥渇举力农赈贫穷恵孤寡忧罢疾出大禄行大赏起毁宗立无后封建侯立贤辅　春秋繁露火用事其气惨阳而赤则正封疆循田畴至扵立夏举贤良封有徳赏有功出使四方无縦火　火者夏成长本朝也举贤良进茂才官得其能任得其力赏有功封有徳出货财振困乏正封疆使四方恩及扵火则火顺人而甘露降恩及羽虫则飞鸟大为黄鹄出见鳯凰翔如人君惑扵谗邪内离骨肉外疎忠臣至杀世子诛杀不辜逐忠臣以妾为妻弃法令妇妾为政赐予不当则民病血壅肿目不明咎及扵火则大旱必有火烖摘巢采鷇咎及羽虫则蜚鸟不为冬应不来枭鹗羣鸣凤凰髙翔　孝经钩命诀初夏政不失甘　四雨时　　时】中央曰土土徳实辅四时入出以风雨节土益力土生皮肌肤其徳和平用均中正无私实辅四时春嬴育夏长飬秋聚収冬闭藏大寒乃极国家乃昌四方乃服此谓嵗徳嵗掌和和为雨　【五行】睹戊子土行御天子出令命左右司徒内御不诛不贞农事为敬大扬恵言寛刑死缓罪人出国司徒令命顺民之功力以养五谷君子之静居而农夫修其功力极然则天为粤宛艸木养长五谷蕃实秀大六畜牺牲具民足财国富上下亲诸侯和七十二日而毕睹戊子土行御天子修宫室筑台榭外筑城郭臣死七十二日而毕【淮南子戊子受制土用事火烟黄戊子受制则飬老鳏寡行粰鬻施恩泽戊子气湿浊庚子干戊子五谷有殃壬子干戊子夏寒雨霜甲子干戊子介虫不为丙子干戊子大旱苽封熯中央之极自昆仑东絶两恒山日月之所道江汉之所出众民之野五谷之所宜龙门河济相贯以息壌堙洪水之州东至扵碣石黄帝后土之所司者万二千里其令曰平而不阿明而不苛包里覆露无不嚢懐溥汜无私正静以和行粰鬻飬老衰吊死问疾以送万物之归春秋繁露土用事其气温浊而黄则飬长老存幼孤矜寡独赐孝悌施恩泽无兴土功　土者夏中成熟百】
　　【种君之官循宫室之制谨夫妇之别加亲戚之恩恩及土则五谷成而嘉禾兴恩及倮虫则百姓亲附城郭充实贤圣皆迁仙人降如人君好婬佚妻妾过度犯亲戚侮父兄欺罔百姓大为防榭五色成光雕文刻镂则民病心腹宛黄舌烂病咎及扵土则五谷不成暴虐妄诛咎及倮虫倮虫不为百姓叛去贤圣放亡　孝经钩命诀季夏政不　四失地无笛　　时】西方曰辰其时曰秋其气曰隂隂生金与甲其徳忧哀静正严顺居不敢淫佚其事号令毋使民淫暴顺旅聚収量民资以畜聚赏彼羣干聚彼羣材百物乃收使民毋怠所恶其察所欲必得我信则克此谓辰徳辰掌收收为隂秋行春政则荣行夏政则水行冬政则耗是故秋三月以庚辛之日发五政一政曰禁博塞圉小辩鬬译跽二政曰毋见五兵之刃三政曰慎旅农趣聚收四政曰补缺塞坼五政曰修墙垣周门闾五政茍时五谷皆入　【五行】睹庚子金行御天子出令命祝宗选禽兽之禁五谷之先熟者而荐之祖庙与五祀鬼神飨其气焉君子食其味焉然则凉风至白露下天子出令命左右司马衍组甲厉兵合什为伍以修扵四境之内谀然告民有事所以待天地之杀敛也然则昼炙阳夕下露地竞环五谷邻熟草木茂实歳农丰年大茂七十二日而毕睹庚子金行御天子攻山击石有兵作战而败士死防执政七十二日而毕【淮南子秋行夏令华行春令荣行冬令耗庚子受制金用事火烟白庚子受制则缮墙垣修城郭审羣禁饰甲兵儆百官诛不法庚子气燥寒壬子干庚子大刚鱼不为甲子干庚子草木再死再生丙子干庚子草木复荣戊子干庚子歳或存或亾西方之极自昆仑絶流沙沈羽西至三危之国石城金室饮气之民不死之野少皥蓐収之所司者万二千】
　　【里其令曰审用法诛必辠备盗贼禁奸邪饰羣牧谨着聚修城郭补缺窦塞蹊径遏沟渎止流水雝谿谷守门闾陈兵甲选百官诛不法　春秋繁露金用事其气惨淡而白则修城郭缮墙垣饬甲兵警百官诛不法存长老无焚金石　金者秋杀气之始也建立旗鼔把旄钺以诛杖贱残禁暴虐安集故动作兴师必应义理出则伺兵入则振旅以咸习之困扵彼狩存不防亡安不防危修城郭缮墙垣审羣禁饬兵甲警百官诛不法恩及扵金石则凉风出恩及扵毛虫则走兽大为麒麟至如人君好战侵陵诸侯贪城邑之赂轻百姓之命则民病咳觔挛鼻仇塞咎及扵金则铸化疑滞涷坚不成四面张罔焚林而猎咎及毛虫则走兽不为白虎妄麒麟逺去　孝钩命　四诀秋政不失人民昌　时】北方曰月其时曰冬其气曰寒寒生水与血其徳淳越温怒周宻其事号令修禁徙民令静止地乃不泄断刑致罚无赦有罪以符隂气大寒乃至甲兵乃彊五谷乃熟国家乃昌四方乃备此谓月徳月掌罚罚为寒冬行春政则泄行夏政则靁行秋政则旱是故冬三月以壬癸之日发五政一政曰论孤独恤长老二政曰善顺隂修神祀赋爵禄授备位三政曰效防计毋发山川之藏四政曰捕奸遁得盗贼者有赏五政曰禁迁徙止流民圉分异五政茍时冬事不过所求必得所恶必伏　【五行】睹壬子水行御天子出令命左右使人内御御其气足则发而止其气不足则发渎盗贼数劋竹箭伐檀柘令民出猎禽兽不释巨少而杀之所以贵天地之所闭藏也然则羽卵者不叚毛胎者不妇不销弃草木根本美七十二日而毕睹壬子水行御天子决塞动大水王后夫人薨不然则羽卵者叚毛胎者妇销弃草木根本不美七十二日而毕也【淮南子冬行春令泄行夏令旱行秋令雾　壬子用制水用事火烟黒壬子受制则闭门闾大搜客断刑罚杀当罪息关梁禁外徙壬子气清寒甲子干壬子冬乃不藏丙子干壬子星坠戊子干壬子蛰虫冬出其鄊庚子干壬子冬雷其鄊　北方之极自九泽穷夏晦之极北至令正之谷有冻寒积冰雪雹霜霰漂润羣水之野颛顼古冥之所司者万二千里其令曰申羣禁固闭藏修障塞缮关梁禁外徙断罚刑杀当罪闭关闾大搜客止交防禁夜乐蚤闭宴开以塞奸人已得执之必固大节以防刑杀无赦虽有盛尊之亲断以法度毋行水毋发藏毋释罪　春秋繁露水用事其气清寒而黒则闭门闾大搜索断刑罚执当罪饬关梁禁外徙无决池隄　水者冬藏至隂也宗庙祭祀之始敬四时之祭禘祫昭穆之序天子祭天诸侯祭土闭门闾大搜索断刑罚执当罪饬关梁禁外徙恩及扵水则醴泉出恩及介虫则鼋鼍大为灵出如人君简宗庙不祷祀废祭祀执法不顺逆天时则民病流肿水胀痿痹孔窍不通咎及扵水雾气冥冥必有大水水为民害咎及介虫则藏鼋鼍呁　孝经钩命诀冬政不失　四少疾防五政不失百谷稚熟日月光明　　时】是故春凋秋荣冬雷夏有霜雪此皆气之贼也刑徳易节失次则贼气遫至贼气遫至则国多菑殃是故圣王务时而寄政焉作教而寄武作祀而寄徳焉此三者圣王所以合扵天地之行也日掌阳月掌隂星掌和阳为徳隂为刑和为事是故日食则失徳之国恶之月食则失刑之国恶之彗星见则失和之国恶之风与日争明则失生之国恶之是故圣王日食则修徳月食则修刑彗星见则修和风与日争明则修生此四者圣王所以免扵天地之诛也信能行之五谷蕃息六畜殖而甲兵彊治积则昌暴虐积则亡道生天地徳出贤人道生徳徳生正正生事是以圣人治天下穷则反终则始徳始扵春长扵夏刑始扵秋流扵冬刑徳不失四时如一刑徳离乡时乃逆行作事不成必有大殃月有三政王事必理以为久长不中者死失理者亾国有四时固执王事四守有所三政执辅　【轻重已】精神生心心生规规生矩矩生方方生正正生歴歴生四时四时生万物圣人因而理之道徧矣　以冬日至始数四十六日冬尽而春始天子东出其国四十六里而坛服青而絻青搢玉总帯玉监朝诸侯卿大夫列士循扵百姓号曰祭日牺牲以鱼发出令曰生而勿杀赏而勿罚罪狱勿断以待期年教民樵室钻鐆墐灶泄井所以夀民也耜耒耨懐鉊鈶又防权渠繉緤所以御春夏之事也必具教民为酒食所以为孝敬也民生而无父母谓之孤子无妻无子谓之老鳏无夫无子谓之老寡此三人者皆就官而众可事者不可事者食如言而勿遗多者为功寡者为罪是以路无行乞者也路有行乞者则相之罪也天子之春令也以冬日至始数九十二日谓之春至天子东出其国九十二里而坛朝诸侯卿大夫列士循扵百姓号曰祭星十日之内室无处女路无行人茍不树艺者谓之贼人下作之地上作之天谓之不服之民处里为下陈处师为下通谓之役夫三不树而主使之天子之春令也以春日至始数四十六日春尽而夏始天子服黄而
　　静处朝诸侯卿大夫列士循扵百姓发号出令曰毋聚大众毋行大火毋断大木诛大臣毋斩大山毋戮大衍灭三大而国有害也天子之夏禁也以春日至始数九十二日谓之夏至而麦熟天子祀扵太宗其盛以麦麦者谷之始也宗者族之始也同族者人殊族者处皆齐大材出祭王母天子之所以主始而忌讳也　以夏日至始数四十六日夏尽而秋始而黍熟天子祀扵太祖其盛以黍黍者谷之美者也祖者国之重者也大功者大祖小功者小祖无功者无祖无功者皆称其位而立沃有功者观扵外祖者所以功祭也非所以戚祭也天子之所以异贵贱而赏有功也以夏日至始数九十二日谓之秋至秋至而禾熟天子祀扵大惢西出其国百三十八里而坛服白而絻白搢玉总帯锡监吹埙箎之风凿动金石之音朝诸侯卿大夫列士循扵百姓号曰祭月牺牲以彘发号出令罚而勿赏夺而勿予罪狱诛而勿生终嵗之罪毋有所赦作衍牛马之实在野者王天子之冬计也　以秋日至始数四十六日秋尽而冬始天子服黒絻黒而静处朝诸侯卿大夫列士循扵百姓发号出令曰毋行大火毋斩大木毋塞大水毋犯天之隆天子之冬禁也以秋日至始数九十二日天子北出九十二里而坛服黒而絻黒朝诸侯卿大夫列士号曰发繇趣山人断伐具械器趣菹人薪雚苇足蓄积三月之后皆以其所有易其所无谓之大通三月之蓄凡在趣耕而不耕民以不令不耕之害也宜芸而不芸百草皆存不芸之害也宜获而不获风雨将作五谷以削士民零落不获之害也宜藏而不藏雾气阳阳宜死者生宜蛰者鸣不藏之害也张耜当弩铫耨当剑防获渠当脇蓑笠当栐橹故耕械具则战械备矣
　　淮南子六合孟春与孟秋为合仲春与仲秋为合季春与季秋为合孟夏与孟冬为合仲夏与仲冬为合季夏与季冬为合孟春始嬴孟秋始缩仲春始出仲秋始内季春大出季秋大内孟夏始缓孟冬始急仲夏至修仲冬至短季夏徳毕季冬刑毕故正月失政七月凉风不至二月失政八月雷不藏三月失政九月不下霜四月失政十月不冻五月失政十一月蛰虫冬出其鄊六月失政十二月草木不脱七月失政正月大寒不觧八月失政二月雷不发九月失政三月春风不济十月失政四月草木不实十一月失政五月下雹霜十二月失政六月五谷疾狂【博雅正月不温七月不凉二月不风八月雷不藏三月风不衰九月无降霜四月雷不见十月蛰虫行五月阳暑不蒸十月不合冻六月浮云不布十二月草不防七月白露不降正月有微霜八月浮云不归二月雷不行九月物不凋三月草木伤十月流火不定四月防虫不育十一月寒不降五月雨雹十二月萌类不见六月五谷不实　月冲】　制度隂阳大制有六度天为绳地为准春为规夏为衡秋为矩冬为权绳者所以绳万物也准者所以准万物也规者所以员万物也衡者所以平万物也矩者所以方万物也权者所以权万物也绳之为度也直而不争修而不穷久而不弊逺而不防与天合徳与神合明所欲则得所恶则亾自古及今不可移匡厥徳孔宻广大以容是故上帝以为物宗准之为度也平而不险巧而不阿广大以容寛裕以和柔而不刚鋭而不挫流而不滞易而不秽发通而有纪周宻而不泄准平而不失万物皆平民无险谋怨恶不生是故上帝以为物平规之为度也转而不复员而不垸优而不纵广大以寛感动有理发通有纪优优简简百怨不起规度不失生气乃理衡之为度也缓而不后平而不怨施而不徳吊而不责常平民禄以继不足防防阳阳唯徳是行飬长化育万民蕃昌以成五谷以实封疆其政不失天地乃明矩之为度也肃而不悖刚而不愦取而无怨内而无害威厉而不慑令行而不废杀伐既得仇敌乃克矩正不失百诛乃服权之为度也急而不赢杀而不割充满以实周宻而不泄败物而弗取罪杀而不赦诚信以必坚慤以固粪除苛慝不可以曲故冬正将行必弱以强必柔以刚权正而不失万物乃藏明堂之制静而法准动而法绳春治以规秋治以矩冬治以权夏治以衡是故燥湿寒暑以节至甘雨膏露以时降















&lt;史部,纪事本末类,绎史,卷一百五十三&gt;
&lt;史部,纪事本末类,绎史,卷一百五十三&gt;
　　【尧典仲春星鸟鹑火也月令昏弧中为鹑首矣尧典仲夏星火大火也月令昏亢中为夀星矣尧典仲秋星虚枵也月令昏牵牛中为星纪矣尧典仲冬星昴大梁也月令昏东壁中为娵訾矣月令之作未详在周在秦上下多不过二千年中星固已不同盖天有三百一十五度四分度之一嵗有三百六十五日四分日之一天度四分之一而有余嵗日四分之一而不足故天度常平运而舒日道常内转而缩天渐差而西嵗渐差而东此所谓嵗差者也夏小正畧举昏旦中皇斗柄织女之所向参昴大火南门之伏见诗穪七月流火定之方中左传之龙见水正国语之火觌本见古人授时兴事仰观天星其来久矣并着于图参验时序至月令所记昏旦之星亦唯槩举列宿以识节而已未如歴家测度分杪之精密也】








　　绎史卷一百五十三
&lt;史部,纪事本末类,绎史&gt;
　　钦定四库全书
　　绎史卷一百五十四上　灵壁县知县马骕撰洪范五行传【上】
　　汉书易曰天垂象见吉凶圣人象之河出图雒出书圣人则之刘歆防为虙羲氏继天而王受河图则而画之八卦是也禹治洪水赐雒书法而陈之洪范是也圣人行其道而寳其真降及于殷箕子在父师位而典之周既克殷防箕子归武王亲虚已而问焉故经曰惟十有三祀王访于箕子王乃言曰乌嘑箕子惟天隂骘下民相恊厥居我不知其彛伦逌叙箕子乃言曰我闻在昔鲧陻洪水汨陈其五行帝乃震怒弗畀洪范九畴彛伦逌斁鲧则殛死禹乃嗣兴天乃锡禹洪范九畴彛伦逌叙此武王问雒书于箕子箕子对禹得雒书之意也初一曰五行次二曰羞用五事次三曰农用八政次四曰旪用五纪次五曰建用皇极次六曰艾用三徳次七曰明用稽疑次八曰念用庶徴次九曰向用五福畏用六极凡此六十五字皆雒书本文所谓天乃锡禹大法九章常事所次者也防为河图雒书相为经纬八卦九章相为表里昔殷道弛文王演周易周道敝孔子述春秋则乾坤之隂阳效洪范之咎徴天人之道粲然着矣经曰初一曰五行五行一曰水二曰火三曰木四曰金五曰土水曰润下火曰炎上木曰曲直金曰从革土爰稼穑　传曰田猎不宿饮食不享出入不节夺民农时及有奸谋则木不曲直説曰木东方也于易地上之木为观其于王事威仪容貌亦可观者也故行歩有佩玉之度登车有和鸾之节田狩有三驱之制饮食有享献之礼出入有名使民防时务在劝农桑谋在安百姓如此则木得其性矣若乃田猎驰骋不反宫室饮食沈湎不顾法度妄兴繇役防夺民时作为奸诈防伤民财则木失其性矣盖工匠之为轮矢者多伤败及木为变怪是为木不曲直　春秋成公十六年正月雨木冰刘歆防为上阳施不下通下隂施不上逹故雨而木为之冰雰气寒木不曲直也刘向防为冰者隂之盛而水滞者也木者少阳贵臣卿大夫之象也此人将有害则隂气胁木木先寒故得雨而冰也是时叔孙乔如出奔公子偃诛死一曰时晋执季孙行父又执公此执辱之异或曰今之长老名木冰为木介介者甲甲兵象也是嵗晋有陵之战楚王伤目而败属常雨也【已上木不曲直】　传曰弃法律逐功臣杀太子防妾为妻则火不炎上説曰火南方扬光煇为明者也其于王者南面乡明而治书曰知人则悊能官人故尧舜举羣贤而命之朝逺四佞而放诸壄孔子曰浸润之谮肤受之诉不行焉可谓明矣贤佞分别官人有序帅由旧章敬重功勳殊别适庶如此则火得其性矣若乃信道不笃或燿虚伪谗夫昌邪胜正则火失其性矣自上而降及滥炎妄起灾宗庙烧宫馆虽兴师众弗能救也是为火不炎上　春秋桓公十四年八月壬申御廪灾董仲舒防为先是四国共伐鲁大破之于龙门百姓伤者未瘳怨咎未复而君臣俱惰内怠政事外侮四邻非能保守宗庙终其天年者也故天灾御廪防戒之刘向防为御廪夫人八妾所舂米之臧防奉宗庙者也时夫人有淫行挟逆心天戒若曰夫人不可防奉宗庙桓不寤与夫人俱防齐夫人谮桓公于齐侯齐侯杀桓公刘歆防为御廪公所亲耕借田防奉粢盛者也弃法度亡礼之应也　严公二十年夏齐大灾刘向防为齐桓好色听女口防妾为妻适庶数更故致大灾桓公不寤及死适庶分争九月不得葬公羊传曰大灾疫也董仲舒防为鲁夫人淫于齐齐桓姊妹不嫁者七人国君民之父母夫妇生化之本本伤则末夭故天灾所予也　厘公二十年五月乙巳西宫灾谷梁防为愍公宫也防諡言之则若疏故谓之西宫刘向防为厘立妾母为夫人防入宗庙故天灾愍宫若曰去其卑而亲者将害宗庙之正礼董仲舒防为厘娶于楚而齐媵之胁公使立防为夫人西宫者小寝夫人之居也若曰妾何为此宫诛去之意也防天灾之故大之曰西宫也左氏防为西宫者公宫也言西知有东东宫太子所居言宫举国皆灾也　宣公十六年夏成周宣榭灾榭者所防臧乐器宣其名也董仲舒刘向防为十五年王札子杀召伯毛伯天子不能诛天戒若曰不能行政令何防礼乐为而臧之左氏经曰成周宣榭火人火也人火曰火天火曰灾榭者讲武之坐屋　成公三年二月甲子新宫灾谷梁防为宣宫不言諡恭也刘向防为时鲁三桓子孙始执国政宣公欲诛之恐不能使大夫公孙归父如晋谋未反宣公死三家谮归父于成公成公父丧未葬听谗而逐其父之臣使犇齐故天灾宣宫明不用父命之象也一曰三家亲而亡礼犹宣公杀子赤而立亡礼而亲天灾宣庙欲示去三家也董仲舒防为成居丧亡哀戚心数兴兵战伐故天灾其父庙示失子道不能奉宗庙也一曰宣杀君而立不当列于羣祖也　襄公九年春宋灾刘向防为先是宋公听谗逐其大夫华弱出犇鲁左氏传曰宋灾乐喜为司城先使火所未至彻小屋涂大屋陈畚輂具绠缶备水器畜水潦积土涂缮守备表火道储正徒郊保之民使奔火所又饬众官各慎其职晋侯闻之问士弱曰宋灾于是乎知有天道何故对曰古之火正或食于心或食于咮防出入火是故咮为鹑火心为大心陶唐氏之心正阏伯居商邱祀大火而火纪时焉相土因之故商主大火商人阅其旤败之衅必始于火是防知有天道公曰可必乎对曰在道国乱亡象不可知也説曰古之火正谓火官也掌祭火星行火政季春昏心星出东方而咮七星鸟首正在南方则用火季秋星入则止火防顺天时救民疾帝喾则有祝融尧时有阏伯民赖其徳死则防为火祖配祭火星故曰或食于心或食于咮也相土商祖契之曽孙代阏伯后主火星宋其后也世司其占故先知火灾贤君见变能修道防除凶乱君亡象天不谴告故不可必也　三十年五月甲午宋灾董仲舒防为伯姬如宋五年宋恭公卒伯姬幽居守节三十余年又忧伤国家之患祸积隂生阳故火生灾也刘向防为先是宗公听谗而杀太子痤应火不炎上之罚也　左氏传昭公六年六月丙戍郑灾是春三月郑人铸刑书士文伯曰火见郑其火乎火未出而作火防铸刑器臧争辟焉火而象之不火何为説曰火星出于周五月而郑防三月作火铸鼎刻刑辟书防为民约是为刑器争辟故火星出与五行之火争明为灾其象然也又弃法律之占也不书于经时不告鲁也　九年夏四月陈火董仲舒防为陈夏徴舒杀君楚严王托欲为陈讨贼陈国辟门而待之至因灭陈陈臣子尤毒恨甚极隂生阳故致火灾刘向防为先是陈侯弟招杀陈太子偃师皆外事不因其宫馆者略之也八年十月壬午楚师灭陈春秋不与蛮夷灭中国故复书陈火也左氏经曰陈灾传曰郑禆灶曰五年陈将复封封五十二年而遂亡子产问其故对曰陈水属也火水妃也而楚所相也今火出而火陈逐楚而建陈也妃防五成故曰五年嵗五及鹑火而后陈防亡楚克有之天之道也説曰颛顼防水王陈其族也今兹嵗在星纪后五年在大梁大梁昴也金为水宗得其宗而昌故曰五年陈将复封楚之先为火正故曰楚所相也天防一生水地防二生火天防三生木地防四生金天防五生土五位皆防五而合而隂阳易位故曰妃防五成然则水之大数六火七木八金九土十故水防天一为火二牡木防天三为土十牡土防天五为水六牡火防天七为金四牡金防天九为木八牡阳竒为牡隂耦为妃故曰水火之牡也火水妃也于易坎为水为中男离为火为中女盖取诸此也自大梁四嵗而及鹑火四周四十八嵗凡五及鹑火五十二年而陈防亡火盛水衰故曰天之道也哀公十七年七月己卯楚灭陈　昭十八年五月壬午宋卫陈郑灾董仲舒防为象王室将乱天下莫救故灾四国言亡四方也又宋卫陈郑之君皆荒淫于乐不恤国政与周室同行阳失节则火灾出是防同日灾也刘向防为宋陈王者之后卫郑周同姓也时周景王老刘子单子事王子猛尹氏召伯毛伯事王子鼂子鼂楚之出也及宋卫陈郑亦皆外附于楚亡尊周室之心后三年景王崩王室乱故天灾四国天戒若曰不救周反从楚废世子立不正以害王室明同辠也　定公二年五月雉门及两观灾董仲舒刘向以为此皆奢僭过度者也先是季氏逐昭公昭公死于外定公即位既不能诛季氏又用其邪説淫于女乐而退孔子天戒若曰去髙显而奢僭者一曰门阙号令所由出也今舎大圣而纵有辠亡以出号令矣京房易传曰君不思道厥妖火烧宫　哀公三年五月辛卯桓厘宫灾董仲舒刘向以为此二宫不当立违礼者也哀公又以季氏之故不用孔子孔子在陈闻鲁灾曰其桓厘之宫乎以为桓季氏之所出厘使季氏世卿者也　四年六月辛丑亳社灾董仲舒刘向以为亡国之社所以为戒也天戒若曰国将危亡不用戒矣春秋火灾屡于定哀之闲不用圣人而纵骄臣将以亡国不明甚也一曰天生孔子非为定哀也盖失礼不明火灾应之自然象也【已上火不炎上】　传曰治宫室饰台榭内淫乱犯亲戚侮父兄则稼穑不成説曰土中央生万物者也其于王者为内事宫室夫妇亲属亦相生者也古者天子诸侯宫庙大小髙卑有制后夫人媵妾多少进退有度九族亲疏长幼有序孔子曰礼与其奢也宁俭故禹卑宫室文王刑于寡妻此圣人之所以昭敎化也如此则土得其性矣若乃奢淫骄慢则土失其性有水旱之灾而草木百谷不孰是为稼穑不成　严公二十八年冬大水亡麦禾董仲舒以为夫人哀姜淫乱逆隂气故大水也刘向以为水旱当书不书水旱而曰大亡麦禾者土气不飬稼穑不成者也是时夫人淫于二叔内外亡别又因凶饥一年而三筑台故应是而稼穑不成饰台榭内淫乱之罚云遂不改寤四年而死旤流二世奢淫之患也【已上稼穑不成】　传曰好战攻轻百姓饰城郭侵邉境则金不从革説曰金西方万物既成杀气之始也故立秋而鹰隼撃秋分而微霜降其于王事出军行师把旄杖钺誓士众抗威武所以征畔逆止暴乱也诗云有虔秉钺如火烈烈又曰载戢干戈载櫜弓矢动静应谊説以犯难民忘其死如此则金得其性矣若乃贪欲恣睢务立威胜不重民命则金失其性盖工冶铸金鐡金鐡冰滞涸坚不成者众及为变怪是为金不从革左氏传曰昭公八年春石言于晋晋平公问于师旷对曰石不能言神或冯焉作事不时怨讟动于民则有非言之物而言今宫室崇侈民力雕尽怨讟竝兴莫信其性石之言不亦宜乎于是晋侯方筑虒祁之宫叔向曰君子之言信而有徴刘歆以为金石同类是为金不从革失其性也刘向以为石白色为主属白祥【已上金不从革】传曰简宗庙不祷祠废祭祀逆天时则水不润下説曰水北方终臧万物者也其于人道命终而形臧精神放越圣人为之宗庙以収魂气春秋祭祀以终孝道王者即位必郊祀天地祷祈神祗望秩山川懐柔百神亡不宗事慎其斋戒致其严敬鬼神歆飨多获福助此圣王所以顺事隂气和神人也至发号施令亦奉天时十二月咸得其气则隂阳调而终始成如此则水得其性矣若乃不敬鬼神政令逆时则水失其性雾水暴出百川逆溢壊乡邑溺人民及淫雨伤稼穑是为水不润下京房易传曰颛事有知诛罚絶理厥灾水其水也雨杀人以陨霜大风天黄饥而不损兹谓泰厥灾水水杀人辟遏有徳兹谓狂厥灾水水流杀人已水则地生虫归狱不解兹谓追非厥水寒杀人追诛不解兹谓不理厥水五谷不收大败不解兹谓皆隂解舎也王者于大败诛首恶赦其众不则皆函隂气厥水流入国邑陨霜杀谷桓公元年秋大水董仲舒刘向以为桓弑兄隐公民
　　臣痛隐而贱桓后宋督弑其君诸侯防将讨之桓受宋赂而归又背宋诸侯由是伐鲁仍交兵结雠伏尸流血百姓愈怨故十三年夏复大水一曰夫人骄淫将弑君隂气盛桓不寤防弑死刘歆以为桓易许田不祀周公废祭祀之罚也　严公七年秋大水亡麦苗董仲舒刘向以为严母文姜与兄齐襄公淫共杀桓公严释父雠复取齐女未入先与之淫一年再出防于道逆乱臣下贱之之应也　十一年秋宋大水董仲舒以为时鲁宋比年为乘邱鄑之战百姓愁怨隂气盛故二国俱水刘向以为时宋愍公骄慢睹灾不改明年与其臣宋万博戏妇人在侧矜而骂万万杀公之应　二十四年大水董仲舒以为夫人哀姜淫乱不妇隂气盛也刘向以为哀姜初入公使大夫宗妇见用币又淫于二叔公弗能禁臣下贱之故是嵗明年仍大水刘歆以为先是严饰宗庙刻桷丹楹以夸夫人简宗庙之罚也　宣公十年秋大水饥董仲舒以为时比伐邾取邑亦见报复兵雠连结百姓愁怨刘向以为宣公杀子赤而立子赤齐出也故惧以济西田赂齐邾子且亦齐出也而宣比与邾交兵臣下惧齐之威创邾之旤皆贱公行而非其正也　成公五年秋大水董仲舒刘向以为时成防弱政在大夫前此一年再用师明年复城郓以彊私家仲孙蔑叔孙侨如颛防宋晋隂胜阳　襄公二十四年秋大水董仲舒以为先是一年齐伐晋襄使大夫帅师救晋后又侵齐国小兵弱数敌彊大百姓愁怨隂气盛刘向以为先是襄慢邻国是以邾伐其南齐伐其北莒伐其东百姓骚动后又仍犯彊齐也大水饥谷不成其灾甚也【已上水不润下】　经曰羞用五事五事一曰貌二曰言三曰视四曰聼五曰思貌曰恭言曰从视曰明聼曰聪思曰恭作肃从作艾明作悊聪作谋睿作圣休徴曰肃时雨若艾时阳若悊时奥若谋时寒若圣时风若咎徴曰狂恒雨若僭恒阳若舒恒奥若急恒寒若霿恒风若传曰貌之不恭是谓不肃厥咎狂厥罚恒雨厥极恶时则有服妖时则有孼时则有鸡旤时则有下体生上之疴时则有靑眚青祥唯金沴水説曰凡草物之类谓之妖妖犹夭胎言尚微虫豸之类谓之孼孼则牙孼矣及六畜谓之旤言其着也及人谓之疴疴病貌言深也甚则异物生谓之眚自外来谓之祥祥犹祯也气相伤谓之沴沴犹临莅不和意也每一事云时则以絶之言非必俱至或有或亡或在前或在后也貌之不恭是谓不肃肃敬也内曰恭外曰敬人君行已体貌不恭怠慢骄蹇则不能敬万事失在狂易故其咎狂也上嫚下暴则隂气胜故其罚常雨也水伤百谷衣食不足则奸轨竝作故其极恶也一曰民多被刑或形貌丑恶亦是也风俗狂慢变节易度则为剽轻竒怪之服故有服妖水类动故有孼于易巽为鸡鸡有冠距文武之貌不为威仪貌气毁故有鸡旤一曰水嵗鸡多死及为怪亦是也上失威仪则下有彊臣害君上者故有下体生于上之疴木色青故有青眚青祥凡貌伤者病木气木气病则金沴之冲气相通也于易震在东方为春为木也兑在西方为秋为金也离在南方为夏为火也坎在北方为冬为水也春与秋日夜分寒暑平是以金木之气易以相变故貌伤则致秋隂常雨言伤则致春阳常旱也至于冬夏日夜相反寒暑殊絶水火之气不得相倂故视伤常奥聼伤常寒者其气然也逆之其极曰恶顺之其福曰攸好徳刘歆貌曰有鳞虫之孼羊旤鼻疴説以为于天文东方辰为龙星故为鳞虫于易兑为羊木为金所病故致羊旤与常雨同应此説非是春与秋气隂阳相敌木病金盛故能相倂唯此一事耳旤与妖疴祥眚同类不得独异　史记成公十六年公防诸侯于周单襄公见晋厉公视逺歩髙告公曰晋将有乱鲁侯曰敢问天道也抑人故也对曰吾非瞽史焉知天道吾见晋君之容殆必旤者也夫君子目以定体足以从之是以观其容而知其心矣目以处谊足以歩目晋侯视逺而足髙目不在体而足不歩目其心必异矣目体不相从何以能乆夫合诸侯民之大事也于是虖观存亡故国将无咎其君在防歩言视聼必皆无讁则可以知徳矣视逺曰絶其谊足髙曰弃其徳言爽曰反其信聼淫曰离其名夫目以处谊足以践徳口以庇信耳以聼名者也故不可不慎偏丧有咎既丧则国从之晋侯爽二吾是以云后二年晋人杀厉公凡此属皆貌不恭之咎云　左氏传桓公十三年楚屈瑕伐罗鬭伯比送之还谓其驭曰莫嚻必败举止髙心不固矣遽见楚子以告楚子使赖人追之弗及莫嚻行遂无次且不设备及罗罗人军之大败莫嚻缢死　厘公十一年周使内史过赐晋惠公命受玉惰过归告王曰晋侯其无后乎王赐之命而惰于受瑞先自弃也已其何继之有礼国之干也敬礼之舆也不敬则礼不行礼不行则上下昏何以长世二十一年晋惠公防子懐公立晋人杀之更立文公　成公十三年晋侯使郤锜乞师于鲁将事不敬孟献子曰郤氏其亡乎礼身之干也敬身之基也郤子无基且先君之嗣卿也受命以求师将社稷是卫而惰弃君命也不亡何为十七年郤氏亡　成公十三年诸侯朝王遂从刘康公伐秦成肃公受脤于社不敬刘子曰吾闻之曰民受天地之中以生所谓命也是以有礼义动作威仪之则以定命也能者养之以福不能者败以取旤是故君子勤礼小人尽力勤礼莫如致敬尽力莫如惇笃敬在养神笃在守业国之大事在祀与戎祀有执燔戎有受脤神之大节也今成子惰弃其命矣其不反虖五月成肃公防　成公十四年卫定公享苦成叔甯惠子相苦成叔傲甯子曰苦成家其亡虖古之为享食也以观威仪省旤福也故诗曰兕觥其觩防酒思柔匪徼匪傲万福来求今夫子傲取旤之道也后三年苦成家亡　襄公七年卫孙文子聘于鲁君登亦登叔孙穆子相趋进曰诸侯之防寡君未尝后卫君今吾子不后寡君寡君未知所过吾子其少安孙子亡辞亦亡悛容穆子曰孙子必亡为臣而君过而不悛亡之本也十四年孙子逐其君而外叛　襄公二十八年蔡景侯归自晋入于郑郑伯享之不敬子产曰蔡君其不免虖日其过此也君使子展徃劳于东门而敖吾曰犹将更之今还受享而惰乃其心也君小国事大国而惰敖以为已心将得死虖君若不免必由其子淫而不父如是者必有子旤三十年为世子般所杀　襄公三十一年公薨季武子将立公子裯穆叔曰是人也居丧而不哀在慼而有嘉容是谓不度不度之人鲜不为患若果立必为季氏忧武子弗聼防立之比及葬三易衰衰祍如故衰是为昭公立二十五年聼谗攻季氏兵败出犇死于外　襄公三十一年卫北宫文子见楚令尹围之仪言于卫侯曰令尹似君矣将有它志虽获其志弗能终也公曰子何以知之对曰诗云敬慎威仪惟民之则令尹无威仪民无则焉民所不则以在民上不可以终昭公十一年夏周单子防于戚视下言徐晋叔向曰单子其死虖朝有着定防有表衣有襘带有结防朝之言必闻于表着之位所以昭事序也视不过结襘之中所以道容貌也言以命之容貌以明之失则有阙今单子为王官伯而命事于防视不登带言不过歩貌不道容而言不昭矣不道不恭不昭不从无守气矣十二月单成公防　昭公二十一年三月葬蔡平公蔡太子朱失位位在卑鲁大夫送葬者归告昭子昭子叹曰蔡其亡虖若不亡是君也必不终诗曰不解于位民之攸塈今始即位而适卑身将从之十月蔡侯朱出犇楚　晋魏舒合诸侯之大夫于翟泉将以城成周魏子涖政卫彪傒曰将建天子而易位以令非谊也大事奸谊必有大咎晋不失诸侯魏子其不免虖是行也魏献子属役于韩简子而田于大陆焚焉而死　定公十五年邾隐公朝于鲁执玉髙其容仰公受玉卑其容俯子戆观焉曰以礼观之二君者皆有死亡焉夫礼死生存亡之体也将左右周旋进退俯仰于是虖取之朝祀丧戎于是虖观之今正月相朝而皆不度心已亡矣嘉事不体何以能乆髙仰骄也卑俯替也骄近乱替近疾君为主其先亡虖【已上貎不恭之咎】庶徴之恒雨刘歆以为春秋大雨也刘向以为大水　隠公九年三月癸酉大雨震电庚辰大雨雪大雨雨水也震雷也刘歆以为三月癸酉于厯数春分后一日始震电之时也当雨而不当大雨大雨常雨之罚也于始震电八日之闲而大雨雪常寒之罚也刘向以为周三月今正月也当雨水雪杂雨雷电未可以发也既已发也则雪不当复降皆失节故谓之异于易雷以二月出其卦曰豫言万物随雷出地皆逸豫也以八月入其卦曰归妹言雷复归入地则孕毓根荄保藏蛰虫避盛隂之害出地则养长华实发扬隠伏宣盛阳之徳入能除害出能兴利人君之象也是时隠以弟桓幼代而摄立公子翚见隠居位已乆劝之遂立隠既不许翚惧而易其辞遂与桓共杀隠天见其将然故正月大雨水而雷电是阳不闭隂出渉危难而害万物天戒若曰为君失时贼弟佞臣将作乱矣后八日大雨雪隂见闲隙而胜阳簒杀之旤将成也公不寤后二年而杀【已上恒雨】　左氏传愍公二年晋献公使太子申生帅师公衣之偏衣佩之金玦狐突叹曰时事之徴也衣身之章也佩衷之旗也故敬其事则命以始服其身则衣之纯用其衷则佩之度今命以时防闷其事也衣以尨服逺其躬也佩以金玦弃其衷也服以逺之时以闷之尨凉冬杀金寒玦离胡可恃也梁余子养曰帅师者受命于庙受脤于社有常服矣弗获而尨命可知也死而不孝不如逃之罕夷曰尨竒无常金玦不复君有心矣后四年申生以谗自杀近服妖也　左氏传曰郑子臧好聚鹬冠郑文公恶之使盗杀之刘向以为近服妖者也一曰非独为子臧之身亦文公之戒也初文公不礼晋文又犯天子命而伐滑不尊尊敬上其后晋文伐郑防亡国　京房易传曰行不顺厥咎人奴冠天下乱辟无适妾子拜又曰君不正臣欲簒厥妖狗冠出朝门【已上服妖】左氏传曰周景王时大夫賔起见雄鸡自断其尾刘
　　向以为近鸡旤也是时王有爱子子鼂王与賔起隂谋欲立之田于北山将因兵众杀适子之党未及而崩三子争国王室大乱其后賔起诛死子鼂奔楚而败京房易传曰有始无终厥妖雄鸡自齧断其尾　京房易传曰贤者居明夷之世知时而伤或众在位厥妖鸡生角鸡生角时主独又曰妇人颛政国不静牝鸡雄鸣主不荣【已上鸡旤】　宣公七年正月鼷鼠食郊牛角改卜牛又食其角刘向以为近青祥亦牛旤也不敬而备霿之所致也昔周公制礼乐成周道故成王命鲁郊祀天地以尊周公至成公时三家始颛政鲁将从此衰天愍周公之徳痛其将有败亡之旤故于郊祭而见戒云鼠小虫性盗窃鼷又其小者也牛大畜祭天尊物也角兵象在上君威也小小鼷防食至尊之牛角象季氏乃陪臣盗窃之人将执国命以伤君威而害周公之祀也改卜牛鼷鼠又食其角天重语之也成公怠慢昏乱遂君臣更执于晋至于襄公晋为湨梁之防天下大夫皆夺君政其后三家逐昭公防死于外防絶周公之祀董仲舒以为鼷防食郊牛皆养牲不谨也京房易传曰祭天不慎厥妖鼷防齧郊牛角　定公十五年正月鼷防食郊牛牛死刘向以为定公知季氏逐昭公辠恶如彼亲用孔子为夹谷之防齐人俫归郓讙隂之田圣徳如此反用季桓子淫于女乐而退孔子无道甚矣诗曰人而亡仪不死何为是嵗五月定公薨牛死之应也京房易传曰子不子防食其郊牛　哀公元年正月鼷防食郊牛刘向以为天意汲汲于用圣人逐三家故复见戒也哀公年少不亲见昭公之事故见败亡之异已而哀不寤身奔于粤此其效也　京房易传曰诛不原情厥妖防舞门臣私禄罔辟厥妖防巢【已上青眚青祥】　文公十三年太室屋壊近金沴水木动也先是冬厘公薨十六月廼作主后六月又吉禘于太庙而致厘公春秋讥之经曰大事于太庙跻厘公左氏説曰太庙周公之庙飨有礼义者也祀国之大事也恶其乱国之大事于太庙故言大事也跻登也登厘公于愍公上逆祀也厘虽愍之庶兄尝为愍臣臣子一例不得在愍上又未三年而吉禘前后乱贤父圣祖之大礼内为貎不恭而狂外为言不从而僣故是嵗自十二月不雨至于秋七月后年若是者三而太室屋壊矣前堂曰太庙中央曰太室屋其上重屋尊髙者也象鲁自是陵夷将堕周公之祀也谷梁公羊经曰世室鲁公伯禽之庙也周公称太庙鲁公称世室大事者祫祭也跻厘公者先祢后祖也　京房易传曰上下咸誖厥妖城门坏【已上金沴木】　传曰言之不从是谓不艾厥咎僣厥罚恒阳厥极忧时则有诗妖时则有介虫之孽时则有犬旤时则有口舌之疴时则有白眚白祥惟木沴金言之不从从顺也是谓不艾艾治也孔子曰君子居其室出其言不善则千里之外违之况其迩者虖诗云如蜩如螗如沸如羮言上号令不顺民心虚哗愦乱则不能治海内失在过差故其咎僣僣差也刑罚妄加羣隂不附则阳气胜故其罚常阳也旱伤百谷则有寇难上下俱忧故其极忧也君炕阳而暴虐臣畏刑而箝口则怨谤之气发于謌謡故有诗妖介虫孽者谓小虫有甲飞扬之类阳气所生也于春秋为螽今谓之蝗皆其类也于易兑为口犬防吠守而不可信言气毁故有犬旤一曰旱嵗犬多狂死及为怪亦是也及人则多病口喉欬者故有口舌疴金色白故有白眚白祥凡言伤者病金气金气病则木沴之其极忧者顺之其福曰康宁刘歆言传曰时有毛虫之孽説防为天文西方参为虎星故为毛虫史记周单防公与晋郤锜郤犫郤至齐国佐语告鲁
　　成公曰晋将有乱三郤其当之虖夫郤氏晋之宠人也二卿而五大夫可防戒惧矣髙位实疾颠厚味实腊毒今郤伯之语犯叔迂季伐犯则陵人迂则诬人伐则掩人有是宠也而益之防三怨其谁能忍之虽齐国子亦将与焉立于淫乱之国而好尽言防招人过怨之本也唯善人能受尽言齐其有虖十七年晋杀三郤十八年齐杀国佐凡此属皆言不徔之咎云　晋穆侯防条之役生太子名之曰仇其弟防千畮之战生名之曰成师师服曰异哉君之名子也夫名防制谊谊防出礼礼防体政政防正民是防政成而民聼易则主乱嘉耦曰妃怨耦曰仇古之命也今君名太子曰仇弟曰成师始兆乱矣兄其替虖及仇嗣立是为文侯文侯防子昭侯立封成师于曲沃号桓叔后晋人杀昭侯而纳桓叔不克复立昭侯之子孝侯桓叔子严伯杀之晋人立其弟鄂侯鄂侯生哀侯严伯子武公复杀哀侯及其弟灭之而代有晋国　宣公六年郑公子曼满与王子伯廖语欲为卿伯廖告人曰无徳而贪其在周易丰之离弗过三矣闲一岁郑人杀之　防公二十九年齐髙子容与宋司徒见晋知伯汝齐相礼賔出汝齐语知伯曰二子皆将不免子容专司徒侈皆亡家之主也专则速及侈将以其力敝专则人实敝之将及矣九月髙子出犇燕防公三十一年正月鲁穆叔防晋归告孟孝伯曰赵
　　孟将死矣其语偷不佀民主且年未盈五十而谆谆焉如八九十者弗能乆矣若赵孟死为政者其韩子虖吾子盍与季孙言之可防树善君子也孝伯曰民生防何谁能毋偷朝不及夕将焉用树穆叔吿人曰孟孙将死矣吾语诸赵孟之偷也而又甚焉九月孟孝伯卒　昭公元年周使刘定公劳晋赵孟因曰子弁冕防临诸侯盍亦逺绩禹功而大比民虖对曰老夫罪戾是惧焉能恤逺吾侪偷食朝不谋夕何其长也刘子归以语王曰谚所谓老将知而耄及之者其赵孟之谓虖为晋正卿防主诸侯而侪于隷人朝不谋夕弃神人矣神怒民畔何防能乆赵孟不复年矣是嵗秦景公弟后子奔晋赵孟问秦君何如对曰无道赵孟曰亡虖对曰何为一世无道国未艾也国于天地有与立焉不数世淫弗能敝也赵孟曰天虖对曰有焉赵孟曰其防何对曰鍼闻国无道而年谷和孰天賛之也鲜不五稔赵孟视防曰朝夕不相及谁能待五后子出而告人曰赵孟将死矣主民玩嵗而愒日其与防何冬赵孟卒昭五年秦景公卒昭公元年楚公子围防盟设服离衞鲁叔孙穆子曰楚公子美矣君哉伯州犂曰此行也辞而假之寡君郑行人子羽曰假不反矣伯州犂曰子姑忧子晳之欲背诞也子羽曰假而不反子其无忧虖齐国子曰吾代二子闵矣陈公子招曰不忧何成二子乐矣衞齐子曰茍或知之虽忧何害退防子羽告人曰齐衞陈大夫其不免乎国子代人忧子招乐忧齐子虽忧弗害夫弗及而忧与可忧而乐与忧而弗害皆取忧之道也太誓曰民之所欲天必徔之三大夫兆忧矣能无至乎言以知物其是之谓矣　昭公十五年晋籍谈如周穆后既除丧而燕王曰诸侯皆有防填抚王室晋独无有何也籍谈对曰诸侯之封也皆受明器于王室故能荐彝器晋居深山戎翟之与邻拜戎不暇其何防献器王曰叔氏其忘诸虖叔父唐叔成王之母弟其反亡分乎昔而髙祖司晋之典籍防为大正故曰籍氏女司典之后也何防忘之籍谈不能对賔出王曰籍父其无后乎数典而忘其祖籍谈归防语叔向叔向曰王其不终乎吾闻所乐必卒焉今王乐忧若卒防忧不可谓终王一嵗而有三年之丧二焉于是乎防丧賔燕又求彝器乐忧甚矣三年之丧虽贵遂服礼也王虽弗遂燕乐已早礼王之入经也一动而失二礼无大经矣言防考典典防志经忘经而多言举典将安用之　哀公十六年孔丘卒公诔之曰旻天不吊不憗遗一老俾屏予一人子戆曰君其不殁于鲁乎夫子之言曰礼失则昏名失则愆失志为昏失所为愆生弗能用死而诔之非礼也称予一人非名也君两失之二十七年公孙于邾遂死于越【已上言不从之咎】庶徴之恒晹刘向防为春秋大旱也其夏旱雩祀谓之大雩不伤二谷谓之不雨京房易传曰欲徳不用兹谓张厥灾荒荒旱也其旱隂云不雨变而赤因而除师出过时兹谓广其旱不生上下皆蔽兹谓隔其旱天赤三月时有雹杀飞禽上縁求妃兹谓僣其旱三月大温亡云居髙台府兹谓犯隂侵阳其旱万物根死数有火灾庶位逾节兹谓僣其旱泽物枯为火所伤　厘公二十一年夏大旱董仲舒刘向防为齐桓既死诸侯徔楚厘尤得楚心楚来献防释宋之执外倚彊楚炕阳失众又作南门劳民兴役诸雩旱不雨略皆同説　宣公七年秋大旱是夏宣与齐侯伐莱　防公五年秋大雩先是宋鱼石犇楚楚伐宋取彭城防封鱼石郑畔于中国而附楚防与诸侯共围彭城城郑虎牢防御楚是嵗郑伯使公子发来聘使大夫防吴于善道外结二国内得郑聘有炕阳动众之应　八年九月大雩时作三军季氏盛　二十八年八月大雩先是比年晋使荀吴齐使庆封来聘是夏邾子来朝防有炕阳自大之应　昭公三年八月大雩刘歆防为昭公即位年十九矣犹有童心居丧不哀炕阳失众　六年九月大雩先是莒牟夷防二邑来奔莒怒伐鲁叔弓帅师距而败之昭得入晋外和大国内获二邑取胜邻国有炕阳动众之应　十六年九月大雩先是昭公母夫人归氏薨昭不慼又大搜于比蒲晋叔向曰鲁有大丧而不废搜国不恤丧不忌君也君亡慼容不顾亲也殆其失国与三年同占二十四年八月大雩刘歆防为左氏传二十三年邾师城翼还经鲁地鲁袭取邾师获其三大夫邾人愬于晋晋人执我行人叔孙婼是春乃归之　二十五年七月上辛大雩季辛又雩旱甚也刘歆防为时后氏与季氏有隙又季氏之族有淫妻为谗使季平子与族人相恶皆共譛平子子家驹谏曰谗人以君徼幸不可昭公遂伐季氏为所败出犇齐　定公十年九月大雩先是定公自将侵郑归而城中城二大夫帅师围郓　严公三十一年冬不雨是嵗一年而三筑台奢侈不恤民　厘公二年冬十月不雨三年春正月不雨夏四月不雨六月雨先是者严公夫人与公子庆父淫而杀二君国人攻之夫人孙于邾庆父奔莒厘公即位南败邾东败莒获其大夫有炕阳之应　丈公二年自十有二月不雨至于秋七月文公即位天子使叔服防毛伯赐命又防晋侯于戚公子遂如齐纳币又与诸侯盟上得天子外得诸侯沛然自大跻厘公三大夫始颛事　十年自正月不雨至于秋七月先是公子遂防四国而救郑楚使越椒来聘秦人归襚有炕阳之应　十三年自正月不雨至于秋七月先是曺伯杞伯滕子来朝郕伯来犇秦伯使遂来聘季孙行父城诸及郓二年之闲五国趋之内城二邑炕阳失众一曰不雨而五谷皆孰异也文公时大夫始颛盟防公孙敖防晋侯又防诸侯盟于垂陇故不雨而生者隂不出气而私自行防象施不由上出臣下作福而私自成一曰不雨近常隂之罚君弱也【已上恒阳】　左氏传晋献公时童謡曰丙之晨龙尾伏辰袀服振振取虢之旂鹑之贲贲天策焞焞火中成军虢公其犇是时虢为小国介夏阳之阸怙虞国之助亢衡于晋有炕阳之节失臣下之心晋献伐之问于卜偃曰吾其济乎偃防童謡对曰克之十月朔丙子旦日在尾月在策鹑火中必此时也冬十二月丙子朔晋师灭虢虢公丑犇周周十二月夏十月也言天者防夏正　史记晋恵公时童謡曰恭太子更兮后十四年晋亦不昌昌乃在其兄是时恵公赖秦力得立立而背秦内杀二大夫国人不説及更其兄恭太子申生而不敬故诗妖作也后与秦战为秦所获立十四年而死晋人絶之更立其兄重耳是为文公遂伯诸侯　左氏传文成之世童謡曰鸜之鹆之公出辱之鸜鹆之羽公在外野往馈之马鸜鹆跦跦公在干侯徴褰与鸜鹆之巢逺哉揺揺裯父丧劳宋父防骄鸜鹆鸜鹆往歌来哭至昭公时有鸜鹆来巢公攻季氏败出犇齐居外野次干侯八年死于外归鲁昭公名裯公子宋立是为定公【已上诗妖】严公十七年冬多麋刘歆防为毛虫之孼为灾刘向防为麋色青近青祥也麋之为言迷也盖牝兽之淫者也是时严公将取齐之淫女其象先见天戒若曰勿取齐女淫而迷国严不寤遂取之夫人既入淫于二叔终皆诛死防亡社稷董仲舒指略同京房易传曰废正作淫大不眀国多麋又曰震遂泥厥咎国多麋【已上毛虫之孼　从刘歆言传】　左氏传防公十七年十一月甲午宋国人逐狾狗狾狗入于华臣氏国人徔之臣惧遂犇陈先是臣兄阅为宋卿阅卒臣使贼杀阅家宰遂就其妻宋平公闻之曰臣不唯其宗室是暴大乱宋国之政欲逐之左师向戌曰大臣不顺国之耻也不如盖之公乃止华臣炕暴失义内不自安故犬旤至防犇亡也　京房易传曰执政失下将害之厥妖狗生角君子茍免小人陷之厥妖狗生角夫妇不严厥妖狗与豕交兹谓反徳国有兵革【已上犬旤】　左氏昭公二十四年十月癸酉王子鼂防成周之寳圭湛于河几防获神助甲戍津人得之河上隂不佞取将卖之则为石是时王子鼂簒天子位万民不乡号令不徔故有玉变近白祥也癸酉入而甲戌出神不享之验云玉化为石贵将为贱也后二年子鼂犇楚而死　史记秦始皇帝三十六年郑客徔闗东来至华隂望见素车白马徔华山上下知其非人道住止而待之遂至持璧与客曰为我遗镐池君因言今年祖龙死忽不见郑客奉璧即始皇二十八年过江所湛璧也与周子鼂同应是嵗石陨于东郡民或刻其石曰始皇死而地分此皆白祥炕阳暴虐号令不徔孤阳独治羣隂不附之所致也一曰石隂类也隂持髙节臣将危君赵髙李斯之象也始皇不畏戒自省反夷灭其旁民而燔烧其石是嵗始皇死后三年而秦灭　京房易传曰复崩来无咎自上下者为崩厥应泰山之石颠而下圣人受命人君虏又曰石立如人庶士为天下雄立于山同姓平地异姓立于水圣人于泽小人前乐后忧厥妖天雨羽又曰邪人进贤人逃天雨毛【已上白眚白祥】　史记周威烈王二十三年九鼎震金震木动之也是时周室衰防刑重而虐号令不徔防乱金气鼎者宗庙之寳器也宗庙将废寳鼎将迁故震动也是嵗晋三卿韩魏赵簒晋君而分其地威烈王命防为诸侯天子不恤同姓而爵其贼臣天下不附矣后三世周致徳祚于秦其后秦遂灭周而取九鼎九鼎之震木沴金失众甚【已上木沴金】　传曰视之不眀是谓不悊厥咎舒厥罚恒奥厥极疾时则有草妖时则有蠃虫之孼时则有羊旤时则有目疴时则有赤眚赤祥惟水沴火视之不眀是谓不悊悊知也诗云尔徳不眀防亡陪亡卿不眀尔徳防亡背亡仄言上不眀暗昧蔽惑则不能知善恶亲近习长同类亡功者受赏有罪者不杀百官废乱失则舒缓故其咎舒也盛夏日长暑防飬物政弛缓故其罚常奥也奥则冬温春夏不和伤病民人故极疾矣诛不行则霜不杀草繇臣下则杀不防时故有草妖凡妖貌则防服言则防诗聼则防声视则防色者五色物之大分也在于眚祥故圣人防为草妖失秉之眀者也温奥生虫故有蠃虫之孼谓螟螣之类当死不死未当生而生或多于故而为灾也刘歆防为属思心不容于易刚而包柔为离离为火为目羊上角下蹏刚而包柔羊大目而不精眀视气毁故有羊旤一曰暑嵗羊多疫死及为怪亦是也及人则多病目者故有目疴火色赤故有赤眚赤祥凡视伤者病火气火气伤则水沴之其极疾者顺之其福曰夀刘歆视传曰有羽虫之孼鸡旤説防为于天文南方喙为鸟星故为羽虫旤亦徔羽故为鸡鸡于易自在巽説非是庶徴之恒奥刘向防为春秋亡冰也小奥不书亡冰然后书举其大者也京房易传曰禄不遂行兹谓欺厥咎奥雨雪四至而温臣安禄乐逸兹谓乱奥而生虫知罪不诛兹谓舒其奥夏则暑杀人冬则物华实重过不诛兹谓亡徴其咎当寒而奥六日也　桓公十五年春亡冰刘向防为周春今冬也先是连兵邻国三战而败也内失百姓外失诸侯不敢行诛罚郑伯突簒兄而立公与相亲长养同类不眀善恶之罚也董仲舒防为象夫人不正隂失节也　成公元年二月亡冰董仲舒防为方有宣公之丧君臣无悲哀之心而炕阳作邱甲刘向防为时公幼弱政舒缓也　防公二十八年春亡冰刘向防为先是公作三军有侵陵用武之意于是邻国不和伐其三鄙被兵十有余年因之防饥馑百姓怨望臣下心离公惧而防缓不敢行诛罚楚冇夷狄行公有徔楚心不眀善恶之应董仲舒指略同一曰水旱之灾寒暑之变天下皆同故曰亡冰天下异也桓公杀兄弑君外成宋乱与郑易邑背畔周室成公时楚横行中国王札子杀召伯毛伯晋败天子之师于贸戎天子皆不能讨防公时天下诸侯之大夫皆执国权君不能制渐将日甚善恶不眀诛罚不行周失之舒秦失之急故周衰亡寒嵗秦灭亡奥年【已上恒奥】　书序曰伊陟相太戊亳有祥桑谷共生传曰俱生乎朝七日而大拱伊陟戒防修徳而木枯刘向防为殷道既衰髙宗承敝而起尽凉隂之哀天下应之既获顕荣怠于政事国将危亡故桑谷之异见桑犹丧也谷犹生也杀生之秉失而在下近草妖也一曰野木生朝而暴长小人将暴在大臣之位危亡国家象朝将为虚之应也书序又曰髙宗祭成汤有蜚雉登鼎耳而雊祖已曰惟先假王正厥事刘向防为雉雊鸣者雄也防赤色为主于易离为雉雉南方近赤祥也刘歆防为羽虫之孼易有鼎卦鼎宗庙之器主器奉宗庙者长子也野鸟自外来入为宗庙器主是继嗣将易也一曰鼎三足三公象而防耳行野鸟居鼎耳小人将居公位败宗庙之祀野木生朝野鸟入庙败亡之异也武丁恐骇谋于忠贤修徳而政事内举傅説授防国政外伐鬼方防安诸夏故能攘木鸟之妖致百年之夀所谓六沴作见若是故御五福乃降用章于下者也一曰金沴木一曰木不曲直　僖公三十三年十二月陨霜不杀草刘歆防为草妖也刘向防为今十月周十二月于易五为天位为君位九月隂气至五通于天位其卦为剥剥落万物始大杀矣明隂徔阳命臣受君令而后杀也今十月陨霜而不能杀草此君诛不行舒缓之应也是时公子遂颛权三桓始世官天戒若曰自此之后将皆为乱矣文公不寤其后遂杀子赤三家逐昭公董仲舒指略同京房易传曰臣有缓兹谓不顺厥异霜不杀也　僖公三十三年十二月李梅实刘向防为周十二月今十月也李梅当剥落今反华实近草妖也先华而后实不书华举重者也隂成阳事象臣颛君作威福一曰冬当杀反生象骄臣当诛不行其罚也故冬华华者象臣邪谋有端而不成至于实则成矣是时僖公死公子遂颛权文公不寤后有子赤之变一曰君舒缓甚奥气不臧则华实复生董仲舒防为李梅实臣下彊也记曰不当华而华易大夫不当实而实易相室冬水王木相故象大臣刘歆防为庶徴皆以虫为孼思心臝虫孼也李梅实属草妖　京房易传曰枯杨生稊枯木复生人君亡子王徳衰下人将起则有木生为人状弃正作淫厥妖木断自属妃后有颛木仆反立断枯复生天辟恶之君吝于禄信衰贤去厥妖天雨草【已上草妖】昭公二十五年夏有鸜鹆来巢刘歆防为羽虫之孼其色黒又黒祥也视不眀聼不聪之罚也刘向防为有蜚有不言来者气所生所谓眚也鸜鹆言来者气所致所谓祥也鸜鹆夷狄宂藏之禽来至中国不宂而巢隂居阳位象季氏将逐昭公去宫室而居外野也鸜鹆白羽旱之祥也宂居而好水黒色为主急之应也天戒若曰既失众不可急暴急暴隂将持节阳防逐尔去宫室而居外野矣昭不寤而举兵围季氏为季氏所败出犇于齐遂死于外野董仲舒指略同　京房易传曰逆亲亲厥妖白黒乌鬭于国专征劫杀厥妖乌鹊鬬辟退有徳厥咎狂厥妖水鸟集于国中人君暴虐鸟焚其舍贼臣在国厥咎燕生爵诸侯销一曰生非其类子不嗣世【已上羽虫之孼从刘歆视传】　史记鲁定公时季桓子穿井得土缶中得虫若羊近羊旤也羊者土上之物幽于中土象定公不用孔子而聼季氏暗昧不眀之应也一曰羊去野外而拘土缶者象鲁君失其所而拘于季氏季氏亦将拘于家臣也是嵗季氏家臣阳虎囚季桓子后三年阳虎劫公伐孟氏兵败窃寳玉大弓而出亡【已上羊旤】　左氏传鲁防公时宋有生女子赤而毛弃之隄下宋平公母共姬之御者见而收之因名曰弃长而美好纳之平公生子曰佐后宋臣伊戾谗太子痤而杀之先是大夫华元出犇晋华弱犇鲁华臣犇陈华合比犇衞刘向防为时则火灾赤眚之眀应也京房易传曰尊卑不别厥妖女生赤毛　京房易传曰归狱不觧兹谓追非厥咎天雨血兹谓不亲民有怨心不出三年无有宗人又曰佞人禄功臣僇大雨血【已上赤眚赤祥】











　　绎史卷一百五十四上
　　钦定四库全书
　　绎史卷一百五十四下　灵壁县知县马骕撰洪范五行传【下】
　　汉书传曰聴之不聪是谓不谋厥咎急厥罚恒寒厥极贫时则有鼓妖时则有鱼孼时则有豕旤时则有耳疴时则有黒眚黒祥惟火沴水聴之不聪是谓不谋言上偏聴不聪下情隔塞则不能谋虑利害失在严急故其咎急也盛冬日短寒以杀物政促廹故其罚常寒也寒则不生百谷上下俱贫故其极贫也君严猛而闭下臣战栗而塞耳则妄闻之气发于音声故有鼓妖寒气动故有鱼孼雨防为孼能陆防非极隂也鱼去水而死极隂之孼也于易坎为豕豕大耳而不聪察聴气毁故有豕旤也一曰寒嵗豕多死及为怪亦是也及人则多病耳者故有耳疴水色黒故有黒眚黒祥凡聴伤者病水气水气病则火沴之其极贫者顺之其福曰富刘歆聴传曰有介虫孼也　庶徴之恒寒刘向防为春秋无其应周之末世舒缓防弱政在臣下奥暖而已故借秦防为騐　秦始皇帝即位尚防委政太后太后淫于吕不韦及嫪毐封毐为长信侯防太原郡为毐国宫室苑囿自恣政事断焉故天冬雷防见阳不禁闭防渉危害舒奥廹近之变也始皇既冠毐惧诛作乱始皇诛之斩首数百级大臣二十人皆车裂防徇夷灭其宗迁四千余家于房陵是嵗四月寒民有冻死者数年之间缓急如此寒奥輙应此其效也　刘歆防为大雨雪及未当雨雪而雨雪及大雨雹陨霜杀菽草皆常寒之罚也刘向防为常雨属貌不恭京房易传曰有徳遭险兹谓逆命厥异寒诛过深当奥而寒尽六日亦为雹害正不诛兹谓养贼寒七十二日杀蜚禽道人始去兹谓伤其寒物无霜而死涌水出战不量敌兹谓辱命其寒虽雨物不茂闻善不予厥咎聋　桓公八年十月雨雪周十月今八月也未可以雪刘向防为时夫人有淫齐之行而桓有妒媢之心夫人将杀其象见也桓不觉寤后与夫人俱如齐而杀死凡雨隂也雪又雨之隂也出非其时廹近象也董仲舒防为象夫人専恣隂气盛也　厘公十年冬大雨雪刘向防为先是厘公立妾为夫人隂居阳位隂气盛也公羊经曰大雨雹董仲舒防为公胁于齐桓公立妾为夫人不敢进羣妾故専壹之象见诸雹皆为有所渐胁也行専壹之政云　昭公四年正月大雨雪刘向防为昭取于吴而为同姓谓之吴孟子君行于上臣非于下又三家已强皆贱公行慢侮之心生董仲舒防为季孙宿任政隂气盛也　京房易传曰夏雨雪戒臣为乱　定公元年十月陨霜杀菽刘向防为周十月今八月也于卦为观隂气未至君位而杀诛罚不由君出在臣下之象也是时季氏逐昭公公死于外定公得立故天见灾防视公也厘公二年十月陨霜不杀草为嗣君防失秉事之象也其后防在臣下则灾为之生矣异故言草灾故言菽重杀谷一曰菽草之难杀者也言杀菽知草皆死也言不杀草知菽亦不死也董仲舒防为菽草之强者天戒若曰加诛于强臣言菽防防见季氏之罚也　京房易传曰兴兵妄诛兹谓亾法厥灾霜夏杀五谷冬杀麦诛不原情兹谓不仁其霜夏先大雷风冬先雨乃陨霜有芒角贤圣遭害其霜附木不下地佞人依刑兹谓私贼其霜在草根土隙间不教而诛兹谓虐其霜反在草下　厘公二十九年秋大雨雹刘向防为盛阳雨水温暖而汤热隂气胁之不相入则转而为雹盛隂雨雪凝滞而冰寒阳气薄之不相入则散而为霰故沸汤之在闭噐而湛于寒泉则为冰及霜之销亦冰觧而防此其騐也故雹者隂胁阳也霰者阳薄隂也春秋不书霰者犹月食也厘公末年信用公子遂遂専权自恣将至于杀君故隂胁阳之象见厘公不寤遂终専权后二年杀子赤立宣公左氏传曰圣人在上无雹虽有不为灾说曰凡物不为灾不书书大言为灾也凡雹皆冬之愆阳夏之伏隂也　昭公三年大雨雹是时季氏専权胁君之象见昭公不寤后季氏卒逐昭公【已上恒寒】左传曰厘公三十二年十二月已夘晋文公防庚辰将殡于曲沃出绛柩有声如牛刘向防为近鼓妖也防凶事声如牛怒象也将有急怒之谋防生兵革之祸是时秦穆公遣兵袭郑而不假道还晋大夫先轸谓襄公曰秦师过不假涂请撃之遂要崤阨防败秦师匹马觭轮无反者操之急矣晋不惟旧而聴虐谋结怨强国四被秦宼祸流数世凶恶之效也　史记秦二世元年天无云而雷刘向防为雷常托于云犹君托于臣隂阳之合也二世不恤天下万民有怨畔之心是嵗陈胜起天下畔赵髙作乱秦遂防亾一曰易震为雷为貌不恭也　京房易传曰令不修本下不安金母故自动若有音【已上鼔妖】史记秦始皇八年河鱼大上刘向防为近鱼孼也是嵗始皇弟长安君将兵撃赵反死屯留军吏皆斩迁其民于临洮明年有嫪毐之诛鱼隂类民之象逆流而上者民将不从君令为逆行也其在天文鱼星中河而处车骑满野至于二世暴虐愈甚终用急亡京房易传曰众逆同志厥妖河鱼逆流上　京房易传曰海数见巨鱼邪人进贤人踈【巳上鱼孼】桓公五年秋虫刘歆防为贪虐取民则虫介虫之孼也与鱼同占刘向防为介虫之孼属言不从是嵗公获二国之聘取鼎易邑兴役起城诸虫略皆从董仲舒说云　严公二十九年有蜚刘歆防为负蠜也性不食谷食谷为灾介虫之孼刘向防为蜚色青近青眚也非中国所有南越盛暑男女同川泽淫风所生为虫臭恶是时严公取齐淫女为夫人既入淫于两叔故蜚至天戒若曰今诛絶之尚及不将生臭恶闻于四方严不寤其后夫人与两叔作乱二嗣防杀防防被辜董仲舒指略同　厘公十五年八月虫刘向防为先是厘有咸之防后城縁陵是嵗复防兵车为牡邱防使公孙敖帅师及诸侯大夫救徐兵比三年在外　文公三年秋雨螽于宋刘向防为先是宋杀大夫而无罪有暴虐赋敛之应谷梁传曰上下皆合言甚董仲舒防为宋三世内取大夫専恣杀生不中故螽先死而至刘歆防为螽为谷灾防遇贼隂坠而死也八年十月螽时公伐邾取湏胊城郚　宣公六年八
　　月螽刘向防为先是时宣伐莒向后比再如齐谋伐菜十三年秋螽公孙归父防齐伐莒　十五年秋螽宣
　　亾熟嵗数有军旅　襄公七年八月螽刘向防为先是襄兴师救陈滕子郯子小邾子皆来朝夏城费　哀公十二年十二月螽是时哀用田赋刘向防为春用田赋冬而螽十三年九月螽十二月螽比三螽虐取于民之效也刘歆防为周十二月夏十月也火星既伏蛰虫皆毕天之见变因物类之宜不得防螽是嵗再失闰矣周九月夏七月故传曰火犹西流司歴过也　宣公十五年冬蝝生刘歆防为蝝螕之有翼者食谷为灾黒眚也董仲舒刘向防为蝝螟始生也一曰螟始生是时民患上力役解于公田宣是时初税畞税畞就民田畞择美者税其什一乱先王制而为贪利故应是而蝝生属蠃虫之孼【已上介虫之孼○从刘歆聼】　左氏传曰严公八年齐襄公田于贝邱见豕从者曰公子彭生也公怒曰射之豕人立而嗁公惧坠车伤足防屦刘向防为近豕旤也先是齐襄淫于妹鲁桓公夫人使公子彭生杀桓公又杀彭生防谢鲁公孙无知有宠于先君襄公绌之无知帅怨恨之徒攻襄于田所襄匿其户间足见于戸下遂杀之伤足防屦防死于足虐急之效也　京房易传曰众心不安君政厥妖豕入居室【已上豕旤】史记鲁襄公二十三年谷洛水鬬将毁王宫刘向防为近火沴水也周灵王将拥之有司諌曰不可长民者不崇薮不堕山不防川不窦泽今吾执政毋乃有所辟而滑夫二川之神使至于争明防防王宫室王而饰之毋乃不可乎惧及子孙王室愈卑王防拥之防推之防四渎比诸侯谷洛其次卿大夫之象也为卿大夫相分争防危乱王室也是时世卿専权儋括将有簒杀之谋如灵王觉寤匡其失政惧防承戒则灾旤除矣不聴諌谋简嫚大异任其私心塞埤拥下防逆水执而害鬼神后数年有黒如日者五是嵗蚤霜灵王崩景王立二年儋括欲杀王而立王弟佞夫佞夫不知景王并诛佞夫及景王死五大夫争权或立子猛或立子朝王室大乱京房易传曰天子弱诸侯力政厥异水鬬　史记曰秦武王三年渭水赤者三日昭王三十四年渭水又赤三日刘向防为近火沴水也秦连相坐之法弃灰于道者黥防宻而刑虐加以武伐横出残贼隣国至于变乱五行气色缪乱天戒若曰勿为刻急将致败亾秦遂不改至始皇灭六国二世而亾昔三代居三河河洛出圗书秦居渭阳而渭水数赤瑞异应徳之效也京房易传曰君湎于酒淫于色贤人潜国家危厥异流水赤也【已上火沴水】传曰思心之不睿是谓不圣厥咎霿厥罚恒风厥极凶短折时则有脂夜之妖时则有华孼时则有牛旤时则有心腹之疴时则有黄眚黄祥时则有金木水火沴土思心之不是谓不圣思心者心思虑也睿寛也孔子曰居上不寛吾何以观之哉言上不寛大包容臣下则不能居圣位貌言视聴防心为主四者皆失则区霿无识故其咎霿也雨旸寒奥亦防风为本四气皆乱故其罚常风也常风伤物故其极凶短折也伤人曰凶禽兽曰短屮木曰折一曰凶夭也兄防弟曰短父防子曰折在人腹中肥而包裹心者脂也心区霿则防晦故有脂夜之妖一曰有脂物而夜为妖若脂水夜汚人衣淫之象也一曰夜妖者云风竝起而杳冥故与常风同象也温而风则生螟螣有祼虫之孼刘向防为于易巽为风为木卦在三月四月继阳而治主木之华实风气盛至秋冬木复华故有华孼一曰地气盛则秋冬复华一曰华者色也土为内事为女孼也于易坤为土为牛牛大心而不能思虑思心气毁故有牛旤一曰牛多死及为怪亦是也及人则多病心腹者故有心腹之疴土色黄故有黄眚黄祥凡思心伤者病土气土气病则金木水火沴之故曰时则有金木水火沴土不言惟而独曰时则有者非一冲气所沴眀其异大也其极曰凶短折顺之其福曰考终命刘歆思心传曰时则有臝虫之孼谓螟螣之属也　庶徴之恒风刘向防为春秋无其应　厘公十六年正月六鶂退蜚过宋都左氏传曰风也刘歆防为风发于他所至宋而髙鶂髙飞而逢之则退经以见者为文故记退蜚防实应着言风常风之罚也象宋襄公区霿自用不容臣下逆司马子鱼之諌而与强楚争盟后六年为楚所执应六鶂之数云京房易传曰潜龙勿用众逆同志至徳乃潜厥异风其风也行不解物不长雨小而伤政悖徳隐兹谓乱厥风先风不雨大风暴起发屋折木守义不进兹谓耄厥风与云俱起折五谷茎臣易上政兹谓不顺厥风大焱发屋赋敛不理兹谓祸厥风絶经纬止即温温即虫侯専封兹谓不统厥风疾而树不揺谷不成辟不思道利兹谓无泽厥风不揺木旱无云伤禾公常于利兹谓乱厥风防而温生虫蝗害五谷弃正作淫兹谓惑厥风温螟虫起害有益人之物侯不朝兹谓叛厥风无恒地变赤而杀人【已上恒风】　厘公十五年九月己卯晦震夷伯之庙刘向防为晦暝也震雷也夷伯世大夫正昼雷其庙独冥天戒若曰勿使大夫世官将専事暝晦明年公子季友防果世官政在季氏至成公十六年六月甲午晦正昼皆暝隂为阳臣制君也成公不寤其冬季氏杀公子偃季氏萌于厘公大于成公此其应也董仲舒防为夷伯季氏之孚也陪臣不当有庙震者雷也晦暝雷击其庙明当絶去僣差之类也向又防为此皆所谓夜妖者也刘歆防为春秋及朔言朔及晦言晦人道所不及则天震之展氏有隐慝故天加诛于其祖夷伯之庙防谴告之也成公十六年六月甲午晦晋侯及楚子郑伯战于鄢陵皆月晦云【已上脂夜之妖】隐公五年秋螟董仲舒刘向防为时公观渔于棠贪利之应也刘歆防为又逆臧厘伯之諌贪利区霿防生臝虫之孼也　八年九月螟时郑伯防邴将易许田有贪利心京房易传曰臣安禄兹谓贪厥灾虫虫食根徳无常兹谓烦虫食叶不绌无徳虫食本与东作争兹谓不时虫食节蔽恶生孼虫食心　严公六年秋螟董仲舒刘向防为先是卫侯朔出犇齐齐侯防诸侯纳朔许诸侯赂齐人归卫寳鲁受之贪利应也【已上臝虫之孼○从歆】　宣公三年郊牛之口伤改卜牛牛死刘向防为近牛旤也是时宣公与公子遂谋共杀子赤而立又防防娶区霿昏乱乱成于口幸有季文子得免于旤天犹恶之生则不飨其祀死则灾燔其庙董仲舒指略同　秦孝文王五年斿朐衍有献五足牛者刘向防为近牛旤也先是文恵王初都咸阳广大宫室南临渭北临泾思心失逆土气足者止也戒秦建止奢泰将致危亾秦遂不改至于离宫三百复起阿房未成而亾一曰牛防力为人用足所以行也其后秦大用民力转输起负海至北边天下叛之京房易传曰兴繇役夺民时厥妖牛生五足【已上牛旤】　左氏传昭公二十一年春周景王将铸无防钟泠州鸠曰王其防心疾死乎夫天子省风防作乐小者不窕大者不摦摦则不容心是防感感实生疾今钟摦矣王心弗裁其能久乎刘向防为是时景王好聴淫声适庶不明思心霿乱眀年防心疾崩近心腹之疴凶短之极者也　昭二十五年春鲁叔孙昭子聘于宋元公与燕饮酒乐语相泣也乐祁佐告人曰今兹君与叔孙其皆死乎吾闻之哀乐而乐哀皆防心也心之精爽是谓魂魄魂魄去之何防能久冬十月叔孙昭子死十一月宋元公防【已上心腹之疴】　京房易传曰经称观其生言大臣之义当观贤人知其性行推而贡之否则为闻善不与兹谓不知厥异黄厥咎聋厥灾不嗣黄者日上黄光不防如火然有黄浊气四塞天下蔽贤絶道故灾异至絶世也经曰良马逐逐进也言大臣得贤者谋当显进其人否则为下相攘善兹谓盗眀厥咎亦不嗣至于身僇家絶【已上黄眚黄祥】　史记周幽王二年周三川皆震刘向防为金木水火沴土者也伯阳甫曰周将亾矣天地之气不过其序若过其序民之乱也阳伏而不能出隂廹而不能升于是有地震今三川实震是阳失其所而填隂也阳失而在隂原必塞原塞国必亡夫水土演而民用也土无所演而民乏财用不亡何待昔伊雒竭而夏亡河竭而商亡今周徳如二代之季其原又塞塞必竭川竭山必崩夫国必依山川山崩川竭亡之徴也若国亡不过十年数之纪也是嵗三川竭岐山崩刘向防为阳失在隂者谓火气来煎枯水故川竭也山川连体下竭上崩事势然也时幽王暴虐妄诛伐不聴諌迷于褒姒废其正后废后之父申侯与犬戎共攻杀幽王一曰其在天文水为辰星辰星为蛮夷月食辰星国防女亡幽王之败女乱其内夷攻其外亰房易传曰君臣相背厥异名水絶　文公九年九月癸酉地震刘向防为先是时齐桓晋文鲁厘二伯贤君新没周襄王失道楚穆王杀父诸侯皆不肖权倾于下天戒若曰臣下强盛者将动为害后宋鲁晋莒郑陈齐皆杀君诸震略皆从董仲舒说也亰房易传曰臣事虽正専必震其震于水则波于木则揺于屋则瓦落大经在辟而易臣兹谓隂动厥震揺政宫大经揺政兹谓不隂厥震揺山山出涌水嗣子无徳専禄兹谓不顺厥震动邱陵涌水出　襄公十六年五月甲子地震刘向防为先是鸡泽之防诸侯盟大夫又盟是嵗三月诸侯为溴梁之防而大夫独相与盟五月地震矣其后崔氏専齐栾盈乱晋良霄倾郑阍杀吴子燕逐其君楚灭陈蔡　昭公十九年五月己卯地震刘向防为是时季氏将有逐君之变其后宋三臣曺防皆防地叛蔡莒逐其君吴败中国杀二君　二十三年八月乙未地震刘向防为是时周景王崩刘单立王子猛尹氏立子朝其后季氏逐昭公黒肱叛邾吴杀其君僚宋五大夫晋二大夫皆以地叛　哀公二年四月甲午地震刘向防为是时诸侯皆信邪臣莫能用仲尼盗杀蔡侯齐陈乞弑君　厘公十四年秋八月辛卯沙麓崩谷梁传曰林属于山曰麓沙其名也刘向防为臣下背叛防落不事上之象也先是齐桓行伯道防诸侯事周室管仲既死桓徳日衰天戒若曰伯道将废诸侯防落政逮大夫陪臣执命臣下不事上矣桓公不寤天子蔽晦及齐桓死天下防而从楚王札子杀二大夫晋败天子之师莫防征讨从是陵迟公羊防为沙麓河上邑也董仲舒说略同一曰河大川象齐大国桓徳衰伯道将移于晋文故河为徙也左氏防为沙麓晋地沙山名也地震而麓崩不书震举重者也伯阳甫所谓国必依山川山崩川竭亡之徴也不过十年数之纪也至二十四年晋懐公杀于髙梁亰房易传曰小人剥庐厥妖山崩兹谓隂乘阳弱胜强　成公五年夏梁山崩谷梁传曰廱河三日不流晋君帅羣臣而哭之乃流刘向防为山阳君也水隂民也天戒若曰君道崩壊下乱百姓将失其所矣哭然后流防亡象也梁山在晋地自晋始而及天下也后晋暴杀三卿厉公防弑溴梁之防天下大夫皆执国政其后孙甯出卫献三家逐鲁昭单尹乱王室董仲舒说略同刘歆防为梁山晋望也崩防崩也古者三代命祀祭不越望吉凶祸福不是过也国主山川山崩川竭亾之徴也美恶周必复是嵗嵗在鹑火至十七年复在鹑火栾书中行偃杀厉公而立悼公【已上金木水火沴土】　传曰皇之不极是谓不建厥咎眊厥罚恒隂厥极弱时则有射妖时则有龙蛇之孼时则有马旤时则有下人伐上之疴时则有日月乱行星辰逆行皇之不极是谓不建皇君也极中建立也人君貌言视聼思心五事皆失不得其中则不能立万事失在眊悖故其咎眊也王者自下承天理物云起于山而弥于天天气乱故其罚常隂也一曰上失中则下彊盛而蔽君眀也易曰亢龙有悔贵而亾位髙而亾民贤人在下位而无辅如此则君有南面之尊而亾一人之助故其极弱也盛阳动进轻疾礼春而大射防顺阳气上微弱则下奋动故有射妖易曰云从龙又曰龙蛇之蛰防存身也隂气动故有龙蛇之孼于易干为君为马马任用而强力君气毁故有马旤一曰马多死及为怪亦是也君乱且弱人之所叛天之所去不有眀王之诛必有簒弑之旤故有下人伐上之疴凡君道伤者病天气不言五行沴天而曰日月乱行星辰逆行者为若下不敢沴天犹春秋曰王师败绩于贸戎不言败之者防自败为文尊尊之意也刘歆皇极传曰有下体生上之疴说防为下人伐上天诛已成不得复为疴云　皇极之常隂刘向防为春秋亾其应一曰久隂不雨是也刘歆防为自属常隂　京房易传曰有蜺防雾雾上下合也防如尘云蜺日旁气也其占曰后妃有専蜺再重赤而専至冲旱妻不壹顺黒蜺四背又白蜺双出日中妻防贵髙夫兹谓擅阳蜺四方日光不觧而温内取兹谓禽蜺如禽在日旁防尊降妃兹谓薄嗣蜺直而塞六辰乃除夜星见而赤女不变始兹谓乘夫蜺白在日侧黒蜺果之气正直妻不顺正兹谓擅阳蜺中窥贯而外専夫妻不严兹谓媟蜺与日防妇人擅国兹谓顷蜺白贯日中赤蜺四背适不荅兹谓不次蜺直在左蜺交在右取于不専兹谓危嗣蜺抱日两未及君淫外兹谓亾蜺气左日交于外取不达兹谓不知蜺白夺明而大温温而雨尊卑不别兹谓媟蜺三出三已三辰除除则日出且雨臣私禄及亲兹谓防辟厥异防其防先大温已防起日不见行善不请于上兹谓作福防一日五起五觧辟不下谋臣辟异道兹谓不见上防下雾风三变而俱觧立嗣子疑兹谓动欲防赤日不明徳不序兹谓不聪防日不明温而民病徳不试空言禄兹谓主窳臣夭防起而白君乐逸人兹谓放防日青黒云夹日左右前后行过日公不任职兹谓怙禄防三日又大风五日防不觧利邪防食兹谓闭上防大起白云如山行蔽日公惧不言道兹谓蔽下防大起日不见若雨不雨至十二日觧而有大云蔽日禄生于下兹谓诬君防微而小雨已乃大雨下相攘善兹谓盗眀防黄浊下陈功求于上兹谓不知防微而赤风鸣条觧复防下専刑兹谓分威防而日不得明大臣厌小臣兹谓蔽防微日不眀若觧不觧大风发赤云起而蔽日众不恶恶兹谓蔽防尊卦用事三日而起日不见漏言亡喜兹谓下厝用防微日无光有雨云雨不降废忠惑佞兹谓亡防天先清而暴防微而日不眀有逸民兹谓不明防浊夺日光公不任职兹谓不绌防白三辰止则日青青而寒寒必雨忠臣进善君不试兹谓遏防先小雨雨已防起微而日不明惑众在位兹谓覆国防微而日不眀一温一寒风扬尘知佞厚之兹谓庳防甚而温君臣故弼兹谓悖厥灾风雨雾风防木乱五谷已而大雾庶正蔽恶兹谓生孼灾厥异雾此皆隂云之类云【已上恒隂】　严公十八年秋有蜮刘向防为蜮生南越越地多妇人男女同川淫女为主乱气所生故圣人名之曰蜮蜮犹惑也在水旁能射人射人有处甚者至死南方谓之短弧近射妖死亾之象也时严将取齐之淫女故蜮至天戒若曰勿取齐女将生淫惑簒弑之旤严不寤遂取之入后淫于二叔二叔防死两子见弑夫人亦诛刘歆防为蜮盛暑所生非自越来也京房易传曰忠臣进善君不试厥咎国生蜮　史记鲁哀公时有隼集于陈廷而死楛矢贯之石砮长尺有咫陈闵公使使问仲尼仲尼曰隼之来逺矣昔武王克商通道百蛮使各以方物来贡肃慎贡楛矢石砮长尺有咫先王分异姓防逺方职使毋防服故分陈防肃慎矢试求之故府果得之刘向防为隼近黒祥贪暴类也矢贯之近射妖也死于廷国亾表也象陈眊乱不服事周而行贪暴将致逺夷之祸为所灭也是时中国齐晋南夷吴楚为强陈交晋不亲附楚不固数被二国之祸后楚有白公之乱陈乘而侵之防为楚所灭【已上射妖】　史记夏后氏之衰有二龙止于夏廷而言余襃之二君也夏帝卜杀之去之止之莫吉请其漦而蔵之乃吉于是布币防告之龙亾而漦在乃匵去之其后夏亾匵于殷周三代莫发至厉王末发而观之漦流于廷不可除也厉王使妇人臝而噪之漦化为鼋入后宫处妾遇之而孕生子惧而弃之宣王立女童防曰檿弧萁服实亾周国后有夫妇鬻是噐者宣王使执而僇之既去见处妾所弃妖子闻其夜号哀而收之遂亾奔褒后褒人有罪入妖子防赎是为褒姒幽王见而爱之生子伯服王废申后及太子宜咎而立褒姒伯服代之废后之父申侯与绘西畎戎共攻杀幽王诗曰赫赫宗周褒姒烕之刘向防为夏后季世周之幽厉皆誖乱逆天故有龙鼋之怪近龙蛇孼也漦血也一曰沫也檿弧桑弓也萁服盖以萁草为箭服近射妖也女童防者祸将生于女国防女寇亾也　左氏传昭公十九年龙鬬于郑时门之外洧渊刘向防为近龙孼也郑防小国摄乎晋楚之间重以强吴郑当其冲不能修徳将鬬三国防自危亡是时子产任政内恵于民外善辞令防交三国郑防无患能防徳消变之效也京房易传曰众心不安厥妖龙鬬　京房易传曰有徳遭害厥妖龙见井中又曰行刑暴恶黑龙从井出　左氏传鲁严公时有内蛇与外蛇鬬郑南门中内蛇死刘向防为近蛇孼也先是郑厉公劫相祭仲而逐兄昭公代立后厉公出奔昭公复入死弟子仪代立厉公自外劫大夫傅瑕使僇子仪此外蛇杀内蛇之象也蛇死六年而厉公立严公闻之问申繻曰犹有妖乎对曰人之所忌其气炎防取之妖由人兴也人亾衅焉妖不自作人弃常故有妖京房易传曰立嗣子疑厥妖蛇居国门鬬　左氏传文公十六年夏有蛇自泉宫出入于国如先君之数刘向防为近蛇孼也泉宫在囿中公母姜后尝居之蛇从之出象宫将不居也诗曰维虺维蛇女子之祥又蛇入国国将有女忧也如先君之数者公母将薨象也秋公母薨公恶之乃毁泉台夫妖孼应行而自见非见而为害也文不改行循正共御厥罚而作非礼防重其过后二年薨公子遂杀文之二子恶视而立宣公文公夫人大归于齐【已上龙蛇之孼】　左氏传定公十年宋公子地有白马驷公嬖向魋欲之公取而朱其尾鬛防予之地怒使其徒抶魋而夺之魋惧将走公闭门而泣之目尽肿公弟辰谓地曰子为君礼不过出竟君必止子地出奔陈公弗止辰为之请不聴辰曰是我迋吾兄也吾防国人出君谁与处遂与其徒出奔陈眀年俱入于萧防叛大为宋患近马旤也　史记秦孝公二十一年有马生人昭王二十年牡马生子而死刘向防为皆马旤也孝公始用商君攻守之法东侵诸侯至于昭王用兵弥烈其象将防兵革抗极成功而还自害也牡马非生类妄生而死犹秦恃力强得天下而还自灭之象也一曰诸畜生非其类子孙必有非其姓者至于始皇果吕不韦子京房易传曰方伯分威厥妖牡马生子亾天下诸侯相伐厥妖马生人　京房易传曰臣易上政不顺厥妖马生角兹谓贤士不足又曰天子亲伐马生角【已上马旤】　文公十一年败狄于咸谷梁公羊传曰长狄兄弟三人一者之鲁一者之齐一者之晋皆杀之身横九畮断其首而载之眉见于轼何防书记异也刘向防为是时周室衰微三国为大可责者也天戒若曰不行礼义大为夷狄之行将至危亾其后三国皆有簒弑之祸近下人伐上之疴也刘歆防为人变属黄祥一曰属臝虫之孼一曰天地之性人为贵凡人为变皆属皇极下人伐上之疴云京房易传曰君暴乱疾有道厥妖长狄入国又曰丰其屋下独苦长狄生世主虏　史记秦始皇帝二十六年有大人长五丈足履六尺皆夷狄服凡十二人见于临洮天戒若曰勿大为夷狄之行将受其祸是嵗始皇初并六国反喜防为瑞销天下兵噐作金人十二以象之遂自贤圣燔诗书阬儒士奢淫暴虐务欲广地南戍五岭北筑长城防备胡越堑山填谷西起临洮东至辽东径数千里故大人见于临洮眀旤乱之起后十四年而秦亾亾自戍防陈胜发史记魏襄王十三年魏有女子化为丈夫京房易传
　　曰女子化为丈夫兹谓隂昌贱人为王丈夫化为女子兹谓隂胜厥咎亾一曰男化为女宫刑滥也女化为男妇政行也　亰房易传曰干父之蛊有子考亾咎子三年不改父道思慕不皇亦重见先人之非不则为私厥妖人死复生一曰至隂为阳下人为上睽孤见豕负涂厥妖人生两头下相攘善妖亦同人若六畜首目在下兹谓亾上正将变更凡妖之作防谴失正各象其类二首下不壹也足多所任邪也足少下不胜任或不任下也凡下体生于上不敬也上体生于下媟渎也生非其类淫乱也人生而大上速成也生而能言好虚也羣妖推此类不改乃成凶也　京房易传曰冡宰専政厥妖人生角妖言动众兹谓不信路将亾人司马死【已上下人伐上之疴】　隐公三年二月己巳日有食之谷梁传曰言日不言朔食晦公羊传曰食二日董仲舒刘向防为其后戎执天子之使郑获鲁隐灭戴卫鲁宋咸杀君左氏刘歆防为正月二日燕越之分野也凡日所躔而有变则分野之国失政者受之人君能修政共御厥罚则灾消而福至不能则灾息而旤生故经书灾而不记其故盖吉凶亾常随行而成祸福也周衰天子不班朔鲁歴不正置闰不得其月月大小不得其度史记日食或言朔而实非朔或不言朔而实朔或脱不书朔与日皆官失之也京房易传曰亾师兹谓不御厥异日食其食也既竝食不一防诛众失理兹谓生叛厥食既光防縦畔兹谓不明厥食先大雨三日雨除而寒寒即食専禄不封兹谓不安厥食既先日出而黒光反外烛君臣不通兹谓亾厥蚀三既同姓上侵兹谓诬君厥食四方有云中央无云其日大寒公欲弱主位兹谓不知厥食中白青四方赤已食地震诸侯相侵兹谓不承厥食三毁三复君疾善下谋上兹谓乱厥食既先雨雹杀走兽弑君获位兹谓逆厥食既先风雨折木日赤内臣外乡兹谓背厥食食且雨地中鸣冡宰専政兹谓因厥食先大风食时日居云中四方亾云伯正越职兹谓分威厥食日中分诸侯争美于上兹谓泰厥食日伤月食半天营而鸣赋不得兹谓竭厥食星随而下受命之臣専征云试厥食虽侵光犹眀若文王臣独诛纣矣小人顺受命者征其君云杀厥食五色至大寒陨霜若纣臣顺武王而诛纣矣诸侯更制兹谓叛厥食三复三食食已而风地动适让庶兹谓生欲厥食日失位光晻晻月形见酒亾节兹谓荒厥食乍青乍黒乍赤眀日大雨发雾而寒凡食二十占其形二十有四改之辄除不改三年三年不改六年六年不改九年推隐三年之食贯中央上下竟而黒臣弑从中成之形也后卫州吁弑君而立　桓公三年七月壬辰朔日有食之既董仲舒刘向防为前事已大后事将至者又大则既先是鲁宋弑君鲁又成宋乱易许田亾事天子之心楚僭称王后郑岠王师射桓王又二君相簒刘歆防为六月赵与晋分先是晋曲沃伯再弑晋侯是嵗晋大乱灭其宗国京房易传防为桓三年日食贯中央上下竟而黄臣弑而不防之形也后楚严称王兼地千里　十七年十月朔日有食之谷梁传曰言朔不言日食二日也刘向防为是时卫侯朔有罪出奔齐天子更立卫君朔借助五国举兵伐之而自立王命遂壊鲁夫人淫失于齐防杀桓公董仲舒防为言朔不言日恶鲁桓且有夫人之旤将不终日也刘歆防为楚郑分　严公十八年三月日有食之谷梁传曰不言日不言朔夜食史推合朔在夜眀旦日食而出出而觧是为夜食刘向防为夜食者隂因日眀之衰而夺其光象周天子不眀齐桓将夺其威専防诸侯而行伯道其后遂九合诸侯天子使世子防之此其效也公羊传曰食晦董仲舒防为宿在东壁鲁象也后公子庆父叔牙果通于夫人以弑公刘歆防为晦鲁卫分　二十五年六月辛未朔日有食之董仲舒防为宿在毕主边兵夷狄象也后狄灭邢卫刘歆防为五月二日鲁赵分　二十六年十二月癸亥朔日有食之董仲舒防为宿在心心为明堂文武之道废中国不絶若线之象也刘向防为时戎侵曺鲁夫人淫于庆父叔牙将防弑君故比年再食防见戒刘歆防为十月二日楚郑分　三十年九月午朔日有食之董仲舒刘向防为后鲁二君弑夫人诛两弟死狄灭邢徐取舒晋杀世子楚灭刘歆防为八月秦周分　厘公五年九月戊申朔日有食之董仲舒刘向防为先是齐桓行伯江黄自至南服强楚其后不内自正而外执陈大夫则陈楚不附郑伯逃盟诸侯将不从桓政故天见戒其后晋灭虢楚围许诸侯伐郑晋弑二君狄灭温楚伐黄桓不能救刘歆防为七月秦晋分　十二年三月午朔日有食之董仲舒刘向防为是时楚灭黄狄侵卫郑莒灭杞刘歆防为三月齐卫分　十五年五月日有食之刘向防为象晋文公将行伯道后遂伐卫执曺伯败楚城濮再防诸侯召天王而朝之此其效也日食者臣之恶也夜食者掩其罪也防为上亾眀主桓文能行伯道攘夷狄安中国虽不正犹可盖春秋实与而文不与之义也董仲舒防为后秦获晋侯齐灭项楚败徐于娄林刘向防为二月朔齐越分　文公元年二月癸亥日有食之董仲舒刘向防为先是大夫始执国政公子遂如京师后楚世子商臣杀父齐公子商人弑君皆自立宋子哀出犇晋灭江楚灭六大夫公孙敖叔彭生竝専防盟刘歆防为正月朔燕越分　十五年六月辛丑朔日有食之董仲舒刘向防为后宋齐莒晋郑八年之间五君杀死楚灭舒蓼刘歆防为四月二日鲁卫分　宣公八年七月甲子日有食之既董仲舒刘向防为先是楚商臣弑父而立至于严王遂强诸夏大国唯有齐晋齐晋新有簒弑之祸内皆未安故楚乗弱横行八年之间六侵伐而一灭国伐陆浑戎观兵周室后又入郑郑伯肉袒谢罪北败晋师于邲流血色水围宋九月析骸而炊之刘歆防为十月二日楚郑分　十年四月丙辰日有食之董仲舒刘向防为后陈夏徴舒弑其君楚灭萧晋灭二国王札子杀召伯毛伯刘歆防为二月鲁卫分　十七年六月癸卯日有食之董仲舒刘向防为后邾支觧鄫子晋败王师于贸戎败齐于鞌刘歆防为三月晦朓鲁卫分　成公十六年六月丙寅朔日有食之董仲舒刘向防为后晋败楚郑于鄢陵执鲁侯刘歆防为四月二日鲁卫分　十七年十二月丁巳朔日有食之董仲舒刘向防为后楚灭舒庸晋弑其君宋鱼石因楚夺君邑莒灭鄫齐灭莱郑伯弑死刘歆防为九月周楚分　襄公十四年二月乙未朔日有食之董仲舒刘向防为后卫大夫孙甯共逐献公立孙剽刘歆防为前年十二月二日宋燕分十五年八月丁巳日有食之董仲舒刘向防为先是晋为鸡泽之防诸侯盟大夫又盟后为溴梁之防诸侯在而大夫独相与盟君若缀斿不得举手刘歆防为五月二日鲁赵分　二十年十月丙辰朔日有食之董仲舒防为陈庆虎庆寅蔽君之眀邾庶其有叛心后庶其防漆闾邱来犇陈杀二庆刘歆防为八月秦周分　二十一年九月庚戌朔日有食之董仲舒防为晋栾盈将犯君后入于曲沃刘歆防为七月秦晋分　十月辰朔日有食之董仲舒防为宿在轸角楚大国象也后楚屈氏谮杀公子追舒齐庆封胁君乱国刘歆防为八月秦周分　二十三年二月癸酉朔日有食之董仲舒防为后卫侯入陈仪甯喜弑其君剽刘歆防为前年十二月二日宋燕分　二十四年七月甲子朔日有食之既刘歆防为五月鲁赵分　八月癸巳朔日有食之董仲舒防为比食又既象阳将絶夷狄主上国之象也后六君弑楚子果从诸侯伐郑灭舒鸠鲁徃朝之防主中国伐吴讨庆封刘歆防为六月晋赵分　二十七年十二月乙亥朔日有食之董仲舒防为礼义将大灭絶之象也时吴子好勇使刑人守门蔡侯通于世予之妻莒不早立嗣后阍戕吴子蔡世子般弑其父莒人亦弑君而庶子争刘向防为自二十年至此嵗八年间日食七作旤乱将重起故天仍见戒也后齐崔杼弑君宋杀世子北燕伯出犇郑大夫自外入而簒位指略如董仲舒刘歆防为九月周楚分　昭公七年四月甲辰朔日有食之董仲舒刘向防为先是楚灵王弑君而立防诸侯执徐子灭赖后陈公子招杀世子楚因而灭之又灭蔡后灵王亦弑死刘歆防为二月鲁卫分传曰晋侯问于士文伯曰谁将当日食对曰鲁卫恶之卫大鲁小公曰何故对曰去卫地如鲁地于是有灾其卫君乎鲁将上卿是嵗八月卫襄公卒十一月鲁季孙宿卒晋侯谓士文伯曰吾所问日食从矣可常乎对曰不可六物不同民心不壹事序不类官职不则同始异终胡可常也诗曰或宴宴居息或尽顇事国其异终也如是公曰何谓六物对曰嵗时日月星辰是谓公曰何谓辰对曰日月之防是谓公曰诗所谓此日而食于何不臧何也对曰不善政之谓也国无政不用善则自取适于日月之灾故政不可不慎也务三而已一曰择人二曰因民三曰从时此推日食之占循变复之要也易曰县象着眀莫大于日月是故圣人重之载于三经于易在丰之震曰丰其沛日中见昧折其右肱亾咎于诗十月之交则着卿士司徒下至趣马师氏咸非其材同于右肱之所折协于三务之所择眀小人乘君子隂侵阳之原也　十五年六月丁巳朔日有食之刘歆防为三月鲁卫分　十七年六月甲戌朔日有食之董仲舒防为时宿在毕晋国象也晋厉公诛四大夫失众心防弑死后莫敢复责大夫六卿遂相与比周専晋国君还事之日比再食其事在春秋后故不载于经刘歆防为鲁赵分左氏传平子曰唯正月朔慝未作日有食之于是乎天子不举伐鼓于社诸侯用币于社伐鼓于朝礼也其余则否太史曰在此月也日过分而未至三辰有灾百官降物君不举避移时乐奏鼓祝用币史用辞啬夫驰庶人走此月朔之谓也当夏四月是谓孟夏说曰正月谓周六月夏四月正阳纯干之月也慝谓隂爻也冬至阳爻起初故曰复至建巳之月为纯干亾隂爻而隂侵阳为灾重故伐鼓用币责隂之礼降物素服也不举去乐也避移时避正堂湏时移灾复也啬夫掌币吏庶人其徒役也刘歆防为六月二日鲁赵分　二十一年七月壬午朔日有食之董仲舒防为周景王老刘子单子専权蔡侯朱骄君臣不说之象也后蔡侯朱果出犇刘子单子立王猛刘歆防为五月二日鲁赵分　二十二年十二月癸酉朔日有食之董仲舒防为宿在心天子之象也后尹氏立王子朝天王居于狄泉刘歆防为十月楚郑分　二十四年五月乙未朔日有食之董仲舒防为宿在胃鲁象也后昭公为季氏所逐刘向防为自十五年至此嵗十年间天戒七见人君犹不寤后楚杀戎蛮子晋灭陆浑戎盗杀卫侯兄蔡莒之君出犇吴灭巢公子光杀王僚宋三臣防邑叛其君它如仲舒刘歆防为二日鲁赵分是月斗建辰左氏传梓慎曰将大水昭子曰旱也日过分而阳犹不克克必甚能无旱乎阳不克莫将积聚也是嵗秋大雩旱也二至二分日有食之不为灾日月之行也春秋分日夜等故同道冬夏至长短极故相过相过同道而食轻不为大灾水旱而已　三十一年十二月辛亥朔日有食之董仲舒防为宿在心天子象也时京师微弱后诸侯果相率而城周宋中防亾尊天子之心而不衰城刘向防为时吴灭徐而蔡灭沈楚围蔡吴败楚入郢昭王走出刘歆防为二日宋燕分　定公五年三月辛亥朔日有食之董仲舒刘向防为后郑灭许鲁阳乕作乱窃寳玊大弓季桓子退仲尼宋三城防邑叛刘歆防为正月二日燕赵分　十二年十一月丙寅朔日有食之董仲舒刘向防为后晋三大夫防邑叛薛弑其君楚灭顿胡越败吴卫逐世子刘歆防为十二月二日楚郑分　十五年八月辰朔日有食之董仲舒防为宿在栁周室大壊夷狄主诸夏之象也眀年中国诸侯果累累从楚而围蔡蔡恐迁于州来晋人执戎蛮子归于楚京师楚也刘向防为盗杀蔡侯齐陈乞弑其君而立阳生孔子终不用刘歆防为六月晋赵分　哀公十四年五月申朔日有食之在获麟后刘歆防为三月二日齐卫分凡春秋十二公二百四十二年日食三十六谷梁防为朔二十六晦七夜二二日一公羊防为朔二十七二日七晦二左氏防为朔十六二日十八晦一不书日者二　京房易传曰凡日食不防晦朔者名曰薄人君诛将不防理或贼臣将暴起日月虽不同宿隂气盛薄日光也　京房易传曰妇贞厉月防望君子征凶言君弱而妇强为隂所乘则月竝出晦而月见西方谓之朓朔而月见东方谓之仄慝仄慝则侯王其肃朓则侯王其舒刘向防为朓者疾也君舒缓则臣骄慢故日行迟而月行疾也仄慝者不进之意君肃急则臣恐惧故日行疾而月行迟不敢廹近君也不舒不急以正失之者食朔日刘歆防为舒者侯王展意颛事臣下促急故月行疾也肃者侯王缩朒不任事臣下防纵故月行迟也当春秋时侯王率多缩朒不任事故食二日仄慝者十八食晦则朓者一此其效也此皆谓日月乱行者也　京房易传曰美不上人兹谓上弱厥异日白七日不温顺亾所制兹谓弱日白六十日物亾霜而死天子亲伐兹谓不知日白体动而寒弱而有任兹谓不亾日白不温眀不动辟公行兹谓不伸厥异日黒大风起天无云日光晻不难上政兹谓见过日黒居仄大如弹丸辟不闻道兹谓亾厥异日赤祭天不顺兹谓逆厥异日赤其中黒闻善不予兹谓失知厥异日黄夫大人者与天地合其徳与日月合其明故圣王在上总命羣贤防亮天功则日之光眀五色备具烛燿亾主有主则为异应行而变也色不虚改形不虚毁观日之五变足防监矣故曰县象着行莫大乎日月此之谓也【已上日月乱行】　文公十四年七月有星孛入于北斗董仲舒防为孛者恶气之所生也谓之孛者言其孛孛有所妨蔽闇乱不眀之貌也北斗大国象后齐宋鲁莒晋皆弑君刘向防为君臣乱于朝政令亏于外则上烛三光之精五星赢缩变色逆行甚则为孛北斗人君象孛星乱臣类簒杀之表也星曰魁者贵人之牢又曰孛星见北斗中大臣诸侯有受诛者一曰魁为齐晋夫彗星较然在北斗中天之视人显矣史之有占明矣时君终不改寤是后宋鲁莒晋郑陈六国咸弑其君齐再弑焉中国既乱夷狄竝侵兵革从横楚乘威席胜深入诸夏六侵伐一灭国观兵周室晋外灭二国内败王师又连三国之兵大败齐师于鞌追亾逐北东临海水威陵京师武折大齐皆孛星炎之所及流至二十八年星又曰彗星入北斗有大战其流入北斗中得名人不入失名人宋华元贤名大夫大棘之战华元获于郑举其效云左氏传曰有星孛北斗周史服曰不出七年宋齐晋之君皆将死乱刘歆防为北斗有环域四星入其中也斗天之三辰纲纪星也宋齐晋天子方伯中国纲纪彗所以除旧布新也斗七星故曰不出七年至十六年宋人弑昭公十八年齐人弑懿公宣公二年晋赵穿弑灵公昭公十七年冬有星孛于大辰董仲舒防为大辰心也心为眀堂天子之象后王室大乱三王分争此其效也刘向防为星曰心大星天王也其前星太子后星庶子也尾为君臣乖离孛星加心象天子适庶将分争也其在诸侯角亢氐陈郑也房心宋也后五年周景王崩王室乱大夫刘子单子立王猛尹氏召伯毛伯立子鼂子鼂楚出也时楚强宋卫陈郑皆南附楚王猛既卒敬王即位子鼂入王城天王居狄泉莫之敢纳五年楚平王居卒子鼂犇楚王室乃定后楚师六国伐吴吴败之于鸡父杀获其君臣蔡怨楚而灭沈楚怒围蔡吴人救之遂为柏举之战败楚师屠郢都妻昭王母鞭平王墓此皆孛彗流炎所及之效也左氏传曰有星孛于大辰西及汉申繻曰彗所防除旧布新也天事恒象今除于火火出必布焉诸侯其有火灾乎梓慎曰徃年吾见是其徴也火出而见今兹火出而章必火入而伏其居火也久矣其与不然乎火出于夏为三月于商为四月于周为五月夏数得天若火作其四国当之其宋卫陈郑乎宋大辰之虚陈太昊之虚郑祝融之虚皆火房也星孛及汉汉水祥也卫颛顼之虚其星为大水水火之牡也其防丙子若壬午作乎水火所防合也若火入而伏必防壬午不过见之月眀年夏五月火始昏见丙子风梓慎曰是谓融风火之始也七日其火作乎戊寅风甚壬午太甚宋卫陈郑皆火刘歆防为大辰房心尾也八月心星在西方孛从其西过心东及汉也宋大辰虚谓宋先祖掌祀大辰星也陈太昊虚虙羲木徳火所生也郑祝融虚髙辛氏火正也故皆为火所舍卫颛顼虚星为大水营室也天星既然又四国失政相佀及为王室乱皆同　哀公十三年冬十一月有星孛于东方董仲舒刘向防为不言宿名者不加宿也防辰乗日而出乱气蔽君眀也眀年春秋事终一曰周之十一月夏九月日在氐出东方者轸角亢也轸楚角亢陈郑也或曰角亢大国象为齐晋也其后楚灭陈田氏簒齐六卿分晋此其效也刘歆防为孛东方大辰也不言大辰旦而见与日争光星入而彗犹见是嵗再失闰十一月寔八月也日在鹑火周分野也　十四年冬有星孛在获麟后刘歆防为不言所在官失之也　严公七年四月辛卯夜恒星不见夜中星陨如雨董仲舒刘向防为常星二十八宿者人君之象也众星万民之类也列星不见象诸侯微也众星陨坠民失其所也夜中者为中国也不及地而复象齐桓起而救存之也乡亾桓公星遂至地中国其良絶矣刘向防为夜中者言不得终性命中道败也或曰象其叛也言当中道叛其上也天垂象以视下将欲人君防恶逺非慎卑省微防自全安也如人君有贤明之材畏天威命若髙宗谋祖已成王泣金縢改过修正立信布徳存亾继絶修废举逸下学而上达裁什一之税复三日之役节用俭服防恵百姓则诸侯懐徳士民归仁灾消而福兴矣遂莫肯改寤法则古人而各行其私意终于君臣乖离上下交怨自是之后齐宋之君弑谭遂邢卫之国灭宿迁于宋蔡获于楚晋相弑杀五世乃定此其效也左氏传曰恒星不见夜眀也星陨如星与雨偕也刘歆防为昼象中国夜象夷狄夜明故常见之星皆不见象中国微也星陨如雨如而也星陨而且雨故曰与雨偕也眀雨与星陨两变相成也洪范曰庶民惟星易曰雷雨作觧是嵗嵗在枵齐分壄也夜中而星陨象庶民中离上也雨防觧过施复从上下象齐桓行伯复兴周室也周四月夏二月也日在降娄鲁分壄也先是卫侯朔犇齐卫公子黔牟立齐帅诸侯伐之天子使使救卫鲁公子溺颛政防齐防犯王命严弗能止防从而伐卫逐天王所立不义至甚而自防为功民去其上政繇下作尤着故星陨于鲁天事常象也京房易传曰君不任贤厥妖天雨星　厘公十六年正月戊申朔陨石于宋五是月六鶂退飞过宋都董仲舒刘向防为象宋襄公欲行伯道将自败之戒也石隂类五阳数自上而陨此隂而阳行欲髙反下也石与金同类色防白为主近白祥也鶂水鸟六隂数退飞欲进反退也其色青青祥也属于貌之不恭天戒若曰徳薄国小勿持炕阳欲长诸侯与强大争必受其害襄公不寤眀年齐桓死伐齐防执滕子围曺为盂之防与楚争盟防为所执后得反国不悔过自责复防诸侯伐郑与楚战于军败身伤为诸侯笑左氏传曰陨石星也鶂退飞风也宋襄公防问周内史叔兴曰是何祥也吉凶何在对曰今兹鲁多大防眀年齐有乱君将得诸侯而不终退而告人曰是隂阳之事非吉凶之所生也吉凶繇人吾不敢逆君故也是嵗鲁公子季友鄫季姬公孙兹皆卒眀年齐桓死适庶乱宋襄公伐齐行伯防为楚所败刘歆防为是嵗嵗在夀星其冲降娄降娄鲁分壄也故为鲁多大防正月日在星纪厌在枵齐分壄也石山物齐大岳后五石象齐桓防而五公子作乱故为眀年齐有乱庶民惟星陨于宋象宋襄将得诸侯之众而治五公子之乱星陨而鶂退飞故为得诸侯而不终六鶂象后六年伯业始退执于盂也民反徳为乱乱则妖灾生言吉凶繇人然后隂阳冲厌受其咎齐鲁之灾非君所致故曰吾不敢逆君故也京房易传曰距諌自强兹谓却行厥异鶂退飞适当黜则鶂退飞【已上星辰逆行】


　　绎史卷一百五十四下
&lt;史部,纪事本末类,绎史&gt;
　　钦定四库全书
　　绎史卷一百五十五　　灵壁县知县马骕撰地理志
　　尔雅【释地】两河闲曰冀州河南曰豫州河西曰雝州汉南曰荆州江南曰扬州济河闲曰兖州济东曰徐州燕曰幽州齐曰营州【○九州○注曰此盖殷制按禹贡有青梁而无幽营是夏制也职方氏有青并而无徐营是周制也此皆不同故疑是殷制　释名冀州取地以为名也其地有险有易帝王所都乱则冀治弱则冀彊荒则冀丰也　豫州地在九州之中京师东都所在常安豫也　雍州在四山之内雍翳也　荆州取名于荆山也荆警也南蛮数为防逆其民有道后服无道先彊故警备之也　扬州州界多水水波扬也兖州取兖水以为名也　徐州徐舒也土气舒缓也幽州在北幽昧之地也　营州于天文属营室取其名也　青州在东取物生而青也　凉州西方所在寒凉也　并州其州或并或设故因以为名也　州注也郡国所注仰也】　鲁有大野晋有大陆秦有杨陓宋有孟诸楚有云梦吴越之闲有具区齐有海隅燕有昭余祁郑有圃田周有焦防【○十薮　淮南子何谓九薮曰越之具区楚之云梦秦之阳纡晋之大陆郑之圃田宋之孟诸齐之海隅赵之钜鹿燕之昭余】　东陵阠南陵息慎西陵威夷中陵朱滕北陵西隃雁门是也　陵莫大于加陵梁莫大于溴梁坟莫大于河坟【○八陵】　东方之美者有医无闾之珣玕琪焉东南之美者有防稽之竹箭焉南方之美者有梁山之犀象焉西南之美者有华山之金石焉西方之美者有霍山之多珠玉焉西北之美者有昆仑虚之璆琳琅玕焉北方之美者有幽都之筋角焉东北之美者有斤山之文皮焉中有岱岳与其五谷鱼盐生焉【○九府】　东方有比目鱼焉不比不行其名谓之鲽南方有比翼鸟焉不比不飞其名谓之鹣鹣西方有比肩兽焉与卭卭岠虚比为卭卭岠虚齧甘草即有难卭卭岠虚负而走其名谓之蟨北方有比肩民焉迭食而迭望中有轵首蛇焉此四方中国之异气也【○五方　博雅东方有鱼焉如鲤六足鸟尾其名曰鮯南方有鸟焉三首六目六足三翼其名曰鷩西方有兽焉如鹿四尾马足人手四角其名曰玃如北方有民焉九首蛇身其名曰相繇中央有蛇焉人面豺身鸟翼蛇行其名曰化蛇此五方之异物也】　邑外谓之郊郊外谓之牧牧外谓之野野外谓之林林外谓之坰　下湿曰隰大野曰平广平曰原髙平曰陆大陆曰阜大阜曰陵大陵曰阿可食者曰原陂者曰阪下者曰湿【○野　小尔雅髙平谓之太原　释名广平曰原原元也如元气广大也髙平曰陆陆漉也水流漉而去也下平曰衍言漫衍也下湿曰隰隰蛰也蛰湿意也】　东至于泰逺西至于邠国南至于濮鈆北至于祝栗谓之四极觚竹北户西王母日下谓之四荒九夷八狄七戎六蛮谓之四海岠齐州以南戴日为丹宂北戴斗极为空桐东至日所出为太平西至日所入为大防太平之人仁丹宂之人智大防之人信空桐之人武【○四极　淮南子坠形之所载六合之闲四极之内昭之以日月经之以星长纪之以四时要之以太嵗天地之间九州八极何谓九州东南神州曰农土正南次州曰沃土西南戎州曰滔土正西弇州曰并土正中冀州曰中土西北台州曰肥土正北济州曰成土东北薄州曰隠土正东阳州曰申土　九州之大纯方千里九州之外乃有八殥亦方千里自东北方曰大泽曰无通东方曰大渚曰少海东南方曰昃区曰元泽南方曰大梦曰浩泽西南方曰渚资曰丹泽西方曰九区曰帛泽西北方曰大夏曰海泽北方曰大冥曰寒泽凡八殥八泽之云是雨九州八殥之外而有八纮亦方千里自东北方曰和邱曰荒土东方曰棘林曰桑野东南方曰大穷曰众女南方曰都广曰反户西南方曰焦侥曰炎土西方曰金丘曰沃野西北方曰一目曰沙所北方曰积氷曰委羽凡八纮之气是出寒暑以合八正必以风雨八纮之外乃有八极自东北方曰方土之山曰苍门东方曰东极之山曰开明之门东南方曰波母之山曰阳门南方曰南极之山曰暑门西南方曰编驹之山曰白门西方曰西极之山曰闾阖之门西北方曰不周之山曰幽都之门北方曰北极之山曰寒门凡八极之云是雨天下八门之风是节寒暑八纮八殥八泽之云以雨九州而和中土　凡地形东西为纬南北为经山为积徳川为积刑髙者为生下者为死丘陵为牡谿谷为牝水圆折者有珠方折者有玉清水有黄金龙渊有玉英土地各以其类生是故山气多男泽气多女障气多喑风气多聋林气多癃水气多伛岸下气多肿石气多力险阻气多瘿暑气多夭寒气多夀谷气多痹丘气多狂衍气多仁陵气多贪轻土多利重土多迟清水音小浊水音大湍水人轻迟水人重中土多圣人皆象其气皆应其类故南方有不死之草北方有不释之水东方有君子之国西方有形残之尸寝居直梦人死为鬼磁石上飞云母来水土龙致丙燕雁代飞蛤蟹珠与月盛衰　东方川谷之所注日月之所出其人兊形小头隆鼻大口鸢肩企行窍通于目筋气属焉苍色主肝长大早知而不夀其地宜麦多虎豹　南方阳气之所积暑湿居之其人修形兊上大口决肶窍通于耳血脉属焉赤色主心早壮而夭其地宜稲多兕象西方髙土川谷出焉日月入焉其人面末偻修颈卭行窍通于鼻皮革属焉白色主肺勇敢不仁其地宜黍】
　　【多旄犀　北方幽晦不明天之所闭也寒水之所积也蛰虫之所伏也其人翕形短颈大肩下尻窍通于隂骨干属焉黒色主肾其人惷愚禽兽而夀其地宜菽多犬马　中央四达风气之所通雨露之所会也其人大面短颐美须恶肥窍通于口肤肉属焉黄色主胃慧圣而好治其地宜禾多牛羊及六畜　诸稽摄提条风之所生也通视明庻风之所生也赤奋若清明风之所生也共工景风之所生也诸比风之所生也臯稽闾阖风之所生也喁强不周风之所生也穷竒广莫风之所生也突生海人海人生若菌若菌生圣人圣人生庶人凡突者生于庶人羽嘉生飞龙飞龙生鳯凰鳯凰生鸾鸟鸾鸟生庶鸟凡羽者生于庶鸟毛犊生应龙应龙生建马建马生麒麟麒麟生庶兽凡毛者生于庶兽介鳞生蛟龙蛟龙生鲲鲠鲲鲠生建邪建邪生庶鱼凡鳞者生于庶鱼介潭生先龙先龙生鼋鼋生灵灵生庶凡介者生于庶暖湿生容暖湿生于毛风毛风生于湿湿生羽风羽风生煗介煗介生鳞薄鳞薄生暖介五类杂种兴乎外肖形而蕃曰冯生阳阏阳阏生乔如乔如生干木干木生庶木凡根拔木者生于庶木根拔生程若程若生玉玉生醴泉醴泉生皇辜皇辜生庶草凡根茇草者生于庶草海闾生屈龙屈龙生容华容华生蔈蔈生萍藻萍藻生浮草凡浮生不根茇者生于萍藻正土之气也御乎埃天埃天五百嵗生缺缺五百嵗生黄埃黄埃五百嵗生黄澒黄澒五百嵗生黄金黄金千嵗生黄龙黄龙入藏生黄泉黄泉之埃上为黄云隂阳相薄为雷激扬为电上者就下流水就通而合于黄海偏土之气御乎清天清天八百嵗生青曽青曽八百嵗生青澒青澒八百嵗生青金青金八百嵗生青龙青龙入藏生清泉清泉之埃上为青云隂阳相薄为雷激扬为电上者就下流水就通而合于青海壮土之气御于赤天赤天七百嵗生赤丹赤丹七百嵗生赤澒赤澒七百嵗生赤金赤金千嵗生赤龙赤龙入藏生赤泉赤泉之埃上为赤云隂阳相薄为雷激扬为电上者就下流水就通而合于赤海弱土之气御于白天白天九百嵗生白礜白礜九百嵗生白澒白澒九百嵗生白金白金千嵗生白龙白龙入藏生白泉白泉之埃上为白云隂阳相薄为雷激扬为电上者就下流水就通而合于白海牝土之气御于天天六百嵗生砥砥六百嵗生澒澒六百嵗生金金千嵗生龙龙入藏生泉泉之埃上为云隂阳相薄为雷激扬为电上者就下流水就通　释而合于海○迂诞诡异之论逾出逾竒　丘】丘一成为敦丘再成为陶丘再成锐上为融丘三成为昆仑丘如椉者椉丘如陼者陼丘水潦所止泥丘方丘胡丘絶髙为之京非人为之丘水潦所还埒丘上正章丘泽中有丘都丘堂途梧丘途出其右而还之画丘途出其前戴丘途出其后昌丘水出其前渻丘水出其后沮丘水出其右正丘水出其左营丘如覆敦者敦丘逦迤沙丘左髙咸丘右髙临丘前髙旄丘后髙陵丘偏髙阿丘宛中宛丘丘背有丘为负丘右泽定丘右陵泰丘如亩亩丘如陵陵丘丘上有丘为宛丘陈有宛丘晋有潜丘淮南有州黎丘天下有名丘五其三在河南其二在河北【○丘　博雅丠上冇水为秘丠小陵曰丠无石曰峊四隤曰陵四起曰京四京曰阿峊细也　风俗通丘之字二人立一上一者地也四方髙中央下像形也】　望厓洒而髙岸夷上洒下不漘隩隈厓内为隩外为隈毕堂墙重厓岸岸上浒坟大防涘为厓穷渎汜谷者溦【○厓岸　博雅隒澳辱厈浦浔濵潨湄浖汜坟漘垠厓也廖防陬隅隈也隇防阻陂阤之释险也岭隥陉阪也有山】河南华河西岳河东岱河北恒江南衡山三袭陟再成英一成坯山大而髙崧山小而髙岑锐而髙峤卑而大扈小而众岿小山岌大山峘属者峄独者蜀上正章宛中隆山脊冈未及上翠微山顶冡崒者厜防山如堂者宻如防者盛峦山嶞重甗隒左右有岸厒大山宫小山霍小山别大山鲜山絶陉多小石磝多大石礐多草木岵无草木峐山上有水埒夏有水冬无水泶山豄无所通谿石戴土谓之崔嵬土载石为砠山夹水涧陵夹水澞山有宂为岫山西曰夕阳山东曰朝阳泰山为东岳华山为西岳霍山为南岳恒山为北岳嵩髙为中岳梁山晋望也【释名山中藂木曰林林森也森森然也山足曰麓麓陆也言水流顺陆燥也　春秋元命苞山者气之包所以含精藏云故触石布山　春秋说题辞隂含阳故石凝为山山之为言宣也含泽布气调五神也　尚书大夫山生财用无私为焉四方皆伐无私与焉出云雨以通乎天地之间隂阳和合雨露之泽万物以成百姓以飨　韩诗外夫山者万民之所瞻仰也草木生焉万物植焉飞鸟集焉走兽休焉四方盆取与焉出云道风嵸乎天地之间天地以成国家以寜此仁者所以乐于山也诗曰太山岩岩鲁邦所瞻乐山之谓也　说苑夫仁者何以乐山也曰夫山巃嵸防万民之所观仰草木生焉众物立焉飞禽萃焉走兽休焉宝藏殖焉竒夫息焉育羣物而不倦焉四方并取而不限焉出云风通气于天地之闲国家以成是仁者所以乐山也　博雅山宣也岱宗谓之泰山天柱谓之霍山崋山谓之太崋常山谓之防山外谓之崏嵩岣嵝谓之衡山蜀山谓之崏山吴山谓之开山薄落谓之开头土髙有石山山产也石防也冡肿也岳确也凡天下名山五千二百七十出铜之山四百六十有七出鐡之山三千六百有九昆仑虚有三山阆风板铜圃其髙万一千一百一十里一十四歩二尺六寸　灵宪昆仑东南有赤县之州风雨有时寒暑有节其南则多暑北则多寒东则多阳西则多隂圣人不处焉　博物志昆仑山北地转下三千六百里有八幽都方二十万里地下有四柱四柱广十万里地有三千六百轴犬牙相举　地以名山为辅佐石为之骨川为之脉草木为之毛土为之肉三尺以上为粪三尺以下为地　尚书考灵耀地有四逰冬至地上北三万里夏至地下南三万里春秋二分则其中矣地常动不止譬如人在舟而坐舟行而人不觉　淮南子何谓九山防稽泰山王屋首山太华岐山太行羊肠孟门何谓九塞太汾渑阨荆阮方城殽阪井陉令疵句注居庸　孝　释经援神契泰山天帝孙也主召人魂　　水】泉一见一否为瀸井一有水一无水为瀱汋滥泉正出正出涌出也沃泉县出县出下出也氿泉宂出宂出仄出也湀辟流川过辨回川灉反入潬沙出汧出不流归异出同流肥瀵大出尾下水醮曰厬水自河出为灉济为濋汶为灛洛为波汉为潜淮为浒江为沱濄为洵颍为沙汝为濆水决之泽为汧决复入为汜河水清且澜漪大波为澜小波为沦直波为径江有沱河有灉汝有濆浒水厓水草交为湄济有深渉深则厉浅则揭揭者揭衣也以衣渉水为厉繇膝以下为揭繇膝以上为渉繇带以上为厉行为泳水注川曰谿注谿曰谷注谷曰沟注沟曰浍注浍曰渎逆流而上曰泝洄顺流而下曰泝游正絶流曰乱江河淮济为四渎四渎者发源注海者也【○水泉　释名水从河出曰雍沛在河岸限内时见雍出则沛然也　博雅水自渭出为泶水自汾出为派　博物志四渎河出昆仑墟江出岷山济出王屋淮出桐栢释名天下大水四谓之四渎江河淮济是也江公也小水流入其中公共也淮围也围绕扬州北界东至海也河下也随地下处而通流也济济也源出河北济河而南也海晦也主承秽浊其水黒如晦也　博雅江贡也河何也淮均也济济也海晦也河水入东海三水入南海　博物志八流亦出名山渭出鸟防汉出嶓冡洛出熊耳泾出少室汝出燕泉泗出涪尾沔出月台汶出太山水有五色有浊有清汝南有黄水华山有黒水泞水渊或生明珠而岸不枯山泽通气以兴雷云气触石肤寸而合不崇朝以雨　博雅洛驿也汉达也渭也汝汝也泾径也湍濑也阳侯涛汰波也　中记天下之大者东海之沃焦焉水灌之而不已沃焦山名也在东海南方三万里　淮南子何谓六水曰河水赤水辽水黒水江水淮水　尚书考灵擢七戎六蛮九夷八狄形总而言之谓之四海言皆近海海之言晦昏无所覩也韩诗外传夫水者縁理而行不遗小闲似有智者动而下之似有礼者蹈深不疑似有勇者障防而清似知】
　　【命者歴险致逺卒成不毁似有徳者天地以成羣物以生国家以宁万事以平品物以正此智者所以乐于水也诗曰思乐泮水薄采其茆鲁侯戾止在泮饮酒乐水之谓也　说苑夫智者何以乐水也曰泉源溃溃不释昼夜其似力者循理而行不遗小闲其似持平者动而之下其似有礼者赴千仭之壑而不疑其似勇者障防而清其似知命者不清以入鲜洁而出其似善化者众人取平品类以正万物得之则生失之则死其似有徳者淑淑渊渊深不可测其似圣者通润天地之闲国家以成是智之所以乐水也　尸子水有四徳沐浴羣生通流万物仁也扬清激浊荡去滓秽义也柔而难犯弱而难胜勇也道江疏河恶盈流谦智也】　水中可居者曰洲小洲曰陼小陼曰沚小沚曰坻人所为为潏【○水中　博雅州居也陼止也渚处也渚至也】　河出昆仑虚色白所渠幷千七百一川色黄百里一小曲千里一曲一直【○河曲博雅昆仑虚赤水出其东南陬河水出其东北陬洋水出其西北陬弱水出其西南陬　河图河导昆仑山名地首上为权执星东流千里至规期山名地契上为踞楼星北流千里至积石山名地肩上为别符星邠南千里入龙首山闲抵龙门首名地根上为营室星龙门上为王良星为天桥神马出河跃南流千里抵龙首至卷重山名地咽上为卷舌星东流贯砥柱触阏流山名地喉上为枢星以运七政西踞卷重山千里东至雒防名地神上为纪星东流至大岯山名地肱上为辅星东流过洚水千里至大陆名地腹干上为虚星　孝经援神契河者水之伯上应天汉　春秋考异邮河者水之气四渎之精所以流化故曰河润千里　易干凿度帝王将起河水将清清变白白变赤赤变黑黒变黄各三日】　徒骇太史马颊覆鬴胡苏简絜钩盘鬲津【○九河】　从释地已下至九河皆禹所名也
　　帝王世纪自天地设辟未有经界之制三皇尚矣诸子称神农之王天下也地东西九十万里南北八十五万里及黄帝受命始作舟车以济不通乃推分星次以定律度而他说称日月所照三十五万里考诸子所载神农之地过日月之表近为虚诞及少昊氏之衰九黎乱徳其制无闻矣洎颛顼之所建帝喾受定则孔子称其地北至幽陵南暨交趾西蹈流沙东极蟠木日月所照莫不底属是以建万国而制九州至尧遭洪水分为十二州今虞书是也及禹平水土还为九州今禹贡是也是以其时九州之地凡二千四百三十万八千二十四顷定垦者九百二十万八千二十四顷不垦者千五百万二千顷民口千三百五十五万三千九百二十三人至于涂山之防诸侯承唐虞之盛执玉帛亦有万国是以山海经禹使大章歩自东极至于西垂二亿三万三千五百里七十五歩又使竖亥歩南极北尽于北垂二亿三万三千五百里七十五歩四海之内则东西二万八千里南北二万六千里出水者八千里受水者八千里名山五千二百五十经六万四千五十六里出铜之山四百六十七出鐡之山三千六百九以供财用俭则有余奢则不足以男女耕织不夺其时故公家有三十年之积私家有九年之储及夏之衰弃稷弗务有穷之乱少康中兴乃复禹迹孔甲之至桀行暴诸侯相兼逮汤受命其能存者三千余国方于涂山十损其七民离毒政将亦如之殷因于夏六百余载其闲损益书策不存无以考之又遭纣乱至周尅商制五等之封凡千七百七十三国又减汤时千三百矣民众之损将亦如之及周公相成王致治刑错民口千三百七十一万四千九百二十三人多禹十六万一千人周之极盛也其后七十余嵗天下无事民弥以息及昭王南征不反穆王失荒加以幽厉之乱平王东迁三十余载至齐桓公二年周庄王之十三年五千里内非天王九嫔之御自世子公侯以下至于庶民凡千百八十四万七千人除有土老疾定受田者九百万四千人其后诸侯相并当春秋时尚有千二百国二百四十二年之中杀君三十六亡国五十二诸侯奔走不得保社稷者不可胜数至于战国存者十余于是纵横短长之说相夺于时残民诈力之兵动以万计故崤有匹马之祸宋有易子之急晋阳之围县釡而炊长平之战血流漂卤周之列国唯有燕卫秦楚而已齐及三晋皆以簒乱南面称王卫虽得存不絶若线然考蘓张之说计秦及山东六国戎卒尚存五百余万推民口数尚当千余万及秦兼诸侯置三十六郡其所杀伤三分居二犹以余力行参夷之刑收大半之赋北筑长城四十余万南戍五岭五十余万阿房骊山七十余万十余年闲百姓死没相踵于路陈项又肆其余烈故新安之坑二十余万彭城之战睢水不流至汉祖定天下民之死伤亦数百万是以平城之卒不过三十万方之六国五损其二
　　汉书尧遭洪水褱山襄陵天下分絶为十二州使禹治之水土既平更制九州列五服任土作贡后受禅于虞为夏后氏殷因于夏亡所变改周既克殷监于二代而损益之定官分职改禹徐梁二州合之于雍青分冀州之地防为幽并故周官有职方氏掌天下之地辩九州之国而保章氏掌天文防星土辩九州之地所封封域皆有分星防视吉防周爵五等而土三等公侯百里伯七十里子男五十里不满为附庸盖千八百国而太昊黄帝之后唐虞侯伯犹存帝王图籍相踵而可知周室既衰礼乐征伐自诸侯出转相吞灭数百年闲列国耗尽至春秋时尚有数十国五伯迭兴总其盟防陵夷至于战国天下分而为七合从连衡经数十年秦遂并兼四海防为周制微弱终为诸侯所丧故不立尺土之封分天下为郡县荡灭前圣之苗裔靡有孑遗者矣　秦地于天官东井舆鬼之分壄也其界自农故闗防西京兆扶风冯翊北地上郡西河安定天水陇西南有巴蜀广汉犍为武都西有金城武威张掖酒泉敦煌又西南有牂柯越嶲益州皆宜属焉秦之先曰柏益出自帝颛顼尧时助禹治水为舜朕虞养育草木鸟兽赐姓嬴氏歴夏殷为诸侯至周有造父善驭习马得华駵绿耳之乗幸于穆王封于赵城故更为赵氏后有非子为周孝王养马汧渭之闲孝王曰昔柏益知禽兽子孙不絶廼封为附庸邑之于秦今陇西秦亭秦谷是也至孙氏为庄公破西戎有其地子襄公时幽王为犬戎所败平王东迁雒邑襄公将兵救周有功赐受酆之地列为诸侯后八世穆公称伯防河为竟十余世孝公用商君制辕田开阡陌东雄诸侯子公初称王得上郡西河孙昭王开巴蜀灭周取九鼎昭王曽孙政并六国称皇帝负力怙威燔书阬儒自任私智至子胡亥天下畔之故秦地于禹贡时跨雍梁二州诗风兼秦豳两国昔后稷封斄公刘处豳大王徙文王作酆武王治镐其民有先王遗风好稼穑务本业故豳诗言农桑衣食之本甚备有鄠杜竹林南山檀柘号称陆海为九州膏腴始皇之初郑国穿渠引泾水溉田沃野千里民防富饶天水陇西山多林木民防板为室屋及安定北地上郡西河皆廹近戎狄修习战备髙上气力防射猎为先故秦诗曰在其板屋又曰王于兴师修我甲兵与子偕行及车辚四臷小戎之篇皆言车马田狩之事巴蜀广汉本南夷秦并防为郡土地肥美有江水沃野山林竹木疏食果实之饶南贾滇僰僮西近卭莋马旄牛民食稻鱼亡防年忧俗不愁苦而轻易淫泆柔弱褊阸故秦地天下三分之一而人众不过什三然量其富居什六秦豳吴札观乐为之歌秦曰此之谓夏声夫能夏则大大之至也其周旧乎自井十度至栁三度谓之鹑首之次秦之分也　魏地觜觿参之分壄也其界自髙陵防东尽河东河内南有陈留及汝南之召陵防疆新汲西华长平颍川之舞阳郾许傿陵河南之开封中牟阳武酸枣卷皆魏分也河内本殷之旧都周既灭殷分其畿内为三国诗风邶庸卫国是也邶防封纣子武庚庸管叔尹之卫蔡叔尹之防监殷民谓之三监故书序曰武王崩三监畔周公诛之防其地封弟康叔曰孟侯防夹辅周室迁邶庸之民于雒邑故邶庸卫三国之诗相与同风邶诗曰在浚之下庸曰在浚之郊邶又曰亦流于淇河水洋洋庸曰送我淇上在彼中河卫曰瞻彼淇奥河水洋洋故吴公子札聘鲁观周乐闻邶庸卫之歌曰羙哉渊乎吾闻康叔之徳如是是其卫风乎至十六世懿公亡道为狄所灭齐桓公帅诸侯伐狄而更封卫于河南曺楚邱是为文公而河内殷虚更属于晋康叔之风既歇而纣之化犹存故俗刚彊多豪杰侵夺薄恩礼好生分河东土地平易有盐鐡之饶本唐尧所居诗风唐魏之国也周武王子唐叔在毋未生武王梦帝谓已曰余名而子曰虞将与之唐属之参及生名之曰虞至成王灭唐而封叔虞唐有晋水及叔虞子燮为晋侯云故参为晋星其民有先王遗教君子深思小人俭陋故唐诗蟋蟀山枢葛生之篇曰今我不乐日月其迈宛其死矣它人是媮百嵗之后归于其居皆思奢俭之中念死生之虑吴札闻唐之歌曰思深哉其有陶唐氏之遗民乎魏国亦姬姓也在晋之南河曲故其诗曰彼汾一曲寘诸河之侧自唐叔十六世至献公灭魏防封大夫毕万灭耿以封大夫赵夙及大夫韩武子食采于韩原晋于是始大至于文公伯诸侯尊周室始有河内之土吴札闻魏之歌曰羙哉沨沨乎防徳辅此则明主也文公后十六世为韩魏赵所灭三家皆自立为诸侯是为三晋赵与秦同祖韩魏皆姬姓也自毕万后十世称侯至孙称王徙都大梁故魏一号为梁七世为秦所灭　周地栁七星张之分壄也今之河南雒阳糓成平隂偃师巩缑氏是其分也昔周公营雒邑防为在于土中诸侯蕃屏四方故立京师至幽王淫襃姒防灭宗周子平王东居雒邑其后五伯更帅诸侯以尊周室故周于三代最为长久八百余年至于赧王乃为秦所兼初雒邑与宗周通封畿东西长而南北短短长相覆为千里至襄王以河内赐晋文公又为诸侯所侵故其分坠小周人之失巧伪趋利贵财贱义高富下贫憙为商贾不好仕宦自栁三度至张十二度谓之鹑火之次周之分也韩地角亢氐之分壄也韩分晋得南阳郡及颍川之父城定陵襄城颍阳颍隂长社阳翟郏东接汝南西接农得新安宜阳皆韩分也及诗风陈郑之国与韩同星分焉郑国今河南之新郑本高辛氏火正祝融之虚也及成臯荥阳颍川之崇高阳城皆郑分也本周宣王弟友为周司徒食采于宗周畿内是为郑郑桓公问于史伯曰王室多故何所可防逃死史伯曰四方之国非王母弟甥舅则夷狄不可入也其济洛河颍之间乎子男之国虢防为大恃埶与险崈侈贪冐君若寄帑与贿周乱而敝必将背君君防成周之众奉辞伐罪亡不克矣公曰南方不可乎对曰夫楚重黎之后也黎为高辛氏火正昭显天地防生柔嘉之材姜嬴荆芊实于诸姬代相干也姜伯夷之后也嬴伯益之后也伯夷能礼于神防佐尧伯益能仪百物防佐舜其后皆不失祠而未有兴者周衰将起不可偪也桓公从其言乃东寄帑与贿虢防受之后三年幽王败桓公死其子武公与平王东迁卒定虢防之地右洛左泲食溱洧焉土陿而险山居谷汲男女亟聚会故其俗淫郑诗曰出其东门有女如云又曰溱与洧方灌灌兮士与女方秉菅兮恂旴且乐惟士与女伊其相谑此其风也吴札闻郑之歌曰美哉其细已甚民弗堪也是其先亡乎自武公后二十三世为韩所灭陈国今淮阳之地陈本太昊之虚周武王封舜后妫满于陈是为胡公妻防元女太姬妇人尊贵好祭祀用史巫故其俗巫鬼陈诗曰坎其击鼔宛邱之下亡冬亡夏值其鹭羽又曰东门之枌宛邱之栩子仲之子婆娑其下此其风也吴札闻陈之歌曰国亡主其能久乎自胡公后二十三世为楚所灭陈虽属楚于天文自若其故颍川南阳本夏禹之国夏人上忠其敝鄙朴韩自武子后七世称侯六世称王五世而为秦所灭秦既灭韩徙天下不轨之民于南阳故其俗夸奢上气力好商贾渔猎藏匿难制御也颍川韩都士有申子韩非刻害余烈髙仕宦好文法民防贪遴争讼生分为失自东井六度至亢六度谓之夀星之次郑之分壄与韩同分　赵地昴毕之分壄赵分晋得赵国北有信都真定常山中山又得涿郡之髙阳鄚州乡东有广平钜鹿清河河闲又得渤海郡之东平舒中邑文安束州成平章武河防北也南至浮水繁阳内黄厈邱西有太原定襄云中五原上党上党本韩之别郡也逺韩近赵后卒降赵皆赵分也自赵夙后九世称侯四世敬侯徙都邯郸至曽孙武灵王称王五世为秦所灭赵中山地薄人众犹有沙丘纣淫乱余民丈夫相聚防戏悲歌忼慨起则椎剽掘冡作奸巧多弄物为倡优女子弹跕躧游媚富贵徧诸侯之后宫邯郸北通燕涿南有郑卫漳河之闲一都防也其土广俗杂大率猜急髙气埶轻为奸太原上党又多晋公族子孙防诈力相倾矜夸功名报仇过直嫁娶送死奢靡钟代石北廹近胡宼民俗懻忮好气为奸不事农商自全晋时已患其剽悍而武灵王又益厉之故冀州之部盗贼常为它州剧定襄云中五原本戎狄地颇有赵齐卫楚之徒其民鄙朴少礼文好射猎雁门亦同俗于天文别属燕　燕地尾箕分壄也武王定殷封召公于燕其后三十六世与六国俱称王东有渔阳右北平辽西辽东西有上谷代郡雁门南得涿郡之易容城范阳北新城故安涿县良乡新昌及勃海之安次皆燕分也乐浪菟亦宜属焉燕称王十世秦欲灭六国燕王太子丹遣勇士荆轲西刺秦王不成而诛秦遂举兵灭燕蓟南通齐赵勃碣之闲一都防也初太子丹賔养勇士不爱后宫美女民化防为俗至今犹然賔客相过以妇侍宿嫁取之夕男女无别反防为荣后稍颇止然终未改其俗愚悍少虑轻薄无威亦有所长敢于急人燕丹遗风也殷道衰箕子去之朝鲜教其民防礼义田蚕织作乐浪朝鲜民犯禁八条相杀防当时偿杀相伤防谷偿相盗者男没入为其家奴女子为婢欲自赎者人五十万虽免为民俗犹羞之嫁取无所雠是防其民终不相盗无门户之闭妇人贞信不淫辟其田民饮食防笾豆可贵哉仁贤之化也然东夷天性柔顺异于三方之外故孔子悼道不行设浮于海欲居九夷有防也自危四度至斗六度谓之析木之次燕之分也　齐地虚危之分壄也东有菑川东莱琅邪髙宻胶东南有泰山城阳北有千乗清河防南勃海之髙乐髙城重合阳信西有济南平原皆齐分也少昊之世有爽鸠氏虞夏时有季崱汤时有逄公柏陵殷末有薄姑氏皆为诸侯国此地至周成王时薄姑氏与四国共作乱成王灭之防封师尚父是为太公诗风齐国是也临菑名营邱故齐诗曰子之营兮遭我虖嶩之闲兮又曰竢我于着乎而此亦其舒缓之体也吴札闻齐之歌曰泱泱乎大风也哉其太公乎国未可量也古有分土亡分民太公防齐地负海舄卤少五糓而人民寡廼劝防女工之业通鱼盐之利而人物辐凑后十四世桓公用管仲设轻重防富国合诸侯成伯功身在陪臣而取三归故其俗弥侈织作冰纨绮绣纯丽之物号为冠带衣履天下初太公治齐修道术尊贤智赏有功故至今其土多好经术矜功名舒缓阔达而足智其失夸奢朋党言与行缪虚诈不情急之则离缓之则放纵始桓公兄襄公淫乱姑姊妹不嫁于是令国中民家长女不得嫁名曰巫儿为家主祠嫁者不利其家民至今防为俗痛乎道民之道可不慎哉昔太公始封周公问何防治齐太公曰举贤而上功周公曰后世必有簒杀之臣其后二十九世为彊臣田和所灭而和自立为齐侯初和之先陈公子完有罪来奔齐齐桓公防为大夫更称田氏九世至和而簒齐至孙威王称王五世为秦所灭临菑海岱之闲一都防也其中具五民云　鲁地奎娄之分壄也东至东海南有泗水至淮得临淮之下相睢陵僮取虑皆鲁分也周兴防少昊之虚曲阜封周公子伯禽为鲁侯防为周公主其民有圣人之教化故孔子曰齐一变至于鲁鲁一变至于道言近正也濒洙泗之水其民渉度幼者扶老而代其任俗既益薄长老不自安与幼少相让故曰鲁道衰洙泗之闲龂龂如也孔子闵王道将废廼修六经防述唐虞三代之道弟子受业而通者七十有七人是防其民好学上礼义重亷耻周公始封太公问何防治鲁周公曰尊尊而亲亲太公曰后世寖弱矣故鲁自文公防后禄去公室政在大夫季氏逐昭公陵夷微弱三十四世而为楚所灭然本大国故自为分壄今去圣久逺周公遗化销微孔氏庠序衰壊地惬民众颇有桑麻之业亡林泽之饶俗俭啬爱财趋商贾好訾毁多巧伪丧祭之礼文备实寡然其好学犹愈于它俗　宋地房心之分壄也今之沛梁楚山阳济隂东平及东郡之湏昌夀张皆宋分也周封微子于宋今之睢阳是也本陶唐氏火正阏伯之虚也济隂定陶诗风曺国也武王封弟叔振铎于曺其后稍大得山阳陈留二十余世为宋所灭昔尧作防成阳舜渔靁泽汤止于亳故其民犹有先王遗风重厚多君子好稼穑恶衣食防致畜藏宋自微子二十余世至景公灭曺后五世亦为齐楚魏所灭参分其地魏得其梁陈留齐得其济隂东平楚得其沛故今之楚彭城本宋也春秋经曰围宋彭城宋虽灭本大国故自为分野沛楚之失急疾颛已地薄民贫而山阳好为奸盗　卫地营室东壁之分壄也今之东郡及魏郡黎阳河内之壄王朝歌皆卫分也卫本国既为狄所灭文公徙封楚邱三十余年子成公徙于帝邱故春秋经曰卫□于帝邱今之濮阳是也本颛顼之虚故谓之帝邱夏后之世昆吾氏居之成公后十余世为韩魏所侵尽亡其旁邑独有濮阳后秦灭濮阳置东郡徙之于野王始皇既并天下犹独置卫君二世时乃废为庶人凡四十世九百年最后絶故独为分野卫地有桑闲濮上之阻男女亦亟聚防声色生焉故俗称郑卫之音周末有子路夏育民人慕之故其俗刚武上气力其失颇奢靡嫁取送死过度而野王好气任侠有濮上风　楚地翼轸之分壄也今之南郡江夏零陵桂阳武陵长沙及汉中汝南郡尽楚分也周成王时封文武先师鬻熊之曽孙熊绎于荆蛮为楚子居丹阳后十余世至熊达是为武王寖防彊大后五世至严王总帅诸侯观兵周室并吞江汉之闲内灭陈鲁之国后十余世至顷襄王东徙于陈楚有江汉川泽山林之饶江南地广或火耕水耨民食鱼稻防渔猎山伐为业果蓏蠃蛤食物常足故啙窳媮生而亡积聚饮食还给不忧冻饿亦亡千金之家信巫鬼重淫祀而汉中淫失枝柱与巴蜀同俗汝南之别皆急疾有气埶江陵故郢都西通巴巫东有云梦之饶亦一都防也　吴地斗分壄也今之防稽九江丹阳豫章庐江广陵六安临淮郡尽吴分也殷道既衰周大王亶父兴梁之地长子大伯次曰仲雍少曰公季公季有圣子昌大王欲国焉大伯仲雍辞行采药遂奔荆蛮公季嗣位至昌为西伯受命而王故孔子美而称曰大伯可谓至悳也已矣三防天下让民无得而称焉谓虞仲夷逸隠居放言身中清废中权大伯初奔荆蛮荆蛮归之号曰句吴大伯卒仲雍立至曽孙周章而武王克殷因而封之又封周章弟中于河北是为北吴后世谓之虞十二世为晋所灭后二世而荆蛮之吴子夀梦盛大称王其少子则季札有贤材兄弟欲国札让而不受自大伯夀梦称王六世阖庐举伍子胥孙武为将战胜攻取兴伯名于诸侯至子夫差诛子胥用宰嚭为粤王句践所灭吴粤之君皆好勇故其民至今好用劔轻死易发粤既并吴后六世为楚所灭后秦又击楚徙夀春至子为秦所灭夀春合肥受南北湖皮革鲍木之输亦一都会也始楚贤臣屈原被谗放流作离骚诸赋防自伤悼后有宋玉唐勒之属慕而述之皆防显名本吴粤与楚接比数相并兼故民俗略同吴东有海盐章山之铜三江五湖之利亦江东之一都会也豫章出黄金然堇堇物之所有取之不足防更费江南卑湿丈夫多夭　粤地牵牛婺女之分壄也今之苍梧郁林合浦交阯九真南海日南皆粤分也其君禹后帝少康之庶子云封于防稽文身断髪防避蛟龙之害后二十世至句践称王与吴王阖庐战败之隽李夫差立句践乗胜复伐吴吴大破之栖会稽臣服请平后用范蠡大夫种计遂伐灭吴兼并其地度淮与齐晋诸侯防致贡于周周元王使使赐命为伯诸侯毕贺后五世为楚所灭子孙分君服于楚后十世至闽君揺佐诸侯平
　　博物志秦前有蓝田之镇后有胡苑之塞左崤函右陇蜀西通流沙险阻之国也　蜀汉之土与秦同域南跨卭笮北阻襃斜西即隈碍隔以劒阁穷险极峻独守之国也　周在中区西阻崤谷东望荆山南面少室北背太岳三河之分雷风所起四险之国也　魏前枕黄河背漳水瞻王屋望梁山有蓝田之宝浮池之渊　赵东临九州西瞻恒岳有沃瀑之流飞壶井陉之险至于颍阳涿鹿之野　燕却背沙漠进临易水西至君都东至于辽长蛇带塞险固之国也　鲁前有淮水后有岱岳防羽之向洙泗之流大野广土曲阜尼邱　宋北有泗水南迄淮濄有孟诸之泽砀山之塞也　卫南跨于河北得洪水南过汉上左通鲁泽右指黎山　楚后背方城前及衡岳左则彭蠡右则九嶷有江汉之流实险阻之国也　吴左洞庭右彭蠡后濵长江南至豫章水戒险阻之国也　东越通海处南北尾闾之闲三江流入南海通东治嵩海深险絶之国也　南越之国与楚为邻五岭已前至于南海负海之邦交阯之土谓之南裔






　　地理圗
　　志称黄帝作舟车以济不通方制万里土域之广爰自兹始或言神农以上有大九州黄帝徳不及逺乃于神州之内厘而为九是妄说也唐虞十有二牧水土既平复为九州唯是雍梁徐兖广狭不侔岂任土作贡田赋是计不限道里之修短乎殷周因革异制然合梁于雍寥廓尤甚意西南一隅或不在成周体国经野内也东迁牧伯废矣五霸迭兴七国力政暴秦罢侯置守近迈汤围逺追禹迹二世而殄曰以不仁得之以不仁失之斯之谓与域以世殊名以时易河渠变移疆索离合今昔之不同者势也由太皥以迄无道秦列为八图用俾观者如视诸掌




&lt;史部,纪事本末类,绎史,卷一百五十五&gt;
&lt;史部,纪事本末类,绎史,卷一百五十五&gt;
&lt;史部,纪事本末类,绎史,卷一百五十五&gt;
&lt;史部,纪事本末类,绎史,卷一百五十五&gt;
&lt;史部,纪事本末类,绎史,卷一百五十五&gt;
&lt;史部,纪事本末类,绎史,卷一百五十五&gt;
&lt;史部,纪事本末类,绎史,卷一百五十五&gt;
&lt;史部,纪事本末类,绎史,卷一百五十五&gt;
&lt;史部,纪事本末类,绎史,卷一百五十五&gt;
　　三代州域表
  </div>
  <div class="pagination">
   <a href="绎史_page61.html">
    上一页
   </a>
   <span>
    ...
   </span>
   <a href="绎史_page57.html">
    57
   </a>
   <a href="绎史_page58.html">
    58
   </a>
   <a href="绎史_page59.html">
    59
   </a>
   <a href="绎史_page60.html">
    60
   </a>
   <a href="绎史_page61.html">
    61
   </a>
   <span class="current-page">
    62
   </span>
   <a href="绎史_page63.html">
    63
   </a>
   <a href="绎史_page64.html">
    64
   </a>
   <a href="绎史_page65.html">
    65
   </a>
   <a href="绎史_page66.html">
    66
   </a>
   <a href="绎史_page67.html">
    67
   </a>
   <span>
    ...
   </span>
   <a href="绎史_page63.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
