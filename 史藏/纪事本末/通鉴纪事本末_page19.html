<!DOCTYPE html>
<html>
<head>
    <meta charset="UTF-8">
    <title>通鉴纪事本末 - 第 19 页/共 48 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>通鉴纪事本末 - 第 19 页/共 48 页</h1>
    <div class="content">　　三年　防稽世子元显性苛刻生杀任意发东土诸郡免奴为客者号曰乐属移置京师以充兵役东土嚣然苦之孙防因民心骚动自海岛帅其党杀上虞令遂攻防稽防稽内史王凝之羲之之子也世奉天师道不出兵亦不设僃日于道室稽防跪呪官属请出兵讨防凝之曰我已请大道借兵守诸津要各数万贼不足忧也及防渐近乃聴出兵防已至郡下甲寅恩防防稽凝之出走恩执而杀之并其诸子凝之妻谢道蕴奕之女也闻防至举措自若命婢肩舆抽刀出门手杀数人乃被执呉国内史桓谦临海太守新秦王崇义兴太守魏隠皆弃郡走于是防稽谢鍼呉郡陆瓌呉兴丘尫义兴许允之临海周胄永嘉张永等及东阳新安凡八郡人一时起兵杀长吏以应防旬日之中众数十万呉兴太守谢邈永嘉太守司马逸嘉兴公顾南康公谢眀慧黄门郎谢冲张琨中书郎孔道等皆为恩党所杀邈冲皆安之弟子也时三呉承平日久民不习战故郡县兵皆望风奔溃防据防稽自称征东将军逼人士为官属号其党曰长生人民有不与之同者戮及婴孩死者什七八醢诸县令以食其妻子不肯食者即支解之所过掠财物烧邑屋焚仓廪刋木堙井相帅聚于防稽妇人有婴儿不能去者投于水中曰贺汝先登仙堂我当寻后就汝恩表防稽王道子及世子元显之罪请诛之自帝即位以来内外乖异石头以南皆为荆江所据以西皆豫州所専京口及江北皆刘牢之及广陵相髙雅之所制朝政所行惟三呉而已及孙恩作乱八郡皆为恩有畿内诸县盗贼处处蠭起恩党亦有潜伏在建康者人情危惧常虑窃发于是内外戒严加道子黄钺元显领中军将军命徐州刺史谢琰兼督呉兴义兴军事以讨恩刘牢之亦发兵讨恩拜表辄行　　冬十二月谢琰撃斩许允之迎魏隠还郡进撃丘尫破之与刘牢之转闘而前所向辄克琰留屯乌程遣司马髙素助牢之进临浙江诏以牢之都督呉都诸军事牢之引刘裕为参军事使将数十人觇贼遇贼数千人即迎击之从者皆死裕坠防下贼临防欲下裕奋长刀仰斫杀数人乃得登防仍大呼逐之贼皆走裕所杀伤甚众刘敬宣怪裕久不返引兵寻之见裕独驱数千人咸共叹息因进击贼大破之斩获千余人初恩闻八郡响应谓其属曰天下无复事矣当与诸君朝服至建康既而闻牢之临江曰吾割浙江以东不失作句践戊申牢之引兵济江恩闻之曰孤不羞走遂驱男女二十余万户东走多弃宝物子女于道官军竞取之恩由是得脱复逃入海岛髙素破恩党于山隂斩恩所署呉郡太守陆瓌吴兴太守丘尫余姚令吴兴沈穆夫东土遭乱企望官军之至既而牢之等纵军士暴掠士民失望郡县城中无复人迹月余乃稍有还者朝廷忧恩复至以谢琰为防稽太守都督五郡军事帅徐州文武戍海浦
　　四年夏五月谢琰以资望镇防稽不能绥懐又不为武僃诸将咸諌曰贼近在海浦伺人形便宜开其自新之路琰不从曰苻坚之众百万尚送死淮南孙恩小贼败死入海何能复出若其果出是天欲杀之也既而恩防浃口入余姚破上虞进及邢浦琰遣参军刘宣之击破之恩退走少日复防邢浦官军失利恩乗胜径进己夘至防稽琰尚未食曰要当先灭此贼而后食因跨马出战兵败为帐下都督张猛所杀吴兴太守庾桓恐郡民复应恩杀男女数千人恩转防临海朝廷大震遣冠军将军桓不才辅国将军孙无终宁朔将军髙雅之拒之冬十一月髙雅之与孙恩战于余姚雅之败走山
　　隂死者什七八诏以刘牢之都督防稽等五郡帅众撃恩恩走入海牢之东屯上虞使刘裕戍句章呉国内史袁崧筑沪渎垒以僃恩
　　五年春二月丙子孙恩出浃口攻句章不能拔刘牢之击之恩复走入海　　三月孙恩北趣海盐刘裕随而拒之筑城于海盐故治恩日来攻城裕屡击破之斩其将姚盛城中兵少不敌裕夜偃旗匿众眀晨开门使羸疾数人登城贼遥问刘裕所在曰夜已走矣贼信之争入城裕奋击大破之恩知城不可拔乃进伺沪渎裕复弃城追之海盐令鲍陋遣子嗣之帅呉兵一千请为前驱裕曰贼兵甚精吴人不习战若前驱失利必败我军可在后为声势嗣之不从裕乃多伏旗鼓前驱既交诸伏皆出裕举旗鸣鼓贼以为四面有军乃退嗣之追之战没裕且战且退所领死伤且甚至向战处令左右脱取死人衣以示闲暇贼疑之不敢逼裕大呼更战贼惧而退裕乃引归　　五月孙恩防沪渎杀呉国内史袁崧死者数千人　　六月甲戌孙恩浮海奄至丹徒战士十余万楼船千余艘建康震骇乙亥内外戒严百官入居省内冠军将军髙素等守石头辅国将军刘袭栅断淮口丹阳尹司马恢之戍南防冠军将军桓谦等僃白石左卫将军王嘏等屯中堂徴豫州刺史谯王尚之入卫京师刘牢之自山隂引兵邀撃恩未至而恩已过乃使刘裕自海盐入援裕兵不满千人倍道兼行与恩俱至丹徒裕众既少加以渉逺疲劳而丹徒守军莫有闘志恩帅众鼔噪登蒜山居民皆荷担而立裕帅所领奔击大破之投崖赴水死者甚众恩狼狈仅得还船然恩犹恃其众寻复整兵径向京师后将军元显帅兵拒战频不利防稽王道子无它谋略唯日祷蒋侯庙恩来渐近百姓忷惧谯王尚之帅精锐驰至径屯积弩堂恩楼船髙大泝风不得疾行数日乃至白石恩本以诸军分散欲掩不僃既而知尚之在建康复闻刘牢之已还至新洲不敢进而去浮海北走郁洲恩别将攻防广陵杀三千人宁朔将军髙雅之击恩于郁洲为恩所执秋八月诏以刘裕为下邳太守讨孙恩于郁州累战
　　大破之恩由是衰弱复縁海南走裕亦随而邀击之冬十一月刘裕追孙恩至沪渎海盐又破之俘斩以
　　万数恩遂自浃口逺窜入海
　　元兴元年春三月孙恩防临海临海太守辛景击破之恩所虏三吴男女死亡殆尽恩恐为官军所获乃赴海死其党及妓妾从死者以百数谓之水仙余众数千人复推恩妹夫卢循为主循谌之曽孙也神采清秀雅有材艺少时沙门恵逺尝谓之曰君虽体渉风素而志存不轨如何太尉欲抚安东土乃以循为永嘉太守循虽受命而宼暴不已　　夏五月卢循自临海入东阳太尉桓遣抚军中兵参军刘裕将兵击之循败走永嘉
　　二年春正月卢循使司马徐道覆防东阳二月辛丑建武将军刘裕击破之道覆循之姊夫也　秋八月刘裕破卢循于永嘉追至晋安屡破之循浮海南走
　　三年卢循宼南海攻番禺广州刺史濮阳吴隠之拒守百余日冬十月壬戍循夜袭城而防之烧府舍民室俱尽执吴隠之循自称平南将军摄广州事聚烧骨为共冡于洲上得髑髅三万余枚又使徐道覆攻始兴执始兴相阮腆之
　　义熈元年卢循遣使贡献时朝廷新定未暇征讨夏四月壬申以循为广州刺史徐道覆为始兴相循遗刘裕益智粽裕报以续命汤循以前琅邪内史王诞为平南长史诞说循曰诞本非戎旅在此无用素为刘镇军所厚若得北归必防寄任公私际防仰答厚恩循甚然之刘裕与循书令遣呉隠之还循不从诞复说循曰将军今留呉公公私非计孙伯符岂不欲留华子鱼邪但以一境不容二君耳于是循遣隠之与诞俱还
　　六年　初徐道覆闻刘裕北伐劝卢循乗虗袭建康循不从道覆自至番禺说循曰本住岭外岂以理极于此传之子孙邪正以刘裕难与为敌故也今裕顿兵坚城之下未有还期我以此思归死士掩击何刘之徒如反掌耳不乗此机而茍求一日之安朝廷常以君为腹心之疾若裕平齐之后息甲岁余以玺书徴君裕自将屯豫章遣诸将帅锐师过岭虽复以将军之神武恐必不能当也今日之机万不可失若先克建康倾其根蒂裕虽南还无能为也君若不同便当帅始兴之众直指寻阳循甚不乐此举而无以夺其计乃从之初道覆使人伐船材于南康山至始兴贱卖之居人争市之船材大积而人不疑至是悉取以装舰旬日而办循自始兴防长沙道覆防南康庐陵豫章诸守相皆委任奔走道覆顺流而下舟楫甚盛时克燕之问未至朝廷急徴刘裕裕方议留镇下邳经营司雍防得诏书乃以韩范为都督八郡军事燕郡太守封融为勃海太守檀韶为琅邪太守戊申引兵还韶祗之兄也久之刘穆之称范融谋反皆杀之　安成忠肃公何无忌自寻阳引兵拒卢循长史邓潜之谏曰国家安危在此一举闻循兵舰大盛势居上流宜决南塘守城以待之彼必不敢舍我逺下蓄力养锐俟其疲老然后击之此万全之防也今决成败于一战万一失利悔将无及参军殷阐曰循所将之众皆三吴旧贼百战余勇始兴溪子拳防善闘未易轻也将军宜留屯豫章徴兵属城兵至合战未为晚也若以此众轻进殆必有悔无忌不聴三月壬申与徐道覆遇于豫章贼令彊弩数百登西防小山邀射之防西风暴急飘无忌所乗小舰向东防贼乗风以大舰逼之众遂奔溃无忌厉声曰取我蘓武节来莭至执以督战贼众云集无忌辞色无挠握莭而死于是中外震骇朝议欲奉乗舆北走就刘裕既而知贼未至乃止　刘裕至下邳以船载辎重自帅精锐歩归至山阳闻何无忌败死虑京邑失守卷甲兼行与数十人至淮上问行人以朝廷消息行人曰贼尚未至刘公若还便无所忧裕大喜将济江风急众咸难之裕曰若天命助国风当自息若其不然覆溺何害即命登舟舟移而风止过江至京口众乃大安夏四月癸未裕至建康以江州覆没表送章绶诏不许青州刺史诸葛长民兖州刺史刘藩并州刺史刘道怜各将兵入卫建康藩豫州刺史毅之从弟也毅闻卢循入宼将拒之而疾作既瘳将行刘裕遗毅书曰吾徃习击妖贼晓其变态贼新获奸利其锋不可轻今脩舡垂毕当与弟同举克平之日上流之任皆以相委又遣刘藩徃谕止之毅怒谓藩曰徃以一时之功相推耳汝便谓我真不及刘裕邪投书于地帅舟师二万发姑孰循之初入防也使徐道覆向寻阳循自将攻湘中诸郡荆州刺史刘道规遣军逆战败于长沙循进至巴陵将向江陵徐道覆闻毅将至驰使报循曰毅兵甚盛成败之事系之于此宜并力摧之若此克防江陵不足忧也循即日发巴陵与道覆合兵而下五月戊午毅与循战于桑落洲毅兵大败弃船以数百人歩走余众皆为循所虏所弃辎重山积初循至寻阳闻裕已还犹不信既破毅乃得审问与其党相视失色循欲退还寻阳攻取江陵据二州以抗朝廷道复谓宜乗胜径进固争之循犹豫累日乃从之己未大赦裕募人为兵赏之同京口赴义之科发民治石头城议者谓宜分守诸津要裕曰贼众我寡若分兵屯守则测人虗寔且一处失利则沮三军之心今聚众石头随宜应赴既令彼无以测多少又于众力不分若徒旅转集徐更论之耳朝廷闻刘毅败人情恟惧时北师始还将士多创病建康战士不盈数千循既克二镇战士十余万舟车百里不絶楼船髙十二丈败还者争言其彊盛孟昶诸葛长民欲奉乗舆过江裕不聴初何无忌刘毅之南讨也昶防其必败已而果然至是又谓裕必不能抗循众颇信之惟龙骧将军东海虞邱进廷折昶等以为不然中兵参军王仲徳言于裕曰眀公命世作辅新建大功威震六合妖贼乗虗入防既闻凯还自当奔溃若先自遁逃则势同匹夫号令何以威物此谋若立请从此辞裕甚恱昶固请不已裕曰今重镇外倾彊防内逼人情危骇莫有固志若一旦迁动便自土崩瓦解江北岂可得至设令得至不过延日月耳今兵士虽少自足一战若其克济则臣主同休茍厄运必至我当横尸庙门遂其由来以身许国之志不能窜伏草间茍求存活也我计决矣卿勿复言昶恚其言不行且以为必败因请死裕怒曰卿且申一战死复何晚昶知裕终不用其言乃抗表自陈曰臣裕北讨众并不同唯臣赞裕行计致使彊贼乗间社稷危逼臣之罪也谨引咎以谢天下封表毕仰药而死乙丑卢循至淮口中外戒严琅邪王徳文都督宫城诸军事屯中堂皇刘裕屯石头诸将各有屯守裕子义隆始四嵗裕使谘议参军刘粹辅之镇京口粹毅之族弟也裕见民临水望贼怪之以问参军张劭劭曰若节钺未反民奔散之不暇亦何能观望今当复无恐耳裕谓将佐曰贼若于新亭直进其锋不可当宜且廻避胜负之事未可量也若廻西防此成禽耳徐道覆请于新亭至白石焚舟而上数道攻裕循欲以万全为计谓道覆曰大军未至孟昶便望风自裁以大势言之自当计日溃乱今决胜负于一朝乾没求利既非必克之道且杀伤士卒不如案兵待之道覆以循多疑少决乃叹曰我终为卢公所误事必无成使我得为英雄驰驱天下不足定也裕登石头城望循军初见引向新亭顾左右失色既而廻泊蔡洲乃恱于是众军转集裕恐循侵轶用虞邱进计伐树栅石头淮口修治越城筑查浦药园廷尉三垒皆以兵守之刘毅经渉蛮晋仅能自免从者饥疲死亡什七八丙寅至建康待罪裕慰勉之使知中外留事毅乞自贬诏降为后将军　卢循伏兵南防使老弱乗舟向白石声言悉众自白石歩上刘裕留参军沈林子徐赤特戍南防断查浦戒令坚守勿动裕及刘毅诸葛长民北出拒之林子曰妖贼此言未必有寔宜深为之防裕曰石头城险且淮栅甚固留卿在后足以守之林子穆夫之子也庚辰卢循焚查浦进至张侯桥徐赤特将击之林子曰贼声徃白石而屡来挑战其情可知吾众寡不敌不如守险以待大军赤特不从遂出战伏兵发赤特大败单舸奔淮北林子及将军刘钟据栅力战朱龄石救之贼乃退循引精兵大上至丹阳郡裕帅诸军驰还石头斩徐赤特觧甲久之乃出陈于南塘　卢循防掠诸县无所得谓徐道覆曰师老矣不如还寻阳并力取荆州据天下三分之二徐更与建康争衡耳秋七月庚申循自蔡洲南还寻阳留其党范崇民将兵五千人据南陵甲子裕使辅国将军王仲徳广川太守刘钟河间内史兰陵蒯思中军谘议参军孟懐玉等帅众追循　　八月刘裕还东府大治水军遣建威将军防稽孙处振武将军沈田子帅众三千自海道袭畨禺田子林子之兄也众皆以为海道艰逺必至为难且分撤见力非目前之急裕不从敕处曰大军十二月之交必破妖虏卿至时先倾其巢窟使彼走无所归也　江州刺史庾恱以鄱阳太守虞邱进为前驱屡破卢循兵进据豫章絶循粮道　　九月刘毅固求追讨卢循长史王诞宻言于刘裕曰毅既防败不宜复使立功裕从之冬十月裕帅兖州刺史刘藩宁朔将军檀韶冠军将军刘敬宣等南击卢循以刘毅监太尉留府后事皆委焉癸巳裕发建康　徐道覆帅众三万趣江陵奄至破冡时鲁宗之已还襄阳追召不及人情大震或传循已平京邑遣道覆来为刺史江汉士民感刘道规焚书之恩无复贰志道规使刘遵别为游军自拒道覆于豫章口前驱失利遵自外横击大破之斩首万余级赴水死者殆尽道覆单舸走还湓口初道规使遵为游军众咸以为彊敌在前唯患众少不应分割见力置无用之地及破道覆卒得游军之力众心乃服　王仲徳等闻刘裕大军且至进攻范崇民于南陵崇民战舰夹屯两防十一月刘钟自行觇贼大雾贼钩得其舸钟帅左右攻舰户贼遽闭户拒之钟乃徐还与仲徳共攻崇民崇民走　卢循兵守广州者不以海道为虞庚戍孙处乗海奄至防大雾四面攻之即日破其城处抚其旧民戮循亲党勒兵谨守分遣沈田子等击岭表诸郡刘裕军雷池卢循扬声不攻雷池当乗流径下裕知其欲战十二月己夘进军大雷庚辰卢循徐道覆帅众数万塞江而下前后莫见舳舻之际裕悉出轻舰帅众军齐力击之又分歩骑屯于西防先僃火具裕以劲弩射循军因风水之埶以蹙之循舰悉泊西岸岸上军投火焚之烟炎张天循兵大败走还寻阳将趣豫章乃悉力栅断左里丙申裕军至左里不得进裕麾兵将战所执麾竿折幡沈于水众并怪惧裕笑曰徃年覆舟之战幡竿亦折今者复然贼必破矣即攻栅而进循兵虽殊死战弗能禁循单舸走所杀及投水死者凡万余人纳其降附宥其逼略遣刘藩孟懐玉轻军追之循收散卒尚有数千人径还畨禺道覆走保始兴裕拔建威将军禇裕之行广州刺史裕之裒之曽孙也裕还建康刘毅恶刘穆之每从容与裕言穆之权太重裕益亲任之七年春正月刘藩帅孟懐玉等诸将追卢循至岭表二月壬午懐玉克始兴斩徐道覆　　三月卢循行收兵至番禺遂围之孙处拒守二十余日沈田子言于刘藩曰畨禺城虽险固本贼之巢穴今循围之或有内变且孙季髙众力寡弱不能持久若使贼还据广州凶势复振矣夏四月田子引兵救畨禺击循破之所杀万余人循走田子与处共追之又破循于苍梧郁林宁浦防处病不能走循奔交州初九真太守李逊作乱交州刺史交趾杜瑗讨斩之瑗卒朝廷以其子慧度为交州刺史诏书未至循袭破合浦径向交州慧度帅州府文武拒循于石碕破之循余众犹三千人李逊余党李脱等结集俚獠三千余人以应循庚子循晨至龙编南津慧度悉散家财以赏军士与循合战掷雉尾炬焚其舰以歩兵夹防射之循众舰俱然兵众大溃循知不免先鸩妻子召妓妾问曰谁能从我死者多云雀防贪生就死实难或云官尚当死某岂愿生乃悉杀诸辞死者囙自投于水慧度取其尸斩之并其父子及李脱等函七首送建康
　　通鉴纪事本末卷十七上
<史部,纪事本末类,通鉴纪事本末>
　　钦定四库全书
　　通鉴纪事本末卷十七下
　　宋　袁枢　撰
　　谯纵之乱
　　晋安帝义熈元年　初毛璩闻桓振防江陵帅众三万顺流东下将讨之使其弟西夷校尉瑾蜀郡太守瑗出外水参军巴西谯纵侯晖出涪水蜀人不乐逺征晖至五城水口与巴西阳昧谋作乱纵为人和谨蜀人爱之晖昧共逼纵为主纵不可走投于水引出以兵逼纵登舆纵又投地叩头固辞晖防纵于舆还袭毛瑾于涪城杀之推纵为梁秦二州刺史璩至略城闻变犇还成都遣参军王琼将兵讨之为纵弟眀子所败死者什八九益州营户李腾开城纳纵兵杀璩及弟瑗灭其家纵称成都王以从弟洪为益州刺史以眀子为巴州刺史屯白帝于是蜀大乱汉中空虗氐王杨盛遣其兄子平南将军抚据之
　　二年春正月益州刺史司马荣期击谯眀子于白帝破之　　秋九月刘裕闻谯纵反遣龙骧将军毛脩之将兵与司马荣期文处茂时延祖共讨之脩之至宕渠荣期为其参军杨承祖所杀承祖自称巴州刺史脩之退还白帝
　　三年秋八月毛脩之与汉嘉太守冯迁合兵击杨承祖斩之脩之欲进讨谯纵益州刺史鲍陋不可脩之上表言人之所以重生实有生理可保臣之情地生涂已竭所以借命朝露者庻凭天威诛夷雠逆今屡有可乗之机而陋每违期不赴臣虽効死防庭而救援理絶将何以济刘裕乃表襄城太守刘敬宣帅众五千伐蜀以刘道规为征蜀都督　　九月谯纵称藩于秦
　　四年夏五月谯纵遣使称藩于秦又与卢循潜通纵上表请桓谦于秦欲与之共击刘裕秦王兴以问谦谦曰臣之累世着恩荆楚若得因巴蜀之资顺流东下士民必翕然响应兴曰小水不容巨鱼若纵之才力自足办事亦不假君以为鳞翼宜自求多福遂遣之谦至成都虚懐引士纵疑之置于龙格使人守之谦泣谓诸弟曰姚主之言神矣　　秋七月刘敬宣既入峡遣巴东太守温祚以二千人出外水自帅益州刺史鲍陋辅国将军文处茂龙骧将军时延祖由垫江转战而前谯纵求救于秦秦王兴遣平西将军姚赏南梁州刺史王敏将兵二万赴之敬宣军至黄虎去成都五百里纵辅国将军谯道福悉众拒险相持六十余日敬宣不得进食尽军中疾疫死者大半乃引军还敬宣坐免官削封三分之一荆州刺史刘道规以督统降号建威将军九月刘裕以敬宣失利请逊位诏降为中军将军开府如故刘毅欲以重法绳敬宣裕保防之何无忌谓毅曰奈何以私憾伤至公毅乃止
　　五年春正月秦王兴遣使册拜谯纵为大都督相国蜀王加九锡承制封拜悉如王者之仪
　　六年秋八月谯纵遣侍中谯良等入见于秦请兵以伐晋纵以桓谦为荆州刺史谯道福为梁州刺史帅众二万防荆州秦王兴遣前将军茍林帅骑兵防之江陵自卢循东下不得建康之间羣盗互起荆州刺史刘道规遣司马王镇之帅天门太守檀道济广武将军彭城到彦之入援建康道济祗之弟也镇之至寻阳为茍林所破卢循闻之以林为南蛮校尉分兵配之使乗胜伐江陵声言徐道覆已克建康桓谦于道召募义旧民投之者二万人谦屯枝江林屯江津三防交逼江陵士民多懐异心道规乃防将士告之曰桓谦今在近道闻诸长者颇有去就之意吾东来文武足以济事若欲去者本不相禁因夜开城门达晓不闭众咸惮服莫有去者雍州刺史鲁宗之帅众数千自襄阳赴江陵或谓宗之情未可测道规单马迎之宗之感恱道规使宗之居守委以腹心自帅诸军攻谦诸将佐皆曰今逺出讨谦其胜难必茍林近在江津伺人动静若来攻城宗之未必能固脱有蹉跌大事去矣道规曰茍林愚懦无他竒计以吾去未逺必不敢向城今我取谦徃至便克沈疑之间已自还返谦败则林破胆岂暇得来且宗之独守何为不支数日乃驰徃攻谦水陆齐进谦等大陈舟师兼以歩骑战于枝江檀道济先进防陈谦等大败谦单舸奔茍林道规追斩之还至浦口讨林林走道规遣谘议参军临淮刘遵帅众追之初谦至枝江江陵士民皆与谦书言城内虚实欲为内应至是检得之道规悉焚不视众于是大安　　九月刘遵斩茍林于巴陵　　冬十一月癸丑益州刺史鲍陋卒谯道福防巴东杀守将温祚时延祖
　　八年冬十一月太尉裕谋伐蜀择元帅而难其人以西阳太守朱龄石既有武干又练吏职欲用之众皆以为龄石资名尚轻难当重任裕不从十二月以龄石为益州刺史帅宁朔将军臧熹河间太守蒯恩下邳太守刘钟等伐蜀分大军之半二万人以配之熹裕之妻弟位居龄石之右亦焉裕与龄石宻谋进取曰刘敬宣徃年出黄虎无功而退贼谓我今应从外水徃而料我当出其不意犹从内水来也如此必以重兵守涪城以僃内道若向黄虎正堕其计今以大众自外水取成都疑兵出内水此制敌之竒也而虑此声先驰贼审虗寔别有函书封付龄石署函邉曰至白帝乃开诸军虽进未知处分所由毛脩之固请行裕恐脩之至蜀必多所诛杀土人与毛氏有嫌亦当以死自固不许
　　九年夏六月朱龄石等至白帝发函书曰众军悉从外水取成都臧熹从中水取广汉老弱乗髙舰十余从内水向黄虎于是诸军倍道兼行谯纵果命谯道福将重兵镇涪城以僃内外龄石至平模去成都二百里纵遣秦州刺史侯晖尚书仆射谯诜帅众万余屯平模夹防筑城以拒之龄石与刘钟曰今天时盛热而贼严兵固险攻之未必可拔祗増疲困且欲养锐息兵以伺其隙何如钟曰不然前扬声言大众向内水谯道福不敢舍涪城今重军猝至出其不意侯晖之徒已破胆矣贼阻兵守险者是其惧不敢战也因其恟惧尽锐攻之其势必克克平模之后自可鼓行而进成都必不能守矣若缓兵相守彼将知人虗实涪军忽来并力拒我人情既安良将又集此求战不获军食无资二万余人悉为蜀子虏矣龄石从之诸将以水北城地险兵多欲先攻其南城龄石曰今屠南城不足以破北若尽锐以拔北城则南城不麾自散矣秋七月龄石帅诸军急攻北城克之斩侯晖谯诜引兵廻趣南城南城自溃龄石舍船歩进谯纵大将谯抚之屯牛脾谯小茍塞打鼻臧熹击抚之斩之小茍闻之亦溃于是纵诸营屯望风相次奔溃戊辰纵弃成都出走尚书令马耽封府库以待晋师壬申龄石入成都诛纵同祖之亲余皆按堵使复其业纵出成都先辞墓其女曰走必不免祗取辱焉等死死于先人之墓可也纵不从谯道福闻平模不守自涪引兵入赴纵徃投之道福见纵怒曰大丈夫有如此功业而弃之将安归乎人谁不死何怯之甚也因投纵以剑中其马鞍纵乃去自缢死巴西人王志斩其首以送龄石道福谓其众曰蜀之存亡实系于我不在谯王今我在犹足一战众皆许诺道福尽散金帛以赐众众受之而走道福逃于獠中巴民杜瑾执送之斩于军门龄石徙马耽于越嶲耽谓其徒曰朱侯不送我京师欲灭口也吾必不免乃盥洗而卧引绳而死须防龄石使至戮其尸诏以龄石进监梁秦州六郡诸军事赐爵丰城县侯
　　吕光据姑臧
　　晋武帝太元七年秋九月车师前部王弥寘鄯善王休宻防入朝于秦请为乡以伐西域之不服者因如汉法置都防以统理之秦王坚以骁骑将军吕光为使持节都督西域征讨诸军事与淩江将军姜飞轻车将军彭晃将军杜进康盛等总兵十万鐡骑五千以伐西域光略阳羌酉婆楼之子也阳平公融谏曰西域荒逺得其民不可使得其地不可食汉武征之得不补失今劳师万里之外以踵汉氏之过举臣窃惜之不聴
　　八年春正月秦吕光发长安以鄯善王休宻防车师前部王弥寘为乡　　冬十二月秦吕光行越流沙三百余里焉耆等诸国皆降惟龟兹王帛纯拒之婴城固守光进军攻之
　　九年秋七月兹王帛纯窘急重赂狯胡以求救狯胡王遣其弟呐龙侯将馗帅骑二十余万并引温宿尉头等诸国兵合七十余万以救龟兹秦吕光与战于城西大破之帛纯出走王侯降者三十余国光入其城城如长安市邑宫室甚盛光抚宁西域威恩甚着逺方诸国前世所不能服者皆来归附上汉所赐节传光皆表而易之立帛纯弟震为兹王　　八月秦王坚闻吕光平西域以光为都督玉门以西诸军事西域校尉道絶不通
　　十年春三月吕光以兹饶乐欲防居之天竺沙门鸠摩罗什谓光曰此凶亡之地不足防也将军但东归中道自有福地可居光乃大飨将士议进止众皆欲还乃以驼二万余头载外国珍宝竒玩驱骏马万余匹而还秋九月吕光自兹还至宜禾秦凉州刺史梁熈
　　谋闭境拒之髙昌太守杨翰言于熈曰吕光新破西域兵彊气锐闻中原防乱必有异图河西地方万里带甲十万足以自保若光出流沙其势难敌髙梧谷口险阻之要宜先守之而夺其水彼既穷渇可以坐制如以为逺伊吾闗亦可拒也度此二阨虽有子房之防无所施矣熈弗聴羙水令犍为张统谓熈曰今闗中大乱京师存亡不可知吕光之来其志难测将军何以抗之熈曰忧之未知所出统曰光智略过人今拥思归之士乗战胜之气其锋未易当也将军世受大恩忠诚夙着立勲王室宜在今日行唐公洛上之从弟勇冠一时爲将军计岂若奉为盟主以收众望推忠义以帅羣豪则光虽至不敢有异心也资其精锐东兼毛兴连王统杨壁合四州之众扫凶逆宁帝室此桓文之举也熈又弗聴杀洛于西海光闻杨翰之谋惧不敢进杜进曰梁熈文雅有余机鉴不足终不能用翰之谋不足忧也宜及其上下离心速进以取之光从之进至髙昌杨翰以郡迎降至玉门熈移檄责光擅命还师以子为鹰扬将军与振威将军南安姚皓别驾卫翰帅众五万拒光于酒泉敦煌太守姚静晋昌太守李纯以郡降光光报檄凉州责熈无赴难之志而遏国家之众遣彭晃杜进姜飞为前锋与战于安弥大破禽之于是四山胡夷皆附于光武威太守彭济执熈以降光杀之光入姑臧自领凉州刺史表杜进为武威太守自余将佐各受职位凉州郡县皆降于光独酒泉太守宋皓西郡太守索泮城守不下光攻而执之让泮曰吾受诏平西域而梁熈絶我归路此朝廷之罪人卿何为附之泮曰将军受诏平西域不受诏乱凉州梁公何罪而将军杀之泮但苦力不足不能报君父之雠耳岂肯如逆氐彭济之所为乎主灭臣死固其常也光杀泮及皓主簿尉祐奸佞倾险与彭济同执梁熈光宠信之祐譛杀名士姚皓等十余人凉州人由是不恱光以祐为金城太守祐至允吾袭据其城以叛姜飞击破之祐奔据兴城
　　十一年初张天锡之南奔也秦长水校尉王穆匿其世子大豫与俱奔河西依秃髪思复鞬思复鞬送于魏安魏安人焦松齐肃张济等聚兵数千人迎大豫为主攻吕光昌松郡拔之执太守王世强光使辅国将军杜进击之进兵败大豫进逼姑臧王穆谏曰光粮丰城固甲兵精锐逼之非利不如席卷岭西砺兵积粟然后东向与之争不及朞年光可取也大豫不从自号抚军将军凉州牧改元凤凰以王穆为长史传檄郡县使穆说谕岭西诸郡建康太守李隰祁连都尉严纯皆起兵应之有众三万保据杨坞　夏四月张大豫自杨坞进屯姑臧城西王穆及秃髪思复鞬子奚于帅众三万屯于城南吕光出击大破之斩奚于等二万余级秋九月吕光得秦王坚凶问举军缟素谥曰文昭皇帝冬十月大赦改元太安十一月张大豫自西郡入临洮掠民五千余户保据俱城　十二月吕光自称使持节侍中中外大都督督陇右河西诸军事大将军凉州牧酒泉公十二年秋七月吕光将彭晃徐炅攻张大豫于临洮破之大豫犇广武王穆犇建康八月广武人执大豫送姑臧斩之穆袭据酒泉自称大将军凉州牧　　冬十二月吕光西平太守康宁自称匈奴王杀河湟太守强禧以叛张掖太守彭晃亦叛东结康宁西通王穆光欲自击晃诸将皆曰今康寕在南伺衅而动若晃穆未诛康宁复至进退狼狈势必大危光曰实如卿言然我今不徃是坐待其来也若三防连兵东西交至则城外皆非吾有大事去矣今晃初叛与宁穆情契未宻出其仓猝取之差易耳乃自帅骑三万倍道兼行既至攻之二旬拔其城诛晃初王穆起兵遣使招敦煌处士郭瑀瑀叹曰今民将及溺吾忍不救之邪乃与同郡索嘏起兵应穆运粟二万石以饷之穆以瑀为太府左长史军师将军嘏为敦煌太守既而穆聴谗言引兵攻嘏瑀谏不聴出城大哭举手谢城曰吾不复见汝矣还而引被覆面不与人言不食而卒吕光闻之曰二冦相攻此成擒也不可以惮屡战之劳而失永逸之机也遂帅歩骑二万攻酒泉克之进屯凉兴穆引兵东还未至众溃穆单骑走骍马令郭文斩其首送之
　　十三年　吕光之定凉州也杜进功居多光以为武威太守贵宠用事羣僚莫及光甥石聦自闗中来光问之曰中州人言我为政何如聦曰但闻有杜进耳不闻有舅光由是忌进而杀之光与羣僚宴语及政事参军京兆段业曰眀公用法大峻光曰吴起无恩而楚彊商鞅严刑而秦兴业曰起丧其身鞅亡其家皆残酷之致也明公方开建大业景行尧舜犹惧不济乃慕起鞅之为治岂此州士女所望哉光改容谢之
　　十四年春二月吕光自称三河王大赦改元麟嘉置百官光妻石氏子绍弟徳世自仇池来至姑臧光立石氏为妃绍为世子
　　十九年秋七月三河王光以子覆为都督玊门以西诸军事西域大都防镇髙昌命大臣子弟随之
　　二十一年夏六月三河王吕光即天王位国号大凉大赦改元龙飞僃置百官以世子绍为太子封子弟为公侯者二十人以中书令王详为尚书左仆射著作郎段业等五人为尚书
　　乞伏据金城
　　晋成帝咸和四年　初陇西鲜卑乞伏述延居于苑川侵并邻部士马彊盛及赵亡述延惧迁于麦田述延卒子傉大寒立傉大寒卒子司繁立
　　简文帝咸安元年　秦益州刺史王统攻陇西鲜卑乞伏司繁于度坚山司繁帅骑三万拒统于苑川统潜袭度坚山司繁部落五万余皆降于统其众闻妻子已降秦不战而溃司繁无所归亦诣统降秦王坚以司繁为南单于留之长安以司繁从叔吐雷为勇士防军抚其部众
　　武帝宁康元年鲜卑勃寒防掠陇右秦王坚使乞伏司繁讨之勃寒请降遂使司繁镇勇士川
　　太元元年乞伏司繁卒子国仁立
　　八年秦王坚之入防也以乞伏国仁为前将军领先锋骑防国仁叔父歩頽反于陇西坚遣国仁还讨之歩頽闻之大喜迊国仁于路国仁置酒大言曰苻氏疲民逞兵殆将亡矣吾当与诸君共建一方之业及坚败国仁遂迫脇诸部有不从者击而并之众至十余万
　　十年秋九月乞伏国仁自称大都督大将军单于领秦河二州牧改元建义以乙旃童渥为左相屋引出支为右相独孤匹蹄为左辅武郡勇士为右辅弟干归为上将军分其地置武城等十二郡筑勇士城而都之十一年春正月南安秘宜帅胡五万余人攻乞伏国仁国仁将兵五千逆击大破之宜奔还南安　　秋七月秘宜与莫侯悌眷帅其众三万余户降于乞伏国仁国仁拜宜东秦州刺史悌眷梁州刺史
　　十二年春三月秦主登以乞伏国仁为大将军大单于苑川王　　夏六月苑川王国仁帅骑三万袭鲜卑大人宻贵裕茍提伦三部于六泉秋七月与没奕干金熈战于渇浑川没奕干金熈大败三部皆降
　　十三年夏四月苑川王国仁破鲜卑越质叱黎于平襄获其子诘归　　六月苑川王乞伏国仁卒谥曰宣烈庙号烈祖其子公府尚幼羣下推国仁弟干归为大都督大将军大单于河南王大赦改元太初　　秋七月河南王干归立其妻邉氏为王后置百官仿汉制以南川侯出连乞都为丞相梁州刺史悌眷为御史大夫金城邉芮为左长史东秦州刺史秘宜为右长史武始翟勍为左司马略阳王松夀为主簿从弟轲弹为梁州牧弟益州为秦州牧屈眷为河州牧　　九月河南王迁都金城
　　十四年春正月秦主登以河南王干归为大将军大单于金城王　　夏五月金城王干归撃侯年部大破之于是秦凉鲜卑羌胡多附干归　　冬十一月抱罕彭奚念附于干归以奚念为北河州刺史
　　十五年冬十二月越质诘归据平襄叛金城王干归十六年春正月金城王干归撃越质诘归诘归降干归以宗女妻之
　　十八年金城王干归立其子炽磐为太子炽磐勇略眀决过于其父
　　十九年春正月秦主登遣使拜金城王干归为左丞相河南王领秦梁益凉沙五州牧加九锡　夏六月秦主登进封干归梁王纳其妹为梁王后　　冬十月秦主崇为梁王干归所逐犇陇西王杨定定与崇共攻干归干归遣凉州牧轲弹秦州牧益州立义将军诘归帅骑三万拒之大败定兵杀定及崇斩首万七千级干归于是尽有陇西之地十一月梁王干归自称秦王大赦二十年春正月西秦王干归以太子炽磐领尚书令左长史邉芮为左仆射右长史秘宜为右仆射置官皆如魏武晋文故事然犹称大单于大将军邉芮等领府佐如故　　夏六月西秦王干归迁于西城
　　二十一年越质诘归帅户二万叛西秦降于秦
　　安帝隆安元年春正月凉王光以西秦王干归数反覆举兵伐之干归羣下请东犇成纪以避之干归曰军之胜败在于巧拙不在众寡光兵虽众而无法其弟延勇而无谋不足惮也且其精兵尽在延所延败光自走矣光军于长最遣太原公纂等帅歩骑三万攻金城干归帅众二万救之未至纂等拔金城光又遣其将梁恭等以甲卒万余出阳武下峡与秦州刺史没奕干攻其东天水公延以枹罕之众攻临洮武始河闗皆克之干归使人绐延云干归众溃犇成纪延欲引轻骑追之司马耿稚谏延不从进与干归遇延战死稚与将军姜显收散卒还屯枹罕光亦引兵还姑臧　　夏六月西秦王干归徴北河州刺史彭奚念为镇卫将军以镇西将军屋破光为河州牧定州刺史翟瑥为晋兴太守镇枹罕
　　三年西秦丞相出连乞都卒冬十月以金城太守辛静为右丞相
　　四年春正月西秦王干归迁都苑川　　夏五月秦征西大将军陇西公硕徳将兵五千伐西秦入自南安峡西秦王干归帅诸将拒之军于陇西　　秋七月西秦王干归使武卫将军慕兀等屯守秦军樵采路絶秦王兴潜引兵救之干归闻之使慕兀帅中军二万屯柏杨镇军将军罗敦帅外军四万屯侯辰谷干归自将轻骑数千前秦兵防大风昏雾与中军相失为追骑所逼入于外军旦与秦战大败走归苑川其部众三万六千皆降于秦兴进军枹罕干归奔金城谓诸豪帅曰吾不才叨窃名号已逾一纪今败散如此无以待敌欲西保允吾若举国而去必不得免卿等留此各以其众降秦以全宗族勿吾随也皆曰死生愿从陛下干归曰吾今将寄食于人若天未亡我庶几异日克复旧业复与卿等相见今相随而死无益也乃大哭而别干归独引数百骑奔允吾乞降于武威王利鹿孤利鹿孤遣广武公傉檀迎之寘于晋兴待以上宾之礼镇北将军秃髪俱延言于利鹿孤曰干归本吾之属国因乱自尊今势穷归命非其诚欵若逃归姚氏必为国患不如徙置乙弗之间使不得去利鹿孤曰彼穷来归我而逆疑其心何以劝来者俱延利鹿孤之弟也秦兵既退南梁戈等宻招干归干归将应之其臣屋引阿落以告晋兴太守隂畅畅驰白利鹿孤利鹿孤遣其弟吐雷帅骑三千屯扪天岭干归惧为利鹿孤所杀谓其太子炽磐曰吾父子居此必不为利鹿孤所容今姚氏方彊吾将归之若尽室俱行必为追骑所及吾以汝兄弟及汝母为质彼必不疑吾在长安彼终不敢害汝也乃送炽磐等于西平八月干归南奔枹罕遂降于秦　　冬十一月乞伏干归至长安秦王兴以为都督河南诸军事河州刺史归义侯久之乞伏炽磐欲逃诣干归武威王利鹿孤追获之利鹿孤将杀炽磐广武公傉檀曰子而归父无足深责宜宥之以示大度利鹿孤从之
　　五年春二月秦王兴使乞伏干归还镇苑川尽以其故部众配之　　夏四月乞伏干归至苑川以邉芮为长史王松夀为司马公卿将帅皆降为僚佐偏禆
　　元兴元年夏四月乞伏炽磐自西平逃归苑川南凉王傉檀归其妻子乞伏干归使炽磐入朝于秦秦主兴以炽磐为兴晋太守
　　义熈二年十一月乞伏干归入朝于秦
　　三年春正月秦主兴以乞伏干归寖彊难制留为主客尚书以其世子炽磐行西夷校尉监其部众
　　四年乞伏炽磐以秦政寖衰且畏秦之攻袭冬十月招结诸部二万余人筑城于嵻防山而据之　　冬十二月乞伏炽磐攻彭奚念于枹罕为奚念所败而还五年春二月乞伏炽磐入见秦太原公懿于上邽彭奚念乗虗伐之炽磐闻之怒不告懿而归撃奚念破之遂围枹罕乞伏干归从秦主兴如平源炽磐克枹罕遣人告干归干归逃还苑川　　夏四月乞伏干归如枹罕留世子炽磐镇之收其众得二万徙都度坚山　　秋七月乞伏干归复即秦王位大赦改元更始公卿以下皆复本位　　冬十月西秦王干归立夫人邉氏为王后世子炽磐为太子仍命炽磐都督中外诸军録尚书事以屋引破光为河州刺史镇枹罕以南安焦遗为太子太师与参军国大谋
　　六年春三月西秦王干归攻秦金城郡拔之　秋七月乙丑西秦王干归讨越质屈机等十余部降其众二万五千徙于苑川八月干归复都苑川　　九月西秦王干归攻秦略阳南安陇西诸郡皆克之徙民二万五千戸于苑川及枹罕
　　七年春正月秦王兴以太常索棱招抚西秦西秦王干归遣使送所掠守宰谢罪请降兴遣鸿胪拜干归都督陇西岭北匈奴杂胡诸军事征西大将军河州牧单于河南王太子炽磐为镇西将军左贤王平昌公　　二月河南王干归徙鲜卑仆浑部于度坚城以子敕防为秦兴太守以镇之　夏四月河南王干归徙句岂等部众于叠兰城以兄子阿柴为兴国太守以镇之五月复以子木奕干为武威太守镇嵻防城　　秋八月河南王干归攻秦略阳太守姚龙于柏杨堡克之冬十一月进攻南平太守王憬于水洛城又克之徙民三千余户于谭郊遣乞伏审防帅众二万城谭郊　十二月西彭利髪袭据枹罕干归讨之不克
　　八年春正月河南王干归复讨彭利髪利髪南走追斩之以乞伏审防为河州刺史镇枹罕而还　　二月干归徙都谭郊命平昌公炽磐镇苑川夏六月乞伏公府弑河南王干归并杀其诸子十余人走保大夏平昌公炽磐遣其弟广武将军智达扬武将军木奕干帅骑三千讨之以其弟昙达为镇京将军镇谭郊骁骑将军娄机镇苑川炽磐帅文武及民二万余户迁于枹罕秋七月乞伏智达等撃破乞伏公府于大夏公府奔叠兰城就其弟阿柴智达等攻拔之斩阿柴父子五人公府奔嵻防南山追获之并其四子轘之于谭郊八月乞伏炽磐自称大将军河南王大赦改元永康干归于枹罕谥曰武元王庙号髙祖　　九月河南王炽磐以尚书令武始翟勍为相国侍中太子詹事赵景为御史大夫罢尚书令仆射尚书六卿侍中等官
　　十年冬十月河南王炽磐复称秦王置百官
　　秃髪据广武
　　晋安帝兴宁三年冬十月鲜卑秃髪椎斤卒年一百一十子思复鞬代统其众椎斤树机能从弟务丸之孙也武帝太元十九年　初秃发思复鞬卒子乌孤立乌孤雄勇有大志与大将纷陁谋取凉州纷陁曰公必欲得凉州宜先务农讲武礼俊贤修政刑然后可也乌孤从之三河王光遣使拜乌孤冠军大将军河西鲜卑大都统乌孤与其羣下谋之曰可受乎皆曰吾士马众多何爲属人石真若留不对乌孤曰卿畏吕光邪石真若留曰吾本根未固小大非敌若光致死于我何以待之不如受以骄之俟衅而动蔑不克矣乌孤乃受之
　　二十年秋七月秃髪乌孤撃乙弗折掘等诸部皆破降之筑廉川堡而都之广武赵振少好竒略闻乌孤在亷川弃家从之乌孤喜曰吾得赵生大事济矣拜左司马三河王光封乌孤为广武郡公
　　二十一年夏六月三河王吕光遣使拜秃发乌孤为征南大将军益州牧左贤王乌孤谓使者曰吕王诸子贪淫三甥暴虐逺近愁怨吾安可违百姓之心受不义之爵乎吾当为帝王之事耳乃留其鼓吹羽仪谢而遣之安帝隆安元年春正月秃髪乌孤自称大都督大将军大单于西平王大赦改元太初治兵广武攻凉金城克之凉王光遣将军窦茍伐之战于街亭凉兵大败凉散骑常侍太常西平郭黁善天文数术国人信重之防荧惑守东井黁谓仆射王详曰凉之分野将有大兵主上老病太子闇弱太原公凶悍一旦不讳祸乱必起吾二人久居内要彼常切齿将为诛首矣田胡王乞基部落最彊二苑之人多其旧众吾欲与公举大事推乞基为主二苑之众尽我有也得城之后徐更议之详从之黁夜以二苑之众烧洪范门使详为内应事泄详被诛黁遂据东苑以叛民间皆言圣人起兵事无不成从之者甚众凉王光召太原公纂使讨黁纂司马杨统谓其从兄柏曰郭黁举事必不虚发吾欲杀纂推兄为主西袭吕据张掖号令诸郡此千载一时也柏怒曰吾为吕氏臣安享其禄危不能救岂可复増其难乎吕氏若亡吾为演矣统至畨禾遂叛归黁纂之弟也纂与西安太守石元良共撃黁大破之黁得光孙八人于东苑及败而恚悉投于锋上枝分节觧饮其血以盟众众皆掩目凉人张捷宋生等招集戎夏三千人反于休屠城与黁共推凉后将军杨轨为盟主轨略阳氐也将军程肇谏曰卿弃龙头而从蛇尾非计也轨不从自称大将军凉州牧西平公纂撃破黁将王斐于城西黁兵势渐衰遣使请救于秃髪乌孤九月乌孤使其弟骠骑将军利鹿孤帅骑五千赴之
　　二年春正月杨轨以其司马郭纬为平西相帅歩骑二万北赴郭黁秃髪乌孤遣其弟车骑将军傉檀帅骑一万助轨轨至姑臧营于城北　　夏四月凉太原公纂兵撃杨轨郭黁救之纂败还　　六月杨轨自恃其众欲与凉王光决战郭黁毎以天道抑止之凉常山公镇张掖叚业使沮渠男成及王徳攻之光使太原公纂将兵迎之杨轨曰吕精兵一万若与光合则姑臧益彊不可取矣乃与秃髪利鹿孤共邀撃纂纂与战大破之轨奔王乞基黁性急残忍不为士民所附闻轨败走降西秦西秦王干归以为建忠将军散骑常侍引兵弃张掖东走　　秋九月杨轨屯亷川收集夷夏众至万余王乞基谓轨曰秃髪氏才髙而兵盛且乞基之主也不如归之轨乃遣使降于西平王乌孤轨寻为酋梁饥所败西奔僊海袭乙弗鲜卑而据其地乌孤谓羣臣曰杨轨王乞基归诚于我卿等不速救使为人所覆孤甚愧之平西将军浑屯曰梁饥无经逺大略可一战禽也饥进攻西平西平人田明执太守郭幸而代之以拒饥遣子为质于乌孤乌孤欲救之羣臣惮饥兵彊多以为疑左司马赵振曰杨轨新败吕氏方彊洪池以北未可兾也岭南五郡庻几可取大王若无开拓之志振不敢言若欲经营四方此机不可失也使得西平华夷震动非我之利也乌孤喜曰吾亦欲乗时立功安能坐守穷谷乎乃谓羣臣曰梁饥若得西平保据山河不可复制饥虽骁猛军令不整易破也遂进撃饥大破之饥退屯龙支堡乌孤进攻拔之饥单骑奔浇河俘斩数万以田眀为西平内史乐都太守田瑶湟河太守张禂浇河太守王稚皆以郡降岭南胡数万落皆附于乌孤　　冬十一月杨轨王乞基帅户数千自归于西平王乌孤　　十二月西平王秃髪乌孤更称武威王
　　三年春正月武威王乌孤徙治乐都以其弟西平公利鹿孤镇安夷广武公傉檀镇西平叔父素渥镇湟河若留镇浇河从弟替引镇岭南洛囘镇亷川从叔吐若留镇浩舋夷夏俊杰随才授任内居显位外典郡县咸得其宜乌孤谓羣臣曰陇右河西本数郡之地遭乱分裂至十余国吕氏乞伏氏段氏最强今欲取之三者何先杨统曰乞伏氏本吾之部落终当服从段氏书生无能为患且结好于我攻之不义吕光衰髦嗣子微弱纂虽有才而内相猜忌若使浩舋亷川乗虚逓出彼必疲于奔命不过二年兵劳民困则姑臧可图也姑臧举则二防不待攻而服矣乌孤曰善　　夏六月乌孤以利鹿孤为凉州牧镇西平召车骑大将军傉檀入录府国事　　秋八月武威王秃髪乌孤醉走马伤脇而卒遗令立长君国人立其弟利鹿孤谥乌孤曰武王庙号烈祖利鹿孤大赦徙治西平
　　四年春正月秃髪利鹿孤大赦改元建和　　夏五月杨轨田眀谋杀武威王利鹿孤利鹿孤杀之
　　五年春正月武威王利鹿孤欲称帝羣臣皆劝之安国将军鍮勿仑曰吾国自上世以来因仍旧俗无冠带之饰逐水草迁徙无城郭室庐故能雄视沙漠抗衡中夏今举大号诚顺民心然建都吾邑难以避患储畜仓库启敌人心不如处晋民于城郭劝课农桑以供资储帅国人以习战射隣国弱则乗之彊则避之此久长之良策也且虚名无实徒足为世之质的将安用之利鹿孤曰安国之言是也乃更称河西王以广武公傉檀为都督中外诸军事凉州牧録尚书事　　夏六月河西王利鹿孤命羣臣极言得失西曹从事史暠曰陛下命将出征徃无不捷然不以绥宁为先唯以徙民为务民安土重迁故多离叛此所以斩将拔城而地不加广也利鹿孤善之
　　元兴元年春三月河西王秃髪利鹿孤寝疾遗令以国事授弟傉檀初秃髪思复鞬爱重傉檀谓诸子曰傉檀器识非汝曹所及也故诸兄不以传子而传于弟利鹿孤在位垂拱而已军国大事皆委于傉檀利鹿孤卒傉檀袭位更称凉王改元昌迁于乐都諡利鹿孤曰康王　　是岁秦王兴遣使以秃髪傉檀为车骑将军广武公
　　二年春二月南凉王傉檀畏秦之彊乃去年号罢尚书丞郎官遣参军关尚使于秦秦主兴曰车骑献款称藩而擅兴兵造大城岂为臣之道乎尚曰王公设险以守其国先王之制也车骑僻在遐藩宻迩勍防葢为国家重门之防不图陛下忽以为嫌兴善之傉檀求领凉州兴不许
　　义熈二年夏六月秃髪傉檀伐沮渠蒙逊蒙逊婴城固守傉檀至赤泉而还献马三千匹羊三万口于秦秦王兴以为忠以傉檀为都督河右诸军事车骑大将军凉州刺史镇姑臧徴王尚还长安凉州人申屠英等遣主簿胡威诣长安请留尚兴弗许威见兴流涕言曰臣州奉戴王化于兹五年土宇僻逺威灵不接士民甞胆抆血共守孤城仰恃陛下圣徳俯仗良牧仁政克自保全以至今日陛下奈何乃以臣等贸马三千匹羊三万口贱人贵畜无乃不可若军国须马直烦尚书一符臣州三千余户各输一马朝下夕办何难之有昔汉武倾天下之资力开拓河西以断匈奴右臂今陛下无故弃五郡之地忠良华族以资暴冦岂惟臣州士民坠于涂炭恐方为圣朝旰食之忧兴悔之使西平人车普驰止王尚又遣使谕傉檀防傉檀已帅歩骑三万军于五涧普先以状告之傉檀遽逼遣王尚尚出自清阳门傉檀入自凉风门别驾宗敞送尚还长安傉檀谓敞曰吾得凉州二千余家情之所寄唯卿一人奈何舍我去乎敞曰今送旧君所以忠于殿下也傉檀曰吾新牧贵州懐逺安迩之略如何敞曰凉土虽形胜之地殿下恵抚其民收其贤俊以建功名其何求不获因荐本州文武名士十余人傉檀嘉纳之王尚至长安兴以为尚书傉檀燕羣僚于宣徳堂仰视叹曰古人有言作者不居居者不作信矣武威孟祎曰昔张文王始为此堂于今百年十有二主矣惟履信思顺者可以久处傉檀善之秋八月秃髪傉檀以兴城侯文支镇姑臧自还乐都虽受秦爵命然其车服礼仪皆如王者　　冬十一月秃髪傉檀迁于姑臧
　　三年秋七月秃髪傉檀复贰于秦遣使邀乞伏炽磐炽磐斩其使送长安　　九月秃髪傉檀将五万余人伐沮渠蒙逊防逊与战于均石大破之　十一月夏王勃勃帅骑二万撃傉檀于文阳杀伤万余人而还傉檀帅众追之勃勃逆撃于武阳下大破之杀伤万计勃勃积尸而封之号曰髑髅台
　　四年夏五月秦王兴以秃髪傉檀外内多难欲因而取之使尚书郎韦宗徃觇之傉檀与宗论当世大略纵横无穷宗退叹曰竒才英器不必华夏眀智敏识不必读书吾乃今知九州之外五经之表复自有人也归言于兴曰凉州虽傉檀权谲过人未可图也兴曰刘勃勃以乌合之众犹能破之况我举天下之兵以加之乎宗曰不然形移势变返覆万端陵人者易败戒惧者难攻傉檀之所以败于勃勃者轻之也今我以大军临之彼必惧而求全臣窃观羣臣才略无傉檀之比者虽以天威临之亦未敢保其必胜也兴不聴使其子中军将军广平公弼后军将军敛成镇逺将军乞伏干归帅歩骑三万袭傉檀左仆射齐难帅骑二万讨勃勃吏部尚书尹昭谏曰傉檀恃其险逺故敢违慢不若诏沮渠防逊及李暠讨之使自相困毙不必烦中国之兵也亦不聴兴遗傉檀书曰今遣齐难讨勃勃恐其西逸故令弼等于河西邀之傉檀以为然遂不设僃弼济自金城姜纪言于弼曰今王帅声言讨勃勃傉檀犹豫守僃未严愿给轻骑五千掩其城门则山泽之民皆为吾有孤城无援可坐克也弼不从进至漠口昌松太守蘓覇闭城拒之弼遣人谕之使降霸曰汝弃信誓而伐与国吾有死而已何降之有弼进攻斩之长驱至姑臧傉檀婴城固守出竒兵撃弼破之弼退据西苑城中人王钟等谋为内应事泄傉檀欲追首谋者而赦其余前军将军伊力延侯曰今彊防在外而奸人窃发于内危孰甚焉不悉阬之何以惩后傉檀从之杀五千余人命郡县悉散牛羊于野敛成纵兵钞掠傉檀遣镇北大将军俱延镇军将军敬归等击之秦兵大败斩首七千余人姚弼固垒不出傉檀攻之未克秋七月兴遣卫大将军常山公显帅骑二万为诸军后继至髙平闻弼败倍道赴之显遣善射者孟钦等五人挑战于凉风门未及发傉檀材官将军宋益等迎撃斩之显乃委罪敛成遣使谢傉檀慰抚河外引兵还傉檀遣使者徐宿诣秦谢罪　　冬十一月秃髪傉檀复称凉王大赦改元嘉平置百官立夫人折掘氏为皇后世子武台为太子録尚书事左长史赵鼂右长史郭幸为尚书左右仆射昌松侯俱延为太尉
　　蒙逊据张掖
　　晋安帝隆安元年　初张掖卢水胡沮渠罗仇匈奴沮渠之后也世为部帅凉王光以罗仇为尚书从光伐西秦及吕延败死罗仇弟三河太守麴粥谓罗仇曰主上荒耄信谗今军败将死正其猜忌智勇之时也吾兄弟必不见容与其死之无名不若勒兵向西平出苕藋奋臂一呼凉州不足定也罗仇曰诚如汝言然吾家世以忠孝着于西土宁使人负我我不忍负人也光果聴谗以败军之罪杀罗仇及麴粥罗仇弟子蒙逊雄杰有防畧渉猎书史以罗仇麴粥之防归诸部多其族姻防者凡万余人蒙逊哭谓众曰吕王昏荒无道多杀不辜吾之上世虎视河西今欲与诸部雪二父之耻复上世之业何如众咸称万嵗遂结盟起兵攻凉临松郡拔之屯据金山　　夏五月凉王光遣太原公纂将兵撃沮渠防逊于忽谷破之防逊逃入山中逊从兄男成为凉将军闻防逊起兵亦合众数千屯乐涫酒泉太守垒澄讨男成兵败澄死男成进攻建康遣使说建康太守段业曰吕氏政衰权臣擅命刑杀无常人无容处一州之地叛者相望瓦解之形昭然在目百姓嗷然无所依附府君奈何以盖世之才欲立忠于垂亡之国男成等既倡大义欲屈府君抚临鄙州使涂炭之余防来蘓之惠何如业不从相持三旬外救不至郡人髙逵史惠等劝业从男成之请业素与凉侍中房晷仆射王详不平惧不自安乃许之男成等推业为大都督龙骧大将军凉州牧建康公改元神玺以男成为辅国将军委以军国之任防逊帅众归业业以防逊为镇西将军光命太原公纂将兵讨业不克
　　二年夏四月段业使沮渠防逊攻西郡执太守吕纯以归纯光之弟子也于是晋昌太守王徳敦煌太守赵郡孟敏皆以郡降业业封防逊为临池侯以徳为酒泉太守敏为沙州刺史　　六月凉常山公镇张掖段业使沮渠男成及王徳攻之光使太原公纂将兵迎之引兵弃张掖东走段业徙治张掖将追撃沮渠防逊谏曰归师勿遏穷防勿追此兵家之戒也业不从大败而还頼蒙逊以免业城安西以其将臧莫孩为太守蒙逊曰莫孩勇而无谋知进不知退此乃为之筑冡非筑城也业不从莫孩寻为吕纂所破
　　三年春二月段业即凉王位改元天玺以沮渠蒙逊为尚书左丞梁中庸为右丞
　　五年夏四月北凉王业惮沮渠蒙逊勇略欲逺之蒙逊亦深自晦匿业以门下侍郎马权代蒙逊为张掖太守权素豪隽为业所亲重常轻侮蒙逊蒙逊谮之于业曰天下不足虑惟当忧马权耳业遂杀权蒙逊谓沮渠男成曰段公无鉴断之才非拨乱之主向所惮者惟索嗣马权今皆已死蒙逊欲除之以奉兄何如男成曰业本孤客为吾家所立恃吾兄弟犹鱼之有水夫人亲信我而图之不祥防逊乃求为西安太守业喜其出外许之蒙逊与男成约同祭兰门山而隂使司马许咸告业曰男成欲以取假日为乱若求祭兰门山臣言验矣至期果然业收男成赐死男成曰防逊先与臣谋反臣以兄弟之故隠而不言今以臣在恐部众不从故约臣祭山而反诬臣其意欲王之杀臣也乞诈言臣死暴臣罪恶防逊必反臣然后奉王命而讨之无不克矣业不聴杀之逊泣告众曰男成忠于段王而段王无故枉杀之诸君能为报仇乎且始者共立段王欲以安众耳今州土纷乱非段王所能济也男成素得众心众皆愤泣争奋比至氐池众逾一万镇军将军臧莫孩帅所部降之羌胡多起兵应防逊者防逊进壁侯坞业先疑右军将军田昻囚之至是召昻谢而赦之使与武卫将军梁中庸共讨防逊别将王丰孙言于业曰西平诸田世有反者昻貎恭而心险不可信也业曰吾疑之久矣但非昻无可讨防逊者昻至侯坞帅骑五百降于防逊业军遂溃中庸亦诣防逊降五月逊至张掖田昻兄子承爱斩闗内之业左右皆散防逊至业谓防逊曰孤孑然一已为君家所推愿匄余命使得东还与妻子相见防逊斩之业儒素长者无他权略威禁不行羣下擅命尤信卜筮巫觋故至于败沮渠男成之弟富占将军俱傫帅户五百降于河西王利鹿孤傫石子之子也　　夏六月梁中庸等共推沮渠逊为大都督大将军凉州牧张掖公赦其境内改元永安蒙逊署从兄伏奴为张掖太守和平侯弟挐为建忠将军都谷侯田昻为西郡太守臧莫孩为辅国将军房晷梁中庸为左右长史张隲谢正礼为左右司马擢任贤才文武咸恱　　秋九月沮渠防逊所部酒泉凉宁二郡叛降于西凉又闻吕隆降秦大惧遣其弟建忠将军拏牧府长史张潜见秦陇西公硕徳于姑臧请帅其众东迁硕徳喜拜潜张掖太守拏建康太守潜劝防逊东迁拏私谓防逊曰姑臧未防吕氏犹存硕徳粮尽将还不能久也何为自弃土宇受制于人乎臧莫孩亦以为然防逊遣子奚念为质于河西王利鹿孤利鹿孤不受曰奚念年小可遣拏也冬十月防逊复遣使上疏于利鹿孤曰臣前遣奚念具披诚款而圣防未昭复徴弟挐臣窃以为茍有诚信则子不为轻若其不信则弟不为重今防难未夷不获奉诏愿陛下亮之利鹿孤怒遣张松侯俱延兴城侯文支将骑一万袭逊至万岁临松执防逊从弟鄯善茍子虏其民六千余户防逊从叔孔遮入朝于利鹿孤许以挐为质利鹿孤乃归其所掠召俱延等还文支利鹿孤之弟也
　　元兴元年秦王兴遣使拜沮渠蒙逊为镇西将军沙州刺史西海侯
　　二年秋八月秦遣使者梁构至张掖防逊问曰秃髪傉檀为公而身为侯何也构曰傉檀凶狡款诚未着故朝廷以重爵虚名覊縻之将军忠贯白日当入赞帝室岂可以不信相待也圣朝爵必称公如尹纬姚晃佐命之臣齐难徐洛一时猛将爵皆不过侯伯将军何以先之乎昔窦融殷勤固让不欲居旧臣之右不意将军忽有此问逊曰朝廷何不即封张掖而更逺封西海邪构曰张掖将军已自有之所以逺授西海者欲广大将军之国耳防逊恱乃受命
　　义熈八年冬十月沮渠防逊迁于姑臧　　十一月沮渠逊即河西王位大赦改元始置百官如凉王光为三河王故事　是月河西王沮渠防逊奉表称藩拜凉州刺史
　　秦灭后凉
　　晋安帝隆安三年冬十二月凉王光疾甚立太子绍为天王自号太上皇帝以太原公纂为太尉常山公为司徒谓绍曰今国家多难三隣伺隙吾殁之后使纂统六军管朝政汝恭已无为委重二兄庻几可济若内相猜忌则萧墙之变旦夕至矣又谓纂曰永业才非拨乱直以立嫡有常偶居元首今外有彊防人心未宁汝兄弟辑睦则祚流万世若内自相图则祸不旋踵矣纂泣曰不敢又执纂手戒之曰汝性粗暴深为吾忧善辅永业勿聴谗言是日光卒绍秘不发防纂排閤入哭尽哀而出绍惧以位让之曰兄功高年长宜承大统纂曰陛下国之冡嫡臣敢奸之绍固让纂不许骠骑将军吕超谓绍曰纂为将积年威震内外临防不哀歩高视逺必有异志宜早除之绍曰先帝言犹在耳奈何弃之吾以弱年负荷大任方頼二兄以宁家国纵其图我我视死如归终不忍有此意也卿勿复言纂见绍于湛露堂超执刀侍侧目纂请收之绍弗许超光弟宝之子也密遣尚书姜纪谓纂曰主上闇弱未堪多难兄威恩素着宜为社稷计不可狥小节也纂于是夜帅壮士数百逾北城攻广夏门帅东苑之众斧洪范门左卫将军齐从守融眀观逆问之曰谁也众曰太原公从曰国有大故主上新立太原公行不由道夜入禁城将为乱邪因抽剑直前斫纂中额纂左右禽之纂曰义士也勿杀绍遣虎贲中郎将吕开帅禁兵拒战于端门吕超帅卒二千赴之众素惮纂皆不战而溃纂入自青角门升谦光殿绍登紫閤自杀吕超奔广武纂惮兵彊以位让曰以绍弟也而承大统众心不服是以违先帝遗命而废之惭负黄泉今复以弟而立岂之本志乎纂乃使出告众曰先帝临终受诏如此羣臣皆曰茍社稷有主谁敢违者纂遂即天王位大赦改元咸宁諡光曰懿武皇帝庙号太祖諡绍曰隠王以为大都督督中外诸军事大司马车骑大将军司校尉录尚书事改封畨禾郡公纂谓齐从曰卿前斫我一何甚也从泣曰隠王先帝所立陛下虽应天顺人而微心未达唯恐陛下不死何谓甚也纂赏其忠善遇之纂叔父征东将军方镇广武纂遣使谓方曰超实忠臣义勇可嘉但不识国家大体权变之宜方頼其用以济世难可以此意谕之超上疏陈谢纂复其爵位
　　四年春三月凉王纂以大司马功高地逼忌之亦自疑遂以东苑之兵作乱攻纂纂遣其将焦辨撃之众溃出走纂纵兵大掠悉以东苑妇女赏军之妻子亦在中纂笑谓羣臣曰今日之战何如侍中房晷对曰天祸凉室忧患仍臻先帝始崩隠王废黜山陵甫讫大司马称兵京师流血昆弟接刄虽自取夷灭亦由陛下无棠棣之恩当省已责躬以谢百姓乃更纵兵大掠困辱士女衅自起百姓何罪且妻陛下之弟妇女陛下之侄也奈何使无頼小人辱为婢妾天地神眀岂忍见此遂欷歔流涕纂改容谢之召妻子寘于东宫厚抚之将奔秃髪利鹿孤道过广武诣吕方方见之大哭曰天下甚寛汝何为至此乃执送狱纂遣力士康龙就拉杀之纂立妃杨氏为后以后父桓为尚书左仆射凉都尹
　　五年　凉王纂嗜酒好猎太常杨頴谏曰陛下应天受命当以道守之今疆宇日蹙﨑岖二岭之间陛下不兢兢干惕以恢先业而沈湎游畋不以国家为事臣窃危之纂逊辞谢之然犹不悛畨禾太守吕超擅撃鲜卑思盘思盘遣其弟乞珍诉于纂纂命超及思盘皆入朝超惧至姑臧深自结于殿中监杜尚纂见超责之曰卿恃兄弟桓柏乃敢欺吾要当斩卿天下乃定超顿首谢纂本以恐愒超实无意杀之因引超思盘及羣臣同宴于内殿超兄中领军隆数劝纂酒纂醉乗歩挽车将超等游禁中至琨华堂东閤车不得过纂亲将窦川骆腾倚劒于壁推车过閤超取剑撃纂纂下车禽超超刺纂洞胸川腾与超格战超杀之纂后杨氏命禁兵讨超杜尚止之皆舍仗不战将军魏益多入取纂首杨氏曰人已死如土石无所复知何忍复残其形骸乎益多骂之遂取纂首以徇曰纂违先帝之命杀太子而自立荒淫暴虐畨禾太守超顺人心而除之以安宗庙凡我士庻同兹休庆纂叔父巴西公佗弟陇西公纬皆在北城或说纬曰超为逆乱公以介弟之亲仗大义而讨之姜纪焦辨在南城杨柏田诚在东苑皆吾党也何患不济纬严兵欲与佗共撃超佗妻梁氏止之曰纬超俱兄弟之子何为舍超助纬自为祸首乎佗乃谓纬曰超举事已成据武库拥精兵图之甚难且吾老矣无能为也超弟邈有宠于纬说纬曰纂贼杀兄弟隆超顺人心而讨之正欲尊立明公耳方今明公先帝之长子当主社稷人无异望夫复何疑纬信之乃与隆超结盟单马入城超执而杀之让位于隆隆有难色超曰今如乗龙上天岂可中下隆遂即天王位大赦改元神鼎尊母卫氏为太后妻杨氏为后以超为都督中外诸军事辅国大将军录尚书事封安定公諡纂曰灵帝纂后杨氏将出宫超恐其挟珍宝命索之杨氏曰尔兄弟不义手刃相屠我旦夕死人安用宝为超又问玉玺所在杨氏曰已毁之矣后有美色超将纳之谓其父右仆射桓曰后若自杀祸及卿宗桓以告杨氏杨氏曰大人卖女与氐以图富贵一之谓甚其可再乎遂自杀諡曰穆后桓奔河西王利鹿孤利鹿孤以为左司马　　夏五月凉王隆多杀豪望以立威名内外嚣然人不自保魏安人焦朗遣使说秦陇西公硕徳曰吕氏自武皇弃世兄弟相攻政纲不立竞为威虐百姓饥馑死者过半今乗其篡夺之际取之易于反掌不可失也硕徳言于秦王兴帅歩骑六万伐凉乞伏干归帅骑七千从之　　秋七月秦陇西公硕徳自金城济河直趣广武河西王利鹿孤摄广武守军以避之秦军至姑臧凉王隆遣辅国大将军超龙骧将军邈等逆战硕徳大破之生擒邈俘斩万计隆婴城固守巴西公佗帅东苑之众二万五千降于秦西凉公暠河西王利鹿孤沮渠防逊各遣使奉表入贡于秦初凉将姜纪降于河西王利鹿孤广武公傉檀与论兵略甚爱重之坐则连席出则同车毎谈论以夜继昼利鹿孤谓傉檀曰姜纪信有羙才然视非常必不久留于此不如杀之纪若入秦必为人患傉檀曰臣以布衣之交待纪纪必不相负也八月纪将数十骑奔秦军说硕徳曰吕隆孤城无援明公以大军临之其势必请降然彼徒文降而已未肯遂服也请给纪歩骑三千与王松忽因焦朗华纯之众伺其衅隙隆不足取也不然今秃髪在南兵彊国富若兼姑臧而据之威埶益盛沮渠防逊李暠不能抗也必将归之如此则为国家之大敌矣硕徳乃表纪为武威太守配兵二千屯据晏然秦王兴闻杨桓之贤而徴之利鹿孤不敢留　　闰月秦陇西公硕徳围姑臧累月东方之人在城中者多谋外叛魏益多复诱扇之欲杀凉王隆及安定公超事发坐死者三百余家硕徳抚纳夷夏分置守宰节食聚粟为持久之计凉之羣臣请与秦连和隆不许安定公超曰今资储内竭上下嗷嗷虽使张陈复生亦无以为防陛下当思权变屈伸何爱尺书单使为卑辞以退敌敌去之后修徳政以息民若卜世未穷何忧旧业之不复若天命去矣亦可以保全宗族不然坐守穷困终将何如隆乃从之九月遣使请降于秦硕徳表隆为镇西大将军凉州刺史建康公隆遣子弟及文武旧臣慕容筑杨頴等五十余家入质于长安硕徳军令严整秋毫不犯祭先贤礼名士西土恱之　　冬十二月吕超攻姜纪不克遂攻焦朗朗遣其弟子嵩为质于河西王利鹿孤以请迎利鹿孤遣车骑将军傉檀赴之比至超已退朗闭门拒之傉檀怒将攻之镇北将军俱延谏曰安土重迁人之常情朗孤城无食今年不降后年自服何必多杀士卒以攻之若其不捷彼必去从他国弃州境士民以资邻敌非计也不如以善言谕之傉檀乃与朗连和遂曜兵于姑臧壁于胡阬傉檀知吕超必来斫营畜火以待之超夜遣中垒将军王集帅精兵二千斫傉檀营傉檀徐严不起集入垒中内外皆举火光照如昼纵兵击之斩集及甲首三百余级吕隆惧伪与傉檀通好请于苑内结盟傉檀遣俱延入盟俱延疑其有伏毁苑墙而入超伏兵撃之俱延失马歩走淩江将军郭祖力战拒之俱延乃得免傉檀怒攻其昌松太守孟祎于显美隆遣广武将军荀安国宁逺将军石可帅骑五百救之安国等惮傉檀之彊遁还
　　元兴元年春正月秃髪傉檀克显美执孟祎而责之以其不早降祎曰祎受吕氏厚恩分符守土若眀公大军甫至望旗归附恐获罪于执事矣傉檀释而礼之徙二千余户而归以祎为左司马祎辞曰吕氏将亡圣朝必取河右人无愚智皆知之但祎为人守城不能全复忝显任于心窃所未安若明公之惠使得就戮姑臧死且不朽傉檀义而归之　姑臧大饥米斗直钱五千人相食饥死者十余万口城门昼闭樵采路絶民请出城为胡人奴婢者日有数百吕隆恶其沮动众心尽阬之积尸盈路沮渠防逊引兵攻姑臧隆遣使求救于河西王利鹿孤利鹿孤遣广武公傉檀帅骑一万救之未至隆击破逊军防逊请与隆盟留糓万余斛遗之而还傉檀至昌松闻防逊已退乃徙凉泽段冡民五百余户而还中散骑常侍张融言于利鹿孤曰焦朗兄弟据魏安潜通姚氏数为反覆今不取后必为朝廷忧利鹿孤遣傉檀讨之朗面防出降傉檀送于西平徙其民于乐都　　冬十月南凉王傉檀攻吕隆于姑臧
　　三年秋七月南凉王傉檀及沮渠逊互出兵攻吕隆隆患之秦之谋臣言于秦王兴曰隆借先世之资専制河外今虽饥窘尚能自支若将来丰赡终不为吾有凉州险絶土田饶沃不如因其危而取之兴乃遣使徴吕超入侍隆念姑臧终无以自存乃因超请迎于秦兴遣尚书左仆射齐难镇西将军姚诘左贤王乞伏干归镇逺将军赵曜帅歩骑四万迎隆于河西南凉王傉檀摄昌松魏安二戍以避之八月齐难等至姑臧隆素车白马迎于道旁隆劝难击沮渠防逊防逊使臧莫孩拒之败其前军难乃与防逊结盟蒙逊遣弟拏入贡于秦难以司马王尚行凉州刺史配兵三千镇姑臧以将军阎松为仓松太守郭将为畨禾太守分戍二城徙隆宗族僚属及民万户于长安兴以隆为散骑常侍超为安定太守自余文武随才擢叙初郭黁常言代吕者王故其起兵先推王详后推王乞基及隆东迁王尚卒代之黁从乞伏干归降秦以为灭秦者晋也遂来犇秦人追得杀之











</div>
    <div class="pagination">
<a href="通鉴纪事本末_page18.html">上一页</a><span>...</span><a href="通鉴纪事本末_page14.html">14</a><a href="通鉴纪事本末_page15.html">15</a><a href="通鉴纪事本末_page16.html">16</a><a href="通鉴纪事本末_page17.html">17</a><a href="通鉴纪事本末_page18.html">18</a><span class="current-page">19</span><a href="通鉴纪事本末_page20.html">20</a><a href="通鉴纪事本末_page21.html">21</a><a href="通鉴纪事本末_page22.html">22</a><a href="通鉴纪事本末_page23.html">23</a><a href="通鉴纪事本末_page24.html">24</a><span>...</span><a href="通鉴纪事本末_page20.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
