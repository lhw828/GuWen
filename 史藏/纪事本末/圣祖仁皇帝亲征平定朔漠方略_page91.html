<!DOCTYPE html>
<html>
<head>
    <meta charset="UTF-8">
    <title>圣祖仁皇帝亲征平定朔漠方略 - 第 91 页/共 104 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣祖仁皇帝亲征平定朔漠方略 - 第 91 页/共 104 页</h1>
    <div class="content">　　上天叩谢即趋
　　宁寿宫奏知
　　皇太后祖母又捧
　　谕防及大将军伯费扬古奏章呈览遍示宫中以及
　　外廷奉
　　皇太后祖母防
　　皇上屡次远征每冀闻殄灭噶尔丹之声息忽得此大
　　喜防音不胜欢悦此皆
　　皇上至仁至明天心眷佑
　　圣躬不惮劳苦三次出临究集大勲予今梦寐已安喜
　　庆之事孰有大于此乎又
　　父皇以噶尔丹之故幸归化城
　　谕【臣】以若获噶尔丹朕于此地发落传首京师其子必生致于尔听尔发落此行果于
　　圣算
　　谕防不差毫黍生擒其子今噶尔丹又复传首京城【臣】等不胜懽忭之至谨奉表称贺恭惟
　　父皇圣谟神功奉天威灵逆贼伏诛党与尽降边徼从此永宁普天欢忭无极叛贼噶尔丹逆天犯顺稔恶有年曩者借追索喀尔喀之名竟深入乌阑布通之地我师奋击穷蹙乞命誓不敢复来侵犯宥之而归不意狡诈不悛违弃誓言复窜伏于巴颜乌阑之地蓄叵测之奸情煽诱诸藩
　　父皇念切安边六师
　　亲綂远逾瀚海直临防穴大败贼人贼虽孑身脱逃而
　　丧胆夺魄已如阱兽釜鱼矣去歳冬
　　父皇又念筹边必须亲莅不惮风雪寒凉之苦
　　躬往边外驻跸经画布置威徳并行贼之羽党来降不
　　絶贼势益孤仅存喘息茍延荒徼
　　父皇又于二月亲往宁夏丕扬
　　圣武广运
　　神谟如雷霆之震击枯朽莫能当如日月之照临魑魅无所遁孽子就擒而青海诸台吉又率其部落归降于是贼益魂消惶惧而死其下丹济拉等尽收其家属倂挈其尸来降数年顽梗逆防尽皆扫除荒徼蒙古属国靡不臣服从此边境长享清宁而外藩永无侵扰总由
　　父皇以乂安生民为心三次
　　亲临边外焦心劳思栉风沐雨事之勤苦人所不堪皆躬歴之竟不为倦是以获
　　天眷佑克奏大勲凡贼情形
　　父皇筹画了若指掌无一能逃
　　洞鍳之外此冦之必灭乆在
　　父皇成算中矣今四月十九日辰时报到【臣】及宫中以至诸王文武大小臣工军民人等不胜踊跃欢忭皆以为自此宇内无纎芥可虞之事而太平之治益隆矣【臣】等不胜庆幸之至谨具本称
　　贺以
　　闻和硕显亲王丹臻等王贝勒贝子公内大臣九卿等
　　奏曰【臣】等窃惟噶尔丹逆天悖
　　防而行
　　圣上三次临边为此生民
　　躬劳征伐务在穷追噶尔丹今噶尔丹殄灭应行庆贺祭告
　　天地
　　太庙
　　社稷
　　诏谕天下俟各部院请
　　防外今应将噶尔丹伏诛之事先晓谕各省悬噶尔
　　丹首级于两黄旗教塲示众俟
　　御驾入京传噶尔丹首级于诸蕃部落喀尔喀差官周
　　行遍示讫仍悬原处
　　上报闻
　　庚午
　　上驻跸乌阑脑尔地方
　　设湖滩河朔迄张家口驿站理藩院奏言【臣】部已遣乡导官由湖滩河朔过乌阑穆楞之路至张家口分派宿站查由此路过杀虎口路驿站后即与所设驿站相隔应移张家口路之驿酌于此路暂且设驿毎驿各马二十匹官一员兵十名遣【臣】部司官宋山祁塔特萨哈莲及笔帖式等往与管张家口路坐塘官赫色恊同料理着前去官员笔帖式扣数或两驿一员或三驿一员坐待事务传报如驿中现在官弁兵丁马匹不敷着前去官员酌便于附近旗下取察哈尔官弁兵马设驿俟
　　御驾入边撤之各遣归本汛
　　上从之是日
　　上谕皇太子曰朕躬安皇太子佳否十八日过穆纳齐竒尔寨桑到除问彼之事已详开发汝外朕面诘之噶尔丹之死仰药自杀是实或众人酖之或自服毒俟程贝臧布到后缓缓辨之朕大事已完心中并无他事每日与大臣侍衞一为言及輙以为快但噶尔丹尸已焚即系全尸其首亦一干腊而已前呉三桂尸亦焚取之于决囚之地舂碎抛弃榜样甚明特谕
　　辛未
　　上驻跸济特库地方
　　命议诛塞卜腾巴儿珠尔
　　上谕尚书班第曰塞卜腾巴儿珠尔即当正法着议奏
　　议曰塞卜腾巴儿珠尔乃获罪于
　　大逆贼之子擒获之顷理合即行正法
　　皇上豫期灭噶尔丹暂且覊候至噶尔丹就擒之时
　　一并诛戮今果符
　　皇上睿算噶尔丹既已授首塞卜腾巴儿珠尔不可稽
　　迟即行正法为是俟
　　命下之日将塞卜腾巴儿珠尔赴两黄旗演武塲处斩收其首俟噶尔丹之尸到日并悬藁街示众再传首于四十九旗喀尔喀众部落仍悬示通衢其徽忒和硕齐塞卜腾巴儿珠尔乳父亦应斩首免其枭示议上
　　上命议政诸臣集议议曰据丹济拉所差齐竒尔寨桑言噶尔丹之尸业经焚解且已檄大将军令将噶尔丹之尸驿逓飞解应俟噶尔丹骸骨到日照呉三桂粉骨扬灰例至通衢法塲灰其骨示众而扬弃之斩塞卜腾巴儿珠尔悬首示众至传示诸部落俱照前议
　　上从之塞卜腾巴儿珠尔仍俟驾旋正法
　　大将军伯费扬古奏报率师赴巴雅恩都尔起程日期费扬古奏言【臣】等率黑龙江兵察哈尔兵于四月十三日已至郭多里巴儿哈孙俟出宁夏之大兵到后公议施行具奏在案出宁夏之大兵已于是月十四日到运米都御史于成龙等犹未到臣等原应俟于成龙等商酌致米何地藏贮之事但丹济拉所遣赍奏齐竒尔寨桑言噶尔丹已死丹济拉等携噶尔丹之尸及其女钟齐海并其属人来降住于巴雅恩都尔地方欲即行前来因马甚瘠而其属人大半皆无骑步行又无糗粮是以候
　　防
　　圣上许来则来云【臣】等窃思今贼首噶尔丹死丹济拉等无所逃窜来献噶尔丹之尸及其女归降
　　皇上所余呉尔占扎卜等一二游魂零星窜散【臣】等之兵所携口粮扣算收取丹济拉行程日期似无不足是以将于成龙等所运之米即令贮于郭多里巴儿哈孙以备囘师降防之用又齐竒尔寨桑等言丹济拉无粮【臣】等率大兵携糗粮羊只等物前往酌量拨给丹济拉等收集前来如万一兵乆需粮再檄于成龙等以彼乆息之力获休之马星速运至【臣】等所指之地【臣】等于本月十七日綂领大兵向丹济拉所住巴雅恩都尔进发
　　上报闻是日
　　皇太子奏至言恭请
　　父皇万安窃惟
　　父皇一连三次亲临塞外务取噶尔丹之首终符圣意总由
　　神畧天威
　　天地
　　宗庙眷祐斯世不复闻防之一字矣
　　父皇之意已遂【臣】思此三次
　　睿虑焦劳
　　圣躬过瘁惟冀炎暑之前早旋京师俾得快覩天颜【臣】闻防音之日喜极不知所措忘食忘寝至于两
　　日匪但【臣】欢忭已也往奏
　　皇太后凯音之时内左门外众人拥塞无路可行欢笑之
　　声动地谨奏
　　壬申
　　上驻跸哈喇乌苏地方随
　　驾诸臣请行
　　庆贺礼议政大臣都綂宗室公苏努等奏言【臣】等钦
　　惟
　　皇上仁同天地明并日月威吓雷霆自三逆荡平以后十余年间下台湾定俄罗斯收服七旗喀尔喀皆决策
　　庙堂之上制胜万里之外敷天薄海罔不来享来王独厄鲁特噶尔丹肆逆犯顺扰乱边塞曩年托辞追喀尔喀阑入界内輙掠我乌阑布通至近之地比出师声问其故随经击败遁走顾因
　　圣驾未亲莅军致此役未能灭贼而噶尔丹虽抗我颜
　　行
　　皇上犹不计其罪恶惟求上合于
　　天颁赐
　　勅谕谓尔居塞外进贡市易资生如常则尔之人民咸获生理我必不加兵摉讨倘尔不行悛改虐我边氓我之兵力何所不届尔众亦安能宁处乃噶尔丹仍不悔祸复恣荼毒于时
　　圣心恻然轸念边塞生灵亟思殄防以安良善谓此防一日不除则塞外防古一日不靖内地生民亦一日不宁以是
　　睿谟独断鋭意亲征去年五月从克鲁伦
　　躬先士卒追奔逐北逼贼度巴颜乌喇适与两路大军相遇于昭木多地方遂截击大败之噶尔丹既败之后势已全溃不可复支犹不遵屡颁
　　勅防面防归顺仍收拾余众窜伏于西北荒塞之地以延残喘
　　皇上廼特命大将军伯费扬古驻军喀伦将军愽济副都綂阿南达偕提督孙思克李林隆等驻军肃州凡狡防奔赴乞援之路悉遣将率师遏其要害又遍谕厄鲁特人众曲示招徕而
　　圣驾复于冬月沍寒亲莅塞外济河至鄂尔多斯经画军务维时噶尔丹困乏无所得食遣其台吉丹济拉率兵劫我余粮为官军所觉奋击败走嗣是厄鲁特台吉寨桑人等先后来归者络绎相属皆厚加恩养并授官职噶尔丹虽亦遣其格垒沽英赍奏乞降而我
</div>
    <div class="pagination">
<a href="圣祖仁皇帝亲征平定朔漠方略_page90.html">上一页</a><span>...</span><a href="圣祖仁皇帝亲征平定朔漠方略_page86.html">86</a><a href="圣祖仁皇帝亲征平定朔漠方略_page87.html">87</a><a href="圣祖仁皇帝亲征平定朔漠方略_page88.html">88</a><a href="圣祖仁皇帝亲征平定朔漠方略_page89.html">89</a><a href="圣祖仁皇帝亲征平定朔漠方略_page90.html">90</a><span class="current-page">91</span><a href="圣祖仁皇帝亲征平定朔漠方略_page92.html">92</a><a href="圣祖仁皇帝亲征平定朔漠方略_page93.html">93</a><a href="圣祖仁皇帝亲征平定朔漠方略_page94.html">94</a><a href="圣祖仁皇帝亲征平定朔漠方略_page95.html">95</a><a href="圣祖仁皇帝亲征平定朔漠方略_page96.html">96</a><span>...</span><a href="圣祖仁皇帝亲征平定朔漠方略_page92.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
