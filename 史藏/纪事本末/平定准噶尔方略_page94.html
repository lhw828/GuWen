<!DOCTYPE html>
<html>
<head>
    <meta charset="UTF-8">
    <title>平定准噶尔方略 - 第 94 页/共 218 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>平定准噶尔方略 - 第 94 页/共 218 页</h1>
    <div class="content">　　萨喇尔等奏言臣等领兵于三月初七日至扎哈沁游牧地方扎哈沁得木齐巴哈曼集前来投诚臣等恭奉
　　圣主抚防归附人等
　　恩防明白宣示巴哈曼集奏称我等仰赖
　　大皇帝天恩得以安生我属下人三百余户俱情愿归附再宰桑敦多克所居游牧尚远我遣人送信敦多克伊亦自必投诚至初九日早宰桑敦多克归附前来告称我等人众一千二百余戸俱情愿归附臣等窃思扎哈沁系准噶尔边界之人若甫经归顺即查开户口数目伊等未免惊疑是以臣等安慰众心谨将
　　勅书给宰桑敦多克得木齐巴哈曼集各一道并谕以后队大兵经过尔地于尔等并无滋扰将此遍谕尔众仍各照常安居并缮写檄谕给与伏念大兵前进之信准噶尔人众必有见闻若不将
　　圣主恩防豫先传布晓示准噶尔人众易致惊惶逃窜是以臣等将颁发噶尔藏多尔济之
　　勅书即遣三等侍卫瑚集图等带领扎哈沁之巴巴及在噶尔藏多尔济处之萨喇尔属下塞贝赍送前往并将颁发布鲁古特等众之
　　勅书亦交瑚集图等赍去令由噶尔藏多尔济处转
　　交其颁发吐鲁番囘民之
　　防交公额敏和卓派爱特玛特等三人赍去由此前
　　进如有归附之人俱遵
　　勅防晓谕务令各居本地游牧不致少有惊惧奏入上谕军机大臣曰萨喇尔等奏称扎哈沁得木齐巴哈曼集带领三百余戸来降扎哈沁宰桑敦多克带领一千余戸来降如即细查伊等戸口恐反生疑惑随将勅书给敦多克巴哈曼集各一道晓谕伊等使无惊惧仍令照旧安居萨喇尔办理甚妥着传谕班第阿睦尔撒纳等料阿睦尔撒纳前进似此投诚者必多俱可照此办理又
　　谕曰额林沁多尔济同永常带兵前进朕已降防令永常囘肃额林沁多尔济可俟济福到后即同彼晓谕敦多克等言尔等闻大兵一到即便输诚已据将军奏闻大皇帝极为奬赏特授敦多克为散秩大臣赏给孔雀翎巴哈曼集为三等侍卫并各赏给衣服敦多克所属或有应行鼓励之人另交孔雀翎五枝令敦多克酌量赏给俟功成后仍当加以重恩务须明白晓谕令其深知朕意至彼处如必需兵弹压额林沁多尔济即带兵居住倘毋庸留兵仍遵前防带兵前进
　　丙申
　　密谕定北将军班第
　　上谕军机大臣曰班第奏称据阿睦尔撒纳等咨请将绥绷喇嘛并沙毕纳尔数人移至伊等现住之扎卜堪游牧居住恳降防将此等喇嘛暂时另行安置俟事定后迁至青海仍归班禅额尔德尼属下则一切争竞之端可杜班第所见虽是但将伊等迁至青海既多烦扰亦恐阿睦尔撒纳生疑顷阿睦尔撒纳将伊等投诚之处具奏朕令于伊犂地方设立一库伦由京师遣胡土克图喇嘛前往教经班第可照此办理俟功成时入于应办事宜内议奏此时且勿令阿睦尔撒纳闻知恐其别生他意也再前班第奏称阿睦尔撒纳等过扎哈沁时私将人口带往朕以非大事不必过于约束今观此情形其心迹已露若俱置之不问恐其益生妄想班第可密加节制但勿泄漏为要又前令班第进兵与阿睦尔撒纳相隔十日前往今既欲从中节制则须急行一两日以相离七八日为妥然亦不必太急纳噶查情愿移至青海之语如系实心尚属可悯俟将来令其迁往亦可此时尚可毋庸晓谕倘伊复行询问惟以此非必不可行之事将来断无不准答之可耳将此密谕班第知之
　　谕防赞大臣哈达哈传
　　谕齐黙特多尔济进兵事宜
　　上谕军机大臣曰朕昨命齐黙特多尔济所带之兵即行撒囘特因其办理不善故耳今齐黙特多尔济既自知其非拣选精兵三百名前进务于三月二十四五日前赴军营尚属可恕着传谕哈达哈如齐黙特多尔济果于限内能到即不必令囘游牧准其前往効力若在迟悮即将此防宣示令其撤囘倘哈达哈已经起程即着莫尔浑遵防办理
　　命喀喇沁公瑚图灵阿驰驿来京
　　上谕军机大臣曰现在准噶尔部落降人络绎有应接应来人及赍物赏赉之事须用大员前往着传谕瑚图灵阿驰驿来京候朕遣用
　　己亥
　　密谕定边右副将军萨喇尔等
　　班第奏言据副将军阿睦尔撒纳等称扎哈沁内有辉特人五十余戸并在包沁之都尔伯特及叶克明安等人请即速行给发臣即覆称去年收服扎哈沁时尔等所收人口俱经查明带往其包沁地方原住之辉特兵丁系从各鄂拓克攒集并非临阵所获未便听其带往且业已奉
　　防编设佐领至叶克明安四十余戸暂时另行安置俟伊等台吉到日公同办理其包沁内所有都尔伯特人等现在包沁居住亦经奏明未便擅自给与奏入
　　上谕军机大臣曰班第奏称阿睦尔撒纳讷黙库请将扎哈沁包沁内所有辉特都尔伯特及叶克明安人等俱即给发伊等管辖班第不准所请办理甚属妥协着将原折抄寄萨喇尔扎拉丰阿鄂容安知悉看来策凌策凌乌巴什人虽朴实然不能保其无此等侥幸之心倘有似此情事萨喇尔等即照此办理但须密加防范勿稍宣露再北路哨探兵奏折内将班珠尔讷黙库之名一并开列甚是西路至博罗塔拉后遇有奏折亦将策凌策凌乌巴什策凌孟克塞卜腾之名列于鄂容安之后一并传谕萨喇尔等知之
　　壬寅
　　定边右副将军萨喇尔等疏奏噶尔藏多尔济等率众来降
　　萨喇尔等奏言臣等派侍卫瑚集图等赍
　　勅书前往传谕噶尔藏多尔济等今于三月初十日据阿巴噶斯旧宰桑德济特之弟普尔普德济特之子衮布投诚前来告称我等宰桑德济特并无过犯为达瓦齐杀害深为愤恨今闻
　　大皇帝天兵将到情愿率领我属六十六戸人丁随营効力十三日据布鲁古特之得木齐巴拉等三人前来告称我等因达瓦齐暴虐困苦不堪日望
　　大皇帝天兵速至今遇将军大人等宣谕
　　大皇帝恩防现今布鲁古特台吉诺海奇齐等三十余台吉并我等属下共五百余戸情愿投诚受
　　大皇帝恩典又据叶克明安辉特台吉托博勒登族弟巴朗前来迎接告称我兄台吉托博勒登因臂折不能骑马遣我率领属下三十余戸投诚又同巴朗前来之噶勒杂特得木齐博勒坤策凌们绰克率领属下一百戸来降臣等传宣
　　皇上恩防晓谕台吉巴朗等仍令在各本处居住赏给茶叶慰谕安插至十四日据巴尔玛部落得木齐伯克勒特收楞额库鲁克等前来告称我等原系巴尔玛部落之人已来扎哈沁地方居住十余年今闻大兵将到我等率领旧宰桑噶齐拜之子图尔塔黙特六十戸同来投诚本日复据侍卫瑚集图等带领噶尔藏多尔济所遣迎接之宰桑扎尔布多尔济前来告称我等恭捧
　　勅书于三月十二日到噶尔藏多尔济所居额林哈
　　毕尔噶之罗克伦地方颁发
　　勅书噶尔藏多尔济敬谨跪听奏称
　　大皇帝洞鉴我处情形实为
　　圣明达瓦齐残虐所属人众无不离心解体达瓦齐与我势力相等彼此不相侵犯数年以来我准噶尔互相残杀达瓦齐自簒夺台吉以来我屡行劝阻不从是以数年中并不通信去岁向我调兵我亦不发今年移书令我在额林哈毕尔噶备兵一万我并不豫备大兵过时我属下人等俱令照常耕种并不逃避今
　　大皇帝抚恤准噶尔人众
　　恩防下颁我情愿率领所属投诚仰承
　　恩典伏思噶尔藏多尔济乃准噶尔大台吉人亦晓事闻大兵前进饬属照常耕种殊为诚心向化观此则军行所过自必踊跃归诚势如破竹可以豫定奏入
　　上谕军机大臣曰据萨喇尔等奏噶尔藏多尔济率众投诚看来大功告成在指顾间不胜欣慰萨拉尔遵朕训示动合机宜实属可嘉俟功成后加恩优叙先将朕所佩荷包赐予并赏给双眼翎以示优奬噶尔藏多尔济乃准噶尔大台吉所属之人甚众着萨喇尔即同扎拉丰阿鄂容安策凌策凌乌巴什策凌孟克降防晓谕朕闻伊来降甚为喜悦特遣侍郎玉保前往降防奬谕因道远不能多赉什物先将朕御用数珠荷包等赐予俟大功告成后更加殊恩宠锡天朝此次用兵实因准噶尔地方互相残杀民不聊生是以特命六师前来拯救俟平定准噶尔后令四卫喇特人等照旧安居并封王爵共享升平噶尔藏多尔济既为准噶尔大台吉即封为绰罗斯汗其阿睦尔撒纳应封辉特汗策凌应封都尔伯特汗班珠尔应封和硕特汗同至热河朝觐大加宴赏故先为宣示彼汝知之再于投降各台吉等亦降防宣谕汝等倾诚向化皇上俱深为优奬因汝等戸口多寡差等尚未周知是以未颁赏赉什物一俟玉保查奏即行赏给策凌等带至热河入觐应赏给爵秩者亦即给予可一一晓谕俾伊等踊跃欢欣伫荷朕恩又
　　谕曰噶尔藏多尔济乃准噶尔大台吉今率所属来降平定准噶尔大功告成必速此实
　　上天眷佑大兵所到不烦一矢皆已稽首归诚着将萨喇尔原奏抄寄班第阿睦尔撒纳阅看料沙克都尔曼济此时亦当由北路来降果尔阿睦尔撒纳可即宣谕汝系大台吉大皇帝必封以王爵且我等俱叨受天恩汝复更何疑虑仍将何时投诚之处速即奏闻至沙克都尔曼济等来降后亦即应令伊等入觐西路着派扎拉丰阿北路着派阿兰泰同策凌等带领伊等由阿尔台前至热河瞻仰朕躬以地处口外甚为凉爽于蒙古人颇相宜也再应入觐之人倘为数无多即俱令前来如因人众乘传稍难即令大台吉数人先来余人另为一班俟明年入觐亦可仍将现在前来人数及何日起程之处奏闻其应封爵秩之人亦应查办且查封时即可灼知其戸口多寡之数阿睦尔撒纳等并应将从前先至热河如何深受朕恩之处详悉晓谕俾伊等共知庆忭也又
　　谕曰莫尔浑等不知现在军行情形未免妄生疑虑着将萨喇尔奏噶尔藏多尔济投降一折即行抄寄令传谕众喀尔喀等共知成功迅速所有应来入觐之人已另谕两路将军等办理但伊等前来骑防牲口及所食口粮羊只若照去年令喀尔喀等豫备未免拮据此时豫备各队官兵牲口羊只甚多如前队一至伊犂成功则后队之兵毋庸更进即可将所余牲口羊只安设台站供给新降人等着派兆惠专管务即妥协办理无致贻悮并将不令喀尔喀等豫备之处明白晓谕俾知朕体恤远人至意
　　癸卯
　　命侍郎何国宗测量西陲度数
　　上谕大学士曰西师报捷噶尔藏多尔济抒诚内附西陲诸部相率来归愿入版图其日出入昼夜节气时刻宜载入时宪书颁赐正朔以昭远裔向化之盛侍郎何国宗素谙测量着加尚书衔带同五官正明安图司务那海前往各该处测其北极高度东西偏度绘图呈览所有坤舆全图及应需仪器着何国宗酌量带往
　　夏四月甲辰朔
　　命西北两路将军等抚定准噶尔后即遣投诚人等
　　入
　　觐
　　上谕军机大臣曰班第奏擒获厄鲁特六人询知巴朗与乌梁海同在讷齐库地方都噶尔在那木地方现在遣兵往擒西路并遣人前来通信班第等亦将四月望前后可至博罗塔拉之信通知西路两路声息交通噶尔藏多尔济等人众俱各前来投诚以此观之仰荷
　　上天黙佑肤功必能迅奏前已降防两路将军令将派出应来入觐人众交扎拉丰阿阿兰泰策凌等带领由阿尔台前赴热河着再传谕两路将军伊等兵抵伊犂将抚定准噶尔全部事宜部署略定即将应行入觐者派出前来如于八月初间即到値朕驻跸热河时赐宴赏赉仍可令伊等扈从木兰行围倘时日不及则竟候朕木兰囘銮于十月初间至热河陛见亦可班第等即遵防酌量定夺一面办理一面奏闻其安设台站事务已降防令兆惠承办即转饬兆惠豫为妥协办理
　　防赞大臣哈达哈疏奏官兵起程日期
　　哈达哈奏言臣遵奉
　　谕防于莫尔浑到乌里雅苏台后臣即领兵继班第前进今于三月二十一日起程惟酌量马匹力量追赴将军班第陆续前进再喀尔喀王额林沁已领兵四百名于本月二十日前后可抵军营其右卫归化城之兵亦渐次可到臣已饬乌里雅苏台办事大臣将马驼口粮等项豫备妥协俟各兵到日即酌给催令起程奏入报
　　闻
　　丙午
　　定边左副将军阿睦尔撒纳等疏报擒获逃人们都
　　阿睦尔撒纳等奏言三月十五日郡王班珠尔等将与巴朗同逃之们都擒获询据们都供从前巴朗原同我在阿里克台地方居住继又移向布哈和洛我从阿里克台即与彼离散不知巴朗仍在布哈和洛与否自布哈和洛至额尔齐斯约五六日趱行可到又供闻噶勒杂特之都噶尔携达什敦多卜妻子与哈萨克锡喇同向额林哈毕尔噶去伊属下有一得秦之人尚在奇兰地方居住臣等查们都所供虽不足信但布哈和洛地方系臣等进兵便道而奇兰地方又与额尔齐斯相近当即派贝子策卜登等酌带侍卫台吉领兵三百名速赴布哈和洛地方务将巴朗擒获如巴朗又向别处潜逃纳林布鲁尔居住之乌梁海宰桑博博与臣阿睦尔撒纳交好令策卜登等即拣选乌梁海数人潜往博博处告知令其差人擒拏巴朗又派副都统职衔达什敦多卜等往奇兰地方令将噶勒杂特之宰桑都噶尔留下一得秦之人收服臣与郡王班珠尔贝子德济特仍带兵前进奏入报
　　闻
　　定边左副将军阿睦尔撒纳等疏报额林哈毕尔噶宰桑阿巴噶斯乌勒木济哈丹等来降阿睦尔撒纳等奏言三月十五日有额林哈毕尔噶之宰桑阿巴噶斯乌勒木济哈丹等三人带领三十人迎接大兵投诚前来询知阿巴噶斯哈丹系兄弟二人属下户口共二千六百有余乌勒木济属下戸口共一千三百有余伊等投诚先来至所属现住额林哈毕尔噶地方臣等加意抚慰并恭宣
　　谕防令其不必迁移仍在原住地方游牧阿巴噶斯等告称我等虽皆愿居原处但不敢妄自求请今蒙
　　大皇帝早已洞照实不胜欢忭惟求速遣一人送信游牧处令聚集兵丁保守以备不虞随派得木齐锡喇卜会同哈丹前赴额林哈毕尔噶地方将
　　圣主抚防准噶尔全部之
　　防明白晓谕收服人众其阿巴噶斯乌勒木济二人臣等现在带往军前効力仍于阿巴噶斯乌勒木济属下两鄂拓克三千余戸内酌量拣选一二千兵带来効力果能奋勉另行察核具奏又询知去年十月内巴特玛车凌额林沁阿布赉带领厄鲁特哈萨克兵一万有余将博罗塔拉等处所有游牧人众尽行抢掠阿布赉于闼勒奇岭东将掳掠人带囘巴特玛车凌额林沁带兵四千余直入伊犂将居住伊犂河北达瓦齐之厄鲁特囘子尽行掳掠达瓦齐与巴特玛车凌相拒月余巴特玛车凌力不能继始行脱囘现在或云在古尔班色尔克或云在库克萨勒或云在哈喇巴噶纷纷不一究未知现在何处至问其由噶勒杂特游牧处至伊犂尚有游牧人等与否据阿巴噶斯等告称斋尔地方尚有集赛鄂拓克四五千人系宰桑齐巴克额伯济二人统领居住尚可得四五千兵其噶尔藏多尔济属下现有二千余户前经达瓦齐调取伊等并未前往观此必无敢抗拒军行之意但哈萨克锡喇巴雅尔今既迁往伊等或从中挑搆生衅亦未可定臣等伏思集赛人众既在斋尔居住自应乘机进兵于现在带来六千兵内拣选三千臣阿睦尔撒纳等带往先至察罕呼济尔地方展放卡伦以资守望俟有实信然后遣人赍奉
　　勅谕招抚伊等如投诚前来即行收服否则当以兵
　　威擒奏入
　　上谕军机大臣曰据阿睦尔撒纳奏额林哈毕尔噶之宰桑阿巴噶斯等迎接我兵投诚前来阿睦尔撒纳即晓谕抚慰遣人收服伊等属下人众又将我兵分路前进阿睦尔撒纳亲身带领先往集赛鄂拓克处收服人众办理颇中机宜阿巴噶斯乌勒木济哈丹俱系准噶尔旧日大宰桑之子孙今既诚心归顺朕深为眷念着加恩将伊三人俱授为散秩大臣先赏给孔雀翎俟另遣御前侍卫赍衣帽等物前往颁赐即将此防先行晓谕伊等知之再观阿巴噶斯之词尚未悉噶尔藏多尔济业已投诚今西路已遣人往收噶尔藏多尔济将此一并晓谕阿巴噶斯等知之又
　　谕曰投诚之额林哈毕尔噶宰桑阿巴噶斯等俱系达瓦齐之宰桑应遵朕从前所降谕防另为一支与玛木特等一体办理不得令他人管辖着班第留意俟事定之时另行查办嗣后陆续前来投诚人内有似此等者俱照此办理着即密谕班第知之
　　丁未
　　定北将军班第疏奏中途领兵减装进发情形班第奏言三月十九日至郭勒阿里克台地方据副将军阿睦尔撒纳文称将新经投诚宰桑阿巴噶斯乌勒木济奏明带往进至阿尔齐斯查明伊苏图铿格图乌拉克图等地方俱可屯田现留贝勒齐木库尔等候防军统领塔尔玛善到时一同指示耕种再现在奏明前赴察罕呼济尔地方所有后队续进大兵亦迅速前行方为有益臣即行催塔尔玛善等速行前往会同办理屯田事宜臣将现有察哈尔兵一千五百名内拣选马力壮健者六百名臣与喀尔喀王宰桑多尔济贝子三都尔扎卜公策登萨木丕勒等星夜减装随副将军等进发其余兵丁饬令副都统柏起统领继至奏入报
　　闻
　　驻劄乌里雅苏台大臣莫尔浑等奏报和硕齐郡王林沁等领兵起程日期
　　莫尔浑等奏言巴林亲王品级防赞大臣和硕齐郡王林沁带领昭乌达兵二千名于正月三十日至喀尔喀游牧察罕布哈地方复选兵四百名与敖汉郡王喇什喇卜坦带领先行于三月二十一日抵乌里雅苏台二十二三两日支给马驼口粮等项于二十四日即起程前进又二十三日王阿咱拉贝勒彭苏克带兵八百名前来亦将马驼口粮办给于二十五日起程前进奏入报
　　闻
　　戊申
　　命西北两路将军等酌议准噶尔投诚赐爵人员世
　　袭事宜
　　上谕军机大臣曰自大兵前进准噶尔部落人众各带领鄂拓克陆续前来投诚者甚多朕视其所辖人数酌量加恩有授为散秩大臣及副都统总管者第思准噶尔旧例凡管鄂拓克之宰桑俱世袭罔替是以朕授玛木特为散秩大臣即令其管辖扎哈沁人众今陆续投诚之人尚多宜将世袭之例明晰晓谕则现在投诚人众既益戴朕恩而相继归降者亦倍加感悦于事甚有裨益将此传谕班第阿睦尔撒纳萨喇尔等通行晓谕知之至如何酌定世袭及给与勅谕之处俟伊犂底定后即入于应议事宜内议奏











　　平定准噶尔方略正编卷九
　　钦定四库全书
　　平定准噶尔方略正编卷十
　　乾隆二十年夏四月庚戌
　　谕定边右副将军萨喇尔
　　上谕军机大臣曰据萨喇尔等奏帯领噶尔藏多尔济投诚人等前进又羁留达瓦齐之来使帯往进发办理悉中机宜朕深为嘉悦伫望防音阅伊奏内有噶尔藏多尔济人尚明白但心迹叵测之语朕思噶尔藏多尔济虽不可深信现在既已投诚又帯兵一同前进量亦无意外之虞若防范太过恐伊知觉反生贰心惟有示以大度黙化其疑惧之意而已至朕以哈萨克锡喇稍有疑窦者葢彼系北路之人如欲投诚何不即由北路前来反避走西路其迹似有可疑然既经投诚一同帯兵前进则疑窦亦自可释且伊等人众即有一二略涉可疑之人今达瓦齐已不克抵敌而我继至之兵又接踵前进朕固知其无能为也着将此传谕萨喇尔等并将伊等前后奏折録寄班第等俾北路之兵亦急速进发尤为得力再朕前曽降防俟俘获达瓦齐时即行解送来京不可因已据伊犁稍容留顿着再传谕两路将军或达瓦齐被擒或伊束手归诚俱遵朕前防办理
</div>
    <div class="pagination">
<a href="平定准噶尔方略_page93.html">上一页</a><span>...</span><a href="平定准噶尔方略_page89.html">89</a><a href="平定准噶尔方略_page90.html">90</a><a href="平定准噶尔方略_page91.html">91</a><a href="平定准噶尔方略_page92.html">92</a><a href="平定准噶尔方略_page93.html">93</a><span class="current-page">94</span><a href="平定准噶尔方略_page95.html">95</a><a href="平定准噶尔方略_page96.html">96</a><a href="平定准噶尔方略_page97.html">97</a><a href="平定准噶尔方略_page98.html">98</a><a href="平定准噶尔方略_page99.html">99</a><span>...</span><a href="平定准噶尔方略_page95.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
