<!DOCTYPE html>
<html>
<head>
    <meta charset="UTF-8">
    <title>平定准噶尔方略 - 第 92 页/共 218 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>平定准噶尔方略 - 第 92 页/共 218 页</h1>
    <div class="content">　　准噶尔噶勒杂特部人齐伦来降
　　命赏给安插如例
　　谕西北两路将军防兵前进事宜
　　上谕军机大臣曰据班第等奏称来降之噶勒杂特部人齐伦告称噶勒杂特之宰桑哈萨克锡喇都噶尔等俱向伊犂迁去阿睦尔撒纳之兄巴特玛车凌等皆已败出阿睦尔撒纳谓其言荒唐无据噶勒杂特人等闻我兵收服包沁虽迁移他去我兵撒囘伊等自仍归原游牧居住且此际牲畜疲瘦又安能遂至伊犂所见甚是但既有此言则达什敦多卜等为前哨兵必须有兵接应方合机宜着传谕西路将军副将军等仍照阿睦尔撒纳等所奏两路大兵至博罗塔拉防合前进勿拘泥从前所降之旨再都噶尔原有投顺之意今达什敦多卜等又前往擒拏巴朗想都噶尔必闻我兵进发前来投诚巴特玛车凌即眞败出谅亦不远闻阿睦尔撒纳领兵前进亦必来寻伊弟阿睦尔撒纳惟相度事机小心办理为妥再巴朗背恩逃窜反揑浮言阻挠归顺之人甚属可恶伊现在居近北路或闻大兵将至逃往西路亦未可定萨喇尔务遵前旨访得巴朗信息即另派兵先行前往擒拏巴朗解送京师正法勿令远飏又
　　谕曰北路哨探兵起程后班第随领兵数千尾之而进西路萨喇尔领哨探兵起程后永常亦当领兵继进索伦巴尔虎兵前往西路约计二三千名永常可即带领前往与哨探兵相为接应其大兵再为陆续前进至前后如何通信俾呼应相通与萨喇尔等商议妥办将此传谕知之
　　壬戌
　　谕定北将军班第等
　　上谕军机大臣曰据班第等奏大兵五月内可到伊犂到彼之后事势既定令阿睦尔撒纳防同将军大臣等将续行应办事宜商办妥协再带领准噶尔各台吉前赴热河入觐大约九月初旬可到阿睦尔撒纳深知彼处情势至伊犂时一切与班第防同定议自应妥协至众台吉前来入觐防凌防凌乌巴什讷黙库班珠尔等俱系参赞大臣彼处无应留办理之事尽可带领前来着传谕班第阿睦尔撒纳俟到伊犂后其台吉头目即着防凌等带领入觐阿睦尔撒纳在彼处暂住将一切规模办定再行轻骑前来如此则办理彼处事务及带领入觐之人可无两无贻悮又
　　谕曰览班第等所奏军营情事阿睦尔撒纳不无欲独成大功之意彼为将军议事时自应向前但萨喇尔玛木特亦皆将军参赞大臣凡事宜防同商办则将来大功告成不得谓为伊一人之力彼虽欲专擅亦不能矣着传谕班第留心办理切勿令彼先行独办然后告之班第转奏也再带领入觐之台吉人等若至九月未免太迟但过于催促又恐阿睦尔撒纳生疑朕意将应入觐之台吉人等派防凌等带领先来阿睦尔撒纳暂留彼处酌定规模亦不必久驻不过月余即可兼程前来朕已另降谕旨至彼处一切应办事务俟阿睦尔撒纳起程后班第可仍遵前旨与萨喇尔玛木特等商议妥办此朕密谕班第之旨着班第悉心体防愼勿泄漏
　　癸亥
　　定北将军班第等疏称办理派拨兵丁起程事宜
　　班第等奏言本月十二日哨探兵起程起随令屯田兵起程并声援兵亦应接续前进从前所派喀尔喀四部落之声援兵节次咨催尚未全到除将已到者办令起程其未到者即于现在此处之喀尔喀兵内顶补先派二千令其随屯田兵前去留兵一千在布拉罕地方驻劄其一千在哈达青吉尔布拉罕青吉尔等处驻劄作为哨探兵后声援照管台站豫备接应再于续到兵内派一千名前往亦在青吉尔等处驻劄查声援兵内除派出屯田兵七百名外看守乌里雅苏台仓库应存兵二百豫备乌里雅苏台大臣差遣应存兵二百看守塔米尔仓库应存兵一百照管三项厄鲁特游牧应各存兵一百大兵进后喀喇阿济尔罕等处既不用兵驻防俱撤令各囘游牧唯奇尔吉斯淖尔之扎拉图地方所驻兵三百名原为堵御新乌梁海等之出路未便全撤应酌减一百令扎萨克台吉齐巴克扎卜带领照旧驻防所余兵一百名令其照管屯田等处至管辖屯田兵有原派塔尔玛善现在齐齐克淖尔居住屯田兵由彼经过即令前往额尔齐斯等处询问可以屯田处即行耕种俟亲王成衮扎布将后队事务办毕即往额尔齐斯公同商办派出管辖声援兵之郡王巴扎尔什第公达尔扎巴图孟克齐旺多尔济尚未到营兵丁起程之时暂令协理台吉管旗章京等带领前往如途间遇本队大臣即令交明管辖奏入报
　　闻
　　甲子
　　定北将军班第奏派侍卫奇撤布等照管包沁游牧
　　班第等奏言新降包沁人等安插斋拉罕地方原令齐齐克淖尔之军营大臣带管今大兵前进撤囘齐齐克淖尔之兵包沁人等不可无人弹压臣等商之玛木特拟派三等侍卫奇彻布同协理台吉达玛林前往照管包沁游牧并将玛木特派出之扎哈沁得木齐阿巴防凌等令其相助奏入
　　上从之
　　命收服归降人等不必迁移内地
　　上谕军机大臣曰现今达什敦多卜前往阿睦尔撒纳亦领兵前进噶勒杂特人等谅必归顺但伊等投诚后必将其游牧内移则新附者未免过劳而我军亦多一番部署着传谕班第等于噶勒杂特人等投顺后择其宰桑头目应带至军前者即行带往余皆不必迁移内地仍令于原游牧处居住将来归顺之人俱着照此办理
　　定北将军班第等疏奏仍令玛木特在哨探兵内前进
　　班第等奏言臣等前奉
　　谕旨玛木特恐于进兵之前不及前赴军营即不必令在哨探兵内行走今玛木特已于二月初七日赶赴军营应仍令其带兵前进协办军务奏入报
　　闻
　　乙丑
　　命议处迟悮马驼之喀尔喀副将军公格勒克巴木
　　丕勒
　　定北将军班第等奏言上年八月奏交喀尔喀副将军公格勒克巴木丕勒购买马驼屡催未到仅以空文含糊咨覆查格勒克巴木丕勒系効力赎罪之人理应倍加奋勉乃以马驼重务于去秋交银购买至今尚未解送殊属不合应请
　　旨交部严加议处奏入得
　　旨该部严加议处具奏
　　谕定边右副将军萨喇尔等办理进兵事宜
　　上谕军机大臣曰鄂容安奏防凌防凌乌巴什等兵于十一二日可至军营防凌孟克等兵内有一半歩行十五日前后尚恐未必能至朕先令哨探兵于十五日前起程嗣又令照原定二十八日之期今看此情形即二十八日亦未能赶到着传谕萨喇尔等若已经赶到即日带领起程倘或不能则不必守候伊等即带领别项兵丁先进交与贤能之员俟其到后拨给马驼等项随后再进如此项兵丁为数无几又非要得力之人则可不必带领前往即将伊等安设台站以备驱防再现在侍卫拜唐阿甚多若于四五台之间将侍卫拜唐阿安设一员约束稽查往来驱递甚为有益萨喇尔等即遵旨办理
　　谕定西将军永常等酌办官兵分起前进事宜上谕军机大臣曰刘统勲奏先进各兵候齐集进发尚须时日不能不于裹带之外另给口粮以资兵食先进兵丁若俟齐集后一并进发则恐行走壅滞不若以兵到四起约满二千名即令带领前进如此则声势联络后先可以接应亦合用兵机宜着传谕永常刘统勲等所有各路应行先进之兵到营约满二千即照此办理嗣后陆续到营即陆续进发均以二千为率巴里坤军营无须另办口粮再西路续进之兵原拨一万六千名倘前队已足敷用可以迅速成功不须复行多进即将最后兵丁酌量停止不必拘定前数可并谕萨喇尔等知之
　　参赞大臣鄂容安疏奏筹办官兵及裹带口粮事宜
　　鄂容安奏言臣于初六日到哈密询知厄鲁特兵于十一二日可到哈密相近地方则先进兵内即宁夏官兵不能赶到已有四千之数再运到哈密口粮先进官兵已足敷用惟运粮驼只及应给厄鲁特之马驼因先进之期甫经更改尚未赶到事关军务机不可失未便拘泥贻悮查原议先进官兵口粮自行裹带四十日官为防载八十日今防只既未到齐口粮又关要臣酌量自行裹带六十日已有两月之粮审度事机谅可成功且沿途凡有平定地方均可接济其余六十日口粮已行文严催至先进兵丁所需马驼口粮火药铅弹等项臣俱不拘原议无论何项通融赶办总于二三日内齐备臣即自哈密进发二月望前可抵巴里坤俟萨喇尔一到再公同商酌妥办又厄鲁特之兵需用茶觔军行之后无处购覔亦于哈密现在旧茶内酌拨一千封搭运备用奏入报
　　闻
　　丙寅
　　定北将军班第等疏奏办理扎哈沁等纳贡派兵事宜
　　班第等奏言臣等屡奉
　　谕旨随查扎哈沁包沁人等在准噶尔时因系驻防边境每年冬季进献兽肉间隔一两年协助养赡喇嘛之牲畜一次如有出兵及差往西藏诸事即派令资助臣等愚见既防
　　圣恩豁免伊等今岁贡赋自明年始令交纳应俟大兵凯旋后再行定议妥办总管阿克珠勒等既情愿効力军前俟其到军营日照例办给马匹盘费等项令其赶赴臣阿睦尔撒纳等带兵过斋拉罕时酌量于包沁人内拣选二三十名赏给整装银两带往军营奏入报
　　闻









　　平定准噶尔方略正编卷七
　　钦定四库全书
　　平定准噶尔方略正编卷八
　　乾隆二十年春二月丙寅
　　命定北将军班第等严审防赞大臣努三乌尔登等
　　推诿隐匿之罪
　　先是有
　　防以努三乌尔登领兵收服扎哈沁后未即擒拏逃犯巴朗诸事退诿交班第阿睦尔撒纳审讯并
　　命策楞兆惠查明努三等收取牲畜等项有无隐匿
　　一并具奏至是班第等审讯具奏
　　上谕曰据班第等讯问努三乌尔登等供词一切推诿俱卸过于萨喇尔一人夫萨喇尔归顺未久从前收获乌梁海人众时即有抢掳之事以伊旧染准夷习俗初到未知法度是以姑为寛容若努三乌尔登乃满洲世仆亦效准夷之所为是尚可寛宥乎且乌尔登收服乌梁海时未将逃人巴尔报出努三擒获包沁逃人特赫拜哈都理应正法乃并未奏闻请防俱属舛谬策楞所查努三之事尚未奏到着传谕班第阿睦尔撒纳即将努三乌尔登并案严审定拟具奏若班第等已经进兵即交驻劄乌里雅苏台大臣讯问仍报将军等定罪奏闻再乌尔登将现有马匹牲畜什物开单呈报伊至军营已三四年何能将厯年所有一一登记显系豫得消息将马匹牲畜隐匿各处少开数目希图卸罪或兆惠未行详查亦未可定班第等务彻底严查毋得任其狡饰
　　丁夘
　　谕定北将军班第密奏班珠尔等情形
　　上谕军机大臣曰朕前以纳噶查误记朕防有事成后移居青海之语令传谕班第等明白晓谕班珠尔纳噶查想班珠尔等此时已至军营伊等一闻晓谕情形若何并有何言语之处着班第密奏毋泄
　　谕安设军营台站事宜
　　上谕军机大臣曰据刘统勲等奏口外文报台站从前军营旧路由桥湾直抵巴里坤路径久废并无人烟请仍由安西哈密一路安至军营口外驰送军营文报安设台站惟在路径直捷方免迟滞何必定有人烟之地若由安西哈密一路必致纡远此盖绿旗将弁安常习故惮于迁移而不顾军务奏报之迟悮也现在军营台站自当仍照旧路由桥湾一路安设其哈密安西军台亦不必尽撤着酌留十之三四以备偶有哈密安西各处文报往来之用
　　议定沿边驿站添设马匹事宜
　　协办陜甘总督刘统勲奏言陜甘安设台站备给官兵系在南路其沿边一带为甘省北路臣因兵行南路大臣官员亦必俱从南路而行未将沿边各站设法筹办每站止设马自四匹至三四十匹不等差务络绎实属不敷供应现在军务未竣正资往来且大兵指日凯旋北路赴京既近将来大臣官兵等自必仍由北路行走请将沿边各驿俱照宁夏在城驿之例一律设马六十匹俟南路各台驿马兵过卷撤时即酌调分安北路军务告竣仍裁归原额奏入得
　　防军机大臣议奏寻议查官兵经过甘省南路安设台站尖宿俱有定程按站预备至奉差之大臣官员等自应就近从沿边一带驿路行走原非俱由南路前往沿边各驿额设马匹不敷自当急为筹备应如所请照宁夏在城驿之例一律设马六十匹俟南路各台兵过卷撤时即行酌调安设仍于军务告竣后裁归原额但南路各站马匹既俟兵过卷撤分安北路则大兵凯旋所需站马亦须另行调拨是否不致此盈彼绌应仍交该署督随时筹画俾军台驿站两无贻悮方为妥协奏入
　　上从之
　　命议处游击高志武等
　　协办陜甘总督刘统勲奏言甘州提标应解出口马驼经提臣王进泰派委游击高志武管押原派将弁并兵丁一千三百余名出口近闻该处解送驼马兵丁有囘至肃州者随经查明游击高志武行至长流水地方止带兵七百余名前行留兵六百六十一名令其在彼等候至二月初三日未见信息口粮将断俱行囘至肃州查选派兵丁原为牵送马驼岂容中途留顿任意囘营应请将高志武交部严加议处又甘肃道公泰等禀称查验凉庄解到战马三千七百余匹内可用者二千六百余匹嗣因宁夏满兵骑来马匹臕好者居多酌量更换择其疲乏者一千九百余匹将凉庄马匹换给其换下之马遵照原奏交肃州镇标以补营马摘缺之数旋闻凉庄解马兵目有与宁夏满兵私自腾挪之弊缘该处马匹平常不能尽数交纳见宁夏满兵骑来马匹臕壮遂将解来疲弱之马换给宁夏交官私借宁夏好马呈验仍换给宁夏满兵骑往公泰等亲赴马棚查出弊窦解马协领明德等毫无觉察实属疎纵奏入得
　　防该部分别议处具奏
　　己已
　　定边左副将军阿睦尔撒纳疏奏预筹擒获达瓦齐事宜
　　阿睦尔撒纳奏言臣接奉
　　谕防令筹办擒获达瓦齐事宜查陆续投降人等俱
　　言准噶尔情形穷蹙已极诚如
　　圣鉴巴特玛车凌系臣近族若伊能擒达瓦齐自必
　　俘献
　　圣朝冀受
　　殊恩倘达瓦齐为哈萨克巴朗所擒不特巴特玛车凌不肯俯首屈服且巴朗并非噶尔丹策零之弟亦断不能抚有准噶尔人众臣意无论何人但来归诚俱广布
　　天恩准其投顺如或抗违即当领兵进虽巴特玛车凌臣亦不敢以私情稍为寛恕现在兵已起程俟到噶勒杂特等处自当探取信息相机而行奏入报
　　闻
　　命移郡王讷黙库等游牧
　　上谕军机大臣曰据班第奏郡王讷黙库贝勒刚多尔济等告称现在所居塔楚地方喀尔喀厄鲁特人等出痘伊等属下疾病者多请将游牧移至拜达里克之北自扎卜堪河源博罗喀卜齐尔至鄂尔海西拉乌苏等处俟大功成后仍移归旧游牧亦甚近便讷黙库等现在军前効力其游牧既有病人即着移往于所请之处班第可晓谕伊等惟努力成功勿以游牧为念再从前讷黙库等游牧与亲王策凌等游牧相近故交舒明就近照管今所移游牧既与阿睦尔撒纳游牧相近其讷黙库刚多尔济属下都尔伯特人等即着那木扎尔兼管
　　申谕定北将军班第密奏班珠尔等情形
　　上谕军机大臣曰班第所奏晓谕班珠尔纳噶查等一折观纳噶查所告尚属含糊前伊奏居青海时朕原谕以事定后或居原处或居青海悉从其便并未令其必居青海也今称将伊等属下由巴里坤迁移安插亦与原防未符其安插伊等于青海之语纳噶查曾否告知唐喀禄亦未声明再谕以将班珠尔封为和硕特汗及伊等或居青海悉听其便之防伊等意见如何究系愿居青海或仍愿居准噶尔地方着传谕班第据实密奏
　　壬申
　　谕定边右副将军萨喇尔等
　　上谕军机大臣曰据萨喇尔等询问苏珠克图告称哈萨克巴朗并非噶尔丹策零之弟朕前曾降防询问阿睦尔撒纳据奏在哈萨克时留心察访知系冒称巴朗名色不足为据合之萨喇尔所奏其为假冒无疑再降人齐伦曾言哈萨克兵现为达瓦齐击败使哈萨克力量稍强能擒达瓦齐则进兵时须豫筹所以备御之道今并未占据伊犂早已败退我兵进尤为便捷况两路哨探兵会合一处已逾万数乗机前进尽可迅奏肤功萨喇尔务加意奋勉仰副朕怀至擒获达瓦齐后应如何办理哈萨克事务会同班第阿睦尔撒纳等详筹妥办
　　谕协办陜甘总督刘统勲等查防沿途迟悮驿站官
　　员
　　上谕军机大臣曰萨喇尔扎拉丰阿奏前赴军营沿途驿站马匹缺少迟悮之处着传谕刘统勲陈谋恒文等将各该处地方官查明防处
　　癸酉
　　定北将军班第密奏遵
　　防晓谕班珠尔等
　　班第奏言臣接奉
　　密谕令臣晓谕班珠尔纳噶查缘由仰见我
　　皇上先几坐照杜渐防微之至意臣观纳噶查狡而好事且自恃才能外虽承顺阿睦尔撒纳而心实藐视即伊兄班珠尔人甚朴拙亦为其所轻适奉
</div>
    <div class="pagination">
<a href="平定准噶尔方略_page91.html">上一页</a><span>...</span><a href="平定准噶尔方略_page87.html">87</a><a href="平定准噶尔方略_page88.html">88</a><a href="平定准噶尔方略_page89.html">89</a><a href="平定准噶尔方略_page90.html">90</a><a href="平定准噶尔方略_page91.html">91</a><span class="current-page">92</span><a href="平定准噶尔方略_page93.html">93</a><a href="平定准噶尔方略_page94.html">94</a><a href="平定准噶尔方略_page95.html">95</a><a href="平定准噶尔方略_page96.html">96</a><a href="平定准噶尔方略_page97.html">97</a><span>...</span><a href="平定准噶尔方略_page93.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
