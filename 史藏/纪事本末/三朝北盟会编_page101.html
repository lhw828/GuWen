<!DOCTYPE html>
<html>
<head>
    <meta charset="UTF-8">
    <title>三朝北盟会编 - 第 101 页/共 105 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>三朝北盟会编 - 第 101 页/共 105 页</h1>
    <div class="content">　　主管马军司公事成闵差兼镇江府驻御前诸军都统制淮南东路制置使京东西路河北东路淮北泗宿州招讨使李显中为淮南西路制置使京畿河北西路淮北寿亳州招讨使兼建康府驻御前诸军都统制吴拱为湖北京西路制置京西北路招讨使差兼鄂州驻御前诸军统制。
　　金人寇（改作攻）泰兴县。
　　金国主亮倾国来寇（改作攻）扬州是时泰州泰兴知县尤袤犹守泰兴不去袤字延之尝以淮南置山水寨扰民不能保其家属窃悲哀之作淮民谣一篇曰：东府买舟船西府买器械问侬欲何为团结山不寨寨长过我庐意气甚雄粗青衫两承局暮夜连勾呼勾。
　　呼。且未已椎剥到鸡豕供应稍不如前向受笞驱东复驱西弃却锄与哞无钱买刀剑典尽浑家衣去年江南荒趁熟过江北江北不可往江南归未得父母生我时教我学耕桑不识官府严安能事戎行执枪不解剌执弓不能射团结我何为徒劳定无益流离重流离忍冻复忍饥谁谓天地宽一身无所依淮南丧乱後安集亦未久死者积如麻生者能几口荒村日西斜破屋两三家抚摩力不给交柰此扰何。
　　御营宿卫使杨存中遣前军统制王刚权知泰州。
　　壬辰刚次泰兴县癸巳质明金人至泰兴城下刚率众御之太傅和义郡王杨存中黄旗走报遣发策应前扌於十一月二十九日据王刚申二十六日未时以来有番贼（改作金人）马军二十馀队前来泰兴县诸门外攻城放火烧门城甲军纪一弩射住即时开门遗差枪刀斧手临壕迎敌续差将官亲随李思齐王铸将带马军出城掩杀王刚躬亲统率将佐官兵分布督战拥杀番贼（改作金队）入河及杀死不知其数追赶二十馀里除杀死入河外活捉到女真（改作金人）渤海及夺到战马金鼓旗枪器甲等。
　　二十七日乙未金人陷泰州。
　　先是知泰州孙政以边郡不甯乞宫祠而去通判王涛权知州事九月涛以移治为名而去留州印与兵马都监赵福洎金人侵淮甸泰州百姓诣御前营卫使司投状乞以福为知州主管州事杨存中从之主遂权知泰州有水寨都统领胡深及其副臧弃水寨率乡兵二千入泰州以兵势凌铄福。且具申於枢密行府叶义问遂以深为知州为通判以福为路分都监深闻金人欲寇（改作攻）泰州与率其众弃城先掘断姜堰尽泄运河水乙未金人到城下河已乾矣。遂径登其城城中军民已乱金人纵火杀戮福死於乱兵中子女强壮尽被驱虏而去城中有人走透得出者至姜堰堰断为水所阻尽为金人所获初福知泰州也。申御营宿卫使司乞兵屯戍存中遣前军统制王刚以本部兵权积压泰州以福为路分都监刚到泰兴遇金欠而兵皆紫茸军乃直趋泰州陷之。
　　赐进士出身头品顶戴四川等处承宣布政使司布政使清苑许涵度校刊。
　　※卷二百四十校勘记。
　　并金贼刘括等三十二人（贼误作赋）  如入无人之境（脱如字）仅遣二百军往（军误作辈）  然犹杀数百人（脱犹字）  杀伤与城平（脱杀字）。



　　

●卷二百四十一

　　炎兴下帙一百四十一。
　　起绍兴三十一年十一月二十八日丙申，尽其日。
　　二十八日丙申金国完颜亮被弑於扬州。
　　遗史曰：金国主亮驻於扬州之东南督诸万户渡江甚急限来日不渡尽行诛斩万户皆惧之是时葛王已即位於国中改大定元年有传录其赦书至军中者万户等以大江不可渡斩戮不免遂各怀异心有弑其主归葛王意亮有亲兵皆心腹人以紫茸穿甲谓之紫茸军。又谓之细军素号精勇诸万户请於亮曰：紫茸军远行数千里未有以犒之可令自取泰州犒其军亮然之遂发紫茸军取泰州诸万户无所畏丙申夜持劲弓突入帐下卫者止之则曰：有急事闻奏亮闻喧欲披衣出则矢已及左右矣。乱矢齐发亮毙於帐中，於是喧嚣不止梁尚书者闻乱即驰入呼诸万户曰：事已如此固无可柰何然方与敌国相持不知诸君何以善其後众皆不言梁尚《书》曰：当抚定诸军勿使嚣乱徐使计策可也。众稍定梁尚书遂取纸草牒云：大金国牒大宋国三省枢密院国朝太祖皇帝创业开基奄有天下迄今四十馀年其闲谋信修兵革寝处百姓安业不意正隆失德师出无名使两国生灵皆遭涂炭奉亲丘子明诏已行废殒大臣将帅方议班师赴关各宜戢兵以敦旧好须至移牒牒具如前事须牒大宋三省枢密院照验大定元年十一月三十日牒银青光禄大夫左领兵都监开国公蒲察（改作富察）龙虎卫大将军右领军都监徒单（改作图克坦）右领监军崇进左领军监军潘国公徒单仪同三司右领军副都督函国公银青荣禄大夫右领军大都督开国公太保左领军大都督齐国公初瓜洲之役军中散人张真被虏亮胥驸马都尉见而留之驸马管黄头女真三万人（删驸马至此十字）亮闻葛王已立乙未命驸马以本部兵归丙申兵变驸马兵既行有温暾（改作温都）者觅张真而得之梁尚书既作牒未有人传行乃以张真斋牒戊戌发十二月己亥渡江是时江南但不见虏（改作金）人饮马於江滨方疑之会张真到方知亮被弑虏（改作金）骑已有回者有虢州签军雷政者先自闲道来归说亮被弑初犹未信得梁尚书牒乃赏政以官。
　　晁公败盟记曰：二十七日金虏（改作人）诸酋（此字改作将领）集众兵帐中相与谋曰：南军如此此岂宜轻举前有大江之险车船之敌後有粮运之阻敲杀之忧祗送死耳完。
　　颜亮凶讠孛我辈。若无船渡江必杀我等柰何内一万户曰：等死求生可乎！众皆曰：愿闻教令得生则可有万户戴总管李总管者诸酋（改作将）之豪起前密谕诸酋（改作将）曰：杀郎主却与南宋通和归乡则生众口一词口诺不食顷诸酋（改作将）统集甲兵万馀人控弦持满呼噪直入逆（删此字）亮寝帐把门绌军部在为谁曰：我等欲至帐前有公事理会细军纵入诸酋（改作将）引兵射帐中亮左右护驾亲信兵卫识其难作擐甲上马各带奴婢出营脱身北走而亮觉变索弓箭仗剑顾视左右无一人矣。乃独身仓卒引弓欲射曰：南家人我家人今日杀我赦我在汝等囚我可也。无取弑君之名诸酋（改作将）不应连射帐中矢下如雨亮即死於扬州并杀妃二人太傅一人左右亲信谋事者数十人或云：逆（删此字）亮有妹夫者见变作先事刂刃於逆（删此字）亮腹冀脱己福既而亦不免於死为乱军所害先是逆（删此字）亮有亲军女真（删此二字）三万矛盾戈戟器械精纯尽用紫茸丝绦穿联铁甲号紫茸军其次用黄茸号黄茸国其次用青茸号青茸军紫青黄三军一名细军。又名护驾军专一族御宿卫虽有大敌悉不遣行初诸酋（改作将）欲弑逆（删此字）亮也。而细军拥卫严密不可得近因谓细军等曰：淮东子女玉帛尽皆逃避在泰州城域我辈急欲过江无由得往泰州取富贵乐等何不请郎主乞破泰州而取之细军欣然而请逆（删此字）亮从之细军去者三万人一鼓大破泰州子女玉帛无遗泰州统制官王纲弃城走江阴二十八日破泰州而逆（删此字）亮被弑乃二十七日也。二十八日将官景世雄以二十五骑迎见虏（改作金）人李千户约有三十骑拥过爪洲被虏菜人张真并虢州签军雷政渡江归顺报虏（改作金）主已被弑讫。
　　神麓记曰：亮初谋南侵也。用梁恪五光道马钦郭安国等为谋主尽刷在国番汉这五十馀万分五睡经河中府渡大庆关入陕西经孟津渡者为御营中军亮统至汝洛经河北西路卫州张家渡者往汉上经浚州通利军渡者前来徐宿经河闲以东过山东入胶西者皆大汉军使合喜孛堇（改作喀齐喀贝勒）总番军往熙河德顺欲先平巴蜀任宣徽命名刘萼统在军十馀万至光化扌江陵差高景山统大汉军至胶西登战船陈兵於海亮自提大兵直至淮阳要一举而下先以采石难渡定（要渡）瓜洲如违制来日皆从军法众军恐惧惟以待死计我所出劝农使契丹阿列（改作阿里）等谋十一月二十六日夜分以御营诸军弓弩持满向内喧哗声近御帐亮惊问莫非。
　　南军至乎！王光道秉烛引亮出帐来未即言闲众谓曰：君违天虐民杀母戮亲族灭大臣举国愁痛惟君一人南朝无罪背约犯边生造衅端不容谏诤恶逆不道神人共怒，岂能脱乎！亮见不免谓曰：汝等杀我顺南乎！归国乎！厉声言归国众箭皆发射死焚其尸时年四十王光道梁恪马钦郭安国等皆遇害就遣驿使走至汴杀皇后徒姑丹（改作图克坦）氏太子光英其惠妃德妃昭容安危容昭仪淑仪十六位御嫔皆放归宗亮简宗庙废祭祀弃法律逐功臣治宫室饰台榭内淫乱犯亲戚轻百姓好攻战侵边境虐生灵是致如此谥法违天虐物曰：炀遂谥为海陵炀王后曰：幽皇后息曰：殇太子。
　　虞尚书采石毙这时记曰：绍兴三十一年完颜亮渝盟入塞进兵江淮遣诸酋（改作将）分道入寇（改作境）一军遵江道以趋两浙一军出宿亳以蹂淮西一军历唐邓以瞰荆襄一军据秦凤以伺梁蜀朝廷命诸将分屯捍御吴驻兴州姚仲驻汉中王彦驻安康吴拱驻襄阳李道驻江陵田量中驻武昌戚方驻当阳李显忠驻池阳王权驻建康刘驻镇江成闵驻晋阳李宝守海道秋九月亮以兵十万号四十万直趋江南为必渡之举时刘为淮南浙西江东西路制置京畿淮北京东路河北东路招讨使分命诸帅捍御十月乙卯虏（改作金）兵自发丰过淮西丙辰侵犯（删此字）庐州（下添至字）枯皋下寨戊午遣枢密叶义问督视荆襄江淮军马中书舍人虞允文参谋军事洪迈冯方并充行府幕属已未虏（改作金）兵犯（改作攻）滁州先是刘遣王权将兵渡淮迎敌权逗遛不进至历阳修筑城垒为自安计再檄权往寿春权以威胁总曹固请於朝乞留权守和州复督行权少是已三日发一军凡二十四日仅发去八军止於庐州戍守故虏（改作金）人犯（改作至）淮得以系桥从容而进如入无人之境权旋弃庐州回屯昭关将士皆请战权乃领亲兵先遁麾众使退虏（改作金）骑至尉子桥权始遣姚兴一军迎敌兴戮力死战数告急於权权大饮宴於仙踪山上以群刀斧自卫殊无援兴意兴势虽却犹杀贼（删此字）数百人擒渠帅而回会贼（改作敌）假立权帜以误兴兴奔入遂与其徒俱陷权犹走旗报捷冀以欺罔自解自是不复更与贼（改作敌）接径回和州州城新筑而所储资粮可为数月计权志不在守绐众曰：已得令令弃城守江庚申权登车船上遂自焚西门弃和州先往采石辛酉虏（改作金）兵陷和州城中粮储器械辎。
　　重尽委於贼（改作敌）虏（改作敌）乘势奔突军民自相蹂践拥入城河与江争渡溺死者什三四将士愤怒号呼指船底骂皆以权不战误国为言溃兵抱芦苇浮江而过者散而之他甲子权宵遁自采石归建康是日小捷於扬州之西南以王权失淮西则淮东孤军恐不能守虎翌日乙丑遂弃扬州退保镇江留一千五百人塞瓜洲渡亮兵进迫大江刻十一月初七日渡采石濒江居民震惊窜伏吏士无人色朝廷以诸将逗遛大律召成闵代刘趣王权赴都堂议事先遣舍人虞公往池州趣李显忠交王权军事虞公陛辞上曰：朕固知和议不足恃二十馀年（宫中）钱物不敢轻用毫积寸累内藏亦粗充盈正为今日备适叶义问以钱帛为请朕已从内藏支付几百万矣。卿须钱帛奏来朕所不吝第患事不立耳虞公退急装趣镇江时刘已卧病虞公见之因咨以今日事势刘大言曰：兵凶器战危事圣人不得已方用之虞公曰：今逆虏违天（删此四字改作北人）叛（改作背）盟席扌卷淮东西窥江南我有心腹之忧今日用后犹为得已乎！刘。又曰：直不爱朝廷官职将归制置招讨印耳虞公笑曰：公言大是主节但今国事如此上自王权之败不遑九重将以马上从事此岂将军上印绶时耶刘语塞时建康已告急虞公倍道趋建康是日我师败绩於瓜洲虞公往采石道遇王权败兵各鸟兽散公即讯之皆曰：我辈昨随王权只闻金声不曾闻鼓声盖权未尝与贼（删此二字）交战惟是走耳去采石尚二十里北虏（改作军）鼓声动地从者止公曰：事已至此舍人欲何之虞公不听亟索马行暨至采石望北岸贼（此字改作金人）硬寨连亘数十里我军星散无纪律虞公易服行造其闲会见一二统制官虞公劳之因问王权罢兵之由皆曰：权骄惰不恤士卒非虏（改作敌）之善胜权只有走耳我辈未尝虞公曰：今可战乎！众皆笑指北岸曰：彼势如此谁能以身犯必死乎！虞公徐晓之曰：虏（改作敌）万一过江而辈措足无所虽走亦何之今走亦死战亦死等死不如一战冒万死求一生转祸为福因败成功在此一举矧双朝廷衣食汝辈二十馀年缓急乃不能一战以报国众皆曰：今虽欲战柰无主其事者何虞公见其可动唱言汝辈止缘王权缪妄致此今朝廷已别选交王驻军矣。众愕然曰：谁可交者虞公谕之曰：朝廷差我到池州到池州取李显忠交此军事显忠如何众合辞曰：得人矣。虞公曰：虏（改作敌）谋来。
　　日过江势已迫请诸公当力战官家已发内藏库钱帛并节度承宣使已下官告在此颁赏有功者众皆曰：诚然我辈效命诸统制趋出转相告语须臾合军皆奋臂首争）死敌虞公即与勾集战舰简水军五千馀人连小舟护岸以戈船军当前终夜整龊十一月乙亥虏（改作金）筑坛於采石西岸上这登坛杀牛羊豕黑白马各一祭天祷江乞风以济丙子坛上见黄绣各二亮擐金甲坐坛上麾红以发战舰凡五百馀艘缘岸铁骑周匝三四十进而闲虏（改作彼）军大呼我军辟易会北风急虏（改作北）船如劈箭有数十艘即薄南岸公见统制盛新抚其背曰：昨与尔议破虏（改作敌）为期今乃不用命乎！盛回顾曰：舍人在此即麾军鏖战士气百倍无不一当十虏（改作金）兵大败戈船前断贼（此字改作敌归）路岸上馀众悉拜降先是酋（改作亮）恃其众欲径跨江而渡故所用皆是小舟一舟济数十人其指可掬而官军所操皆艨艟巨舰士卒用命遇敌船即撞劈中折（全舟）沈没贼（改作敌）既退衄公抚劳将士具捷因骑置以闻诸统领官环坐见枢府人吏趋走虞公之前唯谨私怪之闲趋起问吏舍人何官职吏对此中书舍人朝廷侍从官也。统领官争理庭下拜曰：初谓舍人阁门宣赞等官，岂有文官能驰骑行阵闲乎！虞公直执其手曰：诸公何言方与诸公共安危同死生期於破贼（改作敌）以报国家遂相与誓日虏（改作北）兵再欲济江而其意已屈然犹自张不已官军直突北岸夺其（渡口）以神臂克敌弓射之虏（改作敌）皆徒步登岸弃船而焚之官军（乘势纵火）尽为灰烬虏（改作敌）众披靡亮挥军下坛初亮使伪参知政事李通跪坛上口占檄文招王权戊寅显忠至遣硬探骑过江知虏（改作金）兵已走扬州与瓜洲渡兵合矣。虞公谓李侯曰：贼（改作敌）惩采石之败空垒往合瓜洲兵镇江无备我当往第恐兵少今来采石愈益深堑筑堤或伐木为栅守御甚固虏（改作敌）未可卒犯镇江边岸分屯备御甚多要害仅数处将军能任其责分一军相从如何更须有百馀战舰则事济矣。李侯曰：敬受令是日虞公径发循慈湖马家渡街道上措置方略迤逦还建康公至建康公至建康见元枢知府事张公焘（徒步）造谒虞公问劳甚勤曰：焘所谓赖公庇者完颜亮期初八日来此会食使焘安往诸公因议可以往镇江者皆有难色张目虞公。
　　曰：明府已建大功可任此责虞公往镇江谒刘刘疾已剧执公手曰：朝廷养兵三十年我辈一技无所施今日盛大功乃一中书舍人我辈愧当死矣。虞公退与杨存中成闵谋曰：贼已瞰江宜亟经画守御之备今船。又系岸有如临期不堪驾用柰何遂相与临江按试时江上止有二十四舟显忠所遣船亦至虞公命战士踏戈船上下中流如飞北岸虏酋（二字改作兵）皆凭垒纵观骇愕相谓曰：南军有备亟遣人扬州报亮亮驰至立问诸酋（改作帅）以必渡之策有酋（删此字）跪前曰：南军有备未易图也。观所用舟楫迅驶如飞甯能当之。且采石渡方此狭甚而我国犹不利请徐为之谋以伺其隙亮大怒诸酋（改作帅）退聚谋曰：南军如此岂宜轻举祗送死耳亮凶讠孛明日叵不能渡江必杀我辈不如先发遂共定谋杀亮乙未诸酋（改作帅）许作南军去刂寨直趋亮寝帐亲兵问为谁诸酋（改作帅）语之曰：我欲帐前折事亲兵纵之入诸酋（改作帅）引弓射亮被伤直弯基弓曰：汝是南家人抑亦我家人答曰：我家人亮曰：今日杀我赦我是在汝等不赦我速杀我然我自知无道汝等杀我固当诸酋（改作帅）连射帐中矢下如雨亮即死兼杀其妃五人虏（改作金）兵遂退屯三十里北人虢州签军雷政渡江归顺报虏（改作金）主已被杀矣。使骑往探得其实十二月庚子御营宿卫使和义郡王杨存中管侍卫马军御前诸将都统制成闵中书舍人督视荆襄江淮参谋军事虞允文总领淮东军马钱粮朱夏卿列奏以闻北垒亦具亮之死日来求和捷书奏上曰：亮已遇弑军无统率众心不固赖诸路将帅广行招纳朝议亦欲进师虞公先往行在所禀议事宜时虏（改作金）虽移屯兵尚驻淮东公入见上慰劳有加虞公奏曰：此庙堂神灵陛下英断将士用命牙何力焉上嘉赏再三有旨论功行赏张振时俊王琪盛新戴皋以功烈显著人转三官其馀将士亦以次推恩虞公奏昨采石事势危急臣於振等行阵闲许以重赏振等效死力战三官恐不足酬其劳乞回在身宫职推赏振等上曰：江上甚危急得诸将致力其功岂忘寻改授正任承宣观察等使虞公继论列今车驾进发而虏（此字改作北军）在淮东镇江对垒（道路）尚梗今当督淮上之兵断虏之（二字改作其）归路发镇江等兵为掩袭之举虏（改作敌）可无噍类矣。上深然之命公往淮上措置而诸军先已过江矣。十二月壬寅成闵收复扬州甲辰李显忠以大军。
　　济江去和州三十里与贼（此字改作北军）相持丙辰成闵收复泗州皆虞公前日鼓勇士气一战之力也。未几北虏（改作军）都管司以牒来云：正隆无道背议兴兵今已废殒初立新主见议班师而朝廷将复从和议焉自古江淮用兵称周瑜之赤璧谢元之淝水为隽功然瑜乘曹公士卒疲疫之馀而淝水之胜出於苻坚退师之无律今亮以滔天之逆阴谋数十年（下添空国二字）长驱犬羊（改作深入）空国来寇（删此四字）而虞公奋然以忠义徇国帅罢散之卒身自督战遂成采石之瓜洲之虏（改作兵）不战而自毙此岂与赤壁淝水乘危徼幸同山语哉！异时国史大书特书与宋匹休荐绅钜上说必有能效勒燕然铭颂淮西碑以扬厉无前之绩者然远方书生亟欲广其事以壮吾中国之威激厉士大夫之气谨再拜稽首而书之。
　　赐进士出身头品顶戴四川等处承宣布政使司布政使清苑许涵度校刊。
　　※卷二百四十一校勘记。
　　徐思计策可也。（思误作使）  其闲讲信修睦（讲误作谋）  将官景世雄以二十五骑迎降（降误作见）  李千户约有三十骑（一作约引三百骑）  更须有百馀战舰（有应作得）  丙申北人<豸虎>州答军雷政（脱丙申二字）。



　　

●卷二百四十二

　　炎兴下帙一百四十二。
　　起绍兴三十一年十一月二十八日丙申，尽其日。
　　国史馆编修官员兴宗采石战。且录曰：完颜亮竭其国兵前来南牧其身先出汝州（京西道）示欲出襄汉上流朝廷遂促三司发精兵五万人合荆鄂之兵凡十二万先是虞侯作天官属上殿先论虏欲（改作金人）南牧之计必为五道出蜀口欲出荆襄止以兵相持淮东沮洳非用骑之地他日正兵必出淮西奇兵必出海道耳庚辰是年冬奉使。又明年三月回（旧校云：绍兴三十年以虞公为贺正旦使）具言虏（改作敌）必南牧盖已授甲造船必为南渡之计申言前论疏之语上曰：记得卿此言极是是年五月十九日虏（改作金）使上殿有奏言欲得两淮之地欲得将相大臣朝廷骇愕议所以发兵是时虏（改作金）主以兵驻汝阳（汝州）以避暑为名诈示渡汉江从上流以窥吴会朝廷发成闵领禁术五万人来戍襄汉上出虏（改作金）使悖语令宰相就都堂命侍从台谏论所以备虏（改作敌）之策时宰相宣上语云：今日更不论和与守直问战当如何庙论欲遣成闵全遣禁卫兵御襄汉上流虞侯云：不须得发兵如此之多虏（改作金）必不从上充上恐发禁卫厢兵益少朝廷内虚异时无兵可为两淮之用兵行未几旬日得报虏（改作金）主回汴虞侯白宰相虏（改作金）主已去乞留五千人殿後兵五万申约止江淮之闲欲留此为用。若上流兵盛自江鄂闲应援。若淮西兵盛便出大江口（池州采石近）可能援淮西是时我人为虞侯之助其说卒不用至九月闲虏（改作金）以五万从兵出淮东刘拒之於楚州青石口虏（改作金）主自提重兵号五十万（皆精）甲自寿春（寿州）渡淮王权拒之二将不敢战望风奔遁虏（改作金）才与南后相接王权退自安丰（属庐州）至合淝。又退至柘皋而中军已退向濡须（和州大江口）虞侯见事急知二将必退回遂率四五侍从。又同白宰相说王权退师已临江口必败国事诸公云：权非敢退所以道虏（此字改作金人）深入身当其冲令邵宏渊出基右李显忠出其左夹攻之虞侯率四五侍从辨其不然此权必为走计时朱杨犹不以为然（倬椿）明日和报权果渡江朝廷震骇（十七日白宰相十八日得王权申）十九日上命叶枢密（义问）督视江淮军马伺命虞侯参谋军事二十一日陛辞上慰劳甚渥去卿本词臣不当遣以卿诸军事故也。二十二日出临安是日得报刘兵走至瓜洲尽弃淮东之地虏（此字改作金兵）追驰至早角林（瓜渊之前）琦之副将员琦小捷乃托病过江十一月初四日兵大败於瓜洲（刘汜之役）江淮之闲民皆奔走是时虏（改作金）主以重兵临采石已数日积压建康张焘屡遣官来催督府措置虞侯与叶枢密初六日到建康是夜被旨罢王权以李显忠代之督府诈以檄召权来府议事夜遣虞侯持檄池州换李显忠分付人马令会於采石盖权兵在采石未走初七日发建康初八日早去采石於路十五里闻鼓声振野问道旁人云：是虏（改作金）主临江昨刑白黑马各一祭天取今日过江道旁茶房酒店官军闲坐虞侯呼问之其说与道旁人言俣虞侯双问云：既是虏（改作金）主过江因甚却（只在）这里众军皆言五权在淮西每日只打锣未尝得接战我辈皆是马军却使我弃马步走过江如今已无马我辈不会（步走）厮杀随行官吏多俗回虞侯云：须要在江上看兵势盖上遣我来当进不当退有进言者云：事败至此舍与一担担何也。虞侯不听虞侯至采石诸将皆无战意公方会合诸将士诘之曰：我闻王权使淮西每日打锣不打鼓众（日果）如此虞侯慰劳曰：权不战教汝辈不成事今汝辈半死半活至此不易众绵唯唯然王权已罗兵权管你辈不得我是朝廷官官家差我担银犒赏你们今有节度观察至副校尉官告皆担来你辈食（官家）禄（官家）养汝辈三十年不知能戮力一战否众曰：我们也。要战但无人主此事虞侯与谘今日只办两眼随你们成得功大与你填大底官诰立得功小填小底官诰。若死於此则当同死於此。若你们走我亦随你去你们道走去甚处我便去见官家说统制以下某人肯杀某人不肯杀诸军大忄曰：今日有分付大家去厮杀，於是方布阵摆戈船是时江北虏（改作金）兵甚厚极目望上下流二三十里不绝鼓声振地虞侯即驰马至岸口见北岸一高台台上有大红绣旗黄旗各二左右立中有大黄盖有一人服金甲据胡床坐其上众云：此胡酋（改作金亮）也。兵号四十万马数倍之虞侯侯遂与诸将议与统制官张振王琪戴皋时俊盛新列马军步军为阵静以待之分戈船为五以其二傍东西岸行东护岸西拒贼（改作来）船其一驻中流载精兵待战其二藏小港中以待不测摆布仅毕忽闻虏中（改作北岸）发咕虏酋（改作金主）亲执小红旗麾数百舟绝江而来顷刻闲有十数舟达南岸渡虏（改作兵）登岸与官军战公往来行闲公令时俊。
　　先登军皆死斗斩虏（改作杀）过当岸上（改作北岸）之虏（改作军）皆投拜战於江中列以万数天色晦亮犹（未退）会官军在淮西有溃散三百人自光州路转江而至虞侯拊劳之授以旗鼓设为疑兵虏（改作敌）果以为援兵至鼓声乃已却打梆子声虏（删此字）引馀舟遁去，或欲引水军掩其前断其归路虞侯以为不可所谓归师勿遏是也。恐或官军一伤我军少何以继之虏（改作金）万里入寇（改作深入）如此之势不止今日一战。若官军少则明日何以为敌但以强弩袭其後追射之虏（改作金）兵多伤至夜师旋计岸上之死三千七百馀人射死万户一人生获千户五人女真（此二字改作兵）三百馀人馀绵正军健者虏（改作敌）夜遁去即夜具奏旧将去新将未至决不敢引去是日椎牛张燕以劳军有说舍人乃阁门宣赞者及见枢密院人吏在虞侯前甚恭问之云：乃中书舍人非武官保人也。军将乃尽礼致恭至夜半体制改革令布阵再与将士待敌赋后已稍希虏（此字改作金人）至辰以来凡再鼓公举旗挥出海船五分之二其半向北岸上流直渡杨林河口诸将或问公保故遂说与诸将当时只合交船守杨林口不合放贼（改作彼）令出命统制盛新引船直下杨林河口保於江心下（泊船）度虏（改作敌）箭所不到处戒之曰：若虏（改作敌）船至杨林（河口）出即齐向射之必争於死无令一船得出岸如（河口）未有船出邓以克敌神臂弓射北岸，於是盛新受令於江心驻船齐力（下添拒字）射虏（此字改作北军）应弦而倒者万数虏（改作敌）见船无归路即从下流放火自焚官军亦於河口上流以火焚其馀舟凡一百八十馀只亮遵陆遁去至午闲遣一小舟令张千持书至书意似与王权有约其策似於用闲亟以已发遣王权之事报之以绝其意遣探马渡江至暮归（初九夜）说虏（改作金）主焚龙凤车（官人所乘）斩船作头二人（责船致败）鞭梁大使一百（名求来采石引亮者）连夜往瓜洲与虏（改作金）主书意合虞侯谓显忠曰：贼（改作彼）惩采石之败控大兵往合瓜洲之兵镇江无战备我当往措画之患兵少瓴采石（下添获备二字）虏（改作敌）既吃手脚必不了窥伺。又兼长江边岸分屯防御甚多其实紧要不过数处都统能任其责辍一处兵马应付如何双须得百馀战舰方可集事显忠略无难色欣然一一应副至建康见叶枢知（府事）尚书张焘闻虞侯至步行来问劳苦甚勤曰：某真谓赖公之庇昨完颜这要初八日来此会饭不知令焘却去那裹诸公会议遣官往镇江措置张目虞公曰：冯洪。
　　二公参帷幄之谋不可行虞丈已建大功可任此责虞侯笑曰：去不妨然记得一笑话人得一鳖欲以计杀而食之炽火使釜水百沸横竹稍於鳖誓曰：能渡此活汝鳖知主人计以杀之勉力爬稍竟渡之人曰：汝能如此渡甚好更为多度一遭我欲观之仆之此行无乃类是诸公大笑是日泰州以急告虞侯至镇江谒刘信叔刘病已革虞侯问疾刘执虞侯手曰：朝廷养兵三十年我辈一技无所施今日成大功乃出於朝廷一中书保人我辈愧当死矣。先遣一将救泰州连日大风未能行侯与杨存中成闵谋曰：贼（改作敌）已瞰江经画守御之备不可缓今舟船久系岸万一临时或有不堪驾用误事柰何上率临江按试是时江船既止有战舰二十四只相继李显忠所遣船亦至先是虞侯与李显忠商量今移时俊军於马家渡辍李捧全军一六千人。又分戈船百艘来会京口十一朋二十五日习水战耀兵命战士踏戈船上下中流如飞北岸酋长（二字改作军）皆凭垒纵观骇愕皆曰：南军有备急遣人扬州报亮亮跨马即至列坐诸酋（改作队）长会议为必度之举有酋（改作队）长前曰：南军有备未可轻举向睹所乘舟楫迅驶如飞此甯能当之。且采石江面方此为狭甚而我军犹不利不如徐为之谋以俟以隙这震怒拔剑数之曰：汝罪当死者数矣。我不即诛汝今沮吾军事尚可恕乎！酋（此字改作队长）伏地涕泣交流哀告久之亮曰：我。且赦汝汝与诸酋（改作人）议来旦合要船百只即渡江违令者斩之诸酋（改作帅）退曰：南军如此岂宜轻举轻则送死亮凶很不容吾等说明日必杀我不如先下手为强也。遂定谋杀亮夜即基所居帐中连发三简明射中亮亮引弓欲射已而问曰：你是江南人是自家人万户答曰：自家人虏（改作金）主曰：我自去年煞是无道理事至今日饶我也。由你辈杀我也。由你辈不。若早早下手万户一人直入即其帐中杀之并及其帐中妃侍五人并杀梁大使郭副留（药师之子）马韩哥（马钦。韩哥改作海古勒）李参正（通）四人皆为谋来南者尽焚其尸是月初一日州签军雷政来告虞侯即日同杨存中成闵渡江至瓜洲措置後二日虏（改作金）之大将以檄来请和公是日往行在奏事两淮之民自镇江至平江见公船过焚香拜投鸣指赞叹初六日奏事毕初十日车驾幸建康明年二月十八日还临安。
　　归正官张棣正隆事迹记曰：完颜亮自己巳冬十二月杀兄而自立守旧都於会甯越明年诛夷稍定下求言诏敕中外公卿大夫至於黎庶之贱皆得以书奏对阙庭是时上封事者多陈言以会甯僻在一隅官难於转输民艰於赴诉宜徙居燕山以应天地（中会）亮深然之即日相张浩右相张通古役天下夫匠百万肖京师之仿佛营都於燕山迄三年而成至壬申夏驾始幸之遂以渤海辽阳府为东京山西大同府为西京中京大定府为北京东京开封府为南京燕山炽都府曰：大兴改元以赦告天下亮以渐染中国之风（删以渐至此七字改作有文才。旧校云：刘祁归潜志云：亮读书有文才为藩王时尝书人扇有大柄。若在手清风满天下之句）颇有（改作留）意於（书史）一日读《晋书》至苻坚传废卷失声而叹曰：雄伟如此秉史笔者不以正统帝纪归之而以列传第之悲夫。又一日与翰林承旨完颜宗秀左参知政事蔡松年语曰：朕每读鲁论至於夷狄虽有君不如诸夏之亡也。朕窃恶之，岂非渠以南北之区分同类之比周而贵彼贱我也。二子皆唯唯而不对（删双一至此七十三字）至丁导春二月御武德殿吏部尚书李通刑部尚书胡励翰林直学士萧兼赐坐（而语之曰：）朕昨夕夜已三鼓梦二青衣持牒称上帝宣朕前策小将军（乃亮小乌难马也。）腰弓矢随彼而前既行之次但如踏空转时到一门青衣指之曰：天门朕随入焉行一里之地宫极严丽朕欲纵马面临主前有二金甲谓之曰：此非人闲可下马步趋及殿垂帘如有待一朱衣曰：下拜而就跪朕绵随之但闻殿上语如婴儿令青衣持宣授朕曰：天策上将令征某国朕谢而出复上马见兵如鬼者左右前後杳无边际发一矢射之兵众以大喏而应之朕亦以喏之故惊愕而觉然而大喏之声犹在於耳朕立遣人於马厩视所策小将军但身汗如水取箭袋而数之亦的其一朕大异之，岂非天假手於我令取江南也。然而君父之语臣子毋泄於外众称贺戊寅夏五月亮御薰风殿宣吏部尚书李通翰林承旨翟永固宣徽使敬嗣晖翰林直学士韩汝嘉四子及庭首问吏部尚书李通朕欲迁都汴京将宫室重修加兵江左使海内一统即意如何通以阿谀面从惟佞是务对以正知天时人事不可失也。亮深悦之徐问翰林承旨翟永固永固对以燕都始成未数载帑藏之匮乏未补百姓之疮痍未痊，岂可再营汴都而重劳民力况江南乃继好之邦岁以厚币礼陛下同可无名出师而重劳征伐哉！臣为二事俱不可亮曰：非老。
　　奴婢所知复问宣徽使敬嗣晖对以臣与李通所奏同问翰林直学士韩汝嘉汝嘉对以牙与翟永固所奏同亮怒永固汝嘉之弗意遂退及门复宣殿侧听旨二子以为重则刀锯轻则鞭笞必不能免继宣翰林待待制綦戬讲晋史亮怒稍霁赦而释之明日拜李通为右丞敬嗣晖为参知政事永固知亮之罪己惧而乞解官己犯春三月遣左相张浩右参政嗣晖起天下军民工匠民夫限五而役三工匠限三而役两统计二百万运天下林木花石营都於汴将旧营宫室台榭虽尺柱变不存片瓦亦不用更而新之至於丹楹刻桷雕墙峻宇壁泥以金柱石以玉华丽之极不可胜计是年冬遣翰林侍讲学士施宜生入觐本朝隐画工於中闲节写临安之城邑市井及吴山之秀立具图以进亮这遣人於坐间Й屏而图写之城邑闲兵火残毁於吴山绝顶写已策马而立焉徐令翰林修撰蔡作诗书其上曰：万里车书已混同江南，岂有别疆封屯兵百万西湖上产马吴山第一峰亮诡曰：御制亮每与左补阙马韩哥（改作海古勒）面会旁拾事迹指画其处所另白其胜概亮乃奋髯箕踞不胜其志之锐明年庚申在正月再役天下军民匠不限丁而尽起之委右丞李通提探造军器於燕山之西北隅遣工部尚书苏保衡侍郎韩锡郎中张参预造战船於通州潞河是月二十三日翰林医（乐使）祁宰奏封事谏亮其略曰：臣闻民惟邦本本固邦甯今则北有造军器之烦劳南有修大内之重役百姓以久苦转输不胜疲敝臣愿陛下权罢其一俟一成而再计之兼来岁害气在进不利行师伏望陛下以天下为念社稷为心曲随臣请亮怒令擒而杀之祁宰神色自如而再请曰：臣年七十死固足矣。惟恐陛下将来不及臣更欲语已为左右刀刺其颊以杖穿之执缚而出祁宰以朝章受刃辞色终不改刃行之次烈风大作砂石飞舞人面不可见者迨三日而止是年秋八月委户部尚书梁球先计女真契丹奚家三色之军不限丁而尽役之修长者为正军矮弱为阿里喜（改作伊勒希）共得二十四万以一阿里喜（改作伊勒希）副一正军而为一类为一十二万馀计中原汉家渤海之地一十七路於内除燕山中都路造军器南京开封路修大内俱免差焉馀十五路每路签汉军一万人遂委吏部侍郎高怀正兵部郎中萧彦良户部主事王修翰林修撰郑子聃登闻检院使王淑右司郎中。
　　王全东平转运使梁肃翰林修撰杨伯仁翰林侍制刘仲渊修起居注刘元旨御史徐之万太府少监李天吉翰林应奉李希颜殿中侍御史高公挺户部员外郎曹节银牌而出焉目曰：差签军使至冬十月签差始定合女真契丹奚家三色之军通计为二十七万取有唐治分为二十七军其所授正副户各有差遂以五十户为蒲里党政军（改作富勒浑）百户为谋克（改作穆昆）千户为猛安（改作明安）万户为都统至十一月委正番猛安（改作明安）所签定女真契丹奚家军内检其精锐者十取一二至都统（所签）复三取一及燕山亮自试其果能射者得五千人目曰：细军其甲各以五色绒线穿之亮每自负曰：所签者数十万但可张其势取江南者。此五千足矣。辛巳二月亮率文武并百官驾幸洛汝百姓以父行而子留泣号盈其城三日不绝夏四月驻跸北邙自改曰：太平五月复临於汝以取牛马水草百官具法驾陈九节仪迎亮於南薰门亮入门暴雨大作仪制乐音皆不能举至内承天门雷风迅作拔云：一ト门未及开关拆击三守门吏死入门复霁秋八月皇太后谏亮不可亲征亮怒令护御将军赤盏彦忠（改作持嘉彦忠）杀母於太后宫越数日亮后徒单（改作图克坦）氏及太子光英再谏亮怒亦欲诛后与子惧隐於宫中三日亮赦而出自母谏死百官钤口结舌无更言者秋九月亮御正隆殿宣诸大臣问曰：众多宰职不能为朕为一路统军右丞刘萼率尔而对曰：臣愿请为之亮喜即拜为果胜军万户都统越日拜特进张彦忠为步军都统以孟州防御使王彦章副之将兵十万道出陕右击剑外拜工部尚书苏保衡为水军都充昭武在将军完颜郑家（改作镇嘉）副之将兵工万辎重随焉自海州飞棹而下拟钱塘江而出期以三旬迎亮於大江之南是月起天下签军分路请甲而人征焉西则河中说兆南则大名相州东则济南东平三军请甲之次同日反回者一十二万步军都统张彦忠止将兵三万出陕右水军都统苏保衡止将兵二万出海道右丞刘萼止将万能人出汉上馀则并会於黄河之南亮领焉冬十月王友起於大名耿京起於济南陈俊起於太行乘时崦啸聚者处处有之亮首知大名之乱拊髀而叹曰：朕兵未行辄挠其後虽匹夫匹妇不可留即遣都统斜也。（改作舍音）将兵万人攻大名多与少尽洗之大名之众闻风而自溃焉斜也。（改作舍音）杀居民三。
　　十万口灭族者一千七百馀家是通为大都为先锋将兵十馀万亲征淮上是日亮衣橘红袍衷以金甲从新宋门而出亮后徒单（改作图克坦）氏及太子光英拜送亮为之掩泣者久之徐自语曰：天使之不自由矣。中旬度淮过项羽庙下马入谒呵责久之末旬兵临於江上是日因辽阳府签军万人叛归（策立）葛王裒於东京改元大定是时中原之民知裒虽立尚在沙漠度亮虽存驻军淮上中原无主皇皇如也。其闲豪杰辈不待本朝之命改虏（改作金）正朔为本朝正朔至亮死於淮甸裒徙於燕山方抚定焉是月虏（改作金）相张浩知裒抚定黄河迤北之地使人笔录裒赦具以报虏（改作亮）亮得之於路以鞭击而叹曰：是子福过我也。朕平昔有意俟江南平定之後取武成一戎衣而有天下大定朕欲改之此子为我先矣。徐令人取一册亮果预书久之敕南京枢密院遣先锋郭安国男端孙（改作纳丹珠）将兵数千自黄河以北州县无少长而尽洗之比至相州闻亮死方止至十一月亮以内乱所扰知军意之二三战船之不至在江之不可渡或有鸡肋之意然未形於牙齿闲。又恐贻笑万世遂筑渡江台於江之南然後作不军计是日宣威胜军万户耶律劝农语曰：尔所将军兵俟来日朕欲自较其部族擎人其数当从军法耶律自度所统军已不及半惧亮之必诛与子寝殿宿直将军母里哥谋母里哥以计弑亮上下皆从之明日乘亮未起军突於帐前集箭射之亮疑本朝掩客当鹘（改作穆昆）杀射亮仆地众执而缢之都督李通亦为乱军所杀三军遂四散而归。
　　赐进士出身头品顶戴四川等处承宣布政使司布政使清苑许涵度校刊。
　　※卷二百四十二校勘记。
　　出蜀口欲出荆襄（欲字衍）  权申云：非敢退（脱申云：二字）  虏追骑至早角林（骑误作驰）  既是虏主今日过江（脱今日二字）  虞侯与说（一作虞侯曰：）  你们道我走去甚处（脱我字）  左右分立（脱分字）  必争与死（与误作於）  小注（名球误作名求）  修起居注刘元真（真误作旨）  取有唐制（制误作诒）  诛杀守令改虏正朔（脱诛杀守令四字）  使人笔录裒赦文（脱文字）。



　　

●卷二百四十三

　　炎兴下帙一百四十三。
　　起绍兴三十一年十一月二十八日丙申，尽其日。
　　炀王港督录曰：岐王亮杀主自立改元天德都会甯府内侍陷虏（此字改作北中）每思报仇乃进曰：燕京自古霸国虎视中原为万世之基帝都近矣。遂纳其言差梁汉臣允修燕京大内正使也。彦舟为副使自天德四年起至正隆三年毕工改燕京为中都择日迁都燕山府以护驾军三十万铁浮图一十万紫茸细军一万为先锋木突（改作穆敦）总管留守会甯府正隆四年八月十八日至燕京萧玉奏曰：陛下移燕山去白沟百里之外皆南宋故土孔彦舟郦琼靳赛王喜徐文孟斌之徒项背宋臣皆握大军尽屯中原万一有变非国之主亮曰：卿无忧也。梁汉臣奏曰：臣闻南宋讲武教兵有吞中原之志愿陛下无坐乐於内可令山东两路河北三路通水去处积草聚粮仍於诸路州军置造军器兼修大梁虎视江淮及造战舰以备海道征伐并依亮一日入皇后阁见棹子上胆瓶内有木樨花数朵问此花出於甚地后曰：汴京。
　　孔彦舟进来乃索笔砚为《诗》曰：绿叶枝头金缕装秋深别有一般香一朝扬汝名天下也。学君王着枯黄一日宣梁汉臣曰：朕欲修汴京大内时复巡幸卿为朕谋无得有辞汉臣曰：被奉圣训岂敢辞免愿陛下颁诏诸路发人夫工匠以候使唤以梁汉臣充修汴京大内正使孔彦舟为副使因谓汉臣曰：赐金字牌子与卿去处如朕亲行赐金奶钱段绢各一百仍差都统阿使多术律甯（改作舒噜甯）统骑军二十万驻於汴京城外防逃走工匠人夫工匠日支米二千半钱五十文人夫变如之贞元三年梁汉臣孔彦舟至汴城正隆元年春起夫正隆四年毕工梁汉牙孔彦舟奏京城大内修造了毕。又令人催造通州战船遂起人夫抬舁木植打造战船三等凡灵敏千只委兵部尚书苏保衡徐文统押仍於诸路刷铁匠五千人打造人马衣甲军器有郓州相州青州进到铜钹刀五千口改造敲刀。又令东平府北京阅州大安军集八百万签女真渤海契丹汉儿五十万山东两路河北三路并签大军一十万诸路番汉军七十万诸路捕鱼稍工水手一十七万番汉等军共二百九十七万令分八路入南界完颜仲统兵取长安凤翔至西蜀完颜明统兵自西京至均房汴京南颍昌府方城颍县邓州孛堇（改作贝勒）统军自南颍州蔡州临汝阿鲁（改作阿噜）术律（改作摩哩）统军自亳州至城父顺昌府光州乞伏赤朱自寿州合肥和州界耶律术（改作耶律穆）自青齐至淮楚界御驾亲征兵部尚书苏保衡监修战船苏保衡奏臣被奉圣旨打造战船完备通州至定要口二百八十里陆地不通河沟无水通舟入海伏望特降睿旨行下措置帝宣汉臣来曰：苏保衡奏来称通州不通水海口陆地二百八十里奈何梁汉臣曰：起三路人夫开渠担水（作成）浮泥用夫拖船入海行下苏保衡即施行梁汉臣私曰：贼（改作暴）君无道但得一路人夫叛我宋中兴有日柰何自修燕京及大梁签刷人夫工匠三百馀万无一人是丈夫也。，岂非天哉！苏保衡起山东民夫开河担水挽舟自通州入定林口二百八十里人人称冤道路嗟叹而无一人敢叛者汉臣。又奏西京洛阳好花宜巡幸看花正隆二年二月幸洛阳一夜天降大霜群花尽死不悦梁汉臣曰：陛下降诏催促诸路大军南取江淮无失其时天与弗受返遭其咎时至弗受其殃臣愿陛下统一天下混车书於万里，於是下诏催促马步军起行往汴京。
　　宣梁汉臣孔彦舟抚问修大内不意有人谮彦舟者遂赐酒之彦舟捧卮跑饮见彦舟臂上雕青问曰：何物也。彦舟曰：臣少年时不成器教人刺来曰：卿如今成器敢做甚彦舟股忄栗命彦舟充西京留守起行至路药发而死二年八朋在汴京值中秋设宴百官玩朋忽密云：罩月索笔作鹊桥仙词曰：停杯不停歌不发等候银蟾出海不知何处片云：来做许大通天障碍虬髭断星（眸睁）煞惟恨剑锋不快一挥挥断紫云：根要见婵娥体态翰林学士祁宰奏曰：陛下弃大国宫殿遍幸诸州败盟兴师无故举事劳力役生灵兴工动土修建西京之内开掘无用之河劳基军民嗟怨盈路太乙出现陛下转以为妖殊不惮畏臣食禄於朝焉可缄默伏望陛下察天地之不祥收兵罢役通和南宋复还故都四海九州咸感圣德天下幸甚亮大怒斩之灭其族焉隆三年二月下诏小龙虎大王兵五万守镇蒙古右司虎牙卫将军大家奴（改作大嘉努）守镇上京会甯府术律（改作舒噜）侍中兵三万守燕京中都葛王兵五万屯齐郓两州兼津发粮草皇太子奉国卫将军户部侍郎张昌等守汴京御营前军高委礼管押御前射雕军一万三千并紫茸细军三千御前提举右将军达耳明威（改作塔尔明威）御前左将军赤盏明威（改作持嘉明威）御前前军伽罗明威（改作额噜明威）御前後军西道部属这兴国奴（改作兴国努）将紫茸细军三千人令分五部一部五百人每队六十人谋克（改作穆昆）一人队头一人戎芦服一人牌头二人饭食五人队身五十人五年秋九月起汴京敕天使催促八路军马各依地分入南界进发时童谣言正军三匹马签军两只鞋郎主向南去赵老送灯台九月渡淮至寿春屯驻差御前都统骠骑总管韩夷耶奉敕领行临发赐御制喜迁莺词曰：旌旄初举正是力健嘶风江渚射虎将军落雕都尉绣帽锦裘翘楚气张断发争柰鼙地一声鼙鼓笑谈顷指长江齐骇六师飞渡此去无自惰金印如斗独在功名取断锁机谋垂鞭方略人事本无今古试舒卧龙韬韫果见功成朝暮问（江左）想云：霓以俟玄黄迎路韩夷耶兵南进遣千户莫利（改作穆棱）领骑五百掠地遇大宋姚兴马军五十馀至尉子桥游骑探得遂报破敌军统制戴皋戴皋请统制姚兴再率四队四百人出阵王权领众因走车采石江口是夜多张旗帜地中明火径虏（此字改作敌营）数千伏路虏（改作敌）不能前遂得渡江屯驻东采石亮。
　　驻军和州两岸相对日谋渡江是日淮东刘两府拥兵淮楚舍人虞允文催督张振将建康龙湾采石军船分布上下汉张振差戴皋提举诸处人船王宗海鳅二百只周荣狮子船一百只策应采石范汴战船五十只在采石河口对母山杨林口薛家湾耿下张渊将艨艟船三百只对石婆嘴三山基时俊战船五十只屯於沙洲北乌基马家渡杨选战船三十只对放口马家渡张永战船五十只策应薛家湾慈乌基王宗水军张振王琪虞允文催督措置防守江岸时十一月八日虏（改作金）主於江西岸筑坛遣奉国大将军乞伏赤朱押战船一千馀只出杨林口沿江摆布虏（改作金）主登坛手执小黄旗招使入船敕下如先得岸者建康金银给支一万千户登舟济江虏（改作金）主台上用黄旗一刺各馀只战船摆为一字直趋东岸而进张振登山见贼（改作敌）船指东采石岸进用诸军号带旗指便诸军战船及艨艟斗舰海鳅等船出岸两势包掩鼓声震天飞箭如雨旌旗盈江咕声如雷两势掩击战士奋勇争先尘战艨艟战舰江上逆水如飞虏（改作敌）船低小尽没於江活捉番贼（改作敌兵）不知其数跳水死者千馀人虏（改作敌）船一千馀只走西岸诸军踏车船赶杀梁汉臣奏云：本国大捷请陛下登舟早达建康虏（改作金）主欲登舟赤盏明威（改作持嘉明威）将军奏曰：陛下番（改作北）船底小尽被南宋压沈大江柰何陛下乘舟欲渡是梁汉臣卖陛下於宋朝耳亮见败舟奔岸亮夺怒谓梁汉臣曰：汝本宋朝旧臣朕高官厚禄恩过朝士不知纪极而敢反朕遂命赤盏明威（改作持嘉明威）将军斩梁汉臣於江岸虏（改作金）主见诸军败回返和州诏天使催促海道大  军苏保衡有海船千户韩宗愈降於李宝李宝追赶用火箭烧番（改作北）船船尽焚没尽没尽降其军正隆五年十一月亮至扬州东门外汉王庙建御寨诣瓜洲岸望在江见本朝以虞舰教水军於江心旌旗丽日器甲鲜明艨艟战舰海鳅戈船及狮子船楼子船於大江心飞走布长阵望北岸一弩箭射不到处打梆子声不绝排一字阵於浮玉亭上声喏诸船复回虏（改作金）众大骇亮谓臣下曰：此纸糊船何足道哉！遂回扬州御寨有木突（改作穆敦）总管大怀忠总管肖这巴（改作萧扎巴）众议曰：郎主坚欲渡江适观大宋战舰江心如飞甲士奋勇人船精锐我等皆北人走马射箭为上，岂可乘船与江南人战大江金星死於江中不见乡里大。
　　怀忠等早至御寨奏事见乐家奴（改作乐嘉努）将军云：郎主昨晚大醉未直大怀忠乐家驻（改作乐嘉努）郎主夜来有何圣旨乐家奴（改作乐嘉努）曰：昨晚与后妃饮言三日渡江不得将大臣尽行处斩肖这巴（改作萧扎巴）以蹑大怀忠脚  谓乐家奴（改作乐嘉努）曰：若郎主起来谓大臣奏事则个，於是肖这巴（改作萧扎巴）大怀忠复回商议云：若不行弑逆我等无缘还乡必死於此大怀忠云：郎主有紫茸细军万人护御双乐家奴（改作乐嘉努）将军倾信柰何事有泄露死和无疑肖这巴（改作萧扎巴）云：晚朝奏遣细军东取海陵先请乐家奴（改作乐嘉努）将军谕以祸福使心变动事可济矣。晚朝奏云：臣等度大江必能济渡（东有）泰州可令紫茸细军连夜进取所掠金银尽以给赐一发渡江必能济岸遂遣之行是夜诸人邀乐家奴（改作乐嘉努）将军说之云：郎主坚欲下江南今南宋沿江战艘万只冲巨浪如飞我等（尽喂）鱼鳖耳乐家奴（改作乐嘉努）曰：诸人欲何如大怀忠等曰：若不行弑逆定难回乡乐家奴（改作乐嘉努）曰：诸人举事家奴（改作嘉努）愿效愚诚肖这巴（改作萧扎巴）曰：今夜三鼓伏万弓於暗处使人举咕父即入言南人去刂寨公先盗郎主弓剑以烛引郎主出帐诸人望烛明处以万箭齐施时公当避之大怀忠曰：若事济拜公大将军东道大总管乐家奴（改作乐嘉努）许诺是夜三鼓亮醉卧帐中闻外咕声乐家奴（改作乐嘉努）云：恐人所盗臣带於身家奴（改作嘉努）孰烛引亮慌急披锦衾出外家奴（改作嘉努）弃烛奔窜万箭齐发射死亮大怀忠等引军北遁。
　　亮乃阿骨打（改作阿固达）长子宗干元子也。宗干生四子曰：充曰：兖曰：襄曰：兖皆为亮所诛死亮篡夺後以同谋皆讨论封拜自古讣肖王仲武鸟挞（改作乌塔）大卿高景山兴国奴（改作兴国努）各赐铁券平昔善者皆沾恩赏睚眦宿怨如完颜卞曹坚之刘仲甫之徒皆贬降窜黜焉。
　　神麓记曰：亮安装登极惟有一亲弟梧桐兖（旧校云：金史兖本名梧桐）以殿前都点检为贺正旦使来我朝都亭驿中病甚亮以天使催督返界归国死。又有一亲弟判宗正雍王兖小名蒲甲（改作博哈）为人氵莅事精勤果断不私众人称赞惟亮不甚和畅即位之後徙座次上藩除西京留守大同尹有说书者刘敏讲演书籍至五代梁末帝以弑逆诛友之事充拍案厉声曰：有如是乎！奴婢契丹人栲栳提点上告变云：大。
　　王谋反宣诏至燕京斩而烹之二子皆赐死。
　　天德三年诏门下朕临民而为父母必思安於兆民继世而为帝王必思期於万世是以定国家之计岂使止於目前承祖宗之谟不敢忘於在远昨因抚绥南服分置行台时边防未定法令未具本非永设只是从权既而人拘道路之遥事虑岁时之滞凡天下固无亲疏彼此无闲各体君上之意务尽均平。若能於公相之子孙闾阎之黎庶一体视之如朕之所喜无以加焉朕虽居人上之尊承万方之统食不甘味寝不安席惟以太平为忧不敢以位为乐也。自古帝王固有酣醉嗜欲辍朝废政穷奢极侈耽乐是从虽有忠义之士犯颜逆耳一谏而有斥逐再谏而加诛戮则终杜底下臣之口无复敢言者朕非不知变非不能所以然者重念太祖皇帝艰难以取天下俗救民於水火之中非欲自尊务承先志兢兢持守虽跬步不敢忘凡尔有官君子待享爵禄於安平之时其可不念太祖艰难创业之功今朕求治之意交修不熙庶绩朕宣布百官盖有五刑著为常典小者加之责罹於邦宪实有伤於朕心故使通闻庶令天下有守法奉公无赃私之过朕所闻知必加进用自今後凡有罪者无或隐而相容凡觖望者必尽狱以取平庶共底於大甯以同享於极治咨乐有众全予到场不故兹诏示想宜知悉诏书如右宜令尚书刑部关牒各应行下於合属去处。
　　赐进士出身头品顶戴四川等处承宣布政使司布政使清苑许涵度校刊。
　　※卷二百四十三校勘记。
　　岐王亮弑主自立（弑误作杀）  王喜徐文（王喜应作王善）  铜板刀五千口（板误作钹）  自寿州至合肥合州界（脱至字）  将射周军一万三千紫茸细军一万先下两淮韩夷耶奉敕领军南行（脱将射周至韩夷耶二十一字）  姚兴单骑突入贼军出没数遭身带数箭抚谕战士今日报答国家建节封侯在此一日无得退走姚兴见贼添兵数万遣骑求救於王权相拒历阳王权领众回走东采石江口（脱姚兴单骑至相拒历阳七十五字）  是夜多张旗帜城中明火抽军倒那济江贼军知觉大战於杨林渡统制时俊用劲弩数千伏路（城中误作地中脱抽军至俊用二十一字劲弩误作径虏）  虏主见诸军败绩（脱绩字）  部管肖这巴等众（脱等字）  使人兴咕公即入（公误作父）  自唐古卞萧玉（误作古卞肖王）。



　　

●卷二百四十四

　　炎兴下帙一百四十四。
　　起绍兴三十一年十一月二十八日丙申，尽其日。
　　张棣金虏（改作国）图经（旧校云：此卷以金史对舛巳极无从改正。又云：但有异同似非舛舛也。）曰：一京邑金虏（改作人）有国之初都上京府曰：会甯地名金源其城邑宫室类中原之州县廨宇制度极草创居民往来或车马杂还皆自前朝门为出入之路略无禁限每春正击土牛父老士庶无长无幼皆观看於殿之侧主之出朝也。威仪体拦驾以诉之其朴野如此至邕有内庭之禁大率亦阔略迨亮弑而自立粗通经史知中国朝{宀一}之尊密有迁都意继下求言诏应公卿大夫刍荛黎庶皆得以利害闻时上书者多陈京师僻在一隅官艰於转输民艰於赴认不。若迁燕会三年而始成真元四年亮率文武百官驾始幸焉遂以渤海辽阳府为东京山西大同府为西京中京大定府为北京东京开天下京邑始定焉都城之门十二每一面分三门一正两偏焉其正门四旁皆。又设两门正门常不开惟车驾出入馀悉由旁两门焉其。
　　门十二各有标名东曰：宣耀曰：施全曰：阳春西曰：灏华曰：立泽曰：新益南曰：丰宜曰：景风曰：端礼北曰：通元曰：会城曰：崇知内在门左掖宣阳双在外焉外门榜即墨书粉地内则金书朱地皆故礼部尚书王竞书。
　　一宫室亮欲都燕遣画工写京师宫室制度至於阔狭修短曲尽其数授之左相张浩辈按图以修之城之四围九里有三十步自天津桥之北曰：宣阳门（如京师朱雀门）门分三中绘一龙两偏绘一凤用金镀铜双只日开一门无贵贱皆得往焉过门有两楼曰：文曰：廊之半各有偏门向东曰：太庙向西曰：尚书省通天门今改为应天府观高八丈朱门五金钉饰之东西相去里馀。又为设一门左曰：左掖右曰：右掖内城之正东曰：宣华正西曰：玉华北曰：拱宸门及殿凡九重殿三十有六闲阁倍之正中位曰：皇帝正位後曰：皇后正位位之东曰：东内西曰：西内各十六位乃妃嫔所居之地也。西出玉华门同乐园瑶池蓬瀛柳庄杏林尽在，於是。
　　一宗庙虏（改作人）本无宗庙祭祀亦不修（删本无至此九字）自平辽之後所用执政大臣多汉人往往说（删所用至此十二字）以天子之孝在乎！尊祖尊祖之事在乎！建宗庙。若七世之庙未修四时之祭未举有天下者不可不念虏方开悟（删此四字）遂筑室於内之东南隅庙貌祀事虽具制度极简略迨亮徙燕遂建巨阙於内在之南千步廊之东曰：太庙标名曰：衍庆之宫以奉安太祖太宗晟德宗宗干（亮父）。又其东曰：元庙以奉安元祖克者（改作和卓）仁祖大圣皇帝杨割（改作杨格）至裒立迁亮父德宗於外室复奉安父懿宗宗尧於太庙其昭穆各有序。
　　一虏人本无之礼（删虏人至此八字）至亮徙燕筑陵於城之西南九十馀里大洪山时太庙元庙告成始（改作遂）有尊祖之间时奏议者多陈郊祀配天之事亮耻效中国旧制令别讨论之礼官进以三年一五年一乃上古之制也。当取夏四月取冬十月亮从之诏告天下遂令太常寺备大乐具九奏仪从侍期往焉至是月吉日先一夕宿於正殿次日凌晨令导从人各服五色画衣执旌幢斧钺幡盖羽扇自内城至庙夹道骈肩而立徐布九节仪从奏乐及歌者皆乘马迨御座衣元服兖冕执圭乘玉辂九龙御座至庙礼毕易之金略服达游冠绛纱袍奏乐曲而回。
　　一山陵虏（改作金）人都上京本无山陵（删此四字）祖宗以来止（改作始）卜葬於护国林之东仪制极草创迨亮徙燕始有置陵寝意遂令司天台卜地於燕山之四围年馀方得良乡县西五十馀里大洪山曰：大洪谷曰：龙衔峰（冈峦）秀拔林木林密（至筑）陵之处亮寻毁其寺遂迁祖宗父叔改葬於增基之上。又将正殿元位佛像处凿穴以奉安太祖太宗晟父德宗宗干其馀各随昭穆序焉惟被杀葬於山之阴谓其刑馀之人不入。
　　一仪卫金虏（改作人）建国之初其仪制卫从止类中州之守令在内庭闲或遇雨雪虽后妃亦去衤蔑履赤足践之（删止类至此二十六字）其（改作极）淳朴如此（删此二字）立始设护卫将军寝宫小底（改作实达尔）怒气手伞子迨赴燕始乘车辂兖冕仪从颇整肃特令翰林待制邢具瞻作引导词曰：五年一狩仙仗到人间问稼穑艰难苍生洗眼秋光里今日见天颜金瓜玉斧沈烟和舞蹈六龙闲歌谣道咏皆相似天子寿南山至亮徙燕知中国（删此三字）威仪这尊护从悉具。若寻常行猎观田多无定制，或以数百骑或数千骑前後皆执旌旗上绘一日至一大绣日旗曰：御坐马伞或黄或红时或排驾而出大率制度与中国等（删制度至此六字）导前者皆手伞子其人各长六尺八尺衣奇锦团花袍金镀银带簇金蛾拳脚幞头双引而前皆散手及半方有执旗者约干馀队旗之後曰：驾头（驾头後曰：）护卫将军皆衣紫窄袖衫金带幞头腰弓矢并马而行弓矢一绣袋覆之得数百至曲盖其形六角细曲柄饰以文彩以护军执之以为仪式曲盖後曰：御坐马左右二副点检领之御马後曰：寝殿小底（改作实达尔）衣大红乘骑与护卫将军一等止无弓矢而腰以红包袱。又约数百及驾或乘逍遥或乘步辇或乘马临时取旨焉其上张盖表里皆黄罗柄微曲驾之後护卫小底（改作实达尔不计其数。又其後曰：马军栲栳随焉。
　　一旗帜虏（改作金）人以水德凡用师行征伐旗帜尚黑虽五方皆具必以黑为主寻常车驾出入止用一色日旗与后同乘加月焉三旗相闲而陈或数百队或千馀队日旗即以红帛为日刺於黄旗之上月旗即以素帛为月刺於红旗之上。又有大绣日月旗二如。
　　享大礼册封一一循古制旗无大小皆备焉然五方五星五岳青龙白虎朱誉玄武神凤外。又有五星连珠一日月合壁一隼二太白二近御。又张一大旗其制极广绣绘神物以猛士执之。又有数十人护之各施大绳以备风势名曰：盖天。
　　一冠服虏君臣之服大率与中国相似止左衽异焉虽虏主服亦左衽（删虏君至此二十四字）其（改作金）臣皆横金文臣则加鱼不待赐而许自服焉。
　　一官品虏（改作金）之官品本遵唐制。又以本朝之法并辽法参而用之文则郎与大夫武则校尉与将军其勋爵食邑皆同焉至二品文武混而为一亮立渐加损益如中亮改中宪奉德改朝列。又增崇进荣禄二官至裒再益中大人行大定官制焉。
　　一取士金虏虽夷狄中至贱者（删虏虽至此八字）初无文物自侵辽後所在处以科举取士遂有渖州榜平州榜真定榜才是也。至天会十年海内小安下诏如契丹开劈制限以二岁有乡府省三试乡中曰：乡荐府中曰：府解省中曰：及第时有秀士有未愿起者州县（必根）刷遣之程文分两科曰：诗赋曰：经义各一场殿试则诗赋加论经义加试策榜首与魁各分焉是年赵洞为诗赋第一人孙九鼎为经义第一人并补承议郎第二人承德郎第三人承奉郎馀不限甲次尽补承事郎科举由是而定立。又增专经神童法律三科为杂科亦设乡府省三试中选（之人）并补将仕郎迨亮杀自立甚有尊经术崇儒雅之意始设殿试。又乡试聚於州限三人取一府试分立五处河北东西两路中都於大兴府临潢会甯东京产等路於大定府西京路河南北路於大同府大名路山东东西两路於东平府（南京路於）一封府京兆熙秦等路於河中府并限四化取一省试以五百人为定格殿试日黜落中第之人多寡不等临期取旨。又将（第一）人特赠一官授正仕郎馀并授从仕郎次举。又罢经义专经神童止以赋词法律取士词赋为正科法律为杂科裒立於府省试各添策论一场将殿试第一人依旧承议郎第二第三人儒林郎并赐绯馀皆从仕郎至今不易。
　　一屯田屯田之制本出上古虏人非能遵而行之偶尔符合比上古之制犹简废伪齐豫後（虑中）州怀二三之意始治均田屯田军非女真契丹奚家亦有之自本部族徙居中土与百姓杂处计其户口给官田使自播种以充口食春秋量给衣马殊不多馀并无支给。若遇出军之际始月给钱米不过（数千）老幼在家依旧耨亦无不足之叹今日屯田之处大名府路山东东西路河北东西路南京路关西路四路皆有之约一百三十馀千户每千户止三四百人多不过五百所居止处皆不在州县筑寨处村落闲千户百户虽设官府亦在其内。
　　一用师虏（改作金）人用兵专尚骑闲有步者乃签差汉儿悉非正军虏（改作金）人取胜全不责於签军惟运薪水掘壕堑张虚势般粮草而已不以多寡约五十骑为一队相去百步而行居长以两骑自随战骑则闲牵之待敌而後用。又有一贴军曰：阿里喜（改作伊勒希）如遇正军病即以贴军代行至兵都官曰：天下兵马大元帅次曰：左副元帅右副元帅左帅左翊都统。又其次曰：随军万户每一万户所辖十千户一千户辖十谋客（谋客本百户地。正文注均改作穆昆）一谋客（改作穆昆）辖两蒲辇（蒲辇五十户也。。正文注均改作佛甯）自万户至蒲辇（改作佛甯）阶级虽设寻常饮酒食略不闲别与兄弟父子等所以上下情通无阂塞之患每有事未决者会集而议之自下而上各陈其策如有可采者不择人而用之其临大敌也。必以步军当先精骑两翼之或进或退见可而前弓矢亦不妄发虏流（改作金军）有言曰：不能打一碣冲突而已遇败亦不散去则逐队徐徐而退弓力止七斗箭极长刀剑。
　　一田猎虏（改作金）人无他（二字改作之）技所喜者（删此三字）莫过（此字改作精於）田猎昔都会甯之际四时皆猎焉至亮徙燕以都城之外皆民田三时无地可猎候冬月则出一出必俞月后妃亲王近臣皆随焉每猎则以随驾之军密布四围名曰：围场待狐兔猪鹿散走於围中虏（改作金）主必（下添亲字）射之，或以周鹰击之次及亲王近臣出围者刻舟求剑捕之饮食阴处而进，或以亲王近臣共食遇夜则或宿於州县或宿於郊外无定亮以子光英年十二获獐取而告太庙裒立尤甚有三事令臣下谏曰：饭僧曰：作乐曰：围场其重田猎也。如此。
　　一刑法金虏（删此字）有国之初立法设刑悉遵辽制常。
　　刑之外双有一物曰：沙袋以革为囊实之沙石击於杖头有罪者持而决其背大率似脊杖之属惟数多焉立执政大臣多中州汉儿人始加损益首去此沙袋之制至皇统闲命下学士院令计论条例颁行天下目之曰：皇统新制近千馀条亮弑自立。又去脊杖以其近人心故也。斩刑者以上古之制一也。处死者免决重杖止令绞也。流者所犯之人无流罪止流犯人之家属也。徒者非谓春秋代徒实拘执就役也。徒止五年以上死罪也。徒五年则决杖二百四年决杖一百八十三年一百六十二年一百四十一年一百二十杖无大杖止以荆杖决臀实数也。拘役之处逐州有之曰：都作院所徒之人或使之磨甲或使之土工使之杂作无用不可脚腕以铁为科钅兼钅兼之罪轻者用一罪重者用二朝纵暮收年限满则逐便不妨依旧为百姓刑法大率与旧制不相远惟僧尼犯奸者死强盗不论得财不得财并处斩强奸者死则古法矣。。
</div>
    <div class="pagination">
<a href="三朝北盟会编_page100.html">上一页</a><span>...</span><a href="三朝北盟会编_page96.html">96</a><a href="三朝北盟会编_page97.html">97</a><a href="三朝北盟会编_page98.html">98</a><a href="三朝北盟会编_page99.html">99</a><a href="三朝北盟会编_page100.html">100</a><span class="current-page">101</span><a href="三朝北盟会编_page102.html">102</a><a href="三朝北盟会编_page103.html">103</a><a href="三朝北盟会编_page104.html">104</a><a href="三朝北盟会编_page105.html">105</a><a href="三朝北盟会编_page102.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
