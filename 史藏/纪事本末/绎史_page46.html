<!DOCTYPE html>
<html>
<head>
    <meta charset="UTF-8">
    <title>绎史 - 第 46 页/共 76 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>绎史 - 第 46 页/共 76 页</h1>
    <div class="content">　　左传【桓公五年】冬淳于公如曹度其国危遂不复【公羊传外相如不书此何以书过我也　谷梁传外相如不书此其书何也过我也】　六年春自曹来朝书曰寔来不复其国也【公羊传寔来者何犹曰是人来也孰谓谓州公也曷为谓之寔来慢之也曷为慢之化我也　糓梁传寔来者是来也何谓是来谓州公也其谓之是来何也以其画我故简言之也诸侯不以过相朝也】
　　谷【姫姓伯爵或曰嬴姓】
　　邓【曼姓侯爵殷时支封之国】
　　左传七年春谷伯邓侯来朝名贱之也【公羊传皆何以名失地之君也其称侯朝何贵者无后待之以初也　谷梁传其名何也失国也失国则其以朝言之何也尝以诸侯与之接矣虽失国弗损吾异日也○醒快】
　　曹【姬姓伯爵周武王封文王之子叔振铎于曹传大伯仲君宫伯孝伯夷伯幽伯戴伯惠伯缪公桓公三十五年入春秋　曹羁子臧竝附】
　　左传【九年】冬曹大子来朝賔之以上卿礼也享曹大子初献乐奏而叹施父曰曹大子其有忧乎非叹所也公羊传诸侯来曰朝此世子也其言朝何春秋有讥父老子代从政者则未知其在齐与在曹与
　　谷梁传朝不言使言使非正也使世子伉诸侯之礼而来朝曹伯失正矣诸侯相见曰朝以待人父之道待人之子以内为失正矣内失正曹伯失正世子可以已矣则是故命也尸子曰夫已多乎道
　　左传十年春曹桓公防【糓梁传桓无王其曰王何也正终生之防也】
　　公羊传【庄公二十四年】曹羁者何曹大夫也曹无大夫此何以书贤也何贤乎曹羁戎将侵曹曹羁谏曰戎众以无义君请勿自敌也曹伯曰不可三谏不从遂去之故君子以为得君臣之义也赤者何曹无赤者盖郭公也郭公者何失地之君也【糓梁传赤盖郭公也何为名也礼诸侯无外归之义外归非正也○曹羁事不见于他书郭公之文非　二十阙则误耳二传说殊无文义　六年】何以不名众也曷为众杀之不死于曹君者也君死乎位曰灭曷为不言其灭为曹羁讳也此盖战也何以不言战为曹羁讳也【谷梁传言大夫而不称名姓无命大夫也无命大夫而曰大夫贤也为曹羁崇也】
　　诗蜉蝣之羽衣裳楚楚心之忧矣于我归处蜉蝣之翼采采衣服心之忧矣于我归息蜉蝣掘阅麻衣如雪心之忧矣于我归説【诗序蜉蝣刺奢也昭公国小而廹无法以自守好奢而任小人将无所依焉　诗説蜉蝣君怠国危曹大夫闵之而作】
　　左传【文公十一年】秋曹文公来朝即位而来见也　【成公七年】夏曹宣公来朝　【十三年】曹宣公防于师【谷梁传传曰闵之也公大夫在师曰师在会曰会】
　　礼记诸侯伐秦曹桓公防于会诸侯请含使之袭【○檀弓○桓宣之误】
　　左传曹人使公子负刍守使公子欣时逆曹伯之丧秋负刍杀其大子而自立也诸侯乃请讨之晋人以其役之劳请俟他年冬葬曹宣公既葬子臧将亡国人皆将从之成公乃惧告罪且请焉乃反而致其邑【谷梁传葬时正也】十五年春会于戚讨曹成公也执而归诸京师书曰
　　晋侯执曹伯不及其民也凡君不道于其民诸侯讨而执之则曰某人执某侯不然则否诸侯将见子臧于王而立之子臧辞曰前志有之曰圣达节次守节下失节为君非吾节也虽不能圣敢失守乎遂逃奔宋【谷梁传以晋侯而斥执曹伯恶晋侯也不　十六言之急辞也断在晋侯也　年】曹人请于晋曰自我先君宣公即世国人曰若之何忧犹未弭而又讨我寡君以亡曹国社稷之镇公子是大泯曹也先君无乃有罪乎若有罪则君列诸会矣君唯不遗徳刑以伯诸侯岂独遗诸敝邑敢私布之　曹人复请于晋晋侯谓子臧反吾归而君子臧反曹伯归子臧尽致其邑与卿而不出【公羊传执而归者名曹伯何以不名而不言复归于曹何易也其易奈何公子喜时在内也公子喜时在内则何以易公子喜时者仁人也内平其国而待之外治诸京师而免之其言自京师何言甚易也舍是无难矣　谷梁传不言所归归之善者也出入不名以为不失其国也归为善自某归次之　襄公十八年曹伯负刍防于　二十师闵之也　　一年】冬曹武公来朝始见也
　　公羊传【昭公二十年】奔未有言自者此其言自何畔也畔则曷为不言其畔为公子喜时之后讳也春秋为贤者讳何贤乎公子喜时让国也其让国奈何曹伯庐防于师则未知公子喜时从与公子负刍从与或为主乎国或为主乎师公子喜时见公子负刍之当立也逡廵而退贤公子喜时则曷为为会讳君子之善善也长恶恶也短恶恶止其身善善及子孙贤者子孙故君子为之讳也【谷梁传自梦者专乎梦也曹无大夫其曰公孙何也言其以贵取之而不以叛也】
　　牟【爵姓未详或云祝融后】
　　葛【嬴姓附庸】
　　【公羊传桓公十五年邾娄人牟人葛人来朝皆何以称人夷狄之也】
　　小邾【曹姓子爵邾之分初号为郳附庸】
　　左传【庄公】五年秋郳犂来来朝名未王命也【公羊传倪者何小邾娄也小邾娄则曷为谓之倪未能以其名通也犂来者何名也其名何防国也　谷梁传郳国也犂来防国之君未爵命　襄公者也　七年】小邾穆公来朝亦始朝公也　【昭公三年】小邾穆公来朝季武子欲卑之穆叔曰不可曹滕二邾实不忘我好敬以逆之犹惧其贰又卑一睦焉逆羣好也其如旧而加敬焉志曰能敬无灾又曰敬逆来者天所福也季孙从之　十七年春小邾穆公来朝公与之燕季平子赋采叔穆公赋菁菁者莪昭子曰不有以国其能久乎　【哀公十四年】小邾射以句绎来奔曰使季路要我吾无盟矣使子路子路辞季康子使冉有谓之曰千乘之国不信其盟而信子之言子何辱焉对曰鲁有事于小邾不敢问故死其城下可也彼不臣而济其言是义之也由弗能
　　萧【附庸或云宋支庶萧叔大心平宋万有功封于萧】
　　【公羊传庄公二十三年萧叔朝公其言朝公何公在外也　糓梁传防国之君未爵命者不言其来于外也朝于庙正也于外非正也】
　　鄫【姒姓子爵夏少康封少子曲烈于鄫】
　　左传【僖公十四年】鄫季姬来宁公怒止之以鄫子之不朝也夏遇于防而使来朝【公羊传鄫子曷为使乎季姬来朝内辞也非使来朝使来请已也糓梁传遇者同谋也来朝者来请已也朝不言使言使非正也以病缯子也】
　　郜【姬姓子爵周文王之子封于郜】
　　【公羊传二十年郜子来朝郜子者何失地之君也何以不名兄弟辞也】
　　介【东方国】
　　左传二十九年春介葛卢来朝舎于昌衍之上公在会馈之刍米礼也　冬介葛卢来以未见公故复来朝礼之加燕好介葛卢闻牛鸣曰是生三牺皆用之矣其音云问之而信【公羊传介葛卢者何夷狄之君也何以不言朝不能乎朝也　糓梁传介国也葛卢防国之君未爵命也其曰来卑也】
　　郕【姬姓伯爵周文王之子封于郕】
　　左传【文公十一年】郕大子朱儒自安于夫钟国人弗徇　十二年春郕伯防郕人立君大子以夫钟与郕邽来奔公以诸侯逆之非礼也故书曰郕伯来奔不书地尊诸侯也【公羊传盛伯者何失地之君也何以不名兄弟辞也】
　　郯【嬴姓子爵少昊之苖裔】
　　左传【宣公十六年】秋郯伯姬来归出也　【襄公】七年春郯子来朝始朝公也　【昭公十七年】秋郯子来朝公与之宴昭子问焉曰少皥氏鸟名官何故也郯子曰吾祖也我知之昔者黄帝氏以云纪故为云师而云名炎帝氏以火纪故为火师而火名共工氏以水纪故为水师而水名大皥氏以龙纪故为龙师而龙名我髙祖少皥挚之立也凤鸟适至故纪于鸟为鸟师而鸟名凤鸟氏歴正也鸟氏司分者也伯赵氏司至者也青鸟氏司啓者也丹鸟氏司闭者也祝鸠氏司徒也鴡鸠氏司马也鸤鸠氏司空也爽鸠氏司寇也鹘鸠氏司事也五鸠鸠民者也五雉为五工正利器用正度量夷民者也九扈为九农正扈民无淫者也自颛顼以来不能纪逺乃纪于近为民师而命以民事则不能故也仲尼闻之见于郯子而学之既而告人曰吾闻之天子失官学在四夷犹信
　　戎【居鲁卫之间者】
　　左传【隐公】二年春公会戎于潜修惠公之好也戎请盟公辞　戎请盟秋盟于唐复修戎好也
　　谷梁传会者外为主焉尔知者虑义者行仁者守有此三者然后可以出会会戎危公也
　　左传【桓公二年】公及戎盟于唐修旧好也冬公至自唐告于庙也凡公行告于宗庙反行饮至舎爵策勲焉礼也特相会往来称地让事也自参以上则往称地来称会成事也【谷梁传桓无会而　庄公十其致何也逺之也　八年】夏公追戎于济西不言其来讳之也【公羊传此未有言伐者其言追何大其为中国追也此未有伐中国者则其言为中国追何大其未至而豫御之也其言于济西何大之也　糓梁传其不言戎之伐我何也以公之追之不使戎迩于我也于济西者大之也何大焉为公之追之也】
　　白狄【姬姓子爵与赤狄种异】
　　左传【襄公】十八年春白狄始来【公羊传白狄者何夷狄之君也何以不言朝不能朝也】
　　春秋十二公之世来朝于鲁者一十有五国杞纪滕薛糓邓曹邾牟葛小邾萧鄫郜郯是也州介白狄或来而不复或礼有未备故皆称来焉诸侯五等公侯伯子男其例称爵下此为附庸附庸未有爵命不得为诸侯其例称名春秋朝聘防盟之国宋为公鲁晋齐卫陈蔡邢纪邓为侯秦郑曹杞薛糓滑北燕为伯楚莒邾滕小邾吴越徐郯郜鄫沈蝢胡为子许宿为男兹三十四国于经最着云滕薛初称侯自桓公二年滕始书子庄公三十年薛始书伯或曰自降也或曰时王所黜也乐正子记曰滕薛二侯旅朝隐公桓王闻之徴朝滕以子往薛以伯往王怒皆黜焉此一证也二邾初为附庸故仪父书字郳犂来书名其后皆书曰子盖时王所进也二邾附庸可以王命进滕薛为侯亦可以王命黜但未知杞初称侯至庄公二十七年称伯僖公二十三年称子文公十年复称伯襄公二十九年又称子倏升倏降又谁命之也春秋鲁史在本国不可称为鲁侯故书曰公从臣子之辞五等皆称公死则諡曰某公故传于列国皆称公经于葬皆举諡称公吴楚僭号称王是以不葬若葬将书曰葬某王为是絶而不葬也所以知附庸称名者何庄公五年郳犂来来朝传曰名未王命也释称名之义无贬责之文是例之当名矣五等之爵不生名其或生名者贬也桓公七年糓伯绥来朝邓侯吾离来朝传曰名贱之也僖公二十五年卫侯燬灭邢传曰同姓也故名贬而名是知例不当名也至于奔执归入则或名或不名经不一法左氏无明例盖从其国之告辞因以书之公羊氏曰失地之君名其説同于曲礼然于经多违异有不尽然者姑阙疑焉若夫嘉而书字则君与臣同例隐公元年公及邾仪父盟于蔑传曰未王命故不书爵曰仪父贵之也此附庸之君也桓公十七年蔡季自陈归于蔡此诸侯也是以知六等之君皆可褎而字之若许叔若纪季是其类矣公侯之称子者何僖公九年宋子会于葵丘传曰宋桓公防未葬而襄公会诸侯故曰子凡在丧王曰小童公侯曰子在丧者未葬之称既葬则称爵文公十八年子防传曰讳之也讳其弑犹以未成君告故以子书僖公二十五年卫子盟于洮成公上述父志降名称子故嘉而从之二十八年卫子盟于践土是时卫实无丧叔武摄位未有成命故亦以子书此三者因变而合于礼矣知公侯在丧称子之为礼则知宋共公卫惠公定公皆先君未葬而称爵为非礼知述父摄君者犹不称爵之为礼则知晋太子州蒲代父而称侯为非礼触类而通之则是与非昭然见矣杞伯之称子贬也僖公二十三年杞子防传曰书曰子杞夷也二十七年杞子来朝传曰用夷礼故曰子襄公二十九年杞子来盟传曰书子贱之也防也朝也盟也三者异事而同贬故重例以明之楚之初号为荆后乃改号为楚亦犹小邾之初号为郳邾至战国号为邹鲜虞之后号为中山国有二名非贬也公羊氏曰荆州名也州不若国谷梁氏曰狄之也夫楚之为狄久矣猾夏日甚何独于初贬焉诸侯之贬或至没而不书成公二年盟于蜀传曰许蔡不书乘楚车也谓之失位故诸侯之贬有称子有书名有削而不书尽矣未闻有称人者唯桓公十五年邾人牟人葛人来朝公羊谷梁氏皆曰夷狄之杜氏以为三人者皆附庸世子其君应称名故其子降称人盖据左氏原无贬君称人之例杜是以推而臆断之按经书人而传言诸侯者十有一左氏皆不发例在当时告命记注之异抑固不可以逆揣乎在礼君行曰朝卿行曰聘故朝者诸侯朝于天子国君朝于国君聘者君使卿行执玉币以相存问夫诸侯朝于天子可也诸侯而自相朝何也周礼大行人曰凡诸侯之邦交嵗相问也殷相聘也世相朝也是诸侯亦有相朝之制皆所以习礼考义正刑一德以尊天子非若后世之以彊服弱以众制寡至使小国之君奔走弗宁也聘礼曰小聘曰问问不足记故春秋止书聘而不书问凡诸侯父死子立为一世新君既立彼或来朝此或徃朝之皆为世相朝之法虽旧典泯阙而春秋犹有行之者文公十一年曹伯来朝传曰即位而来见也是彼新立而来朝也襄公元年邾子来朝卫侯使公孙剽来聘传曰礼也凡诸侯即位小国朝之大国聘焉以继好结信谋事补阙礼之大者也邾之来朝是此新立而彼朝之也此于周礼世相朝之法盖有合焉文公十五年曹伯来朝传曰礼也诸侯五年再相朝以修王命古之制也既曰古制矣而周礼无文者何盖一世一朝疎阔太甚其闲年必有相朝之制且一新一旧彼此未狎于此之际必须往朝周礼特举其大者尔文公元年公孙敖如齐传曰始聘焉礼也凡君即位卿出并聘践修旧好要结外援好事邻国以卫社稷忠信卑让之道也此曰即位卿出并聘襄公元年曰即位大国聘焉是新君初立有交聘之法一如相朝之礼亦非但一世一聘而已闲年之聘又可类推也自霸主为政因时制宜非复周法之旧子太叔云文襄之霸也其务不烦诸侯令诸侯三嵗而聘五嵗而朝盖以五年再相朝往来太数故更制从简霸主未能创制改物诸侯或从或否是以邾曹之君犹能率旧章以合周礼文襄德衰朝聘无复常准悼公又从而更命之襄公八年传曰会于邢丘以命朝聘之数是亦上同文襄耳而周礼不行久矣鲁之朝聘于列国皆书曰如如者书其始事也未知其终事与否故朝有至河而复者聘有至黄乃复不至而复奔莒者安得于其始遂书曰朝某聘某乎僖公二十八年公朝于王所王不在京师朝而后书之故不言如也列国之朝聘于鲁皆书曰来朝来聘书其终事也彼固已朝已聘矣若偕至而同行朝礼则兼书隐公十一年滕侯薛侯来朝桓公十五年邾人牟人葛人来朝是其事矣若皆至而各行朝礼则各书桓公七年糓伯绥来朝邓侯吾离来朝是其事矣庄公二十三年萧叔朝公就于糓地以朝故不言来僖公二十九年介葛卢来襄公十八年白狄来来而不能行朝礼故不言朝桓公五年冬州公如曹六年春寔来传曰自曹来朝书曰寔来不复其国也言奔则以朝来言朝则留而不反故变文言寔来焉若此之类皆据事直书公羊氏曰兼言之何微国也夫谷邓之不大于滕薛明矣是故弗取也外相朝亦书曰如然必告而后书桓公五年齐侯郑伯如纪齐欲袭纪纪惧而告鲁也州公如曹为明年寔来书也文公十四年单伯如齐为鲁如齐故书也襄公五年叔孙豹鄫世子巫如晋传曰言比诸鲁大夫也鲁觌之于晋故变例书之也外相如者多矣余不具书则无关于鲁事又不来告故耳鲁之朝聘于天子者八而朝聘于列国者九十鲁之所朝者晋齐与楚而朝鲁者滕薛曹邾等小国而已杞七朝而止于成曹五朝而止于襄小邾五朝而止于昭邾七朝而止于定滕五朝而讫于哀列国之述职于王朝者春秋阙如而自相朝见何仆仆也糓邓辟陋牟葛旅见羣然而走于桓杞姬之子鄫姬之夫羣然而走于僖曹五年而两朝于文小邾十五年而两朝于昭杞纪昏媾薛介比邻邾娄仇雠或谘难而不存或不敬而致讨或始终一至或忽礼忽兵春秋之诸侯何可长也总之东迁以后周礼之不絶如线矣列国之君唯利是视滕薛诸小国之朝鲁犹鲁之朝于晋齐楚诸大国也是以齐晋更霸之日曹遂恃霸而不朝晋悼昏杞之后杞遂恃昏而不至滕与二邾迄乎春秋之末犹栖栖两观之闲盖式微甚矣小国托重于鲁故亟朝于鲁至小邾子被执于宋不闻鲁救是鲁之不能庇小邾也然自僖公保须句而须句灭襄公属鄫而鄫亡鲁人之不能字小也久矣何况乎定哀之世哉














　　绎史卷九十八
　　钦定四库全书
　　绎史卷九十九　　　　灵壁县知县马骕撰春秋杂记
　　郊祀
　　左传【桓公五年】秋大雩书不时也凡祀啓蛰而郊龙见而雩始杀而尝闭蛰而烝过则书【公羊传大雩者何旱祭也然则何以不言旱言雩则旱见言旱则雩不见何以书记灾也】
　　公羊传【八年】烝者何冬祭也春曰祠夏曰礿秋曰尝冬曰烝常事不书此何以书讥何讥尔讥亟也亟则黩黩则不敬君子之祭也敬而不黩疏则怠怠则亡士不及兹四者则冬不裘夏不葛何以书讥亟也【糓梁传烝冬事也春兴之志不时也烝冬事也春夏兴之黩祀也志不敬也】
　　左传【十四年】秋八月壬申御廪灾乙亥尝书不害也谷梁传御廪之灾不志此其志何也以为唯未易灾之余而尝可也志不敬也天子亲耕以共粢盛王后亲蚕以共祭服国非无良农工女也以为人之所尽事其祖祢不若以己所自亲者也何用见其未易灾之余而尝也曰甸粟而内之三宫三宫米而藏之御廪夫尝必有兼甸之事焉壬申御廪灾乙亥尝以为未易灾之余而尝也【公羊传御廪者何粢盛委之所藏也御廪灾何以书记灾也常事不书此何以书讥何讥尔讥尝也曰犹尝乎御廪灾不如勿尝而已矣　谷梁传僖公十一年雩月正也雩得雨曰雩不得雨曰旱】左传【三十一年】夏四月四卜郊不从乃免牲非礼也犹三望亦非礼也礼不卜常祀而卜其牲日牛卜日曰牲牲成而卜郊上怠慢也望郊之细也不郊亦无望可也公羊传曷为或言三卜或言四卜三卜礼也四卜非礼也三卜何以礼四卜何以非礼求吉之道三禘尝不卜郊何以卜卜郊非礼也卜郊何以非礼鲁郊非礼也鲁郊何以非礼天子祭天诸侯祭土天子有方望之事无所不通诸侯山川有不在其封内者则不祭也曷为或言免牲或言免牛免牲礼也免牛非礼也免牛何以非礼伤者曰牛三望者何望祭也然则曷祭祭泰山河海曷为祭泰山河海山川有能润于百里者天子秩而祭之触石而出肤寸而合不崇朝而徧雨乎天下者唯泰山尔河海润于千里犹者何通可以已也何以书讥不郊而望祭也
　　谷梁传夏四月不时也四卜非礼也免牲者为之缁衣熏裳有司端奉送至于南郊免牛亦然乃者亡乎人之辞也犹者可以已之辞也
　　左传【文公十三年】秋七月大室之屋坏书不共也
　　公羊传世室者何鲁公之庙也周公称大庙鲁公称世室羣公称宫此鲁公之庙也曷为谓之世室世室犹世室也世世不毁也周公何以称大庙于鲁封鲁公以为周公也周公拜乎前鲁公拜乎后曰生以养周公死以为周公主然则周公之鲁乎曰不之鲁也封鲁公以为周公主然则周公曷为不之鲁欲天下之一乎周也鲁祭周公何以为牲周公用白牲鲁公用骍犅羣公不毛鲁祭周公何以为盛周公盛鲁公焘羣公廪世室屋坏何以书讥何讥尔久不修也【○典贵矣亦复风雅】
　　谷梁传太室屋坏者有坏道也讥不修也太室犹世室也周公曰大庙伯禽曰大室羣公曰宫礼宗庙之事君亲割夫人亲舂敬之至也为社稷之主而先君之庙坏亟称之志不敬也
　　左传【宣公】三年春不郊而望皆非礼也望郊之属也不郊亦无望可也
　　公羊传其言之何缓也曷为不复卜养牲养二卜帝牲不吉则扳稷牲而卜之帝牲在于涤三月于稷者唯具是视郊则曷为必祭稷王者必以其祖配王者则曷为必以其祖配自内出者无匹不行自外至者无主不止【糓梁传之口缓辞也伤自牛作也事之变也乃者亡乎人之辞也　成公七年不言日急辞也过有司也郊牛日展觓角而知伤展道尽矣其所以备灾之道不尽也改卜牛鼷鼠又食其角又有继之辞也其缓辞也曰亡乎人矣非人之所能也所以免有司之过也乃免牛乃者亡乎人之辞也免牲者为之缁衣纁裳有司端奉送至于南郊免牛亦然免牲不曰不郊免牛亦然　雩不月而时非之也冬无为雩也　公羊传十年其言乃不郊何不免牲故言乃不郊也　糓梁传夏四月不时也五卜强也乃者亡乎人之辞也】
　　糓梁传【十七年】夏之始可以承春以秋之末承春之始盖不可矣九月用郊用者不宜用也宫室不设不可以祭衣服不修不可以祭车马器械不备不可以祭有司一人不备其职不可以祭祭者荐其时也荐其敬也荐其美也非享味也【公羊传用者何用者不宜用也九月非所用郊也然则郊曷用郊用正月上辛或曰用然后郊】
　　左传【襄公五年】秋大雩旱也　【七年】夏四月三卜郊不从乃免牲孟献子曰吾乃今而后知有卜筮夫郊祀后稷以祈农事也是故啓蛰而郊郊而后耕今既耕而卜郊宜其不从也【谷梁传夏四月不时也三卜　八礼也乃者亡乎人之辞也　　年】秋九月大雩旱也【谷梁传十一年夏四月　二十不时也四卜非礼也　　八年】秋八月大雩旱也【昭公三年】八月大雩旱也　【六年】秋九月大雩旱也　十五
　　年春将禘于武公戒百官梓慎曰禘之日其有咎乎吾见赤黑之祲非祭祥也丧氛也其在涖事乎二月癸酉禘叔弓涖事籥入而防去乐防事礼也
　　公羊传其言去乐防事何礼也君有事于庙闻大夫之丧去乐防事大夫闻君之丧摄主而往大夫闻大夫之丧尸事毕而往【谷梁传君在祭乐之中闻大夫之丧则去乐防事礼也君在祭乐之中大夫有变以闻可乎大夫国体也古之人重死君命无所不通】
　　礼记孟献子曰正月日至可以有事于上帝七月日至可以有事于祖七月而禘献子为之也【○杂记】
　　左传【十六年】九月大雩旱也　【二十四年】秋八月大雩旱也【二十五年】秋书再雩旱甚也【公羊传又雩者何又雩者非雩也聚众以逐季氏也　谷梁传季者有中之辞也又有继之辞也】
　　谷梁传【定公元年】雩月雩之正也秋大雩非正也冬大雩非正也秋大雩雩之为非正何也毛泽未尽人力未竭未可以雩也雩月雩之正也月之为雩之正何也其时竆人力尽然后雩雩之正也何谓其时竆人力尽是月不雨则无及矣是年不艾则无食矣是谓其时竆人力尽也雩之必待其时竆人力尽何也雩者为旱求者也求者请也古之人重请何重乎请人之所以为人者让也请道去让也则是舎其所以为人也是以重之焉请哉请乎应上公古之神人有应上公者通乎隂阳君亲帅诸大夫道之而以请焉夫请者非可诒托而往也必亲之者也是以重之
　　公羊传【十五年】曷为不言其所食漫也曷为以夏五月郊三卜之运也【糓梁传不敬莫大焉】
　　谷梁传【哀公元年】此该郊之变而道之也于变之中又有言焉鼷防食郊牛角改卜牛志不敬也郊牛日展觓角而知伤展道尽矣郊自正月至于三月郊之时也夏四月郊不时也五月郊不时也夏之始可以承春以秋之末承春之始盖不可矣九月用郊用者不宜用者也郊三卜礼也四卜非礼也五卜强也卜免牲者吉则免之不吉则否牛伤不言伤之者伤自牛作也故其辞缓全曰牲伤曰牛未牲曰牛其牛一也其所以为牛者异有变而不郊故卜免牛也已牛矣其尚卜免之何也礼与其亡也宁有尝置之上帝矣故卜而后免之不敢専也卜之不吉则如之何不免安置之系而待六月上甲始庀牲然后左右之子之所言者牲之变也而曰我一该郊之变而道之何也我以六月上甲始庀牲十月上甲始系牲十一月十二月牲虽有变不道也待正月然后言牲之变此乃所以该郊郊享道也贵其时大其礼其养牲虽小不备可也子不志三月卜郊何也郊自正月至于三月郊之时也我以十二月下辛卜正月上辛如不从则以正月下辛卜二月上辛如不从则以二月下辛卜三月上辛如不从则不郊矣【○论郊甚悉曲折以尽义】
　　朔闰
　　公羊传【隐公六年】秋七月此无事何以书春秋虽无事首时过则书首时过则何以书春秋编年四时具然后为年【糓梁传九年秋七月无事焉何以书不遗时也　桓公元年冬十月无事焉何以书不遗时也春秋编年四时具而后为年】
　　谷梁传【十四年】孔子曰听逺音者闻其疾而不闻其舒望逺者察其貌而不察其形立乎定哀以指隠桓隠桓之日逺矣夏五传疑也【公羊传夏五者何无闻焉尔】
　　左传【僖公】五年春王正月辛亥朔日南至公既视朔遂登观台以望而书礼也凡分至啓闭必书云物为备故也【文公元年】于是闰三月非礼也先王之正时也履端于始
　　举正于中归余于终履端于始序则不愆举正于中民则不惑归余于终事则不悖　【六年】闰月不告朔非礼也闰以正时时以作事事以厚生生民之道于是乎在矣不告闰朔弃时政也何以为民【公羊传不告月者何不告朔也曷为不告朔天无是月也闰月矣何以谓之天无是月非常月也犹者何通可以已也　糓梁传不告月者何也不告朔也不告朔则何为不言朔也闰月者附月之余日也积分而成于月者也天子不以告朔而丧事不数也犹之为言可以　十六已也　年】夏五月公四不视朔疾也【公羊传公曷为四不视朔公有疾也何言乎公有疾不视朔自是公无疾不视朔也然则曷为不言公无疾不视朔有疾犹可言也无疾不可言也】糓梁传天子告朔于诸侯诸侯受乎祢庙礼也公四不视朔公不臣也以公为厌政以甚矣
　　搜狩
　　左传【桓公】四年春正月公狩于郎书时礼也
　　公羊传狩者何田狩也春曰苗秋曰搜冬曰狩常事不书此何以书讥何讥尔逺也诸侯曷为必田狩一曰干豆二曰賔客三曰充君之庖【糓梁传四时之田皆为宗庙之事也春曰田夏曰苗秋曰搜冬曰狩四时之田用三焉唯其所先得一为干豆二为賔客三为充君之庖】
　　説苑春秋曰正月公狩于郎传曰春曰搜夏曰苗秋曰狝冬曰狩苗者奈何曰苗者毛也取之不围泽不揜羣取禽不麛卵不杀孕重者春搜者不杀小麛及孕重者冬狩皆取之百姓皆出不失其驰不抵禽不诡遇逐不出防此苗狝搜狩之义也故苗狝搜狩之礼简其戎事也其苗者毛取之搜者搜索之狩者守留之夏不田何也曰天地隂阳盛长之时猛兽不攫鸷鸟不抟蝮虿不螫鸟兽虫蛇且知应天而况人乎哉是以古者必以豢牢其谓之田何圣人举事必反本五谷者以奉宗庙养万民也去禽兽害稼穯者故以田言之圣人作名号而事义可知也
　　左传【六年】秋大阅简车马也【公羊传大阅者何简车徒也何以书盖以罕书也　糓梁传大阅者何简兵车也修教明谕国道也平而修戎事非正也其日以为崇武故谨而日之盖以观妇人也昭公八年】秋大搜于红自根牟至于商衞革车千乘【公羊传搜】
　　【者何简车徒也何以书盖以罕书也】
　　糓梁传正也因搜狩以习用武事礼之大者也艾兰以为防置旃以为辕门以葛覆质以为槷流旁握御轚者不得入车轨尘马蹄揜禽旅御者不失其驰然后射者能中过防弗逐不从奔之道也面伤不献不成禽不献禽虽多天子取三十焉其余与士众以习射于射宫射而中田不得禽则得禽田得禽而射不中则不得禽是以知古之贵仁义而贱勇力也【○古宕风雅檃括于虚千言而归本仁义曲终奏雅】
　　左传【十一年】五月齐归薨大搜于比蒲非礼也【公羊传大搜者何简车徒也何以书盖以罕书也　谷梁传二十二年秋而曰搜此春也其曰搜何也以搜事也】
　　城筑
　　左传【隐公元年】夏四月费伯帅师城郎不书非公命也　新作南门不书亦非公命也　【七年】夏城中丘书不时也【公羊传中丘者何内之邑也城中丘何以书以重书也】
　　谷梁传城为保民为之也民众城小则益城益城无极凡城之志皆讥也
　　左传【九年】夏城郎书不时也　【桓公十六年】冬城向书时也【荘公二十八年】筑郿非都也凡邑有宗庙先君之主曰都无曰邑邑曰筑都曰城【谷梁传山林泽薮之利所以与民共也虞之非正也】　二十九年春新作延厩书不时也凡马日中而出日中而入【公羊传新延厩者何修旧也修旧不书此何以书讥何讥尔凶年不修】
　　谷梁传延厩者法厩也其言新有故也有故则何为书也古之君人者必时视民之所勤民勤于力则功筑罕民勤于财则贡赋少民勤于食则百事废矣冬筑微春新延厩以其用民力为已悉矣
　　左传冬十二月城诸及防书时也凡土功龙见而毕务戒事也火见而致用水昏正而栽日至而毕【糓梁传可城也以大及小也】
　　糓梁传【三十一年】不正罢民三时虞山林泽薮之利且财尽则怨力尽则怼君子危之故谨而志之也或曰倚诸桓也桓外无诸侯之变内无国事越千里之险北伐山戎为燕辟地鲁外无诸侯之变内无国事一年罢民三时虞山林泽薮之利恶内也【公羊传春筑台于郎何以书讥何讥尔临民之所漱浣也夏筑台于薛何以书讥何讥尔逺也秋筑台于秦何以书讥何讥尔临国也】
　　左传【僖公】二十年春新作南门书不时也凡啓塞从时【公羊传何以书讥何讥尔门有古常也　糓梁传作为也有加其度也言新有故也非作也南门者法门也　文公七年遂城郚　十二遂继事也　　年】城诸及郓书时也【糓梁传称帅师言有难也宣公八年】城平阳书时也　【成公九年】城中城书时也【糓梁传城中城者非外民　十八也　　年】筑鹿囿书不时也【公羊传何以书讥何讥尔有囿矣又为也　谷梁传筑不志此其志何也山林泽薮　襄公十之利所以与民共也虞之非正也　　三年】冬城防书事时也于是将早城臧武仲请俟毕农事礼也　【昭公九年】冬筑郎囿书时也季平子欲其速成也叔孙昭子曰诗曰经始勿亟庶民子来焉用速成其以勦民也无囿犹可无民其可乎【糓梁传定公六年城中城者　十五三家张也或曰非外民也　　年】冬城漆书不时告也
　　灾异
　　左传【隐公元年】有蜚不为灾亦不书
　　公羊传【三年】何以书记异也日食则曷为或日或不日或言朔或不言朔曰某月某日朔日有食之者食正朔也其或日或不日或失之前或失之后失之前者朔在前也失之后者朔在后也
　　糓梁传言日不言朔食晦日也其日有食之何也吐者外壤食者内壤阙然不见其壤有食之者也有内辞也或外辞也有食之者内于曰也其不言食之者何也知其不可知知也　【五年】螟虫灾也甚则月不甚则时【公羊传何以书记灾也】
</div>
    <div class="pagination">
<a href="绎史_page45.html">上一页</a><span>...</span><a href="绎史_page41.html">41</a><a href="绎史_page42.html">42</a><a href="绎史_page43.html">43</a><a href="绎史_page44.html">44</a><a href="绎史_page45.html">45</a><span class="current-page">46</span><a href="绎史_page47.html">47</a><a href="绎史_page48.html">48</a><a href="绎史_page49.html">49</a><a href="绎史_page50.html">50</a><a href="绎史_page51.html">51</a><span>...</span><a href="绎史_page47.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
