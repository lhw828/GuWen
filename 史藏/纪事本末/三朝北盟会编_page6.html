<!DOCTYPE html>
<html>
 <head>
  <meta charset="utf-8"/>
  <title>
   三朝北盟会编 - 第 6 页/共 105 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   三朝北盟会编 - 第 6 页/共 105 页
  </h1>
  <div class="content">
   ●卷十四

　　政宣上帙十四。
　　起宣和五年二月一日乙酉，尽二十八日壬子。
　　二月一日乙酉朔金人遣赵良嗣过泸沟河即焚桥梁次舍。
　　茆斋自叙曰：先是正月初八日以使事出京未朝见问李靖先索国书并御前目副本去次日阿骨打（改作阿固达）委兀室（改作乌舍）杨璞到馆屏去左右议事兀室（改作乌舍）云：割还燕地讲好事主上已许难以爽信前日龙图侍郎（良嗣武仲）到来所论课程税赋今贵朝御笔岁添十万匹两无一大县之数，岂能成合良嗣等相与言海上所议尽还燕民燕地是以岁输旧与契丹银绢今贵朝已将平滦营三州更不在议。又要起燕京职官富户民工匠而本朝岁。又添十万匹两亦非少也。兀室（改作乌舍）等复云：元初海上之约燕地人户合归南朝应燕中客人合归北朝两下进兵夹攻契丹即军马不得过关盖欲南朝乘本朝兵势就近自取今贵朝不能自取直候本国取了与去使贵朝坐享地土之利有何不便兼课程税赋出在地土非动贵朝物何苦吝惜元约燕地客人合归北朝如郭药师常胜一军多是燕北人药师亦是铁州人恐贵朝要此常胜军使唤故不欲请所以将些小职官相对。若贵朝不欲发只遣郭药师等军还乡亦得如平滦营三州本不属燕京所管非奉圣州巳许事不须道也。（初良嗣武仲御笔三纸一添十万匹两其二各添五万匹两）良嗣折难久之兀室（改作乌舍）等语言益刚良嗣遂并出御二纸具道主上圣意欲得相就和好也。兀室（改作乌舍）等俱有喜色云：即今便去进呈至晚李靖来云：御笔皇帝见了与诸郎君商量亦不多也。次日兀室（改作乌舍）云：夜来收得贵朝流星马文字却是与龙图宣赞者何故便改燕京作燕山府皇帝已议定更不须理会课程税赋多寡但只要贵朝除与契丹岁币外每岁添一百万贯并依枯定价折作绫锦罗纟由木绵隔织绵丝木绵截竹香茶药材细果等物巳具目子如贵朝辄有分毫议减即便不成和好（议者谓祖宗虽徇契丹岁输五十万之数然复置榷场与之为市以我不急易彼所珍岁相乘除所失无几今悉以物帛价充榷场之法坏矣。）兼涿易州并常胜军并旧属契丹燕京所管自合归还。且请贵朝军马退那出城皇帝已约日亲去巡边良嗣等以理折对兀室（改作乌舍）云：事已决定更无移改请使副安排来日朝见即便朝辞本朝更不差回使也。次日就营拜辞是。
　　日巳立契丹拔纳（即作巴纳）行帐前列契丹旧阁门官吏皆具朝服引唱舞蹈大作朝见礼仪每入帐门谓之上殿阿骨打（改作阿固达）云：我巳言定岁添一百万贯一字不依更休来商量便请发常胜军来及出涿易州兵马後来别讲通和礼数我欲二月初十日巡边使人疾去应期复来不得碍我举军良嗣云：此去京师三千里正月已终何以往返臣等欲只至雄州入递缴奏等候回降却来庶可相及阿骨打（改作阿固达）从允次晚南还到雄州作语录入递待报时女真既得契丹故大臣皆言南朝自来畏怯。又见刘延庆败走左企弓尝上阿骺要（改作阿固达）诗云：君王莫听捐燕议一寸山河一寸金故有败盟之意自南使过泸沟河即焚桥梁仆谓良嗣曰：今天祚复据西京张据平州女真方护送燕京所得财货归国其广邀岁币声言巡边皆所以疑惧朝廷而自防也。良嗣云：虏（改作金）人自用兵未尝败衄何自防之有仆曰：兵家当怯守猛战今女真兵少力分见处危道安得不自防故以巡边意迫试朝廷之应如仆前日所论徐制女真三策比见形势正当用之乞召使副或止令扩赴阙禀议欲申尚书省经抚房修写了申状呈童贯乞发递贯云：主上必不较些物色但得事了早班师为上後来教他别人手里理会不肯发越十日递到国书并从之御批云：不许更生他议也。（删御批至此十字）。
　　六日庚寅御前金字牌递到国书及御笔处分许代税钱一百万贯并银绢等令再往求西京。
　　朝廷国书。
　　书云：二月日大宋皇帝致书於大金皇帝阙下专使云：还置邮遽逮嗣沐华缄之悉具知雅意之详惟交邻国者当善初终而守邦图者务敦信义既蚤通於契好宜曲徇於来所言代税物货并事目所载色数价值交割月日处所与画立界至遣使贺正旦生辰及置榷场事并如来书所谕其年前依契丹旧交银绢已指挥宣抚司津送前去今岁银绢已令自京起发候到依契丹旧交月日交割誓书亦如来示候交割燕地旋谘闻本朝缘与贵朝通好天下所知前後计议每务曲从贵朝所欲以成交契诚意之厚谅能深察所有西京管下郡县非务广土以日近边报契丹主数领兵马出没本朝当议就便计度力图备御为彼此之利茂履春祺顺膺介福今遣赵良嗣等自雄州复回递中专奉书陈达不宣谨白。
　　九日癸巳赵良嗣等至大金军前金人要取西京军兵赏设复遣甯术割（改作尼楚赫）持书来。
　　燕云：奉使录曰：赵良嗣得御笔山後事力争如不可争别作一段商议十一日见虏酋（改作金主）遣兀室（改作乌舍）捷鲁（改作萨鲁）二人至所馆议事良嗣曰：本朝皇帝大度一言许尽今平州。又不肯商量唯有西京一道许了。又语兀室（改作乌舍）曰：贵朝所须不赀本朝一无所吝唯西京早与庶人情无亏武仲亦曰：来时主上丁甯极留意兀室（改作乌舍）去再来云：得圣旨将西京地土与贵朝所有人户本国收系良嗣对以西京州城已蒙见许既是与了地土，岂有不与人户之理如只空得田地都无人户本国怎生做得况兵乱之後所在残破些少人户一道许了甚好兀室（改作乌舍）云：我国里军人厮杀八九年受了苦辛不少方得西京已是将西京地土与了贵朝本国只要人户有何不可便如西京地土两家分割一般我亦合得一半对以两朝既是通好如一家已许了地土乃是信义人情却不与人户实不完全何似把人民一齐许了做个人情也。是完备兀室（改作乌舍）云：与了地更要人户却待著个甚麽道理如何商量大抵地土重於人民地土已许了更和人民要更别无酬答更无致谢怎生了得因约同见粘罕（改作尼堪）粘罕（改作尼堪）云：西京地土亦是不少已与地土。又要人民更道本国贪财莫不相应麽。且如西京地土都是两朝皇帝相重据理贵朝皇帝更添物金国皇帝道不须添物乃是好事或金国皇帝道便与西京更不要一物贵国皇帝却道须添些物乃是相顺使副只言道百万之物已多也。更添不得便著多少银绢怎生买得地土兼契丹旧银绢也。不当人情大抵契丹地土一齐都得，岂有不得银绢的道理马扩言郎君们，岂不知契丹银绢从初厮杀了数年後因讲和方才与了三十万後来。又因河西家兵契丹说谕得教称臣添了二十恨粘罕（改作尼堪）。且笑。且言贵国与契丹家厮杀多年直候敌不得方与银绢莫。且自家门如今。且把这事放著一边厮杀则个待你败时多与银绢我败时都不要一两一匹不知何如良嗣谕以马宣赞之意无他盖以谓本朝与契丹曾厮杀後来讲和未。若自来（删此二字）两家本无相争便通交好万世所无乃是好事兀室（改作乌舍）云：如此道则乃是粘罕（改作尼堪）兀室（改作乌舍）遂起引良嗣等望虏酋（改作金主）所居传言云：百寮军人等都不肯许西京惟是皇帝。
　　要与贵朝永远交好特与西京地土并民户更不欲逐年要物只是军人厮杀夺得西京不易请特与个赏设数目多少。又传虏酋（改作金主）之言信誓事须要便了此所系万年永远须是各说得重则好。又问交割期日却云：为立誓书事大兼王事已定待差一个煞近上底官人去只候来则便交割。
　　茆斋自叙曰：仆复至燕京兀室（改作乌舍）等云：皇帝甚喜大事巳定止是商量交往礼数也。仆窃语良嗣便可理会山後良嗣不欲曰：此事间慢仆曰：御笔令力争奈何良嗣徐语兀室（改作乌舍）云：贵朝所须本朝一一从了却有山後西京地土人民并系旧汉地今燕京已了。若将西京一同割还乃是契义兀室（改作乌舍）云：西京路前在奉圣州时曾许龙图言不要後来所以只言燕京事今更不须再言也。仆曰：山後故地自海上理会使人岂敢言不要但每言燕地则西京在其中矣。兼贵朝已许本朝收取今燕京既已割还西京却在西南贵朝去远却如何占守或闻欲与别家何。若并还南朝使得故地亦见交欢诚意良嗣等怒仆不合理会山後必致坏却山前仆答山前後相为表里阙一则不可守兼御笔令力争，岂可不尽心理会兀室（改作乌舍）三日不至良嗣仓皇云：某本不欲理会西京事公必欲为言必连山前事坏了仆曰：御笔令力争安得不言良嗣曰：但归日语录中载力争之言数段足矣。仆曰：臣事君以忠何可伪也。良嗣曰：兀室（改作乌舍）三日不来此必生变适欲呼李靖令勿议侍郎言。且更请公面议之仆曰：赖侍郎令呼某来。若龙图一面与李靖画断即他日御史台公事有所在矣。良嗣惊窘云：某意甚了燕山事节吾曹成功恐因山後坏却宣赞何苦相戾仆曰：不然吾曹苟能为朝廷得全燕之地尽复五关止出契丹岁赐使国家幅员万里因机借势控制强虏（改作邻）弭久远表去里单之患则粗可言功今既不得平滦营三州。又失榆松亭二关每岁别增一百万缗耗竭中国当自此始。又复不要山後则燕人志向不一争端在即祸衅叵量尚何自谓功耶良嗣云：纵使虏（改作金）人见许必复邀增岁赐朝廷之力已竭如何可出仆曰：龙图迩臣也。画此利害使朝廷罢浮费不急之用以为守边之资则有馀矣。公见西边争占形势虽一城一堡必力战取之缮筑之功在所不计盖要塞必争之城期於必得而後巳仆料虏（改作金）人之意西京戏在其西南数千里彼必不能。
　　守将必归我姑少迟之良嗣云：纵使虏（改作金）人见还公观今日朝廷事势如何守得仆曰：得而弃之此在上意良嗣方忧挠间兀室（改作乌舍）杨璞至云：西京地土据诸郎君与臣下议言当初得西京时攻围四十日军人死伤无数不易得来不。若与河西家却煞得进奉唯是皇帝言赵皇大度我要岁添一百万贯物色一字不违千年万岁却是多少今却觅西京如何违得兼我在奉圣州时心上许了不。若与去共他大朝交欢也。胜似与河西家（谓夏国也。）然其间人户却待起遣将去良嗣相与辨之兀室（改作乌舍）云：此事亦得皇帝处分民土尽割还贵朝只却要些答贺仆答。若贵朝应副西京民土朝廷岂无相谢礼数兀室（改作乌舍）曰：此中亦遣使人须当道破只得一年之数赏此军人便是礼数了也。差大使银术孛堇（甯术割  改作尼楚赫贝勒删注三字）副使耶律松（度制  注改作都）等持誓书等越两日同发至阙下。
　　金人国书。
　　《书》曰：使轺荐届荣讯迭承既增岁币之仪深悉善邻之意俟成誓约永保惟和来书云：所言代税物货并事目所载色数价值交割月日处所与画定界至遣使贺正旦生辰及置榷场事并如来示所谕备详美意外今年合交银绢候到依契丹旧交月日特思元书理合一就重念春农般运不易曲从严意其银绢似前来与契丹物色一般者交送所有燕城候各立盟誓然後交割今立誓草付国信使副请依草著誓至日当议复盟春律在中冀膺多福今差孛堇甯术割（改作贝勒尼楚赫）度刺（改作都）充国信使副撒卢母（改作察勒玛）充计议使有少礼物具诸别幅专奉书词并誓稿陈达不宣谨白。
　　事目昨者赵良嗣到上京军前计议五代已後陷入契丹旧汉地州县特许燕京再差马政更议西京回书只请就便计度收复寻为不能收复致本朝收了。又差良嗣等来议称燕西京南京巳曾计议为西京不在许限不经许与止许燕京戏所辖六州来书云：其西京别作一段今来。又命良嗣等计议西京一就收复虽贵朝不经夹攻而念丙朝通和实同一家必务交欢笃於往日特许与西京武应朔蔚奉圣归化儒妫等州并地土民户其以西并北一带接连山後及州县地土不在许与之限据所许民户地土甚多自来攻代抚慰将帅士卒难。若不少今来无别再索经。
　　略请差人交割其诸事理已宣谕良嗣等去讫来书称契丹出没今差人押领大军往彼处踏地理交割发行月日已谕使人省会所有盟誓候交割日议定誓草（旧校云：此誓草也。编内载有金人誓书而本朝阙如当有脱简）大金犬圣皇帝创兴并有辽国遣使计议五代已後陷入契丹燕地幸感好意特与燕京涿易檀顺景蓟等属县及所管户民缘为辽国尚为大金所有以自来交与契丹银二十万两绢三址万匹并燕京每年所出税利五六分中只算一分计钱一百万贯文合值物色常年般送南京界首交割色数巳载前後往复议定国书两界侧近人户不得交侵盗贼逃人彼此无令停止亦不得密约间谍诱扰边人。若盗贼逃人被并赃捉败各依本朝法令科罪讫赃罚贼虽不获踪迹到处便勒留偿。若有暴贼或因别故合举兵众虽得关报沿边官司两国疆界各令防守至如将来殊方异域使人往来无得禁阻所贵久通欢好庶保万世苟违此约天地鉴察神明殛诛子孙不绍社稷倾危。
　　燕京管下州县所出物色勘会到在京三司制置司各管随院务课程钱及折算所辖人户输纳税色依约见值市价做钱共五百四十九万二千九百六贯八百文课程钱一百二十万八千四百十六贯税物钱四百二十八万四千八百六十贯八百文三司计四百九十一万三千一百二十贯文内有房钱诸杂钱一百一十五万八千七百九十八贯文是院务课程钱榷永两盐院合煎盐二十二万硕合卖钱三十九万贯文诸院务合办卖随色课程钱四十三万三千二百一十二贯文三百七十五万四千四百二十二贯是人户税租正钱制置司计五十七万九千六百八十七贯八百文官民税钱四万九千三百四十八贯课程钱五十三万四百三十八贯八百文天辅七年二月日粘罕（改作尼堪）兀室（改作乌舍）指示地图自甯边州以西横斜至西京之北德州之南及天德云：内州云：此地分待与河西家。又以西京地图指示。且言天德云：内德州及龙门望云：两县要做夏国往来道路。又言将来龙平州松亭关及望云：县归化州要处做榷场良嗣遂行。
　　十一日乙未尚书左丞王安中除少保靖难军节度使（旧校云：史作庆远军节度使）河北燕山府路宣抚使判燕山府资政殿学士詹度为燕山府安抚使侍卫亲军马军副都指挥使种师中充副都总管安中等至雄州大金议犹未。
　　决。
　　童贯蔡攸将交割燕山有日朝廷因委之选命诸州守臣王黼自以为功多改易县名以张得意乃迁蔡攸少师守燕山制有之曰：王师顺天地之动无战而有征幽都望云：霓之苏克奔而弗迓降书踵至捷奏日闻鼓貔貅百万之威势如破竹收河山九郡之险易。若振枯悉求涂炭之伤咸袭衣冠之盛气振雁门之北令行沙漠之陬建社稷不朽之图奋祖宗未雪之耻实资妙策迄建殊庸攸深不欲在外。且力辞仍以呕血告上令荐自代者乃举王安中安中河朔人氏生长於斯必稔知北方事黼亦以安中独相协和因用国初得蜀故事自左丞除节度使宣抚河北燕山安中之行上悉出内府金玉古器皿至於&lt;缶并&gt;炉砚几一包文史玩赏之属无不毕备使至燕铺陈罗列排设於州中之寝以夸示夷狄（改作远人）礼遇之隆一时迥绝黼独祖道赠以诗。且约归而相之也。。
　　二十八日壬子金人国信使副勃堇甯术割（改作贝勒尼楚赫）耶律度刺（改作都）计议使撒卢母（改作察勒玛）持誓书草来著誓并求军卒取西京赏赐（旧校云：金史作二月癸卯银术哥铎刺如宋）。
　　燕云：奉使录曰：赵良嗣辞讫虏酋（改作金主）出馆径遣高庆裔来论以甯术割（改作尼楚赫）系是北朝皇帝最亲任听干的近上的大臣权最重见积压军国重事复充西路等处都统使兼杀败夏国故特遣来到贵朝莫比寻常使人一般将就简待致伤和气以生嫌隙使数年往来计（阙）千言万语废之（阙）身上请便依契丹旧礼之例相待看管朝夕便是至於商量事节便可以一面与决兼盟誓务在长久便请主上依草著誓。又令白海上累年交好自古以来未尝有者，或欲做兄弟，或欲做叔侄，或欲结为知交甯术割（改作尼楚赫）路中有云：此行良遽恐不得如契丹旧礼只图得个花宴甚好至是甯术割（改作尼楚赫）自称都统知军国事度刺（改作都）自称谏议。
　　赐进士出身头品顶戴四川等处承宣布政使司布政使清苑许涵度校刊。
　　※卷十四校勘记。
　　过卢沟河（卢误作泸馀同）是日已至契丹拔纳行帐（至误作立）。
　　故以巡边意迫试朝廷之意（上意字衍之意误作之应）自雄州复回递申（申误作中）山後事力争如不可争别作一段商议（一本无力争二字）只候来到便交割（到误作则）某意但了燕山事即吾曹功德（但误作甚即误作节功德误作成功）到请依草著誓（脱到字）往彼处踏地里（里误作理）并燕京每年所出税赋（赋误作处）常年般送南京（此下有平州改为两京六字小注）。若盗贼逃人被并赃捉获（被字衍获误作败）各令防守两国界内地各如旧不得遮堵（原脱防守下十二字）各管随察院务（脱察字）安中等至雄州大金议犹未决（此应另行低格接入下段误连上条）悉救涂炭之伤（救误作求）使数年往来计（阙）千言万语（原阙系议字）。
　　废之（阙）身上（原阙系一人二字）。



　　

●卷十五

　　政宣上帙十五。
　　起宣和五年三月一日甲寅，尽十四日丁酉。
　　三月一日甲寅朔金人甯术割（改作尼楚赫）等至馆五日入见於崇政殿。
　　燕云：奉使录曰：五日甯术割（改作尼楚赫）等上殿上遣黄向传旨卿等离军前日大金皇帝安乐否累年计议事一切了绝信誓已定共享大平乃是永远奠定甯术割（改作尼楚赫）奏言来时本国皇帝令奏知大宋皇帝计议底公事已了也。不要别做则好上复令向谕旨朝廷大信既定，岂有变更令依例诣宰臣王黼赐第计议出国书并誓书草读示至西京地界事黼谕甯术割（改作尼楚赫）此非务广土地本为边州及天德云：内地分。若不屯守防托夏人定来出没要当以河为界甯术割（改作尼楚赫）辞以不知。又读至所示誓草云：五字甯术割（改作尼楚赫）等乞不用。又云：巳许了西京要绿矾二千栲栳。又言士卒取西京劳甚乞一个赏赐黼皆许之。又言今後通好不知或为弟兄或为叔侄或为知友黼谕以敌国往来只可用知友之礼上以甯术割（改作尼楚赫）屡乞花宴诏特颁春宴上屡遣黄向问劳。
　　诏甯术割（改作尼楚赫）就辞於集英殿甯术割（改作尼楚赫）等辞讫跪奏设赏金帛物数上遣黄向谕以二十万甯术割（删此三字）犹以为数少再三乞增加上不许遂行。
　　茆斋自叙曰：三月日使人至馆初五日朝见使臣退上朝奏事上问金人何故要添许多岁物及起燕京人民良嗣对以女真性贪暴（删以女六字改作曰：彼固）唯利是从他不┰也。扩奏本朝兵威不立故也。武仲云：赖陛下圣德阿骨打（改作阿固达）心服不尔边患岂易量耶上云：女真贪暴残贼民物理学虽黄巢不是过也。，岂能久耶然（删女真至此二十字）彼既入关先据燕京朕恐为後患故不惜岁增百万缗以之。且解目前之变今既同山後许还亦足见其归意斯亦卿等之力良嗣曰：计议山後马扩力最多上云：闻马扩颇知书良嗣曰：马扩系武举仆奏臣系嘉王榜尘忝久被陛下教育上云：若非知书安能专对是晚奉御笔马扩特除武翼大夫忠州刺史兼阁门宣赞舍人。
　　诏吏部侍郎卢益假工部尚书及赵良嗣为奉使大金国信使持誓书著誓并议交燕山云：中月日。
　　茆斋自叙曰：是时再遣使燕往议交割燕山云：中月日未行往见枢密郑居中郑问守山後之道仆曰：朝廷欲如何为守郑云：见诸公议欲用彼土豪杰使世守之仆答山後自汉筑云：中朔武等郡以弱匈奴孝文时任魏尚守之匈奴不敢犯边今与山前山後为表里乃边防要害之地傥土民有力犹不可使之守况自金人蹂籍之後烧掠殆尽富豪散亡苟延残喘契丹至则顺契丹金人至则顺金人王师至则顺王师但营免杀戮而已，岂能守耶郑云：如此当用多少军马则可仆曰：唯多佃善苟恐费大亦须三万人万人屯云：中馀分戍要害之地择贤能将帅委之朝廷损浮费之资移以应付三五年人心乐业则边防就绪矣。郑。又问云：中帅张孝纯仆曰：孝纯久帅太原通晓山後血脉更以二统兵官辅之则可矣。郑皆然之。
　　朝廷国书。
　　书云：三月日大宋皇帝致书於大金皇帝阙下华缄荐至契好增勤爰驰预政之臣共著约神之誓惟两朝吊民伐罪之举振古所无而万世讲信修睦之诚自今伊始用监盟载永洽邻欢来书云：燕城候各立盟誓然後交割今立誓草付国信使副到请依草著誓至日当议复盟银绢请似前来与契丹物色一般者交送并如来谕顺履融和茂迎社福今差中大夫。
　　试工部尚书卢益龙图书馆阁直学士大中大夫赵良嗣充国信使阁门宣赞舍人马扩充国信副使有少礼物具诸别幅专奉书陈谢不宣谨白。
　　十八日辛未赵良嗣等至燕山金人遣韶瓦（改作硕哈）郎君高庆裔来问难摘指誓书字画邀取逃去职官户口等事。
　　燕云：奉使录曰：赵良嗣至涿州韶瓦（败作硕哈）郎君及高庆裔来传乃酋（改作金主）言（删此字）意指摘誓草云：五字不当用及常年二字及除去後面叠道五句便令退换誓书更为所取人口未足未许过界良嗣等以其意附递奏闻复於递中付下御前降下改定誓书并誓草进至蓬头垢面差李靖刘嗣卿充馆伴至寨门执笏跪捧国书入至国主帐前面北立ト门官传国书入引至帐内跪奏问大金皇帝圣躬万福奏讫拜谢复跪问南朝皇帝圣躬万福奏讫拜起复位引出帐南面西立有ト门官赞喝云：大宋国信使试工部尚书卢益等朝见。又一ト门官引某等面北立先五拜笏舞蹈不离位奏圣躬万福。又两拜ト门官引益少进躬身致词复位。又五拜舞蹈如前遣使问某官等远来不易。又五拜舞蹈如前遂引所赍礼物金器等自西而东於国主面前过却引出第二重门外面北立ト门官称有制令先两拜起再云：赐卿等对衣金带跪受讫拜起ト门官引复入依前面北立ト门官云：谢恩。又五拜舞蹈。又云：赐卿等茶酒。又五拜舞蹈ト门官引趋帐西浮幕下少立一衣紫系犀带者认是汉儿宰相左企弓国主前拜跪进酒仿学（删此字）上寿仪国主饮讫令在位者皆拜遂各就座ト门官。又引起称传宣劝酒令劝笏饮至尽。又两拜就座自此每盏并系汉儿宰相及左右亲近郎君跪进。又将国主自食者饮食分赐至第四盏宣劝如前五盏讫乐官以下共赐绢四百二十匹再引帐前面北立ト门官云：谢宴。又五拜舞蹈引出上马同馆伴还安下处三节人从各七事衣银十两讫传问誓书中常年每年重叠及催取户口对以誓书并系昨来将去誓草改定即无增减所有合要户口宣抚司见行根促才获时即发遣过来杨璞高庆裔来传粘罕（改作尼堪）指挥斥字画惹笔提拔不谨对以自来国书止是司分人修写拘於体例自无惹笔今系主上亲御翰墨是尊崇大国之意庆裔云：誓书有不提空并惹笔须著换对以此誓书元在阙下为使人陈乞巳换了两次到涿州。
　　又换一次敌国往来邮有此理庆裔云：誓书要传万世亲写故知是厚意两国相重书状往还写得真楷是厚意为复写得惹笔是厚意。又云：誓书字札。且休如誓书所载两界逃人彼此无令停止今来所取户口只推道不见不肯发来，岂不是违誓许大天犹自不怕更要誓书则甚。且如近有燕京职官赵温信李处能王硕儒韩越境来南张轸带了本朝银牌走过南界须先以见还是数人皆契丹所指名故金人必索之良嗣欲谕宣抚司遣行卢益马扩不可曰：诸人闻已达京师。若悉还之不唯失燕人之心。且彼必见衔尽告吾国虚实所系非细况今已四月虏（改作彼）亦难留何虑不交柰何随所索即与之彼得一进十何时巳耶然终以人口未足移文往来事（删此字）辨论久之未决卢益力争不可兀室（改作乌舍）云：两朝誓书中不纳叛亡今贵朝已违誓矣。益答曰：且勿言诸人未尝有至南朝者借使有之在立誓後耶立誓前耶五六年计议大事已定本朝所有并已依从应付如些小人口，岂有吝惜只是有变更姓名或在远地或闻得根取因而逃窜或藏匿山谷或走过山西如此之类如何决要取足兀室（改作乌舍）云：且如远者尽是契丹奴婢。且道不知姓名道寻不见如积压名人郭药师董庞儿两个莫道不见只将此二人来折当马扩答以郭药师董庞儿系是契丹时投降过来即干贵朝甚事。若如此说即数十年前事，岂可套在誓书中有甚涯际及交燕月日兀室（改作乌舍）云：只为所取户口未足即无交割月日良嗣对以本朝自来每事相就无不曲尽至诚然贵朝每一番来一事未了。又生一事此当以大事为念不可以细故相妨两朝所系利害甚重况两日只是理会誓书一事。若今。且把复盟了当些小人口足可商量。且如向日自海外计议虽未立誓天地神明实已临察宜各存信义本朝并无事未尽两朝敌国义均一体更宜思之兀室（改作乌舍）与杨璞等起立云：有圣旨朕以天地眷佑并有辽国所有涿易尽属燕地。若户口不尽数发来便请勾回涿易人马朕欲将军马前去巡边恐两军相见不测生事便令使副朝辞往宣抚司取人良嗣云：未议之事有五一回答誓书二交燕日分三符家口立界四山西进军日时五西京西北军未定兼赏军银绢二十万在涿州未交安得便辞所有甯边州至天德云：内一带是旧汉地兼有黄河限隔不知贵朝欲待自守为复。
　　待与夏国。若自守时与贵朝为邻甚无害。若是夏国时恐西人出没常为边患兼符家口系属南界有新仓永济两盐场在内朝廷岁增百万贯正为此盐场在其中莫须改正兀室（改作乌舍）云：我以山西全境与汝，岂不能易此尺寸之地耶良嗣不能答杨璞来云：适来三相公（谓粘罕  注改作尼堪）再奏巳差下撒卢母（改作察勒玛）。
　　杨天寿同龙图去不须尚书宣赞行良嗣遂行。
　　四月二日乙酉金国遣撒卢母（改作察勒玛）杨天寿同赵长嗣赴宣抚司取未足人口宣抚司以赵温信与之。
　　良嗣同撒卢母（改作察勒玛）等往雄州取户口途次撒卢母（改作察勒玛）等曰：两国议如许大事已十八九成止为人口毫末良嗣云：若张轸赵温信韩等果到本朝良嗣必知之今实不闻柰何杨璞暗以微意见喻。若只得一两个絮要人来便了得良嗣既到宣抚司亦以璞言之故自以谓。若得一二絮要人如温信之徒可以必了然宣抚司颇难之盖恐已送温信愈更滋蔓终未得结绝臣思度金国如得温信乃可以毕事再三言宣抚司乞差人去取赵温信初五日赵温信来长跪求免良嗣谕温信云：本朝固不欲谏议过去（谓温信）然金国必欲因此寻兵大丈夫死生皆有道生亦为民死亦为民借谏议一身以解两国之兵为利亦不浅相顾感泣遂以温信付之。
　　茆斋自叙曰：孛堇（改作贝勒）等先归仆与益等留涿州十日候宣抚司发到赏军银绢三十万匹两方发至燕京兀室（改作乌舍）杨璞云：计议事已定但日近有燕京界职官赵温信李处能王硕儒韩等逃去南界请先遣回然後可议交割月日差撒卢母（改作察勒玛）同赵良嗣往雄州宣抚司取人经七日缚赵温信回粘罕（改作尼堪）释缚赦罪复以温言抚之。
　　七日庚寅金人既得赵温信遂交赏军银绢并定交割燕山日再遣使持书来借粮米十万石并誓书来。
　　兀室（改作乌舍）遣人将到秤一连云：旧例交割银五十两五分者皆不曾受（分谓钱）直到五十一两方受今来此秤系五十一两贵朝秤却只五十两方受今来此秤系五十一两贵朝秤却只五十两莫如别作一连五十两五分秤将五分作钱耗五分作润官如何某等答以凡度量权衡皆系朝廷所定颁之四方岂敢私造况此银绢系朝廷奖赏贵朝军兵非岁赐之物莫。且依秤交割朝辞国主云：卿等归去传语皇帝时热善保圣体如今军兵两处屯讨伐夔离不（改作古尔班）并天祚与你家勾当疆土欲借米粮十万石般送。
　　至檀州归化两处。且不要疑虑早些教来已专差使人对以今夏道路难行国主云：此一遭方始是往来礼足兼誓书事大要结千万年交好礼数专遣使去因问交割燕京日分却云：十一日先令交割底官员过来其军兵只於泸沟河南下寨更待等几日得我指挥便发过河来。又谕某等好去候到阙日传与大宋皇帝立誓已定各守信约永保万世常如今日甚好遂行。
　　十一日甲午卢益赵良嗣引伴金国使人杨璞持誓书来。
　　金人国书。
　　书云：累交礼聘敦讲世和复纡使传之华克示载书之信指以万世昭然一言兹见继好息民之心而得亲仁善邻之美义欲存於坚久事更宜於宣陈据燕疆界至只依两朝差去人员同行检视分割为定所云：交西京边界夹攻契丹事皇帝已遣近上官员押领大军勒於今月十一日於彼应会仍报宣抚司凡关夹攻事件须令与差去官员计议从长施行其边界亦依割定领受仍巳谕使人却合有回谢礼数并报复文字送付差去军下官员前次议取被掠并逃去人户虽领宣抚司交付却只推言不肯早行发遣致是亦未结绝必。若边官邀功违约展转如上不切禀从实关引惹紊乱有失将来久结欢好。若是再取如此人口亦仰所司宜疾速发遣。又以契丹国皇帝在阴山夔离不（改作古尔班）在奚部山谷已两处勾当今取岭北鸳鸯泺坐夏相度所谋虽同如，或不泯後患地里咫尺特关贵朝自馀分遣别路兵马须是当朝供给只据收捕夔离不（改作古尔班）契丹皇帝两路兵马粮食合销米一十万石宜早分取月日於檀州归化州两县处分路般送到即候回报炎在候保啬是期有少礼物具诸别幅专奉书陈达不宣谨白。
　　期有少礼物具诸别幅专奉书陈达不宣谨白。
　　金人誓书（旧校云：誓书见宇文懋昭大金国志）。
　　维天辅七年岁次癸卯四月甲申朔八日辛卯大金皇帝致书於大宋皇帝阙下惟信与义取天下之大器也。以通神明之心以除天地之害昨以契丹国主失道民坠涂炭肆用兴师事在诛吊贵国遣使航海计议将来并有辽国愿还幽燕故地当时曾有依允乃者亲领兵至全燕一方不攻自下尚念始欲敦好以燕京涿易檀顺景蓟并属县及所管户民与之如约今承来书缘为辽国尚为大金所有以自来与契。
　　丹银二十万两绢三十万匹并燕京每年所出税利五六分中只算一分计钱一百万贯文合直物色常年般送南京界首交割色数已载前後往复议定国书每年并支绿矾二千栲栳两界侧近人户不得交侵盗贼逃人彼此无令停止亦不得密切间谍诱扰边人。若盗贼并赃捉败各依本朝法令科罪讫赃罚贼虽不获踪迹到处便勒留偿。若有暴盗或因别故合举兵众须得关报沿边官司两国疆界各令防守两朝界地内如旧不得遮堵道路至如将来殊方异域人使往复无禁阻所贵久通欢好庶保万世本朝志欲协和万邦大示诚信故与燕地兼同誓约苟违此约天地鉴察神明速殃子孙不绍社稷倾危如变渝在彼一准誓约不以所与为定专具披述不宣谨白。
　　茆斋自叙曰：十一日辞朝阿骨打（改作阿固达）坐所得契丹纳跋（改作巴纳）行帐前列契丹旧教坊乐工作花宴宰执左企弓以次笏捧觞为寿是时阿骨打（改作阿固达）形神已病矣。顾益等云：南朝许大事你几个使人商量了功绩不小来日好去复差杨璞为聘使报许四月十四日交割燕山及山後幸踏地里交割南归十三日达雄州宣抚司摘留仆随遂入燕。
　　十四日丁酉宣抚司差统制官姚平仲康随前去交割地界。
　　姚平仲至金人要依元约将松亭榆关外民户归国数内索取常胜军郭药师等八千馀户元系辽东人也。宣抚司以常胜军先自归朝有功授官难以发遣点检文字李宗振一策或为参谋宇文虚中画策曰：若以燕人代之则不惟常胜军得我为军。又复得燕民田产自可供养不烦国家应办钱粮此一举而两得之申奏朝廷遂从其议请以燕人代之金人亦从之因而根括燕山府所管州县百五十贯已上家业者得三万馀户尽数起发合境不胜残扰独涿易二州之民安业者良以先归大宋也。是时燕人重於迁徙有惮其行者说於粘罕（改作尼堪）曰：燕山疆土本非大宋彼不能取而我取之桑麻果实所在形势之地，岂可与人金国方强盛天下莫不畏服粘罕（改作尼堪）以为然遂白於阿骨打（改作阿固达）请以（删此字）与（下添宋以字）涿易为界阿骨打（改作阿固达）曰：我与大宋海上信誓已定不可失也。待我死後悉由汝辈终如约交割。
　　宣抚司差李嗣本提兵马入燕。
　　先是宣抚司差姚平仲康随分疆域立烽燧回至是再差李嗣本入燕。
　　赐进士出身头品顶戴四川等处承宣布政使司布政使清苑许涵度校刊。
　　※卷十五校勘记。
　　上以甯术割屡乞花宴诏特颁春宴（此条应另行提起误与上下相连）上屡遣黄向问劳（此段应另行误连上条）仆奏臣系嘉王傍（应作系秦嘉玉榜）是时再遣使往燕（误作燕往）请以前来与契丹物色一般者（以误作似）奏讫拜起复跪（起误作谢）仿学士上寿仪（脱士字）宣抚司见行根捉（捉误作促）传语大宋皇帝（语误作与）所出税赋（赋误作利）。若盗贼并赃捉获（获误作败）。



　　

●卷十六

　　政宣上帙十六。
　　起宣和五年四月十七日庚子，尽二十八日辛亥十七日庚子童贯蔡攸整军容入燕山府抚定燕城。
　　贯攸入燕京抚定残民羸卒捧香火迎导而行欢呼言曰：契丹既灭大金归国王师入城复见天日相庆之人家至户到燕人大悦初李嗣本提兵先入燕城其次宣抚司方来以郭药师为先锋嗣本军望见之以为金人兵至弃军即遁营中大扰药师使人往抚之方定贯攸问马扩曰：众虑虏（改作金）人劫寨尔以为如何扩曰：可保其不来不必虑也。童贯蔡攸燕山府住十日乃还。
　　平燕录及封氏编年王安中入燕录曰：童贯与安中等至雄州大金议犹未决贯与安中等共议言大金须索种种干求贯常愤恨朝廷。虽然应副贯实惶恐安中曰：夷虏贪婪自古如此。又况（删夷虏至此十字）我兵向为契丹所败。若非涿易纳款偏将来归未易议也。赵良嗣虽为朝廷不能挫彼之意必须军中选择其（删此字）辨博之士折彼泛议可也。遂於军中得姚平仲康随王环等以待入燕议事童贯遂差姚平仲康随王环良嗣等各带本军人马起发去交割燕京平仲将字子豪迈俊爽以强辞折阿骨爽（改作阿克顺）一夕随定次差李嗣本统河东兵五万为前军以种师中杨可世拥陕西诸道兵三十万为中部遣郭药师领常胜军自新城入固安安次勒兵博山贯攸建旌纛鸣鼓吹笙即以大军次之俾马公直将河北京畿兵为殿嗣本至泸沟河大金犹驻燕京而良嗣姚平仲康随入燕京见大金国主粘罕（改作尼堪）云：前以约十一日今後时何也。姚平复曰：大事已定并无少疑交割燕尾服京後时日乃本国敦礼。若先是而来是属僭越何问之有。若元师求衅妄生事端败其欢盟皇天照鉴岂辅曲者自古反盟不克享国。又况贵朝百色须求我皇帝宽仁大度曲就悉从不欲少违虑坏前约元帅慎莫生事是日师中等已营料石冈可世。又檄众曰：今日我辈正索一死耳乃命诸将治鞍发刃彀弓以卜鏖战督嗣本渡河阿骨爽（改作阿克顺）等闻我军前後左右周环亘二百里不绝乃谓良嗣平仲等曰：岂敢生事只为本国已先发军今滞数日所以诘耳即呼所属交割国主与阿骨爽（改作阿克顺）等卷甲移灶退舍三十里日晡嗣本提兵入城师中可世相继入焉先是。
　　大金盘旋燕京城几及半年久客多欲部曲利於财货剽掠燕城富豪比屋室如悬磬檀顺景蓟民始困弊而契丹。又惧大金攘夺皆逃窜山谷城市邱墟狐狸穴处。又将职官汉民分路遣行我朝所得空城而已。
　　《北征纪实》曰：王黼既专用设备任其事因降旨饬二帅不得动以听约束乃使赵良嗣奉使而阿骨打（改作阿固达）谓良嗣曰：我闻中国大将独仗刘延庆将十万众一旦不战兵散而溃中国何足道我自入燕山今为我有中国安得之良嗣不能对乃与此其使偕来（作纪实後六年始得见马扩自叙备能言金人燕山事实甚详然独不见书纪实所取阿骨打不许燕山之语及索山後有峻拒之语却有良嗣更易语录之说。又有谓山後幸踏地里交割牒文大抵我使人疑皆有所参商至为良嗣之奸利则一也。是故纪实尽述当时朝论不敢从他录也。  注阿骨打改作阿固达）始祖宗时虏（改作辽）使至待遇之礼有限不示以华侈。且以河朔甫（改作逼）近都邑故迂其途多其里候次第为之燕犒而後至皆防微杜渐意也。及黼遣良嗣唯务速以擅其功与其使人限以七日自燕山至阙下凡四五往返皆然。又其每至也。渐加礼夸之以富盛金人因是自负邀索不已黼遂许以辽人旧岁币四十万之数外每岁更添燕山涿易顺景檀蓟六州代税钱一百万缗金人既得所欲乃许我。又索营平二州则曰：海上脚跟底元约石晋所割则属中国契丹旧地则归我今营平二州乃阿保机（改作文巴坚）於後唐时所陷滦州乃营平地旧已入辽即非石晋所献之地当如元约，於是我无辞。又索云：中一路则曰：云：中久为我有中国安得之中国亦无如之何姑欲得燕山。且掩挫败之丑以塞中外之议因割燕山府涿易檀顺蓟景为一路而归其代税钱一百万缗。又议折中国货物以补其阙，於是。又遣良嗣议拆物凡绢三十万丝绵称是虏（改作金）人每喜南货故虽木绵亦二万段香犀玳瑁玳瑁匙箸皆折阅倍偿之至如龙脑每两折八贯则皆良嗣其（改作从）中为奸也。约既定索礼数因尽还其待大辽敌国之礼唯不称兄弟而已乃遣良嗣奉誓书而往而金人取誓书副先视之。又止诸界上俾我使回更易誓书中语然後来我。又从之（誓书事具於下）事既毕彼亦遣使以誓书来时郑丞相居中亦尝白上曰：礼数既重加岁币厚必不便亦不纳金人既得燕山子女加久住气候已热遂大病而城外诸寨日夜为燕之乡兵去刂挠因骂余睹（改作伊都）曰：汝劝我来此今外寨皆不安四面皆大兵居此罗网中如何归。
　　乃大毁诸州及燕山城壁楼橹要害皆平之。又尽括燕山金银钱物民庶寺院一埽皆空以辽人旧大臣及仪仗车马玉帛辎重尽由松亭关去（关在东北去其国近本欲显州去尔）全师复由居庸关之鸳鸯泊扌天祚出路以绝契丹之望乃尽以空城付之我时便有语谓中国修理三二年间却取之赵良嗣亦尝私谓人曰：只可保三年尔时黼即与二帅上下皆知之不能忠告也。二帅因以宣和五年夏入燕山大内毁一小殿吻受诸将贺驻兵十馀日遂凯还而归。
　　金人阿骨打（改作阿固达）交割燕山毕西由居庸关往白水泊过夏。
　　平燕录曰：金人用阿骨爽（改作阿克顺）计寸金寸土裒取殆尽将燕城职官民户技术嫔嫱娼优黄冠瞿昙金帛子女等席卷而东或告金人曰：汝之东迁非金人意也。南朝留常胜军利汝田宅绐之尔燕人皆怨说粘罕（改作尼堪）不当与我全燕粘罕（改作尼堪）欲止割涿易两州阿骨打（改作阿固达）不允由云：中留白水。
　　十九日壬寅金人遣使赍御押地图来宣抚司。
　　茆斋自叙曰：十九曰：金人使赍御押地图来宣言令童太师蔡相公拜受童蔡惶惧问如何处置扩往谓之曰：若论御押一如本朝御押前此累有御笔何尝使粘罕（改作尼堪）元帅以下郎君拜受此太过当金人无对遂许不拜先是李嗣本姚平仲军交燕日运粮夫夺女真牛马杀一女真至是整留会（删此二字改作理）偿人命及牛马价复为平之。
　　《北征纪实》曰：金人既据燕性贪婪方自务大乃（删性贪至此八字）邀索不已而朝廷坚求燕山地则指城谓使人曰：此我有也。必欲得之纳钱。若干万则与尔虽燕山僧寺巨室之属指一塔一殿一屋即曰：此我物也。当折取之汝。若欲留者即纳其直故或千或万货之而後重载而去由是朝廷偿以百万缗谓之燕山路代税钱阿骨打（改作阿固达）方喜曰：荷他赵皇千年万岁是多少物乃得燕山府檀顺蓟景六州此独黼为之二帅实不预宣和五年夏四月金酋告（改作主将）还命我师交割二帅始以兵入之号曰：交割燕山府後曰：抚定燕山然所至皆空城而已人物既寡城橹。又悉毁皆所以困我仍不与我营平等扌吾之咽喉尔营平者当榆关路地平无山川之阻非。若古北口居庸关之比。且近女真故识者知其用心矣。。又燕民破散悉流。
　　移近地故职官富户来奔既无以处朝廷因分遣诸州赡之凡州县动数千口至少犹不下五七百口及尝为虏（改作辽）官者等第补之自诸州通判而下皆添差以处焉自并代河朔齐郓襄汉之间遍巳荡然莫有关防我之山川险易州郡虚实尽能知之州郡。又往往不┰或困於衣食其在阙下者至於揭榜通衢人物往来处称其名氏旧官封而以乞丐执政虽睹之不问也。始金人约燕地人民尽归南朝契丹奚渤海等人民皆属金国既议分割则常胜军郭药师铁州人其下诸将高望等。又多渤海契丹人即令归金国上下方以为挠如金人则已虏掠（改作尽取）燕地人物职官等将携之归方议欲对换而贯为群下所误谓不。若以燕地富户税产多者皆与金人去却得其田宅足以赡常胜军则不烦朝廷钱粮。又得留常胜一军为用贯然之遂亟为奏禀辅遽许焉盖朝廷轻易弗思独以药师常胜军为重而已金人既大得所欲号职官富户（删此五字）因尽括六州之地（删此二字）上户几二三万起发由松亭关去燕中合境为之大扰由是怨怼生矣。时王安中为宣抚以抚燕既无纲领所谓富户田宅皆为常胜军即日肆意占据略不问官司安中坐视而已因是多侵夺民田故人益不聊生及後张杀金人所虏（改作得）辽臣之属已尽为常胜军所有皆立为乞丐之人方更遭其困辱甚至於杀戮无告所谓职官富户。又悉南奔归我我不得已而後纳之。且复流离困踬使我重失燕人之心仍违新交之盟痛莫大於此。
　　二十二日乙巳童贯上复燕奏。
　　宣和录曰：陕西河北河东路宣抚使童贯等言恭惟陛下神机先物前知北虏（改作契丹）灭亡之兆自政和八年金国遣使通好约结夹攻至宣和四年虏主（改作天祚）播迁耶律淳篡立幽燕之民久惧涂炭延颈淳关愿归中国陛下俯顺人心特诏臣等出总戎干先行招抚及遣使以祸福谕淳使纳土内附淳先败盟寇（改作侵）边臣等仰遵睿画东由雄州西由安肃广信诸道进讨自五月二十二日二十五日二十九日八月十四日二十一日二十九日九月一日九日王师屡胜残虏（改作寇）震慑乘势开谕圣德招徕远人广出文榜遣间淳至燕中晓谕士民先是郭药师领常胜军万人驻涿州虏（改作燕）中最号劲兵易州守城契丹亦众涿易之间有牛栏寨皆契丹素屯兵马去处声援相。
　　接涿易仍系燕山襟喉之地臣等既进兵讨荡兼用间招诱常胜军及预行结约易州城中豪杰内应至九月二十三日郭药师领常胜万人举涿来归二十七日遣发兵马进取易州杀戮城内契丹殆尽当日收复易州十月四日攻破牛栏寨涿易之路遂通节次收复涿易归义安城固安威城涞水并良乡武清安次清化淳阴潞三河析津宛平平卢玉田等县及景蓟等州同时纳土幅员数千里天险地利尽皆有之独燕京孤城未下女主伪后萧氏遂称臣妾遣使纳款却而不受十月十八日大兵至良乡县界杀退贼众二十三日遣奇兵径入燕城杀戮城中契丹奚万众燕民鼓舞四军贼自援兵旅拒二十五日再战於虚沟河贼首退保燕城十二月二日契丹悉燕中兵马来犯永清一带已归顺地分王师鏖击大获胜捷横尸蔽野馀众溃散不能再举四军遂与伪后弃城逃遁金国十二月五日入居庸关与王师夹攻收复燕城了当臣等於四月十七日躬领大军入燕山府抚定军民布宣圣泽者全师制胜振朔部之天声举国来成获燕山之都会罄四方而无侮垂万世以有光庙社均休臣民胥庆臣等闻吉伐犭严狁仅至太原汉击匈奴但期渭上虽招徕其种落或攘斥於封圻皆仅存开拓边陲之名固未有混同宇宙之烈蠢兹裔虏（改作惟兹辽国）昔号殊邻当五季之瓜分盗（改作据）一方而穴处萧萧易水限风气於山川奕奕汉津隔星辰於象纬金缯填睿者以钜万计士庶疾首（改作引领）者殆二百年艺祖肇基已恢奄有之志神皇御极载勤继伐之谋对越在天之灵必施辟国之略属酋渠（改作阴山）之远遁复杂种（改作内族）之内（改作交）讧窃位渝盟不诛而殒积诚慕义莫止其来遂兴复古之师爰徇叩关之请破坚披敌首克六城献馘执俘何啻三捷军（改作先）声叠振丑类（改作残敌）惊奔绝其唇辅之依结彼腹心之应扶老携幼还为冠带（改作箪食）之民（改作迎）籍户提疆来入版图之会市无易肆人。若更生通地脉於九山（缺二字  添坤轴字）镇医闾之峻察玑衡於七政天文开析木之躔圣武既昭庶邦丕享虞舜舞干而苗格繇文德之诞敷文王因垒而崇降自圣谟之丕显於皇伟绩更迈前修恭惟皇帝陛下大道并抱沉机独运以顺为武威加六合之中惟断乃成智出群疑之表快列圣未摅之愤昭甯人有指之谋朊朊周原昔裂冀州之壤茫茫禹迹今归碣石之封方。且下十行之诏以。
　　蠲苛娆之科定三章之约以施宽大之法礼高年而教孝悌褒有德而访才能文轨同混於车书朔南咸暨於政教天讨陈於原野聿臻偃武之期成功告於神明益显无前之绩臣等远惭周辅获禀睿谋拊循幽蓟之遗黎宣布圣神之厚德御五门而奏凯将赉及於群元奉万寿以称觞当获陪於列辟。
　　秀水间居录曰：童贯蔡攸奏至宰相王黼率百官称贺表中多得意语云：陛峻明堂既揭平朔之号轩藏石鼓仍题复古之名锺ね铭金则应牧野誓师之时印章篆玉则示汉将破胡之兆承九清之命而整神霄阴相之旅建三辰之旗而向太一下临之方云：云：又曰：童贯奏中云：不受萧后纳款者先与金虏（改作国）有约不敢受也。。又云：金国入居庸关与王师夹攻者刘延庆为残虏（改作燕师）所败约金人取燕城也。。又曰：女真既破契丹驻军於燕山之北约本朝自以兵力取燕地，於是童贯蔡攸与大帅刘延庆将十五万众进屯卢沟河时虏后萧氏（删虏氏字改作萧后）与四军大王者居燕城有众才数千遣使人韩归款仍请罢岁币贯等不纳延庆分兵往救为残虏（改作燕师）击还卢沟大军闻风遂溃王黼为相因此嫉贯等。且欲自以为功会虏酋（删此二字）耶律淳死乃议遣使召女真取燕城厚许金币以赎其地女真果入燕恣为劫掠以空城归我而厚索岁币。且知中国兵弱自此有南牧之意矣。师还童贯封广阳郡王蔡攸领枢密院王黼加太傅总三省赐玉带如唐裴度故事始议赎地但求石晋故疆不思营平滦三州乃刘仁恭遗虏（此字改作契丹）虏（此字改作金人）不肯割此於三郡聚兵窥伺为内侵之计黼之疏谬如此。
　　二十七日庚戌以收复燕云：曲赦河东河北燕山府云：中路。
  </div>
  <div class="pagination">
   <a href="三朝北盟会编_page5.html">
    上一页
   </a>
   <a href="三朝北盟会编.html">
    1
   </a>
   <a href="三朝北盟会编_page2.html">
    2
   </a>
   <a href="三朝北盟会编_page3.html">
    3
   </a>
   <a href="三朝北盟会编_page4.html">
    4
   </a>
   <a href="三朝北盟会编_page5.html">
    5
   </a>
   <span class="current-page">
    6
   </span>
   <a href="三朝北盟会编_page7.html">
    7
   </a>
   <a href="三朝北盟会编_page8.html">
    8
   </a>
   <a href="三朝北盟会编_page9.html">
    9
   </a>
   <a href="三朝北盟会编_page10.html">
    10
   </a>
   <a href="三朝北盟会编_page11.html">
    11
   </a>
   <span>
    ...
   </span>
   <a href="三朝北盟会编_page7.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
