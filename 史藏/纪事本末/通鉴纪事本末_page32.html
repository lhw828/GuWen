<!DOCTYPE html>
<html>
 <head>
  <meta charset="utf-8"/>
  <title>
   通鉴纪事本末 - 第 32 页/共 48 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   通鉴纪事本末 - 第 32 页/共 48 页
  </h1>
  <div class="content">
   龙朔元年春正月乙卯募河南北淮南六十七州兵得四万四千余人诣平壤镂方行营戊午以鸿胪卿萧嗣业为扶余道行军緫管帅廻纥等诸部兵诣平壤　三月丙申朔上与羣臣及外夷宴于洛阳城门观屯营新教之舞谓之一戎大定乐时上欲亲征髙丽以象用武之势也
　　初苏定方既平百济留郎将刘仁愿镇守百济府城又以左卫中郎将王文度为熊津都督抚其余众文度济海而卒百济僧道琛故将福信聚众据周留城迎故王子丰于倭国而立之引兵围仁愿于府城诏起刘仁轨检校帯方州刺史将王文度之众便道发新罗兵以救仁愿仁轨喜曰天将富贵此翁矣于州司请唐歴及庙讳而行曰吾欲扫平东夷颁大唐正朔于海表仁轨御军严整转闘而威所向皆平百济立两栅于熊津江口仁轨与新罗兵合击破之杀溺死者万余人道琛等乃释府城之围退保任存城新罗粮尽引还道琛自称领军将军福信自称霜岑将军招集徒众其势益张仁轨众少与仁愿合军休息士卒上表诏新罗出兵新罗王春秋奉诏遣其将金钦将兵救仁轨等至古泗福信邀击败之钦自葛岭道遁还新罗不敢复出福信寻杀道琛专緫国兵
　　夏四月庚辰以任雅相为浿江道行军緫管契苾何力为辽东道行军緫管苏定方为平壤道行军緫管与萧嗣业及诸胡兵凢三十五军水陆分道并进上欲自将大军继之癸巳皇后抗表谏亲征髙防诏从之
　　秋七月甲戍苏定方破髙防于浿江屡战皆防遂围平壤城九月癸巳朔特进新罗王春秋卒以其子法敏为乐浪郡王新罗王
　　髙丽盖苏文遣其子男生以精兵数万守鸭緑水诸军不得度契苾何力至值冰大合何力引众乘氷度水鼓噪而进髙丽大溃追奔数十里斩首三万级余众悉降生仅以身免防有诏班师乃还
　　二年春二月甲戍浿江道大緫管任雅相薨于军戊寅左骁卫将军白州刺史沃沮道緫管厐于防与髙丽战于蛇水之上军败与其子十二人皆战死苏定方围平壤乆不下防大雪解围而还
　　秋七月丁巳熊津都督刘仁愿帯方州刺史刘仁轨大破百济于熊津之东拔真岘城初仁愿仁轨等屯熊津城上与之敕书以平壤军回一城不可独固宜拔就新罗若金法敏借卿留镇宜且停彼若其不须即宜泛海还也将士咸欲西归仁轨曰人臣狥公家之利有死无二岂得先念其私主上欲灭髙防故先诛百济留兵守之制其心腹虽余防充斥而守偹甚严宜砺兵秣马击其不意理无不克既防之后士卒心安然后分兵据险开张形势飞表以闻更求益兵朝廷知其有成必命将出师声援才接凶丑自殱非直不弃成功实亦永清海表今平壤之军既还熊津又拔则百济余烬不日更兴髙防逋防何时可灭且今以一城之地居敌中央茍或动足即为擒虏纵入新罗亦为羁客脱不如意悔不可追况福信凶悖残虐君臣猜离行相屠戮正宜坚守观变乘便取之不可动也众从之时百济王丰与福信等以仁愿等孤城无援遣使谓之曰大使等何时西还当遣相从仁愿仁轨知其无偹忽出击之拔其支罗城及岘城大山沙并等栅杀获甚众分兵守之福信等以真岘城险要加兵守之仁轨伺其稍懈引新罗兵夜传城下攀草而上比明入据其城遂通新罗运粮之路仁愿乃奏请益兵诏发淄青莱海之兵七千人以赴熊津福信专权与百济王丰浸相猜忌福信称疾卧于窟室欲俟豊问疾而杀之豊知之帅亲信袭杀福信遣使诣髙防倭国乞师以拒唐兵
　　三年秋八月戊申上以海东累嵗用兵百姓困于征调士卒战溺死者甚众诏罢三十六州所造船遣司元太常伯窦徳等分诣十道问人疾苦黜陟官吏徳毅之曾孙也　九月戊午熊津道行军緫管右威卫将军孙仁师等破百济余众及倭兵于白江防其周留城初刘仁愿刘仁轨既克真岘城诏孙仁师将兵浮海助之百济王丰南引倭人以拒唐兵仁师与仁愿仁轨合军势大振诸将以加林城水陆之冲欲先攻之仁轨曰加林险固急攻则伤士卒缓之则旷日持乆周留城虏之巢穴羣凶所聚除恶务本宜先攻之若克周留诸城自下于是仁师仁愿与新罗王法敏将陆军以进仁轨与别将杜爽扶余隆将水军及粮船自熊津入白江以防陆军同趣周留城遇倭兵于白江口四战皆防焚其舟四百艘烟炎灼天海水皆赤百济王豊脱身奔髙防王子忠胜忠志等帅众降百济尽平唯别帅迟受信据任存城不下初百济西部人黒齿常之长七尺余骁勇有谋略仕百济为逹率兼郡将犹中国刺史也苏定方克百济常之帅所部随众降定方絷其王及太子纵兵刼掠壮者多死常之惧与左右十余人遁归本部収集亡散保任存山结栅以自固旬日间归附者三万余人定方遣兵攻之常之拒战唐兵不利常之复取二百余城定方不能克而还常之与别部将沙咤相如各据险以应福信百济既败皆帅其众降刘仁轨使常之相如自将其众取任存城仍以粮仗助之孙仁师曰此属兽心何可信也仁轨曰吾观二人皆忠勇有谋敦信重义但向者所托未得其人今正是其感激立效之时不用疑也遂给其粮仗分兵随之攻拔任存城迟受信弃妻子奔髙防诏留刘仁轨将兵镇百济召孙仁师刘仁愿还百济兵火之余比屋雕残僵尸满野仁轨始命瘗骸骨籍户口理村聚署官长通道途立桥梁补堤堰复陂塘课耕桑赈贫乏养孤老立唐社稷颁正朔及庙讳百济大悦阖境各安其业然后修屯田储糗粮训士卒以图髙丽刘仁愿至京师上问之曰卿在海东前后奏事皆合机宜复有文理卿本武人何能如是仁愿曰此皆刘仁轨所为非臣所及也上悦加仁轨六阶正除带方州刺史为筑第长安厚赐其妻子遣使赍玺书劳勉之上官仪曰仁轨遭黜削而能尽忠仁愿秉节制而能推贤皆可谓君子矣
　　麟徳元年冬十月庚辰检校熊津都督刘仁轨上言臣伏覩所存戍兵疲羸者多勇健者少衣服贫惟思西归无心展效臣问以往在海西见百姓人人应募争欲从军或请自办衣粮谓之义征何为今日士卒如此咸言今日官府与曩时不同人心亦殊曩时东西征役身没王事并防敕使吊祭追赠官爵或以死者官爵回授子弟凡度辽海者皆赐勲一转自显庆五年以来征人屡经度海官不记録其死者亦无人谁何州县每发百姓为兵其壮而富者行钱参逐皆亡匿得免贫者身虽老弱被发即行顷者破百济及平壤苦战当是时将帅号今许以勲赏无所不至及达西岸唯闻枷鏁催禁夺赐破勲州县追呼无以自存公私困弊不可悉言以是昨发海西之日已有逃亡自残者非独至海外而然也又本因征役授勲级以为荣宠而比年出征皆使勲官挽引劳苦与白丁无殊百姓不愿从军率皆由此臣又问曩日士卒留镇五年尚得支济今尔等始经一年何为如此单露咸言初发家日惟令备一年资装今已二年未有还期臣检校军士所留衣今冬仅可充事来秋以往全无凖拟陛下留兵海外欲殄灭髙丽百济髙丽旧相党援倭人虽逺亦共为影响若无镇兵还成一国今既资戍守又置屯田所借士卒同心同徳而众有此议何望成功自非有所更张厚加慰劳明赏重罚以起士心若止如今日已前处置恐师众疲老立效无日逆耳之事或无人为陛下尽言故臣披露肝胆昧死奏陈上深纳其言遣右威卫将军刘仁愿将兵度海以代旧镇之兵仍敕仁轨俱还仁轨谓仁愿曰国家悬军海外欲以经畧髙丽其事非易今收获未毕而军吏与士卒一时代去军将又归夷人新服众心未安必将生变不如且留旧兵渐令收获办具资粮节级遣还军将且留镇抚未可还也仁愿曰吾前还海西大遭谗谤云吾多留兵众谋防海东几不免祸今日惟知凖敕岂敢擅有所为仁轨曰人臣茍利于国知无不为岂恤其私乃上表陈便宜自请留镇海东上从之仍以扶余隆为熊津都尉使招辑其余众
　　二年秋七月上命熊津都尉扶余隆与新罗王法敏释去旧怨　八月壬子同盟于熊津城刘仁轨以新罗百济躭罗倭国使者浮海西还防祠防山髙丽亦遣太子福男来侍祠
　　干封元年夏五月髙丽王葢苏文卒长子男生代为莫离支初知国政出巡诸城使其弟男建男产留知后事或谓二弟曰男生恶二弟之逼意欲除之不如先为计二弟初未之信又有告男生者曰二弟恐兄还夺其权欲拒兄不纳男生潜遣所亲往平壌伺之二弟收掩得之乃以王命召男生男生惧不敢归男建自为莫离支发兵讨之男生走保别城使其子献诚诣阙求救　六月壬寅以左骁卫大将军契苾何力为辽东道安抚大使将兵救之以献诚为右武卫将军使为乡导又以左金吾卫将军厐同善营州都督髙侃为行军总管同讨髙丽　秋九月厐同善大破髙丽兵泉男生帅众与同善合诏以男生为特进辽东大都督兼平壌道安抚大使封莬郡公　冬十二月己酉以李勣为辽东道行军大总管兼安抚大使以司列少常伯安陆郝处俊副之以击髙丽厐同善契苾何力并为辽东道行军副大总管兼安抚大使如故其水陆诸军总管并运粮使窦义积独孤卿云郭待封等并受勣处分河北诸州租赋悉诣辽东给军用
　　二年秋九月辛未李勣抜髙丽之新城使契苾何力守之勣初度辽谓诸将曰新城髙丽西边要害不先得之余城未易取也遂攻之城人师夫仇等城主开门降勣引兵进击一十六城皆下之厐同善髙侃尚在新城泉男建遣兵袭其营左武卫将军薛仁贵击破之侃进至金山与髙丽战不利髙丽乗胜逐北仁贵引兵横击之大破髙丽斩首五万余级抜南苏木底苍岩三城与泉男生军合郭待封以水军自别道趣平壌勣遣别将冯师本载粮仗以资之师本船破失期待封军中饥窘欲作书与勣恐为虏所得知其虚实乃作离合诗以与勣勣怒曰军事方急何以诗为必斩之行军管记通事舎人河南元万顷为释其义勣乃更遣粮仗赴之万顷作檄髙丽文曰不知守鸭緑之险泉男建报曰谨间命矣即移兵防鸭緑津唐兵不得度上闻之流万顷于岭南郝处俊在髙丽城下未及成列髙丽奄至军中大骇处俊防胡床方食干糒潜简精锐击败之将士服其胆畧
　　总章元年春二月壬午李勣等拔髙丽扶余城薛仁贵既破髙丽于金山乗胜将三千人将攻扶余城诸将以其兵少止之仁贵曰兵不必多顾用之何如耳遂为前锋以进与髙丽战大破之杀获万余人遂抜扶余城扶余川中四十余城皆望风请服侍御史洛阳贾言忠奉使自辽东还上问以军事言忠对曰髙丽必平上曰卿何以知之对曰隋炀帝东征而不克者人心离怨故也先帝东征而不克者髙丽未有舋也今髙藏微弱权臣擅命盖苏文死男建兄弟内相攻夺男生倾心内附为我乡导彼之情伪靡不知之以陛下明圣国家富强将士尽力以乗髙丽之乱其势必克不俟再举矣且髙丽连年饥馑妖异屡降人心危骇其亡可翘足待也上又问辽东诸将孰贤对曰薛仁贵勇冠三军厐同善虽不善鬬而持军严整髙侃勤俭自处忠果有谋契苾何力沈毅能防虽颇忌刻而有统御之才然夙夜小心忘身忧国皆莫及李勣也上深然其言泉男建复遣兵五万人救扶余城与李勣等遇于薛贺水合战大破之斩获三万余人进攻大行城抜之　秋九月癸巳李勣抜平壌勣既克大行城诸军出它道者皆与勣防进至鸭緑栅髙丽发兵拒战勣等奋击大破之追奔二百余里抜辱夷城诸城遁逃及降者相继契苾何力先引兵至平壤城下勣军继之围平壌月余髙丽王藏遣泉男产帅首领九十八人持白幡诣勣降勣以礼接之泉男建犹闭门拒守频遣兵出战皆败男建以军事委僧信诚信诚宻遣人诣勣请为内应后五日信诚开门勣纵兵登城鼓噪焚城四月男建自刺不死遂擒之髙丽悉平　冬十月李勣将至上命先以髙藏等献于昭陵具军容奏凯歌入京师献于太庙十二月丁巳上受俘于金元殿以髙藏政非己出赦以为司平太常伯贠外同正以泉男产为司宰少卿僧信诚为银青光禄大夫泉男生为右卫大将军李勣以下封赏有差泉男建流黔州扶余丰流岭南分髙丽五部百七十六城六十九万余户为九都督府四十二州百县置安东都防府于平壤以统之擢其酋帅有功者为都督刺史县令与华人参理以右威卫大将军薛仁贵检校安东都护总兵二万人以镇抚之丁卯上祀南郊告平髙丽以李勣为亚献己巳谒太庙
　　二年髙丽之民多离叛者敇徙髙丽戸三万八千二百于江淮之南及山南京西诸州空旷之地留其贫弱者使守安东
　　咸亨元年夏四月髙丽酋长劒牟岑反立髙藏外孙安舜为主以左监门大将军髙侃为东州道行军总管发兵讨之安舜杀劒牟岑奔新罗
　　二年秋七月乙未朔髙侃破髙丽余众于安市城三年冬十二月髙侃与髙丽余众战于白水山破之新罗遣兵救髙丽侃击破之
　　四年夏闰五月燕山道总管右领军大将军李谨行大破髙丽叛者于瓠芦河之西俘获数千余人众皆奔新罗时谨行妻刘氏留代奴城髙丽引靺鞨攻之刘氏擐甲帅众守城久之虏退上嘉其功封燕国夫人谨行靺鞨人突地稽之子也武力絶人为众夷所惮
　　上元元年春正月壬午以左庶子同中书门下三品刘仁轨为鸡林道大总管卫尉卿李弼右领军大将军李谨行副之发兵讨新罗时新罗王法敏既纳髙丽叛众又据百济故地使人守之上大怒诏削法敏官爵其弟右骁卫员外大将军临海郡公仁问在京师立以为新罗王使归国
　　二年春二月刘仁轨大破新罗之众于七重城又使靺鞨浮海畧新罗之南境斩获甚众仁轨引兵还诏以李谨行为安东镇抚大使屯新罗之买省城以经畧之三战皆捷新罗乃遣使入贡且谢罪上赦之复新罗王法敏官爵金仁问中道而还改封临海郡公
　　仪鳯元年春二月甲戌徙安东都防府于辽东故城先有华人任安东官者悉罢之徙熊津都督府于建安故城其百济戸口先徙徐兖等州者皆置于建安
　　二年　初刘仁轨引兵自熊津还扶余隆畏新罗之逼不敢留寻亦还朝二月丁巳以工部尚书髙藏为辽东州都督封朝鲜王遣归辽东安辑髙丽余众髙丽先在诸州者皆遣与藏俱归又以司农卿扶余隆为熊津都督封带方王亦遣归安辑百济余众仍移安东都防府于新城以统之时百济荒残命隆寓居髙丽之境藏至辽东谋叛潜与靺鞨通召还徙卭州而死散徙其人于河南陇右诸州贫者留安东城傍髙丽旧城没于新罗余众散入靺鞨及突厥隆亦竟不敢还故地髙氏扶余氏遂亡
　　开耀元年冬十月丁亥新罗王法敏卒遣使立其子政明
　　吐蕃请和
　　唐太宗贞观八年冬十一月甲申吐蕃賛普弃宗弄讃遣使入贡仍请昬吐蕃在吐谷浑西南近世浸彊蚕食它国土宇广大胜兵数十万然未尝通中国其王称賛普俗不言姓王族皆曰论宦族皆曰尚弃宗弄讃有勇略四邻畏之上遣使者冯徳遐徃慰抚之
　　十二年　初上遣使者冯徳遐抚慰吐蕃吐蕃闻突厥吐谷浑皆尚公主遣使随徳遐入朝多赍金宝奉表求防上未之许使者还言于賛普弃宗弄讃曰臣初至唐唐待我甚厚许尚公主防吐谷浑王入朝相离间唐礼遂衰亦不许防弄讃遂发兵击吐谷浑吐谷浑不能支遁于青海之北民畜多为吐蕃所掠吐蕃进破党项白兰诸羌帅众二十余万屯松州西境遣使贡金帛云来迎公主寻进攻松州败都督韩威羌酋阎州刺史别丛卧施诺州刺史把利步利并以州叛归之连兵不息其大臣谏不听而自缢者凡八辈壬寅以吏部尚书矦君集为当弥道行军大总管甲辰以右领军大将军执失思力为白兰道左武卫将军牛进达为阔水道左领军将军刘简为洮河道行军总管督步骑五万击之吐蕃攻城十余日进达为先锋九月辛亥掩其不备败吐蕃于松州城下斩首千余级弄讃惧引兵退遣使谢罪因复请防上许之
　　十四年冬闰十月丙辰吐蕃賛普遣其相禄东賛献金五千两及珍玩数百以请昬上许以文成公主妻之十五年春正月甲戌以吐蕃禄东賛为右卫大将军上嘉禄东賛善应对以琅邪公主外孙段氏妻之辞曰臣国中自有妇父母所聘不可弃也且賛普未得谒公主陪臣何敢先娶上益贤之然欲抚以厚恩竟不从其志丁丑命礼部尚书江夏王道宗持节送文成公主于吐蕃賛普大喜见道宗尽子壻礼慕中国衣服仪卫之美为公主别筑城郭宫室而处之自服防绮以见公主其国人皆以赭涂靣公主恶之賛普下令禁之亦所革其猜暴之性遣子弟入国学受诗书
　　二十三年土以吐蕃賛普弄讃为驸马都尉封西海郡王賛普致书于长孙无忌等云天子初即位臣下有不忠者当勒兵赴国讨除之
　　髙宗永徽元年夏五月壬戌吐蕃讃普弄讃卒其嫡子早死立其孙为賛普賛普防弱政事皆决于国相禄东賛禄东賛性明达严重行兵有法吐蕃所以彊大威服氐羌皆其谋也
　　显庆三年冬十月庚申吐蕃賛普来请防
　　五年八月吐蕃禄东賛遣其子起政将兵击吐谷浑以吐谷浑内附故也
　　龙朔三年夏五月吐蕃与吐谷浑互相攻各遣使上表论曲直更来求援上皆不许吐谷浑之臣素和贵有罪逃奔吐蕃具言吐谷浑虚实吐蕃发兵击吐谷浑大破之吐谷浑可汗曷鉢与化公主帅数千帐弃国走依凉州请徙居内地上以凉州都督郑仁泰为清海道行军大总管帅右武卫将军独孤卿云辛文陵等分屯凉鄯二州以备吐蕃六月戊申又以左武卫大将军苏定方为安集大使节度诸军为吐谷浑之援吐蕃禄东賛屯清海遣使者论仲琮入见表陈吐谷浑之罪且请和亲上不许遣左卫郎将刘文祥使于吐蕃降玺书责让之
　　麟徳二年春二月丁卯吐蕃遣使入见请复与吐谷浑和亲仍求赤水地畜牧上不许
　　咸享元年夏四月吐蕃防西域十八州又与于阗袭龟兹拨换城防之罢龟兹于阗焉耆踈勒四镇辛亥以右卫大将军薛仁贵为逻娑道行军大总管左卫员外大将军阿史那道真左卫将军郭待封副之以讨吐蕃且援送吐谷浑还故地　秋八月郭待封先与薛仁贵并列及征吐蕃耻居其下仁贵所言待封多违之军至大非川将趣乌海仁贵曰乌海险逺军行甚难辎重自随难以趋利宜留二万人为两栅于大非岭上辎重悉置栅内吾属帅轻锐倍道兼行掩其未备破之必矣仁贵帅所部前行击吐蕃于河口大破之斩获甚众进屯乌海以俟待封待封不用仁贵策将辎重徐进未至乌海遇吐蕃二十余万待封军大败还走悉弃辎重仁贵退屯大非川吐蕃相论钦陵将兵四十余万就击之唐兵大败死伤略尽仁贵待封与阿史那道真并脱身免与钦陵约和而还敇大司宪乐彦玮即军中按其败状械送京师三人皆免死除名钦陵禄东賛之子也与弟賛婆悉多于勃论皆有才略禄东賛卒钦陵代之秉政三弟将兵居外邻国畏之　闰九月甲寅以左相姜恪为凉州道行军大总管以御吐蕃
　　三年夏四月吐蕃遣其大臣仲琮入贡上问以吐蕃风俗对曰吐蕃地薄气寒风俗朴鲁然法令严整上下一心议事常自下而起因人所利而行之斯所以能持久也上诘以吞灭吐谷浑败薛仁贵冦逼凉州事对曰臣受命贡献而已军旅之事非所闻也上厚赐而遣之癸未遣都水使者黄仁素使于吐蕃
　　上元二年春正月辛未吐蕃遣其大臣论吐浑弥来请和且请与吐谷浑复修隣好上不许
　　仪凤元年春闰三月吐蕃冦鄯廓河芳等州敇左监门卫中郎令狐智通发兴凤等州兵以御之己夘诏以吐蕃犯塞停封中狱乙酉以洛州牧周王显为洮州道行军元帅将工部尚书刘审礼等十一总管并州大都督相王轮为凉州道行军元帅将左卫大将军契苾何力等以讨吐蕃二王皆不行　秋八月乙未吐蕃冦叠州二年夏五月吐蕃冦扶州之临河镇擒镇将杜孝升令赍书说松州都督武居寂使降孝升固执不从吐蕃军还舍孝升而去孝升复帅余众拒守诏以孝升为游击将军
　　冬十二月乙邜诏大发兵讨吐蕃
　　三年秋七月李敬奏破吐蕃于龙支　九月丙寅李敬将兵十八万与吐蕃将论钦陵战于青海之上兵败工部尚书左卫大将军彭城僖公刘审礼为吐蕃所虏时审礼将前军深入顿于濠所为虏所攻敬懦怯按兵不救闻审礼战没狼狈还走顿于承风岭阻泥沟以自固虏屯兵髙岗以压之左领军员外将军黒齿常之夜帅敢死之士五百人袭击虏营虏众溃乱其将防地设引兵遁去敬乃收余众还鄯州审礼诸子自诣阙请入吐蕃赎其父敇听次子易从诣吐蕃省之比至审礼已病卒易从昼夜号哭不絶声吐蕃哀之还其尸易从徒跣负之以归上嘉黒齿常之之功擢拜左武卫将军充河源军副使李敬之西征也监察御史原武娄师徳应猛士诏从军及败敇师徳收集散亡军乃复振因命使于吐蕃吐蕃将论賛婆迎之赤岭师徳宣导上意谕以祸福賛婆甚恱为之数年不犯边师徳迁殿中侍御史充河源军司马兼知营田事上以吐蕃为忧悉召侍臣谋之或欲和亲以息民或欲严设守备俟公私富实而讨之或欲亟发兵击之议竟不决赐食而遣之太学生宋城魏元忠上封事言御吐蕃之策以为理国之要在文与武今言文者则以辞华为首而不及经纶言武者则以骑射为先而不知才略是皆何益于理乱哉故陆机着辨亡之论无救河梁之败养由基射穿七札不济鄢陵之师此已然之明效也古语有之人无常俗政有理乱兵无彊弱将有巧拙故选将当以智略为本勇力为末今朝廷用人类取将门子弟及死事之家彼皆庸人岂足当阃外之任李左车陈汤吕防孟观皆出贫贱而立殊功未闻其家代为将也夫赏罚者军国之切务茍有功不赏有罪不诛虽尧舜不能以致理议者皆云近日征伐虚有赏格而无事实葢由小才之吏不知大体徒惜勲庸恐虚仓库不知士不用命所损几何黔首虽微不可欺罔岂得悬不信之令设虚赏之科而望其立功乎自苏定方征辽东李勣破平壌赏絶不行勲仍淹滞不闻斩一台郎戮一令史以谢勲人大非川之败薛仁贵郭待封等不即重诛向使早诛仁贵等则自余诸将岂敢失利于后哉臣恐吐蕃之平非旦夕可冀也又出师之要全资马力臣请开畜马之禁使百姓皆得畜马若官军大举委州县长吏以官钱增价市之则皆为官有彼胡虏恃马力以为彊若听人间市而畜之乃是损彼之彊为中国之利也先是禁百姓畜马故元忠言之上善其言召见令直中书省仗内供奉
　　调露元年春二月壬戌吐蕃賛普卒子器弩悉弄立生八年矣时器弩悉弄与其舅麴萨若诣羊同发兵有弟生六年在论钦陵军中国人畏钦陵之彊欲立之钦陵不可与萨若共立器弩悉弄上闻賛普卒嗣主未定命裴行俭乗间图之行俭曰钦陵为政大臣辑睦未可图也乃止
　　冬十月癸亥吐蕃文成公主遣其大臣论塞调傍来告丧并请和亲上遣郎将宋令文诣吐蕃防賛普之葬永隆元年秋七月吐蕃冦河源左武卫将军黒齿常之击却之擢常之为河源军经略大使常之以河源冲要欲加兵戍之而转输险逺乃广置烽戍七十余所开屯田五千余顷嵗收五百余万石由是战守有备焉先是劒南募兵于茂州西南筑安戎城以防吐蕃通蛮之路吐蕃以先羌为乡导攻防其城以兵据之由是西洱诸蛮皆降于吐蕃吐蕃尽据羊同党项及诸羌之地东接凉松茂嶲等州南隣天竺西防龟兹踈勒等四镇北抵突厥地方万余里诸胡之盛莫与为比　冬十月丙午文成公主薨于吐蕃
　　开耀元年夏五月己丑河源道经略大使黒齿常之将兵击吐蕃论賛婆于良非川破之收其粮畜而还常之在军七年吐蕃深畏之不敢犯边
　　永淳元年秋七月吐蕃将论钦陵冦拓松翼等州诏左骁卫郎将李孝逸右卫郎将卫蒲山发秦渭等州兵分道御之
　　冬十月吐蕃入冦河源军军使娄师徳将兵击之于白水涧八战八防上以师徳为比部员外郎左骁卫郎将河源军经略副使曰卿有文武材勿辞也
　　则天皇后垂拱元年冬十一月癸卯命天官尚书韦待价为燕然道行军大总管以讨吐蕃
　　三年冬十一月太后欲遣韦待价将兵击吐蕃凤阁侍郎韦方质奏请如旧制遣御史监军太后曰古者明君遣将阃外之事悉以委之比闻御史监军军中事无大小皆湏承禀以下制上非令典也且何以责其有功遂罢之
　　永昌元年夏五月丙辰命文昌右相韦待价为安息道行军大总管击吐蕃　韦待价军至寅识迦河与吐蕃战大败防大雪粮运不继待价既无将领之才狼狈失据士卒冻馁死亡甚众乃引军还太后大怒丙子待价除名流绣州斩副大总管安西大都护阎温古安西副都护唐休璟收其余众抚安西土太后以休璟为西州都督
　　天授二年夏五月以岑长倩为武威道行军大总管击吐蕃中道召还军竟不出
　　长夀元年春二月己亥吐蕃党项部落万余人内附分置十州　夏五月吐蕃酋长曷苏帅部落请内附以右玉钤卫将军张遇为安抚使将精卒二万迎之六月军至大渡水西曷苏事泄为国人所擒别部酋长昝捶帅羌蛮八千余人内附遇以其部落置莱川州而还　初新丰王孝杰从刘审礼击吐蕃为副总管与审礼皆没于吐蕃賛普见孝杰泣曰貌类吾父厚礼之后竟得归累迁右鹰扬卫将军孝杰久在吐蕃知其虚实防西州都督唐休璟请复取龟兹于疎勒碎叶四镇敇以孝杰为武威军总管与左武卫大将军阿史那忠节将兵击吐蕃冬十月丙戌大破吐蕃复取四镇置安西都防于龟兹发兵戍之
　　延载元年春二月武威道总管王孝杰破吐蕃防论賛刃突厥可汗俀子等于冷泉及大岭各三万余人碎叶镇守使韩思忠破泥熟俟斤等万余人
　　天万嵗元年秋七月辛酉吐蕃冦临洮以王孝杰为肃边道行军大总管以讨之
　　万嵗通天元年春正月甲寅以娄师德为肃边道行军副总管击吐蕃　三月壬寅王孝杰娄师徳与吐蕃将论钦陵賛婆战于素罗汗山唐兵大败孝杰坐免为庶人师徳贬原州员外司马师徳因署移牒惊曰官爵尽无邪既而曰亦善亦善不复介意　秋九月吐蕃复遣使请和亲太后遣右武卫胄曹参军贵乡郭元振往察其宜吐蕃将论钦陵请罢安西四镇戍兵并求分十姓突厥之地元振曰四镇十姓与吐蕃种类本殊今请罢唐兵岂非有兼并之志乎钦陵曰吐蕃茍贪土地欲为边患则东侵甘凉岂肯规利于万里之外邪乃遣使者随元振入请之朝廷疑未决元振上疏以为钦陵求罢兵割地此乃利害之机诚不可轻举措也今若直拒其善意则为边患必深四镇之利逺甘凉之害近不可不深图也宜以计缓之使其和望未絶则善矣彼四镇十姓吐蕃之所甚欲也而青海吐谷浑亦国家之要地也今报之宜曰四镇十姓之地本无用于中国所以遣兵戍之欲以镇抚西域分吐蕃之势使不得并力东侵也今若果无东侵之志当归我吐谷浑诸部及青海故地则五俟斤部亦当以归吐蕃如此则足以塞钦陵之口而亦未与之絶也若钦陵小有乖违则曲在彼矣且四镇十姓欵附岁久今未察其情之向背事之利害遥割而弃之恐伤诸国之心非所以御四夷也太后从之元振又上言吐蕃百姓疲于徭戍早愿和亲钦陵利于统兵专制独不欲归欵若国家嵗发和亲使而钦陵常不从命则彼国之人怨钦陵日深望国恩日甚设欲大举其徒固亦难矣斯亦离间之渐可使其上下猜阻祸乱内兴矣太后深然之元振名震以字行圣厯二年　初吐蕃賛普器弩悉弄尚防论钦陵兄弟用事皆有勇略诸胡畏之钦陵居中秉政诸弟握兵分据方面賛婆常居东边为中国患者三十余年器弩悉弄浸长阴与大臣论岩谋诛之防钦陵出外賛普诈云出畋集兵执钦陵亲党二千余人杀之遣使召钦陵兄弟钦陵等举兵不受命賛普将兵讨之钦陵兵溃自杀夏四月賛婆帅所部千余人来降太后命右武卫铠曹参军郭元振与河源军大使夫防令卿将骑迎之以賛婆为将迎归徳王钦陵子弓仁以所统吐谷浑七千帐来降拜左玉钤卫将军酒泉郡公　冬十月丁亥论賛婆至都太后宠待赏赐甚厚以为右卫大将军使将其众守洪源谷
　　久视元年秋闰七月丁酉吐蕃将麴莽布支冦凉州围昌松陇右诸军大使唐休璟与战于洪源谷麴莽布支兵甲鲜华休璟谓诸将曰诸论既死麴莽布支新为将不习军事诸贵臣子弟皆从之望之虽如精锐实易与耳请为诸君破之乃被甲先防陈六战皆防吐蕃大奔斩首二千五百级获二禆将而还　庚戌以魏元忠为陇右诸军大使击吐蕃
　　长安二年秋九月己卯吐蕃遣其臣论弥萨来求和癸未宴论弥萨于麟徳殿时凉州都督唐休璟入朝亦预宴弥萨屡窥之太后问其故对曰洪源之战此将军猛厉无敌故欲识之太后擢休璟为右武威金吾二卫大将军休璟练习边事自碣石以西逾四镇绵亘万里山川要害皆能记之　冬十月戊申吐蕃賛普将万余人冦茂州都督陈大慈与之四战皆破之斩首千余级三年夏四月吐蕃遣使献马千匹金二千两以求昬吐蕃南境诸部皆叛賛普器弩悉弄自将击之卒于军中诸子争立久之国人立其子弃賛为賛普生七年矣
　　中宗景龙元年春三月庚子吐蕃遣其大臣悉萧热入贡　夏四月辛巳以上所养雍王守礼女金城公主妻吐蕃賛普
　　三年冬十一月乙亥吐蕃賛普遣其大臣尚賛咄等千余人迎金城公主
　　睿宗景云元年春正月上命纪处讷送金城公主适吐蕃处讷辞又命赵彦昭彦昭亦辞丁丑命左骁卫大将军杨矩送之己卯上自送公主至始平二月癸未还宫公主至吐蕃賛普为之别筑城以居之
　　宗开元元年冬十二月甲午吐蕃遣其大臣来求和二年夏五月己酉吐蕃相坌达延遗宰相书请先遣解琬至河源正二国封彊然后结盟琬尝为朔方大总管故吐蕃请之前此琬以金紫光禄大夫致仕复召拜左散骑常侍而遣之又命宰相复坌达延书招懐之琬上言吐蕃必隂懐叛计请预屯兵十万于秦渭等州以备之　六月丙寅吐蕃使其宰相尚饮藏来献盟书　秋八月乙亥吐蕃将坌达延乞力徐帅众十万冦临洮军兰州至于渭源掠取牧马命薛讷白衣摄左羽林将军为陇右防御使以右骁卫将军常乐郭知运为副使与太仆少卿王晙帅兵击之辛巳大募勇士诣河陇就讷教习初鄯州都督杨矩以九曲之地与吐蕃其地肥饶吐蕃就之畜牧因以入冦矩悔惧自杀　冬十月吐蕃复冦渭原丙辰上下诏欲亲征发兵十余万人马四万匹　甲子薛讷与吐蕃战于武街大破之时太仆少卿陇右羣牧使王晙帅所部二千人与讷防击吐蕃坌达延将吐蕃十万屯大来谷晙选勇士七百衣胡服夜袭之多置鼓角于其后五里前军遇敌大呼后人鸣鼓角以应之掳以为大军至惊惧自相杀伤死者万计讷时在武街去大来谷二十里虏军塞其中间晙复夜出兵袭之虏大溃始得与讷军合同追犇至洮水复战于长城堡又败之前后杀获数万人丰安军使王海宾战死乙丑敇罢亲征戊辰姚崇卢懐慎等奏顷者吐蕃以河为境神龙中尚公主遂逾河筑城置独山九曲两军去积石三百里又于河上造桥今吐蕃既叛宜毁桥防城从之以王海賔之子忠嗣为朝散大夫尚辇奉御养之宫中乙酉命左骁卫郎将慰金城公主吐蕃遣其大臣宗俄因矛至洮水请和用敌国礼上不许自是连嵗犯边四年春二月吐蕃围松州　癸酉松州都督孙献袭击吐蕃于城下大破之　秋七月吐蕃复请和上许之五年秋七月壬寅陇右节度使郭知运大破吐蕃于九曲
　　六年冬十一月戊辰吐蕃奉表请和乞舅甥亲署誓文及令彼此宰相皆著名于其上
　　七年夏六月戊辰吐蕃复遣使请上亲署誓文上不许曰昔嵗誓约已定茍信不由衷亟誓何益
　　十年秋八月癸未吐蕃围小勃律王没谨忙谨忙求救于北庭节度使张嵩曰勃律唐之西门勃律亡则西域皆为吐蕃矣嵩乃遣疏勒副使张思礼将蕃汉步骑四千人救之昼夜倍道与谨忙合击吐蕃大破之斩获数万自是累嵗吐蕃不敢犯边
　　十五年春正月辛丑凉州都督王君破吐蕃于青海之西初吐蕃自恃其彊致书用敌国礼辞指悖慢上意常怒之张说言于上曰吐蕃无礼诚宜诛夷但连兵十余年甘凉河鄯不胜其虽师屡防所得不偿所亡闻其悔过求和愿听其欵服以纾边人上曰俟吾与王君防议之说退谓源乾曜曰君防勇而无谋常思侥幸若二国和亲何以为功吾言必不用矣及君入朝果请深入讨之去冬吐蕃大将悉诺逻冦大斗谷进攻甘州焚掠而去君度其兵疲勒兵蹑其后防大雪虏冻死者甚众自积石军西归君防先遣人间道入虏境烧道旁草悉诺逻至大非川欲休士马而野草皆尽马死过半君与泰州都督张景顺追之及于青海之西乗冰而度悉诺逻已去破其后军获其辎重羊马万计而还君防以功迁左羽林大将军拜其父夀为少府监致仕上由是益事边功　秋九月丙子吐蕃大将悉诺逻防禄及烛龙莽布支攻防州执刺史田元献及河西节度使王君之父进攻玉门军纵所虏俘使归凉州谓君曰将军常以忠勇许国何不一战君登城西望而泣竟不敢出兵莽布支别攻常乐县县令贾师顺帅众拒守及州防悉诺逻悉兵会攻之旬余日吐蕃力尽不能克使人说降之不从吐蕃曰明府既不降宜敛城中财赠吾当退师顺请脱士卒衣悉诺逻知无财乃引去毁州城师顺遽开门收器械修守备虏果复遣精骑还视城中知有备乃去师顺岐州人也　闰月庚子吐蕃賛普与突骑施苏禄围安西城安西副大都防赵頥员击破之　王君帅精骑邀吐蕃使者于肃州还至甘州南巩笔驿回纥司马防输伏兵突起杀君辛巳以左金吾卫大将军信安王祎为朔方节度等副大使祎恪之孙也以朔方节度使萧嵩为河西节度等副大使时王君防新败河陇震骇引刑部员外郎裴寛为判官与君判官牛仙客俱掌军政人心浸安寛漼之从弟也仙客本鹑觚小吏以才干军功累迁至河西节度判官为君腹心嵩又奏以建康军使河北张守珪为州刺史帅余众筑故城板榦裁立吐蕃猝至城中相顾失色莫有鬭志守珪曰彼众我寡又疮痍之余不可以矢刃相持当以竒计取胜乃于城上置酒作乐虏疑其有备不敢攻而退守珪纵兵击之虏败走守珪乃修复城市收合流散皆复旧业朝廷嘉其功以州为都督府以守珪都督悉诺逻威名甚盛萧嵩纵反间于吐蕃云与中国通谋賛普召而诛之吐蕃由是少衰冬十二月戊寅制以吐蕃为边患令陇右道及诸军
　　团兵五万六千人河西道及诸军团兵四万人又征闗中兵万人集临洮朔方兵二万人集防州防秋至冬初无冦而罢伺虏入冦互出兵腹背击之
　　十六年秋七月吐蕃大将悉末朗冦州都督张守珪击走之乙巳河西节度使萧嵩陇右节度使张忠亮大破吐蕃于渇波谷忠亮追之抜其大莫同城擒获甚众焚其骆驼桥而还　八月辛夘右金吾将军杜賔客破吐蕃于祁连城下时吐蕃复入冦萧嵩遣賔客将彊弩四千击之战自辰至暮吐蕃大溃获其大将一人虏散走投山哭声四合
　　十七年春三月州都督张守珪沙州刺史贾思顺击吐蕃大同军大破之　甲寅朔方节度使信安王祎攻吐蕃石堡城抜之初吐蕃防石堡城留兵据之侵扰河右上命祎与河西陇右同议攻取诸将咸以为石堡据险而道逺攻之不克将无以自还且宜按兵观舋祎不听引兵深入急抜之仍分兵据守要害令虏不得前自是河陇诸军游奕拓境千余里上闻大恱更命石堡城曰振武军
　　十八年夏五月吐蕃遣使致书于境上求和　秋九月吐蕃兵数败而惧乃求和亲忠王友皇甫惟明因奏事从容言和亲之利上曰賛普尝遗吾书悖慢此何可舍对曰賛善当开元年之初年尚防穉安能为此书殆边将诈为之欲以激怒陛下耳夫边境有事则将吏得以因縁盗匿官物妄述功以取勲爵此皆奸臣之利非国家之福也兵连不解日费千金河西陇右由兹困敝陛下诚命一使徃视公主因与賛普靣相约结使之稽颡称臣永息边患岂非御夷狄之长防乎上恱命惟明与内侍张元方使于吐蕃賛普大喜悉出贞观以来所得敇书以示惟明冬十月遣其大臣论名悉猎随惟明入贡表称甥世尚公主义同一家中间张表等先兴兵防钞遂使二境交恶甥深识尊卑安敢失礼正为邉将交搆致获罪于舅屡遣使者入朝皆为边将所遏今防逺降使臣来视公主甥不胜喜荷傥使复修旧好死无所恨自是吐蕃复欵附
　　十九年春正月辛未遣鸿胪卿崔琳使于吐蕃琳神庆之子也吐蕃使者称公主求毛诗春秋礼记正字于休烈上疏以为东平王汉之懿亲求史记诸子汉犹不与况吐蕃国之防雠今资之以书使知用兵权略愈生变诈非中国之利也事下中书门下议之裴光庭等奏吐蕃聋昩顽嚚乆叛新服因其有请赐以诗书庻使之渐陶声教化流无外休烈徒知书有权畧变诈之语不知忠信礼义皆从书出也上曰善遂与之休烈志寜之孙也　秋九月辛未吐蕃遣其相论尚它硉入见二十一年春二月丁酉金城公主请立碑于赤岭以分唐与吐蕃之境许之


　　通鉴纪事本末卷二十九中
&lt;史部,纪事本末类,通鉴纪事本末&gt;
　　钦定四库全书
　　通鉴纪事本末卷二十九下
　　宋　袁枢　撰
　　突厥叛唐
　　唐髙宗麟徳元年春正月甲子改云中都护府为单于大都护府以殷王旭轮为单于大都护初李靖破突厥迁三百帐于云中城阿史徳氏为其长至是部落渐众阿史徳氏诣阙请如胡法立亲王为可汗以统之上召见谓曰今之可汗古之单于也故更为单于都护府而使殷王遥领之
　　调露元年冬十月单于大都护府突厥阿史徳温传奉职二部俱反立阿史那泥熟匐为可汗二十四州酋长皆叛应之众数十万遣鸿胪卿单于大都护府长史萧嗣业左领军卫将军花大智右千牛卫将军李景嘉等将兵讨之嗣业等先战屡捷因不设备防大雪突厥夜袭其营嗣业狼狈拔营走众遂大乱为虏所败死者不可胜数大智景嘉引步兵且行且战得入单于都护府嗣业减死流桂州大智景嘉等并免官突厥冦定州刺史霍王元轨命开门偃旗虏疑有伏惧而宵遁州人李嘉运与虏通谋事泄上令元轨穷其党与元轨曰疆冦在境人心不安若多所逮系是驱之使叛也乃独杀嘉运余无所问因自劾违制上览表大喜谓使者曰朕亦悔之向无王失定州矣自是朝廷有大事上多密敕问之壬子遣左金吾衞将军曹怀舜屯井陉右武卫将军崔献屯龙门以备突厥突厥扇诱奚契丹侵掠营州都督周道务遣戸曹始平唐休璟将兵击破之　十一月癸未上宴裴行俭谓之曰卿有文武兼资今授卿二职乃除礼部尚书兼检校右衞大将军甲辰以行俭为定襄道行军大緫管将兵十八万并西军检校丰州都督程务挺东军幽州都督李文暕緫三十余万以讨突厥并受行俭节度务挺名振之子也
　　永隆元年春三月裴行俭大破突厥于黒山擒其酋长奉职可汗泥熟匐为其下所杀以其首来降初行俭行至朔州谓其下曰用兵之道抚士贵诚制敌尚诈前日萧嗣业粮运为突厥所掠士卒冻馁故败今突厥必复为此谋宜有以诈之乃诈为粮车三百乗毎车伏壮士五人各持陌刀劲弩以羸兵数百为之援且伏精兵于险要以待之虏果至羸兵弃车散走虏驱车就水草解鞍牧马欲取粮壮士自车中跃出击之虏惊走复为伏兵所邀杀获殆尽自是粮运行者虏莫敢近军至单于府北抵暮下营掘堑已周行俭遽命移就髙冈诸将皆言士卒已安堵不可复动行俭不从趣使移是夜风雨暴至前所营地水深丈余诸将惊服问其故行俭笑曰自今但从我命不必问其所由知也奉职既就擒余党走保狼山诏户部尚书崔知悌驰传诣定防宣慰将士且区处余冦行俭引军还　秋七月突厥余众围云州代州都督窦怀悊右领军中郎将程务挺将兵击破之开耀元年春正月突厥冦原庆等州乙亥遣右卫将军李知十等将兵屯泾庆二州以备突厥　裴行俭军既还突厥阿史那伏念复自立为可汗与阿史德温传连兵为冦癸巳以行俭为定襄道大緫管以右武卫将军曹怀舜幽州都督李文暕为副将讨之　三月曹怀舜与禆将窦义昭将前军击突厥或告阿史那伏念与阿史徳温传在累沙北左右才二十骑以下可径往取也怀舜等信之留老弱于瓠卢泊帅轻锐倍道进至黒沙无所见人马疲顿乃引兵还防薛延陁部落欲西诣伏念遇怀舜军因请降怀舜等引兵徐还至长城北遇温传小战各引去至横水遇伏念懐舜义昭与李文暕及禆将刘敬同四军合为方陈且战且行经一日伏念乗便风击之军中扰乱怀舜等弃军走军遂大败死者不可胜数怀舜等收散卒敛金帛以赂伏念与之约和杀牛为盟伏念北去懐舜等乃得还　夏五月丙戍怀舜免死流岭南　秋闰七月裴行俭军于代州之陉口多纵反间由是阿史那伏念与阿史徳温传浸相猜贰伏念留妻子辎重于金牙山以轻骑袭曹怀舜行俭遣禆将何迦密自通漠道程务挺自石地道掩取之伏念与曹怀舜等约和而还比至金牙山失其妻子辎重士卒多疾疫乃引兵北走保细沙行俭又使副緫管刘敬同程务挺等将单于府兵追蹑之伏念请执温传以自效然尚犹豫又自恃道逺唐兵必不能至不复设备敬同等军到伏念狼狈不能整其众遂执温传从间道诣行俭降候骑告以烟尘涨天而至将士皆震恐行俭曰此乃伏念执温传来降非他盗也然受降如受敌不可无备乃命严备遣单于使迎前劳之少选伏念果帅酋长温传诣军门请罪行俭尽平突厥余党以伏念温传归京师　冬十月壬戌裴行俭等献定襄之俘乙丑改元丙寅斩阿史那伏念阿史徳温传等五十四人于都市初行俭许伏念以不死故降裴炎疾行俭之功奏言伏念为副将张处朂程务挺所逼又回纥等自碛北南向逼之穷窘而降耳遂诛之行俭叹曰浑濬争功古今所耻但恐杀降无复来者因称疾不出
　　永淳元年突厥余党阿史那骨笃禄阿史徳元珍等招集亡散据黒沙城反入冦并州及单于府之北境杀岚州刺史王徳茂又领军卫将军检校代州都督薛仁贵将兵击元珍于云州虏问唐大将为谁应之曰薛仁贵虏曰吾闻仁贵流象州死乆矣何以绐我仁贵免胄示之面虏相顾失色下马列拜稍稍引去仁贵因奋击大破之斩首万余级捕虏二万余人
　　道元年春二月庚午突厥冦定州刺史霍王元轨击却之乙亥复寇妫州三月庚寅阿史那骨笃禄阿史徳元珍围单于都护府执司马张行师杀之遣胜州都督李崇义将兵分道救之　夏五月乙丑突厥阿史那骨笃禄等冦蔚州杀刺史李思俭丰州都督崔智辩将兵邀之于朝那山北兵败为虏所擒朝议欲废丰州迁其百姓于灵夏豊州司马唐休璟上言以为豊州阻河为固居贼冲要自秦汉已来列为郡县土宜耕牧隋季丧乱迁百姓于宁庆二州致胡虏深侵以灵夏为邉贞观之末募人实之西北始安今废之则河濵之地复为贼有灵夏等州人不安业非国家之利也乃止　六月突厥别部寇掠岚州偏将杨基击走之　冬十一月戊戍以右武卫将军程务挺为单于道安抚大使招讨阿史那骨笃禄等
　　则天皇后光宅元年秋七月突厥阿史那骨笃禄等寇朔州　九月以左武卫大将军程务挺为单于道安抚大使以备突厥
　　垂拱元年春二月突厥阿史那骨笃禄等数冦邉以左玉钤卫中郎将淳于处平为阳曲道行军緫管击之夏四月癸未突厥寇代州淳于处平引兵救之至忻州为突厥所败死者五千余人
　　二年秋九月突厥入冦左鹰扬卫大将军黒齿常之拒之至两井遇突厥三千余人见唐兵皆下马擐甲常之以二百余骑冲之皆弃甲走日暮突厥大至常之令营中然火东南又有火起虏疑有兵相应遂夜遁
　　三年春二月丙辰突厥骨笃禄等冦昌平命左鹰扬大将军黒齿常之帅诸军讨之　秋七月突厥骨笃禄元珍冦朔州遣燕然道大緫管黒齿常之击之以右鹰扬大将军李多祚为之副大破突厥于黄花堆追奔四十余里突厥皆散走碛北多祚世为靺鞨酋长以军功得入宿卫黒齿常之每得赏赐皆分将士有善马为军士所损官属请笞之常之曰柰何以私马笞官兵乎卒不问　冬十月庚子右监门卫中郎将防宝璧与突厥骨笃禄元珍战全军皆没宝璧轻骑遁归宝璧见黒齿常之有功表请穷追余冦诏与常之计议遥为声援宝璧欲専其功不待常之引精兵万三千人先行出塞二千余里掩击其部落既至又先遣人告之使得严备与战遂败太后诛宝璧改骨笃禄曰不卒禄
　　永昌元年夏五月己巳以僧懐义为新平军大緫管北讨突厥行至紫河不见虏于单于台刻石纪功而还秋九月壬子以僧怀义为新平道行军大緫管将兵二十万以讨突厥骨笃禄
　　延载元年春正月突厥可汗骨笃禄卒其子防弟黙啜自立为可汗腊月甲戌黙啜寇灵州　二月庚午以僧怀义为代北道行军大緫管以讨黙啜　三月甲申以凤阁舍人苏味道为鳯阁侍郎同平章事李昭徳检校内史更以僧懐义为朔方道行军大緫管以李昭德为长史苏味道为司马帅契苾明曹仁师沙咤忠义等十八将军以讨黙啜未行虏退而止昭徳尝与怀义议事失其防懐义挞之昭德惶惧请罪
　　天册万嵗元年正月丙午以王孝杰为朔方道行军緫管击突厥　冬十月突厥黙啜遣使请降太后喜册授左衞大将军归国公
　　万嵗通天元年秋九月丁巳突厥冦凉州执都督许钦明钦明绍之曽孙也时出按部突厥数万奄至城下钦明拒战为所虏突厥黙啜请为太后子并为其女求婚悉归河西降戸帅其部众为国讨契丹太后遣豹韬衞大将军阎知防左卫郎将摄司宾卿田归道册授黙啜左卫大将军迁善可汗知微立徳之孙归道仁防之子也　冬十月辛卯契丹李尽忠卒孙万荣代领其众突厥黙啜乗间袭松漠虏尽忠万荣妻子而去太后进拜黙啜为颉跌利施大单于立功报国可汗
　　神功元年春正月突厥黙啜冦灵州以许钦明自随钦明至城下大呼求美醤梁米及墨意欲城中选良将引精兵夜袭虏营而城中无谕其意者癸亥突厥黙啜寇胜州平狄军副使安道买击破之　三月阎知微田归道同使突厥册黙啜为可汗知防中道遇黙啜使者辄与之绯袍银帯且上言虏使至都宜大为供张归道上言突厥背诞积年今方悔过宜待圣恩寛宥今知微擅与之袍帯使朝廷无以复加宜令反初服以俟朝恩又小虏使臣不足大为供张太后然之知微见黙啜舞蹈吮其靴鼻归道长揖不拜黙啜囚归道将杀之归道辞色不挠责其无厌为陈祸福阿波达干元珍曰大国使者不可杀也黙啜怒稍解但拘留不遣初咸亨中突厥有降者皆处之豊胜灵夏朔代六州至是黙啜求六州降户及单于都护府之地并谷种缯帛农噐鐡太后不许黙啜怒言辞悖慢姚璹杨再思以契丹未平请依黙啜所求给之麟台少监知凤阁侍郎赞皇李峤曰戎狄贪而无信此所谓借冦兵资盗粮也不如治兵以备之璹再思固请与之乃悉驱六州降戸数千帐以与黙啜并给谷种四万斛杂防五万段农噐三千事鐡数万斤并许其昏黙啜由是益彊田归道始得还与阎知微争论于太后前归道以为黙啜必负约不可恃和亲宜为之备知微以为和亲必可保　冬闰十月甲寅以幽州都督狄仁杰为鸾台侍郎同平章事仁杰上疏以为天生四夷皆在先王封略之外故东拒沧海西阻流沙北横大漠南阻五岭此天所以限夷狄而隔中外也自典籍所记声教所及三代不能至者国家尽兼之矣诗人矜薄伐于太原美化行于江汉则三代之逺裔皆国家之域中也若乃用武荒外邀功絶域竭府库之实以争不毛之地得其人不足増赋获其土不可耕织茍求冠帯逺夷之称不务固本安人之术此秦皇汉武之所行非五帝三王之事业也始皇穷兵极武务求广地死者如麻致天下溃叛汉武征伐四夷百姓困穷盗贼蜂起末年悔悟息征罢役故能为天所祐近者国家频嵗出师所费滋广西戍四镇东戍安东调发日加百姓虚今闗东饥馑蜀汉逃亡江淮已南徴求不息人不复业相率为盗本根一揺忧患不浅其所以然者皆以争蛮貊不毛之地乖子养苍生之道也昔汉元纳贾捐之之谋而罢朱崖郡宣帝用魏相之防而弃车师之田岂不欲慕尚虚名盖惮劳人力也近贞观年中克平九姓立李摩为可汗使统诸部者盖以夷狄叛则伐之降则抚之得推亡固存之义无逺戍劳人之役此近日之令典经邉之故事也窃谓宜立阿史那斛瑟罗为可汗委之四镇继髙氏絶国使守安东省军费于逺方并甲兵于塞上使夷狄无侵侮之患则可矣何必穷其窟穴与蝼蚁校长短哉但当敕边兵谨守备逺斥候聚资粮待其自致然后击之以逸待劳则战士力倍以主御客则我得其便坚壁清野则冦无所得自然贼深入则有顚踬之虑浅入必无虏获之益如此数年可使二虏不撃而服矣事虽不行识者是之
　　圣厯元年夏六月甲午命淮阳王武延秀入突厥纳黙啜女为妃豹韬卫大将军阎知微摄春官尚书右武卫郎将杨齐庄摄司賔卿赍金帛巨亿以送之延秀承嗣之子也凤阁舍人襄阳张柬之諌曰自古未有中国亲王娶狄夷女者由是忤防出为合州刺史　秋八月戊子武延秀至黒沙南庭突厥黙啜谓阎知微等曰我欲以女嫁李氏安用武氏儿邪此岂天子之子乎我突厥世受李氏恩闻李氏尽灭唯两儿在我今将兵辅立之乃拘延秀于别所以知微为南面可汗言欲使之主唐民也遂发兵袭静难平狄清夷等军静难军使慕容崱以兵五千降之虏势大振进冦妫檀等州前从阎知微入突厥者黙啜皆赐之五品三品之服太后悉夺之黙啜移书数朝廷曰与我蒸谷种种之不生一也金银噐皆行滥非眞物二也我与使者绯紫皆夺之三也缯帛皆疎恶四也我可汗女当嫁天子儿武氏小姓门戸不敌罔冐为昏五也我为此起兵欲取河北耳监察御史裴怀古从阎知微入突厥黙啜欲官之不受囚将杀之逃归抵晋阳形容羸瘁突骑噪聚以为间谍欲取其首以求功有果毅尝为人所枉怀古按直之大呼曰裴御史也救之得全至都引见迁祠部贠外郎时诸州闻突厥入寇方秋争发民修城卫州刺史太平敬晖谓僚属曰吾闻金汤非粟不守柰何舍收获而事城郭乎悉罢之使归田百姓大恱以司属卿武重规为天兵中道大緫管右武卫将军沙咤忠义为天兵西道緫管幽州都督下邽张仁愿为天兵东道緫管将兵三十万以讨突厥黙啜又以左羽林卫大将军阎敬容为天兵西道后军緫管将兵十五万为后援癸丑黙啜冦飞狐乙卯防定州杀刺史孙彦髙及吏民数千人　九月改突厥黙啜为斩啜黙啜使阎知微招谕赵州知微与虏连手蹋万嵗乐于城下将军陈令英在城上谓曰尚书位任非轻乃为虏蹋歌独无慙乎知微微吟曰不得已万嵗乐戊辰黙啜围赵州长史唐般若翻城应之刺史髙叡与妻秦氏仰药诈死虏舆之诣黙啜黙啜以金师子帯紫袍示之曰降则拜官不降则死叡顾其妻妻曰酬报国恩正在今日遂俱闭目不言经再宿虏知不可屈乃杀之虏退唐般若族诛赠叡冬官尚书諡曰节叡颎之孙也甲戌命太子为河北道元帅以讨突厥先是募人月余不满千人及闻太子为帅应募者云集未防数盈五万戊寅以狄仁杰为河北道行军副元帅右丞宋爽为长史右台中丞崔献为司马左台中丞吉顼为监军使时太子不行命仁杰知元帅事太后亲送之癸未突厥黙啜尽杀所掠赵定等州男女万余人自五囘道去所过杀掠不可胜纪沙咤忠义等但引兵蹑之不敢逼狄仁杰将兵一万追之无所及黙啜还漠北拥兵四十万据地万里西北诸夷皆附之甚有轻中国之心冬十月癸卯以狄仁杰为河北道安抚大使时河北人为突厥所驱逼者虏退惧诛往往亡匿仁杰上疏以为朝廷议者皆罪契丹突厥所胁从之人言其迹虽不同心则无别诚以山东近縁军机调发伤重家道悉破或至逃亡重以官典侵渔因事而起枷杖之下痛切肌肤事廹情危不循礼义愁苦之地不乐其生有利则归且图賖死此乃君子之媿辱小人之常行也又诸城入伪或待天兵将士求功皆云攻得臣忧滥赏亦恐非辜以经与贼同是为恶地至有污辱妻子劫掠货财兵士信知不仁簪笏未能以免乃是贼平之后为恶更深且贼务招擕秋毫不犯今之归正即是平人翻被破伤岂不悲痛夫人犹水也壅之则为泉疏之则为川通塞随流岂有常性今负罪之伍必不在家露宿草行濳窜山泽赦之则出不赦则狂山东羣盗縁兹聚结臣以邉尘蹔起不足为忧中土不安此为大事罪之则众情恐惧恕之则反侧自安伏愿曲赦河北诸州一无所问制从之仁杰于是抚慰百姓得突厥所驱掠者悉还本贯散粮运以赈贫乏修邮驿以济旋师恐诸将所及使者妄求供顿乃自食疏粝禁其下无得侵扰百姓犯者必斩河北遂安　突厥黙啜离赵州乃纵阎知微使还太后命磔于天津桥南使百官共射之既乃呙其肉剉其骨夷其三族疎亲有先未相识而同死者褒公段瓒志之子也先没于突厥在赵州瓒邀杨齐庄与之俱逃齐庄畏怯不敢瓒先归太后赏之齐庄寻至敕河内王武懿宗鞫之懿宗以为齐庄意怀犹豫遂与阎知微同诛既射之如猬气碟碟未死乃决其腹割心投于地犹趌趌然跃不止擢田归道为夏官侍郎甚见亲委二年腊月河南北置武骑团以备突厥　春二月壬辰以魏元忠检校并州长史充天兵军大緫管以备突厥是嵗突厥黙啜立其弟咄悉匐为左厢察骨笃禄子
　　黙矩为右厢察各主兵二万余人其子匐俱为小可汗位在两察上主处木昆等十姓兵四万余人又号为拓西可汗
　　乆视元年冬十月辛亥以魏元忠为萧关道大緫管以备突厥　十二月甲寅突厥掠陇右诸监马万余匹而去
　　长安元年夏五月以魏元忠为灵武道行军大緫管以备突厥　秋八月突厥黙啜冦边命安北大都防相王为天兵道元帅统诸军击之未行而虏退
　　二年春正月突厥冦盐夏二州　三月庚寅突厥破石岭冦并州以雍州长史薛季昶摄右台大夫充山东防御军大使沧瀛幽易恒定等州诸军皆受季昶节度夏四月以幽州刺史张仁愿専知幽平妫檀防御仍与季昶相知以拒突厥　秋七月甲午突厥寇代州　九月壬申突厥寇忻州
　　三年夏六月辛酉突厥黙啜遣其臣莫贺干来请以女妻皇太子之子　冬十一月己丑突厥遣使谢许昏丙申宴于宿羽台太子预焉
　　四年突厥黙啜既和亲　秋八月戊寅始遣淮阳王武延秀还
　　中宗神龙元年夏六月壬子以左骁卫大将军裴思说充灵武军大緫管以备突厥
　　二年冬十二月己卯突厥黙啜冦鸣沙灵武军大緫管沙咤忠义与战军败死者六千余人丁巳突厥进寇原防等州掠陇右牧马万余匹而去免忠义官
　　景龙元年春正月庚戍制以突厥黙啜冦边命内外官各进平突厥之防右补阙卢俌上疏以为郤縠恱礼乐敦诗书为晋元帅杜预射不穿札建平吴之勲是知中权制谋不取一夫之勇如沙咤忠义骁将之材本不足以当大任又鸣沙之役主将先逃宜正邦宪赏罚既明敌无不服又边州刺史宜精择其人使之搜卒乗积资粮来则御之去则备之去嵗四方旱灾未易兴师当理内以及外绥近以来逺俟仓廪实士卒练然后大举以讨之上善之　夏五月戊戍以右屯卫大将军张仁愿为朔方道大总管以备突厥　冬十月丁丑命左屯卫将军张仁愿充朔方道大緫管以击突厥比至虏已退追击大破之
　　二年春三月丙辰朔方道大緫管张仁愿筑三受降城于河上初朔方军与突厥以河为境河北有拂云祠突厥将入寇必先诣祠祈祷牧马料兵而后度河时黙啜悉众西击突骑施仁愿请乗虚夺取漠南地于河北筑三受降城首尾相应以絶其南寇之路太子少师唐休璟以为两汉以来皆北阻大河今筑城寇境恐劳人费功终为虏有仁愿固请不已上竟从之仁愿表留嵗满鎭兵以助其功咸阳兵二百余人逃归仁愿悉擒之斩于城下军中股栗六旬而成以拂云祠为中城距东西两城各四百余里皆据津要拓地三百余里于牛头朝那山北置候千八百所以左玉铃卫将军论弓仁为朔方军前锋游奕使戍诺眞水为逻卫自是突厥不敢度山畋牧朔方无复冦掠减鎭兵数万人仁愿建三城不置壅门及备守之具或问之仁愿曰兵贵进取不利退守冦至此当并力出战囘首望城者犹应斩之安用守备生其退恧之心也其后常元楷为朔方军緫管始筑壅门人以是重仁愿而轻元楷
　　睿宗景云二年春正月癸丑突厥可汗黙啜遣使请和许之　三月以宋王成噐女为金山公主许嫁突厥黙啜　御史中丞和逢尧摄鸿胪卿使于突厥说黙啜曰处密坚昆闻可汗结昏于唐皆当归附可汗何不袭唐冠帯使诸胡知之岂不美哉黙啜许诺明日朴头衣紫衫南面再拜称臣遣其子杨我支及国相随逄尧入朝十一月戊寅至京师逄尧以奉使功迁水部侍郎宗先天元年春正月乙未上御安福门宴突厥杨我支以金山公主示之既而防上传位昬竟不成
  </div>
  <div class="pagination">
   <a href="通鉴纪事本末_page31.html">
    上一页
   </a>
   <span>
    ...
   </span>
   <a href="通鉴纪事本末_page27.html">
    27
   </a>
   <a href="通鉴纪事本末_page28.html">
    28
   </a>
   <a href="通鉴纪事本末_page29.html">
    29
   </a>
   <a href="通鉴纪事本末_page30.html">
    30
   </a>
   <a href="通鉴纪事本末_page31.html">
    31
   </a>
   <span class="current-page">
    32
   </span>
   <a href="通鉴纪事本末_page33.html">
    33
   </a>
   <a href="通鉴纪事本末_page34.html">
    34
   </a>
   <a href="通鉴纪事本末_page35.html">
    35
   </a>
   <a href="通鉴纪事本末_page36.html">
    36
   </a>
   <a href="通鉴纪事本末_page37.html">
    37
   </a>
   <span>
    ...
   </span>
   <a href="通鉴纪事本末_page33.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
