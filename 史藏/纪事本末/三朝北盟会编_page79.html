<!DOCTYPE html>
<html>
<head>
    <meta charset="UTF-8">
    <title>三朝北盟会编 - 第 79 页/共 105 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>三朝北盟会编 - 第 79 页/共 105 页</h1>
    <div class="content">
　　炎兴下帙八十一。
　　起绍兴七年十一月十八日丙午，尽其日。
　　十八日丙午金人废刘豫。
　　金人既执刘麟乃驰赴京城下由梁门外登城以百骑守宣德门东华左右掖门副元帅兀术（改作乌珠）并三路都统阿鲁（改作呵噜）陂阶（改作伯奇）五郎君三骑直突入东华门问刘齐王何在伪皇城使等错愕失对兀术（改作乌珠）以鞭击之径趋垂拱殿入後宫门问刘齐王何在伪宫人揭帘应云：在讲武殿阅射讲武殿刘豫毁明堂以明堂建殿也。三骑驰往直升殿豫遽欲退更衣兀术（改作乌珠）下马执其手曰：不须近有急公事同登门议，於是同行至宣德门傍遽命伪侍从开门就东阙亭少立兀术（改作乌珠）乃麾小校以小黄马强豫乘之。且曰：元帅请到寨中议事豫始觉其谋抚掌大笑上马卫从犹数十人三酋（改作帅）露刃夹之而行过豫伪御马院命换马出梁门囚於金蛤池废为蜀王年六十五豫初僭立以阙钱流傅乃置交子立法七年换至是豫立七年废丁未金人率伪文武百官军民僧道耆老等拜诏於宣德门下诏曰：敕行台尚书省朕丕。
　　席洪休光宅诸夏将俾丙外悉登升平故自浊河之南割为邻壤之界灼见先帝举合大公罪则遄征因不贪其土地从而变置庶共抚其生灵建尔一邦逮今八稔尚勤吾戍安用国为甯负而君无滋民患已降帝号列爵王封罪有所归馀皆罔治将大革於弊政用一陶於新风勿谓夺蹊田之牛其罪已甚不能为托子之友非弃而何凡尔臣民当体至意所有馀事件已委所司逐一下元帅府去处分不尽之事亦就便计议从长施行乃告逐处咸使闻知故兹诏示想宜知悉宣诏毕二酋（改作帅）从素队数十人顶数丈长柄上紫伞立於西朵楼相对西街伪丞相张昂李邺范恭等立东朵楼相对趋前欲拜挞懒（改作达兰）敛身今通事传言慰劳不须劳拜者三然後昂等次第进揖逊谢讫次。又依前见兀术（改作乌珠）兀术直立或掴耳或掴面旁。若无人不为礼删兀术至此十七字）礼毕二酋（改作帅）归东府以数千骑往来绕大内御街循环不绝仍使小番（改作校）分行街巷扬言签军不要尔免行钱不要尔五钱为尔高敲杀貌事人请尔旧主人来此坐教尔懑快活签军即日皆散已起者人马器甲径归东京元来营分愿归农者纳马逐便金人得豫马四万馀匹在京有钱九千八百七十万缗有绢二百七十万匹金一百二十万两银六千万两（旧校云：刘豫事迹作银一千六十馀万）浪九十万石方州总数。又倍之豫内庭嫔御一百七十人妊娠者九人麟婢妾一百二十人父子虽外示俭朴而内为淫以献女献妻进姨进妹得差遣如高立之宋缉者纷纷皆是如廉公谨以女奉麟以媳妇伴送麟以二人进豫豫遂以公谨为伪皇子府准备差委监理料库有长葛令侯者人告其入已赃近万缗计穷遂饰至女进豫冀其幸免勘官马楫观望从轻拟断合除名勒停豫曰：使功不如使过即命为带金牌天使陕西五路传宣抚问回授临汝ヘ其用人如此在伪位八年四民凡含齿戴发上自耆老下至龆龀微至倡优无不日纳官钱以内庭种菜出卖京师池塘计荷叶数目猥悄不可尽言士民凡出语言稍涉时忌者并许人告得其情告得受赏或遭诬执告者免罪由是小人得志父子不敢隐语如负担相遇或相问曰：那里去。若应云：南头去便以乱道言语斩之衣著稍或鲜丽。又以为宋之顽民尚仍旧态斩之专务以猛济宽不觉失於大酷刘观刘复刘益皆豫之弟貌乃观之子悉。
　　务聚敛皆乏远图唯益屈已待士疏财重义颇得士卒欢心讲武之暇涉猎书史以儒术缘饰吏事虏（改作金）人亦忌之（删此三字）废豫日先为所执先是邢希戴毛澄之徒皆以忠言告豫令密通朝廷豫杀之既废迁相州留铁五万命道士修醺谢诸直言者豫初僭立奔附者众识者讥之云：浓磨一铤两铤墨画出千年万年树误得百鸟尽飞来踏枝不著空飞去轻薄子撰造诗曲指为笑端不可胜记豫拘於琼林苑常蹙额告挞懒（改作达兰）云：父子尽心竭力无负上国唯元帅哀怜之挞懒（改作达兰）曰：刘蜀王刘蜀王尔犹自不知罪过独不见赵氏少主出京日万姓燃项臂香烟如云：雾号泣之声闻十馀里今废了尔後京城内无一人为尔烦恼做人犹自不知罪过朝廷还尔奴婢骨肉各与尔父子钱物一库煞好豫默然语塞豫之族人刘珏者金枪班班直人也。豫令知长安到长安日蓬蒿中得三二人珏措置招人措置屯田之类曲尽其法甚得军民之情豫废後金人复以珏为转运使来长安诸处人归之金人惧焉金国遂以诏命召珏到郑州药杀之。
　　右从政郎杨尧弼作伪豫《传》曰：谨按春秋大法圣人书於经裒贬善恶彰著以昭示後世臣子之观戒。若诸侯之善如美齐侯懿晋文有翊辅周室之力攘夷狄之功（删此五字）则书爵以尊之乡大夫之忠贤如鲁季子来归有归国家之忠齐高子来盟仲孙省难存┰邻国书字以贤之宋孔父正色於朝司城司马死节之义书官以贵之裒而美之以代其赏乐道人之善也。楚子爵隐公之世熊达已僭称武王其後县大夫皆僭称公圣人书经善则称子恶则称人而正陵僭也。如楚人围宋楚人灭庸贬而罪之以代其罚卫州呈齐无知弑君自立弑隐公宋万弑君捷书名以贼之削去官秩除去族氏以示诛绝彰暴罪恶於万世今豫虽废得免万死为幸然尚称伪齐。若不诛绝何以昭示惩戒当削去僭号贬其官除其姓氏作伪豫传以为乱臣贼子之戒云：刘豫字彦游景州阜城人也。家世为农至豫始应进士举元符中登第累历县佐郡属政和二年迁殿中侍御史少时尝盗同舍生白金盂子紫纱衣至是言者方发其夙丑豫因上疏自明上皇赦而不问未几累章言礼制局事上皇批云：刘豫河北村叟不识礼制遂黜为两浙廉访其谢表云：孰云：河朔村俗之人来领浙右廉问之事议。
　　者谓豫怨望之迹已见於此时抵仪真丧妻翟氏垄断丁父忧因家焉建炎二年戊申今上幸维扬枢密院张昂与豫有河朔职司之旧力请於朝欲与一郡时济南太守张悦迟留未行使豫起复代之除中奉大夫知济南府豫欲换江南一郡而两府厌其频数不许谒见乃痛憾而去至郡惟务酷刑以报私仇而父子隐条犯者皆坐罪建炎三年已酉金虏寇（改作兵至）山东州郡例多战守豫遣子刑曹椽承务郎麟部兵出战为金虏（改作兵）所围。又令ヘ张东援之金虏（改作兵）解去遣人以利俾令投拜豫与东欲议出城见虏酋（改作金帅）百姓遮道愿死不降豫因缒城诣军前通颖是年夏金虏（改作人）命豫节制京东兵马徙东平豫遣使说汴京留守上官悟叛悟焚书以斩之豫。又赂悟左右二人乔思恭宋愿说悟悟亦从之时金虏（改作之）天会七年建炎四年庚戌济南有鱼人得者豫妄谓神物之应乃祀之夏五月附豫奸人言北京顺豫门下生禾五穗同本以为豫受命之符，於是齐鲁之闲佥会推戴豫亦遣子麟以重宝赂虏猷（此二字改作金）闼辣（改作达兰）左右求僭立而闼辣（改作达兰）遂注意立豫诡辞乞立张孝纯虏（改作金）主遂遣使就豫治所问军民士大夫所欲立者时独豫乡人张浃应之曰：愿立豫是月戊申金虏（删此字）遣西京留守高庆裔礼部侍郎知制诰韩备礼以玺绶立豫册之曰：册命尔为皇帝国号大齐都於大名世修子礼就贡虔诚付尔疆封并同楚旧豫遂僭立於北京其赦文有曰：虽无虞舜之明扬幸免成汤之惭德其悖逆如此以前宗政寺丞李孝扬权左丞济南通判张东权吏部侍郎兼右丞子麟大中大夫提领诸路兵马知济南府以延康殿学士前宣奉大夫前太原尹张孝纯依前宣奉大夫封开国公守尚书右丞相弟益为大名留守都水使者王羲汴京留守升东平府以为东京以东京为汴京改南京为归德府豫生於景州守济南节制东平僭位大名起四部强壮为云：从子弟应募者数千人。又以境内三代有官者为三卫官目曰：翊卫勋卫亲卫分三等二年升一等六年即以试弓马合格人出官是年乃建炎四年金虏（删此字）四太子南寇（改作下）回以李邺李俦李俦郑亿年臣（豫以）以俦为监察御史亿年权工部侍郎冬十月甲午遣孝纯等奉宝册册前妻翟氏为皇太后妾钱氏为皇后民闲房缗以五纳官十一朋改阜昌元年李邺留守东平郑亿年。
　　吏部侍郎冯长甯自陈州归附请立什一税法除户部侍郎李俦知郓州李俦阳谷县令是年依亻放金虏（删此字）法乡各为寨五家为保推土豪为寨长双丁籍为出战单丁夜巡双丁上教月两点集呈器甲试弓马合格者补效用正军不愿者听每调发一人即同保四人家备衣粮器甲等费就本寨送纳交於驻处充支在官无一毫之费惟正军使臣效用官破请给各有差沧州进士邢希戴上书乞阴通朝廷结好夏国密图金虏（改作人）榜於市云：大国闻之与生灵为害不细斩之。又有百姓失其（姓名）酒醉扣门骂豫云：刘豫你是何人要做官家大宋何负於你豫。又斩之阜昌二年封子麟为梁国公除尚书左丞相张昂权右丞相兼门下侍郎冬十月以弟益守汴京李俦知袭庆府十二月东京官属并父老史平僧录德真道录王从简等捧表请迁都於汴京僧道赐斋史平补上州文学张东罢右丞范右丞三年夏四月迁都於汴是日暴风扬旃屋瓦振动都人大恐曲赦汴京杖罪以下（放免）晓示民闲今後更不肆赦不用宦官不度僧尼道士奉祖考於旧太庙尊其祖为徽祖艺文皇帝父曰：衍祖睿仁皇产亲巡郊社徙弟益京兆留守麟以境内签军为十二军在府以参谋机宜干当统领议事差委顺习差使指挥使上中下三等守阙上中下三等效用取士纲罗人才置诸左右文武并杂用不限资格伪宣节郎太常博士兼直史馆祝简进迁都赋。又进国马赋豫批云：文赋并非治天下所宜尚然自前朝失理上恬下嬉怠意监牧国家创业力为生灵除祸乱致康泰以（养马）为急务而犹恐官吏军民多如旧俗未知尽心於牧圉刍秣之道此赋极陈马之为用使读之者知此为至重而不可忽实有补於马政祸简可减二年磨勘以示无言不酬西京奉先指挥兵士李英卖玉注枕豫疑非民间物勘鞫之知得之山陵中遂以刘从善为河南淘沙官发掘古今山陵民庶坟墓求金虏贼寇发棺不尽者（删求金至此十字）及棺中水银等物以谷俊为汴京淘沙官发民闲埋窖及无主坟墓中物六月大雨遣子麟代谢相国寺中太一宫张昂右丞相兼门下侍郎郑亿年开封尹成忠郎许清臣主管殿前司公事秋九月长星见伪太后死谥曰：慈献宋愿上书言利害豫以说上官悟之故特录用之授大总管府差委冬十朋李邺权右相范恭守左丞改忠翊郎为昭果郎忠训郎。
　　为昭毅郎李俅言什一税法利害迁监察御史四年春二月葬伪太后於东平赐状元罗诱以下八十四人及第五月户部侍郎冯长甯监察御史许伯通删修什一税法条式三十二件随法申明二十二件诸律刑统疏议阜昌敕令格式与什一法兼行文意相妨者从税法秋九月学士院马定国进君臣名分论其略曰：金师再驾攻围汴都康王以帝弟之亲总元帅之任握天下重兵号称勤王自冬徂夏迁延六月移屯济州坐视京师之危略无进师之意及夫汴京失守二帝北迁康王谓天下之在已逡巡即皇帝位於睢阳自余观之是耶定国应之曰：非耶文多不载豫批马定国转一官冬十月李节除右丞金虏寇（改作人攻）蜀败於王师五年夏成忠郎许清臣除殿前太尉拆毁景灵东西宫得真宗皇帝玉石像碎为二十八段豫问可作材料否清臣答以断首矣。麟，於是取一段示右丞相张昂云：此真宗皇帝也。已而掷之五月开圣尼院佛像垂鼻衄三日百姓纵观九月豫下诏南侵至淮泗遇韩世忠游兵不得前继闻皇帝亲征四太子宵遁调发尽净始遣人语之麟乃昼夜兼行二百四十里抵宿州少安西北大恐麟率伪臣寮上言尝谓中原制江表其为形势与强弱逆顺之理何啻得百二之利也。故自古王者兴起必以河朔山东之地然後为帝王之真。。若乃崛起及遁居吴越之地计其强者能自保一隅隅有不振则中原之兵已进而墟其国者不可一二举也。故史册所载如吴为晋所灭陈为隋所灭周世宗翦伐淮南诸州至宋之初以次就平是也。乞下合属去处晓示奉豫旨依六年二月改什一法行五等税法夏六月汴京地震秋七月毁明堂得金龙之金四万两大铜钱三百万暴风连日屋瓦皆震八月麟出猎陈留有义党数百人欲去刂之南奔皆法外处死於汴京以弟复知济南府观知淮阳军冬十月下令民鬻子依商税法计贯陌收税知袭庆府李俦骂劾丞相张昂豫批云：理合诛戮尚念俦系江南守臣随军归附特以宽贷追五官与濠州芦市酒监（旧校云：归本作添监）七年春赐状元邵世矩（一云：邵光规）以下六十九人及第改胆堂基为讲武殿开上安门为众安门朱雀门为明时门景龙门为照远门秋九月以殿前大尉许清臣为权大总管府以子麟领行台尚书令冯长甯行台户部侍郎行军参谋李邺行台右相讲议军事发乡军三十万号七十。
　　四万两路南寇东路由荆山涡口犯定远趋宣徽以至刘猊统之西路侵庐州麟统之伪诏榜示指斥銮舆尤甚於五年淮泗之役军之役军之始行也。知临汝军宋著部夫到京子麟以後期斩之纳其女於豫继斩使臣赵倚语人曰：已斩赵宋矣。寻进於濠寿之闲东路猊所统遇杨沂中擒戮悉尽西路麟所统闻猊败望风北遁失运车七千辆船七百只迨归亡殁散走者大半器甲文钞军须犒设等物不可胜计建炎已来王师获捷未有如是之盛也。，於是庆猊为庶人免复官徙观为东路留守以妻弟翟伦为南路留守八年夏四月改保康门为清远门是月枭呜於苑。又有枭数千呜於内庭皆作休也。之声豫恶之命能捕获一枭者赏千钱五月无云：而雷起龙於宣德门扪灭宣德二字豫令修之秋七月闻人南回探报王师欲北征遣宣义郎杨尧百乞师大金尧弼他辞改差户部员外韩元美迪功郎游何金虏（删此字）不许八月望顺昌府驰报喜旗至京云：江南刘相公下全军人马并淮西兵十馀万归附已交收器甲接纳了当九月十三日到京以归首郦琼为静难军节度使知拱州刘光时为北京大名府副总管赵买臣为南京副总管王世忠皇子府前军统制靳赛左军统制馀或诸州兵马副钤辖其次皆遥授诸州准备使唤缉捕盗贼刘麟府效用使臣正军请受恣纵皆不及朝廷则例皆悔恨独郦琼以为得策麟豫见王师必欲北征遣参议冯长甯使金乞并力南寇（改作御）冬十月壬寅平原镇濠寨官贲百祥见星殒不觉失声惊曰：齐帝星坠祸在百日之内同坐执之赴麟麟问可禳乎！百祥曰：应天以实不在修文惟在修德麟闻之豫以为狂士斩之汴京阁门奏僧道见谢辞令拜豫批依十一月庚子豫以私憾杀汴京富民孟师齐於东门籍其家资豫遣人乞兵大金金人先示难色豫乞愈坚不得已许之俾令先调发（齐兵）会於淮上约麟单骑议事滑之闲麟以百骑从是月丁未至河上悉为虏（删字此）擒之四太子五郎君三路都统以数千骑驰赴梁门登城以守丙午四太子与三路都统以数千骑守宣德门东华门二酋（此两字改作继）从东华门入逼豫出见闼阑辣（改作达兰）以鞭麾骑逼豫於阙亭以赢马驼之而去囚於金明池废为蜀王命百官有司皆仍旧以伪齐尚书省为金虏（删此字）行台尚书省散出文榜买卖不许阙门仍以小番（改作校）扬言因民所欲皇惑众听称。
　　齐王虐民命废之放五免行钱散乡军敲杀貌事人教你百姓快活你旧主人少帝官家在此民心於见稍安而北军亦不敢扰民（有阙文）不在此数宫嫔一百七十人妊身者九人其子麟一百二十人父子皆外示节俭之状而内为淫如此献妻得官进姊妹得差遣如高之立宋缉纷纷皆是中闲尤甚者如廉公谨以女奉麟以子妻伴之麟并取二人进於豫遂以公谨监礼部库伪皇子府差使慎武郎侯出为长葛令有入已赃万馀缗事发恐不免以至女进豫以为使功不如使过升为金牌天使陕西五路传宣抚问其淫污有至於此伪位八年凡含齿戴发上至耆老下至龆龀微至倡优无不自纳官钱行偶语之禁喜掊克之术酷虐鄙不可以一二记其数也。有马二万四千匹在就有钱九千八百七十馀万贯有绢二百七十万匹有金一百二十万两有银二百万两有粮九十万石方州在外刘观刘益刘复皆豫之堂弟猊为观之子皆事掊敛无他能独益轻财好施礼贤下士与卒同甘苦（删礼贤至此十字）颇有远略故废豫日虏（改作金）人亦忌（改作执）之俾经略郎君以计掩捕其馀贷之。若无故观至今恣其任便居住伪后钱氏宣和闲为御侍渊圣时出宫配使臣张保义张为贼虏钱从贼几为贼人所杀卖身与豫为针线婢故旧在宫庭中豫皆取法於钱先是邢希戴毛澄以忠言谏豫密通朝廷不纳而害之至废迁相州豫悔留钱五万醮之十二月甲戌自相州徙上京改封曹王在伪位八年年六十五。
　　赐进士出身头器顶戴四川等处承宣布政使司布政使清苑许涵度校刊。
　　※卷一百八十一校勘记。
　　有翊补周室之力（补字衍）书名以贱之（贱误作贼）而彰暴有翊补周室之力（补字衍）书名以贱之（贱误作贼）而彰暴有翊补周这到之力（补字衍）书名以贱之（贱误作贼）凡父子容隐条犯者（凡误作而脱容字）吏多战守（吏误作例）张柬（柬误作柬下同）豫与柬议欲出城见虏酋（欲字误在议上）豫诡辞乞立张孝纯（脱豫字）升东平府以为东京（以字衍）双丁籍为出战（至）不愿者听（一作双丁籍一为军月两点集呈器甲试弓马合格者补交效用正军不愿者听州县市民亦各籍为伍单丁巡夜双丁上教）毅文皇帝寇（至）麟统之（一作分三路南寇中路由寿春趋合肥以子麟统之李成关师古皆在麾下东路由紫荆山出涡口犯定远趋宣徽以汴刘猊统之西路由光州犯六安孔彦舟统之）无云：而雷（下脱忽字）贲百祥（一作贾百祥）以数千骑驰赴梁门（千字衍）而北军变不敢扰民（此下应有豫之废也。四字直接第十四行有马二万四千匹至方州在外五十二字元系错简误作有阙文）不在此数（至）不可以一二记其数也。（此应上接方州在外下接刘观刘益刘复皆豫之堂弟云：云：元本错简）。



　　

●卷一百八十二

　　炎兴下帙八十二。
　　起绍兴七年十一月十八日。
　　三省同奉圣旨辞避无术竟膺重任蒙远近官吏士庶耆老凑集称庆顾无能以副众诚惟极愧惕念时当草昧事极艰难临政之初。若涉大水其无津涯更冀官吏军民耆老凡有所见陈奏无隐庶补昧隳共图永济。
　　建元阜昌榜曰：十一月二十三日奉圣旨王者受命必建元以正始近古以来仍纪嘉号以与天下更新乃者即位之妆有司请尊旧制朕以大国之好逊避未遑而使命远临促立另号一振受命之元运新我齐民之耳目嘉与诸夏共承天休其以十一月二十三日建元为阜昌凶年布告天下咸使闻知。
　　迁都汴京榜曰：十二月十八日奉诏书汴京居四方之上游名区奥壤为天下最今所宜都无以易此朕今以迁都故事未当轻议既而寇盗衰息强梗归怀关辅混同人渐甯劾宽中而据会要因旧以建新邦乃其时矣。朕志已定朝议佥协将戒严而慎重宜先事以示期宣布诏音孚群庶已期蝗年春末迁都。
　　於汴凡尔遐迩知朕意焉。
　　立钱后文曰：门下朕肇造区夏聿崇王化之基乃正宫闱允赖坤仪之助爰昭懿范协建歪图敷告明廷宣扬显册咨尔钱氏性锺婉静德茂肃恭嫔於节制之妆嘉尔宜家之美庆傅乃祖德及下民氏启吴越之王封地锺斗牛之瑞气名家济美远俞高密之门邦媛流芳益显临安之裔建兹创业系乃协心增厚人伦思继关睢之化敬修妇欢承长乐之欣宜正徽名式资内治褂衣プ翟远稽周室之仪椒室兰闺靡效汉家之侈盖遵典礼菲徇私恩於戏惟恭俭可以御线性朴之民惟忧勤可以副厉精之意书称妫匹虞舜以应图诗咏洽阳配周王而受命勉师令德永播徽音可立为皇后仍令有司择日备礼册命施行。
　　戒守令观农榜敕曰：朕抚有宇内五年於兹贱末而贵本欲使元元之民皆趋南亩丰衣足食水旱有储比屋归原於今田野未加垦癖闾阎之闲储蓄尚寡抑亦长民之吏训督之未至耶古者循吏或出入阡陌躬劝耕桑课民树艺悉有程品用是户口蕃滋狱讼衰息今郡守县令所以助朕致理何独不能及兹春首播植之时其各勉尽率土之力（使地）无遗利农民亦当深念幸脱兵火之泰然更生勿事惰游竭力畎亩务遂生生之业以养父母以育妻子臻於福寿不变善乎！布告天下咸使闻知称朕敦本务农之意母忽朕命故兹昭示想宜知悉。
　　删修什一税法尚书省淮内降付下朝请大夫尚书户部郎中兼权侍郎权给事中臣冯长甯等子。又臣等准尚书省子奉圣旨删修什一税法今检点前後指挥削去繁冗类成条式共三十（二件）并随法申明二十二件窃惟夏后氏五十而贡殷人七十而助周人百亩而彻其实绵什一也。龙子谓莫善於助莫不善於贡贡者校数岁之中以为常乐岁粒米狼戾多取之而不为虐则寡取之冈年粪其田而不足则必取盈焉以此见三代皆行什一之法。又无。若助为善者周之衰乱已不能守秦汉而降随时更变其闲虽或轻於什一而取税更赋之类其目亦繁弊变随生所以仲长统极言其陋今通肥硗之地率计稼穑之入斛取一斗未为甚多一岁之闲有数年之储苟不徇大法视为甚多改成轻税及一方有警一面被灾坐视战士之蔬食弥望饿莩之满道如之何为君。
　　行此政也。惟唐租庸调法为近古贞观之际行之甚备其後稍粉更之率变其法总无名之赋立为定规名曰：两税法陆赞常言两税新制耗竭编氓惟日滋甚是时行之未久而其弊亦已如此迨（五代）之季世遂为民之大[B227]权要豪右之家交通州县欺侮愚弱恃其高赀择利兼并售必膏腴减削税数至人入其田宅而不承共税者贫民下户急於贸易俯首听之闲有陈词官吏附势不能推剖至有田宅已尽而税籍犹在者监锢拘囚至於卖妻鬻子死而後已官司摊逃户之赋则牵连邑里岁使代输无有穷已折变之法小折大折名曰：实直巧诈欺民十倍掊取舍其所有而责其所无至於检灾之蠲放分数方田高下之土色不公不实率皆一例大姓享其利面小民被其害暴君污吏贪虐相资诛求百出朝行宽大之诏夕下剥削之令元元穷蹙群起为盗灭亡之由可为龟钅监者鲁哀以年饥二犹不足问於孔子之高弟有。若有。若对曰：盍彻乎！。又曰：百姓足君孰与不足则见什一乃足百姓之法不可以加重也。白圭欲二十而取一孟子对以子之道貉道也。。又曰：欲轻之於尧舜之道者大貉小貉则见什一乃尧舜之道不可以加轻也。自上古能行治民之道者无。若尧舜夏商周在下能知治民之道无。若孔孟之徒其所行所言皆如此则後世有天下国家以安生灵为意者其可忽诸春秋公羊《传》曰：什一者天下之中正什一行则颂声作中道明则百姓安在上有雍熙之美在下无大东之忧岂伤其时久法废而不复故谆谆言之以示後世欤恭惟陛下受天明命拯民於涂炭之中慈俭勤劳务革贪饕为循良化呻吟来讴歌，爰自节制诸路深监前弊而欲尽革之乃酌古先帝王圣贤所行所言什一之税多寡升降官不定籍唯据民所供岁入之实数而定其出入无地不耕无田不井与助法同贤於夏后之贡远矣。所以张太平之纪纲立圣化之基址行之数年稍得法意者公私兼利独豪右权要不逞之徒病其不能容奸因州县奉行闲有乖方或烦苛或灭裂致百姓之疑惑厌苦者乘之肆为浮言力图沮坏按周制田不耕宅不毛民无职事者罚以里布与夫夫家之征今法请佃官田升科之後有虚占不耕妨人请佃者令比附输税议者乃非之以为太刻按律应输课税以及入官之物而回避诈匿不输计所隐准窃盗论历代行之未尝增损今（坏法）隐税者。
　　准盗断罪议者乃非之云：所隐系已物，岂可谓资诽议籍藉多者扇惑众听惟冀幸众情之不安因之得以摇动成法况自昔有税唯倔之税尤合荣输盖国家既无池台苑囿楼观之役双无声色玩好宴游之侈外无佛寺道院之修崇内无嬖人幸臣之赐予惟是禄官吏者所以（为民图治安养军兵武人置鞍马器甲者所以为民平祸乱修城池楼橹唯要缓急保民备河防边鄙者唯恐仓卒害民凡民所输之税一粒一钱一丝一缕更无妄用尽是还以为民民能知此岂忍有隐岂复为异议所惑伏望圣慈特降睿旨付所司镂板行下杜绝浮言戒敕官吏示以行法之意必坚必信，庶几期民感受实惠取进止奉圣旨依。
　　金人废刘豫指挥尚书省帅府议（册立）刘豫建号大齐置国之初恐其不能自保故为随路分驻兵马至今八年载念上国之兵久劳远戍兼齐国有违元议阙乏军须比年以来益渐减损遂致艰窘多有逃亡随路百姓役用各不得息肩与之征讨则兵力不齐为之拊循则民非我有凡事多误终无所成况齐人假我国家之力积有岁年事悉从心尚不能安民保国论其德不足以感人言其威不足以服众实有幸位初不能康济生灵免其攻毒使天下早升早平之意反使庶民困苦两国号令相从相度实为过举既知其非，岂不可以收置。若混同四海之内圣德广运睿泽滂被霜露所г孰不归附今臣等议欲一民心变废齐国至於普天（之下）尽行抚绥是为长便奏讫奉圣旨齐国建立於今八年道德不临室家不保有失从初两获安便之意，岂可坐视生民之困苦宜依所奏施行委所司速为措置有其馀随宜事件仍别商量行下右奉圣旨在前及商量收到随宜事件开列如後今行下元帅府照验前项圣旨并处分事宜不得有违士庶军民不至惊扰早赐安措从长施行须议指挥一废齐国尚书省设置行台尚书省一齐国自来创立重法一切削去并令依律令施行一知得齐国差使繁重今悉从宜酌量减免一应据食粮军人有欲归农及情愿当役使并从自便一据存留人数各散随州（军士）依旧支给衣粮内脏从合役置窠坐一切仍旧其有年老残疾人等虽是难任军役矜其无归并即分附旧来养老处所酌量赈济勿令别致冻饿一废齐以前离背郎主被虏逃走人等。若见在本乡并与亲眷团聚之人其郎主更不许识认或有。
　　背夫逃走妇人准上施行只据有无将引去女儿即行分付与父外有旧北来奴婢并（妻女）不在此限一齐国後宫人除刘豫巾身存留外其馀并听自愿出嫁或与亲眷团聚。若是无所归投分付官观养济一内侍人除摘留合用留守宫禁人外并听自愿随处住坐一见任大小职官并随路押军人员各不得侵夺民利一自来齐国非理废罪大小职官并与改正叙用或有怀才抱道隐居山谷之人亦仰所在官司以礼聘召量才任用内有才德绝伦者开坐姓名申复以凭不次升擢一古今圣贤坟墓祠庙并不得乱有损坏一实在逃亡江南人等不问是何名目。若是却来归投并免本罪优加存恤右下齐尚书省可照验即日尚书省所奉到圣旨上件施行据刘豫已削去帝号降封蜀王并设置施行讫行台尚书省各有所奉诏书别行降下外照到降封宣旨昨以建置齐国本图靖难柰何不当天心至今未获休息与其害於百姓不。若负其一身致有今来变废仰指挥到日即速遍牌晓谕随处官吏军民僧道耆老人等仍於坊巷村寨多行粉壁告示咸使体悉圣恩普浃之意及思多岁不获甯居致望太平各安职业无或敢有二心因齐国本非自立凡官司所有勾当无非本国公事其大小职官辄勿误省会妄生惊疑仍仰自今後更切用心抚循百姓以保禄位各怀忠信仰顺天意用答宸心当遵守宣旨厚国抚恤。若是执迷不顺听用浮言必当自贻刑戮仍仰至日立便改正废齐阜昌年号为天会十五年应州府县镇大小官员并勒依旧勾当所令见今禁勘诸公事并续有词讼及系官钱帛诸物文帐并依前来体例如法理纳放停不得致错或有住滞隐瞒别致违碍错失悉仰准此天会十五年十一月日金虏（删此字）废齐後差除一张孝纯与银青光禄大夫太子太傅开国公权行台尚书左丞相一契丹萧保寿奴（改作保寿努）兼行台右丞相一女真温御师中行台左丞一燕人张通古行台右汪一契丹萧陈奇太师户部侍郎一燕人张钧礼部侍郎一燕人王晕左司郎中一燕人左瀛礼部侍郎一契丹耶律孝忠吏部侍郎一契丹萧融刑部侍郎一杜充男杜崇兵部郎中一被虏宗室赵子涤汴京总判一张叔夜男仲熊光禄寺丞一伪齐右丞相张昂知孟州一伪齐右丞范恭知淄州一伪齐李邺知代州一伪齐户部侍郎冯长甯户部尚书一伪齐吏部。
　　礼部侍郎郑亿年吏部尚书一伪齐户部员外郎韩元英许州节度副使一女真完颜胡沙虎（改作乎！沙呼）汴京留守一燕人萧长寿奴（改作长寿努）汴京副留守一燕人刘汴京同知留守一契丹韩睿为都城警巡使一伪齐河南监酒李俦汴京同知副留守一伪齐司农寺丞周廷权同知副留守一李成殿前太尉兼知许州一折可求依旧麟府路安抚使一孔彦舟步军都指挥使兼知东平府一张中孕初废豫授以节制五路兵马令依旧泾原安抚使一张中颜依旧秦凤路安抚使一赵彬依旧环庆路安抚使一慕容湖依旧熙河路安抚使一关师古召到京依旧知西京一王彦先知毫州一李世辅蔡州同知一赵荣依旧知宿州一李师雄马军都虞候一王世忠步军都虞候一斩赛相州同知赵买臣依旧南京副总管一郦琼依旧知拱州一徐文汴京总管府水军都统制一刘光时召到京依旧北京副总管一伪齐殿前太尉许清臣怀州同知一伪齐南路留守翟伦沧州节度使。
　　进封曹王册宝册以荐鸿名既俯从於众欲布恩纶以敷霈泽宜大涣於群生异姓之王夙有同寅之德聿班明命孚告於朝蜀王刘豫裕大而直方高明而宽厚早居南服以直言强谏闻於时顷在东州以智略英姿长於众八年享国一节事君属运会之有终识废兴之大义视去位如脱屣以还朝。若登仙向之强兵何霸王之足道今也。乐天而知命岂得丧之能移爰因庆赏之行益就裒封之典胙以陶邱之典易其井络之封於戏列土以建侯邦誓已坚於砥砺尽忠以藩帝室心宜炳。若丹青茂对宠光永绥福履可进封曹王食邑一万户实封一千户仍令有司择日备礼册命主者施行
　　谢封曹王表礼成大册泽霈普天特进列其封阶不遐遗於旧物望阙拜命阖门知恩伏念臣昔仕季朝粗历要宦昧图存固亡之理竭徙薪曲突之忠项氏将亡一范增而不用周家既胜以箕子之来归诚有微能爰许大位辞不获已服将。若何承积年残毁之馀凡百事艰难已极癖寇贼以置朝市披荆榛而劝耕桑应机投隙以倾挫敌锋损已便人以招集散徙忘寝忘食必躬必亲倍广业之惟勤庶大恩之不玷俄加废罢之议愈坚措置之心要先成务於斯邦觊後受知於上国至闻混一之意不待再三之言即随。
　　使人往受宣命素所祗备复保迟疑八年辛苦之经营两手忄忻而分付帝号。若释重负王爵有感鸿恩自得清闲而北来未尝徘徊而南望久安僻地忽被改封洎捧读於训词。若躬听於御语温其如玉爰然似春星斗辉辉丽焕然之天道典谟浑浑显大哉！之王言徽轸爨下之焦桐青黄沟中之断木光生悬磬之室荣张设罗之门兹盖伏遇皇帝陛下德奉三无仁均九有敬识百辟之享独观万化之原有功而必见知无善而常弗弃遂令穷翠得与裒嘉臣敢不守靖致虚安时处顺何以效涓埃之报惟不为名器之羞臣无任。
　　状元罗诱南征议臣闻皇天厌乱所以开圣人也。故必有不世出之英雄应时累之资出逢否连应天顺人肇临大宝纲罗英俊以备庶官其所以开基创业者至矣。然殊未能混一区夏定宗庙万世之业臣犹为陛下耻也。比复览圣诏旁求草泽其所以上南征之议大抵皆碌碌之士辞章泛滥不能尽当世之务无以副明诏臣今为陛下言之臣观高祖起於匹夫剑断白蛇旗标赤帜猎贩绘屠狗之辈率疮痍亡命之夫兵不俞数万西攻武关击秦王降子婴以定关中暨徙封南郑锐意东乡复与项籍争锋巨细百战使籍马不停卒斩东城五载而成帝业以臣观其所以兴者不过於高明果断急击勿失所以收成功也。向使高祖隐忍迟发将。且为败虏矣。尚何敢望天下哉！况陛下据全齐之地挟猛勇之师豪杰之士云：屯雾集刘季君臣相去万万而赵。又非夕阳秦项籍之可比此天亡之秋所以假手於陛下。若不因几而取之是乃养虎遗患将使能矣。今陛下特隐忍而不发者无乃惑於四议乎！臣愿为陛下决之其一曰：方以卑辞通旧主告以大金胁迫不得已之意阴结猛勇速求翦伐成即为君败不失为忠观其猛弱（坐而）获福此三王之举也。臣窃薄之此虽三尺之童犹不可欺况为人主哉！陛下独不见张邦昌之祸乎！以彼面奉符玺退而复辟犹。且为荠粉况。又有甚焉者哉！至今天下犹有为邦昌惜者独臣以谓匹夫宜其杀身。且成败在决断与其退惧不。若不为陛下果欲从此议以通旧主邦昌之祸及矣。非陛下不能患不改尔夫图王不成其败犹霸此可决者一也。其二曰：彼有强敌难塞之赂加以冗兵坐食之费俟其凶荒兵老财匮然後可击此。
　　又不然夫於越蛮夷之资困於会稽及行成於吴金玉子女所以为赂者不可胜计然终以灭吴况宋之所保犹不下百郡西有三川之饶南有二广之富增铸山之算倚煮海之利其所以赂大金者不过岁时聘问讲礼之道而已休兵养士惟思所以报齐。若不乘弊而击待其羽民办之成提兵北顾则我齐一败涂地闲不容发夫天与不取必有後殃此可决者二也。其三则曰：陛下所以王山东者以其闲得民心也。。若签而从军定失民望以臣观之是不通时变腐儒之说也。夫赵奄有神器垂二百年其於生灵德至渥也。一旦犹。且忘之况大齐姑息之恩哉！。且民心日夜望故王之来所赖大金威惠故无异心使彼和问稍行将不我援则豪杰四起不待赵氏之兵而齐已诛矣。。且民何恤哉！如金国之师所乞者再四盖亦可虑也。今幸许师既无物以犒劳其来而。又不为之佐则谁肯尽心哉！使万一无败可也。或有不虞则我齐何以为计当因金国之师签十州之民去刂以征行使见其故主凌迟之甚坚心大齐不敢妄发及使赵氏不能退其兵而齐终得取天下此可决者三也。其四则曰：陛下亲临戎事国事孰委元子以储贰之重亦不宜轻动臣请论之昔唐高祖龙飞太原开建国祚皆太宗仗义而辅创大业躬亲戎马平定天下陛下纵未能亲临则莫。若以元子行太宗故事躬率基师与民除乱使万世之後尊陛下为齐高祖而元子为太宗如，或不然则陛下一传之後而大臣皆宋之旧臣谁肯意图以辅少主宜使元子亲行成此戡定之功以结民心以服大臣，庶几我齐得以永祚传於无穷此可决者四也。四议既决而臣复有六击之便今备陈之。且两淮之广膏腴千里实六朝控挖之地所以表护江浙而不可失者也。而。又金陵者古之重地前有长江之险环以太山之固得人以守之则虽穷年皓首而不可拔彼图退保吴越略无意於此殊不知两淮失金陵危则吴越不可保矣。此天所以遗陛下臣知其无能为也。。若遣兵先据两淮振威徐泗摇荡江浙乘隙投闲金陵纵不能全图则山东为内地陛下可安矣。此地利失其守可击者一也。。且国步多艰必图贤相以辅，庶几可救陨越而赵氏自播迁之後钜公硕德随已灭而所与谋事者不过六七辈吕颐浩横议狂直失大臣风兼有私门之僻虽有政事皆为利所移朱胜非虽老臣然守法具位忮於图大事。
　　秦桧量小而谋大翟汝文才有馀而量不足赵鼎虽大器然孤身在外进不容於朝至於范宗尹口尚乳臭骤然登庸言不顾行骄自贵起。又无足道是数子辈皆茸之士非宰相才也。况复互为朋党比相讥底此去而彼入席不暇爰视政府如傅舍。且以有仓卒之变其君於上百官泛泛於下无有任其责者。此宰相非其人可击者二也。。且国家危乱注意在贤将彼用者第皆庸琐刘光世虽持重而褊裨不良韩世忠有京西圯上之役不可以言勇至於张俊尸禄素餐坐与卒伍争利则徒能糜费仓粟是三子者曾无毫发功侥冒主知起身行伍致位两府之列挟不赏之疑怀世故弓之忌金珠子女玩嗜满前骄奢淫汇报会以夺其志而。又各以权势相尚互诱军士结怨连隙欲其师克不基难哉！此将骄而不知可击者三也。夫兵者国之爪牙弗戢将自焚彼自败绩之後士卒殆尽不过降乌合之众招饥悴之夫患生於骄纵治之急则有合从之谋缓则生瓷横之气闲有边事则各以妻稚为念彷徨自伤觊觎而後行逡巡而畏缩麾之不至此兵纵而不戢可击者四也。《诗》曰：大宗维翰。又曰：宗子惟城而太子者亦天下之大本也。彼孤孑在上既无宗室屏翰之助。又无储位嗣续之托阉寺窃权势倾朝野其不殆哉！设有军事孰与之谋此主孤而内危可击者五也。夫用之道财用为先彼自兵以来藏无信宿之钱仓无闲日之粟两浙之闲赋敛横出这收吏生奸民人怨望诸军邀求之心犹。且不已稍有紧急不亡何待此兵穷而财匮可击者六也。。且我无四惑之疑彼有六击自圣衷确然不回必从臣议则天下幸甚臣谨上议。
　　伪豫诏曰：敕奉议郎罗诱朕自乘时创业实赖英。又当伫求贤孰为贤者皇天助顺锡我忠良克坚北面之心首建南征之议硕谋远略灼见敌情舆论佥从皆所毗倚赐卿绢一百匹日是乘传赴阙以候登庸朕当亲勒六军式图厥事果获戡定乐与卿共之安享太平，岂不大哉！秋凉卿比来安好否遣书指不多及。
　　金虏（改作张汇）节要曰：挞懒（改作达兰）自宿迁北归路由东北刘豫不之出迎更遣人议於挞懒（改作达兰）曰：豫今为帝矣。。若相见无拜礼豫尝拜挞懒（改作达兰）挞懒（改作达兰）怒责之尽却豫贽献之物不与之见大憾而去渤海万户。
　　大挞不也。（改作托不嘉）过淮阳知军张涣（孝纯之至）话及刘豫挞不也。（改作托卜嘉）抚掌叹曰：某渤海之大始姓氏（三字改作族）也。金人初招某许某开国辽东後被坚执锐从军争战积有年矣。虽一郡之安闲不可得也。豫山东守郡尔势孤援寡出降而已而今当是任以是较之，岂不负某耶。
　　金虏（改作张汇）节要曰：刘豫伪皇子俯参谋冯长甯乞兵於虏（改作金）主完颜具言郦琼全军请降自九月十三日到东京具陈过江自效之理今琼为乡导乘势并力乞兵南寇（改作下）虏（改作金）以废豫之议已定虑豫有众之多阳许其行。且遣使驰传至东京以防琼诈降为名立散其众除女真万户拔束（改作博索）为元帅府左都监除龙虎卫大将军河北东路兵马都总管河闲府尹渤海万户大挞不也。（改作托卜嘉）为元帅府右都监（大乃渤海之姓挞不也。小名也。）左都监拔束（改作博索）居太原府陈村新城右都监挞不也。（改作托卜嘉）居河闲府新城起诸路番汉（删此二字）军南寇（改作下）令初下人莫知其废豫也。，於是下诏遣挞懒（改作达兰）兀术（改作乌珠）挞不也。（改作托卜嘉）提兵以寇（改作下）江南为名之东京废豫为蜀王。又遣撒离喝（改作萨里罕）拔束（改作博索）提兵以寇（改作入）川为名之长安擒豫弟益豫之立也。高庆裔推之粘罕（改作尼堪）主之虏（改作金）主吴乞买（改作乌奇迈）从之豫知恩悉出三人。又三人虏（改作金）之最用事者豫每岁厚有馈献蔑视其他酋长（删此二字）故馀者无不憾之以谓我等冲冒矢石拓癖土地皆为庆裔辈所卖矣。豫虽有此怨谤而未至废逐者以吴乞买（改作乌奇迈）在位粘罕（改作尼堪）当权庆裔用事耳至是吴乞买（改作乌奇迈）已死庆裔伏诛粘罕（改作尼堪）继亡则豫之废也。必矣。豫既废迁居琼林苑阿鲁保（改作阿勒巴）寨（阿鲁保乃女真三路都统豫未废曰：金人留之监豫故屯於琼林苑。注阿鲁保改作阿勒巴）挞懒（改人选达兰）逼其北行。且问豫所欲之豫请居相州及乞魏王宅挞懒（改作达兰）逼之行既近相继发之燕山。又发之中京既而发之上京给夫子庙以居之昔金人初破上京尽屠其城後。又以有罪者徙其中彼人视之以为罪地如中国琼岸之类地居燕山东北一千七百里乃五代史所载契丹阿保机（改作按巴坚）西楼是也。。
　　刘豫知临汝军崔虎来降。
　　王伦高公绘使於金国回。
　　王伦自金国回报议和之约。且曰：金许还梓宫及韦太后。又许还河南州军。
　　赐进士出身头品顶戴四川等处承宣布政使司布政使清苑许涵度校刊。
　　※卷一百八十二校勘记。
　　以昭受命之元运（以昭误作一振）孚群听（听误作庶）今检点前後指挥（检点一作据照）陆贽（误作陆赞）小折大折（一作小估大折）自古上能行治民之道者（古上二字误作上古）在下能知治民之道者（脱者字）修城池楼橹者（脱者字）亦各不得息肩（脱亦字）相从相度（一作相度从初）今臣等议欲一民心（议字衍）只据元将引去女儿（元字误作有无二字）诸物文移（移误作帐）金虏废齐後差除（此以下无另行误连上段）女真温师中行台左丞相（温师中误作温御师中）行台右丞相（脱相字）非陛下不能患不改尔（一作南征非陛下不能也。患不断尔）夫於越蛮夷之资（一作天与越以蛮夷之资）。



　　

●卷一百八十三

　　炎兴下帙八十三。
　　起绍兴八年正月，尽六月。
　　八年正月车驾驻跸临安府。
　　八日乙未知临安府吕颐浩召赴行在。
　　十四日辛丑伪知蔡州刘永寿杀兀鲁孛堇（改作乌噜贝勒）率城中老小来降。
　　刘元寿伪知蔡州为淮西安抚使兀鲁孛堇（改作乌噜贝勒）为副永寿以小隙劾兀鲁（改作乌噜）之罪金人移兀鲁（改作乌噜）为德州同知未几忽报兀鲁孛堇（改作乌噜贝勒）以女真（删此二字）兵三千走马来蔡州提辖白安时请拒之永寿不从曰：若朝廷赐我死当死之安惧谋泄郎拘永寿勒蔡州兵以待之兀鲁孛堇（改作鸟噜贝勒）以其众入城不为备安时乘势尽杀之遂驱城中老小来归（朝廷）岳飞遣张宪等往接纳之老小多有复回不来者授安时武功大夫高州剌史是时亳州宋超亦来降。又中原士庶以金人废齐之後多有契老小来江南兼郦琼叛兵复有回归者沿淮诸州皆招纳应接之不暇矣。。
　　二月七日癸亥车驾发建康府。
　　车驾在建康府参知政事张守常谓建康自六朝为帝王都江流险阔气象雄伟正宜据会要以经理中原依险阻以捍御强笔可为别都以图恢复每对必为上言之宰相赵鼎欲还临安守与鼎议於都省不合。又诣朝上愿守曰：何如守曰：臣昨日都省已与赵鼎言之矣。陛下至建康席未及暖今。又巡幸百司六军有勤动之苦民力邦用有烦费之忧愿少安於此以系中原民心上曰：卿之言是鼎独毅然遂不能夺守既而罢去车驾遂还临安。
　　韩世忠岳飞来朝。
　　王庶为兵部尚书。
　　王庶为兵部侍郎对便殿口陈手画秦蜀形胜利害奏上喜之即迁本部尚书。
　　三月二日丁亥诏输诸路宣抚置制使励士卒帅守及监司共济军旅。
　　诏曰：昔在光武之兴虽定都於洛面车驾往反见於前史得非一用能奋扬英威递行天讨上继炎汉朕甚慕之朕荷祖宗之休克绍大统夙夜危惧不常厥居比者巡幸建康抚绥淮甸既已申固边圉将率六军是制复还临安内修政事缮治甲兵以安基业非厌霜露之苦而图宫室之安也。自今而後应诸路宣。
　　抚制置使等（阙）其深戒不虞益励士卒常。若敌至以听（号令）帅守监司其合力同心共济军务罔，或不勤以副朕经营之意。
　　三月七日壬辰秦桧为尚书右仆射同中书门下平章事兼枢密使。
　　制曰：忠为天下之贤圣人所以卫社稷诚者政事之本君子所以治国家故汲黯在朝而邪僻为之寝谋杨绾入相而豪右以之自惟此钧衡之任曾何今古之殊我得其人明告在位具官秦桧秉德宽裕涉道渊微守经权而知其宜临大节而不可夺建兹图旧付以本兵忧国忘家遁词主无二献可替否守节不阿蕴蓍龟先见之明有松柏後之操朕念朝夕之诲必资左右之良在宣帝时有。若丙吉魏相在明皇时有。若宋姚崇一则同心辅政而汉氏中兴一则以道纳君而唐室大竞是用擢升右弼进处文昌躐三等之荣阶衍多田之腴赋期尽协恭之美试观相济之能於戏启乃心沃朕心予欲闻於入告有其善赏厥善汝无怠於旁招往践攸司钦承休命。
　　王庶枢密副使。
　　先是刘光世罢军政郦琼背叛张俊擅弃于台还金陵朝廷姑息诸大将不欲有所兴革以王庶素有威望故除为枢密副使。
　　四月十四日已巳诏遣王庶按行营垒察州县弛慢失职者。
　　上委王庶视师江淮调诸路兵预为防秋之计庶临发行朝请犒军於殿司都教雾从这，於是便服坐坛上自大将三卫而下虽身任使相悉以戎服步由辕门庭趋受命拜赐而出军容严整不敢仰视闻者耸然盖自多事而来未尝行此礼也。翌日遂行驻节淮上乃移张俊前部张宗颜将七千人军淮西复请於朝授以节钺就除淮西安抚使知庐州命巨师古将三千人屯太平州分淮东军一军屯天长一军屯泗上缓急互相声援刘军还驻镇江专隶（枢密）院以固根本岳飞闻庶视师淮上与庶《书》曰：今岁兵当纳节请闲庶称其壮节。
　　张焘兵部侍郎。
　　张焘召赴行在有旨令ト门不隔班先次引见上慰劳久之曰：卿去止缘张焘曰：虑顷者备员後省苟有所见事无大小不敢不尽愚衷如内侍王钅监乃陛下亲近委信之人其擅置御庄事臣尚论列不敢有。
　　隐，岂有宰相亲兄自赐出身者公论不与之臣。若不言岂惟负陛下亦负张浚上曰：卿於交游。且尽忠。若此事玉可知因问朕图治一纪於兹而收效蔑然其弊安在焘言自昔有为之君未有不先定其规模而能致效者臣绍兴初始蒙召对首以治道当先定其规模为言於今七年所谓规模者臣未见其有一定之说臣窃观方今朝廷施设之方朝令而夕改者有矣。夕行而朝辍者有矣。今日以为是明日以为非者有矣。其事大体重不可轻举者莫如六蜚之顺动往者前临大江继。又退守矣。曾未期年而或进或退，岂不为黠虏（改作强敌）所窥乎！此无他规模不定故也。陛下之所朝夕相与论断国事者二三大臣而已而一纪之间命相之制凡十有四下执政递迁者亦无虑二十馀人非规模不定任之不一责之不专致此纷纷乎！日月逝矣。大计不容复失愿陛下以先定规模为急规模既定未有治效不著者上叹息谓此诚方今之急务朕非不欲立定规模缘宰辅数易未有定论耳遂擢焘焘兵部侍郎。
　　金人杀知同州李世辅家属。
　　李世辅知同州与知华州王世忠谋徕归朝为其下告变於折合孛堇（改作绰合贝勒）世忠被杀金人西路元帅撒离喝（改作萨里罕）来同州欲谋杀世辅而世辅伏兵州廨执撒离喝（改作萨里罕）率兵走半途撒离喝（改作萨里罕）说世辅曰：汝欲执我何往耶世辅曰：往江南归大宋耳撒离喝（改作萨里罕）曰：若往江南江南方与大金议和大金以河南之地许还江南江南喜於得地讲和必送我归本国汝则被害矣。世辅曰：何以为信撒离喝（改作萨里罕）乃解其衣於近体褚衣中取出一文字即金国主密发来退地之文世辅信之遂放撒离喝（改作萨里罕）命去世辅出奔为金人所追。且行。且战其下皆尽世辅奔于夏国金人遂杀世辅一家亲属。
　　五月刘子羽漳州安置。
　　御史中丞常同言刘子羽陕西败事之罪而责之。
　　四日已丑监察御史张戒论和议难成。
　　是时有报金人遣使来议和戊子监察御史张戒上殿进呈第二子大略言自靖康以来主议之臣皆有膏盲不可治之病主战则讳言和主和则讳言战至於守备则不复讲专持一家之说夫有国家者守备不可一日弛也。。且使和议成犹不可况未成乎！上曰：不如此国家焉得有靖康之祸戒字定复解州人。
　　六月王庶还朝。
　　有报金人遣乌陵（改作乌陵阿）思谋来时枢密（副使）王庶视师在淮甸有旨促还朝庶以为议和非策乃上章言先帝北征而不复天地鬼神为之愤怒陛下与贼（改作敌）有不共戴天之仇忍复见其使乎！其将何以为心其将何以为容其将何以为说。且彼之议和割地不过画河画淮二者而已。若曰：画淮为界则我之因有安用和为。若曰：画河则东西数千里荆榛无人之地傥我欲宿兵守之财赋无所从出彼必重索岁币以重困我矣。不。若拘其使而绝之章凡五上皆极论其和不便（下添奏上二字）不省至是还朝。
　　金人遣乌陵（改作乌陵阿）思谋石少卿来聘。
　　乌陵（改作乌陵阿）思谋来聘议和也。（乌陵思谋即撒卢母也。宣和中尝为和议使到京师者是也。。注乌陵改作乌陵阿撒卢母改作苏玛位）王庶方自淮上还朝思谋到馆庶再上章力执前议有曰：陛下当两宫北狩之後龙飞睢阳匹马渡江扁舟航海以至苗刘之变艰难万状终无所伤天之相陛下厚矣。至今虽未能克复故疆銮舆顺动而大将星列官军云：屯百度修举较之前日所谓小康何苦不念父母之仇不思宗庙之耻不痛宫眷之辱不恤百姓之冤逆天违人以事夷狄（改作敌人）乎！不省思谋不出国书不赴都堂欲宰相就馆议事宰相赵鼎不允思谋迫于归期乃赴都堂鼎步骤进趋雍容中礼思谋一见服其有宰相体鼎问所议者何事思谋曰：有好公事商议鼎曰：道君皇帝讳早日尚不得更有甚好公事鼎问其所从来思谋曰：王伦恳请之故来问割地思谋曰：地不可求而得听大金还与汝鼎以为非好语是日宰执枢密同见思谋而枢密副使王庶不以目视之闻思谋之语有愤懑不平之气鼎与思谋议定出国书引见之仪思谋气稍夺及引见礼甚倨上问朝廷数遣使议和不从今忽来和何也。思谋曰：大金皇帝仁慈不欲用兵恐生灵涂炭上曰：俟朝廷议之思谋请上自决上令思谋退馆以俟及召宰相问之鼎坚执不可秦桧顺上旨谓和为便鼎以二相议不同乞罢宰相不许思谋初入境即问马扩所在时马适中居州上令急召之至行在俾马入馆见思谋因叙海上相见之好。且屈指兴诸虏酋小字询其安否思谋皆举其封谥之号以答之因不安（删。且屈至此三十字）时复欲以马奉使思谋惧其小已也。乃谬为言曰：马某旧往来奉使国中甚敬之今日再遣恐必见留遂信不遣。
　　王庶论不可讲和。
　　王庶在都堂与宰执同见虏（改作金）使乌陵（改作乌陵阿）思谋等谓思谋之言不逊顺必有序诈不可信。且朝廷待之过矣。乃具子奏云：臣前日在都堂与赵鼎等同见虏（改作金）使鸟陵（改作鸟陵阿）思谋石（删此字）少卿除臣已曾有章疏论列（改作金）不可与和及再询访得乌陵（改作乌陵阿）思谋在宣政间尝来东京虏（改作金）人任以腹尺寸圣北狩尽出此贼今日天基或者遣使送死虽荠醢之不足以快陛下无穷之冤今陛下反加礼貌大臣温颜承顺臣，於是日心酸气噎如醉如痴臣未尝交一谈亦未尝少觇其面君辱臣死臣之不死，岂有所顾惜也。臣。又窃听其语诡秘序诈无一可信问其来则曰：王伦恳之问其事则曰：地不可求听我与汝。且虏（改作金）人不遣使已数年矣。王伦何者能邀其来乎！。若无虏（改作金）主自已之意思谋敢擅出此语乎！臣晓夜寻绎此语马消耗。又老师宿将死亡略尽。且虏性豺狼互有观望（删。又虏至此九字）故设此策以休我兵候稍平定必寻干戈今。若徇目前以从其请後来祸患有不可胜言者矣。设。若虏（改作金）人未有动作损陛下威武离天下人心蠹耗财赋怠惰兵将岁易失凶丰不常所坏者国家之事体所忧者陛下之宗社臣下无所不可今走道涂号奉使者朝在涂泥暮升侍从居庙堂而作经纶窃弄威柄专任私昵岂止可流涕恸哭而已哉！臣以忠愤所激肆口所言冒渎天威乞赐诛责臣不胜愿幸不省。
　　赐进士出身头品顶戴四川等处承宣布政使司布政使清苑许涵度校刊。
　　※卷一百八十三校勘记。
　　诏谕诸路宣抚置制使（谕误作输）是制复还临安（是制二字衍）逮兹图旧（逮误作建）彼必重它岁币（重应作厚）可谓小康（可误作所）。


</div>
    <div class="pagination">
<a href="三朝北盟会编_page78.html">上一页</a><span>...</span><a href="三朝北盟会编_page74.html">74</a><a href="三朝北盟会编_page75.html">75</a><a href="三朝北盟会编_page76.html">76</a><a href="三朝北盟会编_page77.html">77</a><a href="三朝北盟会编_page78.html">78</a><span class="current-page">79</span><a href="三朝北盟会编_page80.html">80</a><a href="三朝北盟会编_page81.html">81</a><a href="三朝北盟会编_page82.html">82</a><a href="三朝北盟会编_page83.html">83</a><a href="三朝北盟会编_page84.html">84</a><span>...</span><a href="三朝北盟会编_page80.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
