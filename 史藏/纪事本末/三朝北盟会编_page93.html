<!DOCTYPE html>
<html>
<head>
    <meta charset="UTF-8">
    <title>三朝北盟会编 - 第 93 页/共 105 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>三朝北盟会编 - 第 93 页/共 105 页</h1>
    <div class="content">　　※卷二百十九校勘记。
　　俊溃围走马河川（马误作鸟）  俊乃命统制米超（米超旧校云：疑是宋超此作朱超误）  忌刘岳飞以战不力飞不赴援（脱以至飞六朱超误）  忌刘岳飞以战不力飞不赴援（脱以至飞六字）  马立王璋（璋误作章）。



　　

●卷二百二十

　　炎兴下帙一百二十。
　　起绍兴二十五年十月二十二日丙申，尽其日。
　　二十二日丙申秦桧葬。
　　秦桧遗表曰：死生夜旦之常难逃大数命义臣子之戒敢竭愚衷属馀息之将辞恋清时而何及（中谢）伏念臣早缘末学奋自书生当见危致命之秋守策名委质之分画疆之遣元枢飞掩报之符存赵之陈具寮奉惩断之指仓皇皇奔走从君衣冠不变於中华觐会自依於常度虽历九死其未悔犹冀一言而可兴草徽庙之二策身居营窟心在周行洎浮海以言旋举同朝而趣异下石而挤者纷至奉身而退者累年荷上圣之深知排群疑而复用延登右揆峻陟维垣专秉任於钧衡奉畴咨於帷幄入而告后玉音常许其无心出则称君舆论共推於得体上遵成算复建中兴惟聪明睿智之绝伦病因古昔帝王之未有挺身死难救民於仗节之初修睦休兵寻盟於奏峨眉山之後是谓乐天以保天下继代以率功名居然甯亲以甯神（阙）盈城而盈野德之厚也。臣何力焉臣感陛下推心委用之诚进期毕命睹陛下。
　　求治焦劳之切退欲忘身但知方疾以尽公不敢辞难而避事仰勤宸注亲屈帝尊训词矜恻於孱躯天步迈临於寝室戴恩慈之俯逮徒感咽以何言顾愚臣知遇之。若斯虽举族捐糜而曷报而臣上负乾坤之造莫知药石之功病在膏盲命垂晷刻阙廷注想难瞻穆穆之光黾鼎妥安尚抱拳拳之恨念吁天而靡逮忍将死以犹言文虽不伦义或有取伏望皇帝陛下惟新盛德谨保清躬万寿无疆行奉东朝之养五兵不试永居北极之尊益坚邻国之忄盟深思社稷之大计谨国是之摇动杜邪党之窥觎以治乱为著黾以贤才为羽翼事有未形而宜戒言或逆耳而可从缓刑乃得众之方训本乃富民之术虽渊衷之素定在愚虑之实深凡此数端愿留圣念臣形留神往泪尽辞穷忧国有心敢忘城吨之策报君无路尚怀结草之忠。
　　遗史曰：初桧病銎招董德元汤思退至卧内各赠黄金千两德元以为。若不受则他时病愈疑钍心矣。乃受之思退以为桧多疑心他时病愈必曰：我以金试之便待我以写字台思退为非桧之党桧薨年六十六桧两居相凡十九年每荐执。若孙近韩肖胄楼王次翁范同万俊程克俊李文会杨愿李。若谷何。若段拂汪勃詹大方余尧弼巫章夏宋朴史才魏师逊施钜郑仲熊等皆不一年或半年诬以罪罢之尚疑复用多使居千里外州军。且使人伺察之是时得两建康园亭并以赐桧桧性阴密乘轿马或默坐常嚼齿动腮谓之马相家谓得此相者可能杀人内深阻如崖世不可测喜赃吏恶廉士通馈送四方大帅监司郡守馈送无虚日内库偶阙脑子上一日要脑子求这於桧桧取一匣进之至上前开缄而匣内有书题名衔乃广西经略方滋送桧者误不揭去上谓御前未尝有如此大片白脑子（旧校云：宪对召桧妻入禁中赐宴进淮青鱼宪圣顾问曾食此否对以食之已久。且视此更大。且多归以语桧桧恚之翌日易以糟鱼大者数十枚进之宪圣笑以为误见四朝闻见录脑子一事。又何疏忽。若此）桧每生日四方竞献奇宝金玉劝盏为不足道至於搜尽世闲之希奇以为侑如符行中郑蔼在四川馈送不可计虽空书亦於书匣中用金狮子二枚坐书凡献投书启者以皋羲稷契为不足比拟必曰：元圣，或曰：大圣云：初。
　　为宰相绍兴二年罢御笔付綦崇礼令作制力诋之及再为宰相加太师封益国公崇礼已死桧乞於崇礼之女夫谢之子家收取御笔焚毁其文曰：臣仰仗陛下昨自军兴之妆为宗社生灵计躬至军前权舆和好因以上格天心中兴国祚所谓後其身而身存无以天下为者可以托天下也。臣至愚极陋继亦将命出於自请当是时岂意有今日依乘风云：之幸盖捐躯徇国万一近似乃得与今日休兵保邦之议非偶然也。靖康之末邦昌僭号臣独不戴异姓乞於皇族不与背盟之议者选择继统其後军前取出欲行惩断幸而不死驱虏远去臣终不变初议至於徽宗书草以为南朝有子不当相待遽如石晋国相虽傲岸遣人厚送钱绢至盈万数後有传录至中朝者其本尚在可考不诬愚以君臣之契与立朝本末如此昨自初还朝时首奏令刘光世通书请好其後吕颐浩都督在外臣。又奏遣北人招讨都监门客通书求好未几边报王伦来归颐浩遂欲攘以归巳力援张邦昌友胥朱胜非来朝既而围城中人綦崇礼颐浩胜非援邦昌时受伪命人谢克家复来经筵当臣之求去也。陛下亲谕再三恩意凝密臣独以书生不识事体以必退为真是颐浩乃与权邦彦同日留身乘闲进言以谓宰相之去乃无一事，於是旋易台谏拟请御笔至崇礼草制之日请以为据克家崇礼之进用外人所不知臣固知二人独颐浩所私昵非陛下所眷注也。崇礼被逐常以所得御笔公示广众不知事君之体至於如此士大夫虽每窃非笑然以其人茸凡下缙绅不齿不足以牙颊姑置度外臣以出处自有本末後世当有公议不必与此辈较曲直故不论也。今崇礼已死无子独有女嫁谢克家之孙之子。若不收拾所降御笔复归天府则万世之後忠逆不分微臣得君立朝无所考信实害国体伏望圣慈特降睿旨令台州取索崇礼所受御笔缴进仍以臣今奏疏送付史馆就以传僦胜幸甚贴黄克家初受舆论界对所亲厚言等柰何盖已不有其父矣。岂意自全以至今日克家受颐浩胜非之援再至经筵曾无几时乃自奏言陛下以一人言召臣。又以一人言而去恐四方有以窥陛下其敢为大言元气忌惮如此疑以传疑何所不至伏望圣慈深赐降鉴奉圣旨依奏三省行下台州取元降御笔复归天府所谓欲盖弥彰者。
　　桧之谓也。桧每遇生朝锡赍踵道赐教坊乐佐酒一日有伶人作杂剧之戏其子喜笑声微高桧目之不语少顷桧起更衣久而不出妻王氏使人探之乃在一室中默坐智者谓桧叹其子不足以相副也。呜呼深哉！乞置益国官属虽不行亦不加罪王循友乞加桧九锡虽不行俄自知镇江迁循友知建康府识者不敢言惟以目相视。
　　靖康小雅曰：公讳桧字会之建康人也。当靖康二年金国二酋（二酋改作尼堪二太子）既日遣吴开莫俦入趣立异姓议未决声言将纵兵屠城中外危惧士大夫震忄栗颠倒遂有张邦昌之请公为御史中丞毅然独陈於虏（此字改作金庭）以谓主上仁孝圣明天下归心废非其罪岂计之得也。愿速反正以慰神人之望苟立异姓有死而已二尊（改作金人）遽怒致公军中执之而北时终始不肯立异姓者孙傅张叔夜与公三人而已呜呼士之所事外则君内则父父既不可易独君可易耶。且胡（改作金）人席其破京师之威以迫忧恐重死之人自以谓惟所废置莫我违也。绅既靡然奉承风旨之不暇以偷其生况敢（阙）其心以攻其失哉！公儒者也。内激忠愤不顾其身惟义气在其古所谓忠臣耶孔子曰：仁者必有勇今於公见之《诗》曰：天崩地陷革我洪图孰敢维时醇儒祈复明辟诡捐躯猛虎垂涎遂将其须骊龙不睡乃探其珠身赴沙漠名振九区。
　　中兴姓氏录曰：秦桧字之建康人也。父敏学曾任湖州吉安县丞转信州玉山县令知静江府古田县皆以清白闻敏生四子桧其第三也。政和五年何桌榜登进士第为密州学教授知州翟汝文安抚使张叔夜皆荐之中宏词科李邦彦荐入馆职後除监察御史靖康初尝使於大金回除右司监代陈过庭为御史中丞大金陷京师取徽宗渊圣北去欲立张邦昌立命御史台疏其功德桧列其罪而上之。又表乞立皇太子或越王。又表乞立皇叔亲内不预背盟者一人及连衔乞立张邦昌之文桧不肯书名大金乃取诣其军由是世称其忠在大金时为徽宗作书上粘罕（改作尼堪）以结和义粘罕（改作尼堪）喜之赐钱万贯绢万匹建炎四年大金攻楚州乃使乘船舰全家厚载而还俾结和议为内助桧至涟水军贼丁礻┆寨诸将度曰：两军相拒（，岂有）全家厚载逃归者必大金使来阴坏朝廷宜速追之以绝後患贼军参议王安道机宜冯。
　　由义力保护之曰：此是宋渊圣朝中丞万一事平朝廷寻之我军诛矣。宜送之朝衤┆乃令安道由义送至镇江府桧见刘光世首言讲和为便光世送之朝士民闻桧来皆惊疑惟范宗尹李回荐其忠除礼部尚书绍兴初除参知政事桧曰：陛下用臣臣必能耸动天下之士後宰相范宗尹罢上欲用吕颐浩已召之富直柔韩璜辛道宗永宗皆惧其来密荐桧为相俾塞其进乃拜尚书右仆射。若误国之相汪伯彦首复其官与之宫祠以报旧恩及吕颐浩至俟命一月上卒用为左仆射桧心不喜阴结朋党以自助引翟汝文参知政事汝文公言天下人知桧真大金之奸细必误国矣。汝文乞罢去。又遣大金招讨都监客通书大金求好故大金遣王伦南还议和颐浩荐朱胜非綦崇礼谢克家入朝往往言桧之奸上悟罢其相乃落职仍谕朝廷终不复用书其罪付崇礼作麻力诋之并其党胡安国程江跻刘正张焘吴表臣皆罢之後复观文殿大学士命知温州碌碌无治声张浚为相上幸平江府抚军浚以桧柔佞易制荐入使备员乃除行宫留守次年奏召为枢密院使桧亦无所建明奉浚而已八年召为尚书右仆射兼枢密使同赵鼎秉政会王伦高公绘自大金还来许还韦太后邢皇后及河南州县桧力主和议鼎不以为然乞罢去桧遂专政枢密编修胡铨言和议非策乞斩桧及王伦以谢天下上怒黜铨而和议定许大金岁币银五十万匹两命王伦（交割）故地以请太后皇后尽得江南州县而大金渝盟王伦太后皇后亦不还桧知务本熙浩已病桧怀憾不已召为西京留守颐浩激愤而死後命台州发其家私暗事尽贬其诸子一家破矣。赵荣以宿州降命缚还金以绝中原士民来降之路世哀荣之忠而觉桧之心矣。参知政事李光憎桧所用皆亲戚略无公道与桧相争而罢去次年五月大金背盟入寇（删此二字）复陷河南州县士民归咎於桧桧傲然不肯退上亦眷之不衰桧欲慰敌心乃命诸大帅岳飞韩世忠张俊刘皆追还不使深入。又惧诸将怨滥赏以官。又诬赵鼎怨言安置湖州士之稍端正如范冲王居正张九成辈尽逐之杨沂中濠州败绩殿前司兵几尽桧利其缪加沂中开府仪同三司以慢军势乡人范同议诸将帅多握重兵桧用其策而逐同居筠州贪其功於己桧加尚书右仆射兼枢密使。
　　俄。又加少保冀国公忌谋深名重因与张俊不协乃罢其兵使知荆南。又忌岳亦与张俊不协罢其政。又诬其反杀之於大理寺天下怨之三军解体大金遣莫将韩恕回桧。又再主和议割唐邓商泗州以献大金倍添岁币之数。又诬李光怨言责建甯军节度副使藤州安置光大泣而去张俊方知福州桧忌其名而罢之大金还徽宗郑后邢后梓宫及韦太后上大悦加桧太师屡赐玉带桧初欲罢诸帅兵乃厚结张俊俾为枢密使尽护其军。又专主武臣差注及事成使江邈言俊罪而罢之，於是朝权尽归於桧非桧亲党及昏庸谀佞者则不得在官忠正之士各避山林闲桧徙封魏用兄梓为翰林学士终资政殿学士弟棣及妻兄王奂王会皆为两制王奂王历等皆居抚州恃桧势陵夺百姓田宅甚於寇盗绍兴十二年科举谕考（试官）以其子喜为状元俄除礼部侍郎迁翰林院学士後除枢密院加少保嘉国公二十四年科举。又令考（试官）以其孙埙为状元上觉自选张孝祥为第一凡欲差除皆非典故止及其亲戚故旧而已不畏公议傲慢自恣大金命尽发前後所得大金契丹及归朝人五万还於大金内弱军势绝後来归降之心严衢信处婺建等州皆大水士民溺者数万桧隐而不奏有闻言者必罪之再诬赵鼎怨言安置吉阳彗星见桧不乞退康与之言彗不足畏桧特改宣教郎擢用之。又忌张浚落其职使知连州频使臣僚及州县奏祥瑞以为桧秉政所致改封益国公别筑大第穷土木之丽以赐会武臣乞除差恩赏桧尤恶之积百千员无一得者客行朝饿。且死者岁不下数十以激军中使无斗志人人思乱士民词讼略不省览殿前司使臣施全候桧肩舆於市刺之不中自是列五十兵持攻梃自卫忌湖寅忠梗诬其罪安置新州。又安置李光昌化军初赵鼎议立普安恩平二郡王为皇子桧不欲宗强劝上曰：鼎欲立皇子待陛下终无子也。宜俟亲子乃立上见江左小康以为桧力任之不疑郐有结内侍及医师王继先微旨动静必具知之日进珍宝珠玉书画奇殖羡馀钱专徇帝嗜好故帝眷宠无比命中使陈典续呈赐珍玩酒食无虚日两居相位通十九年荐执政柄必选世无名誉柔佞易制者不使预事备员书姓名而已百官不敢谒执政州县亦不敢通书问如孙近韩肖胄楼王次翁万俟程克俊李文会杨。
　　愿李。若谷何。若段拂汪勃詹大方余尧弼巫章夏宋朴史才魏师逊施矩郑仲熊等皆其奸党不一年或半年亦诬以罪而罢之尚疑复用多使居千里外州军时使人伺察之是时得两府不以为荣迨疾甚上临问之桧已默不省次日卒年六（十六）四方士民相欢庆封建康郡王致仕其子喜尤瓷横不学闻桧死置酒大喜其党董德元曹泳等谋荐喜继相位上久知桧跋扈秘之未省乃赐喜少师致仕诸孙在外宫祠再赠桧申王护丧以葬江甯继而台谏汤鹏举往往言其奸逐其亲曹泳郑亿年王会等於岭表诸亲王等数十人皆罢窜之。
　　秀水闲居录曰：绍兴改元范宗尹独相方三十许岁自谓有其器而政事殊未练也。方群盗扰五七郡小盗扰三两郡，於是公然剽掠民力既竭尽皆渡江纵去刂却。又於沿江易置帅藩创立安抚大使但约每帅相去七百里不问形势如池州僻陋乃置江东大帅事同戏剧。又欲治崇甯大观以来滥冒恩赏条目实繁秦桧力赞之命既下参政李回非次改官诸大将皆尝随童贯被赏并领管削沿边死事之人所得恩数亦讠宣甚桧复以此挤宗尹遂罢相揆席久虚桧欲得之倡言曰：我有二策可以悚动天下或问何以不言曰：今无相不可行也。未几桧果相次年植党以排吕颐浩上乃悟尽逐其徒桧亦罢政前一日召当制学士綦崇礼谕以桧二策仍出其元奏云：以河北河东人还金虏（删此字）以中原人还刘（删此字）豫如斯而已令载之制词至四年虏（改作金）使李永寿王翊来聘首言此事正与桧语合盖桧自京城随虏（改作金）北去为彼大大酋（改作帅）挞辣（改作达兰）郎君任用虏（改作金）骑渡江与俱来回至楚州遣舟送归桧王仲山胥也。仲山别业在济南府为取数千缗赆其行其後挞辣（改作达兰）统兵犯（改作攻）淮甸朝廷遣魏良臣王伦奉使至其军中数问桧。且称其贤乃知桧之策出於虏（改作金）意也。桧之初归自言杀虏（改作金）人之监已者夺舟来归然全家同舟婢仆亦如故人皆知其非逃归也。逮其辅相力荐良臣入为都司继除从官欲弭其言耳。
　　又曰：郑相居中京师人族叔绅者开酒肆（俗云：正店）负官钱禁锢开封府其家窘甚妻离去改适张蕴女入端王府至元符末徽宗即祚郑氏立为妃绅骤贵居中亦进焉崇甯四年居中为内翰是年冬星变蔡京罢。
　　相五年居中探知徽宗有复用之意颇为延誉京师赐第建阁以君臣庆会为名居中作上梁文曰：邱壑未应容谢傅哀衣行见命周公。又曰：自有薰风来解愠更无箕舌巧为谗其迎合类如此大观改元京复相居中除副枢以椒房之故朝论不与即除资政殿学士示几再除知枢密院继拜首相，於是赐第建阁宠冠廷臣两子皆甯大观以来宰执子弟例作从官居中长子曰：修年次子曰：亿年亿年思所以自别假手於门馆孙谦亨获与荐名既赴大比试居中（在相）位差试官多其所亲知举王安中李邦彦宇文虚中参详检点官莫俦黄颍张志李质李舜由辈皆是也。余时为太学官例差入院引试日亿年谦亨并案而坐以便傅授巡按官亦其所善尝有一二员守护虚为兵卒所纠也。庭中士人帘内试官无不扌腕既考校俦颍等曰：诣诸位搜访亿年程文既得之即送知举三公拆号亿年名在第九余即就取试卷阅之议论绝寻常惟策三篇粗有可取亦在去留之闲每道头尾各用祖宗故实一事疑即暗号也。榜既出物议殊不平台疏论之有旨取程文看详则试卷已不见议者益喧。又数日得於试院井中污损不全。又有旨令进入乃降手诏称其文理合在高第。且奖谕居中有义方之训恭惟徽宗皇帝天覆海涵有大恩德於居中父子亿年即授秘书少监（遂遣）造法从其後居中丁忧罢相复领枢密院薨於位赠以王爵恩礼宠数哀荣始终冠绝古今以君臣施报之义论之亿年兄弟当如何哉！建炎四年虏（改作金）骑渡江亿年被执北去逆豫僭立即臣事之为户部吏部侍郎户部尚书迁除执政尚书右丞资政殿学士绍兴七年虏（改作金）既废豫以河南地来归亿年召还时宰秦桧者王仲山之婿也。亿年母即仲山亲姊桧子喜复娶修年之女至是颇佑之妆至除杂学士继欲复伪齐所授职名参政李光榻前面折之以为不可乃止後数月光罢政亿年竟复资政殿学士仍奉朝请虽士论汹汹而一时侍从台谏皆桧私党不复顾逆呜呼亿年事逆豫为执政掌其机事预其深谋而所谓机谋者欲灭吾宋也。欲危吾君也。欲倾覆赵氏宗社而为刘氏家国也。欲吞并东南而臣属之也。在律叛逆不原赦不分首从然则亿年与豫其罪等旧官其可复乎！唐禄山之礼既复两京陷贼官以六等定罪最重。
　　弃市次自尽馀流窜故相张说二子均自皆当死肃宗以在东宫时说有保佑之功欲贷之明皇曰：均自事贼皆任权要均仍为贼毁吾家事不可赦肃宗复请，於是流自岭表而均被极刑焉徽宗之待居中厚於明皇之遇张说亿年之事逆豫亲於张均之事禄山而况居中素无援助之力今失刑如此何以慰徽宗在天之灵乎！。
　　赐进士出身头品顶戴四川等处承宣布政使司布政使清苑许涵度校刊。
　　※卷二百二十校勘记。
　　身营狡窟（误作身居营窟）  继代以率代功（代功误作功名）（阙）盈城而盈野（原阙系不至二字）  士大夫虽每窃非笑（非字衍）  况（阙）  其心以攻其失哉！（原阙系违字）  绵以清白闻名（名误作敏）复命台州发其家私暗事（复误作後）。



　　

●卷二百二十一

　　炎兴下帙一百二十一。
　　起绍兴二十五年十一月，尽二十六年五月二十四日壬子。
　　二一月徐嘉为大金贺生辰国信使。
　　先是差宗正丞郑冉为贺生辰国信使臣僚言冉素贪污罢之乃以徐嘉为贺生辰国信使。
　　洪皓复敷文阁直学士致仕。
　　行状曰：建为三年苗傅刘正彦出逃未伏诛上将狩建康先君上疏言今内难甫平外敌方炽。若轻至建康恐金人乘虚侵轶宜遣近臣先往经营庶事告办鸣銮未晚也。时庙谟已定不能从既而悔之上问宰辅近谏移跸者为谁今安在丞相张和公时知枢密院以先君对过秀邀先君至平江欲以为部使者招二凶适捷书至乃止将辞归和公曰：吕丞相欲见君即遣直史介谒俄有旨召见时方墨衰丞相脱巾服衣之既对上以国步艰难两宫远狩为忧先君极言天道好还裔夷安能久陵中夏（删此八字改作敌无久盛之理）此正春秋必阝郢之役天其或者警晋训楚也。所言反复当上意上曰：卿议论纵横熟於史传有专对之才朕方择使无以易卿先君以母老父丧恳辞不许擢徽猷阁待制迁五官假礼部尚书为奉使大金军前使令与宰执议国书先君欲有所议辅臣护其文不喜遂抑迁官赐告一日归别先君持太硕人拜。且泣时长子适甫十三岁逖以下皆襁褓呱呱省别行路不能仰视先君弗子也。淮甸贼[B227]起除兼淮南京东等路抚谕使俾李成以兵护至南京成方与耿坚围楚州以责其降虏（改作敌）为名实持叛心先君遣书抵成成曰：计泗虹有红巾非千骑。且不可往军食绝不克唯命先君闻坚可撼阴遣说之曰：君越数千里赴国家急山阳纵有罪当禀於朝今擅兵攻围名为勤王实作贼尔坚意动遂强成敛兵先君行未至泗境谍云：有迎骑介而来副龚曰：事叵测虎口讵可先君不得已遂返即上疏言李成以朝廷不应付粮饣襄有引众纳命建康之语今靳赛据扬州薛庆据高邮万一三叛连衡何以待之方含垢养晦之时宜选辩士谕意优进官秩畀以京口纳运如晋明帝待王敦可也。疏奏上遣阁门宣赞舍人贺子仪抚谕成给米五万石令第将士名恩初先君戒所遣使须疏从中出乃诣政事堂白副封时时方禁直。
　　达忤宰臣意以托事滞留降承议郎许出滁阳路张守忠李贵啸聚颍上道益梗提举官范锐张锐尝招慰之旋复乱先君至顺昌闻贼有至近郊以牛驴市物者约与相见谯门下先君晓譬切至曰：自古无白头贼贼悚然请归报其渠乃为书致其渠守忠贵听命率所谓李阎罗者先君闲关至太原留几一年虏（改作金）遇使人礼益削及至云：中大酋（改作帅）粘罕（改作尼堪）迫遣与副使官伪齐先君曰：万里衔命不得御两君以归大国度不足以有中原当还诸本朝乃违天以奉逆豫豫可磔万段顾力不能忍事之耶今留亦死不臣豫亦死偷生狗鼠闲甘鼎镬不悔也。粘罕（改作尼堪）怒命壮士拥以下执剑夹承之先君不为动旁贵人曰：此真忠臣也。止剑士自为跽请粘罕（改作尼堪）怒少霁遂流递於冷山与假吏沈珍隶卒邱德党超张福柯莘俱副使至汴受豫命知恩州流递犹中国编窜也。云：中至冷山行两月程距虏（改作金）都二百馀里地苦寒四月草始生八月而雪土庐不满百皆陈王悟室（改作乌舍）聚落悟室（改作乌舍）使诲其子或二年不给衣食盛夏矣。衣角布番谓（改作时命）四隶采薪他山尝久雪薪尽至拾马矢煨丐而食绍兴二年使者王伦归为上言之即下秀州存问家属赐银绢二百适未冠得监南岳庙先君辱於悟室（改作乌舍）十年多数诗以讽皆忧国伤时语悟室（改作乌舍）尝得献取蜀策持以问先君先君历陈古事梗之悟室（改作乌舍）锐欲吞中国曰：孰谓海大我力可乾但不能使天地相接尔先君曰：兵犹火也。弗戢将自焚自古，岂有四十年用兵不止者。又数数为言所以来为两固事今既不受使乃令深入教小儿兵交使在礼不当执悟室（改作乌舍）或应，或不应既大怒曰：汝作和事官却口硬谓我不能杀汝耶先君曰：自分当死愿大国无受杀行人之名此去莲花泺三十里使之乘舟一人荡诸不以坠渊为言可也。悟室（改作乌舍）义而止两宫蒙尘五国城尝遣私人奏书并献胡桃梨修粟丐诸物两宫始知赵氏中兴永陵讳闻先君北向泣血旦夕临後遇讳日即燕山开泰寺为文以荐其略曰：故宫为禾黍改馆徒馈於秦牢新庙氵存衣冠招魂但歌於楚些虽置河东之赋莫止江南之哀遗民失絷唯呕血。又云：盛德之礼传百世以无穷在天之灵继三后而不朽故臣读之无不掩涕已遣使约和悟室（改作乌舍）问所议。
　　十事先君条析之甚至曰：封册是虎名年号本朝自有三千两金景德所无东北宜丝蚕大国有其地矣。绢不可增也。至於取淮北人摇民害计本朝必不可景德之盟南北所得人皆不取载书犹在可覆视也。悟室（改作乌舍）曰：吾固取投附人诛之以惩後何为不可先君曰：昔魏侯景举十二州地归梁至萧明於魏景遂作乱陷台城仆两帝中国所监决不相从悟室（改作乌舍）稍悟乃曰：汝性直所言不诳我吾与汝如燕遣汝归议遂行所存沈珍邱德党超三人既而莫公将近北来议不合囚汲州事复变道达靼帐其酋（改作帅）闻洪尚书名争邀入穹庐出妻女胡舞（删此五字）举浑脱（删此二字）酒以劝到燕一月越王兀术（改作乌珠）族悟室（改作乌舍）党与坐死数千百人独先君故与悟室（改作乌舍）持论身几死数矣。兀术（改作乌珠）知之故得免燕人重先君执节争持酒食相劳苦先君闲行廛市物色谍者得赵德书几数万言藏故絮中以归曰：顺昌之役虏（改作敌）震惧丧魄燕之珍器重宝悉徙以北意欲捐燕以南弃之王师再躏）河南後必更戍具以悟室（改作乌舍）问答语两宫诸王主所居报上是岁绍兴十年也。明年夏求得皇太后书遣邵武男子李微来上大喜因御经筵谓讲读官曰：不知太母甯否几二十年虽遣使百辈不如此一书遂官李微其冬复以书（来曰：）虏（改作金）已厌兵势必不久异时以妇女随军今不敢携朝廷不知虚实卑辞厚币未有成约不。若乘势进击再造犹反掌尔所取投附人只欲保守江南归之可也。独不监侯景之祸乎！。若欲复故疆报世雠则不宜与胡铨封事此咸有之知中国有人益生惧心张丞相名动殊方可惜置之散地并问李赵二相安否献六朝御容徽宗御书其後和定（永）陵及太后归音皆先报凡四年中以文书至得九数陈军国利病谓施行之则宗社生灵之主留中皆莫得闻先君言无隐情归国以此触罪诸子惧深祸过庭不敢一问北事故忠言秘策不昨详独系帛书所存大略如此初宇文虚中既换虏（改作北）官欲扳先君分谴乃力荐於虏（改作北）庭换先君为翰林直学士力辞获免宇文虚中为详定礼仪使始造赦其文复及先君先君诉虏（改作金）相韩乞於真定或大名养济图逃归计怒虚中赞其（阙。旧校云：盘洲集作赞其决）遂换中京副留守复力辞大怒降留司判官为承德郎趣行者屡矣。誓以死不就职虏（改作金）法虽未换官而曾被任。
　　使者永不可归虏欲以计隳先君令校云：中进士试使者监上道先君日损食阳为有疾状既至谓同院官曰：今取士以诗赋吾故学经尔曰：，岂不能出语策士乎！考官孙九鼎者有太学旧为以疾闻得回燕虏（改作金）议遣奉使人各还其乡因赦及之他使者幸稍徙多占淮北无敢言淮南者先君实以饶州闻张公邵朱公弁自变言和州徽州人既议和还淮以南使者故先君三人在遣中用事者多曰：此等人。若放了几时更有今不留後必为我患归计屡欲变参知政事王公伦至燕先君得虏（改作金）阴谋从坡上与馆中人语为留守翼王所获付吏将驰流星骑上其事副留守渤海人高吉祥素嘉先君忠委曲护出之。且易以他牍先君行月馀方以元牍奏垂入境追者七骑至及诸淮则在至盱眙以奉使无状自劾上方以来归为喜报无罪可待日以御札趣觐既至阙登时见内殿奏事罢力求乡郡养老母上曰：卿忠贯日月志不忘君虽苏武不能过岂杏仁中朕去也。赐内库金带鞍马既。又以马惊复拜赐。又赐御铭赞制琴一黄金三百两帛五百匹象齿三百斤绵香酒茶诸果物中使曰：踵门咨访宸章沓至。且谕旨将柄用皇太后之归也。过燕先君冒禁朝焉至陛对乞赐见明日即诏入慈甯殿已设帘皇太后顾人曰：（旧校云：盘洲集作皇太后顾帝曰：）我故识尚收矣。命彻之对外庭臣唯先君一人见宰相秦桧肆言无所避弥三日不休曰：张丞相虏（改作敌）所尊惮乃不得用钱塘暂跸而景灵太庙极土木之工示无中原意耶语侵秦皆类此秦谓适曰：尊公信有忠节得上眷但官职如读书速则易终而无味要当如黄锺大吕乃可阅九日进徽猷阁直学士提举万寿观兼权直学士院虏（改作金）来取赵彬辈三十家先君疏言昔晋韩起买环於郑郑小国也。能引谊不与虏（改作金）既限淮淮官属皆吴人留不遣盖虑知其虚实情伪也。彼方困於蒙古姑示强以尝中国。若遽从之彼将谓秦无人而轻我矣。疏出做作色曰：公无谓秦无人後上疏言，或以不与之故恐致渝盟宜曰：俟渊圣皇帝及皇族归乃遣。又言王伦郭元迈辈以身徇国弃之不取缓急缓切经筵进故实引楚平王止子旗伐吴事因言吴取州来楚弗与校抚民治兵五年而後用师今淮右之民劳罢流散宜时使薄敛勿令转徙无告中兴急务也。秦益不喜初虏（改作金）围。
　　楚州久不下时秦留粘罕（改作尼堪）所虏（删此字）使之草檄谕降有室（改作锡纳）者在军知状先君与秦语及虏（改作金）事因曰：忆室（改作锡纳）否别时托寄声秦色变而罢明日侍御史李文会论先君在朝必生事遂出知饶州秦方钳天下舌不得言中官白锷从皇太后北归者宣言为理乖洪尚书名闻华珍（改作中外）顾不用秦闻系锷大理狱狱成锷实不识先君特以虏（改作北）中知名故锷既流岭海谏议大夫詹大方特疏先君与锷刎颈交更相称誉遂罢郡未几谪濠州团练副使安置英州懿节皇后之姨高氏与其夫赵伯隶悟室（改作乌舍）戏下贫甚先君屡之范蜀公之孙祖平虏（改作金）不以为官佣奴之先君使以东坡所为蜀公铭白曰：我官人也。虏（此字改作金帅）曰：东坡书不疑矣。即释之先君资以归装贵族有流於黄龙府优籍者二人先君属副留守赵伦除其籍刘公光世之庶女小丑在虏（改在金）豢豕为赎以重价求匹偶衣冠之家略为人奴者赎之数十人张待制宇发自蔚州死云：中先君过荒寺见其榇摧之至燕山授其仆锺禹功使葬司马侍郎朴握节以死居数年无有能明之者先君为陈本末诏以忠节显著赠兵部尚书其归也。北人治饯具几匝月後使者至虏（改作金）多问先君今何官居何地先君有胆略遇大事敢为平居慷慨有经略四方之志常与诸子曰：在北方久料之熟矣。今其势日削可以凭轼取之过河朔时见父老指共子孙日是皆生长兵闲已二十馀矣。不知有宋我辈老。且死恐无以系思赵心不幸大忤时相挫抑颠沛天不假龄斋志殁地诸孤不孝不及见其成大功名也。。
　　皓有松漠记闻金国交文具录传於时其松漠记闻曰：女真旧绝小正朔所不及自兴兵以後浸染华风酋长生朝皆自择佳辰粘罕以正旦悟室以元夕乌拽马以上已其他如重午七夕重九中秋中下元四月八日皆然变有用十一月旦者谓之周正（删女真至此七十六字）金主生於七月七日以国忌用次日今朝廷遣贺使以正月至彼盖循契丹故事不欲使人两至也。。又曰：女真旧不知几月如灯夕皆不晓己酉岁有中华僧被掠至阙遇上元以长午引灯表而出之以为戏女真主吴乞买对时有南人谋变事泄而诛故乞买疑之曰：是人欲啸聚为乱刻日时立此以为信耳命杀之後数年至燕颇设之至今遂盛（删。又日至此百一十一字）。又曰：初。
　　汉儿至曲阜方（删此字改作时有议）发宣圣墓（下添者字）粘罕（改作尼堪）闻之问高庆绪（勃海人）曰：孔子何人对曰：古之大圣人（下添尼堪怒三字）曰：大圣人墓，岂可发皆杀之故阙里得全。又曰：予顷与其千户李靖相知靖二子亦习进士举其至女嫁为悟室（改作乌舍）子妇靖之妹曰：金哥（改作景格）为金主之伯固伦侧室其嫡无子而金哥（改作景格）所生今年约二十馀颇好延接儒士亦读儒书以光禄大夫为吏部尚书其父死乞宇文虚中高士谈赵伯为志高宇以赵贫命赵为之而二人书篆其文额所濡笔甚厚曾在燕识之亦学奕象戏点茶（删此七字）靖以光禄知同州冒墨有素（删此四字）今亡矣。其论议亦可听衣服皆如汉儿（删此六字）。又曰：辽亡大实（改作达实）林牙亦降（大实小名林牙犹翰林学士虏俗大概以小名居官。删注二士字）後与粘罕（改作尼堪）双陆争道罕（改作尼堪）心欲杀之而口不言大实（改作达实）惧及既归帐即弃其妻摧五子宵遁诘旦粘罕（改作尼堪）怪其日高不来使召之其妻曰：昨夕以酒忤大人（大音柁）畏罪崦窜询其所之不以告粘罕（改作尼堪）大怒以配部落之最贱者妻不肯屈强之极口骂遂射杀之大实（改作达实）深入沙子立天祚之子梁王为帝而相之女真遣故辽将余都三（改作伊都库）帅兵经略屯田於合堇（改作和勒端）城（城去上京三千里）大实（改作达实）游骑数十出入军前都姑（改作都库）遣使打话遂退沙子者盖不毛之地皆平沙广漠风起扬尘至不能辨色或平地顷刻高数丈绝无水泉人多渴死大实（改作达实）之走凡三昼夜始得度故女真不敢穷追辽御马数十万牧於碛外女真以绝远未之取皆为大实（改作达实）所得今梁王大实（改作达实）所得今梁王大实（改作达实）皆亡馀党犹居其地。又曰：金国治盗甚严每捕获论罪外皆加倍责傥唯正旦（旧校云：松漠纪闻作正月十六见别本。又云：归本亦作正月十六日）则纵偷一日以为戏妻女宝货车马为人所窃皆不加刑（删妻女至此十四字）是日人皆严备遇偷至则笑遣之既无所获虽畚镬微物亦摧去妇人至显入人家伺主者出接客则纵其婢妾盗器他日知其主名或偷者自言大则具茶食以赎（谓关酒肴馔之类）次则摧壶小亦打糕取之亦有先与室女私约至期而窃去者女愿留则听之自契丹以来皆然今燕亦如此（删既无至此九十九字）。又曰：蒲路虎（改作富勒呼）性爱民所居官必复租薄征得番汉闲心但时有酒过後除东京留守（治勃海城）敕令止饮行未抵治所有一僧以索柃瘿盂遮道而献（索柃木名有文缕可爱多用为宛）曰：可以酌酒路虎（改作富勒呼）曰：皇帝临遣时宣戒我勿饮尔何人乃欲以此器导我。
　　耶顾左右令勃辣骇（彼云：敲杀也。。勃辣骇改作干布哈）即引去行刑者哀其亡辜击其脑不力欲令宵遁而以死告未毕复呼使前僧被血淋淳蒲路虎（改作富勒呼）曰：所以献我者意安在对曰：大王仁慈正直百姓喜幸故敢奉此为寿无他志也。路虎（改作富勒呼）意解欲释之询其乡以渤海对路虎（改作富勒呼）笑曰：汝闻我来用此相鹘突，岂可赦也。载召而责之曰：汝曹群游已冒法而乃敢显行吾前耶皆射杀之。又曰：金国之法夷人官汉地者皆置通事（即译语官也。，或以有官入为之）上下重轻皆出其手得以舞文招贿三二年皆致富民俗苦之有银珠哥大王者（银珠者行弟六十也。）以战功贵显而不熟民事尝留守燕京有民数十家负富僧金六七万缗不肯偿僧诵言欲申诉逋者恐相率赂通事曰：汝辈所负不赀今虽少迁延终不能免苟为厚谢我为汝致死其僧民皆欣然许诺僧具牒跪听命通事潜易他纸译言曰：久旱不雨僧欲焚身动天以苏百姓银珠笑即书牒尾称寨痕者再庭下已有牵栊官使二十辈驱之出僧莫测所以扣之则曰：塞痕好也。状行矣。须臾出郛则逋者已先期积薪拥北人惜赦无郊霈予衔命十五年才两见赦一为余都姑叛一为皇子生。又曰：省部有令史以进士及第者为之。又有译史，或以练事，或以关节凡递敕或除州太守告令史译史送之大州获三数百千帅府千缗。若兀术诸贵人除授则令宰执子弟送之获数万缗（删。又日至此三百五十一字）。又曰：长白山在冷山东南千独创性里盖白衣观音所居其山皆白人不敢入恐秽气一闻致蛇虺之害（删恐秽至此十字）黑水发源於此旧云：粟末河契丹德光破晋改为混同江其刳木为舟长可八尺形如梭曰：梭船上施以桨止以捕鱼至渡车则方舟或三舟後悟室（改作乌舍）得南人始造船如国运粮者多自国往五国城载鱼。又曰：虏（改作金）之待中朝使者使副日给细酒二十量罐羊肉八斤果子钱五百杂使钱五百白面三斤油半斤醋二升盐半斤粉一斤细白米三升面酱半斤大柴三束上节细酒六量罐羊肉五斤面三斤杂使钱二百白米二升中节常供酒五量罐羊肉三斤三面杂使钱一百白米一升半下节常供酒三量罐羊肉二斤面一斤杂使钱一百白米一升半。
　　文具录曰：臣拘絷绝域十有五年凡所见闻亦尝记。
　　录比闻孟庾南还发箧得其状藁几阻归计应有书籍悉被留。若紧切者恐皆焚毁独存此书其官制禄格封荫谥讳皆出宇文虚中参用国朝及唐法制而增损之臣辄举其废置施设之略近左右司侍郎不除却置外郎和人六部初置吏户礼三侍郎位正四品後置三尚书仍兼兵刑之位正三品。又增三侍郎升诸司郎中为从五品添置外郎其後六曹皆置尚书国史院置监修以宰相兼领御史大夫翰林承旨皆阙不除国子监旧在燕京亦不设秘书省讼在燕宏法寺监少丞郎皆备中丞唯掌讼牒。若断狱会法或春水秋山（谓去国数百里逐水草而居处）从驾在外卫兵物故则掌其骸骼至国则归其家谏官并以他官兼之与台官皆备员不弹击鲜有论事者外道虽有漕使亦不刺举故官吏赃秽略无忌惮其恃权势者恣情公行民不堪命（删与台至此四十六字）左右丞相以见有人故以侍中令居其下仍为兼职两省侍郎亦虚位以左右丞皆有风险任仍列其上参政亦阙官故在从二品後虽置二员却称参知统牧猛安（改作明安）谋克（改作穆昆）以管女真户为上杂以汉上为下猛安（改作明安）者夷言（删此二字）谓之肩安谋克（改作穆昆）即毛毛可都事令史多以登进士者为之预其选者人以为荣凡丁家难者不以文武主下未满百日皆差监关税商税院盐铁场一年为任谓之优饶其税课倍增者谓之得筹每一筹转一官有岁中入九老家者近者拣课额少处受之，或以家财贴纳只图迁转綦欲迁者於课利处除岁额外公然分之每岁转差参知员至燕集注五品以下陟皆由都事令史好恶其有负者不责降只差监辖盐场课额虽登出卖甚迟虽任满去官非卖尽不得仕至有十年不调者无磨勘之法（删凡丁至此一百七十三字下添官人法三字）每一任转一官以二十五月为任将满即改除并不待阙亦无选人法河南州选人初用举官升改近以举官受赂遂废不行本朝士人有带职自大观文至直秘阁皆谓之贴职。若换授者不问高下於阶官上只加一资既无职名惟重阶官以三品为高六曹郎中旧依辽例皆称尚书故以侍郎为重今则自侍郎以下只呼阶官而不称其职明经童子两科仕止於州司候县主簿任子之法一品於阁外承应一品内供奉班不限人数亦无年限并补右职皆与监当本朝人换官以进士为上奏荫次之军功与他出身最下。
　　皆入杂班亻暴使三品以上俸不分正从虚中既在翰林乃诱后舅都检点乞增正品俸比价三品增三分之一点检既出复仍旧制近闻一品二品复增正品则三品亦例增矣。直省官主供官笔札皆用明经童子登科者为之引接用衙校牵栊亻兼从多用燕卒当职官多取其直而蠲（其役）一卒役一岁往来六七千里贫者甚苦之出钱七八十千乃免庙讳尤严不许人犯尝有一武弁经由元帅投牒误斥其讳杖背流递初只讳後有申牒云：闵也。遂并闵而讳之（删当职至此七十九字）自泗至会甯驿舍地里漫具於後其了不可缕陈聊述大概备乙览臣无任昧死绍兴十三年九月日洪皓谨记。
　　十二月张士襄远小监当。
　　张士襄因因奉使回奏事不实（谪与）远小监当遂监南康军城下酒。
　　张浚观文殿大学士。
　　制曰：无德不报君子以兹致祥疑罪惟轻圣人之所恻悯矧兹上宰备载元勋不胜人言之繁寝疏国士之遇投闲已久清议蔼然宜有裒嘉之章式昭眷倚之厚具官张浚幼负大节早际昌期五龙夹日而飞忠诚莫贰三军之帅可夺生死不移耿然孤忠播在兴论朕讲信修好休兵息民通南北两朝之忄为社稷万世之计而前日之辅政者何罪满朝之丑正者岂其股肱之良尚处瘴疠之地真祠美职内殿崇资非特以慰斯民之心亦所以增有识之气。
　　金人遣使来贺正旦。
　　二十六年辛次膺知绍兴府兼浙东安抚使。
　　遗史曰：先是辛次膺为湖南提刑闻金人遣使张通古来诏谕江南曾上书言父母之雠不反兵，岂有降万乘之尊屈已称藩者乎！书奏不报即丐祠台州崇道观绍兴十年金人败盟次膺有故人将漕湖北者拟寄居鄂渚而依焉及见待遇甚厚力留次膺寓居次膺亟归语兄弟曰：岳飞握重兵昧保身之策祸将及矣。飞厚赂其行闪膺不受遂入鄱阳寓居宫祠满以与秦桧不协不复再陈贫窭之甚未尝以一字通贵要亦未尝以毫发干人阅十二年忍穷如铁石而志气不少屈兄弟殂丧竭欢致养上顺亲颜抚恤幼弱一门和熙邑人化之至是除帅浙东未赴移知婺州。
　　四月十八日己丑陈诚之为大金国贺上尊号使苏晔副之。
　　陈诚之假资政殿学士苏晔假崇甯军节度使副之为泛使上金国主尊号也。。
　　五月二十四日壬子金人遣敬嗣晖萧中立来贺生辰五月二十四日壬子金人遣敬嗣晖萧中立来贺生辰。
　　赐进士出身头品顶戴四川等处承宣布政使司布政使清苑许涵度校刊。
　　※卷二百二十一校勘记。
　　先君欲有所易（易误作议）  胡铨封事此咸有之（咸一作或）始造具赦文（误作始造赦其文）  後三曰：复上疏言，或以不与之故（脱三日复三字）  金国交文具录（交字衍）  後数年至燕颇设之（设应作识）  苟能厚谢我（能误作为）  其山禽兽皆白（脱禽兽二字）  其俗刳木为舟（脱俗字）  始造船如中国运粮者多自国都往五国城载鱼（脱中字都字）  夷言谓之盲安（盲误作肩）  比从品俸增三分之一（从品俸误作从三品）  经由元帅投牒（由应作西）。



　　

●卷二百二十二

　　炎兴下帙一百二十二。
　　起绍兴二十六年七月，尽其月。
　　七月张邵卒。
　　礼部尚书奉使金国待制张公行实曰：建炎元年金虏（改作人）已陷京师二圣北狩车驾南幸海内扰公慨然有忧时之志二年二月请於州上封事曰：臣臣闻古人有言主忧臣辱主辱臣死臣观比年以来夷狄（改作金人）内侮京师陷没二圣北狩宫室为空陛下暴露盖二年於兹矣。天未悔祸淮甸再扰乘舆播越南绝大江以万乘之尊涉不测之险陛下之忧辱可谓甚矣。此诚臣效死之日而职有常守不备行阵冒矢石以毕臣分复欲剖心折肝指摘时事少陈愚者一得之虑以冀裨益其路无由疾首痛心继泣以血诚不胜愤懑臣伏读二月二十七日诏书有曰：今正事阙遗民俗利病或有关於国体或有益於边防并许中外士民直言陈奏顾臣不学无术暗於大体不敢自谓有忠言至计然之情不能自己诚不敢避狂妄之罪辄效其愚臣窃观今日中国之势可谓危矣。四海有瓦解之忧军民有怨叛之意夷狄（改作边骑）日以强盗贼日以多币藏空虚干戈配钝而陛下以单寡之兵伤残之馀退保吴载区区一隅之地国势危小言之则卑陋而不足以立国姑以当今所刀者为献，庶几日有就月有功岁有成以光中兴之业以复祖宗之旧陛下亦欲闻之乎！臣闻国之强弱系乎！形势有中原之形势有东南之形势塞飞狐杜太行据成皋之险距白马之津西取关中以制天下此中原之形势也。据建康阻淮泗资荆湖巴蜀之饶擅吴越闽岭之利养威蓄锐凤时待衅此东南之形势也。今中原形势未可遽争而东南形势当力争之何以言之虏（改作金）既已取三关据大河轹关中城河阳形势之地既略有之京师孤弱环而弗取虏（删此字）非不能取也。关其一面欲诱陛下归而掩之也。彼方形势以争中原而我乃屡衄不振之师乘军政破坏之後顿兵坚城经犯险阻决一旦之胜争尺寸之地百大气层谓见可而进知难面退者是中原之形势未可遽争也。东南之地素号富庶诚可因以为资待衅而动昔汉高以关中成帝业光武以河北致中兴刘裕以江左平关陕孤权刘备皆一时之雄亦因江东蜀汉之。
　　资而强於天下今东南兼有江淮蜀汉之地方之汉高光武盖陛下之关中河北也。岂孙权刘备区区僻陋所能拟哉！殆天以资陛下而赞之中兴舍此则无投足之地矣。可不力争之乎！非保东南无以为陛下之资非据建康无以镇东地之势建康之地龙盘虎踞古称帝都却倚大江险实天设荆湖巴蜀实居上流无事则漕免足以给费有警则召兵足以戡难顺流而下（不淹）浃旬吴越闽岭实财货所出摘山煮海其利不赀陛下何不据此以跨东南分遣将帅以除盗贼尽城江北诸州择人以守之重兵以镇之列屯相望绵地千里亦禁革之术为声援之助以为建康捍蔽以壮东南形势乃退保钱塘示弱乎！钱塘僻在海隅其地狭小臣恐虏（改作金）人闻之谓我弃江淮而退矣。有如遣闲谍诱盗贼以高爵连衡抗我外恃金人之救内据要害之地坚城列守未可疾攻则是江淮之闲。又生一金贼也。（改作劲敌矣。）失襄汉唐邓则川陕之运不通失武昌斩黄则荆湖之运通失九江采石则江淮之运通失淮西庐寿则维扬历阳可能南渡而江左震矣。就令能保钱塘彼将了豫章九江涉当涂京口数道并进南饶信北攻苏秀绝我援兵梗我粮道无地自处诚非持久之便也。以陛下之圣明睿智天资神武如此臣固知陛下非以钱塘为形势久安之地也。特以前日维扬无备暂为避狄（改作迁避）之计因时巡幸徐图其所响尔臣窃谓钱塘固非形势久安之地然舍建康而之他则尤为不可北门失守则京师陷关中残破则襄邓不足恃豫章长沙江陵之属僻小一隅不足自保。又下於钱塘小一摇动则江浙财货复失之矣。或者难臣曰：子欲天子幸建康岂欲以长江为险邪长江之险执与黄河黄河。且不足恃而虏（改作敌）既有之矣。乃谓长江足以捍蔽建康乎！臣应之曰：不然京师虽倚浊河为固我我宋之屏蔽自祖宗以来严兵镇守首尾相救形格势禁虏（改作敌）人澉入寇（改作潜入）非以黄河不可渡也。惧诸镇之兵俟其渡河而蹴之也。引兵兴入前限大河或邀其归路或击其半济虽欲无败可乎！澶渊之役纵还而甚惧靖康之初讲和而遂归徒以河北诸镇未尽破故也。靖康再寇（改作至）实失三关诸镇之未破者大抵兵少势弱自救不暇虏（改作金）人乘虚破京师去刂二圣其视黄河直。若一沟渎耳何足恃哉！然则以黄。
　　河为险而河北诸镇因河之险以为捍蔽者京师之势也。以长江为险而江北诸州因江之险以为捍蔽者建康之势也。江北之备臣请复言之虏（改作金）入宿亳登莱则楚泗濠梁为冲维扬为靖江江阴为重虏（改作金）入曹濮则陈蔡庐寿为冲历阳濡须为九江为重虏（改作金）入汝颍则襄吨为冲安陆斩黄为武昌示例国为重以臣之愚欲望陛下分遣能臣相视诸州要害筑坚城面守之长江之冲列置水军而驻於南岸津涉之地严为守备水战之具务极工巧自江陵而下镇江而上度地远近列将守之其闲地远势分则添置城堡守以偏裨声援相及烽火相望随其部分统大帅付之以征伐许之以便宜基倭任规画中在平日悉比极边虏（改作金）骑入寇（改作潜入）按兵持重或迎其前使不得渡或乘其後使顾而惊或邀其归使弃所掠或薄其险使歼其类虏围重镇则裒兵以援盗贼所渡则并力邀击此江淮设备之大纲也。其闲细目不可胜举臣未尽言姑以一方之所急者言之徙寿春淝水塞瓦梁缮懦须此一方之急也。寿春旧治控南北阻水为固其地最险自古南北交兵则必先争晋守之以抗石勒是以有距灵之胜梁失之以资侯景是以有台城之乱周世宗伐淮唯寿春坚守数年不可下因刘仁赡之病其众遂降世宗恶其险而迁之傥复其旧亦吾之保障也。淝水之阻横贯庐寿谢玄於此实破苻坚遗迹故道尚可究寻瓦梁诚塞後湖为渊自昔南朝谓之北海遣址尚存复之甚易濡须之乌孙权所营权失合淝则濡须为重我有合淝则濡须以轻设险豫备亦不可废凡此数事皆在所急唯徙寿春尤不可缓以臣观之今已晚矣。诚非一守令干辨所能了也。此一方之急臣所知而略而者如此江淮横亘其里数千臣之所未风与言之所示尽其他利害可类推矣。陛下诚能从臣之计进守建康以持形势经略江北以为距塞以我富强观彼衅隙秣马厉兵复中原之旧雪二圣之耻夫何难哉！或者复难臣曰：今日之事迫矣。中原待救有显然之急二圣未还须迎请之计车驾巡幸，岂有定所子不陈芳了观察家计建兴复之策因西北思归之士及其锋而用之以争中原乃欲说天子以都建康是偷安之计尔。且江淮之地纵虏（改作敌）得之不能守也。乃区区留意然则江淮而北子欲弃之以蹙国耶臣复应之曰：不然观时而动见可而进兵家之势。
　　也。吾岂乘中原而忘二圣哉！顾虏（改作敌）战屡胜而我常衄虏（改作敌）气方张而我未振角力争进诚所未暇。若曰：得吾地而不能守因置度外。又非计也。兵法不曰：先为不可胜以待敌之可胜无恃敌之不来恃吾有以待之耶所论江北之备特建康之盾蔽天子之近卫耳江淮有备势可自守无有後患然後选将命兵东缮齐鲁西复涧关北取河津以图恢复以迎二圣未为晚也。然今日之急江淮之外。若彭门青社。若京师漕濮与夫关中川口之地亦宜有以大镇抚之俾蔽益多而东南全矣。齐襄公复九世之雠春秋大这越之报吴也。变以二十一年之久兹事体大当务万全吾岂弃中原面忘二圣哉！东南诚全相与坚守虏（改作金）人闻之亦谓我无意於中原也。不复备我日益骄惰。且有内衅可得而乘昔汉高之都南郑也。张良劝烧栈道以示项羽无西意羽以故不复设备高帝因之遂能定三秦成帝业往事可鉴其理灼然不识陛下以为然乎！。虽然前言所陈特立国之一事尔。又有大於此者陛下诚能不惜玉陛方寸之地使臣披露肝胆当为陛下尽陈当今之急所以富国所以强兵所以除盗贼庶乎！宏业可兴中原可复大耻可雪陛下变有意乎！蒙恩召对时虏（改作金）再入寇（删此字）渡河而南朝廷求可使者欲止其师莫有应者公慨然请行上嘉之特转五官授奉议郎直龙图阁借礼部尚书充奉使大金军前使杨宪副之以泛使恩官其二弟祁邴祁。又以泛使赏格授添差明州观察推官与诸弟奉太夫人居於鄞公以其日就道是月至楚州先遣二校执旗渡淮抵淮阴见金人先锋太一孛堇（改作托云：贝勒）留一人为质遣一人还报遂抵海州界风孛堇（败作贝勒）使郁（改作裕）太尉者馆伴。又有店者（改作德济天使偕行至潍州接伴天使至有妓乐出迎公曰：二圣见在北方某为臣子所不忍听遂止乐凡三请方赴宴宴罢遣妓四人来侍公明烛竟夕危坐翌旦见军郎君挞懒（改作达兰）令公拜曰：监军是北朝两府某是南朝两制无拜之礼挞懒（改作达兰）曰：汝见大金皇帝也。不拜耶公曰：见大金皇帝则拜遂设香案俾望拜挞懒（改作达兰）遣人取国书因止公於昌邑俾俟报久之随行吏士谋曰：我辈执留於此未有归期虏（改作笔）亦玩。且从初黩我者孛堇（乞讨作贝勒）也。不叵杀之人各散去遂与杨宪合谋以状告公公曰：不可是反害事吾侪安得脱，於是大违众议宪等怒反诬告於虏（改作金）。若伪泄其事者挞懒（改作达兰）以甲围昌邑遣人执公等。且问如何谋反忽一使臣曰：不干尚书事三日前收得副使状子今在夹墙裹因指示其处数人取得之以白挞懒（改作达兰）方知事不由公鞭杨宪五十命名臣谭恭以下各三百俱执送密州柞山寨拘系虏（改作使）兵屯守於近明年四月公闻挞懒（改作达兰）复经略乃以书抵之曰：窃观自古忠信之士将命出疆缓颊立谈非独有以利於我亦将有以利於彼然後可以解两国之纷成一时之事某等驽怯不敢自比古人而区区这意所以为阁下利在计者请为大国陈长虑远图之术某闻善创业者不必善守。又善制胜者不必善持盈善成始者不必善成终是以自古有为之君与佐治之臣负英特雄伟之资适逢其会乘敝而起兵强於天下威加於邻国则必以守文为难而某等辄复以持盈成终为难而附益其说以献於阁下何者以某区区之愚尝观於大国自交兵以来大小数百战未尝败衄卒获大利成大功可谓善创业矣。可谓善制胜矣。可谓善成始矣。然连兵二十馀年士不解甲马不释辔南北之民肝脑涂地杀伐不可谓不多愁怨不可谓不众士大夫不可谓不劳讫未闻有偃革回兵之议兴灭继绝之恩无乃犯犹火弗戢之戒乎！昔楚有养由基者善射去柳叶百上百发而百中之左右观者数百人皆曰：善有一夫立其旁曰：可教矣。基怒释弓抚剑而问曰：客安能教我射乎！客曰：我非能教子屈左伸右也。夫去柳叶百步而射百发而百中之可谓善矣。不以善息少焉气衰力倦弓拨矢钩一发不中百发尽废基曰：善此虽古人已陈之说然某等辄敢借是意以教执事者用兵庶乎！可以少助大国守文持盈成终之术不识阁下以谓然乎！。虽然为用兵之策者亦必有说矣。不过曰：南人易与耳甲兵不如昔日之强财用不如昔日之广大江之不仅一衣带比之黄河，岂不可渡甯昔日能胜之而今乃不能耶某等窃以谓不然。盖闻善论天下之兵者不论强弱论其曲直而深识天南国亦可谓强矣。而其理似曲何者宣和开边隙其曲在帅臣靖康启兵端其曲在谋臣是以大国能胜之然宣和靖康之事既往矣。固非嗣君之所与亦非使者所敢及而今日之事则。又非敢较曲直於大国也。特敢以师出有名无中名为言耳抑古语曰：困兽犹斗而况国乎！大江之。
　　阻固未尝恃然冬无坚冰水多风涛苻坚魏武皆尝轻视讫不能渡自取奔覆况江为四渎之长岂黄河可比也。哉！借令大江可渡而江南地卑多水阁下欲以疾战胜之则吴楚轻剽难与争锋欲以持久敝之则疾疫暴作非所宜处南北之限天实为之脱有意外之惊少致蹉跌，岂不损威重丧前功也。议者之意。又不过曰：南人怨我深矣。不以此时遂胜之其如後患何某。又以谓不然宋有南朝二百年矣。自太祖皇帝以揖逊得天下僭伪毕臣未守杀戮传之子孙世世修德惠泽之结於民也。久矣。亿兆之爱其君也。至矣。时虽多故天命未改《书》曰：天视自我民视天听自我民听《传》曰：三代之得天下也。得其民也。得其民者得其心也。自兵兴以来调发不可谓不多烦费不可谓不广然南国之民举无怨ゥ之念乃有讴吟之思试察民心可以见天意矣。张邦昌挟宰相之贵籍大国为重不敢一日私有神器自江而北盗贼多有大抵皆以兴复赵氏为言无一人敢僭窃名号者嗣穷向之悉降悉败此。又可以见天意也。议者谓某等曰：石氏柴氏常有南国矣。一灭遂废岂必赵氏长有天下耶某曰：不然石氏柴氏之得天下也。皆以叛逆取之享国日浅无德在民其所施於民也。不厚天之报石氏柴氏也。亦薄是以一灭不复兴岂比赵氏积德垂十叶之光施泽几二百年之久过於汉唐远甚汉尝灭矣。至光武而复兴唐尝丧其河北关中之地几於灭矣。已而亦克复兴孰谓赵氏而可以此时取之哉！万分有一假令大国以两河之地为他姓之有则百姓无乐推之意日寻干戈藉日以起他日为大国之患殆恐非细阁下以皇帝贵介之弟当阃外经略之寄大国休戚阁下实同之伏幸少采愚者一得之虑以某等是书之意达之皇上谋之元帅罢兵休师道敝邑之所请早赐某等旋归复命之期使得报嗣君而禀事焉实天下之幸挞懒（後为元帅鲁国王者也。公至东平见刘豫升陛揖曰：即日恭惟殿院台候万福豫愕然因慰藉公等。且及嫌用之意公让责之为陈君臣大义慷慨愤激词气俱厉豫大怒是日副使杨宪已宪而髡而（删此二字）降公归欲斩之未发而遁豫囚公於司理院者半年公屡请借书以观豫知公终不可屈遂复送於虏（改作金）拘於燕山之圜福寺从者皆散莫知所在是岁辛亥实绍。
　　兴改元至四年三月闻戎酋（改作其帅）阿卢吾（改作额鲁温）寇（此字改作回兵）陕西回（删此字）公草书与之曰：某尝以管窥天窥见於大国可谓既安既治矣。然而弓矢未尽椟蒉黔庶未尽返田亩士大夫未尽安室家而各下亦未免暴衣露盖之劳，岂非以江南为虑耶审如此某窃以为过矣。某闻天下之事有所谓一时之忧有所谓万世之居有所谓一时之万世以无忧一时之利不足道也。伐江南而不释则止可得一时之利而遗忧於万世一时之忧未必销也。请为阁下别白言之大国议兵执事者之意某知之矣。不过曰：宋人之怨深矣。入基佃披其地而今保於江南恐其乘衅隙而扰疆场焉此一时之忧也。万分有一大国以议者之意为然命将兴师加兵於江南一战而胜之此一时之利也。而所谓万世之忧与所谓万世之利初不在是大国之执事者以江南介意而虑东人之未有归也。，於是援齐而立之倚为藩屏。且存靖康大河之约而示天下以不贪其地此某妄意之所适者也。在某闻以国为屏者力倍则为臣为臣则能制能制则久而为利力均则为敌为敌则不能制不能制则久而为害大国之於齐固当倍其力而使为臣非欲均其力而使为敌也。。若过以江南为虑而勤兵於远战崦胜之则齐人任拓地之福大国失养鹰之术战而不胜则大国受衄兵之祸而齐人持首鼠之谋。虽然以大国之威灵而阁下专阃外之事有所不战战则必胜战胜而後万世之居起矣。得江南之地而大国不能守虏江南之民而大国无所用纵有金帛之得不傥人马之耗疲民远役徒以厚齐末大必折尾大不掉古有明训不可不戒。且阁下独不见景延广之事乎！契丹救晋祖之死而与之以天下恩为父子义为君臣自以为胶膝之固传及二世得景延广一言而背之适无他虞能伐其罪使当是时契丹有牵制之忧晋人获忠智之佐讵能伐而胜之乎！虽伐而胜所损既多既失屏翰之臣旋丧关南之地此天下之所知也。安知他日齐之诸臣不有为景延广者耶齐人之德大国固厚矣。自今日观之宜不敢背然传世一再之後历年十数之久国日以富地日以广建皇帝两朝则与大国之大均也。其贵均孰肯为我事其大均孰肯为我役志满意得侈心日萌儒生献。
　　议曰：国体壮矣。请去臣号以准古武夫献议曰：兵力强矣。请饬武备以待敌，於是时而有好利喜功之主则必曰：南北朝为敌国其来久矣。古不臣而我臣之何以示後世耶此有纤芥之隙可伺彼有蚍蜉之援可恃飞扬跋扈难以制矣。伐江南而胜之其忧如此果能一战而必胜乎！其所谓遗忧於万世而一时之忧示必销者。此也。书成未及上守者疑之闭其出入其後十日虏（改作金）遣人索书观之已而转徙益北至平乐州兴中府义州中说会甯等处去燕山工北二千馀里羁縻流放不复问其所止虏（改作金）盖虑公明言两国利害深识南北之势过为之虑欲远而绝之如所谓中京者往时二圣尝驻跸於此如司马公朴魏公行可崔公纵郭公元迈亦尝在焉会甯则云：中都。又二千馀里也。方是时虏（改作金）新立国响慕文教人知公以儒学士多从之授书生徒断木书於其上捧诵既过削去复书中圆如瓠而首尾尖目之曰：木橄榄盖其俗儿童诵习率以此公。又以易讲授学者为之期日升僧坐鸣鼓为候请说大义一时听者毕至由是生徒或有钱米帛之馈则赖以自给岁在癸亥二月初六日金人忽召公诣尚书省说谕放还遣使馆伴俾就馆。且使与洪公皓朱公弁会於燕山涂而归时绍兴十三年也。四月十四日自会於同涂而洪公先在焉五月朱公自云：中至六月庚戌三人俱发轫於京剧平馆途中以诗唱和目之曰：轩唱和集七月七日至汴京馆於都亭驿二公俾作集序自是南归至盱眙军以表闻公陛对首以主忧臣辱愿不忘尝胆为言至言一时死（节者）请加裒赠有曰：臣闻古者弊帷不弃为其埋马敝盖不弃为其埋狗夫马以代劳狗以守御其为功也。微其为物也。贱而犹有帷盖之报况执节死事之臣功非微而事非贱者乎！臣伏见靖康以来迄於建炎使於金人而不返者至数人。若陈过庭聂昌。若司马朴。若滕茂实。若崔纵。若魏行可皆执於北荒殁於玉事而司马朴之节节可观刘豫既放心金人取河南地戎酋（删此二字）挞懒（改作达兰）使朴为尚书左丞欲以收南人之心朴辞以疾坚臣不起挞懒（改作达实）不能夺其节後以病卒陈过庭（病。且）死其卒自割其胁取肝为羹以献冀愈过庭这疾既死以北俗焚之其卒。又自剔股肉投之於火曰：此肉与公同焚其感人如此聂昌割河东绛州人杀之膝茂实将死自为祭文人怜其忠崔纵中风坐废三年其。
　　将死也。以後事属臣魏行可之死臣亦见之去冬臣请於金人尚书省乞挈崔纵魏行可之榇以归其宰执怜之朝命下所属发遣而魏行可之榇有葬之中京者乃不果发而崔纵之榇金人差丁夫舆致令臣护之以来臣谨置之临安府城外妙行寺而臣这随行使臣有吕达者本婺州人亦以病死於北界臣愚欲望圣慈悯死事之臣如陈过庭辈七人其闲恐有未经裒赠者命有司检举特施┰典访崔纵之家许亲戚迎护其榇而官助之葬下以慰忠义之魂於九泉上以副陛下不忘臣下之心庶可以激励天下仗节死难之义疏春疏奏宰相怒降旨令开具逐人致死因依申尚书省是时和戎（改作议）既坚朝廷奠枕上下相安大臣方将尽举天玷兴文物之盛而公气概质直忠义自许初脱异域万死一生锐意尽言不暇依违故大忏时宰方国家之不竞也。虏（改作金）跨河而有之独环京师而不取公上书首言其诈是後卒如之其见挞懒（改作达兰）於昌邑也。遇秦丞相闲行南归班荆路隅泣涕相勉词气奋烈秦公为之侧目有吴者有孙懋者尝为马扩属官扩军退而懋降虏（删此字）挞懒（改作达兰）使二人从公饮酒以诱之盖顷在宣和闲与公同为太学生时以虏（改作伪）命知莱州妄自矜大争论辄不逊公叱之而罢自是不复见逆豫之僭号也。实虏（改作金）援立之背义违天神人共愤而公廷折其狂妄之威示之以比肩之分使一时染之俗知有大义贻书於虏（改作金）晓以末大必折尾大不掉以启废豫之谋非公胸中甲兵足以殄来之则豫之跳梁跋扈其有既哉！当其时握节於虏（改作金）者几三十人尝因朝廷赦宥许使者归其里诸公惩久热语不以素或徼幸稍南则占籍淮北惟公以实告。且甘心流离不为势利屈臣起一节忘其冻馁亦犹雪餐毡幸而不死其後益徙而北稍稍自便始有哀王孙者故谢枢密王公伦惠绵念之《诗》曰：苏毡久绝寝衣想姜被忽分挟纩春至训导童蒙资其束脯困厄如是而志不夺其後十馀年闲一时南冠者或死或留所馀无几而公亦自分沦於左衽（改作土壤）身膏胡沙（改作殁边庭）不复归矣。其於怀阙思亲之外处之怡在藁绎书史赋诗作文归藁帙至多类与时不合目击诬告罗织之祸悉焚之殆无孑遗公之操心虑患如此卒以自免吁可哀哉！自靖康以来仗节死义之干固多或殁异域者将无以自见公归首以司马等数。
　　人为言归崔公之丧。且请加┰典虽一时忏大臣意而数公之节义凛凛乎！标於青史使後世知圣代之多忠臣公之力也。。
　　赐进士出身头品顶戴四川等处承宣布政使司布政使清苑许涵度校刊。
　　※卷二百二十二校勘记。
　　陛下暴衣露盖（痈衣字）  翦除盗贼（翦误作以）  示革禁之术（示误作亦）
　　则就师陷未可归（脱此三字）  清江江阴为重（清误作靖）  统以大帅（脱以字）  中原待救有头然之急（头误作显）  未有归期虏益玩（益误作亦）  柞山寨土牢拘系（脱误作显）  未年四月（一作五月）  不必善守文（文误作。又）我非能教子屈左伸右也。（一本无能字）  藉大国为重（藉误作籍）至平州滦州（误作至平栾州）司马公朴（误作朴下同）  有挈之中京者（挈误作葬）。



　　

●卷二百二十三

　　炎兴下帙一百二十三。
　　起绍兴二十六年十月十八日丙戌，尽其日。
　　绍兴二十六年十月十八日丙戌尚书左仆射万俟上皇太后回銮事实。
　　皇太后回銮事实序曰：臣闻圣人之理天下也。必以至德要道为先唯其体纯孝之性於自然谨钦爱之诚而不匮翼翼造次靡违则上可以格於神明下可以刑於海寓天之丕应也。如形声之相随事有至难也。。若符契之必合瑞庆大来光映史册恭惟皇帝陛下法姚虞之尽善尽美迈汤后之克宽克仁，爰自即位以来慨念慈闱复有封疆之阻未明崦兴当食以叹履至尊之祚有万乘之贵而未守一日以为欢也。大谋长算时出宸虑讲信修睦断以不疑不惮谦辞厚币之劳以冀承颜问膳之我聘使交驰阅十六载矣。至於恭上册宝以伸南孩之思宏建殿宇以崇长乐之奉自惟銮舆器用之属与左右供奉之人前期趣辨罔不毕具然後申遣信臣益加勤请天启邻国之意悉如圣心鬼驭旋归丕受四海九州之养闳休茂烈今古载籍所传未之有也。系圣孝之至格於神明上帝降临默垂孚克济登兹於皇懿哉！顾念太史之官以论诜为职国有大庆所当备书矧尝下明诏俾之缮藁而因仍积岁旷弗置员藁绎之功蔑如莫著臣属训言典领司事遂与修撰臣允忠等博求本末趣就编摩累月之闲条章粗立凡宣谕大臣之圣玉器坚明和好之远图肇正鸿名导迎翟略典章之盛容卫之美裒荣之及三世显宠之被一门岁时用度之品目姻族资荫之等差下逮参裁礼制之官服劳闺阁之辞亦无不具载起自建炎丁未迎请之初讫於绍兴壬戌还御慈甯之始以年月次之分为十册稽探事实略已详尽辄诹日拜章尘於御府昔郑国城颍之诗固非全美而唐室元和之颂或有饰词经之圣朝诚不可并世而语唯是张官置局徒费廪食而润色非工不可以仰副隆指进退惭惕。若无所容然窃谓慈甯上寿及此良月守社保磐石之安陛下拥如川之福怡色愉声奉承太母冬温夏清弥亿万年喜气溢於九重欢谣洽於四海则是书之作推本陛下孝治之孚以迪今日之懿自我作古贻之方来甚盛德之举不其伟欤臣等区区草。
　　木之微得托名篇帙附天地以不朽实千载一时之荣遇惟陛下矜其浅陋而赐采择焉臣不胜幸甚绍兴二十六年冬十月十八日左宣奉大夫守尚书右仆射同中书门下平章事兼提举实录院详定一司敕令阳武郡开国侯食邑一千九百户食实封七百户臣万俟谨序。
</div>
    <div class="pagination">
<a href="三朝北盟会编_page92.html">上一页</a><span>...</span><a href="三朝北盟会编_page88.html">88</a><a href="三朝北盟会编_page89.html">89</a><a href="三朝北盟会编_page90.html">90</a><a href="三朝北盟会编_page91.html">91</a><a href="三朝北盟会编_page92.html">92</a><span class="current-page">93</span><a href="三朝北盟会编_page94.html">94</a><a href="三朝北盟会编_page95.html">95</a><a href="三朝北盟会编_page96.html">96</a><a href="三朝北盟会编_page97.html">97</a><a href="三朝北盟会编_page98.html">98</a><span>...</span><a href="三朝北盟会编_page94.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
