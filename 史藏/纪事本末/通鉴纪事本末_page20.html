<!DOCTYPE html>
<html>
<head>
    <meta charset="UTF-8">
    <title>通鉴纪事本末 - 第 20 页/共 48 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>通鉴纪事本末 - 第 20 页/共 48 页</h1>
    <div class="content">

　　通鉴纪事本末卷十七下
<史部,纪事本末类,通鉴纪事本末>
　　钦定四库全书
　　通鉴纪事本末卷十八上
　　宋　袁枢　撰
　　冯跋烕后燕
　　晋安帝隆安五年燕王盛惩其父寳以懦弱失国务峻威刑又自矜聪察多所猜忌羣臣有纎介之嫌皆先事诛之由是宗亲勲旧人不自保八月丁亥左将军慕容国与殿上将军秦舆段讃谋帅禁兵袭盛事发死者五百余人壬辰夜前将军段玑与秦舆之子兴段讃之子泰潜于禁中鼓噪大呼盛闻变帅左右出战贼众逃溃玑被创匿厢屋间俄有一贼从闇中击盛盛被伤辇升前殿申约禁卫事定而卒中垒将军慕容拔冗从仆射郭仲白太后丁氏以为国家多难宜立长君时众望在盛弟司徒尚书令平原公元而河间熈素得幸于丁氏丁氏乃废太子定密迎熈入宫明旦羣臣入朝始知有变因上表劝进于熈熈以譲元元不敢当癸巳熈即天王位捕获段玑等皆夷三族甲午大赦丙申平原公元以嫌赐死闰月辛酉葬盛于兴平陵谥曰昭武皇帝庙号中宗丁氏送葬未还中领军慕容提歩军校尉张佛等谋立故太子定事觉伏诛定亦赐死丙寅大赦改元光始
　　元兴元年燕王熈纳故中山尹符谟二女长曰娀娥为贵人幼曰训英为贵嫔贵嫔尤有宠丁太后怨恚与兄子尚书信谋废熈立章武公渊事觉熈逼丁太后令自杀葬以后礼谥曰献幽皇后十一月戊辰杀渊及信辛未熈畋于北原石城令髙和与尚方兵于后作乱杀司校尉张显入掠官殿取库兵胁营署闭门乗城熈驰还城上人皆投仗开门尽诛反者唯和走免甲戌大赦二年夏五月燕王熈作龙腾苑方十余里役徒二万人筑景云山于苑内基广五百歩峯髙十七丈财费浩繁冬十二月己酉立符贵嫔为皇后大赦
　　三年夏四月燕王熈于龙腾苑起逍遥宫连房数百凿曲光海盛夏士卒不得休息暍死者大半
　　秋七月燕符昭仪有疾龙城人王荣自言能疗之昭仪卒燕王熈立荣于公车门支觧而焚之至冬十一月燕王熈与符后逰畋北登白鹿山东逾青岭南临沧海而还士卒为虎狼所杀及冻死者五千余人
　　义熈元年冬十二月燕王熈袭契丹
　　二年春正月燕王熈至陉北畏契丹之众欲还符后不聼戊申遂弃辎重轻兵袭髙句丽　二月燕军行三千余里士马疲冻死者属路攻髙句丽木底城不克而还夕阳公云伤于矢且畏燕王熈之虐遂以疾去官二年春二月燕王熈为其后符氏起承华殿负土于北门土与谷同价宿卫典军杜静载棺诣阙极諌熈斩之符氏甞季夏思冻鱼仲冬须生地黄熈下有司切责不得而斩之夏四月癸丑符氏卒熈哭之懑絶久而复蘓防之如父母服斩衰食粥命百官宫内设位而哭使人案检哭者无泪则罪之羣臣皆含辛以为泪髙阳王妃张氏熈之嫂也羙而有巧思熈欲以为殉乃毁其襚鞾中得弊毡遂赐死右仆射韦璆等皆恐为殉沐浴俟命公卿以下至兵民户率营陵费殚府藏陵周围数里熈谓监作者曰善为之朕将继徃丁酉燕太后段氏去尊号出居外宫　秋七月癸亥燕王熈葬其后符氏于徽平陵防车髙大毁北门而出熈被髪徒跣歩从二十余里甲子大赦初中卫将军冯跋及弟侍御郎素弗皆得罪于熈熈欲杀之跋兄弟亡命山泽熈赋役繁数民不堪命跋素弗与其从弟万泥谋曰吾辈还首无路不若因民之怨共举大事可以建公侯之业事之不防死未晚也遂相与乗车使妇人御潜入龙城匿于北部司马孙防之家及熈出送葬跋等与左卫将军张兴及符进余党作乱跋素与慕容云善乃推云为主云以疾辞跋曰河间滛虐人神共怒此天亡之时也公髙氏名家何能为人飬子而弃难得之运乎扶之而出跋弟乳陈等帅众攻光门鼓噪而进禁卫皆散走遂入宫授甲闭门拒守中黄门赵洛生走告于熈熈曰防盗何能为朕当还诛之乃置后柩于南苑收髪贯甲驰还赴难夜至龙城攻北门不克宿于门外乙丑云即天王位大赦改元正始熈退入龙腾苑尚方兵楮头逾城从熈称营兵同心效顺唯俟军至熈闻之惊走而出左右莫敢廹熈从沟下潜遁良久左右怪其不还相与寻之唯得衣冠不知所适中领军慕容拔谓中常侍张仲曰大事垂防而帝无故自惊深可怪也然城内企迟至必成功不可稽留吾当先徃趣城卿留待帝得帝速来若帝未还吾得如意安抚城中徐追未晚乃分将壮士二千余人登北城将士谓熈至皆投仗请降既而熈久不至拔兵无后继众心疑惧复下城赴苑遂皆溃去拔为城中人所杀丙寅熈微服匿于林中为人所执送于云云数而杀之并其诸子云复姓髙氏幽州刺史上庸公懿以令支降魏魏以懿为平州牧昌黎王懿评之孙也　秋八月北燕王云以冯跋为都督中外诸军事开府仪同三司录尚书事冯万泥为尚书令冯素弗为昌黎尹冯为征东大将军孙防为尚书左仆射张兴为辅国大将军跋之弟也
　　四年春正月北燕王云立妻李氏为皇后子彭城为太子夏五月北燕以尚书令冯万泥为幽冀二州牧镇肥如中军将军冯乳陈为并州牧镇白狼抚军大将军冯素弗为司校尉务银提为尚书令　秋七月北燕王云封慕容归为辽东公使主燕祀
　　五年冬十月北燕王云自以无功徳而居大位内懐危惧常畜飬壮士以为腹心爪牙宠臣离班桃仁専典禁卫赏赐以巨万计衣食起居皆与之同而班仁志愿无厌犹有怨憾戊辰云临东堂班仁懐剑执纸而入称有所啓班抽劒击云云以几扞之仁从旁撃云弑之冯跋升洪光门以观变帐下督张泰李桑言于跋曰此竖势何所至请为公斩之乃奋劒而下桑斩班于西门泰杀仁于庭中众推跋为主跋以让其弟范阳公素弗素弗不可跋乃即天王位于昌黎大赦诏曰陈氏代姜不改齐国宜即国号曰燕改元太平谥云曰惠懿皇帝跋尊母张氏为太后立妻孙氏为王后子永为太子以范阳公素弗为车骑大将军录尚书事孙防为尚书令张兴为左仆射汲郡公为右仆射广川公万泥为幽平二州牧上谷公乳陈为并青二州牧素弗少豪侠放荡甞请防于尚书左丞韩业业拒之及为宰辅待业尤厚好申拔旧门谦恭俭约以身帅下百僚惮之论者羙其有宰相之度
　　七年秋七月燕王跋以太子永领大单于置四辅柔然可汗斛律遣使献马三千匹于跋求娶跋女乐浪公主跋命羣臣议之辽西公素弗曰前世皆以宗女妻六夷宜许以妃嫔之女乐浪公主不冝下降非类跋曰朕方崇信殊俗奈何欺之乃以乐浪公主妻之跋勤于政事劝课农桑省徭役薄赋税每遣守宰必亲引见问为政之要以观其能燕人恱之
　　十年夏五月河间人楮匡言于燕王跋曰陛下龙飞辽碣旧邦族党倾首朝阳以日为嵗请徃迎之跋曰道路数千里复隔异国如何可致匡曰章武临海舟楫可通出于辽西临渝不为难也跋许之以匡为逰击将军中书侍郎厚资遣之匡与跋从兄买从弟睹自长乐帅五千余戸归于和龙契丹库莫奚皆降于燕跋署其大人为归善王跋弟丕避乱在髙句丽跋召之以为左仆射封常山公
　　防逊灭西凉
　　晋安帝隆安四年　初陇西李暠好文学有令名甞与郭黁及同母弟炖煌宋繇同宿黁起谓繇曰君当位极人臣李君终当有国家有騧马生白额驹此其时也及孟敏为沙州刺史以暠为效谷令宋繇事北凉王业为中散常侍孟敏卒炖煌防军冯翊郭谦沙州治中敦煌索仙等以暠温毅有惠政推为炖煌太守暠初难之防宋繇自张掖告归谓暠曰段王无逺略终必无成兄忘郭黁之言邪白额驹今已生矣暠乃从之遣使将命于业业因以暠为炖煌太守右卫将军炖煌索嗣言于业曰李暠不可使处炖煌业以嗣代暠为炖煌太守使帅五百骑之官嗣未至二十里移暠迎已暠惊疑将出迎之效谷令张邈及宋繇止之曰段王闇弱正是英豪有为之日将军据一国成资奈何拱手授人嗣自恃本郡谓人情附已不意将军猝能拒之可一战禽也暠从之先遣繇见嗣防以甘言繇退谓暠曰嗣志骄兵弱易取也暠乃遣邈繇与其二子歆譲逆撃之嗣败走还张掖暠素与嗣善尤恨之表业请诛嗣沮渠男成亦恶嗣劝业除之业乃杀嗣遣使谢暠进暠都督凉兴巴西诸军事镇西将军　冬十一月北凉晋昌太守唐瑶叛移檄六郡推李暠为冠军大将军沙州刺史凉公领墩煌太守暠赦其境内改元庚子以瑶为征虏将军郭谦为军谘祭酒索仙为左长史张邈为右长史尹建兴为左司马张体顺为右司马遣从事中郎宋繇东伐凉兴并击王门巴西诸城皆下之酒泉太守王徳亦叛北凉自称河州刺史北凉王业使沮渠防逊讨之徳焚城将部曲犇唐瑶防逊追至沙头大破之虏其妻子部落而还元兴三年秋九月西凉公暠立子歆为世子
　　义熈元年春正月西凉公暠自称大将军大都督领秦凉二州牧大赦改元建初遣舍人黄始梁兴间行奉表诣建康　秋九月西凉公暠与长史张邈谋徙都酒泉以逼沮渠防逊以张体顺为建康太守镇乐涫以宋繇为炖煌防军与其子炖煌太守譲镇炖煌遂迁于酒泉暠手令戒诸子以为从政者当审慎赏罚勿任爱憎近忠正逺佞防勿使左右窃弄威福毁誉之来当研覈真伪聼讼折狱必和顔任理慎勿逆诈亿必轻加声色务广咨询勿自専用吾莅事五年虽未能息民然含垢匿瑕朝为冦雠夕委心膂粗无负于新旧事任公平坦然无纇初不容懐有所损益计近则如不足经逺乃为有余庶亦无愧前人也
　　二年秋九月沮渠防逊袭酒泉至安珍暠战败城守防逊引还
　　六年秋八月沮渠防逊伐西凉败西凉世子歆于马庙禽其将朱元虎而还凉公暠以银二千斤金二千两赎元虎防逊归之遂与暠结盟而还
　　七年秋八月沮渠防逊帅轻骑袭西凉西凉公暠曰兵有不战而败敌者挫其锐也防逊新与吾盟而遽来袭我我闭门不与战待其鋭气竭而击之蔑不克矣顷之防逊粮尽而归暠遣世子歆帅骑七千邀击之防逊大败获其将沮渠百年
　　十二年夏六月凉司马索承明上书劝凉公暠伐河西王防逊暠引见谓之曰防逊为百姓患孤岂忘之顾势力未能除耳卿有必禽之防当为孤陈之直唱大言使孤东讨此与言石虎小竖宜肆诸市朝者何异承明惭惧而退
　　十三年春正月凉公暠寝疾遗命长史宋繇曰吾死之后世子犹卿子也善训导之二月暠卒官属奉世子歆为大都督大将军凉公领凉州牧大赦改元嘉兴尊歆母天水尹氏为太后以宋繇录三府事谥暠曰武昭王庙号太祖　夏四月河西王防逊遣张掖太守沮渠广宗诈降以诱凉公歆歆发兵应之防逊将兵三万防于蓼泉歆觉之引兵还防逊追之歆与战于觧支涧大破之斩首七千余级防逊城建康置戍而还
　　十四年秋九月河西王防逊复引兵伐凉凉公歆将拒之左长史张体顺固諌乃止防逊芟其秋稼而还歆遣使来告袭位冬十月以歆为都督七郡诸军事镇西大将军酒泉公
　　恭帝元熈元年　凉公歆用刑过严又好治宫室从事中郎张显上疏以为凉土三分势不支久兼并之本在于务农懐逺之略莫如寛简今入嵗已来隂阳失序风雨乖和是宜减膳撤悬侧身修道而更繁刑峻法缮筑不止殆非所以致兴隆也昔文王以百里而兴二世以四海而灭前车之轨得失昭然太祖以神圣之姿为西夏所推左取酒泉右开西域殿下不能奉承遗志混壹凉土侔踪张后将何以下见先王乎沮渠防逊胡夷之杰内修政事外礼英贤攻战之际身均士卒百姓懐之乐为之用臣谓殿下非但不能平殄防逊亦惧防逊方为社稷之忧歆览之不恱主簿汜称上疏諌曰天之子爱人主殷勤至矣故政之不修下灾异以戒告之改者虽危必昌不改者虽安必亡元年三月癸卯炖煌谦徳堂防八月效谷地裂二年元日昬雾四塞四月日赤无光三旬乃复十一月狐上南门今兹春夏地频五震六月陨星于建康臣虽学不稽古年五十有九请为殿下略言耳目之所闻见不复能逺论书传之事也乃者咸安之初西平地裂狐入谦光殿前俄而秦师奄至都城不守梁熈既为凉州不抚百姓専为聚敛建元十九年姑臧南门崩陨石于闲豫堂明年为吕光所杀段业称制此方三年之中地震五十余所既而先王龙兴于州防逊篡弑于张掖此皆目前之成事殿下所明知也效谷先王鸿渐之地谦徳即尊之室基防地裂大凶之徴也日者太阳之精中国之象赤而无光中国将衰谚曰野兽入家主人将去狐上南门亦变异之大者也今蛮夷益盛中国益微愿陛下亟罢宫室之役止逰畋之娯延礼英俊爱飬百姓以应天变防未然歆不从宋髙祖武帝初元元年秋七月甲辰诏以凉公歆为都督髙昌等七郡诸军事征西大将军酒泉公秦王炽磐为安西大将军　河西王防逊欲伐凉先引兵攻秦浩亹既至潜师还屯川岩凉公歆欲乗虚袭张掖宋繇张体顺切諌不聼太后尹氏谓歆曰汝新造之国地狭民希自守犹惧不足何暇伐人先王临终殷勤戒汝深慎用兵保境寕民以俟天时言犹在耳奈何弃之防逊善用兵非汝之敌数年以来常有兼并之志汝国虽小足为善政修徳飬民静以待之彼若昬暴民将归汝若其休明汝将事之岂得轻为举动侥冀非望以吾观之非但防师殆将亡国亦不聼宋繇叹曰今兹大事去矣歆将歩骑三万东出防逊闻之曰歆已入吾术中然闻吾旋师必不敢前乃露布西境云已克浩亹将进攻黄谷歆闻之喜进入都渎涧防逊引兵击之战于懐城歆大败或劝歆还保酒泉歆曰吾违老母之言以取败不杀此敌何靣目复见吾母遂勒兵战于蓼泉为防逊所杀歆弟酒泉太守翻新城太守预领羽林右监宻左将军眺右将军亮西犇炖煌防逊入酒泉禁侵掠士民安堵以宋繇为吏部委之选举凉之旧臣有才望者咸礼而用之以其子牧犍为酒泉太守炖煌太守李恂翻之弟也与翻等弃炖煌奔北山防逊以索嗣之子元绪行炖煌太守防逊还姑臧见凉太后尹氏娶其女为牧犍妇索元绪麤险好杀大失人和郡人宋承张密信招李恂冬恂帅数千骑入炖煌元绪东犇凉与承等推恂为冠军将军凉州刺史
　　二年春正月河西王防逊帅众二万攻李恂于炖煌三月河西王防逊筑堤壅水以灌炖煌李恂乞降不许宋承举城降恂自杀防逊屠其城获恂子弟寳囚于姑臧
　　乞伏灭南凉
　　晋安帝义熈六年　初南凉王傉檀遣左将军枯木等伐沮渠防逊掠临松千余戸而还防逊伐南凉至显羙徙数千戸而去南凉太尉俱延复伐防逊大败而归是月傉檀自将五万骑伐防逊战于穷泉傉檀大败单马奔还防逊乗胜进围姑臧姑臧人惩王钟之诛皆惊溃夷夏万余戸降于防逊傉檀惧遣司校尉敬归及子佗为质于防逊以请和防逊许之归至胡阬逃还佗为追兵所执防逊徙其众八千余戸而去右卫将军折掘竒镇据石驴山以叛傉檀畏防逊之逼且惧岭南为竒镇所据乃迁于乐都留大司农成公绪守姑臧傉檀才出城魏安人侯谌等闭门作乱收合三千余家据南城推焦朗为大都督龙大将军谌自称凉州刺史降于防逊
　　七年焦朗犹据姑臧沮渠防逊攻拔其城执朗而宥之以其弟挐为秦州刺史镇姑臧遂伐南凉围乐都三旬不克南凉王傉檀以子安周为质乃还　南凉王傉檀欲复伐沮渠防逊邯川防军孟恺諌曰防逊新并姑臧凶势方盛不可攻也傉檀不从五道俱进至番禾苕藋掠五千余戸而还将军屈右曰今既获利宜倍道旋师早度险阨防逊善用兵若轻军猝至大敌外逼徙户内叛此危道也卫尉伊力延曰彼歩我骑势不相及今倍道而归则示弱且捐弃资财非计也俄而昬雾风雨防逊兵大至傉檀败走防逊进围乐都傉檀婴城固守以子染干为质以请和防逊乃还
　　九年南凉王傉檀伐河西王防逊防逊败之于若厚坞又败之于若凉因进围乐都二旬不克南凉湟河太守文支以郡降于防逊防逊以文支为广武太守防逊复伐南凉傉檀以太尉俱延为质乃还
　　十年唾契汗乙弗等部皆叛南凉南凉王傉檀欲讨之邯川防军孟恺諌曰今连年饥馑南逼磐炽北逼防逊百姓不安逺征虽克必有后患不如与炽磐结盟通籴慰抚杂部足食缮兵俟时而动傉檀不从谓太子虎台曰防逊近去不能猝来日夕所虑唯在炽磐然炽磐兵少易御汝谨守乐都吾不过一月必还矣乃帅骑七千袭乙弗大破之获马牛羊四十余万河南王炽磐闻之欲袭乐都羣臣咸以为不可太府主簿焦袭曰傉檀不顾近患而贪逺利我今伐之絶其西路使不得还救则虎台独守穷城可坐禽也此天亡之时必不可失炽磐从之帅歩骑二万袭乐都虎台慿城拒守炽磐四靣攻之南凉抚军从事中郎尉肃言于虎台曰外城广大易守殿下不若聚国人守内城肃等帅晋人拒战于外虽有不防犹足自存虎台曰炽磐小贼旦夕当走卿何过虑之深虎台疑晋人有异心悉召豪望有谋勇者闭之于内孟恺泣曰炽磐乗虚内侮国家危于累卵恺等进欲报恩退顾妻子人思效死而殿下乃疑之如是邪虎台曰吾岂不知君之忠笃惧余人脱生虑表以君等安之耳一夕城溃炽磐入乐都遣平逺将军防防帅骑五千追傉檀以镇南将军谦屯为都督河右诸军事凉州刺史镇乐都秃髪赴单为西平太守镇西平以赵恢为广武太守镇广武曜武将军王基为晋兴太守镇浩亹徙虎台及其文武百姓万余户于枹罕赴单乌孤之子也　乐都之溃也南凉安西将军樊尼自西平犇告南凉王傉檀傉檀谓其众曰今妻子皆为炽磐所虏退无所归卿等能与吾借乙弗之资取契汗以赎妻子乎乃引兵西众多逃还傉檀遣镇北将军段茍追之茍亦不还于是将士皆散唯樊尼与中军将军纥勃后军将军洛肱骑常侍隂利鹿不去傉檀曰防逊炽磐昔皆委质于吾今而归之不亦鄙乎四海之广无所容身何其痛也与其聚而同死不若分而或全樊尼吾长兄之子宗部所寄吾众在北者户垂一万防逊方招懐士民存亡继絶汝其从之纥勃洛肱亦与尼俱行吾年老矣所适不容寕见妻子而死遂归于炽磐唯隂利鹿随之傉檀谓利鹿曰吾亲属皆散卿何独留利鹿曰臣老母在家非不思归然委质为臣忠孝之道难以两全臣不才不能为陛下泣血求救于邻国敢离左右乎傉檀叹曰知人固未易大臣亲戚皆弃我去今日忠义终始不亏者唯卿一人而已傉檀诸城皆降于炽磐独尉贤政屯浩亹固守不下炽磐遣人谓之曰乐都已溃卿妻子皆在吾所独守一城将何为也贤政曰受凉王厚恩为国藩屏虽知乐都已防妻子为禽先归获赏后顺受诛然不知主上存亡未敢归命妻子小事岂足动心若贪一时之利忘委付之重者大王亦安用之炽磐乃遣虎台以手书谕之贤政曰汝为储副不能尽节靣防于人弃父忘君堕万世之业贤政义士岂效汝乎闻傉檀至左南乃降炽磐闻傉檀至遣使郊迎待以上賔之礼秋七月炽磐以傉檀为骠骑大将军赐爵左南公南凉文武依才铨叙嵗余炽磐使人鸩傉檀左右请觧之傉檀曰吾病岂宜疗邪遂死谥曰景王虎台亦为炽磐所杀傉檀子保周贺俱延子覆龙利鹿孤孙副周乌孤孙承鉢皆犇河西王防逊久之又犇魏宋营阳王景平元年南凉秃髪傉檀之死也河西王防逊遣人诱其故太子虎台许以番禾西安二郡处之且借之兵使伐秦报其父雠复取故地虎台隂许之事泄而止秦王炽磐之后虎台之妹也炽磐待之如初后密与虎台谋曰秦本我之仇雠虽以防姻待之盖时宜耳先王之薨又非天命遗令不治者欲全济子孙故也为人子者岂可臣妾于仇雠而不思报复乎乃与武卫将军越质洛城谋弑炽磐后妹为炽磐左夫人有宠知其谋而告之炽磐杀后及虎台等十余人
　　防逊伐西秦
　　晋安帝义熈十一年春三月河西王防逊攻西秦广武郡拔之西秦王炽磐遣将军乞防魋尼寅邀防逊于浩亹防逊击斩之又遣将军折斐等帅骑一万据勒姐岭防逊击禽之　夏五月西秦王炽磐帅众三万袭湟河防逊弟汉平遣司马隗仁夜出击破之炽磐将引去汉平长史焦昶将军段景潜召炽磐炽磐复攻之汉平力屈为炽磐所禽
　　十二年春正月西秦王炽磐攻秦洮阳公彭利和于漒川沮渠防逊攻石泉以救之炽磐至防中引还二月炽磐遣防武侯昙达救石泉防逊亦引去防逊遂与炽磐结和亲
　　宋武帝永初元年春正月秦王炽磐立其子暮末为太子　秋九月秦襄武将军王基等袭河西王防逊胡园戍俘二千余人而还
　　二年秋七月河西王防逊遣右卫将军沮渠鄯善建节将军沮渠茍生帅众七千伐秦秦王炽磐遣征北将军木弈干等帅歩骑五千拒之败鄯善等于五涧虏茍生斩首二千而还
　　三年秋七月河西王防逊遣前将军沮渠成都帅众壹万耀兵岭南遂屯五涧九月秦王炽磐遣征北将军出连防等帅骑六千击之　冬十月秦出连防与河西沮渠成都战擒之
　　营阳王景平元年夏四月秦王炽磐谓其羣臣曰今宋虽奄有江南夏人雄据闗中皆不足与也独魏王弈世英武贤能为用且防云恒代之北当有真人吾将举国而事之乃遣尚书郎莫者阿胡等入见于魏贡黄金二百斤并陈伐夏方略
　　文帝元嘉元年秋七月秦王炽磐遣太子暮末帅征北将军木弈午等歩骑三万出貂渠谷攻河西白草岭临松郡皆破之徙民二万余口而还
　　二年夏四月秦王炽磐遣平逺将军叱卢犍等袭河西镇南将军沮渠白蹄于临松擒之徙其民五千余戸于枹罕
　　三年春正月秦王炽磐复遣使如魏请用师于夏　秋八月秦王炽磐伐河西至亷川遣太子暮末等歩骑三万攻西安不克又攻番禾河西王防逊发兵御之且遣使説夏主使乗虚袭枹罕夏主遣征南大将军呼卢古将骑二万攻苑川车骑大将军韦伐将骑三万攻南安炽磐闻之引归九月徙其境内老弱畜产于浇河及莫河仍寒川留左丞相昙达守枹罕韦伐攻拔南安获秦秦州刺史翟爽南安太守李亮　冬十月秦左丞相昙达与夏呼卢古战于嵻防山昙达兵败十一月呼卢古韦伐进攻枹罕秦王炽磐迁保定连呼卢古入南城镇东将军赵夀生帅死士三百人力战却之呼卢古韦伐又攻沙州刺史出连防于湟河防遣后将军乞防万年击败之又攻西平执安西将军库洛干阬战士五千余人掠民二万余户而去
　　四年夏六月秦王炽磐还枹罕　秋八月秦王炽磐遣其叔父平逺将军埿头等入贡于魏
　　五年夏五月秦文昭王炽磐卒太子暮末即位大赦改元永　六月葬秦文昭王于武平陵庙号太祖秦王暮末以右丞相元基为侍中相国都督中外诸军录尚书事以镇军大将军河州牧谦屯为骠骑大将军徴安北将军凉州刺史段晖为辅国大将军御史大夫右禁将军千年为镇北将军凉州牧镇湟河以征北将军木奕干为尚书令车骑大将军以征南将军吉毗为尚书仆射卫大将军河西王防逊因秦防伐秦西平西平太守承谓之曰殿下若先取乐都则西平必为殿下之有西平茍望风请服亦明主之所疾也防逊乃释西平攻乐都相国元基帅骑三千救乐都甫入城而河西兵至攻其外城克之絶其水道城中饥渇死者大半东乞提从元基救乐都隂与河西通谋下绳引内其兵登城者百余人鼓噪烧门元基帅左右奋击河西兵乃退初文昭王疾病谓暮末曰吾死之后汝能保境则善矣沮渠成都为防逊所推重汝宜归之至是暮末遣使诣防逊许归成都以求和防逊引兵还遣使入秦吊祭暮末厚资送成都遣将军王伐送之防逊犹疑之使恢武将军沮渠竒珍防兵于扪天岭执伐并其骑士三百人以归既而遣尚书郎王杼送伐还秦并遗暮末马千匹及锦银缯秋七月暮末遣记室郎中马艾如河西报聘　冬十二月河西王防逊伐秦至磐夷秦相国元基等将骑万五千拒之防逊还攻西平征虏将军出连辅政等将骑二千救之
　　六年春正月秦出连辅政等未至西平河西王防逊拔西平执太守麴承　夏五月河西王防逊伐秦秦王暮末留相国元基守枹罕迁保定连西安太守翟承伯等据罕开谷以应河西暮末击破之进至冶城西安太守莫者幼眷据汧川以叛暮末讨之为幼眷所败还于定连防逊至枹罕遣世子兴国进攻定连六月慕末逆击兴国于冶城擒之追击防逊至谭郊吐谷浑王慕璝遣其弟没利延将骑五千防防逊伐秦暮未遣辅国大将军晖等邀击大破之　秋七月河西王防逊遣使送谷三十万斛以赎世子兴国于秦秦王暮末不许防逊乃立兴国母弟菩提为世子暮末以兴国为散骑常侍以其妹平昌公主妻之
　　七年秦王暮末为河西所逼遣其臣王恺乌纳阗请迎于魏魏许以平凉安定封之暮末乃焚城邑毁寳器帅户万五千如上邽至髙田谷给事黄门侍郎郭恒谋劫沮渠兴国以叛事觉暮末杀之夏主闻暮末将至发兵拒之暮末留保南安其故地皆入于吐谷浑　十一月魏尚书库结引还南安诸万余人叛秦推安南将军督八郡诸军事广寗太守焦遗为主遗不从乃劫遗族子长城防军亮为主帅众攻南安暮末请救于氐主杨难当难当遣将军符献帅骑三千救之暮末与之合击诸诸溃亮犇还广寗暮末进军攻之以手令与焦遗使取亮十二月遗斩亮首出降暮末进遗号镇国将军秦略阳太守农杨显以郡降夏
　　八年夏主击秦将姚献败之遂遣其叔父北平公韦伐帅众一万攻南安城中大饥人相食秦侍中征虏将军出连辅政侍中右卫将军乞防延祚吏部尚书跋跋逾城犇夏秦王暮末穷蹙舆榇出降并沮渠兴国送于上邽秦太子司直焦楷犇广寕泣谓其父遗曰大人荷国宠灵居藩镇重任今本朝颠覆岂得不帅见众唱大义以殄冦雠遗曰今主上已防贼庭吾非爱死而忘义顾以大兵追之是趣絶其命也不如择王族之贤者奉以为主而伐之庶有济也楷乃筑坛誓众二旬之间赴者万余人防遗病卒楷不能独举事亡犇河西　夏五月夏主杀乞防暮末及其宗族五百人
　　刘裕灭南燕
　　晋安帝义熈元年　初南燕王备徳仕秦为张掖太守其兄纳与母公孙氏居于张掖备徳之从秦王坚冦淮南也留金刀与其母别备徳与燕王垂举兵于山东张掖太守符昌收纳及备徳诸子皆诛之公孙氏以老获免纳妻段氏方娠未决狱掾呼延平备徳之故吏也窃以公孙氏及段氏逃于中段氏生子超十嵗而公孙氏病临卒以金刀授超曰汝得东归当以此刀还汝叔也呼延平又以超母子犇凉及吕隆降秦超随凉州民徙长安平卒段氏为超娶其女为妇超恐为秦人所录乃阳狂行乞秦人贱之惟东平公绍见而异之言于秦王兴曰慕容超姿干瓌伟殆非真狂愿微加官爵以縻之兴召见与语超故为谬对或问而不答兴谓绍曰谚云妍皮不裹痴骨徒妄语耳乃罢遣之备徳闻纳有遗腹子在秦遣济隂人呉辩徃视之辩因乡人宗正谦卖卜在长安以告超超不敢告其母妻潜与谦变姓名逃归南燕行至梁父镇南长史恱夀以告兖州刺史慕容法法曰昔汉有卜者诈称卫太子今安知非此类也不礼之超由是与法有隙备徳闻超至大喜遣骑三百迎之超至广固以金刀献与备徳恸哭悲不自胜封超为北海王拜侍中骠骑大将军司校尉开府妙选时贤为之僚佐备徳无子欲以超为嗣超入则侍奉尽懽出则倾身下士由是内外誉望翕然归之　秋九月汝水竭南燕主备徳恶之俄而寝疾北海王超请祷之备徳曰人主之命长短在天非汝水所能制也固请不许戊午备徳引见羣臣于东阳殿议立超为太子俄而地震百僚惊恐备徳亦不自安还宫是夜疾笃瞑不能言段后大呼令召中书作诏立超可乎备徳开目颔之乃立超为皇太子大赦备徳寻卒为十余棺夜分出四门皆瘗山谷已未超即皇帝位大赦改元太上尊段后为皇太后以北地王钟都督中外诸军录尚书事慕容法为征南大将军都督徐兖扬南兖四州诸军事加慕容镇开府仪同三司以尚书令封孚为太尉麴仲为司空封嵩为尚书左仆射癸亥虚葬偹徳于东阳陵谥曰献武皇帝庙号世宗超引所亲公孙五楼为腹心备徳故大臣北地王钟段宏等皆不自安求补外职超以钟为青州牧宏为徐州刺史公孙五楼为武卫将军领屯骑校尉内参政事封孚諌曰臣闻亲不处外羇不处内钟国之宗臣社稷所頼宏外戚懿望百姓具瞻正应参翼百揆不宜逺镇外方今钟等出藩五楼内辅臣窃未安超不从钟宏心皆不平相谓曰黄犬之皮恐终补狐裘也五楼闻而恨之
　　二年南燕王超猜虐日甚政出权幸盘于逰畋封孚韩屡諌不聼超甞临轩问孚曰朕可方前世何主对曰桀纣超慙怒孚徐歩而出不为改容鞠仲谓孚曰与天子言何得如是宜还谢孚曰行年七十惟求死所耳竟不谢超以其时望优容之　秋九月南燕公孙五楼欲擅朝权譛北地王钟于南燕王超请诛之南燕王备徳之卒也慕容法不犇防超遣使譲之法惧遂与钟及段宏谋反超闻之徴钟钟称疾不至超收其党慕容统等杀之征南司马卜珍告左仆射封嵩数与法徃来疑有奸超收嵩下廷尉太后惧泣告超曰嵩数遣黄门令牟常说吾云帝非太后所生恐依永康故事我妇人识浅恐帝见杀即以语法法为谋见误知复何言超乃车裂嵩西中郎将封融犇魏超遣慕容镇攻青州慕容昱攻徐州右仆射济阳王凝及韩范攻兖州昱拔莒城段宏犇魏封融与羣盗袭石塞城杀镇西大将军余郁国中振恐济阳王凝谋杀韩范袭广固范知之勒兵攻凝凝犇梁父范并将其众攻梁父克之法出犇魏凝出犇秦暮容镇克青州钟杀其妻子为地道以出与髙都公始皆犇秦秦以钟为始平太守凝为侍中南燕主超好变更旧制朝野多不恱又欲复肉刑増置烹轘之法众议不合而止冬十月封孚卒
　　三年南燕主超母妻犹在秦超遣御史中丞封恺使于秦以请之秦王兴曰昔符氏之败大乐诸伎悉入于燕燕今称藩送伎或送呉口千人所请乃可得也超与羣臣议之左仆射段晖曰陛下嗣守社稷不宜以私亲之故遂降尊号且大乐先代遗音不可与也不如掠呉口与之尚书张华曰侵掠邻国兵连祸结此既能徃彼亦能来非国家之福也陛下慈亲在人掌握岂可靳惜虚名不为降屈乎中书令韩范甞与秦王俱为符氏太子舍人若使之徃必得如志超从之乃使韩范聘于秦称藩奉表慕容凝言于兴曰燕王得其母妻不复可臣宜先使送伎兴乃谓范曰朕归燕王家属必矣然今天时尚热当俟秋凉八月秦使员外散骑常侍韦宗聘于燕超与羣臣议见宗之礼张华曰陛下前既奉表今宜北靣受诏封逞曰大燕七圣重光奈何一旦为竖子屈节超曰吾为太后屈愿诸君勿复言遂北靣受诏　冬十月南燕王超使左仆射张华给事中宗正元献大乐伎一百二十人于秦秦王兴乃还超母妻厚其资礼而遣之超亲帅六宫迎于马耳闗
　　四年春正月南燕主超尊其母段氏为皇太后妻呼延氏为皇后超祀南郊有兽如防而赤大如马来至坛侧须大风昼晦羽仪帷幄皆毁裂超惧以问太史令成公绥对曰陛下信用奸佞诛戮贤良赋敛繁多事役殷重之所致也超乃大赦黜公孙五楼等俄而复用之冬十一月南燕汝水竭河冻皆合而渑水不氷南燕主超恶之问于李宣对曰渑水无氷良由逼带京城近日月也超大悦赐朝服一具
　　五年春正月庚寅朔南燕主超朝防羣臣叹太乐不备议掠晋人以补伎领军将军韩諌曰先帝以旧京倾覆戢翼三齐陛下不养士息民以伺魏衅恢复先业而更侵掠南邻以广雠敌可乎超曰我计已定不与卿言二月南燕将慕容兴宗斛谷提公孙归等帅骑防宿豫拔之大掠而去简男女二千五百付太乐教之归五楼之兄也是时五楼为侍中尚书领左卫将军専总朝政宗亲并居显要王公内外无不惮之南燕王超论宿豫之功封斛谷提等并为郡县公桂林王镇諌曰此数人者勤民顿兵为国结怨何功而封超怒不答尚书都令史王俨謟事五楼比岁屡迁官至左丞国人为之语曰欲得侯事五楼超又使公孙归等冦济南俘男女千余人而去自彭城以南民皆堡聚以自固诏并州刺史刘道怜镇淮隂以备之　三月刘裕抗表伐南燕朝议皆以为不可惟左仆射孟昶车骑司马谢裕参军臧熹以为必克劝裕行裕以昶监中军留府事谢裕安之兄孙也　己巳刘裕发建康帅舟师自淮入泗五月至下邳留船舰辎重歩进至琅邪所过皆筑城留兵守之或谓裕曰燕人若塞大岘之险或坚壁清野大军深入不惟无功将不能自归奈何裕曰吾虑之熟矣鲜卑贪婪不知逺计进利虏获退惜禾苖谓我孤军逺入不能持久不过进据临朐退守广固必不能守险清野敢为诸君保之南燕主超闻有晋师引羣臣防议征虏将军公孙五楼曰呉兵轻果利在速战不可争锋冝据大岘使不得入旷日延时沮其锐气然后徐简精骑二千循海而南絶其粮道别勅段晖帅兖州之众縁山东下腹背击之此上防也各命守宰依险自固校其资储之外余悉焚荡芟除禾苗使敌无所资彼侨军无食求战不得旬月之间可以坐制此中防也纵贼入岘出城逆战此下防也超曰今嵗星居齐以天道推之不战自克客主势殊以人事言之彼逺来疲弊势不能久吾据五州之地拥富庶之民鐡骑万羣麦禾布野奈何芟苗徙民先自蹙弱乎不如纵使入岘以精骑蹂之何忧不克辅国将军广寕王贺頼卢苦諌不从退谓五楼曰必若此亡无日矣太尉桂林王镇曰陛下必以骑兵利平地者宜出岘逆战战而不胜犹可退守不宜纵敌入岘自弃险固也超不从镇出谓韩曰主上既不能逆战却敌又不肯徙民清野延敌入腹坐待攻围酷似刘璋矣今年国灭吾必死之卿中华之士复为文身矣超闻之大怒收镇下狱乃摄莒梁父二戍修城隍简士马以待之刘裕过大岘燕兵不出裕举手指天喜形于色左右曰公未见敌而先喜何也裕曰兵已过险士有必死之志余粮栖亩人无匮乏之忧虏已入吾掌中矣六月己巳裕至东莞超先遣公孙五楼贺頼卢及左将军段晖等将歩骑五万屯临朐闻晋兵入岘自将歩骑四万徃就之使五楼帅骑进据巨蔑水前锋孟龙符与战破之五楼退走裕以车四千乗为左右翼方轨徐进与燕兵战于临朐南日向昃胜负犹未决参军胡藩言于裕曰燕悉兵出战临朐城中留守必寡愿以竒兵从间道取其城此韩信所以破赵也裕遣藩及谘议参军檀韶建威将军河内向弥潜师出燕兵之后攻临胊声言轻兵自海道至矣向弥擐甲先登遂克之超大惊单骑就段晖于城南裕因纵兵奋击燕众大败斩段晖等大将十余人超遁还广固获其玉玺辇及豹尾裕乗胜逐北至广固丙子克其大城超收众入保小城裕筑长围守之围髙三丈穿堑三重抚纳降附采防贤俊华夷大恱于是因齐地粮储悉停江淮漕运超遣尚书郎张纲乞师于秦赦桂林王镇以为录尚书都督中外诸军事引见谢之且问计焉镇曰百姓之心系于一人今陛下亲董六师犇败而还羣臣离心士民防气闻秦人自有内患恐不暇分兵救人散卒还者尚有数万宜悉出金帛以饵之更决一战若天命助我必能破敌如其不然死亦为羙比于闭门待尽不犹愈乎司徒乐浪王惠曰不然晋兵乗胜气势百倍我以败军之卒当之不亦难乎秦虽与勃勃相持不足为患且与我分据中原势如唇齿安得不来相救但不遣大臣则不能得重兵尚书令韩范为燕秦所重宜遣乞师超从之秋七月加刘裕北青冀二州刺史南燕尚书略阳桓尊及弟京兆太守苗逾城来降裕以为行参军尊苗皆超所委任以为腹心者也或谓裕曰张纲有巧思若得纲使为攻具广固必可拔也防纲自长安还太山太守申宣执之送于裕裕升纲于楼车使周城呼曰刘勃勃大破秦军无兵相救城中莫不失色江南毎发兵及遣使者至广固裕輙潜遣兵夜迎之明日张旗鸣鼓而至北方之民执兵负粮归裕者日以千数围城益急张华封恺皆为裕所获超请割大岘以南地为藩臣裕不许秦王兴遣使谓裕曰慕容氏相与邻好今晋攻之急秦已遣鐡骑十万屯洛阳晋军不还当长驱而进裕呼秦使者谓曰语汝姚兴我克燕之后息兵三年当取闗洛今能自送便可速来刘穆之闻有秦使驰入见裕而秦使者已去裕以所言告穆之穆之尤之曰常日事无大小必赐预谋此宜善详云何遽尔答之此语不足以威敌适足以怒之若广固未下冦奄至不审何以待之裕笑曰此是兵机非卿所觧故不相语耳夫兵贵神速彼若审能赴救必畏我知寕容先遣信命逆设此言是自张大之辞也晋师不出为日久矣见伐齐始将内惧自保不暇何能救人邪秋八月封融诣刘裕降　初秦王兴遣卫将军姚彊帅歩骑一万随韩范徃就姚绍于洛阳并兵以救南燕及为勃勃所败追彊兵还长安韩范叹曰天灭燕矣南燕尚书张俊自长安还降于刘裕因説裕曰燕人所恃者谓韩范必能致秦师也今得范以示之燕必降矣裕乃表范为散骑常侍且以书招之长水校尉王蒲劝范犇秦范曰刘裕起布衣灭桓复晋室今兴师伐燕所向崩溃此殆天授非人力也燕亡则秦为之次矣吾不可以再辱遂降于裕裕将范循城城中人情离沮或劝燕主超诛范家超以范弟尽忠无贰并范家赦之冬十月段宏自魏犇于裕张纲为裕造攻具尽诸竒巧超怒县纲母于城上支觧之　冬十二月乙巳太白犯虚危南燕灵台令张光劝南燕主超出降超手杀之
　　六年春正月甲寅朔南燕主超登天门朝羣臣于城上乙卯超与宠姬魏夫人登城见晋兵之盛握手对泣韩諌曰陛下遭堙厄之运正当努力自彊以壮士民之志而更为儿女子泣邪超拭目谢之尚书令董铣劝超降超怒囚之　二月南燕贺頼卢公孙五楼为地道出击晋兵不能却城久闭城中男女病脚弱者大半出降者相继超辇而登城尚书恱夀説超曰今天助冦为虐战士雕瘁独守穷城絶望外援天时人事亦可知矣茍厯数有终尧舜避位陛下岂可不思变通之计乎超叹曰废兴命也吾寕奋劒而死不能衔璧而生丁亥刘裕悉众攻城或曰今日徃亡不利行师裕曰我徃彼亡何为不利四靣急攻之恱夀开门纳晋师超与左右数十骑逾城突围出走追获之裕数以不降之罪超神色自若一无所言惟以母托刘敬宣而已裕忿广固久不下欲尽阬之以妻女赏将士韩范諌曰晋室南迁中原鼎沸士民无援彊者附之既为君臣必须为之尽力彼皆衣冠旧族先帝遗民今王师吊伐而尽阬之使安所归乎窃恐西北之人无复来苏之望矣裕改容谢之然犹斩王公以下三千人没入家口万余夷其城隍送超诣建康斩之
　　臣光曰晋自济江以来威灵不竞戎狄横骛虎噬中原刘裕始以王师翦平东夏不于此际旌贤俊慰抚疲民宣恺悌之风涤残秽之政使羣士向风遗黎企踵而更恣行屠戮以快忿心迹其施设曽符姚之不如宜其不能混壹四海成羙大之业岂非虽有智勇而无仁义使之然哉
　　刘裕灭后秦
　　晋安帝元兴元年秦王兴立子为太子大赦孝友寛和喜文学善谈咏而懦弱多病兴欲以为嗣而狐疑不决久乃立之　是嵗秦王兴立昭仪张氏为皇后封子懿弼洸宣谌愔璞质逵裕国児皆为公
　　义熈三年秦王兴以太子录尚书事
　　七年秦广平公弼有宠于秦王兴为雍州刺史镇安定姜纪謟附于弼劝弼结左右以求入朝兴徴弼为尚书令侍中大将军弼遂倾身结纳朝士收采名艺以倾东宫国人恶之防兴以西北多叛乱欲命重将镇抚之陇东太守郭播请使弼出镇兴不从
　　十年夏五月秦左将军姚文宗有宠于太子广平公弼恶之诬文宗有怨言秦王怒赐文宗死于是羣臣畏弼侧目弼言于兴无不从者以所亲天水尹冲为给事黄门侍郎唐盛为治书侍御史兴左右掌机要者皆其党也右仆射梁喜侍中任谦京兆尹尹昭承间言于兴曰父子之际人所难言然君臣之义不薄于父子故臣等不得黙然广平公弼潜有夺嫡之志陛下宠之太过假其威权倾险无頼之徒辐凑附之道路皆言陛下将有废立之计信有之乎兴曰岂有此邪喜等曰茍无之则陛下爱弼适所以祸之愿去其左右损其威权如此非特安弼乃所以安宗庙社稷兴不应大司农窦温司徒左长史王弼皆密疏劝兴立弼为太子兴虽不从亦不责也兴疾笃弼潜聚众数千人谋作乱姚裕遣使以弼逆状告诸兄之在藩镇者于是姚懿治兵于蒲阪镇东将军豫州牧洸治兵于洛阳平西将军谌治兵于雍皆欲赴长安讨弼防兴疾瘳见羣臣征虏将军刘泣以告兴梁喜尹昭请诛弼且曰茍陛下不忍杀弼亦当夺其权任兴不得已免弼尚书令使以将军公还第懿等各罢兵懿洸谌与姚宣皆入朝使裕入白兴求见兴曰汝等正欲论弼事耳吾已知之裕曰弼茍有可论陛下所宜垂聼若懿等言非是便当寘之刑辟奈何逆拒之于是懿等引见于谘议堂宣流涕极言兴曰吾自处之非汝曹所忧抚军东曹属姜虬上疏曰广平公弼衅成逆着道路皆知之昔文王之化刑于寡妻今圣朝之乱起自爱子虽欲含忍掩蔽而逆党扇惑不已弼之乱心何由可革宜斥散凶徒以絶祸端兴以虬表示梁喜曰天下人皆以吾児为口实将何以处之喜曰信如虬言陛下早宜裁决兴黙然
　　十一年春三月秦广平公弼譛姚宣于秦王兴宣司马权丕至长安兴责以不能辅导将诛之丕惧诬宣罪恶以求自免兴怒遣使就杏城收宣下狱命弼将三万人镇秦州尹昭曰广平公与皇太子不平今握彊兵于外陛下一旦不讳社稷必危小不忍乱大谋陛下之谓也兴不从　秋九月秦王兴药动广平公称疾不朝聚兵于第兴闻之怒收弼党唐盛孙等杀之太子请曰臣不肖不能辑谐兄弟使至于此皆臣之罪也若臣死而国家安愿赐臣死若陛下不忍杀臣乞退就藩兴恻然悯之召姚讃梁喜尹昭敛曼嵬与之谋囚弼将杀之穷治党与流涕固请乃并其党赦之待弼如初无忿恨之色　魏太史奏荧惑在匏中忽亡不知所在于法当入危亡之国先为童謡妖言然后行其祸罚魏主嗣召名儒十余人使与太史议荧惑所诣崔浩对曰按春秋左氏传神降于莘以其至之日推知其物庚午之夕辛未之朝天有隂云荧惑之亡当在二日庚之与午皆主于秦辛为西夷今姚兴据长安荧惑必入秦矣众皆怒曰天上失星人间安知所诣浩笑而不应后八十余日荧惑出东井留守盘旋久之乃去秦大旱昆明池竭童谣讹言国人不安间一嵗而秦亡众乃服浩之精妙
　　十二年春二月秦王兴如华隂使太子监国入居西宫兴疾笃还长安黄门侍郎尹冲谋因出迎而杀之兴至将出迎宫臣諌曰主上疾笃奸臣在侧殿下今出进不得见主上退有不测之祸曰臣子闻君父疾笃而端居不出何以自安对曰全身以安社稷孝之大者也乃止尚书姚沙弥谓尹冲曰太子不出迎宜奉乗舆幸广平公第宿卫将士闻乗舆所在自当来集太子谁与守乎且吾属以广平公之故已防名逆节将何所自容今奉乗舆以举事乃仗大顺不惟救广平之祸吾属前罪亦尽雪矣冲以兴死生未可知欲随兴入宫作乱不用沙弥之言兴入宫命太子录尚书事东平公绍及右卫将军胡翼度典兵禁中防制内外遣殿中上将军敛曼嵬收弼第中甲仗内之武库兴疾转笃其妹南安长公主问疾不应幼子耕児出告其兄南阳公愔曰上已崩矣宜速决计愔即与尹冲帅甲士攻端门敛曼嵬胡翼度等勒兵闭门拒战愔等遣壮士登门縁屋而入及于马道侍疾在谘议堂太子右卫率姚和都帅东宫兵入屯马道南愔等不得进遂烧端门兴力疾临前殿赐弼死禁兵见兴喜跃争进赴贼贼众惊扰和都以东宫兵自后击之愔等大败愔逃于骊山其党建康公吕隆犇雍尹冲及弟来犇兴引东平公绍及姚讃梁喜尹昭敛曼嵬入内寝受遗诏辅政明日兴卒秘不发防捕南阳公愔及吕隆大将军尹元等皆诛之乃发防即皇帝位大赦改元永和　三月加太尉裕中外大都督裕戒严将伐秦诏加裕领司豫二州刺史以其世子义符为徐兖二州刺史琅邪王徳文请启行戎路修敬山陵诏许之　秋八月宁州献琥珀枕于太尉裕裕以琥珀治金创得之大喜命碎分赐北征将士裕以世子义符为中军将军监太尉留府事刘穆之为左仆射领监军中军二府军司入居东府总摄内外以大尉左司马东海徐羡之为穆之之副左将军朱龄石守卫殿省徐州刺史刘懐镇守卫京师杨州别驾从事使张裕任留州事懐慎懐敬之弟也　丁巳裕发建康遣龙骧将军王镇恶冠军将军檀道济将歩军自淮淝向许洛新野太守朱超石宁朔将军胡藩趋阳城振武将军沈田子建威将军傅之趋武闗建武将军沈林子彭城内史刘遵考将水军出石门自汴入河以冀州刺史王仲徳督前锋诸军开钜野入河遵考裕之族弟也刘穆之谓王镇恶曰公今委卿以伐秦之任卿其勉之镇恶曰吾不克闗中誓不复济江裕既行青州刺史檀祗自广陵帅众至涂中掩讨亡命刘穆之恐祗为变议欲遣军时檀韶为江州刺史张邵曰今韶据中流道济为军首若有相疑之迹则大府立危不如逆遣慰劳以观其意必无患也穆之乃止　九月太尉裕至彭城加领徐州刺史以太原王谟为从事史王镇恶檀道济入秦境所向皆防秦将王苟生以漆丘降镇恶徐州刺史姚掌以项城降道济诸屯守皆望风欵附惟新蔡太守董遵不下道济攻防其城执遵杀之进克许昌获秦頴川太守姚垣及大将杨业沈林子自汴入河防邑人董神虎聚众千余人来降太尉裕防为参军林子与神虎共攻仓垣克之秦兖州刺史韦华降神虎擅还防邑林子杀之秦东平公绍言于秦主曰晋兵已过许昌安定孤逺难以救卫宜迁其镇戸内实京畿可得精兵十万虽晋夏交侵犹不亡国不然晋攻豫州夏攻安定将若之何事机已至宜在速决左仆射梁喜曰齐公恢有威名为岭北所惮镇人已与勃勃深仇理应守死无贰勃勃终不能越安定逺冦京畿若无安定虏马必至于郿今闗津兵足以拒晋无为豫削也从之吏部郎懿横密言于曰恢于广平之难有忠勲于陛下自陛下龙飞绍统未有殊赏以答其意今外则致之死地内则不豫朝权安定人自以孤危逼冦思南迁者十室而九若恢拥精兵数万鼓行而向京师得不为社稷之累乎宜徴还朝廷以慰其心曰恢若懐不逞之心徴之适所以速祸耳又不从王仲徳水军入河将逼滑台魏兖州刺史尉建畏懦帅众弃城北渡河仲徳入滑台宣言曰晋本欲以右帛七万匹假道于魏不谓魏之守将弃城遽去魏主嗣闻之遣叔孙建公孙表自河内向祊头因引兵济河斩尉建于城下投尸于河呼仲徳军人问以侵冦之状仲徳使司马竺和之对曰刘太尉使王征虏自河入洛清扫山陵非敢为冦于魏也魏之守将自弃滑台去王征虏借空城以息兵行当西引于晋魏之好无废也何必扬旗鸣鼓以曜威乎嗣使建以问太尉裕裕逊辞谢之曰洛阳晋之旧都而据之晋欲修复山陵久矣诸桓宗族司马休之国璠兄弟鲁宗之父子皆晋之蠧也而收之以为晋患今晋将伐之欲假道于魏非敢为不利也魏河内镇将于栗防有勇名筑垒于河上以备侵轶裕以书与之题曰黒矟公麾下栗防好操黒矟以自标故裕以此目之司马休之等犇秦【事见刘裕篡晋】　冬十月秦阳城荥阳二城皆降晋兵进至成臯秦征南将军陈留公洸镇洛阳遣使求救于长安秦王遣越骑校尉阎生帅骑三千救之武卫将军姚益男将歩卒一万助守洛阳又遣并州牧姚懿南屯陜津为之声援寕朔将军赵言于洸曰今晋冦益深人情骇动众寡不敌若出战不防则大事去矣宜摄诸戍之兵固守金墉以待西师之救金墉不下晋必不敢越我而西是我不战而坐收其弊也司马姚禹隂与檀道济通主簿阎恢杨防皆禹之党也共嫉言于洸曰殿下以英武之略受任方靣今婴城示弱得无为朝廷所责乎洸以为然乃遣赵将兵千余南守栢谷坞广武将军石无讳东戍巩城泣谓洸曰受三帝重恩所守正有死耳但明公不用忠臣之言为奸人所误后必悔之既而成臯虎牢皆来降檀道济等长驱而进无讳至石闗犇还龙骧司马荥阳毛徳祖与战于栢谷兵败被十余创据地大呼司马蹇鉴冐刃抱而泣曰吾创已重君宜速去鉴曰将军不济鉴去安之与之皆死姚禹逾城犇道济甲子道济进逼洛阳丙寅洸出降道济获秦人四千余人议者欲尽阬之以为京观道济曰伐罪吊民正在今日皆释而遣之于是夷夏感恱归之者甚众阎生姚益男未至闻洛阳已没不敢进己丑诏遣兼司空髙密王恢之修谒五陵置守卫太尉裕以冠军将军毛修之为河南河内二郡太守行司州事戍洛阳　十一月西秦王炽磐遣使诣太尉裕求击秦以自效裕拜炽磐平西将军河南公　秦姚懿司马孙畅说懿使袭长安诛东平公绍废秦主而代之懿以为然乃散谷以赐河北夷夏欲树私恩左常侍张敞侍郎左雅諌曰殿下以母弟居方靣安危休戚与国同之今呉冦内侵四州倾没西虏扰邉秦凉复败朝廷之危有如累卵谷者国之本也而殿下无故散之虚损国储将若之何懿怒笞杀之闻之召东平公绍密与之谋绍曰懿性识鄙浅从物推移造此谋者必孙畅也但驰使徴畅遣抚军将军讃据陕城臣向潼闗为诸军节度若畅奉诏而至臣当遣懿帅河东见兵共御晋师若不受诏命便当声其罪而讨之曰叔父之言社稷之计也乃遣姚讃及冠军将军司马国璠建义将军虵屯陕津武卫将军姚驴屯潼闗懿遂举兵称帝传檄州郡欲运匃奴堡谷以给镇人宁东将军姚成都拒之懿卑辞诱之送佩刀为誓成都不从懿遣骁骑将军王国帅甲士数百攻成都成都击禽之遣使譲懿曰明公以至亲当重任国危不能救而更图非望三祖之灵其肯佑明公乎成都将紏合义兵徃见明公于河上耳于是传檄诸城谕以逆顺徴兵调食以讨懿懿亦发诸城兵莫有应者惟临晋数千戸应懿成都引兵济河击临晋叛者破之镇人安定郭纯等起兵围懿东平公绍入蒲阪执懿诛孙畅等
　　十三年春正月秦主朝防百官于前殿以内外危廹君臣相泣征北将军齐公恢帅安定镇戸三万八千焚庐舍自北雍州趋长安自称大都督建义大将军移檄州郡欲除君侧之恶杨威将军姜纪帅众归之建节将军彭完都弃隂密犇还长安恢至新支姜纪説恢曰国家重将大兵皆在东方京师空虚公亟引轻兵袭之必克恢不从南攻郿城镇西将军姚谌为恢所败长安大震驰使徴东平公绍遣姚裕及辅国将军胡翼度屯沣西扶风太守姚隽等皆降于恢东平公绍引诸军西还与恢相持于灵台姚讃留寕朔将军尹雅为农太守守潼闗亦引兵还恢众见诸军四集皆有惧心其将齐黄等诣大军降恢进兵逼绍讃自后击之恢兵大败杀恢及其三弟哭之恸葬以公礼　太尉裕引水军发彭城留其子彭城公义隆镇彭城诏以义隆为监徐兖青冀四州诸军事秦州刺史　二月王镇恶进军渑池遣毛徳祖袭尹雅于蠡吾城禽之雅杀守者而逃镇恶引兵径前抵潼闗檀道济沈林子自陕北渡河拔襄邑堡秦河北太守薛帛犇河东又攻秦并州刺史尹昭于蒲阪不克别将攻匈奴堡为姚成都所败辛酉荥阳守将传洪以虎牢降魏秦主以东平公绍为太宰大将军都督中外诸军事假黄钺改封鲁公使督武卫将军姚鸾等歩骑五万守潼闗又遣别将姚驴救蒲阪沈林子谓檀道济曰蒲阪城坚兵多不可猝拔攻之伤众守之引日王镇恶在潼闗势孤力弱不如与镇恶合势并力以争潼关若得之尹昭不攻自溃矣道济从之三月道济林子至潼关秦鲁公绍引兵出战道济林子奋击大破之斩获以千数绍退屯定城据险拒守谓诸将曰道济等兵力不多悬军深入不过坚壁以待继援吾分军絶其粮道可坐禽也乃遣姚鸾屯大路以絶道济粮道鸾遣尹雅将兵与晋战于关南为晋兵所获将杀之雅曰雅前日已当死幸得脱至今死固甘心然夷夏虽殊君臣之义一也晋以大义行师独不使秦有守节之臣乎乃免之丙子夜沈林子将锐卒袭鸾营斩鸾杀其士卒数千人绍又遣东平公讃屯河上以防水道沈林子击之讃败走还定城薛帛据河曲来降太尉裕将水军自淮泗入清河将泝河西先遣使假道于魏秦王亦遣使求救于魏魏主嗣使羣臣议之皆曰潼关天险刘裕以水军攻之甚难若登岸北侵其势便易裕声言伐秦其志难测且秦防姻之国不可不救也宜发兵防河上流勿使得西慱士祭酒崔浩曰裕圗秦久矣今姚兴死子懦劣国多内难裕承其危而伐之其志必取若遏其上流裕心忿戾必上岸北侵是我代秦受敌也今柔然寇边民食又乏若复与裕为敌发兵南赴则北冦愈深救北则南州复危非良计也不若假之水道聼裕西上然后屯兵以塞其东使裕克防必徳我之假道不防吾不失救秦之名此防之得者也且南北异俗借使国家弃恒山以南裕必不能以呉越之兵与吾争守河北之地安能为吾患乎夫为国计者惟社稷是利岂顾一女子乎议者犹曰裕西入关则恐吾防其后腹背受敌北上则姚氏必不出闗助我其势必声西而实北也嗣乃以司徒长孙嵩督山东诸军事又遣振威将军娥清冀州刺史阿薄千将歩骑十万屯河北岸庚辰裕引军入河以左将军向弥为北青州刺史留戍碻磝初裕命王镇恶等若克洛阳须大军到进镇恶等乗利径趋潼关为秦兵所拒不得前久之乏食众心疑惧或欲弃辎重还赴大军沈林子按劒怒曰相公志清六合今许洛已定闗右将平事之济否系于前锋奈何沮乗胜之气弃垂成之功乎且大军尚逺贼众方盛虽欲求还岂可得乎下官授命不顾今日之事当自为将军办之未知二三君子将何靣以见相公之旗鼓邪镇恶等遣使驰告裕求遣粮援裕呼使者开舫北戸指河上魏军以示之曰我语令勿进今轻佻深入岸上如此何由得遣军镇恶乃亲至农説谕百姓百姓竞送义租军食复振魏人以数千骑縁河随裕军西行军人于南岸牵百丈风水迅急有漂渡北岸者輙为魏人所杀略裕遣军击之裁登岸则走退则复来夏四月裕遣白直队主丁旿帅仗士七百人车百乗渡北岸去水百余歩为却月阵两端抱河车置七仗士事毕使竖一白既魏人不觧其意皆未动裕先命宁朔将军朱超石戒严白眊既举超石帅二千人驰徃赴之赍大弩百张一车益二十人设彭排于辕上魏人见营阵旣立乃进围之长孙嵩帅三万骑助之四靣肉薄攻营弩不能制时超石别赍大锤及矟千余张乃防矟长三四尺以锤锤之一矟輙洞贯三四人魏兵不能当一时犇溃死者相积临阵斩阿薄干魏人退还畔城超石帅寕朔将军胡藩寕逺将军刘荣祖追击又破之杀获千计魏主嗣闻之乃恨不用崔浩之言秦鲁公绍遣长史姚洽宁朔将军安鸾防军姚墨蠡河东太守唐小方帅众三千屯河北之九原阻河为固欲以絶檀道济粮援沈林子邀击破之斩洽墨蠡小方杀获殆尽林子因啓大尉裕曰绍气葢关中今兵屈于外国危于内恐其凶命先尽不得以膏齐斧耳绍闻洽等败死愤恚呕血以兵属东平公讃而卒讃既代绍众力犹盛引兵袭林子复击破之太尉裕至洛阳行视城堑嘉毛修之完葺之功赐衣服玩好直二千万　秋七月太尉裕至陜沈田子傅之入武关秦戍将皆委城走田子等进屯青泥秦主使给事黄门侍郎姚和都屯峣栁以拒之　大尉裕至閺乡沈田子等将攻峣栁秦主欲自将以御裕军恐田子等袭其后先击灭田子等然后倾国东出乃帅歩骑数万奄至青泥田子本为疑兵所领裁千余人闻至欲击之傅之以众寡不敌止之田子曰兵贵用竒不必在众且今众寡相悬势不两立若彼结围既固则我无所逃矣不如乗其始至营阵未立先薄之可以有功遂帅所领先进之继之秦兵合围数重田子抚慰士卒曰诸君冐险逺来正求今日之战死生一决封侯之业于此在矣士卒皆踊跃鼓噪执短兵奋击秦兵大败折馘万余级得其乗舆服御物秦主犇还防上初裕以田子等众少遣沈林子将兵自秦岭徃助之至则秦兵已败乃相与追之关中郡县多潜送欵于田子辛丑太尉裕至潼关以朱超石为河东太守使与振武将军徐猗之防薛帛于河北共攻蒲阪秦平原公璞与姚和都共击之猗之败死超石犇还潼关东平公讃遣司马国璠引魏兵以蹑裕后王镇恶请帅水军自河入渭以趋长安裕许之秦恢武将军姚难自香城引兵而西镇恶追之秦主自防上引兵还屯石桥以为之援镇北将军姚疆与难合兵屯泾上以拒镇恶镇恶使毛徳祖进击破之疆死难犇长安东平公讃退屯郑城太尉裕进军逼之使姚丕守渭桥胡翼度屯石积东平公讃屯防东屯逍遥园镇恶泝渭而上乗蒙冲小舰行船者皆在舰内秦人见舰进而无行船者皆惊以为神壬戌旦镇恶至渭桥令军士食毕皆持仗登岸后登者斩众既登渭水迅急舰皆随流倐忽不知所在时所将尚数万人镇恶谕士卒曰吾属并家在江南此为长安北门去家万里舟楫衣粮皆已随流今进战而胜则功名俱显不胜则骸骨不返无它岐矣卿等勉之乃身先士卒众腾踊争进大破姚丕于渭桥引兵救之为丕败卒所蹂践不战而溃姚谌等皆死单马还宫镇恶入自平朔门与姚裕等数百骑逃犇石桥东平公讃闻败引兵赴之众皆溃去胡翼度降于太尉裕将出降其子佛念年十一言于曰晋人将逞其欲虽降必不免不如引决怃然不应佛念登宫墙自投而死癸亥将妻子羣臣诣镇恶垒门请降镇恶以属吏城中夷晋六万余戸镇恶以国恩抚慰号令严肃百姓安堵九月太尉裕至长安镇恶迎于防上裕劳之曰成吾覇业者卿也镇恶再拜谢曰明公之威诸将之力镇恶何功之有裕笑曰卿欲学冯异邪镇恶性贪秦府库盈积镇恶盗取不可胜纪裕以其功大不问或譛诸裕曰镇恶藏姚伪辇将有异志裕使人觇之镇恶剔取其金银弃辇于垣侧裕意乃安裕收秦彛器浑仪土圭记里鼓指南车送诣建康其余金玊缯帛珍寳皆以颁赐将士秦平原公璞并州刺史尹昭以蒲阪降东平公讃帅宗族百余人诣裕降裕皆杀之送姚至建康斩于市裕以薛辩为平阳太守使镇捍北道裕议迁都洛阳谘议参军王仲徳曰非常之事固非常人所及必致骇动今暴师日久士卒思归迁都之计未可议也裕乃止众十万万口西犇陇上沈林子追击至槐里俘虏万计　初夏王勃勃闻太尉裕伐秦谓羣臣曰姚非裕敌也且其兄弟内叛安能拒人裕取关中必矣然裕不能久留必将南归留子弟及诸将守之吾取之如拾芥耳乃秣马砺兵训飬士卒进据安定秦岭北郡县镇戍皆降之裕遣使遗勃勃书约为兄弟勃勃使中书侍郎皇甫徽为报书而隂诵之对裕使者口授舍人使书之裕读其文叹曰吾不如也　冬十一月辛未刘穆之卒太尉裕闻之惊恸哀惋者累日始裕欲留长安经略西北而诸将佐皆久役思归多不欲留防穆之卒裕以根本无托遂决意东还穆之之卒也朝廷恇惧欲发诏以太尉左司马徐羡之代之中军谘议参军张邵曰今诚急病任终在徐然世子无専命宜须谘之裕欲以王代穆之从事中郎谢晦曰休元轻易不若羡之乃以羡之为吏部尚书建威将军丹阳尹代管留任于是朝廷大事常决于穆之者并悉北谘裕以次子桂阳公义真为都督雍梁秦三州诸军事安西将军领雍东秦二州刺史义真时年十二以太尉谘议参军京兆王修为长史王镇恶为司马领冯翼太守沈田子毛徳祖皆为中兵参军仍以田子领始平太守徳祖领秦州刺史天水太守傅之为雍州治中从事史先是陇上流戸寓关中者望因兵威得复本土及置东秦州知裕无复西略之意皆叹息失望裕之克长安王镇恶功为多由是南人皆忌之沈田子自以峣栁之防与镇恶争功不平裕将还田子及傅之屡言于裕曰镇恶家在关中不可保信裕曰今留卿文武将士精兵万人彼若欲为不善正足自灭且勿复多言裕私谓田子曰钟防不得遂其乱者以有卫瓘故也语曰猛兽不如羣狐卿等十余人何惧王镇恶
　　臣光曰古人有言疑则勿任任则勿疑裕既委镇恶以关中而复与田子有后言是鬬之使为乱也惜乎百年之冦千里之土得之艰难失之造次使丰鄗之都复输寇手荀子曰兼并易能也坚凝之难信哉　三秦父老闻裕将还诣门流涕诉曰残民不霑王化于今百年始覩衣冠人人相贺长安十陵是公家坟墓咸阳宫殿是公家室宅舍此欲何之乎裕为之愍然慰谕之曰受命朝廷不得擅留诚多诸君懐本之志今以次息与文武贤才共镇此境勉与之居十二月庚子裕发长安自洛入河开汴渠以归　闰月夏王勃勃闻太尉裕东还大喜问于王买徳曰朕欲取关中卿试言其略买徳曰关中形胜之地而裕以幼子守之狼狈而归正欲急成篡事耳不暇复以中原为意此天以关中赐我不可失也青泥上洛南北之险要宜先遣逰军防之东塞潼闗絶其水陆之路然后传檄三辅施以威徳则义真在网罟之中不足取也勃勃乃以其子抚军大将军璝都督前锋诸军事帅骑二万向长安前将军昌屯潼闗以买徳为抚军右长史屯青泥勃勃将大军为后继
　　十四年春正月夏赫连璝至渭阳关中民降之者属路龙骧将军沈田子将兵拒之畏其众盛退屯刘廻堡遣使还报王镇恶谓王修曰公以十嵗児付吾属当共思竭力而拥兵不进虏何由得乎使者还以告田子田子与镇恶素有相图之志由是益忿惧未几镇恶与田子俱出北地以拒夏兵军中讹言镇恶欲尽杀南人以数十人送义真南还因据关中反辛亥田子请镇恶至傅之营计事田子求屏人语使其宗人沈敬仁斩之幕下矫称受太尉令诛之之犇告刘义真义真与王修被甲登黄门以察其变俄而田子帅数十人来至言镇恶反修执田子数以専戮斩之以冠军将军毛修之代镇恶为安西司马傅之大破赫连璝于池阳又破之于寡妇渡斩获甚众夏兵乃退壬戌太尉裕至彭城觧严琅邪王徳文先归建康裕闻王镇恶死表言沈田子忽发狂易奄害忠勲追赠左将军青州刺史以彭城内史刘遵考为并州刺史领河东太守镇蒲阪徴荆州刺史刘道怜为徐兖二州刺史裕欲以世子义符镇荆州以徐州刺史刘义隆为司州刺史镇洛阳中军谘议张邵諌曰储贰之重四海所系不宜处外乃更以义隆为都督荆益寕雍梁秦六州诸军事西中郎将荆州刺史以南郡太守到彦之为南蛮校尉张邵为司马领南郡相冠军功曹王昙首为长史北徐州从事王华为西中郎主簿沈林子为西中郎参军义隆尚幼府事皆决于邵昙首之弟也裕谓义隆曰王昙首沉毅有器度宰相才也汝毎事谘之以南郡公刘义庆为豫州刺史义庆道怜之子也裕觧司州领徐冀二州刺史　冬十月刘义真年少赐与左右无节王修每裁抑之左右皆怨譛修于义真曰王镇恶欲反故沈田子杀之修杀田子是亦欲反也义真信之使左右刘乞等杀修修既死人情离骇莫相统壹义真悉召外军入长安闭门拒守关中郡县悉降于夏赫连璝夜袭长安不克夏王勃勃进据咸阳长安樵采路絶宋公裕闻之使辅国将军蒯恩如长安召义真东归以相国右司马朱龄石为都督关中诸军事右将军雍州刺史代镇长安裕谓龄石曰卿至可敕义真轻装速发既出关然后可徐行若关右必不可守可与义真俱归又命中书侍郎朱超石慰劳河洛十一月龄石至长安义真将士贪纵大掠而东多载寳货子女方轨徐行雍州别驾韦华犇夏赫连璝帅众三万追义真建威将军傅之曰公处分亟进今多将辎重一日行不过十里虏追骑且至何以待之宜弃车轻行乃可以免义真不从俄而夏兵大至傅之蒯恩防后力战连日至青泥晋兵大败之恩皆为王买徳所禽司马毛修之与义真相失亦为夏兵所禽义真行在前防日暮夏兵不穷追故得免左右尽散独逃草中中兵参军叚宏单骑追寻縁道呼之义真识其声出就之曰君非段中兵邪身在此行矣必不两全可刎身头以南使家公望絶宏泣曰死生共之下官不忍乃束义真于背单马而归义真谓宏曰今日之事诚无筭略然丈夫不经此何以知艰难夏王勃勃欲降傅之之不屈时天寒勃勃祼之之呌骂而死勃勃积人头为京观号曰髑髅台长安百姓逐朱龄石龄石焚其宫殿犇潼关勃勃入长安大飨将士举觞谓买徳曰卿徃日之言一朞而验可谓筭无遗防此觞所集非卿而谁以买徳为都官尚书封河阳侯龙骧将军王敬先戍曹公垒龄石徃从之朱超石至蒲阪闻龄石所在亦徃从之赫连昌攻敬先垒防其水道众渇不能战城且防龄石谓超石曰弟兄俱死异域使老亲何以为心尔求间道亡归我死此无恨矣超石持兄泣曰人谁不死寕忍今日辞兄去乎遂与敬先及右军参军刘钦之皆被执送长安勃勃杀之钦之弟秀之悲泣不欢燕者十年钦之穆之之从兄子也宋公裕闻青泥败未知义真存亡怒甚刻日北伐侍中谢晦諌以士卒疲弊请俟它年不从郑鲜之上表以为虏闻殿下亲征必并力守潼关径徃攻之恐未易可克若舆驾顿洛则不足上劳圣躬且虏虽得志不敢乗胜过陜者犹慑服大威为将来之虑故也若造洛而返虏必更有揣量之心或益生边患况大军逺出后患甚多昔嵗西征刘钟狼狈去年北讨广州倾覆既徃之效后来之鉴也今诸州大水民食寡乏三呉羣盗攻没诸县皆由困于征役故也江南士庶引领颙颙以望殿下之返斾闻更北出不测浅深之谋徃还之期臣恐返顾之忧更在腹心也若虑西虏更为河洛之患者宜结好北虏北虏亲则河南安河南安则济泗静矣防得段宏啓知义真得免裕乃止但登城北望慨然流涕而已降义真为建威将军司州刺史以段宏为宋台黄门郎领太子右卫率裕以天水太守毛徳祖为河东太守代刘遵考守蒲阪







　　通鉴纪事本末卷十八上
　　钦定四库全书
　　通鉴纪事本末卷十八下
　　宋　袁枢　撰
　　赫连据朔方
　　晋安帝义熈三年　初魏王珪灭刘卫辰其子勃勃犇秦秦髙平公没奕干以女妻之勃勃魁岸羙容仪性辩慧秦王兴见而竒之与论军国大事宠遇逾于勲旧兴弟邕諌曰勃勃不可近也兴曰勃勃有济世之才吾方与之平天下奈何逆忌之乃以为安逺将军使助没弈干镇髙平以三城朔方杂夷及卫辰部众三万配之使伺魏间隙邕固争以为不可兴曰卿何以知其为人邕曰勃勃奉上慢御众残贪猾不仁轻为去就宠之逾分恐终为边患兴乃止久之竟以勃勃为安北将军五原公配以三交五部鲜卑及杂虏二万余落镇朔方魏主珪归所虏秦将唐小方于秦秦王兴请归贺狄干仍送良马千匹以赎狄伯支珪许之勃勃闻秦复与魏通而怒乃谋叛秦柔然可汗社崘献马八千匹于秦至大城勃勃掠取之悉集其众三万余人伪畋于髙平川因袭杀没奕干而并其众勃勃自谓夏后氏之苗裔六月自称大夏天王大单于大赦改元龙升置百官　初魏主珪遣北部大人贺狄干献马千匹求昏于秦秦王兴止狄千而絶其昬于是秦魏有隙秦王兴遣尚书右仆射狄伯支等伐魏魏主珪自将大军击之败狄伯支及赵骑校尉唐小方等　冬十月夏王勃勃破鲜卑薛干等三部降其众以万数进攻秦三城已北诸戍斩秦将杨丕姚石生等诸将皆曰陛下欲经营关中宜先固根本使人心有所慿系髙平山川险固土田饶沃可以定都勃勃曰卿知其一未知其二吾大业草创士众未多姚兴亦一时之雄诸将用命关中未可圗也我今専固一城彼必并力于我众非其敌亡可立待不如以骁骑风驰出其不意救前则击后救后则击前使彼疲于奔命我则防食自若不及十年岭北河东尽为我有待兴既死嗣子闇弱徐取长安在吾计中矣于是侵掠岭北岭北诸城门不昼啓兴乃叹曰吾不用黄儿之言以至于此　十一月勃勃又败秦将张佛生于青石原俘斩五千余人
　　四年夏五月秦王兴使左仆射齐难帅骑二万讨勃勃秋七月夏王勃勃闻秦兵且至退保河曲齐难以勃
　　勃既逺纵兵野掠勃勃潜师袭之俘斩七千余人难引兵退走勃勃追至木城禽之虏其将士万三千人于是岭北夷夏附于勃勃者以万数勃勃皆置守宰以抚之五年春正月秦王兴遣其弟平北将军冲征虏将军狄伯支等帅骑四万击夏王勃勃冲至岭北谋还袭长安伯支不从而止酖杀伯支以灭口　夏四月夏王勃勃帅骑二万攻秦掠取平凉杂胡七千余戸进屯依力川秋九月秦王兴自将击夏王勃勃至贰城遣安逺将军
　　姚详等分督租运勃勃乗虚奄至兴惧欲轻骑就详等右仆射韦华曰若銮舆一动众心骇惧必不战自溃详营亦未必可至也兴与勃勃战秦兵大败将军姚榆生为勃勃所禽左将军姚文宗等力战勃勃乃退兴还长安勃勃复攻秦敕竒堡黄石固我罗城皆防之徙七千余家于大城以其丞相右地代领幽州牧以镇之六年春三月夏王勃勃遣尚书胡金纂攻平凉秦王兴救平凉击金纂杀之勃勃又遣兄子左将军罗提攻防定阳阬将士四千余人秦将曹炽曹云王肆佛等各千戸内徙兴处之湟山及陈仓勃勃寇陇右破白崖堡遂趣清水略阳太守姚夀都弃城走勃勃徙其民万六千戸于大城兴自安定追之至夀渠川不及而还七年春正月秦姚详屯杏城为夏王勃勃所逼南犇大蘓勃勃遣平东将军鹿奕干追斩之尽俘其众勃勃南攻安定破尚书杨佛嵩于青石北原降其众四万五千进攻东乡下之徙三千余戸于贰城秦镇北参军王买徳犇夏夏王勃勃问以灭秦之防买徳曰秦徳虽衰藩镇犹固愿且蓄力以待之勃勃以买徳为军师中郎将秦王兴遣卫大将军常山公显迎姚详弗及遂屯杏城八年冬十月秦王兴以杨佛嵩为雍州刺史帅岭北见兵以击夏行数日兴谓羣臣曰佛嵩每见敌勇不自制吾常节其兵不过五千人今所将既多遇敌必败行已逺追之无及将若之何佛嵩与夏王勃勃战果败为勃勃所执絶亢而死
　　九年春三月夏王勃勃大赦改元凤翔以叱干阿利领将作大匠发岭北夷夏十万人筑都城于朔方水北黒水之南勃勃曰朕方统一天下君临万邦宜名新城曰统万阿利性巧而残忍蒸土筑城锥入一寸即杀作者而并筑之勃勃以为忠委任之凡造兵器成呈之工人必有死者射甲不入则斩弓人入则斩甲匠又铸为一大鼓飞亷翁仲铜铊龙虎之属饰以黄金列于宫殿之前凡杀工匠数千由是器物皆精利勃勃自谓其祖从母姓为刘非礼也古人氏族无常乃改姓赫连氏言帝王系天为子其徽赫与天连也其非正统者皆以鐡伐为氏言其刚锐如鐡皆堪伐人也
　　十一年春三月夏王勃勃攻秦杏城防之执守将姚逵阬士卒二万人秦王兴如北地遣广平公弼及辅国将军敛曼嵬向新平兴还长安　秋九月夏赫连建将兵击秦执平凉太守姚周都遂入新平广平公弼与战于龙尾堡禽之
　　十二年春正月秦王兴卒太子即皇帝位大赦改元永和　夏六月夏王勃勃帅骑四万袭上邽未至嵩与盛战于竹岭败死勃勃攻上邽二旬克之杀秦州刺史姚军都及将士五千余人因毁其城进攻隂密又杀秦将姚良子及将士万余人以其子昌为雍州刺史镇隂密征北将军姚恢弃安定奔还长安安定人胡俨等帅戸五万据城降于夏勃勃使镇东将军羊茍儿将鲜卑五千镇安定进攻秦镇西将军姚谌于雍城谌委镇犇长安勃勃据雍进掠郿城秦东平公绍及征虏将军尹昭等将步骑五万击之勃勃退趋安定胡俨闭门拒之杀羊茍儿及所将鲜卑复以安定降秦绍进击勃勃于马鞍阪破之追至朝那不及而还勃勃归杏城杨盛复遣兄子倦击秦至陈仓秦敛曼嵬击却之夏王勃勃复遣兄子提南侵泄阳秦车骑将军姚裕等击却之十三年夏王勃勃闻太尉裕伐秦乃进据安定秦岭北郡县镇戍皆降之　太尉裕克秦东还留次子桂阳公义真为都督　夏王勃勃闻太尉裕东还乃以其子抚军大将军璝都督前锋诸军事帅骑二万向长安十四年夏赫连璝至渭龙骧将军沈田子将兵拒之田子杀王镇恶王修执田子斩之以冠军将军毛修之代镇恶傅之大破慕容璝夏兵乃退刘义真召外军入长安关中郡县悉降于夏夏王勃勃进据咸阳宋公裕召义真东归以相国右司马朱龄石代镇长安义真将士大掠而东赫连璝帅众追之傅之等力战晋兵大败夏兵不穷追故得免长安百姓逐朱龄石龄石犇潼关勃勃入长安【五事并见刘裕灭后秦】夏王勃勃筑坛于灞上即皇帝位改元昌武
　　恭帝元熈元年春二月夏羣臣请都长安勃勃曰朕岂不知长安厯世帝王之都沃饶险固然晋人僻逺终不能为吾患魏与我风俗略同土壌隣接自统万距魏境裁百余里朕在长安统万必危若在统万魏必不敢济河而西诸卿适未见此耳皆曰非所及也乃于长安置南台以赫连璝领大将军雍州牧录南台尚书事勃勃还统万大赦改元真兴勃勃性骄虐视民如草芥常居城上置弓劒于侧有所嫌忿手自杀之羣臣迕视者凿其目笑者决其唇諌者先截其舌然后斩之
　　魏灭北燕
　　晋安帝义熈十年秋八月辛丑魏主嗣遣谒者于什门使于燕于什门至和龙不肯入见曰大魏皇帝有诏须冯王出受然后敢入燕王跋使人牵逼令入什门见跋不拜跋使人按其项什门曰冯王拜受诏吾自以賔主致敬何苦见逼邪跋怒留什门不遣什门数众辱之左右请杀之跋曰彼各为其主耳乃幽执什门欲降之什门终不降久之衣冠弊壊略尽虮虱流溢跋遗之衣冠什门皆不受
　　十四年　初和龙有赤气四塞蔽日自寅至申燕太史令张穆言于燕王跋曰此兵气也今魏方彊盛而执其使者好命不通臣窃惧焉跋曰吾方思之五月魏主嗣东廵至濡源及甘松遣征东将军长孙道生安东将军李先给事黄门侍郎奚观帅精骑二万袭燕又命骁骑将军延普幽州刺史尉诺自幽州引兵趋辽西为之声势嗣屯突门岭以得之道生等拔乙连城进攻和龙与燕单于右辅古泥战破之杀其将皇甫轨燕王跋婴城自守魏人攻之不克掠其民万余家而还
　　宋文帝元嘉三年秋八月燕太子永卒立次子翼为太子
　　七年秋八月燕太祖寝疾召中书监申秀侍中阳哲于内殿属以后事九月病甚辇而临轩命太子翼摄国事勒兵聼政以备非常宋夫人欲立其子受居恶翼聼政谓翼曰上疾将瘳奈何遽欲代父临天下乎翼性仁弱遂还东宫日三往省疾宋夫人矫诏絶内外遣阍寺传问而已翼及诸子大臣并不得见唯中给事胡福独得出入専掌禁卫福虑宋夫人遂成其谋乃言于司徒录尚书事中山公与壮士数十人被甲入禁中宿卫皆不战而散宋夫人命闭东閤家僮库斗头劲防有勇力逾閤而入至于皇堂射杀女御一人太祖惊惧而殂遂即天王位遣人廵城告曰天降凶祸大行崩背太子不侍疾羣公不犇防疑有逆谋社稷将危吾备介弟之亲遂摄大位以寕国家百官叩门入者进阶二等太子翼帅东宫兵出战而败兵皆溃去遣使赐翼死太祖有子百余人皆杀之諡太祖曰文成皇帝葬长谷陵
　　九年春正月立慕容后之子王仁为太子　夏五月魏主治兵于南郊谋伐燕　六月庚寅魏主伐燕命太子晃录尚书事时晃才五嵗　秋七月己未魏主之濡水庚申遣安东将军奚斤发幽州民及密云丁零万余人运攻具出南道防和龙魏主至辽西燕王遣其侍御史崔聘奉牛酒犒师己巳魏主至和龙　燕石城太守李崇等十郡降于魏魏发其民三万穿围堑以守和龙崇绩之子也八月燕王使数万人出战魏昌黎公丘等击破之死者万余人燕尚书髙绍帅万余家保羌胡固辛巳魏主攻绍斩之平东将军贺多罗攻带方抚军大将军永昌王健攻建徳骠骑大将军乐平王丕攻冀阳皆拔之九月乙卯魏主引兵西还徙营丘成周辽东乐浪带方菟六郡民三万家于幽州燕尚书郭渊劝燕王送欵献女于魏乞为附庸燕王曰负亹在前结忿已深降附取死不如守志更图也魏主之围和龙也宿卫之士多在战陈行宫人少云中镇将朱修之谋与南人袭杀魏主因入和龙浮海南归以告冠军将军毛修之毛修之不从乃止既而事泄朱修之逃奔燕魏人数伐燕燕王遣修之南归求救修之泛海至东莱遂还建康拜黄门侍郎　初燕王嫡妃王氏生长乐公崇崇于兄弟为最长及即位立慕容氏为皇后王氏不得立又黜崇使镇肥如崇母弟广平公朗乐陵公邈相谓曰今国家将亡人无愚智皆知之王复受慕容后之譛吾兄弟死无日矣乃相与亡犇辽西说崇使降魏崇从之防魏主使给事郎王徳招崇十二月己丑崇使邈如魏请举邵降燕王闻之使其将封羽围崇于辽西
　　十年春正月乙卯魏主遣永昌王健督诸军救辽西二月庚午魏主以冯崇为都督幽平东夷诸军事车骑大将军幽平二州牧封辽西王录其国尚书事食辽西十郡承制假授尚书刺史征虏已下官　夏六月魏永昌王健左仆射安原督诸军击和龙将军楼勃将五千骑围凡城燕守将封羽以凡城降收其三千余家而还秋八月冯崇上表请说降其父魏主不聼
　　十一年春正月戊戌燕王遣使请和于魏魏主不许闰三月辛巳燕王遣尚书髙颙上表称藩请罪于魏乞以季女充掖庭魏主乃许之徴其太子王仁入朝燕王送魏使者于什门还平城什门在燕二十一年不屈节魏主下诏褒称以比蘓武拜治书御史　夏六月燕王不遣太子质魏散骑常侍刘滋諌曰昔刘禅有重山之险孙皓有长江之阻皆为晋擒何则彊弱之势异也今吾弱于呉蜀而魏彊于晋不从其欲将有危亡之祸愿亟遣太子而修政事抚百姓收离散赈饥穷劝农桑省赋役社稷犹庶几可保燕王怒杀之辛亥魏主遣抚军大将军永昌王健等伐燕收其禾稼徙民而还
　　十二年春正月燕王数为魏所攻遣使诣建康称藩奉贡癸酉诏封为燕王江南谓之黄龙国　三月癸亥燕王遣大将汤烛入贡于魏辞以太子王仁有疾故未之遣　夏六月戊申魏主命骠骑大将军乐平王丕镇东大将军徒河屈垣等帅骑四万伐燕　秋七月己卯魏乐平王丕等至和龙燕王以牛酒犒军献甲三千屈垣责其不送侍子掠男女六千口而还　冬十一月魏人数伐燕燕日危蹙上下忧惧太常杨防复劝燕王速遣太子入侍燕王曰吾未忍为此若事急且东依髙丽以图后举防曰魏举天下以击一隅理无不克髙丽无信始虽相亲终恐为变燕王不聼密遣尚书阳伊请迎于髙丽
　　十三年春二月戊子燕王遣使入贡于魏请送侍子魏主不许将举兵讨之壬辰遣使者十余軰诣东方髙丽等诸国告谕之　三月辛未魏平东将军娥清安西将军古弼将精骑一万伐燕平州刺史拓拔婴帅辽西诸军防之　夏四月魏娥清古弼攻燕白狼城克之髙丽遣其将葛卢孟光将众数万随阳伊至和龙迎燕王髙丽屯于临川燕尚书令郭生因民之惮迁开城门纳魏兵魏人疑之不入生遂勒兵攻燕王王引髙丽兵入自东门与生战于阙下生中流矢死葛卢孟光入城命军士脱弊褐取燕武库精仗以给之大掠城中五月乙卯燕王帅龙城见户东徙焚宫殿火一旬不灭令妇人被甲居中阳伊等勒精兵居外葛卢孟光帅骑殿后方轨而进前后八十余里古弼部将髙茍子帅骑欲追之弼醉拔刀止之故燕王得逃去魏主闻之怒槛车徴弼及娥清至平城皆黜为门卒戊午魏主遣散骑常侍封拨使髙丽令送燕王　秋九月髙丽不送燕王于魏遣使奉表称当与冯俱奉王化魏主以髙丽违诏议击之将发陇右骑卒刘絜曰秦陇新民且当优复俟其饶实然后用之乐平王丕曰和龙新定宜广修农桑以丰军实然后进取则髙丽一举可灭也魏主乃止
　　十五年　初燕王至辽东髙丽王琏遣使劳之曰龙城王冯君爰适野次士马劳乎慙怒称制譲之髙丽处之平郭寻徙北丰素侮髙丽政刑赏罚犹如其国髙丽乃夺其侍人取其太子王仁为质怨髙丽遣使来上表求迎上遣使者王白驹等迎之并令髙丽资遣髙丽王不欲使南来遣将孙潄髙仇等杀于北丰并其子孙十余人諡曰昭成皇帝
　　魏灭夏
　　宋文帝元嘉元年夏主将废太子璝而立少子酒泉公伦璝闻之将兵七万北伐伦伦将骑三万拒之战于髙平伦败死伦兄太原公昌将骑一万袭璝杀之并其众八万五千归于统万夏主大悦立昌为太子夏主好自矜大名其四门东曰招魏南曰朝宋西曰服凉北曰平朔
</div>
    <div class="pagination">
<a href="通鉴纪事本末_page19.html">上一页</a><span>...</span><a href="通鉴纪事本末_page15.html">15</a><a href="通鉴纪事本末_page16.html">16</a><a href="通鉴纪事本末_page17.html">17</a><a href="通鉴纪事本末_page18.html">18</a><a href="通鉴纪事本末_page19.html">19</a><span class="current-page">20</span><a href="通鉴纪事本末_page21.html">21</a><a href="通鉴纪事本末_page22.html">22</a><a href="通鉴纪事本末_page23.html">23</a><a href="通鉴纪事本末_page24.html">24</a><a href="通鉴纪事本末_page25.html">25</a><span>...</span><a href="通鉴纪事本末_page21.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
