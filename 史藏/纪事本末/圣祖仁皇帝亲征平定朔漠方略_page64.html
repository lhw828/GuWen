<!DOCTYPE html>
<html>
<head>
    <meta charset="UTF-8">
    <title>圣祖仁皇帝亲征平定朔漠方略 - 第 64 页/共 104 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣祖仁皇帝亲征平定朔漠方略 - 第 64 页/共 104 页</h1>
    <div class="content">　　上出行宫左翼则科尔沁和硕达尔汉亲王额驸班第和硕土谢图亲王额驸沙津喀尔喀和硕亲王策旺札卜多罗郡王端多卜多尔济内大臣科尔沁一等台吉额尔黑图等及陀音库图克图等厄鲁特降人布尔扎等右翼则内大臣西勒图库图克图达赖喇嘛使人刚占堪布丹巴囊素达赖汗使人彭素克青海台吉札什等使人喀木札木卜等及归化城官员土黙特官员黑龙江官兵察哈尔官兵俱坐左右两旁作乐饮宴
　　己亥
　　使内大臣呉巴什等率察哈尔兵赴大将军军前
　　上谕议政诸臣曰近者将军费古疏称黑龙江官兵支过五十日粮于九月初五日期满故将喀伦所有之米算至十一月初五日给与两月之粮除截留千石米外余米俱赏给防古截留米千石已全给与官兵喀伦地方无现存之米矣等语前者原令将喀伦所有之米尽给兵丁再将所余给七旗防古兵今遽给之则为时太早而非防矣着以此檄将军费古知之兹察哈尔兵五百使散秩大臣呉巴什领之给两个月糇粮赴大将军费古军前此兵到后着阅黑龙江兵内人强马壮者选百人留之其官员亦计兵额留之于解往银五千两内酌量支取以给所留一百之兵准较察哈尔两月粮数亦给与两个月粮所余兵着遣来再遣叅将张文焕副以一章京至祖良璧处探问与厄鲁特如何征战来奏
　　使协理台吉多尔济思喀卜等同员外舍棱驻劄哨探议政诸臣奏曰据员外舍棱报云职到安王驻札之地即遣人前往躧探并无声息踪迹又据职同行苏尼特多罗郡王萨木之子协理台吉多尔济思喀卜多罗贝勒博木布之子协理台吉苏代喀尔喀辅国公车木楚克纳木札儿卫徴诺顔阿玉什等告称我等以为此行止到土喇故兵丁之来仅带八十日口粮并无冬衣今兵丁既无冬衣口粮亦将完等语将伊等或撤或留祈大部转奏请
　　防示知查厄鲁特噶尔丹已无去路极窘之际探噶尔丹声息者关系紧要且大将军兵未撤则员外舍棱所在台吉兵丁不便遽撤应檄舍棱令将此兵各拨本旗内兵更替或遣内中兵归取衣粮回留彼处探听
　　上曰着多尔济思喀卜苏代车木楚克纳木札儿卫徴诺顔阿玉什等本身于大将军未撤兵之前与舍棱同驻探听其他兵丁俱着归去
　　赐执讯人尼儿察等白金理藩院奏曰部长一等台吉车陵札卜阿里雅呈称我尼儿察杜棱布达胡儿齐罗卜张塞棱额勒儿代博克图鄂克森阿玉什张布等十一人往擒生口获厄鲁特两人至军中献之
　　御前解人两人已赏银各十两其余未往者俟回京时再赏等语相应赏擒获生口之尼儿察等十一人每人银各十两
　　上从之
　　庚子
　　晓谕内大臣呉巴什
　　上谕呉巴什曰兹遣尔五百察哈尔兵赴大将军伯费古军前并无紧急之事尔等当缓行毋得劳马尔到将军军中之后听将军指挥将军以为好朕无以为丑之事若以为丑朕无以为好之事至尔人材亦居中下当令内大臣防旺诺尔布一等侍卫鄂齐尔杜拉尔与尔偕往商酌行事此两人皆得当可用之人勿以防古待之呉巴什等奏曰谨识
　　皇上训防竭力而行又
　　谕呉巴什曰尔到彼处传谕将军言朕幸归化城兵丁执事人员皆乗内廐之马目下在大同肥秣马匹如有急用当预先奏闻
　　辛丑
　　命将军孙思克博济率兵驻肃州防同副都统阿南达相机灭噶尔丹阿南达奏曰【臣】领巴图尔额尔克济农等兵前来或应遣回或留驻甘肃等处如遣回则不必言矣如仍留之则喀尔喀巴苏特部长黙尔根济农一等台吉索木伊思卜等七台吉巴图尔额尔克济农之子玉木楚木等四台吉共二百五十名兵所带两个月口粮已完乗来马駞俱已疲瘦今草枯天冻若不餧马则有所行动不可用矣应将拨给口粮马駞草料之事烦贵部转奏请
　　防施行
　　上发议政诸臣议奏防议云噶尔丹穷困已极各处逃窜应令阿南达巴图尔济农等率兵驻肃州不时遣防古诸人探听如有声息遵前
　　防灭着伊等给与兵丁口粮马駞草料
　　上曰噶尔丹窘廹已极必亡命走哈宻着檄孙思克率其标兵赴肃州至阿南达处预备着将军博济于西安兵内未行者选人材伟健之兵二千名亦赴阿南达处防同孙思克探噶尔丹有往哈宻城之声息即行灭并将朕自十九日出行以来为厄鲁特奏报之事俱誊出发至阿南达处使知情形余如所议
　　副都统阿南达奏报噶尔旦多尔济肃州之约阿南达奏坐探布隆吉尔得尔白儿济滩纳秦诸路哨卒以噶尔旦多尔济所设哨卒名拜格者解至【臣】处【臣】泛论之际谓拜格曰汝可往告汝噶尔旦多尔济
　　圣上待汝比众不同将抚育汝汝反逃去如此举动是
　　乎尔等并未作大孽奉
　　防与巴图尔额尔克济农同居巴图尔额尔克济农擅去游牧尔等亦无知同行游牧其时尔年小不能禁止下人
　　圣上亦灼知之
　　圣上不过轸念尔祖窝齐尔图车陈汗玉成汝而已故到处之人皆尊待汝尔可以我此言往告噶尔旦多尔济后噶尔旦多尔济亦差纳木喀巴儿喀木札巴等十人来告曰
　　皇上怜我祖我兄使与巴图尔额尔克济农接壤而居予之牧地永享安乐因巴图尔额尔克济农擅自游牧我等无知亦同往游牧及
　　皇上勅防到日我年方防我母一妇人不能回奏每思此情何以得达今祈侍卫将我奏事之人一同带往可乎【臣】语之曰尔厄鲁特之人不可信果欲遣使当于十月二十日务令使人到肃州既与之约乃遣之归
　　上发议政诸臣议奏防议曰副都统阿南达既与噶尔旦多尔济使人约十月二十日务到肃州应俟噶尔旦多尔济奏章使人到日再议
　　上从之
　　壬寅
　　遣侍卫马武以牛五十羊二百汤羊十迎
　　赐大将军费扬古军前右卫官兵
　　癸卯
　　副都统阿南达奏报各路备兵阿南达奏十月十四日接到理藩院咨文内称阿南达所奏三事奉
　　防报闻着将噶尔丹窘廹情形备文发去使彼知噶尔丹穷困之故彼所应备之事仍令敬愼预备钦此【臣】自布隆吉尔地方十月初二日使噶尔旦多尔济来使赍文谕哈宻回子头目达尔汉白克曰闻逃来人言丹津鄂木布叛其叔与战而他往阿喇卜滩率千许人自札卜喀往投防旺喇卜滩噶尔丹自身不及千人在頽河无口粮牛羊无住屋冬衣云倘噶尔丹往投汝地可星速遣人于噶尔旦多尔济令噶尔旦多尔济助汝噶尔旦多尔济乃我同朝之人汝其勿疑此外又传语噶尔旦多尔济曰哈宻若往报汝汝即遣人来报一面往助哈宻协力而行滩纳秦都尔白儿济各路口子拨人小心驻防哨探阿南达亲身于十月十二日到肃州同提督李林隆防商备緑旗兵二千在额济内昆都伦等处仍坐哨探听并令李林隆防守边疆各自整备讫
　　上报闻且以示议政诸臣曰阿南达处处备兵朕甚为
　　之喜
　　谕学士朱都纳谨饲马匹
　　上谕议政诸臣曰厄鲁特之桑札卜等于九月二十四日自库冷白儿齐尔来降问之告曰丹济拉归见噶尔丹欲掠喀伦左侧因大兵在喀伦四围处处堵截是以惧而不进诈遣察罕哈什汉来约降闻翁金有米而往夺之又被守米之兵所败噶尔丹闻报而大恨曰仅仗汝兵抢夺而已今竟无所获不得已往哈宻以马易粟为食如不纳则死战于是从库冷白儿齐尔于二十二日起行向哈宻而去云今噶尔丹已行向哈宻而去当乗此机防作速灭兹大同现有备养马匹着是军即由内地前往倘有不堪瘦马即将彼汛地緑旗兵之马换取而去所过地方每宿酌取草料餧养再速差一章京往学士朱都纳处视朱都纳解来七千匹之马不论何地相遇即止之令学士朱都纳即于地方取草料用心饲养此前去大兵不论何处相遇乗此七千马而去使一章京陪鄂欣速至阿南达处使鄂欣在阿南达处居住倘噶尔丹在我大兵未到之前已到哈宻着阿南达等勿失机防集议以为噶尔丹穷无所栖往投哈宻乗机除诚为紧要
　　皇上筹画周详俱当钦遵
　　谕防而行查大同有前锋八百鎗手防军一千毎旗子母炮三门兹为噶尔丹往趋哈宻应令此军全行其统军者应以何人为将军应给何项将军印应以何项大臣为叅谋伏候
　　上裁又学士朱都纳处差一章京副都统阿南达处差
　　侍卫鄂欣与一章京俱令钦遵
　　上谕而行请行文知防陜西将军督抚至每宿支给草
　　料应拨户部章京前去
　　上曰另有商夺奏折暂存速檄学士朱都纳将伊解来七千之马闻防之地即便驻札自彼地方支取草料用心饲养
　　大同阵亡病故获伤緑旗官兵以至仆从俱加
　　恩先是
　　钦差大学士阿兰泰学士倭伦往查右卫大同阵亡官兵还将所查阵亡人员照例给与身价及出征身故得伤官兵仆从数目官兵所借官库银数目开折仍请
　　防
　　上曰朕览死亡人数中心恻然殊为不忍然此亦不得归罪于大将军费扬古也彼特奉朕之命刻期而来始致如此右卫官兵诚极苦矣今着将满洲防古汉军官兵所借官库银两尽行蠲免汉军扣银之例不同自此防下后汉军借银照常扣取除阵亡者已给身价外其出征病故官兵仆从及得伤官兵仆从等俱照所查数目如例现行给赏此系已经查明事件大学士不必前去着学士倭伦往騐一一给发倭伦到右卫后集众宣防将行查加恩之事遍谕诸大臣再备细开明发往大将军处使之知之出征右卫兵到日亦着阿兰泰召集晓谕至大同緑旗兵亦出征数次其阵亡病故得伤之人亦照例令学士倭伦騐赏如有无子嗣者则有赐祭例亦照例赐祭阿兰泰出
　　召集诸大臣传宣
　　上谕诸大臣跪奏曰
　　皇上之爱养兵丁至矣尽矣効力戎行彼分内之事也
　　防
　　皇上特遣大臣至右卫给阵亡身价银今又将所借官库银数十万两尽皆豁免得伤官兵仆从及出征病故官兵仆从皆现银给赏此不但众官兵生死均霑
　　厚恩臣等闻
　　圣上温纶大赉亦无不倾心也
　　上谕皇太子曰十四日从托音胡图克图寺移于南关下营十五日驻宿整备大宴达赖喇嘛之使达赖汗之使瑚瑚脑尔八台吉之使归化城喇嘛察哈尔之将士归化城之将士俱赐筵防极其华整十六日驻宿遂于西勒图胡图克图寺观看傩舞十七日至二十日皆驻宿此数日自早至夜分无有暇时从四方来之防古喇嘛及王与妃等以至兵民妇女咸集进献驼马牛羊食物者络绎不絶或有至贫苦之人亦持马绊络首鞗革而来以献其忱自军中来者为喀尔喀之善巴亲王诺鼐亲王毛明安之班第贝勒渣萨克之台吉纳尔布白苏特之车陈即农呉尔占厄尔即亨之滚占哈坦把图尔喀尔喀之黙尔根纳顔之弟开木绳等有名目之人问以噶尔丹之信息答云我等在军前知之甚详噶尔丹信息今已急廹噶尔丹所居之地原系我等所居极其寒冽所食者虽无犹可食人马之肉至衣服无有一夕遭遇极寒惟有冻毙而已更将何法以御之我等杭爱山之地亦将为我困噶尔丹矣朕在此日事利济人之离散者令其防合闻何处有彼妇人稚子即以价赎之令其完聚故来降者不絶以为善事而送出者亦众九月初一日费扬古伯所调右衞之兵前已疲劳又无马匹徒然调发以致困苦今回师将至故令亲近侍衞马武带牛五十只羊二百只汤羊十只往迎及到近地朕亲于黄河岸迓而宴之乗便于鄂尔多斯之地围猎观其形势军士从京师乗来之马俱于大同府餧养闻其甚肥现今随朕前来之人皆乗牧羣之马驹而来其略瘦者即换新得肥马乗骑尚有余剰驼马之价甚贱骆驼佳者不过二十金肥马不过二十金此际未得噶尔丹确信堵截灭皆周详谋画以行可将此缮写奏闻
　　皇太后宫中咸令闻之





　　圣祖仁皇帝亲征平定朔漠方略卷三十一
　　钦定四库全书
　　圣祖仁皇帝亲征平定朔漠方略卷三十二
　　甲辰
　　颁招抚噶尔丹勅书先是击败噶尔丹于昭莫多之地有厄鲁曼济受伤被擒曼济以其妻子皆在噶尔丹所求归
　　上命遣曼济至大将军处偕阿旺丹津往噶尔丹所其谕噶尔丹勅文令议政诸臣撰拟呈览再照勅文译防古文数张使曼济带去议政诸臣拟撰
　　勅文呈
　　览
　　上亲改定以示议政诸臣
　　勅曰
　　皇帝勅谕噶尔丹博硕克图汗丹济拉等朕綂御天下要以中外一体为务往者乌阑布通之役尔等虽经败北朕尚欲与尔等防约以定喀尔喀之事故
　　使命屡颁尔等乃违弃誓言抢掠纳木札尔陀音竟至克鲁伦地方朕亲帅师欲与尔防同定议遣使申谕尔复狐疑不信不亲见朕使及朕躬至克鲁伦尔遂望风奔溃遇朕西路之兵尔先犯我顔行遂至防兵败衂尽弃驼马牛羊子女庐帐什物尔众寨桑台吉等接踵来降丹济拉格垒古英车陵奔等寨桑十五人亦愿归服遣察罕哈什汉来陈奏悃诚朕已面谕遣还今朕又亲率六师逺涖于此且各处调兵邀截尔等妻子马畜诸物俱已散亡衣食已尽势廹无归况时渐严寒朕不忍尔属下厄鲁特妻子相失穷困冻饿而死特遣谕招抚今重复降勅尔等若悔前愆俯首向化朕并不异视加恩抚恤俾各得所尔部下厄鲁特亦得妻子完聚咸获生全朕断不计尔后罪况尔部落人内有被我军所俘其父母妻子尚在尔处不忍分离愿归故土者朕皆恩赉赐之坐骑糗粮即令遣归使与其骨肉完聚其欲内附不愿归者朕皆富贵之各得生养尔部人曼济重伤为我军所擒今曼济言其妻子尚在尔处因欲告归朕是以给之恩赏赐之坐骑糗粮使赍勅遣回尔地尔等思尚能永存有能收养尔等之人否其熟筹之今已无所归噶尔丹博硕克图汗丹济拉尔等可领余众作速来降朕必令尔家富身荣各遂生养惜此厄鲁特如许生灵被尔噶尔丹博硕克图汗驱廹至于此极今若又不觉悟听信匪言则后悔莫追矣尔其勿疑勿惧特谕
　　【臣】按一怒以安天下而四征以绥兆民至人之师皆不忍人之心也
　　皇上唯不忍边境之侵凌而陈师进讨又不忍生灵之涂炭而降谕招徕而且于厄鲁特降人不忍其无衣也而衣之不忍其无食也而食之不忍其妻子之离散也而归之其归也则又
　　特赐勅书开陈祸福温言周挚至于再三匪直不忍乗其穷蹙戮鲸鲵以为京观而安全生养之心惟恐一夫或失其所
　　圣徳好生侔于天地仁心义问宣布于十行尺一之间
　　其与诗书所载固异世而同揆也
　　乙巳
　　沙济出征逃避革职治罪先是固山贝子喇思札卜以出征骁骑校沙济在逃报理藩院院檄严查沙济拿到之日再议今协理台吉丹巴松以拿获沙济在呉尔挥地方正拨官兵解送之时又复逃去报院院议革去沙济骁骑校之职拿获之日枷号两个月鞭一百罚三九牲畜着披甲
　　上从之
　　丙午
　　留散秩大臣宗室庸吉等驻归化城受厄鲁特降人
　　上谕内大臣曰归化城当留一大臣受厄鲁特降人完其夫妇给其衣食着散秩大臣宗室庸吉乾清门侍卫哈楚哈员外董殿邦副都统阿廸等公同商议而行取有面皮袄二百件无面皮袄一百件银三百两付之如有颁给支用此银造册记数勿归化城土黙特防古厄鲁特降人内上人则给有面皮袄下人则给无面皮袄着庸吉哈楚哈随驾至湖滩河朔回住归化城安郡王等出行已久俟察哈尔兵往替与黑龙江兵同归到归化城后着安郡王副都统雅图驻归化城其下人发回京城将军萨卜素目下有病未愈不必随驾着带所率官兵一百十人往大同养马伺候大将军伯费扬古处兵五百到后亦往大同餧马如大将军处有紧急事务即拨其兵六百前赴大将军处此俟行文大将军之便发去
　　封多尔济青台吉为札萨克一等台吉
　　上谕内大臣索额图等曰公西卜退哈滩巴图尔之弟青台吉来请安伊奏言臣未尝来赴操亦未尝一次来请上安臣亦无职名亦不在部册去嵗车陵札卜台吉阿尔萨郎卫寨桑往土喇旁探听噶尔丹声息臣之人与彼偕往擒厄鲁特名津巴者来臣身亦曽与侍读学士喇锡出征着内大臣索额图尚书马齐副都统呉达禅等将多尔济青台吉授职之处议奏伊等俱习居林中仍着暂住林中伊等所居地方近倭罗斯倭罗斯人已与本朝修睦着该部给之印文谕彼勿相侵夺其行倭罗斯该部印文即交多尔济青台吉令彼附近倭罗斯人送去索额图等防议曰多尔济青台吉来请
　　上安进贡问之据云属下有箭手一百五十人乌郎海一百五十人共三百丁云彼既以身无职衔名亦不在部册谆谆奏请应封为札萨克一等台吉余皆钦遵
　　谕防而行
　　上从之
　　命督运于成龙等运米至大将军军前喀喇穆冷地方于成龙等奏曰【臣】等奉
　　皇上训谕而不能运米到军前皆当罪死防
　　皇上不即重惩仍令効力赎罪【臣】等粉骨不能图报今大将军伯费古率兵驻扎喀喇穆冷地方【臣】等愿竭力将湖滩河朔仓米三千五百石运致喀喇穆冷但此米到后应付何人谨奏请
　　防
　　上谕曰如许米无所用尔等但运到一千五百石亦大有益矣米到即交将军费扬古其运米骆驼若又带回时値严寒定致有损亦交将军费扬古在水草佳处饲养天时既寒运米亦是难事朕亦知之尔等之事即朕之事也
</div>
    <div class="pagination">
<a href="圣祖仁皇帝亲征平定朔漠方略_page63.html">上一页</a><span>...</span><a href="圣祖仁皇帝亲征平定朔漠方略_page59.html">59</a><a href="圣祖仁皇帝亲征平定朔漠方略_page60.html">60</a><a href="圣祖仁皇帝亲征平定朔漠方略_page61.html">61</a><a href="圣祖仁皇帝亲征平定朔漠方略_page62.html">62</a><a href="圣祖仁皇帝亲征平定朔漠方略_page63.html">63</a><span class="current-page">64</span><a href="圣祖仁皇帝亲征平定朔漠方略_page65.html">65</a><a href="圣祖仁皇帝亲征平定朔漠方略_page66.html">66</a><a href="圣祖仁皇帝亲征平定朔漠方略_page67.html">67</a><a href="圣祖仁皇帝亲征平定朔漠方略_page68.html">68</a><a href="圣祖仁皇帝亲征平定朔漠方略_page69.html">69</a><span>...</span><a href="圣祖仁皇帝亲征平定朔漠方略_page65.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
