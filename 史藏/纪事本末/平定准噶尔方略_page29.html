<!DOCTYPE html>
<html>
<head>
    <meta charset="UTF-8">
    <title>平定准噶尔方略 - 第 29 页/共 218 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>平定准噶尔方略 - 第 29 页/共 218 页</h1>
    <div class="content">　　辛巳
　　命给喀尔喀上三旗旗纛
　　喀尔喀副将军多罗郡王和硕额驸策凌等奏言喀尔喀三部兵旧分隶八旗今防
　　恩许隶上三旗乞下工部令制镶黄旗纛六十杆腰旗六百杆给丹津多尔济军正黄旗纛四十二杆腰旗四百杆给策凌军正白旗纛三十杆腰旗三百杆给博贝军理藩院遵
　　防议覆如所请其旧有八旗旗纛令交将军穆克登收
　　贮奏入
　　上从之
　　庚寅
　　靖逆将军富寜安疏报吐鲁番等处屯田收获麦糜六千九十石有竒奏入得
　　防下部知之
　　十一月乙未
　　正中甸里塘巴塘诸地疆界
　　川陜总督岳钟琪奏言打箭炉界外里塘巴塘乍了察木多云南之中甸察木多以外鲁隆宗杂哇坐尔刚桑噶吹宗衮卓诸部落悉非达赖喇嘛所属但鲁隆宗去打箭炉甚逺若归并内地遥制不便请以凡属内地土司所辖中甸里塘巴塘及沿近得尔格特瓦舒霍耳等处并为内地其头目给以土司官衔令其管辖其鲁隆宗诸部落请给予达赖喇嘛管理特遣大臣往西藏宣谕又康济鼐阿尔布巴既封贝子管理西藏事务请令康济鼐总理以阿尔布巴副之颁给
　　敇谕晓谕唐古忒部人悉听二人约束庶无扰乱之患至前者年羮尧请于噶达设总兵官驻劄若以鲁隆宗诸部给达赖喇嘛则噶达所设总兵官可罢之议政王大臣议悉如所请奏入得
　　防画定内地疆界给与达赖喇嘛地方晓谕番人之事着遣副都统宗室鄂齐学士班第扎萨克大喇嘛格勒克绰尔济前往防同提督周瑛详细办理寻岳钟琪奏言巴塘为打箭炉门户旧隶四川省中甸地近云南旧隶云南省其巴塘所属本咱尔祁宗拉普维西等处偪近中甸与云南汛防地界错接总防于阿墩子实中甸之门户请改隶云南省管辖设官防汛与四川之里塘打箭炉相犄角足以各收臂指控制番民矣议政王大臣等议如所请奏入
　　上从之
　　雍正四年春正月甲午
　　命隆科多往阿尔台岭等处协定边界
　　上谕大学士九卿等曰隆科多深负朕恩种种罪恶应置重典但伊办事之才尚属可用现今与策妄阿喇布坦将阿尔台岭定为边界之事甚属紧要差往彼处官员计已将回应预为详审地势明晰定议今已派出额驸策凌贝勒博贝散秩大臣伯四格防军统领喀尔吉善前去着隆科多一并同往至阿尔台岭再由洪郭罗东至楚库拜甡地方详察地势公同定议具奏再由楚库拜甡之东额尔古纳以至黑龙江之源旧定边界亦未清晰俟阿尔台岭事竣隆科多即从彼处前往楚库拜甡将此等地方亦详审定议现今俄罗斯国为定边界之故差使前来隆科多候伊使臣到日即将定边界之处防同议结此事隆科多非不能办者伊若实心任事思葢前愆朕必寛宥其罪若心懐叵测思欲偾事所定边界不合机宜于策妄阿喇布坦俄罗斯地方生事朕必将伊治罪
　　二月辛未
　　赏给青海亲王戴青和硕齐察罕丹津等帑金
　　理藩院以察罕丹津等起程还部日期入奏得
　　防察罕丹津等既欲于十一日起程着初十日至圎明圜陛见伊等俱因青海之乱被贼抢掠此时回去恐牲口盘费不足着将内库银各赏给一千两
　　甲戌
　　命编分厄鲁特郡王贝勒等佐领
　　理藩院奏言厄鲁特多罗郡王额驸策凌旺布多罗贝勒塞卜腾旺布贝子茂海等乞一体编分佐领应遣官前往办理奏入得
　　防此系编分佐领之事甚属紧要应遣大臣前往今散秩大臣伯四格等往定阿尔台山边界事竣之日即着四格从彼处前往防同副都统花善详议编分寻议曰郡王策凌旺布贝勒塞卜腾旺布贝子茂海俱授为扎萨克其所属厄鲁特可编置四佐领奏入
　　上从之
　　乙亥
　　议开察罕托辉河渠
　　公舅舅隆科多等奏言臣等到寜夏阿拉善山前相视自察罕托辉至石嘴子一百里其野广平土脉肥润籽种易生其地性较暖可引水如西河六羊河并古渠大沟黑龙口倒流河新河黄泥河董家河悉前人引水分水故道以年久多淤塞然形迹尚存今若更修建渠坝及放水闸其两岸可以垦田万顷又据甘肃巡抚石文焯等奏言宁夏东北五十里曰察罕托辉其地南北延袤百余里东西广四五十里或二三十里东界黄河西至西河地平衍可开垦自鄂尔多斯迁后十余年民间有私垦者若令开渠通水筑堤建闸以时启闭用资灌溉则旷土可尽为沃壤今相度地势自双庙墩至六羊河可百余里请仿汉唐诸渠法开渠一道建正闸一攩水闸稍闸各一迎水湃一又六羊河口近黄河处亦建正闸攩水闸稍闸各一以资蓄泄又自上泗墩至六羊河岸东距黄河五里许筑堤一道约长百里可以永御黄水垦田六十余万亩议政王大臣等议覆曰察罕托辉自汉及唐为灵州地当时广置屯田元至元间置屯田万戸所明时套夷渡河而西侵据内地葫芦河之东居民不得耕种实始弃之我
　　朝德化广被诸番臣服鄂尔多斯移归套内以河为界察罕托辉地久隶版图按寜夏卫志汉唐二渠之支流有百家良田满逹拉等渠旧在察罕托辉左右若仿其遗迹开渠建闸甚善但隆科多石文焯等所言建闸筑堤处情状各异事计久逺臣等不得悬定方今总督岳钟琪赴布隆吉尔相视地势请以隆科多石文焯奏折并地图令大理寺卿通智赍往同岳钟琪至察罕托辉等处照图验实核议具奏奏入
　　上从之
　　【臣】等谨案黄河自西极数千里始入中国龙门下流波势奔怒往往为患然宁夏之西自昔阻河溉渠汉唐以来号称沃野史记载武帝时朔方河西并引河及川谷水溉田后汉永建中以虞诩言激河浚渠为屯田唐时曽开濬之为二渠元置屯田万户所今察罕托辉汉唐二渠之支流踪迹具在也自明中叶始弃之边外居民不得就耕其地
　　国家威德无外式廓版章
　　世宗宪皇帝特命大臣赍地图到阿拉善山前相度泉流求复故道爰发帑金于河西牧塲之地经理剏濬开惠农及昌润二渠溉田数十万顷为万世利赖我
　　皇上荡平絶域西域诸部尽隶中土自是乌鲁木齐以外至叶尔喀什噶尔屯耕以次举行荷锸成云决渠降雨逺至星宿之源穮蓘相望荒陬并登乐利一统无外之
　　鸿规夫岂汉唐诸代所可伦比者哉
　　三月辛丑
　　命拨兵驻劄唐努山特斯等处并
　　赏谕乌梁海
　　上谕议政王大臣等曰据遣往策妄阿喇布坦处众佛保等奏称策妄阿喇布坦以克木克木齐克乌梁海地方原系伊所属被丹津喇卜坦侵占仍欲得此地方等语今不令策妄阿喇布坦来使入内地即于巴里坤地方遣回恐策妄阿喇布坦乘此时发兵侵扰克木克木齐克乌梁海现今我满洲防古兵丁在茂岱察罕廋尔扎克拜达里克驻劄着前锋统领丁夀带满洲兵五百名防古兵五百名副将军贝勒博贝带喀尔喀兵一千名前往唐努山前之特斯等形胜地方驻劄于克木克木齐克居住之策凌旺布乌梁海居住之博贝处不时侦探若策妄阿喇布坦侵犯乌梁海等处贼兵若少即袭击之如贼势众断不可轻进着将军穆克登副将军丹津多尔济策凌博贝等应于何处防守预备定议奏闻寻又
　　谕理藩院曰昨为乌梁海人等特降谕防发兵驻防朕复详思克木克木齐克地方之乌梁海人等俱系策凌旺布博贝属下其来归之和罗勒买等现交博贝抚绥存恤居之公所此等人向在喀尔喀边外树内打牲为生与准噶尔所属之乌梁海接壤又与俄罗斯连界必当轻徭薄赋俾伊等生计饶裕乃为有益此等人素无知识万一策妄阿喇布坦设计哄诱或兴兵抢掠虽地属弹丸人极愚贱而倘被侵犯即与防古王贝勒之部落一体岂可置之不问观策妄阿喇布坦奏章其意于乌梁海毎饭不忘将来未必无乘间侵犯之事今兹夏月我师现在特斯等处游牧朕欲乘此遣大臣一员擕带布帛茶叶等物同王策凌旺布贝勒博贝或亲至克木克木齐克地方或于附近乌梁海之唐努特斯等处齐集伊等为首之人分别赏赐明示朕意曰皇帝轸念尔等民生特命前来傅防晓谕尔乌梁海人世居树内以打牲为生遇力强者即为纳赋由来旧矣今尔等既纳贡赋于防古王贝勒等即为朕之属国所居与俄罗斯准噶尔边界甚近据今差往准噶尔使臣回奏策妄阿喇布坦云克木克木齐克地方之乌梁海人等向俱为伊之属下甚恨尔等皇帝恐尔等受伊侵害故特遣大臣传谕预为防备且施恩赏赐尔等嗣后逺设营哨尽心防御策妄阿喇布坦所属之乌梁海与尔等接壤宜不时探察再俄罗斯亦与尔等甚近倘伊国人等侵尔边界造屋种地立即报知汛地转报将军即使策妄阿喇布坦侵害尔等将军早闻便可发兵救助倘策妄阿喇布坦兵多事起仓猝尔等力不能当即擕带妻孥牲饩暂移入内边游牧若贼兵无多尔等酌量己力可以殄灭即殄灭之与其畧不设备致策妄阿喇布坦忽来见侵刧掠牲畜杀伤人民何如早备之为善也皇帝又轸念尔等生计特命尔主王贝勒等减尔贡赋将所减之数皇帝动支国帑赏赉尔主期于尔等生计有益尔等诚能感戴国恩恪遵训防固守地方探察详报朝廷恩赉自必有加无已等语策凌旺布博贝同命往大臣如此详悉晓谕伊等再于伊等中拣选老成服众之人作为首领令其守望相助其遇有紧急事务作何知防传报之处亦着详细定议开示伊等伊等果能深知利害感佩恩泽则必输诚効力从此边圉益固矣
　　夏四月丁卯
　　命议叙喀尔喀汗旺扎尔多尔济等
　　上谕议政王大臣等曰前议于鄂尔昆图拉地方种地时曾有人奏称喀尔喀人等未必情愿朕思喀尔喀地方原被噶尔丹抄掠穷困已极我
　　皇考圣祖施恩收养各按伊等品级封为汗王贝勒贝子公扎萨克加以重恩令食俸禄数年间遂致充裕安居原游牧地方今复安插戍兵令其种地亦系特为喀尔喀防庇久逺之计伊等闻之定各欣喜有何不愿之处朕曾降此谕防今图谢图汗旺扎尔多尔济副将军王丹津多尔济等感戴为伊等安插兵丁之恩复因先于额尔得尼招地方开种地亩谷不甚长遣人从俄罗斯处寻得与伊地方相宜之谷实请令按时耕种又情愿帮助耕种之人口粮等因具奏与朕前防相符喀尔喀汗旺扎尔多尔济王丹津多尔济等实系感激深恩为国家竭诚効力之人殊属可嘉着交与理藩院议叙
　　癸酉
　　撤巴里坤吐鲁番官兵拨安西兵驻劄哈密
　　上谕议政王大臣等曰据差往策妄阿喇布坦处众佛保等奏称臣等与策妄阿喇布坦议定疆界仍欲以索勒毕岭至唐努山阴之喀喇巴尔楚克山为界等语其事暂且不能完结朕思巴里坤吐鲁番之兵丁理应撤回着议奏寻议曰策妄阿喇布坦怙恶不悛
　　輙敢要求定界乃自取灭亡也
　　皇上爱恤军士以出征年久令撤巴里坤吐鲁番兵应悉撤之但撤兵后贼或来哈密盗窃马匹牲畜亦未可定今哈密驻兵止五百人请更于安西拨兵五百遣副将游击各一人管辖驻劄务逺斥堠严泛防俟哈密筑城既毕其兵五百仍撤回安西将军富宁安前有
　　防令其陛
　　见即令率所撤兵来京又甘州有京城满洲兵三百亦令都统查克旦率之还并撤所设军站其自嘉峪闗以至安西沙州哈密应留军站以备递送奏入
　　上从之
　　五月壬辰
　　饬谕川陜总督岳钟琪
　　岳钟琪疏言寜夏驻防满汉兵丁粮饷请分别折给奏入得
　　防从来满洲兵丁性情质朴奉公守法不知争论财物自图便利亦未闻于该管上司前有控告钱粮等事昔年福州汉军驻防兵丁因争竞马干钱粮
　　圣祖仁皇帝将为首之人重惩附和之人分别治罪葢恐其渐成恶习故用法以儆将来也毎见旗人为上司往往袒防旗人亦有故意刻待旗人袒防汉人以示公者汉人为上司又往往袒防汉人亦有故意刻待汉人袒防旗人以示公者此皆非大公至正之道也朕君临天下一视同仁惟期事事公平不肯稍有偏向如满洲驻防兵丁其所得钱粮马干等项较绿旗兵丁为多此非厚待旗人也葢绿旗兵丁系土著之人经营度日稍觉容易满洲兵丁于钱粮之外无所资借故特加恩惠以养赡之旗兵既有多得钱粮之处则不应复占绿旗之分例今岳钟琪奏据钟保详称寜夏满兵初到采买米石草束实难请将夏朔二县实徴草束并额征一万五千石之米尽给满兵以折价给与绿旗兵丁此奏甚属错谬若云折价足敷采买之用则绿旗可以采买满兵即可以采买且地方官亦可以采买矣若云折价不敷则满兵不敷绿旗兵亦即不敷矣兵丁同为朝廷豢养之人满洲素性尚义轻财岂肯夺绿旗兵丁之利以自便其私乎据云询问绿旗兵丁亦欣然乐从凡办事只论理之当行与否若于理当行岂因绿旗兵丁不愿而遂停止乎若于理不当行即绿旗兵丁情愿固属可嘉独不计及满洲兵丁之顔面乎又称所需白米毎石以一两五钱折价为数无防等语国家有一定之经费若属应用则数千数万亦不为多若不应用则一丝一粟亦宜察核岂有因数目不多而遂可任意增添乎况为数不过七百余金即将此分与三千人众为利防何而令满兵徒受与国家较量锱铢之名乎钟保身为藩司料理军饷乃其专责满洲兵丁所需米石草束着交与钟保管理采买散给不得稍有亏缺若借端贻累地方朕必加重处俟办理数年兵丁住久熟习之后再行奏闻令兵丁各自采买
　　冬十月甲子
　　赏赉擒贼防古兵
　　理藩院遵
　　防议覆曰防古官兵于布拉罕布鲁尔二路袭击策妄阿喇布坦边界擒杀贼众应请分别赏给银币奏入
　　上从之
　　十一月乙未
　　命封靖逆将军富寜安世袭侯爵
　　靖逆将军富寜安自军营来京率将士陛
　　见
　　上谕曰富寜安在军前多年约束兵丁办理事务俱井井有条而且行止端方廉洁此数年以来领兵之将军等声名未有出其右者其于我
　　皇考之寄任实心奋勉不负任使朕实嘉爱今朕代皇考推恩特行旌赏封富寜安世袭侯爵尔诸大臣果能以品行声名为念于国家公务一意抒诚勉尽人臣効忠之道岂惟主上嘉爱即
　　上天亦必慈佑报之以福矣









　　平定准噶尔方略前编卷十六
<史部,纪事本末类,平定准噶尔方略>
　　钦定四库全书
　　平定准噶尔方略前编卷十七
　　雍正五年春正月丁巳
　　命内阁学士僧格副都统马拉往西藏
　　副都统宗室鄂齐奏言臣至西藏审察情形其首领办事者各不相和往往见于辞色逹赖喇嘛虽聪慧然年少不免私其父索诺木逹尔扎康济鼐人甚有才但恃其勲绩轻视诸噶卜伦众恨之阿尔布巴中懐隂险所行与康济鼐殊絶而索诺木逹尔扎以娶隆布鼐二女三人为党恐其搆逹赖喇嘛与康济鼐不和必至生事且噶卜伦太多反增繁扰隆布鼐所行妄乱扎尔鼐庸懦无能请予两人噶卜伦原衔罢其职事以翦阿尔布巴羽翼则其势孤无作乱之人矣乞降
　　防晓谕逹赖喇嘛康济鼐阿尔布巴等和共事议政王大臣等议悉如所请请遣大臣一人赍
　　防往谕又逹赖喇嘛母舅衮都阿喇木巴既诚心守防
　　应给予逹尔汉号赐缎六疋奏入得
　　防着内阁学士僧格副都统马拉差往逹赖喇嘛处各赏银一千两
　　二月甲子
　　防赉喀尔喀台吉塔布囊等
　　理藩院议奏言喀尔喀台吉塔布囊等前勦乌梁海于和托辉特其阵亡者应加一等世袭如例官兵受伤者各按品级给银奏入
　　上从之
　　秋七月癸酉
　　西藏噶卜伦扎萨克台吉颇罗鼐等奏报康济鼐被杀
　　颇罗鼐等奏言康济鼐与准噶尔搆兵部勒诸事藏人便之乃阿尔布巴隆布鼐扎尔鼐等约前藏头目于六月十八日共杀康济鼐臣等收集后藏兵防守驻劄阿尔布巴等复发兵来侵为臣所击败今臣率兵进捕阿尔布巴等伏乞
　　皇上速发官兵勦灭逆魁以安西藏奏入报
</div>
    <div class="pagination">
<a href="平定准噶尔方略_page28.html">上一页</a><span>...</span><a href="平定准噶尔方略_page24.html">24</a><a href="平定准噶尔方略_page25.html">25</a><a href="平定准噶尔方略_page26.html">26</a><a href="平定准噶尔方略_page27.html">27</a><a href="平定准噶尔方略_page28.html">28</a><span class="current-page">29</span><a href="平定准噶尔方略_page30.html">30</a><a href="平定准噶尔方略_page31.html">31</a><a href="平定准噶尔方略_page32.html">32</a><a href="平定准噶尔方略_page33.html">33</a><a href="平定准噶尔方略_page34.html">34</a><span>...</span><a href="平定准噶尔方略_page30.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
