<!DOCTYPE html>
<html>
<head>
    <meta charset="UTF-8">
    <title>绎史 - 第 68 页/共 76 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>绎史 - 第 68 页/共 76 页</h1>
    <div class="content">　　太师望防彝铭太师小子师望作防彝
　　太公缶铭太公作衅寳缶子孙永寳用享
　　召仲丁壶铭惟六月初吉丁亥召仲丁父自作壶用祀用飨多福滂用蕲眉夀万年无疆子子孙孙永保是尚尹卣盖铭惟十有二月王初祭旁唯还在周辰在庚申王饮西宫僖咸厘尹锡臣唯僰阳尹休髙对作父丙寳尊彝尹其百万年受乃永鲁无竞在□服祀长侯其子子孙孙寳用
　　淮父卣铭穆从师淮父戍于古阜蔑厯锡贝山防穆拜稽首对扬师淮父休用作文考日乙寳尊彝其子孙永福
　　乐司徒卣铭乐大司徒子象之子洪作旅卣其眉夀子子孙孙永寳用
　　髙克尊铭唯十有六年十月既生霸乙未伯太师锡伯克仆山夫伯克敢对扬天祐王伯友用作朕穆考后仲尊高克用丏眉夀无疆克克其子子孙孙永保用享齐豆铭姬宗母作太公郭公□公鲁中伯孝公胡公豆用蕲眉夀永命多福永寳用
　　尔雅鼎絶大谓之鼐圜弇上谓之鼒附耳外谓之釴款足者谓之鬲防谓之鬵鬵鉹也
　　说文鼎三足两耳和五味之寳器也易卦防木于下者为鼎象析木以炊也　鼏以木横贯鼎耳而举之　鬲鼎属实五觳斗二升曰觳象腹交文三足　鬵大釡也一曰鼎大上小下若甑曰鬵　甗甑也一曰穿也方言鍑北燕朝鲜洌水之间或谓之錪或谓之鉼江淮陈楚之间谓之锜或谓之镂吴之间谓之鬲　釡自闗而西或谓之釡或谓之鍑　甑自闗而东谓之甗或谓之鬵或谓之酢鐂
　　商父乙鼎铭庚午王命寝庙辰见北田四品十二月作册友史锡赖贝用作父乙尊廿
　　周鼎铭王命尸臣官此栒邑赐尔旂鸾黼黻雕戈尸臣拜手稽首曰敢对天子丕显休命【○古岐字】
　　仲山甫鼎铭仲山甫鼎其万年子子孙孙永寳用南宫中鼎铭惟十有三月庚寅王在寒帅王命太史括懐土王曰中兹懐人内史锡于琖玉作臣今括里汝懐土作乃采中对王休命防父乙尊惟臣尚中臣赫赫【○右一】　惟王命南宫伐反虎方之年王刋中先相南国贯行蓺王居在社圃真山中呼归生原刋王蓺命寳彝【○右二其三文同】
　　仲偁父鼎铭唯王五月初吉丁亥周伯臯及伯偁父伐南淮节孚金用作寳鼎其万年子子孙孙永寳用雝公鼎铭惟十有四月既死霸王在下保雝公作尊鼎用追享孝于皇祖考用乞眉夀万年无疆子子孙孙永寳用
　　叔液鼎铭惟五月庚申叔液自作饙鼎用蕲眉夀万年无疆永夀用之
　　王子吴飤铭惟正月初吉丁亥王子吴择其吉金自作飤其眉夀无期子子孙孙永保用之【○飤饲同】
　　季防鼎铭正月王在成周王徙于楚麓命小臣夌先见楚居王至于徙居庑遣小臣夌锡贝锡马两夌拜稽首对扬王休用作季防寳尊彝
　　硕父鼎铭惟六年八月初吉已子史伯硕父追孝于朕皇考厘仲王母乳母尊鼎用蕲丏百禄眉夀绾绰永命万年无疆子子孙孙永寳用享
　　史頙鼎铭史頙作朕皇考厘仲王母乳母尊鼎用追享孝用蕲丏眉夀永命令终頙其万年多福无疆子子孙孙永寳用享
　　晋姜鼎铭惟王九月乙亥晋姜曰余惟嗣朕先姑君晋邦余不辱妄宁经雝明徳宣邲我猷用招所辝辟委扬乃光烈防不队覃享防孼我万民嘉遣我锡卤赉千两勿废文侯頵命畏贯通征绥汤原取乃吉金用作寳尊鼎用康妥懐逺廷君子晋姜用蕲绰绾眉寿作惠为亟万年无疆用享用徳畯保其孙子三夀是利垂鼎铭垂作尊鼎万福无疆子孙永寳用【○其一】　垂作尊鼎万夀无疆子子孙孙永寳用【○其二】
　　父已鼎铭癸亥王徙刋作册新宗王赓作册丰贝太子赐练大贝用作父已寳鬲
　　言肇鼎铭其永寳用享言肇作尊鼎
　　孔文父饮鼎铭惟三月孔文父作此饮鼎子孙寳用【○此器铭谓之鼎而制度乃类尊壶之属】
　　孔父鬲铭孔父作尊鬲子子孙孙永寳用
　　京姜鬲铭京姜庚仲作尊鬲其永寳用
　　张仲簠铭张仲作寳簠菐之金鈌鈗鈌其熏其其黄用盛诸受米用飨大正音王賔飧具召饲张仲受无疆福必友飧饲鼎寳张仲畀夀
　　叔邦父簠铭叔邦父作簠用征用行用从君王子子孙孙其万年无疆
　　寅簋铭有进后雩邦人正之师氏人有辠有故西驭服即汝廻繇宕卑复虐逐乃君乃师乃作予一人服王曰寅敬明乃心用辟我一人善故乃友内辟勿事虣虐从狱受杂且行道乃非正命乃故疾讥人则惟辅天降丧不亡惟死锡汝秬鬯一卣乃芹芾赤汤轩朱辇华虢巵虎冕练里画画辇爵金甬马四匹鋚勒敬夙夕勿废朕命寅拜稽首对扬天子丕显鲁休用作寳簋叔邦父叔万年子子孙孙永寳用【○一作姑中间字有难觧】京叔簋铭京叔作飨簋其万夀永寳用
　　叔髙父簋铭叔髙父作旅簋其万年子子孙孙永寳用刘公铺铭刘公作杜嬬尊铺永寳用
　　史信父甗铭维六月初吉史信父作鬵甗期万年子子孙孙永寳用
　　伯玉盉铭伯玉般子作寳盉其万斯年子子孙孙其永寳用
　　嘉仲盉铭嘉仲诸友用其吉金自作盉子子孙孙其□永用之
　　郑敦铭佳二年正月初吉王在周昭宫丁亥王格于宣射毛伯内门立中庭右祝郑王呼内史册命郑王曰郑昔先王既命女作邑继五邑祝今余佳乱商乃命锡女赤芾同冕齐黄旂用事郑拜稽首敢对杨天子休命郑用作朕皇考龚伯尊敦郑其眉夀万年无疆子子孙孙永寳用享【○佳古维射作榭】
　　毁敦铭维王元年正月初吉丁亥伯龢父若曰师毁乃祖考有婚于我家汝右惟小子余命汝列我家继治我西偏东偏仆驭百工牧臣妾东栽内外无敢不善锡汝戈防缟必彤矢十五錞钟一磬五全敬乃夙夜用事毁拜稽首敢对扬皇君休用作朕文考乙仲防敦毁其万年子子孙孙永寳用享【○右作佑】
　　敔敦铭惟王十月王在成周南淮节及内伐浪昴参怡裕敏隂阳洛王命敔追迎于上洛谷至于伊班长榜戠首百执傒臼杂孚人三百鄙于艾伯之于衣复付乃君惟王十有一月王格于成周大庙武公入右敔吿禽馘百傒臼王蔑敔厯事尹氏受厘敔圭鬲币贝五十朋锡田于防五十田于早五十田敔敢对扬天子休用作尊敦敔其万年子子孙孙永寳用【○徐献忠云此文与商周之书同辞与雅颂之诗同意】
　　宰辟父敦铭惟四月初吉王在辟宫宰辟父佑周位王册命周曰锡女华朱芾衣束带于鋚革锡戈雕防彤矢用养乃祖考事官节仆小射底敷周稽首对扬王休命用作文考寳敦其孙孙子子永寳用
　　散季敦铭惟王四年八月初吉丁亥散季肇作朕王母叔姜寳敦散季其万万年子子孙孙永宝
　　□敦铭□作皇祖益公文公武伯皇考龚伯防彝□其熈万年无疆令终令命其子子孙孙永寳用享于宗室周姜敦铭伯囧父作周姜寳敦用夙夕享用蕲万夀【○博古图作伯景考古作伯首集古作伯囧】
　　虢姜敦铭虢姜作寳尊敦用禅追孝于皇考惠仲蕲此康庆纯佑通録永命虢姜其万年眉夀受福无疆子子孙孙永寳用享
　　刺公敦铭伯据祖肇作皇考刺公尊敦用享用孝万年眉夀畯在位子子孙孙永寳
　　伯戋馈铭卬仲之孙伯戋自作馈永保用之【○葢铭十四字】　惟八月初吉庚午卬仲之孙伯戋自作馈其眉夀万年无疆子子孙孙永保用之【○唇铭三十二字】
　　文姬匜铭丙寅子锡贝用作文姬已寳彝十一月有三
　　司宼匜铭作司宼匜用建用归维之百寮雩之四方永之祜福【○建或作造雩或作考】
　　尔雅斪斸谓之定斫谓之防谓之疀【博雅定谓之耨畚也镃錤锯铍镈鉏也鍏畚梩喿臿也铧防鐅也】
　　小尔雅截颖谓之铚
　　方言鈲摫裁也梁益之间裁木为器曰鈲裂帛为衣曰摫鈲又斵也晋赵之间谓之鈲鈲【博雅龙疏蒲科杓也籝筲桶檧籫箸防也防谓之箸柶匙匕也　斛注谓之防斛谓之鼓方斛谓之桶　梡棵橛房杫虞桯俎几也】
　　尔雅象谓之鹄角谓之觷犀谓之剒木谓之剫玉谓之雕金谓之镂木谓之刻骨谓之切象谓之磋玉谓之琢石谓之磨镂也雕谓之琢　革中絶谓之辨革中辨谓之韏【博雅镂谓之错铝谓之错砻碫礛防磫磨砥磏砺也雕铝也镌凿也鈋刓也】　緵罟谓之九罭九罭鱼罔也嫠妇之笱谓之罶罺谓之汕篧谓之罩槮谓之涔鸟罟谓之罗罟谓之罝麋罟谓之罞彘罟谓之羉鱼罟谓之罛繴谓之罿罿罬也罬谓之罦罦覆车也
　　饮食
　　尔雅肉曰脱之鱼曰斮之　氷脂也　肉谓之羮鱼谓之鮨肉谓之醢有骨者谓之臡　康谓之蛊淀谓之垽曰华之桃曰胆之枣李曰防之樝棃曰钻之　菜
　　谓之防【小尔雅菜谓之蔬】　餀谓之餯食饐谓之餲抟者谓之糷米者谓之糪肉谓之败鱼谓之馁
　　方言餥飵食也陈楚之内相谒而食麦饘谓之餥楚曰飵凡陈楚之郊南楚之外相谒而飧或曰飵或曰防秦晋之际河隂之间曰防防此秦语也　胹饪亨烂熺酋酷熟也自闗而西秦晋之郊曰胹徐之间曰饪嵩岳以南陈颍之间曰亨自河以南赵魏之间火熟曰烂气熟曰糦乆熟曰酋谷熟曰酷熟其通语也羞厉熟也昲晒干物也楚通语也晒晞防也东齐及秦之西鄙言相防僇为燕之外郊朝鲜洌水之间凡防肉发人之私披牛羊之五蔵谓之防五谷之类秦晋之间谓之晒东齐北燕海岱之间谓之晞　噬食也饩防饱也　茹食也吴越之间凡贪饮食者谓之茹【释名饮奄也以口奄引而咽之也　食殖也所以自生殖也　啜絶也乍啜而絶于口也餐干也干入口也　酒酉也酿之米麴酉泽乆而味美也亦言踧也能否皆强相踧待饮之也缇齐色赤如缇也盎齐盎滃滃然浊色也泛齐浮蚁在上泛泛然也沈齐浊滓沈下汁清在上也醴齐醴礼也酿之一宿而成礼有酒味而已也醳酒乆酿酉泽也事酒有事而酿之酒也】
　　草木
　　尔雅粢稷众秫戎叔谓之荏叔【博雅大豆尗也小豆荅也豆角谓之荚其叶谓之藿　藋粱木稷也秫稬也籼稉也防防防穄也】　虋赤苗芑白苗　秬黒黍秠一稃二米
　　说文禾嘉谷也二月始生八月而就得时之中故谓之禾禾木也木王而生金王而死垂象其穗　麦芒谷秋种厚薶故谓之麦麦金也金王而生火王而死来周所受瑞麦来麰一来二缝天所来也故为行来之来诗曰诒我来麰【博雅大麦麰也小麦麳也】
　　春秋説题辞粟助阳扶性粟之为言续也粟五变一变而以阳为生苖二变而秀为禾三变而祭然谓之粟四变入臼米出甲五变而蒸饭可食阳以一立为法故粟积大一分穗长一尺文以七列精以五六立故其字为粟西者金所立米者阳精故西字合米而为粟
　　小尔雅藁谓之秆秆谓之刍生曰谷谓之粒禾穗谓之颖【博雅秆防稭藳也黍穰谓之防稻穰谓之秆稷穰谓之防】　拔心曰揠拔根曰擢把谓之秉秉四曰筥筥四曰
　　尔雅蒮山韭茖山葱葝山防蒚山蒜【博雅韭防荞其华谓之菁】　椵木槿榇木槿　蘩皤蒿蒿菣蔚牡菣蘩由胡蘩之丑秋为蒿　果臝之实栝楼　荼苦菜　萑蓷【博雅益母茺蔚也】卉草【说文艸百卉也卉艸之总名也　方言卉莽草也东越扬州之间曰卉南楚曰莾】　葖芦萉须蕵芜【方言蘴荛芜菁也陈楚之郊谓之蘴鲁齐之郊谓之荛闗之东西谓之芜菁赵谓之郊谓之大芥其小者谓之辛芥或谓之幽芥其紫华者谓之芦菔东鲁谓之菈　博雅菈芦菔也蘴荛芜精也】笋竹萌簜竹莽数节桃枝四寸有节粼坚中簢筡中
　　仲无笐防箭萌篠箭【竹谱植类之中有物曰竹不刚不柔非草非木小异空实大同节目或茂沙水或挺岩陆桃之筼筜多植水渚篁篠之属必生髙燥条畼纷敷青翠森肃质虽冬蒨性忌殊寒九河鳞育五岭实繁萌笋笣箨夏多春鲜根榦将枯花乃县防必六十复亦六年籦龙之美爰自昆仑员丘帝竹一节为巨细已闻形名未传桂实一族同称异源尤劲薄博矢之贤篁任篙笛体持坚圆棘竹骈深一丛为林根若推轮节若束针亦曰笆竹城固是任篾笋既食鬓发则侵单体虚长各有所育苦实称名甘亦无因弓竹如藤其节郄曲生多卧土立则依木髙防百寻状若相续质虽舍文须膏乃缛厥族之中苏麻特竒条榦平节大叶繁枝凌羣独秀蓊茸纷披筼筜射个箖箊桃枝长爽纎叶清肌薄皮千百相乱大细有差相繇既戮厥土惟腥三湮斯沮寻竹乃生物尤世逺略状传名般肠实中与笆相类于用寡宜为笋殊味笋竹为矛称利海表墐仍其翰及既有杪生于日南别名为篻百叶参差生于南垂伤人则死医莫能治亦曰篣竹厥毒若斯彼之同异余所未知防与由衙厥体俱洪围或累尺防实衙空南越之居梁柱是供竹之堪杖莫尚于笻磥砢不凡状若人功岂必蜀壤亦产徐邦一曰扶老名实县同二族亦甚相似发苦竹促节薄齿束物体柔殆同麻枲葢竹所生大抵江东上密防露下疎夹风连畆接町竦散冈潭鸡胫似篁髙而笋脆稀叶梢杪类记黄细狗竹有毛出诸东裔物类众诡千百不计有竹象芦亦因为名东瓯诸郡缘海所生肌理匀净筠色润贞凡今之箎匪兹不鸣会稽之箭东南之美古人嘉之因以命矢箘簬载籍贡名荆鄙篃亦箘徒概节而短江汉之间谓之竹根深耐寒茂彼淇茒篲篠苍苍接连篁不□卑植必也岩冈逾矢称大出寻为长各物有用埽之最良又有族类爰挺峄阳悬根有仞竦榦风生箫笙之选有声四方质清气亮众管莫伉亦有海篠生于岛岑节大盈尺榦不满寻形枯若筯色黄若金徒为一异罔知所任□□□□竹之通目名统体譬牛与犊人之所知事生轨躅赤县之外焉可详録臆之必之匪迈尹瞩】　白华野菅【博雅菅茅也】茨蒺藜　蔨鹿靃其实莥　薃侯莎其实媞　荷芙蕖其茎茄其叶蕸其本蔤其华菡萏其实莲其根藕其中的的中薏的薂　唐防女萝女萝菟丝防玉女　芨堇草【博雅爑奚毒附子也一嵗为萴子二嵗为乌啄三嵗为附子四嵗为乌头五嵗为天雄】　中馗菌小者菌　菤耳苓耳　芣苢马舄马舄车前　长楚铫　茦刺【方言凡草木刺人北燕朝鲜之间谓之茦或谓之壮自关而东或谓之梗或谓之刿自关而西谓之刺江湘之间谓之棘】　纶似纶组似组东海有之帛似帛布似布华山有之　芺蓟其实荂蔈荂荼猋藨芀苇丑芀　葭华蒹薕葭芦菼薍其萌虇　荄根　华荂也华荂荣也木谓之华草谓之荣不荣而实者谓之秀荣而不实者谓之英【博雅葩菁蘂花华也　方言莳更也】
　　说文木冒也冒地而生东方之行
　　尔雅杜甘棠杜赤棠白者棠　柽河柳旄泽柳杨蒲柳无姑其实夷栎其实梂　楔荆桃旄冬桃榹桃山桃
　　【博雅含桃樱桃也】　休无实李座接虑李駮赤李　枣壶枣边要枣櫅白枣樲酸枣杨彻齐枣遵羊枣洗大枣煑填枣蹶泄苦枣晳无实枣还味捻枣【博雅梬枣檡也　小尔雅棘实谓之枣】榇梧荣桐木　谓榇采薪采薪即薪【博雅薪也梢校棷柴也】　櫰槐大叶而黒守宫槐叶书聂宵炕　槐小叶曰榎大而皵楸小而皵榎槄山榎【○槐当为楸】　桑防有葚栀女桑桋桑【小尔雅桑之实谓之葚】　檿桑山桑　唐棣栘常棣棣　枞松叶柏身桧柏叶松身　灌木丛木水族生为灌【博雅草丛生为薄木丛生曰榛】　栈木干木　木自蔽柛立死椔弊者翳木相磨槸棤皵梢梢櫂　句如羽乔下句曰朻上句曰乔如木楸曰乔如竹箭曰苞如松柏曰茂如槐曰茂小枝上缭为乔无枝为檄　槐棘丑乔桑柳丑条椒榝丑莍桃李丑核
　　鸟兽
　　说文鸟长尾禽总名也隹鸟之短尾总名也
　　尔雅二足而羽谓之禽四足而毛谓之兽
　　禽经凤雄凰雌亦曰瑞鶠亦曰鸑鷟羽族之君长也鸾瑞鸟一曰鸡趣首翼赤曰丹凤青曰羽翔白曰化翼曰隂翥黄曰土符凤翥鸾举百羽从之凤靡鸾吪百鸟瘗之慈鸟反哺白脰乌不祥巨喙乌善惊哀乌吟夜鸷鸟之善者曰鸮窃曰雕鴘曰鵕骨曰鹘了曰鹞曰鹯夺曰鵽王鴡鴡鸠鱼鹰也亦曰白鹥亦曰白鷢雉介鸟也亦曰鸠五采备曰翚亦曰夏翟亦曰鹞雉朱黄曰鷩雉白曰雗雉曰海雉首有采毛曰山鸡颈有采囊曰避株背有采羽曰翡翠腹有采文曰锦鸡鸤鸠戴胜布糓也亦曰鴶鵴亦曰获糓春耕也仓庚黧黄黄鸟也亦曰楚雀亦曰商庚夏蚕也鸡鸴恶其类鸳鸯鸟爱其类鳱以水言自北而南以山言自南而北鹤以声交而孕鹊以音感而孕白鹢相眡而孕防防睛交而孕鸐巂周子规也啼必北向江介曰子规蜀右曰杜宇隋杨越雉鹧鸪也飞必南翥晋安曰懐南江右曰逐隐鹖毅鸟也毅不知死鸥信鸟也信不知用鹬有文而贪鸢不击而贪鹈志在水防志在水鸠拙而安鹪巧而危鳬鹜之杂鹇鹭之洁题鴂鸣而草衰泽雉啼而麦齐风翔则风雨舞则雨霜蜚则霜露翥则露林鸟朝嘲水鸟夜防山鸟岩栖原鸟地处灵鹊兆喜怪鵩塞耳鴽鹑野则义豢则搏水鹜泽则羣扰则逐鹦鹉摩背而瘖鸲鹆剔舌而语扶老彊力防鸰友弟宷寮雝雝鸿仪鹭序鷃雀啁啁下齐众庶鹩鹑雄鶛雌庳鸠鵽防前雄后鷇将生子呼母应雏既生母呼子应班鸠辨鵴枭鸱害母舒鴈前鸣后和羣栖独警覆卵则鹳入水鹅月宵鳸司夜行鳸司昼雄翼掩左雌翼掩右物食长喙谷食短咮搏则利觜鸣则引吭毛协四时色合五方羽物变化转于时令乾道终始以成物性【○世传此经师旷作伪托也或以为张华所作埤雅尔雅翼多引禽经语与此不同附载于后古禽经青鳯谓之鹖赤鳯谓之鹑黄鳯谓之鸾白鳯谓之肃紫鳯谓之鷟　鹤爱隂而恶阳雁爱阳而恶隂鹤老则声下而不能髙近而不能尞　旋目其名防方目其名交目其名鳽　鸟之小而鸷者皆曰隼大而鸷者皆曰鸠　乌鸣哑哑鸾鸣噰噰凤鸣喈喈凰鸣啾啾雉鸣嚖嚖鸡鸣咿咿鸎鸣嘤嘤鹊鸣唶唶鸭鸣呷呷鹄鸣哠哠鵙鸣防防　郤近翠者能步郤近蒲者能掷朱鸢不攫肉朱鹭不吞鯹　摰好风鸍好雨鷞好霜鹭好露　陆乌曰栖水鸟曰宿独鸟曰止众鸟曰集】
　　【鹳俯鸣则隂仰鸣则晴　鵞见异类差翅鸣鸡见同类拊翅鸣　鵻上无防鹨上无常雉上有文鷃上有赤暮鸠鸣即小雨朝鸢鸣即大风　鹯鹯之信不如鹰周周之智不如鸿　淘河在岸则鱼没沸河有岸则鱼涌雕以周之鹫以就之鹰以鹰之鹘以搰之隼以尹之鸿雁爱力遇风迅举孔雀爱毛遇雨髙止　雁曰翁】
　　【鸡曰鹑曰防　鹰不击伏鹘不击妊　鹤以怨望鸱以贪顾鸡以嗔睨鸭以怒瞠雀以猜瞿燕以狂防视也鸎以喜啭乌以悲啼鸢以饥鸣鹤以絜唳鳬以凶叫鸱以愁啸鸣也　一鸟曰佳二鸟曰雔三鸟曰朋四鸟曰乗五鸟曰雇六鸟曰鶂七鸟曰八鸟曰鸾九鸟曰鸠十鸟曰　拙者莫如鸠巧者莫如鹘　鹊见蛇则噪而贲孔见蛇则宛而跃　山禽之咮多短水禽之咮多长山禽之尾多修水禽之尾多促　衡为雀虚为燕火为鷮亢为鹤　鹳生三子一为鹤鸠生三子一为鹗鹰好峙隼好翔鳬好没鸥好浮　干车断舌则坐歌孔雀拍尾则立舞人胜之也鸾入夜而歌凤入朝而舞天胜之也　霜传彊枝鸟以武生者少雪封枯原鸟以文死者多　雀交不一雉交不再　冠鸟性勇带鸟性仁缨鸟性乐　鵞飞则蜮沈鵙鸣则蛇结　□鸟不登山鶮鸟不踏土】
　　说文朋古文凤象形凤飞羣鸟从以万数故以为朋党字　鶾雉肥鶾音者也鲁郊以丹鸡祝曰以斯鶾音赤羽去鲁侯之咎　鹫鸟黒色多子师旷曰南方有舃名曰羌鹫黄头赤目五色皆备
　　尔雅隹其鳺鴀鶌鸠鹘鸼鸤鸠鴶鵴鷑鸠鵧鷑瞗鸠王瞗鹰鷞鸠　鸬诸雉鹞雉鷮雉鳪雉鷩雉秩秩海雉鸐山雉雗雉鵫雉伊洛而南素质五采皆备成章曰翚江淮而南青质五采皆备成章曰鹞南方曰东方曰鶅北方曰鵗西方曰鷷　春鳸鳻鶞夏鳸窃秋鳸窃蓝冬鳸窃黄桑鳸窃脂棘鳸窃丹行鳸唶唶宵鳸啧啧老鳸鴳　鸟防同宂其鸟为鵌其鼠为鼵　鹊防丑其飞也翪鸢乌丑其飞也翔鹰隼丑其飞也翚鳬鴈丑其足蹼其踵企乌鹊丑其掌缩亢鸟咙其粻嗉　鸟之雌雄不可别者以翼右掩左雄左掩右雌【小尔雅去隂就阳者谓之阳鸟鸠鴈是也】　鸡大者蜀蜀子雓未成鸡僆絶有力奋鸡栖于弋为榤凿垣而栖为埘【小尔雅鸟之所乳谓之巢鸡雉所乳谓之窠】　燕白脰乌【小尔雅纯黒而反哺者谓之乌小而腹下白不反哺者谓之鸦乌白颈而羣飞者谓之燕乌】　生哺鷇生噣鶵　蝙蝠服翼【方言蝙蝠旬闗而东谓之服翼或谓之僊防自闗而西秦陇之间谓之蝙蝠北燕谓之蟙防】　仓庚商庚鵹黄楚雀【说文离黄仓庚也鸣即蚕生】　鹳鷒鶝鶔如鹊短尾射之衔矢射人【山海经图讃鹳鷒之鸟一名羿应衔矢不着地逢蒙缩手飬由不晚】　鹑子鳼鴽子鸋雉之暮子为鹨
　　相鹤经鹤者阳鸟也而游于隂因金气并火气以自养金数九火数七故禀其纯阳也生二年而毛露而黒防易三年而顶赤羽翮具七年小变而飞薄云汉复七年舞应节而昼十二时鸣鸣则中律百六十年大变而不食生物故大毛落而丛毛生乃洁白如雪故泥水不能污或节纯黒而脑尽成膏矣复百六十年变止而雌雄相视目精不转则有孕千六百年形定饮而不食胎化而产与鸾凤同羣为仙人之骐骥矣夫声闻于天故顶赤食于水故喙长轩于前故后指短栖于陆故足髙而尾雕翔于云故毛丰而肉疎且大猴以吐故修颈以纳新故夭寿不可量所以体无青黄二色者土木之气内养故不表于外也是以行必依洲渚止不集林木葢羽族之清洁者也其相瘦头朱顶则冲霄露眼黒睛则视逺隆鼻短喙则少瞑防颊防耳则知时长颈竦身则能鸣鸿肩鸾膺则体轻鳯翼雀尾则善飞背鼈腹则伏产轩前垂后则防舞高胫麤节则足力洪髀纎指则好翘【○其经夲浮丘伯授王子晋崔文子学道于子晋得其经蔵髙山石室淮南八公采药得之遂传于世】尔雅騊駼马野马駮如马倨牙食虎豹騉蹄趼善陞甗騉駼枝蹄趼善陞甗　小领盗骊絶有力駥　騋牝骊牡驹褭骖牡曰骘牝曰騇　膝上皆白惟馵四骹皆白驓四蹢皆白首前足皆白騱后足皆白翑前右足白啓左白踦后右足白骧左白馵駵马白腹騵骊马白跨驈白州驠尾本白騴尾白駺馰颡白颠白逹素县面颡皆白惟駹　駵白驳黄白騜駵马黄脊騝骊马黄脊騽青骊駽青骊驎驒青骊繁鬛騥骊白杂毛駂黄白杂毛駓隂白杂毛骃苍白杂毛骓彤白杂毛騢白马黒鬛骆白马黒唇駩黒喙騧一目白二目白鱼　回毛在膺宜乗在肘后减阳在干茀方在背阕广逆毛居馻　既差我马差择也宗庙齐毫戎事齐力田猎齐足【博雅白马黒脊驙白马朱鬛骆飞黄驺吾吉量朱駮飞金喙腰褭走狐駃騠飞防野麋腹丹骐骥騄駬骅驑汗血驒騱巨虚騀鹿　伯乐相马经马头为王欲得方目为丞相欲得朋脊为将军欲得强腹为城郭欲得张四下为令欲得长眼欲得髙巨鼻孔欲得大鼻头有王火字口中欲得赤膝骨员而长耳欲得相近而前竖小而厚凡相马之法先除三羸五驽乃相其余大头小颈一羸弱脊大腹二羸小颈大蹄三羸其五驽者大头缓耳一驽长颈不折二驽短上长下三驽大胳短胁四驽浅骼薄髀五驽○此后人为之丞相将军非当时语也】相牛经牛岐胡夀去角近行驶眼欲得大眼中有白脉贯瞳子最快颈骨长且大驶壁当欲得濶倚欲得如绊马膺庭欲得广天闗欲得成售骨欲得垂兰秼欲得大丰岳欲得大种头欲得髙百体欲得紧垂星欲得有怒肉力柱欲得大而成悬蹄欲得如八字隂虹属头阳盐欲得广常有声似鸣者有黄也洞胡无夀珠渊无夀上池有乱毛妨主人凶身欲得促形欲得如卷大膁疎肋难饴龙头突目好跳豪筋欲得成就毛欲得短密若疎长不耐寒气尾不用至地尾毛少骨多者有力膝上肉欲得坚角欲得细鼻如镜则难牵口方易饴漦府方易骀木牛肚大尾青最有力【○世传此经甯戚以授百里奚】
　　尔雅犘牛犦牛犤牛犩牛犣牛犝牛牛角一俯一仰觭皆踊觢黑唇犉黑眦牰黑耳犚黑腹牧黑角犈其子犊体长牬絶有力欣犌【博雅防丁荦　说文牛大牲也牛件也件事理也象角头三封尾之形牷牛纯色防白牛荦駮牛犥牛黄白色黄牛虎文犉黄牛黒唇牻白黒杂毛牛牛駮如星犡牛白脊将牛白脊防牛长脊犝无角牛也二嵗牛犙三嵗牛牭四嵗牛】　羊牡羒牝牂夏羊牡羭牝羖角不齐觤角三觠羷羳羊黄腹未成羊羜絶有力奋【博雅吴牛牡一嵗曰牡翔三嵗曰羝其牝一嵗曰牸防三嵗曰防吴羊犗曰防羖羊犗曰羯羍羜防羔也美皮泠角　説文羊祥也从象头角足尾之形羜五月生羔也六月生羔也防羊未卒嵗也】　犬生三猣二师一玂未成毫狗长喙猃短喙猲獢絶有力狣尨狗也【博雅殷虞晋獒楚黄韩獹宋防狼狐防獖　说文犬狗之有县蹏者也象形尨犬之多毛者防犬恶毛也獒犬知人心可使者南越犬名獶獀猈短胫狗猃黒犬黄顄防黄犬黒头犄犗犬也狾狂犬也獟犬也猛健犬也犺健犬也防恶健犬也犬张耳皃猋犬走皃狋犬怒皃獳怒犬皃犬走犬皃从犬而人之曵其足则刺犬也防犬吠声猥犬吠窦中犬声防犬吠不止也防小犬吠黙犬暂逐人也狡大从草暴出而逐人也狎犬可习也犬獡獡而附人也犬犷犷不可附也将嗾犬厉之也狚犬行也周书曰尚狟狟臭禽走臭而知其迹者犬也防犬鬪声独犬相得而鬪也羊为羣犬为独】　豕子猪防豮幺幼奏者豱豕生三豵二师一特所寝橧四蹢皆白其迹刻絶有力牝豝【小尔雅豕彘也彘猪也其子曰豚豕之大者谓之豜小者谓之豵　博雅豨豠豭彘豕也豯□也豰豭也防豕牝也橧圈也顿丘梁防重颅豲兽一嵗为豵二嵗为豝三嵗为肩四嵗为特　说文豕彘也竭其尾故谓之豕象毛足而后有尾猪豕而三毛丛居者豨豕走豨豨古有封豨修蛇之害豰小豚也豯生三月豚腹豯豯皃也豵生六月豚一曰一嵗豵尚丛聚也豝牝豕也一曰二嵗能相把拏也诗曰一发五豝豜三嵗豕肩相反者诗曰竝驱从两豜兮豭牡豕也防豮也豮羠豕也豷豕息也豕怒毛竖一曰残艾也豢以谷圈养豕也豕豕绊足行豕豕豠豕属】　马八尺为駥牛七尺为犉羊六尺为羬彘五尺为狗四尺为獒鸡三尺为鶤　牛曰齝羊曰齥麋鹿曰齸鸟曰嗉寓防曰嗛　兽曰衅人曰桥鱼曰须鸟曰臭　麋牡麔牝麎其子防其迹躔絶有力狄　鹿牡麚牝麀其子麛其迹速絶有力　麕牡麌牝麜其子麆其迹觧絶有力豜【说文鹿兽也象头角四足之形鸟鹿足相似从匕麈鹿属麟大牝鹿也麜大鹿也牛尾一角大麋也狗足麈麋属麝如小麋脐有香似鹿而大也丽旅行也鹿之性见食急则必旅行礼丽皮纳币葢鹿皮也】　子嬎其迹迒絶有力欣【说文兽名象踞后其尾形头与防头同逸失也从辵谩訑善逃也冤屈也在冂下不得走益屈折也　释名鹿之道曰亢行不由正亢陌山谷草野而过也】狼牡貛牝狼其子獥絶有力迅【説文狼似犬鋭头白頬髙前广后】　虎窃毛谓之虦猫貘白豹甝白虎虪黒虎貀无前足【説文虎山兽之君委虒虎之有角者也豹似虎圈文貘似熊而黄黒色出蜀中】　熊虎丑其子狗絶有力麙【说文熊兽似豕山居冬蛰罴如熊黄白文能熊属似鹿能兽坚中故称贤能而彊壮称能杰也】貔白狐其子豰【说文貔豹属出貉国】　豺狗足　貍子貈子貆貒子貗貍狐貒貈丑其足蹯其迹□【说文狐妖兽也鬼所乘也有三徳其色中和小前大后死则首丘】　防貐类防虎爪食人迅走　俊麑如虦猫食虎豹　犹如麂善登木【说文犹玃属】　兕似牛犀似豕【説文如野牛而青象形象长鼻牙南越大兽三年一乳象耳牙四足之形豫象之大者驺虞白虎黑文尾长于身仁兽食自死之肉】　狒狒如人被发迅走食人　蒙颂猱状猱蝯善援玃父善顾威夷长脊而泥　蜼卭鼻而长尾时善椉领　猩猩小而好啼　阙泄多狃　鼢鼠鼸防鼷防鼶防鼬防鼩防鼭防鼣防鼫防鼤鼠鼨防豹文鼮防鼰防【説文防宂虫之总名也象形鼢地行防伯劳所作也一曰偃防鼫五技防也能飞不能过屋能縁不能穷木能游不能渡谷能宂不能掩身能走不能先人斩鼠黒身白腰若带手有长白毛似握版之状类蝯蜼之属】　羽本谓之翮一羽谓之箴十羽谓之防百羽谓之緷【○与考工记异】　旄谓之藣【方言翭本也　博雅防翈翭风狄羽也防翼也斄牦鬛毳髦毛也】
　　虫鱼
　　说文虫一名蝮博三寸首大如擘指象其卧形物之微细或行或毛或蠃或介或鳞以虫为象
　　尔雅有足谓之虫无足谓之豸　翥丑罅螽丑奋强丑捋蠭丑螸蝇丑扇
　　方言蛥蚗齐谓之螇螰楚谓之蟪蛄秦谓之蛥蚗自闗而东谓之虭蟧　蝉楚谓之蜩宋卫之间谓之螗蜩陈郑之间谓之蜋蜩秦晋之间谓之蝉海岱之间谓之防其大者谓之蟧或谓之蝒马其小者谓之麦蚻有文者谓之蜻蜻其雌蜻谓之疋大而黒者谓之防黒而赤者谓之蜺蜩蟧谓之蜩谓之寒蜩寒蜩瘖蜩也　蜉防秦晋之间谓之　蜻蛚楚谓之蟋蟀或谓之蛬南楚之间谓之蚟孙　螳螂谓之髦或谓之虰或谓之　蚍蜉齐鲁之间谓之蚼蟓西南梁益之间谓之蚼燕谓之蛾其塲谓之坻或谓之垤　鼅鼄鼄蝥也自闗而西秦晋之间谓之鼄蝥自闗而东赵魏之郊谓之鼅鼄或谓之蠾蝓蠾蝓者侏儒语之转也北燕朝鲜洌水之间谓之瑇蜍　蠭燕赵之间谓之蠓螉其小者谓之蠮螉或谓蚴蜕其大而蜜谓之壶蠭　蝇东齐谓之羊
　　尔雅蒺藜蝍蛆【博雅蝍蛆吴公也】　蛗螽蠜草螽负蠜蜤螽蚣蝑蟿螽螇蚸土螽蠰谿　莫貈蟷螂蛑不过蟷蠰其子蜱蛸　蚍蜉大螘小者螘蠪朾螘螱飞螘其子蚳　蟏蛸长踦　蟠鼠负蛜威委黍　萤火即炤　蟓桑茧雔由樗茧棘茧栾茧蚢萧茧　食苖心螟食叶蟘食节贼食根蟊
　　说文蛟龙之属也池鱼满三千六百蛟来为之长能率鱼飞置笱水中即蛟去
　　尔雅鲲鱼子鱦小鱼　鱼有力者鰴　科斗活东蜪蚅鼃詹诸在水者黾　魁陆蜌蠯蚌含浆蜃小者珧蝾螈蜥蜴蜥蜴蝘蜓蝘蜓守宫也【方言守宫秦晋西夏谓之守宫或谓之蠦防或谓之蜤易其在泽中者谓之易蜴南楚谓之蛇医者谓之蝾螈东齐海岱谓之　防北燕谓之祝蜓桂林之中守宫大者而能鸣谓之蛤解】　鱼枕谓之丁鱼肠谓之乙鱼尾谓之丙　鼈三足能三足贲【博雅射工短狐也】










　　绎史卷一百五十九中
　　钦定四库全书
　　绎史卷一百五十九下　灵壁县知县马骕撰名物训诂【下】
　　礼器图
　　鼎所以烹饪祭祀宗庙燕享賔客尔雅絶大谓之鼐圆弇上谓之鼒附耳外谓之釴款足者谓之鬲按鼎之形制方圆大小髙卑文质最为多端博古图据其制度铭识分别商周亦臆度耳兹存数器于左








　　考古图虿鼎铭作虿形疑人名公孙虿之类博古图髙九寸六分深六寸三分口俓八寸六分容一斗四升铭识简古为商器
</div>
    <div class="pagination">
<a href="绎史_page67.html">上一页</a><span>...</span><a href="绎史_page63.html">63</a><a href="绎史_page64.html">64</a><a href="绎史_page65.html">65</a><a href="绎史_page66.html">66</a><a href="绎史_page67.html">67</a><span class="current-page">68</span><a href="绎史_page69.html">69</a><a href="绎史_page70.html">70</a><a href="绎史_page71.html">71</a><a href="绎史_page72.html">72</a><a href="绎史_page73.html">73</a><span>...</span><a href="绎史_page69.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
