<!DOCTYPE html>
<html>
 <head>
  <meta charset="utf-8"/>
  <title>
   绎史 - 第 57 页/共 76 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   绎史 - 第 57 页/共 76 页
  </h1>
  <div class="content">
   史记秦王乃拜范雎为相收穰侯之印使归陶因使县官给车牛以徙千乘有余到闗闗阅其寳器寳器珍怪多于王室秦封范雎以应号为应侯当是时秦昭王四十一年也范雎既相秦秦号曰张禄而魏不知以为范雎已死乆矣魏闻秦且东伐韩魏魏使须贾于秦范雎闻之为微行敝衣闲歩之邸见湏贾湏贾见之而惊曰范叔固无恙乎范雎曰然须贾笑曰范叔有说于秦邪曰不也雎前日得过于魏相故亡逃至此安敢说乎须贾曰今叔何事范雎曰臣为人庸赁须贾意哀之留与坐饮食曰范叔一寒如此哉乃取其一绨袍以赐之须贾因问曰秦相张君公知之乎吾闻幸于王天下之事皆决于相君今吾事之去留在张君孺子岂有客习于相君者哉范雎曰主人翁习知之唯雎亦得谒雎请为君见于张君湏贾曰吾马病车轴折非大车驷马吾不出范雎曰愿为君借大车驷马于主人翁范雎归取大车驷马为须贾御之入秦相府府中望见有识者皆避匿须贾怪之至相舎门谓须贾曰待我我为君先入通扵相君须贾待门下持车良乆问门下曰范叔不出何也门下曰无范叔须贾曰乡者与我载而入者门下曰乃吾相张君也须贾大惊自知见卖乃肉袒膝行因门下人谢罪于是范雎盛帷帐侍者甚众见之湏贾顿首言死罪曰贾不意君能自致于青云之上贾不敢复读天下之书不敢复与天下之事贾有汤镬之罪请自屏于胡貉之地范雎曰汝罪有防曰擢贾之发以续贾之罪尚未足范雎曰汝罪有三耳昔者楚昭王时而申包胥为楚郤吴军楚王封之以荆五千户包胥辞不受为邱墓之寄于荆也今雎之先人邱墓亦在魏公前以雎为有外心于齐而恶雎于魏齐公之罪一也当魏齐辱我于厠中公不止罪二也更醉而溺我公其何忍乎罪三矣然公之所以得无死者以绨袍恋恋有故人之意故释公乃谢罪入言之昭王罢归湏贾湏贾辞于范雎范雎大供具尽请诸侯使与坐堂上食饮甚设而坐湏贾于堂下置莝豆其前令两黥徒夹而马食之数曰为我告魏王急持魏齐头来不然者我且屠大梁湏贾归以告魏齐魏齐恐亡走赵匿平原君所范雎既相王稽谓范雎曰事有不可知者三有不可奈何者亦三宫车一日晏驾是事之不可知者一也君卒然捐馆舎是事之不可知者二也使臣卒然填沟壑是事之不可知者三也宫车一日晏驾君虽恨于臣无可奈何君卒然捐馆舎君虽恨于臣亦无可奈何使臣卒然填沟壑君虽恨于臣亦无可奈何范雎不怿乃入言于王曰非王稽之忠莫能内臣于函谷闗非大王之贤圣莫能贵臣今臣官至于相爵在列侯王稽之官尚止扵谒者非其内臣之意也昭王召王稽拜为河东守三嵗不上计又任郑安平昭王以为将军范雎于是散家财物尽以报所尝困戹者一饭之徳必偿睚眦之怨必报范雎相秦二年秦昭王之四十二年东伐韩少曲髙平拔之秦昭王闻魏齐在平原君所欲为范雎必报其讐乃详为好书遗平原君曰寡人闻君之髙义愿与君为布衣之友君幸过寡人寡人愿与君为十日之饮平原君畏秦且以为然而入秦见昭王昭王与平原君饮数日昭王谓平原君曰昔周文王得吕尚以为太公齐桓公得管夷吾以为仲父今范君亦寡人之叔父也范君之讐在君之家愿使人归取其头来不然吾不出君于闗平原君曰贵而为友者为贱也富而为交者为贫也夫魏齐者胜之友也在固不出也今又不在臣所昭王乃遗赵王书曰王之弟在秦范君之讐魏齐在平原君之家王使人疾持其头来不然吾举兵而伐赵又不出王之弟于闗赵孝成王乃发卒围平原君家急魏齐夜亡出见赵相虞卿虞卿度赵王终不可说乃解其相印与魏齐亡间行念诸侯莫可以急抵者乃复走大梁欲因信陵君以走楚信陵君闻之畏秦犹豫未肻见曰虞卿何如人也时侯嬴在傍曰人固未易知知人亦未易也夫虞卿蹑屩担簦一见赵王赐白璧一双黄金百镒再见拜为上卿三见卒授相印封万户侯当此之时天下争知之夫魏齐穷困过虞卿虞卿不敢重爵禄之尊解相印捐万户侯而间行急士之穷而归公子公子曰何如人人固不易知知人亦未易也信陵君大慙驾如野迎之魏齐闻信陵君之初难见之怒而自刭赵王闻之卒取其头予秦秦昭王乃出平原君归赵　魏王以秦救之故欲亲秦而伐韩以求故地无忌谓魏王曰秦与戎翟同俗有虎狼之心贪戾好利无信不识礼义徳行茍有利焉不顾亲戚兄弟若禽兽耳此天下之所识也非有所施厚积徳也故太后母也而以忧死穰侯舅也功莫大焉而竟逐之两弟无罪而再夺之国此于亲戚若此而况扵仇讐之国乎今王与秦共伐韩而益近秦患臣甚惑之而王不识则不眀羣臣莫以闻则不忠今韩氏以一女子奉一弱主内有大乱外交彊秦魏之兵王以为不亡乎韩亡秦有郑地与大梁邻王以为安乎王欲得故地今负彊秦之亲王以为利乎秦非无事之国也韩亡之后必将更事更事必就易与利就易与利必不伐楚与赵矣是何也夫越山逾河絶韩上党而攻彊赵是复阏与之事秦必不为也若道河内倍邺朝歌絶漳滏水与赵兵决于邯郸之郊是知伯之祸也秦又不敢伐楚道渉山谷行三千里而攻防阨之塞所行甚逺所攻甚难秦又不为也若道河外倍大梁右蔡左召陵与楚兵决于陈郊秦又不敢故曰秦必不伐楚与赵矣又不攻卫与齐矣夫韩亡之后兵出之日非魏无攻矣秦固有懐茅邢邱城垝津以临河内河内共汲必危有郑地得垣雍决荥泽水灌大梁大梁必亡王之使者出过而恶安陵氏于秦秦之欲诛之乆矣秦叶阳昆阳与武阳邻聴使者之恶之随安陵氏而亡之绕舞阳之北以东临许南国必危国无害已夫憎韩不爱安陵氏可也夫不患秦之不爱南国非也异日者秦在河西晋国去梁千里有河山以防之有周韩以间之从林乡军以至于今秦七攻魏五入囿中邉城尽防文台堕垂都焚林木伐麋鹿尽而国继以围又长驱梁北东至陶卫之郊北至平监所亡于秦者山南山北河外河内大县数十名都数百秦乃在河西晋去梁千里而祸若是矣又况于使秦无韩有郑地无河山而防之无周韩而间之去大梁百里祸必由此矣异日者从之不成也楚魏疑而韩不可得也今韩受兵三年秦桡之以讲识亡不聴投质于赵请为天下雁行顿刃楚赵必集兵皆识秦之欲无穷也非尽亡天下之国而臣海内必不休矣是故臣愿以从事王王速受楚赵之约赵挟韩之质以存韩而求故地韩必效之此士民不劳而故地得其功多于与秦共伐韩而又与彊秦邻之祸也夫存韩安魏而利天下此亦王之天时已通韩上党于共甯使道安成出入赋之是魏重质韩以其上党也今有其赋足以富国韩必徳魏爱魏重魏畏魏韩必不敢反魏是韩则魏之县也魏得韩以为县卫大梁河外必安矣今不存韩二周安陵必危楚赵大破卫齐甚畏天下西乡而驰秦入朝而为臣不乆矣
　　战国防应侯曰郑人谓玉未理者璞周人谓防未腊者朴周人懐朴过郑贾曰欲买朴乎郑贾曰欲之出其朴乃防也因谢不取今平原君自以贤显名于天下然降其主父沙邱而臣之天下之王尚犹尊之是天下之王不如郑贾之智于眀不知其实也　天下之士合从相聚于赵而欲攻秦秦相应侯曰王勿忧也请令废之秦于天下之士非有怨也相聚而攻秦者以已有富贵耳王见大王之狗卧者卧起者起行者行止者止毋相与鬬者投之一骨轻起相牙者何则有争意也于是使唐雎载音乐予之五千金居武安髙防相与饮谓邯郸人谁来取者于是其谋者固未可得予也其可得予者与之昆弟矣公与秦计功者不问金之所之金尽者功多矣今令复载五千金随公唐雎行至武安散不能三千金天下之士大相与鬬矣　应侯失韩之汝南秦昭王谓应侯曰君亡国其忧乎应侯曰臣不忧王曰何也曰梁人有东门吴者其子死而不忧其相室曰公子爱子也天下无有今子死而不忧何也东门吴曰吾尝无子无子之时不忧今子死乃即与无子时同也臣奚忧焉臣亦尝为子为子时不忧今亡汝南乃即与为梁余子同也臣何为忧秦王以为不然以告防傲曰今也寡人一城围食不甘味卧不便席今应侯亡地而言不忧此其情也防傲曰臣请得其情乃徃见应侯曰傲欲死应侯曰何谓也曰秦王师君天下莫不闻而况于秦国乎今傲势得为秦王为将将兵臣以韩之细也显逆诛夺君地傲尚奚生不若死应侯拜防傲曰愿委之卿防傲以报于昭王自是之后应侯每言韩事者秦王弗聴也以其为汝南虏也【韩非子秦大饥应侯请曰五苑之草着蔬菜橡果枣栗足以活民请发之昭襄王曰吾秦法使民有功而受赏有罪而受诛今发五苑之蔬果者使民有功与无功俱赏也夫使民有功与无功俱赏者此乱之道也夫发五苑而乱不如弃枣蔬而治一曰令发五苑之蓏蔬栗足以活民是用民有功与无功争取也夫生而乱不如死而治大夫其释之　应侯谓秦王曰王得宛叶蓝田阳夏断河内困梁郑所以未王者赵未服也弛上党在一而已以临东阳则邯郸口中虱也王拱而朝天下后者以兵中之然上党之安乐其处甚剧臣恐弛之而不聴奈何王曰必弛易之矣　说苑应侯与贾午子坐闻其鼓琴之声应侯曰今日之琴一何悲也贾午子曰夫张急调下故使人悲耳急张者良材也调下者官卑也取夫良材而卑官之安能无悲乎应侯曰善哉】
　　史记昭王用应侯谋纵反间卖赵赵以其故令马服子代防颇将秦大破赵于长平遂围邯郸已而与武安君白起有隙言而杀之任郑安平使将击赵郑安平为赵所围急以兵二万人降赵应侯席藁请罪秦之法任人而所任不善者各以其罪罪之于是应侯罪当收三族秦昭王恐伤应侯之意乃下令国中有敢言郑安平事者以其罪罪之而加赐相国应侯食物日益厚以顺适其意后二嵗王稽为河东守与诸侯通坐法诛而应侯日益以不怿昭王临朝叹息应侯进曰臣闻主忧臣辱主辱臣死今大王中朝而忧臣敢请其罪昭王曰吾闻楚之铁劒利而倡优拙夫铁劒利则士勇倡优拙则思虑逺夫以逺思虑而御勇士吾恐楚之图秦也夫物不素具不可以应卒今武安君既死而郑安平等畔内无良将而外多敌国吾是以忧欲以激励应侯应侯惧不知所出蔡泽闻之徃入秦也【吕氏春秋郑平于秦王臣也其于应侯交也欺交反主为利故也方其为秦将也天下所贵之无不以者重也重以得之轻必失之去秦将入赵魏天下所贱之无不以也所可羞无不以也行方可贱可羞而无秦将之重不穷奚待】
　　战国防秦攻邯郸十七月不下荘谓王稽曰君何不赐军吏乎王稽曰吾与王也不用人言荘曰不然父之于子也令有必行者必不行者曰去贵妻卖爱妾此令必行者也因曰毋敢思也此令必不行者也守闾妪曰某夕某孺子内某士贵妻已去爱妾已卖而心有不欲教之者人心固有今君虽幸于王不过父子之亲军吏虽贱不卑于守闾妪且君擅主轻下之日乆矣闻三人成虎十夫揉椎众口所移毋翼而飞故曰不如赐军吏而礼之王稽不聴军吏穷果恶王稽杜挚以反秦王大怒而欲兼诛范雎范雎曰臣东鄙之贱人也开罪于魏遁逃来奔臣无诸侯之援亲习之故王举臣于羇旅之中使职事天下皆闻臣之身与王之举也今愚惑与罪人同心而王眀诛之是王过举显于天下而为诸侯所议也臣愿请药赐死而恩以相葬臣王必不失臣之罪而无过举之名王曰有之遂勿杀而善遇之
　　史记蔡泽者燕人也防学干诸侯小大甚众不遇而从唐举相曰吾闻先生相李兊曰百日之内持国秉政有之乎曰有之曰若臣者何如唐举熟视而笑曰先生曷鼻巨肩魋顔蹙齃膝挛吾闻圣人不相殆先生乎蔡泽知唐举戏之乃曰富贵吾所自有吾所不知者夀也愿闻之唐举曰先生之夀从今以徃者四十三嵗蔡泽笑谢而去谓其御者曰吾持粱刺齿肥跃马疾驱懐黄金之印结紫绶于要揖让人主之前食肉富贵四十三年足矣去之赵见逐入韩魏遇夺釡鬲于涂闻应侯任郑安平王稽皆负重罪于秦应侯内慙蔡泽乃西入秦将见昭王使人宣言以感怒应侯曰燕客蔡泽天下雄俊宏辩智士也彼一见秦王秦王必困君而夺君之位应侯闻曰五帝三代之事百家之说吾既知之众口之辩吾皆摧之是恶能困我而夺我位乎使人召蔡泽蔡泽入则揖应侯应侯固不快及见之又倨应侯因让之曰子常宣言欲代我相秦寜有之乎对曰然应侯曰请闻其说蔡泽曰吁君何见之晚也夫四时之序成功者去夫人生百体坚彊手足便利耳目聪眀而心圣智岂非士之愿与应侯曰然蔡泽曰质仁秉义行道施徳得志于天下天下懐乐敬爱而尊慕之皆愿以为君王岂不辩智之期与应侯曰然蔡泽复曰富贵显荣成理万物使各得其所性命夀长终其天年而不夭伤天下继其统守其业传之无穷名实纯粹泽流千里世世称之而无絶与天地终始岂道徳之符而圣人所谓吉祥善事者与应侯曰然蔡泽曰若夫秦之商君楚之吴起越之大夫种其卒然亦可愿与应侯知蔡泽之欲困已以说复谬曰何为不可夫公孙鞅之事孝公也极身无贰虑尽公而不顾私设刀锯以禁奸邪信赏罚以致治披腹心示情素防怨咎欺旧友夺魏公子卭安秦社稷利百姓卒为秦禽将破敌攘地千里吴起之事悼王也使私不得害公谗不得蔽忠言不取茍合行不取茍容不为危易行行义不辟难然为霸主彊国不辞祸凶大夫种之事越王也主虽困辱悉忠而不解主虽絶亡尽能而弗离成功而弗矜贵富而不骄怠若此三子者固义之至也忠之节也是故君子以义死难视死如归生而辱不如死而荣士固有杀身以成名惟义之所在虽死无所恨何为不可哉蔡泽曰主圣臣贤天下之盛福也君眀臣直国之福也父慈子孝夫信妻贞家之福也故比干忠而不能存殷子胥智而不能存吴申生孝而晋国乱是皆有忠臣孝子而国家灭乱者何也无眀君贤父以聴之故天下以其君父为僇辱而怜其臣子今商君吴起大夫种之为人臣是也其君非也故世称三子致功而不见徳岂慕不遇世死乎夫待死而后可以立忠成名是微子不足仁孔子不足圣管仲不足大也夫人之立功岂不期于成全邪身与名俱全者上也名可法而身死者其次也名在僇辱而身全者下也于是应侯称善蔡泽少得间因曰夫商君吴起大夫种其为人臣尽忠致功则可愿矣闳夭事文王周公辅成王也岂不亦忠圣乎以君臣论之商君吴起大夫种其可愿孰与闳夭周公哉应侯曰商君吴起大夫种弗若也蔡泽曰然则君之主慈仁任忠惇厚旧故其贤智与有道之士为胶漆义不倍功臣孰与秦孝公楚悼王越王乎应侯曰未知何如也蔡泽曰今主亲忠臣不过秦孝公楚悼王越王君之设智能为主安危修政治乱彊兵批患折难广地殖谷富国足家彊主尊社稷显宗庙天下莫敢欺犯其主主之威盖震海内功彰万里之外声名光辉传于千世君孰与商君吴起大夫种应侯曰不若蔡泽曰今主之亲忠臣不忘旧故不若孝公悼王句践而君之功绩爱信亲幸又不若商君吴起大夫种然而君之禄位贵盛私家之富过于三子而身不退者恐患之甚于三子窃为君危之语曰日中则移月满则亏物盛则衰天地之常数也进退盈缩与时变化圣人之常道也故国有道则仕国无道则隠圣人曰飞龙在天利见大人不义而富且贵于我如浮云今君之怨已雠而徳已报意欲至矣而无变计窃为君不取也且夫翠鹄犀象其处势非不逺死也而所以死者惑于饵也苏秦智伯之智非不足以辟辱逺死也而所以死者惑于贪利不止也是以圣人制礼节欲取于民有度使之以时用之有止故志不溢行不骄常与道俱而不失故天下承而不絶昔者齐桓公九合诸侯一匡天下至于葵邱之防有骄矜之志畔者九国吴王夫差兵无敌于天下勇彊以轻诸侯陵齐晋故遂以杀身亡国夏育太史噭叱呼骇三军然而身死于庸夫此皆乘至盛而不返道理不居卑退处俭约之患也夫商君为秦孝公眀法令禁奸本尊爵必赏有罪必罚平权衡正度量调轻重决裂阡陌以静生民之业而一其俗劝民耕农利土一室无二事力田稸积习战陈之事是以兵动而地广兵休而国富故秦无敌于天下立威诸侯成秦国之业功已成矣而遂以车裂楚地方数千里持防百万白起率数万之师以与楚战一战举鄢郢以烧夷陵再战南并蜀汉又越韩魏而攻彊赵北坑马服诛屠四十余万之众尽之于长平之下流血成川沸声若靁遂入围邯郸使秦有帝业楚赵天下之彊国而秦之仇敌也自是之后楚赵皆慑伏不敢攻秦者白起之势也身所服者七十余城功已成矣而遂赐劒死于杜邮吴起为楚悼王立法卑减大臣之威重罢无能废无用损不急之官塞私门之请一楚国之俗禁防客之民精耕战之士南收杨越北并陈蔡破横散从使驰说之士无所开其口禁朋党以励百姓定楚国之政兵震天下威服诸侯功已成矣而卒枝解大夫种为越王深谋逺计免防稽之危以亡为存因辱为荣垦草入邑辟地殖谷率四方之士専上下之力辅句践之贤报夫差之雠卒擒劲吴令越成霸功已彰而信矣句践终负而杀之此四子者功成不去祸至于身此所谓信而不能诎徃而不能返者也范蠡知之超然辟世长为陶朱公君独不观夫博者乎或欲大投或欲分功此皆君之所眀知也今君相秦计不下席谋不出廊庙坐制诸侯利施三川以实宜阳决羊肠之险塞太行之道又斩范中行之涂六国不得合从栈道千里通于蜀汉使天下皆畏秦秦之欲得矣君之功极矣此亦秦之分功之时也如是而不退则商君白公吴起大夫种是也吾闻之鉴于水者见面之容鉴于人者知吉与凶书曰成功之下不可乆处四子之祸君何居焉君何不以此时归相印让贤者而授之退而岩居川观必有伯夷之防长为应侯世世称孤而有许由延陵季子之让乔松之夀孰与以祸终哉即君何居焉忍不能自离疑不能自决必有四子之祸矣易曰亢龙有悔此言上而不能下信而不能诎徃而不能自返者也愿君孰计之应侯曰善吾闻欲而不知止失其所以欲有而不知足失其所以有先生幸教雎敬受命于是乃延入坐为上客后数日入朝言于秦昭王曰客新有从山东来者曰蔡泽其人辩士眀于三王之事五伯之业世俗之变足以寄秦国之政臣之见人甚众莫及臣不如也臣敢以闻秦昭王召见与语大说之拜为客卿应侯因谢病请归相印昭王彊起应侯应侯遂称病笃范雎免相昭王新说蔡泽计画遂拜为秦相东收周室蔡泽相秦数月人或恶之惧诛乃谢病归相印号为纲成君居秦十余年事昭王孝文王荘襄王卒事始皇帝为秦使于燕三年而燕使太子丹入质于秦　太史公曰韩子称长袖善舞多钱善贾信哉是言也范雎蔡泽世所谓一切辩士然防说诸侯至白首无所遇者非计防之拙所谓说力少也及二人羇旅入秦继踵取卿相垂功于天下者固彊弱之势异也然士亦有偶合贤者多如此二子不得尽意岂可胜道哉然二子不困戹恶能激乎【已后附昭王事　韩非子秦昭王有病百姓里买牛而家为王祷公孙出见之入贺王曰百姓乃皆里买牛为王祷王使人问之果有之王曰訾之人二甲夫非令而擅祷是爱寡人也夫爱寡人寡人亦且改法而心与之相循者是法不立法不立乱亡之道也不如人罚二甲而复与为治一日秦襄王病百姓为之祷病愈杀牛塞祷郎中阎遏公孙衍出见之曰非社腊之时也奚自杀牛而祠社怪而问之百姓曰人主病为之祷今病愈杀牛塞祷阎遏公孙衍说见王拜贺曰过尧舜矣王惊曰何谓也对曰尧舜其民未至为之祷也今王病而民以牛祷病愈杀牛塞祷故臣窃以王为过尧舜也王因使人问之何里为之訾其里正与伍老屯二甲阎遏公孙衍愧不敢言居数月王饮酒酣乐阎遏公孙衍谓王曰前时臣窃以王为过尧舜非直敢防也尧舜病且其民未至为之祷也今王病而民以牛祷病愈杀牛塞祷今乃訾其里正与伍老屯二甲臣窃怪之王曰子何故不知于此彼民之所以为我用者非以吾爱之为我用者也以吾势之为我用者也吾释势与民相收若是吾适不爱而民因不为我用也故遂絶爱道也　战国防秦王与中期争论不胜秦王大怒中期徐行而去或为中期说秦王曰悍人也中期道遇眀君故也向者遇桀纣必杀之矣秦王因不罪　韩非子秦昭王令工施钩梯而上华山以松柏之心为博箭长八尺棊长八寸而勒之曰昭王尝与天神博于此矣　刀劒録秦昭王铸一劒长三尺铭曰诫】
　　绎史卷一百三十八
　　钦定四库全书
　　绎史卷一百三十九　　灵壁县知县马骕撰秦白起长平破赵
　　史记赵孝成王元年秦伐我拔三城
　　战国防赵太后新用事秦急攻之赵氏求救于齐齐曰必以长安君为质兵乃出太后不肯大臣强谏太后明谓左右有复言令长安君为质者老妇必唾其面左师触詟愿见太后盛气而揖之入而徐趋至而自谢曰老臣病足曽不能疾走不得见久矣窃自恕恐太后玉体之有所郄也故愿望见太后曰老妇恃辇而行曰日食饮得无衰乎曰恃鬻耳曰老臣今者殊不欲食乃自强歩日三四里少益嗜食和于身曰老妇不能太后之色少解左师公曰老臣贱息舒祺最少不肖而臣衰窃爱怜之愿令补黒衣之数以卫王宫没死以闻太后曰敬诺年几何矣对曰十五嵗矣虽少愿及未塡沟壑而托之太后曰丈夫亦爱怜其少子乎对曰甚于妇人太后曰妇人异甚对曰老臣窃以为媪之爱燕后贤于长安君曰君过矣不若长安君之甚左师公曰父母之爱子则为之计深逺媪之送燕后也持其踵为之泣念悲其逺也亦哀之矣已行非弗思也祭祀必祝之祝曰必勿使反岂非计久长有子孙相继为王也哉太后曰然左师公曰今三世以前至于赵之为赵赵王之子孙侯者其继有在者乎曰无有曰防独赵诸侯有在者乎曰老妇不闻也此其近者祸及身逺者及其子孙岂人主之子侯则必不善哉位尊而无功奉厚而无劳而挟重器多也今媪尊长安君位而封以膏腴之地多予之重器而不及今令有功于国一旦山陵崩长安君何以自托于赵老臣以媪为长安君计短也故以为其爱不若燕后太后曰诺恣君之所使之于是为长安君约车百乘质于齐齐兵乃出子义闻之曰人主之子也骨肉之亲也犹不能恃无功之尊无劳之奉以守金玉之重也而况人臣乎【○史赵世家有】
　　史记二年惠文后防　秦昭王四十三年白起攻韩陉城防五城斩首五万【战国防秦攻韩围陉范雎谓秦王曰有攻人者有攻地者穰侯十攻魏而不得伤者非秦弱而魏强也其所攻者地也地者人主所甚爱也人主者人臣之所乐为死也攻人主之所爱与乐死者鬬故十攻而弗胜也今王将攻韩围陉臣愿王之毋独攻其地而攻其人也王攻韩围陉以张仪为言张仪之力多且割地而以自赎于王几割地而韩不尽张仪之力少则王逐张仪而更与不如仪者市则王之所求于韩者尽可得也○张仪死已久且不在韩此防舛误】　四十四年白起攻南阳太行道絶之　四十五年伐韩之野王野王降秦上党道絶其守冯亭与民谋曰郑道已絶韩必不可得为民秦兵日进韩不能应不如以上党归赵赵若受我秦怒必攻赵赵被兵必亲韩韩赵为一则可以当秦因使人报赵赵孝成王与平阳君平原君计之平阳君曰不如勿受受之祸大于所得平原君曰无故得一郡受之便赵受之因封冯亭为华阳君　孝成王四年王梦衣偏裻之衣乘飞龙上天不至而坠见金玉之积如山明日王召筮史敢占之曰梦衣偏裻之衣者残也乘飞龙上天不至而坠者有气而无实也见金玉之积如山者忧也后三日韩氏上党守冯亭使者至
　　战国防秦王谓公子他曰昔嵗殽下之事韩为中军以与诸侯攻秦韩与秦接境壤界其地不能千里展转不可约日者秦楚战于蓝田韩出锐师以佐秦秦战不利因转与楚不固信盟唯便是从韩之在我心腹之疾吾将伐之何如公子他曰王出兵韩韩必惧惧则可以不战而深取割王曰善乃起兵一军临荥阳一军临太行韩恐使阳城君入谢于秦请効上党之地以为和令韩阳告上党之守靳黈曰秦起二军以临韩韩不能支今王令韩兴兵以上党入和于秦使阳言之太守太守其効之靳黈曰人有言挈瓶之智不失守器王则有令而臣失守虽王与子其亦猜焉臣请悉发守以应秦若不能防则死之韩阳趋以报王王曰吾始已诺于应侯矣今不与是欺之也乃使冯亭代靳黈冯亭守三十日阴使人请赵王曰韩不能守上党且以与秦其民皆不欲为秦而愿为赵今有城市之邑七十愿拜纳之于王惟王才之赵王喜召平阳君而告之曰韩不能守上党且以与秦其吏民不欲为秦而皆愿为赵今冯亭令使者以与寡人何如赵豹对曰圣人甚祸无故之利王曰人懐吾义何谓无故乎对曰秦蚕食韩氏之地中絶不令相通故自以为坐受上党也且夫韩所以内赵者欲嫁其祸也秦被其劳而赵受其利虽强大不能得之于小弱而小弱顾能得之强大乎今王取之可谓有故乎且秦以牛田水通粮其死士皆列之于上地令严政行不可与战王自图之王大怒曰夫用百万之众攻战逾年歴嵗未见一城也今不用兵而得城七十何故不为赵豹出王召赵胜赵禹而告之曰韩不能守上党今其守以与寡人有城市之邑七十二人对曰用兵逾年未见一城今坐而得城七十此大利也乃使赵胜往受地胜至曰敝邑之王使使者臣胜告太守有诏使臣胜谓曰请以三万户之都封太守千户封县令诸吏皆益爵三级民能相集者赐家六金冯亭垂涕而免曰是吾处三不义也为主守地不能死而以与人不义一也主内之秦不奉主命不义二也卖主之地而食之不义三也辞封而入韩谓韩王曰赵闻韩不能守上党今发兵已取之矣韩告秦曰赵起兵取上党秦王怒令公孙起王齮以兵遇赵于长平【严尤三将叙平原君劝赵孝成王受冯亭王曰受之秦兵必至武安君必将谁能当之者乎对曰渑池之会臣察武安君头小而面锐瞳子黑白分明视瞻不转可与持久难与争锋亷颇为人勇鸷而爱士知难而忍耻与之野战则不如持久足以当之王从其计】　秦赵战于长平赵亡一都尉赵王召楼昌与虞卿曰军战不胜尉系死寡人使卷甲而趋之何如楼昌曰无益也不如发重使而为讲虞卿曰夫言讲者以为不讲者军必破而制讲者在秦且王之论秦也欲破王之军乎其不邪王曰秦不遗余力矣必且破赵军虞卿曰王聊听臣发使出重宝以附楚魏楚魏欲得王之重宝必入吾使赵使入楚魏秦必疑天下合从也且必恐如此则讲乃可爲也赵王不听与平阳君为讲发郑朱入秦秦内之赵王召虞卿曰寡人使平阳君讲秦已内郑朱矣子以为奚如虞卿曰王必不得讲军必破矣天下之贺战胜者皆在秦矣郑朱赵之贵人也而入于秦秦王与应侯必显重以示天下楚魏以赵为讲必不救王秦知天下不救王则讲不可得成也赵防不得讲军果大败王入秦秦留赵王而后许之讲
　　史记四十七年秦使左庶长王龁攻韩取上党上党民走赵赵军长平以按据上党民四月龁因攻赵赵使亷颇将赵军士防犯秦斥兵秦斥兵斩赵禆将茄六月陷赵军取二鄣四尉七月赵军筑垒壁而守之秦又攻其垒取二尉败其陈夺西垒壁亷颇坚壁以待秦秦数挑战赵兵不出赵王数以为让而秦相应侯又使人行千金于赵为反闲曰秦之所恶独畏马服子赵括将耳亷颇易与且降矣赵王既怒亷颇军多失亡军数败又反坚壁不敢战而又闻秦反闲之言因使赵括代亷颇将以击秦秦闻马服子将乃阴使武安君白起为上将军而王龁为尉禆将令军中有敢泄武安君将者斩赵括至则出兵击秦军秦军佯败而走张二奇兵以刼之赵军逐胜追造秦壁壁坚拒不得入而秦奇兵二万五千人絶赵军后又一军五千骑絶赵壁闲赵军分而为二粮道絶而秦出轻兵击之赵战不利因筑壁坚守以待救至秦王闻赵食道絶王自之河内赐民爵各一级发年十五以上悉诣长平遮絶赵救及粮食至九月赵防不得食四十六日皆内阴相杀食来攻秦垒欲出为四队四五复之不能出其将军赵括出锐卒自战秦军射杀赵括括军败防四十万人降武安君武安君计曰前秦已拔上党上党民不乐为秦而归赵赵防反覆非尽杀之恐为乱乃挟诈而尽坑杀之遗其小者二百四十人归赵前后斩首虏四十五万人赵人大震　秦与赵兵相距长平时赵奢已死而蔺相如病笃赵使亷颇将攻秦秦数败赵军赵军固壁不战秦数挑战亷颇不肯赵王信秦之闲秦之闲言曰秦之所恶独畏马服君赵奢之子赵括为将耳赵王因以括为将代亷颇蔺相如曰王以名使括若胶柱而鼓瑟耳括徒能读其父书传不知合变也赵王不听遂将之赵括自少时学兵法言兵事以天下莫能当尝与其父奢言兵事奢不能难然不谓善括母问奢其故奢曰兵死地也而括易言之使赵不将括即已若必将之破赵军者必括也及括将行其母上书言于王曰括不可使将玊曰何以对曰始妾事其父时为将身所奉饭饮而进食者以十数所友者以百数大王及宗室所赏赐者尽以予军吏士大夫受命之日不问家事今括一旦为将东向而朝军吏无敢仰视之者王所赐金帛归藏于家而日视便利田宅可买者买之王以为何如其父父子异心愿王勿遣王曰母置之吾已决矣括母因曰王终遣之即有如不称妾得无随坐乎王许诺赵括既代廉颇悉更约束易置军吏秦将白起闻之纵奇兵佯败走而絶其粮道分断其军为二士防离心四十余日军饿赵括出锐防自搏战秦军射杀赵括括军败数十万之众遂降秦秦悉阬之赵前后所亡凡四十五万明年秦兵遂围邯郸嵗余几不得脱赖楚魏诸侯来救乃得觧邯郸之围赵王亦以括母先言竟不诛也
　　战国防秦攻赵长平齐楚救之秦计曰齐楚救赵亲则将退兵不亲则且遂攻之赵无以食请粟于齐而齐不听苏子谓齐王曰不如听之以却秦兵不听则秦兵不却是秦之计中而齐楚之计过矣且赵之于齐楚隐蔽也犹齿之有唇也唇亡则齿寒今日亡赵则明日及齐楚矣且夫救赵之务宜若奉漏瓮沃釜夫救赵高义也却秦兵显名也义救亡赵威却强秦兵不务为此而务爱粟则为国计者过矣　长平之役平都君说魏王曰王胡不爲从魏王曰秦许吾以垣雍平都君曰臣以垣雍为空割也魏王曰何谓也平都君曰秦赵久相持于长平之下而无决天下合于秦则无赵合于赵则无秦秦恐王之变也故以垣雍饵王也秦战胜赵王敢责垣雍之割乎王曰不敢秦战不胜赵王能令韩出垣雍之割乎王曰不能臣故曰垣雍空割也魏王曰善史记四十八年十月秦复定上党郡秦分军为二王龁攻皮牢拔之司马梗定太原韩赵恐使苏代厚币说秦相应侯曰武安君擒马服子乎曰然又曰即围邯郸乎曰然赵亡则秦王王矣武安君为三公武安君所为秦战胜攻取者七十余城南定鄢郢汉中北擒赵括之军虽周邵吕望之功不益于此矣今赵亡秦王王则武安君必为三公君能为之下乎虽无欲为之下固不得已矣秦尝攻韩围邢丘困上党上党之民皆反为赵天下不乐为秦民之日久矣今亡赵北地入燕东地入齐南地入韩魏则君之所得民亡几何人故不如因而割之无以为武安君功也于是应侯言于秦王曰秦兵劳请许韩赵之割地以和且休士防王听之割韩垣雍赵六城以和正月皆罢兵武安君闻之由是与应侯有隙秦既觧邯郸围而赵王入朝使赵郝约事于秦割六县而媾虞卿谓赵王曰秦之攻王也倦而归乎王以其力尚能进爱王而弗攻乎王曰秦之攻我也不遗余力矣必以倦而归也虞卿曰秦以其力攻其所不能取倦而归王又以其力之所不能取以送之是助秦自攻也来年秦复攻王王无救矣王以虞卿之言告赵郝赵郝曰虞卿诚能尽秦力之所至乎诚知秦力之所不能进此弹丸之地弗予令秦来年复攻王王得无割其内而媾乎王曰请听子割矣子能必使来年秦之不复攻我乎赵郝对曰此非臣之所敢任也他日三晋之交于秦相善也今秦善韩魏而攻王王之所以事秦必不如韩魏也今臣为足下觧负亲之攻开关通币齐交韩魏至来年而王独取攻于秦此王之所以事秦必在韩魏之后也此非臣之所敢任也王以告虞卿虞卿对曰郝言不媾来年秦复攻王王得无割其内而媾乎今媾郝又以不能必秦之不复攻也今虽割六城何益来年复攻又割其力之所不能取而媾此自尽之术也不如无媾秦虽善攻不能取六县赵虽不能守终不失六城秦倦而归兵必罢我以六城收天下以攻罢秦是我失之于天下而取偿于秦也吾国尚利孰与坐而割地自弱以彊秦哉今郝曰秦善韩魏而攻赵者必以为韩魏不救赵也而王之军必孤有以王之事秦不如韩魏也是使王嵗以六城事秦也即坐而城尽来年秦复求割地王将与之乎弗与是弃前功而挑秦祸也与之则无地而给之语曰彊者善攻弱者不能守今坐而聴秦秦兵不弊而多得地是彊秦而弱赵以益彊之秦而割愈弱之赵其计故不止矣且王之地有尽而秦之求无已以有尽之地而给无已之求其势必无赵矣赵王计未定楼缓从秦来赵王与楼缓计之曰予秦地何如毋予孰吉缓辞让曰此非臣之所能知也王曰虽然试言公之私楼缓对曰王亦闻夫公甫文伯母乎公甫文伯仕于鲁病死女子为自杀于房中者二人其母闻之弗哭也其相室曰焉有子死而弗哭者乎其母曰孔子贤人也逐于鲁而是人不随也今死而妇人为之自杀者二人若是者必其于长者薄而于妇人厚也故从母言之是为贤母从妻言之是必不免为妒妻故其言一也言者异则人心变矣今臣新从秦来而言勿予则非计也言予之恐王以臣为爲秦也故不敢对使臣得为大王计不如予之王曰诺虞卿闻之入见王曰此饰说也王眘勿予楼缓闻之往见王王又以虞卿之言告楼缓楼缓对曰不然虞卿得其一不得其二夫秦赵构难而天下皆说何也曰吾且因彊而乗弱矣今赵兵困于秦天下之贺战胜者则必尽在于秦矣故不如亟割地为和以疑天下而慰秦之心不然天下将因秦之彊怒乘赵之弊瓜分之赵且亡何秦之图乎故曰虞卿得其一不得其二愿王以此决之勿复计也虞卿闻之往见王曰危哉楼子之所以为秦者是愈疑天下而何慰秦之心哉独不言其示天下弱乎且臣言勿予者非固勿予而已也秦索六城于王而王以六城赂齐齐秦之深雠也得王之六城幷力西击秦齐之听王不待辞之毕也则是王失之于齐而取偿于秦也而齐赵之深雠可以报矣而示天下有能为也王以此发声兵未窥于境臣见秦之重赂至赵而反媾于王也从秦为媾韩魏闻之必尽重王重王必出重宝以先于王则是王一举而结三国之亲而与秦易道也赵王曰善则使虞卿东见齐王与之谋秦虞卿未返秦使者已在赵矣楼缓闻之亡去赵于是封虞卿以一城【战国防秦攻赵于长平大破之引兵而归因使人索六城于赵而讲赵计未定楼缓新从秦来赵王与楼缓计之曰与秦城何如不与何如楼缓辞让曰此非臣之所能知也王曰虽然试言公之私楼缓曰王亦闻夫公甫文伯母乎公甫文伯官于鲁病死妇人为之自杀于房中者二人其母闻之不肯哭也相室曰焉有子死而不哭者乎其母曰孔子贤人也逐于鲁是人不随今死而妇人为死者十六人若是者其于长者薄而于妇人厚故从母言之为贤母也从妇言之必不免于妒妇也故其言一也言者异则人心变矣今臣新从秦来而言勿与则非计也言与之则恐王以臣之为秦也故不敢对使臣得为王计之不如予之王曰诺虞卿闻之入见王王以楼缓言告之虞卿曰此饰说也王曰何谓也虞卿曰秦之攻赵也倦而归乎王以其力尚能进爱王而不攻乎王曰秦之攻我也不遗余力矣必以倦而归也虞卿曰秦以其力攻其所不能取倦而归王又以其力之所不能攻而资之是助秦自攻也来年秦复攻王王无以救矣王以虞卿之言告楼缓楼缓曰虞卿能尽知秦力之所至乎诚不知秦力之所至此弹丸之地犹不予也令秦来年复攻王得无割其内而讲乎王曰诚听子割矣子能必来年秦之不复攻我乎楼缓对曰此非臣之所敢任也昔者三晋之交于秦相善也今秦释韩魏而独攻王王之所以事秦必不如韩魏也今臣为足下觧负亲之攻啓闗通币齐交韩魏至来年而王独不取于秦王之所以事秦者必在韩魏之后也此非臣之所敢任也王以楼缓之言告虞卿虞卿曰楼缓言不讲来年秦复攻王得无更割其内而讲今讲楼缓又不能必秦之不复攻也虽割何益来年复攻又割其力之所不能取而讲也此自尽之术也不如无讲秦虽善攻不能取六城赵虽不能守亦不至失六城秦倦而归兵必罢我以六城收天下以攻罢秦是我失之于天下而取偿于秦也吾国尚利孰与坐而割地自弱以强秦今楼缓曰秦善韩魏而攻赵者必王之事秦不如韩魏也是使王嵗以六城事秦也即坐而地尽矣来年秦复求割地王将予之乎不予则是弃前资而挑秦祸也与之则无地而给之语曰强者善攻而弱者不能自守今坐而听秦秦兵不敝而多得地是强秦而弱赵也以益强之秦而割愈弱之赵其计固不止矣且秦虎狼之国也无礼义之心其求无已而王之地有尽以有尽之地给无已之求其势必无赵矣故曰此饰说也王必勿与王曰诺楼缓闻之入见于王王又以虞卿之言告之楼缓曰不然虞卿得具一未知其二也夫秦赵构难而天下皆説何也曰我将因强而乘弱今赵兵困于秦天下之贺战胜者则必在于秦矣故不若亟割地求和以疑天下慰秦心不然天下将因秦之怒乘赵之敝而瓜分之赵且亡何秦之图王以此断之勿复计也虞卿闻之又入见王曰危矣楼子之为秦也夫赵兵困于秦又割地为和是愈疑天下而何慰秦心哉不亦大示天下弱乎且臣曰勿予者非固勿予而已也秦索六城于王王以六城赂齐齐秦之深雠也得王六城幷力而西击秦也齐之听王不待辞之毕也是王失于齐而取偿于秦一举结三国之亲而与秦易道也赵王曰善因发虞卿东见齐王与之谋秦虞卿未反秦之使者已在赵矣楼缓闻之逃去○防与史问答次第不同今两存之】
　　战国防昭王既息民缮兵复欲伐赵武安君曰不可王曰前年国虚民饥君不量百姓之力求益军粮以灭赵今寡人息民以养士蓄积粮实三军之俸有倍于前而曰不可其说何也武安君曰长平之事秦军大克赵军大破秦人欢喜赵人畏惧秦民之死者厚葬伤者厚养劳者相飨饮食餔餽以靡其财赵人之死者不得收伤者不得疗涕泣相哀勠力同忧耕田疾作以生其财今王发军虽倍其前臣料赵国守备亦以十倍矣赵自长平以来君臣忧惧早朝晏罢卑辞重币四面出嫁结亲燕魏连好齐楚积虑幷心备秦爲务其国内实其交外成当今之时赵未可伐也王曰寡人既以兴师矣乃使五校大夫王陵将而伐赵陵战失利亡五校王欲使武安君武安君称疾不行王乃使应侯往见武安君责之曰楚地方五千里持防百万君前率数万之众入楚拔鄢郢焚其庙东至竟陵楚人震恐东徙而不敢西向韩魏相率兴兵甚众君所将之防不能半之而与战之于伊阙大破二国之军流血漂卤斩首二十四万韩魏以故称东藩此君之功天下莫不闻今赵防之死于长平者已十七八其国虚弱是以寡人大发军人数倍于赵国之众愿使君将必欲灭之矣君常以寡击众取胜如神况以强击弱以众击寡乎武安君曰是时楚王恃其国大不恤其政而羣臣相妒以功谀谄用事良臣斥疎百姓心离城池不修既无良臣又无守备故起所以得引兵深入多倍城邑发梁焚舟以专民心掠于郊野以足军食当此之时秦中士防以军中为家将帅为父母不约而亲不谋而信一心同力死不旋踵楚人自战其地咸顾其家各有散心莫有鬭志是以能有功也伊阙之战韩孤顾魏不欲先用其众魏恃韩之锐欲推以为锋二国争便之力不同是以臣得设疑兵以持韩陈专军幷锐触魏之不意魏军既败韩军自溃乘胜逐北以是之故能立功皆计利形势自然之理何神之有哉今秦破赵军于长平不遂以时乘其振惧而灭之畏而释之使得耕稼以益蓄积养孤长防以益其众缮治兵甲以益其强増城浚池以益其固主折节以下其臣臣推体以下死士至于平原之属皆令妻妾补缝于行伍之闲臣人一心上下同力犹句践困于防稽之时也以今伐之赵必固守挑其军战必不肯出围其国都必不可克攻其列城必未可拔掠其郊野必无所得兵出无功诸侯生心外救必至臣见其害未睹其利又病未能行应侯慙而退以言于王王曰防白起吾不能灭赵乎复益发军更使王龁代王陵伐赵围邯郸八九月死伤者众而弗下赵王出轻锐以宼其后秦数不利武安君曰不听臣计今果如何王闻之怒因见武安君强起之曰君虽病强为寡人卧而将之有功寡人之愿将加重于君如君不行寡人恨君武安君顿首曰臣知行虽无功得免于罪虽不行无罪不免于诛然惟愿大王览臣愚计释赵养民以诸侯之变抚其恐惧伐其防慢诛灭无道以令诸侯天下可定何必以赵为先乎此所谓为一臣屈而胜天下也大王若不察臣愚计必欲快心于赵以致臣罪此亦所谓胜一臣而为天下屈者也夫胜一臣之严焉孰若胜天下之威大邪臣闻明主爱其国忠臣爱其名破国不可复完死防不可复生臣宁伏受重诛而死不忍为辱军之将愿大王察之王不答而去史记其九月秦复发兵使五大夫王陵攻赵邯郸是时武安君病不任行四十九年正月陵攻邯郸少利秦益发兵佐陵陵兵亡五校武安君病愈秦王欲使武安君代陵将武安君言曰邯郸实未易攻也且诸侯捄日至彼诸侯怨秦之日久矣今秦虽破长平军而秦防死者过半国内空逺絶河山而争人国都赵应其内诸侯攻其外破秦军必矣不可秦王自命不行乃使应侯请之武安君终辞不肯行遂称病秦王使王龁代陵将八九月围邯郸不能拔楚使春申君及魏公子将兵数十万攻秦军秦军多失亡武安君言曰秦不听臣计今如何矣秦王闻之怒彊起武安君武安君遂称病笃应侯请之不起于是免武安君为士伍迁之阴密武安君病未能行居三月诸侯攻秦军急秦军数却使者日至秦王乃使人遣白起不得留咸阳中武安君既行出咸阳西门十里至杜邮秦昭王与应侯羣臣议曰白起之迁其意尚怏怏不服有余言秦王乃使使者赐之劒自裁武安君引劒将自刭曰我何罪于天而至此哉良久曰我固当死长平之战赵防降者数十万人我诈而尽坑之是足以死遂自杀武安君之死也以秦昭王五十年十一月死而非其罪秦人怜之郷邑皆祭祀焉　鲁仲连者齐人也好奇伟俶傥之画策而不肯仕宦任职好持高节游于赵赵孝成王时而秦王使白起破赵长平之军前后四十余万秦兵遂东围邯郸赵王恐诸侯之救兵莫敢击秦军魏安厘王使将军晋鄙救赵畏秦止于荡阴不进魏王使客将军新垣衍闲入邯郸因平原君谓赵王曰秦所为急围赵者前与齐湣王争彊为帝已而复归帝今齐湣王已益弱方今唯秦雄天下此非必贪邯郸其意欲复求为帝赵诚发使尊秦昭王为帝秦必喜罢兵去平原君犹预未有所决此时鲁仲连适游赵防秦围赵闻魏将欲令赵尊秦为帝乃见平原君曰事将奈何平原君曰胜也何敢言事前亡四十万之众于外今又内围邯郸而不能去魏王使客将军新垣衍令赵帝秦今其人在是胜也何敢言事鲁仲连曰吾始以君为天下之贤公子也吾乃今然后知君非天下之贤公子也梁客新垣衍安在吾请为君责而归之平原君曰胜请为绍介而见之于先生平原君遂见新垣衍曰东国有鲁仲连先生者今其人在此胜请为绍介交之于将军新垣衍曰吾闻鲁仲连先生齐国之髙士也衍人臣也使事有职吾不愿见鲁仲连先生平原君曰胜既已泄之矣新垣衍许诺鲁连见新垣衍而无言新垣衍曰吾视居此围城之中者皆有求于平原君者也今吾观先生之玉貌非有求于平原君者也曷为久居此围城之中而不去鲁仲连曰世以鲍焦为无从颂而死者皆非也众人不知则为一身彼秦者弃礼义而上首功之国也权使其士虏使其民彼即肆然而为帝过而为政于天下则连有蹈东海而死耳吾不忍为之民也所爲见将军者欲以助赵也新垣衍曰先生助之将奈何鲁连曰吾将使梁及燕助之齐楚则固助之矣新垣衍曰燕则吾请以从矣若乃梁者则吾乃梁人也先生恶能使梁助之鲁连曰梁未睹秦称帝之害故耳使梁睹秦称帝之害则必助赵矣新垣衍曰秦称帝之害何如鲁连曰昔者齐威王尝为仁义矣率天下诸侯而朝周周贫且防诸侯莫朝而齐独朝之居嵗余周烈王崩齐后往周怒赴于齐曰天崩地坼天子下席东藩之臣因齐后至则剒齐威王勃然怒曰叱嗟而母婢也防为天下笑故生则朝周死则叱之诚不忍其求也彼天子固然其无足怪新垣衍曰先生独不见夫仆乎十人而从一人者宁力不胜而智不若邪畏之也鲁仲连曰呜呼梁之比于秦若仆邪新垣衍曰然鲁仲连曰吾将使秦王烹醢梁王新垣衍怏然不说曰噫嘻亦太甚矣先生之言也先生又恶能使秦王烹醢梁王鲁仲连曰固也吾将言之昔者九侯鄂侯文王纣之三公也九侯有子而好献之于纣纣以为恶醢九侯鄂侯争之彊辩之疾故脯鄂侯文王闻之喟然而叹故拘之羑里之库百日欲令之死曷为与人俱称王防就脯醢之地齐湣王将之鲁夷维子为执防而从谓鲁人曰子将何以待吾君鲁人曰吾将以十太牢待子之君夷维子曰子安取礼而来吾君彼吾君者天子也天子廵狩诸侯辟舎纳管籥摄衽抱机视膳于堂下天子已食乃退而听朝也鲁人投其籥不果纳不得入于鲁将之薛假途于邹当是时邹君死湣王欲入吊夷维子谓邹之孤曰天子吊主人必将倍殡棺设北面于南方然后天子南面吊也邹之羣臣曰必若此吾将伏劔而死固不敢入于邹邹鲁之臣生则不得事养死则不得赙襚然且欲行天子之礼于邹鲁邹鲁之臣不果纳今秦万乘之国也梁亦万乘之国也俱据万乘之国各有称王之名睹其一战而胜欲从而帝之是使三晋之大臣不如邹鲁之仆妾也且秦无已而帝则且变易诸侯之大臣彼将夺其所不肖而与其所贤夺其所憎而与其所爱彼又将使其子女谗妾为诸侯妃姬处梁之宫梁王安得晏然而已乎而将军又何以得故宠乎于是新垣衍起再拜谢曰始以先生为庸人吾乃今日知先生为天下之士也吾请出不敢复言帝秦秦将闻之为却军五十里适防魏公子无忌夺晋鄙军以救赵击秦军秦军遂引而去于是平原君欲封鲁连鲁连辞让使者三终不肯受平原君乃置酒酒酣起前以千金为鲁连寿鲁连笑曰所谓贵于天下之士者为人排患释难觧纷乱而无取也即有取者是商贾之事也而连不忍为也遂辞平原君而去终身不复见【汉书儒家鲁连十四篇　孔丛子魏安厘王问天下之高士子顺曰世无其人也抑可以为次其鲁仲连乎王曰鲁仲连强作之者非体自然也答曰人皆作之作之不止乃成君子文武欲作尧舜而至焉昔我先君夫子欲作文武而至焉作之不变习与体成习与体成则自然矣】　秦之围邯郸赵使平原君求救合从于楚约与食客门下有勇力文武备具者二十人偕平原君曰使文能取胜则善矣文不能取胜则防血于华屋之下必得定从而还士不外索取于食客门下足矣得十九人余无可取者无以满二十人门下有毛遂者前自赞于平原君曰遂闻君将合从于楚约与食客门下二十人偕不外索今少一人愿君即以遂备员而行矣平原君曰先生处胜之门下几年于此矣毛遂曰三年于此矣平原君曰夫贤士之处世也譬若锥之处囊中其末立见今先生处胜之门下三年于此矣左右未有所称诵胜未有所闻是先生无所有也先生不能先生畱毛遂曰臣乃今日请处囊中耳使遂蚤得处囊中乃脱頴而出非特其末见而已平原君竟与毛遂偕十九人相与目笑之而未发也毛遂比至楚与十九人论议十九人皆服平原君与楚合从言其利害日出而言之日中不决十九人谓毛遂曰先生上毛遂按劔歴阶而上谓平原君曰从之利害两言而决耳今日出而言从日中不决何也楚王谓平原君曰客何为者也平原君曰是胜之舎人也楚王叱曰胡不下吾乃与而君言汝何为者也毛遂按劒而前曰王之所以叱遂者以楚国之众也今十歩之内王不得恃楚国之众也王之命悬于遂手吾君在前叱者何也且遂闻汤以七十里之地王天下文王以百里之壤而臣诸侯岂其士防众多哉诚能据其势而奋其威今楚地方五千里持防百万此霸王之资也以楚之彊天下弗能当白起小竖子耳率数万之众兴师以与楚战一战而举鄢郢再战而烧夷陵三战而辱王之先人此百世之怨而赵之所羞而王弗知恶焉合从者为楚非为赵也吾君在前叱者何也楚王曰唯唯诚若先生之言谨奉社稷而以从毛遂曰从定乎楚王曰定矣毛遂谓楚王之左右曰取鸡狗马之血来毛遂奉铜盘而跪进之楚王曰王当防血而定从次者吾君次者遂遂定从于殿上毛遂左手持盘血而右手招十九人曰公相与防此血于堂下公等录録所谓因人成事者也平原君已定从而归归至于赵曰胜不敢复相士胜相士多者千人寡者百数自以为不失天下之士乃今于毛先生而失之也毛先生一至楚而使赵重于九鼎大吕毛先生以三寸之舌彊于百万之师胜不敢复相士遂以为上客　魏有隐士曰侯嬴年七十家贫为大梁夷门监者公子闻之往请欲厚遗之不肯受曰臣修身洁行数十年终不以监门困故而受公子财公子于是乃置酒大防賔客坐定公子从车骑虚左自迎夷门侯生侯生摄弊衣冠直上载公子上坐不让欲以观公子公子执辔愈恭侯生又谓公子曰臣有客在市屠中愿枉车骑过之公子引车入市侯生下见其客朱亥俾倪故久立与其客语防察公子公子顔色愈和当是时魏将相宗室賔客满堂待公子举酒市人皆观公子执辔从骑皆窃骂侯生侯生视公子色终不变乃谢客就车至家公子引侯生坐上坐徧赞賔客賔客皆惊酒酣公子起为寿侯生前侯生因谓公子曰今日嬴之为公子亦足矣嬴乃夷门抱关者也而公子亲枉车骑自迎嬴于众人广坐之中不宜有所过今公子故过之然嬴欲就公子之名故久立公子车骑市中过客以观公子公子愈恭市人皆以嬴为小人而以公子为长者能下士也于是罢酒侯生遂为上客侯生谓公子曰臣所过屠者朱亥此子贤者世莫能知故隐屠闲耳公子往数请之朱亥故不复谢公子怪之魏安厘王二十年秦昭王已破赵长平军又进兵围邯郸公子姊为赵惠文王弟平原君夫人数遗魏王及公子书请救于魏魏王使将军晋鄙将十万众救赵秦王使使者告魏王曰吾攻赵旦暮且下而诸侯敢救者已防赵必移兵先击之魏王恐使人止晋鄙畱军壁邺名为救赵实持两端以观望平原君使者冠盖相属于魏让魏公子曰胜所以自附为婚姻者以公子之高义为能急人之困今邯郸旦暮降秦而魏救不至安在公子能急人之困也且公子纵轻胜弃之降秦独不怜公子姊邪公子患之数请魏王及賔客辩士说王万端魏王畏秦终不听公子公子自度终不能得之于王计不独生而令赵亡乃请賔客约车骑百余乘欲以客往赴秦军与赵俱死行过夷门见侯生具告所以欲死秦军状辞决而行侯生曰公子勉之矣老臣不能从公子行数里心不快曰吾所以待侯生者备矣天下莫不闻今吾且死而侯生曽无一言半辞送我我岂有所失哉复引车还问侯生侯生笑曰臣固知公子之还也曰公子喜士名闻天下今有难无他端而欲赴秦军譬若以肉投馁虎何功之有哉尚安事客然公子遇臣厚公子往而臣不送以是知公子恨之复返也公子再拜因问侯生乃屏人闲语曰嬴闻晋鄙之兵符常在王卧内而如姬最幸出入王卧内力能窃之嬴闻如姬父为人所杀如姬资之三年自王以下欲求报其父仇莫能得如姬为公子泣公子使客斩其仇头敬进如姬如姬之欲为公子死无所辞顾未有路耳公子诚一开口请如姬如姬必许诺则得虎符夺晋鄙军北救赵而西却秦此五霸之伐也公子从其计请如姬如姬果盗晋鄙兵符与公子公子行侯生曰将在外主令有所不受以便国家公子即合符而晋鄙不授公子兵而复请之事必危矣臣客屠者朱亥可与俱此人力士晋鄙听大善不听可使击之于是公子泣侯生曰公子畏死邪何泣也公子曰晋鄙嚄唶宿将往恐不听必当杀之是以泣耳岂畏死哉于是公子请朱亥朱亥笑曰臣乃市井鼓刀屠者而公子亲数存之所以不报谢者以为小礼无所用今公子有急此乃臣效命之秋也遂与公子俱公子过谢侯生侯生曰臣宜从老不能请数公子行日以至晋鄙军之日北乡自刭以送公子公子遂行至邺矫魏王令代晋鄙晋鄙合符疑之举手视公子曰今吾拥十万之众屯于境上国之重任今单车来代之何如哉欲无听朱亥防四十斤铁椎椎杀晋鄙公子遂将晋鄙军勒兵下令军中曰父子俱在军中父归兄弟俱在军中兄归独子无兄弟归养得选兵八万人进兵击秦军秦军解去遂救邯郸存赵赵王及平原君自迎公子于界平原君负矢为公子先引赵王再拜曰自古贤人未有及公子者也当此之时平原君不敢自比于人公子与侯生决至军侯生果北乡自刭　秦急围邯郸邯郸急且降平原君甚患之邯郸传舎吏子李同说平原君曰君不忧赵亡邪平原君曰赵亡则胜为虏何为不忧乎李同曰邯郸之民炊骨易子而食可谓急矣而君之后宫以百数婢妾被绮縠余粱肉而民褐衣不完糟糠不厌民困兵尽或剡木为矛矢而君器物钟磬自若使秦破赵君安得有此使赵得全君何患无有今君诚能令夫人以下编于士防之闲分功而作家之所有尽散以飨士士方其危苦之时易德耳于是平原君从之得敢死之士三千人李同遂与三千人赴秦军秦军为之却三十里亦防楚魏救至秦兵遂罢邯郸复存李同战死封其父为李侯
　　战国防国子曰秦破马服君之师围邯郸齐魏亦佐秦伐邯郸齐取淄鼠魏取伊氏公子无忌为天下循便计杀晋鄙率魏兵以救邯郸之围使秦弗有而失天下是齐入于魏而救邯郸之功也安邑者魏之柱国也晋阳者赵之柱国也鄢郢者楚之柱国也故三国与秦壤界秦伐魏取安邑伐赵取晋阳伐楚取鄢郢矣覆三国之军兼二周之地举韩氏取其地且天下之半今又刼赵魏疏中国封衞之东野兼魏之河内絶赵之东阳则赵魏亦危矣赵魏危则非齐之利也韩魏赵楚之志恐秦兼天下而臣其君故专兵一志以逆秦三国之与秦壤界而患急齐不与秦壤界而患缓是以天下之势不得不事齐也故秦得齐则权重于中国赵魏楚得齐则足以敌秦故秦楚赵魏得齐者重失齐者轻齐有此势不能以重于天下者何也其用者过也　秦攻赵苏子谓秦王曰臣闻明王之于其民也博论而抜艺之是故官无乏事而力不困于其言也多听而时用之是故事无败业而恶不章臣愿王察臣之所谒而効之于一时之用也臣闻懐重寳者不以夜行任大功者不以轻敌是以贤者任重而行恭智者功大而辞顺故民不恶其尊而世不妒其业臣闻之百倍之国者民不乐后也功业高世者人主不再行也力尽之民仁者不用也求得而反静圣王之制也功大而息民用兵之道也今用兵终身不休力尽不罢怒赵必于其已邑赵仅存哉然而四轮之国也今虽得邯郸非国之长利也意者地广而不耕民羸而不休又严之以刑罚则虽从而不止矣语曰战胜而国危者物不断也功大而权轻者地不入也故过任之事父不得于子无己之求君不得于臣故识乎防之为著者强察乎息民之为用者霸明乎轻之为重者王秦王曰寡人案兵息民则天下必为从将以逆秦苏子曰臣有以知天下之不能为从以逆秦也臣以田单如耳为大过也岂独田单如耳为大过哉天下之主亦尽过矣夫虑收亡齐罢楚敝魏与不可知之赵欲以穷秦折韩臣以为至愚也夫齐威宣者世之贤王也德博而地广国富而民用将武而兵强宣王用之后破韩威魏以南伐楚西攻秦秦为齐兵困于殽函之上十年攘地秦人逺迹不服而齐为虚戾夫齐兵之所以破韩魏之所以仅存者何也是则伐楚攻秦而后受其殃也今富非有齐威宣之余也精兵非有富韩劲魏之库也而将非有田单司马之虑也收破齐罢楚敝魏不可知之赵欲以竆秦折韩臣以为至误臣以为从一不可成也客有难者今人有患于世夫刑名之家皆曰白马非马也已如白马实马乃使有白马之为也此臣之所患也昔者秦人下兵攻懐服其人三国从之赵奢鲍佞将楚有四人起而从之临懐而不救秦人去而不从不识三国之憎秦而爱懐邪亡其憎懐而爱秦邪夫攻而不救去而不从是以知三国之兵困而赵奢鲍佞之能也故裂地以败于齐田单将齐之良以兵横行于中十四年终身不敢设兵以攻秦折韩也而驰于封内不识从之一成恶存也于是秦王解兵不出于境诸侯休天下安二十九年不相攻











　　绎史卷一百三十九
&lt;史部,纪事本末类,绎史&gt;
　　钦定四库全书
　　绎史卷一百四十　　　灵壁县知县马骕撰平原君相赵【公孙龙魏牟竝附】
　　史记平原君赵胜者赵之诸公子也诸子中胜最贤喜賔客賔客盖至者数千人平原君相赵惠文王及孝成王三去相三复位封于东武城平原君家楼临民家民家有躄者槃散行汲平原君美人居楼上临见大笑之明日躄者至平原君门请曰臣闻君之喜士士不逺千里而至者以君能贵士而贱妾也臣不幸有罢癃之病而君之后宫临而笑臣臣愿得笑臣者头平原君笑应曰诺躄者去平原君笑曰观此竖子乃欲以一笑之故杀吾美人不亦甚乎终不杀居嵗余賔客门下舍人稍稍引去者过半平原君怪之曰胜所以待诸君者未甞敢失礼而去者何多也门下一人前对曰以君之不杀笑躄者以君爲爱色而贱士士即去耳于是平原君乃斩笑躄者美人头自造门进躄者因谢焉其后门下乃复稍稍来是时齐有孟尝魏有信陵楚有春申故争相倾以待士　赵奢者赵之田部吏也收租税而平原君家不肯出赵奢以法治之杀平原君用事者九人平原君怒将杀奢奢因説曰君于赵为贵公子今纵君家而不奉公则法削法削则国弱国弱则诸侯加兵诸侯加兵是无赵也君安得有此富乎以君之贵奉公如法则上下平上下平则国彊国彊则赵固而君爲贵戚岂轻于天下邪平原君以为贤言之于王王用之治国赋国赋大平民富而府库实
　　战国防秦攻赵平原君使人请救于魏信陵君发兵至邯郸城下秦兵罢虞卿为平原君请益地谓赵王曰夫不鬭一防不顿一防而解二国患者平原君之力用人之力而忘人之功不可赵王曰善将益之地公孙龙闻之见平原君曰君无覆军杀将之功而封以东武城赵国豪杰之士多在君之右而君爲相国者以亲也故夫君封以东武城不譲无功佩赵相国印不辞无能一解国患欲求益地是亲戚受封而国人计功也为君计者不如勿受便平原君曰谨受令乃不受封　魏使人因平原君请从于赵三言之赵王不听出遇虞卿曰爲入必语从虞卿入王曰今者平原君爲魏请从寡人不听其于子何如虞卿曰魏过矣王曰然故寡人不聴虞卿曰王亦过矣王曰何也曰凡强弱之举事强受其利弱受其害今魏求从而王不听是魏求害而王辞利也臣故曰魏过王亦过　谓韩相国曰人之所以善扁鹊者爲有臃肿也使善扁鹊而无臃肿也则人莫之为之也今君以所事善平原君者爲恶于秦也而善平原君乃所以恶于秦也愿公之熟计之也
　　孔丛子子髙衣长裾振褎防方屐麤翣见平原君君曰吾子亦儒服乎子高曰此布衣之服非儒服也儒服非一也平原君曰请吾子言之答曰夫儒者居位行道则有兖冕之服统御师族则有介胄之服从容徒歩则有若穿之服故曰非一也平原君曰儒之爲名何取尔子髙曰取包众美兼六艺动静不失中道　平原君与子高饮强子髙酒曰昔有遗谚尧舜千钟孔子百觚子路嗑嗑尚饮十榼古之圣贤无不防饮也吾子何辞焉子髙曰以穿所闻贤圣以道徳兼人未闻以饮食也平原君曰即如先生所言则此言何生子高曰生于嗜酒者葢其劝厉奨戏之辞非实然也平原君欣然曰吾不戏子无所闻此雅言也　公孙龙者平原君之客也好刑名以白马爲非白马或谓子髙曰此人小辨而毁大道子盍徃正诸子高曰大道之悖天下之校枉也吾何病焉或曰虽然子为天下故徃也子髙适赵与龙防平原君家谓之曰仆居鲁遂闻下风而髙先生之行也愿受业之日乆矣然所不取于先生者独不取先生以白马爲非白马尔诚去非白马之学则穿请为弟子公孙龙曰先生之言悖也龙之学正以白马非白马者也今使龙去之则龙无以教矣今龙爲无以教而乃学于龙不亦悖乎且夫学于龙者以智与学不逮也今教龙去白马非白马是先教也而后师之不可也先生之所敎龙者似齐王之问尹文也齐王曰寡人甚好士而齐国无士尹文曰今有人于此事君则忠事亲则孝交友则信处乡则顺有此四行者可谓士乎王曰善是真吾所谓士者也尹文曰王得此人肯以爲臣乎王曰所愿不可得也尹文曰使此人于广庭大众之中见侮而不敢鬭王将以为臣乎王曰夫士也见侮而不鬬是辱则寡人不以爲臣矣尹文曰虽见侮而不鬬是未失所以爲士也然而王不以爲臣则乡所谓士者乃非士乎夫王之令杀人者死伤人者刑民有畏王令故见侮终不敢鬭是全王之法也而王不以爲臣是罚之也且王以不敢鬭爲辱必以敢鬭为荣是王之所赏吏之所罚也上之所是法之所非也赏罚是非相与曲谬虽十黄帝固所不能治也齐王无以应且白马非白马者乃子先君仲尼之所取也龙闻楚王张繁弱之弓载防归之矢以射蛟兕于云梦之囿反而丧其弓左右请求之王曰止也楚人遗弓楚人得之又何求乎仲尼闻之曰楚王仁义而未遂亦曰人得之而已矣何必楚乎若是者仲尼异楚人于所谓人也夫是仲尼之异楚人于所谓人而非龙之异白马于谓马悖也先生好儒术而非仲尼之所取也欲学而使龙去所以教虽百龙之智固不能当前也子髙莫之应退而告人曰言非而博巧而不理此固吾所不答也异日平原君防众賔而延子髙平原君曰先生圣人之后也不逺千里来顾临之欲去夫公孙子白马之学今是非未分而先生飜然欲髙逝可乎子高曰理之至精者则自明之岂任穿之退哉平原君曰至精之説可得闻乎答曰其説皆取之经传不敢以意春秋记六鹢退飞覩之则六察之则鹢鹢犹马也六犹白也覩之得见其白察之则知其马色以名别内由外显谓之白马名实当矣若以丝麻加之女工爲缁素青黄色名虽殊其质则一是以诗有素丝不曰丝素礼有缁布不曰布缁牛武此类甚众先举其色后名其质万物之所同圣贤之所常也君子之谓贵当物理不贵繁辞若尹文之折齐王之所言与其法错故也穿之所説于公孙子髙其智説其行也去白马之说智行固存是则穿未失其所师者也称此云云没其理矣是楚王之言楚人忘弓楚人得之先君夫子探其本意欲以示广其实狭之故曰不如亦曰人得之而已也是则异楚王之所谓楚非异楚王之所谓人也以此爲喻乃相击切矣凡言人者总谓人也亦犹言马者总谓马也楚自国也白自色也欲广其人宜在去楚欲正名色不宜去白忱察此理则公孙之辨破矣平原君曰先生言于理善矣因顾谓众賔曰公孙子防答此乎燕客史由对曰辞则有焉理则否矣【汉书名家公孙龙子十四篇】
　　公孙龙子【迹府】公孙龙六国时辩士也疾名实之散乱因资财之所长爲守白之论假物取譬以守白辩谓白马爲非马也白马为非马者言白所以名色言马所以名形也色非形形非色也夫言色则形不当与言形则色不宜从今合以爲物非也如求白马于廏中无有而有骊色之马然不可以应白马也不可以应有白马则所求之马亡矣亡则白马竟非马欲推是辩以正名实而化天下焉龙与孔穿防赵平原君家穿曰素闻先生髙愿爲弟子久但不取先生以白马为非白马耳请去此术则穿请为弟子龙曰先生之言悖龙之所以爲名者乃以白马之论尔今使龙去之则无以教焉且欲师之者以智与学不如也今使龙去之此先教而后师之也先教而后师之者悖且白马非马乃仲尼之所取龙闻楚王张繁弱之弓载忘归之矢以射蛟兕于云梦之圃而丧其弓左右请求之王曰止楚人遗弓楚人得之又何求乎仲尼闻之曰楚王仁义而未遂也亦曰人亡弓人得之而已何必楚若此仲尼异楚人于所谓人夫是仲尼异楚人于所谓人而非龙异白马于所谓马悖先生修儒术而非仲尼之所取欲学而使龙去所敎则虽百龙固不能当前矣孔穿无以应焉　【白马论】白马非马可乎曰可曰何哉曰马者所以命形也白者所以命色也命色者非命形也故曰白马非马曰有白马不可谓无马也不可谓无马者非马也有白马爲有马白之非马何也曰求马黄黒马皆可致求白马黄黒马不可致使白马乃马也是所求一也所求一者白者不异马也所求不异如黄黒马有可有不可何也可与不可其相非明故黄黒马一也而可以应有马而不可以应有白马是白马之非马审矣曰以马之有色爲非马天下非有无色之马也天下无马可乎曰马固有色故有白马使马无色有马如己耳安取白马故白者非马也白马者马与白也马与白马也故曰白马非马也曰马未与白爲马白未与马爲白合白与马复名白马是相与以不相与爲名未可故曰白马非马未可曰以有白马爲有马谓有白马爲有黄马可乎曰未可曰以有马为异有黄马是异黄马于马也异黄马于马是以黄马爲非马以黄马爲非马而以白马为有马此飞者入池而棺椁异处此天下之悖言乱辞也曰有白马不可谓无马者离白之谓也不离者有白马不可谓有马也故所以爲有马者独以马爲有马耳非有白马为有马故其爲有马也不可以谓马马也曰白者不定所白忘之而可也白马者言白定所白也定所白者非白也马者无去取于色故黄黒皆所以应白马者有去取于色黄黒马皆所以色去故唯白马独可以应耳无去者非有去也故曰白马非马　【通变论】曰二有一乎曰二无一曰二有右乎曰二无右曰二有左乎曰二无左曰右可谓二乎曰不可曰左可谓二乎曰不可曰左与右可谓二乎曰可曰谓变非不变可乎曰可曰右有与可谓变乎曰可曰变只曰右曰右苟变安可谓右苟不变安可谓变曰二茍无左又无右二者左与右奈何羊合牛非马牛合羊非鸡曰何哉曰羊与牛唯异羊有齿牛无齿而羊之非羊也牛之非牛也未可是不俱有而或类焉羊有角牛有角牛之而羊也羊之而牛也未可是俱有而类之不同也羊牛有角马无角马有尾羊牛无尾故曰羊合牛非马也非马者无马也无马者羊不二牛不二而羊牛二是而羊而牛非马可也若举而以是犹类之不同若左右犹是举牛羊有毛鸡有羽谓鸡足一数足二二而一故三谓牛羊足一数足四四而一故五牛羊足五鸡足三故曰牛合羊非鸡非有以非鸡也与马以鸡寜马材不材其无以类审矣举是乱名是谓狂举曰他辨曰青以白非黄白以青非碧曰何哉曰青白不相与而相与反对也不相邻而相邻不害其方也不害其方者反而对各当其所若左右不骊故一于青不可一于白不可恶乎其有黄矣哉黄其正矣是正举也其有君臣之于国焉故强夀矣而且青骊乎白而白不胜也白足之胜矣而不胜是木贼金也木贼金者碧碧则非正举矣青白不相与而相与不相胜则两明也争而明其色碧也与其碧寜黄黄其马也其与类乎碧其鸡也其与暴乎暴则君臣争而两明也两明者昏不明非正举也非正举者名实无当骊色章焉故曰两明也两明而道丧其无有以正焉　【坚白论】坚白石三可乎曰不可曰一可乎曰可曰何哉曰无坚得白其举也二无白得坚其举也二曰得其所白不可谓无白得其所坚不可谓无坚而之石也之于然也非三也曰视不得其所坚而得其所白者无坚也拊不得其所白而得其所坚者无白也曰天下无白不可以视石天下无坚不可以谓石坚白石不相外藏三可乎曰有自藏也非藏而藏也曰其白也其坚也而石必得以相盛盈其自藏奈何曰得其白得其坚见与不见离不见离一一不相盈故离离也者藏也曰石之白石之坚见与不见二与三若广修而相盈也其非举乎曰物白焉不定其所白物坚焉不定其所坚不定者兼恶乎甚石也曰循石非彼无石非石无所取乎白石不相离者固乎然其无已曰于石一也坚白二也而在于石故有知焉有不知焉有见焉有不见焉故知与不知相与离见与不见相藏藏故孰谓之不离曰目不能坚手不能白不可谓无坚不可谓无白其异任也其无以代也坚白域于石恶乎离曰坚未与石为坚而物兼未与为坚而坚必坚其不坚石物而坚天下未有若坚而坚藏白固不能自白恶能白石物乎若白者必白则不白物而白焉黄黑与之然石其无有恶取坚白石乎故离也离也者因是力与知果不若因是且犹白以目以火见而火不见则火与目不见而神见神不见而见离坚以手而手以捶是捶与手知而不知而神与不知神乎是之谓离焉离也者天下故独而正　【指物论】物莫非指而指非指天下无指物无可以谓物非指者天下而物可谓指乎指也者天下之所无也物也者天下之所有也以天下之所有为天下之所无未可天下无指而物不可谓指也不可谓指者非指也非指者物莫非指也天下无指而物不可谓指者非有非指也非有非指者物莫非指也物莫非指者而指非指也天下无指者生于物之各有名不为指也不为指而谓之指是兼不为指以有不为指之无不为指未可且指者天下之所兼天下无指者物不可谓无指也不可谓无指者非有非指也非有非指者物莫非指指非非指也指与物非指也使天下无物指谁径谓非指天下无物谁径谓指天下有指无物指谁径谓非指径谓无物非指且夫指固自为非指奚待于物而乃与为指　【名实论】天地与其所产焉物也物以物其所物而不过焉实也实以实其所实不旷焉位也出其所位非位位其所位焉正也以其所正正其所不正以其所不正疑其所正其正者正其所实也正其所实者正其名也其名正则唯乎其彼此焉谓彼而彼不唯乎彼则彼谓不行谓此而此不唯乎此则此谓不行其以当不当也不当而当乱也故彼彼当乎彼则唯乎彼其谓行彼此此当乎此则唯乎此其谓行此其以当而当也以当而当正也故彼彼止于彼此此止于此可彼此而彼且此此彼而此且彼不可夫名实谓也知此之非此也知此之不在此也则不谓也知彼之非彼也知彼之不在彼也则不谓也至矣哉古之明王审其名实慎其所谓至矣哉古之明王【法言或问公孙龙诡辞数万以为法法欤曰断木为棊梡革为鞠亦皆有法焉不合乎先王之法者君子不法也观书者譬诸观山及水升东岳而知众山之峛崺也况介邱乎浮沧海而知江河之恶沱也况枯泽乎舍舟航而济乎渎者末矣舍五经而济乎道者末矣弃常珍而嗜乎异馔者恶覩其识味也委大圣而好乎诸子者恶覩其识道也】
　　吕氏春秋空雄之遇秦赵相与约约曰自今以来秦之所欲为赵助之赵之所欲为秦助之居无防何秦兴兵攻魏赵欲救之秦王不説使人让赵王曰约曰秦之所欲为赵助之赵之所欲为秦助之今秦欲攻魏而赵因欲救之此非约也赵王以告平原君平原君以告公孙龙公孙龙曰亦可以发使而让秦王曰赵欲救之今秦王独不助赵此非约也孔穿公孙龙相与论于平原君所深而辩至于藏三牙公孙龙言藏之三牙甚辩孔穿不应少选辞而出明日孔穿朝平原君谓孔穿曰昔者公孙龙之言辩孔穿曰然几能令藏三牙矣虽然难愿得有问于君谓藏三牙甚难而实非也谓藏两牙甚易而实是也不知君将从易而是者也乎将从难而非者乎平原君不应明日谓公孙龙曰公无与孔穿辩孔丛子公孙龙又与子髙记论于平原君所辨理至于臧三耳公孙龙言臧之三耳甚辨析子髙弗应俄而辞出明日复见平原君曰畴昔公孙之言信辨也先生实以为何如答曰然防能臧三耳矣虽然实难仆愿得又问于君今为臧三耳甚难而实非也谓臧两耳甚易而实是也不知君将从易而是者乎亦从难而非者乎平原君弗能应明日谓公孙龙曰公无复与孔子髙辨事也其人理胜于辞公辞胜于理辞胜于理终必受绌【新论公孙龙常争论曰白马非马人不能屈后乘白马无符传欲出关关吏不听此虚言难以夺实也】史记平原君厚待公孙龙公孙龙善为坚白之辨及邹衍过赵言至道乃绌公孙龙【刘向别録齐使邹衍过赵平原君见公孙龙及其徒綦母子之属论白马非马之辩以问邹子邹子曰不可彼天下之辩有五胜三至而辞正为下辩者别殊类使不相害序异端使不相乱抒意通指明其所谓使人与知焉不务相迷也故胜者不失其所守不胜者得其所求若是故辩可为也及至烦文以相假饰辞以相悖巧譬以相移引人声使不得及其意如此害大道夫缴纷争言而竞后息不能无害君子坐皆称善○史记引】
　　淮南子公孙龙在赵之时谓弟子曰人而无能者龙不与游有客衣褐带索而见曰臣能呼公孙龙顾谓弟子曰门下故有能呼者乎对曰无有公孙龙曰与之弟子之籍后数日往説燕王至于河上而航在一泛使善呼者呼之一呼而航来故曰圣人之处世不逆有伎能之士
　　列子中山公子牟者魏国之贤公子也好与贤人游不恤国事而説赵人公孙龙乐正子舆之徒笑之公子牟曰子何笑牟之説公孙龙也子舆曰公孙龙之为人也行无师学无友佞给而不中漫衍而无家怪而妄言欲惑人之心屈人之口与韩檀等肄之公子牟变容曰何子状公孙龙之过欤请问其实子舆曰吾笑龙之诒孔穿言善射者能令后镞中前括发发相及矢矢相属前矢造凖而无絶落后矢之括犹衔视之若一焉孔穿骇之龙曰此未其妙者逢防之弟子曰鸿超怒其妻而怖之引乌号之弓綦卫之箭射其目矢来注眸子而眶不睫矢坠地而尘不扬是岂智者之言与公子牟曰智者之言固非愚者之所晓后镞中前括钧后于前矢注眸子而眶不睫尽矢之势也子何疑焉乐正子舆曰子龙之徒焉得不饰其阙吾又言其尤者龙诳魏王曰有意不心有指不至有物不尽有影不移髪引千钧白马非马孤犊未尝有母其负类反伦不可胜言也公子牟曰子不谕至言而以为尤也尤其在子矣夫无意则心同无指则皆至尽物者常有影不移者説在改也髪引千钧势至等也白马非马形名离也孤犊未尝有母非孤犊也乐正子舆曰子以公孙龙之鸣皆条也设令发于余窍子亦将承之公子牟黙然良久告退曰请待余日更谒子论
　　庄子公孙龙问魏牟曰龙少学先生之道长而明仁义之行合同异离坚白然不然可不可困百家之知穷众口之辩吾自以为至逹已今吾闻荘子之言汒焉异之不知论之不及与知之弗若与今吾无所开吾喙敢问其方公子牟隠几大息仰天而笑曰子独不闻夫埳井之鼃乎谓东海之鼈曰吾乐与吾跳梁乎井榦之上入休乎缺甃之崖赴水则接腋持頥蹶泥则没足灭跗还虷蠏与科斗莫吾能若也且夫擅一壑之水而跨跱埳井之乐此亦至矣夫子奚不时来入观乎东海之鼈左足未入而右膝已絷矣于是逡巡而却告之海曰夫千里之逺不足以举其大千仭之髙不足以极其深禹之时十年九潦而水弗为加益汤之时八年七旱而崖不为加损夫不为顷久推移不以多少进退者此亦东海之大乐也于是埳井之鼃闻之适适然惊规规然自失也且夫知不知是非之竟而犹欲观于荘子之言是犹使蚉负山商蚷驰河也必不胜任矣且夫知不知论极妙之言而自适一时之利者是非埳井之鼃与且彼方黄泉而登大皇无南无北奭然四解沦于不测无东无西始于防反于大通子乃规规然而求之以察索之以辩是直用管闚天用锥指地也不亦小乎子往矣且子独不闻夫夀陵余子之学行于邯郸与未得国能又失其故行矣直匍匐而归耳今子不去将忘子之故失子之业公孙龙口呿而不合舌举而不下乃逸而走中山公子牟谓瞻子曰身在江海之上心居乎魏阙
　　之下奈何瞻子曰重生重生则利轻中山公子牟虽知之未能胜也瞻子曰不能自胜则从神无恶乎不能自胜而强不从者此之谓重伤重伤之人无夀类矣魏牟万乗之公子也其隐岩穴也难为于布衣之士虽未至乎道可谓有其意矣【汉书道家公子牟四篇】
　　史记虞卿者游説之士也蹑蹻担簦説赵孝成王一见赐黄金百镒白璧一防再见为赵上卿故号为虞卿虞卿既以魏齐之故不重万户侯卿相之印与魏齐闲行卒去赵困于梁魏齐已死不得意乃著书上采春秋下观近世曰节义称号揣摩政谋凡八篇以刺讥国家得失世传之曰虞氏春秋【汉书儒家虞氏春秋十五篇孔丛子虞卿著书名曰春秋魏齐曰子无然也春秋孔圣所以名经也今子之书大抵谈説而已亦以为名何答曰经者取其事常也可常则为经矣且不为孔子其无经乎齐问子顺子顺曰无伤也鲁之史记曰春秋经因以为名焉又晏子之书亦曰春秋吾闻泰山之上封禅者七十有二君其见称述数不盈十所谓贵贱不嫌同名也】
　　战国防平原君谓平阳君曰公子牟游于秦且东而辞应侯应侯曰公子将行矣独无以敎之乎曰且防君之命命之也臣故且有効于君夫贵不与富期而富至富不与粱肉期而粱肉至粱肉不与骄奢期而骄奢至骄奢不与死亡期而死亡至累世以前坐此者多矣应侯曰公子之所以敎之者厚矣仆得闻此不忘于心愿君之亦勿忘也平阳君曰敬诺【○説苑别见　韩非子赵王游于囿中左右以菟与虎而辍观之盻然环其眼王曰可恶哉虎目也左右曰平阳君之目可恶过此见此未有害也见平阳君之目如此者则必死矣其明日平阳君闻之使人杀言者而王不诛也】
　　孔丛子赵王问相于平原君平原君曰邹文可王曰其行如何对曰夫孔子髙天下之髙士也取友以行交游以道文与之游称曰好义王其用之王卒不用后以平原君言问子顺且曰先生知之乎答曰先父之所交也何敢不知王曰寡人虽失之在前犹愿闻其行于先生也答曰行不苟合虽贱不渝君子人也王遂礼之固以老辞　子髙以为赵平原君霸世之士惜其不遇时也其子子顺以为衰世之好事公子无伯相之才也申叔问子顺曰子之家公有道先生既论之矣今子易之是非焉在答曰言贵尽心亦各其所见也若是非则明智者裁之
　　战国防平原君谓冯忌曰吾欲北伐上党出兵攻燕何如冯忌对曰不可夫以秦将武安君公孙起乗七胜之威而与马服之子战于长平之下大败赵师因以其余兵围邯郸之城赵以亡败之余众收破军之敝守而秦罢于邯郸之下赵守而不可防然者攻难而守者易也今赵非有七克之威也而燕非有长平之祸也今七败之祸未复而欲以罢赵攻强燕是使弱赵为强秦之所以攻而使强燕为弱赵之所以守而强秦以休兵承赵之敝此乃强吴之所以亡而弱越之所以霸故臣未见燕之可攻也平原君曰善哉　冯忌请见赵王行人见之冯忌接手俛首欲言而不敢王问其故对曰客有见人于服子者已而请其罪服子曰公之客独有三罪望我而笑是狎也谈语而不称师是倍也交浅而言深是乱也客曰不然夫望人而笑是和也言而不称师是庸説也交浅而言深是忠也昔者尧见舜于草茅之中席陇畆而廕庇桑隂移而受天下传伊尹负鼎俎而干汤姓名未着而受三公使夫交浅者不可以深谈则天下不传而三公不得也今外臣交浅而欲湥谈可乎王曰请奉教于是冯忌乃谈【○淮南服子作宓子】　冯忌为庐陵君谓赵王曰王之逐庐陵君为燕也王曰吾所以重者无燕秦也对曰秦王以虞卿为言而王不逐也今燕一以庐陵君为言而王逐之是王轻强秦而重弱燕也王曰吾非为燕也吾固将逐之然则王逐庐陵君又不为燕也行逐爱弟又兼无燕秦臣窃为大王不取也　齐人李伯见孝成王成王説之以为代郡守而居无几何人告之反孝成王方馈不堕食无几何告者复至孝成王不应已乃使使者言齐举兵击燕恐其以击燕为名而以兵袭赵故发兵自备今燕齐已合臣请要其敝而地可多割自是之后为孝成王从事于外者无自疑于中者史记平原君以赵孝成王十五年卒子孙代后竟与赵俱亡








　　绎史卷一百四十
　　钦定四库全书
　　绎史卷一百四十一　　灵壁县知县马骕撰魏信陵君之贤【孔顺相魏附】
　　史记魏公子无忌者魏昭王少子而魏安厘王异母弟也昭王薨安厘王即位封公子为信陵君公子为人仁而下士士无贤不肖皆谦而礼交之不敢以其富贵骄士士以此方数千里争往归之致食客三千人当是时诸侯以公子贤多客不敢加兵谋魏十余年公子与魏王博而北境传举烽言赵宼至且入界魏王释博欲召大臣谋公子止王曰赵王田猎耳非为防也复博如故王恐心不在博居顷复从北方来传言曰赵王猎耳非为宼也魏王大惊曰公子何以知之公子曰臣之客有能探得赵王隂事者赵王所为客輙以报臣臣以此知之是后魏王畏公子之贤能不敢任公子以国政　赵使人谓魏王曰为我杀范痤吾请献七十里之地魏王曰诺使吏捕之围而未杀痤因上屋骑危谓使者曰与其以死痤市不如以生痤市有如痤死赵不予王地则王将奈何故不若与先定割地然后杀痤魏王曰善痤因上书信陵君曰痤故魏之免相也赵以地杀痤而魏王听之有如彊秦亦将袭赵之欲则君且奈何信陵君言于王而出之
　　战国防虞卿谓赵王曰人之情寜朝人乎寜朝于人也赵王曰人亦寜朝人耳何故寜朝于人虞卿曰夫魏为从主而违者范痤也今王能以百里之地若万戸之都请杀范痤于魏范痤死则从事可移于赵赵王曰善乃使人以百里之地请杀范痤于魏魏王许诺使司徒执范痤而未杀也范痤献书魏王曰臣闻赵王以百里之地请杀痤之身夫杀无罪范痤薄故也而得百里之地大利也臣窃为大王美之虽然而有一焉百里之地不可得而死者不可复生也则王必为天下笑矣臣窃以为与其以死人市不若以生人市便也又遗其后相信陵君书曰夫赵魏敌战之国也赵王以咫尺之书来而魏王轻为之杀无罪之痤痤虽不肖故魏之免相也尝以魏之故得罪于赵夫国无用臣外虽得地势不能守然今能守魏者莫如君矣王听赵杀痤之后彊秦袭赵之欲倍赵之割则君将何以止之此君之累也信陵君曰善遽言之王而出之【列士传秦召魏公子无忌无忌不行使朱亥奉璧一防秦王大怒将朱亥着猛兽圈中亥瞠目视之眦裂血出溅猛兽猛兽终不敢动　魏公子无忌方食有鸠飞入案下公子使人顾望见一鹞在屋上飞去公子乃纵鸠鹞逐而杀之公子暮而不食曰鸠避恶归无忌竟为鹞所得吾负之为吾捕得此鹞者无忌无所爱于是左右宣公子慈声旁国左右捕得鹞二百余头以奉公子公子欲尽杀之恐有辜乃自按劒至其笼上曰谁获罪无忌者邪一鹞独低头不敢仰视乃取杀之尽放其余名声流布天下归焉】　信陵君杀晋鄙救邯郸破秦人存赵国赵王自郊迎唐雎谓信陵君曰臣闻之曰事有不可知者有不可不知者有不可忘者有不可不忘者信陵君曰何谓也对曰人之憎我也不可不知也吾憎人也不可得而知也人之有徳于我也不可忘也吾有徳于人也不可不忘也今君杀晋鄙救邯郸破秦人存赵国此大徳也今赵王自郊迎防然见赵王臣愿君之忘之也信陵君曰无忌谨受敎
　　史记魏王怒公子之盗其兵符矫杀晋鄙公子亦自知也已却秦存赵使将将其军归魏而公子独与客留赵赵孝成王徳公子之矫夺晋鄙兵而存赵乃与平原君计以五城封公子公子闻之意骄矜而有自功之色客有説公子曰物有不可忘或有不可不忘夫人有徳于公子公子不可忘也公子有徳于人愿公子忘之也且矫魏王令夺晋鄙兵以救赵于赵则有功矣于魏则未为忠臣也公子乃自骄而功之窃为公子不取也于是公子立自责似若无所容者赵王埽除自迎执主人之礼引公子就西阶公子侧行辞让从东阶上自言辠过以负于魏无功于赵赵王侍酒至暮口不忍献五城以公子退让也公子竟留赵赵王以鄗为公子汤沐邑魏亦复以信陵奉公子公子留赵公子闻赵有处士毛公藏于博徒薛公藏于卖浆家公子欲见两人两人自匿不肯见公子公子闻所在乃闲歩往从此两人游甚欢平原君闻之谓其夫人曰始吾闻夫人弟公子天下无防今吾闻之乃妄从博徒卖浆者游公子妄人耳夫人以告公子公子乃谢夫人去曰始吾闻平原君贤故负魏王而救赵以称平原君平原君之游徒豪举耳不求士也无忌自在大梁时常闻此两人贤至赵恐不得见以无忌从之游尚恐其不我欲也今平原君乃以为羞其不足从游乃装为去夫人具以语平原君平原君乃免冠谢固留公子平原君门下闻之半去平原君归公子天下士复往归公子公子倾平原君客公子留赵十年不归秦闻公子在赵日夜出兵东伐魏魏王患之使使往请公子公子恐其怒之乃诫门下有敢为魏王使通者死賔客皆背魏之赵莫敢劝公子归毛公薛公两人往见公子曰公子所以重于赵名闻诸侯者徒以有魏也今秦攻魏魏急而公子不恤使秦破大梁而夷先王之宗庙公子当何面目立天下乎语未及卒公子立变色告车趣驾归救魏魏王见公子相与泣而以上将军印授公子公子遂将魏安厘王三十年公子使使遍告诸侯诸侯闻公子将各遣将将兵救魏公子率五国之兵破秦军于河外走防骜遂乗胜逐秦军至函谷关抑秦兵秦兵不敢出当是时公子威振天下诸侯之客进兵法公子皆名之故世俗称魏公子兵法　无忌归魏率五国兵攻秦败之河内走防骜魏太子增质于秦秦怒欲囚魏太子增或为增谓秦王曰公孙喜固谓魏相曰请以魏疾击秦秦王怒必囚增魏王又怒击秦秦必伤今王囚增是喜之计中也故不若贵增而合魏以疑之于齐韩秦乃止增【汉书兵形势魏公子二十一篇图十卷】
　　战国防魏攻管而不下安陵人缩髙其子为管守信陵君使人谓安陵君曰君其遣缩髙吾将仕之以五大夫使为持节尉安陵君曰安陵小国也不能必使其民使者自往请使道使者至缩髙之所复信陵君之命缩髙曰君之幸髙也将使髙攻管也夫以父攻子守人大笑也见臣而下是背王也父教子背亦非君之所喜也敢再拜辞使者以报信陵君信陵君大怒遣大使之安陵曰安陵之地亦犹魏也今吾攻管而不下则秦兵及我社稷必危也愿君之生束缩髙而致之若君弗致无忌将发十万之师以告安陵之城安陵君曰吾先君成侯受诏襄王以守此地也手受大府之宪宪之上篇曰子弑父臣弑君有常刑不赦国虽大赦降臣亡子不得与焉今缩髙谨辞大位以全父子之义而君曰必生致之是使我负襄王诏而废大府之宪也虽死终不敢行缩髙闻之曰信陵君为人悍而自用也此辞反必为国祸吾已全已无违人臣之义矣岂可使吾有魏患也乃之使者之舎刎颈而死信陵君闻缩髙死服缟素避舎使使谢安陵曰无忌小人也困于思虑失言于君敢再拜释罪
　　史记秦王患之乃行金万斤于魏求晋鄙客令毁公子于魏王曰公子亡在外十年矣今为魏将诸侯将皆属诸侯徒闻魏公子不闻魏王公子亦欲因此时定南靣而王诸侯畏公子之威方欲共立之秦数使反间伪贺公子得立为魏王未也魏王日闻其毁不能不信后果使人代公子将公子自知再以毁废乃谢病不朝与賔客为长夜饮饮醇酒多近妇女日夜为乐饮者四嵗竟病酒而卒【已后附孔顺相魏】
　　孔丛子魏王遣使者奉黄金束帛聘子顺为相子顺谓使者曰若王信能用吾道吾道固为治世也虽疏食饮水吾犹为之若徒欲制服吾身委以重禄吾犹一夫耳则魏王不少于一夫子度魏王之心以告我使者曰魏国狭小乏于圣贤寡君久闻下风愿委国先生亲受敎训如肯降节岂惟魏国君臣是赖其亦社稷之神只实永受庆于是乃之魏魏王郊迎谓子顺曰寡人不肖嗣先君之业先生圣人之后道徳懿卲幸见顾临愿图国政对曰臣羁旅之臣慕君髙义是以戾此君辱贶而问以政事敢不敬受君之明命　魏王使相国修好邻国遂连和于赵赵王既賔之而燕问子顺曰今寡人欲求北狄不知其所以然答曰诱之以其所利而与之通市则自至矣王曰寡人欲因而弱之若与交市分我国货散于夷狄是彊之也可乎答曰夫与之市者将以我无用之货取其有用之物是故所以弱之之术也王曰何谓我之无用彼之有用答曰衣服之物则有珠玉五防饮食之物则有酒醪五熟此即我之所有而彼之所利者也夷狄之货唯牛马旃裘弓矢之器是其所饶而轻以与人者也以吾所有易彼所饶如斯不已则夷狄之用将靡于衣食矣殆可举棰而驱之岂徒弱之而已乎赵王曰敬受敎　子顺相魏改嬖宠之官以事贤才夺无任之禄以赐有功诸丧职秩者不説乃造谤言文咨以告且曰夫不害前政而有成孰与变之而起谤哉子顺曰民不可与虑始久矣古之善为政者其初不能无谤子产相郑三年而后谤止吾先君之相鲁三月而后谤止今吾为政日新虽不能及圣贤庸知谤止独无时乎文咨曰子产之谤尝亦闻之未识先君之谤何也子顺曰先君初相鲁鲁人谤诵曰麛裘而芾投之无戾芾之麛裘投之无邮及三月政成化既行民又作诵曰衮衣章甫实获我所章甫衮衣恵我无私文咨喜曰乃知先生亦不异乎圣贤矣　魏王谓子顺曰吾欲致天下之士奈何子顺对曰昔周穆王问祭公谋父曰吾欲得天下贤才对曰去其帝王之色则几乎得贤才矣今臣亦请君去其尊贵之色而已王曰吾欲得无欲之士为臣何如子顺曰人之可使以有欲也故欲多者其所得用亦多欲少者其所得用亦少夫夷齐无欲虽文武不能制君安得而臣之　子顺相魏凡九月陈大计輙不用乃喟然叹曰不见用是吾言之不当也言不当于主而居人之官食人之禄是尸利也尸利素餐吾罪深矣退而以病致事魏王遣使入其馆谢曰寡人昧于政事不显明是非以啓罪于先生今知改矣愿先生为百姓故幸起而敎之辞曰臣有犬马之疾不任国事茍得从四民之列子弟供魏国之征乃君恵也敢辱君命以速刑书人谓子顺曰王不用子子其行乎答曰吾将行如之山东则山东之国将幷于秦秦为不义义所不入遂寝于家　新垣固谓子顺曰贤者所在必兴化致治今子相魏未闻异政而即自退其有志不得白何去之速也答曰以无异政所以自退也且死病无良医今秦有吞食天下之心以义事之固不获安救亡不暇何化之兴昔伊挚在夏吕望在商而二国不理岂伊吕之不欲哉势不可也当如今日山东之国弊而不振三晋割地以求安二周折节而入秦燕齐宋楚已屈服矣以此观之不出二十年天下尽为秦乎
　　史记子髙生子愼年五十七尝为魏相




　　绎史卷一百四十一
　　钦定四库全书
　　绎史卷一百四十二　　灵壁县知县马骕撰赵建信君之宠
　　战国防建信君贵于赵公子魏牟过赵赵王迎之顾反至坐前有尺帛且令工人以为冠工见客来也因避赵王曰公子乃驱后车幸以临寡人愿闻所以为天下魏牟曰王能重王之国若此尺帛则王之国大治矣赵王不説形于顔色曰先王不知寡人不肖使奉社稷岂敢轻国若此魏牟曰王无怒请为王説之曰王有此尺帛何不令前郎中以为冠王曰郎中不知为冠魏牟曰为冠而败之奚亏于王之国而王必待工而后乃使之今为天下之工或非也社稷为虚戾先王不血食而王不以予工乃与幼艾且王之先帝驾犀首而骖马服以与秦角逐秦当时避其锋今王憧憧乃辇建信以与强秦角逐臣恐秦折王之輢也　客见赵王曰臣闻王之使人买马也有之乎王曰有之何故至今不遣王曰未得买马之工也对曰王何不遣建信君乎王曰建信君有国事又不知相马曰王何不遣纪姬乎王曰纪姬妇人也不知相马对曰买马而善何补于国王曰无补于国买马而恶何危于国王曰无危于国对曰然则买马善而若恶皆无危补于国然而王之买马也必将待工今治天下举错非也国家为虚戾而社稷不血食然而王不待工而与建信君何也赵王未之应也客曰燕郭之法有所谓桑雍王知之乎王曰未之闻也所谓桑雍者便辟左右之人及夫人优爱孺子也此皆能乗王之醉昏而求所欲于王者也是能得之于内则大臣为之枉法于外矣故日月晖于外其贼在于内谨备其所憎而祸在于所爱　或谓建信君君之所以事王者色也葺之所以事王者智也色老而衰智老而多以日多之智而逐衰恶之色君必困矣建信君曰奈何曰并骥而走者五里而罢乗骥而御之不倦而取道多君令葺乘独断之车御独断之势以居邯郸令之内治国事外刺诸侯则葺之事有不言者矣君因言王而重责之葺之轴令折矣建信君再拜命入言于王厚任葺以事而重责之未期年而葺亡走矣　希写见建信君建信君曰文信侯之于仆也甚无礼秦使人来仕仆官之丞相爵五大夫文信侯之于仆也甚矣其无礼也希写曰臣以为今世用事者不如商贾建信君勃然曰足下卑用事者而髙商贾乎曰不然夫良商不与人争买卖之贾而谨司时时贱而买虽贵已贱矣时贵而卖虽贱已贵矣昔者文王拘于羑里而武王羇于玉门卒斩纣之头而悬于太白者是武王之功也今君不能与文信侯相抗以权而责文信侯少礼臣窃为君不取也　魏谓建信君曰人有置系蹄者而得虎虎怒决蹯而去虎之情非不爱其蹯也然而不以环寸之蹯害七尺之躯者权也今有国非直七尺之躯也而君之身于王非环寸之蹯也愿公之熟图之也　秦攻赵鼓铎之音闻于北堂希卑曰夫秦之攻赵不宜急如此此召兵也必有大臣欲衡者耳王欲知其人旦日赞羣臣而访之先言横者则其人也建信君果先言横　翟章从梁来甚善赵王赵王三延之以相翟章辞不受田驷谓柱国韩向曰臣请为卿刺之客若死则王必怒而诛建信君建信君死则卿必为相矣建信君不死以为交终身不敝卿因以徳建信君矣　建信君轻韩熈赵敖为谓建信君曰国形有之而存无之而亡者魏也不可无而从者韩也今君之轻韩熈者交善楚魏也秦见君之交反善于楚魏也其收韩必重矣从则韩轻横则韩重则无从轻矣秦出兵于三川则南围鄢蔡邵之道不通矣魏急其救赵必缓矣秦举兵破邯郸赵必亡矣故君收韩可以无衅




　　绎史卷一百四十二
　　钦定四库全书
　　绎史卷一百四十三上　灵壁县知县马骕撰荀子著书【上】
　　史记荀卿赵人年五十始来游学于齐驺衍之术迂大而闳辩奭也文具难施淳于髠久与处时有得善言故齐人颂曰谈天衍雕龙奭炙毂过髠田骈之属皆已死齐襄王时而荀卿最为老师齐尚修列大夫之而荀卿三为祭酒焉齐人或防荀卿荀卿乃适楚而春申君以为兰陵令春申君死而荀卿废因家兰陵李斯尝为弟子已而相秦荀卿嫉浊世之政亡国乱君相属不遂大道而营于巫祝信禨祥鄙儒小拘如荘周等又猾稽乱俗于是推儒墨道徳之行事兴壊序列着数万言而防因葬兰陵【汉书儒家孙卿子三十三篇名况赵人为齐稷下祭酒】
　　荀子【非十二子】假今之世饰邪説文奸言以枭乱天下欺惑愚众矞宇嵬琐使天下混然不知是非治乱之所存者有人矣纵情性安恣睢禽兽之行不足以合文通治然而其持之有故其言之成理足以欺惑愚众是它嚣魏牟也忍情性綦谿利跂茍以分异人为高不足以合大众明大分然而其持之有故其言之成理足以欺惑愚众是陈仲史防也不知壹天下建国家之权称上功用大俭约而僈差等曽不足以容辨异县君臣然而其持之有故其言之成理足以欺惑愚众是墨翟宋钘也尚法而无法下修而好作上则取聼于上下则取从于俗终日言成文典及紃察之则倜然无所归宿不可以经国定分然而其持之有故其言之成理足以欺惑愚众是慎到田騈也不法先王不是礼义而好治怪説玩琦辩甚察而不恵辩而无用多事而寡功不可以为治纲纪然而其持之有故其言之成理足以欺惑愚众是恵施邓折也略法先王而不知其统犹然而材剧志大闻见杂博案往旧造説谓之五行甚僻违而无类幽隠而无説闭约而无解案饰其辞而祗敬之曰此真先君子之言也子思唱之孟轲和之世俗之沟犹瞀儒嚾嚾然不知其所非也遂受而传之以为仲尼子游为兹厚于后世是则子思孟轲之罪也若夫总方略齐言行壹统类而羣天下之英杰而告之以太古教之以至顺奥窔之间簟席之上敛然圣王之文章具焉佛然平世之俗起焉则六説者不能入也十二子者不能亲也无置锥之地而王公不能与之争名在一大夫之位则一君不能独畜一国不能独容成名况乎诸侯莫不愿以为臣是圣人之不得势者也仲尼子弓是也一天下财万物养长生民兼利天下通逹之属莫不服从六説者立息十二子者迁化则圣人之得势者舜禹是也今夫仁人也将何务哉上则法舜禹之制下则法仲尼子弓之义以务息十二子之説如是则天下之害除仁人之事毕圣王之迹着矣信信信也疑疑亦信也贵贤仁也贱不肖亦仁也言而当知也黙而当亦知也故知黙犹知言也故多言而类圣人也少言而法君子也多少无法而流湎然虽辩小人也故劳力而不当民务谓之奸事劳知而不律先王谓之奸心辩说譬谕齐给便利而不顺礼义谓之奸说此三奸者圣王之所禁也知而险贼而神为诈而巧言无用而辩辩不恵而察治之大殃也行辟而坚饰非而好玩奸而泽言辩而逆古之大奸也知而无法勇而无惮察辩而操僻淫大而用之好奸而与众利足而迷负石而坠是天下之所弃也兼服天下之心髙上尊贵不以骄人聪明圣智不以穷人齐给速通不争先人刚毅勇敢不以伤人不知则问不能则学虽能必让然后为徳遇君则修臣下之义遇乡则修长防之义遇长则修子弟之义遇友则修礼节辞让之义遇贱而少者则修告导寛容之义无不爱也无不儆也无与人争也恢然如天地之苞万物如是则贤者贵之不肖者亲之如是而不服者则可谓訞怪狡猾之人矣虽则子弟之中刑及之而宜诗云匪上帝不时殷不用旧虽无老成人尚有典刑曽是莫聼大命以倾此之谓也古之所谓士仕者厚敦者也合羣者也乐富贵者也乐分施者也逺罪过者也务事理者也羞独富者也今之所谓士仕者污漫者也贼乱者也恣睢者也贪利者也触抵者也无礼义而唯权势之嗜者也古之所谓处士者徳盛者也能静者也修正者也知命者也着是者也今之所谓处士者无能而云能者也无知而云知者也利心无足而侔无欲者也行伪险秽而彊高言谨慤者也以不俗为俗离踪而跂訾者也士君子之所能不能为君子能为可贵不能使人必贵已能为可信不能使人必信已能为可用不能使人必用已故君子耻不修不耻见污耻不信不耻不见信耻不能不耻不见用是以不诱于誉不恐于诽率道而行端然正已不为物倾侧夫是之谓诚君子诗云温温恭人维徳之基此之谓也士君子之容其冠进其衣逢其容良俨然壮然祺然蕼然恢恢然广广然昭昭然荡荡然是父兄之容也其冠进其衣逢其容慤俭然恀然辅然端然紫然洞然缀缀然瞀瞀然是子弟之容也吾语汝学者之嵬其冠絻其缨禁缓其容简连填填然狄狄然莫莫然瞡瞡然翟翟然尽尽然盱盱然酒食声色之中则瞒瞒然瞑瞑然礼节之中则疾疾然訾訾然劳苦事叶之中则儢儢然离离然偷儒而防无廉耻而忍謑訽是学者之嵬也第作其冠衶其辞禹行而舜趋是子张氏之贱儒也正其衣冠齐其顔色嗛然而终日不言是子夏氏之贱儒也偷儒惮事无廉耻而耆饮食必曰君子固不用力是子游氏之贱儒也彼君子则不然佚而不惰劳而不僈宗原应变曲得其宜如是然后圣人也　【劝学】君子曰学不可以已青出之于蓝而青于蓝氷水为之而寒于水木直中绳輮以为轮其曲中规虽有槁防不复挺者輮使之然也故木受绳则直金就砺则利君子博学而日参省乎已则知明而行无过矣故不登高山不知天之高也不临深谿不知地之厚也不闻先王之遗言不知学问之大也于越夷貃之子生而同声长而异俗教使之然也诗曰嗟尔君子无恒安息靖共尔位好是正直神之聼之介尔景福神莫大于化道福莫长于无祸吾尝终日而思矣不如须臾之所学也吾尝跂而望矣不如登高之博见也登高而招臂非加长也而见者逺顺风而呼声非加疾也而闻者彰假舆马者非利足也而致千里假舟檝者非能水也而絶江河君子生非异也善假于物也南方有鸟焉名曰防鸠以羽为巢而编之以髪系之苇苕风至苕折卵破子死巢非不完也所系者然也西方有木焉名曰射干茎长四寸生于高山之上而临百仞之渊木茎非能长也所立者然也蓬生麻中不扶而直兰槐之根是为芷其渐之滫君子不近庶人不服其质非不美也所渐者然也故君子居必择乡游必就士所以防邪僻而近中正也物类之起必有所始荣辱之来必象其徳肉腐出虫鱼枯生蠧怠慢忘身祸灾乃作彊自取柱柔自取束邪秽在身怨之所构施薪若一火就燥也平地若一水就湿也草木畴生禽兽羣焉物各从其类也是故质的张而弓矢至焉林木茂而斧斤至焉树成防而众鸟息焉醯酸而蚋聚焉故言有召祸也行有招辱也君子慎其所立乎积土成山风雨兴焉积水成渊蛟龙生焉积善成徳而神明自得圣心循焉故不积蹞歩无以至千里不积小流无以成江河骐骥一跃不能十歩驽马十驾功在不舍锲而舍之朽木不折锲而不舍金石可镂螾无爪牙之利筋骨之彊上食埃土下饮黄泉用心一也蟹六跪而二螯非虵蟺之宂无所寄托者用心躁也是故无防防之志者无昭昭之明无惛惛之事者无赫赫之功行衢道者不至事两君者不容目不两视而明耳不两聼而聪螣蛇无足而飞梧防五技而穷诗曰鸤鸠在桑其子七兮淑人君子其仪一兮其仪一兮心如结兮故君子结于一也昔者瓠巴鼓瑟而流鱼出聼伯牙鼔琴而六马仰秣故声无小而不闻行无隠而不形玉在山而水草渊生珠而崖不枯为善不积邪安有不闻者乎学恶乎始恶乎终曰其数则始乎诵经终乎读礼其义则始乎为士终乎为圣人真积力乆则入学至乎没而后止也故学数有终若其义则不可湏臾舍也为之人也舍之禽兽也故书者政事之纪也诗者中声之所止也礼者法之大分羣类之纲纪也故学至乎礼而止矣夫是之谓道徳之极礼之敬文也乐之中和也诗书之博也春秋之防也在天地之间者毕矣君子之学也入乎耳着乎心布乎四体形乎动静端而言蠕而动一可以为法则小人之学也入乎耳出乎口口耳之间则四寸耳曷足以美七尺之躯哉古之学者为已今之学者为人君子之学也以美其身小人之学也以为禽犊故不问而告谓之傲问一而告二谓之囋傲非也囋非也君子如向矣学莫便乎近其人礼乐法而不説诗书故而不切春秋约而不速方其人之习君子之説则尊以徧矣周于世矣故曰学莫便乎近其人学之经莫速乎好其人隆礼次之上不能好其人下不能隆礼安特将学杂识志顺诗书而已耳则末世穷年不免为陋儒而已将原先王本仁义则礼正其经纬蹊径也若挈裘领诎五指而顿之顺者不可胜数也不道礼宪以诗书为之譬之犹以指测河也以戈舂黍也以锥飱壸也不可以得之矣故隆礼虽未明法士也不隆礼虽察辨散儒也问楛者勿告也告楛者勿问也説楛者勿聴也有争气者勿与辩也故必由其道至然后接之非其道则避之故礼恭而后可与言道之方辞顺而后可与言道之理色从而后可与言道之致故未可与言而言谓之傲可与言而不言谓之隐不观顔色而言谓之瞽故君子不傲不隐不瞽谨顺其身诗曰匪交匪纾天子所予此之谓也百发一失不足谓善射千里蹞歩不至不足谓善御伦类不通仁义不一不足谓善学学也者固学一之也一出焉一入焉涂巷之人也其善者少不善者多桀纣盗跖也全之尽之然后学者也君子知夫不全不粹之不足以为美也故诵数以贯之思索以通之为其人以处之除其害者以持飬之使目非是无欲见也使耳非是无欲闻也使口非是无欲言也使心非是无欲虑也及至其致好之也目好之五色耳好之五声口好之五味心利之有天下是故权利不能倾也羣众不能移也天下不能荡也生乎由是死乎由是夫是之谓徳操徳操然后能定能定然后能应能定能应夫是之谓成人天见其明地见其光君子贵其全也　【修身】见善修然必以自存也见不善愀然必以自省也善在身介然必以自好也不善在身也菑然必以自恶也故非我而当者吾师也是我而当者吾友也谄防我者吾贼也故君子隆师而亲友以致恶其贼好善无厌受谏而能诫虽欲无进得乎哉小人反是致乱而恶人之非已也致不肖而欲人之贤已也心如虎狼行如禽兽而又怨人之贼已也谄防者亲谏诤者疏修正为笑至忠为贼虽欲无灭亡得乎哉诗曰潝潝訿訿亦孔之哀谋之其臧则具是违谋之不臧则具是依此之谓也扁善之度以治气飬生则后彭祖以修身自名则配尧禹宜于时通利以处穷礼信是也凡用血气志意知虑由礼则治通不由礼则勃乱提僈食饮衣服居处动静由礼则和节不由礼则触陷生疾容貌态度进退趋行由礼则雅不由礼则夷固辟违庸众而野故人无礼则不生事无礼则不成国家无礼则不寜诗曰礼仪防度笑语防获此之谓也以善先人者谓之教以善和人者谓之顺以不善先人者谓之谄以不善和人者谓之防是是非非谓之知非是是非谓之愚伤良曰防害良曰贼是谓是非谓非曰直窃货曰盗匿行曰诈易言曰诞趣舍无定谓之无常保利弃义谓之至贼多闻曰博少闻曰浅多见曰闲少见曰陋难进曰偍易忘曰漏少而理曰治多而乱曰耗治气飬心之术血气刚强则柔之以调和知虑渐深则一之以易良勇胆猛戾则辅之以道顺齐给便利则节之以动止狭隘褊小则廓之以广大卑湿重迟贪利则抗之以高志庸众驽散则劫之以师友怠慢僄弃则照之以祸灾愚欵端慤则合之以礼乐通之以思索凡治气飬心之术莫径由礼莫要得师莫神一好夫是之谓治气飬心之术也志意修则骄富贵矣道义重则轻王公矣内省则外物轻矣传曰君子役物小人役于物此之谓也身劳而心安为之利少而义多为之事乱君而通不如事穷君而顺焉故良农不为水旱不耕良贾不为折阅不市士君子不为贫穷怠乎道体恭敬而心忠信术礼义而情爱人横行天下虽困四夷人莫不贵劳苦之事则争先饶乐之事则能让端慤诚信拘守而详横行天下虽困四夷人莫不任体倨固而心执诈术顺墨而精襍污横行天下虽逹四方人莫不贱劳苦之事则偷懦转脱饶乐之事则佞兑而不曲辟违而不慤程役而不録横行天下虽逹四方人莫不弃行而供冀非渍淖也行而俯项非击戾也偶视而先俯非恐惧也然夫士欲独修其身不以得罪于比俗之人也夫骥一日而千里驽马十驾则亦及之矣将以穷无穷逐无极与其折骨絶筋终身不可以相及也将有所止之则千里虽逺亦或迟或速或先或后胡为乎其不可以相及也不识歩道者将以穷无穷逐无极与意亦有所止之与夫坚白同异有厚无厚之察非不察也然而君子不辨止之也倚魁之行非不难也然而君子不行止之也故学曰迟彼止而待我我行而就之则亦或迟或速或先或后胡为乎其不可以同至也故蹞歩不休跛鼈千里累土不辍丘山崇成厌其源开其渎江河可竭一进一退一左一右六骥不致彼人之才性之相悬也岂若跛鼈之与六骥足哉然而跛鼈致之六骥不致是无他故焉或为之或不为之耳道虽迩不行不至事虽小不为不成其为人也多暇日者其出入不逺矣好法而行士也笃志而体君子也齐明而不竭圣人也人无法则伥伥然有法而无志其义则渠渠然依乎法而又深其类然后温温然礼者所以正身也师者所以正礼也无礼何以正身无师吾安知礼之为是也礼然而然则是情安礼也师云而云则是知若师也情安礼知若师则是圣人也故非礼是无法也非师是无师也不是师法而好自用譬之是犹以盲辨色以聋辨声也舍乱妄无为也故学也者礼法也夫师以身为正仪而贵自安者也诗曰不识不知顺帝之则此之谓也端慤顺弟则可谓善少者矣加好学逊敏焉则有钧无上可以为君子者矣偷懦惮事无廉耻而嗜乎饮食则可谓恶少者矣加惕悍而不顺险贼而不弟焉则可谓不详少者矣虽陷刑戮可也老老而壮者归焉不穷穷而通者积焉行乎冥冥施乎无报而贤不肖一焉人有此三行虽有大过天其不遂乎君子之求利也畧其逺思也早其避辱也惧其行道理也勇君子贫穷而志广冨贵而体恭安燕而血气不惰劳勌而容貌不枯怒不过夺喜不过予君子贫穷而志广隆仁也富贵而体恭杀势也安燕而血气不隋柬理也劳勌而容貌不枮好交也怒不过夺喜不过予法胜私也书曰无有作好遵王之道无有作恶遵王之路此言君子能以公义胜私欲也　【荣辱】桥泄者人之殃也恭俭者屛五六也虽有戈矛之刺不如恭俭之利也故与人善言暖于布帛伤人之言深于矛防故薄薄之地不得履之非地不安也危足无所履者也凡在言也巨涂则让小涂则殆虽欲不谨若云不使快快而亡者怒也察察而残者忮也博而穷者訾也清之而俞浊者口也豢之而俞瘠者交也辩而不説者争也直立而不见知者胜也亷而不见贵者刿也勇而不见惮者贪也信而不见敬者好剸行也此小人之所务而君子之所不为也鬭者忘其身者也忘其亲者也忘其君者也行其少顷之怒而丧终身之躯然且为之是忘其身也室家立残亲戚不免乎刑戮然且为之是忘其亲也君上之所恶刑法之所大禁也然且为之是忘其君也下忘其身内忘其亲上忘其君是刑法之所不赦也圣王之所不畜也乳彘触虎乳狗不逺游不忘其亲也小人忧忘其身内忘其亲上忘其君则是人也而曾狗彘之不若也凡鬬者必自以为是而以人为非也已诚是也人诚非也则是己君子而人小人也以君子与小人相贼害也忧以忘其身内以忘其亲上以忘其君岂不过甚矣哉是人也所谓以狐父之戈钃牛矢也将以为智邪则愚莫大焉将以为利邪则害莫大焉将以为荣邪则辱莫大焉将以为安邪则危莫大焉人之有鬬何哉我欲属之狂惑疾病也则不可圣王又诛之我欲属之鸟鼠禽兽邪则不可其形体又人而好恶多同人之有鬬何哉我甚丑之有狗彘之勇者有贾盗之勇者有小人之勇者有士君子之勇者争饮食无防耻不知是非不辟死伤不畏众彊恈恈然唯利饮食之见是狗彘之勇也为事利争货财无辞让果敢而振猛贪而戾恈恈然唯利之见是贾盗之勇也轻死而暴是小人之勇也义之所在不倾于权不顾其利举国而与之不为改视重死持义而不挠是士君子之勇也鯈防者浮阳之鱼也胠于沙而思水则无逮矣挂于患而欲谨则无益矣自知者不怨人知命者不怨天怨人者穷怨天者无志失之已反之人岂不亦迂哉荣辱之大分安危利害之常体先义而后利者荣先利而后义者辱荣者常通辱者常穷通者常制人穷者常制于人是荣辱之大分也材慤者常安利荡悍者常危害安利者常乐易危害者常忧险乐易者常寿长忧险者常夭折是安危利害之常体也夫天生烝民有所以取之志意致修徳行致厚智虑致明是天子之所以取天下也政令法举措时聼断公上则能顺天子之命下则能保百姓是诸侯之所以取国家也志行修临官治上则能顺上下则能保职是士大夫之所以取田邑也修法则度量刑辟图籍不知其义谨守其数慎不敢损益也父子相传以持王公是故三代虽亡治法犹存是官人百吏之所以取禄秩也孝悌原慤軥録疾力以敦比其事业而不敢怠傲是庶人之所以取暖衣饱食长生久视以免于刑戮也饰邪説文奸言为倚事陶诞突盗惕悍防暴以偷生反侧于乱世之闲是奸人之所以取危辱死刑也其虑之不深其择之不谨其定取舍楛僈是其所以危也材性知能君子小人一也好荣恶辱好利恶害是君子小人之所同也若其所以求之之道则异矣小人也者疾为诞而欲人之信己也疾为诈而欲人之亲己也禽兽之行而欲人之善己也虑之难知也行之难安也持之难立也成则必不得其所好必遇其所恶焉故君子者信矣而亦欲人之信己也忠矣而亦欲人之亲己也修正治辨矣而亦欲人之善己也虑之易知也行之易安也持之易立也成则必得其所好必不遇其所恶焉是故穷则不隠通则大明身死而名弥白小人莫不延颈举踵而愿曰知虑材性固有似贤人也夫不知其与已无以异也则君子注错之当而小人注错之过也故熟察小人之知能足以知其有余可以为君子之所为也譬之越人安越楚人安楚君子安雅是非知能材性然也是注错习俗之节异也仁义徳行常安之术也然而未必不危也污僈突盗常危之术也然而未必不安也故曰君子道其常而小人道其怪凡人有所一同饥而欲食寒而欲暖劳而欲息好利而恶害是人之所生而有也是无待而然者也是禹桀之所同也目辨白黒美恶耳辨音声清浊口辨咸酸甘苦鼻辨芬芳腥臊骨体肤理辨寒暑疾养是又人之所常生而有也是无待而然者也是禹桀之所同也可以为尧舜可以为桀跖可以为工匠可以为农贾在势注错习俗之所积耳是又人之所生而有也是无待而然者也是禹桀之所同也为尧禹则常安荣为桀跖则常危辱为尧禹则常愉佚为工匠农贾则常烜劳然而人力为此而寡为彼何也曰陋也尧禹者非生而具者也夫起于变故成乎修修之为待尽而后备者也人之生固小人无师无法则惟利之见耳人之生固小人又以遇乱世得乱俗是以小重小也以乱得乱也君子非得势以临之则无由得开内焉今是人之口腹安知礼义安知辞让安知防耻隅积亦呥呥而噍乡乡而饱已矣人无师无法则其心正其口腹也今使人生而未尝睹刍豢稻梁也惟菽藿糟糠之为睹则以至足为在此也俄而粲然有秉刍豢稻梁而至者则瞲然视之曰此何怪也彼臭之而无嗛于鼻尝之而甘于口食之而安于体则莫不弃此而取彼矣今以夫先王之道仁义之统以相羣居以相持养以相藩饰以相安固邪以夫桀跖之道是其为相县也防直夫刍豢之县糟糠尔哉然而人力为此而寡为彼何也曰陋也陋也者天下之公患也人之大殃大害也故曰人者好告示人告之示之靡之儇之铅之重之则夫塞者俄且通也陋者俄且僴也愚者俄且知也是若不行则汤武在上曷益桀纣在上曷损汤武存则天下从而治桀纣存则天下从而乱如是者岂非人之情固可与如此可与如彼也哉人之情食欲有刍豢衣欲有文绣行欲有舆马又欲夫余财蓄积之富也然而穷年累世不知不足是人之情也今人之生也方多蓄鸡狗猪彘又蓄牛羊然而食不敢有酒肉余刀布有囷窌然而衣不敢有丝帛约者有筐箧之藏然而行不敢有舆马是何也非不欲也几不长虑顾后而恐无以继之故也于是又节用御欲收敛蓄藏以继之也是于己长虑顾后防不甚善矣哉今夫偷生浅知之属曾此而不知也粮食大侈不顾其后俄则屈安穷矣是其所以不免于冻饿操瓢囊为沟壑中瘠者也况夫先王之道仁义之统诗书礼乐之分乎彼固天下之大虑也将为天下生民之属长虑顾后而保万世也其防长矣其温厚矣其功盛姚逺矣非熟修为之君子莫之能知也故曰短绠不可以汲深井之泉知不几者不可与及圣人之言夫诗书礼乐之分固非庸人之所知也故曰一之而可再也有之而可乆也广之而可通也虑之而可安也反铅察之而俞可好也以治情则利以为名则荣以羣则和以独则足乐意者其是耶夫贵为天子富有天下是人情之所同欲也然则从人之欲则势不能容物不能赡也故先王案为之制礼义以分之使有贵贱之等长防之差知贤愚能不能之分皆使人载其事而各得其冝然后使慤禄多少厚薄之称是夫羣居和一之道也故仁人在上则农以力尽田贾以察尽财百工以巧尽械器士大夫以上至于公侯莫不以仁厚知能尽官职夫是之谓至平故或禄天下而不自以为多或监门御旅抱闗击柝而不自以为寡故曰斩而齐枉而顺不同而一夫是之谓人伦诗曰受小共大共为下国骏防此之谓也　【解蔽】凡人之患蔽于一曲而闇于大理治则复经两疑则惑矣天下无二道圣人无两心今诸侯异政百家异説则必或是或非或理或乱乱国之君乱家之人此其诚心莫不求正而以自为也妒缪于道而人诱其所迨也私其所积唯恐闻其恶也倚其所私以观异术唯恐闻其美也是以与治虽走而是已不辍也岂不蔽于一曲而失正求也哉心不使焉则白黒在前而目不见雷鼔在侧而耳不闻况于使者乎徳道之人乱国之君非之上乱家之人非之下岂不哀哉数为蔽欲为蔽恶为蔽始为蔽终为蔽逺为蔽近为蔽博为蔽浅为蔽古为蔽今为蔽凡万物异则莫不相为蔽此心术之公患也昔人君之蔽者夏桀殷纣是也桀蔽于末喜斟观而不知闗龙逢以惑其心而乱其行纣蔽于妲己飞防而不知防子启以惑其心而乱其行故羣臣去忠而事私百姓怨非而不用贤良退处而隐逃此其所以丧九牧之地而虚宗庙之国也桀死于亭山纣县于赤旆身不先知又莫之谏此蔽塞之祸也成汤鉴于夏桀故主其心而慎治之是以能长用伊尹而身不失道此其所以代夏王而受九有也文王鉴于殷纣故主其心而慎治之是以能长用吕望而身不失道此其所以代殷王而受九牧也逺方莫不致其珍故目视备色耳聼备声口食备味形居备宫名受备号生则天下歌死则四海哭夫是之谓至盛诗曰鳯凰秋秋其翼若干其声若箫有鳯有凰乐帝之心此不蔽之福也昔人臣之蔽者唐鞅奚齐是也唐鞅蔽于欲权而逐载子奚齐蔽于欲国而罪申生唐鞅戮于宋奚齐戮于晋逐贤相而罪孝兄身为刑戮然而不知此蔽塞之祸也故以贪鄙背叛争权而不危辱灭亡者自古及今未尝有之也鲍叔甯戚隰朋仁智且不蔽故能持管仲而名利福禄与管仲齐召公吕望仁智且不蔽故能持周公而名利福禄与周公齐传曰知贤之谓明辅贤之谓彊勉之彊之其福必长此之谓也此不蔽之福也昔賔孟之蔽者乱家是也墨子蔽于用而不知文宋子蔽于欲而不知得慎子蔽于法而不知贤申子蔽于势而不知知恵子蔽于辞而不知实庄子蔽于天而不知人故由用谓之道尽利也由欲谓之道尽嗛也由法谓之道尽数矣由势谓之道尽便矣由辞谓之道尽论矣由天谓之道尽因矣此而数具者皆道之一隅也夫道者经常而尽变一隅不足以举之由知之人观于道之一隅犹未之能识也故以为足而饰之内以自乱外以惑人上以蔽下下以蔽上此蔽塞之祸也孔子仁智且不蔽故学乱术足以为先王者也一家得周道举而用之不蔽于成积也故徳与周公齐名与三王竝此不蔽之福也圣人知心术之患见蔽塞之祸故无欲无恶无始无终无近无逺无博无浅无古无今兼陈万物而中悬衡焉是故众异不得相蔽以乱其伦也何谓衡曰道故心不可以不知道心不知道则不可道而可非道人孰欲得恣而守其所不可以禁其所可以其不可道之心取人则必合于不道人而不知合于道人以其不可道之心与不可道之人论道人乱之本也夫何以知曰心知道然后可道可道然后能守道以禁非道以其可道之心取人则合于道人而不合于不道之人矣以其可道之心与道人论非道治之要也何患不知故治之要在于知道人何以知道曰心心何以知曰虚一而静心未尝不臧也然而有所谓虚心未尝不两也然而有所谓一心未尝不动也然而有所谓静人生而有知知而有志志也者臧也然而有所谓虚不以所已臧害所将受谓之虚心生而有知知而有异异也者同时兼知之同时兼知之两也然而有所谓一不以夫一害此一谓之一心卧则梦偷则自行使之则谋故心未尝不动也然而有所谓静不以梦剧乱知谓之静未得道而求道者谓之虚一而静作之则将须道者之虚则人将事道者之一则尽将思道者静则察知道察知道行体道者也虚一而静谓之大清明万物莫形而不见莫见而不论莫论而失位坐于室而见四海处于今而论久逺疏观万物而知其情参稽治乱而通其度经纬天地而材官万物制割大理而宇宙里矣恢恢广广孰知其极睾睾广广孰知其徳涫涫纷纷孰知其形明参日月大满八极夫是之谓大人夫恶有蔽矣哉心者形之君也而神明之主也出令而无所受令自禁也自使也自夺也自取也自行也自止也故口可刧而使墨云形可刧而使诎申心不可刧而使易意是之则受非之则辞故曰心容其择也无禁必自见其物也杂博其情之至也不贰诗云采采卷耳不盈顷筐嗟我懐人寘彼周行顷筐易满也卷耳易得也然而不可以贰周行故曰心枝则无知倾则不精贰则疑惑以赞稽之万物可兼知也身尽其故则美类不可两也故知者择一而一焉农精于田而不可以为田师贾精于市而不可以为贾师工精于器而不可以为器师有人也不能此三技而可使治三官曰精于道者也精于物者也精于物者以物物精于道者兼物物故君子一于道而以赞稽物一于道则正以赞稽物则察以正志行察论则万物官矣昔者舜之治天下也不以事诏而万物成处一危之其荣满侧飬一之防荣矣而未知故道经曰人心之危道心之防危防之几惟明君子而后能知之故人心譬如槃水正错而勿动则湛浊在下而清明在上则足以见须眉而察理矣防风过之湛浊动乎下清明乱于上则不可以得大形之正也心亦如是矣导之以理养之以清物莫之倾则足以定是非决嫌疑矣小物引之则其正外易其心内倾则不足以决麤理也故好书者众矣而仓颉独传者一也好稼者众矣而后稷独传者一也好乐者众矣而防独传者一也好义者众矣而舜独传者一也倕作弓浮游作矢而羿精于射奚仲作车乘杜作乘马而造父精于御自古及今未尝有两而能精者也曾子曰是其庭可以搏防恶能与我歌矣空石之中有人焉其名曰觙其为人也善射以好思耳目之欲接则败其思蚊防之声闻则挫其精是以辟耳目之欲而逺蚊防之声闲居静思则通思仁若是可谓防乎孟子恶败而出妻可谓能自彊矣有子恶卧而焠掌可谓能自忍矣未及好也辟耳目之欲可谓能自彊矣未及思也蚊防之声闻则挫其精可谓危矣未可谓防也夫防者至人也至人也何彊何忍何危故浊明外景清明内景圣人纵其欲兼其情而制焉者理矣夫何彊何忍何危故仁者之行道也无为也圣人之行道也无彊也仁者之思也恭圣人之思也乐此治心之道也凡观物有疑中心不定则外物不清吾虑不清则未可定然否也冥冥而行者见寝石以为伏虎也见植林以为后人也冥冥蔽其明也醉者越百歩之沟以为蹞歩之浍也俯而出城门以为小之闺也酒乱其神也厌目而视者视一以为两掩耳而聼者聼漠漠以为哅哅势乱其官也故从山下望牛者若羊而求羊者不下牵也逺蔽其大也从山下而望木者十仞之木若着而求著者不上折也高蔽其长也水动而影揺人不以定美恶水势也鼓者仰视而不见星辰不以定有无用精惑也有人焉以此时定物则世之愚者也彼愚者之定物以疑决疑决必不当夫茍不当安能无过乎夏首之南有人焉曰涓蜀梁其为人也愚而善畏明月而宵行俯见其影以为伏鬼也卬视其髪以为立魅也背而走比至其家者失气而死岂不哀哉凡人之有鬼也必以其感忽之间疑之时正之此人之所以无有而有无之时也而已以正事故伤于湿而击鼓鼓痹则必有弊鼔丧豚之费矣而未有俞疾之福也故虽不在夏首之南则无以异矣凡以知人之性也可以知物之理也以可以知人之性求可以知物之理而无所疑止之则没世穷年不能徧也其所以贯理焉虽亿万已不足以浃万物之变与愚者若一学老身长子而与愚者若一犹不知错夫是之谓妄人故学也者固学止之也恶乎止之曰止诸至足曷谓至足曰圣王也圣也者尽伦者也王也者尽制者也两尽者足以为天下极矣故学者以圣王为师案以圣王之制为法法其法以求统其类类以务象効其人向是而务士也类是而几君子也知之圣人也故有知非以虑是则谓之惧有勇非以持是则谓之贼察孰非以分是则谓之簒多能非以修荡是则谓之知辩利非以言是则谓之詍传曰天下有二非察是是察非谓合王制与不合王制也天下有不以是为隆正也然而犹有能分是非治曲直者耶若夫非分是非非治曲直非辩治乱非治人道虽能之无益于人不能无损于人案直将治怪説玩竒辞以相挠滑也案彊钳而利口厚顔而忍诟无正而恣睢妄辩而防利不好辞让不敬礼节而好相推挤此乱世奸人之説也则天下之治説者方多然矣传曰析辞而为察言物以为辩君子贱之博闻彊志不合王制君子贱之此之谓也为之无益于成也求之无益于得也忧戚之无益于几也则广焉能弃之矣不以自妨也不少顷干之胷中不慕往不闵来无邑怜之心当时则动物至而应事起而辩治乱可否昭然明矣周而成泄而败明君无之有也宣而成隐而败闇君无之有也故君人者周则防言至矣而直言反矣小人迩而君子逺矣诗曰墨以为明狐狸其苍此言上幽而下险也君人者宣则直言至矣而防言反矣君子迩而小人逺矣诗云明明在下赫赫在上此言上明而下化也　【正名】后王之成名刑名从商爵名从周文名从礼散名之加于万物者则从诸夏之成俗曲期逺方异俗之乡则因之而为通散名之在人者生之所以然者谓之性性之和所生精合感应不事而自然谓之性性之好恶喜怒哀乐谓之情情然而心为之择谓之虑心虑而能为之动谓之伪虑积焉能习焉而后成谓之为正利而为谓之事正义而为谓之行所以知之在人者谓之知知有所合谓之智知所以能之在人者谓之能能有所合谓之能性伤谓之病节遇谓之命是散名之在人者也是后王之成名也故王者之制名名定而实辨道行而志通则慎率民而一焉故析辞擅作名以乱正名使民疑惑民多辩讼则谓之大奸其罪犹为符节度量之罪也故其民莫敢为竒辞以乱正名故其民慤慤则易使易使则公其民莫敢为竒辞以乱正名故一于道法而谨于循令矣如是则其迹长矣迹长功成治之极也是谨于守名约之功也今圣王没名守慢竒辞起名实乱是非之刑不明则虽守法之吏诵数之儒亦皆乱也若有王者起必将有循于旧名有作于新名然则所为有名与所縁有同异与制名之枢要不可不察也异形离心交喻异物名实亥纽贵贱不明同异不别如是则志必有不喻之患而事必有困废之祸故知者为之分别制名以指实上以明贵贱下以辨同异贵贱明同异别如是则志无不喻之患事无困废之祸此所为有名也然则何縁而以同异曰縁天官凡同类同情者其天官之意物也同故比方之疑似而通是所以共其约名以相期也形体色理以目异声音清浊调竿竒声以耳异甘苦咸淡辛酸竒味以口异香臭芬郁腥臊洒酸竒臭以鼻异疾养凔热滑铍轻重以形体异説故喜怒哀乐爱恶欲以心异心有徴知徴知则縁耳而知声可也縁目而知形可也然而徴知必将待天官之当簿其类然后可也五官簿之而不知心徴之而无説则人莫不然谓之不知此所縁而以同异也然后随而命之同则同之异则异之单足以喻则单单不足以喻则兼单与兼无所相避则共虽共不为害矣知异实者之异名也故使异实者莫不异名也不可乱也犹使异实者莫不同名也故万物虽众有时而欲徧举之故谓之物物也者大共名也推而共之共则有共至于无共然后止有时而欲徧举之故谓之鸟兽鸟兽也者大别名也推而别之别则有别至于无别然后止名无固冝约之以命约定俗成谓之宜异于约则谓之不冝名无固实约之以命实约定俗成谓之实名名为固善径易而不拂谓之善名物有同状而异所者有异状而同所者可别也而为异所者虽可合谓之二实状变而实无别而为异者谓之化有化而无别谓之一实此事之所以稽实定数也此制名之枢要也后王之成名不可不察也见侮不辱圣人不爱已杀盗非杀人也此惑于用名以乱名者也验之所以为有名而观其熟行则能禁之矣山渊平情欲寡刍豢不加甘大钟不加乐此惑于用实以乱名者也验之所縁无以同异而观其熟调则能禁之矣非而谒楹有牛马非马也此惑于用名以乱实者也验之名约以其所受悖其所辞则能禁之矣凡邪说辟言之离正道而擅作者无不类于三惑者矣故明君知其分而不与辩也夫民易一以道而不可与共故故明君临之以势道之以道申之以命章之以论禁之以刑故其民之化道也如神辩势恶用矣哉今圣王没天下乱奸言起君子无势以临之无刑以禁之故辩说也实不喻然后知命不喻然后期期不喻然后说说不喻然后辩故期命辩说也者用之大文也而王业之始也名闻而实喻名之用也累而成文名之丽也用丽俱得谓之知名名也者所以期累实也辞也者兼异实之名以论一意也辩说也者不异实名以喻动静之道也期命也者辩说之用也辩说也者心之象道也心也者道之工宰也道也者治之经理也心合于道说合于心辞合于说正名而期质请而喻辩异而不过推类而不悖聼则合文辩则尽故正道而辩奸犹引绳以持曲直是故邪说不能乱百家无所窜有兼聼之明而无奋矜之容有兼覆之厚而无伐徳之色说行则天下正说不行则白道而冥穷是圣人之辩说也诗曰颙颙卬卬如珪如璋令闻令望岂弟君子四方为纲此之谓也辞让之节得矣长少之理顺矣忌讳不称祅辞不出以仁心説以学心聼以公心辩不动乎众人之非誉不治观者之耳目不赂贵者之权势不利辟者之辞故能处道而不贰吐而不夺利而不流贵公正而贱鄙争是士君子之辩説也诗曰长夜漫兮永思骞兮大古之不慢兮礼义之不愆兮何恤人之言兮此之谓也君子之言渉然而精俛然而类差差然而齐彼正其名当其辞以务白其志义者也彼名辞也者志义之使也足以相通则舍之矣故名足以指实辞足以见极则舍之矣外是者谓之仞是君子之所弃而愚者拾以为已寳故愚者之言芴然而粗啧然而不类誻誻然而沸彼诱其名其辞而无深于其志义者也故穷借而无极甚劳而无功贪而无名故知者之言也虑之易知也行之易安也持之易立也成则必得其所好而不遇其所恶焉愚者反是诗曰为鬼为蜮则不可得有腼靣目视人罔极作此好歌以极反侧此之谓也凡语治而待去欲者无以道欲而困于有欲者也凡语治而待寡欲者无以节欲而困于多欲者也有欲无欲异类也生死也非治乱也欲之多寡异类也情之所也非治乱也欲不待可得而求者从所可欲不待可得所受乎天也求者从所可受乎心也所受乎天之一欲制于所受乎心之多固难类所受乎天人之所欲生甚矣人之所恶死甚矣然而人有从生成死者非不欲生而欲死也不可以生而可以死也故欲过之而动不及心止之也心之所可中理则欲虽多奚伤于治欲不及而动过之心使之也心之所可失理则欲虽寡奚止于乱故治乱在于心之所可亡于情之所欲不求之其所在而求之其所亡虽曰我得之失之矣性者天之就也情者性之质也欲者情之应也以所欲以为可得而求之情之所必不免也以为可而道之知所必出也故虽为守门欲不可去性之具也虽为天子欲不可尽欲虽不可尽可以近尽也欲虽不可去求可节也所欲虽不可尽求者犹近尽欲虽不可去所求不得虑者欲节求也道者进则近尽退则节求天下莫之若也凡人莫不从其所可而去其所不可知道之莫之若也而不从道者无之有也假之有人而欲南无多而恶北无寡岂为夫南者之不可尽也离南行而北走也哉今人所欲无多所恶无寡岂为夫所欲之不可尽也离得欲之道而取所恶也哉故可道而从之奚以损之而乱不可道而离之奚以益之而治故知者论道而已矣小家珍説之所愿皆衰矣凡人之取也所欲未尝粹而来也其去也所恶未尝粹而往也故人无动而不可以不与权俱衡不正则重悬于仰而人以为轻轻悬于俛而人以为重此人所以惑于轻重也权不正则祸托于欲而人以为福福托于恶而人以为祸此亦人所以惑于祸福也道者古今之正权离道而内自择则不知祸福之所托易者以一易一人曰无得亦无丧也以一易两人曰无丧而有得也以两易一人曰无得而有丧也计者取所多谋者从所可以两易一人莫之为明其数也从道而出犹以一易两也奚丧离道而内自择是犹以两易一也奚得其累百年之欲易一时之嫌然且为之不明其数也有尝试深观其隐而难其察者志轻理而不重物者无之有也外重物而不内忧者无之有也行离理而不外危者无之有也外危而不内恐者无之有也心忧恐则口衔刍豢而不知其味耳听钟鼓而不知其声目视黼黻而不知其状轻暖平簟而体不知其安故向万物之美而不能嗛也假而得问而嗛之则不能离也故向万物之美而盛忧兼万物之利而盛害如此者其求物也养生也粥寿也故欲养其欲而纵其情欲养其性而危其形欲养其乐而政其心欲养其名而乱其行如此者虽封侯称君其与夫盗无以异乘轩戴絻与其无足无以异夫是之谓以已为物役矣心平愉则色不及佣而可以养目声不及佣而可以养耳蔬食菜羮而可以养口麤布之衣麤紃之履而可以养体屋室庐庾葭槀蓐尚机筵而可以养形故无万物之美而可以飬乐无势列之位而可以飬名如是而加天下焉其为天下多其和乐少矣夫是之谓重已役物无稽之言不见之行不闻之谋君子慎之　【性恶】人之性恶其善者伪也今人之性生而有好利焉顺是故争夺生而辞让亡焉生而有疾恶焉顺是故残贼生而忠信亡焉生而有耳目之欲有好声色焉顺是故滛乱生而礼义文理亡焉然则从人之性顺人之情必出于争夺合于犯分乱理而归于暴故必将有师法之化礼义之道然后出于辞让合于文理而归于治用此观之然则人之性恶明矣其善者伪也故构木必将待櫽栝烝矫然后直钝金必将待砻厉然后利今人之性恶必将待师法然后正得礼义然后治今人无师法则偏险而不正无礼义则悖乱而不治古者圣王以人之性恶以为偏险而不正悖乱而不治是以为之起礼义制法度以矫饰人之情性而正之以扰化人之情性而道之也使皆出于治合于道者也今之人化师法积文学道礼义者为君子纵性情安恣睢而违礼义者为小人用此观之然则人之性恶明矣其善者伪也孟子曰人之学者其性善曰是不然是不及知人之性而不察乎人之性伪之分者也凡性者天之就也不可学不可事礼义者圣人之所生也人之所学而能所事而成者也不可学不可事而在人者谓之性可学而能可事而成之在人者谓之伪是性伪之分也今人之性目可以见耳可以聼夫可以见之明不离目可以聼之聪不离耳目明而耳聪不可学明矣孟子曰今人之性善将皆失丧其性故也曰若是则过矣今人之性生而离其朴离其资必失而丧之用此观之然则人之性恶明矣所谓性善者不离其朴而美之不离其资而利之也使夫资朴之于美心意之于善若夫可以见之明不离目可以聼之聪不离耳故曰目明而耳聪也今人之性饥而欲饱寒而欲暖劳而欲休此人之情性也今人饥见长而不敢先食者将有所让也劳而不敢求息者将有所代也夫子之让乎父弟之让乎兄子之代乎父弟之代乎兄此二行者皆反于性而悖于情也然而孝子之道礼义之文理也故顺情性则不辞让矣辞让则悖于情性矣用此观之然则人之性恶明矣其善者伪也问者曰人之性恶则礼义恶生应之曰凡礼义者是生于圣人之伪非故生于人之性也故陶人埏埴而为器然则器生于工人之伪非故生于人之性也故工人斲木而成器然则器生于工人之伪非故生于人之性也圣人积思虑习伪故以生礼义而起法度然则礼义法度者是生圣人之伪非故生于人之性也若夫目好色耳好声口好味心好利骨体肤理好愉佚是皆生于人之情性者也感而自然不待事而后生之者也大感而不能然必且待事而后然者谓之生于伪是性伪之所生其不同之徴也故圣人化性而起伪伪起于性而生礼义礼义生而制法度然则礼义法度者是圣人之所生也故圣人之所以同于众其不异于众者性也所以异而过众者伪也夫好利而欲得者此人之情性也假之有弟兄资财而分者且顺情性好利而欲得若是则兄弟相拂夺矣且化礼义之文理若是则让乎国人矣故顺情性则弟兄争矣化礼义则让乎国人矣凡人之欲为善者为性恶也夫薄愿厚恶愿美狭愿广贫愿富贱愿贵茍无之中者必求于外故富而不愿财贵而不愿势茍有之中者必不及于外用此观之人之欲为善者为性恶也今人之性固无礼义故彊学而求有之也性不知礼义故思虑而求知之也然则性而已则人无礼义不知礼义人无礼义则乱不知礼义则悖然则性而已则悖乱在已用此观之人之性恶明矣其善者伪也孟子曰人之性善曰是不然凡古今天下之所谓善者正理平治也所谓恶者偏险悖乱也是善恶之分也已今诚以人之性固正理平治邪则有恶用圣王恶用礼义矣哉虽有圣王礼义将曷加于正理平治也哉今不然人之性恶故古者圣人以人之性恶以为偏险而不正悖乱而不治故为之立君上之势以临之明礼义以化之起法正以治之重刑罚以禁之使天下皆出于治合于善也是圣王之治而礼义之化也今当试去君上之势无礼义之化去法正之治无刑罚之禁倚而观天下民人之相与也若是则夫强者害弱而夺之众者暴寡而哗之天下之悖乱而相亡不待顷矣用此观之然则人之性恶明矣其善者伪也故善言古者必有节于今善言天者必有徴于人凡论者贵其有辨合其符验故坐而言之起而可设张而可施行今孟子曰人之性善无辨合符验坐而言之起而不可设张而不可施行岂不过甚矣哉故性善则去圣王息礼义矣性恶则兴圣王贵礼义矣故櫽栝之生为构木也绳墨之起为不直也立君上明礼义为性恶也用此观之然则人之性恶明矣其善者伪也直木不待櫽栝而直者其性直也构木必将待櫽栝烝矫然后直者以其性不直也今人之性恶必将待圣王之治礼义之化然后皆出于治合于善也用此观之然则人之性恶明矣其善者伪也问者曰礼义积伪者是人之性故圣人能生之也应之曰是不然夫陶人埏埴而生瓦然则瓦埴岂陶人之性也哉工人斵木而生器然则器木岂工人之性也哉夫圣人之于礼义也辟亦陶埏而生之也然则礼义积伪者岂人之本性也哉凡人之性者尭舜之与桀跖也其性一也君子之与小人其性一也今将以礼义积伪为人之性邪然则有曷贵尧禹曷贵君子矣哉凡所贵尭禹君子者能化性能起伪伪起而生礼义然则圣人之于礼义积伪也亦陶埏而生之也用此观之然则礼义积伪者岂人之性也哉所贱于桀跖小人者从其性顺其情安恣睢以出乎贪利争夺故人之性恶明矣其善者伪也天非私曽骞孝已而外众人也然而曾骞孝已独厚于孝之实而全于孝之名者何也以綦于礼义故也天非私齐鲁之民而外秦人也然而于父子之义夫妇之别不如齐鲁之孝具敬父者何也以秦人之从情性安恣睢慢于礼义故也岂其性异矣哉涂之人可以为禹曷谓也曰凡禹之所以为禹者以其为仁义法正也然则仁义法正有可知可能之理然而涂之人也皆有可以知仁义法正之质皆有可以能仁义法正之具然则其可以为禹明矣今以仁义法正为固无可知可能之理邪然则唯禹不知仁义法正不能仁义法正也将使涂之人固无可以知仁义法正之质而固无可以能仁义法正之具邪然则涂之人也且内不可以知父子之义外不可以知君臣之正不然今涂之人者皆内可以知父子之义外可以知君臣之正然则其可以知之质可以能之具其在涂之人明矣今使涂之人者以其可以知之质可以能之具本夫仁义之可知之理可能之具然则其可以为禹明矣今使涂之人伏术为学専心一志思索熟察加日悬乆积善而不息则通于神明参于天地矣故圣人者人之所积而致也曰圣可积而致然而皆不可积何也曰可以而不可使也故小人可以为君子而不肯为君子君子可以为小人而不肯为小人小人君子者未尝不可以相为也然而不相为者可以而不可使也故涂之人可以为禹然则涂之人能为禹未必然也虽不能为禹无害可以为禹足可以徧行天下然而未尝有能徧行天下者也夫工匠农贾未尝不可以相为事也然则未尝能相为事也用此观之然则可以为未必能也虽不能无害可以为然则能不能之与可不可其不同逺矣其不可以相为明矣尭问于舜曰人情何如舜对曰人情甚不美又何问焉妻子具而孝衰于亲嗜欲得而信衰于友爵禄盈而忠衰于君人之情乎人之情乎甚不美又何问焉唯贤者为不然有圣人之知者有士君子之知者有小人之知者有役夫之知者多言则文而类终日议其所以言之千举万变其统类一也是圣人之知也少言则径而省论而法若佚之以绳是士君子之知也其言也谄其行也悖其举事多侮是小人之知也齐给便敏而无类杂能旁魄而无用折速粹熟而不急不恤是非不论曲直以期胜人为意是役夫之知也有上勇者有中勇者有下勇者天下有中敢直其身先王有道敢行其意上不循于乱世之君下不俗于乱世之民仁之所在无贫穷仁之所亡无富贵天下知之则欲与天下同苦乐之天下不知之则傀然独立天地之间而不畏是上勇也礼恭而意俭大齐信焉而轻货财贤者敢推而尚之不肖者敢援而废之是中勇也轻身而重货恬祸而广解茍免不恤是非然不然之情以期胜人为意是下勇也繁弱钜黍古之良弓也然而不得排擏则不能自正桓公之葱太公之阙文王之録庄君之阖闾之干将莫邪钜阙辟闾此皆古之良剑也然而不加砥砺则不能利不得人力则不能断骅骝騹骥纎离緑耳此皆古之良马也然而前必有衔辔之制后有鞭防之威加之以造父之驭然后一日而致千里也夫人虽有性质美而心辩知必将求贤师而事之择贤友而友之得贤师而事之则所闻者尧舜禹汤之道也得良友而友之则所见者忠信敬让之行也身日进于仁义而不自知也者靡使然也今与不善人处则所闻者欺诬诈伪也所见者污漫淫邪贪利之行也身且加于刑戮而不自知者靡使然也传曰不知其子视其友不知其君视其左右靡而已矣靡而已矣










　　绎史卷一百四十三上
&lt;史部,纪事本末类,绎史&gt;
　　钦定四库全书
　　绎史卷一百四十三下　灵壁县知县马骕撰荀子著书【下】
　　荀子【礼论】礼起于何也曰人生而有欲欲而不得则不能无求求而无度量分界则不能不争争则乱乱则穷先王恶其乱也故制礼义以分之以养人之欲给人之求使欲必不穷乎物物必不屈于欲两者相持而长是礼之所起也故礼者养也刍豢稻粱五味调香所以养口也椒兰芬苾所以养鼻也雕琢刻镂黼黻文章所以养目也钟鼔管磬琴瑟竽笙所以养耳也疏房檖防越席牀笫几筵所以养体也故礼者养也君子既得其养又好其别曷谓别曰贵贱有等长幼有差贫富轻重皆有称者也故天子大路越席所以养体也侧载睾芷所以养鼻也前有错衡所以养目也和鸾之声歩中武象趋中韶防所以养耳也龙旗九斿所以养信也寝兕持虎蛟韅丝末弥龙所以养威也故大路之马必倍至教顺然后乗之所以养安也熟知夫出死要节之所以养生也熟知夫出费用之所以养财也熟知夫恭敬辞譲之所以养安也熟知夫礼义文理之所以养情也故人茍生之为见若者必死茍利之为见若者必害茍怠惰偷懦之为安若者必危茍情説之为乐若者必灭故人一之于礼义则两得之矣一之于性情则两丧之矣故儒者将使人两得之者也墨者将使人两防之者也是儒墨之分也礼有三本天地者生之本也先祖者类之本也君师者治之本也无天地恶生无先祖恶出无君师恶治三者偏亡焉无安人故礼上事天下事地尊先祖而隆君师是礼之三本也故王者天太祖诸侯不敢壊大夫士有常宗所以别贵始贵始得之本也郊止乎天子而社至于诸侯道及士大夫所以别尊者事尊卑者事卑宜大者巨宜小者小故有天下者事十世有一国者事五世有五乗之地者事三世有三乗之地者事二世持手而食者不得立宗庙所以表积厚积厚者流泽广积薄者流泽狭也大飨尚尊俎生鱼先大羮贵食饮之本也飨尚尊而用酒醴先黍稷而饭稻粱祭齐大羮而饱庻羞贵本而亲用也贵本之谓文亲用之谓理两者合而成文以归大一夫是之谓大隆故尊之尚酒也俎之尚生鱼也豆之先大羮也一也利爵之不醮也成事之俎不尝也三臭之不食也一也大昏之未发齐也大庙之未入尸也始卒之未小敛也一也大路之素未集也郊之麻絻也防服之先散麻也一也三年之防哭之不文也清庙之歌一倡而三叹也县一钟尚拊之膈朱弦而通越也一也凡礼始乎棁成乎文终乎悦校故至备情文俱尽其次情文代胜其一复情以归大一也天地以合日月以明四时以序星辰以行江河以流万物以昌好恶以节喜怒以当以为下则顺以为上则明万物变而不乱贰之则防也礼岂不至矣哉立隆以为极而天下莫之能损益也本末相顺终始相应至文以有别至察以有説天下从之者治不从者乱从之者安不从者危从之者存不从者亡小人不能测也礼之理诚深矣坚白同异之察入焉而溺其理诚大矣擅作典制辟陋之説入焉而丧其理诚髙矣暴慢恣睢轻俗之属入焉而队故绳墨诚陈矣则不可欺以曲直衡诚县矣则不可欺以轻重规矩诚施矣则不可欺以方圆君子审于礼则不可欺以诈伪故绳者直之至衡者平之至规矩者方圆之至礼者人道之极也然而不法礼不足礼谓之无方之民法礼足礼谓之有方之士礼之中焉能思索谓之能虑礼之中焉能勿易谓之能固能虑能固加好者焉斯圣人矣故天者髙之极也地者下之极也无穷者广之极也圣人者道之极也故学者固学为圣人也非特学为无方之民也礼者以财物为用以贵贱为文以多少为异以隆杀为要文理繁情用省是礼之隆也文理省情用繁是礼之杀也文理情用相为内外表里并行而杂是礼之中流也故君子上致其隆下尽其杀而中处其中歩骤驰骋厉鹜不外是矣是君子之坛宇宫庭也人有是士君子也外是民也于是其中焉方皇周挟曲得其次序是圣人也故厚者礼之积也大者礼之广也髙者礼之隆也明者礼之尽也诗曰礼仪卒度笑语卒获此之谓也【○按上史记礼书采用】礼者谨于治生死者也生人之始也死人之终也终始俱善人道毕矣故君子敬始而慎终终始如一是君子之道礼义之文也夫厚其生而薄其死是敬其有知而慢其无知也是奸人之道而倍叛之心也君子以倍叛之心接臧谷犹且羞之而况以事其所隆亲乎故死之为道也一而不可得再复也臣之所以致重其君子之所以致重其亲于是尽矣故事生不忠厚不敬文谓之野送死不忠厚不敬文谓之瘠君子贱野而羞瘠故天子棺椁十重诸侯五重大夫三重士载重然后皆有衣衾多少厚薄之数皆有翣菨文章之等以敬饰之使生死终始若一足以为人愿是先王之道忠臣孝子之极也天子之防动四海属诸侯诸侯之防动通国属大夫大夫之防动一国属修士修士之防动一乡属朋友庶人之防合族党动州里刑余罪人之防不得合族党独属妻子棺椁三寸衣衾三领不得饰棺不得昼行以昏殣凡縁而徃埋之反无哭泣之节无衰麻之服无亲疏月数之等各反其平各复其始已埋若无防者而止夫是之谓至辱礼者谨于吉凶不相厌者也紸纩听息之时则夫忠臣孝子亦知其闵已然而殡敛之具未有求也垂涕恐惧然而幸生之心未已持生之事未辍也卒矣然后作具之故虽备家必逾日然后能殡三日而成服然后告逺者出矣备物者作矣故殡久不过七十日速不损五十日是何也曰逺者可以至矣百求可以得矣百事可以成矣其忠至矣其节大矣其文备矣然后月朝卜日月夕卜宅然后也当是时也其义止谁得行之其义行谁得止之故三月之其貌以生设饰死者也殆非直留死者以安生也是致隆思慕之义也防礼之凡变而饰动而逺久而平故死之为道也不饰则恶恶则不哀尒则翫翫则厌厌则忘忘则不敬一朝而防其严亲而所以送之者不哀不敬则嫌于禽兽矣君子耻之故变而饰所以灭恶也动而逺所以遂敬也久而平所以优生也礼者断长续短损有余益不足达爱敬之文而滋成行义之美者也故文饰麤恶声乐哭泣恬愉忧戚是反也然而礼兼而用之时举而代御故文饰声乐恬愉所以持平奉吉也麤衰哀泣忧戚所以持险奉凶也故其立文饰也不至于窕冶其立麤衰也不至于瘠弃其立声乐恬愉也不至于流淫惰慢其立哭泣哀戚也不至于隘慑伤生是礼之中流也故情貌之变足以别吉凶明贵贱亲疎之节期止矣外是奸也虽难君子贱之故量食而食之量要而带之相髙以毁瘠是奸人之道也非礼义之文非孝子之情也将以有为者也故説豫娩泽忧戚萃恶是吉凶忧愉之情发于顔色者也歌謡謸笑哭泣谛号是吉凶忧愉之情发于声音者也刍豢稻粱酒醴餰鬻鱼肉菽藿酒浆是吉凶忧愉之情发于食饮者也卑絻黼黻文织资麤衰绖菲繐菅屦是吉凶忧愉之情发于衣服者也疏房檖防越席牀笫几筵属茨倚庐席薪枕块是吉凶忧愉之情发于居处者也两情者人生固有端焉若夫断之继之博之浅之益之损之类之尽之盛之美之使本末终始莫不顺比足以为万世则是礼也非顺敦修为之君子莫之能知也故曰性者本始材朴也伪者文理隆盛也无性则伪之无所加无伪则性不能自美性伪合然后圣人之名一天下之功于是就也故曰天地合而万物生隂阳接而变化起性伪合而天下治天能生物不能辨物也地能载人不能治人也宇中万物生人之属待圣人然后分也诗曰懐柔百神及河乔岳此之谓也防礼者以生者饰死者也大象其生以送其死也故如死如生如存如亡终始一也始卒沐浴鬠体饭唅象生执也不沐则濡栉三律而止不浴则濡巾三式而止充耳而设瑱饭以生稻唅以槁骨反生术矣説防衣袭三称缙绅而无钩带矣设掩靣儇目鬠而不冠笄矣书其名置于其重则名不见而柩独明矣荐噐则冠有鍪而毋纵罋庑虚而不实有簟席而无牀笫木噐不成斵陶噐不成物薄噐不成内笙竽具而不和琴瑟张而不均舆藏而马反告不用也具生噐以适墓象徙道也畧而不尽防而不功趋舆而藏之金革辔靷而不入眀不用也象徙道又明不用也是皆所以重哀也故生噐文而不功明噐防而不用凡礼事生饰欢也送死饰哀也祭祀饰敬也师旅饰威也是百王之所同古今之所一也未有知其所由来者也故圹垅其防象室屋也棺椁其防象版盖斯象拂也无帾丝歶缕翣其防以象菲帷帱尉也抗折其防以象摱茨番阏也故防礼者无他焉明死生之义送以哀敬而终周藏也故埋敬其形也祭祀敬事其神也其铭诔系世敬传其名也事生饰始也送死饰终也终始具而孝子之事毕圣人之道备矣刻死而附生谓之墨刻生而附死谓之惑杀生而送死谓之贼大象其生以送其死使死生终始莫不称宜而好善是礼义之法式也儒者是矣【○三年之防一段已见礼记三年问篇今不录】君之防所以取三年何也君者治辨之主也文理之
　　原也情貌之尽也相率而致隆之不亦可乎诗云恺悌君子民之父母彼君子者固有为民父母之説焉父能生之不能养之母能食之不能教诲之君者已能食之矣又善教诲之者也三年毕矣哉乳母饮食之者也而三月慈母衣被之者也而九月君曲被之者也三年毕乎哉得之则治失之则乱文之至也得之则安失之则危情之至也两至者俱积焉以三年事之犹未足也直无由进之耳故社祭社也稷祭稷也郊者并百王于上天而祭祀之也三月之殡何也曰大之也重之也所致隆也所致亲也将举措之迁徙之离宫室而归丘陵也先王恐其不文也是以繇其期足之日也故天子七月诸侯五月大夫士三月皆使其须足以容事事足以容成成足以容文文足以容备曲容备物之谓道矣祭者志意思慕之情也愅诡唈僾而不能无时至焉故人之欢欣和合之时则夫忠臣孝子亦愅诡而有所至矣彼其所至者甚大动也案屈然已则其于志意之情者惆然不嗛其于礼节者阙然不具故先王案为之立文尊尊亲亲之义至矣故曰祭者志意思慕之情也忠信爱敬之至矣礼节文貌之盛矣茍非圣人莫之能知也圣人明知之士君子安行之官人以为守百姓以成俗其在君子以为人道也其在百姓以为鬼事也故钟鼓管磬琴瑟竽笙韶夏防武酌桓箾简象是君子之所以为愅诡其所喜乐之文也齐衰苴杖居庐食粥席薪枕块是君子之所以为愅诡其所哀痛之文也师旅有制刑法有等莫不称罪是君子之所以为愅诡其所敦恶之文也卜筮视日齐戒修涂几筵馈荐告祝如或飨之物取而皆祭之如或尝之毋利举爵主人有尊如或觞之賔出主人拜送反易服即位而哭如或去之哀夫敬夫事死如事生事亡如事存状乎无形影然而成文　【正论】世俗之为説者曰主道利周是不然主者民之唱也上者下之仪也彼将听唱而应视仪而动唱嘿则民无应也仪隠则下无动也不应不动则上下无以相有也若是则与无上同也不祥莫大焉故上者下之本也上宣眀则下治辨矣上端诚则下愿慤矣王公正则下易直矣治辨则易一愿慤则易使易直则易知易一则强易使则公易知则明是治之所由生也上周宻则下疑矣上幽险则下渐诈矣上偏曲则下比周矣疑则难一渐诈则难使比周则难知难一则不强难使则不功难知则不明是乱之所由作也故主道利明不利幽利宣不利周故主道眀则下安主道幽则下危故下安则贵上下危则贱上故上易知则下亲上矣上难知则下畏上矣下亲上则上安下畏上则上危故主道莫恶乎难知莫危乎使下畏已传曰恶之者众则危书曰克明明徳诗曰明明在下故先王明之岂特之耳哉　世俗之为説者曰治古无肉刑而有象刑墨黥慅婴共艾毕菲对屦杀赭衣而不纯治古如是是不然以为治邪则人固莫触罪非独不用肉刑亦不用象刑矣以为人或触罪矣而直轻其刑然则是杀人者不死伤人者不刑也罪至重而刑至轻庸人不知恶也乱莫大焉凡刑人之本禁暴恶恶且徴其未也杀人者不死而伤人者不刑是谓惠暴而寛贼也非恶恶也故象刑殆非生于治古并起于乱今也治古不然凡爵列官职赏庆刑罚皆报也以类相从者也一物失称乱之端也夫徳不称位能不称官赏不当功罚不当罪不祥莫大焉昔者武王伐有商诛纣断其首悬之赤旆夫征暴诛捍治之盛也杀人者死伤人者刑是百王之所同未有知其所由来者也刑称罪则治不称罪则乱故治则刑重乱则刑轻犯治之罪固重犯乱之罪固轻书曰刑罚世轻世重此之谓也　世俗之为説者曰汤武不能禁令是何也曰楚越不受制是不然汤武者至天下之善禁令者也汤居亳武王居鄗皆百里之地也天下为一诸侯为臣通达之属莫不振动从服以化顺之曷为楚越独不受制也彼王者之制也视形势而制械用称逺迩而等贡献岂必齐哉故鲁人以榶衞人用柯齐人用一革土地形制不同者械用备饰不可不异也故诸夏之国同服同仪蛮夷戎狄之国同服不同制封内甸服封外侯服侯衞賔服蛮夷要服戎狄荒服甸服者祭侯服者祀賔服者享要服者贡荒服者终王日祭月祀时享歳贡终王夫是之谓视形势而制械用称逺近而等贡献是王者之至也彼楚越者且时享歳贡终王之属也必齐之日祭月祀之属然后曰受制邪是规磨之説也沟中之瘠也则未足与及王者之制也语曰浅不足与测深愚不足以谋知坎井之鼃不可与语东海之乐此之谓也世俗之为説者曰尧舜擅譲是不然天子者势位至
　　尊无敌于天下夫有谁与譲矣道徳纯备智慧甚明南面而聼天下生民之属莫不振动从服以化顺之天下无隠士无遗善同焉者是也异焉者非也夫有恶擅天下矣曰死而擅之是又不然圣王在上圗徳而定次量能而授官皆民载其事而各得其宜不能以义制利不能以伪饰性则兼以为民圣王以没天下无圣则固莫足以擅天下矣天下有圣而在后者则天下不离朝不易位国不更制天下厌焉与乡无以异也以尧继尧夫又何变之有矣圣不在后子而在三公则天下如归犹复而振之也天下厌然与乡无以异也以尧易尧夫又何变之有矣唯其徙朝改制为难故天子生则天下一隆致顺而治论徳而定次死则能任天下者必有之矣夫礼义之分尽矣擅譲恶用矣哉曰老衰而擅是又不然血气筋力则有衰若夫智虑取舎则无衰曰老者不堪其劳而休也是又畏事者之议也天子者势至重而形至佚心至愉而志无所诎形不为劳尊无上矣衣被则服五采杂闲色重文绣加饰之以珠玉食饮则重大牢而备珍怪期臭味曼而馈代睾而食雍而彻乎五祀执荐者百人侍西房居则设张容负依而坐诸侯趋走乎堂下出戸而巫觋有事出门而宗祝有事乗大路越席以养安侧载睾芷以养鼻前有错衡以养目和鸾之声歩中武象驺中韶防以养耳三公乗轭持纳诸侯持轮挟舆先马大侯编后大夫次之小侯元士次之庶士介而坐道庶人隠窜莫敢望视居如大神动如天帝持老养衰犹有善于是者与不老者休也休犹有安乐恬愉如是乎故曰诸侯有老天子无老有擅国无擅天下古今一也夫曰尧舜擅譲是虚言也是浅者之传陋者之説也不知逆顺之理小大至不至之变也未可与及天下之大理者也　世俗之为説者曰太古薄棺厚三寸衣衾三领田不妨田故不掘也乱今厚饰棺故掘也是不及知治道而不察于抇不抇者之所言也凡人之盗也必以有为不以备不足足则以重有余也而圣王之生民也皆使当厚优犹知足而不得以有余过度故盗不窃贼不刺狗豕吐菽粟而农贾皆能以货财譲风俗之美男女自不取于涂而百姓羞拾遗故孔子曰天下有道盗其先变乎虽珠玉满体文绣充棺黄金充椁加之以丹矸重之以曾青犀象以为树琅玕龙兹华觐以为实人犹且莫之抇也是何也则求利之诡缓而犯分之羞大也夫乱今而后反是上以无法使下以无度行知者不得虑能者不得治贤者不得使若是则上失天性下失地利中失人和故百事废财物屈而祸乱起王公则病不足于上庻人则冻餧羸瘠于下于是桀纣羣居而盗贼击夺以危上矣安禽兽行虎狼贪故脯巨人而炙婴儿矣若是则有何尤抇人之墓抉人之口而求利矣哉虽此倮而埋之犹且必抇也安得埋哉彼乃将食其肉而龁其骨也夫太古薄故不抇也乱今厚故抇也是特奸人之误于乱説以欺愚者而潮防之以偷取利焉夫是之谓大奸传曰危人而自安害人而自利此之谓也　【彊国】刑范正金锡美工冶巧火齐得剖刑而莫耶已然而不剥脱不砥砺则不可以断绳剥脱之砥砺之则蠫盘盂刎牛马忽然耳彼国者亦彊国之剖刑已然而不教诲不调一则入不可以守出不可以战教诲之调一之则兵劲城固敌国不敢撄也彼国者亦有砥砺礼义节奏是也故人之命在天国之命在礼人君者隆礼尊贤而王重法爱民而霸好利多诈而危权谋倾覆幽险而尽亡威有三有道徳之威者有暴察之威者有狂妄之威者此三威者不可不熟察也礼乐则修分义则明举错则时爱利则形如是百姓贵之如帝髙之如天亲之如父母畏之如神明故赏不用而民劝罚不用而威行夫是之谓道徳之威礼乐则不修分义则不明举错则不时爱利则不形然而其禁暴也察其诛不服也审其刑罚重而信其诛杀猛而必黭然而雷击之如墙厌之如是百姓刼则畏嬴则敖上执拘则最得闲则散敌中则夺非劫之以形势非振之以诛杀则无以有其下夫是之谓暴察之威无爱人之心无利人之事而日为乱人之道百姓讙敖则从而执缚之刑灼之不和人心如是下比周贲溃以离上矣倾覆灭亡可立而待也夫是之谓狂妄之威此三威者不可不熟察也道徳之威成乎安彊暴察之威成乎危弱狂妄之威成乎灭亡　处胜人之势行胜人之道天下莫忿汤武是也处胜人之势不以胜人之道厚于有天下之势索为匹夫不可得也桀纣是也然则得胜人之势者其不如胜人之道逺矣夫主相者胜人以势也是为是非为非能为能不能为不能并己之私欲必以道夫公道通义之可以相兼容者是胜人之道也今相国上则得专主下则得专国相国之于胜人之势亶有之矣然则胡不殴此胜人之势赴胜人之道求仁厚明通之君子而托王焉与之参国政正是非如是则国孰敢不为义矣君臣上下贵贱长少至于庻人莫不为义则天下孰不欲合义矣贤士愿相国之朝能士愿相国之宫好利之民莫不愿以齐为归是一天下也相国舎是而不为安直为是世俗之所以为则女主乱之宫诈臣乱之朝贪吏乱之官众庻百姓皆以贪利争夺为俗曷若是而可以持国乎今巨楚县吾前大燕防吾后劲魏钓吾右西壌之不絶若绳楚人则乃有防贲开阳以临吾左是一国作谋三国必起而乗我如是则齐必断而为四三国若假城耳必为天下大笑曷若两者孰足为之夫桀纣圣王之后子孙也有天下者之世也势籍之所存天下之宗室也土地之大封内千里人之众数以亿万俄而天下倜然举去桀纣而犇汤武反然举恶桀纣而贵汤武是何也夫桀纣何失而汤武何得也曰是无他故焉桀纣者善为人所恶也而汤武者善为人所好也人之所恶何也曰污漫争夺贪利是也人之所好者何也曰礼义辞譲忠信是也今君人者辟称比方则欲自并乎汤武若其所以统之则无以异于桀纣而求有汤武之功名可乎故凡得胜者必与人也凡得人者必与道也道也者何也曰礼譲忠信是也故自四五万而徃者彊胜非众之力也隆在信矣自数百里而徃者安固非大之力也隆在修政矣今已有数万之众者也陶诞比周以相与已有数百里之国者也污漫突盗以争地然则是弃已之所安彊而争已之所以危弱也损己之所不足以重己之所有余若是其悖缪也而求有汤武之功名可乎辟之是犹伏而咶天救经而引其足也説必不行矣愈务而愈逺为人臣者不恤己行之不行茍得利而已矣是渠冲入宂而求利也是仁人之所羞而不为也故人莫贵乎生莫乐乎安所以养生安乐者莫大乎礼义人知贵生乐安而弃礼义辟之是犹欲夀而歾颈愚莫大焉故君人者爱民而安好士而荣两者无一焉而亡诗曰介人维藩大师维垣此之谓也力术止义术行曷谓也曰秦之谓也威彊乎汤武广
　　大乎舜禹然而忧患不可胜校也諰諰焉常恐天下之一合而轧已也此所谓力术止也曷谓乎威彊乎汤武汤武也者乃能使説已者使耳今楚父死焉国举焉负三王之庙而辟于陈蔡之闲视可司闲安欲剡其胫而以蹈秦之腹然而秦使左案左使右案右是乃使雠人役也此所谓威彊乎汤武也曷为广大乎舜禹也曰古者百王之一天下臣诸侯未有过封内千里者也今秦南乃有沙羡与俱是乃江南北与胡貊为邻西有巴戎东在楚者乃界于齐在韩者逾常山乃在临虑在魏者乃据圉津即去大梁百有二十里耳其在赵者剡然有苓而据松栢之塞负西海而固常山是地徧天下也威动海内彊殆中国然而忧患不可胜校也諰諰然常恐天下之一合而轧已也此所谓广大乎舜禹也然则奈何曰节威反文案用夫端诚信全之君子治天下焉因与之参国政正是非治曲直聼咸阳顺者错之不顺者而后诛之若是则兵不复出于塞外而令行于天下矣若是则虽为之筑明堂于塞外而朝诸侯使殆可矣假今之世益地不如益信之务也应侯问孙卿曰入秦何见孙卿曰其固塞险形势便山林川谷美天材之利多是形胜也入境观其风俗其百姓朴其声乐不流污其服不挑甚畏有司而顺古之民也及都邑官府其百吏肃然莫不恭俭敦敬忠信而不楛古之吏也入其国观其士大夫出于其门入于公门出于公门归于其家无有私事也不比周不朋党倜然莫不明通而公也古之士大夫也观其朝廷其闲聼决百事不留恬然如无治者古之朝也故四世有胜非幸也数也是所见也故曰佚而治约而详不烦而功治之至也秦类之矣虽然则甚有其諰也兼数具者而尽有之然而县之以王者之功名则倜倜然其不及逺矣是何也则其殆无儒邪故曰粹而王駮而霸无一焉而亡此亦秦之所短也　【富国】万物同宇而异体无宜而有用为人数也人伦并处同求而异道同欲而异知生也皆有可也知愚同所可异也知愚分势同而知异行私而无祸纵欲而不穷则民心奋而不可説也如是则知者未得治也知者未得治则功名未成也功名未成则羣众未悬也羣众未悬则君臣未立也无君以制臣无上以制下天下害生纵欲欲恶同物欲多而物寡寡则必争矣故百技所成所以养一人也而能不能兼技人不能兼官离居不相待则穷羣而无分则争穷者患也争者祸也救患除祸则莫若明分使羣矣彊胁弱也知惧愚也民下违上少陵长不以徳为政如是则老弱有失养之忧而壮者有分争之祸矣事业所恶也功利所好也职业无分如是则人有树事之患而有争功之祸矣男女之合夫妇之分婚姻聘内送逆无礼如是则人有失合之忧而有争色之祸矣故知者为之分也足国之道节用裕民而善藏其余节用以礼裕民以政彼裕民故多余裕民则民富民富则田肥以易田肥以易则出实百倍上以法取焉而下以礼节用之余若丘山不时焚烧无所藏之夫君子奚患乎无余故知节用裕民则必有仁义圣良之名而且有富厚丘山之积矣此无佗故焉生于节用裕民也不知节用裕民则民贫民贫则田瘠以秽田瘠以秽则出实不半上虽好取侵夺犹将寡获也而或以无礼节用之则必有贪利紏譑之名而且有空虚穷乏之实矣此无佗故焉不知节用裕民也康诰曰覆乎天若徳裕乃身此之谓也礼者贵贱有等长幼有差贫富轻重皆有称者也故天子袾裷衣冕诸侯裷衣冕大夫裨冕士皮弁服徳必称位位必称禄禄必称用由士以上则必以礼乐节之众庻百姓则必以法数制之量地而立国计利而畜民度人力而授事使民必胜事事必出利利足以生民皆使衣食百用出入相揜必时藏余谓之称数故自天子通于庶人事无大小多少由是推之故曰朝无幸位民无幸生此之谓也轻田野之税平闗市之征省商贾之数罕兴力役无夺农时如是则国富矣夫是之谓以政裕民人之生不能无羣羣而无分则争争则乱乱则穷矣故无分者人之大害也有分者天下之本利也而人君者所以管分之枢要也故美之者是美天下之本也安之者是安天下之本也贵之者是贵天下之本也古者先王分割而等异之也故使或美或恶或厚或薄防佚或乐或劬或劳非特以为淫泰夸丽之声将以明仁之文通仁之顺也故为之雕琢刻镂黼黻文章使足以辨贵贱而已不求其观为之钟鼓管磬琴瑟竽笙使足以辨吉凶合欢定和而已不求其余为之宫室台榭使足以避燥湿养徳辨轻重而已不求其外诗曰追琢其章金玉其相亹亹我王纲纪四方此之谓也若夫重色而衣之重味而食之重财物而制之合天下而君之非特所以为淫泰也固以为王天下治万变材万物养万民兼制天下者为莫若仁人之善也夫故其知虑足以治之其仁厚足以安之其徳音足以化之得之则治失之则乱百姓诚赖其知也故相率而为之劳苦以务佚之以养其知也诚美其厚也故为之出死断亡以覆救之以养其厚诚美其徳也故为之雕琢刻镂黼黻文章以藩饰之以养其徳故仁人在上百姓贵之如帝亲之如父母为之出死断亡而愉者无他故焉其所是焉诚美其所得焉诚大其所利焉诚多诗曰我任我辇我车我牛我行既集盖云归哉此之谓也故曰君子以徳小人以力力者徳之役也百姓之力待之而后功百姓之羣待之而后和百姓之财待之而后聚百姓之势待之而后安百姓之寿待之而后长父子不得不亲兄弟不得不顺男女不得不欢少者以长老者以养故曰天地生之圣人成之此之谓也今之世则不然厚刀布之敛以夺之财重田野之税以夺之食苛闗市之征以难其事不然而已矣有掎挈伺诈权谋倾覆以相颠倒以靡弊之百姓晓然皆知其污漫暴乱而将大危亡也是以臣或弑其君下或杀其上粥其城倍其节而不死其事者无他故焉人主自取之诗曰无言不雠无徳不报此之谓也兼足天下之道在明分掩地表亩刺屮殖谷多兾肥田是农夫众庶之事也守时力民进事长功和齐百姓使民不偷是将率之事也髙者不旱下者不水寒暑和节而五谷以时熟是天下之事也若夫兼而覆之兼而爱之兼而制之歳虽凶败水旱使百姓无冻馁之患则是圣君贤相之事也墨子之言昭昭然为天下忧不足夫不足非天下之公患也特墨子之私忧过计也今是土之生五谷也人善治之则亩数盆一歳而再获之然后瓜桃枣李一本数以盆鼓然后荤菜百疎以泽量然后六畜禽兽一切而剸车鼋鼍鱼鼈防鳣以时别一而成羣然后飞鸟鳬鴈若烟海然后昆虫万物生其闲可以相食养者不可胜数也夫天地之生万物也固有余足以食人矣麻葛茧丝鸟兽之羽毛齿革也固有余足以衣人矣夫有余不足非天下之公患也特墨子之私忧过计也天下之公患乱伤之也胡不尝试相与求乱之者谁也我以墨子之非乐也则使天下乱墨子之节用也则使天下贫非将堕之也説不免焉墨子大有天下小有一国将蹙然衣麤食恶忧戚而非乐若是则瘠瘠则不足欲不足欲则赏不行墨子大有天下小有一国将少人徒省官职上功劳苦与百姓均事业齐功劳若是则不威不威则赏罚不行赏不行则贤者不可得而进也罚不行则不肖者不可得而退也贤者不可得而进也不肖者不可得而退也则能不能不可得而官也若是则万物失宜事变失应上失天时下失地利中失人和天下敖然若烧若焦墨子虽为之衣褐带索嚽菽饮水恶能足之乎既以伐其本竭其原而焦天下矣故先王圣人为之不然知为人主上者不美不饰之不足以一民也不富不厚之不足以管下也不威不彊之不足以禁暴胜悍也故必将撞大钟击鸣鼓吹笙竽弹琴瑟以塞其耳必将錭琢刻镂黼黻文章以塞其目必将刍豢稻粱五味芬芳以塞其口然后众人徒备官职渐庆赏严刑罚以戒其心使天下生民之属皆知已之所愿欲之举在于是也故其赏行皆知已之所畏恐之举在于是也故其罚威赏行罚威则贤者可得而进也不肖者可得而退也能不能可得而官也若是则万物得宜事变得应上得天时下得地利中得人和则财货浑浑如泉源汸汸如河海暴暴如丘山不时焚烧无所藏之夫天下何患乎不足也故儒术诚行则天下大而富使有功撞钟击鼓而和诗曰钟鼓喤喤磬筦将将降福穰穰降福简简威仪反反既醉既饱福禄来反此之谓也故墨术诚行则天下尚俭而弥贫非鬬而日争劳苦顿萃而愈无功湫然忧戚非乐而日不和诗曰天方荐瘥防乱多民言无嘉憯莫惩嗟此之谓也垂事养民拊循之唲呕之冬日则为之饘粥夏日则与之瓜麮以偷取少顷之誉焉是偷道也可以少顷得奸民之誉然而非长久之道也事必不就功必不立是奸治者也傮然要时务民进事长功轻非誉而恬失民事进矣而百姓疾之是又不可偷偏者也徒壊堕落必反无功故华事养誉不可以遂功而忘民亦不可皆奸道也故古人为之不然使民夏不宛暍冬不冻寒急不伤力缓不后时事成功立上下俱富而百姓皆爱其上人归之如流水亲之欢如父母为之出死断亡而愉者无他故焉忠信调和均辨之至也故君国长民者欲趋时遂功则和调累解速乎急疾忠信均辨説乎赏庆矣必先修正其在我者然后徐责其在人者威乎刑罚三徳者诚乎上则下应之如影向虽欲无明达得乎哉书曰乃大明服惟民其勑懋和若有疾此之谓也故不教而诛则刑繁而邪不胜教而不诛则奸民不惩诛而不赏则勤属之民不劝诛赏而不类则下疑俗俭而百姓不一故先王明礼义以一之致忠信以爱之尚贤使能以次之爵服庆赏以申重之时其事轻其任以调齐之潢然兼覆之养长之如保赤子若是故奸邪不作盗贼不起而化善者劝勉矣是何耶则其道易其塞固其政令一其防表明故曰上一则下一矣上二则下二矣辟之若屮木枝叶必类本此之谓也不利而利之不如利而后利之之利也不爱而用之不如爱而后用之之功也利而后利之不如利而不利者之利也爱而后用之不如爱而不用者之功也利而不利也爱而不用也者取天下矣利而后利之爱而后用之者保社稷也不利而利之不爱而用之者危国家也观国之治乱臧否至于彊易而端已见矣其堠徼支缭其竟闗之政尽察是乱国已入其境其田畴秽都邑路是贪主已观其朝廷则其贵者不贤观其官职则其治者不能观其便嬖则其信者不慤是闇主已凡主相臣下百吏之俗其于货财取与计数也须熟尽察其礼义节奏也芒轫僈楛是辱国已其耕者乐田其战士安难其百吏好法其朝廷隆礼其卿相调议是治国已观其朝廷则其贵者贤观其官职则其治者能观其便嬖则其信者慤是明主已凡主相臣下百吏之俗其于货财取与计数也寛饶简易其于礼义节奏也陵谨尽察是荣国已贤齐则其亲者先贵能齐则其故者先官其臣下百吏污者皆化而修悍者皆化而愿躁者皆化而慤是眀主之功已观国之彊弱贫富有徴验上不隆礼则兵弱上不爱民则兵弱已诺不信则兵弱庆赏不渐则兵弱将率不能则兵弱上好攻取功则国贫上好利则国贫士大夫众则国贫工商众则国贫无制数度量则国贫下贫则上贫下富则上富故田野县鄙者财之本也垣窌仓廪者财之末也百姓时和事业得叙者货之源也等赋府库者货之流也故眀主必谨养其和节其流开其源而时斟酌焉潢然使天下必有余而上不忧不足如是则上下俱富交无所藏之是知国计之极也故禹十年水汤七年旱而天下无菜色者十年之后年谷复熟而陈积有余是无他故焉知本末源流之谓也故田野荒而仓廪实百姓虚而府库满夫是之谓国蹷伐其本竭其源而并之其末然而主相不知恶也则其倾覆灭亡可立而待也以国持之而不足以容其身夫是之谓至贪是愚主之极也将以求富而丧其国将以求利而危其身古有万国今有十数焉是无他故焉其所以失之一也君人者亦可以觉矣百里之国足以独立矣凡攻人者非以为名则案以为利也不然则忿之也仁人之用国将修志意正身行伉隆髙致忠信期文理布衣紃屦之士诚是则虽在穷阎漏屋而王公不能与之争名以国载之则天下莫之能隠匿也若是则为名者不攻也将辟田野实仓廪便备用上下一心三军同力与之逺举极战则不可境内之聚也保固视可午其军取其将若拨防彼得之不足以药伤补败彼爱其爪牙畏其仇敌若是则为利者不攻也将修小大彊弱之义以持慎之礼节将甚文珪璧将甚硕货赂将甚厚所以説之者必将雅文辩慧之君子也彼茍有人意焉夫谁能忿之若是则忿之者不攻也为名者否为利者否为忿者否则国安于盘石夀于旗翼人皆乱我独治人皆危我独安人皆失丧之我独按起而制之故仁人之用国非特将持其有而已也又将兼人诗曰淑人君子其仪不忒其仪不忒正是四国此之谓也持国之难易事彊暴之国难使彊暴之国事我易事之以货寳则货寳单而交不结约信盟誓则约定而畔无日割国之锱铢以赂之则割定而欲无厌事之弥烦其侵人愈甚必至于资单国举然后已虽左尧而右舜未有能以此道得免焉者也辟之是犹使处女婴寳珠佩寳玉负戴黄金而遇中山之盗虽为之逢防视诎要挠腘君卢屋妾由将不足以免之故非有一人之道也直将巧繁拜请而畏事之则不足以持国安身故明君不道也必将修礼以齐朝正法以齐官平政以齐民然后节奏齐于朝百事齐于官众庻齐于下如是则近者竞亲逺方致愿上下一心三军同力名声足以暴炙之威彊足以捶笞之拱揖指麾而彊暴之国莫不趋使譬之是犹乌获与焦侥搏也故曰事彊暴之国难使彊暴之国事我易此之谓也　【议兵】临武君与孙卿子议兵于赵孝成王前王曰请问兵要临武君对曰上得天时下得地利观敌之变动后之发先之至此用兵之要术也孙卿子曰不然臣所闻古之道凡用兵攻战之要在乎一民弓矢不调则羿不能以中微六马不和则造父不能以致逺士民不亲附则汤武不能以必胜也故善附民者是固善用兵者也故兵要在乎善附民而已临武君曰不然兵之所贵者势利也所行者变诈也善用兵者感忽悠闇莫知其所从出孙吴用之无敌于天下岂必待附民哉孙卿子曰不然臣之所道仁人之兵王者之志也君之所贵权谋势利也所行劫夺变诈者诸侯之事也仁人之兵不可诈也彼可诈者怠慢者也路亶者也君臣上下之闲滑然有离徳也故以桀诈桀犹巧拙有幸焉以桀诈尧譬之若以卵投石以指挠沸若赴水火入焉焦没耳故仁人上下百将一心三军同力臣之于君也下之于上也若子之事父弟之事兄若手臂之扞头目而覆胸腹也诈而袭之与先惊而后击之一也且仁人之用十里之国则将有百里之听用百里之国则将有千里之听用千里之国则将有四海之听必将聪明警戒和传而一故仁人之兵聚则成卒散则成列延则若莫邪之长刃婴之者断兑则若莫邪之利锋当之者溃圜居而方正则若盘石然触之者角摧案角鹿埵陇种东笼而退耳且夫暴国之君将谁与至哉彼其所与至者必其民也而其民之亲我欢若父母其好我芬若椒兰彼反顾其上则若灼黥若仇雠人之情若桀跖岂又肯为其所恶贼其所好者哉是又使人之子孙自贼其父母也彼必将来告之夫又何可诈也故仁人用国日明诸侯先顺者安后顺者危虑敌之者削反之者亡诗曰武王载发有防秉钺如火烈烈则莫我敢遏此之谓也孝成王临武君曰善请问王者之兵设何道何行而可孙卿子曰凡在大王将率末事也臣请遂道王者诸侯彊弱存亡之效安危之势君贤者其国治君不能者其国乱隆礼贵义者其国治简礼贱义者其国乱治者彊乱者弱是彊弱之本也上足卭则下可用也上不足卭则下不可用也下可用则彊下不可用则弱是彊弱之常也隆礼效功上也重禄贵节次也上功贱节下也是彊弱之凡也好士者彊不好士者弱爱民者彊不爱民者弱政令信者彊政令不信者弱民齐者彊不齐者弱赏重者彊赏轻者弱刑威者彊刑侮者弱械用兵革攻完便利者彊械用兵革窳楛不便利者弱重用兵者彊轻用兵者弱权出一者彊权出二者弱是彊弱之常也齐人隆技击其技也得一首者赐赎锱金无本赏矣是事小敌毳则偷可用也事大敌坚则涣焉离耳若飞鸟然倾侧反覆无日是亡国之兵也兵莫弱是矣是其出赁市佣而战之几矣魏氏之武防以度取之衣三属之甲操十二石之弩负服矢五十个置戈其上冠防带劔嬴三日之粮日中而趋百里中试则复其戸利其田宅是数年而衰而未可夺也改造则不易周也是故地虽大其税必寡是危国之兵也秦人其生民也狭隘其使民也酷烈劫之以威隠之以阨忸之以庆赏防之以刑罚使天下之民所以要利于上者非鬭无由也阨而用之得而后功之功赏相长也五甲首而五家是最为众彊长久多地以正故四世有胜非幸也数也故齐之技击不可以遇魏氏之武防魏氏之武防不可以遇秦之鋭士秦之鋭士不可以当桓文之节制桓文之节制不可以敌汤武之仁义有遇之者若以焦熬投石焉兼是数国者皆干赏蹈利之兵也佣徒鬻卖之道也未有贵上安制綦节之理也诸侯有能微妙之以节则作而兼殆之耳故招近募选隆势诈尚功利是渐之也礼义教化是齐之也故以诈遇诈犹有巧拙焉以诈遇齐辟之犹以锥刀堕太山也非天下之愚人莫敢试故王者之兵不试汤武之诛桀纣也拱挹指麾而彊暴之国莫不趋使诛桀纣若诛独夫故秦誓曰独夫纣此之谓也故兵大齐则制天下小齐则治隣敌若夫招近募选隆势诈尚功利之兵则胜不胜无常代翕代张代存代亡相为雌雄耳矣夫是之谓盗兵君子不由也故齐之田单楚之庄蹻秦之衞鞅燕之缪虮是皆世俗之所谓善用兵者是其巧拙彊弱则未有以相若也若其道一也未及和齐也掎契司诈权谋倾覆未免盗兵也齐桓晋文楚庄吴阖闾越勾践是皆和齐之兵也可谓入其域矣然而未有本统也故可以霸而不可以王是彊弱之效也孝成王临武君曰善请问为将孙卿子曰知莫大乎弃疑行莫大乎无过事莫大乎无悔至无悔而止矣成不可必也故制号政令欲严以威庆赏刑罚欲必以信处舎收藏欲周以固徙举进退欲安以重欲疾以速窥敌观变欲潜以深欲伍以参遇敌决战必道吾所眀无道吾所疑夫是之谓六术无欲将而恶废无急胜而亡败无威内其轻外无见其利而不顾其害凡虑事欲熟而用财欲泰夫是之谓五权所以不受命于主有三可杀而不可使处不完可杀而不可使击不胜可杀而不可使欺百姓夫是之谓三至凡受命于主而行三军三军既定百官得序羣物皆正则主不能喜敌不能怒夫是之谓至臣虑必先事而申之以敬慎终如始终始如一夫是之谓大吉凡百事之成也必在敬之其败也必在慢之故敬胜怠则吉怠胜敬则灭计胜欲则从欲胜计则凶战如守行如战有功如幸敬谋无圹敬事无圹敬吏无圹敬众无圹敬敌无圹夫是之谓五无圹慎行此六术五权三至而处之以恭敬无圹夫是之谓天下之将则通于神明矣临武君曰善请问王者之军制孙卿子曰将使鼓驭死辔百吏死职士大夫死行列闻鼓声而进闻金声而退顺命为上有功次之令不进而进犹令不退而退也其罪惟灼不杀老弱不猎禾稼服者不禽格者不赦犇命者不获凡诛非诛其百姓也诛其乱百姓者也百姓有捍其贼则是亦贼也以故顺刃者生苏刃者死犇命者贡微子开封于宋曹触龙断于军殷之服民所以养生之者也无异周人故近者謌讴而乐之逺者竭蹷而趋之无幽闲辟陋之国莫不趋使而安乐之四海之内若一家通达之属莫不从服夫是之谓人师诗曰自西自东自南自北无思不服此之谓也王者有诛而无战城守不攻兵革不击上下相喜则庆之不屠城不潜军不留众师不越时故乱者乐其政不安其上欲其至也临武君曰善　【大畧】君人者隆礼尊贤而王重法爱民而霸好利多诈而危　欲近四旁莫如中央故王者必居天下之中礼也天子外屏诸侯内屏礼也外屏不欲见外也内屏不欲见内也　诸侯召其臣臣不俟驾颠倒衣裳而走礼也诗曰颠之倒之自公召之天子召诸侯诸侯辇舆就马礼也诗曰我出我车于彼牧矣自天子所谓我来矣　聘人以珪问人以璧召人以瑗絶人以玦反絶以环　天子即位上卿进曰如之何忧之长也能除患则为福不能除患则为贼授天子一防中卿进曰配天而有下土者先事虑事先患虑患先事虑事谓之接接则事优成先患虑患谓之豫豫则祸不生事至而后虑者谓之后后则事不举患至而后虑者谓之困困则祸不可御授天子二策下卿进曰敬戒无怠庆者则堂吊者在闾祸与福邻莫知其门豫哉豫哉万民望之授天子三策　和乐之声歩中武象趋中韶防君子听律习容而后士　上重义则义克利上重利则利克义故天子不言多少诸侯不言利害大夫不言得丧士不通财货有国之君不息牛羊错质之臣不息鸡豚冡卿不修币大夫不为场园从士以上皆羞利而不与民争业乐分施而耻积藏然故民不困财贫窭者有所窜其手文王诛四武王诛二周公防业至成康则案无诛已多积财而羞无有重民任而诛不能此邪行之所以起刑罚之所以多也上好羞则民闇饰矣上好富则民死利矣二者乱之衢也民语曰欲富乎忍耻矣倾絶矣絶故旧矣与义分背矣上好富则人民之行如此安得不乱　不知而问尧舜无有而求天府先王之道则尧舜已六贰之博则天府已君子之学如蜕幡然迁之故其行効其立効其坐効其置顔色出辞气効无留善无宿问善学者尽其理善行者究其难　君子立志如穷虽天子三公问正以是非对君子陜穷而不失劳倦而不茍临患难而不忘细席之言歳不寒无以知松栢事不难无以知君子无日不在是雨小汉故潜夫尽小者大积微者着徳至者色泽洽行尽而声闻逺　国风之好色也传曰盈其欲而不愆其止其诚可比于金石其声可内于宗庙小雅不以于污上自引而居下疾今之政以思徃者其言有文焉其声有哀焉语曰流九止于瓯臾流言止于智者此家言邪学之所以恶儒者也是非疑则度之以逺事验之以近物参之以平心流言止焉恶言死焉　【成相】请成相世之殃愚闇愚闇堕贤良人主无贤如瞽无相何伥伥请布基慎圣人愚而自专事不治主忌茍胜羣臣莫谏必逢灾论臣过反其施尊主安国尚贤义拒谏饰非愚而上同国必祸曷谓罢国明多私比周还主党与施远贤近谗忠臣蔽塞主势移曷谓贤明君臣上能尊主爱下民主诚听之天下为一海内賔主之孼谗人达贤能遁逃国乃蹷愚以重愚闇以重闇成为桀世之灾妒贤能飞廉知政任恶来卑其志意大其园囿髙其台榭武王怒师牧野纣则易乡啓乃下武王善之封之于宋立其祖世之衰谗人归比干见刳箕子累武王诛之吕尚招麾殷民懐世之祸恶贤士子胥见杀百里徙穆公任之彊配五伯六卿施世之愚恶大儒逆斥不通孔子拘展禽三绌春申道缀基毕输请牧基贤者思尧在万世如见之谗人罔极险陂倾侧此之疑基必施辨贤罢文武之道同伏戏由之者治不由者乱何疑为凡成相辨法方至治之极复后王慎墨季惠百家之説诚不详治复一修之吉君子执之心如结众人贰之谗夫弃之形是诘水至平端不倾心术如此象圣人而有执直而用抴必参天世无王穷贤良暴人刍豢仁人糟糠礼乐灭息圣人隐伏墨术行治之经礼与刑君子以修百姓宁明徳慎罚国争既治四海平治之志后势富君子诚之好以待处之敦固有深藏之能逺思思乃精志之荣好而一之神以成精神相反一而不二为圣人治之道美不老君子由之佼以好下以教诲子弟上以事祖考成相竭辞不蹷君子道之顺以达宗其贤良辨其殃孼请成相道圣王尧舜尚贤身辞譲许由尚卷重义轻利行显明尧譲贤以为民汜利兼爱徳施均辩治上下贵贱有等明君臣尧授能舜遇时尚贤推徳天下治虽有贤圣适不遇世孰知之尧不徳舜不辞妻以二女任以事大人哉舜南面而立万物备舜授禹以天下尚徳推贤不失序外不避仇内不阿亲贤者予禹劳心力尧有徳干戈不用三苖服举舜甽亩任之天下身休息得后稷五谷殖夔为乐正鸟兽服契为司徒民知孝弟尊有徳禹有功抑下鸿辟除民害逐共工北决江河通十二渚疏三江禹溥土平天下躬亲为民行劳苦得益臯陶横革直成为辅契王生昭明居于砥石迁于商十有四世乃有天乙是成汤天乙汤论举当身譲卞随举牟光道古贤圣基必张愿陈辞世乱恶善不此治隐讳疾贤良由奸诈鲜无灾患难哉阪为先圣知不用愚者谋前车已覆后未知更何觉时不觉悟不知苦迷惑失指易上下中不上达防揜耳目塞门戸门戸塞大迷惑悖乱昏莫不终极是非反易比周欺上恶正直正直恶心无度邪枉辟囘失道途已无尤人我独自美岂独无故不知戒后必有恨后遂过不肯悔谗夫多进反覆言语生诈态人之态不如备争宠嫉贤利恶忌妒功毁贤下敛党与上蔽匿上壅蔽失辅势任用谗夫不能制孰公长父之难厉王流于彘周幽厉所以败不听规谏忠是害嗟我何人独不遇时当乱世欲衷对言不从恐为子胥身离凶进谏不听刭而独鹿弃之江观徃事以自戒治乱是非亦可识托于成相以喻意请成相言治方君论有五约以明君谨守之下皆平正国乃昌臣下职莫游食务本节用财无极事业听上莫得相使一民力守其职足衣食厚薄有等明爵服利往卭上莫得擅与孰私得君法明论有常表仪既设民知方进退有律莫得贵贱孰私王君法仪禁不为莫不説教名不移修之者荣离之者辱孰他师刑称陈守其银下不得用轻私门罪祸有律莫得轻重威不分请牧祺明有基主好论议必善谋五听修领莫理续主执持听之经明其请参伍明谨施赏刑显者必得隠者复显民反诚言有节稽其实信诞以分赏罚必下不欺上皆以情言明若日上通利隐远至观法不法见不视耳目既显吏敬法令莫敢恣君教出行有律吏谨将之无铍滑下不私请各以宜舎巧拙臣谨修君制变公察善思论不乱以治天下后世法之成律贯【汉书成相杂辞十一篇○逸周书周祝解最类此篇不知何人所作附载于此　周书民非后罔又后非民罔与为邦慎政在微作周祝曰维哉其时告汝不闻道恐为身灾讙哉民乎朕则生汝朕则刑汝朕则经汝朕则亡汝朕则夀汝朕则名汝故曰文之美而以身剥自谓智也者故不足角之美杀其牛荣华之言后有茅凡彼济者必不怠观彼圣人必趣时石有玉而伤其山万民之患在口言时之行也勤以徙不知道者福为祸时之徙也勤以行不知道者以福亡故曰肥豕必烹甘泉必竭直木必伐地出物而圣人是时鸡鸣而人为时观彼万且何为求故天有时人以为正地出利而民是争人出谋圣人是经陈五刑民乃敬教之以礼民不争被之以刑民始听因其能民乃静故狐有牙而不敢以噬獂有蚤而不敢以撅势居小者不能为大特欲正中不贪其害凡势道者不可以不大故木之伐也而木为斧贼难而起者自近者二人同术谁昭谁瞑二虎同穴谁死谁生故虎之猛也而防于获人之智也而防于诈叶之美也解柯柯之美也离其枝枝之美也拔其本俨夫将至不可以无盾故泽有兽而焚其草木大威将至不可为巧焚其草木则无种大威将至不可以为勇故天之生也固有度国家之患离之以故地之生也固有植国家之患离之以谋故时之还也无私貌日之出也无私照时之行也顺至无逆为天下者用大畧火之燀也固定上为天下者用牧水之流也固走下不善故有桴故福之起也恶别之祸之起也恶别之故平国若之何须国覆国事国孤国屠皆若之何故日之中也仄月之望也食威之失也隂食阳善为国者使之有行是彼万物必有常国君而无道以微亡故天为盖地为轸善用道者终无尽地为轸天为盖善用道者终无害天地之间有沧热善用道者终不竭陈彼五行必有胜天之所覆尽可称故万物之所生也性于从万物之所及也性于同故恶姑幽恶姑明恶姑隂阳恶姑短长恶姑刚柔故海之大也而鱼何为可得山之深也虎豹貔貅何为可服人智之邃也奚为可测跂动哕息而奚为可牧玉石之坚也奚可刻隂阳之号也孰使之牝牡之合也孰交之君子不察福不来故忌而不得是生事故欲而不得是生诈欲伐而不得生斧柯欲鸟而不得生网罗欲彼天下是生为维彼幽心是生包维彼大心是生雄维彼忌心是生胜故天为髙地为下察汝躬奚为喜怒天为古地为久察彼万物名于始左名左右名右视彼万物数为纪纪之行也利而无方行而无止以观人情利有等维彼大道成而弗改用彼大道知其极加诸事则万物服用其则必有羣加诸物则为之君举其修则有理加诸物则为天子○竒奥深古诗之流也惜有讹字未　赋详　篇】爰有大物非丝非帛文理成章非日非月为天下明生者以寿死者以城郭以固三军以彊粹而王驳而伯无一焉而亡臣愚不识敢请之王王曰此夫文而不采者与简然易知而致有理者与君子所敬而小人所不者与性不得则若禽兽性得之则甚雅似者与匹夫隆之则为圣人诸侯隆之则一四海者与致明而约甚顺而体请归之礼【○礼】皇天隆物以示下民或厚或薄帝不齐均桀纣之乱汤武以贤涽涽淑淑皇皇穆穆周流四海曾不崇日君子以修跖以穿室大参乎天精微而无形行义以正事业以成可以禁暴足穷百姓待之而后宁泰臣愚而不识愿问其名曰此夫安寛平而危险隘者也修洁之为亲而杂污之为狄者邪甚深藏而外胜敌者邪法禹舜而不能揜迹者邪行为动静待之而后适者邪血气之精也志意之荣也百姓待之而后宁也天下待之而后平也明达纯粹而无疵也夫是之谓君子之知【○知】有物于此居则周静致下动则綦髙以钜圆者中规方者中矩大参天地徳厚尧禹精微乎毫毛而盈大乎防宙忽兮其极之逺也攭兮其相逐而反也卭卭兮天下之咸蹇也徳厚而不捐五采备而成文徃来惛惫通于大神出入甚极莫知其门天下失之则灭得之则存弟子不敏此之愿陈君子设辞请测意之曰此夫大而不塞者与充盈太宇而不究入郄穴而不偪者与行逺疾速而不可托訙者与徃来惛惫而不可为固塞者与暴至杀伤而不亿忌者与功被天下而不私置者与托地而游宇友风而子雨冬日作寒夏日作暑广大精神请归之云【○云】有物于此防防兮其状屡化如神功被天下为万世文礼乐以成贵贱以分养老长幼待之而后存名号不美与暴为隣功立而身废事成而家败弃其耆老收其后世人属所利飞鸟所害臣愚而不识请占之五帝帝占之曰此夫身女好而头马首者与屡化而不寿者与善壮而拙老者与有父母而无牝牡者与冬伏而夏游食桑而吐丝前乱而后治夏生而恶暑喜湿而恶雨蛹以为母蛾以为父三俯三起事乃大已夫是之谓蚕理【○蚕】有物于此生于山阜处于室堂无知无巧善治衣裳不盗不窃穿窬而行日夜合离以成文章以能合从又善连衡下覆百姓上饰帝王功业甚博不见贤良时用则存不用则亡臣愚不识敢请之王王曰此夫始生钜其成功小者邪长其尾而鋭其剽者邪头铦达而剽赵缭者邪一徃一来结尾以为事无羽无翼反覆甚极尾生而事起尾邅而事已簪以为父管以为母既以缝表又以连里夫是之谓箴理【○箴】天下不治请陈佹诗天地易位四时易乡列星殒坠旦暮晦盲幽晦登昭日月下藏公正无私反见从横志爱公利重楼疏堂无私罪人憼革贰兵道徳纯备谗口将将仁人绌约敖暴擅彊天下幽险恐失世英螭龙为蝘蜓鸱枭为鳯皇比干见刳孔子拘匡昭昭乎其知之明也郁郁乎其遇时之不祥也拂乎其欲礼义之大行也闇乎天下之晦盲也皓天不复忧无疆也千歳必反古之常也弟子勉学天不忘也圣人共手时几将矣与愚以疑愿闻反辞其小歌也念彼逺方何其塞矣仁人绌约暴人衍矣忠臣危殆谗人服矣琁玉瑶珠不知佩也杂布与锦不知异也闾娵子奢莫之媒也嫫母刁父是之喜也以盲为明以聋为聪以危为安以吉为凶呜呼上天曷维其同【○佹诗　汉书荀卿赋十篇】
　　战国策客説春申君曰汤以亳武王以镐皆不过百里以有天下今孙子天下贤人也君借之以百里之势臣窃以为不便于君何如春申君曰善于是使人谢孙子孙子去之赵赵以为上卿客又説春申君曰昔伊尹去夏入殷殷王而夏亡管仲去鲁入齐鲁弱而齐强夫贤者之所在其君未尝不尊国未尝不荣也今孙子天下贤人也君何辞之春申君又曰善于是使人请孙子于赵孙子为书谢曰疠人怜王此不恭之语也虽然不可不审察也此为劫弑死亡之主言也夫人主年少而矜材无法术以知姧则大臣主断国私以禁诛于已也故杀贤长而立幼弱废正适而立不义春秋戒之曰楚王子围聘于郑未出竟闻王病反问疾遂以冠缨绞王杀之因自立也齐崔杼之妻美庄公通之崔杼帅其君党而攻庄公庄公请与分国崔杼不许欲自刃于庙崔杼不许庄公走出逾于外墙射中其股遂杀之而立其弟景公近代所见李兑用赵饿主父于沙丘百日而杀之淖齿用齐擢闵王之筋悬于其庙梁宿夕而死夫疠虽痈肿胞疾上比前世未至绞缨射股下比近代未至擢筋而饿死也夫劫弑死亡之主也心之忧劳形之困苦必甚于疠矣由此观之疠虽怜王可也因为赋曰寳珍隋珠不知佩兮袆衣与丝不知异兮闾姝子奢莫知媒兮嫫母求之又甚喜之兮以瞽为明以聋为聪以是为非以吉为凶呜呼上天曷惟其同诗曰上天甚神无自瘵也【鼎録荀况在嵩溪作一鼎大如五石瓮表里皆纪兵法】
  </div>
  <div class="pagination">
   <a href="绎史_page56.html">
    上一页
   </a>
   <span>
    ...
   </span>
   <a href="绎史_page52.html">
    52
   </a>
   <a href="绎史_page53.html">
    53
   </a>
   <a href="绎史_page54.html">
    54
   </a>
   <a href="绎史_page55.html">
    55
   </a>
   <a href="绎史_page56.html">
    56
   </a>
   <span class="current-page">
    57
   </span>
   <a href="绎史_page58.html">
    58
   </a>
   <a href="绎史_page59.html">
    59
   </a>
   <a href="绎史_page60.html">
    60
   </a>
   <a href="绎史_page61.html">
    61
   </a>
   <a href="绎史_page62.html">
    62
   </a>
   <span>
    ...
   </span>
   <a href="绎史_page58.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
