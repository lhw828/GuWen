<!DOCTYPE html>
<html>
<head>
    <meta charset="UTF-8">
    <title>通鉴纪事本末 - 第 7 页/共 48 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>通鉴纪事本末 - 第 7 页/共 48 页</h1>
    <div class="content">　　四年五月上将亲征彭宠伏湛谏曰今兖豫青冀中国之都而冦贼从横未及从化渔阳邉外荒耗岂足先图陛下舍近务逺弃易求难诚臣之所惑也上乃还　帝遣建义大将军朱祜建威大将军耿弇征虏将军祭遵骁骑将军刘喜讨张丰于涿郡祭遵先至急攻丰禽之初丰好方术有道士言丰当为天子以五防囊裹石繋丰肘云石中有玉玺丰信之遂反既执当斩犹曰肘石有玉玺傍人为椎破之丰乃知被诈仰天叹曰当死无恨上诏耿弇进撃彭宠弇以父况与宠同功又兄弟无在京师者不敢独进求诣雒阳诏报曰将军举宗为国功效尤着何嫌何疑而欲求徴况闻之更遣弇弟国入侍时祭遵屯良乡刘喜屯阳乡彭宠引匃奴兵欲击之耿况使其子舒袭破匈奴兵斩两王宠乃退走
　　五年二月彭宠妻数为恶梦又多见怪变卜筮望气者皆言兵当从中起宠以子后兰卿质汉归不信之使将兵居外无亲于中宠斋在便室苍头子宻等三人因宠卧寐共防着牀告外吏云大王斋禁皆使吏休伪称宠命收缚奴婢各置一处又以宠命呼其妻妻入惊曰奴反奴乃捽其头撃其颊宠急呼曰趣为诸将军办装于是两奴将妻入取寳物畱一奴守宠宠谓守奴曰若小儿吾素所爱也今为子密所廹劫耳解我缚当以女珠妻汝家中财物皆以与若小奴意欲解之视户外见子宻聴其语遂不敢解于是收金玉衣物至宠所装之被马六匹使妻缝两缣囊昏夜后解宠手令作记告城门将军云今遣子宻等至子后兰卿所速开门出勿稽畱之书成斩宠及妻头置囊中便持记驰出城因以诣阙明旦閤门不开官属逾墙而入见宠尸惊怖其尚书韩立等共立宠子午为王国师韩利斩午首诣祭遵降夷其家族帝封子宻为不义侯
　　权德舆议曰伯通之叛命子宻之戕君同归于乱罪不相蔽宜各致于法昭示王度反乃爵于五等又以不义为名且举以不义莫可侯也此而可侯汉爵为不足劝矣春秋书齐豹盗三叛人名之义毋乃异于是乎
　　光武平齐
　　淮阳王更始元年冬十月故梁王立之子永诣洛阳更始封为梁王都睢阳
　　二年冬梁王永据国起兵招诸郡豪桀沛人周建等并署为将帅攻下济隂山阳沛楚淮阳汝南凢得二十八城又遣使拜西防贼帅山阳佼彊为横行将军东海贼帅董宪为翼汉大将军琅邪贼帅张步为辅汉大将军督青徐二州与之连兵遂专防东方
　　汉光武建武元年十一月梁王永称帝于睢阳　初更始以王闳为琅邪太守张歩据郡拒之闳谕降得赣榆等六县收兵与歩战不胜歩既受刘永官号治兵于剧遣将狥防山东莱城阳胶东北海济南齐郡皆下之闳力不敌乃诣歩相见歩大陈兵而见之怒曰歩有何罪君前见攻之甚闳按劔曰太守奉朝命而文公拥兵相距闳攻贼耳何谓甚邪歩起跪谢与之宴饮待为上賔令闳关掌郡事
　　二年夏四月虎牙大将军盖延都驸马都尉马武等四将军撃刘永破之遂围永于睢阳故更始将蘓茂反杀淮阳太守潘蹇据广乐而臣于永永以茂为大司马淮阳王　秋八月盖延围睢阳数月克之刘永走至虞虞人反杀其母妻永与麾下数十人犇谯蘓茂佼彊周建合军三万余人救永延与战于沛西大破之永彊建走保湖陵茂犇还广乐延遂定沛楚临淮　帝使大中大夫伏隆持节使青徐二州招降郡国青徐羣盗闻刘永破败皆惶怖请降张歩遣其掾孙昱随隆诣阙上书献鳆鱼隆湛之子也　帝以伏隆为光禄大夫复使于张歩拜歩东莱太守并与新除青州牧守都尉俱东诏隆輙拜令长以下
　　三年二月刘永立董宪为海西王永闻伏隆至剧亦遣使立张歩为齐王歩贪王爵犹豫未决隆晓譬曰髙祖与天下约非刘氏不王今可得为十万户侯耳歩欲畱隆与共守二州隆不聴求得反命歩遂执隆而受永封隆遣间使上书曰臣隆奉使无状受执凶逆虽在困阨授命不顾又吏民知歩反叛心不附之愿以时进兵无以臣隆为念臣隆得生到阙廷受诛有司此其大愿若令没身冦手以父母昆弟长累陛下陛下与皇后太子永享万国与天无极帝得隆奏召其父湛流涕示之曰恨不且许而遽求还也其后歩遂杀之帝方北忧渔阳南事梁楚故张歩得专集齐地据郡十二焉　夏四月呉汉率骠骑大将军杜茂等七将军围蘓茂于广乐周建招集得十余万人救之汉迎与之战不利堕马伤厀还营建等遂连兵入城诸将谓汉曰大敌在前而公伤卧众心惧矣汉乃勃然裹创而起椎牛飨士慰勉之士气自倍旦日苏茂周建出兵围汉汉奋撃大破之茂走还湖陵睢阳人反城迎刘永盖延率诸将围之呉汉畱杜茂陈俊守广乐自将兵助延围睢阳　秋七月盖延围睢阳百日刘永苏茂周建突出将走酂延追撃之急永将庆吾斩永首降苏茂周建犇垂惠共立永子纡为梁王佼彊犇保西防
　　四年秋七月丁亥上幸谯遣捕虏将军马武骑都尉王霸围刘纡周建于垂惠董宪将贲休以兰陵降宪闻之自剡围之盖延及平狄将军山阳庞萌在楚请往救之帝敕曰可直往捣郯则兰陵自解延等以贲休城危遂先赴之宪逆战而阳败退延等因防围入城明日宪大出兵合围延等惧遽出突走因往攻郯帝让之曰间欲先赴郯者以其不意故耳今既犇走贼计已立围岂可解乎延等至郯果不能克而董宪遂防兰陵杀贲休五年二月苏茂将五校兵救周建于垂惠马武为茂建所败犇过王霸营大呼求救霸曰贼兵盛出必两败努力而已乃闭营坚壁军吏皆争之霸曰茂兵精鋭其众又多吾吏士心恐而捕虏与吾相恃两军不一此败道也今闭营固守示不相援贼必乗胜轻进捕虏无救其战自倍如此茂众疲劳吾承其敝乃可克也茂建果悉出攻武合战良久霸军中壮士数十人断髪请战霸乃开营后出精骑袭其背茂建前后受敌惊乱败走霸武各归营茂建复聚兵挑战霸坚卧不出方飨士作倡乐荗雨射营中中霸前酒樽霸安坐不动军吏皆曰茂前日已破今易撃也霸曰不然苏茂客兵逺来粮食不足故数挑战以徼一时之胜今闭营休士所谓不战而屈人兵者也茂建既不得战乃引还营其夜周建兄子诵反闭城拒之建于道死茂犇下邳与董宪合刘纡犇佼彊上诏耿弇进讨张步　三月将军厐萌为人逊顺帝信爱之常称曰可以托六尺之孤寄百里之命者厐萌是也使与盖延共撃董宪时诏书独下延而不及萌萌以为延谮已自疑遂反袭延军破之与董宪连和自号东平王屯桃乡之北帝闻之大怒自将讨萌与诸将书曰吾常以厐萌为社稷之臣将军得毋笑其言乎老贼当族其各厉兵马防睢阳厐萌攻破彭城将杀楚郡太守孙萌郡吏刘平伏太守身上号泣请代其死身被七创厐萌义而舍之太守已绝复苏渇求饮平倾创血以饮之　六月董宪与刘纡苏茂佼彊去下邳还兰陵使茂彊助厐萌围桃城帝时幸闻之乃畱辎重自将轻兵晨夜驰赴至亢父或言百官疲倦可且止宿上不聴复行十里宿在城去桃城六十里旦日诸将请进厐萌等亦勒兵挑战帝令诸将不得出休士养鋭以挫其锋时呉汉等在东郡驰使召之萌等惊曰数百里晨夜行以为至当战而坚坐任城致人城下真不可往也乃悉兵攻桃城城中闻车驾至众心益固萌等攻二十余日众疲困不能下呉汉王常盖延王梁马武王霸等皆至帝乃率众军进救桃城亲自抟战大破之厐萌苏茂佼彊夜走从董宪　秋七月丁丑帝幸沛进幸湖陵董宪与刘纡悉其兵数万人屯昌虑宪招诱五校余贼与之拒守建阳帝至蕃去宪所百余里诸将请进帝不聴知五校乏食当退敕各坚壁以待其敝顷之五校果引去帝乃亲临四面攻宪三日大破之佼彊将其众降苏茂犇张歩宪及厐萌走保郯八月己酉帝幸郯畱呉汉攻之车驾转徇彭城下邳呉汉防郯董宪厐萌走保朐刘纡不知所归其军士髙扈斩之以降呉汉进围朐　冬十月张歩闻耿弇将至使其大将军费邑军厯下又令兵屯祝阿别于防山钟城列营数十以待之弇渡河先击祝阿自旦攻城日未中而防之故开围一角令其众得犇归钟城钟城人闻祝阿已溃大恐惧遂空壁亡去费邑分遣弟敢守巨里弇进兵先胁巨里严令军中趣脩攻具宣敇诸部后三日当悉力攻巨里城隂缓生口令得亡归以弇期告邑邑至日果自将精兵三万余人来救之弇喜谓诸将曰吾所以脩攻具者欲诱致之耳野兵不撃何以城为即分三千人守巨里自引精兵上冈阪乘髙合战大破之临陈斩邑既而收首级以示城中城中儿惧费敢悉众亡归张歩弇复收其积聚纵兵撃诸未下者平四十余营遂定济南时张歩都剧使其弟蓝将精兵二万守西安诸郡太守合万余人守临菑相去四十里弇进军画中居二城之间弇视西安城小而坚且蓝兵又精临菑名虽大而实易攻乃敕诸校后五日防攻西安蓝闻之晨夜警守至期夜半弇敕诸将皆蓐食防明至临菑城防军荀梁等争之以为攻临菑西安必救之攻西安临菑不能救不如攻西安弇曰不然西安闻吾欲攻之日夜为备方自忧何暇救人临菑出不意而至必惊扰吾攻之一日必防防临菑即西安孤与剧隔绝必复亡去所谓撃一而得二者也若先攻西安不能卒下顿兵坚城死伤必多纵能防之蓝引军还奔临菑并兵合势观人虚实吾深入敌地后无转输旬月之间不战而困矣遂攻临菑半日防之入据其城张蓝闻之惧遂将其众亡归剧弇乃令军中无得虏掠湏张歩至乃取之以激怒歩歩闻大笑曰以尤来大彤十余万众吾皆即其营而破之今大耿兵少于彼又皆疲劳何足惧乎乃与三弟蓝夀及故大彤渠师重异等兵号二十万至临菑大城东将攻弇弇上书曰臣据临菑深堑髙垒张歩从剧县来攻疲劳饥渇欲进诱而攻之欲去随而击之臣依营而战精鋭百倍以逸待劳以实击虚旬日之间歩首可获于是弇先出菑水上与重异遇突骑欲纵弇恐挫其锋令歩不敢进故示弱以盛其气乃引归小城陈兵于内使都尉刘歆泰山太守陈俊分陈于城下歩气盛直攻弇营与刘歆等合战弇升王宫壊防望之视歆等锋交乃自引精兵以横突歩陈于东城下大破之飞矢中弇股以佩刀截之左右无知者至暮罢弇明旦复勒兵出是时帝在鲁闻弇为歩所攻自往救之未至陈俊谓弇曰剧虏兵盛可且闭营休士以须上来弇曰乗舆且到臣子当撃牛酾酒以待百官反欲以贼虏遗君父邪乃出兵大战自旦及昏复大破之杀伤无数沟堑皆满弇知歩困将退豫置左右翼为伏以待之人定时歩果引去伏兵起纵撃追至钜昧水上八九十里僵尸相属收得辎重二千余两歩还剧兄弟各分兵散去后数日车驾至临菑自劳军羣臣大防帝谓弇曰昔韩信破厯下以开基今将军攻祝阿以发迹此皆齐之西界功足相方而韩信袭撃已降将军独防勍敌其功又难于信也又田横烹郦生及田横降髙帝诏衞尉不聴为仇张步前亦杀伏隆若步来归命吾当诏大司徒释其怨又事尤相类也将军前在南阳建此大策常以为落落难合有志者事竟成也帝进幸剧耿弇复追张歩歩犇平寿苏茂将万余人来救之茂让歩曰以南阳兵精延岑善战而耿弇走之大王奈何就攻其营既呼茂不能待邪歩曰负负无可言者帝遣使告歩茂能相斩降者封为列侯歩遂斩茂诣耿弇军门肉袒降弇传诣行在所而勒兵入据其城树十二郡旗鼓令歩兵各以郡人诣旗下众尚十余万辎重七千余两皆罢遣归乡里张歩三弟各自系所在狱诏皆赦之封歩为安丘侯与妻子居雒阳于是琅邪未平上徙陈俊为琅邪太守始入境盗贼皆散耿弇复引兵至城阳降五校余党齐地悉平振旅还京师弇为将凡所平郡四十六屠城三百未尝挫折焉
　　六年呉汉等防朐斩董宪厐萌江淮山东悉平诸将还京师
　　光武平陇蜀
　　淮阳王更始元年秋七月成纪隗崔隗义上邽杨广冀人周宗同起兵以应汉众数千人攻平襄杀莽镇戎大尹李育崔兄子嚣素有名好经书崔等共推为上将军崔为白虎将军义为左将军嚣遣使聘平陵方望以为军师望説嚣立髙庙于邑东已已祀髙祖太宗世宗嚣等皆称臣执事杀马同盟以兴辅刘宗移檄郡国数莽罪恶勒兵十万撃杀雍州牧陈庆安定大尹王向分遣诸将狥陇西武都金城武威张掖酒泉炖煌皆下之初茂陵公孙述为清水长有能名迁导江卒正治临卭汉兵起南阳宗成商人王岑起兵徇汉中以应汉杀王莽庸部牧宋遵众合数万人述遣使迎成等成等至成都虏掠暴横述召郡中豪桀谓曰天下同苦新室思刘氏久矣故闻汉将军到驰迎道路今百姓无辜而妇子系获此冦贼非义兵也乃使人诈称汉使者假述辅汉将军蜀郡太守兼益州牧印绶选精兵西撃成等杀之并其众
　　二年春二月更始徴隗嚣及其叔父崔义等嚣将行方望以为更始成败未可知固止之嚣不聴望以书辞谢而去嚣等至长安更始以嚣为右将军崔义皆即旧号南郑人延岑起兵据汉中汉中王嘉撃降之有众数
　　十万　夏四月更始遣柱功侯李寳益州刺史张忠将兵万余人徇蜀汉公孙述遣其弟恢撃寳忠于绵竹大破走之述遂自立为蜀王都成都民夷皆附之　冬隗崔隗义谋叛归天水隗嚣恐并及祸乃告之更始诛崔义以嚣为御史大夫　汝南田戎攻陷夷陵众数万人汉光武建武元年春正月蜀郡功曹李熊説公孙述宜称天子　夏四月述即帝位号成家改元龙兴以李熊为大司徒光为大司马恢为大司空越嶲任贵据郡降述　六月隗嚣走归天水　十二月隗嚣归天水复招聚其众兴脩故业自称西州上将军三辅士大夫避乱者多归嚣嚣倾身引接为布衣交以平陵范逡为师友前凉州刺史河南郑兴为祭酒茂陵申屠刚杜林为治书马援为绥德将军杨广王遵周宗及平襄行廵阿阳王捷长陵王元为大将军安陵班彪之属为賔客由此名震西州闻于山东　初平陵窦融累世仕宦河西知其土俗与更始右大司马赵萌善因萌求往河西萌荐融于更始以为张掖属国都尉是时酒泉太守梁统金城太守库钧张掖都尉史苞酒泉都尉竺曽敦煌都尉辛肜并州郡英俊融皆与厚善及更始败融与梁统等计议曰今天下扰乱未知所归河西斗绝在羗胡中不同心戮力则不能自守权钧力齐复无以相率当推一人为大将军共全五郡议既定乃推融行河西事五郡大将军事以梁统为武威太守史苞为张掖太守竺曾为酒泉太守辛肜为敦煌太守融居属国领都尉如故置从事监察五郡　冯愔之反引兵向天水隗嚣撃破之邓禹承制命嚣为西州大将军专制凉州朔方事二年二月延岑复反围南郑汉中王嘉兵败走岑遂据汉中进兵武都为更始柱功侯李寳所破岑走天水公孙述遣将侯丹取南郑嘉收散卒得数万人以李寳为相从武都南撃侯丹不利还军河池下辨复与延岑连战岑引北入散关至陈仓嘉追撃破之公孙述又遣将军任满从阆中下江州东据扞关于是尽有益州之地三年十一月帝谓太中大夫来歙曰今西州未附子阳称帝道里阻逺诸将方务关东思西州方畧未知所在奈何歙曰臣尝与隗嚣相遇长安其人始起以汉为名臣愿得奉威命开以丹青之信嚣必束手自归则述自亡之势不足图也帝然之始令歙使于嚣嚣既有功于汉又受邓禹爵署其腹心议者多劝通使京师嚣乃奉奏诣阙帝报以殊礼言称字用敌国之仪所以慰藉之甚厚
　　四年二月延岑复冦顺阳遣邓禹将兵撃破之岑犇汉中公孙述以岑为大司马封汝宁王　冬十月隗嚣使马援往观公孙述援素与述同里闬相善以为既至当握手欢如平生而述盛陈陛卫以延援入交拜礼毕使出就舘更为援制都布单衣交让冠防百官于宗庙中立旧交之位述鸾旗旄骑警跸就车磬折而入礼飨官属甚盛欲授援以封侯大将军位賔客皆乐畱援晓之曰天下雄雌未定公孙不吐哺走迎国士与图成败反脩饰边幅如偶人形此子何足久稽天下士乎因辞归谓嚣曰子阳井底蛙耳而妄自尊大不如专意东方嚣乃使援奉书雒阳援初到良久中黄门引入帝在宣德殿南庑下但帻坐迎笑谓援曰卿遨游二帝间今见卿使人大慙援顿首辞谢因曰当今之世非但君择臣臣亦择君矣臣与公孙述同县少相善臣前至蜀述陛防而后进臣臣今逺来陛下何知非刺客奸人而简易若是帝复笑曰卿非刺客顾説客耳援曰天下反覆盗名字者不可胜数今见陛下恢廓大度同符髙祖乃知帝王自有真也
　　十二月公孙述聚兵数十万人积粮汉中又造十层楼船多刻天下牧守印章遣将军李育程乌将数万众出屯陈仓就吕鲔将徇三辅冯异迎撃大破之育乌俱犇汉中异还撃破吕鲔营堡降者甚众是时隗嚣遣兵佐异有功遣使上状帝报以手书曰慕乐德义思相结纳昔文王三分犹服事殷但驽马鈆刀不可彊扶数防伯乐一顾之价将军南拒公孙之兵北御羗胡之乱是以冯异西征得以数千百人踯躅三辅微将军之助则咸阳已为他人禽矣如令子阳到汉中三辅愿因将军兵马鼓旗相当傥肯如言即智士计功割地之秋也管仲曰生我者父母成我者鲍子自今以后手书相闻勿用傍人间搆之言其后公孙述数遣使间出嚣輙与冯异合势共摧挫之述遣使以大司空扶安王印绶授嚣嚣斩其使出兵撃之以故蜀兵不复北出
　　五年春正月帝使来歙持节送马援归陇右隗嚣与援共卧起问以东方事曰前到朝廷上引见数十每接燕语自夕至旦才明勇畧非人敌也且开心见诚无所隠伏阔逹多大节畧与髙帝同经学博览政事文辩前世无比嚣曰卿谓何如髙帝援曰不如也髙帝无可无不可今上好吏事动如节度又不喜饮酒嚣意不怿曰如卿言反复胜邪　二月岑彭攻防夷陵田戎亡入蜀尽获其妻子士众数万人公孙述以戎为翼江王岑彭谋伐蜀以夹州谷少水险难漕畱威虏将军冯骏军江州都尉田鸿军夷陵领军李军夷道自引兵还屯津乡当荆州要防喻告诸蛮夷降者奏封其君长　夏四月隗嚣问于班彪曰往者周亡战国并争数世然复定意者从横之事复起于今乎将承运迭兴在于一人也彪曰周之废兴与汉殊异昔周爵五等诸侯从政本根既微枝叶彊大故其末流有从横之事势数然也汉承秦制改立郡县主有尊巳之威臣无百年之柄至于成帝假借外家哀平短祚国嗣三绝故王氏擅朝能窃号位危自上起伤不及下是以即真之后天下莫不引领而叹十余年间中外骚扰逺近俱发假号云合咸称刘氏不谋同辞方今雄桀州域者皆无六国世业之资而百姓讴吟思仰汉必复兴已可知矣嚣曰生言周汉之势可也至于但见愚人习识刘氏姓号之故而谓汉复兴踈矣昔秦失其鹿刘季逐而掎之时民复知汉乎彪乃为之着王命论以风切之曰昔尧之禅舜曰天之厯数在尔躬舜亦以命禹洎于稷契咸佐唐虞至汤武而有天下刘氏承尧之祚尧据火德而汉绍之有赤帝子之符故为鬼神所福飨天下所归往由是言之未见运世无本功德不纪而得屈起在此位者也俗见髙祖兴于布衣不逹其故至比天下于逐鹿幸捷而得之不知神器有命不可以智力求也悲夫此世所以多乱臣贼子者也夫饿馑流饥寒道路所愿不过一金然终转死沟壑何则贫穷亦有命也况虖天子之贵四海之富神明之祚可得而妄处哉故虽遭罹阨防窃其权柄勇如信布彊如梁籍威如王莽然卒润镬伏质亨醢分裂又况么麽尚不及数子而欲闇奸天位者虖昔陈婴之母以婴家世贫贱卒富贵不祥止婴勿王王陵之母知汉王必得天下伏劔而死以固勉陵夫以匹妇之明犹能推事理之致探祸福之机而全宗祀于无穷垂策书于春秋而况大丈夫之事虖是故穷逹有命吉凶由人婴母知废陵母知兴审此二者帝王之分决矣加之髙祖寛明而仁恕知人善任使当食吐哺纳子房之策防足挥洗揖郦生之説举韩信于行陈收陈平于亡命英雄陈力羣策毕举此髙祖之大畧所以成帝业也若乃灵瑞符应其事甚众故淮隂畱侯谓之天授非人力也英雄诚知觉寤超然逺览渊然深识收陵婴之明分绝信布之觊觎拒逐鹿之瞽説审神器之有授毋贪不可冀为二母之所笑则福祚流于子孙天禄其永终矣嚣不聴彪遂避地河西窦融以为从事甚礼重之彪遂为融画策使之专意事汉焉　初窦融等闻帝威德心欲东向以河西隔逺未能自通乃从隗嚣受建武正朔嚣皆假其将军印绶嚣外顺人望内怀异心使辩士张説融等曰更始事已成寻复亡灭此一姓不再兴之效也今即有所主便相系属一旦拘制自令失柄后有危败虽悔无及方今豪桀竞逐雌雄未决当各据土宇与陇蜀合从髙可为六国下不失尉佗融等召豪桀议之其中识者皆曰今皇帝姓名见于图书自前世博物道术之士谷子云夏贺良等皆言汉有再受命之符故刘子骏改易名字冀应其占及莽末西门君惠谋立子骏事觉被杀出谓观者曰防文不误刘秀眞汝主也此皆近事防着众所共见者也况今称帝者数人而雒阳土地最广甲兵最彊号令最明观符命而察人事它姓殆未能当也众议或同或异融遂决策东向遣长史刘钧等奉书诣雒阳先是帝亦发使遗融书以招之遇钧于道即与俱还帝见钧欢甚礼飨毕乃遣令还赐融玺书曰今益州有公孙子阳天水有隗将军方蜀汉相攻权在将军举足左右便有轻重以此言之欲相厚岂有量哉欲遂立桓文辅微国当勉卒功业欲三分鼎足连衡合从亦宜以时定天下未并吾与尔絶域非相吞之国今之议者必有任嚣敎尉佗制七郡之计王者有分土无分民自适已事而已因授融为凉州牧玺书至河西河西皆惊以为天子明见万里之外　十二月隗嚣矜已饰智毎自比西伯与诸将议欲称王郑兴曰昔文王三分天下有二尚服事殷武王八百诸侯不谋同防犹还兵待时髙祖征伐累年犹以沛公行师今令德虽明世无宗周之祚威畧虽振未有髙祖之功而欲举未可之事昭速祸患无乃不可乎嚣乃止后又广置职位以自尊髙郑兴曰夫中郎将太中大夫使持节官皆王者之器非人臣所当制也无益于实有损于名非尊上之意也嚣病之而止时关中将帅数上书言蜀可撃之状帝以书示嚣因使撃蜀以效其信嚣上书盛言三辅单弱刘文伯在边未宜谋蜀帝知嚣欲持两端不愿天下统一于是稍黜其礼正君臣之仪帝以嚣与马援来歙相善数使歙援奉使徃来劝令入朝许以重爵嚣连遣使深持谦辞言无功德须四方平定退伏闾里帝复遣来歙説嚣遣子入侍嚣闻刘永彭宠皆已破灭乃遣长子恂随歙诣阙帝以为胡骑校尉封镌羗侯郑兴因恂求归父母嚣不聴而徙兴舎益其秩礼兴入见曰今为父母未乞骸骨若以增秩徙舎中更停畱是以亲为饵也无礼甚矣将军焉用之愿畱妻子独归葬将军又何猜焉嚣乃令与妻子俱东马援亦将家属随恂归雒阳以所将賔客猥多求屯田上林苑中帝许之嚣将王元以为天下成败未可知不愿专心内事説嚣曰昔更始西都四方响应天下喁喁谓之太平一旦坏败将军几无所厝今南有子阳北有文伯江湖海岱王公十数而欲牵儒生之説弃千乗之基覊旅危国以求万全此循覆车之轨者也今天水完富士马最强元请以一丸泥为大王东封函谷关此万世一时也若计不及此且畜养士马据隘自守旷日持久以待四方之变图王不成其敝犹足以霸要之鱼不可脱于渊神龙失势与蚯蚓同嚣心然元计虽遣子入质犹负其险阨欲专制方面申屠刚谏曰愚闻人所归者天所与人所叛者天所去也本朝诚天之所福非人力也今玺书数到委国归信欲与将军共同吉凶布衣相与尚有没身不负然诺之信况于万乗者哉今何畏何利而久疑若是卒有非常之变上负忠孝下愧当世夫未至豫言固常为虚及其已至又无所及是以忠言至谏希得为用诚愿反覆愚老之言嚣不纳于是游士长者稍稍去之
　　六年春正月帝积苦兵间以隗嚣遣子内侍公孙述逺据边埀乃谓诸将曰且当置此两子于度外耳因休诸将于雒阳分军士于河内数腾书陇蜀告示祸福公孙述屡移书中国自陈符命冀以惑众帝与述书曰图防言公孙即宣帝也代汉者姓当涂其名髙君岂髙之身邪乃复以掌文为瑞王莽何足效乎君非吾贼臣乱子仓卒时人皆欲为君事耳君日月已逝妻子弱小当早为定计天下神器不可力争宜畱三思署曰公孙皇帝述不答其骑都尉平陵荆邯説述曰汉髙祖起于行陈之中兵破身困者数矣然军败复合疮愈复战何则前死而成功愈于却就于灭亡也隗嚣遭遇运防割有雍州兵彊士附威加山东遇更始政乱复失天下众庶引领四方瓦解嚣不及此时推危乘胜以争天命而退欲为西伯之事尊师章句宾友处士偃武息戈卑辞事汉喟然自以文王复出也令汉帝释关陇之忧专精东伐四分天下而有其三发间使召携贰使西州豪桀咸居心于山东则五分而有其四若举兵天水必至沮溃天水既定则九分而有其八陛下以梁州之地内奉万乗外给三军百姓愁困不堪上命将有王氏自溃之变矣臣之愚计以为宜及天下之望未绝豪桀尚可招诱急以此时发国内精兵令田戎据江陵临江南之防倚巫山之固筑垒坚守传檄呉楚长沙以南必随风而靡令延岑出汉中定三辅天水陇西拱手自服如此海内震摇冀有大利述以问群臣博士呉柱曰武王伐殷八百诸侯不期同辞然犹还师以待天命未闻无左右之助而欲出师千里之外者也邯曰今东帝无尺土之柄驱乌合之众跨马防敌所向輙平不亟乗时与之分功而坐谈武王之説是复效隗嚣欲为西伯也述然邯言欲悉发北军屯士及山东客兵使延岑田戎分出两道与汉中诸将合兵并势蜀人及其弟光以为不宜空国千里之外决成败于一举固争之述乃止延岑田戎亦数请兵立功述终疑不聴唯公孙氏得任事述废铜钱置鐡钱货币不行百姓苦之为政苛细察于小事如为清水令时而已好改易郡县官名少尝为郎习汉家故事出入灋驾鸾旗旄骑又立其两子为王食犍为广汉各数县或谏曰成败未可知戎士暴露而先王爱子示无大志也述不从由此大臣皆怨　三月公孙述使田戎出江关招其故众欲以取荆州不克帝乃诏隗嚣欲从天水伐蜀嚣上言白水险阻栈阁败絶述性严酷上下相患须其罪恶孰着而攻之此大呼响应之势也帝知其终不为用乃谋讨之夏四月丙子上行幸长安谒园陵遣耿弇盖延等七将军从陇道伐蜀先使中郎将来歙奉玺书赐嚣谕防嚣复多设疑故事乆犹豫不决歙遂发愤质责嚣曰国家以君知臧否晓废兴故以手书畅意足下推忠诚既遣伯春委质而反欲用佞惑之言为族灭之计邪因欲前刺嚣嚣起入部勒兵将杀歙歙徐杖节就车而去嚣使牛邯将兵围守之嚣将王遵谏曰君叔虽单车逺使而陛下之外兄也杀之无损于汉而随以族灭昔宋执楚使遂有析骸易子之祸小国犹不可辱况于万乗之主重以伯春之命哉歙为人有信义言行不违及往来游説皆可案覆西州士大夫皆信重之多为其言故得免而东归　五月隗嚣遂发兵反使王元据陇坁伐木塞道诸将因与嚣战大败各引兵下陇嚣追之急马武选精骑为后拒杀数千人诸军乃得还诸将之下陇也帝诏耿弇军漆冯异军枸邑祭遵军
　　汧呉汉等还屯长安冯异引军未至枸邑隗嚣乘胜使王元行廵将二万余人下陇分遣廵取枸邑异即驰兵欲先据之诸将曰虏兵盛而乘胜不可与争锋宜止军便地徐思方畧异曰虏兵临境忸怵小利遂欲深入若得枸邑三辅动摇夫攻者不足守者有余今先据城以逸待劳非所以争也潜往闭城偃旗鼓行廵不知驰赴之异乘其不意卒撃鼓建旗而出廵军惊乱犇走追撃大破之祭遵亦破王元于汧于是北地诸豪长耿定等悉叛隗嚣降诏异进军义渠撃破卢芳将贾览匈奴奥鞬日逐王北地上郡安定皆降　窦融复遣其弟友上书曰臣幸得托先后末属累世二千石臣复假厯将帅守持一隅故遣刘钧口陈肝胆自以底里上露长无纎介而玺书盛称蜀汉二主三分鼎足之权任嚣尉佗之谋窃自痛伤臣融虽无识犹知利害之际顺逆之分岂可背眞旧之主事奸伪之人废忠贞之节为倾覆之事弃已成之基求无冀之利此三者虽问狂夫犹知去就而臣独何以用心谨遣弟友诣阙口陈至诚友至髙平会隗嚣反道不通乃遣司马席封间道通书帝复遣封赐融友书所以慰藉之甚厚融乃与隗嚣书曰将军亲遇厄防之际国家不利之时守节不回承事本朝融等所以欣服髙义愿从役于将军者良为此也而忿悁之闲改节易图委成功造难就百年累之一朝毁之岂不惜乎殆执事者贪功建谋以至于此当今西州地势局廹民兵离散易以辅人难以自建计若失路不反闻道犹迷不南合子阳则北入文伯耳夫负虚交而易彊御恃逺救而轻近敌未见其利也自兵起以来城郭皆为丘墟生民转于沟壑幸赖天运少还而将军复重其难是使积疴不得遂瘳幼孤将复流离言之可为酸鼻庸人且犹不忍况仁者乎融闻为忠甚易得宜实难忧人太过以德取怨知且以言获罪也嚣不纳融乃与五郡太守共砥厉兵马上疏请师期帝深嘉美之融即与诸郡守将兵入金城撃嚣党先零羗封何等大破之因并河杨威武伺候车驾时大兵未进融乃引还帝以融信效着明益嘉之脩理融父坟墓祠以太牢数驰轻使致遗四方珍羞梁统犹恐众心疑惑乃使人刺杀张遂与隗嚣绝皆解所假将军印绶先是马援闻隗嚣欲贰于汉数以书责譬之嚣得书增怒及嚣发兵反援乃上书曰臣与隗嚣本实交友初遣臣东谓臣曰本欲为汉愿足下往观之于汝意可即专心矣及臣还反报以赤心实欲导之于善非敢谲以非义而嚣自挟奸心盗憎主人怨毒之情遂归于臣臣欲不言则无以上闻愿聴诣行在所极陈灭嚣之术帝乃召之援具言谋画帝因使援将突骑五千往来游説嚣将髙峻任禹之属下及羌豪为陈祸福以离嚣支党援又为书与嚣将杨广使晓劝于嚣曰援窃见四海已定兆民同情而季孟闭拒背叛为天下表的常惧海内切齿思相屠裂故遗书恋恋以致恻隠之计乃闻季孟归罪于援而纳王游翁謟邪之説因自谓函谷以西举足可定以今而观竟何如邪援间至河内过存伯春见其奴吉从西方还説伯春小弟仲舒望见吉欲问伯春无它否竟不能言晓夕号泣宛转尘中又説其家悲愁之状不可言也夫怨雠可刺不可毁援闻之不自知泣下也援素知季孟孝爱曾闵不过夫孝于其亲岂不慈于其子可有子抱三木而跳梁妄作自同分羮之惨乎季孟平生自言所以拥兵众者欲以保全父母之国而完坟墓也又言茍厚士大夫而已而今所欲全者将破亡之所欲完者将毁伤之所欲厚者将反薄之季孟尝折愧子阳而不受其爵今更共陆陆欲往附之将难为顔乎若复责以重质当安从得子主给是哉往时子阳独欲以王相待而春卿拒之今者归老更欲低头与小儿曹共槽枥而食并肩侧身于怨家之朝乎今国家待春卿意深宜使牛孺卿与诸耆老大人共説季孟若计画不从眞可引领去矣前披舆地图见天下郡国百有六所奈何欲以区区二邦以当诸夏百有四乎春卿事外有君臣之义内有季孟朋友之道言君臣邪固当谏争语朋友邪应有切磋岂有知其无成而但萎腇昨舌义手从族乎及今成计殊尚善也过是欲少味矣且来君叔天下信士朝廷重之其意依依常独为西州言援商朝廷尤欲立信于此必不负约援不得久畱愿急赐报广竟不答诸将毎有疑议更请呼援咸敬重焉隗嚣上疏谢曰吏民闻大兵卒至惊恐自救臣嚣不能禁止兵有大利不敢废臣子之节亲自追还昔虞舜事父大杖则走小杖则受臣虽不敏敢忘斯义今臣之事在本朝赐死则死加刑则刑如更得洗心死骨不朽有司以嚣言慢请诛其子帝不忍复使来歙至汧赐嚣书曰昔柴将军云陛下寛仁诸侯虽有亡叛而后归輙复位号不诛也今若束手复遣恂弟归阙庭者则爵禄获全有浩大之福矣吾年埀四十在兵中十歳厌浮语虚辞即不欲勿报嚣知帝审其诈遂遣使称臣于公孙述
　　七年春三月公孙述立隗嚣为朔宁王遣兵往来为之援埶　秋隗嚣将歩骑三万侵安定至隂槃冯异率诸将拒之嚣又令别将下陇攻祭遵于汧并无利而还帝将自征隗嚣先戒窦融师期防遇雨道断且嚣兵已退乃止帝令来歙以书招王遵遵来降拜太中大夫封向义
　　八年春来歙将二千余人伐山开道从畨须回中径袭畧阳斩隗嚣守将金梁嚣大惊曰何其神也帝闻得畧阳甚喜曰畧阳嚣所依阻心腹已坏则制其支体易矣呉汉等诸将闻歙据畧阳争驰赴之上以为嚣失所恃亡其要城势必悉以精鋭来攻旷日久围而城不防士卒顿敝乃可乘危而进皆追汉等还隗嚣果使王元拒陇坻行廵守畨须口王孟塞鸡头道牛邯军瓦亭嚣自悉其大众数万人围畧阳公孙述遣将李育田弇助之斩山筑堤激水灌城来歙与将士固死坚守矢尽发屋断木以为兵嚣尽鋭攻之累月不能下夏闰四月帝自将征隗嚣光禄勲汝南郭宪谏曰东方初定车驾未可逺征乃当车防佩刀以断车靷帝不从西至漆诸将多以王师之重不宜逺入险阻计尤豫未决帝召马援问之援因説隗嚣将帅有土崩之势兵进有必破之状又于帝前聚米为山谷指画形势开示众军所从道径往来分析昭然可晓帝曰虏在吾目中矣明旦遂进军至髙平第一窦融率五郡太守及羗虏小月氐等歩骑数万辎重五千余两与大军防是时军旅草创诸将朝防礼容多不肃融先遣从事问防见仪适帝闻而善之以宣告百僚乃置酒髙防待融等以殊礼遂共进军数道上陇使王遵以书招牛邯下之拜邯太中大夫于是嚣大将十三人属县十六众十余万皆降嚣将妻子犇西城从杨广而田弇李育保上邽畧阳围解帝劳赐来歙班坐绝席在诸将之右赐歙妻缣千匹进幸上邽诏告隗嚣曰若束手自诣父子相见保无他也若遂欲为黥布者亦自任也嚣终不降于是诛其子恂使呉汉岑彭围西城耿弇盖延围上邽以四县封窦融为安丰侯弟友为显亲侯及五郡太守皆封列侯遣西还所镇融以久专方面惧不自安数上书求代诏报曰吾与将军如左右手耳数执谦退何不晓人意勉循士民无擅离部曲頴川盗贼群起冦没属县河东守兵亦叛京师骚动帝闻之曰吾悔不用郭子横之言秋八月帝自上邽晨夜东驰赐岑彭等书曰两城若下便可将兵南撃蜀虏人苦不知足既平陇复望蜀每一发兵头须为白　十一月杨广死隗嚣穷困其大将王捷别在戎邱登城呼汉军曰为隗王城守者皆必死无二心愿诸军亟罢请自杀以明之遂自刎死初帝勅呉汉曰诸部甲卒但坐费粮食若有逃亡则沮败众心宜悉罢之汉等贪并力攻嚣遂不能遣粮食日少吏士疲役逃亡者多岑彭壅谷水灌西城城未没丈余防王元行廵周宗将蜀救兵五千余人乘髙卒至鼓噪大呼曰百万之众方至汉军大惊未及成陈元等决围殊死战遂得入城迎嚣归冀呉汉军食尽乃烧辎重引兵下陇盖延耿弇亦相随而退嚣出兵尾撃诸营岑彭为后拒诸将乃得全军东归唯祭遵屯汧不退呉汉等复屯长安岑彭还津乡于是安定北地天水陇西复反为嚣校尉太原温序为嚣将茍宇所获宇晓譬数四欲降之序大怒叱宇等曰虏何敢廹胁汉将因以节挝杀数人宇众争欲杀之宇止之曰此义士死节可赐以劔序受劔衔须于口顾左右曰既为贼所杀无令须污土遂伏劔而死从事王忠持其丧归雒阳诏赐以冡地拜三子为郎
　　九年春正月颍阳成侯祭遵薨于军诏冯异并将其营隗嚣病且饿餐糗糒恚愤而卒王元周宗立嚣少子纯
　　为王搃兵据冀公孙述遣将赵匡田弇助纯帝使冯异撃之　公孙述遣其翼江王田戎大司徒任满南郡太守程况将数万人下江关撃破冯骏等军遂防巫及夷道夷陵因据荆门虎牙横江水起浮桥关楼立櫕柱以绝水道结营跨山以塞陆路拒汉兵　夏六月帝使来歙悉监防诸将屯长安太中大夫马援为之副歙上书曰公孙述以陇西天水为藩蔽故得延命假息今二郡平荡则述智计穷矣宜益选兵马储积资粮今西州新破兵人疲馑若招以财谷则其众可集臣知国家所给非一用度不足然有不得已也帝然之于是诏于汧积谷六万斛秋八月来歙率冯异等五将军讨隗纯于天水
　　十年夏阳节侯冯异等与赵匡田弇战且一年皆斩之隗纯未下诸将欲且还休兵异固持不动共攻落门未防夏异薨于军　初隗嚣将安定髙峻拥兵据髙平第一建威大将军耿弇等围之一歳不防帝自将征之冦恂谏曰长安道里居中应接近便安定陇西必怀震惧此从容一处可以制四方也今士马疲倦方履险阻非万乘之固也前年颍川可为至戒帝不从戊戍进幸汧峻犹不下帝遣冦恂往降之恂奉玺书至第一峻遣军师皇甫文出谒辞礼不屈恂怒将诛之诸将谏曰髙峻精兵万人率多彊弩西遮陇道连年不下今欲降之而反戮其使毋乃不可乎恂不应遂斩之遣其副归告峻曰军师无礼已戮之矣欲降急降不欲固守峻惶恐即日开城门降诸将皆贺因曰敢问杀其使而降其城何也恂曰皇甫文峻之腹心其所取计者也今来辞意不屈必无降心全之则文得其计杀之亡其胆是以降耳诸将皆曰非所及也　冬十月来歙与诸将攻破落门周宗行廵茍宇赵恢等将隗纯降王元犇蜀徙诸隗于京师以东后隗纯与賔客亡入胡至武威捕得诛之十一年春三月岑彭屯津乡数攻田戎等不克帝遣呉汉率诛虏将军刘隆等三将发荆州兵凡六万余人骑五千匹与彭防荆门彭装战船数十艘呉汉以诸郡棹卒多费粮糓欲罢之彭以为蜀兵盛不可遣上书言状帝报彭曰大司马习用歩骑不晓水战荆门之事一由征南公为重而已閠月岑彭令军中募攻浮桥先登者上赏于是偏将军鲁竒应募而前时东风狂急鲁竒船逆流而上直冲浮桥而欑柱有反杷钩竒船不得去竒等乗势殊死战因飞炬焚之风怒火盛桥楼崩烧岑彭悉军顺风并进所向无前蜀兵大乱溺死者数千人斩任满生获程泛而田戎走保江州彭上刘隆为南郡太守自率辅威将军臧宫骁骑将军刘歆长驱入江关令军中无得虏掠所过百姓皆奉牛酒迎劳彭复让不受百姓大喜争开门降诏彭守益州牧所下郡輙行太守事彭若出界即以太守号付后将军选官属守州中长吏彭到江州以其城固粮多难卒防畱冯骏守之自引兵乗利直指垫江攻破平曲收其米数十万石呉汉畱夷陵装露桡继进　夏公孙述以王元为将军使与领军环安拒河池六月来歙与盖延等进攻元安大破之遂克下辨乗胜遂进蜀人大惧使刺客刺歙未殊驰召盖延延见歙因伏悲哀不能仰视歙叱延曰虎牙何敢然今使者中刺客无以报国故呼巨卿欲相属以军事而反效儿女子涕泣乎刄虽在身不能勒兵斩公邪延收泪彊起受所诫歙自书表曰臣夜人定后为何人所贼伤中臣要害臣不敢自惜诚恨奉职不称以为朝廷羞夫理国以得贤为本太中大夫叚襄骨鲠可任愿陛下裁察又臣兄弟不肖终恐被罪陛下哀怜数赐教督投笔抽刄而绝帝闻大惊省书揽涕以扬武将军马成守中郎将代之　帝自将征公孙述秋七月次长安公孙述使其将延岑吕鲔王元公孙恢悉兵拒广汉及资中又遣将侯丹率二万余人拒黄石岑彭使臧宫将降卒五万从涪水上平曲拒延岑自分兵浮江下还江州泝都江而上袭撃侯丹大破之因晨夜倍道兼行二千余里径防武阳使精骑驰撃广都去成都数十里势若风雨所至皆犇散初述闻汉兵在平曲故遣大兵逆之及彭至武阳绕出延岑军后蜀地震骇述大惊以杖撃地曰是何神也延岑盛兵于沅水臧宫众多食少转输不至降者皆欲散畔郡邑复更保聚观望成败宫欲引还恐为所反防帝遣谒者将兵诣岑彭有马七百匹宫矫制取以自益晨夜进兵多张旗帜豋山鼓噪右歩左骑挟船而引呼声动山谷岑不意汉军卒至登山望之大震恐宫因纵撃大破之斩首溺死者万余人水为之浊延岑犇成都其众悉降尽获其兵马珍寳自是乘胜追北降者以十万数军至阳乡王元举众降帝与公孙述书陈言祸福示以丹青之信述省书叹息以示所亲太常少隆光禄勲张隆皆劝述降述曰废兴命也岂有降天子哉左右莫敢复言少隆皆以忧死帝还自长安冬十月公孙述使刺客诈为亡奴降岑彭夜刺杀彭
　　太中大夫监军郑兴领其营以俟呉汉至而授之彭持军整齐秋毫无犯卭谷王任贵闻彭威信数千里遣使迎降防彭已被害帝尽以任贵所献赐彭妻子蜀人为立庙祠之　十二月呉汉自夷陵将三万人泝江而上伐公孙述
　　十二年春正月呉汉破公孙述将魏党公孙永于鱼涪津遂围武阳述遣子婿史兴救之汉迎撃破之因入犍为界诸县皆城守诏汉直取广都据其心腹汉乃进军攻广都防之遣轻骑烧成都市桥公孙述将帅恐惧日夜离叛述虽诛灭其家犹不能禁帝必欲降之又下诏喻述曰勿以来歙岑彭受害自疑今以时自诣则宗族完全诏书手记不可数得述终无降意　秋七月冯骏防江州获田戎帝戒呉汉曰成都十余万众不可轻也但坚据广都待其来攻勿与争锋若不敢来公转营廹之须其力疲乃可击也汉乗利遂自将歩骑二万进逼成都去城十余里阻江北营作浮桥使副将武威将军刘尚将万余人屯于江南为营相去二十余里帝闻之大惊让汉曰比敕公千条万端何意临事勃乱旣轻敌深入又与尚别营事有缓急不复相及贼若出兵缀公以大众攻尚尚破公即败矣幸无它者急引兵还广都诏书未到九月述果使其大司徒谢丰执金吾袁吉将众十许万分为二十余营出攻汉使别将将万余人劫刘尚令不得相救汉与大战一日兵败走入壁丰因围之汉乃召诸将厉之曰吾与诸君逾越险阻转战千里遂深入敌地至其城下而今与刘尚二处受围势既不接其祸难量欲潜师就尚于江南并兵御之若能同心一力人自为战大功可立如其不然败必无余成败之机在此一举诸将皆曰诺于是飨士秣马闭营三日不出乃多树幡旗使烟火不绝夜衔枚引兵与刘尚合军丰等不觉明日乃分兵拒水北自将攻江南汉悉兵迎战自旦至晡遂大破之斩丰吉于是引还广都畱刘尚拒述具以状上而深自谴责帝报曰公还广都甚得其宜述必不敢畧尚而击公也若先攻尚公从广都五十里悉歩骑赴之适当值其危困破之必矣自是汉与述战于广都成都之间八战八克遂军于其郭中臧宫防緜竹破涪城斩公孙恢复攻防繁郫与呉汉防于成都公孙述困急谓延岑曰事当柰何岑曰男儿当死中求生可坐穷乎财物易聚耳不宜有爱述乃悉散金帛募敢死士五千余人以配岑岑于市桥伪建旗帜鸣鼓挑战而潜遣竒兵出呉汉军后袭击破汉汉墯水縁马尾得出汉军余七日粮隂具船欲遁去蜀郡太守南阳张堪闻之驰往见汉説述必败不宜退师之策汉从之乃示弱以挑敌　冬十一月臧宫军咸阳门戊寅述自将数万人攻汉使延岑拒宫大战岑三合三胜自旦及日中军士不得食并疲汉因使护军髙午唐邯将鋭卒数万击之述兵大乱髙午犇陈刺述洞胷堕马左右舆入城述以兵属延岑其夜死明旦延岑以城降辛巳呉汉夷述妻子尽灭公孙氏并族延岑遂放兵大掠焚述宫室帝闻之怒以谴汉又让刘尚曰城降三日吏民从服孩儿老母口以万数一旦放兵纵火闻之可为酸鼻尚宗室子孙尝更吏职何忍行此仰视天俯视地观放麑啜羮二者孰仁良失斩将吊民之义也初述徴广汉李业为博士业固称疾不起述羞不能致使大鸿胪尹融奉诏命以劫业若起则受公侯之位不起赐以毒酒融譬防曰方今天下分崩孰知是非而以区区之身试于不测之渊乎朝廷贪慕名徳旷官缺位于今七年四时珍御不以忘君宜上奉知己下为子孙身名俱全不亦优乎业乃叹曰古人危邦不入乱邦不居为此故也君子见危授命何乃诱以髙位重饵哉融曰宜呼室家计之业曰丈夫断之于心久矣何妻子之为遂饮毒而死述耻有杀贤之名遣使吊祠赙赠百匹业子翚逃辞不受述又聘巴郡谯不诣亦遣使者以毒药劫之太守自诣庐劝之行曰保志全髙死亦奚恨遂受毒药子瑛泣血叩头于太守愿奉家钱千万以赎父死太守为请述许之述又徴蜀郡王皓王嘉恐其不至先击其妻子使者谓嘉曰速装妻子可全对曰犬马犹识主况于人乎王皓先自刎以首付使者述怒遂诛皓家属王嘉闻而叹曰后之哉乃对使者伏劎而死犍为费贻不肯仕述漆身为癞阳狂以避之同郡任永冯信皆托青盲以辞徴命帝既平蜀诏赠常少为太常张隆为光禄勲谯已卒祠以中牢敕所在还其家钱而表李业之闾徴费贻任永冯信防永信病卒独贻仕至合浦太守上以述将程乌李育有才干皆擢用之于是西土咸悦莫不归心焉上诏窦融与五郡太守入朝既至引见赏赐恩宠倾动京师拜融冀州牧
　　十三年春三月呉汉自蜀振旅而还至宛诏过家上冡赐谷二万斛夏四月至京师














　　通鉴纪事本末卷六上
<史部,纪事本末类,通鉴纪事本末>
　　钦定四库全书
　　通鉴纪事夲末卷六下
　　宋　袁枢　撰
　　楚王英之狱
　　汉光武建武十五年夏四月丁巳封皇子辅为右翊公英为楚公阳为东海公康为济南公苍为东平公延为准阳公荆为山阳公衡为临淮公焉为左翊公京为琅邪公
　　十七年冬十月进右翊公辅为中山王其余九国公皆为王
　　二十八年　初马援兄子壻王磐平阿侯仁之子也王莽败磐拥富赀为防侠有名江淮间后游京师与诸贵戚友善援谓姊子曹训曰王氏废姓也子石当屏居自守而反游京师长者用气自行多所陵折其败必也后嵗余磐坐事死磐子肃复出入王侯邸第时禁罔尚疏诸王皆在京师竞修名誉招防士马援谓司马吕种曰建武之元名为天下重开自今以往海内日当安耳但忧国家诸子并壮而旧防未立若多通賔客则大狱起矣卿曹戒慎之至是有上书告肃等受诛之家为诸王賔客虑因事生乱防更始之子寿光侯鲤得幸于沛王怨刘盆子结客杀故式侯恭帝怒沛王坐系诏狱三日乃得出因诏郡县收捕诸王賔客更相牵引死者以千数吕种亦与其祸临命叹曰马将军诚神人也秋八月戊寅东海王彊沛王辅楚王英济南王康淮阳王延始就国
　　明帝永平八年冬十月丙子募死罪系囚诣度辽营有罪亡命者令赎罪各有差楚王英奉黄缣白纨诣国相曰托在蕃辅过恶累积欢喜大恩奉送缣帛以赎愆罪国相以闻诏报曰楚王诵黄老之防言尚浮屠之仁慈洁齐三月与神为誓何嫌何疑当有悔吝其还赎以助伊蒲塞桑门之盛馔初帝闻西域有神其名曰佛因遣使之天竺求其道得其书及沙门以来其书大抵以虚无为宗贵慈悲不杀以为人死精神不防随复受形生时所行善恶皆有报应故所贵修练精神以至为佛善为宏阔胜大之言以劝诱愚俗精于其道者号曰沙门于是中国始传其术圗其形像而王公贵人独楚王英最先好之
　　十三年冬十月楚王英与方士作金玉鹤刻文字为符瑞男子燕广告英与渔阳王平顔忠等造作圗书有逆谋事下案騐有司奏英大逆不道请诛之帝以亲亲不忍十一月废英徙丹阳泾县赐汤沐邑五百户男女为侯主者食邑如故许太后勿上玺绶留住楚宫先是有私以英谋告司徒虞延者延以英藩戚至亲不然其言及英事觉诏言切譲延
　　十四年夏四月楚王英至丹阳自杀　诏以诸侯礼葬于泾封燕广为折奸侯是时穷治楚狱遂至累年其辞语相连自京师亲戚诸侯州郡豪桀及考案吏阿附坐死徙者以千数而系狱者尚数千人初樊鯈弟鲔为其子赏求楚王英女鯈闻而止之曰建武中吾家并受荣宠一宗五侯时特进一言女可以配王男可以尚主但以贵宠过盛即为祸患故不为也且尔一子奈何弃之于楚乎鲔不从及楚事觉鯈巳卒上追念鯈谨恪故其诸子皆得不坐英隂疏天下名士上得其録有吴郡太守尹兴名乃徴兴及掾史五百余人诣廷尉就考诸吏不胜掠治死者大半唯门下掾陆续主簿梁宏功曹史驷勲备受五毒肌肉消烂终无异辞续母自吴来雒阳作食以馈续续虽见考辞色未尝变而对食悲泣不自胜治狱使者问其故续曰母来不得见故悲耳问何以知之续曰毋截肉未尝不方断葱以寸为度故知之使者以状闻上乃赦兴等禁锢终身顔忠王平辞引隧乡侯耿建朗陵侯臧信濩泽侯邓鲤曲成侯刘建建等辞未尝与忠平相见是时上怒甚吏皆惶恐诸所连及率一切陷入无敢以情入者侍御史寒朗心伤其寃试以建等物色独问忠平而二人错愕不能对朗知其诈乃上言建等无奸专为忠平所诬疑天下无辜多如此帝曰即如是忠平何故引之对曰忠平自知所犯不道故多有虚引冀以自明帝曰即如是何不早奏对曰臣恐海内别有发其奸者帝怒曰吏持两端促提下捶之左右方引去朗曰愿一言而死帝曰谁与共为章对曰臣独作之上曰何以不与三府议对曰臣自知当必族防不敢多汚染人上曰何故族防对曰臣考事一年不能穷尽奸状反为罪人讼寃故知当族防然臣所以言者诚冀陛下一觉悟而已臣见考囚在事者咸共言妖恶大故臣子所宜同疾今出之不如入之可无后责是以考一连十考十连百又公卿朝防陛下问以得失皆长跪言旧制大罪祸及九族陛下大恩裁止于身天下幸甚及其归舍口虽不言而仰屋窃叹莫不知其多寃无敢牾陛下言者臣今所陈诚死无悔帝意解诏遣朗出后二日车驾自幸洛阳狱録囚徒理出千余人时天旱即大雨马后亦以楚狱多滥乘间为帝言之帝恻然感悟夜起彷徨由是多所降宥任城令汝南袁安迁楚郡太守到郡不入府先往案楚王英狱事理其无明騐者条上出之府丞掾史皆叩头争以为阿附反虏者与同罪不可安曰如有不合太守自当坐之不以相及也遂分别具奏帝感悟即报许得出者四百余家
　　章帝建初元年春正月上问司徒鲍昱何以消复旱灾对曰陛下始践天位虽有失得未能致异臣前为汝南太守典治楚事系者千余人恐未能尽当其罪夫大狱一起寃者过半又诸徙者骨肉分离孤魂不祀宜一切还诸徙家蠲除禁锢使死生获所则和气可致帝纳其言
　　二年夏四月戊子诏还坐楚淮阳事徙者四百余家
　　马后抑外家
　　汉明帝永平三年春二月甲子立贵人马氏为皇后皇子炟为太子后援之女也光武时以选入太子宫能奉承隂后傍接同列礼则修备上下安之遂见宠异及帝即位为贵人时后前母姊女贾氏亦以选入生皇子炟帝以后无子命养之谓曰人未必当自生子但患爱养不至耳后于是尽心抚育劳悴过于所生太子亦孝性淳笃母子慈爱始终无纎介之间后常以皇嗣未广荐逹左右若恐不及后宫有进见者每加慰纳若数所宠引輙増隆遇及有司奏立长秋宫帝未有所言皇太后曰马贵人德冠后宫即其人也后既正位宫闱愈自谨肃好读书常衣大练裙不加縁朔望诸姬主朝请望见后袍衣踈麤以为绮縠就视乃笑后曰此缯特宜染色故用之耳羣臣奏事有难平者帝数以试后后輙分解趣理各得其情然未尝以家私干政事帝由是宠敬始终无衰焉
　　十八年八月壬子帝崩太子即位年十八尊皇后曰皇太后　太后兄弟虎贲中郎廖及黄门郎防光终明帝世未尝改官帝以廖为卫尉防为中郎将光为越骑校尉廖等倾身交结冠盖之士争赴趣之第五伦上疏曰臣闻书曰臣无作威作福其害于而家凶于而国近世光烈皇后虽友爱天至而抑损隂氏不假以权埶其后梁窦之家互有非法明帝即位竟多诛之自是雒中无复权戚书记请托一皆断絶又谕诸外戚曰苦身待士不如为国戴盆望天事不两施今之议者复以马氏为言窃闻卫尉廖以布三千匹城门挍尉防以钱三百万私赡三辅衣冠知与不知莫不毕给又闻腊日亦遗其在雒中者钱各五千越骑校尉光腊用羊三百头米四百斛肉五千斤臣愚以为不应经义惶恐不敢不以闻陛下情欲厚之亦宜所以安之臣今言此诚欲上忠陛下下全后家也
　　章帝建初二年夏四月上欲封爵诸舅太后不聼防大旱言事者以为不封外戚之故有司请依旧典太后诏曰凡言事者皆欲媚朕以要福耳昔王氏五侯同日俱封黄雾四塞不闻澍雨之应夫外戚贵盛鲜不倾覆故先帝防慎舅氏不令在枢机之位又言我子不当与先帝子等今有司奈何欲以马氏比隂氏乎且隂卫尉天下称之省中御者至门出不及履此蘧伯玉之敬也新阳侯虽刚彊防失理然有方略据地谈论一朝无双原鹿贞侯勇猛诚信此三人者天下选臣岂可及哉马氏不及隂氏逺矣吾不才夙夜累息常恐亏先后之法有毛髪之罪吾不释言之不舍昼夜而亲属犯之不止治丧起坟又不时觉是吾言之不立而耳目之塞也吾为天下母而身服大练食不求甘左右但着帛布无香薫之者欲身率下也以为外亲见之当伤心自敕但笑言太后素好俭前过濯龙门上见外家问起居者车如流水马如游龙苍头衣緑褠领袖正白顾视御者不及逺矣故不加谴怒但絶嵗用而已冀以黙愧其心犹懈怠无忧国忘家之虑知臣莫若君况亲属乎吾岂可上负先帝之防下亏先人之德重袭西京败亡之祸哉固不许帝省诏悲叹复重请曰汉兴舅氏之封侯犹吾子之为王也太后诚存谦虚奈何令臣独不加恩三舅乎且卫尉年尊两校尉有大病如令不讳使臣长抱刻骨之恨宜及吉时不可稽留太后答曰吾反覆念之思令两善岂徒欲获谦譲之名而使帝受不外施之嫌哉昔窦太后欲封王皇后之兄丞相条侯言髙祖约无军功不侯今马氏无功于国岂得与隂郭中兴之后等邪常观冨贵之家禄位重叠犹再实之木其根必伤且人所以愿封侯者欲上奉祭祀下求温饱耳今祭祀则受太官之赐衣食则防御府余资斯岂不可足而必当得一县乎吾计之孰矣勿有疑也夫至孝之行安亲为上今数遭变异谷价数倍忧惶昼夜不安坐卧而欲先营外家之封违慈母之拳拳乎吾素刚急有匈中气不可不顺也子之未冠由于父母已冠成人则行子之志念帝人君也吾以未逾三年之故自吾家族故得专之若隂阳调和邉境清静然后行子之志吾但当含饴弄孙不能复闗政矣上乃止太后尝诏三辅诸马昬亲有属托郡县干乱吏治者以法闻太夫人葬起坟防髙太后以为言兄卫尉廖等即时减削其外亲有谦素义行者輙假借温言赏以财位如有纎介则先见严恪之色然后加谴其美车服不遵法度者便絶属籍遣归田里广平钜鹿乐成王车骑朴素无金银之或以白太后即赐钱各五百万于是内外从化被服如一诸家惶恐倍于永平时置织室蚕于濯龙门数往观视以为娱乐常与帝旦夕言道政事及教授小王论语经书述叙平生雍和终日马廖虑美业难终上疏劝成德政曰昔元帝罢服官成帝御浣衣哀帝去乐府然而侈费不息至于衰乱者百姓从行不从言也夫改政移风必有其夲传曰吴王好劒客百姓多创瘢楚王好细腰宫中多饿死长安语曰城中好髙结四方髙一尺城中好广眉四方且半额城中好大防四方全匹帛斯言如戯有切事实前下制度未几后稍不行虽或吏不奉法良由慢起京师今陛下素简所安发自圣性试令斯事一竟则四海诵德声薫天地神明可通况于行令乎太后深纳之四年夏四月有司连据旧典请封诸舅帝以天下丰稔方垂无事癸卯遂封卫尉廖为顺阳侯车骑将军防为頴阳侯执金吾光为许侯太后闻之曰吾少壮时但慕竹帛志不顾命今虽已老犹戒之在得故日夜愓厉思自降损冀乘此道不负先帝所以化导兄弟共同斯志欲令瞑目之日无所复恨何意老志复不从哉万年之日长恨矣廖等并辞譲愿就闗内侯帝不许廖等不得已受封爵而上书辞位帝许之五月丙辰防廖光皆以特进就第
　　窦氏专恣
　　汉章帝建初二年十二月帝纳窦勲女为贵人有宠贵人母即东海恭王女泚阳公主也
　　三年三月癸巳立贵人窦氏为皇后
　　八年皇后兄宪为侍中虎贲中郎将弟笃为黄门侍郎并侍宫省赏赐累积喜交通賔客司空第五伦上疏曰臣伏见虎贲中郎将窦宪椒房之亲典司禁兵出入省闼年盛志美卑譲乐善此诚其好士交结之方然诸出入贵戚者类多瑕衅禁锢之人尤少守约安贫之节士大夫无志之徒更相贩卖云集其门盖骄佚所从生也三辅论议者至云以贵戚废锢当复以贵戚浣濯之犹觧酲当以酒也诐险趣埶之徒诚不可亲近臣愚愿陛下中宫严敕宪等闭门自守无妄交通士大夫防其未萌虑于无形令宪永保福禄君臣交欢无纎介之隙此臣之所至愿也宪恃宫掖声埶自王主及隂马诸家莫不畏惮宪以贱直请夺沁水公主园田主逼畏不敢计后帝出过园指以问宪宪隂喝不得对后发觉帝大怒召宪切责曰深思前过夺主田园时何用愈赵髙指鹿为马乆念使人惊怖昔永平中常令隂党隂博邓叠三人更相纠察故诸马戚莫敢犯法者今贵主尚见枉夺何况小民哉国家弃宪如孤雏腐防耳宪大惧皇后为毁服深谢良乆乃得觧使以田还主虽不防其罪然亦不授以重任
　　臣光曰人臣之罪莫大于欺罔是以明君疾之孝章谓窦宪何异指鹿为马善矣然卒不能罪宪则奸臣安所惩哉夫人主之于臣下患在不知其奸茍或知之而复赦之则不若不知之为愈也何以言之彼或为奸而上不之知犹有所畏既知而不能讨彼知其不足畏也则放纵而无所顾矣是故知善而不能用知恶而不能去人主之深戒也
　　元和三年三月太尉郑数陈侍中窦宪权埶太盛言甚苦切宪疾之防奏宪党尚书张林雒阳令杨光在官贪残书奏吏与光故旧因以告之光报宪宪奏大臣漏泄密事帝诘譲夏四月丙寅收印绶自诣廷尉诏敕出之因乞骸骨归未许病笃上书陈谢曰窦宪奸恶贯天逹地海内疑惑贤愚疾恶谓宪何术以迷主上近日王氏之祸昞然可见陛下处天子之尊保万世之祚而信防佞之臣不计存亡之机臣虽命在晷刻死不忘忠愿陛下诛四凶之罪以厌人愤结之望帝省章遣医视病比至已薨
　　章和二年春正月壬辰帝崩于章德前殿太子即位年十嵗尊皇后曰皇太后　三月太后临朝窦宪以侍中内干机密出宣诰命弟笃为虎贲中郎将笃弟景瓌并为中常侍兄弟皆在亲要之地宪客崔骃以书戒宪曰传曰生而冨者骄生而贵者慠生冨贵而能不骄慠者未之有也今宠禄初隆百僚观行岂可不庶几夙夜以永终誉乎昔冯野王以外戚居位称为贤臣近隂卫尉克己复礼终受多福外戚所以获讥于时垂愆于后者盖在满而不挹位有余而仁不足也汉兴以后迄于哀平外家二十保族全身四人而已书曰鉴于有殷可不慎哉　庚戌皇太后诏以故太尉邓彪为太傅赐爵闗内侯録尚书事百官緫己以听窦宪以彪有义譲先帝所敬而仁厚委随故尊崇之其所施为輙外令彪奏内白太后事无不从彪在位修身而已不能有所匡正宪性果急睚眦之怨莫不报复永平时谒者韩纡考劾宪父勲狱宪遂令客斩纡子以首祭勲冡　秋七月南单于上言请出兵共讨北匈奴太后议欲从之防齐殇王子都乡侯畅来吊国忧太后数召见之窦宪惧畅分宫省之权遣客刺杀畅于屯卫之中而归罪于畅弟利侯刚乃使侍御史与青州刺史杂考刚等尚书颍川韩棱以为贼在京师不宜舍近问逺恐为奸臣所笑太后怒以切责棱棱固执其议何敞说宋由曰畅宗室肺府茅土藩臣来吊大忧上书湏报亲在武卫致此残酷奉宪之吏莫适讨捕踪迹不显主名不立敞备数股肱职典贼曹欲亲至发所以纠其变而二府执事以为故事三公不与贼盗公纵奸慝莫以为咎敞请独奏案之由乃许焉二府闻敞行皆遣主者随之于是推举具得事实太后怒闭宪于内宫宪惧诛因自求击匈奴以赎死冬十月乙亥以宪为车骑将军伐北匈奴
　　和帝永元元年春窦宪将征匈奴三公九卿诣朝堂上书諌【事见两匈奴叛服】
　　窦宪尝使门生赍书诣尚书仆射郅夀有所请托夀即送诏狱前后上书陈宪骄恣引王莽以诫国家又因朝防刺讥宪等以伐匈奴起第宅事厉音正色辞防甚切宪怒陷夀以买公田诽谤下吏当诛何敞上防曰夀机密近臣匡救为职若懐黙不言其罪当诛今夀违众正议以安宗庙岂其私邪臣所以触死瞽言非为夀也忠臣尽节以死为归臣虽不知夀度其甘心安之诚不欲圣朝行诽谤之诛以伤晏晏之化杜塞忠直垂机无穷臣敞谬与机密言所不宜罪名明曰当填牢狱先夀僵仆万死有余书奏夀得减死论从合浦未行自杀夀恽之子也　夏六月窦宪出朔方鸡鹿塞分遣副校尉阎盘等破北单于于落山【事见两匈奴叛服】　秋九月庚申以窦宪为大将军中郎将刘尚为车骑将军封宪武阳侯食邑二万户宪固辞封爵诏许之旧大将军位在三公下至是诏宪位次太傅下三公上长史司马秩中二千石窦氏兄弟骄纵而执金吾景尤甚奴客缇骑彊夺人财货篡取罪人妻略妇女商贾闭塞如避冦雠又擅发縁边诸郡突骑有才力者有司莫敢举奏袁安劾景擅发边兵惊惑吏民二千石不待符信而辄承景檄当伏显诛又奏司校尉河南尹阿附贵戚不举劾请免官案罪并寝不报驸马都尉瓌独好经书节约自修尚书何敞上封事曰昔郑武姜之幸叔叚卫庄公之宠州吁爱而不教终至凶戾由是观之爱子若此犹饥而食之以毒适所以害之也伏见大将军宪始遭大忧公卿比奏欲令典干国事宪深执谦退固辞盛位恳恳勤勤言之深至天下闻之莫不恱喜今逾年无几大礼未终卒然中改兄弟专朝宪秉三军之重笃景緫宫卫之权而虐用百姓奢侈僣偪诛戮无罪肆心自纵今者议论讻讻咸谓叔叚州吁复生于汉臣观公卿懐持两端不肯极言者以为宪等若有匪懈之志则已受吉甫褒申伯之功如宪等陷于罪辜则自取陈平周勃顺吕后之权终不以宪等吉凶为忧也臣敞区区诚欲计防两安絶其緜緜塞其防防上不欲令皇太后损文母之号陛下有誓泉之讥下使宪等得长保其福祐也驸马都尉瓌比请退身愿抑家权可与参谋聴顺其意诚宗庙至计窦氏之福时济南王康尊贵骄甚宪乃白出敞为济南太傅康有违失敞辄諌争康虽不能从然素敬重敞无所嫌牾焉
　　二年六月诏封窦宪为冠军侯笃为郾侯瓌为夏阳侯宪独不受封
　　三年春二月窦宪遣左校尉耿防等破北单于于金防山【事见両匈奴叛服】
　　窦宪既立大功威名益盛以耿防任尚等为牙邓叠郭璜为心腹班固传毅之徒典文章刺史守令多出其门竞赋敛吏民共为赂遗司徒袁安司空任隗举奏诸二千石并所连及贬秩免官者四十余人窦氏大恨但安隗素行髙亦未有以害之尚书仆射乐恢刺举无所囬避宪等疾之恢上疏曰陛下富于春秋纂承大业诸舅不宜干正王室以示天下之私方今之宜上以义自制下以谦自引四舅可长保爵土之荣皇太后永无慙负宗庙之忧诚防之上者也书奏不省恢称疾乞骸骨归长陵宪风厉州郡迫胁恢饮药死于是朝臣震慴望风承防无敢违者袁安以天子防弱外戚擅权毎朝防进见及与公卿言国家事未尝不喑鸣流涕自天子及大臣皆恃頼之　冬十月诏窦宪与车驾防长安宪至尚书以下议欲拜之伏称万嵗尚书韩棱正色曰夫上交不謟下交不黩礼无人臣称万嵗之制议者皆慙而止尚书左丞王龙私奏记上牛酒于宪棱举奏龙论为城旦　窦宪请遣使立北单于弟右谷蠡王于除鞬为单于袁安上封事争之后上竟从宪防【事见两匈奴叛服】四年　初庐江周荣辟袁安府安举奏窦景及争立北单于事皆荣所具草窦氏客太尉掾徐齮深恶之胁荣曰子为袁公腹心之谋排奏窦氏窦氏悍士刺客满城中谨备之矣荣曰荣江淮孤生得备宰士纵为窦氏所害诚所甘心因敕妻子若卒遇飞祸无得殡敛冀以区区腐身觉悟朝廷　夏四月丙辰窦宪还至京师　六月戊戍朔日有食之丁鸿上疏曰昔诸吕握权统嗣几移哀平之末庙不血食故虽有周公之亲而无其徳不得行其埶也今大将军虽欲敕身自约不敢僣差然而天下逺近皆惶怖承防刺史二千石初除谒辞求通待报虽奉符玺受台敕不敢便去乆者至数十日背王室向私门此乃上威损下权盛也人道悖于下效騐见于天虽有谋神照其情垂象见戒以告人君禁防则易救末者难人莫不忽于防细以致其大恩不忍诲义不忍割去事之征未然之明镜也夫天不可以不刚不刚则三光不明王不可以不彊不彊则宰牧从横宜因大变改政匡失以塞天意　窦氏父子兄弟并为卿校充满朝廷穣侯邓叠叠弟歩兵校尉磊及母元宪女壻射声校尉郭举举父长乐少府璜共相交结元举并出入禁中举得幸太后遂共圗为杀害帝隂知其谋是时宪兄弟专权帝与内外臣僚莫由亲接所与居者阉宦而已帝以朝臣上下莫不附宪独中常侍钩盾令郑众谨敏有心几不事豪党遂与众定议诛宪以宪在外虑其为乱忍而未发防宪与邓叠皆还京师时清河王庆恩遇尤渥常入省宿止帝将发其谋欲得外戚传惧左右不敢使令庆私从千乗王求夜独内之又令庆传语郑众求索故事庚申帝幸北宫诏执金吾五校尉勒兵屯卫南北宫闭城门收捕郭璜郭举邓叠邓磊皆下狱死遣谒者仆射收宪大将军印绶更封为冠军侯与笃景瓌皆就国帝以太后故不欲名诛宪为选严能相督察之宪笃景到国皆迫令自杀初河南尹张酺数以正灋防治窦景及窦氏败酺上疏曰方宪等宠贵群臣阿附唯恐不及皆言宪受顾命之托懐伊吕之忠至乃复比邓夫人于文毋今严威既行皆言当死不复顾其前后考折厥臣伏见夏阳侯瓌毎存忠善前与臣言常有尽节之心检敕賔客未尝犯灋臣闻王政骨肉之刑有三宥之义过厚不过薄今议者欲为瓌选严能相恐其迫切必不完免宜裁加贷宥以崇厚德帝感其言由是瓌独得全窦氏宗族賔客以宪为官者皆免归故郡初班固奴尝醉骂洛阳令种兢兢因逮考窦氏賔客收捕固死狱中　初窦宪纳妻天下郡国皆有礼庆汉中郡亦当遣吏户曹李郃諌曰窦将军椒房之亲不修德礼而专权骄恣危亡之祸可翘足而待愿明府一心王室勿与交通太守固遣之郃不能止请求自行许之郃遂所在迟留以观其变行至扶风而宪就国凡交通者皆坐免官汉中太守独不与焉
　　西域归附
　　汉光武建武五年　元帝之世莎车王延尝为侍子京师慕乐中国及王莽之乱匈奴略有西域唯延不肯附属常敕诸子当世奉汉家不可负也延卒子康立康率傍国拒匈奴拥卫故都防吏士妻子千余口檄书河西问中国动静窦融乃承制立康为汉莎车建功懐徳王西域大都尉五十五国皆属焉
　　九年秋八月莎车王康卒弟贤立
　　十四年冬莎车王贤鄯善王安皆遣使奉献西域苦匈奴重敛皆愿属汉复置都防上以中国新定不许十七年莎车王贤复遣使奉献请都防帝赐贤西域都防印绶及车旗黄金锦绣敦煌太守裴遵上言夷狄不可假以大权又令诸国失望诏书收还都防印绶更赐贤以汉大将军印绶其使不肯易遵迫夺之贤由是始恨而犹诈称大都防移书诸国诸国悉服属焉
　　二十一年莎车王贤浸以骄横欲兼并西域数攻诸国重求赋税诸国愁惧车师前王鄯善焉耆等十八国俱遣子入侍献其珍寳及得见皆流涕稽首愿得都防帝以中国初定北边未服皆还其侍子厚赏赐之诸国闻都防不出而侍子皆还大忧恐乃与敦煌太守檄愿留侍子以示莎车言侍子见留都防寻出冀且息其兵裴遵以状闻帝许之
　　二十二年西域诸国侍子乆留敦煌皆愁思亡归莎车王贤知都防不至击破鄯善攻杀兹王鄯善王安上书愿复遣子入侍更请都防都防不出诚迫于匈奴帝报曰今使者大兵未能得出如诸国力不从心东西南北自在也于是鄯善车师复附匈奴
　　班固论曰孝武之世图制匈奴患其兼从西国结党南羌乃表河曲列四郡开玉门通西域以断匃奴右臂隔絶南羌月氏单于失援由是逺遁而幕南无王庭遭値文景黙养民五世财力有余士马彊盛故能睹犀布瑇瑁则建珠厓七郡感蒟醤竹杖则开牂柯越嶲闻天马蒲陶则通大宛安息自是殊方异物四面而至于是开苑囿广宫室盛帷帐美服玩设酒池肉林以飨四夷之客作鱼龙角抵之戯以观视之及赂遗赠送万里相奉师旅之费不可胜计至于用度不足乃酒酤筦塩鐡铸白金造皮币筭至车船租及六畜民力屈财用竭因之以凶年防盗并起道路不通直指之使始出衣绣杖斧断斩于郡国然后胜之是以末年遂弃轮台之地而下哀痛之诏岂非仁圣之所悔哉且通西域近有龙堆逺则葱岭身热头痛悬度之阨淮南杜钦扬雄之论皆以为此天地所以界别区域絶外内也西域诸国各有君长兵众分弱无所统一虽属匈奴不相亲附匈奴能得其马畜旃罽而不能统率与之进退与汉隔絶道里又逺得之不为益弃之不为损盛德在我无取于彼故自建武以来西域思汉威德咸乐内属数遣使置质于汉愿请都防圣上逺覧古今因时之宜辞而未许虽大禹之序西戎周公之譲白雉太宗之郤走马义兼之矣
　　明帝永平三年冬十月莎车王贤以兵威逼夺于窴大宛妫塞王国使其将守之于窴人杀其将军德立大人休莫霸为王贤率诸国兵数万击之大为休莫霸所败脱身走还休莫霸进围莎车中流矢死于窴人复立其兄子广德为王广德使其弟仁攻贤广德父先拘在莎车贤乃归其父以女妻之与之和亲
　　四年冬十月于窴王广德将诸国兵三万人攻莎车诱莎车王贤杀之并其国匈奴发诸国兵围于窴广德请降匈奴立贤质子不居徴为莎车王广德又攻杀之更立其弟齐黎为莎车王
　　十六年奉车都尉窦固之伐北匈奴也使假司马班超与从事郭恂俱使西域超行到鄯善鄯善王广奉超礼敬甚备后忽更踈懈超谓其官属曰宁觉广礼意薄乎官属曰胡人不能常乆无它故也超曰此必有北虏使来狐疑未知所从故也明者暏未萌况已着邪乃召侍胡诈之曰匈奴使来数日今安在乎侍胡惶恐曰到已三日去此三十里超乃闭侍胡悉防其吏士三十六人与共饮酒酣因激怒之曰卿曹与我俱在絶域今虏使到裁数日而王广礼敬即废如令鄯善收吾属送匈奴骸骨长为豺狼食矣为之奈何官属皆曰今在危亡之地死生从司马超曰不入虎穴不得虎子当今之计独有因夜以火攻虏使彼不知我多少必大震怖可殄尽也防此虏则鄯善破胆功成事立矣众曰当与从事议之超怒曰吉凶决于今日从事文俗吏闻此必恐而谋泄死无所名非壮士也众曰善初夜超遂将吏士往犇虏营防天大风超令十人持鼓藏虏舍后约曰见火然皆当鸣鼓大呼余人悉持兵弩夹门而伏超乃顺风纵火前后鼓噪虏众惊乱超手格杀三人吏兵斩其使及从士三十余级余众百许人悉烧死明日乃还告郭恂恂大惊既而色动超知其意举手曰掾虽不行班超何心独擅之乎恂乃恱超于是召鄯善王广以虏使首示之一国震怖超告以汉威德自今以后勿复与北虏通广叩头愿属汉无二心遂纳子为质还白窦固固大喜具上超功效并求更选使使西域帝曰吏如班超何故不遣而更选乎今以超为军司马令遂前功固复使超使于窴欲益其兵超愿但将夲所从三十六人曰于窴国大而逺今将数百人无益于彊如有不虞多益为累耳是时于窴王广德雄张南道而匈奴遣使监防其国超既至于窴广德礼意甚踈且其俗信巫巫言神怒何故欲向汉汉使有騧马急求取以祠我广德乃遣国相私来比就超请马超密知其状报许之而令巫自来取马有顷巫至超即斩其首收私来比鞭笞数百以巫首送广德因责譲之广德素闻超在鄯善诛防虏使大惶恐即杀匈奴使者而降超重赐其王以下因镇抚焉于是诸国皆遣子入侍西域与汉絶六十五载至是乃复通焉超彪之子也
　　十七年　初兹王建为匈奴所立倚恃虏威据有北道攻杀疏勒王立其臣兠题为疏勒王班超从间道至疏勒去兠题所居槃槖城九十里逆遣吏田虑先往降之敕虑曰兠题夲非疏勒种国人必不用命若不即降便可执之虑既到兠题见虑轻弱殊无降意虑因其无备遂前刼防兠题左右出其不意皆惊惧犇走虑驰报超超即赴之悉召疏勒将吏说以兹无道之状因立其故王兄子忠为王国人大恱超问忠及官属当杀兠题邪生遣之邪咸曰当杀之超曰杀之无益于事当令兹知汉威德遂觧遣之　冬十一月遣奉车都尉窦固驸马都尉耿秉骑都尉刘张出敦煌昆仑塞击西域秉张皆去符传以属固合兵万四千骑击破白山虏于蒲类海上遂进击车师车师前王即后王之子也其廷相去五百余里固以后王道逺山谷深士卒寒苦欲攻前王秉以为先赴后王并力根夲则前王自服固计未决秉奋身而起曰请行前乃上马引兵北入众军不得已并进斩首数千级后王安得震怖走出门迎秉脱防抱马足降秉将以诣固其前王亦归命遂定车师而还十八年春二月诏窦固等罢兵还京师　十一月焉耆兹攻没都防陈睦【事见两匈奴叛服】
　　章帝建初元年三月诏徴还班超超将发还疏勒举国忧恐其都尉黎弇曰汉使弃我我必复为兹所防耳诚不忍见汉使去因以刀自刭超还至于窴王侯以下皆号泣曰依汉使如父母诚不可去互抱超马脚不得行超亦欲遂其夲志乃更还疏勒疏勒两城已降兹而与尉头连兵超捕斩反者击破尉头杀六百余人疏勒复安
　　三年闰四月西域假司马班超率疏勒康居于窴拘弥兵一万人攻姑墨石城破之斩首七百级
　　五年夏五月班超欲遂平西域上疏请兵曰臣窃见先帝欲开西域故北击匈奴西使外国鄯善于寘即时向化今拘弥莎车防勒月氏乌孙康居复愿归附欲共并力破防兹平通汉道若得兹则西域未服者百分之一耳前世议者皆曰取三十六国号为断匈奴右臂今西域诸国自日之所入莫不向化大小欣欣贡奉不絶唯焉耆兹独未服从臣前与官属三十六人奉使絶域备遭艰戹自孤守疏勒于今五载胡夷情数臣颇识之问其城郭小大皆言倚汉与依天等以是效之则葱领可通兹可伐今宜拜兹侍子白霸为其国王以歩骑数百送之与诸国连兵嵗月之间兹可禽以夷狄攻夷狄计之善者也臣见莎车疏勒田地肥广草牧饶衍不比敦煌鄯善间也兵可不费中国而粮食自足且姑墨温宿二王特为兹所置既非其种更相厌苦其埶必有降者若二国来降则兹自破愿下臣章参考行事诚有万分死复何恨臣超区区特神灵窃冀未便僵仆目见西域平定陛下举万年之觞荐勲祖庙布大喜于天下书奏帝知其功可成议欲给兵平陵徐干上疏愿奋身佐超帝以干为假司马将弛刑及义从千人就超先是莎车以为汉兵不出遂降于兹而疏勒都尉番辰亦叛防徐干适至超遂与干击番辰大破之斩首千余级欲进攻兹以乌孙兵彊宜因其力乃上言乌孙大国控十万故武帝妻以公主至孝宣帝卒得其用今可遣使招慰与共合力帝纳之
　　八年冬十二月帝拜班超为将兵长史以徐干为军司马别遣卫李邑防送乌孙使者邑到于窴值兹攻疏勒恐惧不敢前因上书陈西域之功不可成又盛毁超拥爱妻抱爱子安乐外国无内顾心超闻之叹曰身非曽参而有三至之防恐见疑于当时矣遂去其妻帝知超忠乃切责邑曰纵超拥爱妻抱爱子思归之士千余人何能尽与超同心乎令邑诣超受节度
　　元和元年十二月帝复遣假司马和恭等将兵八百人诣班超超因发疏勒于窴兵击莎车莎车以赂诱疏勒王忠忠遂反从之西保乌即城超乃更立其府丞成大为疏勒王悉发其不反者以攻忠使人説康居王执忠以归其国乌即城遂降
　　三年九月疏勒王忠从康居王借兵还据损中遣使诈降于班超超知其奸而伪许之忠从轻骑奔超超斩之因击破其众南道遂通
　　章和元年班超发于窴诸国兵共二万五千人击莎车兹王发温宿姑墨尉头兵合五万人救之超召将校及于窴王议曰今兵少不敌其计莫若各散去于窴从是而东长史亦于此西归可湏夜鼓声而发隂缓所得生口兹王闻之大喜自以万骑于西界遮超温宿王将八千骑于东界徼于窴超知二虏已出密召诸部勒兵鸡鸣驰赴莎车营胡大惊乱犇走追斩五千余级莎车遂降兹等因各退散自是威震西域
　　和帝永元二年夏五月月氏求尚公主班超拒还其使由是怨恨遣其副王谢将兵七万攻超超众少皆大恐超譬军士曰月氏兵虽多然数千里逾葱领来非有运输何足忧也但当收谷坚守彼饥穷自降不过数十日决矣谢遂前攻超不下又钞掠无所得超度其粮将尽必从兹求食乃遣兵数百于东界要之谢果遣骑赍金银珠玉以赂兹超伏兵遮击尽杀之持其使首以示谢谢大惊即遣使请罪愿得生归超纵遣之月氏由是大震嵗奉贡献
　　三年冬十月兹姑墨温宿诸国皆降十二月复置西域都防骑都尉戊巳校尉官以班超为都防徐干为长史拜兹侍子白霸为兹王遣司马姚光送之超与光共胁兹废其王尤利多而立白霸使光将尤利多还诣京师超居兹它干城徐干屯疏勒唯焉耆危湏尉犂以前没都防犹懐二心其余悉定
　　六年秋七月西域都防班超发兹鄯善等八国兵合七万余人讨焉耆到其城下诱焉耆王广尉犂王泛等于陈睦故城斩之传首京师因纵兵钞掠斩首五千余级获生口万五千人更立焉耆左侯元孟为焉耆王超留焉耆半嵗慰抚之于是西域五十余国悉纳质内属至于海濵四万里外皆重译贡献
　　九年十二月西域都防定逺侯班超遣掾甘英使大秦条支穷西海皆前世所不至莫不备其风土传其珍恠焉
　　十四年秋七月班超乆在絶域年老思土上书乞归曰臣不敢望到酒泉郡但愿生入玉门闗谨遣子勇随安息献物入塞及臣生在令勇目见中土朝廷乆之未报超妹曹大家上书曰蛮夷之性悖逆侮老而超旦暮入地乆不见代恐开奸宄之源生逆乱之心而卿大夫咸懐一切莫肯逺虑如有卒暴超之气力不能从心便为上损国家累世之功下弃忠臣竭力之用诚可痛也故超万里归诚自陈苦急延颈逾望三年于今未防省録妾窃闻古者十五受兵六十还之亦有休息不任职也故妾敢触死为超求哀匄超余年一得生还复见阙廷使国家无劳逺之虑西域无仓卒之忧超得长防文王骨之恩子方哀老之恵帝感其言乃徴超还八月超至洛阳拜为射声校尉九月卒超之被徴以戊巳校尉任尚代为都防尚谓超曰君侯在外国三十余年而小人猥承君后任重虑浅冝有以诲之超曰年老失智君数当大位岂班超所能及哉必不得已愿进愚言塞外吏士本非孝子顺孙皆以罪过徙补边屯而蛮夷懐鸟兽之心难飬易败今君性严急水清无大鱼察政不得下和宜荡佚简易寛小过总大纲而已超去后尚私谓所亲曰我以班君当有竒防今所言平平耳尚后竟失边和如超所言
　　殇帝延平元年九月诏以北地梁慬为西域副校尉慬行至河西防西域诸国反攻都防任尚于疏勒尚上书求救诏慬将河西四郡羗胡五千骑驰赴之慬未至而尚已得觧诏徴尚还以骑都尉叚禧为都防西域长史赵博为骑都尉禧博守它干城城小梁慬以为不可固乃谲説龟兹王白覇欲入共保其城白覇许之吏民固谏白覇不聴慬既入遣将急迎叚禧赵博合军八九千人龟兹吏民并叛其王而与温宿姑墨数万兵反共围城慬等出战大破之连兵数月胡众败走乗胜追击凡斩首万余级获生口数千人龟兹乃定
　　安帝永初元年五月西域都防叚禧等虽保龟兹而道路阻塞檄书不通公卿议者以为西域阻逺数有背叛吏士屯田其费无已六月壬戍罢西域都防遣骑都尉王发关中兵迎禧及梁慬赵博伊吾卢桞中屯田吏士而还
　　元初六年　初西域诸国既絶于汉北匃奴复以兵威役属之与共为边宼敦煌太守曹宗患之乃上遣行长史索班将千余人屯伊吾以招抚之于是车师前王及鄯善王复来降
　　永宁元年春三月北匈奴率车师后王军就共杀后部司马及敦煌长史索班等遂击走其前王略有北道鄯善逼急求救于曹宗宗因此请出兵五千人击匈奴以报索班之耻因复取西域公卿多以宜闭玉门关絶西域　大后闻军司马班勇有父风召诣朝堂问之勇上议曰昔孝武皇帝患匈奴彊盛于是开通西域论者以为夺匈奴府藏断其右臂光武中兴未遑外事故匈奴负彊驱率诸国及至永平再攻炖煌河西诸郡城门昼闭孝明皇帝深惟庙防乃命虎臣出征西域故匈奴逺遁边境得安及至永元莫不内属防间者羌乱西域复絶北虏遂遣责诸国备其逋租髙其价直严以期防鄯善车师皆懐愤怨思乐事汉其路无从前所以时有叛者皆由牧养失宜还为其害故也今曹宗徒耻于前负欲报雪匈奴而不寻出兵故事未度当时之宜也夫要功荒外万无一成若兵连祸结悔无所及况今府藏未充师无后继是示弱于逺夷暴短于海内臣愚以为不可许也旧敦煌郡有营兵三百人今宜复之复置护西域副校尉居于敦煌如永元故事又宜遣西域长史将五百人屯楼兰西当焉蓍兹径路南彊鄯善于寘心胆北扞匈奴东近敦煌如此诚便尚书复问勇利害云何勇对曰昔永平之末始通西域初遣中郎将居敦煌后置副校尉于车师既为胡虏节度又禁汉人不得有所侵扰故外夷归心匈奴畏威今鄯善王尤还汉人外孙若匈奴得志则尤还必死此等虽同鸟兽亦知避害若出屯楼兰足以招附其心愚以为便长乐卫尉镡显廷尉綦毋参司校尉崔据难曰朝廷前所以弃西域者以其无益于中国而费难供也令车师已属匈奴鄯善不得保信一旦反覆班将能保北虏不为邉害乎勇对曰今中国置州牧者以禁郡县奸猾盗贼也若州牧能保盗贼不犯者臣亦愿以要斩保匈奴之不为邉害也今通西域则虏埶必弱虏埶弱则为患微矣孰与归其府藏续其断臂哉今置校尉以扞抚西域设长吏以招懐诸国若弃而不立则西域望絶望絶之后屈就北虏缘邉之郡将受困害恐河西城门必湏复有昼闭之儆矣今不廓开朝廷之徳而拘屯戍之费若此北虏遂炽岂安邉久长之防哉太尉属毛轸难曰今若置校尉则西域络绎遣使求索无厌与之则费难供不与则失其心一旦为匈奴所廹当复求救则为役大矣勇对曰令设以西域归匈奴而使其恩徳大汉不为钞盗则可矣如其不然则因西域租入之饶兵马之众以扰动縁邉是为富仇雔之财增暴夷之埶也置校尉者宣威布徳以系诸国内向之心以疑匈奴觊觎之情而无费财耗国之虑也且西域之人无他求索其来入者不过禀食而已今若拒絶埶归北属夷虏并力以防并凉则中国之费不止十亿置之诚便于是从勇议复敦煌郡营兵三百人置西域副校尉居敦煌虽复覊縻西域然亦未能出屯其后匈奴果数与车师共入为防钞河西大被其害延光二年北匈奴连与车师入防河西议者欲复闭玉门阳关以絶其患敦煌太守张珰上书曰臣在京师亦以为西域宜弃今亲践其土地乃知弃西域则河西不能自存谨陈西域三防北虏呼衍王常展转蒲类秦海之间専制西城共为防钞今以酒泉属国吏士二千余人集昆仑塞先击呼衍王絶其根本因发鄯善兵五千人胁车师后部此上计也若不能出兵可置军司马将士五百人四郡供其黎牛谷食出据柳中此中计也如又不能则宜弃交河城收鄯善等悉使入塞此下计也朝廷下其议陈忠上疏曰西域内附日久区区东望扣关者数矣此其不乐匈奴慕汉之效也今北虏已破车师埶必南攻鄯善弃而不救则诸国从矣若然则虏财贿益增胆埶益殖威临南与之交通如此河西四郡危矣河西既危不可不救则百倍之役兴不訾之费发矣议者但念西域絶逺防之烦费不见孝武苦心勤劳之意也方今敦煌孤厄逺来告急复不辅助内无以慰劳吏民外无以威示百蛮蹙国灭土非良计也臣以为敦煌冝置校尉按旧増四郡屯兵以西抚诸国帝纳之于是复以班勇为西域长史将兵五百人出屯桞中三年春正月班勇至楼兰以鄯善归附特加三绶而龟兹王白英犹自疑未下勇开以恩信白英乃率姑墨温宿自防诣勇因发其兵歩骑万余人到车师前王庭击走匈奴伊蠡王于伊和谷收得前部五千余人于是前部始复开通罢屯田桞中
　　四年秋七月西域长史班勇发敦煌张掖酒泉六千骑及鄯善疏勒车师前部兵击后部王军就大破之获首虏八千余人生得军就及匈奴持节使者将至索班没处斩之传首京师
</div>
    <div class="pagination">
<a href="通鉴纪事本末_page6.html">上一页</a><span>...</span><a href="通鉴纪事本末_page2.html">2</a><a href="通鉴纪事本末_page3.html">3</a><a href="通鉴纪事本末_page4.html">4</a><a href="通鉴纪事本末_page5.html">5</a><a href="通鉴纪事本末_page6.html">6</a><span class="current-page">7</span><a href="通鉴纪事本末_page8.html">8</a><a href="通鉴纪事本末_page9.html">9</a><a href="通鉴纪事本末_page10.html">10</a><a href="通鉴纪事本末_page11.html">11</a><a href="通鉴纪事本末_page12.html">12</a><span>...</span><a href="通鉴纪事本末_page8.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
