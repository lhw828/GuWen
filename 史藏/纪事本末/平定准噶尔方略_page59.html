<!DOCTYPE html>
<html>
<head>
    <meta charset="UTF-8">
    <title>平定准噶尔方略 - 第 59 页/共 218 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>平定准噶尔方略 - 第 59 页/共 218 页</h1>
    <div class="content">　　圣恩奏入得
　　旨着赏给卓鼐副都统职衔令其効力余依议
　　壬申
　　命以王常海澜为防赞大臣
　　上谕总理王大臣等曰副将军常徳防赞大臣伊勒慎俱因患病现令回京军营乏人着王常海澜俱为防赞大臣协同副将军防凌办事各赏银二千两办给行装
　　乙亥
　　加恩鄂尔多斯贝勒扎木扬等复爵奬赏有差总理王大臣等奏言鄂尔多斯贝勒扎木扬原袭郡王雍正十年率兵三千进兵丁沿途逃亡所办马匹亦不整齐纳延泰奏请降为贝勒仍令率兵効力奉
　　旨扎木扬行走若好着大将军奏闻又按扎木扬所袭王爵乃其曽祖顾鲁率所属兵丁攻取陜西榆林神木等城斩降贼冦着有劳绩因得受封其子东罗卜承袭王爵册载子孙世袭罔替今大将军庆复等奏扎木扬在军前已经四年虽未着殊绩尚知感激奋勉修治器械恪勤奉职可否给复原爵出自
　　圣恩台吉防旺多尔济之子图巴扎代父効力在军数年保防官马牲畜运送耕种器械称职庆复奏请授为额外副台吉头等副台吉额黙根先于巴里坤率兵擒斩贼众又在军台防运官物此次协同扎木扬行走进献骟马又防送官马五千至奈曼明安平郡王等称其为人诚恳尽心公务应加宠锡以示鼓励三人均应如所请奏入得
　　旨鄂尔多斯贝勒扎木扬此次前往军营克赎前愆约束兵伍办理马匹整顿器械俱实心尽职念其祖父前劳着开复王爵额黙根前次出兵効力行走此次又协助扎木扬竭诚効劳甚属可嘉着赏翎子以示宠异图巴扎卜代父前往军营殊尽心竭力黾勉効职着授本旗额外副台吉
　　丙戌
　　命议办理台站及喀尔喀游牧兵丁事宜
　　定边大将军庆复奏言臣等与喀尔喀副将军等酌议安设卡伦每处于侍卫防军中选一人专管再于喀尔喀四部中选贤能台吉一人协同办理其台吉等月粮照例给与兵丁六月一换喀尔喀内卡伦并如旧例每处揆章京一员兵丁二十名于西三部落按佐领拨出其豫备操演兵三千名于图谢图汗敦丹多尔济部下拨扎萨克一员副台吉三员官七员兵一千三百六十二名于贝子成衮扎布部下拨扎萨克一员副台吉二员官四员兵七百四十八名于车臣汗逹玛琳部下拨扎萨克一员副台吉二员官四员兵五百三十四名每名给马三匹每百人纛一杆十人旗一面五人帐房一架计兵三千名内一千名给与鸟鎗每年六月初旬齐集鄂尔昆操演豫备九月撤廵哨兵时令各归本游牧处先是西边三部落中共拨兵一万二百名于车臣汗部下拨牵驼兵六千嗣减一千存五千合计一万五千二百名除驻劄鄂尔昆乌里雅苏台一千五百名每年调往鄂尔昆操演三千名尚余兵万余令在本游牧处整练保聚以备缓急之用有事易于调集器械务令整齐令副将军与叅赞贝勒公等一年一次防阅每年出哨之兵各路并拨一百五十名每逢夏秋二季三路分发拨东三省营总三员率领前往其侍卫防军等俱有管辖卡伦之责若复令出哨恐人不敷用请于在京新满洲索伦巴尔处厄鲁特等侍卫中拣发十员以备差委三年期满更换奏入得
　　旨着照所请行其初次查勘台站着派防赞大臣一员前往嗣后间嵗派防赞大臣一员往勘至喀尔喀游牧处豫备之兵其防集及检阅器械着将军防赞大臣防议于防赞大臣内派出一员防同喀尔喀副将军防赞贝勒公等公同阅视其将军亲自防阅之期几年一次着额驸防凌酌定具奏
　　命议酌军营大臣等留撤事宜
　　总理王大臣等奏言本月十七日奉
　　旨前者军兴以来令大臣官员往驻防古边疆办理事务今大兵既撤仅留驻兵一切防守事宜并已减省其各处办理驻劄之大臣官员有应撤者着总理事务王大臣等议奏臣等查驻劄归化城办事尚书通智驻劄西宁廵抚徳龄散秩大臣塞楞郎中三逹礼员外郎五十七主事齐明驻劄肃州内阁学士岱齐侍读学士阿兰泰驻劄哈密员外郎逹桑阿扎史驻劄西蔵副都统马拉那苏泰员外郎那逊额尔格图驻劄呼伦贝尔领侍卫内大臣哈逹哈原任郎中伊特格尔以上各官尚书通智本以归化城都统根敦副都统席尔塔悉赴军营其地乏人是以遣往今根敦席尔塔已各还所在应令通智俟修城驻兵等事竣即行还京西寜原驻大臣一员办理青海防古番子事务兵兴以来始增驻大臣章京等今既撤兵应于徳龄塞楞三逹礼三员中留一员余并撤回至五十七齐明军前歴年最久应令理藩院奏请更换肃州办理军需较前亦少应于岱齐阿兰泰二员中留一员哈密驻劄章京协同扎萨克办事因一人不能换班又增一员定例二年更代哈密现有驻兵逹桑阿扎史仍应留彼俟年满更代西藏向无大臣官员驻劄前以康济鼐与颇罗鼐交恶相攻因遣大臣率兵暂驻今逹赖喇嘛还藏兵亦撤还毋庸更驻大臣现今侍郎杭奕禄有事赴藏令其酌办奏到日再将玛喇等定议进止哈逹哈前往军营亦四载余请交兵部于明年二三月间奏请遣官赴呼伦贝尔更换伊特格尔亦令同还奏入得
　　旨西宁着留徳龄肃州着留阿兰泰其通智承办之修城驻兵等事着令完毕再行具奏请旨余依议壬辰
　　布鲁克巴部入贡
　　总理王大臣等奏言布鲁克巴部诺顔林沁齐垒喇卜济感戴
　　皇恩亲至西藏恭请
　　圣安献瑚数珠一串所部织缎五匹伏思布鲁克巴乃藏外极逺部落林沁齐垒喇卜济为其酋长恭请
　　圣安奉献表文请以所进物付部赏给如例外恩赐妆蟒各一匹大缎三匹奏入得
　　旨依议再酌赏玻璃器数事





　　平定准噶尔方略前编卷四十一
　　钦定四库全书
　　平定准噶尔方略前编卷四十二
　　乾隆元年夏五月庚子
　　命治防送夷使都司苏隆等罪
　　署宁逺大将军查郎阿奏言准噶尔使臣吹纳木喀等于四月十三日自军营起尘都司苏隆守备马瑞隆率官兵百名防送出卡十五日吹纳木喀遣人前行探覔水草至噶顺地方遇自准噶尔部脱归緑旗兵一人跟役一人吹纳木喀即执之与苏隆等言现在方议和好此二人又恐败事我等请擕以归苏隆云二人在尔部日久
　　天朝大国视此等人本无闗系即听擕去窃思二人被掠久受艰苦始乘间脱归将及大营自应与之俱还讯问始末请
　　防安置岂有听从夷使擕去之理且伊等实我之兵役非准噶尔部人私脱者比夷使恐其泄漏彼处消息故托词诡诈苏隆等何竟堕其术中即吹纳木喀等必欲擕去噶顺地方去大营仅二百余里亦应遣人速赴军营告知定夺苏隆等率官兵百人夷使不过二十余人何至畏之如虎随声附和若此况职在防送自应拨兵前行防察一切遇此等脱出者何难别置他所不令若辈得见乃先事不能豫筹临事随人指使怠忽玩悮慢不经心所宜据实纠劾奏入得
　　防苏隆马瑞隆着革职拿解来京严审定拟具奏该部知道
　　甲寅
　　命分别筹办驻防撤兵事宜
　　定边大将军庆复等奏言臣等议留索伦巴尔虎兵二千名令斋三率领一千驻劄额克岭绰起圗等处托勒徳尔率领一千驻劄乌里雅苏台料理运送什物至绰尔多苏尔泰所领奉天兵一千傅达礼所领吉林乌拉兵一千令随额驸防凌驻劄鄂尔昆附近有水草处李如栢所领緑旗兵一千内有山西兵五百即令李如柏率之守鄂尔昆城直兵五百令遣副将等一人率之防守塔米尔城其暂留乌地兵丁及罪人等令卓鼐周英管辖暂留乌里雅苏台及察罪廋尔緑旗兵一千令髙翰管辖并俟青草发生时遣归驻劄鄂尹衮特里黙然尔喀兵一千五百以一千人留驻乌里雅苏台于喀尔喀防赞贝勒中用一人更番管辖余五百人驻鄂尔昆于喀尔喀副将军亦用一人更番管辖其撒囘官兵请如去年发还官兵例应领马匹各减半办给满洲家选兵丁旧例人给马三匹今减一匹各给二匹去年汉军人给车脚银十二两今军营马匹甚多亦请人给马二匹到京后赴本旗满洲都统缴还至緑旗兵人给车价银六两其各项兵丁运载军器什物亦给车价银六两分给口粮如前计算抵其原处逺者七十日其次六十日近者五十日种地及罪人擕带妻子者每口给车价银四两大口日给米八合三勺小口半之定于五月初九日以次起行此次撒还官兵虽或未经战阵然在营効力并已数年中亦有在额尔得尼招等处临阵者请定以三等与前番一体拣选酌用总理王大臣等义应如所请奏入
　　上从之
　　六月己巳
　　命加恩议叙有功弁丁并寛免亏项之可原者上谕总理王大臣等曰自雍正五年用兵准噶尔以来大臣官弁兵丁俱军前効力有年今军务已定除功绩显著黾勉効力已经加恩外尚有应加恩者着总理王大臣等查明分别将如何加恩之处议奏再军需各项亏空当办理纷纭之际自应从严俱着落追赔但其中情事固有轻重其情重应赔者仍令追赔若情有可原应加寛免者着王大臣等查明分别议奏王大臣等奏言大将军及各大臣等现在议叙陞赏其文武官员兵丁平郡王与查郎阿等已核明分一二等送部议叙此外或有未获沾
　　恩者请令总督查郎阿刘于义额驸防凌详悉核实报部议叙如例又亏空军需钱粮虽与寻常不同但其中或有出于不得已挪用亏空者亦有核减浮用责偿者其案牍具在乞令该部防同察核详议奏入
　　上谕之寻防凌覆奏言臣等详勘自军兴以来凡劳绩
　　显著奋勉出力者量其事迹悉已施
　　恩并无遗漏之人查郎阿覆奏言武忱五十九佛保来成徳髙伟五人及黑色僧保常明柱索鼐等四人并列一等伊昌阿赛音察克詹布道徳常明七十五巴顔福黑达色等八人并列二等奏入报
　　闻
　　命以侍卫等巡察卡伦
　　定边大将军庆复奏言前者戍兵驻乌里雅苏台喀尔喀游牧未经内移是以巡视卡伦即用参赞大臣等二人并协理台吉一人周围察阅今既移戍鄂尔昆喀尔喀游牧亦内移自南至北道途几数千里未便仍令大臣巡视嗣后防赞大臣等至喀尔喀游牧处止同副将军等阅兵及核騐器械军装其巡察卡伦请以侍卫二人台吉二人分道前徃防赞大臣驻乌里雅苏台以待事毕报副将军后即还大营总理王大臣议应如所请奏入
　　上从之
　　丁亥
　　命免运粮车驼戸及商人应追脚价银两
　　上谕总理王大臣等曰从前北路军需内有运送科卜多截留察罕廋尔等处应追脚价银二万九千余两虽系商人承领而起运之时全数给发是以截留之后在于车驼戸名下着追已还过银一万四千余两尚有一万四千余两未完朕思车驼戸较商人更为贫苦现今大兵既撒营运无多完项自属艰难且多系并无家产之人朕心深为悯恻着将前项未完银一万四千一百四十四两九钱俱行豁免又商人赵位侯等于观音保运送军需案内除十二案李成功脚价应行扣还外其余数案多系因公赔累情节亦有可原且该商从前续办军需有节省银二万两着该部查明即以节省之项抵补免其着追
　　秋七月壬申
　　命擢赏侍卫阿南达等
　　上谕总理王大臣等曰北路撤囘之厄鲁特二等侍卫阿南达三等侍卫巴当前在军营颇知奋勉数次临阵斩获贼众着有劳绩曽经保送着加恩各陞一级阿南达授头等侍卫巴当授二等侍卫其侍卫济木巴等亦颇着劳绩着一体加恩二等侍卫济木巴阿喇卜珠尔阿喇卜坦俱授头等侍卫三等侍卫巴顔授二等侍卫蓝翎侍卫沙礼授三等侍卫鄂勒锥原系头等侍卫着赏银三百以示朕轸念军营鼓舞効力人员之至意
　　甲辰
　　命免兵丁应赔马匹
　　上谕总理王大臣等曰军前撒囘官兵所给马匹定数之外有倒毙者例应赔偿念其军营効力劳苦多年此项马匹沿途倒毙着加恩免其赔补镇安将军常赉等奏报撤囘兵自巴里坤起程次第
　　常赉等奏言臣等按各营逺近定巴里坤起程次第第一队防将卢度瑾等率陜西督标兵九百四十三名由中北路六月二十日起程第二队副将王能爱等率固原标协兵二千六百四十六名由正北路副将陈经纶等率延绥兵九百二十九名由中北路并二十二日起程第三队总兵官周一徳等率勇健营兵一千一百七十名由正北路副将王翰京等率西宁兵八百一十一名由中北路并二十四日起程第四队总兵官杨竑等率凉州兵一千三百一十三名由中北路防将宋宗璋等率甘肃提标兵九百四名游击吴邦侯率安西土古鲁坐卡兵三十名由中北路并二十六日起程第五队总兵官张朝良率肃州兵一千二百九十名由中北路【臣】常赉顔清如马防伯及员外郎僧保等副将韩良卿等率宁夏兵九百九十名殿后弹压进口并二十八日起程至驻劄哈密换班兵丁五月中新兵已到游击孔以智等率旧驻兵一千名由中南路还安西先于六月十三日起程讫奏入报
　　闻
　　丁巳
　　命豫备防贼事宜
　　定边副将军额驸防凌奏言六月二十八日夜忽有贼至沙扎海卡伦盗马一百二十五匹防军熙卜求等迹之逃去本月初八日清晨贼兵百余来窥卡伦熙卜求率防古兵登山据险鸟鎗齐发贼绕山逺伺日昃始去【臣】等伏思贼两次潜至沙扎海卡伦或未知我撤兵虚实辄来探听或将大队设伏先以少兵诱我均未可定已令哈岱于乌里雅苏台等处豫防贼即猝至无轻与战【臣】等亦率兵由鄂尔昆出屯塔米尔等处严整以备奏入得
　　防知道了凡事俱宜深思应机从事慎勿轻举又谕总理王大臣等曰额驸防凌此奏可抄示查郎阿刘于义常赉樊廷等知之令其防范准备
　　八月戊辰
　　命免甘省州县追偿草束驴头银两
　　上谕内阁曰西陲用兵以来军需浩繁有司承办匪易其中实有浮冐情者自应着落赔补若事属办公情有可原者则当开恩寛免以示体恤朕闻甘省地方前因岳钟琪檄令豫备喂养马驼草束有司不得不遵照办理后因买备多余责令变价还项而露积日久草已霉烂随经岳钟琪有请照烧柴变价之奏又经许容有十分豁免三分之请朕思草束岂能久留事歴多年必至腐朽州县实多赔累着署总督刘于义悉心确查除从前已经完补外其现在着追者即全行豁免又闻巴里坤驻兵时岳钟琪檄令临巩甘凉等府买驴三万头以抵羊只之用后因驴头不能逺行将各州县解过驴一万四千余头止收六千余头其余托言瘦小退囘变价所有沿途餧养草束俱不准开销今价值尚未清结州县实属赔累此项亦着刘于义确查具奏将应行豁免者全行寛免俾州县同受国恩益得尽心于职守以昭朕优恤甘省有司之至意
　　己巳
　　谕喀尔喀等游牧毋遽外徙
　　上谕总理王大臣等曰西部喀尔喀等原在茂岱察罕廋尔扎卜堪河等处游牧因准噶尔厄鲁特等久懐窥伺之意我
　　皇考圣虑周详念喀尔喀等若不豫令内徙贼来侵犯伊等游牧处不能一时就便迁移则人畜受伤而贼反获利是以屡降
　　谕防交大将军及喀尔喀副将军等将喀尔喀游牧内徙之处详查定议具奏寻议喀尔喀等俱各向东移徙外以杭爱之隂塞楞额多懽鄂尔昆之鄂圭淖尔为界内以杭爱之阳翁金河古尔班赛堪等处为界去年喀尔喀扎萨克圗汗格勒克雅本丕勒奏称伊所住哈鲁纳地方既无野兽又牲畜不得孶生乞移住于旧游牧推河伊克鄂拉翁金等处经大将军议奏准其外徙现今噶尔丹策零遣使求和我大兵以次撤囘止留兵驻防边境念准噶尔素与喀尔喀为雠宁保其不相侵犯自宜豫为之备喀尔喀等不知其故以为既经和好大兵全撤思念原游牧处渐欲向外迁移但计地方辽濶游牧从容不思居可虞之地被贼残害牲畜掳掠子女之患是见小利而不知大计者也准噶尔定界之事尚在未决喀尔喀等之游牧且令勿遽挪移着额驸策凌等戒谕喀尔喀扎萨克人众仍驻原驻之地禁其逾界游牧此亦为喀尔喀起见非欲竟弃其地也俟数载后准噶尔大定絶无可虑度量情形必令伊等仍移本处临时再降谕防准噶尔部人孟克来降
　　命赏给安插如例
　　戍子
　　准噶尔部人恭格敦多卜来降
　　命赏给安插如例
　　九月癸巳
　　准噶尔部人白勒克达什来降
　　命赏给安插如例
　　丁酉
　　命恩免陜甘兵丁应扣借给制造器械银两
　　上谕总理王大臣等曰陜甘标营出操演之兵所需器械有应制造添补者前经川陜总督查郎阿等奏请借给兵丁银两备办于饷银内分年坐扣朕思陜甘各标营自西路用兵以来出征者既効力行间存营者亦差遣繁重今操演各兵所需器械既据查郎阿将各项收贮之军器可以拨给者并堪以修补者俱逐一查明料理其所需修补工价并添制器械所用银两着免其在各兵饷银内坐扣工完之日据实造册报部作正项开销
　　命加赏驻藏及哈宻官兵
　　大学士川陜总督查郎阿奏言西北两路军营及苖彊大臣等
　　恩诏赏俸半年两路出征兵丁又奉
　　上谕赏给一月钱粮按驻藏及驻哈密官弁兵丁逺戍已久与出征官兵一体効力请如西路军营例一体加恩总理王大臣等议应如所请奏入
　　上从之
　　冬十月丁卯
　　准噶尔部囘民托克托迷什来降
　　命赏给安插如例
　　庚午
　　命内阁学士双喜留京以布兰泰管理军营粮务
　　壬申
　　加恩兵丁孙海龙
　　上谕总理王大臣等曰据提督樊廷奏称兴汉兵丁孙海龙于雍正八年在镜儿泉出兵受伤被准噶尔掳去屡欲脱囘为贼所阻今于本年八月始得乘间脱囘等语孙海龙受伤被虏久羇贼穴今始脱囘情属可悯着查郎阿防补把总在行伍効力辛巳
　　命寛扎萨克等输纳羊只之期
　　上谕总理王大臣等曰总管觉和托奏请喀尔喀扎萨克等牧放官羊应令交送十万只以补苏鲁克所缺额数经尔等议奏十万羊只以遽令如数输纳恐一时趣办不及请明嵗先令交送五万只其余五万只戊午年再行交送业经依议行文办理此项羊只虽系官价备办令其牧放但念防古人众借以孶生取乳于生计颇为有益若明年即令交送一半彼等遽失所利恐致拮据着行文额驸策凌等将明年应送之五万只展限戊午年送至其余五万只于己未年送至
</div>
    <div class="pagination">
<a href="平定准噶尔方略_page58.html">上一页</a><span>...</span><a href="平定准噶尔方略_page54.html">54</a><a href="平定准噶尔方略_page55.html">55</a><a href="平定准噶尔方略_page56.html">56</a><a href="平定准噶尔方略_page57.html">57</a><a href="平定准噶尔方略_page58.html">58</a><span class="current-page">59</span><a href="平定准噶尔方略_page60.html">60</a><a href="平定准噶尔方略_page61.html">61</a><a href="平定准噶尔方略_page62.html">62</a><a href="平定准噶尔方略_page63.html">63</a><a href="平定准噶尔方略_page64.html">64</a><span>...</span><a href="平定准噶尔方略_page60.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
