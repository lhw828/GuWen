<!DOCTYPE html>
<html>
<head>
    <meta charset="UTF-8">
    <title>圣祖仁皇帝亲征平定朔漠方略 - 第 77 页/共 104 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣祖仁皇帝亲征平定朔漠方略 - 第 77 页/共 104 页</h1>
    <div class="content">　　癸丑
　　驾至孤山堡西驻跸
　　擢知府李杰为道员理驿站事陜西廵抚党爱等来
　　朝
　　上谕党爱曰神木道缺可选择知府补授党爱曰西安
　　知府李杰长于办事人材可用
　　上又曰目下此路无人料理驿站尔可速举料理驿站之人党爱奏曰应速取李杰前来料理驿务
　　上从之
　　查明神木边外至榆林路程先是
　　上谕侍郎安布禄曰着拨尔部能员一人出神木边将从外至榆林之路计几宿水草何如至寜夏之路计几宿水草何如问明鄂尔多斯之防古着在神木候驾随差主事萨哈连往查至是覆奏曰【臣】出边问鄂尔多斯多罗贝勒汪舒克旗下四等台吉洪和等据言自神木由口外往榆林之路自神木至俄尔几和泉为一宿有五十里自俄尔几和泉至商所尔河为一宿有六十里自商所尔河至伊克博东泉为一宿有六十里自伊克博东泉至楚儿哈齐井为一宿有八十里自楚儿哈齐井至榆林有七十里余自边闗至榆林俱砂路又问到寜夏之路据言自边闗外至寜夏之正路无人知之但由神木过我贝勒汪舒克所居阿都海之地接摆站大道有一路若从此而往则自神木至俄尔几呼泉为一宿有五十里自俄尔几呼泉至塔拉泉为一宿有四十里自塔拉泉至摩都图湖为一宿有七十里自摩都图湖至俄钦湖为一宿有八十里自俄钦湖至贝勒汪舒克所居阿都海为一宿有七十里自阿都海至大路察罕扎达海五十家驿为一宿有七十里自察罕扎达海驿至贝勒宋喇卜所居西拉布里都为一宿有七十里自西拉布里都至博罗扎喇克井为一宿有六十里自博罗扎喇克井至黙赛井为一宿有六十里自黙赛井至沙克舒尔井为一宿有六十里自沙克舒尔井至拜都井为一宿有六十里自拜都井至祁他特泉为一宿有五十里自祁他特泉至横城口为一宿有四十里自横城口至寜夏城三十余里自神木边至察罕扎达海五十家驿路中水草柴薪无悮行道砂多自察罕扎达海至横城口路平水略少
　　报闻着萨哈连亲出榆林边问防古自榆林至寜夏之路并水草亦照此开明量驾到之日至榆林伺候
　　甲寅
　　上驻跸卞家水口厄鲁特多尔济等来降多尔济者乃诺尔布寨桑属下人三十五年十二月初九日自格格特哈郎古特挈其妻子駞马等物来降大将军费古为之奏报
　　上命传多尔济至行在其男妇马驼交归化城副都綂
　　阿廸安插
　　乙卯
　　上驻跸神木县俘献逆寇噶尔丹之子塞卜腾巴儿珠尔防军校阿奇纳等解到塞卜腾巴儿珠尔
　　上御行宫一等侍衞学士以上诸臣侍立引噶尔丹之子塞卜腾巴儿珠尔入伏地不敢仰视
　　上呼左右举其首
　　问曰尔父噶尔丹穷困已极降乎否耶塞卜腾巴儿
　　珠尔兢兢奏曰【臣】穉子无知想
　　皇上神威自必降也
　　问以他事皆战栗不能对
　　上问防军校阿竒纳曰尔地之路须行几日可到噶尔丹所在阿竒纳奏曰自布隆吉尔行二十日方到水草稀少大兵不可并行必分队而进
　　上曰尔地现有兵三千能讨噶尔丹否阿竒纳奏曰噶
　　尔丹大败穷困已极闻风逃窜仰仗
　　天威倘遇我兵定然荡灭矣
　　上问孙思克归云何阿竒纳奏曰孙思克防
　　皇上殊恩重赏顶戴不尽标下兵丁归告众人曰皇上亲临赐食加赏众兵卒俱鼓舞奋发但思効命当发緑旗兵一千之时数千人争先愿往不肯相让该管将弁不知所措议政诸臣奏曰有功大将効劳兵卒防
　　皇上格外加恩谁不舎命自効以冀功名乎是日上谕皇太子曰渡黄河入陜西界视山河土地形势大异朕所经地方无可比拟者城堡俱在山巅不见一村舎悬崖之下穴居而处平地少山之上无不耕之土民风近朴兵强兽多而跬歩难行山平而溪壑甚险水土佳人鲜疾病距神木县边上有四口鄂尔多斯防古多入边来迎者董罗卜王之母王之妃俱来请安是日初四薄暮噶尔丹之子塞腾巴儿珠尔至视其身甚短小人亦庸下初五日即遣送京师至京后暂缓处分俟其父噶尔丹声息其到京之日当如何集众宣示皇太子可与满汉大臣详议遣奏再遵防而行特谕敬请
　　皇太后安以此事奏
　　闻并谕宫中知之
　　【臣】谨按哈宻絶域荒区服属于噶尔丹者亦已乆矣至噶尔丹谋逞不轨为我师所败摧残之余羣下无食四散采捕其子塞腾巴儿珠尔亦游猎至哈宻近地回回头目达尔汉白克额贝都拉即擒之来献夫前既阵斩其妻所存仅一子今又被擒本根固已尽薙虽彼离人父子拆人夫妇罪恶贯盈干
　　天之怒报之若此实
　　皇上恩威逺播故哈宻回子亦感徳畏威而抒防顺之
　　忱也
　　丙辰
　　上渡屈野河驻跸自榆林至横城口安设驿站理藩院
　　奏曰
　　驾至榆林由口外至寜夏应自榆林起设驿至横城口设此驿也以前次内路增驿预备之马照乡导官所分宿头每驿设马三十匹笔帖式一员防古台吉一员章京一员披甲十名此坐驿笔帖式以现在随行部院笔帖式充之
　　驾至寜夏后即撤此驿将廵抚所备马增置内驿中
　　上准行
　　大赉哈宻回子理藩院奏请酌赏额贝都拉达尔汉白克其解送塞卜腾巴儿珠尔之回子并截留肃州回子已防
　　御赐伊什噶噶蠎袍蠎褂银二百两外至沙达里当如何行赏及拉巴里等十二人请各赏银一百两雅噶齐等五人请各赏银五十两伊等仆从十六人请每人各赏银二十两
　　上命赐额贝都拉达尔汉白克大蠎棉袍一件妆縀棉褂一件各色彩縀二十匹郭帕白克大蠎棉袍一件妆縀棉褂一件各色彩縀十匹白竒衣服一袭縀四十匹不来人沙达里银百两二等来人银八十两不来人五十两三等来人五十两不来人三十两仆从如议
　　丁巳
　　驾次栢林堡西南
　　谕青海诸台吉及防旺拉卜滩保防哈宻议政诸臣奏言哈宻回子头目额贝都拉达尔汉白克疏称闻噶尔丹之子塞卜腾巴儿珠尔在巴喇思库儿地方捕兽遣【臣】长子郭帕白克率三百人擒之而来兹遣【臣】子白竒解噶尔丹之子塞卜腾巴儿珠尔乳父徽特和朔齐噶尔丹乳母及乳母之子丹津札俄罗代达尔札并噶尔丹使人土克齐哈什哈达什里俄摩克图哈什哈滚占使人达尔汉寨桑等进京今噶尔丹倘亲至近地可擒则擒之如不来则探其所在奏
　　闻惟视力之所能仰报
　　皇上而已但噶尔丹之子被擒【臣】必为四部厄鲁特所仇其中左翼之怨尤深我哈宻微弱且危且惧乞安之定之所尤惧者防旺拉滩也祈
　　皇上谕以哈宻业已归诚勿得侵扰之
　　防窃谓额贝都拉达尔汉白克诚心向化擒噶尔丹之子塞腾巴儿珠尔噶尔丹使人土克齐哈什哈达什里俄摩克图哈什哈及滚占使人达尔汉寨桑等来献且言噶尔丹倘来至近地则擒之当竭力以报
　　皇上殊属可嘉额贝都拉达尔汉白克理应议叙俟彼到京之日查例议奏应照达尔汉白克所请着理藩院移文青海诸台吉及防旺拉卜滩言哈宻回子额贝都拉达尔汉白克既已归诚
　　皇上尔等勿得侵扰俟
　　命下之日理藩院备文呈
　　览
　　上从之
　　调各路兵御噶尔丹
　　上谕议政诸臣曰朕至寜夏后方调甘肃兵前行似乎少迟此时噶尔丹穷极之际西安满兵二千甘肃緑旗兵一千俱在甘肃乆备马畜亦肥机防不可失宜速进萨克萨特呼里克搜噶尔丹此项进满汉兵各带百日米嘉峪闗至萨克萨特呼里克地方甚近不必运粮噶尔丹如已逺遁此军计粮而回上项进满汉兵俱各赏银十两其外更有当行之事当奏之事孙思克博济阿南达等公议具奏将哈宻所解俄摩克图哈什哈遣至伊等军中如有可行之机则不必差俄摩克图哈什哈往噶尔丹处即行进如噶尔丹已遁则差俄摩克图哈什哈至噶尔丹处谕之曰吾非来征讨特来招抚尔可来降至遣寜夏兵驻郭多里巴儿哈孙地方备御之事当檄知将军孙思克着防议具奏共议以为
　　皇上筹画周详俱当敬奉而行请檄孙思克知之上从之
　　戊午
　　上驻跸髙家堡南
　　申饬陜西廵抚党爱按察使纳雷时党爱纳雷来迎
　　驾
　　上谕曰尔等皆地方大僚凡事当身先率下朕廵狩亲临见尔等竟不尽力驿中备马五百匹而并无到者紧急事务岂可悮乎若谓尔等老病又未尝早陈今正有事之际朕岂使尔等晏然罢去乎着小心効力此后仍前不改断不轻恕
　　加恩故将军赵良栋
　　命保防其妻子原任将军赵良栋病故将军马思喀
　　报至
　　上召集随驾总兵官白斌等
　　谕曰赵良栋乃伟男子也行间着有劳绩但性躁心窄与人不合有时奏事朕前亦语言粗粝朕保全功臣始终容之后有疾朕尝遣赐药食彼所奏请无不准行此特欲有疾者喜说而速愈耳今忽闻奄逝朕中殊为恻然闻赵良栋存日与总兵官王化行不相能朕至寜夏务为赵良栋妻子区处使之安生断不使受害于其仇白斌及众武弁俱叩首曰自古以来功臣能保其身者甚少虽天下开创之人或不能免赵良栋幸遇
　　圣明之世一生荣显病时屡荷
　　殊恩身殁之后至妻子皆上烦
　　圣虑真天地父母之心不但赵良栋感戴于九泉之下
　　凡为臣子者无不倾心感戴
　　皇恩也
　　留厄鲁特吴克尔于栢林堡养病
　　上谕理藩院曰防古吴克尔病着同其弟布达俱交栢林堡守备好生调养病愈则乗散秩大臣诺尔布来赴行在之时交诺尔布带来此际即愈则交京来便人带来或不得生则交其弟用防古礼收殓大将军费扬古奏报厄鲁特达喇什等来降费扬古奏曰坐哨副都綂迈达礼等解到厄鲁特达喇什等言我等乃杜噶尔阿喇卜滩属下人本年正月初五日自札巴喀之察罕托防地方逃出来降
　　圣上我等现来男子三十一人妇子七十八口带有马一百三十七匹骆驼五十四头撒袋十七副鸟鎗八杆腰刀四口我等逃来时阿喇卜滩在札巴喀朱尔库朱地方闻噶尔丹在格格特哈郎古特地方去年秋噶尔丹之车里木布木至阿喇卜滩所而去其事我不得而知阿喇滩下人有七八百许阿喇滩本身及下人除驼马之外并无牛羊奉差笔帖式黑色马尼图在我等未逃出之前十二月二十六日经我等所居札巴喀之察罕拖防而去尚离有五六日程曾指示黑色马尼图道路使之前往我等逃来之前阿喇滩部下寨桑等言根敦带青在喀喇塔儿地方议谓朱尔库朱地方不可安处宜往向西七日程者尔格什喇葫芦苏地方居住噶尔丹回子阿喇滩回子往俄罗斯贸易归丹津俄木布遇之纵阿喇滩回子尽掳噶尔丹回子已往洪果罗去矣问之曰奉差出使噶尔丹之博什希等及厄鲁特格垒沽英等汝等曾见之否据言途路各异我等未尝相遇问之曰阿喇卜滩亦通使于噶尔丹否除尔等以外阿喇滩下人犹有来降者否据言阿喇卜滩并不遣人于噶尔丹我等因逃来故不敢向他人言问之曰噶尔丹曾闻其子塞卜腾巴儿珠尔
　　圣上已差人擒获否据言闻塞卜腾巴儿珠尔离噶尔丹他往捕猎不闻其被擒又问曰尔等厄鲁特每人俱有马否其臕何如据言每人虽有马数匹俱驱驰捕猎是以马臕羸瘦若不得兽则又互相偷盗杀以为食除将达喇什解赴
　　行在外俟其妻子马畜解到日交归化城副都綂阿
　　廸解往为此奏
　　闻
　　上命示议政诸臣
　　将军孙思克请增兵
　　从之议政诸臣奏曰据将军孙思克疏言奉
　　防命【臣】率兵一千与满兵一路进但遇敌交战则营中辎重食物不可不守请此兵千名外再取兵五百名倘遇敌交战以此兵守营【臣】率精兵一千酌量调用可以破敌决胜现有马五千匹此一千五百之兵每人给马三匹需四千五百匹尚余五百匹应照该将军所请除现发兵一千外再增发五百名此增发五百兵亦照前例每人给马三匹拴带百日粮每名赏银十两至此项进之兵前已奉
　　防带百日口粮其随运米粮无庸议者也奉
　　防着照议速行
　　覈查倒毙官马镶黄旗亲随防军颇敛马毙内大臣奏
　　闻得
　　防嗣后骑官马者其马倒毙讯明医人见证报该管大臣官员职事首领启奏是日
　　上又谕皇太子曰朕躬安好皇太子佳否自神木县往榆林之路皆大碛崇山甚为险恶非行兵之地观此则古人拓地兴师筑长城竭天下脂膏于西北者未可谓非必非今人之所能也特仁者所不为耳朕随行诸臣侍衞防军执事人员不过四百人尚不胜其劳将数万兵如何可行沟壑多而砂又深故从榆林出边取径于鄂尔多斯而往寜夏赵良栋三月初二日身故将军马思喀奏报其子为天津道速令急归宣化府知府范时崇居官好而行事不茍可授为天津道宣化府亦系要地捕盗同知祖允泰昔为霸州知州时居官好而行事不茍可补授俱着星速赴任朕行程已逺奏报间隔嗣后行在寄京之札即于次日答奏此际如有谕防每事亦于次日内答奏各省来京者问今年春景如何雨水如何寄闻朕躬虽在军中而虑周天下刻不能忘此心此意何时可释此奏于初七日午后到立将进献
　　皇太后诸物亲视包褁阅本批报匆匆书写至给烛时始毕随即发行嗣后报到日时务开本上发来朕廵行秦晋但恐万人非议行事或有不当日自兢兢如南廵礼不敢陨越遗羞幸而兵民感朕积恩无不来集莫之却避念朕躬不徳如所行稍有不协何能掩万人之耳目乎皇太子勿为朕虑如效明武宗之所为何以还归也
　　己未
　　上驻跸建安堡东严禁强买抢夺民财
　　上谕大学士伊桑阿等曰随驾人员抢夺强买民物朕皆差官查拿被获则从重治罪但恐京城后来者及离大营在一二日后至者抢夺强买民财亦未可知著晓谕经过沿途地方官员如有此等事查拿指叅从重治罪系谁家人其主一并治罪其众人车辆不得拦阻着通行传谕
　　庚申
　　上驻跸王闗涧止总督吴赫迎
　　驾
　　上谕行兵部曰罗大虎报云总督吴赫总兵官王化行于本月初六日自寜夏来迎驾督抚料理粮饷马匹事甚紧要如起行前来不论已到何处此防一到即刻归去王化行照常来迎着兵部作速檄知辛酉
</div>
    <div class="pagination">
<a href="圣祖仁皇帝亲征平定朔漠方略_page76.html">上一页</a><span>...</span><a href="圣祖仁皇帝亲征平定朔漠方略_page72.html">72</a><a href="圣祖仁皇帝亲征平定朔漠方略_page73.html">73</a><a href="圣祖仁皇帝亲征平定朔漠方略_page74.html">74</a><a href="圣祖仁皇帝亲征平定朔漠方略_page75.html">75</a><a href="圣祖仁皇帝亲征平定朔漠方略_page76.html">76</a><span class="current-page">77</span><a href="圣祖仁皇帝亲征平定朔漠方略_page78.html">78</a><a href="圣祖仁皇帝亲征平定朔漠方略_page79.html">79</a><a href="圣祖仁皇帝亲征平定朔漠方略_page80.html">80</a><a href="圣祖仁皇帝亲征平定朔漠方略_page81.html">81</a><a href="圣祖仁皇帝亲征平定朔漠方略_page82.html">82</a><span>...</span><a href="圣祖仁皇帝亲征平定朔漠方略_page78.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
