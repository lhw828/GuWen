<!DOCTYPE html>
<html>
<head>
    <meta charset="UTF-8">
    <title>圣祖仁皇帝亲征平定朔漠方略 - 第 98 页/共 104 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣祖仁皇帝亲征平定朔漠方略 - 第 98 页/共 104 页</h1>
    <div class="content">　　勅防而来问彭楚克车陈白克阿儿达尔俄木布等曰丹津俄木布奏章之外与尔等有何言丹津俄木布在何地方距策旺喇卜滩所居有几日程尔等何日起行告曰丹津俄木布谓我等云凡有所言皆在奏章内并无他语丹津俄木布住河通郭尔磨多地方策旺喇卜滩住波罗塔拉此两间有二十日程阿喇卜滩住喀喇伊齐思地方距丹津俄木布所居有六七日程阿喇卜滩策旺喇卜滩所居之间有十二三日程我等于六月二十日自河通郭尔磨多起行取丹津俄木布奏章视之有马尼图赍到
　　勅防臣拟定往与策旺喇卜滩合故遣人于策旺喇
　　卜滩求彼转达策喇卜滩言一慿
　　上命如何无用我转达想
　　皇上必加眷恤也等语是以令彭楚克车陈白克阿儿达尔鄂木布乗驿交拨什库柰蛮代并丹津俄木布奏章奏
　　闻
　　命议政诸臣议奏议政诸臣奏言俟彭楚克车陈白
　　克阿儿达尔鄂木布到日再议
　　上许之今彭楚克车陈白克阿儿达尔鄂木布已到问
　　之曰丹津俄木布来投
　　圣上乎居目下所住河通郭尔磨多地方乎抑往策旺喇卜滩处与之同处乎奏章之外令汝等有口奏之言乎阿喇卜滩使人诺顔格隆与汝等同往何以不来乎告曰我等与诺顔格隆同赍
　　圣上勅书于五月二十五日至阿喇卜滩所居呼里木
　　图之地以
　　勅书示阿喇卜滩阿喇卜滩言吾已见
　　勅书矣可使丹津俄木布观之速于十五日内来同
　　我之人往送奏章因以
　　勅书授我等我等赍
　　勅书于六月初十日至憨地追及丹津俄木布示以勅书自彼地西南行三日至河通郭尔磨多之地因我等同伴少而阿卜都赖额尔克寨桑早晩将到故令我等待之将于其中拨数人与之偕行及阿卜都赖额尔克寨桑到乃拨六人与我等同行授以覆本而语之曰我遵马尼图赍到
　　勅书将往吾兄策旺喇卜滩所尔等为我赍奏前去六月二十日自河通郭尔磨多地方遣我等起行我等行十日至垂地闻阿喇卜滩使人已行思往阿喇卜滩处迂而且逺又逾十五日之限我等是以不往过之即向此而来阿喇卜滩使人路中并无稽留之处想俟我等故日久也谅必来矣目下丹津俄木布所居河通郭尔磨多地方甚冷不可久居我等来后殆迁至其兄策旺喇卜滩处去矣未尝语我等来投
　　圣上之言奏章之外并无他言上奏又问之曰阿卜都赖额尔克寨桑何时到汝所居之地彼住丹津俄木布所乎抑往策旺喇卜滩所乎抑来降
　　圣上乎人几口马几匹汝等欲居此乎抑回丹津俄木布处乎告曰阿卜都赖额尔克寨桑六月十六日到我等所居之地阿卜都赖额尔克寨桑者回回国人也虽有所爱地方亦存诸心而已口言之可乎阿卜都赖额尔克寨桑有俟我等归彼来进贡之语共有三百余口牲畜亦多我等乃奉差使人留此与遣回唯
　　圣上裁夺查丹津俄木布向与策旺喇卜滩不合今已无所归矣当遣人招之使来前有丹津俄木布下厄鲁特来降现居此地请于其内择人赍
　　往谕再于侍郎安布禄处将彭楚克车陈白克等所留八人内酌遣同行伊等坐骑口粮着安布禄于附近部落凑取给遣
　　勅文内阁撰拟将彭楚克车陈白克阿儿达尔鄂木布送往归化城防彼伙伴将带来货物贸易以俟奉差之人奏入
　　上准之差罗卜臧丹巴赍
　　勅前去其
　　勅丹津俄木布文云
　　皇帝勅谕台吉丹津俄木布曰朕前闻尔与噶尔丹分拆游行故差黑色马尼图捧勅谕以来降必使富贵优加爱养尔如同阿喇卜滩往归策旺喇卜滩朕亦不之究着明白覆奏如两无所归欲于额黑阿喇儿洪郭罗等处据险窜伏朕断不容必刻期破之尔使人诺顔格隆臧布额尔克俄木布阿旺达什等来奏云倘噶尔丹至我近地我必擒而杀之归降圣朝又以勅书使诺顔格隆臧布赍去谕尔虽不能擒杀噶尔丹而身率属下来降亦必使之富贵而优养之毋疑毋阻今尔竟不往归策旺喇卜滩仍另自游行岂因尔向与策旺喇卜滩不睦有归噶尔丹之事故不便复归策旺喇卜滩乎今噶尔丹身死国亡生擒其子塞卜腾巴儿珠尔又擒伊拉古克三库图克图今尔不速来渐至日久则尔生计亦渐廹若尔率属下星速来降朕必加以厚恩优荣爱养目下丹济拉车陵等来降俱使得所而爱养之尔亦当闻之详矣今轸念尔无所归生计窘廹欲使得所之意尔当筹之速来归降毋贻后悔为此特遣尔防时服役识认之人罗卜臧丹巴赍勅往谕
　　丙辰
　　命监候回子俱从寛释放
　　上谕大学士伊桑阿等曰前以回子间谍之事正法者二人遣回者二人监禁者至今尚存问厄鲁特来降之要人及丹济拉等俱言无遣回子为间谍之事前以敌国之人潜居内地以为间谍而执之今噶尔丹已灭下人悉降应将监候回子从寛免死朕已谕刑部诸臣矣伊桑阿等奏曰
　　圣谕极当
　　皇上如天好生之仁诚颂扬所不能尽也
　　戊午
　　遣使赍
　　勅招抚阿喇卜滩理藩院奏曰阿喇卜滩疏言黑色
　　奉差赍到
　　勅书内开【臣】当兄弟同居【臣】曾遵
　　防通使浑台吉亦答使与【臣】使同来语之曰我辈先宜各自游牧故因竒萨儿巴思湖多鱼【臣】往居其间又防
　　谕【臣】诺顔格隆令【臣】至彼地【臣】不胜懽忭【臣】身原欲
　　即往与之一处游牧将诸事上奏
　　圣明因【臣】妻扎儿大病今年不能亲身往觐微贱小人
　　何敢有违
　　上防不但【臣】当然即浑台吉亦当遵
　　防况天下之人无不各以其疾苦上奏
　　圣明者不论所居何地总之请
　　安进贡者也查阿喇卜滩原与策旺喇卜滩不睦下人无食穷无所归故以为当招阿喇卜滩使之来应遣阿喇卜滩使人诺顔格隆臧布及其偕来留于归化城之达什俄木布赍
　　勅使归【臣】部拨贤能笔帖式一员乗驿将诺顔格隆送至侍郎安布禄所将伊等坐骑糗粮着安布禄于附近部落酌量凑给遣行
　　勅文交内阁撰拟奏入
　　上允行即差诺顔格隆臧布达什俄木布赍
　　勅而归其
　　勅阿喇卜滩文云
　　皇帝勅谕台吉阿喇卜滩曰朕前闻尔与噶尔丹分拆游行故遣黑色马尼图捧勅谕以来降必使富贵而优养之尔如偕丹津俄木布往归策旺喇卜滩朕亦不之究着明白覆奏如两无所归欲于额黑阿喇儿洪郭罗等处据险窜伏朕断不容必刻期破之尔使人诺顔格隆臧布额尔克俄木布阿旺达什等来奏云倘噶尔丹至我近地我必擒之执之我等归降圣上而已又以勅书使诺顔格隆臧布等赍去谕尔虽不能擒杀噶尔丹而身率属下来降亦必使之富贵而优养之毋疑毋阻今尔疏言防谕来降不胜懽忭即欲亲往上奏一处游牧诸情节因臣妻扎儿大病是以今年不能亲身往觐不论所居何地总之请安进贡者也以此观之则无恳降诚意尚在首鼠两端而今时事尔心所灼知者也丹济拉车陵等来降朕则大加宠眷策旺喇卜滩擒伊拉古克三库图克图授朕所差使臣尔当深思之至于一概来降人员尽皆恩养使得其所此项情事尔皆详闻之矣尔如欲他往勿复望加尔厚恩显荣之事毋贻后悔今怜尔无归廹于生计欲使得所尔当熟筹之作速来降为此即遣尔使人诺顔格隆臧布达什俄木布赍勅特谕后壬午年阿喇卜滩来降
　　上赐宴及银衣袍封阿喇卜滩为郡王
　　命于洪郭尔阿济尔罕周围防牧阿喇卜滩奏曰臣等被策旺喇卜滩刧掠无食无衣穷困已极死在目前防
　　圣上屡差大臣近臣救济赏给糗粮牛羊牲畜裘服锅
　　帐等物俾得重生今来请
　　万安又防
　　皇上俯恤沿途给食乘传差侍卫携駞马来迎而【臣】阿
　　喇卜滩一到即
　　赐宴差近臣赏以【臣】阿喇卜滩所未经见
　　御用珍服白金今又优封为王
　　圣恩救我众庶重生俾以荣显
　　天地髙厚之
　　恩诚此生所不能报但期【臣】阿喇卜滩之身及【臣】属下人员子孙世世捐躯効力而已谨请谢
　　恩至【臣】属员今即请授官职编为旗队恐彼心志未寜应一二年后再请授官职编为旗队
　　上是之许阿喇卜滩谢恩后使阿喇卜滩另为部落下
　　编旗队
　　己未
　　命授车克楚竒萨木拖沙喇哈番
　　上谕兵部曰去年中路军前差车克楚竒萨木往探噶尔丹营垒伊等身临视之而归故授车克楚竒萨木俱以拖沙喇哈番伊等同行诸蒙古亦皆授之官职其时未经谕明该部即着尔部议行吏部部议应给车克楚竒萨木
　　勅命
　　上是之
　　辛酉
　　从寛免布尔哈图祁泰死发黑龙江
　　议政诸臣奏曰前准将军马思哈咨言副都统祖良璧军前西安骁骑布尔哈图祁泰奉
　　防交职使之効力而并不効力故回至郭多里巴尔
　　哈孙已交副都统阿兰泰
　　上曰俟防议之便议奏钦此查布尔哈图祁泰乃翁金
　　守米之兵遇敌不战而走今又不遵
　　防効力立功应拟布尔哈图祁泰立斩奏入奉防布尔哈图祁泰俱从寛免死依例减等发黑龙江当差
　　壬戌
　　蠲免山西康熙三十七年地丁银米
　　上谕戸部曰比年出师讨防总为中外生民永图休息故不惮军兴征缮之烦逺临边塞其一切飞刍挽粟皆动支正供额赋不使累及闾阎独大兵牧养马匹及三次师行出入皆经山西地方缘邉各州县卫所固皆勉力急公其余诸郡虽非师旅所经亦有协办转输行赍居送之事又该省嵗屡不登谷价翔贵民间生计甚属艰难朕乘舆频临目所亲覩轸念殷切未尝一日释怀昨嵗曾有谕防俟噶尔丹殄灭之后诞布徳音涣敷庥泽今防氛尽涤邉境辑寜是宜格外加恩用绥黎庶康熙三十七年山西通省地丁银米着一概蠲免尔部移文该抚令徧饬各属实心奉行家喻户晓务俾深山穷谷均沾朝廷徳惠倘或借端征派泽不下究事觉定行从重治罪尔部即遵谕行
　　癸亥
　　磔诛伊拉古克三库图克图等先是工部侍郎常绶等奏言六月十五日【臣】等至策旺喇卜滩所授之
　　勅书赐物【臣】等谓策旺喇卜滩曰台吉尔昔有擒斩
　　噶尔丹等之奏
　　皇上亦特遣我等宣
　　谕使台吉兴兵擒斩噶尔丹噶尔丹虽死而丹济拉乃噶尔丹一体之人今近至尔地台吉既发兵往征当将丹济拉本身噶尔丹男女及其骸骨并取畀我策旺喇卜滩言我厄鲁特风俗兵机戒预泄六月二十八夜半策旺喇卜滩遣其寨桑托卜齐来告曰往征丹济拉之兵未到前丹济拉觉之率妻子十五人向哈宻遁去追之不及获噶尔丹男女又伊拉古克三库图克图率百许人已至额冷哈毕尔罕地方矣【臣】等次日见策旺喇卜滩谓之曰伊拉古克三库图克图乃本朝人得罪逃归噶尔丹凡百祸端兴之者此人也台吉假我兵二百往擒之策旺喇卜滩言我发兵授诸大人即至漏泄伊拉古克三库图克图未必不遁当宻差往讨丹济拉之兵陡然前执之噶尔丹之子及其母亦并发去我已擒献噶尔丹之子其已灰之骨无用之女岂复有所爱惜但我风俗不讐无用之女子至噶尔丹之骨我不沉之水则弃之野即往送
　　皇上亦无异也想
　　圣主亦鉴许之也是以【臣】等七月初五日起行迎往十四日至库色木素克地方策旺喇卜滩使人彭苏克丹津喇木扎木巴喇嘛多尔济寨桑等以伊拉古克三库图克图本身及其弟托博克孟克里噶尔丹之子车陵三鲁卜及其母布林交付【臣】等授之而归伏惟
　　皇帝庙谟预烛噶尔丹之死其遗孽必走防旺喇卜滩
　　既遣【臣】等又宻
　　谕行事之防无不符合逺邦感戴即擒逆贼只献西北诸防古土鲁蛮哈宻等国大为惊异即【臣】等亦不胜惊异仗
　　圣上威德广播遐方【臣】等往来略无阻悮得
　　防据常绶等奏言索噶尔丹之女而不与常绶等乃特遣之人何以不索取而竟归至吴尔占扎卜阿巴塞棱阿尔拜又何以不索取而来着伊等将不行索取并其行事原由逐一开明具奏至伊拉古克三库图克图执彼以来彼有何言一并开明具奏常绶等奏言【臣】等六月十五日见防旺喇卜滩宣
　　防曰朕亲率数路大兵出征噶尔丹此行但讨先叛之人兵到尔境勿疑勿惧并不侵尔至勅中虽命尔兴兵征噶尔丹但尔国邻近哈萨克诸国为尔之仇恐兵兴乘隙失尔妻子至噶尔丹下人离散在尔地者亦有之如有愿归我者即付我等如在吾地有愿归尔者告于往差大臣记明来奏谕毕防旺喇卜滩言乞诸大人少待声息至归人之事请俟我奏使格色尔归来不能即付【臣】等又见防旺喇卜滩言台吉令我等少待我等已待数日矣或与或不与竟无决絶台吉如与我等则我等携之而去如不与则我等奏之
　　皇上矣防旺喇卜滩言丹济拉已遁至中国不必言矣请以噶尔丹之子相付钟齐海乃无用之女噶尔丹乃已灰之骨我土风俗不以为讐不便相付臣等言中国律例大凡叛人不存其后不留其尸必穷究扫除
　　皇上亲统大军特出征讨若不获此必不中止今台吉不与则台吉前所奏擒杀噶尔丹之语大背而前此台吉奔走之劳皆虚矣当细思之至归我之人何必待格色尔当即交发我等策旺喇卜滩言噶尔丹乃我仇人我既执其子畀之无用之女已灰之骨岂复有所爱惜但我土风俗与无用之女已灰之骨为仇人必嗤之故不畀尔等至归人之事应俟格色尔不能即与以是为词竟不之与【臣】等闻呉尔占扎卜色棱等在策旺喇卜滩所谓策旺喇卜滩曰目下噶尔丹地方来投台吉者皆我之仇俱应畀我至欲归我之人亦应并畀我在我土者有欲归尔之人台吉可语我奏之
</div>
    <div class="pagination">
<a href="圣祖仁皇帝亲征平定朔漠方略_page97.html">上一页</a><span>...</span><a href="圣祖仁皇帝亲征平定朔漠方略_page93.html">93</a><a href="圣祖仁皇帝亲征平定朔漠方略_page94.html">94</a><a href="圣祖仁皇帝亲征平定朔漠方略_page95.html">95</a><a href="圣祖仁皇帝亲征平定朔漠方略_page96.html">96</a><a href="圣祖仁皇帝亲征平定朔漠方略_page97.html">97</a><span class="current-page">98</span><a href="圣祖仁皇帝亲征平定朔漠方略_page99.html">99</a><a href="圣祖仁皇帝亲征平定朔漠方略_page100.html">100</a><a href="圣祖仁皇帝亲征平定朔漠方略_page101.html">101</a><a href="圣祖仁皇帝亲征平定朔漠方略_page102.html">102</a><a href="圣祖仁皇帝亲征平定朔漠方略_page103.html">103</a><span>...</span><a href="圣祖仁皇帝亲征平定朔漠方略_page99.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
