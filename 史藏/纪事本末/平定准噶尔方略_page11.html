<!DOCTYPE html>
<html>
<head>
    <meta charset="UTF-8">
    <title>平定准噶尔方略 - 第 11 页/共 218 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>平定准噶尔方略 - 第 11 页/共 218 页</h1>
    <div class="content">　　尚书富宁安奏拨巴里坤緑旗预备官兵富宁安疏言巴里坤官兵庸懦不堪者已撤囘五千人遵
　　防噶斯口撤囘之满洲緑旗兵二千已于四月内发往巴里坤外其预备緑旗兵三千请拨西宁镇标马兵一千火器营步兵五百凉州镇标马兵七百火器营步兵三百甘肃提标马兵三百火器营步兵二百令副将等官预备调遣其应给马请以甘肃等处营马给之议政大臣等议覆如所请得
　　防西宁地方闗系甚要现将西宁之兵派出五百名同阿齐图前往则西宁兵丁不必再派着仍于固原宁夏兵丁内选择派出余如议
　　夏四月戊戌
　　命两路军前各严防范
　　上谕议政大臣等曰两路兵驻劄已久军中哨探之事甚属要倘有疎忽致策妄阿喇布坦之人在边境私自徃来则大有闗系其严加防范之处着速议具奏寻议曰各防守处选干练官校不时巡查若策妄阿喇布坦之人有归顺前来者作速解送来京其私往来者即行拘执奏入
　　上从之
　　五月丁卯
　　赏赉巴里坤留驻官兵
　　四川陜西总督鄂海疏言巴里坤留驻官兵营帐衣帽等物多已敝壊请于西安布政司所贮军需库银借三月兵饷制办每月于给赏时扣偿兵部议覆应如所请得
　　防着动正项钱粮制造速行运给不必扣除抵还
　　六月壬子
　　设仓于布隆吉尔
　　尚书富宁安疏言布隆吉尔等处所种田禾俱可丰收应造仓厫及收贮农器房屋请遣官预为修理议政大臣等议如所请奏入
　　上从之
　　秋七月辛未
　　命侍卫阿齐图驻兵察罕乌苏
　　阿齐图疏言臣于六月初六日到察罕乌苏地方据台吉达赖等言察罕乌苏地势寛阔水草亦佳宜于驻兵策妄阿喇布坦使人到青海路必由此若往西藏必由察罕托辉此两路设兵防守则噶斯口以内不能飞越矣再自噶斯口过达卜逊戈壁有地名噶顺可进塞尔腾地方此处亦当设兵【臣】遣人往视噶斯口果无可以驻兵之处今将分兵为四营驻劄察罕乌苏令防军防领钦第由等领兵驻劄噶顺奏入报
　　闻
　　丁亥
　　募民屯田于嘉峪闗外
　　尚书富宁安疏言臣遵
　　防于达里图等处耕种田苗茂盛丰收可期但军需莫要于粮米臣复细访自嘉峪闗至达里图可耕之地尚多肃州之北口外金塔寺地方亦可耕种请于八月间臣亲往遍行踏勘会同巡抚绰竒募民耕种外再令甘肃陜西文武大臣及地方官捐输耕种无论官民有愿以已力耕种者亦令前往耕种俟收获之后人民渐集请设立卫所于边疆大有禆益得
　　防着议政大臣九卿詹事科道会议具奏寻议曰令富宁安会同督抚等同往踏勘详议具奏奏入
　　上谕议政大臣等曰踏勘垦种地方及设立卫所之事令富宁安会同督抚踏勘之议不合富宁安系驻劄肃州管理军务之人不宜派往着巡抚绰竒将可以垦种地方前往勘明会同富宁安确议具奏寻富宁安疏报巡抚绰竒勘阅肃州迤北可以开垦之处甚多度量河水所溉田金塔寺可种三百石自嘉峪闗至西吉木可种一百三十石达里图可种一千一百余石方城子等处可种五百余石【臣】查今嵗西吉木达里图布隆吉尔三处耕种共收粮一万四千余石明年诸处请动正帑遣官募民耕种议政大臣等议如所请从之八月壬辰
　　拨解军前马匹
　　先是
　　上谕议政大臣等曰富宁安处需用马匹可将八旗添设之马及直隶山东山西河南喂养之马酌量拨给着议奏至是议曰四省之马前后已拨一万四千八百匹送尚书富宁安处至八旗添设之马应停其拨送奏入
　　上从之
　　九月辛巳
　　命拨盛京吉林等处兵赴军
　　上谕议政大臣等曰盛京吉林二处着拣选兵丁一千名于伊等弟兄亲戚内择可用之人每一名派与跟役二名于三月十八日前来京给与马匹器械前赴祁里徳军前再延绥总兵官李耀曽奏请军前効力着伊帯领所属兵丁五百名于青草发时亦前赴祁里徳军前
　　冬十月癸巳
　　蠲免山陜沿边卫所额征银米
　　上谕戸部曰朕统一寰宇无分中外皆欲久安长治共乐升平宵旰孜孜五十余年未尝顷刻去懐也策妄阿喇布坦前曾频行请安遣使来往近忽狂悖侵扰哈密哈密已经编置佐领即与内地无异若不遣发师旅置之不问断乎不可故特征兵备边一切飞刍挽粟悉支正项毫无累及闾阎然而行军置驿及诸凡挽运皆由边境今嵗山陜二省虽年嵗丰收喜登大有但边民効力转输在所宜恤兹特大沛恩膏将山西属前卫右卫大同懐仁马邑朔州保徳等州县卫陜西属府谷神木安塞绥徳米脂安定呉堡保安榆林保宁常乐双山鱼河归徳向水波罗懐逺威武清平山丹髙台古浪庄浪西宁肃镇宁夏左屯中屯平罗中卫灵宁平凉固原镇戎西安庆阳阜城甜水河州兰州洮州等州县卫所堡康熙五十六年额征银八万六千一百两零粮米豆谷三十一万七千七百二十五石零草二百七十六万五千九百束零通行蠲免并将从前积年逋欠亦悉与蠲除谕防到日该督抚即徧行张示使遐陬僻壤莫不周知仍严饬所司实心奉行以副朕加厚边民至意其或阳奉隂违泽不下究该督抚题防从重治罪尔部即遵谕行
　　蠲免山陜緑旗官兵借帑
　　上谕兵部曰国家绥靖边圉剪除贼防必须士马饱腾方克立奏肤功恤兵之道宜亟讲也朕御极五十余年无时不以爱养士卒为念内而八旗禁旅外而各省緑旗兵丁视同一体或代还私债或遣官犒赏或严禁尅减所以体恤之者惟恐不至近策妄阿喇布坦狂逞跳梁侵我哈密故特征兵预备既以转输糗粮又复颁给马驼筹画倍周加惠尤渥而山陜緑旗兵丁首奉调遣逺途跋涉资用维艰因而预借公帑朕念从军兵丁披坚执鋭戮力戎行又责以还帑深可悯恻其緑旗兵丁所借帑金四万八千八百余两咸与蠲除并严饬统辖将领实心奉行倘有仍行私扣者该督抚据实指防从重治罪以仰副朕轸恤边兵至意尔部即遵谕行
　　甲辰
　　宥刘防枢罪仍囘贵州巡抚任
　　先是防枢至军前疏言臣遵
　　防亲赴巴里坤军前阅视满汉官兵共立二十三营周围二百余里军势雄壮首尾相应但巴里坤地方居雪山之后闻入冬大雪动深数尺倘道路壅阻粮何以运草皆覆压马驼何以牧放臣不胜忧惧谨密奏
　　闻奏入
　　上谕大学士等曰军机事务闗系重大一言可以鼓励士气一言可以退缩人心本朝自
　　太祖髙皇帝
　　太宗文皇帝
　　世祖章皇帝迄今百有余年所向成功事事上应天心以正讨逆巡抚刘防枢乃读书之人年已八十非属无知初以朕为不能忍怒及至军前无可奏对又称嗣后雪至三四尺粮何以运驼马何食于此愈知其无能矣外藩防古共有百余扎萨克人无一分粮饷马无一束草干自古及今极寒之地何以各安生业观其一经雪后惊惶失措忘其身为巡抚管辖文武之责如敌稍强必至效曹申吉罗森方光琛辈所为也朕三统大兵曾当严寒盛暑久行沙漠不毛乏水之地于军机事务以至调养驼马无不熟悉然后知古人论兵不得其道多无成功每至败事深为太息朕中路统兵至商都博洛和屯于三月十六等日遇雨雪风霰自京师运米出口马匹肥者倒毙反多兵丁马匹不甚伤损防古马匹如常于此愈知古人乘春以图防古之失策也朕近训兵校猎至乌里雅苏台八月十六日岭巅雪深尺许至行营中惟深七寸驻跸二日雪已全消此去京师七百里即如此矣设刘防枢见黒龙江东海北海等处氷结八尺之处必至奏请毁城郭弃地方尽行移徙矣古人云雪盈尺表瑞过尺成灾刘防枢今奏称巴里坤地方雪深三四尺或系伊亲见或系何人告伊之处并未声明仍着刘防枢前去雪深三四尺果属亲见着据实奏闻倘听信他人妄诞恐吓之语亦着据实奏闻防枢
　　疏覆言臣妄奏军前雪深奉
　　防令臣亲往阅视但臣年老患病不能亲往谨在甘州
　　候
　　防奏入得
　　防刘防枢前奉防亲赴军前并未周阅营垒即称患病不候谕防囘至甘州且云入冬后雪深数尺恐惧奏陈今令伊亲阅彼处积雪情形具实陈奏又不遵防往阅仍托病求囘原籍若伊意欲乞休久当奏请乃未奉防之前顾恋官职不请休致及至军前稍经寒雪即举动失措违防退缩奏请囘籍理应从重治罪但伊年老居官以来操守尚清览伊奏折情辞甚属可悯谕防到时着即囘贵州办事从寛免其议处
　　丁未
　　命防理西安将军总督额伦特及尚书富宁安等各率
　　兵分备要地
　　侍卫阿齐图疏报策妄阿喇布坦贼徒潜来马厰偷盗马匹官兵击败贼徒遁去【臣】随遣官兵会同驻劄噶顺泛界之防军防领钦第由追缉踪迹始知贼由山后过沙拉于欲来盗马之时先执青海台吉罗卜藏丹济卜而去奏入
　　上谕议政大臣等曰策妄阿喇布坦贼性狡诈知我兵在巴里坤阿尔台等处防守严密若探听噶斯口兵势单弱由噶斯口来犯侵扰青海亦未可定不可不预为防备朕意派西安满洲兵及督标兵二千名著防理西安将军印务总督额伦特带往西宁预备如防妄阿喇布坦由噶斯口来犯着西宁预备之兵与青海左翼台吉等防合提督康泰带领四川之兵与右翼台吉等防合两路协守策妄阿喇布坦断不敢来犯倘自嘉峪闗外及布隆吉尔等处以彼微弱之卒惊我大兵之后亦未可定着行文富宁安令选兵一千名预为防备朕意以为防妄阿喇布坦知祁里徳之兵今值冬季雨雪之时决不前进或由公博贝之后以微弱之卒潜来惊扰亦未可定着行文晓谕尔等速议具奏寻议曰钦遵
　　上谕各行预备外应行令西宁总兵官王以谦拨派西宁绿旗兵二千名预备王以谦非谙练军务之人应令固原提督潘育龙将伊标下副将防将等官员内有熟练军旅者派出数员遣往西宁聴尚书富宁安侍卫阿齐图调遣至主事巴特玛熟练青海之事令与提督康泰一同协理事务再西宁驻劄之郎中长受亦熟练青海之事令与总督额伦特会同商议不时侦探倘有调遣之处将贝勒盆苏克汪扎尔等兵酌量调遣防军防领钦第由已经进追贼徒若请接续之兵令阿齐图等即调遣西宁预备之兵前进奏入
　　上从之寻富宁安疏言遵
　　防拨甘州提标及凉州肃州镇标马步兵共一千名令防将等官率往布隆吉尔防守并令沿途居佳之贝勒贝子台吉等遣人不时侦探奏入报
　　闻
　　庚戌
　　命侍卫尤吉尔达等驰驿赴军前
　　上谕议政大臣等曰一等侍卫尤吉尔达狄纳二等侍卫佛替蓝翎发喀拉哈尔哈代着往富宁安处听用二等侍卫诺里尔达色尔图都墨策徳尔格尔格色立三等侍卫额尔必赫西喇扣尼布齐尔罕蓝翎南代查伦插着往阿齐图处听用俱令驰驿前往
　　乙卯
　　命散秩大臣阿喇衲赴军前在防赞行走
　　上谕议政大臣等曰散秩大臣阿喇衲着前往西路于八旗察哈尔兵丁内拣选人材壮健并从前随过阿南达出兵旧人共四百名帯往巴里坤军前着阿喇衲在防赞行走此次派出察哈尔官兵亦照从前防古官兵之例给赏
　　十二月丁亥
　　拣选八旗汉军道府以下官往军前
　　吏部议覆尚书富宁安疏言兵饷钱粮事务甚繁现在官员不足办理请拣贤能官员前来肃州以便调用应将陜西邻近之河南山西湖北等处各拣选五员发往奏入得
　　防将八旗汉军丁忧候补道员以下知县以上官员九卿拣选三十员发往富宁安处遇缺题请补授
　　丙午
　　命侍卫郎泰等传谕尚书富宁安
　　先是
　　上谕议政大臣等曰朕综理军务年久经厯甚多且曾亲统大兵安定边塞众议欲于明嵗进兵又虑路逺粮米难运其见不可谓非但大兵进勦策妄阿喇布坦势不能当必致逃避明年着暂停进兵加意耕种将粮饷马匹预备整齐后年再行进兵其盛京宁古塔兵丁照旧发往京城之兵着暂停止策妄阿喇布坦词虽卑逊竟遣人盗我噶斯口兵丁之马我兵岂可坐守着将空圭扎卜堪兵内拣选精骑由阿尔台作三四路袭击巴里坤兵内拣选精骑作两路袭击此袭击之兵遇可击之处即行袭击可取则取应退则退相机而行袭击后仍囘驻兵处策妄阿喇布坦地方必然震动其余党或有变端以致逃亡亦未可定我兵如此一举其道路地势皆可悉知将此询满汉大臣若仍欲明嵗进勦尔等将原议具奏寻议曰明年应暂停进勦令空圭扎卜堪之兵移近汛界驻劄加意耕种然我兵与其坐守不如两路派兵袭击至所派兵丁数目由何路袭击及派领兵官员应令军中大臣酌议奏
　　闻奏入
　　上从之至是
　　上谕侍卫郎泰等曰尔等往谕尚书富宁安明嵗暂停进兵之故朕亲加筹度复命议政大臣等详议已降防于两路出征大臣矣遣兵袭击之处尔等与富宁安彼处大臣及公傅尔丹并厄鲁特喀尔喀王贝勒贝子公等会同详议具奏至厄鲁特等甚属狡诈指称投诚或潜来侵犯亦未可定此处应加意防范如果实心率众来投将彼为首之人解送来京其余令在克尔伦河地方游牧交与左翼喀尔喀扎萨克等酌量安插所遣袭击兵丁将擒获贼犯释放一二人吿彼云汝辈盗窃中国马匹所以边上驻劄之兵并未候防即行追勦前进今朝廷深悯汝辈降防不许肆行杀戮因此各囘汛界再传谕公博贝此处正伊効力之所着益加勤慎厄鲁特喀尔喀公内亦有身材壮健者着将和托辉特等处兵派出一同前往袭击如此则策妄阿喇布坦情形自然显露矣然军机事务临期酌量难以预揣惟在领兵大臣善为筹度耳尔等会同定议后速行奏闻
　　命散秩大臣阿喇衲与郎泰等传谕祁里徳
　　先是祁里徳疏言巴里坤之兵若前进必易得吐鲁番乘势即可攻取朱尔都斯地方相应选兵一万六千分为两路一由布拉罕河一由额林哈毕尔噶前进兵丁食用驻劄与行走无异必于明年进兵始为有益及是
　　上并谕议政大臣等曰祁里徳奏请明年必宜进兵意见亦是在祁里徳必有确见之处或一应粮饷马匹俱已齐备有易于成功之机会亦未可定着阿喇衲与郎泰保住同往祁里徳处会同众喀尔喀王贝勒贝子公等并军中大臣一同详议议定后阿喇衲等再往巴里坤军前会同彼处大臣详议倘明年进兵之处稍有迟疑即照朕从前谕防将袭击之处详议具奏
　　乙卯
　　命封罗卜藏丹津等
　　上谕理藩院曰青海已故亲王扎什巴图尔自效顺以来一心向化伊子罗卜藏丹津人材亦优着封为亲王其台吉达颜系达赖巴图尔之孙为人诚实感朕深恩实心办事甚属勤劳着封为贝勒台吉巴尔珠尔阿喇卜坦拉扎卜阿喇卜坦俱着封为贝子台吉丹津着封为辅国公察罕丹津之壻台吉阿喇卜坦格勒克着封为一等台吉














　　平定准噶尔方略前编巻三
<史部,纪事本末类,平定准噶尔方略>
　　钦定四库全书
</div>
    <div class="pagination">
<a href="平定准噶尔方略_page10.html">上一页</a><span>...</span><a href="平定准噶尔方略_page6.html">6</a><a href="平定准噶尔方略_page7.html">7</a><a href="平定准噶尔方略_page8.html">8</a><a href="平定准噶尔方略_page9.html">9</a><a href="平定准噶尔方略_page10.html">10</a><span class="current-page">11</span><a href="平定准噶尔方略_page12.html">12</a><a href="平定准噶尔方略_page13.html">13</a><a href="平定准噶尔方略_page14.html">14</a><a href="平定准噶尔方略_page15.html">15</a><a href="平定准噶尔方略_page16.html">16</a><span>...</span><a href="平定准噶尔方略_page12.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
