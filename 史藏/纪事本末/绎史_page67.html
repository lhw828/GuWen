<!DOCTYPE html>
<html>
 <head>
  <meta charset="utf-8"/>
  <title>
   绎史 - 第 67 页/共 76 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   绎史 - 第 67 页/共 76 页
  </h1>
  <div class="content">
   白虎通王者易姓而起必升封泰山何教告之义也始受命之时改制应天天下太平功成封禅以告太平也所以必扵泰山何万物所交代之处也必扵其上何因髙告髙顺其类也故升封者増髙也下禅梁甫之山基广厚也刻石纪号者着已之功迹也以自效仿也天以髙为尊地以厚为徳故増泰山之髙以放天附梁甫之基以报地眀天地之所命功成事遂有益扵天地若髙者加髙厚者加厚矣或曰封者金泥银绳或曰石泥金绳封以印玺故孔子曰升泰山观易姓之王可得而数者七十有余封者广也言禅者眀以成功相传也梁甫者泰山旁山名正以梁甫何以三皇禅扵绎绎之山眀已成功而去有徳者居之绎绎者无竆之意也五帝禅扵亭亭者制度审諟徳着眀也三王禅扵梁甫之山者梁信也甫辅也辅天地之道而行之也太平乃封知告扵天必也扵岱宗何眀知易姓也刻石纪号知自纪扵百王也燎祭天报之义也望祭山川祀羣神也诗云扵皇时周陟其髙山言周太平封泰山也又曰堕山乔岳允犹翕河言望祭山川百神来归也天下太平符瑞所以来至者以为王者承统理调和阴阳阴阳和万物序休气充塞故符瑞竝臻皆应徳而至徳至天则斗极眀日月光甘露降徳至地则嘉禾生蓂荚起秬鬯出太平感徳至文表则景星见五纬顺轨徳至草木则朱草生木连理徳至鸟兽则凤凰翔鸾鸟舞麒麟臻白虎到狐九尾白雉降白鹿见白鸟下徳至山陵则景云出芝实茂陵出异丹阜出萐莆山出器车泽出神鼎徳至渊泉则黄龙见醴泉通河出龙图洛出书江出大贝海出眀珠徳至八方则祥风至佳气时喜钟律调音度施四夷化越裳贡孝道至则以萐莆者树名也其叶大扵门扇不揺自扇扵饮食清凉助供养也继嗣平眀则賔连生扵房戸賔连者木名连累相承故在扵房戸象继嗣也日历得其分度则蓂荚生扵阶闲蓂荚树名也月一日生一荚十五日毕至十六日去一荚故荚阶生似日月也贤不肖位不相逾则平路生扵庭平路者树名也官位得其人则生失其人则死狐九尾何狐死首丘不忘本也眀安不忘危也必九尾也者九妃得其所子孙繁息也扵尾者何眀后当盛也景星者大星也月或不见景星常见可以夜作有益扵人民也甘露者美露也降则物无不盛者也朱草者赤草也可以染绛别尊卑也醴泉者美泉也状若醴酒可以养老嘉禾者大禾也成王时有三苖异畆而生同为一穟大几盈车长几充箱民有得而上之者成王访周公而问之公曰三苖为一穟天下当合为一乎以是果有越裳氏重九译而来矣【孝经纬封乎泰山考绩燔燎禅乎梁甫刻石纪号】
　　説文麒仁兽也麕身牛尾一角麐牝麒也【尔雅麐麕身牛尾一角宋符瑞志麒麟者仁兽也牡曰骐牝曰麟不刳胎剖卵则至麕身而牛尾狼顶而一角黄色而马足含仁而戴义音中钟吕歩中规矩不践生虫不折生草不食不义不饮洿池不入坑穽不行罗网眀王动静有仪则见牡鸣曰逝圣牝呜曰归和春鸣曰扶幼夏鸣曰养绥　博雅□麐狼题肉角含仁懐义音中钟吕歩行中规折还中矩逰必择土翔必后处不履生虫不折生草不羣居不旅行不入穽陷不罗罘防文彰彬也　春秋感精符麟一角眀海内共一王也王者不刳胎不剖卵则出扵郊】凤神鸟也天老曰凤之象也鸿前麐后蛇颈鱼尾鹳颡鸳思龙文背燕颔鸡喙五色备举出扵东方君子之国翺翔四海之外过昆仑饮砥柱濯羽弱水莫宿风穴见则天下大安宁【尔雅鶠凤其雌皇　春秋演孔圗凤鹑火之禽阳之精惟徳能至神鸟也　淮南子三皇凤至扵庭三代凤至扵门周室凤至扵泽徳弥浇所止弥逺徳弥精所至弥近】
　　宋符瑞志凤凰者仁鸟也不刳胎剖卵则至或翔或集雄曰凤雌曰凰蛇头燕颔背鼈腹鹤颈鸡喙鸿前鱼尾青首骈翼鹭立而鸳鸯思首戴徳而背负仁项荷义而膺抱信足履正而尾系武小音中钟大音中鼓延颈奋翼五光备举兴八风降时雨食有节饮有仪往有文来有嘉逰必择地饮不妄下其鸣雄曰节节雌曰足足晨鸣曰发眀昼鸣曰上朔夕鸣曰归昌昏鸣曰固常夜鸣曰保长其乐也徘徘徊徊雍雍喈喈唯凤凰为能究万物通天祉象百状达王道率五音成九徳备文武正下国故得凤之象一则过之二则翔之三则集之四则春秋居之五则终身居之【博雅凤皇鸡头燕颔蛇颈鸿身鱼尾骿翼五色首文曰徳翼文曰顺背文曰义腹文曰信膺文曰仁雄鸣曰即即雌鸣曰足足昏鸣曰固常晨鸣曰发眀昼鸣曰保长暮鸣曰上翔集鸣曰归昌翳鸟鸾鸟鹔鵊鸑鷟鸪筩鵕防广昌鹪眀凤皇属也　论语防凤六象九苞六象头象天目象日背象月翼象风足象地尾象纬九苞口苞命眼合度耳聪达舌诎申色光彩冠短周距鋭钩音激扬腹文户○宋均注纬五纬也度天度也　乐叶圗惩五凤皆五色为瑞者一为孼者四其四皆似凤竝为妖一曰鹔鹴鸠喙圆目身义戴信婴礼膺仁负智至则役之感也二曰发眀乌喙大翼大颈身仁戴智婴义膺信负礼至则防之感也三曰焦眀长喙疏翼圆尾身义戴信婴仁膺智负礼至则水之感也四曰幽昌兑目小头大身细足胫若鳞叶身智戴信负礼膺仁至则旱之感也】
　　尔雅俯者灵仰者谢前弇诸果后弇诸猎左倪不类右倪不若　一曰神二曰灵三曰摄四曰寳五曰文六曰筮七曰山九曰水十曰火【説文旧也外骨内肉者也从它头与它头同天地之性广肩无雄鼈之类以它为雄象足甲尾之形博雅爪也】
　　説苑灵文五色似玉似金背阴向阳上隆象天下平法地槃衍象山四趾转运应四时文着象二十八宿蛇头龙翅左精象日右精象月千嵗之化下气上通能知吉凶存亡之变宁则信信如也动则着矣【宋符瑞志灵者神也王者徳泽湛清渔猎山川从时则出五色鲜眀三百嵗浮扵蕖叶之上三千嵗常逰扵卷耳之上知存亡明扵吉凶禹卑宫室灵见书者天符也王者徳至渊泉则雒出书】
　　説文龙鳞虫之长能幽能眀能细能巨能短能长春分而登天秋分而潜渊【宋符瑞志黄龙者四龙之长也不漉池而渔徳至渊泉则黄龙逰扵池能髙能下能细能大能幽能防能短能长乍存乍亡赤龙河图者地之符也王者徳至渊泉则河出龙图博雅有鳞曰蛟龙有翼曰应龙有角曰龙无角曰龙龙能髙能下能小能巨能幽能眀能短能长渊深是藏和其光　方言未陞天龙谓之蟠龙】
　　説苑神龙昭昭乎其髙也渊乎其下也薄乎天光髙乎其着也一有一亡忽微哉斐然成章虚无则精以和动作则灵以化扵戏允哉君子辟神也【宋符瑞志龙马者仁马也河水之精髙八尺五寸长颈有翼傍有垂毛鸣声九哀　腾黄者神马也其色黄王者徳御四方则出　白马朱鬛王者任贤良则见　泽马者王者劳来百姓则至　腰防者神马也与飞菟同亦各随其方而至以眀君徳也　者幽隐之兽也有眀王在位则来为时辟除灾害　角端者日行万八千里又晓四夷之语眀君圣主在位眀达外方幽逺之事则奉书而至　天鹿者纯灵之兽也五色光耀洞眀王者道备则至　周印者神兽之名也星宿之变化王者徳盛则至　獬豸者知曲直狱讼平则至　白虎王者不暴虐则白虎仁不害物　白象者人君自养有节则至　白狢王者仁智则至　白鹿王者眀惠及下则至　白麞王者刑罚理则至　银麂刑罚得共民不为非则至　白王者敬耆老则见　赤王者徳盛则至　赤熊佞人逺奸猾息则入国　三角兽先王法度修则至　一角兽天下平一则至　六足兽王者谋及众庶则至　比肩兽王者徳及孤寡则至　神鸟者赤神之精也知音声清浊和调者也虽赤色而备五采鸡声鸣中五音肃肃雍雍喜则鸣舞乐处幽隐风俗从则至　白雀者王者爵禄均则至　白乌王者宗庙肃敬则至　苍乌者贤君修行孝慈扵万姓不好杀生则来　三足乌王者慈孝天地则至　同心鸟王者徳及遐方四夷合同则至　比翼鸟王者徳及髙逺则至　小鸟生大鸟王者土地开辟则至　比目鱼王者徳及幽隐则见　嘉禾五谷之长王者徳盛则二苖共秀扵周徳三苖共穗扵商徳同本异穟扵夏徳异本同秀　巨鬯三禺之禾一稃二米王者宗庙修则出　朱草草之精也世有圣人之徳则生　福草者宗庙肃则生宗庙之中　芝草王者慈仁则生食之令人度世　华平其枝正平王者有徳则生徳刚则仰徳弱则低　平露如盖以察四方之政其国不平则随方而倾　賔连濶达生扵房室王者御后妃有节则生　木连理王者徳泽纯洽八方合为一则生　威蕤王者礼备则生扵殿前　威香者王者礼备则常生　芝英者王者亲近耆老养有道则生　甘露王者徳至大和气盛则降柏受甘露王者耆老见敬则柏受甘露竹受甘露王老尊贤爱老不失细微则竹簟受甘露　醴泉水之精也甘美王者修理则出　浪井不凿自成王者清静则应　山车者山藏之精也不藏金玉山泽以时通山海之饶以给天下则山成其车　根车者徳及山陵则出　象车者山之精也王者徳泽流洽四境则出金车王者孝至则出　神鼎者质文之精也知吉知凶能重能轻不炊而沸五味自生王者徳盛则出　玉罋者不汲而满王者清防则出　丹甑五谷丰孰则出陵出黒丹王者修至孝则出　玉马王者精尊贤者则出　玉鸡王者至孝则出　玉英五常竝修则见　金胜国平盗贼四夷賔服则出　地珠王者不以财为寳则生珠　明月珠王者不尽介鳞之物则出　珊瑚钩王者防信则见　璧流离王者不隐过则至　碧石者玩好之物弃则至　紫达王者仁义行则见　大贝王者不贪财寳则出　鸡骇犀王者贱难得之物则出金人王者有盛徳则逰后池　延嬉王者孝道行则至易坤灵圗圣人受命瑞应先扵河瑞应之至圣人杀龙龙不可杀皆感气君子得众人之助瑞应先见扵陆瑞应之至君子发地蛇不如龙陆不如河　礼斗威仪君乗木而王其政升平则幅草生庙中南海输以苍乌君乗金而王其政讼平芳桂常生麒麟在郊君乗水而王为人黒色大耳其政和平则景云至北海输以文狐君乗火而王其政和平梓为常生南海输以骏马君乗土而王其政太平山车垂钩凤凰集扵苑林　孝经援神契王者奉已俭约台榭不侈尊事耆老则白雀见徳及扵天则斗极眀日月光甘露降徳及扵地则嘉禾生蓂荚起秬鬯出徳至八极则景星见徳至草木则朱草生木连理徳至鸟兽则凤凰集鸾鸟舞麒麟臻白虎动狐九尾雉白首白鸟下徳至山陵则景云出徳至深泉则黄龙见醴泉涌河出龙圗洛出书善飬老则芝草茂】
　　策
　　白虎通天子下至士皆有蓍者重事决疑示不自専礼三正记曰天子长一尺二寸诸侯一尺大夫八寸士六寸阴故数偶也天子蓍长九尺诸侯七尺大夫五尺士三尺蓍阳故数奇也所以先谋及卿士何先尽人事念而不能得思而不能知然后问扵蓍圣人独见先睹必问蓍何示不自专也或曰清微无端绪非圣人所及圣人亦疑之尚书曰女则有疑谓武王也干草枯骨众多非一独以灼何此天地之闲寿考之物故问之也之为言久也蓍之为言耆也久长意也曰卜蓍曰筮何卜赴也爆见兆筮也者信也见其卦也尚书卜三礼士冠经曰筮扵庙门外筮画卦所以必扵庙何托义归智扵先祖至尊故因先祖而问之也卜春秋何方以为扵西方东面葢蓍之处也卜时西向已卜退东向问蓍扵东方面以少问老之义皮弁素帻求之扵质也或曰天子占卜九人诸侯七人大夫五人士三人不见吉凶扵蓍复以卜何蓍者阳道多变变乃成以荆火灼之何礼杂记曰阴之老也蓍阳之老也龙非水不处非火不兆以阳动阴也必以荆者取其究音也蓍败则埋之何重之不欲人袭尊者也周官曰凡国之大事先筮而后卜凡卜人君视体大夫视色士视墨凡人卜事视髙扬火以作凡取用秋时攻用冬时【逸礼天子尺二寸诸侯八寸大夫六寸士民四寸者阴虫之老也老者先知故君子举事必考之】
　　史记自古圣王将建国受命兴动事业何尝不寳卜筮以助善唐虞以上不可记已自三代之兴各据祯祥涂山之兆从而夏启世飞燕之卜顺故殷兴百谷之筮吉故周王王者决定诸疑参以卜筮断以蓍不易之道也蛮夷氐羌虽无君臣之序亦有决疑之卜或以金石或以草木国不同俗然皆可以战伐攻击推兵求胜各信其神以知来事畧闻夏殷欲卜者乃取蓍已则弃去之以为藏则不灵蓍久则不神至周室之卜官常寳藏蓍又其大小先后各有所尚要其归等耳或以为圣王遭事无不定决疑无不见其设稽神求问之道者以为后世衰微愚不师智人各自安化分为百室道散而无垠故推归之至微要洁扵精神也或以为昆虫之所长圣人不能与争其处吉凶别然否多中扵人周公卜三而武王有瘳纣为防虐而元不占晋文将定襄王之位卜得黄帝之兆防受彤弓之命献公贪骊姬之色卜而兆有口象其祸竟流五世楚灵将背周室卜而逆终被干溪之败兆应信诚扵内而时人眀察见之扵外可不谓两合者哉君子谓夫轻卜筮无神眀者悖背人道信祯祥者鬼神不得其正故书建稽疑五谋而卜筮居其二五占从其多眀有而不专之道也余至江南观其行事问其长老云千年乃逰莲叶之上蓍百茎共一根又其所生兽无虎狼草无毒螫江旁人家尝畜饮食以为能导引致气有益扵助衰养老岂不信哉【○史策传】　传曰下有伏灵上有丝上有捣蓍下有神所谓伏灵者在丝之下状似飞鸟之形新雨已天清静无风以夜捎丝去之即以烛此地烛之火灭即记其处以新布四丈环置之眀即掘取之入四尺至七尺得矣过七尺不可得伏灵者千嵗松根也食之不死闻蓍生满百茎者其下必有神守之其上尝有青云覆之传曰天下和平王道得而着茎长丈其丛生满百茎方今世取蓍者不能中古法度不能得满百茎长丈者取八十茎已上蓍长八尺即难得也人民好用卦者取满六十茎已上长满六尺者即可用矣记曰能得名者财物归之家必大富至千万一曰北斗二曰南辰三曰五星四曰八风五曰二十八宿六曰日月七曰九州八曰玉凡八名圗各有文在腹下文云云者此某之也畧记其大指不写其圗取此不必满尺二寸民人得长七八寸可寳矣今夫珠玉寳器虽有所深藏之见其光必出其神眀其此之谓乎故玉出扵山而木润渊生珠而防不枯者润泽之所加也眀月之珠出扵江海藏扵蚌中蚗蠪伏之王者得之长有天下四夷賔服能得百茎蓍并得其下以卜者百言百当足以决吉凶有神在江南嘉林中嘉林者兽无虎狼鸟无鸱枭草无毒螫野火不及斧斤不至是为嘉林在其中尝巢扵芳莲之上左胁书文曰甲子重光得我者匹夫为人君有土正诸侯得我为帝王求之扵白蛇蟠杅林中者斋戒以待譺然状如有人来告之因以醮酒佗髪求之三宿而得由是观之岂不伟哉故可不敬欤南方老人用支牀足行二十余嵗老人死移牀尚生不死能行气导引问者曰至神若此然太卜官得生何为輙杀取其甲乎近世江上人有得名畜置之家因大富与人议欲遣去人教杀之勿遣遣之破人家见梦曰送我水中无杀吾也其家终杀之杀之后身死家不利人民与君王者异道人民得名其状类不宜杀也以往古故事言之古眀王圣主皆杀而用之【○禇少孙补传】
　　书契
　　説文古者庖牺氏之王天下也仰则观象扵天俯则观法扵地视鸟兽之文与地之宜近取诸身逺取诸物扵是始作易八卦以垂宪象及神农氏结绳为治而统其事庶业其繁饰伪萌生黄帝之史仓颉见鸟兽蹏迒之迹知分理之可相别异也初造书契百工以乂万品以察葢取诸夬夬扬扵王庭言文者宣教眀化扵王者朝廷君子所以施禄及下居徳则忌也仓颉之初作书葢依类象形故谓之文其后形声相益即谓之字字者言孳乳而浸多也着扵竹帛谓之书书者如也以迄五帝三王之世改易殊体封扵泰山者七十有二代靡有同焉周礼八嵗入小学保氏教国子先以六书一曰指事指事者视而可识察而可见上下是也二曰象形象形者书成其物随体诘诎日月是也三曰形声形声者以事为名取譬相成江河是也四曰防意防意者比类合谊以为指防武信是也五曰转注转注者建类一首同意相受考老是也六曰假借假借者本无其字依声托事令长是也及宣王太史籕者大篆十五篇与古文或异至孔子书六经左丘眀述春秋传皆以古文厥义可得而説其后诸侯力政不统扵王恶礼乐之害已而皆去其典籍分为七国田畴异畮车涂异轨律令异法衣冠异制言语异声文字异形秦始皇初兼天下丞相李斯乃奏同之罢其不与秦文合者斯作仓颉篇中车府令赵髙作爰厯篇太史令胡母敬作博学篇皆取史籕大篆或颇省改所谓小篆者也是时秦烧灭经书涤除旧典大发防兴役戍官狱职务繁初有书以趣约易而古文由此絶矣自玺秦书有八体一曰大篆二曰小篆三曰刻符四曰虫书五曰摹印六曰署书七曰殳书八曰书【○字源云太昊时始有文字黄帝变为古文又云庖牺氏作龙书炎帝作穗书仓颉变古写鸟迹作鸟迹篆少昊作凤书髙阳作蝌蚪书○古文之见扵法帖者録扵左以备考】
　　苍颉书

　　夏禹书
　　史书　　　　　　　　　　【○此为大篆】
　　孔子书

　　李斯书
　　【○此为小篆】
　　程邈书□得一以淸地得一以寍神得一以灵谷得一以盈万物得一以生侯王得一以爲爲天下正其致之□无以淸将恐歇【○此为书】
　　释名三坟坟分也论三才之分天地人之治其体有三也五典典镇也制法所以镇定上下其等有五也八索索素也着素王之法若孔子者圣而不王制此法者有八也九丘丘区也区别九州土地教所宜施者也此皆三王以前上古羲皇时书也今皆亡惟尧典存也【尚书序伏义神农黄帝之书谓之三坟言大道也少昊颛顼髙辛唐虞之书谓之五典言常道也八卦之説谓之八索求其义也九州之志谓之九丘丘聚也言九州所有土地所有风气所宜者皆聚此书也】
　　尔雅简谓之毕不律谓之笔灭谓之防【释名版般也般般平广也札栉也编之如栉齿相比也简间也编之篇篇有闲也椠版之长三尺者也椠渐也言其渐渐然长也牍睦也手执之以进见所以为恭睦也籍籍也所以籍疏人名户口也簿言可以簿疏宻也　博雅防牒牍牑牏版也篇章防程也防簧牌籍也笧谓之简筁谓之簿书如也书记也着也】
　　兵戎
　　史记兵者圣人所以讨彊暴平乱世夷险阻救危殆自含血戴角之兽见犯则校而况扵人懐好恶喜怒之气喜则爱心生怒则毒螫加性情之理也昔黄帝有涿鹿之战以定火灾颛顼有共工之陈以平水害成汤有南巢之伐以殄夏乱递兴递废胜者用事所受扵天也自是之后名士迭兴晋用咎犯而齐用王子吴用孙武申眀军约赏罚必信防霸诸侯兼列邦士虽不及三代之诰誓然身宠君尊当时显扬可不谓荣焉岂与世儒闇扵大较不权轻重猥云徳化不当用兵大至窘辱失守小乃侵犯削弱遂执不移等哉故教笞不可废扵家刑罚不可捐扵国诛伐不可偃扵天下用之有巧拙行之有逆顺耳夏桀殷纣手搏豺狼足追四马勇非微也百战克胜诸侯慑服权非轻也秦二世宿军无用之地连兵扵邉陲力非弱也结怨匈奴絓祸扵越埶非寡也及其威尽埶极闾巷之人为敌国咎生穷武之不知足甘得之心不息也
　　汉书夫人宵天地之防懐五常之性聪眀精粹有生之最灵者也爪牙不足防供耆欲趋走不足以避利害无毛羽防御寒暑必将役物防为养任智而不恃力此其所防为贵也故不仁爱则不能羣不能羣则不胜物不胜物则养不足羣而不足争心将作上圣卓然先行敬让博爱之徳者众心説而从之从之成羣是为君矣归而往之是为王矣洪范曰天子作民父母为天下王圣人取类以正名而谓君为父母眀仁爱徳让王道之本也爱待敬而不败徳须威而久立故制礼防崇敬作刑防眀威圣人既躳眀悊之性必通天地之心制礼作教立法设刑动缘民情而则天象地故曰先王立礼则天之眀因地之性也刑罚威狱防类天之震曜杀戮也温慈惠和防效天之生殖长育也书云天秩有礼天讨有罪故圣人因天秩而制五礼因天讨而作五刑大刑用甲兵其次用斧钺中刑用刀锯其次用鑚凿薄刑用鞭扑大者陈诸原野小者致之市朝其所繇来者上矣自黄帝有涿鹿之战防定火灾颛顼有共工之陈防定水害唐虞之际至治之极犹流共工放讙兜窜三苖殛鲧然后天下服夏有甘扈之战殷周防兵定天下矣天下既定戢臧干戈教防文徳而犹立司马之官设六军之众因井田而制军赋地方一里为井井十为通通十为成成方十里成十为终终十为同同方百里同十为封封十为畿畿方千里有税有租税防足食赋以足兵故四井为邑四邑为丘丘十六井也有戎马一匹牛三头四丘为甸甸六十四井也有戎马四匹兵车一乗牛十二头甲士三人防七十二人干戈备具是谓乗马之法一同百里提封万井除山川沈厈城池邑居园囿术路三千六百井定出赋六千四百井戎马四百匹兵车百乗此卿大夫采地之大者也是谓百乗之家一封三百一十六里提封十万井定出赋六万四千井戎马四千匹兵车千乗此诸侯之大者也是谓千乗之国天子畿方千里提封百万井定出赋六十四万井戎马四万匹兵车万乗故称万乗之主戎马车徒干戈素具春振旅防搜夏拔舎防苖秋治兵以狝冬大阅防狩皆扵农隙防讲事焉五国为属属有长十国为连连有帅三十国为防防有正二百一十国为州州有牧连帅比年简车防正三年简徒羣牧五载大简车徒此先王为国立武足兵之大畧也周道衰法度至齐桓公任用管仲而国富民安公问行伯用师之道管仲曰公欲定防伍修甲兵大国亦将修之而小国设备则难防速得志矣扵是乃作内政而寓军令焉故防伍定虖里而军政成虖郊连其什伍居处同乐死生同忧祸福共之故夜战则其声闻昼战则其日相见缓急足防相死其教已成外攘夷狄内尊天子防安诸夏齐威既没晋文接之亦先定其民作被庐之法总帅诸侯迭为盟主然其礼已颇僭差又随时茍合防求欲速之功故不能充王制二伯之后寖防陵夷至鲁成公作丘甲哀公用田赋搜狩治兵大阅之事皆失其正春秋书而讥之防存王道扵是师旅亟动百姓罢敝无伏节死难之谊孔子伤焉曰防不教民战是谓弃之春秋之后灭弱吞小竝为战国稍増讲武之礼防为戏乐用相夸视而秦更名角抵先王之礼没扵淫乐中矣雄桀之士因执辅时作为权诈防相倾覆吴有孙武齐有孙膑魏有吴起秦有商鞅皆禽敌立胜垂着篇籍当此之时合从连衡转相攻伐代为雌雄齐愍防技击彊魏惠防武防奋秦昭防鋭士胜世方争扵功利而驰説者防孙武为宗时唯孙卿眀扵王道而非之曰彼孙武者上执利而贵变诈施扵暴乱昬嫚之国君臣有闲上下离心政谋不良故可变而诈也夫仁人在上为下所卬犹子弟之卫父兄若手足之扞头目何可当也邻国望我欢若亲戚芬若椒兰頋视其上犹焚灼仇雠人情岂肯为其所恶而攻其所好哉故防桀攻桀犹有巧拙防桀诈尭若卵投石夫何幸之有诗曰武王载旆有防秉钺如火烈烈则莫我敢遏言防仁谊绥民者无敌扵天下也若齐之技击得一首则受赐金事小敌脃则媮可用也事钜敌坚则涣然离矣是亡国之兵也魏氏武防衣三属之甲操十二石之弩负矢五十个置戈其上冠胄帯剑赢三日之粮日中而趋百里中试则复其户利其田宅如此则其地虽广其税必寡其气力数年而衰是危国之兵也秦人其生民也陿阸其使民也酷烈劫之防执隐之以阸狃之防赏庆道之以刑罚使其民所防要利扵上者非战无由也功赏相长五甲首而五家是最为有数故能四世有胜扵天下然皆干赏蹈利之兵庸徒鬻卖之道耳未有安制矜节之理也故虽地广兵彊鳃鳃常恐天下之一合而共轧已也至乎齐桓晋文之兵可谓入其域而有节制矣然犹未本仁义之统也故齐之技击不可防遇魏之武卒魏之武防不可防直秦之鋭士秦之鋭士不可防当桓文之节制桓文之节制不可防敌汤武之仁义故曰善师者不陈善陈者不战善战者不败善败者不亡若夫舜修百僚咎繇作士命防蛮夷猾夏防贼奸轨而刑无所用所谓善师不陈者也汤武征伐陈师誓众而放禽桀纣所谓善陈不战者也齐桓南服彊楚使贡周室北伐山戎为燕开路存亡继絶功为伯首所谓善战不败者也楚昭王遭阖庐之祸国灭出亡父老送之王曰父老反矣何患无君父老曰有君如是其贤也相与从之或犇走赴秦号哭请救秦人怜之为之出兵二国并力遂走吴师昭王返国所谓善败不亡者也若秦因四世之胜据河山之阻任用白起王翦豺狼之徒奋其爪牙禽猎六国防并天下竆武极诈士民不附防之徒还为敌雠猋起云合果共轧之斯为下矣凡兵所防存亡继絶救乱除害也故伊吕之将子孙有国与商周竝至扵末世茍任诈力防快贪残争城杀人盈城争地杀人满野孙吴商白之徒皆身诛戮扵前而功灭亡扵后报应之势各防类至其道然矣
　　説文刀兵也象形　防有枝兵也　戈平头防也　殳以杸殊人也礼殳以积竹八觚长丈二尺建扵兵车旅贲以先驱　钺斧也戚钺也　矛酋矛也建扵兵车长二丈　盾瞂也所以扞身蔽目
　　小尔雅棘防也戈句孑防也刀之削谓之室室谓之珌之饰也【释名刀到也以斩伐到其所刀击之也其末曰锋言若锋刺之毒利也其本曰环形似环也其室曰削削峭也其形峭杀裹刀体也室口之饰曰琫下末之饰曰琕　防格也旁有枝格也戈过也所刺捣则决过所钩引则制之弗得过也　矛冒也刀下冒矜也　头曰鐏鐏入地也松椟长三尺其矜宜轻以松作之也椟速椟也前刺之言也　仇矛雠也所伐则平如讨仇雠也　斨戕也所伐皆戕毁也矛长九尺者也霍也所中霍然即破裂也　殳矛殳殊也长丈二尺而无刃有所撞挃扵车上使殊离也剑检也所以防检非常也　盾遯也跪其后避以隐遯也　博雅衭襓防剑衣也拾室□剑削也剑珥为镡】
　　【鞞防刀削也　龙渊太阿干将镆防莫门断蛇鱼肠□钩燕支蔡伦属鹿干队堂谿黒阳钜阙辟闾剑也　陈寳孟劳马氏白杨剞劂刘刀也　锬鏦矟矛也谓之鋋蒲蘓镕铍也鏔孑馒胡釨戛戈防也其锋谓之其孑谓之防匽谓之防防镦釪鐏也吴魁干瞂樐盾也　防甲介铠也兜鞪谓之胄】尔雅金镞翦羽谓之鍭骨镞不翦羽谓之志弓有缘者谓之弓无缘者谓之弭以金者谓之铣以蜃者谓之珧以玉者谓之珪【释名弓穹也张之穹隆然也其末曰箫言箫稍也又谓之弭以骨为之滑弭弭也中央曰弣弣抚也人所持抚也箫弣之闲曰渊渊宛也言曲宛也　弩怒也其势怒也其柄曰臂似人臂也钩弦者曰牙似齿牙也牙外曰郭为牙之规郭也下曰悬刀其形然也合名之曰机言如机之巧也亦言如门户之枢机开阖有节也　矢指也言其有所指向迅疾也又谓之箭前进也其本曰足矢形似木木以下为本本以根为足也又谓之镝镝敌也可以御敌也齐人谓之镞镞族也言其所中皆族灭也闗西曰釭釭铰也言有交刃也其体曰干言挺干也其旁曰羽如鸟羽也鸟须羽而飞矢须羽而前也齐人曰卫所以导卫矢也其末曰栝栝防也与防也栝旁曰义形似义也　博雅谓之弹师蕡也彄谓之絠拾捍韝韘也防也飞防矰笰矢拔箭也平题钯錍钩肠羊头錊鑪镞砮镝也机谓之牙】
　　小尔雅矢服谓之弢【释名其受之噐以皮曰箙谓柔服用之也织竹曰笮相迫笮之名也马上曰鞬鞬建也弓矢竝建立其中也　博雅鞬防櫜韬韣弓藏也棚医皾防靫韝矢藏也】
　　方言箭自闗而东谓之矢江淮之闲谓之鍭闗西曰箭所以藏箭弩谓之箙弓谓之鞬或谓之
　　刑法
　　汉书昔周之法建三典防刑邦国诘四方一曰刑新邦用轻典二曰刑平邦用中典三曰刑乱邦用重典五刑墨罪五百劓罪五百宫罪五百刖罪五百杀罪五百所谓刑平邦用中典者也凡杀人者踣诸市墨者使守门劓者使守闗宫者使守内刖者使守囿完者使守积其奴男子入扵罪女子入舂槁凡有爵者与七十者与未齓者皆不为奴周道既衰穆王眊荒命甫侯度时作刑防诘四方墨罚之属千劓罚之属千髌罚之属五百宫罚之属三百大辟之罚其属二百五刑之属三千葢多扵平邦中典五百章所谓刑乱邦用重典者也春秋之时王道寖坏教化不行子产相郑而铸刑书晋叔向非之曰昔先王议事防制不为刑辟惧民之有争心也犹不可禁御是故闲之防谊纠之防政行之防礼守之防信奉之防仁制为禄位防劝其从严断刑罚防威其淫惧其未也故诲之防忠之防行教之防务使之防和临之防敬莅之防彊断之防刚犹求圣哲之上眀察之官忠信之长慈惠之师民扵是乎可任使也而不生祸乱民知有辟则不忌扵上竝有争心防征扵书而徼幸防成之弗可为矣夏有乱政而作禹刑商有乱政而作汤刑周有乱政而作九刑三辟之兴皆叔世也今吾子相郑国制参辟铸刑书将防靖民不亦难乎诗曰仪式刑文王之徳日靖四方又曰仪刑文王万邦作孚如是何辟之有民知争端矣将弃礼而征扵书锥刀之末将尽争之乱狱滋丰货赂竝行终子之世郑其败虖子产报曰若吾子之言侨不材不能及子孙吾防救世也媮薄之政自是滋矣陵夷至扵战国韩任申子秦用商鞅连相坐之法造参夷之诛増加肉刑大辟有凿颠抽胁镬亨之刑至扵秦始皇兼吞战国遂毁先王之法灭礼谊之官专任刑罚躳操文墨昼断狱夜理书自程决事日县石之一而奸邪竝生赭衣塞路囹圄成市天下愁怨溃而叛之
　　尔雅典彝法则刑范矩庸恒律戛职秩常也柯宪刑范辟律矩则法也辜辟戾辠也
　　小尔雅几蔡模臬法也犯肆突也肆从逐也放投弃也辟除也讁责也俘罚也奸犯也【博雅闲桲楷式祖枨肖容拱捄术臬井括象类楥略灋也楷由品式也防罚伐也畏訧蘖蹙戮辠也囚累拘也刑侀也畏威也辟法也】
　　容止
　　説苑书曰五事一曰貎貎若男子之所以恭敬妇人之所以姣好也行歩中矩折旋中规立则磬折拱则抱鼓其以入君朝尊以严其以入宗庙敬以忠其以入乡曲和以顺其以入州里族党之中和以亲诗曰温温恭人惟徳之基
　　韩诗外传古者天子左五钟将出则撞黄钟而右五钟皆应之马鸣中律驾者有文御者有数立则磬折拱则抱鼓行歩中规折旋中矩然后太师奏升车之乐告出也入则撞蕤賔以治容貎容貎得则顔色齐顔色齐则肌肤安蕤賔有声鹄震马鸣及倮介之虫无不延颈以听在内者皆玉色在外者皆金声然后少师奏升堂之乐即席告入也此言音乐相和物类相感同声相应之义也诗云钟鼓乐之此之谓也
　　新书志有四兴朝廷之志渊然清以严祭祀之志谕然思以和军旅之志怫然愠然精以厉防纪之志漻然防然忧以湫四志形中四色发外维如志色之经也容有四起朝廷之容师师然翼翼然整以敬祭祀之容遂遂然粥粥然敬以婉军旅之容湢然肃然固以猛防纪之容怮然慑然若不还容经也视有四则朝廷之视端防平衡祭祀之视视如有将军旅之视固植虎张防纪之视不防垂纲视经也言有四术言敬以固朝廷之言也文言有序祭祀之言也屏风折声军旅之言也言若不足防纪之言也言经也固颐正视平肩正背臂如抱鼓足闲二寸端面摄缨端股整足体不揺肘曰经立因以微磬曰共立因以磬折曰肃立因以垂佩曰卑立立容也坐以经立之容肘不差而足不跌视平衡曰经坐微俯视尊者之膝曰共坐仰首视不出寻常之内曰肃坐废首仾肘曰卑坐坐容也行以微磬之容臂不揺掉肩不下上身似不则从然而任行容也趋以微磬之容飘然翼然肩状若防足若射箭趋容也旋以微磬之容其始动也穆如惊倏其固复也旄如濯丝跘施之容也跪以微磬之容揄右而下进左而起手有抑扬各尊其纪跪容也拜以磬折之容吉事上左凶事上右随前以举项衡以下宁速无迟背项之状如屋之拜容也拜而未起伏容也坐乗以经坐之容手抚式视五旅欲无顾顾不过毂小礼动中礼式大礼下坐车之容也立乗以经立之容右持绥而左臂诎存剑之纬欲无顾顾不过毂小礼据中礼式大礼下立车之容也礼介者不拜兵车不式不顾不言反抑式以应武容也兵车之容也若夫立而跛坐而蹁体怠懈志骄慠防视数顾容色不比动静不以度妄咳唾疾言嗟气不顺皆禁也【释名容用也合事宜之用也立林也如林木森然各驻其所也坐挫也骨节挫屈也视是也察是非也听静也静然后所闻审也两脚进曰行行抗也抗足而前也徐行曰歩歩捕也如有所伺捕务安详也疾行曰趋趋赴也赴所至也疾趋曰走走奏也促有所奏至也奔变也有急变奔赴之也仆踣也顿踣而前也　跪危也两膝隐地体危倪也跽忌也见所敬忌不敢自安也拜扵大夫为跌跌然屈折下就地也扵妇人为扶自抽扶而上下也】















　　绎史卷一百五十九上
&lt;史部,纪事本末类,绎史&gt;
　　钦定四库全书
　　绎史卷一百五十九中　灵壁县知县马骕撰名物训诂【中】
　　冠服
　　后汉书上古穴居而野处衣毛而冒皮未有制度后世圣人易之防丝麻观翚翟之文荣华之色乃染帛以效之始作五采成防为服见鸟兽有冠角胡之制遂作冠冕缨蕤防为首饰凡十二章故易曰庖牺氏之王天下也仰观象于天俯观法于地观鸟兽之文与地之宜近取诸身逺取诸物于是始作八卦防通神明之徳防类万物之情黄帝尧舜垂衣裳而天下治葢取诸干巛干巛有文故上衣下裳黄日月星辰山龙华虫作缋宗彜藻火粉米黼黻絺绣防五采章施于五色作服天子备章公自山防下侯伯自华虫防下子男自藻火防下卿大夫自粉米防下至周而变之防三辰为旂旗王祭上帝则大裘而冕公侯卿大夫之服用九章防下秦防战国即天子位灭去礼学郊祀之服皆防袀　委貎冠皮弁冠同制长七寸髙四寸制如覆杯前髙广后卑鋭所谓夏之毋追殷之章甫也委貎防皁绢为之皮弁防鹿皮为之　爵弁一名冕广八寸长尺二寸如爵形前小后大缯其上似爵头色有收持笄所谓夏收殷冔者也　髙山冠葢齐王冠也秦灭齐防其君冠赐近臣谒者服之　法冠髙五寸防纚为展筩铁柱卷或谓之獬豸冠獬豸神羊能别曲直楚王常获之故防为冠秦灭楚防其君服赐执法近臣御史服之　武冠赵武灵王效胡服防金珰饰首前插貂尾为贵职秦灭赵防其君冠赐近臣
　　小尔雅在首谓之元服弁髦太古布冠冠而敝之者也大巾谓之幂【释名冠贯也所以冠韬发也缨颈也自上而系于颈也笄系也所系冠使不坠也祭服曰冕冕犹俛也俛平直貌也亦言文也上纁下前后垂珠有文饰也有衮冕衮卷也画卷龙于衣也有鷩冕鷩雉之憋恶者山鸡是也性急憋不可生服必自杀故画其形于衣以象人执耿介之节也毳冕毳苪也画藻文于衣象水草之毳苪温暖而洁也黻冕黻紩也画黻紩文防于衣也此皆随衣而名之也所垂前后珠转减耳　章甫殷冠名也甫丈夫也服之所以表章丈夫也牟追牟冒也言其形冒发追追然也收夏后氏冠名也言收敛发也委貌冠形又委貌之貌上小下大也弁如两手相合抃时也以爵韦为之谓之爵弁以鹿皮为之谓之皮弁以韎韦为之谓之韦弁也　王后首饰曰副副覆也以覆首亦言副贰也兼用众物成其饰也　编编发为之次第发也　髢发被也髪少者以被助其发也　瑱镇也悬当耳旁不欲使人妄听自镇重也或曰充耳充塞也塞耳亦所以止听也故里语曰不瘖不聋不成姑公】
　　白虎通所以有冠者也所以持其发也人懐五常莫不贵德示成礼有脩饰首别成人也男子阳也成于隂故二十而冠皮弁者何谓也所以法古至质冠名也弁之言樊也所以樊持其发也上古之时质先加服皮以鹿皮者取其文章也礼曰三王共皮弁素积裳也腰中辟积至质不易之服反古不忘本也战伐田猎此皆服之麻冕者何周宗庙之冠也礼曰周冕而祭又曰殷冔夏收而祭此三代宗庙之冠也十一月之时阳气冕仰黄泉之下万物被施前冕而后仰故谓之冕十二月之时施气受化诩张而后得牙故谓之冔十三月之时气收本举生万物而逹出之故谓之收冕仰不同故前后乖也诩张故萌大时物亦牙萌大也收而逹故前葱大者在后时物亦前葱也冕所以用麻为之者女功之始亦不忘本也冕所以前后遂延者何示进贤退不能也垂旒者示不见邪纩塞耳示不听谗也故水清无鱼人察无徒明不尚极知下故礼玉藻曰十有二旒前后遂延礼器曰天子麻冕朱绿藻垂十有二旒者法四时十二月也诸侯九旒大夫七旒士爵弁无旒委貌者何谓也周朝廷理政事行道徳之冠名士冠经曰委貌周道章甫殷道毋追夏后氏之道周统十一月为正万物萌小故为冠饰最小故曰委貌委貌者委曲有貌也殷统十二月为正其饰微大故曰章甫章甫者尚未与极其本相当也夏后统十三月为正其饰最大故曰毋追毋追者言其追大也爵弁者周人宗庙之冠也所以爵何为周尚赤所以不纯赤但如爵头何以本制冠者法天天色者不失其质故周加赤殷加白夏之冠色纯
　　后汉书古者有冠无帻其戴也加首有頍所防安物故诗曰有頍者弁此之谓也三代之世法制滋彰下至战国文武竝用秦雄诸侯乃加其武将首饰为綘袙以表贵贱其后稍稍作顔题汉兴续其顔却摞之施巾连题却覆之名之曰帻帻者赜也头首严赜也
　　説苑冠者所以别成人也脩德束躬以自申饬所以检其邪心守其正意也君子始冠必祝成礼加冠以厉其心故君子成人必冠带以行事弃幼少嬉戯惰慢之心而衎衎于进徳脩业之志是故服不成象而内心不变内心脩徳外被礼文所以成显令之名也是故皮弁素积百王不易既以脩徳又以正容
　　説文衣依也上曰衣下曰裳象覆二人之形【释名凡服上曰衣衣依也人所依以芘寒暑也下曰裳裳障也所以自障蔽也】　衮天子享先王卷龙绣于下幅一龙蟠阿上乡
　　尔雅衣裗谓之防黼领谓之襮縁谓之纯衴谓之褮衣眦谓之襟衱谓之裾衿谓之袸佩衿谓之褑执衽谓之袺扱衽谓之襭衣蔽前谓之襜妇人之袆谓之褵褵緌也裳削幅谓之纀
　　小尔雅襜褕谓之童容布褐而紩之谓之蓝缕袴谓之褰蔽膝谓之衻带之垂者谓之厉
　　白虎通衣者也裳者鄣也何以知上为衣下为裳以其先言衣也名为衣何上兼下也所以必有绅带示敬谨自约整缋缯为结于前下垂三分身半绅居二焉以有鞶带者示有事也所以必有佩者天子佩白玉诸侯佩玉大夫佩水苍玉士佩瓀珉石佩即象其事若农夫佩其耒耜工匠佩其斧斤妇人佩其鍼镂何以知妇人亦佩玉诗曰将翺将翔佩玉将将彼美孟姜徳音不忘
　　说苑知天道者冠鉥知地道者履蹻能治烦决乱者佩觽能射御者佩鞢能正三军者搢笏衣必荷规而承矩负绳而准下故君子衣服中而容貌得接其服而象其徳故望玉貌而行能有所定矣诗曰芄兰之枝童子佩觿说行能者也
　　春秋繁露度爵而制服量禄而用财饮食有量衣服有制宫室有度畜产人徒有数舟车甲器有禁生则有轩冕之服位贵禄田宅之分死则有棺椁绞衾圹袭之度虽有贤才美体无其爵不敢服其服虽有富家多赀无其禄不敢用其财天子服有文章夫人不得以燕飨公以庙将军大夫不得以燕飨以庙将军大夫以明官吏以命士止于带縁散民不敢服杂采百工商贾不敢服狐貉刑余戮民不敢服丝纁乗马谓之服制【○亦见管子】天地之生万物也以养人故其可适者以养身体其
　　可威者以为容服体之所为兴也剑之在左青龙之象也刀之在右白虎之象也钩之在前赤鸟之象也冠之在首武之象也四者人之盛饰也夫能通古今别然不然乃能服此也葢武者貌之最严有威者也其象在右其服反居首武之至而不用矣圣人所以超然虽欲从之末由也已夫执介胄而后能拒敌者故非圣人之所贵也君子显之于服而勇武者消其志于貌也夫故文徳为贵而威武为下此天下之所以永全也于春秋何以言之孔父义形于色而奸臣不敢容邪虞有宫之竒而献公为之不寐晋厉之彊中国以寝尸流血不已故武王克殷裨冕而搢笏虎贲之士说劒安在勇猛必任武煞然后威是以君子所服为上矣故望之俨然者亦已至矣岂可不察乎【○有脱讹字】
　　小尔雅在足谓之履履尊者曰逹履谓之金舄而金絇也【尔雅絇谓之救　方言屝屦麤履也徐兖之郊谓之屝自闗而西谓之屦中有木者谓之复舄自闗而东复履其庳者谓之下襌者谓之鞮丝作之者谓之履麻作之者谓之不借麤者谓之屦东北朝鲜洌水之间谓之防角南楚江沔之间总谓之麤西南梁益之间或谓之屦或谓之□履其通语也徐土邳圻之间大麤谓之防角　释名齐人谓韦屦曰屝屝皮也以皮作之不借言贱易有宜各自蓄之不假借人也】　治丝曰织织缯也麻纻葛曰布布通名也纩绵也絮之细者曰纩缯之精者曰缟缟之麤者曰素葛之精者曰絺麤者曰绤　黔骊黝黒也缟皓素白也彤缊朱也尔雅一染谓之縓再染谓之赪三染谓之纁青谓之葱黒谓之黝斧谓之黼【博雅縓谓之红纁谓之綘缁谓之皁碧缥绀缲緅总苍眚也丹彤朱赩纁綘防防赫缇焃赭赤也斢黊防防防黇黅□防黄也皔皛晳皢皭皬皑的皏防皤皎翯洁白也黝黦黯黡默防黓皁湼儵缁黒黸黮蕉黎黔防霉防防黚缜黳黗黪黟黒也　释名青生也象物生时色也赤赫也太阳之色也黄晃也犹晃晃象日光色也白啓也如水啓时色也黒防也如晦冥时色也】
　　舟车
　　説文舟也古者共鼓货狄刳木为舟剡木为楫以济不通象形【物理论化狐作舟○化狐当是货狄之讹又按山海经云番禺始作舟墨子云巧倕作舟吕览云虞姁作舟束晳发防记云伯益作舟各不同也淮南子古人见窽木浮而知为舟　释名循也循水而行也　又曰舟言周流也】
　　尔雅泛泛杨舟绋缡维之绋也缡緌也天子造舟诸侯维舟大夫方舟士特舟庶人乗泭
　　小尔雅小谓之艇艇之小者曰防船头谓之舳尾谓之舻楫谓之桡
　　方言舟自闗而西谓之船自闗而东或谓之舟或谓之航南楚江湘凡大者谓之舸小舸谓之艖艖谓之艒防小艒防谓之艇艇长而薄者谓之艜短而深者谓之防小而深者谓之东南丹阳会稽之间谓艖为泭谓之篺篺谓之筏筏秦晋之通语也江淮家居篺中谓之荐方舟谓之防防舟谓之浮梁楫谓之桡或谓之櫂所以隠櫂谓之所以县櫂谓之缉所以刺谓之防维之谓之鼎首谓之閤闾或谓之艗艏后曰舳舳制水也伪谓之仡仡不安也
　　説文车舆轮之总名夏后时奚仲所造象形【世本奚仲始作车○刘昭曰服牛乗马以利天下其所起逺矣世本之误也释名车古者曰车声如居言行所以居人也今曰车车舍也行者所处如车舍也】
　　尔雅舆革前谓之鞎后谓之笰竹前谓之御后谓之蔽环谓之捐镳谓之钀载辔谓之轙辔首谓之革
　　小尔雅车辕上者谓之辕谓之辀轸谓之枕较谓之干衡扼也扼上者谓之乌啄
　　方言大车谓之綦车防齐谓之车枸篓宋魏陈楚之间谓之防或谓之笼其上约谓之或谓之防秦晋之间自闗而西谓之枸篓西陇谓之防南楚之外谓之篷或谓之隆屈轮韩楚之间谓之轪或谓之軧闗西谓之輑谓之轴辕楚衞之间谓之辀箱谓之輫轸谓之枕车纣自闗而东周洛韩郑汝颍而东谓之防或谓之曲绹或谓之曲纶自闗而西谓之纣輨轪链闗之东西曰輨南楚曰轪赵魏之间曰链车釭齐燕海岱之间谓之锅或谓之锟自闗而西谓之釭盛膏者乃谓之锅
　　后汉书上古圣人见转蓬始知为轮轮行可载因物知生复为之舆舆轮相乘流运罔极任重致逺天下获其利后世圣人观于天视斗周旋魁方杓曲以携龙角为帝车于是廼曲其辀乗牛驾马登险赴难周览八极故易震乗干谓之大壮言器莫能有上之者也自是以来世加其饰至奚仲为夏车正建其斿旐尊卑上下各有等级周室大备官有六职百工与居一焉一器而羣工致巧者车最多是故具物以时六材皆良舆方法地葢圆象天三十辐以象日月葢弓二十八以象列星龙旂九斿七仞齐轸以象大火鸟旟七斿五仞齐较以象鹑火熊旗六斿五仞齐肩以象参伐旐四斿四仞齐首以象营室弧旌枉矢以象弧也此诸侯以下之所建者也天子五路以玉为饰锡樊缨十有再就建太常十有二斿九仞曵地日月升龙象天明也夷王以下周室衰弱诸侯大路秦并天下阅三代之礼或曰殷瑞山车金根之色汉承秦制御为乗舆所谓孔子乘殷之路者也【古今注金根车秦制也秦并天下阅三代之舆服谓殷得瑞山车一曰金根车故因作金根之车秦乃増饰而乘御焉　豹尾车周制也所以象君子豹变尾言谦也古军正建之　辟恶车秦制也桃弓苇矢所以祓除不祥也　警跸所以戒行徒也周礼跸而不警秦制出警入跸谓出军者皆警戒入国者皆跸止也　释名天子所乗曰玉辂以玉饰车也辂亦车也谓之辂者言行于道路也象辂金辂木辂各随所以为饰之名也　軥车以行为陈钩股曲直有正夏所制也　胡车东胡以罪没入为官奴者引之殷所制也　元戎车在军前啓突敌陈周所制也　辇车人所辇也　墨车漆之正黒无文饰大夫所乗也　重较其较重卿所乘也　役车给役之车也　栈车栈靖也麻靖物之车也皆庶人所乗也　軘车戎者所乗也　容车妇人所载小车也其盖施帏所以隠蔽其形容也　轺车轺遥也逺也四向逺望之车也　辎车载辎重卧息其中之车也辎厕也所载衣物杂厕其中也厕骈车骈屏也四面屏蔽妇人所乗牛马也辎軿之形同有邸曰辎无邸曰軿　槛车上施栏槛以格猛兽之车也】
　　尔雅素锦绸杠纁帛縿素陞龙于縿练旒九饰以组维以缕缁广充幅长寻曰旐继旐曰斾注旄首曰旌有铃曰旂错革鸟曰旟因章曰旃
　　宫室
　　尔雅宫谓之室室谓之宫牖户之间谓之扆其内谓之家东西墙谓之序【释名宫穹也屋见于垣上穹隆然也室实也人物实满其中也宇羽也如鸟羽自覆蔽也屋奥也其中温奥也大屋曰庑庑幠也幠覆也屋以草葢曰茨茨次也次草为之也堂犹堂堂髙显貌也房旁也在堂两旁也夹室在堂两头故曰夹也】　西南隅谓之奥西北隅谓之屋漏东北隅谓之宧东南隅谓之窔【释名室中西南隅曰奥不见户明所在秘奥也西北隅曰屋漏礼每有亲死者辄撤屋之西北隅薪以爨灶煑沐供诸丧用时若值雨则漏遂以名之也必取是隅者礼既祭改设馔于西北隅今撤毁之示不复用也东南隅曰窔窔幽也亦取幽冥也东北隅曰宧宧养也东北阳气始出布养物也中央曰中霤古者寝宂后室之霤当今之栋下直室之中古者霤下之处也霤流也水从屋上流下也　说文在墙曰牖在屋曰窻】　杗廇谓之梁其上楹谓之棁閞谓之槉栭谓之楶栋谓之桴桷谓之榱桷直而遂谓之阅直不受檐谓之交檐谓之樀【博雅楣檐櫺梠也榱橑桷梂椽也檼栋也欂谓之枅曲枅谓之栾防谓之笮楹谓之柱础磌礩也】　连谓之簃屋上薄谓之筄　两阶间谓之乡中庭之左右谓之位门屏之间谓之宁屏谓之树　容谓之防　垝谓之坫墙谓之墉　瓴甋谓之甓【博雅甍谓之防　方言屋梠谓之棂谓之防】　室有东西厢曰庙无东西厢有室曰寝无室曰榭四方而髙曰台陕而修曲曰楼　阇谓之台有木者谓之榭【释名庙貎也先祖形貌所在也寝寝也所寝息也楼谓牖户之间有射孔楼楼然也台持也筑土坚髙自胜持也方言台支也】
　　博雅庙天子五诸侯四卿大夫三士二天子诸侯庙黝垩卿大夫苍士
　　尔雅柣谓之阈枨谓之楔楣谓之梁枢谓之椳枢逹北方谓之落时落时谓之　植谓之传传谓之突　閍谓之门正门谓之应门观谓之阙宫中之门谓之闱其小者谓之闺小闺谓之閤衖门谓之闳门侧之堂谓之塾橛谓之闑阖谓之扉所以止扉谓之闳【释名门扪也在外为人所扪摸也户防也所以谨防闭塞也阙在门两旁中央阙然为道也　博雅闼谓之门防扇扉也象魏阙也限谓之丞投谓之键笠防户牡也　小尔雅键谓之籥】　樴谓之在墙者谓之楎在地者谓之臬大者谓之栱长者谓之阁【博雅椵橛楬橥防防栅杙也橛机闑也　方言橛燕之东北朝鲜洌水之间谓之椵榻前几江沔之间曰桯赵魏之间谓之椸凡其髙者谓之虡】　竿谓之箷【博雅箷谓之棎】　镘谓之杇椹谓之榩地谓之黝墙谓之垩【释名泥迩也迩近也以水沃土使相黏近也涂杜也杜塞孔宂也垩亚也次也先泥之次以白灰饰之也塈犹煟煟细泽貌也】　大版谓之业绳之谓之缩之【博雅筑谓之杵】　箦谓之笫蓐谓之兹
　　方言牀齐鲁之间谓之箦陈楚之间或谓之笫其杠北燕朝鲜之间谓之树自闗而西秦晋之间谓之杠南楚之间谓之兆东齐海岱之间谓之桦其上板衞之北郊赵魏之间谓之牒或曰牑　簟宋魏之间谓之笙或谓之籧筁自闗而西谓之簟或谓之防其麤者谓之籧篨自闗而东或谓之篕掞
　　尔雅宫中衖谓之壸庙中路谓之唐堂涂谓之陈路旅涂也路场猷行道也一逹谓之道路二逹谓之岐旁三逹谓之剧旁四逹谓之衢五逹谓之康六逹谓之庄七逹谓之剧骖八逹谓之崇期九逹谓之逵　室中谓之时堂上谓之行堂下谓之歩门外谓之趋中庭谓之走大路谓之奔【释名径经也人所经由也涂度世人所由得通度也歩所用道曰蹊蹊系也射疾则用之故还系于正道也】　隄谓之梁石杠谓之徛【博雅彴独梁也徛歩桥也】
　　器用
　　尔雅木豆谓之豆竹豆谓之笾瓦豆谓之登　盎谓之缶瓯瓿谓之瓵康瓠谓之甈
　　説文豆古食肉器也木豆谓之梪　缶瓦器所以盛酒浆秦人鼓之以节謌【方言缶谓之瓿防其小者谓之防防甈谓之盎自闗而西或谓之盆或谓之盎其小者谓之升瓯】
　　尔雅彝卣罍器也小罍谓之坎卣中尊也【博雅秦罍着尊也　韩诗説金罍大夫器也天子以玉诸侯大夫皆以金士以梓】
　　小尔雅一升曰爵二升曰觚三升曰觯四升曰角五升曰【韩诗説一升曰爵爵尽也足也二升曰觚觚寡也饮当寡少三升曰觯觯适也饮当自适也四升曰角角触也不能自适触罪过也五升曰散散讪也饮不自节为人所谤讪也总名曰爵其实曰觞觞者饷也觥亦五升所以罚不敬觥廓也所以着明之貌君子有过廓然着明非所以饷不得名觞○仪礼疏引】说文觚饮酒之器也一曰觞受三升谓之觚　觯乡饮酒角也觯受四升觯实曰觞虚曰觯　壶昆吾圜器也巵圜器也一名觛所以节饮食象人节在其下也【博雅】
　　【斝醆爵也觛巵也】
　　商父丁彝铭乙酉商贝王曰不□□□曽不戎备亢生乙四日惟王六祀四日惟内役敢商盟用作父丁尊彝示子
　　兄癸彝铭丁子王锡爵丙申贝在寒立用作兄癸彝十九月惟王九祀世昌□
　　兄癸卣铭丁子王锡爵丙申贝在寒用作兄癸彝十九月惟王九祀世昌□
　　母乙卣铭丙寅王锡贝朋用作母乙彝
　　周召公尊铭王大召公族于庚辰于王锡中马自贯侯四南宫括王曰用先中蓺王休用作父乙寳尊彝师艅尊铭王汝上侯师艅从王夜功锡师艅金艅则对扬乃徳用作乃文考寳彝孙孙子子寳
  </div>
  <div class="pagination">
   <a href="绎史_page66.html">
    上一页
   </a>
   <span>
    ...
   </span>
   <a href="绎史_page62.html">
    62
   </a>
   <a href="绎史_page63.html">
    63
   </a>
   <a href="绎史_page64.html">
    64
   </a>
   <a href="绎史_page65.html">
    65
   </a>
   <a href="绎史_page66.html">
    66
   </a>
   <span class="current-page">
    67
   </span>
   <a href="绎史_page68.html">
    68
   </a>
   <a href="绎史_page69.html">
    69
   </a>
   <a href="绎史_page70.html">
    70
   </a>
   <a href="绎史_page71.html">
    71
   </a>
   <a href="绎史_page72.html">
    72
   </a>
   <span>
    ...
   </span>
   <a href="绎史_page68.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
