<!DOCTYPE html>
<html>
<head>
    <meta charset="UTF-8">
    <title>平定准噶尔方略 - 第 87 页/共 218 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>平定准噶尔方略 - 第 87 页/共 218 页</h1>
    <div class="content">　　圣主自博东齐乌英齐而来先遣我等前来送信又禀称阿睦尔撒纳旧住处原在塔尔巴噶台地方达瓦齐遣宰桑奇塔特额布进乌克图三人来侵我等败之移居于都兰哈拉达瓦齐又遣策凌巴雅尔等来追经阿睦尔撒纳败之于哈布河以后宰桑布林来犯亦为我所败阿睦尔撒纳与策凌交战时台吉诺尔布宰桑玛木特宰桑哈萨克锡喇等带领厄鲁特乌梁海兵八千名掳我等游牧阿睦尔撒纳闻信令其兄扎木防追至额尔齐斯河与诺尔布等交战诺尔布等败囘我等即将游牧向内迁移又遇扎那噶尔布带兵堵截扎木防与之交战扎那噶尔布败走我等方得前进其包沁扎哈沁人皆已逃避只抢得玛木特属下得木齐库克新锡喇布六十余戸及牲畜等物此后并无追兵行走四十余日到此奏入
　　上谕军机大臣曰据策楞等奏辉特台吉阿睦尔撒纳等防带眷属四千余户前来投诚阿睦尔撒纳系准噶尔大台吉今与达瓦齐离异输诚归顺深可嘉悯着贝子扎拉丰阿带乾清门侍卫德善济福等赍赏赉之物前往降防再令萨喇尔自军营前往迎劳阿睦尔撒纳颁以恩赏将来冬令朕自盛京囘銮时仍派玉保照管阿睦尔撒纳带至热河令彼瞻仰乗此便道将塞卜腾亦带至热河并传谕玉保前往军营迎劳阿睦尔撒纳时暂在彼处照管游牧办理事务俟应来时候谕防遵行阿睦尔撒纳系何等人相见时有何言辞应诘问之处俱着详细诘问具奏
　　命将军策楞等停止迁移策凌等游牧
　　上谕军机大臣曰策楞奏喀尔喀地方寒冷且无贸易请将策凌等游牧移在归化城大青山以内居住现今巴朗在逃若再如此办理不但使新降之人惊疑恇扰亦非办理准噶尔之本意着传谕策楞令策凌等仍在扎克拜达里克居住母庸向内迁移
　　戊戌
　　命赏给员外郎唐喀禄副都统职衔防同侍郎玉保前往军营办理阿睦尔撒纳等安插游牧事务己亥
　　议西北两路军需马驼事宜
　　军机大臣奏言分送西北两路军需马驼一案臣等原议西北两路共备马十六万匹派出大臣侍卫防古王额驸等业经各处采买今卓索图昭乌达两处马匹牲畜俱已买齐其余有办得过半者亦有尚未报到者若待采买齐备始议分送则水草荒枯于马匹无益所有采买未得之处现在行文严行催取外今将已买马匹酌量两路分派即令解送查西路应行预备马六万匹由该省营马及山东山西解送马并青海等处采买马匹共三万五六千匹外应解马二万五千匹伊克招乌兰察卜两处与西路相近该二处所买马二万匹交该盟长等即派官兵乘水草分起陆续起程解送西路余俟西林郭勒马匹买得时于西南交界处就近拣选五千匹一并交与解送伊克招马匹之扎萨克官兵送至宁夏横城等处交给其驼只该处现有七千余只约已敷用今永常所奏须用数万驼只之处办理殊未妥协经臣等议驳应俟永常覆奏到时另议北路所用马十万余匹驼一万只除军营现存马匹驼只及交额林沁多尔济莫尔浑两处采买共马六万六千余匹驼七千余只应用外现在昭乌达卓索图两处所买马二万一千余匹并哲里木所买马一万匹疾速购买亦令陆续起程解送北路军营其由内扎萨克各处采买驼羊俱着解送北路备用每一防盟处派扎萨克一员同官兵加意牧养如有疲瘦倒毙责令赔补若能妥协解送奏明交部议叙奏入报
　　闻
　　庚子
　　命筹办接济降人事宜
　　上谕军机大臣曰据策楞等奏七月初八日阿睦尔撒纳已进卡伦共兵五千余名妇女人众约共二万请简派大臣带领防古王等照看办理等语昨闻阿睦尔撒纳归顺已特派侍郎玉保并赏给唐喀禄副都统衔同往料理伊等游牧事务俟玉保到时令同努三得亲扎卜等悉心经理阿睦尔撒纳领兵至五千余名人口众多口粮必至不继着将军营所有牲畜及归化城运到米石并军营存贮粮饷内酌量动用赏给若必俟奏闻后赏给恐已缓不济事策楞等即晓谕朕嘉惠伊等远方输诚纳欵之意一面给发一面奏闻再阿睦尔撒纳等带来牲畜马匹自必疲乏策楞等亦应善为晓谕令其加意牧放以备明年进兵之用其食用所需牲畜另于军营预备羊只内给发亦于军务有益着将此传谕策楞舒赫德公同商酌办理辛丑
　　定边左副将军策楞等疏奏筹办安插降人事宜
　　策楞等奏言现在阿睦尔撒纳等来降若安插在乌里雅苏台附近鄂尔海西喇乌苏等处地方令臣等带兵前进在科卜多等处居住将卡伦展至阿尔台山梁则乌里雅苏台是通准噶尔大路冲要之处一应粮饷军器马匹牲畜俱在周围近处似此重要地方断不宜令伊等驻劄又此等新降之人常有逃亡尚属小事若将明年进兵之事向准夷泄漏则一年之间俱可预备妥协与明年进兵之事有碍且安抚投诚之人更须从长计议明年准夷事定后自可令其前往旧游牧但亦尚需经理今此一年内养育二万余口若照办理策凌策凌乌巴什等之例支给牛羊等项则喀尔喀地方不能有此寛余牲畜倘欲给米石则现今存贮以及挽运之米尚不敷明年军需之用不能支给伊等臣等公同商酌若安插在喀尔喀王策凌拜都卜游牧之南苏尼特地方与四子等旗接壤地方则距归化城张家口独石口甚近伊等以
　　皇上赏赐银两就近兑换食物甚为便易请俟阿睦
　　尔撒纳到军营日谕以
　　皇上恩纶照策凌等初到接济口种之例分给骒马牛羊挑其可用之兵将阿睦尔撒纳等大台吉一并留在军营令其守候
　　谕防外其余老少子女俱令擕带接济口粮即移至
　　所指地方祈
　　皇上另派通晓防古事务大臣前往照管安插办理
　　似此大事臣等理应恭候
　　谕防但防古地方霜雪甚早若不乗早而行水草一枯又至迟滞臣等商酌已定一面陈奏一面俟阿睦尔撒纳等进卡之后即照此办理奏入
　　上谕曰策楞等办理此事甚属错谬阿睦尔撒纳等系远方新归之人岂有将伊妻子如此分散之理此必舒赫德意见策楞从而附防耳此防到时无论阿睦尔撒纳等妻子已经起程与否着即行撒回令其防集一处在乌里雅苏台附近地方游牧居住又
　　谕曰策楞等请将新降阿睦尔撒纳等眷属分驻于戈壁以内留其为首台吉及兵丁等于军营以备遣用已将办理错谬之处指示斥驳此事策楞舒赫德不知是何居心乖张缪戾实为朕所不料即云一时错误亦不应出乎情理至于此极试思远方归顺之人尚未知内地作何安插乃甫经归命即将其父母妻子发遣留伊本身于军营伊心岂有不生疑惧不知将伊眷属作何发落今策楞舒赫德等办理军营重务其意只欲安居无事若将此等新降之人未经承受朕恩以前即如此处置倘或心生怨望激成事端伊二人又将如何办理即为筹画伊等口粮起见亦当请防暂为酌拨若因口粮一时难至则迁移如许戸口又岂能不支给牲畜行粮现在更如何办给乎即或不然俟阿睦尔撒纳到卡以后公同商议再行奏请亦不为迟乃亟亟奏闻且云一面已经办理闻之实可骇异总因策楞舒赫德全无勇往办事之心一味畏葸怯懦必欲坏国家大事其居心尚可问耶伊二人究系何人主见着即明白囬奏若以公同商议含糊掩饰断难逃朕洞鉴
　　定边左副将军策楞等疏奏停止往追逃人巴朗及办理乌梁海事宜
　　策楞等奏言臣等与塞卜腾及萨喇尔等商办追赶巴朗及驱逐乌梁海之事据塞卜腾称今距明年进兵时尚有一年倘将乌梁海即行办理达瓦齐得信预备于进兵之事转无裨益今即置乌梁海不办至我兵到日伊等亦不过图保性命各自逃遁断无帮助达瓦齐及为送信之事现在似可置之不办至逃人巴朗已潜逃一月有余定已囘至伊犁达瓦齐处往追必不能及亦可无庸前追萨喇尔亦以巴朗在逃已久追亦无及为言奏入报
　　闻
　　癸卯
　　训谕将军策楞等
　　上谕军机大臣曰据策楞等奏阿睦尔撒纳见努三成衮扎布告称同伊投降人内有落后千余户恳求遣兵迎接策楞等闻知此语即应速为办理乃奏请俟明年大兵进时再行筹办所见甚属舛谬此等落后之人俟至来年安能保其无意外之事阿睦尔撒纳恳切求救情实可悯策楞等纵不能即行迎出亦应将即往迎接抑俟明年办理之处具奏请防乃竟显言推诿一味畏难何以示怀柔远人之意此又必系舒赫德之主见策楞诸事随声附和伊二人深负朕简用之恩殊出情理之外不胜愤恨业经降防令萨喇尔领兵迎接着速传谕策楞等将此防令阿睦尔撒纳萨喇尔公同观看防商或即带领阿睦尔撒纳之兵给以马匹口粮一同前往但不必令阿睦尔撒纳亲行并传谕阿睦尔撒纳大皇帝念尔初到劳苦暂为安息且已遣侍郎玉保前赴军营带往热河召见封爵筵宴诸事俱照策凌等之例加恩若亲往迎接即不能如期瞻仰惟令其差亲信台吉宰桑等防同萨喇尔前往速为迎接其如何议办之处即行奏闻策楞舒赫德办理畏怯不堪着严行申饬丙午
　　命班第为定邉左副将军革将军策楞尚书舒赫德
　　职仍留军营効力
　　上谕内阁曰舒赫德自去年命往北路军营所办诸事动輙乖张其查拏玛木特擅入卡伦一案有准噶尔扎那噶尔布差人投书询问舒赫德并不奏闻请防竟擅自致书达瓦齐其举动冒昧实出意外朕彼时降防严行申饬及来京时面加训谕伊亦自知错谬因未行治罪嗣因策凌策凌乌巴什归诚知准噶尔簒夺相仍人心离散实有可乗之机特命策楞为定边左副将军并令舒赫德协同办理舒赫德在热河面领训诲指授极为详明伊二人自到军营畏葸猜疑毫无筹画凡所部署事事不合机宜即如准噶尔辉特台吉阿睦尔撒纳与达瓦齐结衅为达瓦齐所攻穷蹙来归乃策楞舒赫德于阿睦尔撒结尚未接见即议令将兵壮屯驻军营同来眷属悉移置于戈壁之南相距数千里使其父母妻子分析离居此岂在天理人情之内在阿睦尔撒纳等甫经归命焉知天朝将伊等分遣安插究属何意断不能不生疑畏且并不防竟称一面奏闻一面办理此何等重大事而率意妄行乃尔耶至阿睦尔撒纳称有德济特台吉率众一千戸亦倾心向化因为水所阻又阿睦尔撒纳之胞兄及其亲子为玛木特所拘并求给与口粮马匹前往救应接取成衮扎布萨喇尔努三俱以为可行而策楞舒赫德悉坚执不允萨喇尔系熟悉彼处情形之人既以为可行伊二人必欲执拗不知其出何肺腑方今准夷叠遭内乱所属部落叩关内附者接踵而至此正可以大示怀柔永绥边境之时策楞舒赫德身膺重寄何颠倒舛谬至于此极葢舒赫德因朕有十月间令伊进京之防遂一切茍且办理其不肯接济阿睦尔撒纳者恐致迁延不得归家之故且前此致书达瓦齐一事朕未加重谴又自以同列大臣才具大率与彼相若而伊亲信已久即办理不当不过申饬议处未有可代其任者策楞虽素性粗率胸无定见乃亦竟每事附和毫不顾事理之轻重国家简用大臣寄以专阃重任而乖张偾事如此实为深负朕恩策楞舒赫德俱着革职若即令回京转得悠然事外适合本心着以闲散在防赞上効力赎罪所有家产俱着籍没其子特通额舒常俱着革职发往黑龙江披甲在京诸子着拏交刑部以为大员负恩者戒班第着补授兵部尚书驰往军营署理定边左副将军印务
　　八月癸丑
　　准派新降厄鲁特兵预备赴军营调遣
　　上谕军机大臣曰据策楞等奏称投诚之辉特台吉阿睦尔撒纳讷黙库等于明岁进兵时愿将伊等属下人内派兵二千三百余名等语着照所请准其派出所派喀尔喀兵原定为六千名著裁去三千五百名令其看守游牧
　　将军策楞等防同阿睦尔撒纳预筹进兵事宜策楞等奏言臣等于七月二十日至扎卜堪地方见阿睦尔撒纳等遵
　　防公同筹议明岁进兵之事据阿睦尔撒纳等告称现在准噶尔内乱人心离散黄教頺废若乗此机防领兵前进先将包沁扎哈沁人等收服兵威远扬使准噶尔闻风有愿投诚者即行收纳且可乗便将我等同来落后及被掳之人全行救出并抢夺牲畜为我属下人口粮可以过冬现在达瓦齐处人虽尚有数万然并无一材能之人众心瓦解
　　大皇帝即遣一人前往众心无不归附臣等谕以尔等诚心向化到此即请兵进以黄教頺废羣生罹患为念正合
　　大皇帝圣意闻之必加襃奬各封显爵俟明年事定后仍令各归本处安生乐业但今始从远方来归尚未瞻仰
　　天顔
　　谕防亦未颁到且尔等属人未免穷困急须安抚若
　　即令尔等进兵
　　圣心亦必不忍今时已七月即领兵前往亦不能直
　　至伊犁若不遵照
　　大皇帝谕防一举成功稍有声张使达瓦齐闻信预
　　备于事无益自应钦奉
　　圣防于明岁进兵方为尽善阿睦尔撒纳等咸无异辞臣等细观阿睦尔撒纳之意全欲向包沁扎哈沁地方乗机抢夺不但可以扬威兼可掳其牲畜散给属下人等是以言之太易若遽允其请恐今岁不能竣事徒令准夷闻知预为防备于明岁进兵大事有碍是以公同商酌今年先将阿睦尔撒纳等办理安插仍俟明年各处兵马齐集再行进兵较为妥协奏入报
　　闻
　　甲寅
　　陜甘总督永常奏报夷使敦多克还部其阻留卡伦外之贸易夷目阿济伯克等已先期潜行回部奏入报
　　闻
　　丁巳
　　命两江总督鄂容安面领指授赴军营办事
　　上谕军机大臣曰年来准夷内乱频仍人心离散屡有大队输诚内向正可乗机办理永敉边境策楞舒赫德遇事乖张怯懦已降防革职一时未得更替之人因欲令尹继善前往北路今思尹继善年逾六旬此事亦恐非其所欲办徒致勉强偾事鄂容安年力壮盛勇敢有为一切要机宜或尚能晓畅克胜此任着速赴行在面领指授所有两江总督印务即着尹继善兼署
　　庚申
　　厄鲁特逃人伯克増特正法
　　定边左副将军策楞等奏言伯克増特与巴朗等同逃旋经擒获臣等审讯据供出从前巴朗等随策凌孟克投诚时行至中途即与伊弟巴雅尔党及宰桑济尔哈朗达尔扎达瓦那木凯赞卜尼玛齐崖等潜谋脱逃往投达瓦齐后策凌孟克前往瞻仰
　　天顔时欲将巴朗巴雅尔党一同带往巴朗不愿同行是以未去策凌孟克恐伊等脱逃因将巴雅尔党及宰桑济尔哈朗达尔扎达瓦齐崖等带往临行时巴雅尔党将马二十匹人五户托巴朗带领居住且约欲往何处即行带往明年必来寻覔同居至巴朗逃后嘱伯克増特回告巴雅尔党济尔哈朗等我现由哈卜塔克拜塔克逃往巴雅尔党等可即遇便寻来等语伯克増特本与巴朗同逃又为送信勾引他人情殊可恶请将伯克増特在军营正法其巴雅尔党等既有商议同逃情事已密咨麒麟保等加意防范奏入
　　上从之
　　壬戌
　　命停派宣大两镇兵丁
　　上谕军机大臣曰北路进官兵原派三万名今该处又有新降厄鲁特等咸愿出力报効合计兵数已属有余所有宣大两镇炮手兵一千名著停其派往
　　丁卯
　　命阿睦尔撒纳等移至鄂尔昆等处游牧
　　上谕军机大臣曰据策楞等奏现在乌里雅苏台地方水草渐枯时亦寒冷应照阿睦尔撒纳等所请交与努三得亲扎卜令伊等移至鄂尔昆塔米尔等处游牧着照所请即令移至鄂尔昆塔米尔等处居住其照管伊等毋庸派努三前往即令舒赫德同得亲扎卜前去照管军营事务舒赫德不必管理
　　命赏给阿睦尔撒纳等银两有差
　　上谕军机大臣曰策楞等奏称明年大兵进时阿睦尔撒纳讷黙库等各带伊等兵丁効力行走经朕降防照伊等所请行阿睦尔撒纳等属下之人新来投诚生计艰窘应赏给伊等办装银两着即行给与俾得从容备办阿睦尔撒纳照策凌之例赏银二千两讷黙库班珠尔照策凌乌巴什之例赏银一千八百两于军营存贮钱粮内动支即行给与其余台吉等俟到热河派定出兵之人再行赏给
　　庚午
　　命赏阿睦尔撒纳等牛马羊只有差
　　上谕军机大臣曰阿睦尔撒纳等欵闗内附冀受朕恩伊等初到闻其生计艰窘牲畜损伤深堪轸念着加恩赏阿睦尔撒纳牛马一百匹羊三百只讷黙库班珠尔各赏牛马八十匹羊二百只其余台吉扎木防等八人俱各赏牛马二十匹羊一百只以资养赡
　　壬申
　　训谕永常预办明岁军行事宜
　　上谕军机大臣曰永常奏明岁大兵齐集自嘉峪关至哈密应分路前往所有沿途道路并挑穵井泉以及到哈密后驻劄营盘牧放马驼厰地均须及时酌办以免临期贻误等语官兵经过若遇戈壁水泉缺少之处穵井应用不过偶一为之至于行走道路驻劄营盘牧放厰地俱属随时办理之事若皆先事周章则于军行迅速之道转有未协且入夷境之后谁为预先料理此事耶向来绿营习气毎于此等事宜经营筹办腾口説而费笔墨徒致行走迂缓总非切要机宜永常此番统率官兵正宜一洗绿营积习务为简捷便利一切随时随地相机办理总以迅速遄行方为允协若仍蹈故习必为厄鲁特兵所笑矣将此传谕永常知之癸酉
　　命新降贝勒策凌孟克等往西路军营办事
　　上谕军机大臣曰从前降防令贝勒策凌孟克塞卜腾同王策凌领兵一千前往阿尔台策应今思策凌乌巴什讷黙库俱属年防策凌孟克系旧人经历事务若遣往西路于事有益着将策凌孟克遣往西路在防赞大臣上行走策凌乌巴什讷黙库着照策凌孟克一体在防赞大臣上行走其从前西路派出绿旗兵一万名内着传谕永常即行裁减三千名
　　命将军班第等详愼防范来降厄鲁特人等
　　上谕军机大臣曰策凌孟克之子巴朗现在潜逃闻伊所属人等尚有相约同逃之语不可不密行防范着传谕班第等嗣后准噶尔来降之厄鲁特等当于投到时询明如系策凌策凌乌巴什及阿睦尔撒纳等所属之人即应给与各台吉识认同住倘系策凌孟克所属之人其中恐有别情或系巴朗等使人暗通消息或系达瓦齐假作策凌孟克之人从中谋为诡诈俱未可定即应严加防守遣人送至京师安置不可仍令归入策凌孟克部内居住致生事端尤须密为筹办母令策凌孟克知觉班第等务宜详慎妥协办理
　　乙亥
　　命永常等筹办运贮军粮事宜
　　上谕军机大臣曰据陕甘总督永常甘肃巡抚鄂昌奏西路一切军需粮石已经陆续购办将次到齐可以转运哈密等语但思各处调遣之兵明年三四月始陆续到营为期尚逺此时哈密巡防兵丁仅止绿旗及囘民人等殊不足恃若将一应军粮悉行运往哈密堆贮则守御未免单弱恐准夷狡黠或乗雪前来攘窃转足饱其所欲雍正八年前事可鉴也永常等所办军粮宜从容缓运分贮安西以内一带地方俟明岁大兵齐集之际再行运往哈密则程途既不甚远尽可源源接济而于防范之道更为周密










　　平定准噶尔方略正编卷三
　　钦定四库全书
　　平定准噶尔方略正编卷四
　　乾隆十九年秋九月辛巳
　　定边左副将军班第等奏报派兵收服乌梁海日期
　　先是将军策楞等奏言臣等商同阿睦尔撒纳拟派喀尔喀兵五千五百名阿睦尔撒纳讷黙库及防凌等兵各五百名共兵七千名于九月二十日内齐集乌里雅苏台十月内到科卜多探取信息办理乌梁海若遇阿睦尔撒纳之兄及伊属人等即迎接前来若乌梁海逺遁请在哈道里海喇图等处等相机办理奏入得
　　防防楞等前后所奏总不相符前称七月内发兵办理乌梁海回时恐为雪所阻推诿悮事今又奏称于九月二十日齐集前往何以与前互相矛盾且办理乌梁海是何大事何必用兵至七千名之多种种错悮殊堪髪指此时若已迟悮不如竟俟至明年大兵进时办理着传谕班第等熟筹妥办嗣经班第等奏称防赞大臣萨喇尔等业已率领所派兵丁出卡前往计此时正与贼游牧临近之时若再往谕令其撒回恐贼众知觉转来堵截殊多未便现在萨喇尔等于八月二十四日领兵前进臣等亦于二十五日自乌里雅苏台起程前往卓克索接应奏入报
　　闻
　　癸未
</div>
    <div class="pagination">
<a href="平定准噶尔方略_page86.html">上一页</a><span>...</span><a href="平定准噶尔方略_page82.html">82</a><a href="平定准噶尔方略_page83.html">83</a><a href="平定准噶尔方略_page84.html">84</a><a href="平定准噶尔方略_page85.html">85</a><a href="平定准噶尔方略_page86.html">86</a><span class="current-page">87</span><a href="平定准噶尔方略_page88.html">88</a><a href="平定准噶尔方略_page89.html">89</a><a href="平定准噶尔方略_page90.html">90</a><a href="平定准噶尔方略_page91.html">91</a><a href="平定准噶尔方略_page92.html">92</a><span>...</span><a href="平定准噶尔方略_page88.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
