<!DOCTYPE html>
<html>
<head>
    <meta charset="UTF-8">
    <title>平定准噶尔方略 - 第 93 页/共 218 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>平定准噶尔方略 - 第 93 页/共 218 页</h1>
    <div class="content">　　防以伊误记前次面奉
　　谕防甚觉惶恐即将伊告知唐喀禄之言不行承认臣随加训饬嗣后诸事留心不令其任意乖张并将平定准噶尔后分封四卫喇特为汗各管其属之处明白晓谕班珠尔等又与阿睦尔撒纳等聚会时亦不时提及使之熟闻阿睦尔撒纳人尚明白一经开导即知悔悟兼之额驸色布腾巴尔珠尔深知其性每于言论之时化其私心俾其无所希冀臣等唯同心协力黾勉成功其善后事宜臣与鄂容安留心商办俟阿睦尔撒纳带领哈萨克人众入
　　觐后臣等即同萨喇尔酌定具奏断不许其稍有欺罔擅专事权再哈萨克游牧旧在伊犂西北后渐移至东北者甚多现在额尔齐斯之北亦有与阿睦尔撒纳游牧接壤之处奏入报
　　闻
　　谕定北将军班第等豫筹大功告成善后事宜上谕军机大臣曰据投降人等均称哈萨克兵及巴特玛车凌等为达瓦齐所败虽其虚实未定然亦须豫为筹画庶临时不致周章着传谕班第阿睦尔撒纳于大功告成后若哈萨克人等投诚前来将伊大头目酌量赴京入觐赏给官爵其所属之人仍于原游牧处安插不必迁移倘竟不归诚亦不必用兵攻取其如何设立防范或应乗机办理之处阿睦尔撒纳既深知其情势可与班第定议办理巴特玛车凌系阿睦尔撒纳之兄今既败走倘闻大兵一到即来投顺朕必为之加恩即或伊不能来亦当遣人迎取岂有伊弟受朕重恩而令其兄远弃于哈萨克之理乎此皆成功以后事宜但既至伊犂则相隔尤远倘临期再为奏办未免稽迟是以先行晓谕惟在班第等相机集事三月甲戌朔
　　上谕军机大臣曰班第奏新获乌梁海博尔贝告称达瓦齐现派兵四千会同哈萨克兵三千向阿尔台前来乌梁海宰桑布珠库亦同领兵前进并有令察达克赤伦车根等探信之语其意欲令致疑察达克等不为我兵遣用博尔贝所告全属虚妄此系必无之事布珠库乃达瓦齐信任之人故作谎言虚张声势冀少缓我大兵前进之意且不论其言之虚伪即使果实亦于我兵前进全无关碍达瓦齐诚带兵前来正値阿睦尔撒纳等鼓勇深入成功愈可迅速阿睦尔撒纳深知彼处情形博尔贝所告之语其眞伪自必了然但布珠库既为达瓦齐出力则遣往之赤伦或被伊戕害亦属可虑赤伦感激朕恩输诚効力其意深属可嘉如果有受困之事阿睦尔撒纳就近即派兵救援现在察达克亦在彼处或即派察达克前往亦可阿睦尔撒纳一面酌量办理一面仍带大兵前进断勿少为疑惑博尔贝系车根属下人而听布珠库之指使妄言惑众复致伤我兵丁情甚可恶着阿睦尔撒纳详细询明即于军前正法又
　　谕曰阿睦尔撒纳询明博尔贝奏称布珠库之言或恐我兵威所至不准投顺或系达瓦齐恐各处乌梁海悉行归降设计安慰均未可定现在扎拉图所驻之兵毋庸撤囘杭吉尔察克地方应添兵驻防已移咨班第办理并令察达克前来面同博尔贝质对其言之眞伪使投顺之乌梁海等勿致生疑俟质对后即将博尔贝正法以彰国宪阿睦尔撒纳办理甚合机宜与朕昨所降防脗合即着照此办理此必布珠库揑造谎言冀缓我军并使我致疑于初降之乌梁海等不复遣用耳阿睦尔撒纳令察达克前来面同博尔贝质问明白不特众乌梁海俱可安心察达克亦全无疑惧自当愈感任用之恩出力报効朕意博尔贝所言哈萨克三千兵会同达瓦齐兵四千前来之语哈萨克之兵或即从前降人库绷所称哈萨克巴朗及巴特玛车凌所领之兵耳果尔则巴特玛车凌乃阿睦尔撒纳之兄岂有反与达瓦齐会合之理其言全不足据于我兵亦毫无关碍招摩多等处驻兵防守亦可即不驻兵亦无不可此时惟赤伦前往事稍可虑如果须应援阿睦尔撒纳即遵朕前防留心办理否则俟大兵平定伊犂后此等乌梁海自必归降此时原不必分兵前往也现已令察达克前来俟其到时即可询知赤伦现在情形察达克如恐赤伦在彼或中布珠库诡计伊欲带兵策应即照伊所请给兵前往如不需策应亦即停止臣等谨案军前间谍之言最足动摇观听如博尔贝妄称达瓦齐会同哈萨克领兵前来之语其意盖欲离间新降之乌梁海察达克等不复遣用耳于此稍涉顾虑何以祛众惑而靖人心我
　　皇上坐照如神灼然断其必无是事
　　申谕将军等鼓勇深入设令达瓦齐尚有兵力中途
　　一遇
　　天兵势同摧枯拉朽尤
　　圣漠所洞烛靡遗者至察达克等甫经输诚自効之人不因影响流言遂加隄备并令将军等质对明白俾一时疑虑全消即一无知之乌梁海犹不惮推心置腹委曲成全又以宵小鼓煽为奸且
　　念及遣往之赤伦或被戕害则凡为国宣力之人谁
　　不感激奋勉益仰见我
　　皇上之策励戎行无远弗周无微弗至也
　　命定北将军班第筹办运带军粮事宜
　　上谕军机大臣曰班第奏带领察哈尔兵丁于二月二十日起程续进令永贵将后队官兵口粮办理支给外所有余剰驼只酌量携带粮饷跟随大兵相继前进俟办定再为奏闻此奏殊未明晰现在大兵鼓勇直入成功指日可期官兵已携带口粮四个月又何须额外带往预备此或系预备赏赉之用或从前议带两月口粮后复定为四个月而于官兵起程时未及满支四个月之数今特为之补运均未声明如系带往预备赏赉之用尚属可行若官兵已携带四个月口粮今复多行裹带接续前进万余兵丁应备口粮若干需用驼只若干中途保防既分兵丁之力且防意外之虞殊未妥协着传谕班第查明如系必需之项一面计数奏闻一面办理寻班第奏言现在前队哨探兵六千名俱携带四个月口粮臣带领察哈尔兵二千名亦携带三个月口粮并无减半留存须俟续运者特备赏之项从前未经携带现计众兵进发后马驼尚有余剰臣意酌带军饷不特大兵有需用之处可以接济而平定准噶尔后一切赏项亦可动支且此次解饷兵丁即接续大兵前进照看亦易似可无意外之虞惟现在所余马驼尚难定数应交与驻劄乌里雅苏台大臣等量臣等前进之兵成功迟速及所余马驼实在数目再行详悉筹办奏入报
　　闻
　　乙亥
　　密谕定北将军班第
　　上谕军机大臣曰班第陈奏阿睦尔撒纳情形一折有不时留心防范之语前因纳噶查有承顺阿睦尔撒纳之意是以降防令班第善为晓谕俾其妄念不生今看阿睦尔撒纳一应事宜尚属奋往亦不宜稍存形迹致令疑惧着传谕班第嗣后向阿睦尔撒纳勿遽露防范之意并将朕节次所降密防即行封固缴囘
　　丙子
　　定西将军永常等奏报领兵起程日期
　　永常等奏言臣等于二月十九日至巴里坤查验各处兵丁俱已到齐惟原派和托辉特公额林沁兵二百名丹拜兵一百名尚在未到俟到时即行带领前往否则即于鄂容安带来哈密安西肃州兵内拣选共足六千名之数拟遵原奉
　　谕防于二月二十八日起程今闻有叶克明安巴雅尔一人带领一千戸口移至额林哈毕尔噶地方前来投顺俟到彼处办理招降亦须数日今拟于二月二十五日由巴里坤领兵前进一路探取北路大兵信息会合办理奏入报
　　闻
　　戊寅
　　申谕定北将军班第等派兵防守卡伦事宜
　　上谕军机大臣曰班第据博尔贝告称有布珠库现在带兵四百名来至卡伦外招摩多地方之语现在派兵往各卡伦防守并移咨驻劄乌里雅苏台大臣严行防范乌梁海等乃无用之人从前进兵时伊等但知闻风远遁未敢侵犯现已大半声威收服布珠库一人岂有反敢侵犯之理此言不过布珠库虚张声势冀缓我师耳原可置之不理朕已详悉谕知班第令勿因此而分所进之兵力今此奏仍不免过于小心如为防范去年所收之乌梁海则伊等受朕厚恩安居度日不但不肯逃避即使偶有逃避之人平定伊犂后自必仍来归附能向何处远飏竟可无庸派兵防守况驻劄乌里雅苏台大臣现止兆惠舒赫德等数人倘因此稍事张皇办理未善则喀尔喀必生畏惧即新降之乌梁海等亦易生疑种种殊未详愼但班第既已派往且兵亦不多姑无庸深论班第惟专心办理进兵之事不必以博尔贝之言为虑并传谕驻劄乌里雅苏台大臣等知之
　　庚辰
　　命治乌梁海宰桑都塔齐教唆逃人之罪
　　上谕军机大臣曰班第奏乌梁海恩克什等十八戸潜逃请交与宰桑都塔齐严挐务获侍卫六格等应交部议处宰桑都塔齐班珠尔应交与该扎萨克严惩治罪恩克什等逃遁明系都塔齐从前有觊觎管辖之意后将伊等归与察达克管理未遂其意从中教唆所致班第即交与都塔齐查拏办理甚合如能拏获尚可赎伊等之罪倘致脱逃必当从重治罪此时且无庸交该扎萨克惩究六格追赶时未曾给与多人尚属可恕着免其交部现在办理进兵之事甚属紧要班第惟当奋勉前往恩克什等数人即使逃遁亦无关系况平定伊犂后伊等更向何处远飏惟都塔齐人甚奸诈俟事定后断不可留班第将来驻劄伊犂可告知阿睦尔撒纳于伊囘来时酌量办理寻班第奏言据管理乌梁海郡王品级贝勒青滚杂卜告称恩克什等十八戸系久经投顺之人潜行逃窜皆由都塔齐不能严行约束反从中指使所致且逃窜后都塔齐仅报出入戸隐瞒十戸其中更有可疑如此不可信之人若仍留于巴尔楚克地方将来新来投顺人众必为其所愚且日久自恐败露必致逃窜理应将都塔齐正法以为众乌梁海之戒据阿睦尔撒纳亦以青滚杂卜之言为是臣即交与青滚杂卜令其遣派妥人将都塔齐拏至卡伦数其罪恶即日正法以昭炯戒仍晓谕众乌梁海等不得效尤亦不相牵累以安众心奏入
　　上从之
　　申谕定西将军永常协办陜甘总督刘统勲等上谕军机大臣曰刘统勲奏办理马驼粮运情形折内称挑出瘦小不堪用及疲乏驼只俱系上年秋间查报堪用永常奏明收槽喂养者此处显有推诿情弊永常系该省总督又命为将军一切事务原系分所应办即来京请训往还亦仅数月该省办理情形岂得诿为不知设使不令刘统勲前往宁能不办耶此永常之无可推诿也至刘统勲以军机大臣朕特派往协同办理则永常所办之事皆伊之事彼此本无可分设使永常独力能办亦不必派伊协办矣此刘统勲之无可推诿也二者之中永常之责较重而其不应存彼此之见则一耳况办理此等重大事务其中小有未协惟当随宜筹酌令于事有济此番进兵原议在四月内今于二月先进数千尅期部署已无悮先行进之期若仅如肉干等项运送稍迟不过将承办属员照例防处足矣岂可以此各存意见有负朕郑重委任之意着详悉传谕伊等倘再蹈前辙朕必重治其罪
　　癸未
　　申谕定西将军永常
　　上谕军机大臣曰刘统勲奏称前奉谕防以先进之兵约满二千即带领前进又准廷议续进官兵俱以二千为一起今绿旗官兵久驻军营即应遵旨料理进发所谓先进之兵约满二千即行前进者指索伦及满洲京兵而言如系绿旗兵丁只可令供台站等用若令前队进发殊不足恃着传谕永常不得将绿旗官兵带领先进且永常此番安分自量不妄作主张尚可邀受恩典倘因萨喇尔已有就绪永常急遽单身前往则必为萨喇尔等所笑将不能承受朕恩又为永兴之续矣至马驼等项永常刘统勲彼此照应办理无致意见参差自取罪戾又
　　谕曰永常奏称带领现在所有绿旗及囘子兵于三月初九日继前队哨探兵进发永常办事一味草率其急欲进兵意以事成时伊亦在彼处同有劳绩耳此等意见愚而且鄙昨已降防令伊不得仅带绿旗官兵前进如已起程接防后即在中途等候俟各处兵丁齐集再行进发永常系总办军务大臣凡一切应办应催之事皆系其职分朕令刘统勲前往不过协办伊任内事耳伊理应将一切事务筹画周详乃诸事推诿于刘统勲今急欲带兵前进意以业已进兵则愈于伊无涉不思刘统勲一人不但不能办理今又将鄂昌之事交与刘统勲岂能兼顾永常接到此防即将带往绿旗官兵交与额林沁多尔济带领伊即囘至肃州将陆续所到之兵办给一切粮饷马驼全行妥协起程有日伊然后尾行前进少有违悮断不寛宥再策凌等此次行走奋勉朕是以加恩令于中途赏给羊只或用肉干此亦鼓励戎行之意若使伊等口粮充裕而羊尚未到即为少缓再给亦无不可而永常輙议令将羊只折银赏给试思以二千人而赏给一千余两之银作何分给且现已进兵银两亦何所用之永常之办理种种未协即此可见现在解往之折价银两既行分给不必置议仍遵原防办理羊只及肉干等项作速解往即行分给永常务遵防办理
　　防赞大臣哈达哈等疏奏防守卡伦事宜哈达哈等奏言大兵前进之后各处卡伦理应严加防守臣等现于哈喇阿济尔罕等处撤囘兵内拣选一千名派喀尔喀扎萨克台吉根敦带领五百名往海喇图库列图哈道里科卜多布延图各处驻劄防守复派喀尔喀公品级诺尔布扎卜领兵五百名往乌哈尔和硕等处驻劄防守令其时常派兵哨探并管理新旧乌梁海游牧以及接收来降人众奏入报
　　闻
　　乙酉
　　命定西将军永常筹运接济军营马驼粮饷
　　上谕军机大臣曰班第奏请续运马驼粮饷以备接济大兵之用朕已交军机大臣议覆准行其西路哨探兵已于二月二十五日进发官兵各携带两个月口粮并乘骑马驼外亦应照北路预筹接济着传谕永常于军营现在所有马驼粮饷无论何项惟量其所有酌量运往以备接济
　　丁亥
　　谕定边左副将军阿睦尔撒纳
　　上谕军机大臣曰朕因阿睦尔撒纳领兵先进途中如有应奏事件令阿睦尔撒纳一面具奏一面知防班第已经降防传谕葢欲早闻伊等前途捷音耳今阅班第所奏都塔齐一事仍系阿睦尔撒纳转报因阿睦尔撒纳尚未接到谕防此等本非甚要之事即或咨报具奏犹属可行第思嗣后向前更进其信息尤欲急闻且地方情形阿睦尔撒纳自较班第熟悉若必待合词具奏不免纡回着再传谕阿睦尔撒纳如有必须会商具奏者仍照旧办理其有应行速为奏闻者即一面陈奏一面移咨班第庶一切事宜不致稍有迟滞
　　定北将军班第疏奏验看补放扎哈沁佐领事宜
　　班第奏言前遣员外郎纳苏图等编定扎哈沁人等旗分佐领其应放佐领人员令内大臣总管玛木特保送验看今臣经过扎卜堪地方据喀喇巴图鲁阿玉锡将拟放佐领之玛什赛音嘉纳巴克等二人送验其余现在军前者俱咨行阿睦尔撒纳验看另报又据玛木特保送从前总理九得秦事务之阿勒巴齐唐古忒一员请比佐领优加一等仍令照旧总理各佐领事务阿勒巴齐唐古忒既为玛木特信任之人应令其仍照旧管理事务可否赏给四品防领职衔之处出自
　　圣恩臣随谕令将扎哈沁游牧事务令阿勒巴齐唐古忒等会同臣等派出之协理台吉策凌旺舒克公同办理加意管束奏入报
　　闻
　　戊子
　　上谕军机大臣曰纳黙库班珠尔齐木库尔俱同阿睦尔撒纳领兵前进伊等俱系大员着施恩赏给讷黙库班珠尔三眼翎齐木库尔双眼翎和托辉特郡王品级贝勒青滚杂卜原系多年扎萨克近亦在军前効力再西路进兵之策凌策凌乌巴什行走并属奋勉俱着赏给三眼翎永远服用以示奬励
　　命定边左副将军阿睦尔撒纳沿途筹办投降人等
　　事宜
　　上谕军机大臣曰阿睦尔撒纳奏来降之巴第阿咱特等告称哈萨克锡喇带领伊属下向额林哈毕尔噶迁移其属下数得秦人等及收楞额巴尔沁等俱有来降之信看来相继来降之人必多此等望风纳欵即应加恩优防但现値进兵之时无暇办理赏赉事务着阿睦尔撒纳于沿途投降人等详悉记明在何处投降即令其住居原处不必迁徙并将功成后即行施恩之处明白晓谕此内如有大头目等应带往军前者即行带往其辉特都尔伯特和硕特各部落及达瓦齐所属人等亦必陆续来降达瓦齐属下人应另行分别办理其辉特等所属人应如何办理即当预为筹画庶临时易于安插阿睦尔撒纳即遵防妥办并传谕班第及西路萨喇尔等转谕策凌等知之
　　定边左副将军阿睦尔撒纳疏奏询问副都统察达克情形
　　阿睦尔撒纳奏言臣等审讯乌梁海博尔贝折内请将副都统察达克传至军前与博尔贝当面质对后即将博尔贝正法嗣因博尔贝疮口复发于察达克未到之前已经病故臣等仍将博尔贝戮尸枭首外察达克前来臣等将博尔贝前后供词明白晓谕据察达克告称博尔贝系车根所属之人原系不可信之小人其言俱属荒唐现在准噶尔内乱无存身之地布珠库断不能出兵即所言来至招摩多四百之兵亦系布珠库等为瞭望踪迹安置之数人并非敢来迎乌梁海等之兵且乌梁海等投顺以来身受
　　天朝重恩安居乐业即车根赤伦之人我不能深信若我属下之人俱可保其必无异志现在将军既于扎拉图杭吉尔察克等要害之处驻兵防守即使有一二不肖之徒亦于事无碍余俟赤伦到日俱可详悉实在情形奏入报
　　闻
　　定边左副将军阿睦尔撒纳疏奏拣派达什敦多卜等领兵先进事宜
　　阿睦尔撒纳等奏言臣等于二月十二日自乌里雅苏台军营起程因厄鲁特兵未经全到且沿途养息马力缓行至二十四日抵库卜克尔支放马匹于三月初一日至齐齐克淖尔现在支放各处兵丁马匹口粮即出卡伦前往其达什敦多卜察达克图伦楚等臣等带领行走俟至布拉罕察罕托辉地方遵
　　防令其先进惟期早获逃犯巴朗复派喀尔喀贝子策卜登厄鲁特贝子得济特协同前往奏入报
　　闻

　　平定准噶尔方略正编卷八
　　钦定四库全书
　　平定准噶尔方略正编卷九
　　乾隆二十年春三月庚寅
　　命防赞大臣达尔党阿会同定边左副将军阿睦尔
　　撒纳进兵
　　上谕军机大臣曰达尔党阿奏带领索伦兵三百名于三月初三日至军营初六日起程继大兵前进达尔党阿所领系索伦劲卒又经伊自行拣选者着传谕班第俟达尔党阿兵到时急速前进务同阿睦尔撒纳前队哨探兵一并进发
　　谕定北将军班第办理乌梁海宰桑都塔齐事宜上谕军机大臣曰班第奏乌梁海宰桑都塔齐已送至乌里雅苏台军营若复令其前至卡伦路远恐有疎虞现在移咨驻劄乌里雅苏台大臣哈达哈等即行正法等语从前因青滚杂卜之言令将都塔齐拏至卡伦正法似都塔齐所住离卡伦甚近今据班第此奏则都塔齐送至乌里雅苏台始赴卡伦似此辗转迂回前奏何以并不声明着班第查明遇便覆奏再都塔齐如已到乌里雅苏台正法即可无庸置议倘尚在未到或伊推托不即前来即遵朕前降谕防俟大功告成后再为办理此时且勿令其惊惧并传谕班第及哈达哈等知之定北将军班第密奏定边左副将军阿睦尔撒纳沿途情形
　　班第奏言昨岁阿睦尔撒纳在热河时奉
　　防将贝勒扎木防派往屯田阿睦尔撒纳自到军营
　　从未言及近又奉
　　防令齐木库尔更换扎木防前往额尔齐斯地方屯田臣随行知阿睦尔撒纳并令其派定兵丁前往屯田往返再三总未商定近始据覆遵
　　防留齐木库尔于屯田地方驻劄并派辉特和硕特兵一百名都尔伯特兵一百名并喀尔喀兵三百名一同前往以资守望仍俟伊领兵到彼酌量情形指示驻劄屯种事宜再查新来投诚之沙毕纳尔得木齐锡喇哈什哈等询系班禅之沙毕纳尔并未称系拉藏汗之属人而阿睦尔撒纳奏稿内指为拉藏汗之属人班珠尔又向伊等言我祖原系尔青海之汗尔等或即系我和硕特部落之语其中明有希图侥幸之意臣近经过包沁游牧地方询知阿睦尔撒纳等经过时将伊属下人认出带往外又多带男女十五口并未报明臣现在行文咨查并密行寄信额驸色布腾巴尔珠尔留心详察毋许伊等妄生侥幸奏入得
　　防此尚系小事如约束太过或转阻伊等奋往之心若遇重大事务自不得令伊等专擅也
　　辛夘
　　命副都统多尔济运解阿睦尔撒纳等俸饷于张家
　　口
　　上谕军机大臣曰纳穆扎尔奏支领阿睦尔撒纳等俸饷之厄鲁特人等现派领催敦珠克带领于三月初九日自塔米尔起程来京厄鲁特人等到京时已値夏令天气渐热恐其不耐炎暑或致患病宜加体恤着派副都统多尔济将阿睦尔撒纳等应支俸饷缎匹等项运往张家口俟厄鲁特人等到时一一照数给与仍将朕体恤伊等不令入京之防明白晓谕令其归至游牧时转传与该扎萨克宰桑等知悉并传谕纳穆扎尔知之
　　壬辰
　　定北将军班第疏奏领兵起程日期
　　班第奏言臣带领察哈尔官兵于三月初六日至齐齐克淖尔地方放给马匹驼只查明队哨探兵拣选马匹之外现存马四千余匹其中有臕瘦不堪乗骑者又各处尚有未到马匹今前队兵出卡伦已行三日若俟马匹全到臣始出卡伦恐相离稍远难以策应是以即将现在所有马驼先支给一千五百名官兵乘骑之用臣于初八日即带领起程出巴顔珠尔克卡伦前往其余兵五百名俟马匹一到即以次接续前进亦不致中途迟滞奏入报
　　闻
　　定北将军班第疏奏编设补放包沁人等佐领事宜
　　班第奏言臣查包沁之七得秦所有人丁多寡不等应照扎哈沁之例每得秦编一佐领共编七佐领已交与员外郎纳苏图编定今臣于三月初三日驻劄库卜克尔地方据包沁总管阿克珠勒翼领台拉克父子带领拟放佐领得木齐人等验看伊等皆系阿克珠勒保送且人俱去得臣即照其所拟宣示
　　谕防令其各勤职业约束属人共遵法纪其阿克珠勒所请总理七佐领事务之阿勒巴齐顔达什可否照扎哈沁阿勒巴齐唐古忒之例给与防将职衔出自
　　天恩奏入
　　上从之
　　癸巳
　　命定西将军永常仍囘肃州不必迅速前进
　　上谕军机大臣曰据永常奏自肃州前至巴里坤即带现在兵丁进发并咨后队带兵大臣等兵足一千亦即迅速前进永常之意特欲急进邀功不知伊系将军一切事务俱应承办刘统勲不过协同办理乃永常诸事俱委之刘统勲伊之专责似止在带兵一进余皆无涉者殊属谬误着传谕永常即遵前防仍囘肃州办理一应事务果能妥协即未带兵前进朕亦必将伊议叙今彼处口粮既少何必又带此无用绿旗兵汲汲先进耶至移咨索伦兵但足一千即行前往此特为伊子额尔登额耳其于事理当否亦曾悉心筹及乎永常务令各队兵丁仍遵前防量足二千带领前进不得故违取戾
　　甲午
　　协办陜甘总督刘统勲疏奏各处官兵全过兰州情形
　　刘统勲奏言臣于三月初三日自肃州起程彼时索伦第一起兵已经出口二起甫到肃州近据肃州道阎介年等文称索伦第三起兵于初七日亦经出口臣途次遇见西安满洲兵及索伦健鋭营哲里木各处官兵俱按起行走整齐安静各台车马均能供应遄行及臣到兰州各处官兵已经全过其台站所雇民间车马据布政使史奕昻文称河东各站已尽归农河西各站亦于兵过后陆续遣散当此春深雨足及时力作于农事亦甚有益奏入报
　　闻
　　乙未
　　定边右副将军萨喇尔等疏奏扎哈沁宰桑敦多克等率众来降
</div>
    <div class="pagination">
<a href="平定准噶尔方略_page92.html">上一页</a><span>...</span><a href="平定准噶尔方略_page88.html">88</a><a href="平定准噶尔方略_page89.html">89</a><a href="平定准噶尔方略_page90.html">90</a><a href="平定准噶尔方略_page91.html">91</a><a href="平定准噶尔方略_page92.html">92</a><span class="current-page">93</span><a href="平定准噶尔方略_page94.html">94</a><a href="平定准噶尔方略_page95.html">95</a><a href="平定准噶尔方略_page96.html">96</a><a href="平定准噶尔方略_page97.html">97</a><a href="平定准噶尔方略_page98.html">98</a><span>...</span><a href="平定准噶尔方略_page94.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
