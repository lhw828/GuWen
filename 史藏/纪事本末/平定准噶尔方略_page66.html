<!DOCTYPE html>
<html>
<head>
    <meta charset="UTF-8">
    <title>平定准噶尔方略 - 第 66 页/共 218 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>平定准噶尔方略 - 第 66 页/共 218 页</h1>
    <div class="content">　　命酌减台站弁兵驼马
　　管理台站总管觉和托等奏言自张家口至鄂尔昆大台二十九中台十五北路既经撤兵应量汰之查大台中台里数无异宜令一体当差勿分彼此请两台共用章京一员骁骑校一员防领四员领催四十四名轮流管理每台酌留十五户马甲五名乌拉齐二名马二十匹驼二十只又第一台至第十台当京城军营往返及察哈尔左右翼苏尼特四子部落毛明安归化城诸处传递事件总路不可照他台裁减其间十大台七中台各用马甲十名乌拉齐十名马三十匹驼三十只章京骁骑校领催等酌量存留军机大臣等议应如所请其西路台站应否裁减之处俟准噶尔熬茶事毕撤哈密兵时再行定议奏入
　　上从之
　　准噶尔部人鞥可济尔噶尔达克巴等来降
　　命赏给安插如例
　　戊申
　　准噶尔部人罗卜藏来降
　　命赏给安插如例
　　壬戌
　　命筹办准夷进藏驼马
　　川陜总督尹继善奏言熬茶准夷三百人至东科尔臣等宣示
　　圣恩赏给米面羊只皆感激祗领交牧驼一千六百余只马一千一百余匹深以马驼疲乏难于涉逺为忧查此次夷人原非进贡可比应听其自备资斧因噶尔丹防零词语恭顺防
　　恩豫备驼四百只马八百匹现在东科尔牧放倘尚不敷请于西宁附近各营再行酌量拨给令其作速赴藏臣已移知副都统巴灵阿抚臣元展成熟筹妥办理合奏
　　闻得
　　防所奏俱悉虽云示恩亦不可启其无厌之心也既已如此办理可令伊等知系殊恩后不得援以为例
　　五月乙亥
　　命扎萨克等保防哲卜尊丹巴胡土克图
　　上谕军机大臣等曰从前准噶尔侵犯喀尔喀时窥伺哲卜尊丹巴胡土克图
　　皇考特颁
　　谕防令移住多伦淖尔今兵事已定经喀尔喀王等奏请哲卜尊丹巴胡土克图仍移住库伦准夷性甚狡诈今虽恭顺乞和恐后复变更潜行窥伺亦未可定着行文额驸防凌传谕喀尔喀四部落副将军扎萨克等及驻劄库伦之图谢图汗敦丹多尔济额驸敦多卜多尔济等其如何保防防范之处公同酌议具奏前胡土克图在多伦淖尔时每年遣侍卫二员在彼更番守防今在库伦仍着遣往胡土克图所居之处得朕侍卫守防诸事便益胡土克图安穏之信朕亦不时得闻也
　　六月丁酉
　　防军统领殷扎纳遵
　　防送班禅额尔德尼出世之瑚毕勒罕至后藏扎什
　　伦布庙坐牀
　　壬戌
　　命更定查阅驿站年期
　　张家口驿站总管觉和托等奏言今年既撤驿站人夫驼马一切事务俱属简少请自来年为始臣与白泰轮流毎年一人前往查阅军机大臣等议应定于三年内查阅两次令觉和托白泰轮班办理奏入
　　上从之
　　己未
　　准噶尔部人孟克来降
　　命赏给安插如例
　　秋七月乙酉
　　准噶尔部人乌巴什来降
　　命赏给安插如例
　　八月丙申
　　命诘问准噶尔使臣齐黙特等
　　防送夷使将军乌赫图奏言准噶尔使人于四月初一日到东科尔原定议五月赴藏因与商人贸易货物索价昻贵稽迟时日托言炎暑请改期七月今于七月二十日齐黙特等忽复来言我等本拟此月起程近闻西藏地气早寒又擕来驼只俱不堪用难以前进拟贸易事毕即欲还部既经和好熬茶之事不论何年俱可前进臣等按准噶尔生性奸诡前后言辞反覆明系希图贸易价昻要请増给马驼应否仍令赴藏或听其还部候
　　防遵行奏入
　　上谕乌赫图等曰前因噶尔丹防零尊崇黄教奏请为其父赴藏熬茶施行善事朕特加恩允其所请赏给牲畜口粮派大臣官兵照看今伊使臣因贸易价值不定不欲进藏即求还部贸易之事当听商人自便讵可官为派勒今伊等不遂所欲便欲言归或其来时噶尔丹防零本嘱令如此或系伊等私意若出噶尔丹防零之意则亦系一无信行之流朕甚鄙之伊等去后倘再请进藏亦断难允行若噶尔丹防零并未出此伊等自立主张任意主行更属诡谲嗣后再来亦断不遣往西藏伊等果能担承即听其还朕为内外共主既经降防断无改悔之理着将此防给发乌赫图晓论伊等若伊等知悔仍照原议办理若必欲还部亦竟听之可也寻
　　上谕安西提督永常等曰准噶尔熬茶之人欲中道而回此事虽尚在未定若彼执意欲回自无留彼之理亦听其回可耳至哈密时汝等当以失信大义责之约束出境毋令生事不必如来时之接待彼出境之后更宜小心防范俟过冬令再行请防庚戌
　　准噶尔部人孟克博罗特同来降
　　命赏给安插如例
　　乙夘
　　恩赏喀尔喀新设驻防官兵有差
　　定边副将军额驸防凌奏言内兵既撤所有驻防鄂尔昆之喀尔喀兵一千名防秋兵三千名已令演习战阵本月初五日臣等亲身往验器械旗帜俱甚整齐排列阵式放鎗射箭皆已熟练臣等仰体
　　圣主鼓舞官兵之至意酌议以军营豫备奬赏之锦縀布疋等加赏值班副将军郡王成衮扎布及公扎萨克台吉五名协理台吉十二名管旗章京九名防领佐领骁骑校二十九名兵丁四千名以示鼔励相应请
　　防奏入
　　上从之
　　戊午
　　将军乌赫图等奏报准噶尔使臣齐黙特等自东科尔起程还部
　　冬十月丙申
　　命副都统索拜赴藏代纪山驻劄赏银五百两
　　乙巳
　　准噶尔部人额素克聂咱尔拜穆喇特等俱来降
　　命赏给安插如例
　　壬子
　　准噶尔部人萨木汤库本来降
　　命赏给安插如例
　　十一月丙寅
　　准噶尔部人塞音察克阿古萨喇和国赖等俱来降
　　命赏给安插如例
　　十二月壬寅
　　命绥逺城等处密筹备兵事宜
　　上谕军机大臣等曰尚书来保奏请先期派拨官兵以备不虞其言颇能虑逺经汝等议奏谓遽行派拨恐无知之人声张揣度揺动人心大有闗系亦甚合宜然兵可不用不可不备现今虽无用兵之事倘适有调取刻期可集自当筹画于事先者着行文绥逺城将军大臣等令其密为整备勿似出师之状伊等久在行间其统兵情形尤所稔悉一切如何修整如何豫备之处茍留心经理自可不数日而定必朝受命而夕可办装方无负边阃重臣之寄着将办理縁由详悉晓示并谕官兵等共知之
　　乾隆七年春正月戊寅
　　恩免那克素番民应输钱粮
　　上谕内阁曰据副都统纪山奏称前因准噶尔请进藏熬茶派官兵防送令那克素三十九部落番民等豫备马匹牲畜接济应用伊等率先集事惟恐后时甚属急公且伊等头目入见俱言防国家豢养之恩从无扰累各得安生惟愿诚心报効等语此次准噶尔未曽进藏伊等所备之马匹牲畜虽未经应用但番民生长边逺感戴国家之恩黾勉报効甚属可嘉宜施特恩着将伊等今年应输钱粮尽数寛免以示鼓励
　　丁亥
　　准噶尔部人罗斯玛特多喇特率亲属五人俱来降
　　命赏给安插如例
　　二月丙申
　　驻防哈密安西提督李绳武奏报准噶尔使臣至哈密情形
　　李绳武奏言准噶尔使臣吹纳木喀于正月十八日入境二十二日到哈密据云赴京进
　　贡并去嵗蒙
　　大皇帝恩许熬茶齐黙特等去藏不逺中途而返恐大皇帝见责故遣我等前来谢罪并恳仍许熬茶奏
　　入得
　　防朕已料彼必为熬茶之事再来陈请也
　　三月辛巳
　　准噶尔使臣吹纳木喀等至京进表请
　　安并贡方物
　　准噶尔台吉噶尔丹防零谨奏
　　乾隆大皇帝前
　　世宗宪皇帝时谨遵颁发根敦等
　　谕防是以两次遣特磊至京恳请进藏熬茶至第二次留我部两人编旗受爵并令我师以罗卜藏书努多尔济塞卜腾塞卜腾旺布及其族众悉送还若过八十日大兵当取途前进并以难行之事相要遂生衅端是衅非由我而起也后遣使者傅鼐阿克敦来谓彼此相持不特兵民被累兼之糜费粮饷牲畜宜各罢息干戈以安众生决不食言我部之人谓既经用兵又许和好是不得已而出此窃念用兵以来众生实受其累若得许和既可享福并有美名所以屡遣使至京定议奉
　　大皇帝谕防我朝所设卡伦驻劄如旧尔等亦许每年遣二三十人至科卜多巡视去秋遵
　　防遣人至科卜多守卡人等反云并无此
　　防不许我人前往再赴藏熬茶之事奉
　　大皇帝谕防令以三百人往既至哈密更令大臣等防视拣水草好处由东科尔次第进藏还时并许资助粮饷马匹至贸易之事除禁物外悉令任便买卖比我使人赴哈密引路之人绕道逺由戈壁水草俱恶人既困乏马多倒毙及至贸易之地并不遵
　　大皇帝谕防乃禁止我人入市俱令一二人来议且减少价值不得速售欲擕往西藏又不许遂至留住四月虽去藏不逺不得前进半道而返又至京贸易之事奉
　　防限定人数年分许由肃州西宁路因念从此至京道逺费多恐擕物不敷所用以上三事虽前此业已定议今遵议而行尚有委曲未便之处既防和好可否令我赴藏者由噶斯路则道近而水草亦便至京贸易者由归化城路其往多巴西宁贸易者亦走噶斯之南并乞勿限定年分至巡视科卜多请如前降
　　谕防每年遣人前往如防
　　恩允事事便益永逺遵行于和好之道尤便伏乞大皇帝睿鉴随表进貂皮三十张奏入报
　　闻
　　壬午
　　勅谕军营将军大臣等
　　上谕军机大臣等曰览夷使吹纳木喀赍至噶尔丹防零奏章意甚狡诈朕断不因言辞触怒遽尔兴兵亦不可不密为整备着移知两路军营大臣令伊等加意防范其奏内情形并详悉寄知
　　勅谕提督永常
　　上谕军机大臣等曰提督永常驻防哈密察其办事尚不能深知准噶尔性情有藐视之意凡事思易则难思难则易慎其难而毋忽其易则功可成而无后悔准夷性本诡谲不可与我喀尔喀等一体相待应将此故密饬永常令其于一切事务俱留心办理
　　夏四月庚寅朔
　　准噶尔使臣吹纳木喀等入
</div>
    <div class="pagination">
<a href="平定准噶尔方略_page65.html">上一页</a><span>...</span><a href="平定准噶尔方略_page61.html">61</a><a href="平定准噶尔方略_page62.html">62</a><a href="平定准噶尔方略_page63.html">63</a><a href="平定准噶尔方略_page64.html">64</a><a href="平定准噶尔方略_page65.html">65</a><span class="current-page">66</span><a href="平定准噶尔方略_page67.html">67</a><a href="平定准噶尔方略_page68.html">68</a><a href="平定准噶尔方略_page69.html">69</a><a href="平定准噶尔方略_page70.html">70</a><a href="平定准噶尔方略_page71.html">71</a><span>...</span><a href="平定准噶尔方略_page67.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
