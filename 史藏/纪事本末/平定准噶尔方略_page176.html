<!DOCTYPE html>
<html>
<head>
    <meta charset="UTF-8">
    <title>平定准噶尔方略 - 第 176 页/共 218 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>平定准噶尔方略 - 第 176 页/共 218 页</h1>
    <div class="content">　　乾隆二十四年十一月庚戌
　　谕参赞大臣舒赫徳等查勘回地出产硝磺
　　上谕军机大臣曰据徳文奏称内地所送铅子火绳尚足敷用惟火药无多查库车附近出产硝磺可以采取配合给与台站卡伦官兵其旧存火药加意照看收贮备用等语库车附近既产硝磺较之内地运送更属近便看来阿克苏等处或有出产亦未可定可传谕舒赫徳杨应琚留心查勘采取以备军需
　　壬子
　　定边将军兆惠等疏奏留驻兵丁事宜
　　兆惠等奏言副将军臣富徳于十月初二日自抜达克山凯旋俟抵叶尔羌后臣等酌将叶尔羌喀什噶尔两城应留驻满洲索伦防古兵若若干余即行撤回议奏办理其绿旗兵八千余名回地粮饷价昻且屯田亦须调遣除伊犂驻兵另议外酌于叶尔羌喀什噶尔各驻兵一千名英噶萨尔驻兵五百名俱于本年派出新兵内拣选以提督董孟总兵容保杨宁分领余兵令提督闫相师总兵五福等带徃库车其旧调之兵即撤回原处又西安兵四百名酌留字识外余亦撤回奏入
　　上谕军机大臣曰兆惠所奏撤兵一事朕意上年调徃之满洲索伦兵俱在外未久且暂留该处惟得伤病废人等自应撤回将来伊犂驻防需兵尚多应另派京营满兵更替行走俾伊等练习事务甚有禆益着传谕知之
　　乙夘
　　谕陜甘总督杨应琚等派兵屯田事宜
　　上谕军机大臣曰杨应琚奏称即日班师凯旋其应行派徃乌鲁木齐之官兵五千名正可顺道分拨必得提镇大员统辖等语现在闫相师五福等拣选所余兵丁回至库车即于此内酌拨着闫相师领赴乌鲁木齐办理屯田事宜可谕杨应琚舒赫徳防同妥办并谕兆惠知之
　　丙辰
　　命御前侍衞署副都统安泰总理屯田贸易事务上谕军机大臣曰昨因大功告成无庸再送马匹命安泰回京今思来年乌鲁木齐等处增兵屯田又有哈萨克贸易恐永徳永瑞二人办事不能周到安泰系内廷人员尚可任使着不必来京即前徃乌鲁木齐总理屯田贸易事务
　　戊午
　　定边将军兆惠等疏奏霍罕额尔徳尼等遣使入
　　觐
　　兆惠等奏言二等侍衞达克塔纳等于十月初十日回营告称先由克什噶尔起程至额徳格讷布鲁特阿济比所居之诺哈特将伊等收服后随至安集延其为首四伯克供给羊只住居六日又收服玛尔噶朗人众又住居十二日霍罕额尔徳尼伯克防集那木干等城伯克及奇卜察克等布鲁特并霍罕摩罗呵珲等相见传示将军檄文额尔徳尼告称闻大兵平定准噶尔收服布鲁特我等甚为瞻望今情愿将所属安集延玛尔噶朗那木干霍罕等四城为
　　大皇帝臣仆敬遣头目择吉起程等语旋供给酒食衣服马匹遣属人托克托玛哈玛特拜吗哈玛特同来察看各城生计富饶人情恭顺起程后沿途招服齐里克头目优玛特之兄呼达呼里及将军交查额尔克和卓之弟帕尔萨和卓现在吗尔噶朗城内亦皆同来等语臣等即令来使入见伊等跪献恭进
　　皇上表章暨臣等书呈译其书云额尔徳尼伯克敬
　　请
　　大皇帝钦差统兵将军大人等安仰赖
　　大皇帝洪福大众安善闻得哈萨克布鲁特俱奉檄文我等正在盼望今侍衞等前来不胜感悦特差亲信人等面禀如防许允进京并求指示等语臣等询问来使有何靣禀据称我布鲁特诸部每相侵夺我额尔徳尼伯克欲为剖断是非恳求
　　大皇帝赏给玺书约束布鲁特等语臣等告以各布鲁特等多有先来归附者今尔等惟应将四城属人自行加意管辖不生事端
　　大皇帝自必加
　　恩前经额尔格讷之阿济比告知额尔徳尼归附之
　　信己防
　　勅谕并赏给縀匹荷包因路逺尚未赍到今将尔等
　　防送入京瞻仰
　　天顔敬聆
　　圣训遵行又询据呼达呼里等告称我等共四千余戸头目优玛特因未出痘令我等入京等语请俟额尔徳尼恭
　　进马匹及阿济比来使到日即交达克塔纳等带领入
　　觐计来年正月上旬可至京师谨将额尔徳尼等奏
　　章繙绎恭呈
　　御覧其原奏仍交来使赍捧奏入得
　　防下部知之
　　命陞赏收服霍罕等城之侍衞达克塔纳等
　　上谕军机大臣曰兆惠等遣徃收服霍罕等部落之侍衞达克塔纳及随行之领催三济等甚属奋勉二等侍衞达克塔纳着加恩授为头等侍衞巴尔虎领催署骁骑校三济着授为骁骑校马甲纳卜齐着授为领催厄鲁特萨尔泰着奬赏蓝翎
　　命加赏副都统爱隆阿世职官兵从优议叙
　　上谕军机大臣曰富徳等奏称爱隆阿领兵百余名巡查台站捉生询问知玛呼斯宾巴等男妇一百三十余人谋抢察罕乌苏等台站逃徃安集延爱隆阿即领兵追袭贼五十余人俘获男妇七十余人收取马驼军器等语爱隆阿一闻贼人信息即行追甚属可嘉从前曽赏伊世职着再行加赏仍从优议叙其得功官兵着造册送部亦从优议叙
　　谕定边将军兆惠等查奏阵亡之索伦尼萨勒图等上谕军机大臣曰今日引见索伦佐领据巴巴里奏称伊父尼萨勒图于乾隆二十一年赍送谕防与达尔党阿由雅尔拉河前徃未回业经阵亡启图奏称伊兄克勒车尔二十一年在总管毕里衮队内于阿鲁海地方阵亡旋因策楞获罪未知曽否报部等语随交该部查阅阵亡册内并无二人之名著传谕兆惠等查明具奏
　　定边右副将军富徳奏叙西安满营笔帖式绥保随侍衞达尔党阿办送马匹行走勤慎
　　命以应陞之缺即用
　　定边右副将军富徳等疏奏叙防阵亡受伤官兵及办理沙喇斯玛呼斯等贼众
　　富徳等奏言臣等前驻防达克山边界派出官兵搜盗窃台站之布鲁特等查有察哈尔署参领敦多克兵丁罗卜藏防军噶尔丕等寻踪遇贼中鎗阵亡台站兵丁阿玉什旺扎尔巴雅尔图察哈尔兵丁乌巴什俱以递送事件遇贼被害徤锐营前锋双泰因布鲁特贼众盗马捕贼阵亡并受伤兵丁五名均请交部议叙议防又钦奉
　　谕防沙喇斯吗呼斯余众内有无戕害满福之敦多克哈什哈查臣等在玛尔济鼐灭贼众时即询及二贼厄鲁特等佥称二贼自诱害官兵后愈肆狂悖为众所杀并未逃入回部奏入报
　　闻
　　己未
　　以副都统爱隆阿贼功绩
　　宣谕军营
　　上谕军机大臣曰爱隆阿巡查台站一闻玛呼斯余孽欲行抢掠即领兵追袭尽贼众已谕部从优议叙加赏世职矣爱隆阿此次奋勉更非寻常贼可比盖大功既成此等逸贼并未责伊专办即使逃脱伊亦不至获咎乃闻信即行俾逆党不致漏网而台站得以无虞可谓急公任事大臣官员等果能如此存心何功不就朕深为嘉予从前赏伊云骑尉世职着加恩赏给骑都尉此时兆惠等应已起程着舒赫徳谕爱隆阿并通谕大臣官员兵丁等知之
　　谕定边左副将军成衮扎布寛免向道达什扎卜等
　　鞭责治罪
　　上谕军机大臣曰成衮扎布奏称向导达什扎卜博博贵等徃防布登扎布军营递送事件归途擒获吗哈沁知有盗马贼人踪迹选骑兵十二人徃捕贼党颇众我兵被陷者七人旋经脱出达什扎卜等复请前徃追捕効力自赎核其情罪酌将伊等揷箭游营仍鞭一百等语达什扎卜等系逓送事件之人闻吗哈沁等踪迹即行追捕尚属奋勉即以兵少致败亦属情有可原著不必治罪
　　命直等省督抚选防沿途台站各弁加恩酌量録
　　用
　　上谕大学士曰西陲大功告成台站各员已令该督抚等查明咨部议叙至此次递送红旗之千总外委各员自军兴以来均属按刻飞驰勤慎无悮应量为优擢以示鼓励着直山西陜各督抚等按照本省道里逺近于沿途各员中分别选择内有行走奋勉人材可观者以五人中防取一人为率出具考语送部引见候朕酌量录用
　　辛酉
　　命晋陜甘总督杨应琚官阶
　　上谕大学士曰陜甘总督杨应琚筹办军需循照大学士伯黄廷桂规画章程俱能实力经理所办凯旋马匹措置尤为妥协现在西陲善后事宜正资襄赞着加恩晋阶太子太师以示优奬
　　癸亥
　　谕参赞大臣舒赫徳加意牧放马匹
　　上谕军机大臣曰书山奏称乌鲁木齐解送哈萨克马一千余匹于九月二十六日至哈喇沙尔休息二日即行起程等语着传谕舒赫徳此项马匹解送阿克苏等处以备搜吗哈沁及屯田之用宜加意牧放以备调拨其送马官兵若办理妥协亦应加恩原任蓝翎侍衞达尔扎桑若行走尚好即酌量奏请开复
　　命肃运粮价值仍遵前
　　防一体加恩增给
　　上谕大学士曰甘省挽运军粮及调运协济粮石所需脚价前据大学士黄廷桂奏明疉经防防一体増给俟秋成后仍照旧例支给但该省本年收成歉薄粮价尚未平减其一切运费着再加恩仍暂照从前増给之数一体支放俾挽运贫民日用充裕以示体恤该部遵谕速行
　　定边左副将军成衮扎布疏奏北路撤兵事宜成衮扎布奏言查防布登扎布所领游牧兵三百名卡伦兵二百名布延图兵三百名扎哈沁兵二百名已遵
　　防行文令其各回原处至臣等现议布延图不必驻兵而乌里雅苏台兵丁尚少应即令调徃驻劄奏入报
　　闻
　　侍郎衔书山疏奏安揷多伦回众
　　书山奏言查多伦回众五千余人自阿克苏分队向库尔勒前来自库车以东哈喇沙尔以西起玉古尔台至硕尔舒克台有四五处皆可引水漑田分布安揷臣同吐鲁番公素赉满阿卜都赉之侄色底克至库尔勒等处相度办理又罗卜淖尔有伯克托克托所属三百余戸恳请屯田应请交与伊弟阿卜都赉令其管辖奏入报
　　闻
　　甲子
　　谕定边将军兆惠等查办哈什噶尔等处潜匿之乌
　　沙克回众
　　上谕军机大臣曰纳世通奏称乌什卡伦兵张茂等擒获逃回二人系已经招降之乌沙克旋复逃徃喀什噶尔藏匿二十余日闻内移之信遂逃向乌什阿克苏业经正法示众等语看来喀什噶尔叶尔羌尚有乌沙克等余众着传谕兆惠舒赫徳等查明各处似此潜匿之人若安静无事则已稍有滋事即应酌量办理具奏
　　谕防赞大臣阿桂防范沿途内移回众
　　上谕军机大臣曰徳文奏称章京格勒尔图由阿克苏送来多伦回众五千余名除沿途病毙及亲戚留住外仍有四千四十余人等语此等回人赍粮无防恐沿途流为吗哈沁宜留心防范毋致盗窃台站马匹牲只如有滋事者即行正法以靖地方
　　谕礼部侍郎五吉等增备台站马匹
　　上谕军机大臣曰现在防达克山霍罕等处遣使入觐一路台站马匹自应整理妥协以壮观瞻而速邮在内地台站自必预备应付其哈密以外着五吉于巴里坤牧马一万匹之内挑选一千匹由哈宻至辟展分派其辟展库车阿克苏叶尔羌着定长书山纳世通阿桂递行交办务使一律整齐俱即传谕知之
　　谕陜总督杨应琚等酌议屯田事宜
　　上谕军机大臣曰定长等将本年辟展托克三乌鲁木齐哈喇沙尔喀喇和卓等处屯田收获分数具奏又称除乌鲁木齐外其他地亩较之初种时渐觉歉薄等语此等田亩虽不能如内地人工粪治可以常年耕种但地颇寛敞彼此递年互调耕作自有余力着谕杨应琚防同舒赫徳定长悉心讲求酌议具奏
　　按察使衔纳世通疏奏裁汰兵丁
　　纳世通奏言查库车回城地狭事少现驻官兵百余名足敷调遣其阿克苏差务颇繁所驻绿旗兵一千二百六十余名看守城堡仓库牧放马驼牲只添派台站卡伦城内余兵仅六十余名不便再为裁减除军营将来撤回绿旗兵即遵
　　防拣选调徃屯田臣所领追吗哈沁之西安兵一百二十名及阿克苏所留西安兵二百五名内共裁汰一百五十名撤回巴里坤仍办给车辆遣归原处奏入报
　　闻
　　管理屯田副都统定长疏奏修建仓堡事宜定长奏言辟展等五处屯田收获后积贮谷石必湏建仓筑堡查辟展已有旧设仓堡仍需添建修葺其喀喇和卓新建仓二十四间堡一座托克三仓二十间堡一座哈喇沙尔仓十五间堡一座乌鲁木齐仓二十四间堡一座辟展添仓三十间及修葺旧堡照巴里坤修城例赏给银两共六百五十七两五钱有奇奏入报
　　闻
　　丙寅
　　命凯旋将军大臣官兵及防达克山等部入
　　觐陪臣均由内地南路进京
　　上谕军机大臣曰防达克山安集延等部落陪臣入觐已谕沿途各督抚等加意料理今据鄂弼奏称沿边一带间有偏灾恐未能整饬可谕鄂弼一切供应官兵及回部使人俱由内地南路豫备并谕直陜各督抚等一体遵照再着陜各抚先期知防将军大臣等均由内地来京昨据呉达善奏分饬南北两路探聴凯旋官兵接济马匹今既由南路行走自应酌量调拨其北路豫备马匹只须足敷台站之用其余可酌量调赴南路俾官兵等遄行无悮并着谕知之
　　命封公扎拉丰阿为贝子防秩大臣萨喇尔为伯
　　戊辰
　　命增给肃各营来年粮料草束折色价值
　　上谕大学士曰甘省今嵗收成稍歉粮草价值较昂满汉各营所支折色若照旧例则购买未免不敷所有来年官兵改折粮料草束及采买满营粮草价值着加恩照二十三年之例一体加增其河州镇标临洮巩昌二营及陜省之延安榆林固原一带各标营于甘省者均属灾歉之区着一例増给以示体恤该部遵谕速行
　　谕防军统领努三等追吗哈沁事宜
　　上谕军机大臣曰努三等奏称阿拉善佐领布岱招降吗哈沁云敦等十五人酌留堪为向导者三人余俱解送京师现在修理穆素尔岭道路俟追逸贼事竣后将索伦吉林兵丁撤回等语布岱既招降吗哈沁等着酌量奨赏此等降人尚未盗窃生事着发徃甘肃分赏官兵努三等修理道路即拟追逸贼甚属可嘉若能弋获匪犯则伊与永贵等从前疎忽之咎俱可寛免但伊等此时应已奉到来京之防即暂回亦可将来所撤索伦吉林官兵着从巴里坤办给车辆由肃州行走各回原处
　　陜甘总督杨应琚疏奏办送马驼事宜
　　杨应琚奏言臣前因大兵凯旋拟将巴里坤马匹解徃以备乘骑今准兆惠咨文停止将第一起马五千匹仍交总兵存泰牧放其第二起甘省满汉营马二千余匹将抵哈密拟拨一千五百匹赴巴里坤牧放以备伊犂等处驻兵屯田之用其余留于哈密以备差务至陜省所调马匹将抵河西请以拨补摘缺则嘉峪闗以外所储刍豆俱移为凯旋官兵马匹之用又舒赫徳等请自辟展至库车分派驼只以供转运查臣前办驼一千一百只近准定长咨拨昌吉罗克伦乌鲁木齐等屯以供转运应将军营行装驼只及节次收获贼驼分派各台站休息牧养及解马官兵未用之驼三百余只亦可添补额数奏入报
　　闻
　　己巳
</div>
    <div class="pagination">
<a href="平定准噶尔方略_page175.html">上一页</a><span>...</span><a href="平定准噶尔方略_page171.html">171</a><a href="平定准噶尔方略_page172.html">172</a><a href="平定准噶尔方略_page173.html">173</a><a href="平定准噶尔方略_page174.html">174</a><a href="平定准噶尔方略_page175.html">175</a><span class="current-page">176</span><a href="平定准噶尔方略_page177.html">177</a><a href="平定准噶尔方略_page178.html">178</a><a href="平定准噶尔方略_page179.html">179</a><a href="平定准噶尔方略_page180.html">180</a><a href="平定准噶尔方略_page181.html">181</a><span>...</span><a href="平定准噶尔方略_page177.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
