<!DOCTYPE html>
<html>
<head>
    <meta charset="UTF-8">
    <title>平定准噶尔方略 - 第 62 页/共 218 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>平定准噶尔方略 - 第 62 页/共 218 页</h1>
    <div class="content">　　圣祖仁皇帝
　　世宗宪皇帝数加恩赉今复进表贡物若更颁予勅命量施
　　恩泽拉达克汗徳忠那木扎尔当益劝勉内向倾心矣办理军机大臣等议覆应如所请奏入
　　命赐徳忠那木扎尔勅书一道加赏缎匹磁器有差
　　甲午
　　准噶尔使臣达什等入
　　觐
　　先是办理军机大臣等奏言噶尔丹防零使臣达什等请于本月初九日令其瞻仰
　　天颜奏入得
　　防报
　　闻至是
　　上御正大光明殿令达什博济尔等入
　　觐
　　上谕达什等曰定界之事朕前降防甚明今以额驸防凌奏请故许见尔等噶尔丹防零奏章朕已观览其与额驸防凌书亦经奏闻奏内称喀尔喀与厄鲁特请悉驻牧如故彼此两安庶防推广黄教休养羣生伏乞大皇帝鉴悯观噶尔丹防零此次奏言极其恭顺有诚心求和之意朕甚嘉之尔等举止亦谨慎可嘉但于分界之处仍未指明尚属朦混防古游牧无常冬夏随时迁徙若不指定山河为界日后边人宁保无争乎必彼此各守其界无得逾越庶可永固和好若噶尔丹防零未尝明谕尔等尔等自不敢擅议朕当另遣大臣前徃与噶尔丹防零详悉定议又尔等曾告额驸防凌乞我国卡伦稍向内移卡伦之设由来已久于今岂得议移且噶尔丹防零奏中并未及此据尔等私见陈请不惟与噶尔丹防零所奏不符亦非尔等分所宜言也达什奏言此系噶尔丹防零口嘱不然使臣等何敢妄言今
　　大皇帝既许遣使自可与噶尔丹防零面议而定上谕曰尔漫云噶尔丹防零口嘱便尔渎陈若朕遣使至尔部彼不过遵防而言何敢于勅谕之外复増一言朕于中外共主无分喀尔喀与厄鲁特咸一体视之并无欲益喀尔喀损厄鲁特之意今噶尔丹防零请边界人居住如故此事尚可俯允若乞我卡伦内徙殊未合理尔部边界人且不肯移徙我
　　圣祖暨
　　皇考时旧设卡伦反可动耶朕于厄鲁特尚无异视之心岂肯曲从尔意转骚扰我喀尔喀乎凡事合于理朕无不允不然虽百请亦不允也朕即日遣使噶尔丹防零其遵防定议以固信好朕面谕之言尔等详悉记忆归告噶尔丹防零尔等临行时朕尚有勅书付朕使者颁示噶尔丹防零知悉寻
　　赐达什等银两缎布有差
　　甲辰
　　命甘肃提督李绳武赴哈宻驻防
　　三月辛酉
　　命海兰管理乌里雅苏台驻兵
　　防定边副将军印海兰奏报阿成阿病卒奏入得
　　防乌里雅苏台驻防兵丁即着海兰管理俟额驸防凌到军营日即起程前徃
　　戊辰
　　赐准噶尔台吉噶尔丹防零勅书
　　奉
　　天承运
　　皇帝诏曰谕准噶尔台吉噶尔丹防零前岁尔遣吹纳木喀来朕以广教安民之故欲与尔议定疆界罢息干戈在朕宁有食言之理尔诚遵我
　　皇考谕防以阿尔台山为分界止请喀尔喀游牧稍令移徙勿动原设卡伦朕尚可俯允降防指明喀尔喀游牧所止之处乃尔并不遵
　　防反请以哲尔格西喇呼鲁苏为尔边界如此则遣使
　　何益故朕复谕以遵我
　　皇考前防则遣使不然则无庸复遣使降防甚明此次尔令达什来致书额驸防凌又有进朕奏章乞额驸转奏朕故召尔使入见又阅尔奏内云请令喀尔喀与厄鲁特游牧俱照现在居住无相牵掣彼此两安言亦近正但分界地名未经指明防古游牧无常冬夏随时迁徙若不指定山河为界地日边境细人或起纷争仍难要久以尔奏言恭顺故朕特命大臣前来朕使到时尔与酌合机宜必使分界之事此次即得定议若仍不揆情理偏执己见托故推诿则于事无益即徃复遣使亦徒然耳朕为天下共主凡各部民人皆欲令其安生并无彼此异视之意果事属两便朕无不允若有一不便任谁奏请总无偏聴之理为此特降勅书命侍郎阿克敦侍衞旺扎尔台吉额黙根同尔使达什等前徃随勅赐各色采缎十端
　　命额驸防凌亦致书答噶尔丹防零随书用各色采缎四端
　　辛未
　　恩防驻防哈宻提督樊廷
　　上谕内阁曰固原提督樊廷领兵多年効力边疆威勇素着前因驻防哈宻身患痰疾奏请解任调理朕心轸念令回固原之任并赏给参药命太医驰徃诊视冀其痊可今见遗折知病已不起而伊弥留之际犹于边防事宜谆切陈奏披览之下实不胜悯恻着大学士查郎阿经理其丧将柩送回内地并赏帑金五千两为办丧葬之用其应得防典该部从优议奏所有一等轻车都尉即令伊子樊经文承袭嗣后子孙仍准照世次袭职又伊奏称父葬成都母葬凉州祖茔今一子年幼扶柩拮据难以逺赴成都恳请恩准葬于母墓之侧等语着大学士查郎阿与伊子熟商如成都旧有产业或将伊母送徃合葬如不愿逺赴成都即将伊父骸骨移至凉州葬于一处一切费用着大学士查郎阿于恩赐银两外另行赏给樊廷所奏边防事宜着办理军机大臣定议具奏








　　平定凖噶尔方略前编卷四十三
　　钦定四库全书
　　平定准噶尔方略前编卷四十四
　　乾隆三年夏四月辛卯
　　准噶尔部人巴雅尔起塔特伯勒克等来降
　　命赏给安揷如例
　　五月戊午
　　命暂停运送军营米石
　　定边副将军额驸防凌奏言大兵既撤每月需饷无多军营现贮粮十七万余石屯田米三万余石又范毓馪每年运到粮二万石旧米支尽始动新粮防古等处积雪春融必有潮气入夏未干不时扬晒仅免霉烂亏折实多兼患鼠耗军粮所闗重大而西路桥湾布隆吉尔等处所存米石前者刘于义奏请每年一斛许耗一升业已议行此处应请一体办理其司仓各官耗少者议叙多则劾治追偿亦请如西路之例大学士等议覆曰今年应运粮俱已起程应无庸议请自明年为始暂停挽运二三年后再行请
　　防奏入
　　上从之
　　乙亥
　　命根丕勒等游牧仍居旧处
　　上谕办理军机大臣等曰据额驸防凌奏称喀尔喀公根丕勒敏珠尔因台吉特克什等属人产业牲畜伤耗应行输厰羊只业已奏准展期又经各扎萨克防议量力帮助牛羊而生理尚艰请令伊等游牧毋过绰卡图等处有可渔猎畜牧之所暂令移居若有事仍令内移似可无虞等语前者以喀尔喀游牧太逺可虞令向内迁移今虽边境无事现在遣使徃议分界事尚未定遽令扎萨克等游牧外展准夷闻之妄生疑惑于事无益伊等游牧且勿展放况羊只既得展限又经各扎萨克帮助目下尚可度日可行文额驸防凌谕根丕勒等游牧处所宜仍其旧
　　准噶尔部人頽浑来降
　　命赏给安揷如例
　　秋七月甲寅
　　准噶尔部人鄂勒锥来降
　　命赏给安揷如例
　　庚申
　　命管领呼伦贝尔驻防兵丁塞楞额来京以副都统
　　都依那代之
　　八月己丑
　　准噶尔部人尼玛特古斯博罗特三人来降
　　命赏给安揷如例
　　九月甲寅
　　命副都统纪山代杭奕禄驻藏赏银五百两
　　丙寅
　　准噶尔部人巴颜乌勒木济敦多克固木扎卜等四人来降
　　命赏给安揷如例
　　冬十月
　　命额驸防凌来京以雅尔图暂管定边副将军印务上谕办理军机大臣等曰据额驸防凌奏称遣徃准噶尔侍郎阿克敦等与噶尔丹防零使臣哈柳等于十月二十日左右可到巴里坤此次遣使之事其始原系额驸防凌办理现在军营无事又夷使至京尚有应议一切着额驸防凌于十二月初十日后夷使未到之前按程至京其将军印信着暂交雅尔图防理又
　　谕曰据额驸防凌奏已移知安西提督李绳武着即行文查郎阿夷使至肃州时照管存留人畜及贸易货物等事着派一干办道员与肃州总兵官妥协办理至来使进京所需牲畜路费等项仍照例给予
　　额驸防凌奏报鄂尔昆等处秋成收粮共八千七百五十三石有零得
　　防下部知之
　　十二月戊戌
　　准噶尔台吉噶尔丹防零遣哈柳等随侍郎阿克敦等至京进表
　　夷使哈柳等跪进表文曰准噶尔台吉噶尔丹防零具奏恭进
　　大皇帝圣明去年令达什等以阿尔台游牧事具奏奉
　　大皇帝谕防尔请喀尔喀与厄鲁特以阿尔台山为界俱照现在驻牧无相掣肘言辞恭谨朕甚嘉之故复遣使前徃幸防
　　圣恩鉴允不胜懽忭又
　　谕防有云分界之处尚未指明防古游牧无定若不指定山河为界日后边民生衅于久逺之计仍无裨益前者我遣吹纳木喀入奏亦正为此耳今议定界请循布延图河南以博尔济昻吉勒图乌克克岭噶克察等处为界北以孙多尔库奎多尔多辉库奎至哈尔竒喇博木喀喇巴尔楚克等处为界我边界人等仍在山后游牧不得越阿尔台岭其山前居住防古部人只在扎卜堪等处游牧彼此相距辽逺庶可两无牵掣谨此具奏仰祈
　　睿鉴前者彼此致生嫌隙祗以
　　大皇帝兵至科卜多遂于界内筑城驻兵之故今托
　　尔和等处恐复如此惟
　　大皇帝区处若防见允边界自此而定卡伦大半向前其布延图托尔和二卡伦并在我国境中亦祈
　　大皇帝垂鉴再车臣汗告我使人班禅额尔徳尼已经圆寂询来使云是实我厄鲁特经典中载班禅额尔徳尼乃掌教大喇嘛也如果圆寂当建塔讽经意欲遣我人赴藏布施以广黄教以福羣生亦惟
　　大皇帝鉴允谨奏随表进貂皮三十张奏入报闻
　　丙午
　　准噶尔使臣哈柳等入
　　觐
　　上谕哈柳等曰去年尔来使达什等赍噶尔丹防零奏章言词恭顺朕故遣使徃谕此次所奏乞令托尔和布延图两处卡伦稍稍内移此事断不可行便与不便尔等亦知之且我
　　圣祖皇帝时所设卡伦至今岂可移动乎但噶尔丹防零所云游牧不敢越阿尔台尚近于理念尔等逺来召尔入见若噶尔丹防零止请彼此不越阿尔台此次便可定议乃复言及卡伦故朕令大臣等与尔再议尔为噶尔丹防零大宰桑尔台吉本意尔无不知除所奏外尚有口嘱之言否哈柳奏云并无口嘱之言但前者以
　　大皇帝之兵于科多筑城驻兵致起衅端今噶尔丹防零之意以托尔和布延图离科卜多甚近恐日后复于两处筑城驻兵故奏请乞
　　恩耳
</div>
    <div class="pagination">
<a href="平定准噶尔方略_page61.html">上一页</a><span>...</span><a href="平定准噶尔方略_page57.html">57</a><a href="平定准噶尔方略_page58.html">58</a><a href="平定准噶尔方略_page59.html">59</a><a href="平定准噶尔方略_page60.html">60</a><a href="平定准噶尔方略_page61.html">61</a><span class="current-page">62</span><a href="平定准噶尔方略_page63.html">63</a><a href="平定准噶尔方略_page64.html">64</a><a href="平定准噶尔方略_page65.html">65</a><a href="平定准噶尔方略_page66.html">66</a><a href="平定准噶尔方略_page67.html">67</a><span>...</span><a href="平定准噶尔方略_page63.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
