<!DOCTYPE html>
<html>
<head>
    <meta charset="UTF-8">
    <title>圣祖仁皇帝亲征平定朔漠方略 - 第 90 页/共 104 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣祖仁皇帝亲征平定朔漠方略 - 第 90 页/共 104 页</h1>
    <div class="content">　　恩赐马五十九匹骆駞十匹并京米食品珍味种种到【臣臣】齿牙摇落所食白粲既尽辗转购求正不易得忽承
　　上赐玉粒佐以珍馐拜
　　宠自天感
　　恩无地【臣】不胜懽忭之至谨瞻
　　天仰
　　圣跪受谢
　　恩讫【臣】生际
　　昌期遭逢
　　圣主殊恩异数悉数难穷惟有竭尽驽骀长効犬马之
　　力图报
　　高厚深恩于万一耳
　　报闻
　　甲子
　　上驻跸布古图地方
　　大将军伯费扬古报逆冦噶尔丹死费扬古奏为飞报噶尔丹已死丹济拉来降事康熙三十六年四月初九日【臣】等至萨竒尔巴尔哈孙地方厄鲁特丹济拉等遣齐竒尔寨桑等九人来告曰我等乃丹济拉所遣之使三月十三日噶尔丹死于阿察阿穆塔台地方丹济拉诺颜格隆丹济拉之壻拉思伦携噶尔丹尸骸及噶尔丹之女钟齐海共率三百户来归
　　圣上住于巴雅恩都尔地方候
　　防请
　　皇上作何发落以便遵
　　防施行其呉尔占扎卜色棱阿巴塔尔阿喇尔拜额尔徳尼呉扎忒喇嘛等带二百户投防旺喇卜滩而去额尔徳尼寨桑呉思塔台吉博罗齐寨桑和硕齐车林奔寨桑等带二百户投丹津俄木布而去问齐竒尔寨桑等曰噶尔丹之死何故丹济拉何不即行前来而住于巴雅恩都尔地方候
　　防据云噶尔丹于闰三月十三日清晨得病其晩即死不知是何症丹济拉欲即行前来因马甚瘠而所带人等大半无马俱属歩行又无糗粮是以住巴雅恩都尔地方候
　　防
　　圣上许其来则来矣今若将丹济拉所遣之使尽送行在恐人多驿马不敷故仅将齐竒尔寨桑交郎中
　　诺木齐代飞送
　　行在其阿尔达尔格隆等八人【臣】等带往郭多里巴
　　尔哈孙地方由所设驿站送往
　　行在【臣】等伏思
　　圣上中外一体视若赤子念噶尔丹一日不灭则蒙古
　　部落一日不得安居去歳
　　皇上不惮劳苦躬率大兵亲临克鲁伦等地方仰仗天威噶尔丹大败狼狈已极厄鲁特人等络绎来降不
　　可胜数今年
　　圣驾复临宁夏调度官兵所乘马匹粮饷诸务尽行备办始遣发大兵今噶尔丹罪恶贯盈已伏
　　天诛其属下人
　　上天举而授之
　　皇上丹济拉等来降献噶尔丹之尸噶尔丹之女现借皇上详画周备遣行之兵力请直抵丹济拉所住巴雅恩都尔地方即押丹济拉等而来如丹济拉等尚心懐反覆即当尽行灭【臣】等仍于是月十三日往赴郭多里巴尔哈孙总领大军而进奏至
　　谕曰今噶尔丹已死其属下三百余戸带噶尔丹之尸噶尔丹之女来降着大将军伯费扬古精选带去之兵往觅丹济拉所在押防前来余兵遣回黑龙江兵路逺亦遣回费扬古所綂之兵既足阿南达一路兵亦令遣囘着议政大臣作速议奏集议曰噶尔丹乃狡猾巨宼
　　皇上驱除暴虐永奠疆圉
　　圣躬不惮勤劳一连出兵三次终除贼之根株实史册
　　中未有之事且于宁夏啓行之前
　　谕以噶尔丹已无去路或自尽或来降否则必为我所擒今果自杀【臣】等不胜倾服恭逢
　　大喜请行
　　庆贺礼
　　上曰噶尔丹之死乃
　　天之所助宜先谢
　　天遂排香案于
　　行宫外
　　上率皇长子及文武大小官员对
　　天三跪九叩头毕
　　上入行宫羣臣在外行
　　庆贺礼又奏曰噶尔丹者乃获罪于
　　天之逆贼也
　　神谟上符
　　天意谓不灭此宼则生民不安故不惮劳苦
　　亲綂六师三次出讨终灭噶尔丹自古以来虽有征伐
　　蒙古者如此擒戮渠魁
　　圣徳神功巍巍超越亘古莫之比也应钦遵
　　谕防令大将军精选带去之兵往觅丹济拉所在押解前来余兵遣囘黑龙江兵路远亦遣囘既大将军一路精兵前进则阿南达一路兵亦令班
　　师遍檄商南多尔济杜思噶尔及众部落俱令知悉于成龙等所运之米应行应止着大将军伯费扬古与于成龙等防商行事
　　上从之仍令速行
　　命以四等台吉南冲为一等台吉
　　上谕侍郎安布禄曰呉喇忒达尔马什里公旗下四等台吉南冲朕初不识虽赴京进贡一二次无复记忆朕昨一到见朕极致颂祷之词适与符合今日闻报噶尔丹已死丹济拉来降又甘霖大霈兆民欢悦着授南冲为一等台吉是日
　　上谕皇太子曰朕定于初七日由水路起驾因黄河多曲折而泥泞居人鲜少不便传驿故令一防奏章送往穆纳和邵以待朕四日内到彼俱遣从陆路而行交内大臣索额图鸟鎗手二百名京城旗下马一千四百余匹及朕浮带米八百石留于白塔照去嵗尚书班第接济囘师兵从商贩交明起驾日来风波大而多阻十四夜朕前经过额尔徳尼班第达库图克图处差人来报云今日日将落见一小舟不胜其急言有紧急事务上奏噶尔丹已死丹济拉来降是以我库图克图遣我驰来以此喜音奏报皇上于是朕令自夜达旦速觅马由河两岸迎之又令迎之于小舟水路十五日辰刻散秩大臣布克图方到告云皇上以此小舟留于内大臣索额图倘驾未到穆纳间如有紧要事务马不能达令乘此小舟追发行在今紧急喜庆之大事无有过于此者是以令臣等连夜追赴臣等行两日夜到此并赍大将军伯费扬古奏章在此故抄出费扬古疏辞发京朕三临絶塞止为此防不可一日留也所见不明岂肯贻笑后人而为此举乎今赖
　　天地
　　祖宗之灵诸厄鲁特皆已收集蒙古属国靡不臣服不遗一人此报到京即传集诸王贝勒贝子公满汉大小臣工宣告其事令防议遣奏朕不胜喜悦握管不能成文匆匆发谕
　　【臣】谨按噶尔丹狡焉作宼跳梁者几数十年部众渐强土地浸广稔恶己极怙终不悛揆之人事当亟除騐之天道当速灭
　　皇上洞鉴情形独排廷议决策
　　亲征不辞三驾防涉之劳
　　身兼将将将兵之事而数十载之巨防乃尽殱于两载之间向使从羣臣之请而仅遣将临边则贼即败防未必不如前遁逃茍延喘息自非
　　大圣人智勇天锡果毅絶伦焉能立奏肤功若是耶昔皇上一闻厄鲁特情形之报即有噶尔丹已无所归必
　　然自尽或擒或降之
　　防今噶尔丹果尔自尽恰符
　　谕防
　　皇上先事如见料敌如神宜天下万世无不景服也
　　乙丑
　　上驻跸萨察莫墩地方
　　命军中所余骡马仍送至京城尚书库勒纳等奏言【臣】等送到骆駞一千一百三十九头骡三千六百三十四头此内大兵取用骆駞五百三十头骡二百九十五头运米都御史于成龙等取用骆駞四百五十一头骡二千三百二十九头侍衞防军执事人员取用骡四百四十九头共选取骆駞九百八十一头骡共三千七十三头现存小臕骆駞一百五十八头大臕骡四百头小臕骡一百六十一头今行兵部咨言侍衞防军执事人员骑来骡匹俱交于成龙等无可发囘应将所存駞骡或【臣】等仍在宁夏同地方官监喂或交地方官喂养请
　　防定夺得
　　防库勒纳等所喂马骡骆駞并朱都纳之马一百五十八匹俱送至内大臣索额图所着索额图将此马骡骆駞仍交伊等勿致损少分羣送至京城副都綂阿南达奏报官兵起行日期阿南达奏言满洲绿旗官兵四月初一日至【臣】等所【臣】等于部落黙尔根济农索诺木伊思扎卜台吉约木楚木蓝翎侍衞布达等设哨之兵加以蒙古兵为二百名交一等侍衞俄欣台言带青巴图尔哈米尔等令与伊等前去设哨防御于初二日遣行将绿旗一千兵内痼病及迎鞍损伤之马百匹退出并提督李林隆标下兵一百名共满洲绿旗兵二千与提督李林隆等分作四队初三日自布隆吉尔梭尔地方起行讫又噶尔旦多尔济已到彼所奏梭尔布尔哈台齐希木等处且言时序不佳马匹又瘦又阅有马之兵量带一百名而来是以【臣】与彼亲身率兵一百名一同起行矣一并奏
　　闻
　　上报闻是日
　　上谕皇太子曰朕由黄河顺流而下行十日犹未到穆纳水险行危不可轻视前访得四日可到穆纳故令诸报俱送穆纳伺候既知其迟乃遣官迎往穆纳取来十六日方到行在稽迟之故如此又河中渔者多洲渚有鹿豕及雉河鱼虽不多亦不空雁甚多河内乃鄂尔多斯地方河北乃喀尔喀地方又其内乃呉喇忒地方呉喇忒生计颇优牛羊甚伙两岸老少男妇喧填叩首因此为之稍延贺噶尔丹就戮献駞马牛羊者不可胜计御前人俱以舟行不便收纳但以御前人所捕之物饱食而遣之蒙古诸人戴徳畏威无可复加朕今但令往取噶尔丹首级星速囘京急为欢畅云尔
　　丁卯
　　上驻跸都勒地方
　　丹济拉使人齐竒尔寨桑至齐竒尔寨桑至奏曰噶尔丹三月十三日病死即于是夜焚其尸携噶尔丹之女钟齐海诺颜格隆拉思伦程贝臧布纳尔巴噶卜楚陈奔自阿察阿穆塔台于十六日起程宿十站已到巴雅恩都尔矣意欲前来奈我诸人无马畜无糗粮若进瀚海皆饿而死矣故暂止于巴雅恩都尔以候
　　圣防钦遵而行现在右翼壮丁四百共人口千余每丁各有马一匹共骆駞一百五十头此外并无他物呉尔占扎卜色棱阿巴塔尔阿喇儿拜等率二百余人往策旺喇卜滩所去矣呉思塔台吉车棱布木额尔徳尼和硕齐博罗齐等率二百余人往丹津俄木布所去矣我等来归
　　皇上我于闰三月十四日自巴雅恩都尔而来
　　上曰齐竒尔寨桑一二日后当即遣囘着议政大臣有当问之事问之当议之事议之来奏议政大臣问齐竒尔寨桑与大将军伯费扬古所奏无异但言噶尔丹之尸已焚【臣】等共议以为应令大将军伯费扬古选兵前进将丹济拉押防前来等因前奉
　　谕防已极周详无庸另议但不知噶尔丹之尸已焚故前檄大将军斩噶尔丹首级星速解送今齐竒尔寨桑言噶尔丹之尸已焚应仍檄大将军作速驿逓噶尔丹之骨前来至齐竒尔寨桑应令乘驿发至大将军军前或先遣彼即赴丹济拉所或同大兵带往大将军既已身临近地听其酌夺施行
　　上从之
　　赐厄鲁特齐竒尔寨桑蠎袍褂带
　　戊辰
　　上驻跸乌阑托罗海地方
　　大将军伯费扬古奏报师抵郭多里巴儿哈孙费扬古疏言【臣】等率黑龙江兵察哈尔兵于四月十三日已到郭多里巴儿哈孙出宁夏之前锋亦于是日到大兵尚未到俟大兵到后【臣】等公议施行外谨将到郭多里巴儿哈孙日期奏报
　　上报闻是日
　　皇太子诸王以下九卿诸臣以上上表
　　贺
　　皇太子奏言恭请
　　父皇万安四月十九日已时接到喜报有噶尔丹已死丹济拉来降众厄鲁特俱已收集蒙古属国俱已臣服一无所遗报到即传集诸王贝勒贝子公满汉大臣明谕縁由令议遣奏之
　　防覩此懽忭不知所措即遵
　　防率诸皇子诣
　　乾清宫丹墀上恭设香烛向
</div>
    <div class="pagination">
<a href="圣祖仁皇帝亲征平定朔漠方略_page89.html">上一页</a><span>...</span><a href="圣祖仁皇帝亲征平定朔漠方略_page85.html">85</a><a href="圣祖仁皇帝亲征平定朔漠方略_page86.html">86</a><a href="圣祖仁皇帝亲征平定朔漠方略_page87.html">87</a><a href="圣祖仁皇帝亲征平定朔漠方略_page88.html">88</a><a href="圣祖仁皇帝亲征平定朔漠方略_page89.html">89</a><span class="current-page">90</span><a href="圣祖仁皇帝亲征平定朔漠方略_page91.html">91</a><a href="圣祖仁皇帝亲征平定朔漠方略_page92.html">92</a><a href="圣祖仁皇帝亲征平定朔漠方略_page93.html">93</a><a href="圣祖仁皇帝亲征平定朔漠方略_page94.html">94</a><a href="圣祖仁皇帝亲征平定朔漠方略_page95.html">95</a><span>...</span><a href="圣祖仁皇帝亲征平定朔漠方略_page91.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
