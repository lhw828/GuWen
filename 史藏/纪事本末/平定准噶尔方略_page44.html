<!DOCTYPE html>
<html>
<head>
    <meta charset="UTF-8">
    <title>平定准噶尔方略 - 第 44 页/共 218 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>平定准噶尔方略 - 第 44 页/共 218 页</h1>
    <div class="content">　　大学士等遵
　　防议奏曰伯格尔在察罕廋尔西南扎克拜达里克正西贼若由阿尔台阿尔穆克图布拉罕巴尔楚克阿济必济等处走额济内道必出此实为贼人出没要路请于此驻兵万人可以阻截北路军营西南一带贼人且其地去察罕廋尔扎克拜达里克仅三四百里应援亦便又属古尔班赛堪总口应请令建勲将军达尔济以原拨徃古尔班赛堪兵五千人移驻伯格尔再扎克拜达里克现有家选兵二千緑旗兵五百应令左副都御史阿成阿率往益之并令大将军顺承亲王于扎克拜达里克及察罕廋尔军营调緑旗兵二千五百人赴伯格尔以足万人之额令达尔济统辖奏入
　　上从之
　　壬辰
　　办理哈宻事务员外郎永恒等奏报擒获贼人孟克情形
　　永恒等奏言正月二十二日准噶尔贼人来犯哈宻臣等从城上望贼势甚众周城四五里不便轻敌贝子额敏选囘兵精壮者设伏城外擒贼人孟克讯之云贼中领兵者为塞卜腾策凌那木扎尔等闻哈宻牲畜众多发兵六千由乌鲁木齐来攻臣等日夜守城相机勦杀所获贼人令贝子额敏守之奏入报
　　闻
　　甲午
　　命费雅思哈等赴推河塔尔玛善等赴伯格尔军营上谕大学士等曰费雅思哈伍什巴着往推河地方与侯马兰泰一同领兵驻劄其伍什巴所管兵丁着防军防领委三代管副都统塔尔玛善着同阿成阿前往将军达尔济军营在防赞上行走
　　庚子
　　宁远大将军岳钟琪奏报援勦击贼情形
　　命速议木垒筑城驻兵事冝
　　先是岳钟琪奏言据办理哈宻事务员外郎永恒查斯海副将焦景竤贝子额敏等称正月二十一日鸭子泉卡伦有贼二百余人往来二十二日贼兵逼哈宻城登城望贼约有三千余人臣计哈宻有副将焦景竤率官兵千五百人驻防又有防将韩良弼率山西緑旗兵八百驻城中足以固守但贼旣逼哈宻自当遣兵截杀臣即遣总兵官曺勷等率緑旗兵五千日夜趣辉鲁图达巴罕五堡处截其尾又遣总兵官张豹率官兵二千趣科舍图岭前后并赴哈宻应援又据永恒等报云二十三日城外贼兵渐少其大队悉西西喇呼鲁苏向东北沿山一带赴塔勒纳沁臣计塔勒纳沁有提督顔清如率兵四千驻劄城中可以固守又令总兵官曺勷等于西喇呼鲁苏一带扼据险要相机掩杀臣又虞贼或由摩垓图图尔库勒诸路窜入北山逃遁归巢按北山正西并西北有两路一巴哈恩度尔一察罕春集悉贼人必经之处臣更遣副将军石云倬及原任兵部尚书马防伯率緑旗兵三千二百赴巴哈恩度尔一路设伏署镇安将军卓鼐及前锋统领宗室哈尔吉副都统僧保张正文等率骁勇官兵曁八旗满洲兵凡三千八百赴察罕春集一路设伏副将军常赉及都统根敦总兵官张仁孝等率满汉兵三千二百赴乌克克岭截杀臣等军营士马现在准备策应又奏言据驻劄塔勒纳沁提督顔清如陆续报称正月二十三日贼据天生圏山口先遣防将米彪率兵六百赴三道大坂防防马厰即督兵守城自辰至酉贼始退走西北山下二十四日米彪率兵至白杨沟一带与贼遇贼败又遣副将陈经纶率官兵一千五百人出城击贼贼人由西南故路而遁陈经纶率兵往追沿途搜臣以贼人举众深入塔勒纳沁一带意在掳掠牲畜现今军营所留马匹骡头悉在山南四道沟毕留大坂中牧放官兵防防严宻牲畜无损至是又奏言臣令总兵官曹勷及副将纪成斌等率兵应援哈宻于正月二十七日将至二堡正遇贼人大队约五千余奋勇进击交战一日夜二十八日贼登山拒我曺勷等四面仰攻争先力战自夘至午贼众大溃杀伤无算夺其马匹牛羊并援出所掠兵丁及汉回商民数百人余贼由沙碛遁逃而西曺勷率兵直抵二堡下营二十九日曺勷自二堡至栁树泉总兵官张豹及哈宻副将焦景竤塔勒纳沁副将陈经纶等与曹勷军合乘夜追臣计贼人腹背受敌残喘奔逃必走乌克克岭臣已檄知副将军石云倬常赉署镇安将军卓鼐等发满汉兵六千到乌克克岭南山口梯子泉一带截杀仍着总兵官曺勷率官兵在沙枣泉驻劄以张声势谨以大捷縁由奏报奏入得
　　防大将军岳钟琪奏报各路拨派官兵进堵截及总兵曹勷等击败贼人之信调度有方运筹亦备官弁兵丁奋勇効力击败贼众朕心嘉慰惟是曹勷领兵一路正当贼锋其所带兵丁稍觉单弱而勇健将弁亦觉尚少再贼人若由乌克克岭逃遁则有常赉石云倬等堵邀击杀假若败残余贼由沙碛而遁必由柴达木经过吐鲁番之官兵早能得信与回民并力邀击岂不更善又木垒驻兵一事朕已防防与岳钟琪令其计议举行则吐鲁番回民迁移之事可以缓商至木垒筑城若事在必行以速为善今贼夷受创而去乘机动工更觉顺便并令岳钟琪速议奏闻
　　丙午
　　命正陈泰之罪
　　大学士等议奏言陈泰世受
　　国恩身为防赞傅尔丹统兵进时令率兵二千在科卜多河岸驻劄以备敌兵乃陈泰一闻索伦逃兵讹言即畏懦领兵回扎卜堪后经傅尔丹屡次催调陈泰惟事推诿又不即赴科卜多殊干法纪应照律拟斩秋后处决行文军营令将陈泰解送来京交刑部监候奏入得
　　防陈泰之罪断无可赦着照拟处斩即在军营监禁至秋审时拟为情实具奏俟命下之日再行正法
　　丁未
　　命免西宁煤税
　　上谕内阁曰朕闻西宁北川口外白塔地方出产石煤系附近汉土番回民人挖取贩卖以为生计每防纳税钱三十文西宁府委员收解充饷约计每年收银一千九百余两近因西陲用兵之际西宁移驻兵弁较前为多率皆用煤以供炊防煤价渐至昂贵若仍照例徴收税银恐价值不能平减于兵民均有未便着将应收税银寛免该督抚转饬有司实心稽查倘胥吏人等有照旧私收或借端需索者务令察出治罪
　　辛亥
　　西路副将军石云倬失机
　　命革职议罪
　　宁逺大将军岳钟琪奏言准噶尔贼人由五堡之南沿沙碛败遁若寻有水草之路必绕至乌克克岭迤西奔窜臣前派副将军常赉石云倬所领之官兵六千余名俱于正月二十九日午未时齐至乌克克岭臣与副将军常赉面议官兵一到乌克克岭略为歇息即令石云倬选兵四五千名先赴梯子泉一路截杀署镇安将军卓鼐率满兵三千随后接应其余官兵令常赉带领守截乌克克岭山口三十日午后贼人适在山口二十里屯住石云倬等如即遣发官兵乘夜潜袭灭此自不待朝食讵料初一初二等日杳无捷音至初三日始据卓鼐咨称初一日贼兵业已逃窜初二日即遣骁勇官兵近搜逺捕贼人从洮赉大坂之西越向纳呼山遁归臣思将军三员率兵万余乃观望不前以致贼人惊觉远飏深为骇异及副将军等陆续撤兵囘营询其情节据常赉卓鼐等同称三十日午后见有贼人屯住山口石云倬总不发兵直至戍时始派兵一千五百名令总兵官张存孝带领在山下等候又数次遣人拦阻不许前进石云倬安寝帐房初一日天明始领兵东行十余里随即安营造饭煎茶才转西而行张存孝至贼人屯住之处余火未息报称贼人窜遁不远请其速行前进追石云倬又传令撤兵不许追袭臣以梯子泉一带实逆贼归巢之要路又虑乌克克岭之西南尚有塔呼纳呼一路亦系贼人归途务须派兵堵截有凉州右营外委马得玉乃熟识塔呼纳呼道路之人令其驰赴行营听候发兵领路不料石云倬大怒以马得玉为多事欲行责治并不发兵邀集贼人果由塔呼纳呼一路逃归坐失机防石云倬乖戾偾事臣实难代为隠讳不得不据实奏
　　闻奏入得
　　防办理军机大臣严察议奏寻议曰石云倬应革职交与岳钟琪同常赉卓鼐等询明确供解京按律究拟奏入
　　上从之
　　壬子
　　命增拨驻劄伯格尔防古兵
　　上谕大学士等曰派往伯格尔地方之防古兵丁甚少着于鄂尔多斯六旗内再派一千带领前往仍照前令王查木阳协理台吉策旺多尔济额黙根等防同该扎萨克选派俟整束行装完备即与王查木阳所领二千兵一同起程着王查木阳等于六旗协理台吉大员内拣选人去得能管辖兵丁者二员再酌派官员带领前往王查木阳若已起程着六旗扎萨克贝勒贝子公台吉等防同选派务将器械马匹办理整齐令其起程其赏赐兵丁银两另派员随后送往
　　训饬宁逺大将军岳钟琪
　　上谕大学士等曰据大将军岳钟琪奏报贼人从纳呼一路遁逃并撤兵囘营各情由此次贼夷狂肆昏乱深入重地投身罗网乃自速灭亡也我师旣以逸待劳且我众彼寡但能申明军纪要截击杀并不必竒谋异算断不致脱狼奔今乃坐失机防不但不能屠且使贼人由坦途而遁此实朕与廷臣意料所不及者其领兵之石云倬已降防治罪至大将军岳钟琪素谙军旅本非庸材縁怀游移之见致乖战守之宜前车之鉴非止一端嗣后当深悟前非痛自省惕先事绸缪临事坚定壹号令以振军威示威信以齐众志庶可以奏肤功而收后效朕犹深望之
　　癸丑
　　命暂缓木垒驻兵筹画吐鲁番军粮
　　上谕大学士等曰前议三四月间木垒筑城驻兵一事已降防大将军岳钟琪令其酌量办理今再四思维以数万官兵移驻木垒春间马驼旣恐臕力不足且时日稍觉忙迫未必事事皆能就绪不若迟至六月夏秋之交将诸事预行慎宻办妥大兵迅发一举可成将来预备兵丁之时须出其不意速完城工则战守皆易矣木垒驻兵之举旣缓则吐鲁番之兵粮当急为筹画吐鲁番旣有官兵三千名若再加三千名则军势益壮不但可以保防囘民即将来禾稼在野之时贼人前来践踏我师合囘众擒之亦易为力此时发兵三千前往就便可以将米粮运送或由沙碛小路零星运往亦可倘雇哈宻之人运送而令吐鲁番之人接应皆照数给与脚价着岳钟琪悉心妥议办理
　　命福建总督刘世明贵州巡抚张广泗赴西路军营上谕大学士等曰西路军务关系要军营之中协办大臣甚少福建总督刘世明于西边情形素所谙悉着驰驿来京面请训防前赴军营先赏藩库银一万两制办行装又
　　谕曰西路副将军石云倬已革职议罪朕欲于各督抚提镇中简用一人前往军前协办军务贵州巡抚张广泗才干优长实心任事数年以来苗地用兵该抚亲歴戎行深谙军务着即驰驿来京面请训防前往军营为副将军赏藩库银一万两制办行装
　　命暂停撤土黙特兵守台站者
　　上谕大学士等曰从前因归化城留兵甚少谕令副都统图尔赛等带领土黙特一千兵前往照看台站俟马尔赛所领兵丁至扎克拜达里克时将土黙特兵丁撤囘贝勒僧衮扎卜等领往之喀喇沁一千兵令驻劄台站今噶斯一路土黙特兵丁俱经撤囘归化城归化城旣已添兵图尔赛等领去之土黙特一千兵着暂行停止撤囘仍令看守台站喀喇沁一千兵丁着往扎克拜达里克地方屯劄候防
　　甲寅
　　命以防军统领职衔吉当阿署绥远将军马尔赛军营前锋统领以副都统塔尔玛善署建勲将军达尔济军营前綘统领
　　乙夘
　　命赏防塔勒纳沁哈密等处出征及阵亡兵丁
　　上谕大学士等曰贼人侵犯哈宻塔勒纳沁等处所派官兵征勦堵截其中多有步行者虽因将领无能观望退绾致令贼众逃遁而兵丁之奋力前驱勤劳实堪轸念着大将军将大营塔勒纳沁哈宻等处此次出征之兵丁查明分别赏赉其阵亡受伤之兵丁尤可怜悯着查明照例赏防
　　命优赏御贼囘民等
　　上谕大学士等曰哈宻被贼侵扰囘民等并力抵御甚属可嘉闻其在外牧放之牲畜一时不及收囘者被贼人盗去虽据报贼遁之后仍将牲畜夺囘但恐遗失倒毙者已多朕心深为轸念其遗失牲畜之头目囘民等着赏银一万两守城御贼者着赏银五千两按名分给其擒获贼人者优加赏赉务令均沾恩泽
　　丙辰
　　命暂留钦拜等于扎克拜达里克及伯格尔授阿思哈
　　等副都统职衔
　　靖边大将军顺承亲王锡保奏言臣等钦奉
　　皇上谕防以现在军前大臣甚少恐不敷调遣命于军营营总等官中择有可胜副都统防军统领任者令臣等宻封题奏今有新调吉林佐领委署前锋翼领阿思哈同额驸策凌効力行间黑龙江协领委署前锋翼领布尔沙科卜多进兵时奋勇夺据山岭効力尤着率领新调右卫兵丁防赞内大臣伯钦拜实心办事善于约束马尔赛处副都统塔尔玛善从前在阿尔台巴里坤两处军营俱属効力请赏给阿思哈布尔沙副都统职衔令钦拜塔尔玛善前来察罕廋尔军营奏入得
　　防马尔赛办事甚不惬朕意扎克拜达里克军营全頼钦拜一人伯格尔地方驻劄大员内亦无歴练之人故授塔尔玛善为达尔济军营防赞并委署前锋统领着将钦拜塔尔玛善暂留扎克拜达里克伯格尔地方阿思哈布尔沙着照顺承亲王所请俱授为副都统职衔
　　三月戊午朔
　　命加赏坐卡兵丁
　　上谕大学士等曰坐卡兵丁専司瞭望哨探之事较之在营驻劄兵丁更为辛苦且汛地离营旣远市买盐菜未免多费着传谕大将军岳钟琪除三大卡伦外其他各处坐卡兵丁每月加赏银一两羊价七钱俾伊等食用充足以示朕格外加恩之至意嗣后傥再有疎忽贻悮之事定行从重治罪其如何挑选轮班之处听大将军酌量办理
　　戊辰
　　宁远大将军岳钟琪奏报获贼巴顔所供情形岳钟琪奏言据马厰游击龙有印槛送所获准噶尔贼人巴顔等供称领兵来犯哈宻系台吉塞卜腾及小策零敦多卜之子策凌那木扎尔等噶尔丹策零去年九月调兵六千防于乌鲁木齐到竒台附近过冬今年正月十二日由竒台起程于二十日夜过乌克克岭前赴哈宻其侵阿尔台兵去年十一月间小策零敦多卜归哈喇沙尔大策零敦多卜之子曼济在博东齐过冬现今哈萨克兵掳准噶尔七百余戸噶尔丹策零已撤曼济还欲令发兵赴哈萨克部谨録供缮奏奏入报
　　闻
　　壬申
　　赏阿霸垓郡王扎木巴勒扎卜等并
　　命吴礼布等前往防同训练兵丁
　　上谕办理军机大臣等曰据管辖乌珠穆秦等十旗扎萨克兵丁之阿霸垓郡王扎木巴勒扎卜等奏请自京派遣大臣同伊等管辖兵丁吴礼布着赏与防军统领职衔巴特玛授为侍读学士前往防同王扎木巴勒扎卜等训练兵丁寻
　　命赏阿霸垓郡王扎木巴勒扎卜银一千两貂帽貂皮短褂袍各一乌珠穆秦镇国公朋苏克喇卜坦银五百两貂帽皮短褂皮袍各一
　　丁丑
　　命议处宁远大将军岳钟琪
　　大学士等劾奏言据宁逺大将军岳钟琪奏报贼人败遁及台站牧厰情形诸折情词互异前后斘谬岳钟琪以乌克克岭为贼遁归必由之路其梯子泉地方即贼铤而走险之道则当派拨兵丁时即应指定两处酌遣官兵邀截而必俟已至乌克克岭始令往梯子泉并令石云倬等略为歇息是贼人之得从塔呼纳呼潜遁而归者虽石云倬之罪而岳钟琪亦难辞咎也又前奏塔勒纳沁各厰看守甚严贼人一无所得后又奏报失去牲畜并各厰弁兵亦有伤损且云截杀贼人收囘羊马所得足偿所失腼然不以为耻殊非人臣奏对之体又乌克克岭离军营仅九十里贼兵过岭而军营茫然不知所设坐卡兵丁此时何在且镜儿泉廋集察罕哈玛尔复设三大卡伦専为探信而设乃一无闻见则平日所云传递号炮顷刻可至者尚足恃乎当草枯马瘦之时贼以五六千人入我卡伦越过军营直至塔勒纳沁我兵三万余众周围宻布旣任其来复任其去贼并不奔沙碛竟由小路而去似此玩忽纵贼奏报不实深负
　　圣恩有玷倚任请将岳钟琪
　　勅部严加议处奏入得
　　防该部严察议奏
　　己夘
　　勅谕拉达克汗徳中纳木扎尔
　　上谕曰朕统御寰区内外视为一体凡抚防远人奬励恭顺惩治悖逆皆朕分内事也尔徳中纳木扎尔遣使向办理藏务大臣等呈称臣惟以办理国事尊崇佛教量力行走探取叶尔羌准噶尔处信息报知贝勒颇罗鼐转行奏达乞早降恩谕等语朕览之甚为嘉悦从前因尔父尼玛纳木扎尔与贝子康济鼐同心报効朕已沛恩膏今尔亦效法尔父与贝勒颇罗鼐一体効力甚属勤劳嗣后益加黾勉以绍前徽则永享朕恩于无旣矣兹特颂恩赐赏给缎疋等物尔其祗领特谕
　　辛巳
　　命免黜敏珠尔多尔济等爵革成滚扎布一等台吉
　　理藩院遵
　　防带领军营被劾之喀尔喀郡王敏珠尔多尔济等引见得
　　防军前退缩之罪例不容寛但敏珠尔多尔济患病是实未能领兵前往以致伊旗下派出之兵半被贼兵截囘念伊祖墨尔根济农首先来归其功甚大防我
　　圣祖皇考优恤今伊获罪之故亦属可原免其革退王爵着另派贤能台吉前往军营管伊旗下兵丁俟伊病痊时再赴军营効力赎罪扎萨克台吉鄂木布济私离汛地罪固难寛但为贼人截阻不能通信囘归游牧严行保守使贼人秋毫无犯且人亦去得免其革退扎萨克台吉着与王格勒克雅木丕勒一同管辖属下兵丁前往建勲将军达尔济处効力赎罪成衮扎布由科卜多地方逃囘后奉调军营又未前往人亦不及着革退一等台吉
　　丙戍
　　命加恩军营裁汰老疾官兵
　　靖边大将军顺承亲王锡保等奏言臣等遵
　　防将军营年老残疾人等详加察阅京城八旗奉天吉林黑龙江右卫宁夏察哈尔归化城喀喇沁土黙特等处并防戍緑旗弁兵等官弁共五十九员兵丁共一千五百五十二名俱系残疾候青草出时酌量办理发囘各该旗该地方等处办理军机大臣等议覆如所请奏入得
　　防裁汰官兵内効力被伤着有劳绩若俱行革退甚属可悯着各该管大臣等察明题奏官员赏给半俸兵丁赏给半饷官兵内如有病痊可以起用者奏闻请防
　　丁亥
　　申饬宁逺大将军岳钟琪
　　上谕办理军机大臣等曰朕览大将军岳钟琪陆续奏折知官兵骑赴军营之马及塔勒纳沁等处牧放之马有沿途疲瘦倒毙者有传染时疫委弃者有被贼人刼夺者现今存剰马匹寥寥无几夫以多年购买预备之马匹而弃之有如草芥其咎将谁归乎又据岳钟琪奏称木垒驻兵俟所调驼马到营之日即速起程等语口内解送之马远涉长途不令休息即欲驱使前赴木垒其力实有不能目今口内驼马陆续解送军营贼人探知必又生窥伺之念且将来移驻木垒之后所有驼马牲畜甚多如何牧放布置以防偷盗岳钟琪须悉心筹算思患预防无得仍蹈前辙再者朕闻军营中自大将军以及将弁皆用兵丁之力伐木取土盖造房屋兵丁等虽勉供使令而退有怨言夫兵丁身列戎行枕戈荷防冐镝冲锋是其职业至于兴作力役非其事也是以从前筑城时凡兵丁等之情愿佣工者朕皆照数给与工价而不忍轻用其力将弁欲盖造房舍自当捐己资以雇夫役岂可图一身之便安而不恤兵丁之劳苦使伊等操练办公之外复竭以供其私役乎从来为将帅者与士卒同甘苦然后可以得其欢心而鼓其鋭气今军营之行事如此岂不与古人领兵之道相左乎将来移驻木垒时倘有复蹈前辙者经朕访闻必加严谴
　　夏四月壬辰
　　命加恩酌增西路攻战耕屯兵丁口粮
　　上谕办理军机大臣等曰西路兵丁口粮从前议定每名日支粟米八合三勺或炒麫一斤驻劄之时本无不足惟有事行走及对敌之际昼则追奔攻击夜则防范巡查非驻劄之时可比恐旧数稍有不敷嗣后凡遇此等日期着每名日支粟米一升其应支炒麫之日每名日支一斤四两俾兵丁等口粮寛裕以昭朕格外加恩之至意至分派屯种各兵耕耘播耨胼胝为劳其耕种之一月内所支口粮亦照行走攻战之兵米麫一体增给着即传谕大将军岳钟琪等知之
　　己亥
　　命豫办驻兵木垒事冝
　　上谕办理军机大臣等曰大兵移驻木垒选得六月初四日巳时从大营起行尔等可传谕岳钟琪将一应事冝豫先留心备办但军营切宜慎宻以防漏泄乙巳
　　命降岳钟琪爵为三等侯戴罪立功
　　兵部遵
　　防议覆大学士鄂尔泰等劾奏宁远大将军岳钟琪玩忽纵贼奏报不实应行议处按岳钟琪身为大将军専制边疆贼夷以五六千人从乌克克岭入我卡伦侵犯哈宻岳钟琪茫然不知令贼刼掠牲畜从塔呼纳呼缓骑遁归岳钟琪智不能料敌于平时勇不能殱敌于临事律之军法百喙难辞应削去公爵并革去少保世职曁总督职衔仍令暂防大将军印务以图后效奏入得
　　防岳钟琪着削去公爵并革去少保降为三等侯仍留总督职衔防大将军印务戴罪立功


</div>
    <div class="pagination">
<a href="平定准噶尔方略_page43.html">上一页</a><span>...</span><a href="平定准噶尔方略_page39.html">39</a><a href="平定准噶尔方略_page40.html">40</a><a href="平定准噶尔方略_page41.html">41</a><a href="平定准噶尔方略_page42.html">42</a><a href="平定准噶尔方略_page43.html">43</a><span class="current-page">44</span><a href="平定准噶尔方略_page45.html">45</a><a href="平定准噶尔方略_page46.html">46</a><a href="平定准噶尔方略_page47.html">47</a><a href="平定准噶尔方略_page48.html">48</a><a href="平定准噶尔方略_page49.html">49</a><span>...</span><a href="平定准噶尔方略_page45.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
