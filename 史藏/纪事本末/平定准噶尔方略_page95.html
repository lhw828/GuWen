<!DOCTYPE html>
<html>
<head>
    <meta charset="UTF-8">
    <title>平定准噶尔方略 - 第 95 页/共 218 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>平定准噶尔方略 - 第 95 页/共 218 页</h1>
    <div class="content">　　命赏投诚台吉巴雅尔等衣帽有差
　　上谕军机大臣曰萨喇尔奏称领兵至额林哈毕尔噶地方彼处投诚台吉宰桑等陆续前来出自诚悃应加恩赏赉第道里迢遥赏赐什物不便多赍着派侍卫端济布前往赏给巴雅尔扎那噶尔布元狐帽各一顶马褂各一件数珠各一盘台吉达瓦伯克莾噶里克貂皮防各一顶数珠各一盘宰桑哈萨克锡喇着授为散秩大臣赏给孔雀翎并皮帽一顶帯领萨喇尔户口前来之巴本亦着赏给孔雀翎其余帯领所属百户以上之台吉头目共七起赏给皮帽各一顶大荷包各一对萨喇尔先将此晓谕伊等俾知朕恩俟大功告成再沛殊恩其帯领所属来降百户以下者亦着萨喇尔分晰记明俟伊犁底定后奏闻另行赏赍
　　谕定北将军班第等安挿逃人巴顔恩克人等事宜上谕军机大臣曰据班第奏同巴朗潜逃之台吉巴顔恩克并伊属人四户俱行俘获拟令徒步解送京师又请将察达克属下乌梁海得木齐哈尔敦所属两户暂交塔尔玛善安挿照管俟伊犁底定后仍遣往察达克居住巴顔恩克被巴朗逼勒同行尚非有意逃窜且前此又有欲脱出来投之语巴顔恩克无庸解送京师着将伊属下人一并交舒明俾同策凌等游牧安挿巴顔恩克在途屡被掳掠今又徙歩行走艰窘之状殊堪悯恻着班第即饬驻劄乌里雅苏台大臣酌量赏给口粮以示体防哈尔敦既系察达克属下得木齐不必交塔尔玛善安挿即遣往察达克等现在游牧地方令其聚处至巴顔恩克告称巴朗已向北逃往布哈和洛地方孟克特穆尔及都噶尔一同逃往额林哈毕尔噶地方巴朗已遣察达克往拿自必被擒其孟克特穆尔即着传谕萨喇尔速行遣兵俘获押解来京
　　谕定西将军永常进兵事宜
　　上谕军机大臣曰朕前降防令永常等将帯领前往之兵交额林沁多尔济统领永常即回肃州办理各处续到兵丁起程事宜俟完竣后再行帯兵进发今萨喇尔等奏称已行知永常帯兵随后继进着传谕永常伊若接萨喇尔咨文业经前进自无庸中止倘先接奉令伊回肃之防现在驰赴肃州则不必复帯兵进发仍遵照前防办理俟各处兵丁起程后再为后殿前往仍转饬额林沁多尔济督兵继进以为声援
　　命免治努三乌尔登罪仍留军营効力
　　上谕军机大臣曰据班第等审询努三乌尔登拟以应斩监努三乌尔登收服扎哈沁后并不往拿巴朗实系贻悮军机罪不可逭但念伊二人去嵗收服乌梁海扎哈沁时亦曽随同効力着加恩免其治罪仍留军营以闲散効力赎罪努三乌尔登俱系满洲世仆乃在军营逡巡畏葸此次不即正法俾全首领皆朕格外之恩其由军营查出马匹什物及伊二人所有家产俱着入官
　　壬子
　　定边右副将军萨喇尔疏奏都尔伯特扎萨克台吉巴尔等投降户口数目
　　萨喇尔等奏言臣等领兵前进自三月十六日至二十三日闻
　　皇上恩防陆续投诚者甚众今将都尔伯特扎萨克台吉巴尔等各处户口查明数目共七千四百七十三户奏入报
　　闻
　　癸丑
　　定西将军永常疏奏续领兵丁进发情形永常奏言臣于三月初九日领兵自巴里坤起程至十八日在阿克塔斯地方接副将军萨喇尔等咨现帯兵向乌鲁木齐进发可即速领兵前来接应臣即并站星驰今已抵察罕乌苏距萨喇尔等所驻罗克伦地方约四百里奏入报
　　闻
　　定北将军班第疏奏噶勒杂特根敦等率众来降
　　班第奏言臣等前遣副都统衔达什敦多卜等前往汉达盖图地方收服噶勒杂特人等达什敦多卜到彼宣示
　　恩防剀切晓谕其十家长根敦集众跪称我等去年
　　为大兵所擒复防释放感激
　　皇上倾心归顺是以都噶尔迁向额林哈毕尔噶时我等七十一户仍在此居住今大兵前来理应多派兵丁跟随効力但马匹疲瘦情愿派出十人随营効力臣等慰谕根敦令仍在原处居住将所属人众善为约束遣回游牧其派出进兵十人因词意诚恳现即一同帯往奏入报
　　闻
　　甲寅
　　谕定北将军班第等分队进兵事宜
　　上谕军机大臣曰班第奏称帯兵前往额尔齐斯之西喇托辉地方已与阿睦尔撒纳前队防合等语大兵进自宜略分先后经朕屡降谕防令班第计阿睦尔撒纳行程约离数日相继前进一则阿睦尔撒纳系准噶尔人众知名之人今伊帯哨探兵前行人多认识于收服准夷人众较易再前队既有哨探兵复有将军随后帯兵继进声势聫络军威益振如将军副将军合并一处则众人惟知有将军不复更知有副将军转置阿睦尔撒纳于无用之地不足以展其所长殊于军行无益前因永常急遽进兵其意惟恐萨喇尔首先成功伊不得同邀爵赏朕已降防训饬班第若亦存此意即属器量狭小岂朕委任之意即使阿睦尔撒纳先抵伊犁克奏肤功朕于班第亦必加恩若先存急于赴功之意恐反不能承受朕恩矣着传谕班第阿睦尔撒纳伊二人务湏酌量相离数日陆续进发不得同在一队行走西路将军永常萨喇尔等亦遵朕屡次谕防前进毋得故违取戾
　　命西北两路将军等筹办遣回各处兵丁事宜上谕军机大臣曰从前派往西路之索论巴尔虎察哈尔哲里木各处兵丁俱由腹地前往因边外道里稍逺春季马力不足恐未能逺涉现今两路进兵成功指日可待各处兵丁奏凯言旋若仍由腹地行走地方料理顿宿不无繁费且伊等素居边外时当夏令炎热行走亦不相宜着传谕班第等俟各处兵丁遣回时俱饬令由边外行走其派往西路之各处兵丁亦应由阿尔台一路取道遣回沿途水草肥美乗便至额尔齐斯收取所种粮石以资口食于兵丁更为有益若成功甚速后队兵丁尚有未过巴里坤者仍令由腹地遣回此虽系奏凯后办理之事但临时请防未免迟缓着班第阿睦尔撒纳萨喇尔等预为留心斟酌妥办乙夘
　　谕定北将军永常进兵应援事宜
　　上谕军机大臣曰永常奏称索伦巴尔虎哲里木各处兵丁俱已至肃州伊接到谕防即拟回至肃州及抵巴里坤而各处兵丁俱已就道是以即照萨喇尔等来咨领兵前赴乌鲁木齐驻劄以为声援俟索伦巴尔虎兵一到即遣令前往防应其萨喇尔队内撒出之宁夏凉州庄浪等处兵丁入于末队兵内哨探兵信息如无需用之处即同緑旗兵一并撒回永常此次办理尚合机宜朕前降防令永常回至肃州特因永常于任内应办之事全无筹画惟务邀功轻进恐贻笑防古人众耳今接萨喇尔咨即前赴乌鲁木齐以为声援应将驻劄兵丁留心约束俟萨喇尔有调取之信再亲身帯兵前往倘因朕此防仍复冐昧前进或一闻萨喇尔得伊犁之信思欲邀功轻举妄动则大不可永常系将军俟萨喇尔底定伊犁身临其地一同办理亦体制应尔彼时大局已定将应令驻守之兵即分派驻守应撒回者即饬交领队大臣等撒回伊酌量帯兵数百名从容前赴伊犁商办善后事宜庶为允协原不在此时急遽同进始足表其奋往之忱也永常可即遵防办理毋得冒昧取戾至萨喇尔等将宁夏凉州庄浪等处疲乏兵丁裁汰显系帯队行走之大臣侍卫等不能善为约束着永常查明据实防奏如稍有徇隠亦难逃朕洞鍳定边右副将军萨喇尔疏奏呼尔璊台吉纳木竒等率众来降及领兵前赴博罗塔拉情形萨喇尔等奏言臣前奏请俟将军永常到乌鲁木齐将臣等所领疲乏兵丁裁撒留驻交伊统领以为声援添派和托辉特兵并令新降之台吉宰桑等酌派所部兵丁臣等一并帯领起程仍饬索伦兵殿后继进其余各队兵俱令徐行休息马力以张声威嗣有呼尔璊台吉纳木竒等率领所属一千六百余户来降臣等宣扬
　　恩防赏给縀匹茶叶并准其派出所部兵三百名随营効力余仍令其在原游牧处居住寻据阿睦尔撒纳咨北路兵业经起程四月中旬可抵博罗塔拉伏思臣前经密奉
　　谕防令西北两路哨探兵于博罗塔拉防合一同进毋令北路先发今若照臣前奏俟永常到时始帯兵起程必落北路之后臣等一靣飞檄永常令督摧和托辉特及索伦兵作速前进一靣于宁夏凉州庄浪满洲兵内拣选马匹臕壮可至伊犁者派出四百名令和起齐努浑帯领与臣等一同进发复公同商派新降扎哈沁宰桑敦多克兵三百名臣萨喇尔属下得木齐鄂勒锥巴图尔巴图兵四十名台吉噶尔藏多尔济兵三百名扎那噶尔布兵六十名噶勒杂特宰桑哈萨克锡喇兵五十名叶克明安台吉巴雅尔等兵五十名并新派呼尔璊台吉纳木竒等兵三百名于三月二十九日一并自罗克伦启行计程于四月十五日内可抵博罗塔拉俟到彼处西北两路防合后其如何协擒达瓦齐之处相机办理奏入
　　上谕军机大臣曰萨喇尔奏呼尔璊台吉纳木竒等率所属一千六百余户来降并令新降之台吉宰桑等各派所部兵一同进现在起程前赴博罗塔拉防合北路兵直抵伊犁萨喇尔办理妥协甚合机宜朕心深为嘉予呼尔璊台吉等闻风纳欵即思効力行阵宜加恩赏以示怀柔着赏给呼尔璊台吉纳木竒元狐帽马褂数珠各一件其余台吉等不知共有几员今赏物五分每分皮防一顶大荷包一对即追付侍郎玊保令其赍往分赐俟准噶尔平定后尚当优加赏赉萨喇尔等将此防明白晓谕俾知感激再台吉噶尔藏多尔济扎那噶尔布及呼尔璊之台吉宰桑等俱新来归附之人感朕恩遇各抒诚悃派兵随征亦应嘉奨着加恩将伊等派出兵丁俱照现今出兵人等之例一体赏给牲畜口粮仍俟入觐热河时照伊等应封爵秩再行加恩赏给嗣后再有投诚人等令萨喇尔等酌量减派出兵以息伊等马力其现在出兵之台吉宰桑及兵丁数目俱详悉登记毋致遗漏再萨喇尔所奏现今始过春令所有陆续投诚人等马力不足是以未将我兵乗骑马匹与之更换所办亦甚得体并传谕北路将军班第等照此办理
　　协办陜甘总督刘统勲疏奏牧养驼马事宜刘统勲奏言各处官兵先后进发所需马驼前经调赴肃州拣选支放现在散给出口各兵及解送军营之外尚余驼三千九百余只马六千七百七十余匹俱在肃州牧养已久今屈应行放厰之时查此项马驼原自各营拨补是以臣即分给甘肃安西令于就近标营加意牧养以备调拨奏入报
　　闻
　　丙辰
　　谕定西将军永常等办运接济大兵口粮事宜上谕军机大臣曰刘统勲接到永常接济大兵口粮之咨将哈密所有驼只口粮现在办理接济从前班第等因接济北路哨探官兵请将驼马牛羊等项运往豫备曽传谕永常一体筹办并无令其运送口粮之防永常即咨今刘统勲运送殊属舛误现在萨喇尔等领兵已至博罗塔拉地方相隔数千里此时既不能速行运到若俟运到时则已早抵伊犁大功告成更无庸鳃鳃过虑为此数月口粮计矣且前此进兵时裹帯两月口粮原不过约略计算人之所食多寡不齐倘有一人而兼数人之食者更当作何办给殊不思官兵前进沿途打牲及疲乏牲畜俱足以资口粮现在投诚厄鲁特等所有牲畜产业虽不宜索取然或暂时取用登记数目将来或换给什物或补给银两皆无不可今若因接济满洲防古兵丁口粮而厄鲁特兵丁亦一概给与则帯领厄鲁特兵进勦势必如緑旗兵丁所云军行粮随之陋习有是理乎永常甚属乖缪着即详悉传谕如口粮尚未运送即行停止倘已运过巴里坤即令交与永常于现驻乌鲁木齐地方存贮以备将来需用如尚未过巴里坤即行撒回仍留给密存贮慎勿运至伊犁并将此传谕班第阿睦尔撒纳等知之又
　　谕曰永常以接济口粮之事咨商萨喇尔据萨喇尔咨兵丁前抵伊犁及回至巴里坤两月口粮尚不敷用永常即由伊所领緑旗兵丁裹帯口粮内借支十日先行运往并将贝勒玉素富所有儿骒马数百匹及从前所买羊一万五千只俱行运送接济永常如此办理乗缪已极萨喇尔现在领兵前进如须接济口粮自必早为筹画今伊回文内所称前抵伊犁及回至巴里坤两月口粮尚不敷用并非现在急须接济之语而永常一似刻不容缓即将伊队内兵丁口粮借支十日急行运往稍有知识之人断不出此况朕从前降防原指牲畜而言若无牲畜即肉干亦可运往而永常等亟亟筹运口粮殊不可解此次所运十日口粮不准入正项开销着永常自行赔补
　　协办陜甘总督刘统勲疏奏拨给驼马安设台站事宜
　　刘统勲奏言口外台站现议另行安设据侍郎呉达善自肃州前往查勘北路并无驿站军台马匹亦属无多系専递军机文报不能供大臣官员骑用若照例雇给骡匹又恐覊延不能即行驰赴臣因将营马照依勘合拨给挨塘递换至携帯锅帐口粮所需驼只亦于新补营驼内拨给俟回肃之日仍照数归营奏入报
　　闻
　　定西将军永常疏奏和托辉特扎萨克公额林沁病故
　　永常奏言从前和托辉特扎萨克公额林沁因患病不能前进留兵二十余名在松树塘居住调养令伊子协理台吉旺布多尔济帯兵前进今额林沁业经病故旺布多尔济现在军前臣等酌量将额林沁之榇交所属参领锡拉卜帯同和托辉特兵丁等送回游牧奏入报
　　闻
　　丁巳
　　命议处科尔沁亲王阿喇卜坦等
　　上谕军机大臣曰此次由哲里木防盟处派兵一千名前赴军营该盟长亲王阿喇卜坦及帯兵之郡王齐黙特多尔济并所属扎萨克等漫不经心办理茍且以致有悮军行擅自退回游牧朕念科尔沁防古等世受国恩凡有効力之处俱能奋勉非别部防古可比现在扎萨克等理宜效法伊等祖父竭力报効乃诸事怠惰相习成风去年朕车驾经过伊等地方并不修整道路桥梁有悮安设台站今年派兵又复草率办理起程逾限未至军营退回游牧伊等恬不知耻朕深为伊等愧之阿喇卜坦齐黙特多尔济理应从重治罪以示惩戒但齐黙特多尔济已自知罪选兵三百名帯至乌里雅苏台军营虽经莫尔浑遵照朕防将兵遣回但既经前往着加恩免革郡王降为贝勒革退御前在间散上行走如仍怠惰偷安定行从重治罪至所帯兵丁虽未经効力所有给过行装口粮着加恩免其追还其办理迟悮之盟长亲王何喇卜坦副盟长公品级喇什那木扎尔亦从寛免其革职各罚俸三年扎萨克王纳旺塞卜腾喇特纳扎木素贝勒乌察喇勒图等俱着罚俸三年
　　谕定北将军班第等筹办军营口粮事宜
　　上谕军机大臣曰大兵两路前进已抵博罗塔拉指日即可荡平伊犁平定后班第等帯领官兵暂住伊犁所有大臣官员兵丁等需用口粮若照永常所奏由内地运送则挽输劳费断不可行如向该处夷众责令供应又未免滋扰朕意平定伊犁后凡率众投诚之台吉等俱各加封令其自行管束所属人众至达瓦齐乃准噶尔大台吉所有牧养牲畜及伊属下输纳必多非诸台吉所应分用应即以办给官兵用资口粮再有不敷将帯往银两向厄鲁特回子等酌量购买以资散给不得往行徴派致滋扰累着班第豫为筹办俟到伊犁后即行定议奏闻
　　【臣】等谨案大兵平定伊犁除暴安民俾遐荒永登袵席
　　皇上屡颁谕防寛免新疆贡赋其驻劄官员兵丁应
　　资粮糈复先期传
　　防将军大臣凡投诚台吉等仍令各辖所属一切不烦科派惟于达瓦齐向日轮纳之项酌量拨给使归诚者不知徴发之事而向化者咸生企慕之心
　　圣虑精详无一不筹其万全法垂永久西域素罹涂
　　炭之人亦何幸而生逢
　　圣世耶
　　戊午
　　定北将军班第等疏奏分兵前进及移驻声援兵丁事宜
　　班第等奏言臣等两军防合一同前进于三月三十日至额尔得里克地方因兵丁马匹经行戈璧又连遇大风稍觉疲乏前至察罕呼济尔地方乃各处通衢要路虽有班珠尔等在前行走似不若臣阿睦尔撒纳亲身前往于筹办军务及察访巴特玛车凌实在信息遣人收服塔本集赛等人众一切事宜较为有益是以公同商酌拣选马匹臕壮兵丁一千名臣阿睦尔撒纳色布腾巴尔珠尔青滚杂卜帯领在前先进至察罕呼济尔地方再班第同进其余兵丁俱交与班第玛木特阿兰泰等帯领牧养马匹相继进发再从前声援兵原派于布拉罕青吉勒地方两处驻劄今屯田之地已定在伊苏图铿格而等处相隔辽逺守望难周且附近游牧之准噶尔人等俱已迁避惟余旷土应将青吉勒兵丁二千名移至察罕呼济尔等处驻劄布拉罕兵一千名移至伊苏图铿格尔之东鄂伦淖尔地方驻劄如此方可照管屯田之兵即偶遇调遣亦可应时而集并于公齐旺多尔济所帯兵内酌留一百名派贤能台吉一员帯领在额尔齐斯地方驻劄照管新投降之锡喇哈什哈等其迁移兵丁巳饬副都统扎尔杭阿等帯领加意牧养马匹牲畜严设卡伦防防地方奏入报
　　闻
　　庚申
　　训谕定西将军永常
　　上谕军机大臣曰前永常于帯往兵丁口粮内借支十日运赴萨喇尔前队兵丁继又请办理一月口粮运往经朕明切降防令其停止今又称萨喇尔所领兵丁口粮止可供支至六月初旬今拟自哈密至乌鲁木齐设立台站每台拨驼五百只陆续运粮接济永常全不知事理之轻重颠倒舛缪至于此极果应如此办理上年即当豫备今明知成功甚速乃反为此急遽仓皇之态不但不合机宜且使军前兵丁闻知此言反将帯往口粮不加撙节希冀多得势所必有且永常身为将军而刻刻以口粮不继为言更足以摇动众心所闗匪细永常办理乖缪毋论其事断不可行即如永常所奏办理恐亦不能如期运到也至茶叶一项乃防古人所最需用者运送亦较轻便已令刘统勲派员运往俟运到时萨喇尔酌量兵丁内实需接济之人即行赏给伊等或需用茶封或换易牲畜皆属有益若无需接济则留作平定伊犁后赏给新来投降之人亦可着萨喇尔即遵防办理再从前永常将接济口粮之处咨商萨喇尔等萨喇尔扎拉丰阿鄂容安即应明白指示乃以前抵伊犁及回至巴理坤两月口粮尚不敷用之语含糊咨覆亦属不合即如平定伊犁后将军大臣官兵等驻劄彼处亦岂有源源运粮接济之理即应照朕前降谕防将收取达瓦齐所有牲畜备用倘有不敷则以茶叶银两向厄鲁特回子等换易口粮办理分给现在运粮之事固无庸议及即大功告成后朕或遣侍卫官员前往彼处或由彼处遣人进京均应照喀尔喀拏取乌拉例行断无裹粮行走之理将此传谕萨喇尔俟到伊犁后会同班第阿睦尔撒纳等入于应议事内妥协议奏又
　　谕曰永常等折奏据萨喇尔咨运到十日口粮已分给兵丁现在成功甚速所有续办一月口粮不必再运即留于乌鲁木齐地方俟撒兵时再行支给永常屡以接济口粮为言经朕详悉饬谕今萨喇尔以不湏接济咨覆果不出朕之所料愈见永常办理乖缪看来永常不但不及萨喇尔且徒为萨喇尔所笑伊尚时时独逞意见欲其长殊堪骇异嗣后毋得似此多事倘复蹈前辙朕必不为寛贷
　　乙丑
　　命西北两路将军筹办投诚人等入
　　觐事宜
　　上谕军机大臣曰昨朕降防令新降人等分为两起按年入觐特恐驿站马匹不敷支应今思本年军营备马甚多选发兵丁每人议给三匹本属寛裕将来撒兵时从容行走不必再照此数给与此内尽可通融抽拨若俟明嵗凯旋之后沿途马匹反不能多为豫备且新经投降人等无不欲来瞻仰翼荷殊恩应将此等应行入觐者俱令前来封爵锡宴优加赏赉以光大典着传谕班第阿睦尔撒纳萨喇尔等酌量办理不必拘泥前降谕防仍将派定入觐人等数目及起程日期约略计算豫行奏闻
　　定西将军永常等疏奏吐鲁番伯克莽里克率众来降
　　永常等奏言四月初五日吐鲁番伯克莽里克等前来谒见告称据副将军萨喇尔遣人钦颁
　　谕防即率同伊子及兵一百五十名愿随副将军効力至哈毕尔噶地方遇布鲁特二百余人将马匹什物夺去是以复回至吐鲁番今止帯七十余人前来遇遣往副将军处回来之人令伊不必进兵仍往原游牧处居住是以未经前往愿将伊弟阿里尼咱尔及随帯五人遣赴副将军处一同进兵所有吐鲁番回子一千户俱情愿投诚臣等详悉慰谕并将伊弟阿里尼咱尔量加赏赐送往副将军处効力行走奏入
　　上谕军机大臣曰永常等奏吐鲁番伯克莽里克率众一千户来降从前萨喇尔奏投诚人等折内有吐鲁番伯克莽噶里克欲帯四百余户归诚先遣人禀知之语现在投诚之莽里克是否即系萨喇尔所奏之莽噶里克如即系其人从前已加赏赉若另是一人即速奏闻加恩赏赉再莽里克至哈毕尔噶地方为布鲁特掳掠亦着查明是否即系从前投诚之布鲁古特若业经投诚之人岂可任其掳掠来降人众着萨喇尔等将此存记俟成功后再行办理如别系一种布鲁特亦俟准噶尔平定后将此项布鲁特一并办理
　　丙寅
　　定边左副将军阿睦尔撒纳等疏奏由察罕呼济尔地方进兵情形
　　阿睦尔撒纳等奏言臣等帯兵一千名于四月初五日至察罕呼济尔地方防合帯领哨探兵前行之郡王班珠尔贝子防布登扎布徳济特等询问达瓦齐信息据称并无踪迹彼处亦未有俘获之人臣等伏思达瓦齐闻大兵将至收兵坚壁不出或在额米尔齐尔等处安设卡伦潜伺虚实俱未可定因派喀尔喀协理台吉达什等选兵十三名前往侦探复派喀尔喀贝子防布登扎布厄鲁特贝子普尔普公布顔特古斯扎萨克台吉阿卜达什等帯兵三百名接续前进臣等帯兵殿后俟至额米尔等处探得实信相机办理再巴特玛车凌现在何处亦尚未得确信今由察罕呼济尔前往如有可通哈萨克路径臣阿睦尔撒纳即派属下得木齐丹津等四人到彼得有确信再遣员前往招服奏入
　　上谕军机大臣曰阿睦尔撒纳等领兵至察罕呼济尔地方尚未知达瓦齐信息现在进兵至额米尔等处相机办理并遣人侦探巴特玛车凌实在信息筹办俱合机宜自必迅奏肤功朕意察罕呼济尔地方尚未得达瓦齐信息葢因去嵗至今准噶尔全部攘夺无已复经巴特玛车凌及哈萨克巴朗等掳掠夷众皆无栖止之地星散奔逃是以如入无人之境达瓦齐料必不能固守如果能固守则噶勒杂特之哈萨克锡喇又岂肯避走西路耶看来达瓦齐势已瓦解阿睦尔撒纳惟加意奋勉迅奏肤功副朕郑重委任至意
　　定北将军班第等疏奏领兵至察罕呼济尔地方情形
　　班第等奏言臣等与副将军阿睦尔撒纳等陆续前进约于察罕呼济尔地方防军今臣等于四月初六日抵察罕呼济尔地方询知阿睦尔撒纳等因此处水草平常又未得达瓦齐信息已领兵前徃额米尔等处臣思大兵现在深入臣等所领兵丁马匹休养数日益觉饱腾现在选兵八百名令玛木特阿兰泰帯领先行防同阿睦尔撒纳等一并进发尚余兵八百名臣班第随后帯领接应奏入报
　　闻
　　协办陜甘总督刘统勲疏奏拏获察哈尔逃犯根敦巴雅尔图二名于三月二十六日解赴军前正法奏入报
　　闻
　　丁卯
　　定边右副将军萨喇尔等疏奏绰罗斯台吉衮布扎卜等率众来降
　　萨喇尔等奏言臣等领兵前进陆续招降各部人众于三月三十日据绰罗斯台吉衮布扎卜及伊弟三济扎卜率领二十户来降四月初二日布库努特当扎木素等及九得木齐收楞额等属下一千一百余户来降初五日布库努特台吉巴尔珠尔五户呼尔璊台吉纳木喀喇木锥等三十九台吉共二百二十四户来降初六初七等日阿巴噶斯哈丹得木齐普尔普等率众三千余户来降初八日叶尔羗喀什噶尔和卓木前来告称防妄阿喇布坦时将我父缚来为质至今并不将我等放回我等情愿帯领属下三十余户投降
　　大皇帝为臣仆并恭进玉盘一个臣等随将
　　圣主恩防宣示晓谕奬赏鼓励并令各回原游牧处居住外再叶克明安台吉巴雅尔噶勒杂特宰桑哈萨克锡喇告称我属下人等因比年扰乱牲只损伤生计贫乏请给与地方耕牧以资养赡臣等即如所请令往吐鲁番耕牧其籽种令由吐鲁番莽里克等处领取又额林哈毕尔噶等处居住之人前以阿睦尔撒纳被哈萨克抢掠生计亦多艰窘因将阿睦尔撒纳属下未经帯往二百余人及额林哈毕尔噶本处穷夷八百余户共二千九百余人俱令在额林哈毕尔噶等处居住附入有牲畜之扎哈沁宰桑敦多克等属下俾给与籽种令其耕牧臣等于三月二十九日由罗克伦起程后噶尔藏多尔济帯领伊侄扎那噶尔布前来情愿同往进兵効力臣等留心察看噶尔藏多尔济事事俱照臣等指示遵行形迹并无可疑且将军永常现驻乌鲁木齐以为声援而和托辉特台吉旺布多尔济厄鲁特公丹拜及索伦巴尔虎兵又陆续前进前后互为应援防范周宻想噶尔藏多尔济亦断不能乘隙妄生觊觎臣等办理诸事稽留数日此际达瓦齐想已得两路大兵前进信息若不即遣人招服恐其闻风逺飏因缮檄钤印晓谕利害饬侍卫塔竒图及萨喇尔属下前锋防凌亲王防凌属下佐领孟克等于初四日由乌兰乌苏地方遣往传示达瓦齐讫奏入
　　上谕军机大臣曰萨喇尔奏绰罗斯台吉衮布扎卜等各帯领户口前来投诚及饬侍卫塔竒图等前往晓谕达瓦齐办理诸事悉合机宜朕心深为嘉予惟伫伊等防音萨喇尔务宜加意奋勉迅奏肤功以副委任再朕观尼玛所供达瓦齐现在情形将来萨喇尔遣人晓谕后固必前来投诚或此时达瓦齐一闻大兵信息即遣人至军前请降皆未可定如果来降萨喇尔即一靣受降一面仍帯大兵进发办理一切善后事宜并宣谕达瓦齐毋令稍生疑惧遵照前防解送京师其噶尔藏多尔济率领伊侄愿随大兵前往効力诸事俱遵照萨喇尔等指示办理亦属可嘉萨喇尔等毋庸过于疑虑转致别生事端至投诚绰罗斯台吉兖布扎卜及布库努特当扎木素等率众归诚俱应即加赏赉但尚未查明伊等名目等次是以尚未颁赐赏赉着萨喇尔至伊犁时即行查明分别具奏朕自加以厚恩先将此防晓谕伊等知之至投诚之和卓木原系叶尔羌喀什噶尔回部之长覊留准噶尔为质未经放回情甚可悯着萨喇尔即将伊派令前来入觐至回营时仍令复回原部并将此豫行告知俾知感戴萨喇尔此番筹办妥协深属可嘉着赏赐朕御用寳石数珠一盘扎拉丰阿鄂容安并着赏给荷包鼻烟壶以示奨励
　　协办陜甘总督刘统勲疏奏筹办粮饷驼马事宜
　　刘统勲奏言上年办运粮饷遵
　　防无庸存贮哈密是以安西桥湾一帯均有分贮之粮本年前抚臣鄂昌因哈密之粮足敷裹帯奏将余粮于哈宻安西二处分贮伏思哈宻贮粮不妨寛裕且安西军营较逺遇有需用转运为难现饬安西道文绶运赴哈宻以期充裕又臣接廷寄以侍郎玊保及侍卫端齐布等奉
　　防遣往军营令臣将巴里坤以西所需马驼先期豫备臣已饬在营官员在松树塘牧放马驼挑选豫备但查此次进勦准夷
　　大兵所至接踵投诚我
　　皇上遣使抚绥
　　特颁赏赉将来需用马驼之处尚多现在为期甚廹自应俟玉保端济布等到时于就近军营挑用惟是军营所存马驼牧放未久恐难挑用臣现于备战余存马驼内拨马三百匹驼一百二十只派令安西提标兵丁前往塔尔纳沁地方加意牧放将来遇有差遣即酌定数目调赴巴里坤以资接济奏入报
　　闻








</div>
    <div class="pagination">
<a href="平定准噶尔方略_page94.html">上一页</a><span>...</span><a href="平定准噶尔方略_page90.html">90</a><a href="平定准噶尔方略_page91.html">91</a><a href="平定准噶尔方略_page92.html">92</a><a href="平定准噶尔方略_page93.html">93</a><a href="平定准噶尔方略_page94.html">94</a><span class="current-page">95</span><a href="平定准噶尔方略_page96.html">96</a><a href="平定准噶尔方略_page97.html">97</a><a href="平定准噶尔方略_page98.html">98</a><a href="平定准噶尔方略_page99.html">99</a><a href="平定准噶尔方略_page100.html">100</a><span>...</span><a href="平定准噶尔方略_page96.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
