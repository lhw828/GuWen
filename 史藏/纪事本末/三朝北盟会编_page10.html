<!DOCTYPE html>
<html>
<head>
    <meta charset="UTF-8">
    <title>三朝北盟会编 - 第 10 页/共 105 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>三朝北盟会编 - 第 10 页/共 105 页</h1>
    <div class="content">　　节要曰：粘罕（改作尼堪）自云：中向怀仁河阴（县名）将寇（改作趋）代州之境严戒部伍整肃器甲虑家计寨难取（乃代州绝边控扌之地）乃分兵由胡（改作壶）谷寨入焉谓其徒兀室（改作乌舍）余睹（改作伊都）曰：今日至代州与南军必有数战不无劳力其馀可乘胜破矣。既行越家计寨至代州并无一战无何代州三日失守守臣李嗣本率吏民请命於贼（改作敌）忻州石岭关闻风皆叛，於是贼众（删此二字）如入无人之境直寇（改作至）太原粘罕（改作尼堪）始有易中国之心矣。。
　　秀水间居录曰：契丹将亡有剧寇董庞儿者据云：中代州副帅王机请招纳之久不至金人既逼始归款朝廷以数十万众来附赐名才後更姓名赵诩官以承宣使俾居河东计口给食数年间蚕食边储仓廪一空其徒散处诸郡屡谋窃发宣和末金虏（改作人）犯边首乱晋州即叛去河东失守以此。
　　斡离不（改作斡里雅布）犯（改作至）燕山郭药师叛降率常胜军以迎之。
　　许采陷燕记曰：宣和七年十一月二十六日金人犯檀州陷之（五字改作陷檀州）二十八日早燕山府始闻（药师斥堠不明）是日。又陷蓟州郭药师已屯兵东郊者二十馀日保和殿大学士蔡公靖往见药师（公时为安抚使）既回曰：汾阳似有惧意十二月初二日药师欲迎敌余力请於蔡公处言。且令郭公披城下寨可遣张令徽刘舜仁偏师以往郭公去使之胜益骄不可制不胜则一败涂地燕山大震矣。。又古北口洎居庸关或可以窥燕虚实蔡公未以为然翌日复谒药师余以片纸小书复达此意托公子松年因家信奉呈已而钤辖李振见余亦言此而蔡公不敢留药师云：他巳作去计是日蔡公出金帛大犒军而後行初六日至三河三河。
　　者县名在白河之西金人巳在河之东疑药师军未敢进药师之去戈甲鲜明队伍整肃是夜夜分後药师率人马并进色未辨巳渡白河而金人初见药师军亦惧二太子斡离不（改革者作斡里雅布）乃东向望日而拜号令诸部即犯（改作趋）药师军药师不意来犯军稍却是时两阵东西相对药师从南而往斡离不（改作斡里雅布）与令徽舜仁适相直药师乘锐东去鏖战三十馀里金人巳北而令徽乃先自遁斡离不（改作斡里雅布）力追之巳而舜仁亦遁药师独至金人寨凡数处竟无火以焚其垒，或谓药师曰：头重矣。药师遂回初药师硬军三百人所馀一百二十人而已其他军可知时初七日申时事也。余同蔡公诸人登东城望白河白河去府八十里而尘埃如云：气遍空不可辨良久令徽至巳而舜仁至抵晚药师亦至三人者颇沮丧互相诋诮是夜把东北门者刺史皇贲也。乃阴遣人斡离不（改作斡里雅布）欲开门为内应仍云：不知太子要生郭药师要死郭药师已而汾阳知之谋皆出令徽舜仁也。遂令儒林郎王枢草降表云：待时而动动静固未知其常顺天者存存亡不可以不察。又云：臣素提一旅之师偶遭六百之运。又云：亡辽无可事之君大金有难通之路。又云：宋主载嘉秦官是与念一饭之恩必报则六尺之躯可捐虽知上帝之是临敢思困兽之犹斗。又云：昔也。东征虽雷霆之怒敢犯今焉北面祈天地之量并容辞多不记是日晚略闻常胜军欲变余言之蔡公颇以为疑而运使吕颐浩力劝蔡公弃燕而遁兼方梁竞极力助之蔡公以问余余曰：大学是守土臣，岂可比他人自当以死守之兼大学率诸人同行各有眷累今南自芦沟败军满野此曹无以泄发甯知不要我归路乎！公曰：靖之意正如此是夜颐浩竞辈互以言荧惑蔡公而安抚司勾录公事吴激者遂进退保之言颐浩竞劝成之余曰：唐室之乱如李郭诸将曾有退保者彼各提重兵，或以营寨未便或就水草或就地势岂。若燕山乃公所治之地激之言非是万一荧惑令公行他日必有以公先支为罪而卖公以自售者不可不察也。。又闻常胜军如欲附贼（改作敌）彼知公劫众以遁药师辈因以藉口公之罪何所逃耶蔡公深以为然颐浩竞辈乃愠见於色赖蔡公天资忠义不然遂为二子摇夺使蔡公听从颐浩等言率众南奔是投之死地尔盖常胜军洎乡军之败卒盘泊芦沟涿州之间积怨无以泄其怒虏掠杀。
　　灭者莫知其数使果遂行，岂有噍类乎！是战也。常胜军与金人杀伤略相当金人亦不知所以胜而常胜军官密输款者由是药师遂不能振而金人益张也。初八日申後药师乃召蔡公吕颐浩李与权沈等议事至则执之蔡公曰：相公欲负天子耶引佩刀将自决为官军夺去巳而药师同诸公就坐乃曰：药师实不得已不能与诸公主终始之义遂掩泣由是诸人皆留药师家是夜三更後火作常胜军食粮敢战等军四散劫掠初金人犯顺蔡公令守城卒上城虽诸厅当直人亦军法从事由是畏法者尽遣之而不畏法者自。若也。初八日晚蔡公乃差蓟州逃卒分表诸厅都未能变其面目是夜兵火作此卒肆行劫掠虽鞍马之类顷刻无遗矣。。
　　赐进士出身头品顶戴四川等处承宣布政使司布政使清苑许涵度校刊。
　　※卷二十三校勘记。
　　乃是预知此意（知误作制）  乞急备边於京师（脱於字）今。若合太原府路军民兵义勇胆勇义胜军等（脱。若字义胜军等误作常胜等军）  归宣抚司具告童贯（脱抚字）  若攀宣抚司驻此经营（脱攀字抚字）  仆心知是为机幕所夺恐惧欲遁（误作恐惧欲遁所夺）  贯顾仆搔耳（脱仆字）  长驱至代代将李嗣本率兵拒守（脱下代字）  与令徽舜仁适相值（值误作直）  乃阴遣人告斡离不（脱告字）  廉访梁竞极力助之（廉误作兼）  而常胜军官有密输款者（脱有字）。



　　

●卷二十四

　　政宣上帙二十四。
　　起宣和七年十二月十日丁未，尽十五日壬子。
　　十日丁未斡离不（改作斡里雅布）陷燕山府。
　　陷燕纪曰：十日金人立旗帜城上十二日斡离不（改作斡里雅布）邀蔡公已下当日於球场相见令东向拜传言曰：大金皇帝赦大朝官乃方议与斡离不（改作斡里雅布）相见之礼公曰：本朝之礼群臣见皇太子旅拜太子答拜金国与本朝讲好累年靖等视太阳能子犹本朝太子也。传言者曰：大学拜於阶上馀官拜於阶下太子答拜两拜而止明日斡离不（改作斡里雅布）蟾目（改作栋摩）国王王萧三宝石奴（改作三宝努）张愿恭来谓蔡公曰：二太子言今破燕得一贤官欲用之如何蔡公对曰：靖为天子守燕山巳坏了金人得靖安用之也。。又待将金国坏了耶愿恭曰：大学，岂不知百里奚愚於虞而智於秦乎！蔡公曰：百里奚愚於虞者以虞不用耳靖蒙天子擢用致位两府非不用也。今巳将燕山坏了所谓愚人也。金国得之安用等大笑。又曰：二太子言大学之身巳属金国会得否靖曰：靖之此身实属金国生之杀之皆在太子然靖之心却不属金国靖心在本朝岂太子所能制耶等亦笑巳而。又曰：太子果用靖惟有死尔等良久乃退十四日宣和门外蟾目（改作栋摩）国王令药师取吕颐浩李与权沈杜时亮陈杰以随军初斡离不（改革者作斡里雅布）与刘彦宗蟾目（改作栋摩）国王议欲取蔡公随军已而谓彼难商量遂巳十五日斡离不（改作斡里雅布）大军南向是时泾州守郁中正为金人所囚景州守吴震由海道而遁蓟州守高公斡曾评率牙队兵南奔檀州守徐杰ヘ黄文相继亦遁顺州守林良肱ヘ路扩趋燕山涿州守葛逢於此先遁易州守黄烈坠城折其左足。又折其右足而死初燕人本无思汉心乃和诜侯益唱之童贯蔡攸辈和之朝廷既以为然遂遣马扩王环由海道通金人金人攻契丹连年用兵及并契丹以燕山府遗我皆童贯之始谋也。由是金人轻中国谓有德於我故觖望焉遂致燕山之祸云：余尝思之失燕人之心者三致燕（改作硌金）人之寇（改作爨）者三童贯谭稹首恶沈次之王安中詹度。又次之何谓失燕人之心者三一换官二授田三盐法换官失士心授田失百姓心盐法并失士人百姓心换官者初自燕山之朝廷。又自朝廷之燕山复自燕山之太原宣抚司困苦於道路者相继。
　　也。官司人吏。又沮格之累年不能结绝此曹怨望往往遁归平州将京师事体中国虚实一一报之刘彦宗彦宗遂教金人有窥中国意授田之事内则屋业外则土田悉给常胜军而燕山土著洎平州遁还之人悉无居止无生业而常胜军所至豪横四邻不能安居此燕民之尤怨者盐法旧虏中（二字改作时）每贯四百文得盐一百二十斤提举官都不念新附之民贪功生事每斤至二百五十文足或二百八十文足仍引其亲旧密借官引令兴贩牟利上下通同如黄友张遐举莫模（阙）亻丕陈念四之徒数十人於新仓沽河间络绎成市是数人者皆本空手而来致此丰富有至钜万者亻丕等赌博敢将通货场钱一二千缗出采和合燕人以为口实余尝亲见此曹自相诋诮谓官有缗三十万堕燕中是时（阙）司刁柄易ヘ黄演皆同之何谓致（改作硌）金人之寇（改作爨）者三一张二燕中户口三岁币张之事启於詹度而成於王安中金人已破平州获上皇所赐张御笔手诏曰：呈当与汝灭（改作图）女真洎得燕乃於药师处取所赐御诏对之纸札一同此金人所以怨ゥ（删此字）也。初宣和四年春金人既拥燕中户口过平州邀其归大败之获金国宰相四人杀之户口悉遣还燕山後金人决欲得之而不能听所以至是也。（元约土地归中国户口归金国）岁币银绢较之馈遗契丹者幅尺色额不逮远甚彼固汉儿盖有收异日契丹所得金帛者是所以不可欺也。余去秋尝被旨差接伴金国告庆使李用和王永福等至韩城取所与岁币验之诚为纰薄。又银亦低次遂具此意并币五端银五笏达之蔡公遂闻之朝廷已而得旨莫州置勘焉於後三数月间小使往来者何啻数十人金人之为词者大率不过此三事而已安中方。且奏嘉禾生甘露降庆云：见视童贯谭稹怖畏震恐心知其非口不敢言遂缄默养成大患也。盖金人性本贪婪每（删人性至此六字）使人（下添每字）自京师回必夸其盛丽华侈北贼垂涎（删此四字改作以此）决意（下添南字）来犯期在攘取（删此五字）况刘彦宗辈皆汉人各衔中国扌金人破契丹之怨遂教其猖獗如（删此四字改作之至）此。又入燕士大夫为买珠玉锦买等物相高低至十数倍一日金字牌来令置玫瑰一百斤岁以为例此唯一僧善造僧曰：往日天祚於春水秋山外以此扰民今。又如此金人已得燕则盐法尽仍旧常胜军屋业田土尽给前主燕人归心焉此谭稹沈之徙所以误朝廷不下童蔡也。。
　　《北征纪实》曰：宣和末金人谋入寇（改作举兵）药师亦点集常胜军贯既在太原惟仗药师谓必能与之抗不足忧也。故内地略无防御亦屡有人告变。又沿边巡检杨雍者得其通金人书缴上之皆不省及斡离不（改作斡里雅布）以兵入药师亦出师未战而张令徽先降（先是药师以场面降朝廷宠异之药师至自以为功因忌令徽每抑之同於彪官而已兼之二帅亦以首降药师也。故不甚礼令徽令徽由是怏怏及凯还。又留令徽备燕而以药师策其後亦知令徽之负气不平始加之承宣使分蓟景俾领之终不得其心矣。故金人来而先降）药师因亦降遽回燕山囚蔡靖等迎金人投拜是以中国束手无措初靖揣药师与常胜军之情故常劝以忠义及知金人点集将寒盟屡奏皆不报靖无如之何故因其出师乃饯於野对其大军设案望阙焚香拜舞始语药师曰：对诸军在此今日之事相公，岂可负赵皇之恩耶愿勉旃药师亦领略之然无益矣。。
　　沈南归录曰：宣和七年十一月臣以经制平货职事至河间府二十七日据燕山府盐场官申金人拥重兵压坏盐场臣即时发骑北去十二月二日出涿州见知州葛逢言金人已破檀州或劝之还次日行三十馀里逢传宣内侍张克愈於千马铺言金人。又破蓟州执接伴使及官吏其锋不可当去必被执再三强拉臣回臣与之食而告之曰：某忝预一路使者之列岂亦可闻难而回义当以死守定遂行四日至燕山府见蔡靖吕颐浩李与权梁竞议修城壁分布官兵同为守御之备七日郭药师张令徽刘舜仁领兵於白河东日午有人驰报令徽先归在东门之上臣与靖等登南城望之见兵马向西驰去靖率监司议事於南门内内有人建言欲拥取敢战二千人开城门而遁靖曰：此事。且须熟议独臣以为不可靖曰：试与家中商议先遣骨肉南归颐浩与竞取家属在南门欲去靖与臣同归衙闻靖告其妻兄许采及其子松年今日众人欲宵遁如何采与松年俱曰：不可臣直入靖室采与松年在侧大声告之以大学为守臣，岂可听众人之语幸坚守不去之说大学以为然少顷使臣报漕司吏卒约一二百人直叩南门欲出靖亟令使臣持刃止之曰：敢有纷而出者斩之久而方定是夜臣宿於靖之学院八日早靖率监司见药师说言昨日之战药师以骑兵大败之追逐三十里金人走至申未间回视步军不战为己败也。遂驰归後闻乃是令徽不战先退步军随之为金国太子。
　　所追直至潞县太子见其军不继亦向东而遁（改作去）今。且收拾军兵入城以俟至城下出兵尽死一战，或不胜则拥兵而南以俟救兵之至令徽曰：大朝有兵来乎！或对曰：必无。又曰：粮可运乎！或对曰：不能至颐浩曰：师败退兵古亦有之不。若至雄州以图後举令徽曰：常胜家属近十万口在燕城如何得出。若率之去是速其乱药师舜仁皆以为然药师曰：大学既以死守药师是帅臣亦当以死报赵皇其馀监司要去者自去，或欲告药师乞常胜军百人护其家以出药师曰：常胜军不可遣靖曰：当以死守诸公何如臣告以某闻难以来义不独去惟有一死某与大学同之遂同归府视众人犹欲遁靖与臣皆曰：若监司帅臣皆遁常胜军以此为辞而叛必有赤族之事臣。又曰：走有生之道而未必不死守有死之道而未必不生与权戏臣曰：谨对臣。又曰：某虽孤寒今族中食禄者尚十四五人。若一身死於此则众族可以仕如，或不然则全家不可复仕宦矣。。若出城之後为金人所杀或常胜军执之回时其辱。又愈甚众皆无语靖大然之曰：靖今日得入忠义传公胆大将身而来不畏死亦当附吾传矣。午後药师遣人请议事靖等至药师居才相见药师言令徽初无战意於金人巳败走出界矣。令徽作降表盗用印使人追之乃回旦夕再至大学不得巳莫。且降否靖曰：以死报君是，岂可为乃取佩刀欲自刺药师与军官赵鹤寿等急捉其肘众军官分散拽定颐浩欲出外药师曰：不须如是共闭於药师宅内九日晚传金国太子至城药师率官属远迓之回言太子有令南朝官并不杀令出城降靖言既就拘执何必更降见时用何礼数。若少有屈辱必死靖告药师靖。若死举家骨肉告相公缢死一坑埋之并戒子松年以不屈众祷药师免见太子药师言必要相见至十一日遣使人萧三宝奴（改作三宝努）王张愿恭来见靖及诸监司云：太子传语切不要惊恐今日之事盖缘南朝失信语及张并纳叛人岁币事其间有指斤太上皇之语非所忍言靖答之以赵皇尧舜之君为群下所误王云：御笔所在靖曰：安知非诈耶愿恭曰：既为尧舜之君何故不知人靖曰：知人尧舜以为难臣从而助之曰：尧舜尚用四凶至於罪恶显著方同天下诛之此虽尧舜犹以知人为难也。王曰：大学南朝之贤臣行将大用靖曰：使南朝之臣各尽臣节乃太子之赐使靖等尽臣节亦。
　　所以劝金国之臣也。愿恭曰：大金入燕得大贤人而不能用，岂不见笑於天下要当相随入汴次言及赵延寿留守之事意以此动靖靖曰：如靖不能守燕正可谓大愚矣。安可用愿恭曰：百里奚愚於虞而智於秦大学，岂不知乎！靖曰：百里奚愚於虞不用故也。靖一书生蒙赵皇帝不次擢用致位宰执而不能守一路，岂非大愚哉！愿恭无以答遂退十二日使人来请靖与监司出南门外先议相见之礼云：须望阙拜靖曰：两朝结为弟兄使靖等奉使以往亦当拜望阙之拜所不敢辞南朝执政见太子对拜百官皆列拜而太子答拜使人先往与蟾目（改作栋摩）国王议国王先请靖相见云：恐见太子不拜成烦恼往见国王闻论事甚详不得而知靖出药师曰：大学与监司拜於厅上众官拜於阶下靖犹未肯吕颐浩（曰：昔）广平王拜回纥於马首请至东都如约有此故事靖曰：若太子肯议讲和靖亦不惜两拜遂出见靖居前监司次之众官在後望东北四拜传金国皇太子令放罪。又两拜讫请靖与监司升阶众官皆立阶下导者令跪靖及监司不跪久之太子云：且休呼靖使前不知问何事既退使王来传语靖云：讲和事将取文字来十四日国王来请靖及众官至府及南门外令靖竞留燕山差官官押颐浩与权及盐茶司勾当官社时亮从政郎监税陈杰五人同行云：前路要使唤或得州府留用馀官并依放逐便令臣等归少待与靖告别某云：自到燕山三年不谓与人如此相别前路使之招诱州军或留以为用乃死所但尽死节守燕终始不忘者惟大学与大学他日得见主上当与某明之。若某先得见亦然是晚出门行三四日将臣等分在诸营颐浩国王营与权太子营臣留守营时亮等都统营。
　　《北征纪实》曰：金人既得虏（改作契丹）地因分两道燕山之东平营一带斡离不（改作斡里雅布）主之云：中之地西北则粘罕（改作尼堪）主之既欲犯（改作寒）盟自秋徂春探报甚密中外多不知也。蔡靖密奏凡一百七十馀章至言朝廷。若不以为实则乞赐重行编置然终不报彼中点集药师亦点集金人之贺天甯节人使还送伴官奏云：（不得其人亦误国迎合者）药师点集威声甚振乡兵在道者皆全副披带跃马而行逼大金使人众辎车乡兵於马上以枪直取其羊贮揭之而去金人莫敢较。又有乡兵遇人使者径自前大金行人便为之恐悚敛马避。
　　道，於是愈益谓强敌之畏我而药师之可倚也。是年十一月冬祀礼毕至尊才下坛而犯界密报至十二月初欲恭谢而大兵入界报。又叠至皆秘之亦无他但曰：恐坏却恭谢其实惧内外观听尔宰相实不知也。凡五日报益急二丞相（白时中李邦彦）因共请奏闻燕山有急报至乞降付外议之十二月九日也。恭谢以是日而後毕此报一出人情浸巳惶惑矣。然二相执政共匿之则。又七日久但见都堂聚议每抵暮而归人颇疑焉及十六日外但见都堂聚议每抵暮而归人颇疑焉及十六日报童贯自太原遽回，於是中外泮然知为北方事作矣。。又二十有四日巳时报郭药师降金人群小恶人闻知匿之但曰：药师被围方议降旨除药师永清军节度使燕王张令徽郡王割燕地与之使世守亦为无及矣。。
　　秀水间居录曰：燕山初为金人所侵契丹金吾将军郭药师率万众来附即授承宣使未几残虏号（删此三字）四军大王者遣人招之药师不从表上其事四军以兵来药师。又击败之遂加节钺专付兵柄三四年间所领常胜军等至十万皆给家口食河北诸郡收市牛马殆尽至四万馀骑朝廷竭力应副自京师漕粟泛大河转海口以给之内地所遣戍兵初亦数万人衣粮既为常胜所先（改作占）皆饥寒失所或逃或死不能久驻，於是药师一军独擅边柄药师本凶狡叛归虽久不改左衽（删叛归至此八字）日肆暴横渐露逆节议者谓必复叛去不可独任惟燕师王安中副帅蔡靖监司吕颐浩沈黄翼等蔽匿之有张令徽者亦契丹将旧官药师之上至是反为副居常怏怏不平言行乖恶药师亦惮之宣和七年秋安中召还无所论奏但荐令徽遂除节度使至冬金人寇（改作入）边药师率兵去燕城七十里与令徽分军以御之既接战药师犹与之驰逐令徽则仆旗灭鼓望阵而降大军遂溃药师驰还尽执群僚并劫其家以降金人与之合从犯阙（删金人字此八字）。
　　金虏（删此二字）节要曰：斡离不（改作斡里雅布）寇（改作至）燕山之境其松亭关韩城镇符家口石门镇野狐关古北口把隘官军望风而溃檀顺景蓟闻贼（删此字）声皆溃叛药师出常胜军屯於燕山之东白河以待贼（删此字）金人既至战不利药师以燕山降贼（删此字）涿易继叛女真本知禽兽不顾生死久处穷荒之地乍入富庶之域为利所诱所向争先初非有拓地开国之志但欲残杀以报宿怨虏掠以慰私心而巳无何适当辽主失。
　　驭国人离怨无事之日不亲兵革往往遇贼望风而溃及好乱之徒相率而归由是贼势愈张祸心愈生（删女真至此一百零二字）阿骨打（改作阿固达）弄（改作起）兵之始成败未保惟恐失人苟有归者莫不待之如亲用之不疑乐则同处苦则先登攻守之计进退之理人人可得而陈之故利之至小害之至微无不闻焉倡其作乱之策（删此五字改作率众以降）者恣其虏（改革者作俘）掠不夺其所得故贪婪轻生之徒闻风四起多杀守将据郡邑胁军伍以应贼（删此字）以至渤海酋长（删此二字）大挞不也。（改作大托卜嘉）高永昌契丹副都统耶律章奴（改作章努）耶律余睹（改作伊都）亦率众而归之，於是贼势（删此二字）如大厦已仆洪流已决莫能御焉先是辽主天祚数起燕云：之人辽水长春等路讨贼（改作伐）自累战败多为金人虏之（删此三字改作俘）不得西归乡里及金人於宣和五年驱燕山士庶多有归中京辽水者云：我与中国约同取燕云：中国得其地我得其人故被虏失业之人皆归怨於朝廷及金人已立汉儿刘彦宗时立爱为伪（删此字）相二人皆燕人也。以坟垅田园亲戚之故愈劝贼（删此字）入寇（改作燕）契丹旧臣降金人者如余睹（改作伊都）谛里（改作迪里）特离不（改作特烈布）犒里铎刺（卢达反  犒里铎刺改作浩里道拉删注三字）乙信（改作伊逊）毛特可（改作穆特赫）阿鲁（改作阿噜）三宝奴（改作三宝努）九哥（改作玖格）马五（改作马武）耶律晖萧庆王杨天吉萧廷之徒巳得用事。又云：二太子之妻余辇（改作苏尼）公主乃辽主天祚之女粘罕（改作尼堪）之妻乃辽主天祚元妃各因间可入内外劝贼（改作之）南寇（改作侵）阴报朝廷助兵攻辽之隙仍四来番汉乌合之众蚁聚[B227]起纷纭杂沓猖獗之气正锐犬马之力未疲虏掠之路方起贪婪之心未厌上下讠匈讠匈尝欲入寇是时贼方以聚众为急知附己者本非义合诚为虏劫。若遽止之必生变乱（删仍四至此七十八字）。又燕云：陷贼（改作迁徙）之人皆欲乘之西归乡里贼知（删此二字）势不可遏故陷贼之人驱率犬羊（删故陷至此九字）假（改作乃）以平州张为名叛盟入寇（改作举兵深入）时药师所统常胜军复多辽水之人亦欲因贼（改作此）归乡里故金人之入寇（此二字改作来）也。长驱乘胜负忿之徒（删此四字）乘（改作因）契丹报怨之势燕云：陷贼（删此二字）之人奋力以谋西归药师常胜之军因之欲图东去当是之时燕山之失其理必矣。。
　　又曰：阿骨打（改作阿固达）既死（改作殂）粘罕（改作尼堪）专於（删此字）军事乃遣女真万户け敦（改作温都）郎君蒲卢虎（改作富勒呼）赛里（改作萨里）郎君契丹都统马五（改作马武）事寇（改作侵）居庸。
　　关以应之虑居庸关难取遂分兵由紫荆口金坡关入寇（此二字改作侵）易州即出奇取凤山治皇太妃岭道以寇（改作至）昌平县则反顾居庸矣。，於是居庸亦溃彼贼（删此二字）遂入居庸初药师之备金人也。严於东北而弛於西何哉！盖束北乃金人来路也。燕山之东以韩城镇为界东北以符家口为界韩城符家去燕山皆四百馀里斡离不（改作斡里雅布）既寇（改作至）东北探骑溃军络绎而来燕山得预闻之故药师出常胜军屯於燕山之东白河以待贼（删此字）西则居庸关为绝边去燕无百里之远但闭关而已更无他备不意贼（删此字）西取居庸一夕寇（改作薄）城故预无警报而弛备焉设。若白河之战药师苟能全胜追贼（改作逐）而东则西亦为粘罕（改作尼堪）乘虚矣。况战复不利何以御之。
　　斡离不（改作斡里雅布）既得燕山与粘罕（改作尼堪）分东西两路以入寇（删此字）。
　　节要曰：东路之军斡离不（改作斡里雅布）主之西路之军粘罕（改作尼堪）主之虏（改作金）人呼作东军西军东路斡离不（改作斡里雅布）建区密院於燕山以刘彦宗主院事西路粘罕（改作尼堪）建枢密院於云：中以王时庆主院事虏（删此字）呼东朝廷西朝廷。
　　十五日壬子斡离不（改作斡里雅布）自燕山举兵南寇（删此二字）令郭药师将千骑为先锋。
　　金人初疑药师止令带一千骑为乡导药师辞以兵少不肯行。又益以千骑令云：所过州县不得擅行诛戮药师暗自带数百骑以行。
　　赐进士出身头品顶戴四川等处承宣布政使司布政使清苑许涵度校刊。
　　※卷二十四校勘记。
　　及并契丹以燕山府遗我（并一作败）  庆云：见视（视字衍）往见国王闻论事甚详不得而知（此系小注误作正文）  。又有乡兵遇金使者（金误作人）亦欲因贼东归乡里（脱东字）  长驱久胜贪忿之徒（长字衍久误作乘）  时立爱（误作王时庆）。



　　

●卷二十五

　　政宣上帙二十五。
　　起宣和七年二月十六日癸丑，尽二十三日庚申。
　　十六日癸丑童贯至京师。
　　十七日甲寅粘罕（改作尼堪）围代州崞县都巡检使李翼死之。
　　武义郎奏差代州西路都巡检使李翼麟州新秦人宣和七年十二月七日金贼（改作人）拥兵南下翼屯崞县为贼（改作敌）所围十一日虏（改作敌）既陷代州则遣李嗣本降翼翼射却嗣本帅士卒坚守义胜军统领崔忠代州人有有异志翼欲图之未果十七日忠杀都监张洪辅夜引贼（改作敌）入城翼挺身搏战达旦以力不能敌就执伪（改作金）国相与兀室（改作乌舍）郎君必欲臣之翼怒骂不屈与将吏折可与知县李耸县丞王唐臣县尉刘子英监酒阎诚同被害始虏（改作金）人以翼等徇崞县遇崔忠通衢翼痛诋忠忠掩面而遁翼临诛南向呼官家者数声乃绝宣抚司奉便宜黜陟圣旨李翼特赠武德郎。
　　吏部员外郎续撰公行状云：有宋仗节死难之臣。
　　武德郎赠武义大夫李公讳翼字辅之宣和二年河东路宣抚司统制韩实辟至郡充随军在阵将屯马邑时朝廷方有事於燕山朔州虽已抚定而土著数千人结连谋叛安抚使李嗣本檄委公弹压至则阴夺其谋诛其首恶十馀辈馀党帖服是时金人新破云：中数遣使窥边虚实有萧庆者每来必臂鹰出郊公谓统制来承庆韩实曰：庆虏（改作敌）之大猾诡名飞放实欲窥我险易察其辞意将造衅端莫。若先图之此去云：中二百五十里。若以精兵数万出其不意一昼夜可至扌寿其脊膂则祸根可除会将官折仲安亦言金人（二字改作敌）无信不。若先讨之承庆韪其谋备陈於大帅张孝纯孝纯大怒。且谓两国方讲和好辄敢妄议欲启边衅在先云：中差一副将驻军甯化军公。又陈便宜不合遂改差代州西都巡检使後金人叛（改作败）盟承庆曰：李折二公何先见之明如此追咎孝纯不用其策饮恨发病而死宣和七年冬十二月金人大入围崞县遂破代州安抚使李嗣本降金人遣嗣本招降诸县嗣本遣部将臧份即城下说谕公厉声叱骂嗣本抽矢射臧份中马即仆份等遽退公谓所善将（删此字）军官折可与曰：与公同守此城当尽忠节以报国家时朔州孙翊及将官折仲安引本部兵屯阳武寨阴以文字相往来公建议以谓石岭关太原之襟喉天险崇峻。若守关句馀则太原可以聚粮徐俟四方之援贼（改作敌）屯兵坚城下势当狼顾必不敢长驱而南二公深然其计复以蜡书招公公亦以前议告折可与欲分兵趋石岭崞县居民俱号泣马首遮道请留时可与弟可存路志行知县李耸县丞王唐臣监押张洪辅县尉刘子英监酒阎诚义胜军统领崔忠同被重围独忠本燕人归国朝廷待以不疑俾将燕军公俄闻张孝纯以归朝官耿守忠守石岭关仰天叹曰：是人乌足托耶国家大事去矣。援兵不至谓县官曰：崔忠一汉儿贪利苟生，岂有忠节可与共守万一内变岂惟上误国家吾属亦受祸矣。不。若先事诛之众默然惟折可与然其说既而知县李耸云：崔忠颇忠义试与熟计守石岭关利害公曰：若告崔忠讵肯从我既而忠果不从。且与折可与争掌门钥可与曰：公归朝官恐民生疑忠曰：我乃官长争辩移刻不决公忿然夺钥毁折之曰：既与诸公盟为国家守城何必争此破围而後启关纷始定明日崔忠集邑僚议事张洪辅曰：闻义胜军欲为内应如。
　　何忠曰：岂敢容手下人反忠目帐下拔所佩刀刺洪辅杀之公遽取部曲所执挝击退叛兵亟寻忠巳避去遂登城守御已而忠果引贼人（二字改作敌）入城焚楼橹劫居民公血战自暮至旦力穷被执方未城陷前一日公遽以四事嘱其子宗周曰：我不能苟活从伪闻代州史安抚突围战没将官辛渐骂贼自刎我死汝谋归乡里诉於朝廷使吾死节不泯则後世谓吾为有宋之忠臣而吾谓汝为孝子矣。他日进廷┰典推恩可令汝伯父遗孤受之汝继母携重赀嫁吾未几月吾以国事，岂能顾恋汝当侍奉如亲母设不幸陷虏（改作敌）勿相弃背吾死汝能返骨营葬先垅使得奉先人於九泉死复何恨公之被执也。黏罕（改作尼堪）兀室（改作乌舍）好语谕公欲更授北官公诟骂不屈兀室（改作乌舍）复遣说公曰：我欲取天下彼一小县敢抗大军我亦喜忠义未欲杀汝等但一言相顺特与免死仍旧职任汝等便可拜也。公谓折可与曰：不可食前言与公死生共处遂复骂二酋（删此二字）曰：我南朝臣子以奸贼内应致城破被擒杀则任杀岂肯拜汝番狗（删此二字）耶译者意欲相全。又以甘言诱公公裂戟戟手指呼黏罕（改作尼堪）兀室（改作乌舍）曰：不幸被番狗（改作尔等）抢辱我岂苟生者可与亦曰：我八十年世守之家甯肯负国败坏家声无知畜类（删此四字）不。若亟杀我群胡（二字改作敌）愤悱（删此字）持梃纷击公伤额可与损一目咸弗顾拊膺骂愈甚二酋（改作敌帅）叹其守节复谆谕曰：汝等本皆合死念汝等忠义姑欲全贷尚敢肆恶言骂辱尊贵大人公曰：我辈。若手有寸刃当杀尔岂特骂耶贼（改作）大人公曰：我辈。若手有寸刃当杀尔岂特骂耶贼（改作敌）知终不可屈乃驱徇崞县入城遇崔忠於通衢公大骂忠忠掩面疾走公被害之际犹嘱守者冀少缓倘得南面望拜死无所恨守者不从但转头南向呼官家者数声曰：臣力弱不能翦灭此贼以报国恩至死声始绝馀官吏俱被害独折可存路志行得免其家没入於虏（改作敌）後诏述公忠烈付史馆。
　　十八日乙卯黏罕（改作尼堪）兵至太原知朔甯府孙翊来援战败被杀。
　　封氏编年曰：黏罕（改作尼堪）兵至太原知朔甯府孙翊来援兵不满二千与金人战於城下张孝纯曰：贼（改作敌）已在近不敢开门观察可尽忠报国翊曰：但恨兵少力乏乃复战数日五兵皆尽为金人所杀。
　　黏罕（改作尼堪）屯太原北陈村既败朔州守将孙翊於太原城下。又败府州守臣折可求於交城。
　　节要曰：孙翊河东名将也。守朔有威声金人亦惮之黏罕（改作尼堪）既至太原反据雁门翊自朔不得入遂由甯化宪州出天门关以援太原营於城下黏罕（改作尼堪）忌之翊之离朔旬馀之间朔守以城降於贼（改作敌）而翊麾下多朔人至是黏罕（改作尼堪）驱朔之父老以示翊军，於是翊军变翊方战为叛徒害之归贼（删此二字）可求统麟府之师二万众自府州涉大河由岢岚州将出天门关以援太原为贼据关不克进复越山取松子岭道出焉至交城遇黏罕（改作尼堪）之众大战移时可求远来新至劳逸有间故致败绩尝谓贼（改作敌）初犯太原翊与可求随而援之可谓勤矣。然而虽有援太原之心而无援太原之术何哉！当黏罕（改作尼堪）自云：中竭丑类寇（此四字改作悉师赴）太原之初翊在朔州由马邑怀仁（皆邑名）东去云：中无数舍之远可求在府州由武朔东去云：中路近於交城。且仍皆坦途别无关阻。若翊与可求会麟武朔之师并力以扌寿云：中时黏罕（改作尼堪）之徒骨肉财宝尽在云：中而有所留护守之人皆老弱而已如闻攻其必逑这必必仓皇释太原以救云：中，於是则太原张孝纯王禀之军自可从而袭之使乌合利聚之徒致後顾前忧之地自生变乱必然之理非惟太原可解贼（改作敌）巢亦平。又。且新边之兵可张我势而安群心此归弊於人转客为主故孙膑走大梁而救韩皆此道也。何翊与可求之见止务先到太原为功殊不知近扌寿云：中远救太原之要也。而复纡回山险人疲马乏反为（改作使）彼贼（删此字）以间离之以逸待之宜乎！身死军覆无以成功所以详论此者盖太原之围乃中国祸乱之原也。苟使当时黏罕（改作尼堪）失意则东路斡离不（改作斡里雅布）气亦丧矣。至如斡离不（改作斡里雅布）得善脱於东京亦未敢复寇（改作至）河南朝廷自可从容为计止因太原被围朝廷区区救之几年何暇治其他哉！及至太原之陷也。逾月之间贼（改作敌）已南来国家之力已困於河东矣。将士之气巳沮於河东矣。故京城所以失援臣由是惜翊与可求救太原之无术也。。
　　封氏编年曰：知府州折可求职并军马使韩权知晋甯罗称延安路援兵刘光世与金人黏罕（改作尼堪）大战於太原之郊城自早至日中胜负相偿而我师等各据地分守至日中金人兵忽自可求寨後开生山而出劫其家计寨刘光世望风而奔可求乃溃罗称韩权死於阵自是河外兵将十丧七八。
　　夏人陷天德云：内河东八馆等地。
　　初黏罕（改作尼堪）遣撒卢拇（改作察勒玛）使夏国许割天德云：内武州及河东兜答厮喇（卢达切  兜答厮喇改作库德萨喇删注三字）曷童（改作和勒端）野鹊神崖榆林保大裕民八馆河西金肃清河二军约入寇（二字改作侵）麟府以牵河东之势至是夏人由金肃清河军渡河取天德云：内河东八馆及武州以应黏罕（改作尼堪）之约尽陷其地。
　　斡离不（改作斡里雅布）攻保州安肃军不克。
　　十九日丙辰下诏诸色人陈献利害事。
　　诏曰：河北燕山边面事理宜询访利害选用人材特许文武臣僚诸色人经尚书省投状自效并献陈紧切利害是时朝廷知金人长驱两河故有是诏。
　　二十日丁巳御笔皇太子除开封牧馀依故事付翰林莫制非左右大臣建明出自朕意。
　　沈在路上和议书於斡离不（改作斡里雅布）。
　　南归录曰：二太子初告蔡靖以讲和事请将文字来靖既留恐中辍遂草一书与太子云：某谨献书皇太子麾下某窃谓天地之德可为大矣。而孔子以一言尽之曰：生而巳伏惟皇太子亲拥兵以责不信自入境来不杀一人不取一毫河北之城守而不下者察其愚衷未尝逼而过之真体天好生之德也。赵皇聪明睿知闻於天下特用事之臣有以蒙蔽之其不信之罪固有所在唐尧昔之盛帝也。犹。且用方命圮族之鲧至於九载绩用弗成然後殛之於羽山成汤昔之贤君也。其臣不称其无过而称其改过不吝赵皇之德过於尧汤，岂不能殛鲧而改过哉！况我太祖太宗以揖让而取天下虽显武功而亦不诛戮继之以真宗仁宗纯以仁义治之德泽入人巳深未易动摇赵皇。又安肯遽举河朔而遂弃之亦须聚兵而一战胜负姑置不论然胜者岂全无杀伤之害特有多寡之异耳。又况於负者哉！两国之兵各尽死以忠於国而使肝胆涂地非皇太子入燕之初所以谕人民之本意也。某欲请选轻兵十骑随某先驰至汴亲见赵皇临遣大臣前来军前计议多少金帛以犒将士更增岁币以重和好亦大金皇帝无穷之愿，岂不美哉！如以为然愿速行之，或以为不然既效谋不用便留之军中无益也。十二月十九日书上当日在安肃军门外说与监守军官等欲献讲和事众人皆云：甚好如此则花。又不损蜜。又得成遂问隔营一军官借得一笔砚及毛头纸三幅灯下写了次日投不得因。
　　马上见颐浩以书与之令达国王也。。
　　二十一日戊午下罪巳求直言诏。
　　诏曰：朕获承祖宗休德托身士民之上二纪於兹虽兢业存於心中而过咎形於天下盖以寡昧之姿藉盈成之业言路壅蔽导谀日闻恩幸持权贪饕得志缙绅贤能陷於党籍政事兴废拘於纪年赋敛竭生民之财戍役困军伍之力多作无益靡侈成风利源商榷已尽而谋利者尚肆诛求诸军衣粮不得而冗食者坐享富贵灾异屡见而朕不悟众庶怨怼而朕不知追惟已愆悔之何及巳下信诏大革弊端仍命辅臣蠲除害政凡兹引咎兴自朕躬庶以少谢上天谴怒之心（旧校云：归本无心字）保完祖宗艰难之业慨念前此数有诏旨如下令以求直言修政以应天变行之未久夺於权臣乃复归咎建议臣僚使号令不信士气销沮今日所行质诸天地後复更易何以有邦况当今忽务在通下情不讳切直之言兼收智勇之士思得奇策庶解大纷望四海勤王之师宣二边御敌之略永念累圣仁厚之德涵养天下百年之馀岂无四方忠义之人来徇国家一日之急应天下方镇郡县各率师募众勤王悍边能立奇功者并优加异赏不限常制其有草泽之中怀抱异才能为国家建大计定大事或出使疆外并不次任使其尤异者待以将相应中外臣僚士庶并许实封直言投於登闻检院通进司朕当亲览悉行施用虽有失当亦不加罪所有下项指挥立便施行敢有阻格仍以结绝为名暗有存留并当肆诸朝市与众共弃咨尔万方体予至意。
　　罢花石纲等指挥。
　　御笔手诏朕只绍丕图抚临万宇顾德弗类永惟宗社付托之重靡遑甯居维予兆民是为邦本比年以来宽大之诏数下裁省之令屡行然奸吏玩法而众听未孚有司便文而实惠不至盖缘任用非人过听妄议兴作事端蠹耗邦财假享上之名济营私之欲渔夺百姓无所不至使朕轸念元元。若保赤子之意何以取信於万方夙夜痛悼念有以拊循慰安之应茶盐立额结绝应奉司江浙诸路置局及花石纲等诸路采斫木植置造局所诸路非泛上供抛降物色延福宫西城租课内外修造并罢更有似此害於百姓者三省枢密院条具以闻夫民罔常怀怀於有仁朕於吾民每惧仁爱之弗至一夫弗获时予之辜播。
　　告之修咸听朕旨当日罢应奉局诸路岁贡罢天王君圣主字为讳罢讲议司卖钞罢黄老兼经并西城所见管财物并付有司其拘收到元系地土并给还旧佃人减掖用度减从官以上月粮及罢诸局以上并令有司据所得数拨充诸路籴本及椿充募兵赏军之用应斋醮道场除旧法合有外并罢罢道官及拨赐宫观道官等房钱田土之类并依祖宗法罢大晟府罢教乐所罢教坊额外人罢行幸局罢花石所罢待诏额外人罢都茶场依旧归朝廷河坊非危急泛料免夫钱并罢开封府承受文字自今後依旧送朝廷请宝旧法施行更不得请御笔断遣画旨兼之大理寺同西城所官吏等并罢事归延福宫人归合属地归京城西壁依元丰法修房廊艮岳官吏并罢归延福宫宝录宫官吏并罢依上清储祥宫法施行撷芳园所并罢归龙德太一宫专法所撷景东园官吏人物并罢地归京城所西园拨属京城所琼林宜春苑所并罢并依元丰官制归所属保寿粹和馆官吏并罢宫人依旧付法尼寺养病地归军器所并日下罢。
　　斡离不（改作斡里雅布）攻中山府詹度御之攻之不克。
　　二十二日己未除宇文虚中等指挥。
　　三省枢密院同奉圣旨宇文虚中除保和殿大学士充河北河东宣谕使其请给人从依见宰执例施行不得辞避日下受告。又奉御笔应内外紫衣师号并特旨等度牒并仍旧给降。又奉圣旨王永从愿自办本家粮食斛百万贯石措置赴阙体国助军宜加奖擢可先次与转一官候措置般运足办取旨不次褒擢三省枢密院。又奉圣旨姚古差充京畿辅郡兵马制置使兼都统制王蕃除宝文阁学士充畿辅郡兵马制置副使兼都统制陕西刷兵令王蕃限一日选官具名申尚书省。
　　谋南幸。
　　金人败盟（删此二字）分兵两道入寇（改作南下）其一以斡离不（改作斡里雅布）为帅寇（改作薄）燕山郭药师叛燕山诸郡皆陷遂犯（改作侵）河北所谓二太子者是也。其一以国相粘罕（改作尼堪）为帅寇（改作趋）河东李嗣本叛忻代失守遂围太原所谓国相者是也。朝廷闻贼（改作敌）兵逼近始遣李邺借给事中奉使讲和召天下勤王之师。且命皇太子为开封牧宰相日赴都堂聚议易置东南之地宰臣具舟楫运宝货为东下计（上命所以踵前迹以赐东宫删注十一。
　　字）。又有司已择二十六日视开封牧事而二十三日会内禅矣。。
　　又曰：初粘罕（改作尼堪）之犯（改作入）境也。茹越寨得虏（改作金）之牒文及开拆乃檄书其言不逊（删此二字）所不忍言贯得之归与大臣议恐伤天子意而不敢奏时。又议下诏求言而诏本数改易未欲下也。（贯奉命乃宣抚河北河东诸路及其遁也。无上命而遽还宰相枢府咸不能诘方引之都堂共商议下求言诏。又不召翰林学士乃用贯参谋字文虚中撰辞大凡皆不正）李丞相邦彦谓不。若以檄书进用激圣意冀得求言之诏亟下尔二十三日早大臣於宣和殿中以檄书进呈上果涕下无语但曰：休休卿等晚间来商量是晚大臣既再对於玉华而宇文虚中与吴敏适亦步亦趋请对上谓大臣曰：卿等可候引虚中及敏对罢却来相见虚中对後次敏见遂及禅议上因留敏於外少俟复召大臣忽气塞不省坠御床下近臣忽呼左右扶举仅得就保和殿之东阁群臣共议以再进汤药俄少苏因举臂索纸笔上以左手写曰：我已无半边也。如何了得大事大臣无语。又书诸公如何。又不语耶左右顾无应者遂自《书》曰：皇太子某其（删此字）可即皇帝位予以教主道君退处龙德宫。又谓吴敏朕自拔擢今日不负朕可呼来作诏禅位诏敏辞也。时敏草诏进入上手指其後曰：自此可称予遂召东宫来视疾至则大臣当榻前谕旨以御袍衣之东宫因顿首辞。且谓之（二字改作曰：）受则不孝矣。举体自扑终不敢当因亦得疾太上。又命召中宫至同加敦谕曰：官家老矣。君夫妇欲以身托汝也。犹力辞上坚命立之是为孝慈渊圣皇帝初敏见建牧深以为未快必一切付之而後可时太上意切於避狄（改作敌）故敏适以是晚对因得进言促成大计谓必付托之重而後可去故太上尤善之遂内禅。
　　赐进士出身头品顶戴四川等处承宣布政使司布政使清苑许涵度校刊。
　　※卷二十五校勘记。
　　公谓统制来承庆（来一作朱）  方城未陷（误作未成）  我八叶世守之家（叶误作十年）  未尝逼而攻之（攻误作过）  减掖庭用度（脱庭字）  请照旧法施行（照误作宝）  既再对於玉华阁（脱阁字）。



●卷二十六

　　靖康中帙一。
　　起宣和七年十二月二十三日庚申，尽靖康元年正月二日戊辰。
　　宣和七年十二月二十三日庚申即帝位（三字改作禅位於皇太子）大赦天下。
　　门下我国家创业守成绍二百年之祚运宅中图大猷三万里之幅员肆及眇躬嗣膺神器永念缵承之重惧剧春冰载惟临御之艰忧深朽索矧今边陲未靖师旅方兴肆推旷荡之恩用慰迩遐之望可大赦天下应赦书到日昧爽以前罪人除谋反谋大逆谋叛恶逆不赦基馀罪无轻重已发觉未发觉已结正未结正常赦所不原者咸赦除之应文臣承务郎武臣承信郎以上并内臣及致仕官并与转官合磨勘者仍不隔磨勘诸军将校合加恩者并加恩内外马步军诸将士等并特与优赏承务郎以上服绿服绯及十五年者并与改转服色文武升朝官禁军都虞候诸班诸军都虞候诸班指挥使御前忠佐马步军都军头副都军头藩方马步军都指挥使父母妻并与封叙已有官封者更与封叙亡殁者与封赠已封。
　　赠者更与封赠应贬降责授官并与牵叙在外未量移者与量移已量移者与叙用已叙用者更与叙用应流配人元系命官已经恩赦放还者量与叙用应各追官停废人等并终身不齿及放归田里并诖误连累自来未敢求仕人并许於刑部投状具元犯闻奏当议特与甄叙应散官编管人等并仰所属具元犯闻奏当议等第施行应除名追官停废人等曾经编管羁管已放逐便者并许於刑部投状特与叙用应停降诸色人等未曾叙用者依例施行应诸路人户所欠今年夏秋税租及送纳钱物并自来倚阁税物并与除放其乡村逃移人户并仰招诱归业应今日以前天下诸色欠风并令逐处依今年冬祀赦书例疾速保明闻奏今来边事之际诸路州县应有俣行宽恤事件仰逐路帅臣监司守臣疾速一面施行讫奏应逃亡军人并与限一百日许於所在自首并与放罪限满不首复罪如初应诸处有聚集盗贼所在州县备坐今来赦宥招诱归业如愿在军者许诸军内安排给与衣粮应孝子顺孙义夫节妇所宜旌表以厚人伦五岳四渎名山大川历代圣帝明王忠臣烈士载在祀典者委所在精洁致祭近祠庙处并禁樵采如祠庙破损处令逐州以系省钱粮修葺仍仰监司常切点检母致隳坏应赦书该说不尽事件委逐处子细看详分析闻奏於戏清跸而朝万宇敢忘丕冒之仁继明以照四方宜布惟新之政更赖忠良协赞文武修永孚於休同底於治咨尔有众体予至怀。
　　吴敏除门下侍郎。
　　朕恭承景命嗣守丕图永惟基业之艰难实赖股肱之左右延登时杰进与政机增重公朝用劝群辟朝散大夫试给事中兼侍读吴敏毓德和醇受才奇崛识虑高明卓尔蓍龟之见器质靖重凛然柱石之资再践琐闱屡值辞苑论事有回天之力视草有华国之文预大议於禁中功归社稷裁明诏於笔下意爱士民有兹不世之逢盖亦为时而出宜亟跻於近列以允协於佥言处东台管辖之司参四辅钧衡之任噫陈尧舜之孝悌是为风化之先合皋契之忠嘉更伫︳谟之告肩一心以佐王室熙庶绩以亮天工往即钦承奚多训可特授中大夫守门下侍郎。
　　种师道何灌除都统副都统。
　　保静军节度使致仕食邑一千五百户实封六百户。
　　种师道可特除检校少保静难军节度使充河北河东路制置使兼都统制进封开国公加食邑五百户侍卫亲军步军都虞候甯国军承宣使管勾侍卫步军司公事何灌可授武贪污盗窃国节度使充河北河东路制置使兼副都统进封开国伯加食邑三百户。
　　手诏河北河东州军。
　　勘会朝廷与大金国元自海上结约积有岁时使命交驰欢盟无间止缘守边之吏不能恪守誓言容纳叛亡致误朝廷结怨邻国已致兴师既往难追宜寻旧好除已遣使和会外仰河北河东沿边州军严饬守备使司务在持重母得不时轻举。
</div>
    <div class="pagination">
<a href="三朝北盟会编_page9.html">上一页</a><span>...</span><a href="三朝北盟会编_page5.html">5</a><a href="三朝北盟会编_page6.html">6</a><a href="三朝北盟会编_page7.html">7</a><a href="三朝北盟会编_page8.html">8</a><a href="三朝北盟会编_page9.html">9</a><span class="current-page">10</span><a href="三朝北盟会编_page11.html">11</a><a href="三朝北盟会编_page12.html">12</a><a href="三朝北盟会编_page13.html">13</a><a href="三朝北盟会编_page14.html">14</a><a href="三朝北盟会编_page15.html">15</a><span>...</span><a href="三朝北盟会编_page11.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
