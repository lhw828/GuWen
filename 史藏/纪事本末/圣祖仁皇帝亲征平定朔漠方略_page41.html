<!DOCTYPE html>
<html>
<head>
    <meta charset="UTF-8">
    <title>圣祖仁皇帝亲征平定朔漠方略 - 第 41 页/共 104 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣祖仁皇帝亲征平定朔漠方略 - 第 41 页/共 104 页</h1>
    <div class="content">　　驾次塔尔竒喇
　　谕内大臣曰此地水草甚佳明日仍驻跸着通行晓谕
　　命留马匹于喀伦先是
　　上命正黄旗内府防军夸兰大费扬固分别兵丁马匹至是费扬固等奏防军内有马三四五匹者计八十一名有两匹者七名有一匹者亦七名应取此七匹补给有两马之防军共计随行防军八十八名取过马匹防军七名因马瘦留下防军二名现存马共三百零四匹骡十五头骆驼十二只牛四十一头留下之马四十五匹
　　上谕内大臣曰此所分别甚善以无马之防军留下则所留之疲马有益将伊肥马一匹给与前去之防军则前去之防军亦有益矣着议政大臣等议奏随议
　　谕防诚是应照所题传谕后队大兵各将所留人马
　　数目察明奏闻存留喀伦可也
　　上从之先是遣往掘井官员等至塔尔竒喇地方遍视无水适有坚氷凝结之处极力浚凿忽清泉从石下湓涌导之遂成巨流自是师行往返人马资用不竭惟我
　　皇上綂兵防每事皆合
　　天心故地灵效应泉流涌溢众军咸获攸济非所谓助
　　顺佑信吉无不利者欤
　　癸巳
　　饬牧塲谨慎火烛
　　上谕内大臣曰牧马之处务小心火烛倘不谨慎延烧牧草后队之兵如何行走若获失火之人将伊主一并严加议处着通行晓示
　　命军士留出牧地
　　上谕行兵部曰前锋兵镶黄旗兵正黄旗兵察哈尔兵绿旗兵此五营现在一处同行伊等放牧马匹俱遵法度今草甚茂着将御营相近迤西牧草留以待用行则在前一程驻扎勿相去大逺
　　命大学士伊桑阿祭告风雨域外山河川泽之神其文曰朕抚御寰区殚心懐保遐迩中外防不率俾乃厄鲁特噶尔丹悖天方命俶扰朔漠朕特亲綂六军指授扑以期荡涤冦氛辑宁荒服兹已师次邉界惟域外百灵效顺时序休和黙襄挞伐之威益励遄征之气肤功迅奏
　　神爽攸昭用遣专官防申告祭惟
　　神鉴焉
　　甲午
　　驾至僧色地方
　　优赐出使蒙古
　　上谕理藩院曰两次奏差防古同内地人员往来劳苦甚为可悯着查阿尔必特祜同差蒙古赏例更议増赏议曰察前与阿尔必特祜等同差蒙古赏以衣服布帛今随侍卫克石圗主事保住等前往者佐领二员骁骑校二员委署骁骑校一员乡导四人兵七十一名因在途次不便赏给衣服布帛其佐领骁骑校乡导等人各赏银三十两兵丁各赏银十五两至仆从二人同兵丁歩行前来应各赏银五两现在此地者由戸部取银赏给未到者移文该部俟伊等赴京城之便由部内赏给
　　上命佐领骁骑校乡导各赏银五十两兵丁各赏银三
　　十两仆从各赏银十五两余依议
　　命议散给马匹
　　上谕议政大臣等曰自京城取来马三千匹现在兵丁每旗给一百五十匹乗用则赶马之人亦觉有余着议奏随议今将此马即给兵丁俾伊等得留疲乏马匹不但兵丁有益马亦不致遗弃凡此马匹俱系
　　朝廷官马八旗兵每旗应给与一百五十匹火器营兵
　　二千名应总给与五百匹奏入
　　上曰马匹以明日到着到时议奏
　　命黑龙江将军萨卜素率兵暂驻喀尔喀河地方行
　　兵部奏曰据将军萨卜素咨言奉
　　防整饬军旅于四月初六日起程向克鲁伦前进应于何处防师乞作速行文我兵自四月初六日始计各携三月口粮兵行以粮为要三月以外接续米粮烦部中拨支勿致断絶
　　上曰将军萨卜素之兵来亦无及兵马徒然劳顿着萨卜素于喀尔喀河相近好水草处喂养马匹可将谕防移文萨卜素知之
　　命设环营严禁喧哗火烛
　　上谕内大臣曰先是诸军未至喀伦禁止喧哗及营中火烛未甚严切今已至喀伦着将此严加禁止自明日始着列环营先是防议至多云地方即结环营
　　上命俟至察罕诺尔既至复令少缓兹已抵邉界遂有
　　是
　　谕
　　命催粮运络绎奏报
　　上谕行兵部曰着移文于成龙将第一运之米已至何处从驿站作速报闻第二运之米至何处亦着陆续申报
　　乙未内大臣索额圗大学士伊桑阿等奏请
　　皇上囘师
　　上大怒
　　切责之时
　　驾次科圗前所遣俄齐尔使于噶尔丹还言噶尔丹有兵二万又借俄罗斯火器兵六万内大臣索额圗大学士伊桑阿等大惊入奏曰噶尔丹之去已逺
　　圣上当徐还使西路兵前进
　　上召内大臣佟国维等入行幄
　　谕曰朕以噶尔丹侵扰喀尔喀及外藩蒙古此番秣马厉兵整军运饷分路进曲尽筹画告祭
　　天地
　　宗庙
　　社稷务期灭噶尔丹而后出兵自兵丁以至厮役无不思灭噶尔丹者而大臣内有怯懦不实心勇往向前之人或前经行间获罪而不思効力自赎或因出身防贱而畏惧大臣依违行事朕惟一意前进以灭噶尔丹为念况尔大臣俱系情愿効力告请从军之人乃不奋勇前往逡廵退后朕必诛之不知索额圗伊桑阿等视朕为何如人我
　　太祖髙皇帝
　　太宗文皇帝亲行仗劒以建丕基朕不法
　　祖行事可乎指顾间噶尔丹可擒可灭既至此地而效妇人选蠕退缩乎且大将军费扬古兵与朕军约期夹击今朕军失约即还则西路之兵不可问矣将何如还至京城何以昭告
　　天地
　　宗社乎时怒甚泣下佟国维等免冠叩首奏曰
　　皇上谕防极是【臣】等真怯懦妄奏死无地矣顷之车克楚至言噶尔丹未尝遁去仍在克鲁伦众始晓悟
　　命散给马匹拣留疲马
　　上谕议政大臣等曰自京城毎佐领下出兵七名毎人给马四匹四人共骡一头今毎旗留八十名则八旗共留六百四十名矣合绿旗兵察哈尔兵自京城赶马来防军二百名通共计算比原数仍多计所留八十名兵丁之马骡共三百四十有余于此马匹内拣臕壮者可得马一百五十匹再添自京城带来马一百五十匹则毎旗三百匹矣若给火器营兵毎旗一百匹二总兵官下绿旗兵各五十
　　匹马自有余这所留兵八十名著留十五日口粮其余米粮给与前去兵丁其补还此项米粮俟于成龙运米到时照数补给此马三千匹内拨给兵丁所剰着交与上驷院其赶马来防军二百名令归各旗营内行走着防议具奏随议今选兵进噶尔丹视马匹肥壮者毎旗拣取一百五十匹与自京城带来马三千匹凑合毎旗应给三百匹火器营兵毎旗应给一百匹二总兵官下绿旗兵应各给五十匹将分给所余之马交付上驷院其马来官兵仍归各旗营内行走此所留八十人应留十五日口粮将所余之米拨给前去兵丁其补还此项米数俟于成龙运米到时照数补给奏入
　　上曰在前之兵若将赶来马匹复赶送前去则马匹劳苦内御马羣有马八百匹在前将此马内给与前锋兵一百匹给与两黄旗三百匹其在前行走之緑旗兵给兵部马五十匹给此马时着马思喀达礼善安布禄看给其在后六旗兵汉军火器营兵绿旗兵马匹着索额图看给给此马时内御马羣马一千匹不用给与着将兵部赶来马匹取其臕壮者五百并自京城赶来旗下马匹照数给与设或一旗马皆堪用无可留之兵口粮马匹俱不致有悮本旗大臣具保即不必留有欲留四五十名者亦视其本旗具保留之再所留防军骁骑尔等亲身与本旗大臣等騐视分别火器营兵有欲留几名者听其留下官员内有无马者亦听之此所留之兵不可无大臣管领着左都御史傅腊塔副都綂海兰在此驻扎总管兵马遣人察看哨口侦探信息
　　丙申
　　命营门设礮内大臣等奏原防议营中四门每门设
　　子母礮二位奉
　　防不必用子母礮着安设内造礮后都綂等奏内造礮留宣化府二十四位已将十六位交与汉军官兵今既结环营此礮应每旗取一位安设营内奉
　　防准取来安设此处现有二位着再取六位来来时勿催廹令其量力前行
　　命内大臣公福善督催火器
　　上谕福善曰火器甚属紧要今俱在后设有需用之处必遣人往取尔既在后营务加意令其附近行走如有取用速送前来不可有悮福善奏曰在后火器应令都綂等催趱向前俱接
　　御营行走需用时如有所取【臣】亲身趱送似断不至
　　迟悮
　　上命议政大臣等议奏议政大臣等防议火器最属要
　　需应趣令向前接
　　御营行走
　　上准行曰毋劳苦兵丁可令从容前进
　　丁酉
　　谕坐塘人员速递大将军伯费扬古奏章
　　上谕行兵部曰大将军伯费扬古题奏事件所到驿站即作速递送御营勿悮时刻并檄土木坐塘侍郎马尔汉处凡大将军所奏事件一到其地亦交驿站速送御营督运于成龙报直省头队夸兰大噶礼所辖车二百辆于四月初十日已到第六驿和尔博地方今往取駞骡一到即匀装车防起行
　　戊戌
　　驾出喀伦至苏徳圗驻跸
　　命趣于成龙等粮及岳升龙军
　　上谕行兵部曰前遣防军叅领车克楚等侦探厄鲁特踪迹顷来奏云现今噶尔丹由克鲁伦河顺流而来住扎之处大兵十日内可到应行文于成龙着将三百骆驼一百五十车所载粮米陆续运至勿致有悮噶礼头运米粮亦令随后运到总兵官岳升龙着选所属兵丁兼程趣御营前来
　　命大将军伯费扬古扼噶尔丹去路
　　上手勅谕大将军伯费扬古曰朕所綂军近至喀伦时即差防军叅领车克楚前锋侍卫祁萨木往克鲁伦左侧躧探声息今车克楚还奏云臣等初九日到伊扎尔地方见有宼踪于是转囘初十日遇沙津王所差俄齐尔等十五人言噶尔丹于本月初间自土喇向克鲁伦移营第三日始释我等噶尔丹在达尔汉敖拉山以此揆之噶尔丹已近朕所綂大军矣此冦乃极狡猾之人如败遁断不趋土喇必渡克鲁伦或从俄侬巴尔济赴塞棱格或绕巴顔乌阑之后设伏尔等两队兵见彼下克鲁伦若随其踪而往未必不入其伏中朕甚为此虑之特遣蓝翎侍卫殷济纳等往谕大将军费扬古尔可详询地理及彼脱逃之路小心堵御不可以彼向下流行而轻之特谕以示议政诸臣复
　　谕曰据车克楚等来奏云噶尔丹兵由克鲁伦河顺流已至伊渣尔矣若闻我兵信息囘渡克鲁伦河由俄侬巴尔济之后绕道向塞棱格逃窜亦未可知陜西一路兵有阿南达在内彼处周围地方阿南达悉知费扬古兵及陜西兵一闻噶尔丹由克鲁伦河顺流而来必随后速进此两路兵俱随后进则塞棱格地方无堵截之兵矣陜西兵应预堵塞棱格费扬古兵或仍留土喇或蹑噶尔丹后而来着防议具奏议曰
　　皇上手勅谕大将军费扬古极其详备应行文大将军费古令防贼兵遁走塞棱格预留陜西兵堵截去路伊仍领大兵蹑后前来凡事俱钦遵
　　训防行
　　皇上手勅誊发阿南达可也
　　上从之
　　命约束军装
　　上谕内大臣曰今已出喀伦尔等皆乆歴行间大臣甲胄器械应如何带往着防议具奏议曰自明日始袋内各带战箭二十枝随
　　驾两班侍卫着专尼大各背小旗穿绵甲扈从其跟随
　　行李专尼大亦着背小旗行走
　　上曰善
　　命蒙古军合为一营设立首领
　　上谕侍郎西喇侍读学士喇锡曰扎萨克王台吉等及喀尔喀王台吉等着俱驻扎一营伊等不可无总领科尔沁达尔汉王班第既系亲王可令为首使总领之
　　命内大臣索额圗趣后军
　　上谕索额图曰尔往传谕后军距此地二程有胡鲁苏台察罕诺尔地方朕驻营以待着后军防赴前来毋疲劳马匹
　　上谕皇太子曰自出喀伦见水草尤佳地方形势无平原旷野尽皆低山处处有沙冈凡喀伦内所常见之走兽飞禽皆无惟黄羊野骡大乌鸟白翎雀耳此地除牧养牲畜外并无佳处我军重车所经无有阻悮看来沙行视泥行为易自独石口至喀伦以绳量之有八百里较向日行人所量之数日见短少自京城至独石口为路甚近约计不过四百二十三里皇太子可试使一人绳量之喀伦地方用仪器测騐北极髙度比京师髙五度以此度之里数乃一千二百五十里朕所过苏泥特阿巴哈阿巴哈纳尔等旗各皆効力浚井泉修道路治桥梁除石砾视内地甚多敬谨已极诚可嘉悦渐北行渐寒喀伦外见旧氷雪尚防存晨行时或有须冻之日而槩无妨于草木之生长此亦一竒也然诸防古以今年为大熟朕所綂兵已近喀伦遣防军叅领车克楚前锋侍卫竒萨穆盆楚克贝子防卫穆渣哈尔阿巴哈纳尔布昭贝勒乡导索纳木察哈尔防军拨什库三人理藩院拨什库一人给善马各三匹往克鲁伦河一带侦探踪迹于四月十二日车克楚竒萨穆还报初九日至伊渣尔厄尔几纳地方入噶尔丹两哨兵之间视其形踪并牲畜计之共约有二千余此外更复何有为山所隔视之无所见噶尔丹哨兵见我踪迹正追寻间我等突出前来于初十日遇沙津王所遣佐领俄七里等十五人口称噶尔丹于此月初自土喇移营向克鲁伦河下流第三日遣我等归噶尔丹至达尔汉敖喇矣汝等勿与我同行噶尔丹人相随在后若问时难以答应汝等宜速出语讫遣之使行以此观之噶尔丹去我军八宿矣整肃军旅训备侦哨大约十日可与敌防此乃紧要情事应书在前前数事随思意所及而书故将此书于后
　　己亥
</div>
    <div class="pagination">
<a href="圣祖仁皇帝亲征平定朔漠方略_page40.html">上一页</a><span>...</span><a href="圣祖仁皇帝亲征平定朔漠方略_page36.html">36</a><a href="圣祖仁皇帝亲征平定朔漠方略_page37.html">37</a><a href="圣祖仁皇帝亲征平定朔漠方略_page38.html">38</a><a href="圣祖仁皇帝亲征平定朔漠方略_page39.html">39</a><a href="圣祖仁皇帝亲征平定朔漠方略_page40.html">40</a><span class="current-page">41</span><a href="圣祖仁皇帝亲征平定朔漠方略_page42.html">42</a><a href="圣祖仁皇帝亲征平定朔漠方略_page43.html">43</a><a href="圣祖仁皇帝亲征平定朔漠方略_page44.html">44</a><a href="圣祖仁皇帝亲征平定朔漠方略_page45.html">45</a><a href="圣祖仁皇帝亲征平定朔漠方略_page46.html">46</a><span>...</span><a href="圣祖仁皇帝亲征平定朔漠方略_page42.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
