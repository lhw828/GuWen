<!DOCTYPE html>
<html>
<head>
    <meta charset="UTF-8">
    <title>三朝北盟会编 - 第 4 页/共 105 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>三朝北盟会编 - 第 4 页/共 105 页</h1>
    <div class="content">　　完人心未固聚兵至燕燕未肯下相守半月以上攻之不拔後无援军粮道不继利害如何一今来夏人竭国点集次第甚大。若以此兵逆旧虏酋（改作主天祚）自西而来我军攻燕未下相遇於燕城之外其利害如何一女真兵马见在中京我军十万未必能围合燕城女真守约不遣助兵入关其利害如何一。若我兵未能下燕女真入关一举而拔掠为空城以城归我不惟缮守费力。又恐为夷（改作敌）所轻其利害如何一契丹昨来遣使女真愿为附庸女真不纳求附朝廷观其意盖是畏女真爱中国避强悍归仁义今西夏以重兵压云：中狡诈窥伺托为存亡继绝之言其意甚远。若契丹北为女真所拒南为中国所弃收拾馀烬翻然决计乘夏人聚兵之地割地以为约积粮以养兵不惟王师入燕为所牵制亦恐他日西北边事未有甯息之日一。若大金取燕不得之後却与开纳许之以称藩比之今日未举大兵其恩威两全利害如何一。若果得燕地一府九州五关三十馀县。又逐旋筑寨建堡营置守备人兵粮草调发措置何所从出一女真兵马或为夏国劲兵所挫，或以久客远征一旦归国我未得燕或得燕而守备未固与女真大兵声势相远其利害如何一。若得燕之後胡虏杂类（改作关外别部）依附旁近险阻或通款旧酋（改作天祚）或别立酋长（改作新君）西后偿可久戍北兵不可倚仗永远警备利害如何一。若西夏大兵助送旧酋（改作天祚）不能入燕不得志而归蓄怒乘虚却於陕西河东出没牵制作过其利害如何窃谓今日为国家大计须期永久安逸不费兵马钱谷公私事力坦然无北顾之忧费省力暇过於昨来与契丹通好时方为稳便。若兵连不解征伐防托或灭虏之後（删此四字）调发劳费大过於未用兵以前其利害不可不计。
　　九月三日己未乌歇（改作乌页）等至国门诏以赵良嗣充馆伴使起居郎檀棹充馆伴副使中使李琮童师礼就班荆馆押赐御筵。
　　燕云：奉使录曰：乌歇（改作乌页）高庆裔行次多是理会旧例计较礼数如乞就都亭驿安下上殿赐宴差馆伴使副之类童师礼传圣旨令臣良嗣谕与使副贵国兵屯白水泊虽已多时亦有未是处契丹旧酋（改作主）元未曾捉得亦未杀了。又闻契丹旧酋（改作主）走入夏国借得人马过黄河夺了西京以西州军占了地土不少不知来时知子细否使副答云：来时听得契丹。
　　旧酋（改作主）在沙漠已曾遣人马追赶次第终须捉得兼沙漠之间系是鞑靼蒯古子（删此三字）地分此两国君长并已降拜了本国待走那里去国书中已载矣。。
　　十一日丁卯引乌歇（改作乌页）高庆裔见於崇政殿。
　　乌歇（改作乌页）高庆裔上殿跪奏曰：臣等来时大金皇帝传语大宋皇帝为契丹昏（改作旧）主无道因举轻兵再伐辽国大获胜捷所有旧汉地事专遣使人等禀议上遣师礼传旨谕以谢大金皇帝远遣使人到阙所有回答国书待亲笔写去以见相待厚意契丹昏（改作旧）主尚在沙漠早捉了甚好有计议等事可诣宰相王黼赐第商量上待乌歇（改作乌页）等甚厚屡差贵臣主宴赐金帛不赀至辍御茗调膏赐之引登明堂入龙德宫蕃衍宅别御离宫无所不至礼过契丹数倍而庆裔渤海人尤桀黠（删此三字）颇知书虽外为恭顺称恩颂德不绝词而稍稍较求故例无虚日如乞馆都亭驿乞上殿奏事朝廷以两国往来之仪未定请姑俟他日况契丹修好之初未尝如此庆裔遂出契丹例卷面证朝廷之非请载之国书为据朝廷不得已皆从之乃赐金帛袍段与夏国锦褐皆辞而不受。
　　十三日引诣王黼第计事乌歇（改作乌页）等庭趋讫升堂讲宾主礼而。且受回书。
　　汪藻谋夏录曰：乌歇（改作乌页）辞圣旨谕使人燕中无主止是四军领兵为边患及挟女主猖獗岂金国可容早擒之为佳乌歇（改作乌页）庆裔曰：四军夔离不（改作古尔班）渔产汝何人敢尔哉！回本国当奏陈时朝廷屡以胜契丹欺虏（改作金）人而有一四军不能制反仗虏（改作金）人擒之自相矛盾矣。。
　　九月十五日辛未辽人知易州高凤遣僧明赞诣宣抚司约来降。
　　封氏编年曰：知易州高凤与通守王共议云：天祚播迁燕王厌世女主初立谋迁汉人或闻欲行诛戮汉人被害吾辈安得奠枕今者南国宣抚被旨吊伐汉人往往南归今萧干林牙见在燕京可密遣人归款南朝使南兵来此内外相应尽杀契丹我辈可免日後之苦遂谨诺得僧明赞令来宣司赞具说汉人朝暮延颈望日俟天兵欲归王化积有岁时今者伏闻朝廷诏词宽厚檄榜丁甯。又闻宣抚司日收归明不下千百今日知易州高太师通守王少卿专遣明赞来见宣抚欲乞择起兵月日来抵易州当以内应诛戮契丹伏候钧旨贯既察来情。又使刘延庆。
　　审问真实密令明赞先归期以二十日约天兵前到城下贯许以事济口赏之以官先次厚劳令归。
　　十七日癸酉宣抚司檄刘光世令应易州。
　　十八日甲戌乌歇（改作乌页）等入辞於崇政殿差赵良嗣充奉使大金国国信使兼送伴武显大夫文州团练使马政充同送伴阁门宣赞舍人马扩充国信副使。
　　乌歇（改作乌页）等辞上令童师礼传旨契丹昏（改作旧）主尚在沙漠早捉了当为彼此之利今来国书事目并系亲笔写去以见相待厚意。
　　朝廷国书。
　　书云：使航氵存至聘礼增华载修睦之勤益稔缔交之厚。且承亲临军旅远抚封陲用申吊伐之二以讫威怀之略逖闻风义深慰忱诚自审举军至西京即遣童贯等领重兵相应河北河东两路屡败契丹俘馘甚众军声蚤震谅已具知所有汉地及夹攻等事并如昔遣赵良嗣所议与累次国书并马政所赍事录大信既定义无更改其馀具如《别录》大军屯驻并边已久冀敦守信约来应师期共成取乱之图永洽善邻之契候当秋凛顺保天和今差大中大夫徽猷阁待制赵良嗣等充国信副使有少礼物具诸别幅。
　　专奉书陈达不宣谨白。
　　事目。
　　一昨遣赵良嗣计议及累次国书所载并令马政赍执事录所议汉地等事系五代唐以後所陷营平幽涿蓟檀顺蔚朔应云：新妫儒武寰等州旧汉地汉民内幽州系今契丹所称燕京其馀州县有契丹废并及改正名号去处候收复讫彼此画定封疆一自闻举兵到西京即遣太师童贯等领兵相应大军自今年四月以後屯驻河北路极边累与接战大获胜捷依元约合夹攻以未见金国进兵夹攻未曾深入缘契丹日近犯边。若因追袭乘势尽收燕地不须夹攻外。若未收复即合依元约夹攻所谓夹攻者系本朝自涿易等处进兵至燕京金国自古北口等处进兵至燕京西京管下汉地候收复燕京毕日彼此夹攻其汉地外地土合属金国占据一契丹旧主见在天德军讠北夹山一带藏泊见带领所借夏国兵马及勾取朔州等处正军乡军护卫欲御敌金国燕京见般送银绢赴旧主处赏设夏国来人兵其旧主。若不<巢力>除於金国终为後患一夏国素务矫诈昨闻尝遣使诣金国贺功其实力助契丹至公行文字诋毁金。
　　国甚切及勾集众兵借与契丹闻累与金国接战已占据契丹金肃州河清军天德军云：内州。若不讨伐常作提虞必为金国深患其诋毁文字可付与使人近据河东路缴到金国深患其诋毁文字可付与使人近据河东路缴到金国军前都元帅府牒内一节称燕京路候秋凉以兵收去三国其间将欲如何。又牒称二国往来事虑有下手先後据此虽意是夹攻缘文字语言未是彼此合守夹攻元约施行。
　　二十日丙子刘光世进军应易州之约至白沟为牛栏军所败不得前。
　　封氏编年曰：是日刘光世遣冀景赵明翟进为先锋光世杨惟中为中部张思政为殿军次白沟牛栏贼（改作军）千馀从古城出与先锋人接战初我军以为易州来纳款不为之备偶尔遽战为贼（改作敌）所乘中部与殿後皆不得前前军转战至古峰台西复挫衄易州城内望风以为王师至矣。太师高凤先令汉人赵秉渊密为之备至是尽杀耶律夷（删此字）契丹或告南军不胜凤与秉渊等相顾失色僧明赞曰：事已。若此。且可闭门固守以待王师日晚牛栏贼（改作军）至易州知高凤内变以为王师诈败必有措画急反北奔凤再遣人来宣抚司言契丹耶律本州已行剿绝牛栏兵骑亦已北奔乞遣人兵前来。
　　二十三日己卯辽将都管押常胜军涿州留守郭药师上表以涿州来降。
　　是日辽人都管押常胜军涿州留守郭药师囚涿州刺史萧庆馀遣团练使赵鹤寿帅精兵八千铁骑五百一州四县来降。
　　封氏编年曰：药师表云：臣闻天有道则成民非后何戴是谓天人之极致，岂非古今之常情百姓系心素积北夷之怨一时翘喜咸归中国之明（删百姓至此二十字）臣躬领州县僚属豪右子弟官员僧道军吏百姓等奋臂约一万人斩首至三千级允属苏之望举怀赖庆之思。
　　燕云：奉使录曰：表云：药师言伏闻番汉之人实为异类羊狼之伴不可同居自生夷貉之乡未被衣冠之化常思戴日何啻望霓（删药师至此四十一字）一昨天祚皇帝怠弃銮舆越在草莽万姓无依栖之地五都有板荡之危虽宣室嗣图旋至奄忽女后摄政尤难抚绥诚天命之有归非人力之能致臣药师等虽属多难莫生异心盖所居父母之邦不可废臣子之节今契丹自为戎首窃稔奸谋燔烧我里庐虔刘我士女报之。
　　以怨抚乃以雠臣药师等以是竞思戴舜以同心不可助桀而为虐今将所管押马步军用申恳悃伏愿皇帝陛下副兹多望悯此哀鸣特开天地之恩许入风云：之会实所愿也。非敢望焉臣药师等无任瞻天慕圣激切屏营之至谨奉表以闻臣药师等诚惶诚恐稽首顿首谨言宣和四年九月十日辽国常胜。
　　军都管押诸卫上将军臣郭药师等表奏先是辽人天庆十年金人苦於用兵经岁不出诸路军马依旧屯备有东南路怨军将领董小丑因差讨平利州贼坐逗留不进贼平被诛本部队长罗青汉董仲孙等倡率怨军作乱余睹（改作伊都）统兵讨之贼势稍窘郭药师等内变杀罗青汉等数人遂就招安萧干奏留二千人为四营擢用郭药师张令徽刘舜臣甄五臣各充统领燕王即位改怨军为常胜军药师年少壮貌颇伟岸而沈毅果敢以威武御众人多附之初以武勇四军荐授殿直从征女真积前後功擢守涿州伪后专政契丹欲再谋杀汉人恐应南军忽得报言易州降大宋药师有意归明时四军萧干闻我军再压境自燕来涿州而药师以为图已乃与张令徽刘舜臣甄五臣袭诜赵韩璧谋叛既决乃召萧干开晏款密。且以历数符谶说其归汉四军怒曰：吾荐汝於朝授此官职，岂可背朝廷药师以为干必从请。又尝受荐恩初不敢害干干当此之际所领兵不多。又料药师既叛意其不从虑祸及身遽起启钥而去药师急召所部说曰：天祚失国女政不纲内盗外寇天下瓜分宋天子以好生之德吊民伐罪命虎臣拥重兵下易州压吾境此勇男子取金印大如斗之时也。乃以高官厚禄邀吾辈傥强项不进破国亡家噬脐何及众当如何万口喧呼无不响应遂囚监军萧馀庆等乃遣团练使赵鹤寿帅精兵八千铁骑五百一州四县士民奉表来降。
　　赐进士出身头品顶戴四川等处承宣布政使司布政使清苑许涵度校刊。
　　※卷九校勘记。
　　独王黼力阻之（阻误作主）复赴朔方宣抚司（脱抚字）令来宣抚司（脱抚字）赵良嗣等充国信使副（误作副使）臣闻天下有道则臣民非后何戴（脱下字臣误作成）。



　　

●卷十

　　政宣上帙十
　　起宣和四年九月二十七日癸未，尽十月二十日乙巳。
　　二十七日癸未辽人萧后遣使纳款奉表称臣。
　　封氏编年曰：萧后闻长胜军降甚惧召蕃汉百官议曰：大金人马已入奉圣州今。又易州高凤涿州郭药师归宋国步艰难宗社将倾今欲与卿等议其去就两国孰可倚者苟可托国吾将从之纳款臣属亦无恨也。。若使天锡有嗣断不干预只今事议去就，或谓金人方强宜附大宋百年信誓枳有后曰：二说皆可取遂遣永昌宫使萧容乾文阁待制韩使本朝同中书门下平章事张言尚书都官员外郎张仅使金国皆奉表称臣。
　　萧后表曰：辽国太后臣妾萧氏言。盖闻溟海纳ム众流而毕会太阳舒照岂爝火以犹飞方天下之大同故圣人之有作拊心悼往饮泣陈辞伏念妾先世乘唐晋之季年割燕云：之外地暨逢圣运已受齐盟义笃一家誓传百礻┆孰谓天心改卜国步多艰先王遇板荡之馀励兴复之志始历推戴奄致沦沮爰属。
　　恂俾续礻仑祀常欲引干戈而自卫与社稷以偕亡伏念生灵重罹涂炭与其蹈执迷之咎曷。若为奉上之勤伏遇皇帝陛下四海宅心兆人为命敷文德以柔远奋武怒以训练时必将拯救黎元混一区宇仰承严命敢稽归款之诚庶保馀年犹荷永绥之惠今差永昌宫使萧容乾文阁直学士韩等诣阙奉表陈奏以闻臣妾萧氏诚惶诚惧顿首顿首谨言德兴元年九月初十日辽国太后臣妾萧氏上表。
　　二十九日乙酉取易州。
　　先是二十二日刘光世得宣司檄令应易州即遣别将冯宣庆以精骑五百夜趋易州僧明赞远迓王师具言已占据易州讫高凤与宣庆等共守回申都统司二十六日童贯移檄杨可世与刘光世合军兵共抚易州下涞水扶沟赴涿州与大军会禀延庆节制。且戒体国辑睦无得以私害公延庆可世素有隙忌娟略同可世部安肃兵驻军孤山与光世合发檄书复。又互争高下气相尚不服叱咄军中张有异论参谋宇文虚中与监军邓平之命分营凡三日至易州至二十九日副都统何灌日中持使节至易州城外太师高凤少卿王领军民僧道万人莫不感悦锣鼓香花迎劳王师是日入城抚定官民阅诸府库。
　　封氏编年曰：西路统制刘光世与契丹迎战於易州之南古燕城光世稍却易州人赵秉渊杀城中契丹疲军州人大悦，於是遣人迎王师纳款卫尉少卿王以城降。
　　涿易两州皆下百官诣紫宸殿称贺拜郭药师等官有差。
　　郭药师恩州观察使依旧知涿州军州事张令徽左武大夫洮州防御使刘舜臣武功大夫秦州防御使甄五臣武翼大夫怀州刺史赵鹤寿右武大夫  恒州刺史龚诜赵拱韩璧并朝请朝散大夫直秘阁馀将校各有差令赵鹤寿敕告敕并犒物回令於十月一日与药师等来易州与大兵曾燕京所管三十馀处连乡兵五十馀万悉应王师以常胜军八千易州义兵五千并隶刘延庆前军为乡导仍自涿州屯泊於雄州。
　　郭药师者渤海之铁州人也。善战虏（改作辽）以为裨将领常胜军常胜军本谓之怨军辽人始以征伐女真为女真所败多杀其父兄乃立是军使之报怨女真。
　　故谓之怨军然怨军初未尝报怨每女真兵入则怨军从以为乱女真退则因而复服常以为苦天祚与群下谋杀怨军除其患故其中郭药师等反杀其首领而降都统萧干遂拜金吾大将军俾守涿州屡以胜我及九大王死萧后摄位药师知燕中势将亡遂决策首以涿州来降则常胜军实反覆之徒然虏（改作燕）中号健斗者也。其副曰：张令徽其下。又有四将号彪官每彪五百人则常胜军本二千人本朝收复之後因增至二万其後。又增号五万实燕人之先以城降者故朝廷宠异之。
　　十月一日丙戌郭药师来易州。
　　是日郭药师等以数骑来易州参副都统何灌犒劳讫俾赴宣抚司公参。
　　赵良嗣与乌歇（改作乌页）等赴金人军前。
　　燕云：奉使录曰：奉御笔处分由济南德博渡黄河过邢取井陉路至代州朝谷寨先是大金国主阿骨打（改作阿固达）已亲领兵甲数万初欲趋中京戏道中闻契丹主聚兵於五国崖亟领兵袭之八月十二日战於狗泊之地生擒契丹都统伪（删此字）驸马萧规天祚引数骑脱身遁去及夏国引兵数万袭天德军女真都元帅遣其偏将甯木割（改作尼楚赫）娄宿孛堇（改作罗索贝勒）统兵七千与夏人逆战於阿磨水夏人败走是时秋霖积潦山水适至河暴涨人马溺死者少右其数金人已再杀败契丹。又战败夏国兵骄气（改作气甚）锐所至杀掠无辜其下大厌之（删所至至此十一字）因秋成遂来傍边阿骨打（改作阿固达）屯奉圣州之东粘罕（改作尼堪）兀室（改作乌舍）屯应州之南甯木割（改作楚赫）娄宿（改作罗索）屯洪州之西牧马休兵请议事於朝廷。
　　茆斋自叙曰：是年八月宣司回军至河间府上委刘延庆都统陕西大集兵力谋复燕仆时随宣司在河间窃闻延庆与幕府议持重不可进兵使女真军马先入居庸关收下燕京然後多以岁币赎之此为万全仆以为。若使女真入关後必轻侮（删此字）中国为患甚大用兵务在神速遂条论利害上宣司言不使女真入关其利有五使之入关其害有六九月尚书省经抚房子（王黼当笔将枢密院应於边路务军事尽隶所置经抚房施行枢密院不得预）差马扩充奉使大金国使副前去济南府已来等候国信使赵良嗣同取登州海路前去奉使仍充送伴大金国通议使副（金人缘曷鲁大迪乌之回疑我有谋。又自以已不报师期一面进兵取大辽中京据山後地土闻南朝委童贯举三路大兵燕地遂遣徒姑旦乌歇高庆裔等来使以修好。
　　为名。且以窥觇我也。  注曷鲁改作赫噜徒姑旦改作图克坦乌歇改作乌页）至青州奉御笔据代州奏按报阿骨打（改作阿固达）巳到奉圣州（在云：中府之东乃唐新州契丹改作奉圣州）仰赵良嗣马扩送伴使人取代州路过界前去奉使（阿骨打。盖闻我军入燕境已数交锋虑我自取燕而已不得岁入故亲来以决机会  注阿骨打改作阿固达）仆因询良嗣今次朝廷所遣奉使欲议何事良嗣出国书副本及御笔事目云：若本朝军马乘胜巳入燕京更不请大金人马过关如或未曾即请大金军马进於燕城之北本朝军马进於燕城之南依元约夹攻之仆抵掌大惊谓良嗣曰：金人方自以不报师期恐王师定燕之後守把关口彼不得岁入金币故遣使通议一则接续和议以邀岁币二则使来窥我动作趋向幸而彼未知吾种师道杨可世白沟小衄童宣抚气沮而退在我则当领彼来和之意固执前约姑与之言曰：南朝自闻贵朝举兵便发大兵相应夹攻盖昨来送曷鲁（改作赫噜）等还乃所以待回船来报师期不敢疑贵朝爽约但只猜度恐舟船海中阻风或别失误故不待报来遂急举兵於元约夹攻之说彼此别无违处既以此意答之仍亦步亦趋以此作国书须一面催督宣司进兵克期下燕以振中国之威平燕而和女真用绝日後轻侮之患可也。何得自示懦弱尽露腹心倾身倚以为助全藉彼兵直许之入关如此则大事去矣。日後窥伺侵凌之患其祸岂易量耶良嗣愕然曰：今宣司已退遁兵力不支自非藉彼兵力助取之後以金帛诱之何以得燕某曰：经图既知我军力不能取何不明白奏上画与女真使自取之急修我边备守白沟旧界保吾故疆，岂可含糊苟目前小利不防久远之患爱指失掌此某不敢预也。是时某父亦同行遂以与良嗣辩论事白父谓某曰：与夷狄（二字改敌）共事当先立威以振服之於後可保无患今宣司已退沮。又，岂可以我之腹心尽露与外夷兼女真，岂可以亲结之乎！（删外夷至此十二字添一彼字）既如此论议後必误国汝宜速奏论之。若不从即乞罢无阿随误大计仆，於是密画利害论女睦不可使入关要当进兵先取燕京则金人自服边境可定乞罢使臣事自将步骑万人趋不虞之地入燕平定五关以杜女真窥觇之患。
　　五日庚寅郭药师等至宣抚司。
　　郭药师是日至宣司公参待罪云：药师僻远燕人猥守一郡久服尧化归向莫缘近聆王师已届疆场谨率同属请命於宣司童贯令僚佐抚劳有差。
　　御笔改燕京为燕山府。
　　燕京古之幽州武王克商封召公於燕以燕然山得名汉置涿郡唐武德元年改燕州天宝元年改幽州旧号广阳郡有永清节度使燕京改为燕山府。
　　八日癸巳都统刘延庆与郭药师等出雄州入新城趋涿易路。
　　九日甲午辽人萧容韩至雄州。
　　萧容韩至雄州童贯蔡攸以军礼见之贯攸以其所上表不纳土止纳款称臣麾而去之斥容曰：非纳土不受笑曰：纳款即纳土地也。虏种类杂（四字改作族类多）未易图朝廷当思两全无贻後日之悔。又曰：好邻舍朝廷蹙踏了不知彼恶邻舍也。必悔之贯以萧后表即日飞奏留萧容韩於雄州令管待别听朝廷指挥。
　　御笔涿易八州并赐名。
　　山前九属县下项燕山府一十三县析津宛平都市昌平良乡武清安次永清玉河香河氵郭阴涿州四县范阳归义固安新城檀州二县密云：行唐平州三县卢龙古城马城易州三县易县涞水容城营州一县柳城顺州一县怀柔蓟州三县渔阳三河玉田景州城县赐名威塞卢龙县赐名卢城石城县赐名临州除燕山府已赐史外涿州赐名涿水郡威行军节度使檀州赐名横山郡镇海军节度使平州赐名海阳郡抚甯军节度使易州赐名遂武郡防御营州赐名平卢郡防御顺州赐名顺兴郡团练蓟州赐名广川郡团练景州赐名滦州郡军事。
　　十三日戊戌萧后表至上御紫宸殿受贺太宰王黼等率百官上表称贺。
　　表曰：制军命将用申中夏之威取乱侮亡遂复全燕之地盛超振古喜溢绵区臣闻舜肇十二州始别冀都之壤周建八百国首疏召之封当天津析木之交实上谷广阳之胜形势有金汤之险膏腴号陆海之饶石晋不纳羯胡匪茹盗藩垣以为蛇豕之窟衣冠而陷犬羊之群（删羯胡至此二十二字改作契丹始大割土地而失金河之险藉声援而定父子之称）民胥怨咨天乃震怒艺祖立极思与物而更新文考御邦益留神而经始於昭熙旦丕显燕谋帝命式于九围无远弗届王者大乎！一统有开必先天方授我以故疆虏（改作敌）自窜身於穷漠允资圣算爰举师干俾收涂炭之馀肆协云：霓之望虎臣矫矫王旅单单长驱出塞者百万有奇分道并进者束。
　　西相属敌军效顺拔戎垒以来归伪后祈哀即辕门而纳款岂特昆夷维其喙矣。是谓燕民悦则取之雨露涵濡尽率土普天之广山川表里无此疆尔界之殊恭惟皇帝陛下性备尧仁智兼汤勇诞敷文德同四海之车书肃将天威辟三王之境土凡此濯征之策仰系独断之神料纤悉於九重契几微於万里神祗效职天地合符亟臻复古之勋仰快在天之愤受端闱之献方陈希阔之仪增舆地之图更阐文明之化臣等叨联辅弼初乏赞襄宅朔方曰：幽都护预观於伟迹至岱宗觐群后愿遂告於成功臣无任云：云：诏答之。
　　诏曰：朕嗣纂丕图日新庶政思加大信式协万邦每敦邻国之欢用遵带砺之约岂意酋虏（改作蕃族）自叛宗盟命帅出师巡边备寇天戈压境之未久土守来附者无馀伪后知几遣使露封而纳款燕民效顺束身请命以来归将尽复燕云：之故疆聊共成祖考之昔志君臣有庆中外交欢成此肤功赖予良弼丕扬伟绩实系嘉谋据览贺章举开欣快圣旨送秘书省。
　　赐新复州县曲赦。
　　诏曰：朕膺天骏命作民之师夜寐夙兴惟祖宗之是绍赖帝敷佑中外敉甯远暨海隅罔不率俾乃眷燕云：之境实我封五季不纲陷於北狄（改作蕃落）属者虏酋（改作辽主）失道自绝於天怨结兵兴势似瓦解惟予克相上帝宠绥兆民爰命六师大申吊伐系尔有众怀德惟素霈然率吁群心奔走来归莫之能遏王师无战而先志是承四海永清惟朕心以怿兴念兹土久困暴昏上下相陵人用无告典型屏弃罪及无辜崇奸贼贤毒犹在以宽代虐帝命惟新收复及巳归附州县见禁罪人除抗抿王命及谋为不顺外馀罪无大小并放见停废文武官将校公吏人并许所在自陈当议尽行甄收随材任使流配人并放还逃仁及为盗贼者并释罪令归业惟尔有官体北德意奉承罔怠以称朕恻隐之诚庶一方亟蒙休泽故兹亲札诏示咸使闻知。
　　又手诏蠲除科率。
　　诏曰：应日前无名科率抑配及积奸政一切烦苛之令敕诸州一一具闻当悉行蠲罢不必待报者宣抚司除之积久税赋。若公私子钱皆免人户委州县长吏招诱以归加意存抚贫乏饿民并以官粟赈给无令失所掠获人口者各寻付其家违者重擢典刑。
　　又手诏甄擢贤才。
　　诏见在官耆俊。若有公卿士大夫已议褒擢外有怀才抱艺湮沉下僚或素为乡里所推未被试用者敕宣抚及州县长吏询采以闻当不次擢用其以忠直得罪虏酋（改作辽）或为权幸排斥，或以诖误抵罪者并以名闻咸当甄擢永用为劝。
　　十九日甲辰都统制刘延庆何灌郭药师等统大军出雄州入新城县刘光世杨可世出安肃军入易州会於涿州。
　　先是刘延庆等至涿州抚定军民次涞水县县令负弩前驱作乐致礼令可世守涿州延庆以可世所部兵少更付中军及熙河环庆兵二万营左军俾杨惟中副可世延庆统诸道兵与常胜军暨赵诩兵无虑五十万鼓鼙振天地自古出师之盛未有甚於此自卯至酉至良乡县泸沟河前部报曰：临河与四军萧干大石（改作达实）林牙贼锋相接矣。时贼（改作敌）兵不满二万凭河排布未究虚实延庆令五军下营开濠挖堑以备贼（删此字）出兵抗敌曛晚各憩胜负相偿。
　　二十日乙巳刘光世等复与萧干对垒。
　　是日日将晏贼（改革者作敌）鼓噪攻我战於料石冈三挝鼓还（旧校云：归本作三挝方还）。
　　赐进士出身头品顶戴四川等处承宣布政使司布政使清苑许涵度校刊。
　　※卷十校勘记。
　　张言（一作张炎）奄致沦殂（殂误作沮）爰属恂嫠（嫠误作嫠）与夏人逆战於阿磨下水（阿磨一作昂阿脱下字）宣抚司回军至河间府（脱抚字）都统陕西大集兵（集字衍）小注（而已不得岁币误作岁入）苟图目前小利（脱图字）当先立威以振服之（振应作震）易水涞水容城（易水误作易县）景州一县遵化（一误作城脱遵化二字）都市赐名广甯香河赐名清化新城赐名威城行唐赐名威塞（原脱都市二十字）石城赐名临关马城赐名安城都城赐名镇山渔阳赐名平卢（临关误作临州脱马城十八字）获预观於伟绩（绩误作迹）举闻忻快（闻误作开）应日前无名科率押配（押误作抑）及熙河环庆兵二万人佐军（人误作营佐误作左）卢沟河（卢误作泸）。



　　

●卷十一

　　政宣上帙十一。
　　起宣和四年十月二十三日戊申，尽十一月二十七日壬午。
　　二十三日戊申宣抚司檄进兵刘延庆议入燕之策郭药师献谋捣虚取之。
　　是日萧干营於十里外以控我军由是逗留未得进宣司檄曰：大军至良乡连日不进可出奇以取胜况我军拟贼（改作比敌）倍万以彼较此利害皎然仰疾速趋燕京是日延庆命诸将共议入燕之策郭药师献谋曰：四军者以全师抗我则燕山可以捣虚而入可选轻骑由固安渡泸水至安次径赴燕城汉民知王师至必为内应燕城可得延庆即遣郭药师押常胜军千人为乡导命赵鹤寿高世宣杨可世可弼统兵六千可世等夜半渡河御枚倍道至三家店憩军。
　　二十四日已酉郭药师等入燕山军败而还。
　　是日质明郭药师遣甄五臣领常胜军五十人杂郊民夺迎春门以入杀守阍者数十人大军继至陈於悯忠寺分遣七将官把燕城七门各差将二人骑二百守之内外帖然不知兵至咸谓有神一般时有燕。
　　人马贤良者献诗云：破虏将军晓入燕满城和气接尧天油然三千里洗尽腥膻二百年（删一般至此四十一字）可世传令云：汉人皆登雉堞指摘契丹奚等家诛戮万计通衢流血申宣抚司告捷我军用事者不过四千萧后登宣和门亲施箭镞以拒王师郭药师遣人谕萧后大兵入城释甲拜降可也。萧后闻诸军与燕人内应所在巷战齐杀契丹劫掠财物颇狐疑未决契丹诸军皆效死战而我军无纪律已而饮酒攘夺财物纷然恣淫后既知密遣人召萧干等回干亦知我师入燕昼夜来援或告药师曰：城外尘起必有援兵至诸将皆谓延庆遣兵来助一望则燕王冢上立四军旗帜矣。方错愕瞪视而四军人马自南暗门入内诸门皆启铁骑突出战於三市人皆殊死戮力迎敌而药师失马可世拒追者药师获免我军少却遂至双门楼下令骑皆下马。且战。且行至悯忠寺前可世谓药师曰：今日如何不。若。且至东门以待援兵而燕城汉人皆曰：汝等令我指摘契丹相助杀戮将军。若出错辈如何今已断了诸门吊桥幸无遽出以决死耳再战。又败我军三昼夜不寝食。又自早歼契丹竞功人饥马疲而四军林牙兵势狼戾（改作方锐）可世等战不胜药师复回战。又不利皆弃马登城贼（改作敌）益炽将穷搏药师先下城可世谓世宣曰：吾将家，岂能效儿女态惜微躯也。指呼战士拒战身中毒矢不顾或报药师出矣。弟可弼因其闲进曰：赵鹤寿後军不来都统亦不遣援兵今日之事黑白自明傥含糊就死百世之下无不笑为罪人矣。愿偕去是非昭著请诛於朝不其伟欤可世然之遂缒而出高世宣王奇李石洵美王端臣等皆碎贼（改作敌）手可世等既出赖契丹收弃甲捕杀残军不复追袭遂得脱去尸之填濠者可藉而过初选精兵六千至是免者数百骑而已契丹获马五千甲四千先药师与可世谋留鹤寿兵为援其实药师忌功而鹤寿亦憾之不至先是鹤寿见宣抚药师疑其有所授而不以实告故也。药师可世等夜入安次县招集将士得溃兵四百馀人入涿州。
　　《北征纪实》曰：药师献谋於二帅曰：四军者以全师抗延庆则燕山可以劲骑捣虚而入也。，於是二帅命药师择常胜军千人为乡导。又命延庆选将乃以杨可世高一箭各千人一夕渡泸沟河直往燕山之东每旦有草车无数入门可伺其开门因车入而袭之果。
　　然既入则每门命骁勇使臣二人分兵守把药师乃下令曰：燕人令尽降契丹诸虏（改作人）令尽杀然不意燕山城中契丹奚兵尚众而我师已虏掠故萧后者在内但闭其内门是以虏汉因（改作契丹与汉人）巷战杀伤盯当自旦至晚不解而萧后乃呼四军自其内後暗门而入忽大启内门生兵出击我师为退败药师知其不敌因缒城先遁杨可世亦得脱高世宣号高一箭者及诸名将锐卒无一得生还。
　　二十五日庚戌萧干出兵与刘延庆对垒於泸沟河南是日萧干陈於河南出示药师随行主管文字官赵端甫并药师可世全装甲马令延庆见之言已将诸将杀戮人骑皆降仍渡河挑战延庆军汹汹以为药师全军没诸将杀可世降契丹延庆遣人往涿州取药师手书以安众心。
</div>
    <div class="pagination">
<a href="三朝北盟会编_page3.html">上一页</a><a href="三朝北盟会编.html">1</a><a href="三朝北盟会编_page2.html">2</a><a href="三朝北盟会编_page3.html">3</a><span class="current-page">4</span><a href="三朝北盟会编_page5.html">5</a><a href="三朝北盟会编_page6.html">6</a><a href="三朝北盟会编_page7.html">7</a><a href="三朝北盟会编_page8.html">8</a><a href="三朝北盟会编_page9.html">9</a><span>...</span><a href="三朝北盟会编_page5.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
