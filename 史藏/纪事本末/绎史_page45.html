<!DOCTYPE html>
<html>
 <head>
  <meta charset="utf-8"/>
  <title>
   绎史 - 第 45 页/共 76 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   绎史 - 第 45 页/共 76 页
  </h1>
  <div class="content">
   左传【十三年】夏公会单平公晋定公呉夫差于黄池六月丙子越子伐呉为二隧畴无余讴阳自南方先及郊吴大子友王子地王孙弥庸寿于姚自上观之弥庸见姑篾之旗曰吾父之旗也不可以见讐而勿杀也大子曰战而不克将亡国请待之弥庸不可属徒五千王子地助之乙酉战弥庸获畴无余地获讴阳越子至王子地守丙戌复战大败呉师获大子友王孙弥庸寿于姚丁亥入呉呉人告败于王王恶其闻也自刭七人于幕下秋七月辛丑盟呉晋争先呉人曰于周室我为长晋人曰于姬姓我为伯赵鞅呼司马寅曰日旰矣大事未成二臣之罪也建鼓整列二臣死之长防必可知也对曰请姑视之反曰肉食者无墨今呉王有墨国胜乎大子死乎且夷徳轻不忍久请少待之乃先晋人呉人将以公见晋侯子服景伯对使者曰王合诸侯则伯帅侯牧以见于王伯合诸侯则侯帅子男以见于伯自王以下朝聘玉帛不同故敝邑之职贡于呉有丰于晋无不及焉以为伯也今诸侯防而君将以寡君见晋君则晋成为伯矣敝邑将改职贡鲁赋于呉八百乗若为子男则将半邾以属于呉而如邾以事晋且执事以伯召诸侯而以侯终之何利之有焉呉人乃止既而悔之将囚景伯景伯曰何也立后于鲁矣将以二乘与六人从迟速唯命遂囚以还及户牖谓太宰曰鲁将以十月上辛有事于上帝先王季辛而毕何世有职焉自襄以来未之改也若不会祝宗将曰呉实然且谓鲁不共而执其贱者七人何损焉太宰嚭言于王曰无损于鲁而只为名不如归之乃归景伯呉申叔仪乞粮于公孙有山氏曰佩玉繠兮余无所繋之防酒一盛兮余与褐之父睨之对曰粱则无矣麤则有之若登首山以呼曰庚癸乎则诺王欲伐宋杀其丈夫而囚其妇人太宰嚭曰可胜也而弗能居也乃归冬呉及越平
　　国语呉王夫差既杀申胥不稔于嵗乃起师北征阙为深沟于商鲁之间北属之沂西属之济以会晋公午于黄池于是越王句践乃命范蠡舌庸率师沿海泝淮以絶呉路败王子友于姑熊夷越王句践乃率中军泝江以袭呉入其郛焚其姑苏徙其大舟呉晋争长未成边遽乃至以越乱告呉王惧乃合大夫而谋曰越为不道背其齐盟今吾道路悠逺无会而归与会而先晋孰利王孙雄曰夫危事不齿雄敢先对二者莫利无会而归越闻章矣民惧而走逺无正就齐宋徐夷曰呉既败矣将夹沟而防我我无生命矣防而先晋晋既执诸侯之柄以临我将成其志以见天子吾须之不能去之不忍若越闻俞章吾民恐畔必会而先之王乃歩就王孙雄曰先之图之将若何王孙雄曰王其无疑吾道路悠逺必无有二命焉可以济事王孙雄进顾揖诸大夫曰危事不可以为安死事不可以为生则无为贵知矣民之恶死而欲贵富以长没也与我同虽然彼近其国有迁我絶虑无迁彼岂能与我行此危事也哉事君勇谋于此用之今夕必挑战以广民心请王厉士以奋其朋势劝之以髙位重畜备刑戮以辱其不厉者令各轻其死彼将不战而先我我既执诸侯之柄以嵗之不获也无有诛焉而先罢之诸侯必説既而皆入其地王安挺志一日惕一日畱以安歩王志必设以此民也封于江淮之闲乃能至于呉呉王许诺　呉王昏乃戒令秣马食士夜中乃令服兵擐甲系马舌出火灶陈士防百人以为彻行百行行头皆官帅铎拱稽建肥胡奉文犀之渠十行一嬖大夫建旌提鼓挟经秉枹十旌一将军载常建鼓挟经秉枹为万人以为方陈皆白常白旂素甲白羽之矰望之如荼王亲秉钺载白旗以中陈而立左军亦如之皆赤常赤旟丹甲朱羽之矰望之如火右军亦如之皆常旗黑甲乌羽之矰望之如墨为带甲三万以势攻鸡鸣乃定既陈去晋军一里昧明王乃秉枹亲就鸣钟鼓丁寜錞于振铎勇怯尽应三军皆哗扣以振旅其声动天地晋师大骇不出周军饬垒乃令董褐请事曰两君偃兵接好日中为期今大国越録而造于敝邑之军垒敢请乱故呉王亲对之曰天子有命周室卑约贡献莫入上帝鬼神而不可以告无姬姓之振也徒遽来告孤日夜相继匍匐就君君今非王室不安平是忧亿负晋众庶不式诸戎翟楚秦将不长弟以力征一二兄弟之国孤欲守吾先君之班爵进则不敢则不可今会日薄矣恐事之不集以为诸侯笑孤之事君在今日不得事君亦在今日为使者之无逺也孤用亲聼命于藩篱之外董褐将还王称左畸曰摄少司马兹与王士五人坐于王前乃皆进自于客前以酬客董褐既致命乃告诸赵鞅曰臣观呉王之色类有大忧小则嬖妾嫡子死不则国有大难大则越入呉将毒不可与战主其许之先无以待危然而不可徒许也赵鞅许诺晋乃令董褐复命曰寡君未敢观兵身见使褐复命曰曩君之言周室既卑诸侯失礼于天子请贞于阳卜收文武之诸侯孤以下密迩于天子无所逃辠讯让日至曰昔呉伯父不失春秋必率诸侯以顾在余一人今伯父有蛮荆之虞礼世不续用命孤礼佐周公以见我一二兄弟之国以休君忧今君掩王东海以淫名闻于天子君有短垣而自逾之况蛮荆则何有于周室夫命圭有命固曰呉伯不曰呉王诸侯是以敢辞夫诸侯无二君而周无二王君若无卑天子以干其不祥而曰呉公孤敢不顺从君命长弟许诺呉王许诺乃就幕而会呉公先歃晋侯亚之呉王既会越闻俞章恐齐宋之为己害也乃命王孙雄先与勇获帅徒师以为过賔于宋以焚其北郛焉而过之
　　谷梁传黄池之会呉子进乎哉遂子矣吴夷狄之国也祝发文身欲因鲁之礼因晋之权而请冠端而袭其借于成周以尊天王呉进矣呉东方之大国也累累致小国以会诸侯以合乎中国呉能为之则不臣乎呉进矣王尊称也子卑称也辞尊称而居卑称以会乎诸侯以尊天王呉王夫差曰好冠来孔子曰大矣哉夫差未能言冠而欲冠也【公羊传呉何以称子呉主会也呉主会则曷为先言晋侯不与夷狄之主中国也其言及呉子何会両伯之辞也不与夷狄之主中国则曷为以会两伯之辞言之重呉也曷为重呉呉在是则天下诸侯莫敢不至也】
　　国语呉王夫差既于黄池乃使王孙茍告劳于周曰昔者楚人为不道不承共王事以逺我一二兄弟之国吾先君阖庐不贳不忍被甲带劔挺铍搢铎以与楚昭王毒逐于中原柏举天舍其衷楚师败绩王去其国遂至于郢王总其百执事以奉其社稷之祭其父子昆弟不相能夫槩王作乱是以复归于呉今齐侯任不鉴于楚又不承共王命以逺我一二兄弟之国夫差不贳不忍被甲带劔挺铍搢铎遵汶伐博簦笠相望于艾陵天舍其衷齐师还夫差岂敢自多文武实舍其衷归不稔于嵗余沿江泝淮阙沟深水出于商鲁之闲以彻于兄弟之国夫差克有成事敢使茍告于下执事周王答曰茍伯父命女来明绍享余一人若余嘉之昔周室逢天之降祸遭民之不祥余心岂忘忧防不唯下土之不康靖今伯父曰勠力同徳伯父若能然余一人兼受而介福伯父多歴年以没元身伯父秉徳已侈大哉　句践之地南至于句无北至于御儿东至于鄞西至于姑蔑广运百里乃致其父兄昆弟而誓之曰寡人闻古之贤君四方之民归之若水之归下也今寡人不能将帅二三子夫妇以蕃命壮者无取老妇令老者无取壮妻女子十七不嫁其父母有辠丈夫二十不取其父母有辠将免者以告公令医守之生丈夫二壶酒一犬生女子二壶酒一豚生三人公与之母生二人公与之饩当室者死三年释其政支子死三月释其政必哭泣埋之如其子令孤子寡妇疾疹贫病者纳宦其子其达士洁其居羙其服饱其食而摩厉之于义四方之士来者必庙礼之句践载稻与脂于舟以行国之孺子之游者无不餔也无不歠也必问其名非其身之所种则不食非其夫人之所织则不衣十年不收于国民居有三年之食国之父兄请曰昔者夫差耻吾君于诸侯之国今越国亦节矣请报之句践辞曰昔者之战也非二三子之辠也寡人之辠也如寡人者安与知耻请姑无庸战父兄又请曰越四封之内亲吾君也犹父母也子而思报父母之讐臣而思报君之讐其有敢不尽力者乎请复战句践既许之乃致其众而誓之曰寡人闻古之贤君不患其众之不足也而患其志行之少耻也今夫差衣水犀之甲者亿有三千不患其志行之少耻也而患其众之不足也今寡人将助天灭之吾不欲匹夫之勇也欲其旅进旅也进则思赏则思刑如此则有常赏进不用命则无耻如此则有常刑果行国人皆劝父勉其子兄勉其弟妇勉其夫曰孰是君也而可无死乎是故败呉于囿又败之于没又郊败之【韩非子越伐呉乃先宣言曰我闻呉王筑如皇之台掘深池罢苦百姓煎靡财货以尽民力余为民诛之】
　　韩非子越王问于大夫种曰吾欲伐呉可乎对曰可矣吾赏厚而信罚严而必君欲知之何不试焚宫室于是遂焚宫室人莫救之乃下令曰人之救火者死比死敌之赏救火而不死者比胜敌之赏不救火者比北降之罪人涂其体被濡衣而赴火者左三千人右三千人此知必胜之势也　越王虑伐呉欲人之轻死也出见怒鼃乃为之式从者曰奚敬于此王曰为其有气故也明年请以头献王者嵗十余人由此观之誉之足以杀人矣一曰越王句践见怒鼃而式之御者曰何为式王曰鼃有气如此可无为式乎士人闻之曰鼃有气王犹为式况士人有勇者乎是嵗人有自刭死以其头献者故越王将复呉而试其敎燔台而鼓之使民赴火者赏在火也临江而鼓之使人赴水者赏在水也临战而使人絶头刳腹而无顾心者赏在兵也又况据法而进贤其助甚此矣
　　墨子昔越王句践好士之勇敎驯其臣和合之焚舟失火试其士曰越国之宝尽在此越王亲自鼓其士而进之曰士闻鼓音破碎乱行蹈火而死者左右百人有余越王撃金而退之
　　淮南子越王句践一决狱不辜援龙渊而切其股血流至足以自罚也而战武士必其死
　　左传【十七年】三月越子伐吴呉子御之笠泽夹水而陈越子为左右句防使夜或左或右鼓噪而进呉师分以御之越子以三军潜渉当吴中军而鼓之呉师大乱遂败之【説苑越王不堕旧冢而呉人服】
　　史记越复伐吴吴士民罢弊轻鋭尽死于齐晋而越大破呉因而留围之
　　国语吴王夫差还自黄池息民不戒越大夫种乃倡谋曰吾谓呉王将遂渉吾地今罢师而不戒以忘我我不可以怠也日臣尝卜于天今吴民既罢而大荒荐饥市无赤米而囷鹿空虚其民必移就蒲蠃于东海之濵天占既兆人事又见我蔑卜筮矣王若今起师以会夺之利无使失悛夫吴之邉鄙逺者罢而未至呉王将耻不战必不须至之会也而以中国之师与我战若事幸而从我我遂践其地其至者亦将不能之会也已吾用御儿临之呉王若愠而又战幸遂可出若不战而结成王安厚取名而去之越王曰善哉乃大戒师将伐呉楚申包胥使于越越王句践问焉曰呉国为不道求残我社稷宗庙以为平原弗使血食吾欲与之徼天之衷唯是车马兵甲防伍既具无以行之请问战奚以而可包胥辞曰不知王固问焉乃对曰夫吴良国也能博取于诸侯敢问君王之所以与之战者王曰在孤之侧者觞酒豆肉箪食未尝敢不分也饮食不致味聼乐不尽声求以报呉愿以此战包胥曰善则善矣未可以战也王曰越国之中疾者吾问之死者吾葬之老其老慈其防长其孤问其病求以报呉愿以此战包胥曰善则善矣未可以战也王曰越国之中吾寛民以子之忠惠以善之吾修令寛刑施民所欲去民所恶称其善掩其恶求以报呉愿以此战包胥曰善则善矣未可以战也王曰越国之中富者吾安之贫者吾予之救其不足裁其有余使贫富皆利之求以报呉愿以此战包胥曰善则善矣未可以战也王曰越国南则楚西则晋北则齐春秋皮币玉帛子女以賔服焉未尝敢絶求以报呉愿以此战包胥曰善哉蔑以加焉然犹未可以战也夫战知为始仁次之勇次之不知则不知民之极无以铨度天下之众寡不仁则不能与三军共饥劳之殃不勇则不能断疑以发大计越王曰诺越王句践乃召五大夫曰呉为不道求残吾社稷宗庙以为平原不使血食吾欲与之徼天之衷唯是车马兵甲卒伍既具无以行之吾问于王孙包胥既命孤矣敢访诸大夫问战奚以而可句践愿诸大夫言之皆以情告无阿孤孤将以举大事大夫舌庸乃进对曰审赏则可以战乎王曰圣大夫苦成进对曰审罚则可以战乎王曰猛大夫种进对曰审物则可以战乎王曰辨大夫蠡进对曰审偹则可以战乎王曰巧大夫臯如进对曰审声则可以战乎王曰可矣王乃命有司大令于国曰茍任戎者皆造于国门之外王乃令于国曰国人欲告者来告告孤不审将为戮不利过及五日必审之过五日道将不行王乃入命夫人王背屏而立夫人向屏王曰自今日以后内政无出外政无入内有辱是子也外有辱是我也吾见子于此止矣王遂出夫人送王不出屏乃阖左阖塡之以土去笄侧席而坐不埽王背檐而立大夫向檐王命大夫曰食土不均地之不修内有辱于国是子也军士不死外有辱是我也自今日以后内政无出外政无入吾见子于此止矣王遂出大夫送王不出檐乃阖左阖塡之以土侧席而坐不埽王乃之坛列鼓而行之至于军斩有辠者以徇曰莫如此以环瑱通相问也明日徙舍斩有辠者以徇曰莫如此不从其伍之令明日徙舍斩有辠者以徇曰莫如此不用王命明日徙舍至于御儿斩有辠者以徇曰莫如此淫逸不可禁也王乃命有司大徇于军曰有父母耆老而无昆弟者以告王亲命之曰我有大事子有父母耆老而子为我死子之父母将转于沟壑子为我礼已重矣子归没而父母之世后若有事吾与子图之明日徇于军曰有兄弟四五人皆在此者以告王亲命之曰我有大事子有昆弟四五人皆在此事若不捷则是尽也择子之所欲归者一人明日徇于军曰有瞀之疾者告王亲命之曰我有大事子有瞀之疾其归若已后若有事吾与子图之明日徇于军曰筋力不足以胜甲兵志行不足以聼命者归莫告明日迁军接龢斩有罪者以徇曰莫如此志行不果于是人有致死之心王乃命有司大徇于军曰谓二三子归而不归处而不处进而不进而不左而不左右而不右身斩妻子鬻于是呉王起师军于江北越王军于江南越王乃中分其师以为左右军以其私卒君子六千人为中军明日将舟战于江及昏乃令左军衔枚泝江五里以须亦令右军衔枚逾江五里以须夜中乃令左军右军渉江鸣皷中水以须呉师闻之大骇曰越人分为二师将以夹攻我师乃不待旦亦中分其师将以御越越王乃令其中军衔枚潜渉不鼓不噪以袭攻之呉师大北越之左军右军乃遂渉而从之又大败之于没又郊败之三战三北乃至于呉【呉越春秋王乃令国中不行者与之诀而告之曰尔安土守职吾方往征讨我宗庙之讐以谢于二三子令国人各送其子弟于郊境之上军士各与父兄昆弟取诀国人悲哀皆作离别相去之词曰跞躁摧长恧兮擢防驭殳所离不降兮以泄我王气苏三军一飞降兮所向皆殂一士判死兮而当百夫道祐有徳兮呉防自屠雪我王宿耻兮威振八都军伍难更兮势如貔防行行各努力兮于乎于乎于是观者莫不凄恻】
　　左传十九年春越人侵楚以误吴也夏楚公子庆公孙寛追越师至冥不及乃还秋楚沈诸梁伐东夷三夷男女及楚师盟于敖
　　国语至于月王召范蠡而问焉曰谚有之曰觥饭不及壶飱今嵗晚矣子将奈何范蠡对曰微君王之言臣固将谒之臣闻从时者犹救火追亡人也蹶而趋之唯恐弗及王曰诺遂兴师伐呉至于五湖吴人闻之出挑战一日五反王弗忍欲许之范蠡进谏曰谋之廊庙失之中原其可乎王姑弗许也臣闻之得时无怠时不再来天予不取反为之灾赢缩转化后将悔之天节固然唯谋不迁王曰诺弗许范蠡曰臣闻古之善用兵者赢缩以为常四时以为纪无过天极究数而止天道皇皇日月以为常明者以为法微者则是行阳至而阴阴至而阳日困而还月盈而匡古之善用兵者因天地之常与之俱行后则用阴先则用阳近则用柔逺则用刚后无阴蔽先无阳察用人无蓺往从其所刚彊以御阳节不尽不死其野彼来从我固守弗与若将与之必因天地之灾又观其民之饥饱劳逸以参之尽其阳节盈吾阴节而夺之宜为人客刚强而力疾阳节不尽轻而不可取宜为人主安徐而重固阴节不尽柔而不可廹凡陈之道设右以为牝益左以为牡蚤晏无失必顺天道周旋无究今其来也刚强而力疾王姑待之王曰诺弗与战居军三年呉师自溃【○考左传与呉语盖自哀公十七年越败呉于笠泽自此三战三北于哀公二十年遂围呉至二十二年灭之无不战而溃之事此越语末篇独云然似国语一书亦不出一人之手】
　　左传【二十年】呉公子庆忌骤谏吴子曰不改必亡弗聼出居于艾遂适楚闻越将伐吴冬请归平越遂归欲除不忠者以説于越呉人杀之十一月越围呉赵孟降于防食楚隆曰三年之丧亲昵之极也主又降之无乃有故乎赵孟曰黄池之役先主与呉王有质曰好恶同之今越围吴嗣子不废旧业而敌之非晋之所能及也吾是以为降楚隆曰若使呉王知之若何赵孟曰可乎隆曰请尝之乃徃先造于越军曰吴犯闲上国多矣闻君亲讨焉诸夏之人莫不欣喜唯恐君志之不从请入视之许之告于吴王曰寡君之老无恤使陪臣隆敢展谢其不共黄池之役君之先臣志父得承齐盟曰好恶同之今君在难无恤不敢惮劳非晋国之所能及也使陪臣敢展布之王拜稽首曰寡人不佞不能事越以为大夫忧拜命之辱与之一箪珠使问赵孟曰句践将生忧寡人寡人死之不得矣王曰溺人必笑吾将有问也史黯何以得为君子对曰黯也进不见恶退无谤言王曰宜哉【史记定公三十七年防而简子除三年之防期而已○按左传赵孟降于防食杜注云赵孟襄子无恤时有父简子之防而史记云晋定公防赵简子除三年之防为朞正在越围呉之年后又云出公十七年简子卒越围吴赵孟降防食重复讹舛马迁之疎也　呉越春秋呉王大惧夜遁越王追奔攻吴兵入于江阳松陵欲入胥门来至六七里望吴南城见伍子胥头巨若车轮目若耀电须发四张射于十里越军大惧留兵假道即日夜半暴风疾雨雷奔电激飞石砂疾如弓弩越军壊败松陵却退兵士僵毙人众分觧莫能救止范蠡文种乃稽颡肉袒拜谢子胥愿乞假道子胥乃与种蠡梦曰吾知越之必入吴矣故求置吾头于南门以观汝之破呉也惟欲以穷夫差定汝入我之国吾心又不忍故为风雨以还汝军然越之伐吴自是天也吾安能止哉越如欲入更从东门我当为汝开道贯城以通汝路于是越军明日更从江出入海阳于三道之翟水乃穿东南隅以达越　二十军遂围吴　　二年】冬十一月丁卯越灭呉请使呉王居甬东辞曰孤老矣焉能事君乃缢越人以归【国语夫差行成曰寡人之师徒不足以辱君矣请以金玉子女赂君之辱句践对曰昔天以越赐吴而吴不受今天以吴予越越可以无聼天之命而聼君之令乎吾请达王甬句东吾与君为二君乎夫差对曰寡人礼先壹饭矣君若不忘周室而为敝邑宸宇亦寡人之愿也君若曰吾将残女社稷灭汝宗庙寡人请死余何面目以视于天下乎越君其次也遂灭吴】
　　国语吴王帅其贤良与其重禄以上姑苏使王孙雄行成于越曰昔者上天降祸于呉得辠于会稽今君王其图不谷不谷请复会稽之龢王弗忍欲许之范蠡进谏曰臣闻之圣人之功时为之庸得时弗成天有还形天节不逺五年复反小凶则近大凶则逺先人有言曰伐柯者其则不逺今君王不断其防会稽之事乎王曰诺不许使者徃而复来辞愈卑礼愈尊王又欲许之范蠡谏曰孰使我蚤朝而晏罢者非呉乎与我争三江五湖之利者非吴邪夫十年谋之一朝而弃之其可乎王姑勿许其事将易冀己王曰吾欲勿许而难对其使者子其对之范蠡乃左提鼓右援枹以应使者曰昔者上天降祸于越委制于吴而吴不受今将反此义以报此祸吾王敢无聼天之命而聼君王之命乎王孙雄曰子范子先人有言曰无助天为虐助天为虐者不祥今吾稻蟹不遗种子将助天为虐不忌其不祥乎范蠡曰王孙子昔吾先君固周室之不成子也故濵于东海之陂鼋鼍鱼鼈之与处而鼃黾之与同陼余虽腼然而人面哉吾犹禽兽也又安知是諓諓者乎王孙雄曰子范子将助天为虐助天为虐不祥雄请反辞于王范蠡曰君王已委制于执事之人矣子徃矣无使执事之人得辠于子使者辞反范蠡不报于王撃鼓兴师以随使者至于姑苏之宫不伤越民遂灭呉　越师遂入呉国围王宫吴王惧使人行成曰昔不谷先委制于越君君告孤请成男女服从孤无奈越之先君何畏天之不祥不敢絶祀许君成以至于今今孤不道得辠于君王君王以亲辱于孤之敝邑孤敢请成男女服为臣御越王曰昔天以越赐呉而吴不受今天以呉赐越孤敢不聼天之命而聼君之令乎乃不许成因使人告于呉王曰天以吴赐越孤不敢不受以民生之不长王其无死民生于地上寓也其与几何寡人其达王于甬句东夫妇三百唯王所安以没王年夫差辞曰天既降祸于吴国不在前后当孤之身实失宗庙社稷凡呉土地人民越既有之矣孤何以视于天下夫差将死使人説于子胥曰使死者无知则已矣若其有知吾何面目以见员也遂自杀越灭吴上征上国宋郑鲁卫陈蔡执玉之君皆入朝夫唯能下其羣臣以集其谋故也【韩非子越王攻吴王呉王谢而告服越王欲许之范蠡大夫种曰不可昔天以越予呉吴不受今天反夫差亦天祸也以吴予越再拜受之不可许也太宰嚭遗大夫种书曰狡兔尽则良犬烹敌国灭则谋臣亡大夫何不释呉而患越乎大夫种受书读之太息而叹曰杀之越与呉同命　越絶书吴王不忍率其余兵相将至秦余杭之山饥饿足行乏粮视瞻不明据地饮水持笼稻而餐之顾谓左右曰此何名羣臣对曰是笼稻也吴王曰悲哉此公孙圣所言王且不得火食太宰嚭曰秦余杭山西坂闲燕可以休息大王亟飱而去尚有十数里耳呉王曰吾尝戮公孙圣于斯山子试为寡人前呼之即尚在邪当有声响太宰嚭即上山三呼圣三应吴王大怖足行属腐面如死灰色曰公孙圣令寡人得邦诚世世相事言未毕越王追至兵三围吴大夫种处中范蠡数呉王曰王有过者五寕知之乎杀忠臣伍子胥公孙圣胥为人先知忠信中断之入江圣正言直谏身死无功此非大过者二乎夫齐无罪空复伐之使鬼神不血食社稷废芜父子离散兄弟异居此非大过者三乎夫越王句践虽东僻亦得繋于天皇之位无罪而王恒使其刍茎秣马比于奴虏此非大过者四乎太宰嚭谗谀佞谄断絶王世聼而用之此非大过者五乎呉王曰今日闻命矣越王抚歩光之劔仗屈卢之弓瞠目谓范蠡曰子何不早图之乎范蠡曰臣不敢杀主臣存主若亡今日逊敬天报微功越王谓呉王曰世无千嵗之人死一耳范蠡左手持鼓右手操枹而鼔之曰上天苍苍若存若亡何须军士断子之颈挫子之骸不亦缪乎吴王曰闻命矣以三寸之帛冥吾两目使死者有知吾惭见伍子胥公孙圣以为无知吾耻生越王则觧绶以冥其目遂伏劔而死越王杀太宰嚭戮其妻子以其不忠信断絶呉之世　夫差在犹髙西卑犹位越王候干戈人一累土以之近太湖　三台者太宰嚭逢同妻子死所在也　安城里高库者句践伐吴禽夫差以为胜兵筑库髙阁之周二百三十歩　呉越春秋呉亡后越浮西施于江令随防夷以终○修文御览引今本无墨子曰西施之沈其美也按诸书不载西施所终翟去灭吴未逺此言当必有据】
　　越絶书太宰者官号嚭者名也伯州之孙伯州为楚臣以过诛嚭以困奔于吴是时呉王阖庐伐楚悉召楚仇而近之嚭为人览闻辩见目达耳通诸事无所不知因其时自纳于吴言伐楚之利阖庐用之伐楚令子胥孙武与嚭将师入郢有大功还呉王以嚭为太宰位髙权盛专邦之枋未久阖庐卒嚭见夫差内无柱石之坚外无断割之势谀心自纳操独断之利夫差终以从焉而忠臣籥口不得一言嚭知往而不知来夫差至死悔不早诛传曰见清知浊见曲知直人君选士各象其徳夫差浅短以是与嚭专权伍胥为之惑是之谓也　问曰吴亡而越兴在天与在人乎皆人也夫差失道越亦贤矣湿易雨饥易助曰何以知独在人乎子贡与夫子坐告夫子曰太宰死夫子曰不死也如是者再子贡拜而问何以知之夫子曰天生宰嚭者欲以亡吴吴今未亡宰何病乎后人来言不死圣人不妄言是以明知越霸矣
　　韩非子越已胜呉又索卒于荆而攻晋左史倚相谓荆王曰夫越破吴豪士死鋭卒尽大甲伤今又索卒以攻晋示我不病也不如起师与分吴荆王曰善因起师而从越越王怒将撃之大夫种曰不可吾豪士尽大甲伤我与战必不克不如赂之乃割露山之隂五百里以赂之
　　説苑越王句践与吴人战大败之兼有九夷当是时也南面而立近臣三逺臣五令羣臣曰闻吾过而不告者其罪刑
　　越絶书昔者越王句践困于会稽叹曰我其不伯乎欲杀妻子角战以死蠡对曰殆哉王失计也爱其所恶且吴王贤不离不肖不去若卑辞以地让之天若弃彼彼必许句践晓焉曰岂然哉遂聼能以胜越王句践即得平呉春祭三江秋祭五湖因以其时为之立祠垂之来世传之万载邻邦乐徳以来取足范蠡内视若盲反聼若聋度天关渉天机后袵天人前带神光当是时言之者【阙】其去甚微甚宻王已失之矣然终难复见得于是度兵徐州致贡周室元王以之中兴号为州伯以为专句践之功非王室之力是时越行伯道沛归于宋浮陵以付楚临期开阳复之于鲁中邦侵伐因斯衰止以其诚行于内威发于外越专其功故曰越絶是也故传曰桓公廹于外子能以觉悟句践报于会稽能因以霸尧舜虽圣不能任狼致治管仲能知人桓公能任贤蠡善虑患句践能行焉臣主若斯其不伯得乎易曰君臣同心其利断金此之谓也　越王既已胜吴三日反邦未至息自雄问大夫种曰夫圣人之术何以加于此乎大夫种曰不然王得范子之所言故天地之符应邦以藏圣人之心矣然而范子豫见之策未肯为王言者也越王愀然而恐面有忧色请于范子称曰寡人用夫子之计幸得胜吴尽夫子之力也寡人闻夫子明于隂阳进退豫知未形推往引前后知千嵗可得闻乎寡人虚心垂意聼于下风范子曰夫隂阳进退前后幽冥未见未形此特杀生之柄而王制于四海此邦之重寳也王而毋泄此事臣请为王言之越王曰夫子幸敎寡人愿与之自藏至死不敢忘范子曰隂阳进退者固天道自然不足也夫隂入浅者即嵗善阳入深者则嵗恶幽幽冥冥预知未形故圣人见物不疑是谓知时固圣人所不传也夫尧舜禹汤皆有豫见之劳虽有凶年而民不穷越王曰善以丹书帛置之枕中以为邦寳范子已告越王立志入海此谓天地之图也
　　国语反至五湖范蠡辞于王曰君王勉之臣不复入于越国矣王曰不谷疑子之所谓者何也范蠡对曰臣闻之为人臣者君忧臣劳君辱臣死昔者君王辱于会稽臣所以不死者为此事也今事已济矣蠡请从会稽之罚王曰所不掩子之恶子之美者使其身无终没于越国子聼吾言与子分国不聼吾言身死妻子为戮范蠡对曰臣闻命矣君行制臣行意遂乗轻舟以浮于五湖莫知其所终极王命工以良金写范蠡之状而朝礼之浃日而令大夫朝之环会稽三百里以为范蠡地曰后世子孙有敢防蠡之地者使无终没于越国皇天后土四乡地主正之
　　史记句践已平呉乃以兵北渡淮与齐晋诸侯会于徐州致贡于周周元王使人赐句践胙命为伯句践已去渡淮南以淮上地与楚归吴所侵宋地与宋与鲁泗东方百里当是时越兵横行于江淮东诸侯毕贺号称霸王范蠡遂去自齐遗大夫种书曰蜚鸟尽良弓藏狡兔死走狗烹越王为人长颈乌喙可与共患难不可与共安乐子何不去种见书称病不朝人或谗种且作乱越王乃赐种劔曰子敎寡人伐吴七术寡人用其三而败呉其四在子子为我从先王试之种遂自杀　范蠡事越王句践既苦身戮力与句践深谋二十余年竟灭吴报防稽之耻北渡兵于淮以临齐晋号令中国以尊周室句践以霸而范蠡称上将军还反国范蠡以为大名之下难以久居且句践为人可与同患难难与处安乐为书辞句践曰臣闻主忧臣劳主辱臣死昔者君王辱于会稽所以不死为此事也今既以雪耻臣请从会稽之诛句践曰孤将与子分国而有之不然将加诛于子范蠡曰君行令臣行意乃装其轻寳珠玉自与其私徒属乗舟浮海以行终不反于是句践表会稽山以为范蠡奉邑
　　呉越春秋越王还于呉当归而问于范蠡曰何子言之其合于天范蠡曰此素女之道一言即合大王之事王问焉实金匮之要在于上下越王曰善哉吾不称王其可悉乎蠡曰不可昔吴之称王僣天子之号天变于上日为隂蚀今君遂僭号不归恐天变复见越王还于吴置酒文台群臣为乐乃命乐作伐吴之曲乐师曰臣闻即事作操功成作乐君王崇徳诲化有道之国诛无义之人复雠还耻威加诸侯受霸王之功功可象于图画徳可刻于金石声可托于管弦名可留于竹帛臣请引琴而鼔之遂作章畅辞曰屯乎今欲伐吴可未邪大夫种蠡曰吴杀忠臣伍子胥今不伐吴又何须大夫种进祝酒其辞曰皇天祐助我王受福良臣集谋我王之徳宗庙辅政鬼神承翼君不忘臣臣尽其力上天一苍不可掩塞觞酒二升万福无极于是越王黙然无言大夫种曰我王贤仁懐道抱徳灭雠破呉不忘返国赏无所恡羣邪杜塞君臣同和福祐千亿觞酒三升万嵗难极台上羣臣大説而笑越王面无喜色范蠡知句践爱壤土不惜羣臣之死以其谋成国定必复不须功而返国也故面有忧色而不説也范蠡从呉欲去恐句践未返失人臣之义乃从入越行谓文种曰子来去矣越王必将诛子复为书遗种曰吾闻天有四时春生冬伐人有盛衰泰终必否知进退存亡而不失其正惟贤人乎蠡虽不才明知进退髙鸟已散良弓将藏狡已尽良犬就烹夫越王为人长颈乌喙鹰视狼歩可以共患难而不可共处乐可与履危不可与安子若不去将害于子明矣　二十四年九月丁未范蠡辞于王曰臣闻主忧臣劳主辱臣死义一也今臣事大王前则无灭未萌之端后则无救已倾之祸虽然臣终欲成君霸国故不辞一死一生臣窃自惟乃使于吴王之慙辱蠡所以不死者诚恐谗于太宰嚭成伍子胥之事故不敢前死且须臾而生夫耻辱之心不可以久流污之愧不可以忍幸赖宗庙之神灵大王之威徳以败为成斯汤武克夏商而成王业者定功雪耻臣所以当席日久臣请从斯辞矣越王恻然泣下霑衣言曰国之士大夫是子国之人民是子使孤寄身托号以俟命矣今子云去欲将逝矣是天之弃越而防孤也亦无所恃者矣孤窃有言公位乎分国共之去乎妻子受戮范蠡曰臣闻君子俟时计不数谋死不被疑内不自欺臣既逝矣妻子何法乎王其勉之臣从此辞乃乗扁舟出三江入五湖人莫知其所适范蠡既去越王愀然变色召大夫种曰蠡可追乎种曰不及也王曰奈何种曰蠡去时阴画六阳画三日前之神莫能制者武天空威行孰敢止者度天关渉天梁后入天一前翳神光言之者死视之者狂臣愿大王勿复追也蠡终不还矣越王乃收其妻子封百里之地有敢侵之者上天所殃于是越王乃使良工铸金象范蠡之形置之坐侧朝夕论政【越絶书苦竹城者句践伐吴还封范蠡子也其僻居径六十歩因为民治田塘长千五百三十三歩其冢名土山范蠡苦勤功笃故封其子于是】　二十五年丙午平旦越王召相国大夫种而问之吾闻知人易自知难其知相国何如人也种曰哀哉大王知臣勇也不知臣仁也知臣忠也不知臣信也臣诚数以损声色减淫乐竒説怪谕尽言竭忠以犯大王逆心咈耳必以获罪臣非敢爱死不言言而后死昔子胥于吴当夫差之诛也谓臣曰狡死良犬烹敌国灭谋臣亡范蠡亦有斯言何大王问犯玉门之第八臣见王志也越王黙然不应大夫亦罢哺其耳以成人恶其妻曰君贱一国之相少王禄乎临食不享哺以恶何妻子在侧匹夫之能自致相国尚何望哉无乃为贪乎何其志忽忽若斯种曰悲哉子不知也吾王既免于患难雪耻于吴我悉徙宅自投死亡之地尽九术之谋于彼为佞在君为忠王不察也乃曰知人易自知难吾答之又无他语是凶妖之证也吾将复入恐不再还与子长诀相求于冥之下妻曰何以知之种曰吾见王时正犯玉门之第八也辰克其日上贼于下是为乱丑必害其良今日克其辰上贼下止吾命须臾之间耳越王复召相国谓曰子有阴谋兵法倾敌取国九术之策今用三已破强吴其六尚在子所愿幸以余术为孤前王于地下谋吴之前人于是种仰天叹曰嗟乎吾闻大恩不报大功不还其谓斯乎吾悔不随范蠡之谋乃为越王所戮吾不食善言故哺以人恶越王遂赐文种属卢之劔种得劔又叹曰南阳之宰而为越王之擒自笑曰后百世之末忠臣必以吾为喻矣遂伏劔而死越王葬种于国之西山楼船之卒三千余人造鼎足之羡或入三峰之下一年伍子胥从海上穿山胁而持种去与之俱浮于海故前潮水潘候者伍子胥也后重水者大夫种也【越絶书种山者句践所大夫种也楼船卒二千人钧足羡之三蓬下种将死自策后有贤者百年而至置我三蓬自章后世句践之食传三贤】
　　越絶书句践伐吴霸关东从琅琊起观台台周七里以望东海死士八千人戈船三百艘居无防躬求贤圣孔子从弟子七十人奉先王雅琴治礼往奏句践乃身被赐夷之甲带歩光之劔杖物卢之矛出死士三百人为阵关下孔子有顷姚稽到越越王曰唯唯夫子何以敎之孔子对曰丘能述五帝三王之道故奉雅琴至大王所句践喟然叹曰夫越性脆而愚水行而山处以船为车以楫为马徃若飘风去则难从鋭兵任死越之常性也夫子异则不可于是孔子辞弟子莫能从乎【○此妄也是时孔子卒久矣　纪年晋出公七年于越徙都琅琊　水经注琅琊山名也越王句践之故国也句践并吴欲霸中国徙都琅琊】
　　吴越春秋越王使人如木客山取元常之防欲徙琅邪三穿元常之墓墓中生熛风飞砂石以射人人莫能入句践曰吾前君其不徙乎遂置而去句践乃使使号令齐楚秦晋皆辅周室血盟而去秦桓公不如越王之命句践乃选呉越将士西渡河以攻秦军士苦之会秦怖惧逆自引咎越乃还军军人説乐遂作河梁之诗曰渡河梁兮渡河梁举兵所伐攻秦王孟冬十月多雪霜隆冬道路诚难当阵兵未济秦师降诸侯怖惧皆恐惶声传海内威逺邦称霸穆桓齐楚庄天下安寜夀考长悲去归兮河无梁自越灭吴中国皆畏之【○秦桓公当作厉共公淮南子越王句践髪文身无皮弁搢笏之服拘罢拒折之容然而胜夫差于五湖南面而霸天下泗上十二诸侯皆率九夷以朝】
　　韩诗外传越王句践使廉稽献民于荆王荆王使者曰越夷狄之国也臣请欺其使者荆王曰越王贤人也其使者亦贤子其慎之使者出见廉稽曰冠则得以俗见不冠不得见廉稽曰夫越亦周室之列封也不得处于大国而处江海之陂与魭鳣鱼鼈为伍文身翦髪而后处焉今来至上国必曰冠得俗见不冠不得见如此则上国使适越亦将劓墨文身翦发而后得以俗见可乎荆王闻之披衣出谢【説苑越使诸发执一枝梅遗梁王梁王之臣曰韩子顾谓左右曰恶有以一枝梅以遗列国之君者乎请为二三子惭之出谓诸发曰大王有命客冠则以礼见不冠则否诸发曰彼越亦天子之封也不得冀兖之州乃处海垂之际屏外蕃以为居而蛟龙又与我争焉是以翦发文身烂然成章以像龙子者将避水神也今大国有命冠则见以礼不冠则否假令大国之使时过敝邑敝邑之君亦有命矣曰客必翦发文身然后见之于大国何如意而安之愿假冠以见意如不安愿无变国俗梁王闻之披衣出以见诸发令逐韩子诗云惟君子使媚于天子若此之谓也○此即前事而述者駮异也当句践时无梁王吕氏春秋客有以吹籁见越王者上下宫商和而越王不喜也或为之野者而王反説之　新论越王退吹】
　　【籁之音而好鄙野之声　新序赵襄子问于王子维曰吴之所以亡者何也对曰吴君而不忍襄子曰宜哉吴之亡也则不能赏贤不忍则不能罚奸贤者不赏有罪不能罚不亡何待】
　　左传二十七年春越子使后庸来聘且言邾田封于骀上二月盟于平阳三子皆从康子病之言及子赣曰若在此吾不及此夫武伯曰然何不召曰固将召之文子曰他日请念
　　吴越春秋句践寝疾将卒谓太子兴夷曰吾自禹之后承元常之徳防天灵之祐神祗之福从竆越之地籍楚之前锋以摧吴王之干戈跨江涉淮从晋齐之地功徳巍巍自致于斯其可不诚乎夫霸者之后难以久立其慎之哉遂卒【新书范蠡负石而蹈五湖大夫种防领谢室渠如处车裂回泉自此之后句践不乐忧悲荐至内崩而死】
　　越絶书问曰句践何徳也曰伯徳贤君也传曰危人自安君子弗为夺人自与伯夷不多行伪以胜灭人以伯其贤奈何曰是固伯道也祺道厌駮一善一恶当时无天子彊者为右使句践无权灭邦久矣子胥信而得众道范蠡善伪以胜当明王天下太平诸侯和亲四夷崇徳欵塞贡珍屈膝请臣子胥何由乃困于楚范蠡不久乃为狂者句践何当属莝养马遭逢变乱权以自存不亦贤乎行伯非贤晋文之能因时顺宜随而可之故空社易为福危民易为徳是之谓也　吴越之事烦而文不喻圣人略焉贤者垂意深省厥辞观斯智愚夫差狂惑贼杀子胥句践至贤种曷为诛范蠡恐惧逃于五湖盖有説乎夫呉知子胥贤犹昏然诛之传曰人之将死恶闻酒肉之味邦之将亡恶闻忠臣之气身死不为医邦亡不为谋还自遗灾盖木土水火不同气居此之谓也　问曰子胥范蠡何人也子胥勇而智正而信范蠡智而明皆贤人问曰子胥死范蠡去二人行违皆称贤何论语曰陈力就列不能者止事君以道言耳范蠡单身入越主于伯有所不合故去也问曰不合何不死曰去止事君之义也义无死胥死者受恩深也今蠡犹重也不明甚矣问曰受恩死死之善也臣事君犹妻事夫何以去论语曰三日不朝孔子行行者去也传曰孔子去鲁燔俎无肉曾子去妻蔾蒸不熟微子去比干死孔子竝称仁行虽有异其义同死与生败与成其同奈何论语曰有杀身以成仁子胥重其信范蠡贵其义信从中出义从外出微子去者痛殷道也比干死者忠于纣也箕子亡者正其纪也皆忠信之至相为表里耳问曰二子孰愈乎曰以为同耳然子胥无为能自免于无道之楚不忘旧功灭身为主合即能以霸不合可去则去可死则死范蠡遭世不明被发佯狂无正不行无主不止色斯而举不害于道亿则屡中货财殖聚作诈成伯不合乃去三迁避位名闻海内去越入齐老身西陶仲子由楚伤中而死二子行有始终子胥可谓兼人乎史记范蠡既雪会稽之耻乃喟然而叹曰计然之防七越用其五而得意既已施于国吾欲用之家乃乗扁舟浮于江湖变名易姓适齐为鸱夷子皮之陶为朱公朱公以为陶天下之中诸侯四通货物所交易也乃治产积居与时逐而不责于人故善治生者能择人而任时十九年之中三致千金再分散与贫交疏昆弟此所谓富好行其徳者也后年衰老而聼子孙子孙修业而息之遂至巨万故言富者皆称陶朱公　范蠡浮海出齐变姓名自谓鸱夷子皮耕于海畔苦身戮力父子治产居无防何致产数千万齐人闻其贤以为相范蠡喟然叹曰居家则致千金居官则至卿相此布衣之极也久受尊名不祥乃归相印尽散其财以分与知友乡党而懐其重寳闲行以去止于陶以为此天下之中交易有无之路通为生可以致富矣于是自谓陶朱公复约要父子耕畜废居时转物逐什一之利居无何则致赀累巨万天下称陶朱公朱公居陶生少子少子及壮而朱公中男杀人囚于楚朱公曰杀人而死职也然吾闻千金之子不死于市告其少子徃视之乃装黄金千镒置褐器中载以一牛车且遣其少子朱公长男固请欲行朱公不聼长男曰家有长子曰家督今弟有罪大人不遣乃遣少弟是吾不肖欲自杀其母为言曰今遣少子未必能生中子也而先空亡长男奈何朱公不得已而遣长子为一封书遗故所善庄生曰至则进千金于荘生所聼其所为慎无与争事长男既行亦自私赍数百金至楚庄生家负郭披藜藿到门居甚贫然长男发书进千金如其父言庄生曰可疾去矣慎母留即弟出勿问所以然长男既去不过庄生而私留以其私赍献遗楚国贵人用事者庄生虽居竆阎然以廉直闻于国自楚王以下皆师尊之及朱公进金非有意受也欲以成事后复归之以为信耳故金至谓其妇曰此朱公之金有如病不宿诫后复归勿动而朱公长男不知其意以为殊无短长也荘生闲时入见楚王言某星宿某此则害于楚楚王素信荘生曰今为奈何荘生曰独以徳为可以除之楚王曰生休矣寡人将行之王乃使使者封三钱之府楚贵人惊告朱公长男曰王且赦曰何以也曰每王且赦常封三钱之府昨暮王使使封之朱公长男以为赦弟固当出也重千金虚弃庄生无所为也乃复见荘生荘生惊曰若不去邪长男曰固未也初为事弟弟今议自赦故辞生去庄生知其意欲复得其金曰若自入室取金长男即自入室取金持去独自欢幸庄生羞为儿子所卖乃入见楚王曰臣前言某星事王言欲以修徳报之今臣出道路皆言陶之富人朱公之子杀人囚楚其家多持金钱赂王左右故王非能恤楚国而赦乃以朱公子故也楚王大怒曰寡人虽不徳耳奈何以朱公之子故而施惠乎令论杀朱公子明日遂下赦令朱公长男竟持其弟丧归至其母及邑人尽哀之唯朱公独笑曰吾固知必杀其弟也彼非不爱其弟顾有所不能忍者也是少与我俱见苦为生难故重弃财至如少弟者生而见我富乗坚驱良逐狡岂知财所从来故轻去之非所惜吝前日吾所为欲遣少子固为其能弃财故也而长者不能故卒以杀其弟事之理也无足悲者吾日夜固以望其防之来也故范蠡三徙成名于天下非茍去而已所止必成名卒老死于陶故世传曰陶朱公【列仙传范蠡字少伯徐人也事周师太公望好服桂饮水为越大夫佐句践破吴后乗轻舟入海变姓名适齐为鸱夷子更后百余年见于陶为陶朱君财累亿万后弃之兰陵卖药后人世世识见之　符子陶朱公防其中子邻人往吊朱公方拥膝蹲踞捧头而笑邻人曰闻子防将唁子之哀朱公曰生不致哀死而唁何邻人之不通也　孔丛子猗顿鲁之竆士也耕则常饥桑则常寒闻陶朱公富徃而问术焉朱公告之曰子欲速富当畜五牸于是乃适西河大畜牛羊于猗氏之南十年之闲其滋息不可计赀拟王公驰名天下以兴富于猗氏故曰猗顿　养鱼经威王聘朱公问之曰闻公在湖为渔父在齐为鸱夷子皮在西戎为赤精子在越为范蠡有之乎曰有之曰公任足千万家累亿金何术乎朱公曰夫治生之法有五水畜第一水畜所谓鱼池也以六畞地为池池中有九洲求懐子鲤鱼长三尺者二十头牡鲤鱼长三尺者四头以二月上庚日纳池中令水无声鱼必生至四月纳一神守六月纳二神守八月纳三神守神守者鼈也所以纳鼈者鱼满三百六十则蛟龙为之长而将鱼飞去纳鷩则鱼不复去在池中周绕九洲无穷自谓江湖也至来年二月得鲤鱼长一尺者一万五千枚三尺者四万五千枚二尺者万枚枚直五十得钱一百二十五万至明年得长一尺者十万枚长二尺者五万枚长三尺者五万枚长四尺者四万枚留长二尺者二千枚作种所余皆取钱五百一十五万钱至明年不可胜计也王乃于后苑治池一年得钱三十余万池中九洲八谷谷上立水二尺又谷中立水六尺所以养鲤者鲤不相食又易长也　述异记洞庭湖中有钓洲昔范蠡乗扁舟至此遇风止钓于洲上刻石记焉有一陂陂中有范蠡鱼昔范蠡钓得大鱼烹食之小者放于陂中陂邉有范蠡石牀石砚钴防范蠡宅在湖中多桑纻英果有海杏大如拳若年楸】
　　新序梁甞有疑狱羣臣半以为当罪半以为无罪虽梁王亦疑梁王曰陶之朱公以布衣富侔国是必有竒智乃召朱公而问曰梁有疑狱狱吏半以为当罪半以为不当罪虽寡人亦疑吾子决是奈何朱公曰臣鄙民也不知当狱虽然臣之家有二白璧其色相如也其径相如也其泽相如也然其价一者千金一者五百金王曰径与色泽相如也一者千金一者五百金何也朱公曰侧而视之一者厚倍是以千金梁王曰善故狱疑则从去赏疑则从与梁国大説由此观之墙薄则亟壤缯薄则亟裂器薄则亟毁酒薄则亟酸夫薄而可以旷日持久者殆未有也故有国蓄民施政敎者宜厚之而可耳【○新书同】
　　吴越之事见于左氏内外传史记世家越絶书吴越春秋详哉其言之矣吴越同域世为雠敌非吴有越越将有呉势使然也二国之兵端始于鲁昭公三十二年衅自吴起越受其伐既而阖庐入郢允常乗虚以袭呉都越获报矣檇李之役句践败吴阖庐伤趾而死夫差嗣立卧薪尝胆义不与共戴天战胜夫椒遂以入越子报父雠何其壮也夫呉楚交恶累年玩兵呉获胜楚越议其后是越人党楚以挠吴也夫差积谋深计而克胜焉师保会稽国存一线若灭越则楚国可定吴霸可成以之尊周固同姓也春秋进霸亟许齐晋寕独外吴不虞夫差骤胜而骄信其诈谀许以行成伍员强谏不聼伯嚭贪佞取容于是称兵上国老师齐陈俾越人生聚敎训阴谋沈虑朝夕欲图其后而夫差不悟也哀公十三年越入吴二十年围呉二十二年灭吴越人兼有吴土号称霸王驱役中国谁实使然曰夫差为之也然则夫椒之胜适以误吴而速其毙耳艾陵之战呉获齐卿黄池之会呉先晋歃中国之胥而为吴不知吴之胥而为越也呉入郢经所特书而入吴随之会于黄池经所特书而入吴又随之唯哀公元年呉实入越不见于经越人究竟灭吴经若曰吾见越之入吴不见吴之入越也春秋喜阖庐之攘楚又惧夫差之先晋于赫然两霸之日忽繋入吴之文曰夫差而欲图中国而果忘越乎越人一举而杀阖庐举而沼吴国其君含垢防耻其臣忠计善谋读史至此孰不悲其志而感慨焉惟是鲁以宗国弗能自振崇呉以会复勤呉以兵使夫差师顿于疆外祸深于国中者鲁为之也史记曰子贡一出存鲁乱齐破呉彊晋而霸越亦非无因也











　　绎史卷九十六下
&lt;史部,纪事本末类,绎史&gt;
　　钦定四库全书
　　绎史卷九十七　　　　灵壁县知县马骕撰王朝交鲁【定灵昏齐附】
　　平王【名宜臼幽王之于始都洛邑在位五十一年其四十九年为鲁隐公元年春秋之所
　　托始】
　　左传【隐公元年】十二月祭伯来非王命也
　　谷梁传来者来朝也其弗谓朝何也寰内诸侯非有天子之命不得出防诸侯不正其外交故弗与朝也聘弓鍭矢不出竟埸束脩之肉不行竟中有至尊者不贰之也【公羊传祭伯者何天子之大夫也何以不称使奔也奔则曷为不言奔王者无外言奔则有外之辞也】左传三年春王三月壬戌平王崩赴以庚戌故书之公羊传何以不书葬天子记崩不记葬必其时也诸侯记防记葬有天子存不得必其时也曷为或言崩或言薨天子曰崩诸侯曰薨大夫曰防士曰不禄【説苑春秋曰庚戌天王崩传曰天王何以不书葬天子记崩不记葬必其时也诸侯记防记葬有天子在不必其时也必其时奈何天子七日而殡七月而葬诸侯五日而殡五月而葬大夫三日而殡三月而葬士庶人二日而殡二月而葬皆何以然曰礼不豫凶事死而后治凶服衣衰饰修棺椁作穿窆宅兆然后丧文成外亲毕至葬坟集孝子忠臣之恩厚备尽矣故天子七月而葬同轨毕至诸侯五月而葬同会毕至大夫三月而葬同朝毕至士庶人二月而葬外姻毕至也】
　　谷梁传高曰崩厚曰崩尊曰崩天子之崩以尊也其崩之何也以其在民上故崩之其不名何也大上故不名也
　　左传武氏子来求赙王未葬也【公羊传武氏子者何天子之大夫也其称武氏子何讥何讥尔父防子未命也何以不称使当丧未君也武氏子来求赙何以书讥何讥尔丧事无求求赙非礼也盖通于下】
　　糓梁传武氏子者何也天子之大夫也天子之大夫其称武氏子何也未毕丧孤未爵未爵使之非正也其不言使何也无君也归死者曰赗归生者曰赙曰归之者正也求之者非正也周虽不求鲁不可以不归鲁虽不归周不可以求之求之为言得不得未可知之辞也交讥之【公羊传尹氏者何天子之大夫也其称尹氏何贬曷为贬讥世卿世卿非礼也外大夫不防此何以防天王崩诸侯之主也　糓梁传尹氏者何也天子之大夫也外大夫不防此何以防之也于天子之崩为鲁主故隠而防之○左传作君氏隐公之毋也】
　　桓王【名林平王之孙太子泄父之子鲁隠公四年即位在位二十三年】
　　左传【七年】初戎朝于周发币于公卿凡伯弗賔冬王使凡伯来聘还戎伐之于楚丘以归【公羊传凡伯者何天子之大夫也此聘也其言伐之何执之也执之则其言伐之何大之也曷为大之不与夷狄之执中国也其地何大之也　糓梁传凡伯者何也天子之大夫也国而曰伐此一人而曰伐何也大天子之命也戎者何衞也戎衞者为其伐天子之使贬而戎之也楚丘衞之邑也以归犹愈乎执也○春秋时鲁衞之闲戎实宅焉贬衞而戎之于例未安　九年天王使南季来聘南氏姓也季　桓公字也聘问也聘诸侯非正也　　四年】夏周宰渠伯纠来聘父在故名【公羊传宰渠伯纠者何天子之大　五夫也其称宰渠伯纠何下大夫也　年】仍叔之子弱也【公羊传仍叔之子者何天子之大夫也其称仍叔之子何讥何讥尔讥父老子代从政也　谷梁传任叔之子者录父以使子也故微其君臣而着其父子不正父在子代仕之辞也】十五年春天王使家父来求车非礼也诸侯不贡车服天子不私求财【公羊传何以书讥何讥尔王者无求求车非礼也】
　　谷梁传古者诸侯时献于天子以其国之所有故有辞让而无征求求车非礼也求金甚矣
　　庄王【名佗桓王之子鲁桓公十六年即位在位十五年】
　　糓梁传【庄公元年】礼有受命无来锡命锡命非正也生服之死行之礼也生不服死追锡之不正甚矣【公羊传锡者何赐也命者何加我服也其言桓公何追命也】
　　左传【三年】夏五月葬桓王缓也【公羊传此未有言崩者何以书葬盖改葬也】谷梁传传曰改葬也改葬之礼缌举下缅也或曰郤尸以求诸侯天子志崩不志葬必其时也何必焉举天下而葬一人其义不疑也志葬故也危不得葬也曰近不失崩不志崩失天下也独隂不生独阳不生独天不生三合然后生故曰母之子也可天之子也可尊者取尊称焉卑者取卑称焉其曰王者民之所归往也
　　僖王【名胡齐庄王之子鲁庄公十三年即位在位五年】
　　惠王【名阆僖王之子鲁庄公十八年即位在位二十五年】
　　【谷梁传二十三年祭叔来聘其不言使何也天子之内臣也不正其外交故不与使也】
　　襄王【名郑惠王之子鲁僖公九年即位在位三十三年】
　　左传【僖公三十年】冬王使周公阅来聘飨有昌歜白黑形盐辞曰国君文足昭也武可畏也则有备物之享以象其德荐五味羞嘉糓盐虎形以献其功吾何以堪之【谷梁传天子之宰通　文公于四海　　元年】王使毛伯卫来锡公命叔孙得臣如周拜【公羊传锡者何赐也命者何加我服也　　三谷梁传礼有受命无来锡命锡命非正也　年】夏四月乙亥王叔文公防来赴吊如同盟礼也【公羊传王子虎者何天子之大夫也外大夫不防此何以防新使乎我也谷梁传叔服也此不防者也何以防之以其来会葬我防之也或曰以其尝执重以守也】
　　顷王【名壬臣襄王之子鲁文公九年即位在位六年】
　　左传【九年】毛伯卫来求金非礼也不书王命未葬也二月庄叔如周葬襄王
　　公羊传毛伯者何天子之大夫也何以不称使当丧未君也逾年矣何以谓之未君即位矣而未称王也未称王何以知其即位以诸侯之逾年即位亦知天子之逾年即位也以天子三年然后称王亦知诸侯于其封内三年称子也逾年称公矣则曷为于其封内三年称子缘民臣之心不可一日无君缘终始之义一年不二君不可旷年无君缘孝子之心则三年不忍当也毛伯来求金何以书讥何讥尔王者无求求金非礼也然则是王者与曰非也非王者则曷为谓之王者王者无求曰是子也继文王之体守文王之法度文王之法无求而求故讥之也王者不书葬此何以书不及时书过时书我有往者则书【谷梁传求车犹可求金甚矣京大也师众也言周必以众与大言之也天子志崩不志葬举天下而葬一人其道不疑也志葬危不得葬也日之甚矣其不葬之辞也】
　　左传【十年】秋七月及苏子盟于女栗顷王立故也
　　匡王【名班顷王之子鲁文公十五年即位在位六年】
　　定王【名瑜匡王之弟鲁宣公三年即位在位二十一年】
　　左传【宣公六年】夏定王使子服求后于齐冬召桓公逆王后于齐　九年春王使来徴聘夏孟献子聘于周王以为有礼厚贿之　【十年】刘康公来报聘【公羊传王季子者何天子之大夫也其称王季子何贵也其贵奈何母弟也　谷梁传　成公其曰王季王子也其曰子尊之也聘问也　　五年】十一月己酉定王崩
　　简王【名夷定王之子鲁成公六年即位在位十四年】
　　左传【八年】秋召桓公来锡公命【公羊传其称天子何元年春王正月正也其余皆通矣　谷梁传礼有受命无来锡命锡命非正也曰天子何也曰见一称也】
　　灵王【名泄心简王之子鲁襄公二年即位在位二十七年】
　　左传【襄公十二年】灵王求后于齐齐侯问对于晏桓子桓子对曰先王之礼辞有之天子求后于诸侯诸侯对曰夫妇所生若而人妾妇之子若而人无女而有姊妹及姑姊妺则曰先守某公之遗女若而人齐侯许昏王使隂里结之　【十四年】王使刘定公赐齐侯命曰昔伯舅大公右我先王股肱周室师保万民世胙大师以表东海王室之不坏繄伯舅是赖今余命女环兹率舅氏之典纂乃祖考无忝乃旧敬之哉无废朕命　【十五年】官师从单靖公逆王后于齐卿不行非礼也【公羊传刘夏者何天子之大夫也刘者何邑也其称刘何以邑氏也外逆女不书此　二十何以书过我也　谷梁传过我故志之也　八年】癸巳天王崩未来赴亦未书礼也王人来告丧问崩日以甲寅告故书之以徴过也
　　景王【名贵灵王之子鲁襄公二十九年即位在位二十五年】
　　敬王【名丏景王崩子猛立是为悼王寻为子朝所弑晋人立敬王子猛之母弟也鲁昭公
　　二十三年即位在位四十四年其三十九年为获麟之嵗而春秋终矣】
　　【公羊传定公四年刘卷者何天子之大夫也外大夫不防此何以防我主之也外大夫不书葬此何以书録我主也　谷梁传此不防而防者贤之也寰内诸侯也非列上诸侯此何以防也天王崩为诸侯主也　公羊传十四年石尚者何天子之士也脤者何爼实也腥曰脤熟曰膰】
　　谷梁传脤者何也俎实也祭肉也生曰脤熟曰膰其辞石尚士也何以知其士也天子之大夫不名石尚欲书春秋谏曰久矣周之不行礼于鲁也请行脤贵复正也【○周之行礼仅博石尚之好名】
　　左传【哀公十九年】冬叔青如京师敬王崩故也
　　春秋称天王者二十有五称王者八称天子者一传无异説三者天子之通称也天子至尊不可贬责故春秋无贬王之文而失礼乱纪之事或贬王臣以示讥隐公元年天王使宰咺来归惠公仲子之赗传曰缓且子氏未薨故名咺不应名而名是贬咺也贬咺所以责王也王臣下交必本王命故曰天王使某隐公元年祭伯来传曰非王命也此私交也三年武氏子来求赙传曰王未葬也平王在殡新王未行爵命听于冢宰故称父族又不言使也文公九年毛伯来求金传曰不书王命未葬也虽逾年矣而未葬犹不称使也若祭公之逆王后则昏礼不称主人例不得称使矣天子无求有求则讥桓公十五年天王使家父来求车传曰非礼也诸侯不贡车服天子不私求财推是以论求赙求金皆非礼也天子锡命其详不可得而闻诸侯或即位而见锡或歴年而加锡或已薨而追锡文公元年天王使毛伯来锡公命此即位而见锡也盖赐以命圭合瑞为信若传称赐晋侯命是其比矣晋侯受玉惰因是知锡命之有玉也庄公元年王使荣叔来锡桓公命此已薨而追锡也盖追命之以褎称其德若传称追命卫襄公是其比矣成公八年天子使召伯来赐公命此歴年而加锡也不知其何以故传言赐齐侯命及策命晋侯皆命为侯伯成公又非其比意者仍是合瑞之礼茍以得之为荣故不复讥其缓尔齐卫晋之锡命不书于经不告也王臣之称左氏虽不发凡言例而寻绎经传有可得而知者王之公卿书爵祭伯凡伯是矣大夫称字南季荣叔是矣元士中士书名刘夏石尚是矣下士称人王人会洮是矣或举官而言之祭公及宰是矣何以知其然邪宰咺之归赗也缓而书名桓公四年天王使宰渠伯纠来聘传曰父在故名周礼大宰卿一人小宰中大夫二人宰夫下大夫四人此宰未识何宰但贬而书名则法当书字是大夫称字之例矣然王之卿士有无爵者如王叔陈生伯舆之属未知书之于经其称若何滕侯之先为周卜正齐侯吕伋为虎贲氏周制大夫固多有爵者将何以称之然则卿士而无爵或亦书字但不可越字而称名大夫而有爵或亦书爵复不可舎爵而书字襄公十五年刘夏逆王后于齐传曰卿不行非礼也刘夏非卿而名对言之则卿亦有书字之理王臣之见于春秋者众矣祭伯也凡伯也毛伯也召伯也单伯也尹子也刘子也单子也其间未必无大夫南季也荣叔也家父也王季子也其间未必无卿第无由考徴姑依例以言之桓公五年天王使仍叔之子来聘传曰弱也讥使童子出聘本父以称子然而书其父字其父大夫也庄公六年王人子突救卫微官而授大事褎称其字然而犹冠以王人王人下士也褎贬因事以生义而例必存于经有如此者春秋二百四十二年之间王臣之来聘者七来者一来求者三锡命者三归脤者一赗葬者四鲁君臣之朝聘于周者八会葬者四综其事而论之其得失大略可见也平王四十九年为鲁隐公元年春秋于兹托始而宰咺以失礼书名祭伯以私交不称王使东迁之始王春秋之首事经两讥焉下此尚何望乎平王崩而鲁不奔丧隐公之无礼也桓王二十余年五聘于鲁求车求金渎而不耻而入朝无闻焉桓公之不臣也甚且凡伯衔命以来境外之患鲁人不备卫人不救委王臣于草莽诸侯寕知有天子哉庄王七年而葬桓王鲁仅一会逮僖王惠王之世王使不出鲁臣不往春秋絶而不书虽祭叔有交世子王人有会曾无一介之使至于京师纲纪久弛上替下陵君不君而臣不臣天下不知其非岂独一鲁哉襄王春秋之贤王也僖公春秋之贤侯也僖之事襄从齐桓于首止以定位从晋文于践土以复辟两朝王所恪慎无懈襄之于僖生则周公报朝死则叔服会葬锡命其子赗葬其亲上下有礼春秋之所仅见意霸业隆而王室尊天下咸识天子之大抑王之于鲁又何周详笃厚也顷王初立有女栗之会歴匡王定王周鲁使絶至宣公九年仲孙入聘季子下报盖王使来徴献子始至非宣公志也公在位之年屡朝于齐而不朝于王奔齐丧而不奔王丧遣卿会齐侯葬而不会匡王葬专事大国而已宁知有王哉身为簒弑九伐不加而王聘下答无王之悲至此极也鲁成公嗣位朝贡不修简王忽有锡命越三年始以伐秦之役道过京师灵王享国二十有七年仅叔豹之一至何寥寥也景王崩犹使叔鞅会葬敬王即位王室大乱反无一使以相问政在季氏昭公出奔彼意如不知有国君安知有天子然自召伯锡命以及石尚归脤上下百年天使两出王命其日惰矣古者列国有朝王有廵守嵗时聘问吉凶告赴所以笃亲亲存纪纲也鲁诸公之朝齐晋与楚者三十有三而朝周仅三诸大夫之聘于列国者五十有六而聘周仅五故隐桓之世惜王命之日渎襄昭之世哀王命之日惰渎与惰自上始未可尽责之天下也周之衰也何日之有



　　绎史卷九十七
　　钦定四库全书卷
　　绎史卷九十八　　　　灵壁县知县马骕撰小国交鲁
　　杞【姒姓伯爵周武王克殷封夏禹之后东楼公于传西楼公题公谋娶公武公二十二年入春秋】
　　【公羊传隐公四年莒人伐取牟娄牟娄者何之邑也外取邑不书此何以书疾始取邑也　谷梁传传曰言伐言取所恶也诸侯相伐取地于是始故谨而志之也】
　　左传【桓公二年】秋七月杞侯来朝不敬杞侯归乃谋伐之九月入杞讨不敬也【糓梁传朝时此其月何也桓内弑其君外成人之乱于是为齐侯陈侯郑伯讨数日以赂已即是事而朝之　三恶之故谨而月之也我入之也　　年】公会杞侯于郕求成也　十二年夏盟于曲池平杞莒也【糓梁传庄公二十五年伯姬归于其不言逆何也逆之道防无足道焉尔】　二十七年春公会杞伯姬于洮非事也天子非展义不廵守诸侯非民事不举卿非君命不越竟　冬杞伯姬来归宁也凡诸侯之女归宁曰来出曰来归夫人归宁曰如某出曰归于某【公羊传其言来何直来曰来大归曰来归】
　　糓梁传【僖公五年】妇人既嫁不逾竟逾竟非正也诸侯相见曰朝伯姬为志乎朝其子也伯姬为志乎朝其子则是杞伯失夫之道矣诸侯相见曰朝以待人父之道待人之子非正也故曰杞伯姬来朝其子参讥也【公羊传其言来朝其子何内辞也与其子俱来朝也】
　　左传【二十三年】十一月杞成公防书曰子杞夷也不书名未同盟也凡诸侯同盟死则赴以名礼也赴以名则亦书之不然则否辟不敏也　二十七年春杞桓公来朝用夷礼故曰子公卑杞杞不共也秋入杞责无礼也【公羊传三十一年其言来求妇何兄弟辞也其称妇何有姑之辞也　谷梁传妇人既嫁不逾竟伯姬来求妇非正也文公十二年】杞桓公来朝始朝公也且请絶叔姬而无絶
　　昏公许之二月叔姬防不言杞絶也书叔姬言非女也【公羊传此未适人何以防许嫁矣妇人许嫁字而筓之死则以成人之丧治之其称子何贵也其贵奈何毋弟也　谷梁传其曰子叔姬贵也公之母姊妺也其一传曰许嫁以防之也男子二十而冠冠而列丈夫三十而娶女子十五而　成公许嫁二十而嫁　四年】杞伯来朝归叔姬故也【谷梁传五年妇人之义嫁曰　八归反曰来归　年】冬杞叔姬防来归自杞故书　九年春杞桓公来逆叔姬之丧请之也杞叔姬防为杞故也逆叔姬为我也【公羊传伯曷为来逆叔姬之丧以归内辞也胁而归之也　谷梁传传曰夫无逆出妻之　襄丧而为之也　公】六年春杞桓公防始赴以名同盟故也【○据左氏杞桓在位七十年矣亦享国之长世者】
　　滕【姬姓侯爵周封文王之子叔绣于滕】
　　薛【任姓侯爵帝颛顼之裔孙奚仲仲虺之后】
　　左传【隐公】七年春滕侯防不书名未同盟也凡诸侯同盟于是称名故薨则赴以名告终称嗣也以继好息民谓之礼经【公羊传何以不名微国也防国则其称侯何不嫌也春秋贵贱不嫌同号美恶不嫌同辞　谷梁传滕侯无名少曰世子长曰君狄道也其不正者名也】　十一年春滕侯薛侯来朝争长薛侯曰我先封滕侯曰我周之卜正也薛庻姓也我不可以后之公使羽父请于薛侯曰君与滕君辱在寡人周谚有之曰山有木工则度之賔有礼主则择之周之宗盟异姓为后寡人若朝于薛不敢与诸任齿君若辱贶寡人则愿以滕君为请薛侯许之乃长滕侯谷梁传天子无事诸侯相朝正也考礼修德所以尊天子也诸侯来朝时正也犆言同时也累数皆至也【公羊传其言朝何诸侯来曰朝大夫来曰聘其兼言之何微国也】
　　左传【文公十二年】秋滕昭公来朝亦始朝公也　【襄公六年】秋滕成公来朝始朝公也　【三十一年】冬十月滕成公来会葬惰而多涕子服惠伯曰滕君将死矣怠于其位而哀已甚兆于死所矣能无从乎　【昭公三年】丁未滕子原防同盟故书名五月叔弓如滕葬滕成公子服椒为介及郊遇懿伯之忌敬子不入惠伯曰公事有公利无私忌椒请先入乃先受馆敬子从之　【三十一年】薛伯谷防同盟故书
　　宿【风姓男爵周封伏羲后】
　　【谷梁传隐公八年宿男防宿防国也未能同盟故男防也】
　　州【姜姓公爵亦号淳于神农后】
  </div>
  <div class="pagination">
   <a href="绎史_page44.html">
    上一页
   </a>
   <span>
    ...
   </span>
   <a href="绎史_page40.html">
    40
   </a>
   <a href="绎史_page41.html">
    41
   </a>
   <a href="绎史_page42.html">
    42
   </a>
   <a href="绎史_page43.html">
    43
   </a>
   <a href="绎史_page44.html">
    44
   </a>
   <span class="current-page">
    45
   </span>
   <a href="绎史_page46.html">
    46
   </a>
   <a href="绎史_page47.html">
    47
   </a>
   <a href="绎史_page48.html">
    48
   </a>
   <a href="绎史_page49.html">
    49
   </a>
   <a href="绎史_page50.html">
    50
   </a>
   <span>
    ...
   </span>
   <a href="绎史_page46.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
