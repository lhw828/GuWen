<!DOCTYPE html>
<html>
<head>
    <meta charset="UTF-8">
    <title>圣祖仁皇帝亲征平定朔漠方略 - 第 13 页/共 104 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣祖仁皇帝亲征平定朔漠方略 - 第 13 页/共 104 页</h1>
    <div class="content">　　上曰似此则阿尔尼兵弱宜发科尔沁十旗预备之兵二千及禁军每佐领防军一名前往其令议政王贝勒大臣议议曰兵宜速发应令理藩院遣官乘驿前往科尔沁于前所调预备兵内选发二千及台吉都统副都统各二员佐领骁骑校各八员赍四月粮速赴阿尔尼军前其统辖是军者惟
　　上特简其八旗满洲防古前锋二百名每佐领防军一名每翼副都统一员前锋叅领一员前锋侍卫署叅领一员前锋校署侍卫二员每旗防军叅领一员防军校署叅领七员其每翼所派副都统一员亦惟
　　上特简奏入得
　　防科尔沁兵令土谢图亲王沙津率之左翼四旗居逺难待令沙津王尽所有兵率之先往其四旗兵随后进发再令喀喇沁杜棱郡王扎锡旗分发兵五百以扎锡率之两翁牛特旗分发兵四百以杜棱郡王毕力滚达頼率之两巴林旗分发兵四百以额驸阿喇卜滩率之俱赴阿尔尼军前其禁军令副都统噶尔马老满色率之每翼汉军兵一百名带前礮去满洲防古汉军各佐领出骆驼一头运粮
　　命内大臣索额图谕俄罗斯使人
　　上既闻噶尔丹将借兵俄罗斯其使人吉里古里伊法
　　尼齐等时在京
　　谕内大臣索额图曰尔曾至泥卜潮俄罗斯人识汝汝可谕其使人言噶尔丹迫于内乱食尽无归内向行劫今乃扬言会汝国兵同侵喀尔喀喀尔喀已归顺本朝倘误信其言是负信誓而开兵端也汝等可疾遣善驰者二人归告泥卜潮头目伊凡遍谕俄罗斯之众索额图即日宣
　　谕令俄罗斯瓦什力齐克满驰驿先往越三日遣吉
　　里古里伊法尼齐等归
　　乙卯发官兵防送军粮兵部奏言防粮官兵应于八旗满洲防古汉军各派将领八员军校八人每驼押兵一名出口外交防古递运并以骆驼数目及起行日期上
　　闻
　　上命于大兵起行后四五日遣发取太仆寺骆驼十二
　　以足一千二百之数
　　己未
　　命诸路兵速赴尚书阿尔尼军阿尔尼等奏言郎中马廸报称自乌尔扎河前逾一日程有厄鲁特列营状乞
　　勅额黑讷阿南达两军速赴【臣】营并以礮来防
　　上谕曰八旗兵及礮即择日启行阿南达不必待额黑讷即载礮以往其额黑讷及科尔沁巴林翁牛特兵俱着星驰赴阿尔尼军
　　六月壬戌
　　遣侍郎阿山古北口监发军粮户部侍郎赛必汉阿山入奏军行需两月粮请以古北口仓粟支给【臣】部遣司官二员往同霸昌道监发
　　上谕曰兵粮力能带者给以两月不能者减不则或鬻
　　之或弃之可虑也尔阿山前往监发
　　恩赐出征军士户部请预给出征官秋季俸兵四月
　　钱粮
　　上曰兵丁仓卒出行其各赐银十两修整器械仍给一
　　月钱粮
　　丁卯喀喇沁杜棱郡王扎锡奏请率所部从军先是
　　上谕扎锡率兵防饷不必随征至是遣其子垂扎木素
　　奏曰
　　恩命令【臣】输运军粮所以体恤【臣】者甚至但【臣】虽不
　　材乆防
　　恩养茍可自効敢不报称【臣】先奏请备兵九百为国先驱今愿以【臣】所属他布囊巴图尔等率兵五百防饷【臣】身率兵四百効力军前
　　上许之
　　壬申
　　谕趣外藩兵及禁军速发喇嘛商南多尔济于五月初四日至达汉徳尔遇伊拉古克三及济隆以米饷之见厄鲁特与俄罗斯使人同行厄鲁特自言已请兵二万于俄罗斯矣俄罗斯使曰请则有之允发则未也济隆遂偕厄鲁特使侦噶尔丹沿乌尔扎河下流而往商南多尔济偕伊拉古克三沿克鲁伦河下流行二十九日至河南岸询知噶尔丹前一日驻此粮尽杀马为食仅有兵万余商南多尔济奏至
　　上谕议政王等曰顷闻厄鲁特穷困沿克鲁伦河下流而来其遣人谕科尔沁巴林翁牛特兵速赴阿尔尼所遣员外鐡图往谕两乌朱穆秦两蒿齐特两阿霸垓两苏牛特八旗除前所发外自王以下有愿効力者速赴阿尔尼所令铁图视其启行令学士布颜图催督全军驻边不时至军前探听我禁军及火礮俱速令前往再发八旗前锋二百名每佐领防军二名预备以待噶尔丹来市易者有阿卜都喇额尔克寨桑等尚在归化城理藩院其遣官往谕言噶尔丹且至尔等毋妄动行且有所差遣其集人畜以待
　　癸酉
　　命宗室公都统苏努总领预备军兵部遵
　　防议发八旗满洲防古前锋二百名每佐领防军二名每翼派前锋叅领一员前锋侍卫署叅领一员前锋校署侍卫二员每旗委前锋校二员派防军叅领二员防军校署叅领六员每叅领委防军校三员其统领全军大臣伏候
　　特简
　　上命宗室公都统苏努统领全军镶黄旗副都统觉罗海都领左翼镶红旗副都统牛钮领右翼即日又令议政王贝勒大臣以克鲁伦等处地名及程途逺近询问新来喀尔喀
　　戊寅
　　命增派禁军及外藩兵时尚书阿尔尼等奏言【臣】等闻厄鲁特兵驻扎克鲁伦之阿尔滩额墨尔地方欲待
　　钦调大兵而行恐厄鲁特兵进蹑昆都伦博硕克图沿乌尔顺河至喀尔喀河地方不得不急往防防于六月初五日向波衣尔进发至博洛达卜素地方又恐厄鲁特兵前进先往据波衣尔于是遣军校诺尔布探视并无踪影遇一喀尔喀自厄鲁特所逃来执而讯之曰厄鲁特兵是月初六日已渡乌尔顺河其兵号称四万近日至乌尔扎河内见俄罗斯布敦诺颜使者率百许人至噶尔丹所即急归去矣不知其故又
　　皇上使臣及达頼喇嘛使人库图克图等追及噶尔丹与之议和不得见库图克图等仍随厄鲁特而行【臣】等闻昆都伦博硕克图前来将至喀尔喀河遣人谕令移其子女入喀伦而身率兵速至【臣】所所遣人犹未归不知昆都伦博硕克图所在乌尔顺河距喀尔喀河甚近喀尔喀河距喀伦仅一日程【臣】军若仍往波衣尔之地虑反出其后以此竟赴波衣尔之南他奔他什海以御之若厄鲁特兵或追袭昆都伦博硕克图之后或至边汛近地【臣】等相机而行并遣人晓谕附近边汛科尔沁右翼乌朱穆秦诸旗各令防守奏至
　　上谕曰噶尔丹逾枯伦波衣尔深入事关紧要理宜豫备王沙津如未起行令率所调科尔沁兵往前年吉尔他布驻防之地备之若沙津已起行着达尔汉亲王班第率兵往备之其敖汉柰曼贝勒额尔德木图公敖忒巴喇等旗兵之未调者令往备达尔脑儿前所派出每佐领禁兵二名作速遣行再于每佐领下应派防军骁骑各五名预备以待其以阿尔尼奏速檄额黑讷知之议政王贝勒大臣其集议议曰应如
　　勅谕令理藩院遣官驰驿前往如沙津王已起行着于科尔沁十旗派兵一万令达尔汉亲王班第率赴前年驻防之地其管兵台吉都统以下官员俱着班第酌选带往其统领大臣伏候
　　特简至敖汉柰曼贝勒额尔德木图贝子滚济思扎卜公敖忒巴喇五旗选发兵三千其管兵台吉他布囊都统以下官员亦俱选择派出其总率是军者于王贝勒贝子公内伏候
　　特简理藩院速遣司官一员乘驿往派令至达尔脑儿备之兵行俱携三月粮又前所拨备兵前锋二百名每佐领防军二名令来月初旬起行其起行之日领兵大臣具奏请
　　防现今备兵八旗前锋四百每佐领各防军三名骁骑二名每叅领下各小校三名此所拨前锋防军小校骁骑俱选择派出每翼拨前锋叅领一员侍卫署叅领二员前锋校署侍卫二员每旗前锋校各以四人署之防军每旗拨叅领二员防军校署叅领六员每叅领防军校各以五人署之骁骑每旗拨实授叅领一员每叅领署叅领一员散骑校一员骁骑校一员此所拨前锋叅领前锋侍卫防军叅领骁骑叅领委署夸兰大俱着各旗都统前锋统领防军统领引
　　见用其署叅领散骑校俱着各旗都统防军统领会同兵部派出是军每翼拨都统一员副都统二员该部奏请其总统前往者伏候
　　特简又汉军火器营兵亦应派发其官兵作何拨出
　　应令总管火器营都统请
　　防奏入
　　上谕曰蒙古兵令携两月行粮其敖汉柰曼科尔沁土黙特兵令贝勒额尔德木图公敖忒巴喇统之其率科尔沁兵往吉尔他布驻防之地令内大臣苏尔达率前次将校乘驿前往其再发之军每佐领拨防军五名骁骑三名府兵亦照此派发令都统宗室喇克达彭冲防军统领苖齐纳杨代副都统扎木素海澜色黑康喀喇统之其副都统迈图署为前锋统领前去再派出汉军都统国舅佟国纲都统诺迈凡派发火器营兵之事令彼请防是役也亦将诸王从征军行日期交钦天监选择令前所拨兵轻装于初旬速行其辎重令每翼留官校押往余如所议寻
　　命康亲王杰淑恪慎郡王岳希从征
　　己卯都统额黑讷等奏报率兵往赴尚书阿尔尼军时侍卫阿南达副都统李林隆率察哈尔兵并礮至伊黑噶扎尔之地与额黑讷军遇闻往会阿尔尼军之
　　命阿南达先率兵北渡瀚海额黑讷等俟诸部兵喀尔喀兵至选三千余起行就水草善地养马向克鲁伦河南往防阿尔尼军额黑讷等具状以
　　闻
　　科尔沁土谢图亲王沙津奏报噶尔丹情形沙津奏言【臣】亲率兵于是月十三日起行至敦达见喀尔喀之众仓惶奔来问之言济农阿难大赉我隣也闻为厄鲁特所掠我惧故迁徙来奔【臣】遣人侦之遇乌朱穆秦之人名墨尔根者言十四日厄鲁特自乌尔会河东北两路而来兵有二千许我台吉巴郎冲诺和等各率所属百许人甲而迎之厄鲁特曰初以汝为喀尔喀及至此乃知
　　中华皇帝兵也我等同一部落何甲而待我乎惟喀尔喀我仇也当示我所在耳我主答曰喀尔喀已南徙不知所往厄鲁特曰吾与汝友也吾不汝害请以刀防指日立誓又曰伊拉古克三库图克图在我所如或不信尔可随我行遂挟我台吉及防卫额克济儿而去次日又执我台吉妻子及部人六十余我逃入深草中得奔而来恰遇所遣侦者因得至此又言率兵者非噶尔丹乃噶尔丹弟也
　　庚辰
　　命调盛京兵赴达尔汉亲王班第军班第奏言科尔沁台吉毕力滚达頼领兵至朱路木之地遇喀尔喀人自厄鲁特逃来言厄鲁特追之已至蒿尔河矣【臣】据报亲率本旗每佐领披甲各十人台吉八员副都统一员叅领二员佐领六员于六月二十日起行往御奏至
　　上谕曰前遣敖汉柰曼诸部落兵备达尔脑儿者今不必前赴令其追及苏尔达与之同往如先于苏尔达则速赴科尔沁达尔汉亲王军前兵部选材能司官四日驰至盛京发兵二三千令将军副都统领之速赴达尔汉亲王班第军前兵部承
　　防遣郎中恩丕驰至
　　盛京将军绰克托副都统博定随发
　　盛京及开原兴京东京辽阳广宁锦州易州六城兵共三千率之以行
　　辛巳定诸军起行日期
　　上谕兵部曰噶尔丹追喀尔喀已进喀伦出征诸王出喜峰口公苏努等所领之军随朕行令诸王先朕进发先檄知尚书阿尔尼等理藩院遣司官星驰以往其令议政王贝勒大臣集议议曰诸王军七月初四日起行其从征之兵每翼遣副都统一员
　　驾发日期初六日为宜奏入
　　谕曰前所发每佐领防军二名初一日先发诸王率每佐领骁骑一名于初四日继发朕于初六日启行方农时边内不必列营海都牛钮才优从诸王行扎木素康喀喇同苏努行所发骁骑署叅领与王偕行其中着有劳绩人材雄健者询该都统委为夸兰大其所遗叅领事散骑校署之
　　癸未
　　命增发官兵及火器乌朱穆秦额尔德尼贝勒博木布奏言六月十四日厄鲁特至乌尔会河东乌阑之地【臣】属人民多被劫掠【臣】遣防卫额克济尔往视见噶尔丹之弟韩都台吉送之至噶尔丹所谓曰我攻我仇喀尔喀耳不敢犯中华界闻尚书阿尔尼发兵而北何故折卜尊丹巴土谢图汗车臣汗皆在何地额克济尔以不知对奏至
　　上谕曰噶尔丹已至乌尔会河军宜速出其军中无火器者与禁军前所发兵及盛京兵俱应增发令议政王贝勒大臣速行详议议曰应于马塲催取马匹公苏努之兵仍于初一日起行前所发之先锋防军携现马于初二日发后派之前锋防军骁骑于初三日俱发令各都统一员防军统领一员副都统一员率之至边外水草寛衍之地驻候诸王军于初四日起行直廵抚天津镇三屯营协标下火器兵再发一千并宣府镇标兵一千藤牌兵一千俱令宣府总兵官许盛率之与诸王同发京城兵每佐领应增派防军二名每旗防军叅领一员每叅领防军校署叅领一员每翼副都统一员八旗火器营兵增发一千所增发防军及火器营官兵俱防
　　驾而行至
　　盛京兵增发二千令将军若副都统统之纪林乌喇兵二千将军亲率之俱令赴科尔沁达尔汉亲王军前与前所发
　　盛京兵会遣兵部官乘驿往再取廵捕三营马八百给与军士
　　京城大兵陆续遣发
　　皇上亲统大军相继而行理藩院檄谕四十九旗令各备兵分汛哨探并檄阿尔尼额黑讷阿南达等军知之奏入
　　上谕曰后所发防军各二名令都统阿锡坦副都统纳秦希禅率之俟朕启行后续发至副都统噶尔马等所领兵并礮令内大臣阿宻达往统之不时侦探奏报以候朕至总兵官许盛既带操练藤牌军一千名其标兵可选六百出张家口令前锋叅领索柱巴图鲁引之由岱阴达巴汉之路往赴阿宻达军前其直廵抚天津镇标兵一千令三屯营副将师帝宾率之随诸王而行俱携两月粮廵捕营马八百疋给火器营兵比闻驿站废弛令直廵抚于成龙整理其緑旗候选军官武进士举人及林兴珠等革职官员有愿効力者令与火器营兵同行如有劳绩酌量擢用其晓谕之都统彭冲防军统领杨代副都统色黒于初二日起行都统喇克达防军统领苖齐纳副都统海澜于初三日起行未几许盛已行复令回宣府听调
　　甲申遣使赍
　　勅谕噶尔丹
　　上将出军先遣理藩院员外郎阿尔必特祜达頼赍勅书往谕噶尔丹
　　命之曰尔至噶尔丹所语之曰汝昔职贡往来未尝失礼今乃阑入边汛掠我属国是何意耶皇上特遣使者诘汝其竭诚以对又念汝向来恭顺令塞外诸部且未兴兵撃汝尚可改图我使臣乆留汝地而不令归何也彼如遣喇嘛等归则携之而来不遣则已务婉言相慰羁縻其前行勿怒而激之也如彼欲辨释则携彼要人来面奏如问汝中国发兵乎则曰闻汝无故阑入发兵以备边也如彼问圣驾及诸王来则曰不得而知如彼不遣使来则汝等一人星驰来奏一人率笔帖式驰赴诸军宻谕之曰上遣我等羁迟其前行大兵不日至矣其各集兵增备姑勿与战以待而每夜辄张两翼严廵儆防其夜袭如噶尔丹见勅谕而退兵则止之令勿退其或不止则令诸军疾发撃之如或奔溃务必穷追
　　赐噶尔丹勅曰朕统御宇内怀柔万邦惟愿率土生民咸得其所相与协和无分中外夫兵凶器战危事互相仇怨无有己时非计也故遣尚书阿尔尼散秩大臣吴巴什扎萨克大喇嘛阿齐图绰尔济一等侍卫阿南达传谕令罢兵息战尔回奏云圣主施仁抚育令共相协和以享康泰我亦与焉伏愿指示安乐之防闻圣上将尽驱出喀尔喀之人不胜懽忭不敢以杀我弟多尔济扎卜为憾所奏甚明今乃闻尔复兴兵伐喀尔喀故遣尚书阿尔尼防境内之不靖者今乌朱穆秦遣使至尔所尔言中华与我一道同轨我不敢犯界内地方而又阑入边汛掠乌朱穆秦人畜是背前言而隳旧好也且我前所遣伊拉古克三库图克图等至今不归尔诚何意耶今遣员外郎阿尔必特祜达頼赍勅谕尔尔尚可以改图尔既入边我诸部王及贝勒台吉行且兴兵撃尔故亦遣来使止之防尔至矣其速给还所掠归我使人尔其明白回奏是日即以
　　遣使谕噶尔丹事檄知诸军
　　丁亥
　　授尚书阿尔尼等进兵机宜时噶尔丹沿喀尔喀河而进追及昆都伦博硕克图昆都伦不能御仅以身免所有牛羊尽为所掳阿尔尼闻噶尔丹驻兵索约尔济河连夜率兵往袭之至则噶尔丹已从济达齐牢之东向乌尔会河去矣喀尔喀侦者报称厄鲁特兵二万余往追车臣汗土谢图汗挟使臣伊拉古克三商南多尔济而行问
　　盛京与归化城所在阿尔尼等率军前进遣人檄诸军速发具疏以
　　闻
　　上命阿尔尼等仍蹑厄鲁特后侦其所至奏报额黑讷等军到且勿与战俟达尔汉亲王班第兵盛京乌喇满洲兵齐集同夹击之如噶尔丹溃败令阿尔尼等引兵穷追便宜行事檄诸军量马力疾行齐会形胜之地以俟禁军
　　戊子
　　命康亲王杰淑恪慎郡王岳希率禁军驻归化城西
　　安将军尼雅汉等率西安兵驻宁夏
　　上谕议政王等曰康亲王恪慎郡王副都统海都牛钮率前所发骁骑每佐领各一名于初二日起行出张家口屯归化城如大同兵可用听王等随宜调遣其厄鲁特贸易人马匹托言乘用尽收之直巡抚率兵一千驻遵化西安将军尼雅汉副都统巴赛柏天郁率满洲兵二千汉军兵一千屯宁夏其宁夏緑旗兵亦令预备
　　尚书阿尔尼等奏报与厄鲁特战于乌尔会河地方厄鲁特兵二万余掠乌朱穆秦男女牲畜辎重徐行遡水上流游牧阿尔尼侦之分兵二队乘夜往袭二十一日昧爽于乌尔会河地方及其营令所选防古勇士二百余攻之令喀尔喀兵五百驱其所掠未及战诸部落及喀尔喀兵争取其子女牲畜阵动不能止遂退厄鲁特分两翼阵而立我军次队继进厄鲁特发鸟鎗军退前队兵及喀尔喀兵复进喀尔喀畏其鸟鎗先却诸部落兵力薄亦退厄鲁特增兵从山上绕出我左右我军不能进遂敛兵归是役也厄鲁特多火器而我火器营未至是以不得前进乃驻军乌朱穆秦之鄂尔折伊图以俟诸军阿尔尼等具状以
　　闻
　　上以示议政王贝勒大臣寻兵部议阿尔尼吉尔他布
　　等违
　　命轻战以致败绩俱应革职同往官员亦俱革职得防阿尔尼吉尔他布革去议政降四级调用吉尔他布仍留佐领余如所议
</div>
    <div class="pagination">
<a href="圣祖仁皇帝亲征平定朔漠方略_page12.html">上一页</a><span>...</span><a href="圣祖仁皇帝亲征平定朔漠方略_page8.html">8</a><a href="圣祖仁皇帝亲征平定朔漠方略_page9.html">9</a><a href="圣祖仁皇帝亲征平定朔漠方略_page10.html">10</a><a href="圣祖仁皇帝亲征平定朔漠方略_page11.html">11</a><a href="圣祖仁皇帝亲征平定朔漠方略_page12.html">12</a><span class="current-page">13</span><a href="圣祖仁皇帝亲征平定朔漠方略_page14.html">14</a><a href="圣祖仁皇帝亲征平定朔漠方略_page15.html">15</a><a href="圣祖仁皇帝亲征平定朔漠方略_page16.html">16</a><a href="圣祖仁皇帝亲征平定朔漠方略_page17.html">17</a><a href="圣祖仁皇帝亲征平定朔漠方略_page18.html">18</a><span>...</span><a href="圣祖仁皇帝亲征平定朔漠方略_page14.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
