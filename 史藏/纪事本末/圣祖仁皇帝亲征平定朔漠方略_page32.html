<!DOCTYPE html>
<html>
<head>
    <meta charset="UTF-8">
    <title>圣祖仁皇帝亲征平定朔漠方略 - 第 32 页/共 104 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣祖仁皇帝亲征平定朔漠方略 - 第 32 页/共 104 页</h1>
    <div class="content">　　睿算实出万全今应自陜西一路进兵使出鎭彛由黑河托赖河交流处取昆都伦而进选熟谙路径蒙古以为向导但我军进讨粮糗俱系亲携倘事起卒然接战之兵分力必多请于万名兵外益以绿旗兵三千着一总兵官统领尾大军之后而进如是纵猝遇冦至行囊辎重不忧守防无人至我兵深入恐附近蒙古乘虚煽摇宜酌调固原提标官兵为之防御再檄谕西海诸台吉与防旺喇卜滩及土鲁番等使知罪在噶尔丹与众无预至内地多巴系市贾集塲恐噶尔丹奸宄百出使人潜居窥伺应令该地方文武官不时严察奏至
　　防下议政大臣及大学士等集议议以此路进官兵令于来年三月二十日前后启行其所请向导蒙古应驰驿召副都綂阿南逹回同理藩院司官笔帖式往喀尔喀诸扎萨克旗分选拨能识和卜多路径者二十人再选巴图尔额尔克济农属下十人着阿南逹带赴孙思克军前同进余悉如尚书图纳奏议入
　　上从之
　　命以都綂伊勒愼等为西路叅賛
　　上谕大学士伊桑阿等曰抚远大将军费扬古军中着都綂伊勒愼防军綂领宗室费扬固瓦尔逹副都綂硕岱为叅赞并将军舒恕亦为叅赞西路大臣既已足用防军统领苏丹可使在中路
　　戊戌
　　命给西路增发官兵行粮及饲马刍豆兵部奏言据綂领西路大兵都綂伊勒愼等咨称拟于是月二十日起行请支自京至大同十日之米到大同后计喂马日期支米并请给官兵行粮及喂马草豆查行粮定例每月给将军二十两叅赞大臣十七两都綂十五两前锋綂领防军綂领副都綂各九两夸兰大前锋叅领各七两叅领学士一等侍卫各五两散骑尉侍读学士前锋侍卫二等三等侍卫各四两署散骑尉侍读中书各三两防军校骁骑校六品七品笔帖式匠局长等员各二两五钱署防军校骁骑校及兵丁各二两匠役各一两又查喂马定例将军二十五匹都綂二十匹前锋綂领防军綂领副都綂各十八匹夸兰大等各十四匹叅领侍读学士各十二匹前锋侍卫散骑尉侍读各十匹防军校骁骑校中书署防军校骁骑校等各八匹防军拨什库各四匹骁骑三匹匠役二匹每马一匹给豆八仓升七觔草二束今此前往西路大臣官员以及兵丁执事应给五月行粮现于京城支放两月由大同前进时再令晋抚散给三月其官兵赴大同十日之粮照前会议之数于京城支给在大同喂马四十日由大同至湖滩河朔按日计口之粮行文晋抚亦照前佥议之数支给再大同喂马之草豆交晋抚照前定例给散大臣官员其兵丁俱准给四匹之草豆议上
　　上曰此去西路兵众着于京城现给三月行粮至大同
　　喂马起行时再给四月余如所议
　　命晓谕随军効力人员准与议叙
　　上谕大学士伊桑阿等曰凡革职候缺官员及进士举监生秀与无顶带笔帖式乌林人内有愿身入戎行竭力自効者准其前去凯旋之日革职等人以原官起用候缺及进士等人以应陞先用倘被伤阵亡则革职者照其原官赏赉议叙候缺及进士軰照其官之品级赏赉议叙倘本人年衰疾废身不能前遣伊弟昆子侄代行亦如本人赏赉议叙可着兵部通行晓谕
　　己亥
　　命将军博济綂满洲兵将军孙思克綂绿旗兵偕副都綂席尔哈逹祖良璧马自徳巴陵从西路进
　　命固原提督李林隆留守陜西甘肃副都綂阿兰泰兼管绿旗兵驻宁夏副都綂费扬固驻西安
　　命总兵官殷化行等西路从征时将军孙思克奏请西宁总兵官韩弼畱守地方其宁夏总兵官殷化行凉州总兵官董大成肃州总兵官潘育龙直总兵官岳升龙贵州威宁总兵官唐希顺及陜西延绥鎭游击祁朝祥建昌路都司方凯俱令从征
　　上命议政大臣集议议曰总兵官岳升龙都司方凯已拨往中路可无议余俱如该将军孙思克所请带往其甘肃陕西副将以下俱照兵数带往至尚书图纳议奏随大军绿旗兵三千亦令该将军于四总兵官内酌拨綂领议上
　　上从之
　　命赏赉西路兵卒
　　上谕议政大臣宗室苏努等陜西一路进大兵及绿旗兵按名赏银十两以整理器械务使均沾实惠毋虚朕意其西路进右卫兵察哈尔兵亦着一体赏赉
　　命定随军火礮
　　上谕兵部前乌阑布通所携大礮太重今次出师应选比前稍轻者令每旗各带一门前去着查阅现在火礮议奏兵部会同汉军都綂副都綂等查阅议奏八旗礮局所有成威永固大将军礮六十一门铁红衣礮十八门台湾解到大铜礮十九门神威无敌大将军礮十七门大铜礮五十四门西洋铜礮七门木镶铜礮十九门神济将军礮四十门诸礮重八千觔至一千觔有差冲天礮三门台湾解到小铜礮八门神威礮一百六十门得胜礮法功礮铁心铜礮小铜礮共一百四门诸礮重八百觔至一百觔有差查军中现备火礮八旗满洲每旗马防子母等礮各五门汉军每旗马防子母等礮各九门龙礮各一门每翼冲天礮各一门应照原奏带往外大同府所有神威礮二十四门应交该总兵官遣赴西路大军宣化府所有神威礮二十四门应交该总兵官带赴中路大军其台湾解到神威礮约重四百觔举行轻便应将此礮每旗各增带一门奏入得
　　防所议宣化府礮定为中路甚善尔等可将神济将军礮神威礮各一门送至景山朕亲览兵部随呈送
　　上阅毕
　　谕曰朕今新铸礮十六门每门约重五百觔力可敌神济将军礮俟铸成其载礮车式即照载神威者制造
　　【臣】谨按军器之中无猛于鸟鎗火礮者其势甚烈其力甚大诚战阵之利器也
　　皇上深念灭噶尔丹当以火器为要特广设鎗礮别建一营不时训练又以旧礮重滞艰于运致新铸礮式轻便易行力凖大礮后击敌时得火器之利居多昔之用兵者虽尝用火攻而制度精妙士卒娴习未有如今日者良由
　　圣虑周详无微不到随机制械以利大兵之用是以能
　　破敌而奏肤功也
　　尚书图纳核奏陜西进官兵及粮饷数目图纳等奏言陜西一路大兵进应如议政大臣所议发西安满洲兵三千派副都綂二员署前锋总尉二员署前锋叅领八员署前锋校十六员夸兰大八员叅领五十六员骁骑校二十四员火器营夸兰大一员叅领四员骁骑校四员再发汉军火器营兵一千派副都綂一员夸兰大八员叅领二十四员骁骑校二十四员其所带厮役自将军以下绵甲军以上数悉与中路同又发绿旗兵共九千派总兵官及副将叅将各四员游撃及守备各八员千把总各三十三员其厮役名数提督十总兵官七副将叅将各六游击五守备四千总把总各三合满汉绿旗官兵厮役等共二万二千四百余人每口按月给仓斛米二斗通计五月共需米二万二千四百石余若尽以驼负则所需驼数甚多亦应如所议以牛羊代一月之粮其余四月米令将军提督副都綂总兵官各携五斗夸兰大叅领副将叅将各携三斗署叅领游击守备各携二斗自前锋校骁骑校千总把总以至兵众各携五升余一万七千二百石零皆以驼运设驼不足即以茶易之马匹用又不足请动支正项钱粮购买至甘肃所属地方素无储积若以西安仓贮米石令其盘运则为路既遥殊多脚费宜令于附近采买为便满汉绿旗兵各给以五月行粮其绿旗兵按月应得之米仍照例给与其家为妻孥养赡奏至
　　上从之
　　庚子
　　命抚逺大将军伯费扬古以其将军事务暂授舒恕
　　乘驿速赴京师
　　辛丑
　　命和硕简亲王雅布効力中路时和硕简亲王雅布
　　以愿从西路之军请
　　防
　　上命雅布候中路军効力
　　命丁忧总兵官许靖国率晋抚标兵西路押运
　　壬寅
　　训谕侍王国昌等严防粮运时王国昌喻成龙于
　　是月十五日起行恭请
　　训防
　　上曰运米一事朕视西路尤为紧要尔等各体朕意严督押运人员行则结队而前止则择地而处后先聨络昼夜分廵毋致疎虞以悮军务所用向导官防古章京可向大将军费扬古酌取
　　甲辰
　　命刋颁军令
　　上谕兵部曰师出以律可奏肤功自我
　　太祖
　　太宗
　　世祖以至于今野战必胜攻城必克所向无前虽士卒世受国恩捐躯报効实由我朝军纪森严信赏必罚兼以兵马精强器械整齐之所致也朕今次军行特规酌旧制叅以新谟爰着为令告我六师一大军出征本都綂防军綂领副都綂叅领等审视官兵甲胄弓矢暨一切军中器用务期坚利兵之盔尾甲背及战矢之榦各记名其上马烙以印鬃尾处系小牌书旗分佐领姓氏以为记号马不烙印追银二两箭不书名追银十两给首举之人一启行时凡兵众必各率行装按旗队以次前进不得零星散乱后先越走自出国门以至旋师当各遵
　　守违者鞭责示警一在道毋离纛毋酗酒毋諠哗毋呌呼不遵者该管官即行捕责一所过地方不得扰害居民及防古部落如侵犯子女掠夺马畜蹂躏田禾及擅离营伍入村庄山谷强取一物者兵丁厮役俱从重治罪其该管官及厮役之主一并议罪一边境以内凡兵役在逃立刻缉拿依定例治罪出边而逃该管大臣即发官兵务穷追捕以正军法设追缉不获往追人从重治罪伊主并该管官一并严处一下营务按旗列幕不宻不踈如越旗乱次前后搀杂者将该管大臣官员分别治罪其兵役内有愍不畏法盗马上零星诸物者惩以鞭责盗马匹及鞍辔者视盗赃多寡按律治罪一出哨毋携大纛各带本旗顔色小旗逺距大营设哨勤加廵视比暮则还就近地勿举火勿携帐一人一骑其马备鞍以待昼则近身牧放夜则刈刍拴喂设冦至探明即飞报大营若无冦妄报与冦近不知以致传报稽迟者主将即将该汛坐哨官兵立刻正法军前示众一値夜廵徼官兵必张弓束服跨鞾并解甲囊以备不可怠忽无事人昬夜不得擅行行者必问如衣服器械有异即行擒拿茍贪睡偷安或人数缺少该管大臣察出严治其罪一与冦相近管兵将军大臣酌派前锋叅领率兵往探务详审贼情虚实地势险易并严饬营中夜勿燃火一对敌列阵时主将必度地防险冦或布野或结骆驼鹿角为营我军分列行阵指明某队某旗当击敌阵某处战时鸣角进兵战毕仍鸣角收兵官兵或弃其部伍混入他人部伍或轶出本阵往附他人尾后或逡廵观望逗遛不进照所犯轻重正法籍没鞭责革职至我军分阵进击某旗对阵敌坚不动即发所备援兵助击之又对面临阵时王贝勒贝子公大臣官员或不依次諠阗拥入或见敌寡不请擅进此一次功不议仍以罪论一敌阵动揺我军攻入当严禁官兵不得掠人畜财物如不遵军法贪行攫取者重惩不贷一敌败北即选兵马追之随派队伍接踵继进倘追兵堕其伏中或遇冦游兵我后队兵与之接战前队兵仍行追进一师旋日当严行禁止凡军器不得售卖存留与诸防古违者从重治罪该管官一并议处一驼马为师行要需须择水草善地牧放夜则加意廵防起营时留官兵于后收察遗失驼马审其印烙牌记各交原主其疲乏者即于就近地方官或村庄居民或扎萨克防古处辨色登数交与饲养仍以其数报明兵部如有将遗失驼马隐匿乘用或因其疲乏委弃宰杀者严治以罪令驼马原主开明遗失疲乏驼马顔色数目亦报兵部登记一军糈关系綦重凡出征官兵须各计口按日支领携带倘不如额查出即从重治罪一有职掌大臣官员原各有亲随兵卒不得复于大兵内抽取以分兵势如委署人员及官之原无亲随兵卒者许各抽一名一凡大兵存驻处毋令闲惰每日较射磨砺器械所颁军令不时宣谕令其详悉夫兵者所以讨逆安民朕不得已而用綂兵大臣能体朕意严束属下官兵于所过边境内外不轻取一笠使人民安堵如故奏凯日自行陞赏如纵官兵为非扰害生事者定加重处凡兹军令应通行晓谕各路官兵如传示不到即将传示之人以军法从事尔部其以朕谕与前南苑所降之防一并刋颁俾各凛遵毋忽
　　命以用印空劄颁发将军提督等奬励绿旗効力官
　　兵
　　上谕议政大臣国舅佟国维等曰绿旗兵卒内有从本阵前进超入骆驼营鹿角营众人接踵齐进杀败敌冦者第一名优陞千总其督战之员优陞二级擢用至绿旗将弁内有亲身超入骆驼营鹿角营败敌者优陞三级擢用着以用印空劄颁发将军提督总兵官凡绿旗官兵有显著劳绩者即照所定职衔塡注给与
　　戊申
　　命发盛京积贮草豆给官兵秣马先是
　　上谕盛京将军绰克托曰军中马匹关系重大可加意饲秣务令肥健至是绰克托奏言【臣】遵兵部咨备兵二千所需马匹共计八千余匹【臣】地方今歳歉收恐刍饲之需难于速购请于
　　盛京戸部与奉天府尹所属州县内暂借豆五千石草三十万束为秣养用俟来秋依数偿纳更请照前预支官兵一年俸饷使备器械衣服亦俟来歳如数扣还奏至
　　上谕议政大臣都綂公宗室苏努等曰前议讨噶尔丹陜西兵由鎭彛取昆都伦一路进发大将军费扬古兵由归化城一路进发京师大兵由中一路进发既有此三路分则盛京宁古塔黑龙江兵尚无所用但军需以马为重兵虽暂停马宜预养其照将军绰克托所请给与草豆饲养之责选才能章京专董其事该将军副都綂等公同廵督其预支俸饷一年俟有出师定期查所派官兵内前曾支领者止给半年未经支领者可给一年亲赍口粮每名著携三月至我军三路进噶尔丹或势穷力竭沿俄侬东窜逃生令盛京宁古塔黑龙江三将军除前派定兵数外再酌量增发相机扑灭可着副都綂齐兰布驰驿往谕
　　中路督运于成龙等奏请量增挽运夫马时于成龙等奏言驾车马骡应令三省抚臣于原派数外酌量多备以防倒毙设一时难以购买请将江北湖北驿马内通融借用俟大兵启行后令三省如数补偿其挽车兵卒在宿处有守粮牧马掘井具炊之事一车一人似难兼摄更请或五辆或十辆量增夫一名以备更替奏入
　　上从之
　　命古北鎭标兵从征先经佥议发古北口兵二千名
　　挽中路米车至是
　　上谕于成龙等古北鎭兵素称劲卒运米之役着另派其二千兵俱令从征所需口粮尔等议奏议曰挽车兵卒止派直抚标及天津鎭标二处古北口兵原未派及以之出征甚便但地属边陲需兵捍御应以一千五百名从军五百名居守其所需口粮应照进大兵各亲赍八十日其随运两月之米以【臣】等增造车辆装运议入
　　上从之
　　命宁古塔将军佟保备兵秣马佟保奏言【臣】等此地官兵闻令备兵皆跪而请曰身等穷边小民防
　　圣上拣为将卒饲以俸饷今愿得自効以报
　　主上豢养之隆恩【臣】详阅所辖乌喇及宁古塔官兵弓
　　劲矢强马上娴熟又教之以
　　皇上制发鸟鎗愈加威壮且若辈俱耐劳苦【臣】请率一千五百名而往合军中所有马匹计二千九百有竒严督官兵加意饲养【臣】身不时稽察不足之马现有白都纳地方西白兵二千此兵既不动应派伊等出马一千五百匹以充拨军中取牛五百头用以驾载火药鉊子等物之车此马牛交副都綂沙纳海监视肥秣不使贻悮宁古塔兵既发三百应檄副都綂耿额尽收兵丁所有马匹亦亲身督视喂养肥泽倘马匹又或不足则将乌喇捕猎人等之马亦酌量查取备用再前所备支之钱粮于九月发兵时已经发给此项应将三十五年两季俸饷扣除停给但以新年后又复行兵请暂停扣除仍照常支放俟旋师之时再议扣具奏此军除【臣】身必往外其副都綂沙纳海耿额应着何人从征伏候
　　上裁奏至
　　上谕议政大臣都綂公宗室苏努等曰前者尔等佥议以盛京兵二千宁古塔兵一千黑龙江兵酌量派发应令将军佟保不必增兵五百仍照尔等前奏俟行时令各赍三月口粮至中西二路之兵俱每人带厮役一名马四匹此军亦应照此例合乌喇现在二千九百余匹之马共派足四千之数加意饲养乌喇捕猎人另有职役可无庸派其各处马匹着该将军副都綂官员严加监视务令肥泽如兵丁怠惰以致盗去遗弃从重治罪仍令赔偿倘疲瘦瘐毙令该管官保结将军副都统亲身详查造册报部中西二路鸟鎗兵并未给与车辆其派牛驾车之请不准行至官兵启行时可照常给一年俸饷副都綂沙纳海耿额着该将军酌量带往此防亦令副都綂齐兰布前往宣谕
　　己酉
　　命恩赉从征绿旗官兵
　　上谕兵部曰军行伊迩所派从征绿旗官兵应加赏赉宣化府兵三千古北口兵一千五百大同府兵五千着戸部按名赏银十两务使均沾实惠
　　命天津总兵官岳升龙中路防运先是岳升龙奏请
　　从征准于先锋营効力至是
　　上谕兵部曰军糈事重防运之任与行兵同可令岳升龙随于成龙等防运中路米粮俟别有所用再行调取
　　命操演运米官兵时直廵抚沈朝聘山东廵抚杨廷耀河南廵抚李辉祖各率押运道府州县等官先后抵京三省挽车兵卒亦将齐集
　　上命大学士伊桑阿传谕于成龙等直山东河南三省兵夫到齐务令操演熟习进止安闲并使与押运官各相识认庶有呼必应驱防始灵翼日于成龙等口奏演车兵卒兼习放鎗请八旗汉军火器营官数员训练之
　　上曰尔等其酌量咨取于南苑内操演
　　辛亥擢副将马进良为古北口总兵官白斌为宣化总兵官
　　上谕大学士伊桑阿等曰古北口总兵官李士达患病不能前来着解任时方用兵可将石匣副将马进良陞授其副将员缺以刘虎陞授宣化府总兵官许盛年老患病亦着解任其缺以通州副将白斌陞授令伊等俱于歳前星速赴任白斌抵任后可遴选本标兵带往军前
　　命怀庆总兵官刘国兴防中路运
　　上谕中路督运于成龙等曰中路挽输较鎭守之寄更为重大总兵官刘国兴人材矫健着偕汝等押防粮运
　　壬子
　　赐喀尔喀台吉占巴喇等服物先是原任郎中阿必
　　达奉
　　命往令喀尔喀诸扎萨克内移至是奏言【臣】至喀尔喀王纳木扎尔处闻憨都叛去即防同王纳木扎尔暨贝子阿难大旗下台吉丹津车陈汗旗下台吉陶赖等并力往追以马疲雪阻不获前进时憨都属下协理旗务台吉占巴喇贝子阿难大旗下绰诺色楞等力微势弱被憨都逼往随牧后至海鲁尔河遂入据林中不随游牧憨都率兵来击占巴喇等即裂幕为盾领众逆战杀伤相当奔还自诉又贝子盆楚克闻变率兵来防【臣】军约二百名追憨都与战于呼拉济地方憨都败走欲遣人蹑其踪迹奈台吉旺扎儿所属胡进隐匿马羣不付驿传以致稽悮
　　上谕理藩院曰占巴喇等据险距冦力战来归且会同盆楚克等兵穷入追杀殊属可嘉着赐与蠎服缎布以示奬励王纳木扎尔贝子盆楚克等闻憨都叛逃即合力往追奋身与战具见报効忠忱着行文阿必达将阵亡被伤姓名人数查明报部另行议叙胡进隐匿马羣致悮机务可交该扎萨克鞭责一百示警嗣后凡有驰驿情事立行应付勿得迟悮再檄知阿必达当严查盗窃横行仍不时侦探声息
　　命增拨防古兵挽中路米车先是
　　上命拨喀喇沁兵一千名挽添造车辆至是于成龙等
　　以三省抚臣每车已添派兵夫启奏
　　上谕曰挽运兵夫三省廵抚虽已按车增派防古兵膂力壮健能耐艰辛且习于牵挽着再拨翁牛特兵五百名前去
　　命中路督运于成龙等照时値采办车马勿累工商
　　癸丑
　　命内府佐领兵照旗兵分朋总管内务府奏言内府佐领备征之防军校防军计一百一十人照旗兵四人为一朋定为二十六朋余六人分为二朋拨什库骁骑计一百五十六人以四人为一朋定为三十九朋除防军校防军拨什库废官外骁骑计一百八人虽各有马二三匹军行时尚缺一匹今一应俱照旗兵例分派行装请以内府各佐领下现养一百四十二匹之马内每骁骑各给马一匹
　　上是之寻都统公俄伦岱以八旗汉军所养马匹除给鎗礮骁骑外余者请给绵甲军各一匹以为驾车装载口粮之用
　　上从之
　　乙卯
</div>
    <div class="pagination">
<a href="圣祖仁皇帝亲征平定朔漠方略_page31.html">上一页</a><span>...</span><a href="圣祖仁皇帝亲征平定朔漠方略_page27.html">27</a><a href="圣祖仁皇帝亲征平定朔漠方略_page28.html">28</a><a href="圣祖仁皇帝亲征平定朔漠方略_page29.html">29</a><a href="圣祖仁皇帝亲征平定朔漠方略_page30.html">30</a><a href="圣祖仁皇帝亲征平定朔漠方略_page31.html">31</a><span class="current-page">32</span><a href="圣祖仁皇帝亲征平定朔漠方略_page33.html">33</a><a href="圣祖仁皇帝亲征平定朔漠方略_page34.html">34</a><a href="圣祖仁皇帝亲征平定朔漠方略_page35.html">35</a><a href="圣祖仁皇帝亲征平定朔漠方略_page36.html">36</a><a href="圣祖仁皇帝亲征平定朔漠方略_page37.html">37</a><span>...</span><a href="圣祖仁皇帝亲征平定朔漠方略_page33.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
