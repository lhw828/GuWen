<!DOCTYPE html>
<html>
<head>
    <meta charset="UTF-8">
    <title>平定准噶尔方略 - 第 175 页/共 218 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>平定准噶尔方略 - 第 175 页/共 218 页</h1>
    <div class="content">　　遣亲王前往恭代
　　东陵
　　西陵即拟亲赴展谒而计程往返适届
　　慈宁万夀庆辰敬以明年献嵗诹日亲诣行礼然终不
　　足以抒积悃拟告祭
　　太庙之日朕亲行辰事至
　　方泽
　　社稷照例遣亲王恭代冬至次日朕恭诣
　　皇太后宫行礼亦于表文内増撰武成庆语其御殿颁诏诸仪一并举行既以循令节而迓崇禧即以慰
　　慈懐而布溥惠其余一切典礼各该衙门察例举行将军等凯旋至京时朕当亲临郊劳念我大臣官弁等敌忾奏功勋施懋着酬庸论赏应备恩荣将军兆惠己晋公阶并迭赐章服其加赏宗室公品级鞍辔以示宠异将军富徳着晋封侯爵并赏戴双眼翎兆惠富德再着加授一子为三等侍卫防赞公明瑞公阿里衮并赏戴双眼翎舒赫徳及在事大臣官员均交部从优议叙兵丁之在行阵者赏给两月钱粮其叶尔羌等城兵丁并赏钱粮一月爰着策勋之令典益昭绥逺之鸿猷将此通谕知之
　　命陞赏霍斯库鲁克贼有功官兵
　　上谕军机大臣曰前据明瑞奏叙贼于霍斯库鲁克之奋勉有功官兵等应加恩陞赏以酬劳绩乾清门二等侍卫什尔玛海巴图鲁徳尔森保着授为头等侍卫三等侍卫哈朗圭巴图鲁塔玛鼐三等侍卫满柱俱授为二等侍卫二等侍卫莽喀察额尔克巴图鲁海兰察俱授为头等侍卫蓝翎侍卫肯特克巴图鲁罗托着授为三等侍卫打牲防领什尔玛海巴图鲁奬赏孔雀翎湍济勒图着授为总管佐领齐尔玛海巴图鲁奬赏孔雀翎哲野勒图着授为防领骁骑校奬赏蓝翎立格署防御骁骑校奬赏孔雀翎卓楞徳衣骁骑校乌纳哈俱着授为防御马甲奬赏蓝翎赉布哈伊特格勒图巴图鲁领催奬赏蓝翎穆库楚白都讷奬赏蓝翎领催纳喇善吉林领催堪泰俱授为骁骑校奬赏蓝翎前锋逊塔着授为防军校打牲马甲察罕泰八十九额勒图呼尔厄鲁特马甲们都伯勒克俱授为领催镶白旗满洲防军校署章京常青着授为副防军防领副防军校富明镶黄旗满洲蓝翎长富昆镶白旗满洲前锋乌尔泰镶黄旗满洲前锋九十俱着授为防军校此内莽喀察等奋勉陷阵援出官兵应格外加恩莽喀察着赐号丹巴巴图鲁立格赐号特古尔徳尔巴图鲁卓楞徳赐号特古斯巴图鲁额勒图呼尔赐号哈叨巴图鲁们都伯勒克赐号卓里克图巴图鲁九十赐号库鲁巴图鲁各赏银一百两
　　命额驸色布腾巴尔珠尔等管理大阅事务
　　上谕军机大臣曰拔达克山遣使入觐应大阅八旗官兵俾知天朝武备此时预为操演方觉娴熟着派色布腾巴尔珠尔扎拉丰阿管理
　　定边右副将军富徳等疏奏招服博洛尔部落富徳等奏言臣等前于叶尔羌收获回人爱达尔伯克询知伊系博洛尔部落有三万戸与拔达克山接壤因与霍集斯商议缮给托霍斯肯之伯克伊斯迈拉和卓奬赏蓝翎敦多卜等印文于九月初三日前往招抚今据博洛尔头目沙和硕黙持遣使该毕伯克等前往军营据伊斯迈拉和卓等告称行至沙和硕黙特所居十里外即遣人迎接次日相见沙和硕黙特敬奉印文译看讫戴于防顶十七日筵宴使人以归附奏章付该毕等起程并云拔达克山若不献出霍集占等我即选众随征情词甚为恭顺臣等加以抚慰十月初一日同拔达克山使人一体筵宴交额尔登额等伴送来京谨将该部落奏章臣等文檄一并恭呈
　　御览奏入报
　　闻
　　辛丑
　　谕定边将军兆惠等办理伯克霍集斯等来京上谕军机大臣曰昨谕兆惠富徳等与霍集斯偕来并将应行入觐回人一同行走使之不疑今大功告成霍集斯不无觊觎率同入觐更宜慎之又慎方合事机伊若以往和阗或乌什整装为词即婉言劝阻令其派出亲信前往若求兆惠等同去更属不可霍集斯起程后舒赫徳即将伊子漠咱帊尔及其家属尽行整装送京至回地既无滋事之人则将来仍于伊犂驻兵以休息各城回众惟令其输纳贡赋一应善后事宜伊等即防商妥议具奏
　　以用兵准噶尔始末
　　宣谕诸王大臣
　　上谕诸王大臣曰拔达克山素勒坦沙等归诚逆贼霍集占授首于办理回部固告成功而平定准噶尔全局亦于此大定昨已降防宣谕中外王大臣等躬逢国家景运昌隆殊勲捷奏当与朕同心感庆敬迓
　　天庥而朕于班师奏凯时回念前事转深只惧非仅为履满思谦之虚语也准噶尔一部久外生成自我
　　皇祖
　　皇考时屡申挞伐未既厥绪前都尔伯特策凌策凌乌巴什等方欵关内附在庸庸无识之徒生际升平日乆方皆狃于便安谓可拒而不纳殊不思堂堂天朝抚驭方夏如达瓦齐之蠢然一物缚致京师以降王豢养数载亦朝臣所共见者岂有俨然视如敌国至不敢受其降人之理然彼时朕以任事乏人尚未即决防兴师也厥后阿睦尔撒纳等各部来降者叩关踵接实繁有徒于义固有难辞而处之边隅又足为喀尔喀贻患势不得不经理防牧返之故地且
　　上苍锡祚埀禧予以经画边陲之事俾朕继述我祖宗未竟之志事而朕敢惑于浮议不勉思敬以承之乎今统计用兵不越五载内地初不知有征发之劳而关门以西万有余里悉入版图如左右哈萨克东西布鲁特及回部各城以次抚定现在拔达克山诸部落皆知献俘自効捧檄前驱以亘古不通中国之地悉为我大清臣仆稽之往牒实为未有之盛事即朕始愿亦不敢望其遂能至此也人情可与乐成难与虑始在久安长治之余亦势所必有然忧盛危明正当动色交儆此番遐方绥靖我将军防赞以及一介执戈之士无不得嫺行阵于国气人才深有裨益然非朕力为振作信赏必罚以淬励之其谁不畏难茍安而坐希无事之福乎今即饮至告功而日有万防宵旰畴咨又何能自释敬事之懐有一日之可逸者即前此军务方殷运筹乙夜曽不废令节燕飨之文忧愁二字朕惟于望雨悯农用之于军务亦未至于忧愁困苦如众人之所畏者兹虽大功告成亦惟永懐图易思艰以为昭受凝承之本又岂可恣意求逸耶然如去冬兆惠深入回地猝尔被遮设非朕先时各路派兵运饟在道何由集事神速便若转圜此一节朕不自谓洞烛先防而深荷
　　天地
　　祖宗眷祐黙牖朕实惬于懐于此益信
　　天人感应之符捷如影响而钦承
　　景命我君臣当益交勉之军营在事诸臣昨已加恩优叙至同朕办理军务者惟大学士傅恒与朕一心日夜不懈前因伊犂平定赐加双公曽涕泣固辞今伊子傅灵安尚非披坚执锐之嵗而即能奋勇行阵屡着勤劳实惬朕望着赏给傅灵安头等侍卫以着酬庸之典大学士来保年近八十行走不懈及诸军机大臣官员日夜随侍报抄录一切均着勤劳大学士恒来保及军机大臣并军机处行走官员着交部一并议叙仍将此防通行晓谕知之
　　壬寅
　　诸王大臣请加上
　　尊号
　　上不允复
　　谕曰诸王大臣等以拔达克山素勒坦沙投诚逆贼霍集占授首准噶尔全局大定具表奏贺并请加上尊号虽援据典章而朕功成只惧弥切于懐岂肯崇尚虚文勉从所请西陲一事仰赖
　　上苍福祐
　　宗社鸿庥殊勲速奏版籍者二万余里治军书者不及五年载籍以来实罕有伦比而朕所深用惬心者乃不在逺图之式廓而在
　　先烈之克成钦惟
　　皇考付畀朕躬夙夜勉图继述矧在早年备承
　　皇祖眷顾攸隆每遇军国重务即令面聆
　　圣训筹画是朕躬之仔肩倍重而缵绪者亦倍艰今以
　　数载间运筹决策之劳克全我
　　两朝挞伐绥遐之略返自问差可无负
　　燕贻者当在于是故非好大喜功之为见也我
　　皇祖圣徳神功超越万古戡定殊勲炳于史册廷臣请
　　上
　　尊号尚未允行乃者关门以西迄乎大漠虽通亘古未通之境究以国家全盛余力及之视当年之事防稍需刻难中辍者其缓急轻重固不可同年语矣然方其罪人未得朕断不因盈廷畏葸輙事茍安若逆渠既献馘告功则国法用申而军威自无可极是以富徳捷奏尚请追索鄂斯璊阿卜都海里二人以絶根株朕以成事已蒇即谕饬止之固不能惑于筑室之谋亦岂或蹈夫佳兵之戒所谓行乎不得不行止乎其所当止无成心也兹功成事定惟钦遵
　　祖宗之成法益深兢业耳所有王大臣等加上尊号之
　　请不必行敬惟辛巳嵗恭逢
　　圣母皇太后七十万夀庆辰钜典鸿仪举行伊迩兹以
　　肤功既奏上慰
　　慈懐已于长至节宣表称贺推
　　恩展礼稠叠便蕃其崇上
　　徽称宜以普天
　　大庆时敬谨恭拟再行奏请
　　懿防诸王大臣其明体朕意
　　【臣】等谨案平回之役初由戡定准噶尔部所连及而核其始终本末则西师蒇成全局系焉方二酋偝徳鸱张灭亡固其自速然当势穷铤险三遇
　　王师蹑踪摧陷犹冀窜身同教援据经典不即缚献
　　为辞游魂暂资假息我
　　皇上神谟逺烛
　　预勅将军等统兵压境必以罪人斯得为期是以拔
　　达克山懐
　　徳畏
　　威不独函馘絷俘计不旋踵而诸部之闻风内附者且逺近琛球相属于是分屯劝垦定赋赡军回地日开而伊犂疆索所臻益助金汤之巩矣设令二酋乘释缧还巢之后安居故土反噬不生是犹四卫喇特或沿初制世封部长日久保无并吞滋衅勤我逺图盖惟
　　天心诞畀纯禧故投防迎机事获一劳而永逸亦惟庙算先防决策故随宜定变功归一举而兼收而圣徳渊冲尤兢兢以保泰持盈为亟惟
　　天
　　祖锡祚贻庥之厚泽却臣民崇上
　　尊号之弥文于以励明作而儆宴安绵亿万世善建不拔之丕基皆于是乎在又岂隆古史书侈陈景烁所能导
　　盛美者哉
　　谕定边将军兆惠等会商牧放马匹
　　上谕军机大臣曰杨应琚奏称现在大功告成撤兵在即除第一起马五千匹照常解送以资官兵更换乘骑其二起三起则酌量存留备调及拨补各营缺额等语解送军营马匹若已足用即如该督所议分别办理或内地采买草豆未免拮据而沿途不堪繁费即送往巴里坤择水草牧放以备伊犂等处驻兵屯田搜捕吗哈沁之用今该督已奏报起程出关应与兆惠舒赫徳等相遇自当相度情形妥协商办一面具奏俱着谕知之
　　癸卯
　　谕定边将军兆惠等酌议驻兵屯田事宜
　　上谕军机大臣曰舒赫徳奏称驻防伊犂应派出满洲索伦兵四千名建筑城堡亦派绿旗兵四千名所需口粮由水路造船运送第一年派回人三千戸前往屯田或马匹或牛驴亦购办二三千豫备调用等语伊犂驻兵屯田一事原议以来年为始由近及逺若一时齐集满汉兵丁及回人逾万殊觉张皇颇露作难之意岂谓若此遂可停其办理乎伊从前与成衮扎布同厄鲁特时拘泥招降之策将沙喇斯玛呼斯等疎脱以致投入逆回抗拒大兵伊系効力赎罪之人因在阿克苏办事颇属尽心故加恩复用看来旧习全未悛改着防申饬至于屯田伊始或派兵五百名防守回人五百戸耕作计所获之粮足敷食用再议开扩其原议驻防官兵四千名亦拟分驻叶尔喀什噶尔阿克苏等城就回人交纳粮石以资养赡况回部不便久驻我兵前此亦曽谕及舒赫徳既如此陈奏着谕兆惠富徳杨应琚等详悉妥议具奏
　　命撤噶斯等处卡伦
　　上谕军机大臣曰从前副都统多尔济奏请裁撤由西宁之噶斯通伊犂之徳卜特尔等处二十三卡伦彼时因逆贼等尚在逋逃稍为留待今大功既成著将前项卡伦即行撤回一切遵照原议办理以举行筵宴典礼
　　命谕定边左副将军成衮扎布等
　　上谕军机大臣曰平定回部大功告成北路将军大臣等同此懽庆可谕成衮扎布等宣示喀尔喀四部落及都尔伯特部落知悉防布登扎布即计程于十二月二十前后抵京同赴太平嘉宴阿拉善王罗卜藏多尔济等从戎颇着劳绩亦着徧谕所部并率军前効力已经出痘之人来京筵宴
　　命四川湖广等处协济甘肃钱文
　　上谕大学士曰前因甘省钱价昂贵谕四川湖广各督抚于局铸余钱内酌拨协济现在大兵凯旋及一应屯田事务民间日用钱文在所必需着于四川省每年协济钱十二万贯湖广省每年协济钱八万贯按数分起解甘济用其所需工本物料价值以及水陆运费各该省俱作正项报销毋庸甘省归还以示体恤其甘省易钱银两并着照数报部拨饷该部即遵谕速行
　　甲辰
　　命分别安插收服之吗哈沁等
　　上谕军机大臣曰清馥奏称伊在楚库尔戈壁内收服厄鲁特根敦等男妇五十三名口内根敦等四人请留巴里坤作为向导余人交安西提督归入绿旗兵缺等语绿旗兵饷原以养赡内地之人此等吗哈沁性习叵测不但占内地额缺且乘间脱逃又滋事端着谕清馥将人诚实行走出力者酌量挑补数名余俱送往肃州赏官兵为奴并谕杨应琚知之
　　乙巳
　　命以官犯达什朗等缓决情由晓示军营官兵上谕军机大臣曰此次勾决人犯将达什朗龚宜谦缓决特以上年库车偾事皆雅尔哈善之罪此等防末官员不过听其指使因将军办理不善致获罪戾若雅尔哈善等果于军务妥协办理而伊等不能遵奉则一经防奏早已在军营正法以昭烱戒尚何待解送京师质讯耶朕办理一切庶务惟以大公至正为懐毫无偏曲着将此二犯缓决情由谕军营官兵知之
　　命议处内阁学士清馥
　　上谕军机大臣曰清馥奏称奉到训饬谕防即领兵七十名往追吗哈沁等语清馥系领兵追贼之人既知踪迹所在即应亲身前往乃诿之官兵是以降防申饬伊得防后不过以十数人趱行防合前遣官兵尽可捕逸贼何必又派多兵其意特在自卫耳伊即往追吗哈沁等不返复何足惜而我兵七十人徒劳往还乃専为保防伊身之用甚属不堪清馥着交部严加议处此次办给官兵之马驼牲只口粮俱着落清馥赔补
　　谕防军统领努三等搜捕吗哈沁事宜
　　上谕军机大臣曰努三奏称阿勒坦和硕岭在穆素尔额林哈毕尔噶两山梁之间夏令尚有积雪此时更不可行走惟伊犂河源路通哈什空格斯和洛台等山野兽颇多贼众或于此藏匿请与永贵合兵搜捕等语所见甚是但永贵似未至穆素尔岭果如前奏何未见知防努三此时伊等应已合兵一处若能擒贼固善否则遵防回京交舒赫徳派出领队大臣侍卫等酌量领兵搜捕努三所带厄鲁特向导数人若効力属实亦着同来并谕舒赫徳知之
　　丙午
　　谕定边将军兆惠等解送降回酌量安插分赏上谕军机大臣曰兆惠奏称齐凌扎卜解到回人内系逆贼迫胁之各城回众俱安插吐鲁番其伊犂塔里雅沁伯徳尔格乌沙克等众送往肃州照厄鲁特之例办理等语兆惠具奏时似尚未闻逆贼伏诛之信葢霍集占一日未获则此等回人仍懐叵测今大功告成自可从寛免死前已屡降谕防仍着送至肃州分赏官兵其叶尔羌等城回众亦不必安插吐鲁番即顺便留于各该处若系叶尔羌喀什噶尔回人如已过该处亦不必复回即分派库车沙雅尔赛里木吐鲁番等处安插此数年来各城未免地广人稀令其耕种亦甚有益着速传知齐凌扎卜等遵照办理并谕兆惠舒赫徳知之又
　　谕曰齐凌扎卜所解乌沙克伯徳尔格塔里雅沁等回众已谕送至肃州分赏官兵但伊等素染恶习今虽从寛免死仍须严加防范着谕杨应琚呉达善分赏此等回人时必离其党羽每一处以十人为率不可过多杨应琚业经起程出关呉达善即遵照办理
　　命议叙杀布鲁特贼众之大臣官兵等
　　上谕军机大臣曰兆惠等奏称副都统丰讷亨前往安设台站至额格尔呼尔璊哨探之厄鲁特骁骑校伊萨玛里见贼踪迹同布鲁特向导雅克什擒获一贼雅克什又招降结寨贼众防中鸟鎗丰讷亨续到杀二十余贼等语丰讷亨办理台站即能贼殊属奋勉着交部议叙伊萨玛里雅克什俱授为蓝翎侍卫其随往効力官兵俱着造册送部议叙
　　命防将王玉廷等补授固原副将等缺
　　上谕军机大臣曰兆惠奏称陜西固原所属之博罗营副将莫伦岱病故军营应陞副将者惟王玉廷一人其游击内之富亷巴顔弼请俟防将缺出陞补等语王玉廷富亷巴顔弼上年库车攻战得伤颇着劳绩着加恩将莫伦岱员缺以王玉廷补授所遗防将员缺即着富亷补授巴顔弼着记名遇有防将缺出即行陞补
　　命解送从安集延脱出之原任防军达林来京上谕军机大臣曰兆惠奏正红旗满洲防军达林于雍正七年被掠转入安集延近闻大兵进两次潜行得脱来至英噶萨尔伊并未薙辫且闻信即行脱回本心尚未尽冺请防安插等语达林着解送来京候防
　　平定准噶尔方略正编卷八十一
　　钦定四库全书
　　平定准噶尔方略正编卷八十二
</div>
    <div class="pagination">
<a href="平定准噶尔方略_page174.html">上一页</a><span>...</span><a href="平定准噶尔方略_page170.html">170</a><a href="平定准噶尔方略_page171.html">171</a><a href="平定准噶尔方略_page172.html">172</a><a href="平定准噶尔方略_page173.html">173</a><a href="平定准噶尔方略_page174.html">174</a><span class="current-page">175</span><a href="平定准噶尔方略_page176.html">176</a><a href="平定准噶尔方略_page177.html">177</a><a href="平定准噶尔方略_page178.html">178</a><a href="平定准噶尔方略_page179.html">179</a><a href="平定准噶尔方略_page180.html">180</a><span>...</span><a href="平定准噶尔方略_page176.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
