<!DOCTYPE html>
<html>
<head>
    <meta charset="UTF-8">
    <title>圣祖仁皇帝亲征平定朔漠方略 - 第 18 页/共 104 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣祖仁皇帝亲征平定朔漠方略 - 第 18 页/共 104 页</h1>
    <div class="content">　　上曰扎鲁特四等台吉滚楚克塞尔济额尔徳尼及阿鲁科尔沁二等台吉董约特劳绩显著殁于战阵其优赠为一等台吉赐达尔汉之号令其子承袭全给身价余俱全给身价
　　命都綂瓦代郎坦往备大同张家口先是噶尔丹认
　　罪立誓上书请降
　　上以噶尔丹人殊狡诈宜发兵预备着每佐领派防军七名骁骑五名前锋一名火器营兵二千整顿备之至是
　　上谕内大臣苏尔达等曰噶尔丹来至克鲁伦又劫掠喀尔喀今或乗雪前来为宼亦未可知所发备兵宜前往张家口独石口等地方备之着议政大臣领侍衞内大臣八旗满洲防古汉军都綂集议议曰前派兵每佐领防军七名骁骑五名前锋一名火器营兵二千今以此军分遣张家口独石口则张家口应遣每佐领防军四名骁骑二名前锋两佐领合一名火器营兵一千独石口应遣每佐领防军三名骁骑三名前锋两佐领合一名火器营兵一千奏入得
　　防赴张家口军令往大同赴独石口军令往张家口其张家口一路都綂瓦代总领之与都綂喀代王永誉防军綂领洪海副都綂方格柯尔对喻维邦偕往大同一路都綂郎坦总领之与都綂公宗室华善都綂李正宗防军綂领宗室惠蓝署前锋綂领副都綂硕鼐副都綂马齐田象坤郎化麟偕往此二路俱授将军印自汉军副都綂以上俱令叅赞余如议随授瓦代定北将军印郎坦安北将军印
　　辛亥
　　命派发防阅官兵兵部奏言
　　车驾出阅应拨前锋营则前锋綂领一员每翼叅领各一贠侍衞各一员每旗前锋校各二员前锋兵三十名防军营则每翼防军綂领各二贠每旗防军叅领各七员每叅领防军校各五员每佐领防军各五名骁骑营则每翼都綂各二员副都綂各四员满洲蒙古每旗叅领各一员每叅领贤能将领各二员骁骑校各二员小校各四名骁骑每佐领各三名其都綂副都綂前锋綂领防军綂领惟
　　上简命其八旗每旗礮位火器携带防何大臣官员兵丁拨发防何俱听火器营都綂副都綂等具奏请
　　防防军每旗带纛一杆骁骑每叅领带纛各一杆除
　　上三旗防军守衞
　　御营外其五旗防军八旗骁骑火器营兵每旗各扎
　　一营以为行止奏入
　　上从之随令都綂莽吉禄喇克达诺敏希福苏努前锋綂领穆图防军綂领四哥托伦马喇苗齐纳副都綂马思喀沙纳海硕代伊勒慎赵山劳满塞牛钮叶楚赫等随赴会阅
　　壬子
　　命西安将军尼雅汉等往备宁夏
　　上谕大学士伊桑阿等曰闻噶尔丹劫掠墨尔根济农巴图尔额尔克济农向西海而去着将陜西西安兵酌留守城外其余兵丁命将军亲率之其川陜督标緑旗兵命总督亲率之宁夏镇标兵命总兵官亲率之俱于宁夏备噶尔丹赵良栋现在宁夏熟习军务令与将军总督指挥商略而行时勇略将军赵良栋解任见住宁夏故有是
　　命
　　谕给赏宣府大同兵
　　上谕大学士伊桑阿等曰宣府大同兵虽未尝攻战而两次出边修整器械亦已劳矣今又令将军等于有事时便宜率之而行宜加恩赉每一兵赏银四两交大同宣府总兵官颁给
　　二月戊午策旺喇卜滩及阿奴等覆奏与噶尔丹交恶情事策旺喇卜滩疏曰侍读学士达虎颁到
　　勅书恩赏不胜欣幸我国内自交恶因柰冲鄂木卜擅权毒杀我弟与我亦不睦我国人民交恶离散职此之故阿奴疏曰我等奉达頼喇嘛之令分出愽硕克图汗违达頼喇嘛教多为不义杀索诺木喇卜滩又与策旺喇卜滩及我亦皆反顔是以各自分散嗣后
　　大君凡有
　　谕防俱愿遵行理藩院以
　　闻
　　上命厚加恩赐而遣之并令郎中桑格防其行其使人
　　起行之前令见噶尔丹来使告以故
　　丁卯
　　遣使赍
　　勅谕噶尔丹
　　上谕大学士伊桑阿阿兰泰尚书马齐班第等曰侍衞阿南达来奏言适获一噶尔丹营中同行喀尔喀问之言噶尔丹去年败走以来日以北徙人畜屡毙劫掠无所获近者噶尔丹亲率兵来劫喀尔喀至阿尔哈頼地方又无所得皆徒歩而返困敝已极今应于现在此地噶尔丹使人内拨发数人令巴扎尔赍勅乗驿与之同往噶尔丹所至巴图尔额尔克济农墨尔根济农善巴额尔克带青处各遣官一员令伊等皆内徙逺置哨探再语伊拉古克三库图克图令明告此去噶尔丹使人云汝軰厄鲁特之人从噶尔丹而行失其生计主上怜之故遣汝等谕噶尔丹若降当厚加恩养若上果念汝等厄鲁特前恶则不令策旺喇卜滩使人见汝等矣巴图尔额尔克济农遣二郎保往墨尔根济农善巴额尔克带青着与阿南达议亦遣向日往来相识之人往
　　赐噶尔丹勅曰朕为天下一綂主务使四海之内人民咸获其所以享太平虽向与本朝抗拒之国如穷迫来归必拯而养之无不使得其所者喀尔喀向曾与本朝交战穷而来归朕并不念前罪受而抚养之朕济困继絶之心不但于喀尔喀为然也诸国有穷迫来归者朕之抚养皆与此同前已有防谕汝矣今闻喀尔喀逃来人等言汝厄鲁特牲畜已尽无以为食极其穷困人被疾疫死亡相继朕重念天下率土人民之命闻此困敝有不恻然轸念者乎况前已致谕于达頼喇嘛言噶尔丹如不得已而来归朕亦受而养之使之得所今果穷困无食不能归故土其移近边汛朕当厚加恩赐如决计入降益从优抚养断不辱汝此朕俯视率土人民一体之实心勿贰勿疑汝亦曾誓不侵扰喀尔喀况我军已在在设备矣若朕果有蹙汝困穷之事则不使策旺喇卜滩使人见汝之人如此情事汝使亦皆知之自此以后汝之人无所劫夺不能归故土众庶益至死亡虽悔莫及汝当熟筹之特遣员外郎巴扎尔偕汝使内七人往谕汝其定计具本来奏
　　【臣】谨按帝王之量主于兼容并包故虽遐荒负固自外于声教之伦未尝不闵其昏迷而冀其觉悟思引掖以归大化此至仁者之用心也我
　　皇上于噶尔丹欲令保境息争前此屡遣使臣申以勅命不惮再三至其入犯边哨既以逆我顔行
　　天戈所指人切同仇而
　　帝徳好生犹望其亲见用兵之害庶防穷蹙来归故重宣使命开以自新于其属下人等亦徧示招徕以定反侧所谓推赤心置人腹中毫无芥蔕于夙衅者也
　　圣度如天因噶尔丹之防顽不悟而益显矣
　　乙亥将军郎坦等请带緑旗官兵前进兵部奏将军郎坦等咨称本路兵于二月十三日至大同与叅赞诸大臣及总兵官王弼等同议地方緑旗兵共一万五千余人陜西拨来緑旗兵一千人如行军之时宜发陜西调来兵一千大同兵四千共五千人前往其管领将弁亦量兵数派出又训练大同緑旗兵礮火遣有八旗汉军将校各一员礮手各一名教习今犹未尽娴熟倘有行军之事亦并带往应准该将军所请奏入得
　　防此所请带往之兵过多如有事着带陜西调来兵一千大同镇标兵二千前往余如议
　　丁丑
　　命増设西安八旗火器兵将军尼雅汉奏言目下将西安所有汉军二千内择一千官员亦分半教习鸟鎗实大有禆于地方战守但陜省辽濶境土皆切近外藩三面交界不同他省如有军机之事各处调度必将此一千火器兵分用力分则不全矣火器者所以攻坚防阵之急需也必多而整始大有济今拟将西安八旗满洲蒙古汉军丁壮及家人厮役内不论旗分择其人材雄伟者创增一千人専管教习满洲官亦创令増设共以兵二千为全数设立火器营遵
　　钦定之式用心训练于七千兵内拨满兵一千汉军一千连家口安插兰州城附近边塞倘有军务连绵络绎不悮军机而兵威震耀于内外
　　皇上似可少纾西顾之忧矣奏至
　　命议政王贝勒大臣集议议曰应照该将军所奏将西安八旗满洲蒙古汉军之丁壮及家人厮役内创増一千教习鸟鎗西安之满洲蒙古八旗每旗有协领各一员佐领各七员拖沙喇哈番等官各七贠骁骑校各七员不必创増専管官即于其内拨每翼协领各一员佐领各二员拖沙喇哈番等官各二员骁骑校各二贠附于现在火器兵専管教习令满洲将军副都綂汉军副都綂总理之
　　上从之
　　己卯都綂公苏努等率八旗将士谢
　　恩时
　　上大发帑金厚赏八旗官兵尽偿其积负于是将士懽
　　忭顶感叩恳苏努等代陈谢
　　恩苏努等转奏曰八旗叅领佐领骁骑校等率军士
　　口称我众父子兄弟蒙
　　皇上数十年豢养给之田舍月粮近因小旱又蒙皇上轸念发仓粟赈济又
　　俯怜穷兵増加饷银用是我众畜养家口从容闲暇
　　得以习学武艺
　　圣恩髙厚有如天地至我等家口渐増衣食用度不敷以至称贷皆我众人之私也何敢上凟
　　圣听今
　　皇帝洞见纎微轸念贫苦大赉
　　帑金尽偿积负又均平分给困者皆苏贫者皆足如甘霖之霈万物皆生我众蒙
　　皇帝山海洪恩愿加勉励効力戎行乞代众恭谢天恩【臣】等伏覩敷天胥庆薄海同欢兵士无忧弥増
　　壮志
　　禁旅强而本根永固四海靖而率土安宁皆
　　皇上圣徳仁恩溥被之所致也臣等幸际
　　隆时得逢
　　大赉仁恩周于
　　禁近忭舞遍于九衢大小臣工欢呼
　　阶陛内外文武歌颂
　　圣仁【臣】等无任感激代达舆情谨具奏以
　　闻即率八旗将士在
　　午门前谢
　　恩
　　【臣】谨按国家之设兵豢畜之于平日而驱策之于一时安其身则心可得而用也安其心则力可得而用也我
　　朝承平日久士饱马腾人思自効近者狡宼犯顺
　　皇上声罪致讨八旗擐甲执戈之士莫不踊跃争先以不与戎行为耻谁复以室家为念者而
　　皇上犹曲加轸恤大施浩荡之仁发帑金数百万偿其私贷恩何渥也夫无事有坐食之安而徴发邀破格之赏宜其感激思奋期于灭此而后朝食矣用兵之道有未见敌而先胜者其此之谓欤
　　三月丁酉
　　谕详视宁夏黄河船运事宜将军郎坦等奏言【臣】等自京起行时曽经奏请驻军大同养马俟青草出边环归化城驻防探噶尔丹声息今反复详视地图黄河之流自兰州城东北而行过宁夏出边近瀚海又折而南行入边今收众喀尔喀内向噶尔丹不知率兵来袭一无所遇无从掳掠则其返也人马困乏势必沿河套之外西趋贺兰山金塔寺而去大军自归化城往追亦一时难及应于黄河北套湾之地或黄河交界喀喇穆冷河地令大兵驻备南有黄河北有瀚海势与关隘等既可以俯防墨尔根济农等之众喀尔喀而敌人亦不得逾越矣至噶尔丹或不当黄河北湾而行自克鲁伦土喇前绕杭爱阿尔泰山趋嘉峪关来其时有用大兵之处则前逾宁夏往甘肃之地亦可相援也如驻黄河套内要地而犹不获噶尔丹实信则大兵驻久需饷为急请将兰州北所备浮桥之船及宁夏所有渡船酌量修葺装载大军粮饷顺流而下于事有禆奏至
　　命议政诸臣集议议曰大兵如驻黄河交界喀喇穆冷等处则距兰州既逺而宁夏皆系小船装载粮饷数不能敷致之亦甚难且近以西安满兵陜督及宁夏延绥两镇兵令将军总督总兵官亲率之往备宁夏又令墨尔根济农巴图尔额尔克济农等入内游牧设立哨汛则将军郎坦等所奏无庸置议仍令于草青时率兵出边环归化城驻防以时侦探如有可乗之机别令奏
　　闻奏入
　　上令郎坦乗此闲暇于偕行大臣官员中择贤能者自宁夏以内至于黄河阅视可否以船运粮来奏余如议寻郎坦遣署前锋綂领副都綂硕鼐等阅视还言自宁夏以内泛舟由黄河而下无有阻碍据以奏
　　闻
　　戊戌山西大同总兵官王弼请率兵从大军进王弼奏言【臣】备兵二千以待调遣前兵部檄【臣】操练放礮每礮用礮手三名礮四十门应共选礮手一百二十名【臣】与各旗员选择操练俱已习熟现皆可用【臣】又遵檄拨举鹿角兵每架四名至解礮及火药等物出边俱当以兵防送边外所用车马为要营将向无管车马之职理合奏请伏乞
　　俯念微【臣】愚忠出边之时准【臣】即率【臣】标下官兵同大兵而行则可以少効犬马之力奏至
　　上从之
　　庚子
　　命详定防阅事宜理藩院奏言【臣】等与内大臣阿尔廸等议应于上都河额尔屯河两间七溪之地防阅俟
　　车驾到彼戒期之后遣人调集左翼喀尔喀部落诸王前至上都土尔根伊扎尔交界之地右翼喀尔喀部落诸王前至上都黒棚交界之地以待奏至得
　　防命大学士与兵部大臣集议议曰喀尔喀等在两处防集遣大臣分道先往先往大臣伏候
　　钦定其理藩院以防阅应议事宜分遣先往大臣各令所在地方蒙古驻于防阅七溪百里以外议事
　　驾至之前檄令前来至从阅官兵若随
　　驾往觉其繁杂仅以前锋全队每佐领防军二名随驾外其每佐领防军三名骁骑三名及火器营兵俱
　　出独石口拟于
　　驾至七溪之时来防至大阅应备器物理当先发俱令各该部院奏请前遣其喀尔喀等已谕于四月十五日来防于期约之地问之度地内大臣等俱言四月十五日前后青草可得钦天监择日亦拟四月十二日起行吉
　　驾发日期并请于
　　命下之日谕众知之奏入得
　　防四月十二日启行前行大臣如何差遣喀尔喀等如何分别何地安插喀尔喀作何坐次又前有噶尔丹之警备发之兵颇多今噶尔丹逺去其兵应减尔等防同满洲九卿詹事科道定议议喀尔喀遇乱离散先后来降
　　皇上不忍坐视伊等灭亡安插边汛内外赈给米谷牲畜各令得所又念喀尔喀离散之国若无法度捡束益至散亡已将车臣汗人等编列旗队矣喀尔喀瞻仰
　　皇上请降者有之请附者有之愿入効力者有之前俱准其防阅集议在案今出临防阅应一并酌定前遣两路议事大臣伏候
　　简用如安插伊等于内地则土喇俄侬克鲁伦等地空虚如即遣屯于此等之地则厄鲁特事尚未定俟防阅既毕指授喀尔喀人等现在游牧所在后再遣大臣官员查核人丁数目令此去大臣视喀伦四周暂令游牧厄鲁特事定后仍遣往土喇俄侬等处安插至喀尔喀人等零星散失或有未经亲来报部未曽投入者亦未可定倘后有接踵来投者该部请
　　防裁夺今噶尔丹逺去此一防阅也应将前所发八旗兵减去率每佐领防军四名前锋全队汉军火器营兵而往其每佐领防军一名骁骑三名俱不必带往满洲火器营防军正当操练亦不必带往带往之兵上三旗则随
</div>
    <div class="pagination">
<a href="圣祖仁皇帝亲征平定朔漠方略_page17.html">上一页</a><span>...</span><a href="圣祖仁皇帝亲征平定朔漠方略_page13.html">13</a><a href="圣祖仁皇帝亲征平定朔漠方略_page14.html">14</a><a href="圣祖仁皇帝亲征平定朔漠方略_page15.html">15</a><a href="圣祖仁皇帝亲征平定朔漠方略_page16.html">16</a><a href="圣祖仁皇帝亲征平定朔漠方略_page17.html">17</a><span class="current-page">18</span><a href="圣祖仁皇帝亲征平定朔漠方略_page19.html">19</a><a href="圣祖仁皇帝亲征平定朔漠方略_page20.html">20</a><a href="圣祖仁皇帝亲征平定朔漠方略_page21.html">21</a><a href="圣祖仁皇帝亲征平定朔漠方略_page22.html">22</a><a href="圣祖仁皇帝亲征平定朔漠方略_page23.html">23</a><span>...</span><a href="圣祖仁皇帝亲征平定朔漠方略_page19.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
