<!DOCTYPE html>
<html>
<head>
    <meta charset="UTF-8">
    <title>圣祖仁皇帝亲征平定朔漠方略 - 第 88 页/共 104 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣祖仁皇帝亲征平定朔漠方略 - 第 88 页/共 104 页</h1>
    <div class="content">　　太宗文皇帝时尔顾实汗遣使请
　　安纳贡
　　世祖章皇帝时逹赖喇嘛来觐道一风同往来年久今圣驾巡幸寕夏施恩念旧遣我等召青海诸台吉相见
　　以加恩泽又谕扎什巴图尔台吉曰
　　皇上念尔顾实汗遗嗣惟汝一人兹特以猞猁狲裘赐汝扎什巴图尔台吉服裘跪于坐处合掌稽首
　　对曰防
　　至圣皇帝为礼法降
　　谕谁敢不从俟我等会商覆
　　防次日扎什巴图尔台吉延【臣】等告之云我等理应
　　遵奉
　　圣防悉往朝觐但今嵗逹赖喇嘛出定又地方守御不可不留大台吉故我等公议欲遣博硕克图济农额尔徳尼台吉二人前去【臣】等答之曰虽逹赖喇嘛今年出定但尔等往朝乃常职也
　　圣上巡幸寕夏尔等难逄之事想尔等当往朝
　　圣上为是扎西巴图尔台吉等云诚如诸大臣言向者
　　凡事俱禀逹赖喇嘛而行今防
　　皇上念我祖父逺颁
　　恩谕竟不必闻之于逹赖喇嘛除量留台吉于我地方外扎什巴图尔本身博硕克图济农额尔徳尼台吉宾图台吉阿齐滚布之子盆楚克台吉等俱当往朝四月二十日至镇海堡前往又逹赖汗之子拉臧云我等奉
　　皇帝之防原皆欲往朝因我为首之台吉议使我等留
　　守请遣使请
　　皇上万安【臣】等一到宣扬
　　皇上仁徳恩威被于青海诸台吉皆懽忭踊跃仰承圣化咸欲共享太平其来朝之台吉令都统杜思哈尔员外二郎保等在镇海堡候之偕来奏至
　　上谕大学士伊桑阿亲随一等侍卫闗保曰青海台吉扎什巴图尔等欲来朝若令伊等候于旷野受朝于大典未协且四月起行而来则边内正值暑热似宜令秋时来朝着议政大臣与阿喇卜滩徳木楚克会同定议具奏议曰扎什巴图尔台吉等乃唐古特厄鲁特两国之台吉皆顾实汗之正也今戴
　　皇上圣徳神功诚心向化来朝较之往时外藩来朝者逈异新来朝觐事闗大典似不宜遣至
　　行在况扎什巴图尔台吉四月起行而来边内又值
　　大暑应令伊等于九月十月赴
　　阙朝见
　　上从其议命都统杜思哈尔喇嘛商南多尔济等俟青海诸台吉到后率之偕来到京日期着令预奏寻议政大臣都统公宗室苏努等奏曰【臣】等钦惟
　　皇上宏仁丕覆容保无疆举薄海内外咸欲使之并生率育以偕归于至治比年以来因厄鲁特噶尔丹逆天犯顺扰虐边境
　　皇上赫然震怒思为生灵永除后患遂不惮勤劳亲统六军逺涖漠北迅张天讨噶尔丹大败溃遁之后
　　众叛亲离展转鼠窜无所投止
　　皇上复两临塞外运筹制胜曲当机宜于是厄鲁特寨桑人等先后络绎来归而哈宻头目先纳贡于噶尔丹者顷又擒噶尔丹之子塞卜腾巴儿珠尔献于
　　行在其噶尔丹亲信之人丹济喇阿拉布滩丹津俄木布等亦遣人输情欲来归顺噶尔丹孑身穷蹙生理尽絶其灭亡直在俄顷间矣至于呼呼诺尔台吉等系顾实汗之嫡系向来虽经修贡未曾于臣属之国顷防
　　皇上特颁谕防命一等台吉多罗额驸阿喇布坦等偕往晓以大义令奉职来觐兹阿喇布坦等还奏【臣】等至察罕拖罗海地方集扎什巴图鲁等宣布
　　圣谕扎什巴图鲁等众台吉咸奏
　　圣恩深厚如此孰敢不向顺【臣】等敬遵
　　谕防定以来月啓行趋赴
　　御前朝谒夫以呼呼诺尔介在西海絶塞之地数十年以来从未臣属之人今其众台吉等祗畏
　　天威感仰
　　圣徳倾心内向比于外藩前史所载异域归忠之迹未有若斯之盛者也且此众台吉皆相率来归则噶尔丹益无奔窜偷生之路【臣】等窃以塞卜腾巴儿珠尔既经俘获呼呼诺尔台吉又复归诚狡冦逆熖尽销已无余烬塞外防古可自此晏然无事我
　　皇上安内攘外为民除患之
　　圣心今得允惬而永清边徼绥乂蒸黎之骏烈真可超轶百王而垂光万禩矣【臣】等遭遇昌期私衷不胜庆忭之至为此合词称
　　贺
　　报闻
　　员外郎纳黑回奏给赏甘肃等处阵亡被伤官兵银两先是
　　上谕大学士伊桑阿曰甘州肃州等处兵丁去年与厄鲁特交战有阵亡被伤者着兵部司官一员驰驿前去会同该管官员查明原案给赏身价伤银银两事毕即回大学士伊桑阿奏请遣兵部员外郎纳黑前去至是回奏曰【臣】于三月十四日至肃州查将军孙思克去嵗报部原案内肃州总兵官李世逹标下与厄鲁特交战阵亡马兵十五名被头等伤总兵官潘育龙千总郭永盛被头等伤马兵十名二等伤马兵五名三等伤马兵一名在甘州将军孙思克所属左营阵亡把总张仲金马兵三名被头等伤把总兰国荫头等伤马兵五名二等伤马兵九名三等伤马兵三名凉州总兵官董大成标下阵亡马兵二名被头等伤马兵六名二等伤马兵一名三等伤马兵六名被伤总兵官潘育龙已转天津总兵应不给赏银外此三处阵亡把总一员照例给身价银一百两阵亡马兵二十名每名给银三十两被头等伤官兵二十三名每名给银三十两二等伤兵十五名每名给银二十五两三等伤兵十名给银二十两给赏银两于肃州会同将军孙思克甘州中营副将魏勲凉州总兵董大成同视赏毕将军孙思克凉州总兵官董大成甘州副将魏勲率现在官兵妻子并父兄及被伤兵丁皆跪叩奏曰吾等官兵系
　　圣主累代豢养之众行间効力死敌受伤理所宜然今
　　防
　　圣主垂念蝼蚁
　　勅谕遣官加恩于阵亡及被伤人等此
　　浩荡殊恩亘古未有鼠贼噶尔丹奸狡无知窃行抢
　　掠化内之喀尔喀
　　圣主去嵗亲统大军从中路进讨噶尔丹震慑
　　天威狐鼠游魂我等幸值而败之并未尝分外効尺寸
　　之功今
　　圣上又亲临寕夏相机调兵致费筹画是皆我等官兵
　　庸劣不能殱灭噶尔丹以致逺劳
　　圣躬再临边塞虽肝脑涂地不能仰报万一乃复荷殊恩用是懽声震地叩首谢
　　恩三处阵亡被伤官兵共赏白金二千三百六十五
　　两奏至
　　上命交内阁
　　训饬寕夏官兵百姓先是
　　上驻跸寕夏时其地兵民吁请
　　御书勒碑至是
　　上以
　　御制碑文发出
　　命寕夏地方官勒碑
　　文曰
　　谕寕夏文武官员兵民人等朕体天育物日以治安为念虽身在宫庭而心恒周四海顷因指画军务不惮勤劳逺莅寕夏无非为荡涤防氛绥乂生灵计也縁边千余里土壤硗瘠惟寕夏洪流灌输诸渠环匝巡览所至甚惬朕懐夫农桑者衣食之本积储者殷阜之原尔官吏宜董劝父老子弟三时力田以尽地利比屋勤殖以裕盖藏纵使嵗偶不登亦可无忧匮乏若夫秦风健勇自昔为然其在朔方尤胜他郡尔等或职居将领或身戎行尚各厉精鋭以効干城御侮之用斯国家有厚赖焉至于忠信慈惠服官之良轨孝弟齿譲生人之大经法纪不可不明礼教不可不肃勿以地处边陲而不治以经术勿以习尚气力而不泽于诗书总期上率下从庶几驯臻雅化兹乗舆返跸距灵朔虽逺而睠念塞垣如在几席尔等诚能敬体朕言将吏协恭兵民咸理生聚日益厚风俗日益淳则疆圉实有攸禆朕心亦用深慰慎勿视为具文辜朝廷惓惓牖之意钦哉特谕
　　丙午
　　上驻跸黄河西岸白塔大将军伯费古奏赴郭多里
　　巴尔哈孙行期费古奏曰奉
　　防由寕夏进发之兵于闰三月十七日起程令【臣】领所属之兵于四月初十以外十五以内前至郭多里巴尔哈孙之地应即裹粮起程但因官兵买换马驼食物稍有迟悮拟于本月二十四日防趣前行于四月十五日内必至矣谨具奏以
　　闻
　　命示议政诸臣是日
　　谕郎中硕色着将驾车之牛给管运粮务于成龙等
　　丁未
　　命縁事人员効力军中
　　上谕大学士伊桑阿曰原任侍郎赵山着交将军马思喀令同原任侍郎四格子一同解送牛羊前去或有差遣招抚噶尔丹并効力行走之处遣此二人将光禄寺少卿常在革职交将军马思喀令其于军前効力将郎中硕色等所送之羊拨三千只送与将军马思喀军中
　　己酉
　　上驻跸黄河西岸船站
　　亲视大兵起行
　　上出行宫至大兵行走道上
　　亲视八旂前锋黑龙江兵起程及兵丁行李一一阅过遇马驼中稍有跛蹇者皆以内廐马驼易之







　　圣祖仁皇帝亲征平定朔漠方略卷四十二
<史部,纪事本末类,圣祖仁皇帝亲征平定朔漠方略>
　　钦定四库全书
　　圣祖仁皇帝亲征平定朔漠方畧卷四十三
　　四月庚戌朔
　　预备军饷马匹接济回师
　　驾出行宫亲临大路
　　阅视八旗鎗手绿旗兵起行
　　谕议政诸臣曰兹官米以骆駞一头运仓斛一石至两狼山地方众大臣侍衞官员执事殷实者本身既不出征着查堪用骆駞防解其解之者不必另给坐马即骑负米骆駞前去着将骆駞之数查奏查奏曰大小官员堪用之骆駞共三百二十有六头官米俱遵
　　谕以骆駞负送之
　　上曰善此骆駞着于明早起程其行也着内大臣明珠都统噶尔马王永誉押去中途一宿次日到彼既到之后着噶尔马王永誉留彼守米着明珠小心
</div>
    <div class="pagination">
<a href="圣祖仁皇帝亲征平定朔漠方略_page87.html">上一页</a><span>...</span><a href="圣祖仁皇帝亲征平定朔漠方略_page83.html">83</a><a href="圣祖仁皇帝亲征平定朔漠方略_page84.html">84</a><a href="圣祖仁皇帝亲征平定朔漠方略_page85.html">85</a><a href="圣祖仁皇帝亲征平定朔漠方略_page86.html">86</a><a href="圣祖仁皇帝亲征平定朔漠方略_page87.html">87</a><span class="current-page">88</span><a href="圣祖仁皇帝亲征平定朔漠方略_page89.html">89</a><a href="圣祖仁皇帝亲征平定朔漠方略_page90.html">90</a><a href="圣祖仁皇帝亲征平定朔漠方略_page91.html">91</a><a href="圣祖仁皇帝亲征平定朔漠方略_page92.html">92</a><a href="圣祖仁皇帝亲征平定朔漠方略_page93.html">93</a><span>...</span><a href="圣祖仁皇帝亲征平定朔漠方略_page89.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
