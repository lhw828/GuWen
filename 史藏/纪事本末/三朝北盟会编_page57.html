<!DOCTYPE html>
<html>
<head>
    <meta charset="UTF-8">
    <title>三朝北盟会编 - 第 57 页/共 105 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>三朝北盟会编 - 第 57 页/共 105 页</h1>
    <div class="content">


　　

●卷一百三十二

　　炎兴下帙三十二。
　　起建炎三年八月十四日庚寅，尽十月二十三日戊戌。
　　李成遣人诣行在受招安未回复反。
　　李成在泗州声言愿归朝廷因会去刂杜充老小於汴河杀二万馀人皆尽不敢赴行在朝廷闻之遣人斋文字往招安成大喜待使人甚厚成欲遗人随使人赴行在军中皆恐惧不敢行有张琮者安肃军人语言稍辩利略知书能讴小词成之将佐会饮则置琮於坐隅令讴词助欢军中号为小张，於是军中将佐皆举琮行成遂命琮琮亦愿赴行在乃具受招安之状随使人至行在宰相吕颐浩引问琮琮具道成不敢负朝廷愿招安之意颐浩喜授琮秉义郎令招成赴行在琮曰：琮不愿为秉义郎俟琮再往李成军中宣布圣上德意及具道庙堂威望招李成同赴行在琮元是安肃军军学学生愿乞一文资恩泽颐浩尤喜乃授以承务郎。且曰：俟尔干事回当迁官升加职名遂斋文字复往招成未至泗州成已复反琮遂归琮以承务郎受温州监酒而去初成令泗州进士许道作谢表有曰：恨非李广之无双愿效颜回之不贰有旨为文人婉顺先发赴行在行至滁州白塔寺成回遂复反。
　　京城副留守郭仲荀至行在。
　　郭仲荀为京城留守也。人皆缺食粝米一升粜钱四五千虽有钱而无米有以米煮稀粥卖者置於高屋之上先约钱二百文许之上屋然後以衡粥汤少许与之不然则为众人所夺矣。麻碎如三指阔卖钱二百文非强者不能买也。至有人家做饭邻家窥其烟火测其将熟倒壁而入求少饮汤与老者润咽喉而彼亦数世邻居之故义不可却分数点而畀之人作过者愈多仲荀治事自凌（删此字）旦抵暮无休息时斩杀每日不可计数乃自京师赴行在都人随而行者数万离京城三四日有物可买人始得谷食至是到行在自此京师人来者遂绝矣。。
　　程昌为京城留守上官悟权京城副留守。
　　程昌初为吏部郎官上在扬州会昌知蔡州有进士陈味道顺昌人与昌在学舍同笔研有契是时顺昌府郭允迪已投拜金人故遗味道诣蔡州说昌味道至蔡州以刺谒昌昌同州官风之味。
　　道叙拜礼昌因留早饮置酒五杯而昌使人物色纸被内有檄文昌大惊即招州官聚厅使拥味道至庭下以不忠责之味道祈哀昌曰：昌与公虽有旧然事君之义固不当徇私以木驴钉之即日凌迟於市至是除京城留守。
　　金人举兵由淮东淮西两路入寇（改作来侵）。
　　金人举兵江淮两浙民皆惊恐无人以却敌保境之策为献者先是起居舍人胡寅字明仲上万言书论天颐浩不喜而罢之故天下之士皆箝其口矣。。
　　车驾幸平江府。
　　杜充留守建康。
　　上幸平江府以杜充为建康行宫留守留中书省印付充令王燮韩世忠等兵皆听节制。
　　邵青受招安为沿江措置使司水军统制。
　　初邵青以舟船扰於楚泗之闲。又有丁立者同为首领是时洪泽罗成亦以舟船扰於楚州涟水之闲为邵青丁立所并青立後受江东制置司招安以立为统制青为统领杜充防守建康也。以青为沿江措置司水军统制。
　　车驾复幸杭州。
　　周望为荆湖江浙宣抚使守平江府。
　　周签书枢密为荆湖江浙宣抚使陈思恭巨师古曾师张守忠兵皆听节制。
　　二十四日庚午李成据滁州。
　　金人初有举兵之报知滁州向子弃州治入琅邪山寨犹虑势力单寡不能保守闻李成屯在泗州乃移书招成共守山寨成方未有所向得书欣然鼓行尽虏泗州强壮由来安县趋滁州，或谓子曰：李成包藏深险不可测，岂可放入寨中子亦悟遂不纳成成怒曰：汝移书招我远来置不见纳。且糗粮不具是贰也。贰必有谋乃令诸军措置攻寨遂率兵入滁州。
　　兀术（改作乌珠）请於黏罕（改作尼堪）自东平归至云：中窝里け（孜作鄂勒欢）目（改作栋摩托睚滨州北归燕山留挞懒（改作达兰）守山东後挞懒（改作达兰）移屯潍州试举人於蔚州辽人应词赋两河人应经义张孝纯充主文忻州进士孙九鼎为魁黏罕（改作尼堪）禁隐藏被虏亡者犯人罪死枢密院河闲。
　　府为河北东路真定府为河北西路平阳府为河东南路太原府为河东北路去中山应源信德河中府名复旧州名去庆祖庆成军名复旧县名改安肃军为徐州（以境徐河）广信军为遂州（以昔乃遂城）威胜军为沁州（沁水之源亦旧名也。）顺安军为安州永甯军为甯州北平军为永平县乐寿县为寿州肃甯城为录甯县为（删此字）元帅府（删此三字）禁民汉服及削发不如法者死刘陶知代州执一军人於市验之顶发稍长大小。且不如式斩之後贼将韩常知庆源耿守忠知解梁见小民有依旧犊鼻者亦责以汉服斩之生灵无辜被害不可胜纪时复布帛大贵细民无力易之坐困於家无敢出焉（删刘陶至此入十五字）领燕京枢密院事刘彦宗以病死并枢密院於云：中除云：中留守韩企先为相同时立爱主之黏罕（改作尼堪）以彦宗之故命其子芳签书院事黏罕（改作尼堪）以通事高庆裔知云：中府兼两京留守西路兵马都部署兀术（乞讨作乌珠）请於黏罕（改作尼堪）及窝里け（改作鄂勒欢）乞提兵寇江上从之以女真万户聂耳（改作聂呼）银术（改作尼楚赫）拔束（改作博索）渤海万户大挞不也。（改作托卜嘉）汉军万户王伯隆及大起燕云：河朔民兵付之。
　　兀术（改作乌珠）率众寇（改作入）江南。
　　节要曰：靖康之初金人初寇（改作薄）京城时在内则城高池深兵食兼足在外则诸路勤王之师雾合云：集四方忠义士虽素不预军籍亦皆横身挖腕自备器甲效命登先图报国家二百年之德泽者朝廷以天下之势当一乌合深入之寇（改作敌）亦未足为虑也。复苟纾目前之急不顾日後之患许割地以议和贼（改作敌）既（得志）去官军随之北行。若用种师道夹河三战之策则贼（改作敌）众无噍类矣。时以亲王宰臣在贼（改作敌）中使命络绎道路约束诸军不得少有（删此字）犯贼（删此字）至内邱有数骑辄犯官军已毙数人官军束手不敢擅动内有一卒不胜其愤辄击杀一贼（改作人）适会使命在军目睹其事马忠恐使命回告朝廷遂斩其卒以徇。且傅首於贼（改作敌）以为笑以至於贼（改作敌）马尾相继随以出塞无敢谁何者由此勤王之师莫不解体故彼贼（删此二字）不俞半年复敢入寇（改作长驱而）至百雉戒严而天不勤王之师无向战之心者失於和之一策也。至京城之陷也。。若御驾亲征率军民整阵而出亦足以当贼（改作敌）突围而出亦足以脱贼（改作祸）矣。何哉！军民虽非愿战然陷之死地而後生置之。
　　亡地而後存故韩信背水以破赵田单凿城以击燕是也。设。若不能出城但收兵屯於旧城一如守村寨然後遣使卑辞厚币许割地以退兵。且曰：舍此则有死战而无生降之理兼外城初失我军必有缒城得脱者但有一二人得脱则四方勤王之师定相传播无不知京城已陷御驾已出或御驾退保旧城如是则勤王之师孰不奋身赴难争先救主也。彼贼（删此字）虽有破城之势然内有决死之敌（改作战）外有必救之兵内外受敌苟不释去则与我和此自然之理也。，或曰：城既破矣。，岂能整阵而战突围而出及退守旧城耶臣曰：不然盖京城与边城之异也。边城（改作敌）之盛也。所恃以为命者惟城池而已城池既失众寡不敌不为贼（删此二字）降则为贼（此二字改作被）害矣。而京城侍卫之兵守陴之士不下十万而黏罕（改作尼堪）窝里孛（改作干里雅布）两路之兵共无六万至如城破其势非不足以拒敌也。何必渊圣速出见贼（改作敌）也。譬。若御驾亲征遇贼（改作敌）於路则亦无城池可依便当弃六军以单骑入贼（改作敌）阵愿议和耶而城陷三日之闲渊圣已幸贼（改作敌）营不惟城为贼（改作敌）陷。又。且自无其朝廷也。由是在内军民在外勤王之师已成失国之人矣。孰有御敌之心哉！此失於和之策二也。至建炎三年春黏罕（改作尼堪）之犯（改作袭）扬州也。时御营之师必有十万而黏罕（改作尼堪）止有五六千骑自建炎二年秋九月离云：中下太行渡黎阳攻澶濮山东诸州郡以至犯（删此字）扬州可见疲劳之甚矣。此强弩飚风之末不足畏也。兼是时河北州郡尚有未陷者山东州郡十陷二三人心示安粮道未集寇盗[B227]起而不顾後患投身深入我境。又可见我知之甚也。（改作。又有可乘之势也。）时。若我师乘其远来新至行列未定而击之可也。或则深池坚壁拒而勿战以挫其锐以沮其意。且多方出奇邀其出掠者彼万里孤军後无委积忌於相持利於速战不惟粮道不继。又。且野不能掠以此制之贼（改作敌）循必矣。俟其既遁袭而击之舍而纵之皆可也。而乃望风之际车驾渡江六师自溃为贼（改作敌）乘之席卷而去此失於退之一也。至是兀术（改作入）江南也。朝廷，岂不知虏（改作敌）所利者骑也。我所利者舟师与步兵也。江淮之地骑得以为利乎！此皆骑之危地也。舟师步兵之利地兀术（改作乌珠）有知丰肯置身於此耶时。若御驾亲征诸路进讨兀术（改作乌珠）之头必献於阙下矣。而复望。
　　风之际车驾泛海朝廷自散为贼（改作敌）乘之得志而去此失於退之二也。凡此四者非虏（改作敌）之善乃我靖康之两和建炎之两退自所致也。观真庙之时值契丹萧后入寇澶渊。若真庙不战而和不战而走则景德之役已有今日之事矣。。
　　靳赛降於刘光世。
　　靳赛猖獗於淮东也。上命刘光世讨之光世先遣使臣许彦正斋檄招安赛既闻之与其徒以礼迎彦正愿受招安遂引兵诣光世光世就令赛统其所部军人人皆喜。
　　权邦彦叙复窦文阁直学士知江州。
　　初权邦彦守东平府金人犯境邦彦弃其家出奔降授朝散大夫至是叙复宝文阁直学士知江州制曰：遇敌而致渑陵之奔孟明有罪毁家而纾楚国之难令尹为忠我有藩臣尝隳城守已正简书之坐当还符竹之分某顷典大州适当强虏（改作敌）既尽逾年之抗遂遭全室之留虽徐庶思亲何胜方寸之乱而真卿委郡不废朝廷之归在国法以靡容於人情而可悯付兵民之重寄专江汉之上游式遄其行尽复尔职无怆家庭之祸当思王室之忠。
　　诏亲征。
　　上初欲幸明州用吕颐浩计复还杭州乃下诏亲征百司有到曹娥江者有到钱清堰者御史中丞赵鼎力谏以为众寡不敌不可以战不。若为避狄（改作敌）之计会有边报至遂复召百司回越州市井闲不时虚惊有云：番（改作金）人已到者腰棚瓦市至有夺路而出被践踏而死者。
　　韩世忠驻军於镇江府。
　　命韩世忠驻军於镇江府备江也。。
　　范宗尹参知故事。
　　范宗尹靖康中为谏议大夫金人犯阙（改作攻汴）宗尹俯伏流涕乞割三关以献议者短之就城陷宗尹衣契坏衲衣如贫穷人奔藏於闾巷闲二帝北狩宗尹至单衲衣如贫穷人奔藏於闾巷闲二帝北狩宗尹至单州诣元帅府迎请建炎初臣僚言其专主和议罢之至是复召为谏议大夫除参知政事。
　　是月闾奉宗庙神御至濠州不得入城而去。
　　闾奉西京会圣宫神御以秀船由蔡河而下至濠州知州孙逸闭门不纳曰：我放宽步军司闾王臣也。逸曰：太尉虽王臣而逸不识太尉面目今太尉率众而来逸为濠州军民老小计则不敢开门曰：
　　奉宗庙神御经由城下足下为朝廷守臣宜率州县官出郊以拜也。逸曰：今日之事军旅之事也。太尉。若实奉宗庙神御经由城下逸谨当权撤戎服具朝裳率州县官从城下望拜之，於是望拜於四望楼不能夺遂引去。
　　十月十五日庚寅李成陷滁州琅邪山寨杀管内安抚向子及州县官。
　　先是朝廷以敌国侵陵许州县居民自为保守知滁州向子修子城治楼橹欲为守御，或谓子城周匝无三里许。且西南接幽谷诸山下瞰城中。又龙兴寺与端命殿基去城才数十步。若於此立驳可抛至城中心子不从於龙兴寺下堰断河水使壅遏环绕城下河乃山涧连日水猝暴涨堰不可筑筑或为水所损者屡矣。子坚欲作堰令三县民户输财雇匠叠石穿孔贯以铁汗谓牢不可破而秋雨连日水暴涨堰坏子知堰不可成乃以琅邪山寨叠石为郛上施女墙以开化禅寺为州治用土豪张仲宝为将仲宝字子贤有膂力时人谓之小张飞子勒令近城二十里内居民悉般老小入山寨时五营军兵二十馀人及府库案牍悉在寨中李成怒子闭门拒已也。遂令诸军攻击昼夜不息子作书遣僧官智修与成通好请犒军而退成不从攻之益急寨中唯有涧水细溜不多不足以供数万人之食人皆食炒米往往乾渴而成病军兵与强壮之民多缒城遁去鸦嘴山高而。又逼城贼乃掘鸦嘴山及运柴薪填叠其坳陷处倏忽与城平贼遂登城大肆杀掠沟涧流血子被执送成所成命取州县官作一处拘之乃拘於州仓之侧仲宝率数十人自後山出奔为伏路者所执成留以为将尽取强壮入队根刷公吏用为统制将吏。又十馀日贼逻卒获山寨中子遣出斋蜡书告急者成怒杀子州县诸官。
　　遗史曰：成在滁州军容甚整录官员秀才许陈利害者虽一句可采必育之於心而不忘每发一言必中理或问成天下何时可定成吟哦而言曰：凭君莫问封侯事一将功成万骨枯问者心伏而退呜呼怪哉！。
　　郭仲威降於周望。
　　郭仲威既破淮阳军即渡楚州渐由高邮至瓜洲欲渡镇江闻杜充治兵建康仲威尝受充借官故惧之乃由泰州入通州渡江至常熟县时周望以宣抚使在平江遣人招之遂率众人平江诣降有众万人望。
　　以为统制时号为郭大刀。
　　二十二日丁酉王彦驻军兴元府。
　　二十三日戊戌金人陷寿春府。
　　金人陷寿春府兀术（改作乌珠）以大兵进趋洒上留周太师以兵戍寿春。
　　赐进士出身头品顶戴四川等处承宣布政使司布政使清苑许涵度校刊。
　　※卷一百三十二校勘记。
　　求少汤饮与老者润涸喉（汤饮误作饮汤）为建康行营留守留尚书省印付充（营误作宫尚误作中）及削发不如式者（式误作法）去庆阳庆成军名（阳误作祖）效命先{人豆}（误作登先）官军避之贼以为笑（脱官军二字）以至与贼马尾相继随之出塞（与误作於之误作以）田单凿地以击燕（地误作城）所自致也。（所自误作自所）。



　　

●卷一百三十三

　　炎兴下帙三十三。
　　起建炎三年十月二十三日戊戌，尽十一月乙巳朔。
　　张浚至兴元府奏乞车驾巡幸兴元府。
　　奏曰：窃见汉中实天下形势之地臣顷侍帷幄亲闻玉音谓号令中原必基於此臣所以不惮万里捐躯自效，庶几奉承圣意之万一谨於兴元理财积粟以待巡幸愿陛下凿舆早为西行之谋前控六路之师後据两川之粟左通荆襄之财右出秦陇之马天下大势斯可定矣。。
　　十月二十三日浚抵兴元命幕客王以甯作文代祭诸葛孔明曰：某以菲才误膺圣训出将使指顿辔汉中旁观定军之山平生师仰之地适有行役祗谒未遑谨遣属官致祭於祠下恭惟我公学贯天人识该今古沈机妙思典刑制作之闲（阙）盖尝玩孟德於掌中妻仲谋於江上大勋未集宾天而仙俊魄英魂归侍帝所青山折云：覆此灵骨至於今千五百年樵丁牧子咸再拜於阡陇牛羊践履不敢入於疃畦呜呼岂惟神物护持盖子思子之言曰：惟天下至诚惟能尽其性以之参天地育万物终乎！基天其渊无声无臭者其惟我公之道德殆所谓无闲然者矣。某也。後学安能识公目披旧史耳剽前闻服膺师门二十年於此矣。今皇帝遭时孔艰访於落止将即梁洋之地渐为恢复之图某虽巽懦不武而愤敌凭陵忘身殉国不暇量力慨然请行是以在此载惟我公负王佐之才抱王佐之学时命不与斋志空山今也。不然虽鼠窃狗偷肆行於海而奸雄大猾不敢发於山林其故何哉！宋德在人浃肌肤而沦骨髓皇天眷命支百世而卜万年此某之所有而公之所无也。呜呼某为何人言敢及此亦不可谓无其志也。。。若夫教诲之诱掖之左右辅相之某将斋栗有祈於师门公虽在天谅闻我言亦复怃然惠以尺寸翼我坠颠庶无罪疾涉於天渊某不敢慢奉以周旋尚飨。
　　二十五日庚子金人陷黄州知军州事赵令{山成}死之。
　　先是张用在光州境内沿淮木寨上下占百馀时尽收禾稼入木寨中蓄积甚丰无退去之期光州患之至是金人欲取黄州渡江以精骑五百直冲其寨用之众数十万悉奔散金人遂焚积聚径趋黄州一夕而至。又一日光州始知之金人焚不尽者光州般。
　　入城知黄州军州事赵令{山成}三月闲丁母忧解官居建昌军七月起复再知黄州八月到官先是权州蔡通判奏乞移治武昌令{山成}到州之三日奏下从所乞乃移治官吏军民在武昌县十月戊戌金人以辰刻犯（改作至）黄州射木凿头箭入城守卫排军晏兴拾箭遣习水兵潘明浮江过武昌报令{山成}视箭而惊曰：虏（改作金）兵也。夜半以官兵渡江入黄州连夜上城为守御之备金人纵兵攻城庚子城陷令{山成}在城之西壁被执行至城东地名土门子金人就坐说诱降令{山成}极口骂金人敲杀之军民被杀者不计数癸卯金人渡江尽绝甲辰晏兴同刘祥於竹林下寻见令{山成}尸载过武昌还其家收殓之权葬在武昌县吉祥寺遗史曰：先是靖康京城围闭赵令裨为鄂州通判部官兵在武昌县把隘京城失守阎仅以溃兵南奔犯黄州纵其下搔扰既退去令裨即渡江存抚黄州军民旋复回鄂州内人德之三月令裨以朝散大夫直龙图阁改名令{山成}来知黄州五月诏修筑城壁令{山成}奉诏修城十二月方毕工会张遇{山成}谕令退去不从遇请令{山成}出城相见令{山成}往见之遇令取酒一杯饮令{山成}顾诸贼色有异必知酒中有毒令{山成}执盏谓遇曰：令{山成}知酒中有毒今为公饮之而死然所愿诸公不杀害城中军民言讫一饮而尽遇大惊曰：酒诚有毒方欲第二盏进也。姑以此一盏试公耳乃取毒酒泼於地地裂而有声由是遇与群贼皆重令{山成}之器识令{山成}以二宠妾赠遇使退去遇携二妾去至团峰而回自後丁进九朵花孔彦舟群寇犯境令{山成}皆御退之。
　　七泽孙伟（奇甫）子伏见十月二十五日金人陷黄州知州赵令{山成}执在军中累日欲命以伪官殴之北去令{山成}极口诋骂卒至遇害鲠烈之气至死不屈行道之人皆言之或者欲盖从贼渡江之愆乃云：令{山成}城降双谓已伪命然而贼南去之初有过黄州城见令{山成}遗<骨此>委於道左。又有同时在军中得出者能言令{山成}遇害时事如白日著不可诬但以令{山成}初乞移治武昌而武昌乃鄂之属县邑鄂隶湖北黄隶淮西朝旨既下令{山成}未尝关白两路监司此乃令{山成}矣。谓令{山成}弃城纳款非也。令{山成}既被旨徙帑藏过武昌未讫事闲闻寇至复提武昌兵丁北渡黄州迎敌不忠义者能之乎！兼令{山成}靖康初通判鄂州邸吏报伪楚遣使肆赦守将欲遁去。
　　令{山成}遂盟僚佐俟其至艰险杀使者焚其书闭关自守激扬之气坐客股栗鄂人悉知之尝闻熙甯中邕州守将苏缄骂贼遇害神宗皇帝赠以节度使庙食其州岭南父老至今能道其事自顷国家多难以来如令{山成}之死节者无几人今令{山成}尽室皆亡虽推恩无人可授。若用苏缄故事实为无穷之劝矣。。又伏见金人渡武昌入洪州江西郡县闻风畏怖往往遂失臣节独分甯知县陈敏识与士民以死相誓斩其传檄之人并力拒守至今不下十二月闲土豪罗氏观望旁近事势聚群不逞欲杀敏识以附贼（二字改作应）敏识摘发其奸悉陆令陈规公安令程千秋皆以御寇论功擢领方面敏识之功实。又倍之今洪州未有守臣谓宜使知洪州。
　　乞建庙礼部状准淳熙元年七月二十二日敕尚书省送到降授特进枢密使江淮东西路宣抚使魏国公张浚子奏臣据黄州状申据本州士庶父老汤政等状伏见建炎元年逆贼阎仅侵犯黄州当时通判鄂州赵令{山成}将带官兵在武昌县把隘阎仅才退即时过江收复黄州却回鄂州任所於当年三月内以朝散大夫直龙图阁知黄州到任当年五月内修城至十二月了毕至建炎二年正月初十日孔彦舟侵犯本州攻打城壁凡六昼夜保守坚固贼势沮退继而赵龙图会合五州都巡蒋宣赞前来解围杀散而去并前後累次盗贼丁一箭九朵花李仲张遇桂仲等侵犯本州城壁并皆守御保全至建炎三年三月内赵龙图丁母忧解官往建昌县住至当年七月内起复仍知黄州八月初十日再还到任当月十三日系赵龙图丁母忧去後权州蔡通判起奏朝廷乞移治武昌县是日奏下依所乞至当月十八日赵龙图将带本州官吏军民渡江往武昌县至十月二十三日辰时虏（改作金）人犯城箭射入城内守卫排军晏兴拾得虏（改作敌）箭遣习水兵士潘明将箭浮江过武昌县报复赵龙图於当夜二更将带官兵自武昌县渡江回来黄州连夜上城摆布守御於当月二十五日巳时番贼（改作金兵）攻破州城就西边城上捉龙图去城东地名土门子就坐赵龙图一向高声叱骂云：番贼你甚物类如何敢犯大宋州郡杀害生灵真是畜生禽兽连声叫骂我（删云：番至此三十字）誓死不屈其番贼将酒与饮挥盏掷打云：我不饮番贼畜牲之酒褫去凉。
　　衫欲换战袍。又骂云：我不着番贼畜牲之衣番贼称将与你好官。又骂云：我不受番贼畜牲伪命勒令下拜。又骂云：我有两膝只拜我祖宗当时见其难屈毁骂不已番贼（删其番至此八十九字）大（改作因）怒用铁鞭打赵龙图面额一下正当左额并连眼颊（删一下至此十字）血流被面赵龙图骂声愈高即令驱出向东竹林边杀至死骂声不绝同时遇害官员都监王逵打死在仓巷口判官吴源从事（阙）打杀在东门外上三县巡检刘绰（阙）从义亦打杀在东门城上并杀武昌吴县尉朱巡检并打杀使院人吏傅拱姜邵李实王仲李坚衙前母宰张悫等并一行兵使守城百姓打杀者不计数目至一十八日番（改作金）人过江尽绝二十九日排军晏兴同刘祥於竹林下寻见赵龙图尸二人舁到江边用小船载尸过武昌地名磨口分付与龙图宅眷买棺木收殓令晏兴等埋在武昌界内吉祥寺至绍兴五年吕谊周仲等具状经州乞赐保明申奏朝廷云：今来所陈赵龙图守城死节并是指实本州士庶兵吏等情愿乞就赵龙图死节之地建立庙宇岁时祭祀永为归向可备申特赐旌表赵龙图庙额施行本州契勘往年朝散大夫直龙图阁赵令{山成}知黄州时守城死节如白日明不可诬询之同时被虏之人後得脱出尚存者能言共详盖其方当被旨移治南岸才闻虏（改作敌）骑即时奋励一夜渡江入城御敌以婴其锋及城陷被执极口底骂至杀而不屈其节鲠烈之气凛然如在可获而仰黄人思之愿立庙宇尸而祝之出於诚心理实可从本州切恐岁月久远必致泯灭寂然（阙）白无疑申乞特赐敷奏俯从所请赐以庙额载在祀典血食一方少伸臣子报国之英魂永为後人忠义之激劝臣谨录进呈伏望圣慈特降睿旨施行取进止七月二十三日三省同奉圣旨依。
　　二十六日辛丑金人自黄州渡江取路寇（改作攻）洪州。
　　金人在黄州岸下得小舟其数亦不多乃折民居绞缚为筏以舟引之而行遂渡大江癸犯军马渡江尽绝取大冶县捷路不入兴国军径赴洪州是时刘光世驻军於洪州先遣统制王德以兵巡绰瑞昌县兴国军大冶县德闻金人兵过飞报光世。且持重无出兵光世遂止。
　　京城留守程昌留入京师。
　　知蔡州程昌留被命为京城留守遂领兵入京师既。
　　到仓廪皆空随行兵使食附行乾粮半月皆尽乃出城四外挑野菜而食。
　　诏亲征。
　　郭仲荀为浙东宣抚使军越州传崧卿为浙东防遏使军婺州。
　　岳飞败李成於长芦九里冈。
　　李成据滁州杜充命王燮征讨之燮以本部兵驻长芦镇整饰行伍取瓦梁路趋滁州留轺重舟船在长芦行之次日提点刑狱裴凛亲来犒军军戏行凛次於崇福禅院般钱绢堆贮满屋燮行之三日犹在瓦梁不敢进贼遣轻骑五百渡茅塘取盘城路夜行径犯长芦质明到长芦轺重军人犹睡未起无一上岸者遂急斫断缆开船而去贼遂入崇福禅院掠僧（以行）百姓百馀人方索金奶衣物忽闻呜锣声贼皆退去僧行土军被执者九人贼犹以马捶催督被掠人速行行至九里冈与岳飞相遇初燮之进兵也。充以飞为策应飞渡宣化镇闻有贼骑五百径趋长芦飞遂往长芦至盘城质之村人所说与宣化一同飞遂进兵疾趋九里冈贼之绰路者知官军由盘城趋长芦恐遏归路乃报长芦贼兵鸣锣促回至九里冈相遇飞击之贼兵尽殆夺被执人发回长芦有中刀者有中枪者数十人燮不至滁州而回会充促还建康遂归建康自和芦往滁州有大路二燮直行其一而不虞其他始贼至长芦凛在崇福禅院急登舟而去贼既退钱绢尽为郡人攘取一空。
　　十一月乙巳朔韩世清欲立赵令俊不克。
　　韩世清屯於斩州兵马州具官员军民状差官五员诣行在举请世清为斩州兵马钤命世清为斩州兵马钤辖斩黄光州兴国军都巡检使令五州应付钱粮刘文舜屯於舒州为淮西都巡检使知江州权邦彦令世清听文舜节制世清不从闻金人已自黄州渡江犯兴国军乃制黄衣请斩州钤辖赵令俊即位以黄衣披之令俊跳叫不从褫其黄衣世清之党强之令俊叫不绝口知州甄采同州县官止之世清方稍止采出榜示众曰：今月日旦望拜二圣因此官员思念二圣远在沙漠至泣下民方稍安。
　　知濠州孙逸以赴建康府禀议离任而去张宗望权知州事。
　　知濠州孙逸见防秋事急乃曰：当以军期事赴建康。
　　府见杜相公禀议遂交印与路分都监张宗望讼宗望权知州事是时兵马都监李择之当代而代者李择到州逸与择之偕行。
　　赐进士出身头品顶戴四川等处承宣布政使司布政使清苑许涵度校刊。
　　三朝北前边会编卷第一百三十三终。
　　※卷一百三十三校勘记。
　　某将斋栗有祈於师门（师应作公）庶无罪戾（戾误作疾）宴兴拾其箭遗习水兵士潘明（脱其字士字）金人就坐欲诱降（欲误作说）不计其数（脱其字）乃云：令晟以城降（脱以字）蒋宣赞兵马前来解围（脱兵马二字）李成（误作李仲）过武昌县报复赵龙图（复字衍）并连颐颊（颐误作眼）衙前母宰（母应作毋）并一行兵吏（吏误作使）地名磨口（一作樊口）随行兵使（吏误作使）兵马州具官员军民状（兵马下应有阙文）。



　　
</div>
    <div class="pagination">
<a href="三朝北盟会编_page56.html">上一页</a><span>...</span><a href="三朝北盟会编_page52.html">52</a><a href="三朝北盟会编_page53.html">53</a><a href="三朝北盟会编_page54.html">54</a><a href="三朝北盟会编_page55.html">55</a><a href="三朝北盟会编_page56.html">56</a><span class="current-page">57</span><a href="三朝北盟会编_page58.html">58</a><a href="三朝北盟会编_page59.html">59</a><a href="三朝北盟会编_page60.html">60</a><a href="三朝北盟会编_page61.html">61</a><a href="三朝北盟会编_page62.html">62</a><span>...</span><a href="三朝北盟会编_page58.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
