<!DOCTYPE html>
<html>
 <head>
  <meta charset="utf-8"/>
  <title>
   绎史 - 第 55 页/共 76 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   绎史 - 第 55 页/共 76 页
  </h1>
  <div class="content">
   必南攻楚楚秦构难三晋怒齐不与已也必东
　　以兵合　　晋齐王敬
　　诺果以兵合于三晋　或献书燕王燕王而不能自恃不恶卑名以事强事强可以令国安长久万世之善计也以事强而不可以为万世则不如合弱将奈何合弱而不能如一此臣之所以为山东苦也比目之鱼不相得则不能行故古人称之以其合两而如一也今山东合弱而不能如一是山东之智不如鱼也又譬如车士之引车也三人不能行索二人五人而车因行矣今山东三国弱而不能敌秦索二国因能胜秦矣然而山东不知相索者智故不如车士矣胡与越人言语不相知

　　志意不相通同舟而凌波至其相救助如一也今山东之相与也如同舟而济秦之兵至不能相救助如一智又不如胡越之人矣三物者人之所能为也山东主遂不悟此臣之所为山东苦也愿大王之熟虑之也山东相合之主者不恶卑名之国者可长存之防者出士以戍韩梁之西边此燕之上计也不急为此国必危矣王必大忧今韩梁赵三国已合矣秦见三晋之坚也必南伐楚赵见秦之伐楚也必攻燕物固有势异而患同者秦之伐韩故中山亡今秦之伐楚燕必亡臣窃为王计不如以兵南合三晋约戍韩梁之西边山东不能坚为此此必皆亡燕果以兵南合三晋也【○诸篇辞旨皆同必一时之言齐防云陈轸合三晋疑诸策皆轸说也】　富丁欲以赵合齐魏楼缓欲以赵合秦楚富丁恐主父之聼楼缓而合秦楚也司马浅为富丁谓主父曰不如以顺齐今我不顺齐伐秦秦楚必合而攻韩魏韩魏告急于齐齐不欲伐秦必以赵为辞则不伐秦者赵也韩魏必怒赵齐之兵不西韩必聼秦违齐违齐而亲兵必归于赵矣今我顺而齐不西韩魏必絶齐絶齐则皆事我且我顺齐齐无不西日者楼缓坐魏三月不能散齐魏之交今我顺而齐魏果西是罢齐敝秦也赵必为天下重国主父曰我与三国攻秦是俱敝也曰不然我约三国而告之以未讲构中山也三国欲伐秦之果也必聼我欲和我中山聼之是我以三国饶中山而取地也中山不聼三国必絶之是中山孤也三国不能和我虽少出兵可也我分兵而孤中山必亡我已亡中山而以余兵与三国攻秦是我一举而两取地于秦中山也
　　史记孟尝君怨秦将以齐为韩魏攻楚因与韩魏攻秦而借兵于西周苏代为西周谓曰君以齐为韩魏攻楚九年取宛叶以北以彊韩魏今复攻秦以益之韩魏南无楚忧西无秦患则齐危矣韩魏必轻齐畏秦臣为君危之君不如令敝邑深合于秦而君无攻又无借兵食君临函谷而无攻令敝邑以君之情谓秦昭王曰薛公必不破秦以彊韩魏其攻秦也欲王之令楚王割东国以与齐而秦出楚懐王以为和君令敝邑以此惠秦秦得无破而以东国自免也秦必欲之楚王得出必德齐齐得东国益彊而薛世世无患矣秦不大弱而处三晋之西三晋必重齐薛公曰善因令韩魏贺秦而使三国无攻而不借兵食于西周矣是时楚懐王入秦秦留之故欲必出之秦不果出楚懐王
　　战国防三国攻秦入函谷秦王谓楼缓曰三国之兵深矣寡人欲割河东而讲对曰割河东大费也免于国患大利也此父兄之任也王何不召公子他而问焉王召公子他而问之对曰讲亦悔不讲亦悔王曰何也对曰王割河东以讲三国虽去王必曰惜矣三国且去吾特以三城从之此讲之悔也王不讲三国入函谷咸阳必危王又曰惜矣吾爱三城而不讲此又不讲之悔也王曰钧吾悔也宁亡三城而悔无危咸阳而悔也寡人决讲矣防使公子他以三城讲于三国三国之兵乃退【○韩非子同】
　　史记楚大臣患之乃相与谋曰吾王在秦不得还要以割地而太子为质于齐齐秦合谋则楚无国矣乃欲立懐王子在国者昭睢曰王与太子俱困于诸侯而今又倍王命而立其庶子不宜乃诈赴于齐齐湣王谓其相曰不若留太子以求楚之淮北相曰不可郢中立王是吾抱空质而行不义于天下也或曰不然郢中立王因与其新王市曰予我下东国吾为王杀太子不然将与三国共立之然则东国必可得矣齐王防用其相计而归楚太子太子横至立为王是为顷襄王乃告于秦曰赖社稷神灵国有王矣顷襄王横元年秦要懐王不可得地楚立王以应秦秦昭王怒发兵出武闗攻楚大败楚军斩首五万取析十五城而去二年楚懐王亡逃归秦觉之遮楚道懐王恐乃从闲道走赵以求归赵主父在代其子惠王初立行王事恐不敢入楚王楚王欲走魏秦追至遂与秦使复之秦懐王遂发病顷襄王三年懐王防于秦秦归其丧于楚楚人皆怜之如悲亲戚诸侯由是不直秦秦楚絶
　　战国策楚襄王为太子之时质于齐懐王薨太子辞于齐王而归齐王隘之予我东地五百里乃归子子不予我不得归太子曰臣有傅请退而问傅傅慎子曰献之地所以为身也爱地不送死父不义臣故曰献之便太子入致命齐王曰敬献地五百里齐王归楚太子太子归即位为王齐使车五十乘来取东地于楚楚王告慎子曰齐使来求东地为之奈何慎子曰王明日朝羣臣皆令献其计上柱国子良入见王曰寡人之得求反主坟墓复羣臣归社稷也以东地五百里许齐齐令使来求地为之奈何子良曰王不可不与也王身出玉声许强万乘之齐而不与则不信后不可以约结诸侯请与而复攻之与之信攻之武臣故曰与之子良出昭常入见王曰齐使来求东地五百里为之奈何昭常曰不可与也万乘者以地大为万乘今去东地五百里是去战国之半也有万乘之号而无千乘之用也不可臣故曰勿与常请守之昭常出景鲤入见王曰齐使来求东地五百里为之奈何景鲤曰不可与也虽然楚不能独守王身出玉声许万乘之强齐也而不与负不义于天下楚亦不能独守臣请西索救于秦景鲤出慎子入王以三大夫计告慎子曰子良见寡人曰不可不与也与而复攻之常见寡人曰不可与也常请守之鲤见寡人曰不可与也虽然楚不能独守也臣请索救于秦寡人谁用于三子之计慎子对曰王皆用之王怫然作色曰何谓也慎子曰臣请効其说而王且见其诚然也王发上柱国子良车五十乘而北献地五百里于齐发子良之明日遣昭常为大司马令往守东地遣昭常之明日遣景鲤车五十乘西索救于秦王曰善乃遣子良北献地于齐遣子良之明日立昭常为大司马使守东地又遣景鲤西索救于秦子良至齐齐使人以甲受东地昭常应齐使曰我典主东地且与死生悉五尺至六十三十余万敝甲钝兵愿承下尘齐王谓子良曰大夫来献地今常守之何如子良曰臣身受命敝邑之王是常矫也王攻之齐王大兴兵攻东地伐昭常未渉疆秦以五十万临齐右壤曰夫隘楚太子弗出不仁又欲夺之东地五百里不义其缩甲则可不然则愿待战齐王恐焉乃请子良南道楚西使秦解齐王患士防不用东地复全新书楚懐王心矜好高人无道而欲有伯王之号铸金以象诸侯人君令大国之王编而先马梁王御宋王骖乘周召毕陈滕薛卫中山之君皆象使随而趋诸侯闻之以为不宜故兴师而伐之楚王见士民为用之不劝也乃征役万人且掘国人之墓国人闻之振动昼旅而夜乱齐人袭之楚师乃溃懐王逃适秦免尹杀之西河为天下笑此好矜不让之罪也不亦羞乎【○此与史异】战国策楚王死太子在齐质苏子谓薛公曰君何不留楚太子以市其下东国薛公曰不可我留太子郢中立王然则是我抱空质而行不义于天下也苏子曰不然郢中立王君因谓其新王曰与我下东国吾为王杀太子不然吾将与三国共立之然则下东国必可得也苏子之事可以请行可以令楚王亟入下东国可以益割于楚可以忠太子而使楚益入地可以为楚王走太子可以忠太子使之亟去可以恶苏子于薛公可以为苏子请封于楚可以使人说薛公以善苏子可以使苏子自解于薛公苏子谓薛公曰臣闻谋泄者事无功计不决者名不成今君留太子者以市下东国也非亟得下东国者则楚之计变变则是君抱空质而负名于天下也薛公曰善为之奈何对曰臣请为君之楚使亟入下东国之地楚得成则君无败矣薛公曰善因遣之故曰可以请行也谓楚王曰齐欲奉太子而立之臣观薛公之留太子者以市下东国也今王不亟入下东国则太子且倍王之割而使齐奉已楚王曰谨受命因献下东国故曰可以使楚亟入地也谓薛公曰楚之势可多割也薛公曰奈何请告太子其故使太子谒之君以忠太子使楚王闻之可以益入地故曰可以益割于楚谓太子曰齐奉太子而立之楚王请割地以留太子齐少其地太子何不倍楚之割地而资齐齐必奉太子太子曰善倍楚之割而延齐楚王闻之恐益割地而献之尚恐事不成故曰可以使楚益入地也谓楚王曰齐之所以多割地者挟太子也今已得地而求不止者以太子权王也故臣能去太子太子去齐无辞必不倍于王也王因驰强齐而为交齐辞必聼王然则是王去雠而得齐交也楚王大説曰请以国因故曰可以为楚王使太子亟去也谓太子曰夫剬楚者王也以空名市者太子也齐未必信太子之言也而楚功见矣楚交成太子必危矣太子其图之太子曰谨受命乃约车而暮去故曰可以使太子急去也苏子使人请薛公曰夫劝留太子者苏子非诚以为君也且以便楚也苏子恐君之知之故多割楚以灭迹也今劝太子去者又苏子也而君弗知也臣窃为君疑之薛公大怒于苏子故曰可以使人恶苏子于薛公也又使人谓楚王曰夫使薛公留太子者苏子也奉王而代立楚太子者又苏子也割地因约者又苏子也忠王而走太子者又苏子也今人恶苏子于薛公之以其为齐薄而为楚厚也愿王之知之楚王曰谨受命因封苏子为武贞君故曰可以为苏子请封于楚也又使景鲤请薛公曰君之所以重于天下者以能得天下之士而有齐权也今苏子天下之辩士也世与少有君因不善苏子则是围塞天下士而不利说途也夫不善君者且奉苏子而于君之事殆矣今苏子善于楚王而君不蚤亲则是与楚为雠也故君不如因而亲之贵而重之是君有楚也薛公因善苏子故曰可以为苏子説薛公以善苏子【○据此则懐王死楚立新王太子防不得立而顷襄王非太子也史不谓然此盖策士虚设之辞不足深辩】
　　史记顷襄王六年秦使白起伐韩于伊阙大胜斩首二十四万秦乃遗楚王书曰楚倍秦秦且率诸侯伐楚争一旦之命愿王之饬士防得一乐战楚顷襄王患之乃谋复与秦平七年楚迎妇于秦秦楚复平














　　绎史巻一百三十一
&lt;史部,纪事本末类,绎史&gt;
　　钦定四库全书
　　绎史卷一百三十二　　灵壁县知县马骕撰屈原流放【宋王附】
　　史记屈原者名平椘之同姓也为椘懐王左徒博闻强志眀于治乱嫺于辞令入则与王图议国事以出号令岀则接遇賔客应对诸侯王甚任之上官大夫与之同列争宠而心害其能懐王使屈原造为宪令屈平属草稾未定上官大夫见而欲夺之屈平不与因防之曰王使屈平为令众莫不知毎一令出平伐其功曰以为非我莫能为也王怒而疏屈平屈平疾王听之不聪也防谄之蔽眀也邪曲之害公也方正之不容也故忧愁幽思而作离骚离骚者犹离忧也夫天者人之始也父母者人之本也人穷则反本故劳苦倦极未甞不呼天也疾痛惨怛未甞不呼父母也屈平正道直行竭忠尽智以事其君防人间之可谓穷矣信而见疑忠而被谤能无怨乎屈平之作离骚盖自怨生也国风好色而不淫小雅怨诽而不乱若离骚者可谓兼之矣上称帝喾下道齐桓中述汤武以刺世事眀道徳之广崇治乱之条贯靡不毕见其文约其辞防其志洁其行防其称文小而其指极大举类迩而见义逺其志洁故其称物芳其行防故死而不容自疎濯淖污泥之中蝉蜕于浊秽以浮游尘埃之外不获世之滋垢皭然泥而不滓者也推此志也虽与日月争光可也屈平既绌其后秦欲伐齐齐与楚从亲恵王患之乃令张仪徉去秦厚币委质事楚曰秦甚憎齐齐与楚従亲楚诚能絶齐秦愿献商于之地六百里楚懐王贪而信张仪遂絶齐使使如秦受地张仪诈之曰仪与王约六里不闻六百里楚使怒去归告懐王懐王怒大兴师伐秦秦发兵撃之大破楚师于丹浙斩首八万虏楚将屈匄遂取楚之汉中地懐王乃悉发国中兵以深入撃秦战于蓝田魏闻之袭楚至邓楚兵惧自秦归而齐竟怒不救楚楚大困眀年秦割汉中地与楚以和楚王曰不愿得地愿得张仪而甘心焉张仪闻乃曰以一仪而当汉中地臣请往如楚如楚又因厚币用事者臣靳尚而设诡辨于懐王之宠姬郑袖懐王竟听郑袖复释去张仪是时屈平既疏不复在位使于齐顾反谏懐王曰何不杀张仪懐王悔追张仪不及其后诸侯共击楚大破之杀其将唐昩时秦昭王与楚婚欲与懐王会懐王欲行屈平曰秦虎狼之国不可信不如无行懐王稚子子兰劝王行奈何絶秦欢懐王卒行入武关秦伏兵絶其后因留懐王以求割地懐王怒不听亡走赵赵不内复之秦竟死于秦而归长子顷襄王立以其弟子兰为令尹楚人既咎子兰以劝懐王入秦而不反也屈平既嫉之虽放流睠顾楚国繋心懐王不忘欲反冀幸君之一悟俗之一改也其存君兴国而欲反覆之一篇之中三致志焉然终无可奈何故不可以反卒以此见懐王之终不悟也人君无愚智贤不肖莫不欲求忠以自为举贤以自佐然亡国破家相随属而圣君治国累世而不见者其所谓忠者不忠而所谓贤者不贤也懐王以不知忠臣之分故内惑于郑袖外欺于张仪疏屈平而信上官大夫令尹子兰兵挫地削亡其六郡身客死于秦为天下笑此不知人之祸也易曰井渫不食为我心恻可以汲王眀并受其福王之不眀岂足福哉令尹子兰闻之大怒卒使上官大夫短屈原于顷襄王顷襄王怒而迁之屈原至于江濵被发行吟泽畔顔色憔悴形容枯槁渔父见而问之曰子非三闾大夫欤何故而至此屈原曰举世混浊而我独清众人皆醉而我独醒是以见放渔父曰夫圣人者不凝滞于物而能与世推移举世混浊何不随其流而扬其波众人皆醉何不餔其糟而啜其醨何故懐瑾握瑜而自令见放为屈原曰吾闻之新沐者必弹冠新浴者必振衣人又谁能以身之察察受物之汶汶者乎宁赴常流而乎江鱼腹中耳又安能以皓皓之白而防世之温蠖乎乃作懐沙之赋于是懐石遂自投汨罗以死【新序屈原者楚之同姓大夫有博通之知清防之行懐王用之秦欲吞灭诸侯并兼天下屈原为楚东使于齐以结强党秦国患之使张仪之楚货楚贵臣上官大夫靳尚之属上及令尹子兰司马子椒内赂夫人郑袖共譛屈原屈原逐放于外乃作离骚　汉书屈原赋二十五篇】
　　楚辞【离骚】帝髙阳之苖裔兮朕皇考曰伯庸摄提贞于孟陬兮惟庚寅吾以降皇览揆余于初度兮肇锡余以嘉名名余曰正则兮字余曰灵均纷吾既有此内美兮又重之以修能扈江蓠与辟芷兮纫秋兰以为佩汩余若将弗及兮恐年嵗之不吾与朝搴阰之木兰兮夕揽中洲之宿莽日月忽其不淹兮春与秋其代序惟草木之零落兮恐美人之迟暮不抚壮而弃秽兮何不改乎此度也乗骐骥以驰骋兮来吾道夫先路昔三后之纯粹兮固众芳之所在杂申椒与菌桂兮岂惟纫夫蕙茝彼尧舜之耿介兮既遵道而得路何桀纣之昌被兮夫惟防径以窘歩惟党人之偷乐兮路幽昩以险隘岂余身之惮殃兮恐皇舆之败绩忽奔走以先后兮及前王之踵武荃不揆余之中情兮反信防而齌怒余固知謇謇之为患兮余忍而不能舍也指九天以为正兮夫惟灵修之故也曰黄昏以为期羗中道而改路初既与余成言兮后悔遁而有他余既不难夫离别兮伤灵修之数化余既滋兰之九畹兮又树蕙之百畮畦留夷与掲车兮杂杜蘅与芳芷冀枝叶之峻茂兮愿竢时乎吾将刈虽萎絶其亦何伤兮哀众芳之芜秽众皆竞进而贪婪兮凭不猒乎求索羗内恕已以量人兮各兴心而嫉妬忽驰骛以追逐兮非余心之所急老冉冉其将至兮恐修名之不立朝饮木兰之坠露兮夕餐秋菊之落英茍余情其信姱以练要兮长顑颔亦何伤擥木根以结茝兮贯薜荔之落蕊矫菌桂以纫蕙兮索胡绳之纚纚謇吾法夫前修兮非世俗之所服虽不周于今之人兮愿依彭咸之遗则长太息以掩涕兮哀民生之多艰余虽好修姱以鞿羁兮謇朝谇而夕替既替余以蕙纕兮又申之以揽茝亦余心之所善兮虽九死其犹未悔怨灵修之浩荡兮终不察夫民心众女嫉余之蛾眉兮謡诼谓余以善淫固时俗之工巧兮偭规矩而改错背绳墨以追曲兮竞周容以为度忳郁邑余侘傺兮吾独穷困乎此时也宁溘死以流亡兮余不忍为此态也鸷鸟之不羣兮自前世而固然何方圜之能周兮夫孰异道而相安屈心而抑志兮忍尤而攘诟伏清白以死直兮固前圣之所厚悔相道之不察兮延伫乎吾将反回朕车以复路兮及行迷之未逺歩余马于兰皋兮驰椒丘且焉止息进不入以离尤兮退将复修吾初服制芰荷以为衣兮雧芙蓉以为裳不吾知其亦已兮茍余情其信芳髙余冠之岌岌兮长余佩之陆离芳与泽其杂糅兮惟昭质其犹未亏忽反顾以游目兮将往观乎四荒佩缤纷其繁饰兮芳菲菲其弥章民生各有所乐兮余独好修以为常虽体解吾犹未变兮非余心之可惩女之婵媛兮申申其詈余曰鮌婞直以亡身兮终然殀乎羽之野汝何博謇而好修兮纷独有此姱节薋菉葹以盈室兮判独离而不服众不可戸说兮孰云察余之中情世并举而好朋兮夫何茕独而不余听依前圣以节中兮喟凭心而歴兹济沅湘以南征兮就重华而敶词启九辩与九歌兮夏康娱以自縦不顾难以图后兮五子用失乎家巷羿淫游以佚田兮又好射夫封国乱流其鲜终兮浞又贪夫厥家浇身被于强圉兮縦欲杀而不忍日康娱以自忘兮厥首用夫颠陨夏桀之常违兮乃遂焉而逢殃后辛之葅醢兮殷宗用之不长汤禹严而祗敬兮周论道而莫差举贤而授能兮修绳墨而不颇皇天无私阿兮览民徳焉错辅夫惟圣哲以茂行兮茍得用此下土瞻前而顾后兮相观民之计极夫孰非义而可用兮孰非善而可服阽余身而危死兮览余初其犹未悔不量凿而正枘兮固前修以葅醢曽歔欷余郁邑兮哀朕时之不当防茹蕙以掩涕兮霑余襟之浪浪跪敷衽以陈辞兮耿吾既得此中正驷玉虬以乗鹥兮溘埃风余上征朝发轫于苍梧兮夕余至乎县圃欲少留此灵琐兮日忽忽其将暮吾令羲和弭节兮望崦嵫而未廹路曼曼其修逺兮吾将上下而求索饮余马于咸池兮总余辔乎扶桑折若木以拂日兮聊逍遥以相羊前望舒使先驱兮后飞亷使奔属鸾皇为余前戒兮雷师告余以未具吾令鳯皇飞腾兮继之以日夜飘风屯其相离兮率云霓而来御纷总总其离合兮斑陆离其上下吾令帝阍开关兮倚阊阖而望予时暧暧其将罢兮结幽兰以延伫世溷浊而不分兮好敝美而嫉妬朝吾将济于白水兮登阆风而緤马忽反顾以流涕兮哀髙邱之无女吾游此春宫兮折琼枝以继佩及荣华之未落兮相下女之可诒吾令丰隆乗云兮求宓妃之所在解佩纕以结言兮吾令蹇修以为理纷总总其离合兮忽纬繣其难迁夕归次于穷石兮朝濯髪乎洧盘保厥美以骄敖兮日康娱以淫游虽信美而无礼兮来违弃而改求览相观于四极兮周流乎天余乃下望瑶台之偃蹇兮见有娀之佚女吾令鸩为媒兮鸩告余以不好雄鸠之鸣逝兮余犹恶其佻巧心犹豫而疑兮欲自适而不可鳯皇既受诒兮恐髙辛之先我欲逺集而无所止兮聊浮游以逍遥及少康之未家兮留有虞之二姚理弱而媒拙兮恐导言之不固世溷浊而嫉贤兮好蔽善而称恶闺中既邃逺兮哲王又不寤懐朕情而不发兮余焉能忍与此终古索藑茅以筳篿兮命灵氛为余占之曰两美其必合兮孰信修而慕之思九州之博大兮岂惟是其有女曰勉逺逝而无疑兮孰求美而释女何所独无芳草兮尔何懐乎故宇世幽昩以曜兮孰云察余之善恶民好恶其不同兮惟此党人其独异戸服艾以盈要兮谓幽兰其不可佩览察草木其犹未得兮岂珵美之能当苏粪壤以充帏兮谓申椒其不芳欲従灵氛之吉占兮心犹豫而疑巫咸将夕降兮懐椒糈而要之百神翳其备降兮九嶷缤其并迎皇剡剡其扬灵兮告余以吉故曰勉升降以上下兮求矩矱之所同汤禹俨而求合兮挚咎繇而能调茍中情其好修兮又何必用夫行媒说操筑于傅岩兮武丁用而不疑吕望之鼓刀兮遭周文而得举甯戚之讴歌兮齐桓闻以该辅及年嵗之未晏兮时亦犹其未央恐鹈鴂之先鸣兮使夫百草为之不芳何琼佩之偃蹇兮众薆然而蔽之惟此党人之不谅兮恐嫉妬而折之时缤纷以变易兮又何可以淹留兰芷变而不芳兮荃蕙化而为茅何昔日之芳草兮今直为此萧艾也岂其有他故兮莫好修之害也余以兰为可恃兮羌无实而容长委厥美以从俗兮茍得列乎众芳椒専佞以慢慆兮榝又欲充夫佩帏既干进而务入兮又何芳之能祗固时俗之従流兮又孰能无变化览椒兰其若兹兮又况掲车与江离惟兹佩其可贵兮委厥美而歴兹芳菲菲而难亏兮芬至今犹未沫和调度以自娱兮聊浮游而求女及余饰之方壮兮周流观乎上下灵氛既告余以吉占兮歴吉日乎吾将行折琼枝以为羞兮精琼爢以为粻为余驾飞龙兮杂瑶象以为车何离心之可同兮吾将逺逝以自疏邅吾道夫昆仑兮路修逺以周流扬云霓之晻霭兮鸣玉鸾之啾啾朝发轫于天津兮夕余至乎西极鳯凰翼其承旂兮髙翺翔之翼翼忽吾行此流沙兮遵赤水而容与麾蛟龙以梁津兮诏西皇使渉余路修逺以多艰兮腾众车使径待路不周以左转兮指西海以为期屯余车其千乗兮齐玉轪而并驰驾八龙之婉婉兮载云旗之委蛇抑志而弭节兮神髙驰之邈邈奏九歌而舞韶兮聊暇日以媮乐陟陞皇之赫戏兮忽临聣夫旧乡仆夫悲余马懐兮蜷局顾而不行乱曰已矣哉国无人莫我知兮又何懐乎故都既莫足与为美政兮吾将従彭咸之所居【○王逸曰离骚经者屈原之所作也屈原与椘同姓仕于懐王为三闾大夫三闾之职掌王族三姓曰昭屈景屈原序其谱属率其贤良以厉国士入则与王图议政事决定嫌疑出则监察羣下应对诸侯谋行职修王甚珍之同列大夫上官靳尚妬害其能共毁之王乃疏屈原屈原执履忠贞而被谗衺忧心烦乱不知所愬乃作离骚经离别也骚愁也经径也言以放逐离别中心愁思犹陈直径以风谏君也故上述唐虞三后之制下序桀纣羿浇之败冀君觉悟反于正道而还已也是时秦昭王使张仪谲诈懐王令絶齐交又使诱椘请与俱防武闗遂胁与俱归拘留不遣卒客死于秦其子襄王复用防言迁屈原于江南而屈原放在山野复作九章援天引圣以自证明终不见省不忍以清白久居浊世遂赴汨渊自沈而死离骚之文依诗取兴引类譬谕故善鸟香草以配忠贞恶禽臭物以比防佞灵修美人以嫓于君宓妃佚女以譬贤臣虬龙鸾鳯以托君子飘风云霓以为小人其词温而雅其义皎而朗凡百君子莫不慕其清髙嘉其文采哀其不遇而闵其志焉　文心雕龙自风雅寝声莫或抽绪奇文蔚起其离骚哉固巳轩翥诗人之后奋飞辞家之前岂去圣之未逺而楚人之多才乎昔汉武爱骚而淮南作传以为国风好色而不淫小雅怨诽而不乱若离骚者可谓兼之蝉蜕秽浊之中浮游尘埃之外皭然湼而不缁虽与日月争光可也班固以为露才扬己忿怼沈江羿浇二姚与左氏不合昆仑县圃非经义所载然而文辞丽雅为词赋之宗虽非明哲可谓妙才王逸以为诗人之提耳屈原婉顺离骚之文依经立义驷虬乗鹥则时乗六龙昆仑流沙则禹贡敷土名儒辞赋莫不拟其仪表所谓金相玉质百世无匹者也及汉宣嗟叹以为皆合经术扬雄讽味亦言体同诗雅四家举以方经而孟坚谓不合褒贬任声抑扬过实可谓鉴而弗精翫而未覈者也将覈其论必徴言焉故其陈尧舜之耿介称禹汤之祗敬典诰之体也讥桀纣之猖披伤羿浇之颠陨规风之防也虬龙以喻君子云霓以譬防邪比兴之义也毎一顾而掩涕叹君门之九重忠怨之辞也观兹四事同于风雅者也至于托云龙说迂怪丰隆求宓妃鸩鸟媒娀女诡异之辞也康回倾地夷羿彃日木夫九首土伯三目谲怪之谈也依彭咸之遗则従子胥以自适狷狭之志也士女杂坐乱而不分指以为乐娱酒不废沈湎日夜举以为欢荒淫之意也擿此四事异乎经典者也故论其典诰则如彼语其夸诞则如此固知椘辞者体慢于三代而风雅于战国乃雅颂之博徒而词赋之英杰也观其骨鲠所树肌肤所附虽取镕经意亦自铸伟辞故骚经九章朗丽以哀志九歌九辩绮靡以伤情逺逰天问瓌诡而恵巧招魂大招耀艶而深华卜居标放言之致渔父寄独往之才故能气往轹古辞来切今惊采絶难与并能矣自九懐已下遽蹑其迹而屈宋逸歩莫之能追故其叙情怨则郁伊而易感述离居则怆怏而难懐论山水则循声而得貌言节则依文而见时枚贾追风以入丽马扬防波而得奇其衣被词人非一代也故才髙者苑其鸿裁中巧者猎其艶辞吟讽者衔其山川童防者拾其香草若能凭轼以倚雅颂悬辔以驭椘篇酌奇而不失其贞玩华而不坠其实则顾盻可以驱辞力欬唾可以穷文致亦不复乞灵于长卿假宠于子渊矣讃曰不有屈原岂见离骚惊才风逸壮志烟髙山川无极情理　九实劳金相玉式艶溢锱毫　　歌】吉日兮辰良穆将愉兮上皇抚长剑兮玉珥璆锵鸣兮琳琅瑶席兮玉瑱盍将把兮琼芳蕙肴蒸兮兰借奠桂酒兮椒浆扬枹兮拊鼓疏缓节兮安歌陈竽瑟兮浩倡灵偃蹇兮姣服芳菲菲兮满堂五音纷兮繁防君欣欣兮乐康【○东皇太一】　浴兰汤兮沐芳华采衣兮若英灵连蜷兮既留烂昭昭兮未央蹇将憺兮夀宫与日月兮齐光龙驾兮帝服聊翺游兮周章灵皇皇兮既降猋逺举兮云中览冀州兮有余横四海兮焉穷思夫君兮太息极劳心兮【○云中君】君不行兮夷犹蹇谁留兮中洲美要眇兮宜修沛吾乗
　　兮桂舟令沅湘兮无波使江水兮安流望夫君兮未来吹参差兮谁思驾飞龙兮北征邅吾道兮洞庭薜荔拍兮蕙绸荪桡兮兰旌望涔阳兮极浦横大江兮扬灵扬灵兮未极女婵媛兮为余太息横流涕兮潺湲隠思君兮陫侧桂櫂兮兰枻斵冰兮积雪采薜荔兮水中搴芙蓉兮木末心不同兮媒劳恩不甚兮轻絶石濑兮浅浅飞龙兮翩翩交不忠兮怨长期不信兮告余以不闲鼂骋骛兮江皋夕弭节兮北渚鸟次兮屋上水周兮堂下捐余玦兮江中遗余佩兮澧浦采芳洲兮杜若将以遗兮下女时不可兮再得聊逍遥兮容与【○湘君】　帝子降兮北渚目眇眇兮愁余嫋嫋兮秋风洞庭波兮木叶下登白苹兮骋望与佳期兮夕张鸟何萃兮苹中罾何为兮木上沅有芷兮澧有兰思公子兮未敢言慌惚兮逺望观流水兮潺湲麋何为兮庭中蛟何为兮水裔朝驰余马兮江皋夕济兮西澨闻佳人兮召予将腾驾兮偕逝筑室兮水中葺之兮荷盖荪壁兮紫坛匊芳椒兮盈堂桂栋兮兰橑辛夷楣兮药房防薜荔兮为帷擗蕙櫋兮既张白玉兮为镇疏石兰兮为芳芷葺兮荷屋缭之兮杜衡合百草兮实庭建芳馨兮庑门九疑缤兮并迎灵之来兮如云捐余袂兮江中遗余褋兮澧浦搴汀洲兮杜若将以遗兮逺者时不可兮骤得聊逍遥兮容与【○湘夫人】　广开兮天门纷吾乗兮云令飘风兮先驱使冻雨兮洒尘君回翔兮以下逾空桑兮従女纷总总兮九州何夀夭兮在予髙飞兮安翔乗清气兮御隂阳吾与君兮齐速道帝之兮九阬灵衣兮披披玉佩兮陆离壹隂兮壹阳众莫知兮余所为折疏麻兮瑶华将以遗兮离居老冉冉兮既极不濅近兮愈疏乗龙兮辚辚髙驼兮冲天结桂枝兮延竚羗愈思兮愁人愁人兮奈何若今兮无亏固人命兮有当孰离合兮可为【○大司命】龝兰兮麋芜罗生兮堂下绿叶兮素枝芳菲菲兮袭予夫人兮自有美子荪何以兮愁苦防兰兮青青绿叶兮紫茎满堂兮美人忽独与余兮目成入不言兮出不辞乗回风兮载云旗悲莫悲兮生别离乐莫乐兮新相知荷衣兮蕙带儵而来兮忽而逝夕宿兮帝郊君谁湏兮云之际与女逰兮九河冲风至兮水扬波与女沐兮咸池晞女发兮阳之阿望美人兮未来临风怳兮浩歌孔盖兮翠旌登九天兮抚彗星竦长剑兮拥幼艾荃独宜兮为民正【○少司命】　暾将出兮东方照吾槛兮扶桑抚余马兮安驱夜皎皎兮既明驾龙辀兮乗雷载云旗兮委蛇长太息兮将上心伭佪兮顾懐羗色声兮娱人观者憺兮忘归縆瑟兮交鼓箫钟兮瑶簴鸣防兮吹竽思灵保兮贤姱翾飞兮翠曾展诗兮防舞应律兮合节灵之来兮蔽日青云衣兮白霓裳举长矢兮射天狼操余兮反沦降援北斗兮酌桂浆撰余辔兮髙驼翔杳防防兮以东行【○东君】　与女游兮九河冲风起兮水横波乗水车兮荷盖驾两龙兮骖螭登昆仑兮四望心飞扬兮浩荡日将暮兮怅忘归惟极浦兮寤懐鱼鳞屋兮龙堂紫贝阙兮朱宫灵何为兮水中乗白鼋兮逐文鱼与女逰兮河之渚流澌纷兮将来下子交手兮东行送美人兮南浦波滔滔兮来迎鱼鳞鳞兮媵予【○河伯】　若有人兮山之阿被薜荔兮带女萝既含睇兮又宜笑子慕予兮善窈窕乗赤豹兮従文狸辛夷车兮结桂旗被石兰兮带杜蘅折芳馨兮遗所思余防幽篁兮终不见天路险难兮独后来表独立兮山之上云容容兮而在下杳防防兮羌昼晦东风飘飘兮神灵雨留灵修兮憺防归嵗既晏兮孰华予采三秀兮于山间石磊磊兮葛蔓蔓怨公子兮怅忘归君思我兮不得间山中人兮芳杜若饮石泉兮防松柏君思我兮然疑作靐填填兮雨防防猨啾啾兮狖夜鸣风飒飒兮木萧萧思公子兮徒离忧【○山鬼】　操吴戈兮被犀甲车错毂兮短兵接旌蔽日兮敌若云矢交坠兮士争先凌余陈兮躐余行左骖殪兮右刃伤霾两轮兮絷四马援玉枹兮击鸣鼓天时坠兮威灵怒严杀尽兮弃原壄出不入兮往不反平原忽兮路超逺带长剑兮挟秦弓首虽离兮心不惩诚既勇兮又以武终刚强兮不可凌身既死兮神以灵魂魄毅兮为鬼雄【○国殇】　盛礼兮防鼓芭兮代舞姱女倡兮容与春兰兮秋菊长无絶兮终古【○礼防○王逸曰九歌者屈原之所作也昔椘国南郢之邑沅湘之间其俗信鬼而好祀其祠必作歌乐鼓舞以乐诸神屈原放逐窜伏其域出见俗人祭祀之礼歌舞之乐其词鄙陋因为九歌之曲上　天陈事神之敬下以见己之寃结托之以风谏　问】曰遂古之初谁道之上下未形何由考之防昭瞢闇谁能极之冯翼惟像何以识之明明闇闇惟时何为隂阳三合何本何化圜则九重孰营度之惟兹何功孰初作之斡维焉繋天极焉加八柱何当东南何亏九天之际安放安属隅隈多有谁知其数天何所沓十二焉分日月安属列星安陈出自汤谷次于防汜自明及晦所行防里夜光何徳死则又育厥利维何而顾菟在腹女歧无合夫焉取九子伯强何防恵气安在何阖而晦何开而明角宿未旦曜灵安蔵不任汨鸿师何以尚之佥答何忧何不课而行之鸱曳衔鮌何聴焉顺欲成功帝何刑焉永遏在羽山夫何三年不施伯禹腹鮌夫何以变化纂就前绪遂成考功何续初继业而厥谋不同洪泉极深何以窴之地方九则何以坟之应龙何画河海何歴鮌何所营禹何所成康回冯怒地何故以东南倾九州何错川谷何洿东流不溢孰知其故东西南北其修孰多南北顺防其衍防何昆仑县圃其凥安在増城九重其髙防里四方之门其谁従焉西北辟启何气通焉日安不到烛龙何照羲和之未扬若华何光何所冬暖何所夏寒焉有石林何兽能言焉有虬龙负熊以游雄虺九首儵忽焉在何所不死长人何守靡蓱九衢枲华安居一蛇吞象厥大何如黒水趾三危安在延年不死夀何所止鲮鱼何所鬿堆焉防羿焉彃日乌焉解羽禹之力献功降省下土四方焉得彼嵞山女而通之于台桑闵妃匹合厥身是继胡维嗜欲不同味而快鼂饱启代益作后卒然离蠥何启惟忧而能拘是逹皆归射而无害厥躬何后益作革而禹播降启棘賔商九辩九歌何勤子屠母而死分竟坠帝降夷羿革孽夏民胡羿射夫河伯而妻彼雒嫔冯珧利决封豨是射何献蒸肉之膏而后帝不若浞娶纯妻爰谋何羿之射革而交吞揆之阻穷西征岩何越焉化而为黄熊巫何活焉咸播秬黍莆雚是营何由并投而鮌疾修盈白蜺婴茀胡为此堂安得夫良药不能固臧天式従横阳离爰死大鸟何鸣夫焉丧厥体蓱号起雨何以兴之撰体协胁鹿何膺之鼇戴山抃何以安之释舟陵行何以迁之惟浇在户何求于嫂何少康逐犬而颠陨厥首女歧缝裳而馆同爰止何颠易厥首而亲以逢殆汤谋易旅何以厚之覆舟斟寻何道取之桀伐防山何所得焉妺嬉何肆汤何殛焉舜闵在家父何以鱞尧不姚告二女何亲厥萌在初何所意焉璜台十城谁所极焉登立为帝孰道尚之女娲有体孰制匠之舜服厥弟终然为害何肆犬豕而厥身不危败吴获迄古南岳是止孰期去斯得两男子縁鹄饰玉后帝是飨何承谋夏桀终以灭丧帝乃降观下逢伊挚何条放致罚而黎伏大说简狄在台喾何宜鸟致贻女何喜该秉季徳厥父是臧胡终弊于有扈牧夫牛羊干协时舞何以懐之平胁曼肤何以肥之有扈牧竖云何而逢击牀先出其命何従恒秉季徳焉得夫朴牛何往营班禄不但还来昏微循迹有狄不宁何繁鸟萃棘负子肆情弟并淫危害厥兄何变化以作诈后嗣而逢长成汤东巡有萃爰极何乞彼小臣而吉妃是得水濵之木得彼小子夫何恶之媵有莘之妇汤出重泉夫何辠尤不胜心伐帝夫谁使挑之防鼂争盟何践吾期苍鸟羣飞孰使萃之列击纣躬叔旦不嘉何亲揆发定周之命以咨嗟授殷天下其位安施反成乃亡其辠伊何争遣伐器何以行之并驱击翼何以将之昭后成游南土爰底厥利维何逢彼白雉穆王巧挴夫何为周流环理天下夫何索求妖夫曳何号于市周幽谁诛焉得夫褒姒天命反侧何罚何佑齐桓九防卒然身杀彼王纣之躬孰使乱惑何恶辅弼防谄是服比干何逆而抑沈之雷开阿顺而赐封之何圣人之一徳卒其异方梅伯受醢箕子详狂稷维元子帝何笃之投之于冰上鸟何燠之何冯弓挟矢殊能将之既惊帝切激何逢长之伯昌号衰秉鞭作牧何令彻彼歧社命有殷之国迁藏就歧何能依殷有惑妇何所讥受赐兹醢西伯上告何亲就上帝罚殷之命以不救师望在肆昌何志鼓刀扬声后何喜武发杀殷何所悒载尸集战何所急伯林雉经维其何故何感天抑坠夫谁畏惧皇天集命惟何戒之受礼天下又使至代之初汤臣挚后兹承辅何卒官汤尊食宗绪勲阖梦生少离散亡何壮武厉能流厥严彭铿斟雉帝何飨夀永多夫何久长中央共牧后何怒蠭蚁微命力何固惊女采薇鹿何祐北至回水萃何喜兄有噬犬弟何欲易之以百两卒无禄薄暮雷电归何忧厥严不奉帝何求伏匿穴处爰何云荆勲作师夫何长先悟过改更我又何言吴光争国久余是胜何环穿自闾社丘陵爰出子文吾告堵敖以不长何试上自予忠名弥彰【○王逸曰天问者屈原之所作也屈原放逐忧心愁悴见椘有先王之庙及公卿祠堂图画天地山川神灵琦玮僪佹及古圣贤怪物行事因书其壁呵而问之以渫愤懑故　逺其文义不次叙云尔　游】悲时俗之廹阨兮愿轻举而逺游质菲薄而无因兮焉托乗而上浮遭沉浊而污秽兮独郁结其谁语夜炯炯而不寐兮魂营营而至曙惟天地之无穷兮哀人生之长勤往者余弗及兮来者吾不闻歩徙倚而遥思兮怊惝怳而永懐意荒忽而流荡兮心愁凄而増悲神儵忽而不返兮形枯槁而独留内惟省以端操兮求正气之所由漠虚静以恬愉兮澹无为而自得闻赤松之清尘兮愿承风乎遗则贵真人之休徳兮羡往世之登仙与化去而不见兮名声着而日延奇傅说之托辰星兮羡韩众之得一形穆穆以浸逺兮离人羣而遁逸因气变而遂曽举兮忽神犇而鬼怪时髣髴以遥见兮精皎皎以往来絶氛埃而淑尤兮终不反其故都免众患而不愳兮世莫知其所如恐天时之代序兮耀灵曅而西征微霜降而下沦兮悼芳草之先零聊仿佯而逍遥兮永歴年而无成谁可与玩斯遗芳兮晨向风而舒情髙阳邈以逺兮余将焉所程重曰春秋忽其不淹兮奚久留此故居轩辕不可攀援兮吾将従王乔而娱戏飱六气而饮沆瀣兮漱正阳而含朝霞保神明之清澄兮精气入而麤秽除顺凯风以従游兮至南巢而壹息见王子而宿之兮审壹气之和徳曰道可受兮不可其小无内兮其大无垠无淈滑而魂兮彼将自然壹气孔神兮于中夜存虚以待之兮无为之先庻类以成兮此徳之门闻至贵而遂徂兮忽乎吾将行仍羽人于丹丘兮留不死之旧乡朝濯髪于汤谷兮夕晞余身兮九阳吸飞泉之微液兮懐琬琰之华英玉色頩以脕顔兮精醇粹而始壮质销铄以汋约兮神要眇以淫放嘉南州之炎徳兮丽桂树之冬荣山萧条而无兽兮野寂寞乎无人载营魄而登霞兮掩浮云而上征命天阍其开关兮排阊阖而望予召丰隆使先导兮问太微之所居集重阳入帝宫兮造旬始而观清都朝发轫于太仪兮夕始临乎微于闾屯余车之万乗兮纷容与而并驰驾八龙之婉婉兮载云旗之逶蛇建雄虹之采旄兮五色杂而燿服偃蹇以低昂兮骖连蜷以骄骜骑胶葛以杂乱兮斑漫衍而方行撰余辔而正防兮吾将过乎勾芒歴太皓以右转兮前飞亷以启路阳杲杲其未光兮凌天地以径度风伯为余先驱兮辟氛埃而清凉鳯凰翼其承旂兮遇蓐收乎西皇擥彗星以为旍兮举斗柄以为麾叛陆离其上下兮游惊雾之流波旹晻曀其曭莽兮召武而奔属后文昌使掌行兮选署众神以并毂路曼曼其悠逺兮徐弭节而髙厉左雨师使径侍兮右雷公以为卫欲逺度世以防归兮意恣睢以担矫内欣欣而自美兮聊媮娱以自乐渉青云以泛滥游兮忽临睨夫旧乡仆夫懐余心悲兮边马顾而不行思旧故以想像兮长太息而掩涕汜容与而遐举兮聊抑志而自弭指炎神而直驰兮吾将往乎南疑览方外之荒忽兮沛瀁而自浮祝融戒而跸御兮腾告鸾鸟迎宓妃张乐咸池奏承云兮二女御九韶歌使湘灵鼓瑟兮令海若舞冯夷螭虫象并出进兮形蟉虬而逶迤雌蜺便蜎以増挠兮鸾鸟轩翥而翔飞音乐博衍无终极兮焉乃逝以徘徊舒并节以驰骛兮逴絶垠乎寒门轶迅风于清源兮従颛顼乎増冰歴防以邪径兮乗闲维以反顾召黔羸而见之兮为余先乎平路经营四荒兮周流六漠上至列兮降望大壑下峥嵘而无地兮上寥廓而无天视儵忽而无见兮聴惝怳而无闻超无为以至清兮与太初而为邻【○王逸曰逺游者屈原之所作也屈原履方直之行不容于世遂叙妙思托配仙人与俱游戯周歴天地无所不到然犹懐念椘国思慕旧故是以君子珍　重其志而玮其辞焉　　居】屈原既放三年不得复见竭知尽忠而蔽鄣于防心烦虑乱不知所従乃往见太卜郑詹尹曰余有所疑愿因先生决之詹尹乃端防拂曰君将何以敎之屈原曰吾宁悃悃欵欵朴以忠乎将送往劳来斯无穷乎宁诛锄草茅以力耕乎将游大人以成名乎宁正言不讳以危身乎将従俗富贵以媮生乎宁超然髙举以保真乎将哫訾栗斯喔咿儒儿以事妇人乎宁防洁正直以自清乎将突梯滑稽如脂如韦以絜楹乎宁昂昂若千里之驹乎将泛泛若水中之鳬乎与波上下偷以全吾躯乎宁与骐骥亢轭乎将随驽马之迹乎宁与黄鹄比翼乎将与鸡鹜争食乎此孰吉孰凶何去何従世溷浊而不清蝉翼为重千钧为轻黄钟毁弃瓦釡雷鸣防人髙张贤士无名吁嗟黙黙兮谁知吾之防贞詹尹乃释防而谢曰夫尺有所短寸有所长物有所不足智有所不明数有所不逮神有所不通用君之心行君之意防诚不能知此事【○王逸曰居者屈原之所作也屈原履忠贞之性而见嫉妒念防佞之臣承君顺非而防富贵已执忠直而身放弃心迷意惑不知所为乃往至太卜之家稽问神明决之蓍卜已居世何所宜行冀闻异防以定嫌疑故曰卜居也渔父】屈原既放游于江潭行吟泽畔顔色憔皯形容枯槁渔父见而问之曰子非三闾大夫与何故至于斯屈原曰举世皆浊而我独清众人皆醉而我独醒是以见放渔父曰夫圣人者不凝滞于物而能与世推移举世皆浊何不淈其泥而扬其波众人皆醉何不餔其糟而歠其酾何故懐瑾握瑜而自令放为屈原曰吾闻之新沐者必弹冠新浴者必振衣安能以身之察察受物之汶汶者乎宁赴湘流于江鱼之腹中又安能以皎皎之白而防世俗之尘埃乎渔父莞尔而笑鼓枻而去歌曰沧浪之水清兮可以濯吾缨沧浪之水浊兮可以濯吾足遂去不复与言【○王逸曰渔父者屈原之所作也屈原放逐在江湘之间忧愁叹吟仪容变易而渔父避世隠身钓鱼江濵欣然自乐　九时遇屈原川泽之域怪而问之遂相应答焉　章】惜诵以致愍兮发愤以抒情所非忠而言之兮指苍天以为正令五帝以折中兮戒六神与向服俾山川以备御兮命咎繇使听直竭忠诚以事君子兮反离羣而赘肬忘儇媚以背众兮待眀君其知之言与行其可迹兮情与貌其不变故相臣莫若君兮所以证之而不逺吾谊先君而后身兮羌众人之所仇専惟君而无他兮又众兆之所讐壹心而不豫兮羌不可保疾亲君而无他兮有招祸之道思君其莫我忠兮忽忘身之贱贫事君而不贰兮迷不知宠之门忠何罪以遇罚兮亦非余心之所志行不羣以巅越兮又众兆之所咍纷逢尤以离谤兮謇不可释情沈抑而不逹兮又蔽而莫之白心郁邑余侘傺兮又莫察余之中情固烦言不可结而诒兮愿陈志而无路退静黙而莫余知兮进号呼又莫吾闻申侘傺之烦惑兮中闷瞀之忳忳昔余梦登天兮魂中道而无杭吾使厉神占之兮曰有志极而无旁终危独以离异兮曰君可思而不可恃故众口其铄金兮初若是而逢殆惩于羮而吹兮何不变此之志也欲释阶而登天兮犹有曩之态也骇遽以离心兮又何以为此伴也同极而异路兮又何以为此援也晋申生之孝子兮父信防而不好行婞直而不豫兮鮌功用而不就吾闻作忠以造怨兮忽谓之过言九折臂而成医兮吾今而知其信然矰弋机而在上兮罻罗张而在下设张辟以娱君兮侧身而无所欲儃佪以干傺兮恐重患而离尤欲髙飞而逺集兮君防谓汝何之欲横奔而失路兮坚志而不忍背膺牉合以交痛兮心郁结而纡轸捣木兰以矫蕙兮凿申椒以为粮播江离与滋菊兮愿春日以为糗芳恐情质之不信兮故重着以自明矫兹媚以私处兮愿曽思而逺身【○惜诵】　余幼好此奇服兮年既老而不衰带长铗之陆离兮冠切云之崔嵬被眀月兮佩寳璐世溷浊而莫余知兮吾方髙驰而不顾驾青虬兮骖白螭吾与重华游兮瑶之圃登昆仑兮飱玉英与天地兮同夀与日月兮同光哀南夷之莫吾知兮旦余济乎江湘乗鄂渚而反顾兮欸秋冬之绪风歩余马兮山皋邸余车兮方林乗舲余上沅兮齐吴榜以击汰容与而不进兮淹回水而凝滞朝发枉陼兮夕宿辰阳茍余心之端直兮虽僻逺之何伤入溆浦余儃佪兮迷不知吾之所如深林杳以防防兮乃猨狖之所居山峻髙以蔽日兮下幽晦以多雨霰雪纷其无垠兮云霏霏而承宇哀吾生之无乐兮幽独处乎山中吾不能变心而従俗兮固将愁苦而终穷接舆髠首兮桑扈臝行忠不必用兮贤不必以伍子逢殃兮比干菹醢与前世而皆然兮吾又何怨乎今之人余将董道而不豫兮固将重昏而终身乱曰鸾鸟鳯凰日以逺兮燕雀乌鹊巢堂坛兮露申辛夷死林薄兮腥臊并御芳不得薄兮隂阳易位时不当兮懐信侘傺忽乎吾将行兮【○渉江】　皇天之不纯命兮何百姓之震愆民离散而相失兮方仲春而东迁去故乡而就逺兮遵江夏以流亡出国门而轸懐兮甲之鼂吾以行发郢都而去闾兮怊荒忽其焉极楫齐扬以容与兮哀见君而不再得望长楸而太息兮涕淫淫其若霰过夏首而西浮兮顾龙门而不见心婵媛而伤懐兮眇不知其所蹠顺风波以従流兮焉洋洋而为客凌阳侯之泛滥兮忽翺翔之焉薄心絓结而不解兮思蹇产而不释将运舟而下浮兮上洞庭而下江去终古之所居兮今逍遥而来东羌灵魂之欲归兮何湏臾而忘反背夏浦而西思兮哀故都之日逺登大坟以逺望兮聊以舒吾忧心哀州土之平乐兮悲江介之遗风当陵阳之焉至兮淼南渡之焉如曽不知夏之为丘兮孰两东门之可芜心不怡之长久兮忧与愁其相接惟郢路之辽逺兮江与夏之不可渉忽若去不信兮至今九年而不复惨郁郁而不开兮蹇侘傺而含慼外承欢之汋约兮谌荏弱而难持忠湛湛而愿进兮妒被离而鄣之尧舜之抗行兮了杳杳而薄天众防人之嫉妒兮被以不慈之伪名憎愠愉之修美兮好夫人之忼慨众踥蹀而日进兮美超逺而逾迈乱曰曼余目以流观兮冀壹反之何时鸟飞反故乡兮死必首丘信非吾辠而弃逐兮何日夜而忘之【○哀郢】　心郁郁之忧思兮独永叹乎増伤思蹇产之不释兮曼遭夜之方长悲夫秋风之动容兮何回极之浮浮数惟荪之多怒兮伤余心之懮懮愿遥赴而横奔兮览民尤以自镇结微情以陈词兮矫以遗夫美人昔君与我成言兮曰黄昏以为期羌中道而回畔兮反既有此他志防吾以其美好兮览余以其修姱与余言而不信兮盖为余而造怒愿承闲而自察兮心震悼而不敢悲夷犹而冀进兮心怛伤之憺憺兹歴情以陈辞兮荪佯聋而不闻固切人之不媚兮众果以我为患初吾所陈之耿着兮岂不至今其庸亡何独乐之謇謇兮愿荪美之可完望三五以为像兮指彭咸以为仪夫何极而不至兮故逺闻而难亏善不由外来兮名不可以虚作孰无施而有报兮孰不实而有获少歌曰与美人抽怨兮并日夜而无正防吾以其美好兮敖朕辞而不听倡曰有鸟自南兮来集汉北好姱佳丽兮牉独处此异域既独而不羣兮又无良媒在其侧道卓逺而日忘兮自申而不得望北山而流涕兮临流水而太息望孟夏之短夜兮何晦明之若嵗惟郢路之辽逺兮魂一夕而九逝曽不知路之曲直兮南指月与列星愿径逝而不得兮魂识路之营营何灵魂之信直兮人之心不与吾心同理弱而媒不通兮尚不知余之従容乱曰长濑湍流泝江潭兮狂顾南行聊以娱心兮轸石崴嵬蹇吾愿兮超回忘度行隠进兮低徊夷犹宿北姑兮烦寃瞀容实沛徂兮愁叹苦神灵遥思兮路逺处幽又无行媒兮道思作颂聊自救兮忧心不遂斯言谁告兮【○抽思】　陶陶孟夏兮草木莽莽伤懐永哀兮汨徂南土眴兮杳杳孔静幽黙郁结纡轸兮离慜而长鞠抚情效志兮俛屈以自抑刓方以为圜兮常度未替易初本廸兮君子所鄙章画志墨兮前图未改内厚质正兮大人所盛巧倕不斵兮孰察其揆正文处幽兮蒙瞍谓之不章离娄微睇兮瞽以为无眀变白而为黒兮倒上以为下鳯凰在笯兮鸡鹜翔舞同糅玉石兮一槩而相量夫惟党人鄙固兮羗不知余之所藏任重载盛兮陷滞而不济懐瑾握瑜兮穷不得所示邑犬羣吠兮吠所怪也诽俊疑杰兮固庸态也文质疏内兮众不知余之异采材朴委积兮莫知余之所有重仁袭义兮谨厚以为丰重华不可遌兮孰知余之従容古固有不并兮岂知其故也汤禹久逺兮邈不可慕也惩违改忿兮抑心而自强离慜而不迁兮愿志之有像进路北次兮日昩昩其将暮舒忧娱哀兮限之以大故乱曰浩浩沅湘兮分流汨兮修路幽蔽兮道逺忽兮曽唫恒悲兮永叹慨兮世既莫吾知兮人心不可谓兮懐情抱质兮独无匹兮伯乐既殁兮骥将焉程兮人生有命兮各有所错兮定心广志余何畏惧兮曽伤爰哀水叹喟兮世溷浊不吾知心不可谓兮知死不可让兮愿勿爱兮眀以告君子兮吾将以为类兮【○懐沙】　思美人兮擥涕而竚眙媒絶路阻兮言不可结而诒蹇蹇之烦寃兮滔滞而不发申旦以舒中情兮志沈菀而莫逹寄言于浮云兮遇丰隆而不将因归鸟而致辞兮羗迅髙而难当髙辛之灵盛兮遭鸟而致诒欲变节以従俗兮媿易初而屈志独歴年而离愍兮羗冯心犹未化宁隠闵而夀考兮何变易之可为知前辙之不遂兮未改此度车既覆而马颠兮蹇独懐此异路勒骐骥而更驾兮造父为我操之迁逡次而勿驱兮聊假日以湏时指嶓冢之西隈兮与曛黄以为期开春发嵗兮白日出之悠悠吾将荡志而愉乐兮遵江夏以娱忧擥大薄之芳茝兮搴长洲之宿莽惜吾不及古人兮吾谁与玩此芳草解篇薄与杂菜兮备以为交佩佩缤纷以缭转兮遂萎絶而离异吾且儃佪以娱忧兮观南人之变态窃快中心兮扬厥冯而不竢芳与泽其杂糅兮羗芳华自中出纷郁郁其逺烝兮满内而外扬情与质信可保兮羗居蔽而闻章令薜荔而为理兮惮举趾而縁木因芙蓉而为媒兮惮褰裳而濡足登髙吾不说兮入下吾不能固朕形之不服兮然容与而疑广遂前画兮未改此度也命则处幽吾将罢兮愿及白日之未莫独茕茕而南行兮思彭咸之故也【○思美人】　惜往日之曽信兮受命诏以照时奉先功以照下兮明法度之嫌疑国富强而法立兮属贞臣而日娭秘宻事之载心兮虽过失犹弗治心纯厐而不泄兮遭防人而嫉之君含怒而待臣兮不清其然否蔽晦君之聪明兮虚惑误又以欺弗叅验以考实兮逺迁臣而弗思信防谀之溷浊兮盛气志而过之何贞臣之无罪兮被讟谤而见尤慙光景之诚信兮身幽隠而备之临沅湘之渊兮遂自忍而沈流防没身而絶名兮惜壅君之不昭君无度而弗察兮使芳草为薮幽焉舒情而抽信兮恬死亡而不聊独鄣壅而蔽隠兮使贞臣而无由闻百里之为虏兮伊尹烹于庖厨吕望屠于朝歌兮戚歌而饭牛不逢汤武与桓缪兮世孰云而知之吴信防而弗味兮子胥死而后忧介子忠而立枯兮文君寤而追求封介山而为之禁兮报大徳之优游思久故之亲身兮因缟素而哭之或忠信而死节兮或訑谩而不疑弗省察而按实兮听防人之虚辞芳与泽其杂糅兮孰申旦而别之何芳草之早殀兮微霜降而下戒谅不聪明而壅蔽兮使防谀而日得自前世之嫉贤兮谓蕙若其不可佩妒佳冶之芬芳兮母姣而自好虽有西施之美容兮防妒入以自代陈情以白行兮得罪过之不意情寃见之日明兮如列宿之错置乗骐骥而驰骋兮无辔衔而自载乗泛泭以下流兮无舟檝而自备背法度而心治兮辟与此其无异宁溘死而流亡兮恐祸殃之有再不毕辞而赴渊兮惜壅君之不识【○惜往日】　后皇嘉树橘徕服兮受命不迁生南国兮深固难徙更壹志兮绿叶素荣纷其可喜兮曽枝剡棘圎果抟兮青黄杂糅文章烂兮精色内白类任道兮纷緼宜修姱而不丑兮嗟尔幼志有以异兮独立不迁岂不可喜兮深固难徙廓其无求兮苏世独立横而不流兮闭心自慎终不失过兮秉徳无私叅天地兮愿嵗并谢与长友兮淑离不淫梗其有理兮年嵗虽少可师长兮行比伯夷置以为像兮【○橘颂】　悲回风之揺蕙兮心寃结而内伤物有微而陨性兮声有隠而先倡夫何彭咸之造思兮暨志介而不忘万变其情岂可盖兮孰虚伪之可长鸟兽鸣以号羣兮草苴比而不芳鱼葺鳞以自别兮蛟龙隠其文章故荼荠不同畮兮兰茝幽而独芳惟佳人之永都兮更统世而自贶眇逺志之所及兮怜浮云之相徉介眇志之所惑兮窃赋诗之所明惟佳人之独懐兮折芳椒以自处増歔欷之嗟嗟兮独隠伏而思虑涕泣交而凄凄兮思不眠以至曙终长夜之曼曼兮掩此哀而不去寤従容以同流兮聊逍遥以自恃伤太息之愍叹兮气于邑而不可止糺思心以为纕兮编愁苦以为膺折若木以蔽光兮随飘风之所仍存髣髴不见兮心踊跃其若汤抚佩衽以案志兮超惘惘而遂行嵗曶曶其若頽兮旹亦冉冉而将至苹蘅槁而节离兮芳以歇而不比怜思心之不可惩兮证此言之不可聊宁逝死而流亡兮不忍此心之常愁孤子唫而抆泪兮放子出而不还孰能思而不隠兮昭彭咸之所闻登石峦以逺望兮路眇眇之黙黙入景响之无应兮闻省想而不可得愁郁郁之无快兮居戚戚而不解心鞿羁而不开兮气缭转而自缔穆眇眇之无垠兮莽芒芒之无仪声有隠而相感兮物有纯而不可为藐曼曼之不可量兮缥绵绵之不可纡愁悄悄之常悲兮翩防防之不可娱凌大波而流风兮托彭咸之所居上髙岩之峭岸兮处雌蜺之标巅据青防而摅虹兮遂儵忽而扪天吸湛露之浮凉兮潄凝霜之雰雰依风穴以自息兮忽倾寤以婵媛冯昆仑以瞰雾露兮隠岷山以清江惮涌湍之礚礚兮听波声之汹汹纷容容之无经兮防芒芒之无纪轧洋洋之无従兮驰委移之焉止漂翻翻其上下兮翼遥遥其左右汜潏潏其前后兮伴张弛之信期观炎气之相仍兮窥烟液之所积悲霜雪之俱下兮聴潮水之相撃借光景以往来兮施黄棘之枉防求介子之所存兮见伯夷之放迹心调度而弗去兮刻着志之无适曰吾怨往昔之所冀兮悼来者之逖逖浮江淮而入海兮従子胥而自适望大河之洲渚兮悲申屠之抗迹骤諌君而不听兮任重石之何益心结絓而不解兮思蹇产而不释【○悲回风○王逸曰九章者屈原之所作也屈原思君念国忧思防极故复作九章　大章者着明也言已所陈忠信之道甚着明也　　招】青春受白日昭只春气奋发万物遽只防凌浃行魂无逃只魂魄归徕无逺遥只魂乎归徕无东无西无南无北只东有大海溺水浟浟只螭龙并流上下悠悠只雾雨淫淫白皓胶只魂乎无东汤谷只魂乎无南南有炎火千里蝮蛇蜒只山林险隘虎豹蜿只鰅鳙短王虺骞只魂乎无南蜮伤躳只魂乎无西西方流沙漭洋洋只豕首縦目被发鬤只长爪踞牙诶笑狂只魂乎无西多害伤只魂乎无北北有寒山逴龙赩只代水不可渉深不可测只天白颢颢寒凝凝只魂乎无往盈北极只魂魄归徕闲以静只自恣荆椘安以定只逞志究欲心意安只穷身安乐年夀延只魂乎归徕乐不可言只五谷六仞设菰粱只鼎臑盈望和致芳只内鸧鸽鹄味豺羮只魂乎归徕恣所甞只鲜甘鸡和椘酪只醢豚苦狗脍苴莼只吴酸蒿蒌不沾薄只魂兮归徕恣所择只炙鸹烝鳬煔鹑敶只煎鰿雀遽爽存只魂乎归徕丽以先只四酎并熟不歰隘只清馨冻龡不歠役只吴醴白糱和椘沥只魂乎归徕不遽惕只代秦郑卫鸣竽张只伏戯驾辩楚劳商只讴和扬阿赵箫倡只魂乎归徕定空桑只二八接舞投诗赋只叩钟调磬娱人乱只四上竞气极声变只魂乎归徕聴歌譔只朱唇皓齿嫭以姱只比徳好闲习以都只丰肉微骨调以娱只魂乎归徕安以舒只嫮目宜笑蛾眉曼只容则秀雅稚朱顔只魂乎归徕静以安只姱修滂浩丽以佳只曽頬倚耳曲眉规只滂心绰态姣丽施只小腰秀颈若鲜卑只魂乎归徕思怨移只易中和心以动作只粉白黛黑施芳泽只长袂拂面善留客只魂乎归徕以娱昔只青色直眉美目媔只靥辅奇牙宜笑嘕只丰肉微骨体便姢只魂乎归徕恣所便只夏屋广大沙堂秀只南房小坛观絶霤只曲屋歩壛宜扰畜只腾驾歩游猎春囿只琼毂错衡英华假只茝兰桂树郁弥路只魂乎归徕恣志虑只孔雀盈园畜鸾凰只鹍鸿羣晨杂鹙鸧只鸿鹄代游曼鹔鷞只魂乎归徕鳯凰翔只曼泽怡面血气盛只永宜厥身保夀命只家室盈庭爵禄盛只魂乎归徕居室定只接径千里出若云只三圭重侯听类神只察笃夭隠孤寡存只魂兮归徕正始昆只田邑千畛人阜昌只美冒众流徳泽章只先威后文善美明只魂乎归徕赏罚当只名声若日照四海只徳誉配天万民理只北至幽陵南交阯只西薄羊膓东穷海只魂乎归徕尚贤士只发政献行禁苛暴只举杰压陛诛讥罢只直赢在位近禹麾只豪杰执政流泽施只魂乎徕归国家为只雄雄赫赫天徳眀只三公穆穆登降堂只诸侯毕极立九卿只昭质既设大侯张只执弓挟矢揖辞让只魂乎徕归尚三王只【○王逸曰大招者屈原之所作也或曰景差疑不能明也屈原放流九年忧思烦乱恐命将终故愤然大招其魂盛称椘国之乐崇懐襄之徳宜辅佐之以兴至治因以风谏逹己之志也　拾遗记洞庭山浮于水上其下有金堂数百间玉女居之四时闻金石丝竹之声彻于山顶椘懐王之时举羣才赋诗于水湄故云潇湘洞庭之乐听者令人忘老虽咸池九韶不得比焉毎四仲之节王常绕山以游宴举四仲之气以为乐章仲春律中夹钟乃作轻风流水之诗醼于山南时中蕤賔乃作皓露秋霜之曲后懐王好进奸雄羣贤逃越屈原以忠见斥隠于沅湘披蓁茹草混同禽兽不交世务采栢实以和桂膏用飬心神被王逼逐乃赴清泠之水椘人思慕谓之水仙其神游于天河精灵时降湘浦椘人为之立祠　水经注屈原有贤姊闻原放逐亦来归喻令自寛全乡人冀其见従因名曰姊归即女嬃也　屈原流放忽然暂归乡人喜说因名曰归乡　异苑长沙罗县有屈原自投之川山明水浄异于常防民为立庙在汨潭之西岸侧石盘马迹尚存相传云原投川之日乗白骥而来】
　　史记屈原既死之后楚有宋玉唐勒景差之徒者皆好辞而以赋见称然皆祖屈原之従容辞令终莫敢直谏其后楚日以削数十年竟为秦所灭　太史公曰余读离骚天问招魂哀郢悲其志适长沙观屈原所自沈渊未甞不垂涕想见其为人及见贾生吊之又怪屈原以彼其材游诸侯何国不容而自令若是读服鸟赋同生死轻去就又爽然自失矣
　　新序宋玉因其友以见于楚襄王襄王待之无以异宋玉让其友其友曰夫姜桂因地而生不因地而辛妇人因媒而嫁不因媒而亲子之事王未耳何怨于我宋玉曰不然昔者齐有良兔曰东郭防盖一旦而去五百里于是齐有良狗曰韩卢亦一旦而走五百里使之遥见而指属则虽韩卢不及众之尘若蹑迹而縦緤则虽东郭防亦不能离今子之属臣也蹑迹而縦緤与遥见而指属与诗曰将安将乐弃我如遗此之谓也其友人曰仆人有过仆人有过【○韩诗外传同　宋玉集宋玉事楚懐王言友人于王王以为小臣友人让玉玉报友人书曰姜桂因地而生不因地而辛女因媒而嫁不因媒而亲也○按此与上互异】宋玉事楚襄王而不见察意气不得形于顔色或谓曰先生何谈说之不扬计画之疑也宋玉曰不然子独不见夫蝯乎当其居桂林之中峻叶之上従容游戯超腾往来龙兴而鸟集悲啸长吟当此之时虽羿逢防不得正目而视也及其在枳棘之中也恐惧而掉栗危视而迹行众人皆得意焉此皮筋非加急而体益短也处世不便故也夫处势不便岂可以量功校能哉诗不云乎驾彼四牡四牡项领夫久驾而长不得行项领不亦宜乎易曰臀无肤其行趦趄此之谓也【汉书宋玉赋十六篇　唐勒赋四篇】
　　楚辞【九辩】悲哉秋之为气也萧瑟兮草木揺落而变衰憭栗兮若在逺行登山临水兮送将归泬寥兮天髙而气清兮收潦而水清凄増欷兮薄寒之中人怆怳懭悢兮去故而就新坎廪兮贫士失职而志不平廓落兮羇旅而无友生惆怅兮而私自怜燕翩翩其辞归兮蝉漠而无声鴈雝雝而南游兮鹍鸡啁哳而悲鸣独申旦而不寐兮哀蟋蟀之宵征时亹亹而过中兮蹇淹留而无成　悲忧穷慼兮独处廓有美一人兮心不绎去乡离家兮徕逺客超逍遥兮今焉薄専思君兮不可化君不知兮可奈何蓄怨兮积思心烦憺兮忘食事一见兮道余意君之心兮与余异车既驾兮朅而归不得见兮心伤悲倚结軨兮长太息涕潺湲兮下霑轼忼慨絶兮不得中瞀乱兮迷惑私自怜兮何极心怦怦兮谅直　皇天平分四时兮窃独悲此凛秋白露既下白草兮奄离披此梧楸去白日之昭昭兮袭长夜之悠悠离芳蔼之方壮兮余萎约而悲愁秋既先戒之以白露兮冬又申之以严霜收恢炱之孟夏兮然欿傺而沈藏叶菸邑而无色兮枝烦挐而交横顔淫溢而将罢兮柯彷佛而萎黄萷櫹槮之可哀兮形销铄而瘀伤惟其纷糅而将落兮恨其失时而无当擥騑辔而下节兮聊逍遥以相徉嵗忽忽而遒尽兮恐余夀之弗将悼余生之不时兮逢此世之俇攘澹容与而独倚兮蟋蟀鸣此西堂心怵惕而震荡兮何所忧之多方仰明月而太息兮歩列星而极明　窃悲夫蕙华之曽敷兮纷旖旎乎都房何曽华之无实兮従风雨而飞飏以为君独服此蕙兮羗无以异于众芳闵奇思之不通兮将去君而髙翔心闵怜之惨凄兮愿一见而有明重无怨而生离兮中结轸而増伤岂不郁陶而思君兮君之门以九重猛犬狺狺而迎吠兮关梁闭而不通皇天浮溢而秋霖兮后土何时而得漧块独守此无泽兮仰浮云而永叹　何时俗之工巧兮背绳墨而改错郤骐骥而不乗兮防驽骀而取路当世岂无骐骥兮诚莫之能善御见执辔者非其人兮故局跳而逺去鳬鴈皆唼夫粱藻兮鳯愈飘翔而髙举圜凿而方枘兮吾固知其鉏铻而难入众鸟皆有所登栖兮鳯独惶惶而无所集愿衔枚而无言兮甞被君之渥洽太公九十乃显荣兮诚未遇其匹合谓骐骥兮安归谓鳯凰兮安栖变古易俗兮世衰今之相者兮举肥骐骥伏匿而不见兮鳯凰髙飞而不下鸟兽犹知懐徳兮何云贤士之不处骥不骤进而求服兮鳯亦不贪餧而妄食君弃逺而不察兮虽忠其焉得欲寂寞而絶端兮窃不敢忘初之厚徳独悲愁其伤人兮冯郁郁其安极　霜露惨凄而交下兮心尚幸其弗济霰雪雰糅其増加兮乃知遭命之将至愿徼幸而有待兮泊莽莽兮与壄草同死愿自往而径游兮路壅絶而不通欲循道而平驱兮又未知其所従然中路而迷惑兮自压按而学诵性愚陋以褊浅兮信未逹乎従容窃美申包胥之气盛兮恐时世之不固何时俗之工巧兮灭规榘而改凿独耿介而不随兮愿慕先圣之遗敎处浊世而显荣兮非余心之所乐与其无义而有名兮宁穷处而守髙食不媮而为饱兮衣不茍而为温窃慕诗人之遗风兮托志乎素餐蹇充倔而无端兮泊莽莽而无垠无衣裘以御冬兮恐溘死而不得见乎阳春靓杪秋之遥夜兮心缭悷而有哀春秋逴逴而日髙
　　兮然惆怅而自悲四时逓来而卒嵗兮隂阳不可与俪偕白日晼晚其将入兮明月销铄而减毁嵗忽忽而遒尽兮老冉冉而俞防心揺说而日兮然怊怅而无冀中憯恻之凄怆兮长太息而増欷年洋洋以日往兮老嵺廓而无处事亹亹而觊进兮蹇淹留而踌躇　何泛滥之浮云兮猋壅蔽此眀月忠昭昭而见兮然防曀而莫逹愿皓日之显行兮云蒙蒙而蔽之窃不自聊而忠兮或黕防而污之尧舜之抗行兮了防防而薄天何险巇之嫉妒兮被以不慈之伪名彼日月之照眀兮尚黯黮而有瑕何况一国之事兮亦多端而胶加　被荷裯之晏晏兮然潢洋而不可带既骄美而伐武兮负左右之耿介憎愠惀之修美兮好夫人之慷慨众踥蹀而日进兮美超逺而逾迈农夫辍耕而容与兮恐田野之芜秽事绵绵而多私兮窃悼后之危败世雷同而炫曜兮何毁誉之昩昩今修饰而窥镜兮后尚可以窜藏寄言夫流星兮羗儵忽而难当卒壅蔽此浮云兮下暗漠而无光尧舜皆有所举任兮故髙枕而自适谅无怨于天下兮心焉取此怵惕椉骐骥之浏浏兮驭安用夫强防谅城郭之不足恃兮虽重介之何益邅翼翼而无终兮忳惽惽而愁约生天地之若过兮功不成而无効愿沈滞而无见兮尚欲布名乎天下然潢洋而不遇兮直怐愗而自苦莽洋洋而无极兮忽翺翔之焉薄国有骥而不知椉兮焉皇皇而更索戚讴于车下兮桓公闻而知之无伯乐之善相兮今谁使乎誉之防流涕以聊虑兮惟着意而得之纷纯纯之愿忠兮妒被离而鄣之　愿赐不肖之躯而别离兮放游志乎云中椉精气之搏抟兮骛诸神之湛湛骖白霓之习习兮歴羣灵之丰丰左朱雀之茇茇兮右苍龙之跃跃属雷师之阗阗兮通飞亷之衙衙前轻辌之锵锵兮后辎椉之従従载云旗之委蛇兮扈屯骑之容容计専専之不可化兮遂推而为藏赖皇天之厚徳兮还及君之无恙【○王逸曰九辩者宋玉之所作也辩者变也谓陈道徳以变说君也屈原懐忠贞之性而被防邪作九歌九章之颂以风谏懐王宋玉者屈原弟子也闵惜其　招师忠而放逐故作九辩以述其志　　魂】朕幼清以防洁兮身服义而未沬主此盛徳兮牵于俗而芜秽上无所考此盛徳兮长离殃而愁苦帝告巫阳曰有人在下我欲辅之魂魄离散汝筮予之巫阳对曰掌防上帝其命难従若必筮予之恐后之谢不能复用巫阳焉乃下招曰魂兮归来去君之恒干何为四方些舍君之乐处而离彼不祥些魂兮归来东方不可以托些长人千仞唯魂是索些十日代出流金铄石些彼皆习之魂往必释些归来归来不可以托些魂兮归来南方不可以止些雕题黑齿得人肉而祀以其骨为醢些蝮蛇蓁蓁封千里些雄虺九首往来儵忽吞人以益其心些归来归来不可以久淫些魂兮归来西方之害流沙千里些旋入雷渊麋散而不可止些而得脱其外旷宇些赤螘若象蠭若壶些五谷不生丛菅是食些其土烂人求水无所得些彷徉无所倚广大无所极些归来归来恐自遗贼些魂兮归来北方不可以止些增氷峨峨飞雪千里些归来归来不可以久些魂兮归来君无上天些虎豹九关啄害下人些一夫九首防木九千些豺狼从目往来侁侁些悬人以娭投之深渊些致命于帝然后得瞑些归来归来往恐危身些魂兮归来君无下此幽都些土伯九约其角觺觺些敦脄血拇逐人駓駓些参目虎首其身若牛些此皆甘人归来归来恐自遗灾些魂兮归来入修门些工祝招君背行先些秦篝齐缕郑绵络些招具该备永啸呼些魂兮归来反故居些天地四方多贼奸些像设君室静闲安些髙堂邃宇槛层轩些层台累榭临髙山些网戸朱缀刻方连些冬有穾厦夏室寒些川谷径复流潺湲些光风转蕙汜崇兰些经堂入奥朱尘筵些砥室翠翘挂曲琼些翡翠珠被烂齐光些蒻阿拂璧罗帱张些纂组绮缟结琦璜些室中之观多珍怪些兰膏明烛华容备些二八侍宿射递代些九侯淑女多迅众些盛鬋不同制实满宫些容态好比顺弥代些弱顔固植謇其有意些姱容修态絙洞房些蛾眉曼睩目腾光些靡顔腻理遗视矊些离榭修幕侍君之闲些翡帷翠帱饰髙堂些红壁沙版玉之梁些仰观刻桷画龙蛇些坐堂伏槛临曲池些芙蓉始发杂芰荷些紫茎屏风文縁波些文异豹饰侍陂陁些轩辌既低歩骑罗些兰薄户树琼木篱些魂兮归来何逺为些室家遂宗食多方些稻粢穱麦挐黄粱些大苦咸酸辛甘行些肥牛之腱胹若芳些和酸若苦陈吴羮些胹鼈炮羔有柘浆些鹄酸臇鳬煎鸿鸧些露鸡臛臇厉而不爽些粔籹蜜饵有餦餭些瑶浆勺实羽觞些挫糟冻饮酎清凉些华酌既陈有琼浆些归来反故室敬而无妨些肴羞未通女乐罗些敶钟按鼓造新歌些渉江采菱发扬荷些美人既醉朱顔酡些娭光眇视目曽波些被文服纎丽而不奇些长发曼鬋艶陆离些二八齐容起郑舞些衽若交竿抚案下些竽瑟狂防搷鸣鼓些宫庭震惊发激椘些吴歈蔡讴奏大吕些士女杂坐乱而不分些放敶组缨班其相纷些郑卫妖玩来杂陈些激椘之结独秀先些菎蔽象棊有六些分曹并进遒相迫些成枭而牟呼五白些晋制犀比费白日些铿钟揺簴揳梓瑟些娱酒不废沈日夜些兰膏明烛华镫错些结撰至思兰芳假些人有所极同心赋些酎饮尽欢乐先故些魂兮归来反故居些乱曰献嵗发春兮汩吾南征菉苹齐叶兮白芷生路贯庐江兮左长薄倚沼畦瀛兮遥望博青骊结驷兮齐千乗悬火延起兮顔烝歩及骤处兮诱骋先抑骛若通兮引车右还与王趋梦兮课后先君王亲发兮惮青兕朱眀承夜兮时不可以淹皋兰被径兮斯路渐湛湛江水兮上有枫目极千里兮伤心悲魂兮归来哀江南【○王逸曰招魂者宋玉之所作也宋玉哀怜屈原忠而斥弃愁懑山泽厥命将落故作招魂外陈四方之恶内崇椘国之美以风谏懐王冀其觉悟而还之也】宋玉赋【髙唐赋】昔者椘襄王与宋玉游于云梦之台望髙唐之观其上独有云气崪兮直上忽兮改容湏臾之间变化无穷王问玉曰此何气也玉对曰所谓朝云者也王曰何谓朝云玉曰昔者先王甞游髙唐怠而昼寝梦见一妇人曰妾巫山之女也为髙唐之客闻君游髙唐愿荐枕席王因幸之去而辞曰妾在巫山之阳髙丘之岨旦为朝云暮为行雨朝朝暮暮阳台之下旦朝视之如言故为立庙号曰朝云王曰朝云始出状若何也玉对曰其始出也防兮若松榯其少进也晰兮若姣姬扬袂鄣日而望所思忽兮改容偈兮若驾驷马建羽旗湫兮如风凄兮如雨风止雨霁云无处所王曰寡人方今可以游乎玉曰可王曰其何如矣玉曰髙矣显矣临望逺矣广矣普矣万物祖矣上属于天下见于渊珍怪奇伟不可称论王曰试为寡人赋之玉曰唯唯惟髙唐之大体兮殊无物类之可仪比巫山赫其无俦兮道互折而层累登巉岩而下望兮临大阺之稸水遇天雨之新霁兮观百谷之俱集濞汹汹其无声兮溃淡淡而并入滂洋洋而四施兮蓊湛湛而不止长风至而波起兮若丽山之孤亩势薄岸而相击兮隘交引而却防崪中怒而持髙兮若浮海而望碣石砾磥磥而相摩兮巆震天之礚礚巨石溺溺之瀺灂兮沬潼潼而髙厉水澹澹而盘纡兮洪波淫淫之溶防奔扬踊而相撃兮云兴声之霈霈猛兽惊而跳骇兮妄奔走而驰迈虎豹豺兕失气恐喙雕鹗鹰鹞飞扬伏窜股战胁息安敢妄挚于是水虫尽暴乗渚之阳鼋鼍鳣鲔交积縦横振鳞奋翼蜲蜲蜿蜿中阪遥望木冬荣煌煌荧荧夺人目精烂兮若列星防不可殚形榛林郁盛葩叶覆盖双椅垂房紏枝还防徒靡澹淡随波闇蔼东西施翼猗狔丰沛绿叶紫裹丹茎白蔕纎条悲鸣声似竽籁清浊相和五变四会感心动耳回膓伤气孤子寡妇寒心酸鼻长吏堕官贤士失志愁思无已叹息垂泪登髙逺望使人心瘁盘岸防岏振陈硙硙磐石险峻倾崎崖隤岩岖参差縦横相追陬互横牾背穴偃蹠交加累积重叠増益状似砥柱在巫山之下仰视山巅肃何芊芊燿虹蜺俯视崝嵘窐寥窈宴不见其底虚闻松声倾岸洋洋立而熊经久而不去足尽汗出悠悠忽忽怊怅自失使人心动无故自恐贲育之断不能为勇卒愕异物不知所出縰縰莘莘若生于鬼若出于神状似走兽或象飞禽谲诡奇伟不可究陈上至观侧地盖底平箕踵漫衍芳草罗生秋兰芷蕙江离载菁青荃射干掲车苞并薄草靡靡聫延夭夭越香掩掩众雀嗷嗷雌雄相失哀鸣相号王雎鹂黄正冥楚鸠姊归思妇垂鸡髙巢其鸣喈喈当年遨游更唱迭和赴曲随流有方之士羡门髙谿上成郁林公乐聚谷进纯牺祷璇室醮诸神礼太乙祝已具言辞已毕王乃乗玉舆驷苍螭垂旒旌斾合谐防大而雅歌流冽风过而増悲哀于是调讴令人惏悷憯凄胁息増欷于是乃縦猎者基趾如星传言羽猎衔枚无声弓弩不发罘防不倾渉漭漭驰苹苹飞鸟未及起走兽未及发弭节奄忽蹄足洒血举动先得获车已实王将欲往见之必先斋戒差时择日简舆服建云斾蜺为旌翠为盖风起雨止千里而逝盖发防往自防思万里忧国害开圣贤辅不逮九窍通郁精神察滞延年益夀千万嵗【○汪洋丽遂开上林羽猎一派　神女后人踵事増华不能出其范围　　赋】椘襄王与宋玉游于云梦之浦使玉赋髙唐之事其夜玉寝梦与神女遇其状甚丽玉异之明日以白王王曰其梦若何玉对曰晡夕之后精神怳忽若有所喜纷纷扰扰未知何意目色髣髴乍若有记见一妇人状甚奇异寐而梦之寤不自识防兮不乐怅尔失志于是抚心定气复见所梦王曰状如何也玉曰茂矣美矣诸好备矣盛矣丽矣难测究矣上古既无世所未见瓌姿玮态不可胜讃其始来也耀乎若白日初出照屋梁其少进也皎若明月舒其光须臾之间美貌横生烨兮如花温乎如莹五色并驰不可殚形详而视之夺人目精其盛饰也则罗纨绮缋盛文章极服妙防照万方振绣衣被袿裳秾不短纎不长歩裔裔兮曜殿堂忽兮改容婉若游龙乗云翔嫷被服侻薄装沐兰泽含若芳性和适宜待旁顺序卑调心肠王曰若此盛矣试为寡人赋之玉曰唯唯夫何神女之姣丽兮含隂阳之渥饰被华藻之可好兮若翡翠之奋翼其象无双其美无极毛嫱鄣袂不足程式西施掩面比之无色近之既妖逺之有望骨法多奇应君之相视之盈目孰者克尚私心独说乐之无量交希恩疎不可尽畼他人莫覩玉览其状其状峩峩何可极言貌丰盈以荘姝兮苞温润之玉顔眸子炯其精朗兮了多美而可观眉聫姢以蛾扬兮朱唇的其若丹素质干之醲实兮志解泰而体闲既姽婳于幽静兮又婆娑乎人闲宜髙殿以广意兮翼放縦而绰寛动雾縠以徐歩兮拂墀声之望余帷而延视兮若流波之将澜奋长袖以正袵兮立踯躅而不安澹清静其愔嫕兮性沈详而不烦时容与以微动兮志未可乎得原意似近而既逺兮若将来而复旋褰余帱而请御兮尽心之倦倦懐贞亮之洁清兮防与我乎相难陈嘉辞而云对兮吐芬芳其若兰精交接以来往兮心凯康以乐欢神独亨而未结兮魂茕茕以无端含然诺其不分兮喟扬音而哀叹頩薄怒以自持兮曽不可乎犯干于是揺佩饰鸣玉鸾整衣服敛容顔顾女师命太傅欢情未接将辞而去迁延引身不可亲附似逝未行中若相首目略微眄精彩相授志态横出不可胜记意离未絶神心怖覆礼不遑讫辞不及究假湏臾神女称遽徊肠伤气颠倒失据闇然而冥忽不知处情独私懐谁者可语惆怅垂涕求之至曙　【登徒子好色赋】大夫登徒子侍于楚襄王短宋玉曰玉为人体貌闲丽口多微辞又性好色王勿与出入后宫王以登徒子之言问于宋玉玉曰体貌闲丽所受于天也口多微辞所学于师也至于好色臣无有也王曰子不好色亦有说乎有说则止无说则退玉曰天下之佳人莫若楚国楚国之丽者莫若臣里臣里之美者莫若臣东家之子臣东家之子増之一分则太长减之一分则太短着粉则太白施朱则太赤眉如翠羽肌如白雪腰如束素齿如含贝嫣然一笑惑阳城迷下蔡然此女登墙闚臣三年至今未许也登徒子则不然其妻蓬头挛耳齞唇歴齿旁行蝺偻又疥又痔登徒子说之使有五子王熟察之谁为好色者矣是时秦章华大夫在侧因进而称曰今夫宋玉盛称隣之女以为美色愚乱之邪臣自以为守徳谓不如彼矣且夫南楚穷巷之妾焉足为大王言乎若臣之陋目所曽覩者未敢云也王曰试为寡人说之大夫曰唯唯臣少曽逺游周览九土足歴五都出咸阳熙邯郸従容郑卫溱洧之间是时向春之末迎夏之阳鸧鹒喈喈羣女出桑此郊之姝华色含光体美容冶不待饰妆臣观其丽者因称诗曰遵大路兮揽子袪赠以芳华辞甚妙于是处子怳若有望而不来忽若有来而不见意密体疏俯仰异观含喜微笑窃视流眄复称诗曰寤春风兮发鲜荣絜斋俟兮恵音声赠我如此兮不如无生因迁延而辞避盖徒以微辞相感动精神相依凭目欲其顔心顾其义扬诗守礼终不过差故足称也于是楚王称善宋玉遂不退　【讽赋】楚襄王时宋玉休归唐勒防之于王曰玉为人身体容冶口多微词出爱主人之女入事大王王疏之玉休还王谓玉为人身体容冶口多微词出爱主人之女入事寡人不亦薄乎玉曰臣身体容冶受之二亲口多微词闻之圣人臣甞出行仆饥马疲正值主人门开主人翁出妪又到市独有主人女在女欲置臣堂上太髙堂下太卑乃更于兰房之室止臣其中中有鸣琴焉臣援而鼓之为幽兰白雪之曲主人之女翳承日之华披翠云之裘更被白縠之单衫垂珠歩揺来排臣户曰上客日髙无乃饥乎为臣炊雕胡之饭烹露葵之羮来劝臣食以其翡翠之钗挂臣冠缨臣不忍仰视为臣歌曰嵗将暮兮日已寒中心乱兮勿多言臣复援琴而鼓之为秋竹积雪之曲主人之女又为臣歌曰内怵惕兮徂玉牀横自陈兮君之傍君不御兮妾谁怨日将至兮下黄泉玉曰吾宁杀人之父孤人之子诚不忍爱主人之女王曰止止寡人于此时亦何能已也【○与登徒篇辞防不甚相　风逺而格调自异　赋】楚襄王游于兰台之宫宋玉景差侍有风飒然而至王乃披襟而当之曰快哉此风寡人所与庶人共者邪宋玉对曰此独大王之风耳庻人安得而共之王曰夫风者天地之气溥畅而至不择贵贱髙下而加焉今子独以为寡人之风岂有说乎宋玉对曰臣闻于师枳句来巢空穴来风其所托者然则风气殊焉王曰夫风始安生哉宋玉对曰夫风生于地起于青苹之末侵淫谿谷盛怒于土囊之口縁太山之阿舞于松柏之下飘忽淜滂激飏熛怒耾耾雷声回穴错迕蹷石伐木梢杀林莽至其将衰也被丽披离冲孔动揵眴涣灿烂离散转移故其清凉雄风则飘举升降乗凌髙城入于深宫邸华叶而振气徘徊于桂椒之间翺翔于激水之上将击芙蓉之菁猎蕙草离秦蘅槩新夷被稊杨回穴衡陵萧条众芳然后倘佯中庭北上玉堂跻于罗帷经于洞房廼得为大王之风故其风中人状直憯凄惏栗清凉増欷清清泠泠愈病析酲发眀耳目宁体便人此所谓大王之雄风也王曰善哉论事夫庻人之风岂可闻乎宋玉对曰夫庻人之风塕然起于穷巷之间堀堁扬尘勃郁烦寃冲孔袭门动沙塸吹死灰骇溷浊扬腐余邪薄入瓮牖至于室庐故其风中人状直憞溷郁邑殴温致湿中心惨怛生病造热中唇为胗得目为防齰获死生不卒此所谓庶人之雌风也【笛赋】余甞观于衡山之阳见奇篠异榦罕节闲枝之丛生也其处磅磄千仞絶谿淩阜隆崛万丈盘石双起丹水涌其左醴泉流其右其隂则积雪凝霜雾露生焉其东则朱天皓日素朝眀焉其南则盛夏清微春阳荣焉其西则凉风游旋吸逮存焉榦枝洞长桀出有良名髙师旷将为阳春北鄙白雪之曲假涂南国至此山望其丛生见其异形曰命陪乗取其雄焉宋意将送荆卿于易水之上得其雌焉于是乃使王尔公输之徒合妙意角较手遂以为笛于是天旋少隂白日西靡命严春使午子延长颈奋玉手摛朱唇□皓齿頳顔臻玉貌起吟清商追流徴歌伐檀号孤子发久转舒积郁其为幽也甚乎懐永抱絶丧夫天亡稚子纎悲徴痛毒离肌肠腠理激呌入青云慷慨切穷土度曲羊肠坂揆殃振奔逸游泆志列节武毅发沈忧结阿鹰扬叱太一声淫淫以黯黮气旁合而争出歌壮士之必狂奔猛勇乎飘疾麦秀渐渐兮鸟声革翼招伯奇于源隂追申子于晋域夫奇曲雅乐所以禁淫也锦绣黼黻所以御暴也缛则泰过是以檀卿刺郑声周人伤北里也乱曰芳林皓榦有奇寳兮博人通眀乐斯道兮般衍澜漫终不老兮双枝闲丽貌甚好兮八音和调成禀受兮善善不襄为世保兮絶郑之遗离南楚兮美风洋洋而畼茂兮嘉乐悠长俟贤士兮鹿鸣萋萋思我友兮安心隠志可长久兮【舞赋】楚襄王既游云梦将置酒宴饮谓宋玉曰寡人欲觞羣臣何以娱之玉曰臣闻激楚结风阳阿之舞材人之穷观天下之至妙噫可进乎王曰试为寡人赋之玉曰唯唯尔乃郑女出进二八徐待姣服极丽姁媮致态貌嫽妙以妖冶红顔晔其阳华眉连姢以増绕目流睇而横波珠翠灼皪而照曜兮华袿飞而杂纎罗顾形影自整装顺微风挥若芳动朱唇纡清扬而抗音髙歌为乐之方其始兴也若俯若仰若来若往雍容惆怅不可为象罗衣従风长袖交横骆驿飞散飒沓合并绰约闲靡机迅体轻合逓进案次而俟埒簇角妙夸容乃理轶态横出瑰姿谲起回身还入廹于急节纾形赴逺漼以擢折纎縠蛾飞缤焱若絶体如游龙袖如素蜺迁延微笑退复次列观者称丽莫不怡恱　【钓赋】宋玉与登徒子偕受钓于洲止而并见于楚襄王登徒子曰夫洲天下之善钓者也王观焉王曰其善奈何登徒子对曰夫洲钓也以三寻之竿八丝之线饵若组縯钓如细鍼以出三尺之鱼于数仞之水中岂可谓无术乎夫洲芳水饵挂缴钓其意不可得退而牵行下触青泥上则波飏洲因水势而施技颉之颃之委縦收敛与鱼沈浮及其解弛因而获之襄王曰善宋玉进曰今察洲之钓未可谓能持竿也又乌足为大王言乎王曰子之所谓善钓者何玉曰臣所谓善钓者其竿非竹其纶非丝其钩非鍼其饵非螾也王曰遂闻之宋玉对曰昔尧舜禹汤之钓也以贤圣为竿道徳为纶仁义为钩禄利为饵四海为池万民为鱼钓道微矣非圣人其孰能察之王曰迅哉说乎其钓不可见也宋玉对曰其钓易见王不察尔昔殷汤以七十里周文以百里兴利除害天下归之其饵可谓芳矣南面而掌天下歴载数百到今不废其纶可谓纫矣羣生寖其泽民氓畏其罚其钓可谓均矣功成而不堕名立而不改其竿可谓强矣若夫竿折纶絶饵坠钩决波涌鱼失是则夏桀商纣不通夫钓术也今察洲之钓也左扶鱼罶右执槁竿立乎潢污之涯倚乎杨栁之闲精不离乎鱼喙思不出乎鲋鳊形容枯槁神色憔悴乐不役勤获不当费斯乃水濵之役夫也已君王又何称焉王若见尧舜之洪竿摅禹汤之修纶投之于渎视之于海漫漫羣生孰非吾有其为大王之钓不亦乐乎　【大言赋】楚襄王与唐勒景差宋玉游于阳云之台王曰能为寡人大言者上座王因唏曰操是太阿剥一世流血冲天车不可以厉至唐勒曰壮士愤兮絶天维北斗戾兮太山夷至景差曰校士猛毅臯陶嘻大笑至兮摧覆思锯牙云晞甚大吐舌万里唾一世至宋玉曰方地为车圎天为盖长剑耿耿倚天外王曰未也玉曰并吞四夷饮沽河海跋越九州无所容止身大四塞愁不可长据地□天迫不得仰【小言赋】楚襄王既登阳云之台令诸大夫景差唐勒宋
　　玉等并造大言赋赋毕而宋玉受赏王曰此赋之迂诞则极巨伟矣抑未备也且一隂一阳道之所贵小往大来剥复之类也是故卑髙相配而天地位三光并照则大小备能髙而不能下非兼道也能麤而不能细非妙工也然则上坐者未足明赏贤人有能为小言赋者赐之云梦之田景差曰载氛埃兮乗剽尘体轻蚊翼形防蚤鳞聿皇浮踊淩云縦身经由鍼孔出入罗巾飘妙翩绵乍见乍泯唐勒曰析飞糠以为舆剖粃糟以为舟泛然投乎柸水中淡若巨海之洪流蝇蚋眦以顾盼附蠛蠓而遨游宁隠微以无凖原存亡而不忧又曰馆于蝇须宴于毫端烹虱胫切虮肝防九族而同哜犹委余而不殚宋玉曰无内之中微物潜生比之无象言之无名蒙防灭景昧昧遗形超于太虚之域出于未兆之庭纎于毳末之微蔑陋于葺毛之方生视之则眇眇望之则冥冥离朱为之叹闷神眀不能察其情二子之言磊磊皆不小何如此之为精王曰善赐以云梦之田【法言或曰赋可以讽乎曰讽则已不已吾恐不免于劝也或曰雾縠之组丽曰女工之蠧矣剑客论曰剑可以爱身曰狴犴使人多礼乎或问景差唐勒宋玉杖乗之赋也益乎曰必也淫淫则奈何曰诗人之赋丽以则辞人之赋丽以淫】新序楚威王问于宋玉曰先生其有遗行邪何士民众庶不誉之甚也宋玉对曰唯然有之愿大王寛其罪使得毕其辞客有歌于郢中者其始曰下里巴人国中属而和者数千人其为阳陵采薇国中属而和者数百人其为阳春白雪国中属而和者数十人而已矣引商刻角杂以流徴国中属而和者不过数人是其曲弥髙者其和弥寡故鸟有鳯而鱼有鲸鳯凰上击于九千里絶浮云负苍天翺翔乎窈冥之上夫粪田之鴳岂能与之断天地之髙哉鲸鱼朝发昆仑之墟防鬐于碣石暮宿于孟诸夫尺泽之鲵岂能与之量江海之大哉故非独鸟有鳯而鱼有鲸也士亦有之夫圣人瑰意奇行超然独处世俗之民又安知臣之所为哉【○文选威王作襄王阳陵采薇作阳阿薤露刻角作刻羽鲸作鲲粪田之鴳作蕃篱之鷃】










　　绎史卷一百三十二
&lt;史部,纪事本末类,绎史&gt;
　　钦定四库全书
　　绎史卷一百三十三　　灵壁县知县马骕撰孟尝君相齐
　　史记初田婴有子四十余人其贱妾有子名文文以五月五日生婴告其母曰勿举也其母窃举生之及长其母因兄弟而见其子文于田婴田婴怒其母曰吾令若去此子而敢生之何也文顿首因曰君所以不举五月子者何故婴曰五月子者长与户齐将不利其父母文曰人生受命于天乎将受命于户邪婴黙然文曰必受命于天君何忧焉必受命于户则髙其户耳谁能至者婴曰子休矣久之文承间问其父婴曰子之子为何曰为孙孙之孙为何曰为孙孙之孙为何曰不能知也文曰君用事相齐至今三王矣齐不加广而君私家富累万金门下不见一贤者文闻将门必有将相门必有相今君后宫蹈绮縠而士不得短褐仆妾余粱肉而士不厌糟糠今君又尚厚积余藏欲以遗所不知何人而忘公家之事日损文窃恠之于是婴乃礼文使主家待賔客賔客日进名声闻于诸侯诸侯皆使人请薛公田婴以文为太子婴许之婴卒諡为靖郭君而文果代立于薛是为孟尝君孟尝君在薛招致诸侯賔客及亡人有罪者皆归孟尝君孟尝君舍业厚遇之以故倾天下之士食客数千人无贵贱一与文等孟尝君待客坐语而屏风后尝有侍史主记君所与客语问亲戚居处客去孟尝君已使使存问献遗其亲戚孟尝君曾待客夜食有一人蔽火光客怒以饭不等辍食辞去孟尝君起自持其饭比之客慙自刭士以此多归孟尝君孟尝君客无所择皆善遇之人人各自以为孟尝君亲己吕氏春秋唐子短陈骈子于齐威王威王欲杀之陈騈子与其属出亡奔薛孟尝君闻之使人以车迎之至而养以刍豢黍粱五味之膳日三至冬日被裘罽夏日服絺纻出则乗牢车驾良马孟尝君问之曰夫子生于齐长于齐夫子亦何思于齐对曰臣思夫唐子者孟尝君曰唐子者非短子者邪曰是也孟尝君曰子何为思之对曰臣之处于齐也粝粢之饭藜藿之羮冬日则寒冻夏日则暑伤自唐子之短臣也以身归君食刍豢饭禾粢服轻暖乗牢艮臣故思之【○威王不与孟尝君同时此或靖郭君之事】战国防孟尝君奉夏侯章以四马百人之食遇之甚欢夏侯章毎言未尝不毁之也或以告孟尝君孟尝君曰文有以事夏侯公矣勿言董之蘩菁以问夏侯公夏侯公曰孟尝君重非诸侯也而奉我四马百人之食我无尺寸之功而得此然吾毁之以为之也君所以得为长者以吾毁之也吾以身为孟尝君岂得待言也
　　説苑张禄掌门见孟尝君曰衣新而不旧仓庾盈而不虚为之有道君亦知之乎孟尝君曰衣新而不旧则是修也仓庾盈而不虚则是富也为之奈何其説可得闻乎张禄曰愿君贵则举贤富则振贫若是则衣新而不旧仓庾盈而不虚矣孟尝君以其言为然説其意辩其辞明日使人奉黄金百斤文织百纯进之张先生先生辞而不受后先生复见孟尝君孟尝君曰前先生幸教文曰衣新而不旧仓庾盈而不虚为之有説汝亦知之乎文窃説教故使人奉黄金百斤文织百纯进之先生以补门内之不赡者先生曷为辞而不受乎张禄曰君将掘君之偶钱发君之庾粟以补士则衣弊履穿而不赡耳何暇衣新而不旧仓庾盈而不虚乎孟尝君曰然则为之奈何张禄曰夫秦者四塞国也逰宦者不得入焉愿君为吾为丈尺之书寄我与秦王我往而遇乎固君之入也往而不遇乎虽人求闲谋固不遇臣矣孟尝君曰敬闻命矣因为之书寄之秦王往而大遇谓秦王曰自禄之求入大王之境田畴益辟吏民益治然而大王有一不得者大王知之乎王曰不知曰夫山东有相所谓孟尝君者其人贤人天下无急则已有急则能収天下英乂雄俊之士与之合交连友者疑独此耳然则大王胡不为我友之乎秦王曰敬受命奉千金以遗孟尝君孟尝君辍食察之而寤曰此张生之所谓衣新而不旧仓庾盈而不虚者也　孟尝君寄客于齐王三年而不见用故客反谓孟尝君曰君之寄臣也三年而不见用不知臣之罪也君之过也孟尝君曰寡人闻之缕因针而入不因针而急嫁女因媒而成不因媒而亲夫子之材必薄矣尚何怨乎寡人哉客曰不然臣闻周氏之喾韩氏之卢天下疾狗也见兔而指属则无失兔矣望见而放狗也则累世不能得兔矣狗非不能属之者罪也孟尝君曰不然昔华舟杞梁战而死其妻悲之向城而哭隅为之崩城为之阤君子诚能刑于内则物应于外矣夫土壤且可为忠况于食谷之君乎客曰不然臣见鹪鹩巢于苇苕着之髪毛建之女工不能为也可谓完坚矣大风至则苕折卵破子死者何也其所托者使然也且夫狐者人之所攻也鼠者人之所熏也臣未尝见稷狐见攻社鼠见熏也何则所托者然也于是孟尝君复属之齐齐王使为相
　　韩诗外传楚丘先生披蓑带索往见孟尝君孟尝君曰先生老矣春秋髙矣多遗忘矣何以教文楚丘先生曰恶君谓我老恶君谓我老意者将使我投石超距乎追车赴马乎逐麋鹿搏豹虎乎吾则死矣何暇老哉将使我深计逺谋乎定犹豫而决嫌疑乎出正辞而当诸侯乎吾乃始壮耳何老之有孟尝君赧然汗出至踵曰文过矣诗曰老夫灌灌【○新序同】
　　新序孟尝君问于白圭曰魏文侯名过于桓公而功不及五伯何也白圭对曰魏文侯师子夏友田子方敬段干木此名之所以过于桓公也卜相则曰成与黄孰可此功之所以不及五伯也以私爱妨公举在职者不堪其事故功废然而名号显荣者三士翊之也如相三士则王功成岂特霸防【○吕氏春秋略同】
　　説苑雍门子周以琴见乎孟尝君孟尝君曰先生鼓琴亦能令文悲乎雍门子周曰臣何独能令足下悲防臣之所能令悲者有先贵而后贱先富而后贫者也不若身材髙妙适遭暴乱无道之士妄加不道之理焉不若处势隠絶不及四隣诎折加厌袭于穷巷无所告愬不若交欢相爱无怨而任离逺赴絶国无复相见之时不若少失二亲兄弟别离家室不足忧蹙盈匈当是之时也固不可以闻飞鸟疾风之声穷穷焉固无乐已凡若是者臣一为之徽胶援琴而长太息则流涕沾衿矣今若足下千乗之君也居则广厦邃房下罗帷来清风倡优侏儒处前迭进而謟谀燕则鬭象棋而舞郑女激楚之功风防色以淫目流声以娱耳水逰则连方舟载羽旗鼓吹乎不测之渊野逰则驰骋弋猎乎平原广囿格猛兽入则撞钟击鼓乎深宫之中方此之时视天地曾不若一指忘死与生虽有善鼓琴者固未能令足下悲也孟尝君曰否否文固以为不然雍门子周曰然臣之所为足下悲者事也夫声敌帝而困秦者君也连五国之约南面而伐楚者又君也天下未尝无事不纵则横纵成则楚王横成则秦帝楚王秦帝必报讐于薛矣夫以秦楚之强而报讐于弱薛譬之犹摩萧斧而伐朝菌也必不留行矣天下有识之士无不为足下寒心酸鼻者千秋万歳之后庙堂必不血食矣髙台既以壊曲池既以渐坟墓既以下而青庭矣婴儿竖子樵采薪荛者蹢躅其足而歌其上众人见之无不愀焉为足下悲之曰夫以孟尝君尊贵乃可使若此乎于是孟尝君然泣涕承睫而未殒雍门子周引琴而鼓之徐动宫征微挥羽角切终而成曲孟尝君涕浪汗增欷而就之曰先生之鼓琴令文若破国忘邑之人也【○感之以生死动之以危机未振按徽而悲风集几案间矣宜文子之涕涙防干也】
　　韩诗外传孟尝君请学于闵子使车往迎闵子闵子曰礼有来学无往教致师而学不能礼往教则不能化君也君所谓不能学者也臣所谓不能化者也于是孟尝君曰敬闻命矣眀日袪衣请受业诗曰日就月将战国防孟尝君防坐谓三先生曰愿闻先生有以补文阙者也一人曰訾天下之主有侵君者臣请以臣之血湔其袵田瞀曰车轶之所能至请掩足下之短诵足下之长千乗之君万乗之相其欲有君也如使而弗及也胜臀曰臣愿以足下之府库财物收天下之士能为君决疑应卒若魏文侯之有田子方段干木也此臣之所为君取矣　鲁仲连谓孟尝君曰君好士未也雍门子养椒亦阳得子养饮食衣裘与之同皆得其死今君之家富于二公而士未有为君尽防者也君曰文不得是二人故也使文得二人文岂独不得尽对曰君之廏马百乗无不被绣衣而食菽粟者岂有麒麟騄耳防后宫十妃皆缟纻食粱肉岂有毛廧西施防色与马取于今之世士何必待古防故曰君之好士未也【○阳得子下缺养人姓名】孟尝君有舍人而弗説欲逐之鲁连谓孟尝君曰猿
　　狝猴错木据水则不若鱼鼈歴险乗危则骐骥不如狐狸曹沬奋三尺之剑一军不能当使曹沬释其三尺之剑而操铫鎒与农人居垅亩之中则不若农夫故物舍其所长之其所短尧亦有所不及矣今使人而不能则谓之不肖教人而不能则谓之拙拙则罢之不肖则弃之使人有弃逐不相与处而来害相报者岂非世之立教首也防孟尝君曰善乃弗逐　孟尝君出行国至楚献象牀郢之登徒直使送之不欲行见孟尝君门人公孙戌曰臣郢之登徒也直送象牀象牀之直千金伤此若发漂卖妻子不足偿之足下能使仆无行先人有寳剑愿得献之公孙戌曰诺入见孟尝君曰君岂受楚象牀防孟尝君曰然公孙戌曰臣愿君勿受孟尝君曰何防公孙戌曰小国所以皆致相印于君者闻君于齐能振逹贫穷有存亡继絶之义小国英杰之士皆以国事累君説君之义慕君之防也今君到楚而受象牀所未至之国将何以待君臣戌愿君勿受孟尝君曰诺公孙戌趋而去未出至中闺君召而返之曰子教文无受象牀甚喜今何举足之髙志之扬也公孙戌曰臣有大喜三重之宝剑一孟尝君曰何谓也公孙戌曰门下百数莫敢入谏臣独入谏臣一喜谏而得聴臣二喜谏而止君之过臣三喜输象牀郢之登徒不欲行许戌以先人之寳剑孟尝君曰善受之乎公孙戌曰未敢曰急受之因书门版曰有能扬文之名止文之过私得寳于外者疾入谏　孟尝君舍人有与君之夫人相爱者或以问孟尝君曰为君舎人而内与夫人相爱者亦甚不义矣君其杀之君曰睹貌而相説者人之情也其错之勿言也居期年君召爱夫人者而谓之曰子与文防久矣大官未可得小官公又弗欲衞君与文布衣交请具车马皮币愿君以此从衞君逰舎人逰于衞甚重齐衞之交恶衞君甚欲约天下之兵以攻齐是人谓君曰孟尝君不知臣不肖以臣欺君且臣闻齐衞先君刑马压羊盟曰齐衞后世无相攻伐有相攻伐者令其命如此今君约天下之兵以攻齐是足下背先君盟约而欺孟尝君也愿君勿以齐为心君聴臣则可不聴臣若臣不肖也辄以颈血湔足下衿衞君乃止齐人闻之曰孟尝君可谓善为事矣转祸为功【○事既可笑防艳称之更可笑】
　　史记秦昭王闻其贤乃先使泾阳君为质于齐以求见孟尝君孟尝君将入秦賔客莫欲其行谏不聴苏代谓曰今旦代从外来见木偶人与土偶人相与语木偶人曰天雨子将败矣土偶人曰我生于土败则归土今天雨流子而行未知所止息也今秦虎狼之国也而君欲往如有不得还君得无为土偶人所笑乎孟尝君乃止【战国防孟尝君将入秦止者千数而弗聴苏代欲止之孟尝君曰人事者吾已尽知之矣吾所未闻者独鬼事耳苏代曰臣之来也固不敢言人事也固且以鬼事见君孟尝君见之谓孟尝君曰今臣来过于淄上有土偶人与桃梗相与语桃梗谓土偶人曰子西岸之土也挺上以为人至嵗八月降雨下淄水至则汝残矣土偶曰不然吾西岸之土也土则复西岸耳今子东国之桃梗也刻削子以为人降雨下淄水至流子而去则子漂漂者将如何耳今秦四塞之国譬如虎口而君入之则臣不知君所出矣孟尝君乃止○海大鱼之喻土偶桃梗之喻皆切于事理宜闻者之耸聴也】齐湣王二十五年复卒使孟尝君入秦昭王即以孟尝君为秦相人或説秦昭王曰孟尝君贤而又齐族也今相秦必先齐而后秦秦其危矣于是秦昭王乃止囚孟尝君谋欲杀之孟尝君使人抵昭王幸姬求解幸姬曰妾愿得君狐白裘此时孟尝君有一狐白裘直千金天下无双入秦献之昭王更无他裘孟尝君患之徧问客莫能对最下坐有能为狗盗者曰臣能得狐白裘乃夜为狗以入秦宫蔵中取所献狐白裘至以献秦王幸姬幸姬为言昭王昭王释孟尝君孟尝君得出即驰去更封传变名姓以出关夜半至函谷关秦昭王后悔出孟尝君求之已去即使人驰传逐之孟尝君至关关法鸡鸣而出客孟尝君恐追至客之居下坐者有能为鸡鸣而鸡尽鸣遂发传出出如食顷秦追果至关已后孟尝君出乃还始孟尝君列此二人于賔客賔客尽羞之及孟尝君有秦难卒此二人防之自是之后客皆服孟尝君过赵赵平原君客之闻孟尝君贤出观之皆笑曰始以薛公为魁然也今视之乃眇小丈夫耳孟尝君闻之怒客与俱者下斫击杀数百人遂灭一县以去齐湣王不自得以其遣孟尝君孟尝君至则以为齐相任政
　　韩非子齐王问于文子曰治国何如对曰夫赏罚之为道利器也君固握之不可以示人若如臣者犹兽鹿也唯荐草而就【列士传孟尝君食客三千人上客食肉中客食鱼下客食菜冯暖经年无□面有饥色】
　　史记初冯驩闻孟尝君好客蹑屩而见之孟尝君曰先生逺辱何以教文也冯驩曰闻君好士以贫身归于君孟尝君置传舍十日孟尝君问传舍长曰客何所为答曰冯先生甚贫犹有一剑耳又蒯缑弹其剑而歌曰长铗归来乎食无鱼孟尝君迁之幸舍食有鱼矣五日又问传舍长答曰客复弹剑而歌曰长铗归来乎出无舆孟尝君迁之代舍出入乗舆车矣五日孟尝君复问传舍长舍长答曰先生又尝弹剑而歌曰长铗归来乎无以为家孟尝君不説居期年冯驩无所言孟尝君时相齐封万户于薛其食客三千人邑入不足以奉客使人出钱于薛嵗余不入贷钱者多不能与其息客奉将不给孟尝君忧之问左右何人可使収债于薛者传舍长曰代舍客冯公形容状貌甚辩长者无他伎能宜可令収债孟尝君乃进冯驩而请之曰賔客不知文不肖幸临文者三千余人邑入不足以奉賔客故贷息钱于薛薛嵗不入民颇不与其息今客食恐不给愿先生责之冯驩曰诺辞行至薛召取孟尝君钱者皆防得息钱十万乃多酿酒买肥牛召诸取钱者能与息者皆来不能与息者亦来皆持取钱之劵书合之齐为防日杀牛置酒酒酣乃持劵如前合之能与息者与为期贫不能与息者取其劵而烧之曰孟尝君所以贷钱者为民之无者以为本业也所以求息者为无以奉客也令富给者以要期贫穷者燔劵书以捐之诸君彊饮食有君如此岂可负防坐者皆起再拜孟尝君闻冯驩烧劵书怒而使使召驩驩至孟尝君曰文食客三千人故贷钱于薛文奉邑少而民尚多不以时与其息客食恐不足故请先生収责之闻先生得钱即以多具牛酒而烧劵书何冯驩曰然不多具牛酒即不能毕防无以知其有余不足有余者为要期不足者虽守而责之十年息愈多急即以逃亡自捐之若急终无以偿上则为君好利不爱士民下则有离上抵负之名非所以厉士民彰君声也焚无用虚债之劵捐不可得之虚计令薛民亲君而彰君之善声也君有何疑焉孟尝君乃拊手而谢之齐王惑于秦楚之毁以为孟尝君名髙其主而擅齐国之权遂废孟尝君诸客见孟尝君废皆去冯驩曰借臣车一乗可以入秦者必令君重于国而奉邑益广可乎孟尝君乃约车币而遣之冯驩乃西説秦王曰天下之防士凭轼结靷西入秦者无不欲彊秦而弱齐凭轼结靷东入齐者无不欲强齐而弱秦此雌雄之国也势不两立为雄雄者得天下矣秦王跽而问之曰何以使秦无为雌而可冯驩曰王亦知齐之废孟尝君乎秦王曰闻之冯驩曰使齐重于天下者孟尝君也今齐王以毁废之其心怨必背齐背齐入秦则齐国之情人事之诚尽委之秦齐地可得也岂直为雄也君急使使载币隂迎孟尝君不可失时也如有齐觉悟复用孟尝君则雌雄之所在未可知也秦王大説乃遣车十乗黄金百镒以迎孟尝君冯驩辞以先行至齐説齐王曰天下之防士凭轼结靷东入齐者无不欲彊齐而弱秦者凭轼结靷西入秦者无不欲彊秦而弱齐者天秦齐雌雄之国秦彊则齐弱矣此势不两雄今臣窃闻秦遣使车十乗载黄金百镒以迎孟尝君孟尝君不西则已西入相秦则天下归之秦为雄而齐为雌雌则临淄即墨危矣王何不先秦使之未到复孟尝君而益与之邑以谢之孟尝君必喜而受之秦虽彊国岂可以请人相而迎之防折秦之谋而絶其霸彊之略齐王曰善乃使人至境秦使秦使车适入齐境使还驰告之王召孟尝君而复其相位而与其故邑之地又益以千户秦之使者闻孟尝君复相齐还车而去矣
　　战国防齐人有冯暖者贫乏不能自存使人属孟尝君愿寄食门下孟尝君曰客何好曰客无好也曰客何能曰客无能也孟尝君笑而受之曰诺左右以君贱之也食以草具居有顷倚柱弹其剑歌曰长铗归来乎食无鱼左右以告孟尝君曰食之比门下之客居有顷复弹其铗歌曰长铗归来乎出无车左右皆笑之以告孟尝君曰为之驾比门下之车客于是乗其车掲其剑过其友曰孟尝君客我后有顷复弹其剑铗歌曰长铗归来乎无以为家左右皆恶之以为贪而不知足孟尝君问冯公有亲乎对曰有老母孟尝君使人给其食用无使乏于是冯暖不复歌后孟尝君出记问门下诸客谁习计防能为文収责于薛者乎冯暖署曰能孟尝君怪之曰此谁也左右曰乃歌夫长铗归来者也孟尝君笑曰客果有能也吾负之未尝见也请而见之谢曰文倦于是愦于忧而性懧愚沈于国家之事开罪于先生先生不羞乃有意欲为収责于薛乎冯暖曰愿之于是约车治装载劵契而行辞曰责毕収以何市而反孟尝君曰视吾家所寡有者驱而至薛使吏召诸民当偿者悉来合劵劵徧合赴矫命以责赐诸民因烧其劵民称万嵗长驱到齐晨而求见孟尝君怪其疾也衣冠而见之曰责毕収乎来何疾也曰収毕矣以何市而反冯暖曰君云视吾家所寡有者臣窃计君宫中积珍宝狗马实外廏美人充下陈君家所寡有者以义耳窃以为君市义孟尝君曰市义奈何曰今君有区区之薛不拊爱子其民因而贾利之臣窃矫君命以责赐诸民因烧其劵民称万嵗乃臣所以为君市义也孟尝君不説曰诺先生休矣后朞年齐王谓孟尝君曰寡人不敢以先王之臣为臣孟尝君就国于薛未至百里民扶老擕幼迎君道中终日孟尝君顾谓冯暖先生所为文市义者乃今日见之冯暖曰狡兔有三窟仅得免其死耳今有一窟未得髙枕而卧也请为君复凿二窟孟尝君予车五十乗金五百斤西逰于梁谓梁王曰齐放其大臣孟尝君于诸侯诸侯先迎之者富而兵强于是梁王虚上位以故相为上将军遣使者黄金千斤车百乗往聘孟尝君冯暖先驱诫孟尝君曰千金重币也百乗显使也齐其闻之矣梁使三反孟尝君固辞不往也齐王闻之君臣恐惧遣太傅赍黄金千斤文车二驷服剑一封书谢孟尝君曰寡人不祥被于宗庙之祟沈于謟谀之臣开罪于君寡人不足为也愿君顾先王之宗庙姑反国统万人乎冯暖诫孟尝君曰愿请先王之祭器立宗庙于薛庙成还报孟尝君曰三窟已就君姑髙枕为乐矣孟尝君为相数十年无纎介之祸者冯暖之计也
　　史记自齐王毁废孟尝君诸客皆去后召而复之冯驩迎之未到孟尝君太息叹曰文尝好客遇客无所敢失食客三千有余人先生所知也客见文一日废皆背文而去莫顾文者今赖先生得复其位客亦有何靣目复见文乎如复见文者必唾其靣而大辱之冯驩结辔下拜孟尝君下车接之曰先生为客谢乎冯驩曰非为客谢也为君之言失夫物有必至事有固然君知之乎孟尝君曰愚不知所谓也曰生者必有死物之必至也富贵多士贫贱寡友事之固然也君独不见夫朝趋市者乎明旦侧肩争门而入日莫之后过市朝者掉臂而不顾非好朝而恶暮所期物忘其中今君失位賔客皆去不足以怨士而徒絶賔客之路愿君遇客如故孟尝君再拜曰敬从命矣闻先生之言敢不奉教焉
　　战国防孟尝君逐于齐而复反谭拾子迎之于境谓孟尝君曰君得无有所怨于齐士大夫孟尝君曰有君满意杀之乎孟尝君曰然谭拾子曰事有必至理有固然君知之乎孟尝君曰不知谭拾子曰事之必至者死也理之固然者富贵则就之贫贱则去之此事之必至理之固然者请以市谕市朝则满夕则虚非朝爱市而夕憎之也求存故往亡故去愿君勿怨孟尝君乃取所怨五百牒削去之不敢以为言
　　史记孟尝君相齐其舍人魏子为孟尝君收邑入三反而不致一入孟尝君问之对曰有贤者窃假与之以故不致入孟尝君怒而退魏子居数年人或毁孟尝君于齐湣王曰孟尝君将为乱及田甲刦湣王湣王意疑孟尝君孟尝君乃奔魏子所与粟贤者闻之乃上书言孟尝君不作乱请以身为盟遂自刭宫门以明孟尝君湣王乃惊而踪迹验问孟尝君果无反谋乃复召孟尝君孟尝君因谢病归老于薛湣王许之
　　战国防孟尝君在薛荆人攻之淳于髠为齐使于荆还反过薛孟尝君令人体貌而郊迎之谓淳于髠曰荆人攻薛夫子弗忧文无以复待矣淳于髠曰敬闻命至于齐毕报王曰何见于荆对曰荆甚固而薛亦不量其力王曰何谓也对曰薛不量其力而为先王立清庙荆固而攻之清庙必危故曰薛不量力而荆亦甚固齐王和其顔色曰嘻先君之庙在焉疾兴兵救之颠蹶之请望拜之谒虽得则薄矣善説者陈其势言其方人之急也若自在隘窘之中岂用强力防【○吕览同】赵王封孟尝君以武城孟尝君择舍人以为武城吏而遣之曰鄙语岂不曰借车者驰之借衣者被之防皆对曰有之孟尝君曰文甚不取也夫所借衣车者非亲友则兄弟也夫驰亲友之车被兄弟之衣文以为不可今赵王不知文不肖而封之以武城愿大夫之往也毋伐树木毋发屋室訾然使王悟而知文谨使可全而归之
　　史记其后秦亡将吕礼相齐欲困苏代代乃谓孟尝君曰周最于齐至厚也而齐王逐之而聴亲弗相吕礼者欲取秦也齐秦合则亲弗与吕礼重矣有用齐秦必轻君君不如急北兵趋赵以和秦魏収周最以厚行且反齐王之信又禁天下之变齐无秦而天下集齐亲弗必走则齐王孰与为其国也于是孟尝君从其计而吕礼嫉害于孟尝君孟尝君惧乃遗秦相穰侯魏冉书曰吾闻秦欲以吕礼収齐齐天下之疆国也子必轻矣齐秦相取以临三晋吕礼必并相矣是子通齐以重吕礼也若齐免于天下之兵其讐子必深矣子不如劝秦王伐齐齐破吾请以所得封子齐破秦畏晋之彊秦必重子以取晋晋国弊于齐而畏秦晋必重子以取秦是子破齐以为功挟晋以为重是子破齐定封秦晋交重子若齐不破吕礼复用子必大穷于是穰侯言于秦昭王伐齐而吕礼亡后齐湣王灭宋益骄欲去孟尝君孟尝君恐乃如魏魏昭王以为相西合于秦赵与燕共伐破齐齐湣王亡在莒遂死焉
　　韩非子薛公之相魏昭侯也左右有栾子者曰阳胡潘其于王甚重而不为薛公薛公患之于是乃召与之博予之人百金令之昆弟博俄又益之人二百金方博有闲谒者言客张季之子在门公怫然怒抚兵而授谒者曰杀之吾闻季之不为文也立有闲时季羽在侧曰不然窃闻季为公甚顾其人隂未闻耳乃辍不杀客大礼之曰曩者闻季之不为文也故欲杀之今诚为文也岂忘季防告廪献千石之粟告府献五百金告驺私厩献良马固车二乗因令奄将宫人之美妾二十人并遗季也栾子因相谓曰为公者必利不为公者必害吾曹何爱不为公因私竞劝而遂为之薛公以人臣之势假人主之术也而害不得生况错之人主乎夫驯乌断其下颔则必恃人而食焉得不驯乎夫眀主畜臣亦然令臣不得不利君之禄不得无服上之名夫利君之禄服上之名焉得不服　魏昭王欲与官事谓孟尝君曰寡人欲与官事君曰王欲与官事则何不试习读法昭王读法十余简而睡卧矣王曰寡人不能读此法夫不躬亲其势柄而欲为人臣所宜为者也睡不亦宜乎
　　战国防谓周最曰魏王以国与先生贵合于秦以伐齐薛公故主轻忘其薛不顾其先君之丘墓而公独修虚信为茂行眀羣臣据故主不与伐齐产以忿强秦不可公不如谓魏王薛公曰请为王入齐天下不能伤齐而有变臣请为救之无变王遂伐之且秦为齐奴也如累王之交于天下不可王为臣赐厚矣臣入齐则王亦无齐之累也
　　史记齐襄王立而孟尝君中立为诸侯无所属齐襄王新立畏孟尝君与连和复亲薛公文卒諡为孟尝君诸子争立而齐魏共灭薛孟尝君絶嗣无后也　太史公曰吾尝过薛其俗闾里率多暴桀子弟与邹鲁殊问其故曰孟尝君招致天下任侠奸人入薛中盖六万余家矣世之传孟尝君好客自喜名不虚矣













　　绎史卷一百三十三
　　钦定四库全书
　　绎史卷一百三十四　　灵壁县知县马骕撰齐闵王灭宋
　　战国防宋与楚为兄弟齐攻宋楚王言救宋宋因卖楚重以求讲于齐齐不聴苏秦为宋谓齐相曰不如与之以眀宋之卖楚重于齐也楚怒必絶于宋而事齐齐楚合则攻宋易矣　齐攻宋宋使臧子索救于荆荆王大説许救甚劝臧子忧而反其御曰索救而得有忧色何也臧子曰宋小而齐大夫救于小宋而恶于大齐此王之所忧也而荆王説甚必以坚我我坚而齐敝荆之利也臧子乃归齐王果防宋五城而荆王不至【○韩非子同】史记剔成四十一年剔成弟偃攻袭剔成剔成败奔齐偃自立为宋君
　　韩非子宋王与齐仇也筑武宫讴癸倡行者止观筑者不倦王闻召而赐之对曰臣师射稽之讴又贤于癸王召射稽使之讴行者不止筑者知倦王曰行者不止筑者知倦其讴不胜如癸美何也对曰王试度其功癸四板射稽八板擿其坚癸五寸射稽二寸
　　吕氏春秋宋王谓其相唐鞅曰寡人所杀戮者众矣而羣臣愈不畏其故何也唐鞅对曰王之所罪尽不善者也罪不善善者故为不畏王欲羣臣之畏也不若无辨其善与不善而时罪之若此则羣臣畏矣居无防何宋君杀唐鞅
　　列子惠盎见宋康王康王蹀足謦欬疾言曰寡人之所説者勇有力也不説为仁义者也客将何以教寡人惠盎对曰臣有道于此使人虽有勇刺之不入虽有力击之弗中大王独无意邪宋王曰善此寡人之所欲闻也惠盎对曰夫刺之不入击之不中此犹辱也臣有道于此使人虽有勇弗敢刺虽有力弗敢击夫弗敢非无其志也臣有道于此使人本无其志也夫无其志者未有爱利之心也臣有道于此使天下丈夫女子莫不驩然皆欲爱利之此其贤于勇有力也四累之上也大王独无意邪宋王曰此寡人之所欲得也惠盎对曰孔墨是已孔丘墨翟无地而为君无官而为长天下丈夫女子莫不延颈举踵而愿安利之今大王万乗之主也诚有其志则四境之内皆得其利矣其贤于孔墨也逺矣宋王无以应惠盎趋而出宋王谓左右曰辩矣客之以説服寡人也【○吕览同　捜神记宋康王舎人韩凭娶妻何氏美康王夺之凭怨王囚之论为城旦妻宻遗凭书缪其辞曰其雨淫淫河大水深日出当心既而王得书以示左右左右莫解其意臣苏贺对曰其雨淫淫言愁且思也河大水深不得往来也日出当心冇死志也俄而凭自杀妻乃隂腐其衣王与之登台遂自投台左右揽之衣不中手而死遗书于带曰王利其生妾利其死愿以尸骨赐凭合葬王怒弗聴使里人埋之冡相望也宿昔之间有大梓生于二冡之端旬日而盈抱屈体相就根交于下枝错于上又有鸳鸯雌雄各一恒栖树上交颈悲鸣宋人哀之遂号其木曰相思树吕氏春秋宋王筑为蘖帝防夷血髙悬之射者甲胄从下血坠流地左右皆贺曰王之贤过汤武矣汤武胜人今王胜天贤不可以加矣宋王大悦饮酒室中有呼万嵗者堂上尽应堂上已应堂下尽应门外庭中闻之莫敢不应】
　　史记君偃十一年自立为王东败齐取五城南败楚取地三百里西败魏军乃与齐魏为敌国盛血以韦囊县而射之命曰射天淫于酒妇人羣臣谏者輙射之于是诸侯皆曰桀宋宋其复为纣所为不可不诛告齐伐宋战国防宋康王之时有雀生于城之陬使史占之曰小而生大必霸天下康王大喜于是灭滕伐薛取淮北之地乃愈自信欲霸之速成故射天笞地斩社稷而焚灭之曰威服天下鬼神骂国老谏臣为无顔之冠以示勇剖伛之背锲朝涉之胫而国人大骇齐闻而伐之民散城不守王乃逃倪侯之馆遂得而死见祥而不为祥反为祸　齐欲攻宋秦令起贾禁之齐乃援赵以伐宋秦王怒属怨于赵李兑约五国以伐秦无功留天下之兵于成臯而阴讲于秦又欲与秦攻魏以解其怨而取封焉魏王不説之齐人谓齐王曰臣为足下谓魏王曰三晋皆有秦患今之攻秦也为赵也五国伐赵赵必亡矣齐逐李兑李兑必死今之伐秦也以救李子之死也今赵留天下之甲于成臯而阴鬻之于秦已讲则令秦攻魏以成其私封王之事赵也何得矣且王尝济于漳而身朝于邯郸抱阴成负蒿葛孼为赵蔽而赵无为王行也今又以河阳姑宻封其子而乃令秦攻王以便取阴人比然而后知贤否如王若用所以事赵之半収齐天下有敢谋王者乎王之事齐也无入朝之辱无割地之费齐为王之故虚国于燕赵之前用兵于二千里之外故攻城野战未尝不为王先被矢石也得二都割河东尽效之于王自是之后秦攻魏齐未尝不嵗至于王之境也请问王之所以报齐者可乎韩珉处于赵去齐三千里王以此疑齐曰有秦阴今王又挟故薛公以为相善韩徐以为上交尊虞商以为大客王顾可以反疑于齐乎于是魏王聴此言也甚诎其欲事王也甚循其怨于赵臣愿王之亟闻魏而无庸见恶也臣请为王推其怨于赵愿王之阴重赵而无使秦之见王之重赵也秦见之且亦重赵齐秦交重赵臣必见燕与韩魏亦且重赵也皆且无取与赵治三国事赵赵从亲以合于秦必为王髙矣臣故欲王之徧刼天下而皆私甘之也王使臣以韩魏与燕劫赵使丹也甘之以赵劫韩魏使臣也甘之以三晋劫秦使顺也甘之以天下劫楚使珉也甘之则天下皆偪秦以事王而不敢相私也交定而后王择焉　齐将攻宋而秦楚禁之齐因欲与赵赵不聴齐乃令公孙衍説李兑以攻宋而定封焉李兑乃谓齐王曰臣之所以坚三晋以攻秦者非以为齐得利秦之毁也欲以使攻宋也而宋置太子以为王下亲其上而守坚臣是以欲足下之速归休士民也今太子走诸善太子者皆有死心若复攻之其国必有乱而太子在外此亦举宋之时也已臣为足下使公孙衍说奉阳君曰君之身老矣封不可不早定也为君虑封莫若于宋他国莫可夫秦人贪韩魏危燕楚僻中山之地薄莫若于隂夫今之时不可复得已宋之罪重齐之怒深残乱宋徳大齐定身封此百代一时也已奉阳君甚贪之唯得大封齐无大异臣愿足下之大发攻宋之举而无庸致兵以观奉阳君之应足下也县阴以甘之循有燕以临之而臣待忠之封事必大成臣又愿足下有地効于襄安君以资臣也足下果残宋此两地之时也足下何爱焉若足下不得志于宋与国何敢望也足下以此资臣也臣循燕观赵则足下击溃而决天下矣　五国伐秦无功罢于成臯赵欲讲于秦楚与韩魏将应之齐弗欲苏代谓齐王曰臣已为足下见奉阳君矣臣谓奉阳君曰天下散而争秦秦必据宋魏冉必妬君之有隂也秦王贪魏冉妬则隂不可得已矣君无讲齐必攻宋齐攻宋则楚必攻宋魏必攻宋燕赵助之五国据宋不至一二月阴必得矣得阴而讲秦虽有变君无患矣若不得已而必讲则愿五国复坚约五国愿得赵足下雄飞与韩氏大吏东勉齐王必无名禁珉也使臣守约若与国有倍约者以四国攻之无倍约者而秦侵约五国复坚而傧之今韩魏与齐相疑也若复不坚约而讲臣恐与国之大乱也齐秦非复合也必有踦重者矣复合与踦重者皆非赵之利也且天下散而事秦是秦制天下也秦制天下将何以天下为臣愿君之蚤计也天下争秦有六举皆不利赵矣天下争秦秦王受负海之国合负亲之交以据中国而求利于三晋是秦之一举也秦行是计不利于赵而君终不得阴一矣天下争秦秦王内韩珉于齐内成阳君于韩相魏懐于魏复合衍交两王王贲韩佗之曹皆起而行事是秦之一举也秦行是计也不利于赵而君不得阴二矣天下争秦秦王受齐受赵三强三亲以据魏而求安邑是秦之一举也秦行是计齐赵应之魏不待伐抱安邑而倍秦秦得安邑之饶魏为上交韩必入朝秦过赵已安邑矣秦行是计不利于赵而君必不得隂三矣天下争秦秦坚燕赵之交以伐齐収楚与韩珉而攻魏是秦之一举也秦行是计而燕赵应之燕赵伐齐兵始用秦因収楚而攻魏不至一二月魏必破矣秦举安邑而塞女防韩之太原絶下轵道南阳而伐魏絶韩包二周即赵自销铄矣国燥于秦兵分于齐非赵之利也而君终身不得阴四矣天下争秦秦坚三晋之交攻齐国破财诎而兵东分于齐秦按兵攻魏取安邑是秦之一举也秦行是计也君按救魏是以攻齐之已敝救之而与秦争战也君不救也韩魏焉免西合国在谋之中而君有终身不得阴五矣天下争秦秦案为义存亡继絶固危扶弱定无罪之君必起中山与胜焉秦起中山与胜而宋赵同命何暇言阴六矣故曰君必无讲则阴必得矣奉阳君曰善乃絶和于秦而収齐魏以成取阴　五国伐秦无功而还其后齐欲伐宋而秦禁之齐令宋郭之秦请合而以伐宋秦王许之魏王畏齐秦之合也欲讲于秦谓魏王曰秦王谓宋郭曰分宋之城服宋之彊者六国也乗宋之敝而与王争得者楚魏也请为王无禁楚之伐魏也而王独举宋王之伐宋也请刚柔而皆用之如宋者欺之不为逆杀之不为讐者也王无与之讲以取地既已得地又以力攻之期于啗宋而已矣臣闻此言而窃为王患秦必且用此于王矣又必且劫王以求地既已得地又且以力攻王又必谓王使王轻齐齐魏之交已丑又且収齐以东索于王秦尝用此于楚矣又尝用此于韩矣愿王之深计之也秦善魏不可知也已故为王计太上伐秦其次賔秦其次坚约而详讲与国无相讐也秦齐合国不可为也己王其聴臣也必无与讲秦权重魏魏冉眀熟是故有为足下伤秦者不敢显也天下可令伐秦则隂劝而弗敢图也见天下之伤秦也则先鬻与国而以自解也天下可令賔秦则为劫于与国而不得已者天下不可则先去而以秦为上交以自重也如是人者鬻王以为资者也而焉能免国于患免国于患者必穷三节而行其上上不可则行其中中不可则行其下下不可则明不与秦而生以残秦使秦皆无百怨百利唯己之曾安无令天下鬻之以合于秦是免国于患者之计也臣何足以当之虽然愿足下之论臣之计也燕齐讐国也秦兄弟之交也合讐国以伐婚姻臣为之苦矣黄帝战于涿鹿之野而西戎之兵不至禹攻三苖而东夷之民不赴以燕齐伐秦黄帝之所难也而臣已致燕甲而起齐兵矣臣又徧事三晋之吏奉阳君孟尝君韩珉周最周韩余为徒从而下之恐其伐秦之疑也又身自丑于秦扮之请焚天下之秦符者臣也次焚符之约者臣也次使五国约闭秦关者臣也奉阳君韩余为既和矣苏修朱婴皆阴在邯郸臣又説齐王而往败之天下共讲因使苏修防天下之语而以齐为上交兵请伐魏臣又争之以死而果西因苏修重报臣非不知秦权之重也然而所以为之者为足下也
　　史记齐湣王三十八年伐宋秦昭王怒曰吾爱宋与爱新城阳晋同韩聂与吾友也而攻吾所爱何也苏代为齐谓秦王曰韩聂之攻宋所以为王也齐彊辅之以宋楚魏必恐恐必西事秦是王不烦一兵不伤一士无事而割安邑也此韩聂之所祷于王也秦王曰吾患齐之难知一从一衡其説何也对曰天下国令齐可知乎齐以攻宋其知事秦以万乗之国自辅不西事秦则宋治不安中国白头防敖之士皆积智欲离齐秦之交伏式结轶西驰者未有一人言善齐者也伏式结轶东驰者未有一人言善秦者也何则皆不欲齐秦之合也何晋楚之智而齐秦之愚也晋楚合必议齐秦齐秦合必图晋楚请以此决事秦王曰诺于是齐遂伐宋宋王出亡死于温齐南割楚之淮北西侵三晋欲以并周室为天子泗上诸侯邹鲁之君皆称臣诸侯恐惧【○国防此章齐俱作韩与史不合宜从史文】
　　吕氏春秋齐攻宋宋王使人齐寇之所至使者还曰齐寇近矣国人恐矣左右皆谓宋王曰此所谓肉自至虫者也以宋之彊齐兵之弱恶能如此宋王因怒而诎杀之又使人往视齐寇使者报如前宋王又怒诎杀之如此者三其后又使人往视齐寇近矣国人恐矣使者遇其兄曰国危甚矣若将安适其弟曰为兄视齐寇不意其近而国人恐如此也今又私患乡之先视齐寇者皆以寇之近也报而死今也报其情死不报其情又恐死将若何其兄曰如报其情有且先夫死者死先夫亡者亡于是报于王曰殊不知齐寇之所在国人甚安王大喜左右皆曰乡之死者宜矣王多赐之金寇至王自投车上驰而走此人得以富于他国夫登山而视牛若羊视羊若豚牛之性不若羊羊之性不若豚所自视之势过也而因怒于牛羊之小也此狂夫之大者狂而以行赏罚此戴氏之所以絶也
　　史记王偃立四十七年齐湣王与魏楚伐宋杀王偃遂灭宋而三分其地
  </div>
  <div class="pagination">
   <a href="绎史_page54.html">
    上一页
   </a>
   <span>
    ...
   </span>
   <a href="绎史_page50.html">
    50
   </a>
   <a href="绎史_page51.html">
    51
   </a>
   <a href="绎史_page52.html">
    52
   </a>
   <a href="绎史_page53.html">
    53
   </a>
   <a href="绎史_page54.html">
    54
   </a>
   <span class="current-page">
    55
   </span>
   <a href="绎史_page56.html">
    56
   </a>
   <a href="绎史_page57.html">
    57
   </a>
   <a href="绎史_page58.html">
    58
   </a>
   <a href="绎史_page59.html">
    59
   </a>
   <a href="绎史_page60.html">
    60
   </a>
   <span>
    ...
   </span>
   <a href="绎史_page56.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
