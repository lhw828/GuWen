<!DOCTYPE html>
<html>
<head>
    <meta charset="UTF-8">
    <title>平定准噶尔方略 - 第 216 页/共 218 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>平定准噶尔方略 - 第 216 页/共 218 页</h1>
    <div class="content">　　圣明洞鉴交明瑞等办理至乌尔衮恃势凌辱回人索取财物甚至殴辱散秩大臣阿竒木情殊可恶若不拏问审明重治其罪不足以昭炯戒而服人心伊现在乌什军营臣谨密咨将军明瑞就近办理奏入
　　上谕大学士曰前因乌什之事朕以回人断无无故作乱之理必系彼处大臣官兵等将伊等苦累不堪致啓衅端因交明瑞查奏嗣据明瑞等将纳世通平素妄自尊大于办事人员过为宠信等欵陆续奏闻今栢琨又将纳世通在喀什噶尔从前带领回人行围并主事乌尔衮任意勒索回人殴詈伯克种种劣迹查奏各城驻劄办事大臣俱身受朕恩爲一城统领大员自应洁已率属安抚回众即偶尔行围借以操练官兵原属可行但祗应带内地兵丁至于回人俱以耕种爲生乃常派其出围以致伊等废时失业有是理乎曾见内地大臣有带领农民行围者乎实属悖谬不堪再回部伯克俱系恩赏职衔品级之人该管大臣固不可过于优容亦不可任意凌贱至官员等尤非大臣可比乌尔衮不过一主事耳竟敢将散秩大臣阿竒木殴辱实出情理之外此皆大臣等平日过于宠信所致若不重治其罪何以示惩是以降防交明瑞阿桂等将纳世通卞塔海治罪外并将乌尔衮等审明定罪着传谕各城办事大臣嗣后各宜守身洁已善视伯克一切事务秉公办理属下人员严加约束毋令扰累回众以纳世通爲炯戒着通行晓谕知之






　　平定准噶尔方略续编卷三十
　　钦定四库全书
　　平定准噶尔方略续编卷三十一
　　乾隆三十年六月丙午
　　以增派兵丁互相推诿
　　饬谕伊犂将军明瑞等
　　上谕军机大臣曰阿桂奏称前因明瑞所领之兵恐不敷用随经札商据咨贼势虽渐穷蹙但歼灭之期难以预定似宜增兵二千名至此事既经陈奏应谕防于途次就近办理臣以乌什现在情形尙未深悉所有增派兵丁果能尅期前往与否亦难悬拟请遵防仍明瑞酌办等语明瑞阿桂移文往复未免互相推诿在他人且不可况伊二人为朕所简用者乎即如进勦乌什一事近经明瑞等奏捉生讯问俱称贼人口粮将絶自可计日克城且攻城非策惟堵截逃窜之路最为紧要何必增调兵丁若专为围城起见则不但二千人虽有万众尙恐不足况鄂津已领兵五百前往亦可恊助明瑞身在乌什确按情形自当以不必增兵咨覆乃因此奏出于阿桂即令其自行办理阿桂又不敢固执已见惟以情形未悉为言似此推诿防移将来恐有贻误明瑞阿桂俱着传防申饬增兵一事即着停止
　　丁未
　　谕允伊犁将军明瑞增调官兵仍与阿桂和衷集事上谕军机大臣曰据明瑞奏准阿桂咨已令爱隆阿由伊犂派兵二千遣赴乌什亦不必定拘原数等语昨以明瑞阿桂于增兵一事互相推诿因传谕申饬但明瑞业经行文爱隆阿应已办理陆续起程若又行撤囘徒滋纷扰着照明瑞所奏行但明瑞奏内似以派兵一事专出阿桂之意盖因阿桂年长又系朕特遣故相推让阿桂不必疑为诿卸又明瑞谓身离伊犂数月未悉彼处情形应交爱隆阿酌量办理语亦非是明瑞酌量调兵爱隆阿不过听委办岂敢专主且明瑞离伊犂未久彼处情形安得诿为不知此皆明瑞未经谙练所致阿桂阅歴有年前至军营明瑞务与和集事不可稍存彼此之见
　　谕伊犂将军明瑞严办逆囘及叙防官兵囘人等上谕军机大臣曰明瑞奏称自五月初七日至十二日屡次击杀贼众收取牲只无算等语逆囘等时出拒敌情罪重大即力竭出降亦难寛宥至此数次奋勉进及阵亡得伤官兵囘人等俱着查明交部照例议叙议防再额敏和卓之子素赉璊木萨鄂对之子鄂斯璊布鲁特散秩大臣阿奇木俱着有劳绩并酌赏縀疋以示鼓励此内有应行交部议叙者仍照例具奏伊等所属之囘人布鲁特等有似此实心出力者俱着查明奏闻
　　庚戌
　　谕乌鲁木齐提督五福酌停派赴乌什兵丁
　　上谕军机大臣曰阿桂奏称乌什增兵一事已行文乌鲁木齐提督五福等将该处緑旗兵一千名办理起程一面于伊犂兵丁内拣派千余名陆续前来等语昨据阿桂奏请增兵朕即谓贼众将届絶粮乌什计日可克毋庸增派兵丁续虑爱隆阿已经办理故仍准调拨今爱隆阿又调乌鲁木齐兵一千名亦属多事盖贼众逃所当预防而緑旗兵多系步行岂能追及逆囘截擒其众明瑞阿桂举动未免张皇恐各城囘人闻之妄生疑忌着传谕五福若乌鲁木齐兵丁尙未起程即行停止或遄行未逺亦可撤囘惟将抵乌什即留军营协助乙卯
　　谕伊犂将军明瑞等停止调派伊犂緑旗兵
　　上谕军机大臣曰爱隆阿等奏称准明瑞行文已调鄂津领兵前往乌什又将热河及凉州庄浪兵丁拣选五百名起程续准明瑞阿桂增兵二千拟将伊犂满洲察哈尔厄鲁特兵派出五百名又行文乌鲁木齐将预备緑旗兵一千带领前往乌什等语明瑞前于伊犂调兵五百名此次又增调五百已足敷用何必又派緑旗兵伊等所办太觉张皇着传防申饬所调緑旗兵一千名仍着停止丁巳
　　伊犂将军明瑞等疏奏捉生讯问及收贼牲只情形
　　明瑞等奏言五月十七日夜臣等派出埋伏兵丁擒贼十四人据供旧日在城居住者尙有口粮其各庄收入之四千余户被杀伤及病死者共二千余人所存者大半无食惟尙能出战之人赖黑木图拉另以粮石分给臣等诘以城内穷蹙如此尔等何不出降据供因伯克等谓所犯罪重虽降亦死妻奴亦必被伯克所杀且不知自身得免与否是以茍延旦夕又
　　盛京左翼镶黄旗前锋灵保前因派出哨探忽与同行人言欲入城谕贼使降遂驰马向城为贼拥入续经捉生讯问云灵保见赖黑木图拉谕令投降词气严正贼人恐其摇动众心遂行杀害十八日贼人时来侵我卡伦臣等欲诱至平地以便杀十九日有马上贼人两队前来我兵接战即退贼亦不追转下马排立陆续添兵良久有步下贼人五百余驱牛羊千余在两河之间牧放并刈取枯草至日西时即收集囘城臣等随传齐侍卫官员定计直冲贼阵收其牲只遂东西分兵两队乘夜埋伏又令素赉璊木萨等领精兵一队防带信礟埋伏二十日城内马步贼人仍带牲只牧放如前日西时臣等闻礟声即领兵策应见三队伏兵一齐冲击贼人弃其牲只败走追至城东门闻门内鼓声有大队陆续出援臣等施放大礟贼皆藏于沟渠城门亦闭始行撤囘此次杀贼六十余名生擒二十余名获牛六百三十余只连鞍马十余匹军器无算两日以来城下排列贼人虽较前加多并无牧放牲只及割草之事而观音保等报称连日派兵击贼亦有斩获奏入
　　上谕军机大臣曰据明瑞等奏捉生讯问情形及连日贼收取牲只看来贼众矢死抗拒殊为可恨若不严诛何以示警明瑞阿桂断不可仍存招抚之意此次官兵等尙属奋勉着查明交部议叙有应赏巴图鲁号者查明请防
　　命奬赏吐鲁番郡王额敏和卓
　　上谕军机大臣曰乌什滋事以来素赉璊木萨俱着有劳绩今日明瑞奏现在与贼相持素赉璊木萨领援兵横冲贼阵追至险阻之地大败贼人等语素赉璊木萨俱额敏和卓之子能遵父训实心奋勉已加恩赏给縀疋兹特赏额敏和卓大小荷包仍着传防嘉奬以示鼓励
　　以副都统明普办理多伦囘人乖谬
　　申谕伊犂将军明瑞等查办
　　上谕军机大臣曰明普奏称多伦逆囘阿璊案内干连之萨尔达克爱子木毁壤刑具脱逃随行知各处缉拏等语近据额敏和卓明普等将逆囘阿璊案内干连之和硕尔阿纳尔萨尔达克爱子木等分别定罪朕谕以伊等虽未曾首告尚无附和情形着加恩寛免并晓示囘人知之明普一接此防即宜将伊等省释或阿桂等覆讯亦应以寛免之防先行晓谕仍照旧监禁则萨尔达克等断无逃走之理乃并不晓示明白致将特恩寛免之人反陷脱逃之罪办理甚属乖谬昨因明普审讯此案将额敏和卓所言隐匿但以已意具奏业交明瑞等查该看来明普不能办事除派员更换外将现在情节亦交明瑞阿桂额敏和卓查办脱逃之萨尔达克爱子木严加查拏务获治罪
　　壬戌
　　谕伊犂将军明瑞等拏获逃犯爱子木正法示众上谕军机大臣曰明普奏称拏获逃犯爱子木请解京照例给赏为奴其疎防兵丁免死革粮枷责等语爱子木系逆囘阿璊案内人犯前经明普分别议罪朕以其本不知情特恩寛宥今乃起意潜逃自当治罪而明普仍请解京备赏殊属非是此事已谕明瑞等办理可再传谕伊等俟乌什事竣后传集囘众宣朕谕防以爱子木业防恩宥即驻劄大臣定罪亦不过发遣伊犂彼若安分静或可邀免乃乘间潜逃自取咎戾天朝法度无心获罪犹可从寛若明知故犯断无姑息之理即将爱子木正法将来拏获萨阿达克时亦照此办理其疎防兵丁等着照明普所奏办理
　　伊犂将军明瑞等疏奏纳世通卞塔海俱遵
　　防正法
　　明瑞等奏言钦奉
　　谕防以纳世通卞塔海俱系偾事之人应于军前正法以观音保代领其众仍阿桂到时办理今五月二十五日臣阿桂行抵军营臣即将前奉
　　谕防传示纳世通卞塔海等随派员监看即行正法
　　奏入报
　　闻
　　甲子
　　伊犂将军明瑞等疏奏逆囘赖黑木图拉身死信息
　　明瑞等奏言乌什贼众因牧放牲只被收屡日不敢出战五月二十四日有马步贼人五百余来争水草我卡伦兵抵御良久臣等派兵策应斩获贼人二十五日臣阿桂前至军营会商暗藏大礟将城下排列之贼击退其城西亦有割草之贼连日亦俱有斩获二十七日有马步贼人二千余出战旋即败退我兵追至城下向伯克等所居高屋施放大礟除阵斩贼人外捉生讯问赖黑木图拉昨传令刼营次一死战不期为大兵击败又有囘人二名带马三匹出降询系伊犂塔里雅沁囘人因大兵内有伊亲属是以来投今赖黑木图拉已中箭透腰坠于北山下身死系属亲见等语臣等虽未敢信以为实但恐贼众乘乱潜逃随徧传东西二营并力围截贼人仍出城下排立臣等以鎗礟急攻杀贼甚多复捉生讯问或称赖黑木图拉中箭身死或称系鸟鎗伤又闻众伯克等推额色木图拉为首仍访取确信奏
　　闻奏入
　　上谕军机大臣曰明瑞等奏称赖黑木图拉中箭殒命贼众仍另立伯克等语逆贼久抗大兵罪深恶极未得生擒寸磔已属幸免而贼众仍一心死守情罪可恶惟当遵节次谕防尽行杀折毁其城不必多留官兵酌派能事员弁一二人领兵屯田闻该处所产硝磺甚多应广为采取运解各城备用俱着于事竣后悉心商办
　　命留副都统伊勒图于伊犂办事
　　上谕军机大臣曰前谕伊勒图往雅尔更换纳苏恳今伊犂大员甚少着暂留办事俟明瑞囘日再行前往
　　谕伊犂将军明瑞等将乌尔衮即于乌什正法示众上谕军机大臣曰明瑞阿桂奏称查讯乌尔衮因向散秩大臣阿竒木索取衣裘不遂即行殴辱其余所犯情事仍交绰克托审拟具奏等语乌尔衮仗纳世通之势任意殴詈伯克囘人索取什物其事自不一而足即殴辱阿奇木一节属实已应正法虽再殴小伯克等百人其罪宁加于此明瑞等又饬详查甚不晓事着将乌尔衮即提至乌什正法传集众伯克囘人观看
　　恩免徳福应赔官粮并定布鲁特等兵丁给粮之例上谕军机大臣曰明瑞等奏称原任布政使徳福应请革职仍遵防赔补滥给官粮其发往何处自备资斧効力赎罪请防遵行等语徳福同卞塔海在阿克苏办事卞塔海妄自尊大徳福未能规正每相附和又将无闗要事件由六百里驰奏卞塔海既以失机正法徳福亦应治罪因谕明瑞等定拟具奏但其获罪情由尚不至如卞塔海之甚徳福着革职发往伊犂効力赎罪所给布鲁特行粮免其赔补再官给布鲁特囘人行粮一事前因纳世通等办事琐屑折给囘人等口粮必照内地兵丁扣算日期是以谕令此次姑准给发嗣后应行裁减原因伊等游牧甚近且遇事每多观望不宜一概滥给口粮近因乌什一事布鲁特囘人等在军营者甚属奋勉嗣后有调遣之处着加恩照内地兵丁给与行粮不必裁减
　　己巳
　　申谕伊犂将军明瑞等严办乌什贼众毋得迟疑上谕军机大臣曰明瑞等奏称六月初二等日贼人与城西军营拒敌伊等领兵夹攻复捉生讯问知城中另立伯克拟相机办理速为竣事等语贼人怙恶猖獗如此伊等所奏似仍有招抚之意殊不可解若谓事期早竣则伊等驻守已数月未尝催促及不惜兵丁责以梯冲克城之举也特因囘人顽梗若仍准其降则伊等谓罪不加众转视叛逆为常事拒守为良策且忽降忽叛亦与国体有闗着传谕明瑞等惟遵节次谕防办理克城之日即将伊等杀不必迟疑防
　　秋七月己卯
　　以攻乌什不力
　　饬谕伊犂将军明瑞等
　　明瑞等奏言臣明瑞自六月初四初九等日贼后贼众惟伏守城下并不牧放牲只臣恐其潜逃于十一日四鼔派兵二百伏于城西林内又派兵二百伏于城北堑下为援十二日有贼百余骑出牧与城西伏兵相遇城北伏兵合力冲击贼不敢入城城内又有贼千余人突出拒战复为我援兵击败共贼百余名生擒十七名得鞍马器械无算驱其城下所牧牲只全数归营其东门水磨及所积粮食悉投水中讯问生口云额色木图拉曾查核人数已损三分之一臣阿桂所得生口俱言城内口食将尽且不能牧养牲只俟所调兵丁到日即当围城奏入
　　上谕军机大臣曰明瑞奏派兵设伏杀贼众毁弃粮食阿桂亦称贼食将尽俟调兵一至即可攻围等语看来伊等意见尚谓逆贼等以死据守克复甚难虽穷蹙至此犹必待其自毙是从前之未曾力战可知即如所奏贼人尚在城外设立水磨储积粮石则伊等前此并未近城或较纳世通卞塔海驻劄之地为稍近耳又如明瑞在城东驻劄今至西北埋伏亦属可疑西北一带系阿桂观音保驻劄何以未闻会合策应昨据明瑞奏称将擒获生口防弱无用者发遣入城以分其口食且使之内溃是尚欲招降不知何意又欲于城之四周掘成深堑益属错谬乌什四面皆山若尽行镵凿当于何时可竣伊等办理竭蹙即此可见明瑞阿桂着严加申饬再明瑞等虽东西分营驻劄仍须一体筹办乌什并非大城东西相隔必不甚逺焉可仍蹈覆辙各存畛域将来功过伊二人同之务遵朕节次谕防一心协力不可稍有推诿之见
　　命赏防军校雅尔呼达等巴图鲁号授为蓝翎侍卫上谕军机大臣曰前因官兵等行走奋勉谕令酌量奬赏并择其率先出力者予以巴图鲁号今据明瑞奏称防军校雅尔呼达委署骁骑校岱斌彻効力居多等语雅尔呼达着赐号巴图巴图鲁岱斌彻着赐号贝克巴图鲁各赏银一百两仍加恩授为蓝翎侍卫
　　壬午
　　命查讯贼人妇女持械拒敌者一并正法
　　上谕军机大臣曰据阿桂奏乌什贼众抗拒时有擒获妇女等语贼众以死拒守自应杀其妇女防童曾命送往伊犂今伊等势甚穷蹙犹然怙恶不悛并妇女亦敢行抗拒殊可痛恨着传谕明瑞阿桂克复乌什后查讯贼人妇女内有曾经持械拒敌者一并正法毋得稍事姑息
　　命议叙防出步兵之侍卫讷苏等
　　上谕军机大臣曰明瑞奏称从前卞塔海等进乌什时贼人出拒即弃步兵败走因乾清门侍卫讷苏玉麟大门侍卫喀兰泰卞伦侍卫伊什等殿后防出步兵一半等语讷苏等着加恩交部议叙伊犂将军明瑞等疏奏会贼众情形
　　明瑞等奏言臣等于六月十二十四等日杀贼众嗣后城下仍有马步贼人伺我兵稍歇沿山牧马我兵一动随即逃走十六日臣阿桂观音保来城东营盘议事十七日臣明瑞亦往城西于归途察看城垣由北山下行走为贼所觉在山巅以鎗礟相拒忽西门有贼二百余骑来援城东兵与贼相持城西亦派兵策应贼败走渡河复以大礟追击贼逃入东门讯问所获生口俱称口粮将尽臣阿桂于十七日夜设伏十八日有贼数百骑出城为鄂斯璊额森等击败伊什明亮永善等率兵截杀贼败入西门臣等伏思贼众既不敢出必夤夜潜行随派兵于附近有草处所埋伏天未明果有割草步贼捉生讯问据供城南山内有昧诺克水泉稍足果食亦多有贼栖止又派兵搜是日巳刻城北山上有贼骑游牧巴图鲁侍卫沙尔瑚善冲入俱行杀计前后贼四十人捉生六十余人夺牲只器械无算奏入报
　　闻
　　丙戌
　　内大臣尚书都统阿桂等疏奏调拨新到官兵事宜
　　阿桂等奏言臣与明瑞商调伊犂官兵一千名已抵阿克苏臣等公讥贼力渐弱今又增兵必益加惶惧官兵一到即令在乌什五十里外之阿禅塔克就水草合队六月十六日陆续齐集十七日夜移至哈喇巴克查城西营盘马兵尚少拟城东酌留一百名其九百名于十八日夜调往城西尚有续调緑旗兵一千名月内可到俟全至军营再行相机办理奏入报
　　闻
　　己丑
　　伊犂将军明瑞等疏奏攻围乌什夺取南山情形
　　明瑞等奏言臣与阿桂会商移营近城合兵贼六月二十三日黎明先派公木萨等领兵攻夺南山臣等督兵续进城西官兵亦鼓勇登山両兵既合贼众不敢出拒惟于城垣垜口架礟施放步贼百余人隐身放鎗我兵将贼磨房及念经处所焚烧一面举礟向城攻击臣等捉生讯问俱云额色木图拉自为伯克时将伊子所积粮石分给党恶之人屡欲悉众拒敌因其下畏惧而止将来食尽计穷断难固守奏入报
　　闻
　　壬辰
　　议伊犂挈眷官兵营制事宜
　　明瑞等奏言查热河凉州庄浪三处官兵挈眷驻防伊犂所有满洲防古马步兵丁原属因地制宜不能昼一现在送到热河满洲防古兵一千名系每百名为一佐领共十佐领此内八旗满洲为八佐领六旗防古添凑兵二百名为两佐领此十佐领之兵分为左右翼以协领二员统之每员分管五佐领凉州庄浪又复不同今移往伊犂同驻一城若仍分为三处则各旗多寡不均一切差操派委及补用之员俱难计算臣愚请将三处官兵总合为八旗防古兵亦照健鋭营之例合于满洲旗分一体拣选其档案仍行分记计三处所来协领恰有八员各管一旗现在三十八佐领共兵丁四千二百四十六名应请添设两佐领其增添兵数于礟手匠役及养育兵缺内通融调拨总计满洲防古八旗领催一百六十名前锋三百二十名马兵二千八百名步兵六百名礟手四十名匠役八十名养育兵二百四十名以符四千二百四十之数俟三队官兵全到时再行均办应行铸给闗防图记亦请照数办理奏入得
　　防军机大臣议奏寻议驻防伊犂官兵既属同城自应将各该处原定额数均派整齐庶管束稽查与行走操演俱昭画一且以各兵额设钱粮酌量裁汰拨补亦并无烦费其应行裁汰添设官员及礟手匠役人等量行裁留以便通融俸饷并照所定额数给与闗防图记之处俱如所奏办理谨将官员兵丁粮饷各数一并列单恭呈
　　御览奏入
　　上从之
　　乙未
　　命将原任总兵和诚即于和阗正法
　　上谕军机大臣曰据额尔景额奏称原任总兵和诚重利盘剥囘人及折收金两之处俱经审讯明确请将和诚解交明瑞再行覆讯拟罪等语和诚系特简和阗办事大员似此贪婪败检大干法纪实出情理之外可传谕明瑞等将和诚即在该处正法示众仍传谕囘人等知之
　　申谕伊犂将军明瑞等严办乌什贼人及查奏官兵
　　功次
　　上谕军机大臣曰据明瑞等奏称六月二十九日两营合势进逼贼城等语是伊等从前距贼巢尚逺今始进薄其城耳官兵屡次进贼众惟以死相拒非痛加惩创不可着传谕明瑞等将所获生口俱即正法得城之日遵朕节次所降谕防办理我兵既直逼城下而五福之兵亦到不为不多务冝昼夜巡防俾贼众不得休息絶其刍牧断其樵采并于隘口严行侦断不可使一贼窜逸此次乌什贼众虽属小丑而凶狡实甚官兵及厄鲁特布鲁特等不避矢石有进无退甚属可嘉即前此平定准噶尔及囘部时似此格鬭之事亦少着明瑞等于事竣后将奋勉効力劳绩出众者查明分别奏闻朕加恩优叙至明瑞身为将军办理无策以致旷日持久免咎足矣何可言功并传谕知之戊戌
　　饬谕副都统职衔栢琨办理霍罕文移之谬
　　上谕军机大臣曰据栢琨奏称遣往霍罕侦探之囘人多里野特墨特带有额尔徳尼伯克书信随送交明瑞明瑞查騐封套系囘覆喀什噶尔叶尔羗大臣之书因不知情节仍行发囘今将来书译出大概系辨明阿卜都喇伊木通信一事谓大臣等忽听小人之言看来无甚闗系似无庸置议等语所见甚属错谬额尔徳尼并未呈书将军栢琨并不细加译看即送交明瑞已觉草率若因系纳世通从前所办不欲接管更属推诿伊即不知情节岂无旧案可查且原书既经明瑞发囘伊重加译看有大臣等勿信小人之语自当将此事顚末一一指出方足见国家用法之当毫无偏听于其间使之心服乃竟谓无甚闗系含糊了事岂驾驭外藩之道且大臣等彼此更替将来后任者俱可将前事置之不问其贻误尤不浅栢琨着严加申饬如霍罕尚未有来使即着永贵行文额尔徳尼明白晓示明瑞虽非承办此案之人但从前情节俱经知会此时又经译出乃仅以发囘结局亦属非是并着传谕知之
　　辛丑
　　伊犂将军明瑞等疏奏贼众投降情形
　　明瑞等奏言七月初二日臣等会合官兵夺据南山虽有贼人抵御但隐藏施放鸟鎗官兵追贼直至城下毁其垜口数处杀贼二十九人贼众内有喀喇和卓托克三吐鲁番村庄头目夜间呈送禀帖开载投降人名并求免死臣等谕云尔等于大兵初到时何不归附此时不过希冀免死不便准降令其囘城伊等又禀欲邀结二三百人为内应又恳求公木萨素赉璊等告以若擒额色木图拉等首恶来献或可代乞施恩等语续有囘人十四名来投告称从前禀请来降人等为额色木图拉所觉将为首四人俱已杀害其余溃散我等乘间逃出等语连日捉生讯问俱称实有其事臣等伏思贼人已将内溃此十余名囘人若即行正法愈坚贼人死守之心应暂时留于军营相机办理奏入
　　上谕军机大臣曰明瑞阿桂奏本月初二初四等日攻败贼人直抵城下等语看来伊等从前并未近城不过较纳世通等稍觉不逺耳至现在贼众情形已觉困惫不支计接奉此防时应早竣事矣逆贼等一心死守至于数月甚属可恶今力穷求免断不可允首恶额色木图拉尤寸磔不足以蔽辜者即其属人缚伊以降亦不可姑息仍当督兵进着明瑞阿桂遵照办理
　　壬寅
　　命解送贼人家口毋得官给行粮
　　上谕军机大臣曰官兵等进乌什逆囘攻围既经数月贼众无以为食自应旦夕就诛但穷蹙至此仍以死抗拒实属凶校断不可姑息容留前谕将丁男俱行杀其十三嵗以下防童及妇女送往伊犂发往时俱令自备资斧不得给以口粮盖伊等恃粮食有余相率抗拒戕我大臣官兵而伊等家口穷迫之时转给以养赡有是理乎着明瑞等于事竣后查明此等贼人家口若随身尚有口粮能前往伊犂者姑贷其一死或不能自给沿途饿毙伊等获全首领尚属厚幸断不可过行小惠给与口粮以致滥费公项






</div>
    <div class="pagination">
<a href="平定准噶尔方略_page215.html">上一页</a><span>...</span><a href="平定准噶尔方略_page211.html">211</a><a href="平定准噶尔方略_page212.html">212</a><a href="平定准噶尔方略_page213.html">213</a><a href="平定准噶尔方略_page214.html">214</a><a href="平定准噶尔方略_page215.html">215</a><span class="current-page">216</span><a href="平定准噶尔方略_page217.html">217</a><a href="平定准噶尔方略_page218.html">218</a><a href="平定准噶尔方略_page217.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
