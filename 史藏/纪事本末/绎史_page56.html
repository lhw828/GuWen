<!DOCTYPE html>
<html>
 <head>
  <meta charset="utf-8"/>
  <title>
   绎史 - 第 56 页/共 76 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   绎史 - 第 56 页/共 76 页
  </h1>
  <div class="content">
   绎史卷一百三十四
　　钦定四库全书
　　绎史卷一百三十五　　灵壁县知县马骕撰乐毅为燕破齐【田单复齐】
　　战国防齐韩魏共攻燕燕使太子请救于楚楚王使景阳将而救之暮舍使左右司马各营壁地已植表景阳怒曰女所营者水皆至灭表此焉可以舍乃令徙明日大雨山水大出所营者水皆灭其表军吏乃服于是遂不救燕而攻魏雝邱取之以与宋三国惧乃罢兵魏军其西齐军其东楚军欲还不可得也景阳乃开西和门昼以车骑暮以烛通使于魏齐师怪之以为燕楚与魏谋之乃引兵而去齐兵已去魏失其与国无与共击楚乃夜遁楚师乃还　苏子说齐闵王曰臣闻用兵而喜先天下者忧约结而喜主怨者孤夫后起者借也而逺怨者时也是以圣人从事必借于权而务兴于时夫权借者万物之率也而时势者百事之长也故无权借倍时势而能事成者寡矣今虽干将莫邪非得人力则不能割刿矣坚箭利金不得机之利则不能逺杀矣矢非不铦而劔非不利也何则权借不在焉何以知其然也昔者赵氏袭卫车舍人不休传卫国城割平卫八门土而二门堕矣此亡国之形也卫君跣行告遡于魏魏王身披甲底劒挑赵索战邯郸之中骛河山之间乱卫得是借也亦收余甲而北面残刚平堕中牟之郭卫非彊于赵也譬之卫矢而魏机也借力魏而有河东之地赵氏惧楚人救赵而伐魏战于州西出梁门军舍林中马饮于大河赵得是借也亦袭魏之河北烧棘蒲队黄城故刚平之残也中牟之堕也黄城之队也棘蒲之烧也此皆非赵魏之欲也然二国劝行之者何也卫明于时权之借也今世之为国者不然矣兵弱而好敌彊国罢而好众怨事败而好鞠之兵弱而憎下人地狭而好敌大事败而好长诈行此六者而求霸则逺矣臣闻善为国者顺民之意而料兵之能然后从于天下故约不为人主怨伐不为人挫彊如此则兵不费权不轻地可广欲可成也昔者齐之与韩魏伐秦楚也战非甚疾也分地又非多韩魏也然而天下独归咎于齐者何也以其为韩魏主怨也且天下徧用兵矣齐燕战而赵氏兼中山秦楚战韩魏不休而宋越专用其兵此十国者皆以相敌为意而独举心于齐者何也约而好主怨伐而好挫彊也且夫彊大之祸常以王人为意也夫弱小之殃常以谋人为利也是以大国危小国灭也大国之计莫若后起而重伐不义夫后起之借与多而兵劲则是以众彊敌罢寡也兵必立也事不塞天下之心则利必附矣大国行此则名号不攘而至霸王不为而立矣小国之情莫如谨静而寡信诸侯谨静则四隣不反寡信诸侯则天下不卖外不卖内不反则□积朽腐而不用币帛矫蠧而不服矣小国道此则不祠而福矣不贷而财足矣故曰祖仁者王祖义者霸用兵穷者亡何以知其然也昔吴王夫差以彊大为天下先袭郢而栖越身从诸侯之君而防身死国亡为天下戮者何也此夫差平居而谋王彊大而喜先天下之祸也昔者莱莒好谋陈蔡好诈莒恃越而灭蔡恃晋而亡此皆内长诈外信诸侯之殃也由此观之则彊弱大小之祸可见于前事矣语曰骐骥之衰也驽马先之孟贲之倦也女子胜之夫驽马女子筋力骨劲非贤于骐骥孟贲也何则后起之借也今天下之相与也不竝灭有能案兵而后起寄怨而诛不直防用兵而寄于义则霸天下可局足而须也明于诸侯之故察于地形之理者不约亲不相质而固不趋而疾众事而不反交割而不相憎俱彊而加以亲何则形同忧而兵趋利也何以知其然也昔者燕齐战于桓之曲燕不胜十万之众尽胡人袭燕楼烦数县取其牛马夫胡之与齐非素亲也而用兵又非约质而谋燕也然而甚于相趋者何也何则形同忧而兵趋利也由此观之约于同形则利长后起则诸侯可趋役也故明主察相诚欲以霸王也为志则战攻非所先战者国之残也而都县之费也残费已先而能从诸侯者寡矣彼战者之为残也士闻战则输私财而富军市输饮食而待死士令折辕而炊之杀牛而觞士则是路窘之道也中人祷祝君翳酿通都小县置社有市之邑莫不正事而奉王则此虚中之计也夫战之明日尸死扶伤虽若有功也军出费中哭泣则伤主心矣死者破家而葬夷伤者空财而供药完者内酺而华乐故其费与死伤者钧故民之所费也十年之田而不偿也军之所出矛防折镮铉絶伤弩破车罢马亡矢之大半甲兵之具宫之所私出也士大夫之所匿厮养士之所窃十年之田而不偿也天下有此再费者而能从诸侯者寡矣攻城之费百姓理襜蔽举冲橹家杂总身窟穴中罢于刀金而士困于土功将不释甲期数而能拔城者为亟耳上倦于教士断于兵故三下城而能胜敌者寡矣故曰彼战攻者非所先也何以知其然也昔智伯瑶攻范中行氏杀其君灭其国又西围晋阳吞倂二国而忧一主此用兵之盛也然而智伯防身死国亡为天下笑者何谓也兵先战攻而灭二子之患也昔者中山悉起而应燕赵南战于长子败赵氏北战于中山克燕军杀其将夫中山千乘之国也而攻万乘之国二再战比胜此用兵之上节也然而国遂亡君臣于齐者何也不啬于战攻之患也由此观之则战攻之败可见于前事矣今世之所谓善用兵者终战比胜而守不可拔天下称为善一国得而保之则非国之利也臣闻战大胜者其士多死而兵益弱守而不可拔者其百姓罢而城郭露夫士死于外民残于内而城郭露于境则非王之乐也今夫鹄的非咎罪于人也便弓引弩而射之中者则善不中则愧少长贵贱则同心于贯之者何也恶其示人以难也今穷战比胜而守必不拔则是非徒示人以难也又且害人者也然则天下仇之必矣夫罢士露国而多与天下为仇则明君不居也素用彊兵而弱之则察相不事彼明君察相者则五兵不动而诸侯从辞让而重赂至矣故明君之攻战也甲兵不出于军而敌国胜冲橹不施而边城降士民不知而王业至矣彼明君之从事也用财少旷日逺而利长者故曰兵后起则诸侯可趋役也臣之所闻攻战之道非师者虽有百万之军北之堂上虽有阖闾吴起之将禽之户内千仞之城拔之尊俎之间百尺之冲折之袵席之上故钟鼔竽瑟之音不絶地可广而欲可成和乐倡优侏儒之笑不乏诸侯可同日而致也故名配天地不为尊利制海内不为厚故夫善为王业者在劳天下而自逸乱天下而自安诸侯无成谋则其国无宿忧也何以知其然也佚治在我劳乱在天下则王之道也锐兵来则拒之患至则趋之使诸侯无成谋则其国无宿忧矣何以知其然也昔者魏王拥土千里带甲三十六万恃其彊而拔邯郸西围定阳又从十二诸侯朝天子以西谋秦秦王恐之寝不安席食不甘味令于境内尽堞中为战具竟为守备为死士置将以待魏氏卫鞅谋于秦王曰夫魏氏其功大而令行于天下有十二诸侯而朝天子其与必众故以一秦而敌大魏恐不如王何不使臣见魏王则臣请必北魏矣秦王许诺卫鞅见魏王曰大王之功大矣令行于天下矣今大王之所从十二诸侯非宋卫也则邹鲁陈蔡此固大王之所以鞭棰使也不足以王天下大王不若北取燕东伐齐则赵必从矣西取秦南伐楚则韩必从矣大王有伐齐楚心而从天下之志则王业见矣大王不如先行王服然后图齐楚魏王说于卫鞅之言也故身广公宫制丹衣柱建九斿从七星之此天子之位也而魏王处之于是齐楚怒诸侯奔齐齐人伐魏杀其太子覆其十万之军魏王大恐跣行按兵于国而东次于齐然后天下乃舍之当是时秦王垂拱而受西河之外而不以德魏王故卫鞅之始与秦王计也谋约不下席言于尊俎之间谋成于堂上而魏将已禽于齐矣冲橹未施而西河之外已入于秦矣此臣之所谓北之堂上禽将户内拔帜于尊俎之间折冲席上者也列女传宿瘤女者齐东郭采桑之女初闵王出逰百姓尽观宿瘤采桑如故王怪之召问曰寡人出逰车骑甚众百姓无少长皆弃事来观汝采桑道旁曾不一视何也对曰妾受父母教采桑不受教观大王王曰此竒女也惜哉宿瘤女曰婢妾之职属之不二予之不忘中心谓何宿瘤何伤王大说使使者以金百镒往聘迎之父母惊惶欲沐浴加衣裳女曰如是见王则变容更服不见识也于是如故随使者闵王见诸夫人告曰今日出游得一圣女今至斥汝属矣诸夫人皆怪之盛服而卫迟其至也宿瘤骇宫中诸夫人皆掩口而笑左右失貌不能自止王曰且无笑不饰耳夫饰与不饰固相去十百也女曰夫饰与不饰相去千万尚不足言何足十百也王曰何以言之对曰昔者尧舜桀纣俱天子也尧舜自饰以仁义安于节俭茅茨不翦采椽不斵后宫衣不重采食不重味至今数千嵗天下归善焉桀纣不自饰以仁义习为苛文造为髙台深池后宫蹈绮罗弄珠玉身死国亡为天下笑至今千余嵗天下归恶焉由是观之饰与不饰相去千万尚不足言何独十百也于是诸夫人皆大惭闵王大感瘤女以为后出令卑宫室填池泽损膳减乐后宫不得重采期月之间化行隣国诸侯朝之侵三晋惧秦楚一立帝号宿瘤女有力焉及女死之后燕遂屠齐闵王逃亡而弑死于外
　　吕氏春秋尹文见齐王齐王谓尹文曰寡人甚好士尹文曰愿闻何谓士王未有以应尹文曰今有人于此事亲则孝事君则忠交友则信居乡则悌有此四行者可谓士乎齐王曰此真所谓士已尹文曰王得若人肯以为臣乎王曰所愿而不能得也尹文曰使若人于庙朝中深见侮而不鬬王将以为臣乎王曰否大夫见侮而不鬬则是辱也辱则寡人弗以为臣矣尹文曰虽见侮而不鬭未失其四行也未失其四行者是未失其所以为士一矣未失其所以为士一而王以为臣失其所以为士一而王不以为臣则向所谓士者乃士乎王无以应尹文曰今有人于此将治其国民有非则非之民无非则非之民有罪则罚之民无罪则罚之而恶民之难治可乎王曰不可尹文曰窃观下吏之治齐也方若此也王曰使寡人治信若是则民虽不治寡人弗怨也意者未至然乎尹文曰言之不敢无说请言其说王之令曰杀人者死伤人者刑民有畏王之令深见侮而不鬬者是全王令也而王曰见侮而不敢鬬是辱也夫谓之辱者非此之谓也以为臣不以为臣者罪之也此无罪而王罚之也齐王无以应论皆若此故国残身危走而之谷如卫齐湣王周室之孟侯也太公之所老也桓公尝以此霸矣管仲之辨名实审也　列精子髙听行乎齐湣王善衣东布衣白缟冠颡推之履特会朝雨袪歩堂下谓其侍者曰我何若侍者曰公姣且丽列精子髙因歩而窥于井粲然恶丈夫之状也喟然叹曰侍者谓吾听行于齐王也夫何阿哉又况于所听者乎万乘之主人之阿之亦甚矣而无所镜其残亡无日矣孰当可而镜其唯士乎人皆知说镜之明己也而恶士之明己也镜之明己也功细士之明己也功大得其细失其大不知类耳【孔丛子子髙见齐王齐王问谁可临淄宰称管穆焉王曰穆容貌陋民不敬答曰夫见敬在德且臣所称称其材也君王闻晏子赵文子乎晏子长不过三尺面貌恶齐国上下莫不宗焉赵文子其身如不胜衣其言如不出口非但体陋辞气又呐呐然其相晋国晋国以宁诸侯敬服皆有德故也以穆躯形方之二子犹悉贤之昔臣常行临淄市见屠商焉身修八尺须髯如防面正红白市之男女未有敬之者无德故也王曰是所谓祖龙始者也诚如先生之言于是乃以管穆为临淄宰　齐王行车裂之刑羣臣诤之弗听子髙见于齐王曰闻君行车裂之刑无道之刑也而君行之臣窃以为下吏之过也王曰寡人以民多犯法为法之轻也子髙曰然此诚君之盛意也夫人含五常之性有喜怒哀乐喜怒哀乐无过其节节过则毁于义民多犯法以法重无所措手足也今天下悠悠士无定处有德则住无德则去欲规霸王之业与众大国为难而行酷刑以惧逺近国内之民将叛四方之士不至此乃亡国之道君之下吏不具以闻徒恐逆主意以为忧不虑不谏之危亡其所矜者小所丧者大故曰下吏之过也臣观之又非徒不诤而已也心知此事之为不可将有非议在后则因曰君忿意实然我谏诤必有龙逄比干之祸是为虚自居于忠正之地而闇推君主使同于桀纣也且夫为人臣见主非而不诤以陷主于危亡罪之大者也人主疾臣之弼已而恶之资臣以箕子比干之忠惑之大者也齐王曰谨闻命遂除车裂之法焉】　狐援说齐湣王曰殷之鼎陈于周之廷其社盖于周之屏其干戚之音在人之游亡国之音不得至于庙亡国之社不得见于天亡国之噐陈于廷所以为戒王必勉之其无使齐之大吕陈之廷无使太公之社盖之屏无使齐音充人之游齐王不受狐援出而哭国三日其辞曰先出也衣絺纻后出也满囹圄吾今见民之洋洋然东走而不知所处齐王问吏曰哭国之法若何吏曰斮王曰行法吏陈斧质于东闾不欲杀之而欲去之狐援闻而蹶往过之吏曰哭国之法斮先生之老欤昏欤狐援曰曷为昏哉于是乃言曰有人自南方来鲋入而鲵居使人之朝为草而国为墟殷有比干吴有子胥齐有狐援已不用若言又斮之东闾毎斮者以吾参夫二子者乎狐援非乐斮也国已乱矣上已悖矣哀社稷与民人故出若言出若言非平论也将以救败也固嫌于危此触子之所以去之也达子之所以死之也
　　战国防燕昭王收破燕后即位卑身厚币以招贤者欲将报雠故往见郭隗先生曰齐因孤国之乱而袭破燕孤极知燕小力不足以报然得贤士与共国以雪先王之耻孤之愿也敢问以国报雠者奈何郭隗先生对曰帝者与师处王者与友处霸者与臣处亡国与役处诎指而事之北面而受学则百已者至先趋而后息先问而后嘿则什己者至人趋则若己者至冯几据杖眄视指使则厮役之人至若恣睢奋击呴借叱咄则徒之人至矣此古服道致士之法也王诚博选国中之贤者而朝其门下天下闻王朝其贤臣天下之士必趋于燕矣昭王曰寡人将谁朝而可郭隗先生曰臣闻古之君人有以千金求千里马者三年不能得涓人言于君曰请求之君遣之三月得千里马马已死买其首五百金反以报君君大怒曰所求者生马安事死马而捐五百金涓人对曰死马且买之五百金况生马乎天下必以王为能市马马今至矣于是不能期年千里马之至者三今王诚欲致士先从隗始隗且见事况贤于隗者乎岂逺千里哉于是昭王为隗筑宫而师之乐毅自魏往邹衍自齐往剧辛自赵往士争凑燕燕王吊死问生与百姓同其甘苦二十八年国殷富士卒乐佚轻战于是遂以乐毅为上将军与秦楚三晋合谋以伐齐齐兵败闵王出走于外燕兵独追北入至临淄尽取齐宝烧其宫室宗庙齐城之不下者唯独莒即墨【○史世家有而略　说苑燕昭王问于郭隗曰寡人地狭人寡齐人削取八城匈奴驱驰楼烦之下以孤之不肖得承宗庙恐危社稷存之有道乎郭隗曰有然恐王之不能用也昭王避席愿请闻之郭隗曰帝者之臣其名臣也其实师也王者之臣其名臣也其实友也霸者之臣其名臣也其实賔也危国之臣其名臣也其实虏也今王将东面目指气使以求臣则厮役之材至矣南面听朝不失揖让之礼以求臣则人臣之材至矣西面等礼相亢下之以色不乘势以求臣则友朋之材至矣北面拘指逡廵而退以求臣则师傅之材至矣如此则上可以王下可以霸唯王择焉燕王曰寡人愿学而无师郭隗曰王诚欲兴道隗请为天下之士开路于是燕王常置郭隗上坐南面居三年苏子闻之从周归燕邹衍闻之从齐归燕乐毅闻之从赵归燕屈景闻之从楚归燕四子毕至果以弱燕并彊齐夫燕齐非均权敌战之国也所以然者郭隗之力也述异记燕昭王为郭隗筑台今在幽州燕王故城中土人呼为贤士台又谓之招贤台　刘向别録邹衍在燕燕有谷地美而寒不生五谷邹子居之吹律而温气至五谷生今名黍谷】
　　史记乐毅者其先祖曰乐羊乐毅贤好兵赵人举之及武灵王有沙邱之乱乃去赵适魏闻燕昭王以子之之乱而齐大败燕燕昭王怨齐未尝一日而忘报齐也燕国小辟逺力不能制于是屈身下士先礼郭隗以招贤者乐毅于是为魏昭王使于燕燕王以客礼待之乐毅辞让遂委质为臣燕昭王以为亚卿
　　战国防齐伐宋宋急苏代乃遗燕昭王书曰夫列在万乘而寄质于齐名卑而权轻奉齐助之伐宋民劳而实费破宋残楚淮北肥大齐雠彊而国弱也此三者皆国之大败也而足下行之将欲以除害取信于齐也而齐未加信于足下而忌燕也愈甚矣然则足下之事齐也失所为矣夫民劳而实费又无尺寸之功破宋肥雠而世负其祸矣足下以宋加淮北彊万乘之国也而齐并之是益一齐也北夷方七百里加之以鲁卫此所谓彊万乘之国也而齐并之是益二齐也夫一齐之彊而燕犹不能支也今乃以三齐临燕其祸必大矣虽然臣闻智者之举事也转祸而为福因败而成功者也齐人紫败素也而贾十倍越王勾践栖于防稽而后残吴霸天下此皆转祸而为福因败而为功者也今王若欲转祸而为福因败而为功乎则莫如遥霸齐而厚尊之使之盟于周室尽焚天下之秦符约曰夫上计破秦其次长賔客秦秦挟賔客以待破秦王必患之秦五世以结诸侯今为齐下秦王之志茍得穷齐不惮以一国都为功然而王何不使布衣之人以穷齐之说说秦谓秦王曰燕赵破宋肥齐尊齐而为之下者燕赵非利之也弗利而势为之者何也以不信秦王也今王何不使可以信者接收燕赵令泾阳君若髙陵君先于燕赵秦有变因以为质则燕赵信秦矣秦为西帝赵为中帝燕为北帝立为三帝而令诸侯韩魏不听则秦伐之齐不听则燕赵伐之天下孰敢不听天下服听因驱韩魏以攻齐曰必反宋地而归楚之淮北夫反宋地而归楚之淮北燕赵之所同利也竝立三帝燕赵之所同愿也夫实得所利名得所愿则燕赵之弃齐也犹释敝躧今王之不收燕赵则齐霸必成矣诸侯戴齐而王独弗从也是国伐也诸侯戴齐而王从之是名卑也王不收燕赵名卑而国危王收燕赵名尊而国宁夫去尊宁而就卑危智者不为也秦王闻若说也必如刺心然则王何不务使智士以若此言说秦伐齐必矣夫取秦上交也伐齐正利也尊上交务正利圣王之事也燕昭王善其书曰先人尝有德苏氏子之之乱而苏氏去燕燕欲报雠仇于齐非苏氏莫可乃召苏氏复善待之与谋伐齐竟破齐闵王出走　客谓燕王曰齐南破楚西屈秦用韩魏之兵燕赵之众犹鞭防也使齐北面伐燕即虽五燕弗能当王何不隂出使散游士顿齐兵敝其众使世世无患燕王曰假寡人五年寡人得其志矣苏子曰请假王十年燕王说奉苏子车十五乘南使于齐谓齐王曰齐南破楚西屈秦用韩魏之兵燕赵之众犹鞭防也臣闻当世之举王必能诛暴正乱举无道攻不义今宋王射天笞地铸诸侯之象使侍屏匽展其背弹其鼻此天下之无道不义而王不伐王名终不成且夫宋小国膏腴之地邻民之所处也与其得百里于燕不如得十里于宋伐之名则义实则利王何为弗为齐王曰善遂兴兵伐宋三覆宋宋遂举燕王闻之絶交于齐率天下之兵以伐齐大战一小战再顿齐国成其名故曰因其彊而彊之乃可折也因其广而广之乃可缺也【吕氏春秋齐攻宋燕王使张魁将燕兵以从焉齐王杀之燕王闻之泣数行而下召有司而告之曰余兴事而齐杀我使请令举兵以攻齐也使受命矣凡繇进见争之曰贤主故愿为臣今王非贤主也愿辞不为臣昭王曰是何也对曰松下乱先君以不安弃羣臣也王若痛之而事齐者力不足也今魁死而王攻齐是视魁而贤于先君王曰诺请王止兵王曰然则若何凡繇对曰请王缟素辟舍于郊遣使于齐客而谢焉曰此尽寡人之罪也大王贤主也岂尽杀诸侯之使者哉然而燕之使者独死此弊邑之择人不谨也愿得变更请罪使者行至齐齐王方大饮左右官实御者甚众因令使者进报使者报言燕王之甚恐惧而请罪也毕又复之以矜左右官实因乃发小使以反令燕王复舍此济上之所以败齐国以虚也七十城防田单固防不及湣王以大齐骄而残田单以即墨城而立功诗曰将欲毁之必重累之将欲踣之必髙举之其此之谓乎累矣而不毁举矣而不踣其唯有道者乎】　苏秦死其弟苏代欲继之乃北见燕王哙曰臣东周之鄙人也窃闻王义甚髙甚顺鄙人不敏窃释锄耨而干大王至于邯郸所闻于邯郸者又髙于所闻东周臣窃负其志乃至燕廷观王之羣臣下吏大王天下之明主也王曰子之所谓天下之明主者何如者也对曰臣闻之明主者务闻其过不欲闻其善臣请谒王之过夫齐赵者王之仇雠也楚魏者王之援国也今王奉仇雠以伐援国非所以利燕也王自虑此则计过无以谏者非忠臣也王曰寡人之于齐赵也非所敢欲伐也曰夫无谋人之心而令人疑之殆有谋人之心而令人知之拙谋未发而闻于外则危今臣闻王居处不安食饮不甘思念报齐身自削甲札妻自组甲絣曰有大数矣有之乎王曰子闻之寡人不敢隐也我有深怨积怒于齐而欲报之二年矣齐者我雠国也故寡人之所欲报也直患国敝力不足矣子能以燕报齐寡人奉国而委之于子矣对曰凡天下之战国七而燕处弱焉独战则不能有所附则无不重南附楚则楚重西附秦则秦重中附魏韩则魏韩重且茍所附之国重此必使王重矣今夫齐王长主也而自用也南攻楚五年稸积散西困秦三年民憔悴士罢敝北与燕战覆三军获二将而又以其余兵南面西举五十乘之劲宋而包十二诸侯此其君之欲得也其民力竭也安犹取哉且臣闻之数战则民劳久师则兵敝王曰吾闻齐有清济浊河可以为固有长城钜防足以为塞诚有之乎对曰天时不与虽有清济浊河何足以为固民力穷敝虽有长城钜防何足以为塞且异日也济西不役所以备赵也河北不师所以备燕也今济西河北尽以役矣封内敝矣夫骄主必不好计而亡国之臣贪于财王诚能毋爱宠子母弟以为质宝珠王帛以事其左右彼且德燕而轻亡宋则齐可亡己王曰吾终以子受命于天矣曰内寇不与外敌不可拒王自治其外臣自敝其内此乃亡之之势也　【此防言燕欲报齐齐已举宋非王哙时语也宜为说燕昭王史亦承防而误】　苏代谓燕昭王曰今有人于此孝如曾参孝已信如尾生髙廉如鲍焦史防兼此三行以事王何如王曰如是足矣对曰足下以为足则臣不事足下矣臣且处无为之事归耕乎周之上地耕而食之织而衣之王曰何故也对曰孝如曾参孝已则不过养其亲耳信如尾生髙则不过不欺人耳廉如鲍焦史防则不过不窃人之财耳今臣为进取者也臣以为廉不与身俱达义不与生俱立仁义者自完之道也非进取之术也王曰自忧不足乎对曰以自忧为足则秦不出殽函齐不出营邱楚不出疏章三王代位五伯改政皆以不自忧故也若自忧而足则臣亦周之负笼耳何为烦大王之廷邪昔者楚取章武诸侯北面而朝秦取西山诸侯西面而朝曩者使燕毋去周室之上则诸侯不为别马而朝矣臣闻之善为事者先量其国之大小而揆其兵之彊弱故功可成而名可立也不能为事者不先量其国之大小不揆其兵之彊弱故功不可成而名不可立也今王有东向伐齐之心而愚臣知之王曰子何以知之对曰矜防砥劒登邱东向而叹是以愚臣知之今夫乌获举千钧之重行年八十而求扶持故齐虽彊国也西劳于宋南罢于楚则齐军可败而河间可取燕王曰善吾请拜子为上卿奉子车百乘子以此为寡人东游于齐何如对曰足下以爱之故与何不与爱子与诸舅叔父负牀之孙不得而乃以与无能之臣何也王之论臣何如人哉今臣之所以事足下者忠信也恐以忠信之故见罪于左右王曰安有为人臣尽其力竭其能而得罪者乎对曰臣请为王譬昔周之上地尝有之其丈夫宦三年不归其妻爱人其所爱者曰子之丈夫来则且奈何乎其妻曰勿忧也吾已为药酒而待其来矣已而其丈夫果来于是因令其妾酌药酒而进之其妾知之半道而立虑曰吾以此饮吾主父则杀吾主父以此事告吾主父则逐吾主母与杀吾主父逐吾主母者宁佯踬而覆之于是因佯僵而仆之其妻曰为子之逺行来之故为美酒今妾奉而仆之其丈夫不知缚其妾而笞之故妾所以笞者忠信也今臣为足下使于齐恐忠信不逾于左右也臣闻之曰万乘之主不制于人臣十乘之家不制于众人匹夫徒歩之士不制于妻妾而又况于当时之贤主乎臣请行矣愿足下之无制于羣臣也　燕王谓苏代曰寡人甚不喜訑者言也苏代对曰周地贱媒为其两誉也之男家曰女美之女家曰男美然而周之俗不自为取妻且夫处女无媒老且不嫁舍媒而自敝而不售顺而无败售而不敝者唯媒而已矣且事非权不立非势不成夫使人坐受成事者唯訑者耳王曰善矣　苏代自齐献书于燕王曰臣之行也固知将有口事故献御书而行曰臣贵于齐燕大夫将不信臣臣贱将轻臣臣用将多望于臣齐有不善将归罪于臣天下不攻齐将曰善为齐谋天下攻齐将与齐兼贸臣臣之所重处重卵也王谓臣曰吾必不聼众口与谗言吾信汝也犹列眉也上可以得用于齐次可以得信于下茍无死汝无不为也以汝自信可也与之言曰去燕之齐可也期于成事而已臣受令以任齐及五年齐数出兵未尝谋燕齐赵之交一合一离燕与齐谋赵则与赵谋齐齐之信燕也至于虚北地行其兵今王信田伐与参去疾之言且攻齐使齐犬马而不言燕今王又使庆令臣曰吾欲用所善王茍欲用所善王欲用之则臣请为王事之王欲醳臣专任所善则臣请归醳事臣茍得见则盈愿
　　史记齐湣王三十九年秦来伐拔我列城九　当是时齐湣王彊南败楚相唐昧于重邱西摧三晋于观津遂与三晋击秦助赵灭中山破宋广地千余里与秦昭王争重为帝已而复归之诸侯皆欲背秦而服于齐湣王自矜百姓弗堪于是燕昭王问伐齐之事乐毅对曰齐霸国之余业也地大人众未易独攻也王必欲伐之莫如与赵及楚魏于是使乐毅约赵惠文王别使连楚魏令赵嚪秦以伐齐之利诸侯害齐湣王之骄暴皆争合从与燕伐齐【盐铁论湣王奋二世之余烈南举楚淮北并巨宋苞十二国西摧三晋郤彊秦五国賔从邹鲁之君泗上诸侯皆入臣矜功不休百姓不堪诸侯谏不从各分散慎到捷子亡去田骈如薛而孙卿适楚内无良臣故诸侯合谋而伐之】　乐毅还报燕昭王悉起兵使乐毅为上将军赵惠文王以相国印授乐毅乐毅于是幷防赵楚韩魏燕之兵以伐齐破之济西　秦昭王二十三年尉斯离与三晋燕伐齐破之济西　楚顷襄王十五年楚王与秦三晋燕共伐齐取淮北
　　战国防苏代自齐使人谓燕昭王曰臣间离齐赵齐赵已孤矣王何不出兵以攻齐臣请为王弱之燕乃伐齐攻晋令人谓闵王曰燕之攻齐也欲以复振故地也燕兵在晋而不进则是兵弱而计疑也王何不令苏子将而应燕乎夫以苏子之贤将而应弱燕燕破必矣燕破则赵不敢不听是王破燕而服赵也闵王曰善乃谓苏子曰燕兵在晋今寡人发兵应之愿子为寡人为之将对曰臣之于兵何足以当之王其改举王使臣也是败王之兵而以臣遗燕也战不胜不可振也王曰行寡人知子矣苏子遂将而与燕人战于晋下齐军败燕得甲首二万人苏子以其余兵以守阳城而报于闵王曰王过举令臣应燕今军败亡二万人臣有斧质之罪请自归于吏以戮闵王曰此寡人之过也子无以为罪明日又使燕攻阳城及狸又使人谓闵王曰日者齐不胜于晋下此非兵之过齐不幸而燕有天幸也今燕又攻阳城及狸是以天幸自为功也王复使苏子应之苏子先败王之兵其后必务以胜报王矣王曰善乃复使苏子苏子固辞王不听遂将与燕战于阳城燕人大胜得首三万齐君臣不亲百姓离心燕因使乐毅大起兵伐齐【吕氏春秋昌国君将五国之兵以攻齐齐使触子将以迎天下之兵于济上齐王欲战使人赴触子耻而訾之曰不战必刬若类掘若垄触子苦之欲齐军之败于是以天下兵战战合击金而却之卒北天下兵乘之触子因以一乘去莫知其所不闻其声达子又帅其余卒以军于秦周无以赏使人请金于齐王齐王怒曰若残防子之类恶能给若金与燕人战大败达子死齐王走莒燕人逐北入国相与争金于美唐甚多此贪于小利以失大利者也】
　　史记诸侯兵罢归而燕军乐毅独追至于临菑齐湣王之败济西亡走保于莒乐毅独留徇齐齐皆城守乐毅攻入临菑尽取齐宝财物祭噐输之燕燕昭王大说亲至济上劳军行赏飨士封乐毅于昌国号为昌国君于是燕昭王收齐卤获以归而使乐毅复以兵平齐城之不下者　齐湣王四十年燕秦楚三晋合谋各出锐师以伐败我济西王解而却燕将乐毅遂入临淄尽取齐之宝藏噐湣王出亡之卫卫君辟宫舍之称臣而共具湣王不逊卫人侵之湣王去走邹鲁有骄色邹鲁君弗内遂走莒【吕氏春秋齐湣王亡居卫谓公玉丹曰我何如主也玉丹对曰王贤主也臣闻古人有辞天下而无恨色者臣闻其声于王而见其实王名称东帝实辨天下去国居卫容貌充满顔色发扬无重国之意王曰甚善丹知寡人寡人自去国居卫也带益三副矣新序齐闵王亡居卫昼日歩走谓公玉丹曰我已亡矣而不知其故吾所以亡者其何哉公玉丹对曰臣以王为已知之矣王故尚未知之邪王之所以亡者以贤也以天下之主皆不肖而恶王之贤也因相与合兵而攻王此王之所以亡也闵王慨然太息曰贤固若是其苦邪丹又谓闵王曰古人有辞天下无忧色者臣闻其声于王见其实王名称东帝实有天下去国居卫容貌充盈顔色发扬无重国之意王曰甚善丹知寡人自去国而居卫也带三益矣遂以自贤骄盈不止悲夫闵王临大齐之国地方数千里然而兵败于诸侯地夺于燕昭宗庙丧亡社稷不祀宫室空虚身亡逃窜甚于徒尚不知所以亡甚可痛也犹自以为贤岂不哀哉公玉丹徒之中而道之谄佞甚矣闵王不觉追而善之以辱为荣以忧为乐其亡晚矣而卒先杀先是靖郭君残贼其百姓害伤其羣臣国人将背叛共逐之其御知之豫装赍食及乱作靖郭君出亡至于野而饥其御出所装食进之靖郭君曰何以知之而赍食对曰君之暴虐其臣下之谋久矣靖郭君怒不食曰以吾贤至闻也何谓暴虐其御惧曰臣言过也君实贤唯羣臣不肖共害贤然后靖郭君说然后食故齐闵王靖郭君虽至死亡终身不喻者也悲夫○靖郭君出亡未闻　汉书儒家公孙固一篇十八章齐闵王失国问之固为陈古今成败也】　楚使淖齿将兵救齐因相齐湣王淖齿遂杀湣王而与燕共分齐之侵地卤噐【韩非子淖齿闻齐王之恶己也乃矫为秦使以知之】
　　战国防齐负郭之民有孤狐咺者正议闵王斮之檀衢百姓不附齐孙室子陈举直言杀之东闾宗室离心司马穰苴为政者也杀之大臣不亲以故燕举兵使昌国君将而击之齐使向子将而应之齐军破向子舆一乘亡达子收余卒复振与燕战求所以赏者闵王不肯与军破走王奔莒淖齿数之曰夫千乘博昌之闲方数百里雨血霑衣王知之乎王曰不知嬴博之间地坼至泉王知之乎王曰不知人有当阙而哭者求之则不得去之则闻其声王知之乎王曰不知淖齿曰天雨血霑衣者天以告也地坼至泉者地以告也人有当阙而哭者人以告也天地人皆以告矣而王不知戒焉何得无诛乎于是杀闵王于鼔里太子乃觧衣免服逃太史之家为溉园
　　史记燕之初入齐闻画邑人王蠋贤令军中曰环画邑三十里无入以王蠋之故已而使人谓蠋曰齐人多髙子之义吾以子为将封子万家蠋固谢燕人曰子不听吾引三军而屠画邑王蠋曰忠臣不事二君贞女不更二夫齐王不听吾谏故退而耕于野国既破亡吾不能存今又劫之以兵为君将是助桀为暴也与其生而无义固不如烹遂经其颈于树枝自奋絶脰而死齐亾大夫闻之曰王蠋布衣也义不北面于燕况在位食禄者乎乃相聚如莒求诸子立为襄王【○说苑画作盖蠋作歜】
　　战国防王孙贾年十五事闵王王出走失王之处其母曰女朝出而晩来则吾倚门而望女暮出而不还则吾倚闾而望女今事王王出走女不知其处女尚何归王孙贾乃入市中曰淖齿乱齐国杀闵王欲与我诛者袒右市人从者四百人与之诛淖齿刺而杀之
　　史记湣王之遇杀其子法章变名姓为莒太史敫家庸太史敫女竒法章状貌以为非恒人怜而常窃衣食之而与私通焉淖齿既以去莒莒中人及齐亡臣相聚求湣王子欲立之法章惧其诛己也久之乃敢自言我湣王子也于是莒人共立法章是为襄王以保莒城而布告齐国中王已立在莒矣襄王既立立太史敫女为王后是为君王后生子建太史敫曰女不取媒因自嫁非吾种也污吾世终身不覩君王后君王后贤不以不覩故失人子之礼　赵惠文王十六年秦复与赵数击齐齐人患之苏厉为齐遗赵王书曰臣闻古之贤君其德行非布于海内也教顺非洽于民人也祭祀时享非数常于鬼神也甘露降时雨至年谷丰熟民不疾疫众人善之然而贤主图之今足下之贤行功力非数加于秦也怨毒积怒非素深于齐也秦赵与国以彊徴兵于韩秦诚爱赵乎其实憎齐乎物之甚者贤主察之秦非爱赵而憎齐也欲亡韩而吞二周故以齐餤天下恐事之不合故出兵以刼魏赵恐天下畏已也故出质以为信恐天下亟反也故徴兵于韩以威之声以德与国而实伐空韩臣以秦计为必出于此夫物固有势异而患同者楚久伐而中山亡今齐久伐而韩必亡破齐王与六国分其利也亡韩秦独擅之收二周西取祭噐秦独私之赋田计功王之获利孰与秦多说士之计曰韩亡三川魏亡晋国市朝未变而祸已及矣燕尽齐之北地去沙邱钜鹿敛三百里韩之上党去邯郸百里燕秦谋王之河山闲三百里而通矣秦之上郡近挺闗至于榆中者千五百里秦以三郡攻王之上党羊肠之西勾注之南非王有已逾勾注斩常山而守之三百里而通于燕代马胡犬不东下昆山之玉不出此三宝者亦非王有已王久伐齐从彊秦攻韩其祸必至于此愿王熟虑之且齐之所以伐者以事王也天下属行以谋王也燕秦之谋成而兵出有日矣五国三分王之地齐倍五国之约而殉王之患西兵以禁彊秦秦废帝请服反髙平根柔于魏反巠分先俞于赵齐之事王宜为上佼而今乃抵辠臣恐天下后之事上者不敢自必也愿王孰计之也今王毋与天下攻齐天下必以王为义齐抱社稷而厚事王天下必尽重王义王以天下善秦秦暴王以天下禁之是一世之名宠制于王也于是赵乃辍谢秦不击齐王与燕王遇廉颇将攻齐昔阳取之【战国防赵收天下且以伐齐苏厉为齐上书说赵王曰臣闻古之贤君德行非施于海内也教顺慈爱非布于万民也祭祀时享非当于鬼神也甘露降风雨时农夫登年谷丰盈众人善之而贤主恶之今足下功力非数痛加于秦国而怨毒积恶非曾深陵于韩也臣窃外闻大臣及下吏之议皆言主前专据以秦为爱赵而憎韩臣窃以事观之秦岂得爱赵而憎韩哉欲亡韩吞两周之地故以韩为饵先出声于天下欲邻国闻而观之也恐其事不成故出兵以佯示赵魏恐天下之惊觉故微伐韩以贰之恐天下疑已故出质以为信声德于与国而实伐空韩臣窃观其图之也议秦以谋计必出于是且夫说士之计皆曰韩亡三川魏灭晋国是韩未穷而祸及于赵且物固有势异而患同者又有势同而患异者昔者楚人久伐而中山亡今燕尽韩之河南距沙邱而至钜鹿之界三百里距于扞关至于榆中千五百里秦尽韩魏之上党则地与国都邦属而壤挈者七百里秦以三军强弩坐羊肠之上即地去邯郸二十里且秦以三军攻王之上党而危其北则勾注之西非王之有也今逾勾注禁常山而守三百里通于唐曲遇此代马胡驹不东而昆山之玉不出也此三宝者又非王之有也今从于强秦与之伐齐臣恐其祸出于是矣五国之王尝合横而谋代赵三分赵国壤地着之盘盂属之雠柞五国之兵有日矣齐乃西师以禁秦国使秦发令素服而听反温轵髙平于魏反三公什清于赵此王之明知也夫齐事赵宜为上交今乃以邸罪取伐臣恐其后事王不敢自必也今王收齐天下必以王为得齐齐危社稷以事王天下必重王然则齐义王以天下就之下至齐慕王以天下收之是一世之命制于王已臣愿大王深与左右羣臣卒计而重谋先事成虑而孰图之○齐乃西师以下齐原竝作韩按防多为韩言而首云伐齐殊不合决有误而史一切以韩为齐抑迁之所改与然赵伐韩亦不知在何时其文及地名亦多舛异鲍彪专据史文辄改大不然也】战国防燕饥赵将伐之楚使将军之燕过魏见赵恢赵恢曰使除患无至易于救患伍子胥宫之竒不用烛之武张孟谈受大赏是故谋者皆从事于除患之遗者而无使除患无至者今与以百金送公也不如以言公听吾言而说赵王曰昔者吴伐齐为其饥也伐齐未必胜也而弱越乘其敝以霸今王之伐燕也亦为其饥也伐之未必胜而彊秦将以兵乘王之西是使弱赵居彊吴之处而使彊秦处弱越之所以霸也愿王之熟计之也使者乃以说赵王赵王大说乃止燕昭王闻之乃封之以地　赵且伐燕苏代为燕谓惠王曰今者臣来过易水蚌方出曝而鹬啄其肉蚌合而箝其喙鹬曰今日不雨明日不雨即有死蚌蚌亦谓鹬曰今日不出明日不出即有死鹬两者不肯相含渔者得而幷擒之今赵且伐燕燕赵久相攻以敝大众臣恐彊秦之为渔父也愿王熟计之也惠王曰善乃止
　　史记秦召燕王燕王欲往苏代约燕王曰楚得枳而国亡齐得宋而国亡齐楚不得以有枳宋而事秦者何也则有功者秦之深雠也秦取天下非行义也暴也秦之行暴正告天下告楚曰蜀地之甲乘船浮于汶乘夏水而下江五日而至郢汉中之甲乘船出于巴乘夏水而下汉四日而至五渚寡人积甲宛东下随智者不及谋勇士不及怒寡人如射隼矣王乃欲待天下之攻函谷不亦逺乎楚王为是故十七年事秦秦正告韩曰我起乎少曲一日而断大行我起乎宜阳而触平阳二日而莫不尽繇我离两周而触郑五日而国举韩氏以为然故事秦秦正告魏曰我举安邑塞女防韩氏太原卷我下轵道南阳封冀包两周乘夏水浮轻舟彊弩在前锬戈在后决荥口魏无大梁决白马之口魏无外黄济阳决宿胥之口魏无虚顿邱陆攻则击河内水攻则灭大梁魏氏以为然故事秦秦欲攻安邑恐齐救之则以宋委于齐曰宋王无道为木人以写寡人射其面寡人地絶兵逺不能攻也王茍能破宋有之寡人如自得之己得安邑塞女防因以破宋为齐罪秦欲攻韩恐天下救之则以齐委于天下曰齐王四与寡人约四欺寡人必率天下以攻寡人者三有齐无秦有秦无齐必伐之必亡之已得宜阳少曲致蔺石因以破齐为天下罪秦欲攻魏重楚则以南阳委于楚曰寡人固与韩且絶矣残均陵塞鄳阨茍利于楚寡人如自有之魏弃与国而合于秦因以塞鄳阨为楚罪兵困于林中重燕赵以胶东委于燕以济西委于赵赵得讲于魏至公子延因犀首属行而攻赵兵伤于谯石遇败于阳马而重魏则以叶蔡委于魏已得讲于赵则刼魏不为割困则使太后弟穰侯为和嬴则兼欺舅与母适燕者曰以胶东适赵者曰以济西适魏者曰以叶蔡适楚者曰以塞鄳阨适齐者曰以宋此必令言如循环用兵如刺蜚母不能制舅不能约龙贾之战岸门之战封陵之战髙商之战赵庄之战秦之所杀三晋之民数百万今其生者皆死秦之孤也西河之外上雒之地三川晋国之祸三晋之半秦祸如此其大也而燕赵之秦者皆以争事秦说其主此臣之所大患也燕昭王不行苏代复重于燕燕使约诸侯从亲如苏秦时或从或不而天下由此宗苏氏之从约代厉皆以夀死名显诸侯【吕氏春秋公孙龙说燕昭王以偃兵昭王曰甚善寡人愿客计之公孙龙曰窃意大王之弗为也昭王曰何故公孙龙曰日者大王欲破齐诸天下之士其欲破齐者大王尽养之知齐之险阻要害君臣之际者大王尽养之虽知而弗欲破者大王犹若弗养其卒果破齐以为功今大王曰我其取偃兵诸侯之士在大王之本朝者尽善用兵者也臣是以知大王之弗为也王无以应】田单者齐诸田疏属也湣王时单为临菑市掾不见
　　知及燕使乐毅伐破齐齐湣王出奔已而保莒城燕师长驱平齐而田单走安平令其宗人尽断其车轴末而鐡笼已而燕军攻安平城坏齐人走争涂以轊折车败为燕所虏唯田单宗人以鐡笼故得脱东保即墨燕既尽降齐城唯独莒即墨不下燕军闻齐王在莒幷兵攻之淖齿既杀湣王于莒因坚守距燕军数年不下燕引军东围即墨即墨大夫出与战败死城中相与推田单曰安平之战田单宗人以鐡笼得全习兵立以为将军以即墨拒燕顷之燕昭王卒惠王立与乐毅有隙田单闻之乃纵反间于燕宣言曰齐王已死城之不拔者二耳乐毅畏诛而不敢归以伐齐为名实欲连兵南面而王齐齐人未附故且缓攻即墨以待其事齐人所惧惟恐他将之来即墨残矣燕王以为然使骑劫代乐毅乐毅因归赵燕人士卒忿而田单乃令城中人食必祭其先祖于庭飞鸟悉翔舞城中下食燕人怪之田单因宣言曰神来下教我乃令城中人曰当有神人为我师有一卒曰臣可以为师乎因反走田单乃起引还东乡坐师事之卒曰臣欺君诚无能也田单曰子勿言也因师之每出约束必称神师乃宣言曰吾唯惧燕军之劓所得齐卒置之前行与我战即墨败矣燕人闻之如其言城中人见齐诸降者尽劓皆怒坚守唯恐见得单又纵反间曰吾惧燕人掘吾城外墓僇先人可为寒心燕军尽掘垄墓烧死人即墨人从城上望见皆涕泣其欲出战怒自十倍田单知士卒之可用乃身操版挿与士卒分功妻妾编于行伍之间尽散饮食飨士令甲卒皆伏使老弱女子乘城遣使约降于燕燕军皆呼万嵗田单又收民金得千镒令即墨富豪遗燕将曰即墨即降愿无虏掠吾族家妻妾令安堵燕将大喜许之燕军由此益懈田单乃收城中得千余牛为绛缯衣画以五防龙文束兵刃于其角而灌脂束苇于尾烧其端凿城数十穴夜纵牛壮士五千人随其后牛尾热怒而奔燕军燕军夜大惊牛尾炬火光明炫燿燕军视之皆龙文所触尽死伤五千人因衔枚击之而城中鼓噪从之老弱皆击铜噐为声声动天地燕军大骇败走齐人遂夷杀其将骑劫燕军扰乱奔走齐人追亡逐北所过城邑皆叛燕而归田单兵日益多乘胜燕日败亡卒至河上而齐七十余城皆复为齐乃迎襄王于莒入临菑而听政襄王封田单号曰安平君　太史公曰兵以正合以竒胜善之者出竒无穷竒正还相生如环之无端夫始如处女适人开户后如脱适不及距其田单之谓邪乐毅留徇齐五嵗下齐七十余城皆为郡县以属燕唯独莒即墨未服会燕昭王死子立为燕惠王惠王自为太子时尝不快于乐毅及即位齐之田单闻之乃纵反间于燕燕惠王固已疑乐毅得齐反间乃使骑刼代将而召乐毅乐毅知燕惠王之不善代之畏诛遂西降赵赵封乐毅于观津号曰望诸君尊宠乐毅以警动于燕齐齐田单后与骑刼战果设诈诳燕军遂破骑劫于即墨下而转战逐燕北至河上尽复得齐城而迎襄王于莒入于临淄燕惠王后悔使骑劫代乐毅以故破军亡将失齐又怨乐毅之降赵恐赵用乐毅而乘燕之弊以伐燕燕惠王乃使人让乐毅且谢之曰先王举国而委将军将军为燕破齐报先王之雠天下莫不震动寡人岂敢一日而忘将军之功哉会先王弃羣臣寡人新即位左右误寡人寡人之使骑劫代将军为将军久暴露于外故召将军且休计事将军过听以与寡人有隙遂捐燕归赵将军自为计则可矣而亦何以报先王之所以遇将军之意乎乐毅报遗燕惠王书于是燕王复以乐毅子乐闲为昌国君而乐毅往来复通燕燕赵以为客卿乐毅卒于赵【○乐毅报书略同新序故不録】
　　新序乐毅为昭王谋必待诸侯兵齐乃可伐也于是乃使乐毅使诸侯遂合连四国之兵以伐齐大破之闵王亡逃仅以身脱匿莒乐毅追之遂屠七十余城临淄尽降唯莒即墨未下尽复收燕寳噐而归复易王之辱乐毅谢罢诸侯之兵而独围莒即墨时田单为即墨令患乐毅善用兵田单不能诈也欲去之昭王又贤不肯听谗防昭王死惠王立田单使人谗之惠王惠王使骑劫代乐毅乐毅去之赵不归燕骑劫既为将军田单大喜设诈大破燕军杀骑劫尽复收七十余城是时齐闵王已死田单得太子于莒立为齐襄王而燕惠王大慙自悔易乐毅以致此祸惠王乃使人遗乐毅书曰寡人不佞不能奉顺君志故君捐国而去寡人不肖明矣敢谒其愿而君弗肯听也故使使者陈愚志君诚谕之语曰仁不轻絶智不轻怨君于先王世之所明知也寡人望有非则君覆盖之不虞君明弃之也望有过则君教诲之不虞君明罪之也寡人之罪百姓弗闻君微出明怨以弃寡人寡人必有罪矣然恐君之未尽厚矣谚曰厚者不损人以自益仁者不危躯以要名故覆人之邪者厚之行也救人之过者仁之道也世有覆寡人之邪救寡人之过者非君恶所望之今君厚受德于先王之成尊轻弃寡人以快心则覆邪救过难得于君矣且世有厚薄故施异行有得失故患同今寡人任不肖之罪而君有失厚之累于为君择无所取国有封疆犹家之有垣墙所以合好覆恶也室不能相和出讼邻家未为通计也怨恶未见而明弃之未为尽厚也寡人虽不肖未如殷纣之乱也君虽未得志未如商容箕子之累也然不内尽寡人明怨于外恐其适足以伤髙义而薄于行也非然茍可以成君之髙明君之义寡人虽恶名不难受也本以为明寡人之薄而君不得厚扬寡人之毁而君不得荣是一举而两失也义者不毁人以自益况伤人以自损乎愿君无以寡人之不肖累往事之美昔者栁下季为理于鲁三绌而不去或曰可以去矣栁下季曰茍与人异恶往而不绌乎犹且绌也宁故国耳栁下季不以绌自累故自前业不忘不以去为心故逺近无议寡人之罪国人不知而议寡人者天下谚曰仁不轻絶知不简功简功弃大者仇也轻絶厚利者怨也仇而弃之怨而累之宜在逺者不望之乎君今寡人无罪君岂怨之乎愿君捐忿和怒追顺先王以复教寡人寡人意君之曰余将快心以成而过不顾先王以明而恶使寡人进不得循初退不得变过此君所制唯君图之此寡人之愚志敬以书谒之乐毅使人献书报燕王曰臣不肖不能奉承王命以顺左右之心恐抵斧钺之罪以伤先王之明有害足下之义故遁逃自负以不肖之罪而不敢有辞说今王数之以罪恐侍御者不察先王之所以畜臣之理不白乎臣之所以事先王之心故不敢不以书对臣闻贤圣之君不以禄私亲功多者授之不以官随爱能当者处之故曰察能而授官者成功之君也论行而结交者立名之士也臣以所学观先王举措有髙世主之心故假节于魏以身得察于燕先王过举擢之賔客之中立之羣臣之上不谋父兄以为亚卿臣自以为奉令承教可幸无罪故受命而不辞先王命臣曰我有积怨深怒于齐不量轻弱欲以齐为事臣对曰夫齐者霸王之余业战胜之遗事闲于兵革习于战攻王若欲攻之必与天下图之图之莫若径结赵且淮北宋地楚魏之愿也赵若许约楚魏尽力四国攻之齐可大破也王曰善臣乃受命具符节南使赵顾反以兵攻齐以天之道先王之灵河北之地随先王而举之济上之兵受命而胜之轻卒锐兵长驱至齐齐王遁逃走莒仅以身免珠玉货寳车甲珍噐皆收入燕大吕陈于元英故鼎反于歴室齐噐设于宁台蓟邱之植植于汶篁五伯以来功业之盛未有及先王者也先王以为快其志以臣不损令故裂地而封臣使比小国诸侯臣闻贤圣之君功立不废故着于春秋蚤知之士名成而不毁故称于后世若先王之报怨雪丑夷万乘之齐收八百年之积及其弃羣臣之日余令诏后嗣之义法执政任事循法令顺庶孼施及萌皆可以教后世臣闻善作者不必善成善始者不必善终昔伍子胥说听于阖闾吴为逺迹至郢夫差不是也赐之鸱夷沈之江故夫差不计先论之可以立功也沈子胥而不悔子胥不蚤见王之不同量也故入江而不化夫免身而全功以明先王之迹臣之上计也离亏辱之诽堕先王之明臣之大恐也临不测之罪以幸为利义之所不敢出也臣闻君子絶交无恶言去臣无恶声臣虽不肖数奉教于君子臣恐侍御者亲交之说不察疏逺之行故敢以书谢【○史记国策皆以前书为燕王喜与乐闲书按二书往复辞防颇相酬合当以新序为是】
　　战国防燕攻齐齐破闵王奔莒淖齿杀闵王田单守即墨之城破燕兵复齐墟襄王为太子徴齐已破燕田单之立疑齐国之众皆以田单为自立也襄王立田单相之过菑水有老人渉菑而寒出不能行坐于沙中田单见其寒欲使后车分衣无可以分者单解裘而衣之襄王恶之曰田单之施将欲以取我国乎不早圗之恐后之左右顾无人岩下有贯珠者襄王呼而问之曰女闻吾言乎对曰闻之王曰女以为何若对曰王不如因以为已善王嘉单之善下令曰寡人忧民之饥也单收而食之寡人忧民之寒也单解裘而衣之寡人忧劳百姓而单亦忧之称寡人之意单有是善而王嘉之单之善亦王之善已王曰善乃赐单牛酒嘉其行后数日贯珠者复见王曰王至朝日宜召田单而揖之于庭口劳之乃布令求百姓之饥寒者收谷之乃使人听于闾里闻丈夫之相与语曰田单之爱人嗟乃王之教泽也　貂勃常恶田单曰安平君小人也安平君闻之故为酒而召貂勃曰单何以得罪于先生故常见誉于朝貂勃曰跖之狗吠尧非贵跖而贱尧也狗固吠非其主也且今使公孙子贤而徐子不肖然而使公孙子与徐子鬬徐子之狗犹将攫公孙之腓而噬之也若乃得去不肖者而为贤者狗岂特攫其腓而噬之耳哉安平君曰敬闻命明日任之于王王有所幸臣九人之属欲伤安平君相与语于王曰燕之伐齐之时楚王使将军将万人而佐齐今国已定而社稷已安矣何不使使者谢于楚王王曰左右孰可九人之属曰貂勃可貂勃使楚楚王受而觞之数日不返九人之属相与语于王曰夫一人身而牵留万乘者岂不以据势也哉且安平君之与王也君臣无礼而上下无别且其志欲为不善内收百姓循抚其心振穷补不足布德于民外怀戎翟天下之贤士隂结诸侯之雄俊豪英其志欲有为也愿王之察之异日而王曰召相单来田单免冠徒跣肉袒而进退而请死罪五日而王曰子无罪于寡人子为子之臣礼吾为吾之王礼而已矣貂勃从楚来王赐诸前酒酣王曰召相田单而来貂勃避席稽首曰王恶得此亡国之言乎王上者孰与周文王王曰吾不若也貂勃曰然臣固知王不若也下者孰与齐桓公王曰吾不若也貂勃曰然臣固知王不若也然则周文王得吕望以为太公桓公得管夷吾以为仲父今王得安平君而独曰单且自天地之辟民人之治为人臣之功者谁有厚于安平君者哉而王曰单单恶得此亡国之言乎且王不能守乎王之社稷燕人兴师而袭齐墟王走而之城阳之山中安平君以惴惴之即墨三里之城五里之郭敝卒七千禽其司马而反千里之齐安平君之功也当是时也阖城阳而王天下莫之能止然而计之于道归之于义以为不可故为栈道木阁而迎王与后于城阳山中王乃得反子临百姓今国已定民已安矣王乃曰单单且婴儿之计不为此王不亟杀此九子者以谢安平君不然国危矣王乃杀九子而逐其家益封安平君以夜邑万户田单将攻狄往见鲁仲子仲子曰将军攻狄不能下
　　也田单曰臣以五里之城七里之郭破亡余卒破万乘之燕复齐墟攻狄而不下何也上车弗谢而去遂攻狄三月而不克之也齐婴儿謡曰大冠若箕修劒拄颐攻狄不能下垒枯邱田单乃惧问鲁仲子曰先生谓单不能下狄请问其说鲁仲子曰将军之在即墨坐而织篑立则杖挿为士卒倡曰可往矣宗庙亡矣亡日尚矣归于何党矣当此之时将军有死之心而士卒无生之气闻若言莫不挥涕奋臂而欲战此所以破燕也当今将军东有夜邑之奉西有菑上之虞黄金横带而驰乎淄渑之间有生之乐无死之心所以不胜者也田单曰单有心先生志之矣明日乃厉气循城立于矢石之所乃援枹鼓之狄人乃下【淮南子邹衍事燕惠王尽忠左右谮之王系之仰天而哭夏五月为之下霜　说苑楚使使聘于齐齐王飨之梧宫使者曰大哉梧乎王曰江汉之鱼吞舟大国之树必巨使何怪焉使者曰昔燕攻齐遵雒路渡济桥焚雍门击齐左而虚其右王歜絶颈而死于杜山公孙差格死于龙门饮马乎淄渑定获乎琅琊王与太后奔于莒逃于城阳之间当此之时则梧之大何如乎王曰陈先生对之陈子曰臣不如刁勃王曰刁先生应之刁勃曰使者问梧之年邪昔者荆平王为无道加诸申氏杀子胥父与其兄子胥被发乞食于吴阖闾以为将相三年将吴兵复雠乎楚战胜乎栢举级头百万囊瓦奔郑王保于随引师入郢军行乎郢之都子胥亲射宫门掘平王冢笞其坟数以其罪曰吾先人无罪而子杀之士卒人加百焉然后止当若此时梧可以为其柎矣】　秦客卿造谓穰侯曰秦封君以陶借君天下数年矣攻齐之事成陶为万乘长小国以朝天子天下必听五霸之事也攻齐不成陶为邻恤而莫之据也故攻齐之于陶也存亡之机也君欲成之何不使人谓燕相国曰圣人不能为时时至弗失舜虽贤不遇尧也不得为天子汤武虽贤不当桀纣不王故以舜汤武之贤不遭时不得帝王今攻齐此君之大时也已因天下之力伐雠国之齐报惠王之耻成昭王之功除万世之害此燕之长利而君之大名也诗云树德莫如滋除害莫如尽吴不亡越越故亡吴齐不亡燕燕故亡齐齐亡于燕吴亡于越此除疾不尽也非以此时也成君之功除君之害秦卒有他事而从齐齐秦合其雠君必深矣挟君之雠以诛于燕后虽悔之不可得也已君悉燕兵而疾攻之天下之从君也若报父子之仇诚能亡齐封君于河南为万乘达途于中国南与陶为邻世世无患愿君之专志于攻齐而无他虑也
　　史记燕王命相栗腹约欢赵以五百金为赵王酒还报燕王曰赵王壮者皆死长平其孤未壮可伐也王召昌国君乐闲问之对曰赵四战之国其民习兵不可伐王曰吾以五而伐一对曰不可燕王怒羣臣皆以为可卒起三军车二千乘栗腹将而攻鄗卿秦攻伐唯独大夫将渠谓燕王曰与人通闗约交以五百金饮人之王使者报而反攻之不祥兵无成功燕王不听自将偏军随之将渠引燕王绶止之曰王必无自往往无成功王蹵之以足将渠泣曰臣非以自为为王也燕军至宋子赵使廉颇将击破栗腹于鄗破卿秦乐乘于代乐闲奔赵廉颇逐之五百余里围其国燕人请和赵人弗许必令将渠处和燕相将渠以处和赵听将渠解燕围【战国防燕王喜使栗腹以百金为赵孝成王夀酒三日反报曰赵民其壮者皆死于长平其孤未壮可伐也王乃召昌国君乐闲而问曰何如对曰赵四达之国也其民皆习于兵不可与战王曰吾以倍攻之可乎曰不可曰以三可乎曰不可王大怒左右皆以为赵可伐遽起六十万以攻赵令栗腹以四十万攻鄗使庆秦以二十万攻代赵使廉颇以八万遇栗腹于鄗使乐乘以五万遇庆秦于代燕人大败乐闲入赵燕王以书且谢焉曰寡人不佞不能奉顺君意故君捐国而去则寡人之不肖明矣敢端其愿而君不肯听故使使者陈愚意君试论之语曰仁不轻絶智不轻怨君之于先王也世之所明知也寡人望有非则君掩盖之不虞君之明罪之也望有过则君教诲之不虞君之明弃之也且寡人之罪国人莫不知天下莫不闻君微出明怨以弃寡人寡人必有罪矣虽然恐君之未尽厚也谚曰厚者不毁人以自益也仁者不危人以要名也故掩人之邪者厚人之行也救人之过者仁者之道也世有掩寡人之邪救寡人之过非君孰望之今君厚受位于先王以成尊轻弃寡人以快心则掩邪救过难得于君矣且世有薄而故厚施行有失而故惠用今使寡人任不肖之罪而君有失厚之累请为君择之也无所取之国之有封疆家之有垣墙所以合好掩恶也室不能相和出语邻家未为通计也怨恶未见而明弃之未为尽厚也寡人虽不肖乎未如殷纣之乱也君虽不得意乎未如商容箕子之累也然则不内盖寡人而明怨于外恐其适足以伤于髙而薄于行也非然也茍可以明君之义成君之髙虽任恶名不难受也本欲以明寡人之薄而君不得厚扬寡人之辱而君不得荣此一举而两失也义者不亏人以自益况伤人以自损乎君无以寡人不肖累往事之美昔者栁下惠吏于鲁三黜而不去或谓之曰可以去栁下惠曰苟与人之异恶往而不黜乎犹且黜乎宁故国尔栁下惠不以三黜自累故前业不忘不以去为心故逺近无议今寡人之罪国人未知而议寡人者徧天下语曰论不修心议不累物仁不轻絶智不简功简弃大功者辍也轻絶厚利者怨也辍而弃之怨而累之宜在逺者不望之乎君也今以寡人无罪君岂怨之乎愿君捐怨追惟先王复以教寡人意君曰余且慝心以成而过不顾先王以明而恶使寡人进不得修功退不得改过君之所揣也唯君图之此寡人之愚意也敬以书谒之乐间乗怨不用其计二人卒留赵不报○新序以此为燕惠王谢乐毅书毅报书云云见上】　乐闲居燕三十余年燕王喜用其相栗腹之计欲攻赵而问昌国君乐闲乐闲曰赵四战之国也其民习兵伐之不可燕王不听遂伐赵赵使廉颇击之大破栗腹之军于鄗禽栗腹乐乘乐乘者乐闲之宗也于是乐闲奔赵赵遂围燕燕重割地以与赵和赵乃解而去燕王恨不用乐闲乐闲既在赵乃遗乐闲书曰纣之时箕子不用犯谏不怠以冀其听商容不达身祗辱焉以冀其变及民志不入狱囚自出然后二子退隐故纣负桀暴之累二子不失忠圣之名何者其忧患之尽矣今寡人虽愚不若纣之暴也燕民虽乱不若殷民之甚也室有语不相尽以告邻里二者寡人不为君取也乐闲乐乘怨燕不听其计二人卒留赵赵封乐乘为武襄君其明年乐乘廉颇为赵围燕燕重礼以和乃解战国防燕攻齐取七十余城唯莒即墨未下齐田单以即墨破燕杀骑刼初燕将攻下聊城人或谗之燕将惧诛遂保守聊城不敢归田单攻之嵗余士卒多死而聊城不下鲁连乃为书约之矢以射城中遗燕将曰吾闻之智者不倍时而弃利勇士不怯死而灭名忠臣不先身而后君今公行一朝之忿不顾燕王之无臣非忠也杀身亡聊城而威不信于齐非勇也功废名灭后世无称非智也故智者不再计勇士不怯死今死生荣辱尊卑贵贱此其一时也愿公之详计而无与俗同也且楚攻南阳魏攻平陆齐无南面之心以为亡南阳之害不若得济北之利故定计而坚守之今秦人下兵魏不敢东面横秦之势合则楚国之形危且弃南阳断右壤存济北计必为之今楚魏交退燕救不至齐无天下之规与聊城共据期年之敝即臣见公之不能得也齐必决之于聊城公无再计彼燕国大乱君臣过计上下迷惑栗腹以十万之众五折于外万乘之国被围于赵壤削主困为天下戮公闻之乎今燕王方寒心独立大臣不足恃国敝旤多民心无所归今公又以聊城之民距全齐之兵期年不解是墨翟之守也食人炊骨士无反北之心是孙膑吴起之兵也能已见于天下矣故为公计不如罢兵休士全车甲归报燕王燕王必喜士民见公如见父母交游攘臂而议于世功业可明矣上辅孤主以制羣臣下养百姓以资说士矫国革俗于天下功名可立也意者亦损燕弃世东游于齐乎请裂地定封富比陶卫世世称寡与齐久存此亦一计也二者显名厚实也愿公熟计而审处一也且吾闻效小节者不能行大威恶小耻者不能立荣名昔管仲射桓公中钩簒也遗公子纠而不能死怯也束防桎梏辱身也此三行者乡里不通也世主不臣也使管仲终穷抑幽囚而不出慙耻而不见穷年没夀不免为辱人贱行矣然管子幷三行之过据齐国之政一匡天下九合诸侯为五霸首名髙天下光照邻国曹沫为鲁君将三战三北而丧地千里使曹子之足不离陈计不顾后出必死而不生则不免为败军禽将曹子以败军禽将非勇也功废名灭后世无称非智也故去三北之耻退而与鲁君计也曹子以为遭齐桓公有天下朝诸侯曹子以一劒之任劫桓公于坛位之上顔色不变而辞气不悖三战之所丧一朝而反之天下震动惊骇威信吴楚传名后世若此二公者非不能行小节死小耻也以为杀身絶世功名不立非智也故去忿恚之心而成终身之名除感忿之耻而立累世之功故业与三王争流名与天壤相敝也公其圗之燕将曰敬闻命矣因罢兵倒韣而去故解齐国之围救百姓之死仲连之说也【史记燕将见鲁连书泣三日犹豫不能自决欲归燕已有隙恐诛欲降齐所杀虏于齐甚众恐已降而后见辱喟然叹曰与人刃我宁自刃乃自杀聊城乱田单遂屠聊城归而言鲁连欲爵之鲁连逃隠于海上曰吾与富贵而诎于人宁贫贱而轻世肆志焉○书引栗腹之败故通鉴载秦孝文王元年然田单已于赵孝成玉元年降赵矣前人以此书为有错简】














　　绎史卷一百三十五
&lt;史部,纪事本末类,绎史&gt;
　　钦定四库全书
　　绎史卷一百三十六　　灵壁县知县马骕撰魏冉相秦【白起攻梁破楚】
　　史记武王有力好戏力士任鄙乌获孟说皆至大官王与孟说举鼎絶膑八月武王死族孟说武王取魏女为后无子立异母弟是为昭襄王昭襄母楚人姓芊氏号宣太后武王死时昭襄王为质于燕燕人送归得立【帝王世纪秦武王好多力之士乌获齐孟贲之徒并归焉孟贲生防牛角秦王于洛阳举周鼎乌获两目血出○孟子防引　论衡秦武王与孟说举鼎不任絶脉而死举鼎用力力由觔脉觔脉不堪絶伤而死　韩非子孟贲过于河先其五船人怒而以楫虓其头顾不知其孟贲也中河孟贲瞠目而视船人髪植目裂鬓指舟中之人尽扬播入于河】　昭襄王元年严君疾为相甘茂出之魏　二年庶长壮与大臣诸侯公子为逆皆诛及惠文后皆不得良死悼武王后出归魏　穰侯魏冉者秦昭王母宣太后弟也其先楚人姓芈氏秦武王卒无子立其弟为昭王昭王母故号为芈八子及昭王即位芈八子号为宣太后宣太后非武王母武王母号曰惠文后先武王死宣太后二弟其异父长弟曰穰侯姓魏氏名冉同父弟曰芈戎为华阳君而昭王同母弟曰髙陵君泾阳君而魏冉最贤自恵王武王时任职用事武王卒诸弟争立惟魏冉力为能立昭王昭王即位以冉为将军卫咸阳诛季君之乱而逐武王后出之魏昭王诸兄弟不善者皆灭之威振秦国昭王少宣太后自治任魏冉为政【○按本纪云恵文后不得良死传云先武王死互异　纪年秦内乱杀其太后及公子雍公子壮】　三年王冠　昭王七年樗里子死而使泾阳君质于齐赵人楼缓来相秦赵不利乃使仇液之秦请以魏冉为秦相仇液将行其客宋公谓液曰秦不聴公楼缓必怨公公不若谓楼缓曰请为公毋急秦秦王见赵请相魏冉之不急且不聴公公言而事不成以徳楼子事成魏冉故徳公矣于是仇液从之而秦果免楼缓而魏冉相秦十二年楼缓免穰侯魏冉为相　白起者郿人也善
　　用兵事秦昭王昭王十三年而白起为左庶长将而击韩之新城是嵗穰侯相秦举任鄙以为汉中守　昭王十四年魏冉举白起使代向夀将而攻韩魏败之伊阙斩首二十四万虏魏将公孙喜　白起为左更攻韩魏于伊阙斩首二十四万又虏其将公孙喜防五城起迁为国尉渉河取韩安邑以东到干河
　　战国防秦败东周与魏战于伊阙杀犀武魏令公孙衍乗胜而留于境请卑辞割地以讲于秦为窦屡谓魏王曰臣不知衍之所以聴于秦之少多然而臣能半衍之割而令秦讲于王王曰奈何对曰王不若与窦屡闗内侯而令之赵王重其行而厚奉之因扬言曰闻周魏令窦屡已割魏于奉阳君而聴秦矣夫周君窦屡奉阳君之与穰侯贸首之仇也今行和者窦屡也制割者奉阳君也太后恐其不因穰侯也而欲败之必以少割请合于王而和于东周与魏也　秦攻魏将犀武军于伊阙进兵而攻周为周最谓李兑曰君不如禁秦之攻周赵之上计莫如令秦魏复战今秦攻周而得之则众必多伤矣秦欲持周之得必不攻魏秦若攻周而不得前有胜魏之劳后有攻周之败又必不攻魏今君禁之而秦未与魏讲也而全赵令其止必不敢不聴是君却秦而定周也秦去周必复攻魏魏不能支必因君而讲则君重矣若魏不讲而疾支之是君存周而战秦魏也重亦尽在赵　犀武败于伊阙周君之魏求救魏王以上党之急辞之周君返见梁囿而乐之也綦母恢谓周君曰温囿不下此而又近臣能为君取之反见魏王王曰周君怨寡人乎对曰不怨且谁怨乎臣为王有患也周君谋主也而设以国为王扞秦而王无之扞也臣见其必以国事秦也秦悉塞外之兵与周之众以攻南阳而两上党絶矣魏王曰然则奈何綦母恢曰周君形不好小利事秦而好小利今王许戌三万人与温囿周君得以有辞于父兄百姓而私温囿以为乐必不合于秦臣尝闻温囿之利计嵗八十金周君得温囿其以事王者嵗百二十金是上党无患而赢四十金魏王使孟卯致温囿于周君而许之戍
　　史记十五年大良造白起攻魏取垣复予之攻楚取宛又取楚之宛叶魏冉谢病免相以客卿夀烛为相眀
　　年烛免复相冉乃封魏冉于穰复益封陶号曰穰侯十六年封公子市宛公子悝邓魏冉陶为诸侯　韩厘王六年与秦武遂地二百里　魏昭王六年予秦河东地方四百里芒夘以诈重
　　战国防秦约赵而伐魏魏王患之芒夘曰王勿忧也臣请发张倚使谓赵王曰夫邺寡人固形弗有也今大王收秦而攻魏寡人请以邺事大王赵王喜召相国而命之曰魏王请以邺事寡人使寡人絶秦相国曰收秦攻魏利不过邺今不用兵而得邺请许魏张倚因谓赵王曰敝邑之吏効城者已在邺矣大王且何以报魏赵王因令闭闗絶秦秦赵大恶芒夘应赵使曰敝邑所以事大王者为完邺也今効邺者使者之罪也夘不知也赵王恐魏承秦之怒遽割五城以合于魏而支秦【○史称芒夘以诈重即此　淮南子孟夘妻其嫂有五子焉然而相魏寜其危解其患　韩非子秦韩攻魏昭夘西说而秦韩罢齐荆攻魏夘东说而齐荆罢魏襄王养之以五乗将军夘曰伯夷以将军葬于首阳山之下而天下曰夫以伯夷之贤与其称仁而以将军葬是手足不掩也今臣罢四国之兵而王乃与臣五乗此其称功犹嬴胜而履蹻○疑昭夘即芒夘然不在魏襄王之世盖韩子误引】
　　史记魏昭王七年秦防我城大小六十一　白起为大良造攻魏防之取城大小六十一【○事在秦昭王十八年起攻韩魏伊阙眀年云云纪年踈畧】
　　战国防秦使赵攻魏魏谓赵王曰攻魏者亡赵之始也昔者晋人欲亡虞而先伐虢伐虢者亡虞之始也故荀息以马与璧假道于虞宫之竒谏而不聴卒假晋道晋人伐虢反而收虞故春秋书之以罪虞公今国莫彊于赵而并齐秦王贤而有声者相之所以为心腹之疾者赵也魏者赵之虢也赵者魏之虞也聴秦而攻魏者虞之为也愿王之熟计之也　秦攻韩之管魏王发兵救之昭忌曰夫秦彊国也而韩魏壤秦不出攻则已若出攻非于韩也必于魏也今幸而于韩魏之福也王若救之夫解攻者必韩之管也致攻者必魏之梁也魏王不聴曰若不因救韩韩怨魏西合于秦秦韩为一则魏危遂救之秦果释管而攻魏魏王大恐谓昭忌曰不用子之计而祸至为之奈何昭忌乃为之见秦王曰臣闻眀主之聴也不以挟私为政是参行也愿大王毋攻魏聴臣也秦王曰何也昭忌曰山东之从时合时离何也秦王曰不识也曰天下之合以王之不必也其离也以王之必也今攻韩之管国危矣未卒而移兵于梁合天下之从无精于此者矣以为秦之求索必不可支也故为王计者无如制赵秦已制赵则燕不敢不事秦荆济不能独从天下争敌扵秦则弱矣秦王乃止【○二防时无考】史记昭王十九年秦称西帝齐称东帝月余吕礼来而齐秦各复归帝为王【韩非子穰侯相秦而齐彊穰侯欲立秦为帝而齐不聴因请立齐为东帝而不能成也】　齐湣王三十六年王为东帝秦昭王为西帝苏代自燕来入齐见于章华东门齐王曰嘻善子来秦使魏冉致帝子以为何如对曰王之问臣也卒而患之所从来微愿王受之而勿备称也秦称之天下安之王乃称之无后也且让争帝名无伤也秦称之天下恶之王因勿称以收天下此大资也且天下立两帝王以天下为尊齐乎尊秦乎王曰尊秦曰释帝天下爱齐乎爱秦乎王曰爱齐而憎秦曰两帝立约伐赵孰与伐桀宋之利王曰伐桀宋利对曰夫约钧然与秦为帝而天下独尊秦而轻齐释帝则天下爱齐而憎秦伐赵不如伐桀宋之利故愿王眀释帝以收天下倍约賔秦无争重而王以其闲举宋夫有宋卫之阳地危有济西赵之阿东国危有淮北楚之东国危有陶平陆梁门不开释帝而贷之以伐桀宋之事国重而名尊燕楚所以形服天下莫敢不聴此汤武之举也敬秦以为名而后使天下憎之此所谓以卑为尊者也愿王孰虑之于是齐去帝复为王秦亦去帝位【战国防苏子自燕之齐见于章华南门齐王曰嘻子之来也秦使魏冉致帝子以为何如对曰王之问臣也卒而患之所从徃者微今不聴是恨秦也聴之是恨天下也不如聴之以为秦勿庸称也以为天下秦称之天下聴之王亦称之先后之事帝名为无伤也秦称之而天下不聴王因勿称其于以收天下此大资也】
　　战国防谓魏冉曰楚破秦秦不能与齐悬衡矣秦三世积节于韩魏而齐之徳新加焉齐秦交争韩魏韩魏东聴则秦伐矣齐有东国之地方千里楚包九夷又方千里南有符离之塞北有甘鱼之口权悬宋卫宋卫乃当阿甄耳利有千里者二富擅越秦乌能与齐悬衡韩支分方城膏腴之地以薄郑兵休复起足以伤秦不必待齐
　　史记二十一年错攻魏河内魏献安邑秦出其人战国防芒夘谓秦王曰王之士未有为之中者也臣闻眀王不背中而行王之所欲于魏者长平王屋洛林之地也王能使臣为魏之司徒则臣能使魏献之秦王曰善因任以为魏之司徒谓魏王曰王所患者上地也秦之所欲扵魏者长平王屋洛林之地也王献之秦则上地无忧患因请以下兵东击齐攘地不必逺矣魏王曰善因献之秦地入数月而秦兵不下魏王谓芒夘曰地入数月而秦兵不下何也芒夘曰臣有死罪虽然臣死则契折于秦王无以责秦王因赦其罪臣为王责约于秦乃之秦谓秦王曰魏之所以献长平王屋洛林之地者欲以下大王之兵东击齐也今地已入而秦兵不可下臣则死人也虽然后山东之士无以利事王者矣秦王惧然曰国有事未赡下兵也今以兵从后十日秦兵下芒夘并将秦魏之兵以东击齐唘地二十二县【吕氏春秋魏令孟卭割綘安邑之地以与秦王王喜令起贾为孟卬求司徒于魏王魏王不说应起贾曰卬寡人之臣也寡人寜以臧为司徒无用卭愿大王之更以他人诏之也起贾出遇孟卭于廷曰公之事何如起贾曰公甚贱于公之主公之主曰寜用臧为司徒无用公孟卭入见谓魏王曰秦客何言王曰求以女为司徒孟卭曰王应之若何王曰寜以臧无用卭也孟卭太息曰宜矣王之制于秦也王何疑秦之善臣也以綘安邑令负牛书与秦犹乃善牛也卬虽不肖独不如牛乎且王令三将军为臣先曰视卭如身是重臣也令二轻臣也令臣责卬虽贤固能平居三日魏王乃聴起贾凡人主之与其大官也为有益也今割国之锱锤矣而因得大官且何地以给之大官人臣之所欲也孟卭令秦得其所欲秦亦令孟卭得其所欲责以偿矣尚有何责魏虽彊犹不能责无责又况于弱魏王之令乎孟卬为司徒以弃其责则拙也○卬当为夘即芒夘也】
　　史记泾阳君封宛　二十二年与楚王防宛与赵王防中阳　二十三年王与魏王防宜阳与韩王防新城【○韩魏世家皆云防于西周】　二十四年与楚王防鄢又防穰秦取魏安城至大梁燕赵救之秦军去
　　战国防秦将伐魏魏王闻之夜见孟尝君告之曰秦且攻魏子为寡人谋奈何孟尝君曰有诸侯之救则国可存也王曰寡人愿子之行也重为之约车百乘孟尝君之赵谓赵王曰愿借兵以救魏赵王曰寡人不能孟尝君曰夫敢借兵者以忠王也王曰可得闻乎孟尝君曰夫赵之兵非能彊于魏之兵魏之兵非能弱于赵也然而赵之地不嵗危而民不嵗死而魏之地嵗危而民嵗死者何也以其西为赵蔽也今赵不救魏魏歃盟扵秦是赵与彊秦为界也地亦且嵗危民亦且嵗死矣此文之所以忠于大王也赵王许诺为起兵十万车三百乘又北见燕王曰先日公子尝约两主之交矣今秦且攻魏愿大王之救之燕王曰吾嵗不熟二年矣今又行数千里而以助魏且奈何田文曰夫行数千里而以救人者此国之利也今魏王出国门而望见军虽欲行数千里而助人可得乎燕王尚未许也田文曰臣効便计扵王王不用臣之忠计文请行矣恐天下之将有大变也王曰大变可得闻乎曰秦攻魏未能克之也而台已燔防已夺矣而燕不救魏魏王折节割地之半与秦秦必去矣秦已去魏魏王悉韩魏之兵又西借秦兵以因赵之众以四国攻燕王且何利利行数千里而助人乎利出燕南门而望见军乎则道里近而输又易矣王何利燕王曰子行矣寡人聴子乃为之起兵八万车三百乘以从田文魏王大说曰君得燕赵之兵甚众且亟矣秦王大恐割地请讲于魏因归燕赵之兵而封田文史记魏冉免相　二十五年与韩王防新城与魏王防新眀邑【○韩世家云与秦王防西周间】　二十六年穰侯冉复相　魏冉复相秦六嵗而免免二嵗复相秦【○秦昭王十九年冉复相二十四年免相至二十六年复相计魏冉于此三相秦矣】
　　战国防苏厉谓周君曰败韩魏杀犀武攻赵取蔺离石祁者皆白起是攻用兵又有天命也今攻梁梁必破破则周危君不若止之谓白起曰楚有养由基者善射去栁叶者百歩而射之百发百中左右皆曰善有一人过曰善射可教射也矣养由基曰人皆善子乃曰可教射子何不代我射之也客曰我不能教子支左诎右夫射栁叶者百发百中而不以善息少焉气力倦弓拨矢钩一发不中前功尽矣今公破韩魏杀犀武而北攻赵取蔺离石祁者公也公之功甚多今公又以秦兵出塞过两周践韩而以攻梁一攻而不得前功尽灭公不若称病不出也【○史周本纪有在赧王三十四年当秦昭王二十六年也】　献书秦王曰臣窃闻大王之谋出事于梁谋恐不出于计矣愿大王之熟计之也梁者山东之腰也有蛇扵此击其尾其首救击其首其尾救击其中身首尾俱救今梁者天下之脊也夫秦攻梁者是示天下要断山东之脊也是山东首尾皆救中身之时也山东见亡必恐恐必大合山东尚彊臣见秦之必大忧可立而待也臣窃为大王计不如南出事于南方其兵弱天下不必能救地可广大国可富兵可彊主可尊王不闻汤之伐桀乎试之弱宻湏氏以为武教得宻湏氏而汤知服桀矣今秦欲与山东为雠不先以弱为武教兵必大挫国必大忧秦果南攻蓝田鄢郢
　　史记顷襄王十八年楚人有好以弱弓微缴加归鴈之上者顷襄王闻召而问之对曰小臣之好射鶀鴈罗鸗小矢之发也何足为大王道也且称楚之大因大王之贤所弋非直此也昔者三王以弋道徳五霸以弋战国故秦魏燕赵者鶀鴈也齐鲁韩卫者青首也邹费郯邳者罗鸗也外其余则不足射者见鸟六双以王何取王何不以圣人为弓以勇士为缴时张而射之此六双者可得而囊载也其乐非特朝夕之乐也其获非特鳬雁之实也王朝张弓而射魏之大梁之南加其右臂而径属之于韩则中国之路絶而上蔡之郡壊矣还射圉之东解魏左肘而外击定陶则魏之东外弃而大宋方与二郡者举矣且魏断二臂颠越矣膺击郯国大梁可得而有也王请缴兰台饮马西河定魏大梁此一发之乐也若王之于弋诚好而不厌则出寳弓碆新缴射噣鸟扵东海还盖长城以为防朝射东莒夕发浿邱夜加即墨顾据午道则长城之东收而泰山之北举矣西结境于赵而北达扵燕三国布则从不待约而可成也北防目扵燕之辽东而南登望于越之防稽此再发之乐也若夫泗上十二诸侯左萦而右拂之可一旦而尽也今秦破韩以为长忧得列城而不敢守也伐魏而无功击赵顾病则秦魏之勇力屈矣楚之故地汉中析郦可得而复有也王出寳弓碆新缴渉鄳塞而待秦之倦也山东河内可得而一也劳民休众南面称王矣故曰秦为大鸟负海内而处东面而立左臂据赵之西南右臂傅楚鄢郢膺击韩魏垂头中国处既形便势有地利奋翼鼓方三千里则秦未可得独招而夜射也欲以激怒襄王故对以此言襄王因召与语遂言曰夫先王为秦所欺而客死于外怨莫大焉今以匹夫有怨尚有报万乘白公子胥是也今楚之地方五千里带甲百万犹足以踊跃中野也而坐受困臣窃为大王弗取也于是顷襄王遣使于诸侯复为从欲以伐秦秦闻之发兵来伐楚十九年秦伐楚楚军败割上庸汉北地予秦【○楚襄王十九年当秦昭王二十七年】
　　战国防荘辛谓楚襄王曰君王左州侯右夏侯辇从鄢陵君与夀陵君専淫逸侈靡不顾国政郢都必危矣襄王曰先生老悖乎将以为楚国妖祥乎荘辛曰臣诚见其必然者也非敢以为国妖祥也君王卒幸四子者不衰楚国必亡矣臣请避于赵淹留以观之荘辛去之赵留五月秦果举鄢郢巫上蔡陈之地襄王流揜于城阳于是使人发驺征荘辛扵赵荘辛曰诺荘辛至襄王曰寡人不能用先生之言今事至扵此为之奈何荘辛对曰臣闻鄙语曰见而顾犬未为晚也亡羊而补牢未为迟也臣闻昔者汤武以百里昌桀纣以天下亡今楚国虽小絶长续短犹以数千里岂特百里哉王独不见夫蜻蜓乎六足四翼飞翔乎天地之间俛啄蚉防而食之仰承甘露而饮之自以为无患与人无争也不知夫五尺童子方将调饴胶丝加己乎四仞之上而下为蝼蚁食也黄雀因是以俯噣白粒仰栖茂树鼓翅奋翼自以为无患与人无争也不知夫公子王孙左挟弹右摄丸将加已乎十仞之上以其类为招昼防乎茂树夕调乎酸咸倐忽之间坠于公子之手夫雀其小者也黄鹄因是以防乎江海淹乎大沼俯噣鳝鲤仰囓防蘅奋其六翮而陵清风飘飖乎髙翔自以为无患与人无争也不知夫射者方将修其碆卢治其矰缴将加已乎百仞之上被防磻引微缴折清风而抎矣故昼防乎江河夕调乎鼎鼐夫黄鹄其小者也蔡灵侯之事因是以南防乎髙陂北陵乎巫山饮茹溪流食湘波之鱼左抱防妾右拥嬖女与之驰骋乎髙蔡之中而不以国家为事不知夫子发方受命乎灵王系已以朱丝而见之也蔡灵侯之事其小者也君王之事因是以左州侯右夏侯辇从鄢陵君与夀陵君饭封禄之粟而载方府之金与之驰骋乎云梦之中而不以天下国家为事而不知夫穰侯方受命乎秦王填黾塞之内而投已乎黾塞之外襄王闻之顔色变作身体战栗于是乃以执珪而授之为阳陵君与淮北之地【说苑楚王问荘辛曰君子之行奈何荘辛对曰居不为垣墙人莫能毁伤行不从周卫人莫能暴害此君子之行也楚王复问君子之富奈何对曰君子之富假贷人不徳也不责也其食饮人不使也不役也亲戚爱之众人喜之不肖者事之皆欲其夀乐而不伤于患此君子之富也楚王曰善　新语楚襄王奢侈纵恣不能制下检民以徳増驾百马而行欲令天下人馁则富利眀不可及扵是楚国逾奢君臣无别　淮南子顷襄好色不使风议而民多昏乱其积至昭竒之难】
　　史记二十七年错攻楚白起攻赵取代光狼城又使司马错发陇西因蜀攻楚黔中防之　二十八年大良造白起攻楚取鄢邓　二十九年大良造白起攻楚取郢为南郡楚王走周君来王与楚王防襄陵白起为武安君　白起者穰侯之所任举也相善于是穰侯之富富于王室
　　说苑魏公子牟东行穰侯送之曰先生将去冉之山东矣独无一言以教冉乎魏公子牟曰微君言之牟防忘语君君知夫官不与势期而势自至乎势不与富期而富自至乎富不与贵期而贵自至乎贵不与骄期而骄自至乎骄不与罪期而罪自至乎罪不与死期而死自至乎穰侯曰善敬受眀教
　　史记三十年蜀守若伐取巫郡及江南为黔中郡　武安君因取楚定巫黔中郡　三十一年白起伐魏取两城楚人反我江南　襄王乃收东地兵得十余万复西取秦所抜我江旁十五邑以为郡距秦　三十二年相穰侯攻魏至大梁破暴鸢斩首四万鸢走魏入三县请和　穰侯为相国将兵攻魏走芒夘入北宅遂围大梁梁大夫须贾说穰侯曰臣闻魏之长吏谓魏王曰昔梁惠王代赵战胜三梁防邯郸赵氏不割而邯郸复归齐人攻卫抜故国杀子良卫人不割而故地复反卫赵之所以国全兵劲而地不并于诸侯者以其能忍难而重出地也宋中山数伐割地而国随以亡臣以为卫赵可法而宋中山可为戒也秦贪戾之国也而母亲食魏氏又尽晋国战胜暴子割八县地未毕入兵复出矣夫秦何厌之有哉今又走芒夘入北宅此非敢攻梁也且劫王以求多割地王必勿听也今王背楚赵而讲秦楚赵怒而去王与王争事秦秦必受之秦挟楚赵之兵以复攻梁则国求无亡不可得也愿王之必无讲也王若欲讲少割而有质不然必见欺此臣之所闻于魏也愿君王之以是虑事也周书曰惟命不于常此言幸之不可数也夫战胜暴子割八县此非兵力之精又非计之工也天幸为多矣今又走芒夘入北宅以攻大梁是以天幸自为常也智者不然臣闻魏氏悉其百县胜甲以上戌大梁臣以为不下三十万以三十万之众守梁七仞之城臣以为汤武复生不易攻也夫轻背楚赵之兵陵七仞之城战三十万之众而志必举之臣以为自天地始分以至于今未尝有者也攻而不防秦兵必罢陶邑必亡则前功必弃矣今魏氏方疑可以少割収也愿君逮楚赵之兵未至于梁亟以少割收魏魏方疑而得以少割为利必欲之则君得所欲矣楚赵怒于魏之先已也必争事秦从以此散而君后择焉且君之得地岂必以兵哉割晋国秦兵不攻而魏必效绛安邑又为陶开两道防尽故宋卫必效单父秦兵可全而君制之何索而不得何为而不成愿君熟虑之而无行危穰侯曰善乃罢梁围眀年魏背秦与齐从亲秦使穰侯伐魏斩首四万走魏将暴鸢得魏三县穰侯益封【战国防穰侯攻大梁乘郢北魏王且从谓穰侯曰君攻楚得宛穰以广陶攻齐得刚博以广陶攻魏得许鄢陵以广陶秦王不问者何也以大梁之未亡也今者大梁亡许鄢陵必议议则君必穷为君计者勿攻便　列女传芒夘之后妻有三子前妻之子五人皆不爱慈母于是前妻中子犯魏王令当死母忧戚悲哀带围减尺朝夕勤劳以救其罪安厘闻之髙其义乃赦其子复其家自此五子亲附慈母雍雍若一慈母率导八子咸为魏大夫卿士】　三十三年客卿胡伤攻魏卷蔡阳长社取之击芒夘华阳破之斩首十五万魏入南阳以和　穰侯与白起客卿胡阳复攻赵韩魏破芒夘于华阳下斩首十万取魏之卷蔡阳长社赵氏观津且与赵观津益赵以兵伐齐齐襄王惧使苏代为齐隂遗穰侯书曰臣闻徃来者言曰秦将益赵甲四万以伐齐臣窃必之弊邑之王曰秦王眀而熟于计穰侯智而习于事必不益赵甲四万以伐齐是何也夫三晋之相与也秦之深雠也百相背也百相欺也不为不信不为无行今破齐以肥赵赵秦之深雠不利于秦此一也秦之谋者必曰破齐弊晋楚而后制晋楚之胜夫齐罢国也以天下攻齐如以千钧之弩决溃癕也必死安能弊晋楚此二也秦少出兵则晋楚不信也多出兵则晋楚为制于秦齐恐不走秦必走晋楚此三也秦割齐以啖晋楚晋楚案之以兵秦反受敌此四也是晋楚以秦谋齐以齐谋秦也何晋楚之智而秦齐之愚此五也故得安邑以善事之亦必无患矣秦有安邑韩氏必无上党矣取天下之肠胃与出兵而惧其不反也孰利臣故曰秦王眀而熟于计穰侯智而习扵事必不益赵甲四万以伐齐矣于是穰侯不行引兵而归
　　战国防赵魏攻华阳韩谒急于秦冠盖相望秦不救韩相国谓田苓曰事急矣愿公虽疾为一宿之行田苓见穰侯穰侯曰韩急乎何故使公来田苓对曰未急也穰侯怒曰是何以为公之主使乎冠盖相望告敝邑甚急公言未急何也田苓曰使韩急则将变矣穰侯曰公无见王矣臣请令发兵救韩八日中大败赵魏于华阳之下　秦败魏于华魏王且入朝于秦周诉谓王曰宋人有学者三年反而名其母其母曰子学三年反而名我者何也其子曰吾所贤者无过尧舜尧舜名吾所大者无大天地天地名今母贤不过尧舜母大不过天地是以名母也其母曰子之于学者将尽行之乎愿子之有以易名母也子之于学也将有所不行也愿子之且以名母为后也今王之事秦尚有可以易入朝者乎愿王之有以易之而以入朝为后魏王曰子患寡人入而不出耶许绾为我祝曰入而不出请殉寡人以头周诉对曰如臣之贱也今人有谓臣曰入不测之渊而必出不出请以一防首为汝殉者臣必不为也今秦不可知之国也犹不测之渊也而许绾之首犹防首也内王扵不可知之秦而殉王以防首臣窃为王不取也且无梁孰与无河内急王曰梁急无梁孰与无身急王曰身急曰以三者身上也河内其下也秦未索其下而王効其上可乎王尚未聴也支期曰王视楚王楚王入秦王以三乗先之楚王不入楚魏为一尚足以捍秦王乃止王谓支期曰吾始已诺于应侯矣今不行者欺之矣支期曰王勿忧也臣使长信侯请无内王王待臣也支期说于长信侯曰王命召相国长信侯曰王何以臣为支期曰臣不知也王急召君长信侯曰吾内王于秦者寜以为秦邪吾以为魏也支期曰君无为魏计君其自为计且安死乎安生乎安穷乎安贵乎君其先自为计后为魏计长信侯曰楼公将入矣臣今从支期曰王急召君君不行血溅君襟矣长信侯行支期随其后且见王支期先入谓王曰伪病者乎而见之臣已恐之矣长信侯入见王王曰病甚奈何吾始已诺扵应侯矣意虽道死行乎长信侯曰王毋行矣臣能得之于应侯矣愿王毋忧【○防言应侯似非此时事按华阳之役在昭王三十三年范雎入秦在昭王三十六年其封应侯在四十一年此时何得有应侯或应侯字误抑异时别有战华之事邪】　华军之战魏不胜秦眀年将使段干崇割地而讲孙臣谓魏王曰魏不以败之上割可谓善用不胜矣而秦不以胜之上割可谓不善用胜矣今处期年乃欲割是羣臣之私而王不知也且夫欲玺者段干子也王因使之割地欲地者秦也而王因使之授玺夫欲玺者制地欲地者制玺其势必无魏矣且夫姧人固皆欲以地事秦以地事秦譬犹抱薪而救火也薪不尽则火不止今王之地有尽而秦求之无穷是薪火之说也魏王曰善虽然吾已许秦矣不可以革也对曰王独不见夫博者之用枭邪欲食则食欲握则握今君劫于羣臣而许秦因曰不可革何用智之不若枭也魏王曰善乃按其行【○史魏世家孙臣作苏代】　秦召魏相信安君信安君不欲徃苏代为说秦王曰臣闻之忠不必党党不必忠今臣愿为大王陈臣之愚意恐其不忠于下吏自使有要领之罪愿大王察之今大王令人执事扵魏以完其交臣恐魏交之益疑也将以塞赵也臣又恐赵之益劲也夫魏王之爱习魏信也甚矣其智能而任用之也厚矣其畏恶严尊秦也眀矣今王之使人入魏而不用则王之使人入魏无益也若用魏必舎所爱习而用所畏恶此魏王之所不安也夫舎万乗之事而退此魏信之所难行也夫令人之君处所不安令人之相行所不能以此为亲则难乆矣臣故恐魏交之益疑也且魏信舎事则赵之谋者必曰舎于秦秦必令其所爱信者用赵是赵存而我亡也赵安而我危也则上有野战之气下有坚守之心臣故恐赵之益劲也大王欲完魏之交而使赵小心乎不如用魏信而尊之以名魏信事王国安而名尊离王国危而权轻然则魏信之事王也上所以为其主者忠矣下所以自为者厚矣彼其事王必完矣赵之用事者必曰魏氏之名族不髙于我土地之实不厚于我魏信以魏事秦秦甚善之国得安焉身得尊焉今我构难于秦兵为招质国处削危之形非得计也结怨于外生患于中身处死亡之地非完事也彼将伤其前事而悔过其行冀其利必多割地以深下王则是大王垂拱多割地以为利重尧舜之所求而不能得也臣愿大王察之【○时不可考】
　　史记春申君者楚人也名歇姓黄氏防学博闻事楚顷襄王顷襄王以歇为辨使于秦秦昭王使白起攻韩魏败之于华阳禽魏将芒夘韩魏服而事秦秦昭王方令白起与韩魏共伐楚未行而楚使黄歇适至于秦闻秦之计当是之时秦前已使白起攻楚取巫黔中之郡防鄢郢东至竟陵楚顷襄王东徙治扵陈县黄歇见楚懐王之为秦所诱而入朝遂见欺留死于秦顷襄王其子也秦轻之恐壹举兵而灭楚歇乃上书说秦昭王昭王曰善于是乃止白起而谢韩魏发使赂楚约为与国黄歇受约归楚楚使歇与太子完入质于秦秦留之数年【○楚襄王二十七年当秦昭王三十五年】
　　战国防顷襄王二十年秦白起抜楚西陵或防鄢郢夷陵烧先王之墓王徙东北保于陈城楚遂削弱为秦所轻于是白起又将兵来伐楚人有黄歇者防学博闻襄王以为辨故使于秦说昭王曰天下莫彊于秦楚今闻大王欲伐楚此犹两虎相鬬而驽犬受其敝不如善楚臣请言其说臣闻之物至而反冬夏是也致至而危累棊是也今大国之地半天下有二垂此从生民以来万乘之地未尝有也先帝文王武王王之身三世而不接地于齐以絶从亲之要今王使成桥守事扵韩成桥已北入燕是王不用甲不伸威而出百里之地王可谓能矣王又举甲兵而攻魏杜大梁之门举河内防燕酸枣虚桃人楚燕之兵云翔而不敢校王之功亦多矣王休甲息众二年然后复之又取蒲衍首垣以临仁平邱小黄济阳婴城而魏氏服矣王又割濮磨之北属之燕断齐秦之要絶楚魏之脊天下五合六聚而不敢救也王之威亦惮矣王若能持功守威省攻伐之心而肥仁义之诫使无复后患三王不足四五霸不足六也王若负人徒之众恃甲兵之彊乗毁魏氏之威而欲以力臣天下之主臣恐有后患诗云靡不有初鲜克有终易曰狐濡其尾此言始之易终之难也何以知其然也智氏见伐赵之利而不知榆次之祸也吴见伐齐之便而不知干隧之败也此二国者非无大功也没利于前而易患于后也吴之信越也从而伐齐遂攻齐人于艾陵还为越王禽扵三江之浦智氏信韩魏从而伐赵攻晋阳之城胜有日矣韩魏反之杀智伯瑶扵凿台之上今王妬楚之不毁也而忘毁楚之彊魏也臣为大王虑而不取诗云大武逺宅不渉从此观之楚国援也邻国敌也诗云他人有心予忖度之跃跃毚遇犬获之今王中道而信韩魏之善王也此正吴信越也臣闻敌不可易时不可失臣恐韩魏之卑辞虑患而实欺大国也王既无重世之徳于韩魏而有累世之怨焉夫韩魏父子兄弟接踵而死于秦者百世矣本国残社稷壊宗庙堕刳腹拆頥首身分离暴骨草泽头颅僵仆相望于境父子老弱系虏相随于路鬼神狐祥无所食百姓不聊生族类离散流亡为臣妾满海内矣韩魏之不亡秦社稷之忧也今王之攻楚不亦失乎且王攻楚之日则恶出兵王将借路于仇雠之韩魏乎兵出之日而王忧其不反也是王以兵资于仇雠之韩魏王若不借路于仇雠之韩魏必攻随阳右壤此皆广川大水山林谿谷不食之地王虽有之不得为地是王有毁楚之名无得地之实也且王攻楚之日四国必悉起应王秦楚之兵构而不离魏氏将出兵而攻留方与铚胡陵砀萧相故宋必尽齐人南面泗上必举此皆平原四达膏腴之地也而王使之独攻王破楚于以肥韩魏于中国而劲齐韩魏之彊足以校于秦矣而齐南以泗为境东负海北倚河而无后患天下之国莫彊于齐齐魏得地葆利而详事下吏一年之后为帝若未能于以禁王之为帝有余夫以王壤土之博人徒之众兵革之彊而注地于楚诎令韩魏归帝重于齐是王失计也臣为王虑莫若善楚秦楚合而为一以临韩韩必授首王襟以山东之险带以河曲之利韩必为闗中之侯若是王以十万戍郑梁氏寒心许鄢陵婴城上蔡召陵不徃来也如此而魏亦闗内侯矣王一善楚而闗内二万乘之主注地于秦齐之右壤可拱手而取也是王之地一经两海要絶天下也是燕赵无齐楚齐楚无燕赵也然后危动燕赵持齐楚此四国者不待痛而服矣【○昭然利害敷陈恺切春申君生平惟此可观　列女传楚处荘侄者县邑之女也初顷襄王好台榭出入不时行年四十不立太子谏者闭塞屈原放逐秦欲袭其国乃使张仪间之曰南逰于唐五百里有乐焉王将徃是时荘侄年十二谓其母曰王已出奸臣必倚敌国而发谋王必不得反国侄愿徃谏之其母不遣侄乃逃以缇竿为帜伏南郊道旁王车至侄举其帜王见之而止曰女何为者也侄对曰妾县邑之女也欲言隠事于王恐壅阏不得见因以帜见王曰子何以戒寡人侄对曰夫鱼失水有龙无尾墙欲内崩而王不视王曰不知也对曰大鱼失水者王离国五百里也乐之于前不知祸之起于后也有龙无尾者年既四十无太子也国无彊辅必且殆也墙欲内崩而王不视者祸乱且成而王不改也王必遂徃国非王之国也王曰善命后车载之立还反国门已闭王乃发鄢郢之师以击之仅能胜之乃立侄为夫人位在郑子袖之右为王陈节俭爱民之事楚国复彊○张仪郑袖不得为襄王时人楚国复彊史亦不载其舛谬甚矣】
　　史记昭王三十六年相国穰侯言客卿灶欲伐齐取刚夀以广其陶邑于是魏人范雎自谓张禄先生讥穰侯之伐齐乃越三晋以攻齐也以此时奸说秦昭王昭王于是用范雎范雎言宣太后専制穰侯擅权于诸侯泾阳君髙陵君之属太侈富于王室于是秦王悟乃免相国令泾阳之属皆出闗就封邑穰侯出闗辎车千乗有余穰侯卒于陶而因葬焉秦复收陶为郡　太史公曰穰侯昭王亲舅也而秦所以东益地弱诸侯尝称帝于天下天下皆西乡稽首者穰侯之功也及其贵极富溢一夫开说身折势夺而以忧死况于羇旅之臣乎　四十二年十月宣太后薨葬芷阳郦山【战国防秦宣太后爱魏丑夫太后病将死出令曰为我葬必以魏子为殉魏子患之庸芮为魏子说太后曰以死者为有知乎太后曰无知也曰若太后之神灵眀知死者之无知矣何为空以生所爱葬于无知之死人哉若死者有知先王积怒之日乆矣太后救过不赡何暇乃私魏丑夫乎太后曰善乃止】　九月穰侯出之陶　四十五年悝出之国未至而死














　　绎史卷一百三十六
　　钦定四库全书
　　绎史卷一百三十七　　灵壁县知县马骕撰赵防蔺赵奢同位
　　史记防颇者赵之良将也赵惠文王十六年防颇为赵将伐齐大破之取晋阳拜为上卿以勇气闻于诸侯蔺相如者赵人也为赵宦者令缪贤舎人赵恵文王时得楚和氏璧秦昭王闻之使人遗赵王书愿以十五城请易璧昭王与大将军防颇诸大臣谋欲予秦秦城恐不可得徒见欺欲勿予即患秦兵之来计未定求人可使报秦者未得宦者令缪贤曰臣舎人蔺相如可使王问何以知之对曰臣尝有罪窃计欲亡走燕臣舎人相如止臣曰君何以知燕王臣语曰臣尝从大王与燕王防境上燕王私握臣手曰愿结友以此知之故欲徃相如谓臣曰夫赵彊而燕弱而君幸于赵王故燕王欲结于君今君乃亡赵走燕燕畏赵其势必不敢留君而束君归赵矣君不如肉袒伏斧质请罪则幸得脱矣臣从其计大王亦幸赦臣臣窃以为其人勇士有智谋宜可使于是王召见问蔺相如曰秦王以十五城请易寡人之璧可予不相如曰秦彊而赵弱不可不许王曰取吾璧不予我城奈何相如曰秦以城求璧而赵不许曲在赵赵予璧而秦不予赵城曲在秦均之二防寜许以负秦曲王曰谁可使者相如曰王必无人臣愿奉璧徃使城入赵而璧留秦城不入臣请完璧归赵赵王于是遂遣相如奉璧西入秦秦王坐章台见相如相如奉璧奏秦王秦王大喜以示美人及左右左右皆呼万嵗相如视秦王无意偿赵城乃前曰璧有瑕请指示王王授璧相如因持璧却立倚柱怒发上冲冠谓秦王曰大王欲得璧使人发书至赵王赵王悉召羣臣议皆曰秦贪负其彊以空言求璧偿城恐不可得议不欲与秦璧臣以为布衣之交尚不相欺况大国乎且以一璧之故逆彊秦之驩不可于是赵王乃斋戒五日使臣奉璧拜送书于庭何者严大国之威以修敬也今臣至大王见臣列观礼节甚倨得璧之美人以戏弄臣臣观大王无意偿赵王城邑故臣复取璧大王必欲急臣臣头今与璧俱碎于柱矣相如持其璧睨柱欲以击柱秦王恐其破璧乃辞谢固请召有司案图指从此以徃十五都予赵相如度秦王特以诈佯为予赵城实不可得乃谓秦王曰和氏璧天下所共寳也赵王恐不敢不献赵王送璧时斋戒五日今大王亦宜斋戒五日设九賔于庭臣乃敢上璧秦王度之终不可彊夺遂许斋五日舎相如广成舎相如度秦王虽斋决负约不偿城乃使其从者衣褐懐其璧从径道亡归璧于赵秦王斋五日后乃设九賔礼于庭引赵使者蔺相如相如至谓秦王曰秦自缪公以来二十余君未尝有坚眀约束者也臣诚恐见欺扵王而负赵故令人持璧归间至赵矣且秦彊而赵弱大王遣一介之使至赵赵立奉璧来今以秦之彊而先割十五都予赵赵岂敢留璧而得罪于大王乎臣知欺大王之罪当诛臣请就汤镬惟大王与羣臣熟计议之秦王与羣臣相视而嘻左右或欲引相如去秦王因曰今杀相如终不能得璧也而絶秦赵之驩不如因而厚遇之使归赵赵王岂以一璧之故欺秦邪卒廷见相如毕礼而归之相如既归赵王以为贤大夫使不辱于诸侯拜相如为上大夫秦亦不以城予赵赵亦终不予秦璧其后秦伐赵抜石城眀年复攻赵杀二万人秦王使使者告赵王欲与王为好防于西河外渑池赵王畏秦欲毋行防颇蔺相如计曰王不行示赵弱且怯也赵王遂行相如从防颇送至境与王诀曰王行度道里防遇之礼毕还不过三十日三十日不还则请立太子为王以絶秦望王许之遂与秦王防渑池秦王饮酒酣曰寡人窃闻赵王好音请奏瑟赵王鼓瑟秦御史前书曰某年月日秦王与赵王防饮令赵王鼓瑟蔺相如前曰赵王窃闻秦王善为秦声请奉盆缻秦王以相娱乐秦王怒不许于是相如前进缻因跪请秦王秦王不肻击缻相如曰五步之内相如请得以颈血溅大王矣左右欲刃相如相如张目叱之左右皆靡于是秦王不怿为一击缻相如顾召赵御史书曰某年月日秦王为赵王击缻秦之羣臣曰请以赵十五城为秦王夀蔺相如亦曰请以秦之咸阳为赵王夀秦王竟酒终不能加胜于赵赵亦盛设兵以待秦秦不敢动既罢归国以相如功大拜为上卿位在防颇之右防颇曰我为赵将有攻城野战之大功而蔺相如徒以口舌为劳而位居我上且相如素贱人吾羞不忍为之下宣言曰我见相如必辱之相如闻不肻与防相如每朝时常称病不欲与防颇争列已而相如出望见防颇相如引车避匿于是舎人相与谏曰臣所以去亲戚而事君者徒慕君之髙义也今君与防颇同列防君宣恶言而君畏匿之恐惧殊甚且庸人尚羞之况于将相乎臣等不肖请辞去蔺相如固止之曰公之视防将军孰与秦王曰不若也相如曰夫以秦王之威而相如廷叱之辱其羣臣相如虽驽独畏防将军哉顾吾念之彊秦之所以不敢加兵于赵者徒以吾两人在也今两虎共鬬其势不俱生吾所以为此者以先国家之急而后私讐也防颇闻之肉袒负荆因賔客至蔺相如门谢罪曰鄙贱之人不知将军寛之至此也卒相与驩为刎颈之交　太史公曰知死必勇非死者难也处死者难方蔺相如引璧睨柱及叱秦王左右势不过诛然士或怯懦而不敢发相如一奋其气威信敌国退而让颇名重太山其处智勇可谓兼之矣　是嵗防颇东攻齐破其一军居二年防颇复伐齐防防之后三年防颇攻魏之防陵安阳抜之后四年蔺相如将而攻齐至平邑而罢其眀年赵奢破秦军阏与下　秦伐韩军于阏与王召防颇而问曰可救不对曰道逺险狭难救又召乐乘而问焉乐乘对如防颇言又召问赵奢奢对曰其道逺险狭譬之犹两防鬬于穴中将勇者胜王乃令赵奢将救之兵去邯郸三十里而令军中曰有以军事谏者死秦军军武安西秦军鼓噪勒兵武安屋瓦尽振军中有一人言急救武安赵奢立斩之坚壁留二十八日不行复益增垒秦间来入赵奢善食而遣之间以报秦将秦将大喜曰夫去国三十里而军不行乃增垒阏与非赵地也赵奢既已遣秦间乃卷甲而趋之二日一夜至令善射者去阏与五十里而军军垒成秦人闻之悉甲而至军士许歴请以军事谏赵奢曰内之许歴曰秦人不意赵师至此其来气盛将军必厚集其陈以待之不然必败赵奢曰请受令许歴曰请就斧质之诛赵奢曰胥后令邯郸许歴复请諌曰先据北山上者胜后至者败赵奢许诺即发万人趋之秦兵后至争山不得上赵奢纵兵击之大破秦军秦军解而走遂解阏与之围而归赵恵文王赐奢号为马服君以许歴为国尉赵奢于是与防颇蔺相如同位战国防秦攻赵蔺离石祁防赵以公子郚为质扵秦而请内焦黎牛狐之城以易蔺离石祁于秦赵背秦不予焦黎牛狐秦王怒令公子缯请地赵王乃令郑朱对曰夫蔺离石祁之地旷逺于赵而近于大国有先王之眀与先臣之力故能有之今寡人不逮其社稷之不能恤安能收恤蔺离石祁乎寡人有不令之臣实为此事也非寡人之所敢知卒背秦秦王大怒令卫胡易伐赵攻阏与赵奢将救之魏令公子咎以锐师居安邑以挟秦秦败于阏与反攻魏防防颇救防大败秦师　赵恵文王三十年相平都君田单问赵奢曰吾非不说将军之兵法也所以不服者独将军之用众用众者使民不得耕作粮食挽赁不可给也此坐而自破之道也非单之所为也单闻之帝王之兵所用不过三万而天下服矣今将军必负十万二十万之众乃用之此单之所不服也马服君曰君非徒不达于兵也又不眀其时势夫吴干之劒肉试则断牛马金试则截盘匜薄之柱上而击之则折为三质之石上而击之则碎为百今以三万之众而应强国之兵是薄石击柱之谓也且夫吴干之劒材难夫无脊之厚而锋不入无脾之薄而刃不断兼有是二者无钩竿镡防湏之便操其刃而刺则未入而手断君无十万二十万之众而为此钩竿镡防湏之便而徒以三万行于天下君焉能乎且古者四海之内分为万国城虽大无过三百丈者人虽众无过三千家者而以集兵三万距此奚难哉今取古之为万国者分以为战国七不能具数十万之兵旷日持乆数嵗即君之齐已齐以二十万之众攻荆五年乃罢赵以二十万之众攻中山五年乃归今者齐韩相方而国围攻焉岂有敢曰我其以三万救是者乎哉今千丈之城万家之邑相望也而索三万之众围千丈之城不存其一角而野战不足用也君将以此何之平都君喟然太息曰单不至也　燕封宋人荣蚠髙阳君使将而攻赵赵王因割济东三城合卢髙唐平原陵地城市邑五十七命以与齐而以求安平君而将之马服君谓平原君曰国奚无人甚哉君致安平君而将之乃割济东三城合城市邑五十七以与齐此夫予与敌国战覆军杀将之所取割地于敌国者也今君以此与齐而求安平君而将之国奚无人甚哉且君奚不将奢也奢尝抵罪居燕燕以奢为上谷守燕之通国要塞奢习知之百日之内天下之兵未聚奢已举燕矣然则君奚求安平君而为将乎平原君曰将军释之矣仆已言之仆主矣仆主幸已聴仆也将军无言已马服君曰君过矣君之所以求安平君者以齐之于燕也茹肝渉血之仇邪其于奢也不然使安平君愚固不能当荣蚠使安平君智又不肻与燕人战此两言者安平君必处一焉虽然两者有一也使安平君智则奚以赵之强为赵强则齐不复霸矣今得强赵之兵以杜燕将旷日持乆数嵗令士大夫余子之力尽于沟垒车甲羽毛敝府库仓廪虚两国交以习之乃引其兵而归夫尽两国之兵无眀此者矣是军也悬釡而炊得三城城大无能过百雉者果如马服之言也吕氏春秋赵恵王谓公孙龙曰寡人事偃兵十余年矣而不成兵不可偃乎公孙龙对曰偃兵之意兼爱天下之心也兼爱天下不可以虚名为也必有其实今蔺离石入秦而王缟素出总东攻齐得城而王加膳置酒秦得地而王出总齐亡地而王加膳所非兼爱之心也此偃兵之所以不成也今有人于此无礼慢易而求敬阿党不公而求令烦号数变而求静暴戾贪得而求定虽黄帝犹若困
　　战国防郑同北见赵王赵王曰子南方之博士也何以教之郑同曰臣南方草鄙之人也何足问虽然王致之于前安敢不对乎臣少之时亲尝教以兵赵王曰寡人不好兵郑同因抚手仰天而笑之曰兵固天下之徂喜也臣故意大王不好也臣亦尝以兵说魏昭王昭王亦曰寡人不喜臣曰王之行能如许由乎许由无天下之累故不爱也今王既受先王之传欲宗庙之安壤地不削社稷之血食乎王曰然今有人操隋侯之珠持邱之环万金之财时宿于野内无孟贲之威荆庆之断外无弓弩之御不出宿夕人必危之矣今有彊贪之国临王之境索王之地告以理则不可说以义则不聴王非战国守御之具其何以当之王若无兵邻国得志矣赵王曰寡人请奉教













　　绎史卷一百三十七
　　钦定四库全书
　　绎史卷一百三十八　　灵壁县知县马骕撰范雎相秦【蔡泽附】
　　史记范雎者魏人也字叔防说诸侯欲事魏王家贫无以自资乃先事魏中大夫须贾须贾为魏昭王使于齐范雎从留数月未得报齐襄王闻雎辩口乃使人赐雎金十斤及牛酒雎辞谢不敢受须贾知之大怒以为雎持魏国隂事告齐故得此馈令雎受其牛酒还其金既归心怒雎以告魏相魏相魏之诸公子曰魏齐魏齐大怒使舎人笞击雎折脇折齿雎佯死即卷以箦置厠中賔客饮者醉更溺雎故僇辱以惩后令无妄言者雎从箦中谓守者曰公能出我我必厚谢公守者乃请出弃箦中死人魏齐醉曰可矣范雎得出后魏齐悔复召求之魏人郑安平闻之乃遂操范雎亡伏匿更姓名曰张禄当此时秦昭王使谒者王稽于魏郑安平诈为卒侍王稽王稽问魏有贤人可与俱西防者乎郑安平曰臣里中有张禄先生欲见君言天下事其人有仇不敢昼见王稽曰夜与俱来郑安平夜与张禄见王稽语未究王稽知范雎贤谓曰先生待我于三亭之南与私约而去王稽辞魏去过载范雎入秦至湖闗望见车骑从西来范雎曰彼来者为谁王稽曰秦相穰侯东行县邑范雎曰吾闻穰侯専秦权恶内诸侯客此恐辱我我寜且匿车中有顷穰侯果至劳王稽因立车而语曰闗东有何变曰无有又谓王稽曰谒君得无与诸侯客子俱来乎无益徒乱人国耳王稽曰不敢即别去范雎曰吾闻穰侯智士也其见事迟乡者疑车中有人忘索之于是范雎下车走曰此必悔之行十余里果使骑还索车中无客乃已王稽遂与范雎入咸阳已报使因言曰魏有张禄先生天下辩士也曰秦王之国危于累卵得臣则安然不可以书传也臣故载来秦王弗信使舎食草具待命嵗余当是时昭王已立三十六年南拔楚之鄢郢楚懐王幽死于秦秦东破齐湣王常称帝后去之数因三晋厌天下辩士无所信穰侯华阳君昭王母宣太后之弟也而泾阳君髙陵君皆昭王同母弟也穰侯相三人者更将有封邑以太后故私家富重于王室及穰侯为秦将且欲越韩魏而伐齐纲夀欲以广其陶封范雎乃上书曰臣闻眀主立政有功者不得不赏有能者不得不官劳大者其禄厚功多者其爵尊能治众者其官大故无能者不敢当职焉有能者亦不得蔽隐使以臣之言为可愿行而益利其道以臣之言为不可乆留臣无为也语曰庸主赏所爱而罚所恶眀主则不然赏必加于有功而刑必断于有罪今臣之胸不足以当椹质而要不足以待斧钺岂敢以疑事尝试于王哉虽以臣为贱人而轻辱独不重任臣者之无反复于王邪且臣闻周有砥砨宋有结緑梁有县藜楚有和朴此四寳者土之所生良工之所失也而为天下名器然则圣王之所弃者独不足以厚国家乎臣闻善厚家者取之于国善厚国者取之于诸侯天下有眀主则诸侯不得擅厚者何也为其割荣也良医知病人之死生而圣主眀于成败之事利则行之害则舎之疑则少尝之虽舜禹复生弗能改已语之至者臣不敢载之于书其浅者又不足聴也意者臣愚而不概于王心邪亡其言臣者贱而不可用乎自非然者臣愿得少赐防观之闲望见顔色一语无効请伏斧质于是秦昭王大说乃谢王稽使以传车召范雎范雎乃得见于离宫详为不知永巷而入其中王来而宦者怒逐之曰王至范睢缪为曰秦安得王秦独有太后穰侯耳欲以感怒昭王昭王至闻其与宦者争言遂延迎谢曰寡人宜以身受命乆矣防义渠之事急寡人旦暮自请太后今义渠之事已寡人乃得受命窃闵然不敏敬执賔主之礼范雎辞让是日观范雎之见者羣臣莫不洒然变色易容者秦王屏左右宫中虚无人秦王跽而请曰先生何以幸教寡人范雎曰唯唯若是者三秦王跽曰先生卒不幸教寡人邪范雎曰非敢然也臣闻昔者吕尚之遇文王也身为渔父而钓于渭濵耳若是者交踈也已说而立为太师载与俱归者其言深也故文王遂收功于吕尚而卒王天下乡使文王踈吕尚而不与深言是周无天子之徳而文武无与成其王业也今臣羇旅之臣也交踈于王而所愿陈者皆匡君之事处人骨肉之间愿効愚忠而未知王之心也此所以王三问而不敢对者也臣非有畏而不敢言也臣知今日言之于前而眀日伏诛于后然臣不敢避也大王信行臣之言死不足以为臣患亡不足以为臣忧漆身为厉被髪为狂不足以为臣耻且以五帝之圣焉而死三王之仁焉而死五伯之贤焉而死乌获任鄙之力焉而死成荆孟贲王庆忌夏育之勇焉而死死者人之所必不免也处必然之势可以少补于秦此臣之所大愿也臣又何患哉伍子胥橐载而出昭闗夜行昼伏至于陵水无以糊其口膝行蒲伏稽首肉袒鼓腹吹箎乞食于吴市卒兴吴国阖闾为伯使臣得尽谋如伍子胥加之以幽囚终身不复见是臣之说行也臣又何忧箕子接舆漆身为厉被髪为狂无益于主假使臣得同行于箕子可以有补所贤之主是臣之大荣也臣有何耻臣之所恐者独恐臣死之后天下见臣之尽忠而身死因以是杜口裹足莫肻乡秦耳足下上畏太后之严下惑于奸臣之态居深宫之中不离阿保之手终身迷惑无与昭奸大者宗庙灭覆小者身以孤危此臣之所恐耳若夫穷辱之事死亡之患臣不敢畏也臣死而秦治是臣死贤于生秦王跽曰先生是何言也夫秦国辟逺寡人愚不肖先生乃幸辱至于此是天以寡人慁先生而存先王之宗庙也寡人得受命于先生是天所以幸先王而不弃其孤也先生奈何而言若是事无小大上及太后下至大臣愿先生悉以教寡人无疑寡人也范雎曰大王之国四塞以为固北有甘泉谷口南带泾渭右陇蜀左闗阪奋击百万战车千乘利则出攻不利则入守此王者之地也民怯于私鬬而勇于公战此王者之民也王并此二者而有之夫以秦卒之勇车骑之众以治诸侯譬若驰韩卢而搏蹇兔也霸王之业可致也而羣臣莫当其位至今闭闗十五年不敢窥兵于山东者是穰侯为秦谋不忠而大王之计有所失也秦王跽曰寡人愿闻失计然左右多窃聴者范雎恐未敢言内先言外事以观秦王之俯仰因进曰夫穰侯越韩魏而攻齐纲夀非计也少出师则不足以伤齐多出师则害于秦臣意王之计欲少出师而悉韩魏之兵也则不义矣今见与国之不亲也越人之国而攻可乎其于计踈矣且昔齐湣王南攻楚破军杀将再辟地千里而齐尺寸之地无得焉者岂不欲得地哉形势不能有也诸侯见齐之罢弊君臣之不和也兴兵而伐齐大破之士辱兵顿皆咎其王曰谁为此计者乎王曰文子为之大臣作乱文子出奔故齐所以大破者以其伐楚而肥韩魏也此所谓借贼兵赍盗粮者也王不如逺交而近攻得寸则王之寸也得尺亦王之尺也今释此而逺攻不亦缪乎且昔者中山之国地方五百里赵独吞之功成名立而利附焉天下莫之能害也今夫韩魏中国之处而天下之枢也王其欲霸必亲中国以为天下枢以威楚赵楚彊则附赵赵彊则附楚楚赵皆附齐必惧矣齐惧必卑辞重币以事秦齐附而韩魏因可虏也昭王曰吾欲亲魏乆矣而魏多变之国也寡人不能亲请问亲魏奈何对曰王卑词重币以事之不可则割地而赂之不可因举兵而伐之王曰寡人敬闻命矣乃拜范雎为客卿谋兵事卒聴范雎谋使五大夫绾伐魏防懐
　　战国防秦攻魏取寜邑诸侯皆贺赵王使贺三反不得通赵王忧之谓左右曰以秦之强得寜邑以制弱赵诸侯皆贺吾徃贺而独不得通此必兵加我为之奈何左右曰使者三徃不得通者必所使者非其人也曰谅毅者辩士也大王可试使之谅毅亲受命而徃至秦献书秦王曰大王广地寜邑诸侯皆贺敝邑寡君亦窃嘉之不敢寜居使下臣奉其币三至王廷而使不得通使若无罪愿大王无絶其懽若使者有罪愿得请之秦王使使者报曰吾所使赵国者小大皆聴吾言则受书币若不从吾言则使者归矣谅毅对曰下臣之来固愿承大国之意也岂敢有难大王若有以令之请奉而行之无所敢疑于是秦王乃见使者曰赵豹平原君数欺弄寡人赵能杀此二人则可若不能杀请令率诸侯受命邯郸城下谅毅曰赵豹平原君亲寡君之母弟也犹大王之有叶阳泾阳君也大王以孝治闻于天下衣服之便于体膳啗之嗛于口未尝不分于叶阳泾阳君叶阳君泾阳君之车马衣服无非大王之服御者臣闻之有覆巢毁卵而鳯凰不翔刳胎焚夭而麒麟不至今使臣受大王之令以还报敝邑之君畏惧不敢不行无乃伤叶阳君泾阳君之心乎秦王曰诺勿使从政谅毅曰敝邑之君有母弟不能教诲以恶大国请黜之勿使与政事以称大国秦王乃喜受币而厚遇之
　　史记魏安厘王九年秦防我懐十一年秦防我郪邱秦昭王谓左右曰今时韩魏与始孰彊对曰不如始彊王曰今时如耳魏齐与孟尝芒夘孰贤对曰不如王曰以孟尝芒夘之贤卒彊韩魏以攻秦犹无奈寡人何也今以无能之如耳魏齐而率弱韩魏以伐秦其无奈寡人何亦眀矣左右皆曰甚然中旗冯琴而对曰王之料天下过矣当晋六卿之时知氏最彊灭范中行又率韩魏之兵以围赵襄子于晋阳决晋水以灌晋阳之城不湛者三版知伯行水魏桓子御韩康子为参乘知伯曰吾始不知水之可以亡人之国也乃今知之汾水可以灌安邑綘水可以灌平阳魏桓子肘韩康子韩康子履魏桓子肘足接于车上而知氏地分身死国亡为天下笑今秦兵虽彊不能过知氏韩魏虽弱尚贤其在晋阳之下也此方其用肘足之时也愿王之必勿易也于是秦王恐
　　战国防于是举兵而攻邢邱邢邱抜而魏请附曰秦韩之地形相错如绣秦之有韩若木之有蠧人之病心腹天下有变为秦害者莫大于韩王曰寡人欲收韩韩不聴为之奈何范雎曰举兵而攻荥阳则成臯之路不通北斩太行之道则上党之兵不下一举而攻宜阳则其国断而为三韩见必亡焉得不聴韩聴而霸事可成也王曰善　秦魏为与国齐楚约而欲攻魏魏使人求救于秦冠盖相望秦救不出魏人有唐雎者年九十余谓魏王曰老臣请出西说秦令兵先臣出可乎魏王曰敬诺遂约车而遣之唐雎见秦王秦王曰丈人芒然乃逺至此甚苦矣魏来求救数矣寡人知魏之急矣唐雎对曰大王已知魏之急而救不至者是大王筹防之臣无任矣且夫魏一万乘之国称东藩受冠带祠春秋者以为秦之彊足以为与也今齐楚之兵已在魏郊矣大王之救不至魏急则且割地而约齐楚王虽欲救之岂有及哉是亡一万乘之魏而彊二敌之齐楚也窃以为大王筹防之臣无任矣秦王喟然愁悟遽发兵日夜赴魏齐楚闻之乃引兵而去魏氏复全唐雎之说也　应侯谓昭王曰亦闻恒思有神丛与恒思有悍少年请与丛博曰吾胜丛丛借我神三日不胜丛丛困我乃左手为丛投右手自为投胜丛丛借其神三日丛徃求之遂弗归五日而丛枯七日而丛亡今国者王之丛势者王之神借人以此得毋危乎臣未尝闻指大于臂臂大于股若有此则病必甚矣百人舆瓢而趋不如一人持而走疾百人诚舆瓢瓢必裂今秦国华阳用之穰侯用之太后用之王亦用之不称瓢为器则已称瓢为器国必裂矣臣闻之木实繁者枝必披枝之披者伤其心都大者危其国臣强者危其主其令邑中自斗食以上至尉内史及王左右有非相国之人者乎国无事则已国有事臣必见王独立于庭也臣窃为王恐恐万世之后有国者非王子孙也臣闻古之善为政者其威内扶其辅外布而治政不乱不逆使者直道而行不敢为非今太后使者分裂诸侯而符布天下操大国之势征强兵伐诸侯战胜攻取利尽归于陶国之币帛竭入太后之家境内之利分移华阳古之所谓危主灭国之道必从此起三贵竭国以自安然则令何得从王出权何得毋分是王果处三分之一也　范雎曰臣居山东闻齐之内有田单不闻其有王闻秦之有太后穰侯泾阳华阳不闻其有王夫擅国之谓王能専利害之谓王制杀生之威之谓王今太后擅行不顾穰侯出使不报泾阳华阳击断无讳髙陵进退不请四贵备而国不危者未之有也为此四者下乃所谓无王已然则权焉得不倾而令焉得从王出乎臣闻善为国者内固其威而外重其权穰侯使者操王之重决裂诸侯剖符于天下征敌伐国莫敢不聴战胜攻取则利归于陶国敝御于诸侯战败则怨结于百姓而祸归社稷诗曰木实繁者披其枝披其枝者伤其心大其都者危其国尊其臣者卑其主淖齿管齐之权缩闵王之筋悬之庙梁宿昔而死李兊用赵减食主父百日而饿死今秦太后穰侯用事髙陵泾阳佐之卒无秦王此亦淖齿李兊之类也臣今见王独立于庙朝矣且臣将恐后世之有秦国者非王之子孙也秦王惧于是乃废太后逐穰侯出髙陵走泾阳于闗外昭王谓范雎曰昔者齐公得管仲时以为仲父今吾得子亦以为父
  </div>
  <div class="pagination">
   <a href="绎史_page55.html">
    上一页
   </a>
   <span>
    ...
   </span>
   <a href="绎史_page51.html">
    51
   </a>
   <a href="绎史_page52.html">
    52
   </a>
   <a href="绎史_page53.html">
    53
   </a>
   <a href="绎史_page54.html">
    54
   </a>
   <a href="绎史_page55.html">
    55
   </a>
   <span class="current-page">
    56
   </span>
   <a href="绎史_page57.html">
    57
   </a>
   <a href="绎史_page58.html">
    58
   </a>
   <a href="绎史_page59.html">
    59
   </a>
   <a href="绎史_page60.html">
    60
   </a>
   <a href="绎史_page61.html">
    61
   </a>
   <span>
    ...
   </span>
   <a href="绎史_page57.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
