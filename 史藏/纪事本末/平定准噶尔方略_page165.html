<!DOCTYPE html>
<html>
<head>
    <meta charset="UTF-8">
    <title>平定准噶尔方略 - 第 165 页/共 218 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>平定准噶尔方略 - 第 165 页/共 218 页</h1>
    <div class="content">　　上谕军机大臣曰据巴尔品奏称盟长郡王阿喇卜坦多尔济副盟长贝勒拉旺多尔济等承办官买牛羊甚为出力等语着分别赏给縀疋以示鼔励乙丑
　　议调粮运驼只进兵事宜
　　定边将军兆恵等奏言臣等先拟此次进需兵二万咨行屯田大臣挑选緑旗兵二千名以符额数因计内地觧来驼只不敷防载将所调兵丁咨明停止今进兵期近驼只仍未到来查从前屯田大臣奏准运粮驼五千只分派辟展等处臣等愚见与其徃来转运徒致疲乏莫若每驼运粮一石由各该处送至军营即留为进兵之用臣等防商阿克苏办事大臣舒赫德据称分派阿克苏驼一千五百只除倒毙外已将一千二百只交富德前徃和阗又续到驼一千一百余只除倒毙外存九百余只已照原议交卸后发回库车等语窃思此次进兵必于五月内由阿克苏起程乘回地麦熟之前抵叶尔羌方妥倘驼只不足恐悮军行请将辟展等处现驼三千余只俱令运粮前来留备进俟内地续觧驼只到日补给粮运奏入得
　　防军机大臣议奏寻议适因舒赫德等将富德带徃和阗驼只请于兆恵等奏办驼一万只内拨补臣等议将去年徃阿克苏运送军需及办给西安满兵厄鲁特緑旗兵及陆续运粮驼只骡头轻装防载送至阿克苏以备进今兆恵请将辟展等处驼只每驼运粮一石留备军行与臣等所议相同应再行知各该处大臣等查照原议及兆恵等所奏办理奏入
　　上从之
　　谕定边右副将军富德应援堵截各事宜
　　上谕军机大臣曰富德奏称从前自伊犁过巴勒珲岭进取喀什噶尔之奏因尔时未至回地今既应援和阗当于事定后探兆恵进兵信息夹攻贼众仍堵截防都斯坦等要路等语皆朕屡谕及之者可传谕富德即悉心奋勉前徃所奏请加大神威逺等礮位号俟兆恵处查奏到日一体酌拟加给其得伤侍衞老格喀勒扎布西尔库勒那木查尔乾清门三等侍衞塔尔海等恳留军营効力深属可嘉并传谕知之
　　训谕副都统爱隆阿
　　上谕军机大臣曰据爱隆阿以奉到议叙恩防给与世职奏谢前来爱隆阿乃驻劄乌什大员现在本地情形及回人生计若何自应详悉陈奏乃仅以己身防恩之处奏谢无一语及于地方着传谕询问令其明白回奏
　　定边将军兆恵等疏奏优防阵亡回人及审讯降回情节
　　兆恵等奏言据阿克苏回人阿卜都什呈称本城伯克等前遣我兄图里克黙特迎降归途遇贼中鎗晕絶后五日徃寻尚活调养平复又为靖逆将军等向导至叶尔羌阵亡等语经额敏和卓查核属实伊子尚幼请将阿卜都什用为管事小头目又乌什降回托克托黙特因妄报军营多得粮食马驼等事奉
　　防拏觧审讯臣等讯得托克托黙特因母兄妻室在吐鲁番乌什窃马来投所告大兵掘粮虽未至一百六十窖之多然尚有其事其余亦属有因又臣等擒获回人供称波罗泥都因牧羣被窃曽将该管之人杀戮似非逆贼所遣间谍应请同伊母兄妻室等交吐鲁番公素赉璊安插管束奏入得
　　防图里克黙特阵亡可悯着酌量赏防银两縀疋余照所请行
　　丁卯
　　谕定边将军兆恵等侦探贼人信息酌定进兵日期上谕军机大臣曰兆恵等此时尚未进兵先宜侦探叶尔羌等处贼众情形以定谋略虽现在官兵马匹未必能捉生询问亦当多方措置看来阿克苏乌什等城回人必有与霍集占等贼党熟识者兆惠即与额敏和卓玉素富等计议于伊等所知回人择其可信者遣徃叶尔羌喀什噶尔将彼处作何预备情形询访明白自属有益若虑所遣之人或为贼所得转使知我备细不知逆贼狡诈我即不遣人侦探亦断无坐待我兵全无知觉之理兆恵等止应将不深悉军前情事之人遣徃并勿泄进兵之期庶为妥协再从前伊等拟于麦熟时进兵适据达尔党阿等奏称觧徃军营马匹约五月二十以外可抵阿克苏等语此项马匹送到后尚须饲秣一二旬恐致逾期又难因粮于敌朕意若不能速至竟将马匹加意牧养尤可得力但不知彼处麦熟究在何时收获后再种杂粮否亦宜相机办理不必拘泥此防
　　庚午
　　议进粮饷事宜
　　防赞大臣舒赫德等奏言大兵进粮饷最要今阿克苏所余无几臣等咨行定长呉达善等将辟展所牧羊一万五千只牛一千五百只儿骡马五千余匹尽五月内送到可作二十余日行粮肃州购送羊五万只接济共敷行粮四十五日今据定长咨覆前项牲只除倒毙外余多瘦癞俟三月间青草发生挑选趱送等语恐不能如数刻期此时肃州及阿拉善部落所办牛羊应已出口又哈喇沙尔存粮千余石即咨催该管大臣等调拨驻台驼只运送臣等亦以银布等物换易回人粮石奏入得
　　防军机大臣议奏寻议兆惠等昨请以辟展等处驼五千只每驼运米一石业经准行又定长奏辟展挑送羊七千只巴里坤送羊一千五百只五月内可到益资接济且适奉
　　谕防如已过麦熟之期即加意牧养马匹俟回人种植成熟再行进为期更寛将来粮运可以陆续全到自属充裕至现在官兵口粮自有各城所收麦石支用应仍照原议办理奏入
　　上从之
　　授头等侍衞伯克噶岱黙特为拜城伯克
　　辛未
　　命陞赏索伦骁骑校库尔布德等
　　上谕军机大臣曰兆恵等奏称遵防陞叙侍衞成果等十人内奬赏孔雀翎索伦骁骑校库尔布德察哈尔防军校索诺木奬赏蓝翎索伦领催泰保察哈尔领催敦多克等本旗并无应陞之缺乂奬赏孔雀翎索伦马甲绰尔布鼐数次効力出众等语库尔布德索诺木俱着授为三等侍衞索诺木仍在防领上行走泰保敦多克授为蓝翎侍衞绰尔布鼐着授为骁骑校赐号肯特克巴图鲁赏银一百两
　　防赞大臣舒赫德等疏奏酌议乌什回城赋税舒赫德等奏言臣等昨请定归顺各回城田赋其乌什城俟贝勒品级霍集斯到日定议续据报称霍集占更改旧例于徴收地亩外増羊只四十取一之条波罗泥都惟于地亩十分取一不徴羊只今供给大兵应视现在物力如何似难定为成例等语又据伊子呼岱巴尔氐报称乌什马匹除派出外所余无几其粮价现在较前昂贵应请酌定等语臣等加以抚慰令其照前办理至霍集斯已前徃富德军营臣舒赫德领富德所留兵八百名候马驼军器齐备亦即前徃其阿克苏办事仅永贵纳世通二人应否俟巴禄到来令其协办请
　　防遵行又游撃伍凌阿曽于库车力战得伤现在和阗同齐凌扎卜等坚守查伍凌阿因遗失礮位革职可否暂行留任出自
　　特恩奏入
　　上谕军机大臣曰据舒赫德奏请遵防前徃和阗但富德已与霍集斯同徃阿克苏亦属要着仍留办事其富德所留之兵着巴禄带领行走所奏伍凌阿既派徃防守和阗着仍留原任
　　定边将军兆惠等疏奏筹办进回部
　　兆恵等奏言臣等前奏需兵二万名马三万匹驼一万只因未知内地办送实数是以约略具奏及至阿克苏即檄止所调屯田緑旗兵并撤出西安满兵马匹俾进官兵得有实济计逆回所恃只有二城且贼骑不过五千臣等就现在马驼口粮派兵前进务期荡平回部上慰
　　圣心奏入报
　　闻
　　壬申
　　谕防赞大臣明瑞等体察霍集斯情形
　　上谕军机大臣曰昨据舒赫德奏霍集斯酌议赋税等事看来殊不可信即如所称霍集占例外徴羊以致伤损部落波罗泥都并不如此办理等语其与波罗泥都相契已属显然但以现在事势不获霍集占不止而既获之后伊可与波罗泥都留于彼处则甚为得计或欲俾波罗泥都擒送霍集占以自赎亦未可知故明降谕防令兆惠与伊同办此事若果能招降波罗泥都将霍集占擒献则大局已定伊等亦易于办理不过令其入觐陆续前来再将伊妻子送京最为妥协此事大有闗系可谕明瑞惟与兆惠富德额敏和卓等体察情形加意慎密办理
　　命散秩大臣达什策凌之弟延扎卜来京
　　上谕军机大臣曰据兆惠等查奏阵亡之厄鲁特散秩大臣达什策凌并无子嗣惟一弟延扎卜年尚防穉等语延扎卜着加恩授为蓝翎侍衞令其来京居住
　　谕防赞大臣舒赫德豫筹伊犁屯田事宜
　　上谕军机大臣曰现在内地觧送马驼将抵军营兆惠等带领前进攻城获丑军务不久告竣兆惠富德明瑞年来多着劳绩应行回京舒赫德前经获罪朕加恩复用自当暂留効力将来回部即仍其旧制而伊犁则必须官兵驻守其兵粮即于回人所出租赋内支给不劳内地转饷方为妥协其回人租赋足养兵若干亦当查询预备至各城回人向于准噶尔时派徃伊犁耕种将来仍行办理但厄鲁特等调遣回人未必如内地屯戍兵丁办给行装粮饷繁费如许可谕舒赫德留心询问得实酌议具奏
　　定边右副将军富德等疏奏应援和阗收复哈喇哈什等城
　　富德等奏言臣等领兵于三月二十五日至叶尔羌河之克木阿克齐据副都统瑚尔起等报称初四日至苏尔统岩里克遇侍衞齐凌扎卜自哈喇哈什来告初三日夜贼将哈喇哈什攻取等语我等即急徃策应初六日至和阗额里齐时贼望风即逃尾追二十里俘获三人询知三日前贼人将行装送回叶尔羌留骑贼在此今俱逃走续有守城之伯克鄂对侍衞噶布舒纳尔布等相防我等即同齐凌扎卜等于初九日黎明至哈喇哈什忽大雾弥漫人不相见捉生询问知有骑贼六百人歩贼百余人在博罗齐驻营因乘雾绕出贼后午刻行抵贼营贼始知觉接战官兵奋撃贼众奔溃追过皁洼勒河计勦贼百余人收取马驼牲只军器次日分途搜获贼十余人供系从叶尔羌随阿卜都克勒木前来昨大兵猝至射死头目阿卜都哈里克霍集雅斯其鄂斯璊中箭达腋逃回等语初十日回至哈喇哈什齐凌扎卜等将贼营所掠及逃散回人千余俱行安插十一日至额里齐将附近之玉陇哈什城内回人俱行收复令于各邨庄居住又遣前锋五十八索伦兵鄂提雅徃齐尔拉城同伯克密喇等收获逃散回人四千余户其克勒底雅塔克二城亦驰书前徃招抚令其头目来见等语臣等初遣瑚尔起时未敢望成功如此之速皆赖我
　　圣主威福
　　上天垂佑之所致也又据噶布舒等呈称额里齐城先系索伦署骁骑校乌尔图保等固守是时克勒底雅齐尔拉伯克阿里木沙锡鲁卜及玉陇哈什之伯克等俱突围入城游撃伍凌阿领緑旗歩兵五百名至哈喇哈什亦入城协助并通信塔克之伯克等不可从贼其克勒底雅齐尔拉所余回众降贼将阿里木沙等妻子执徇城下人心动揺陷在朝夕幸得救援贼始奔溃等语又齐凌扎卜呈称贼党前至哈喇哈什攻围数日又分遣贼众攻额里齐噶布野等前徃守御我与守备富能领兵守哈喇哈什因城内乏水于城外掘二井派兵防守三月初三日贼将井填塞人心益揺争先逃走因突围而出适与瑚尔起相遇等语并据齐凌扎卜噶布舒等查出効力及阵亡得伤官兵三十九员名瑚尔起遣送文书之回人鄂硕尔多尔瓦曽随伯克鄂对等安抚回众向导回人喇木图拉俱伯克霍集斯所属又瑚尔起队内伯克鄂对之侄阿卜都尔满噶布舒队内向导回人黙们俱奋勉効力霍集斯所属回人阿什黙特领兵力战造箭给军查获贼藏粮石妻室子弟俱为贼害应请
　　防交部议叙议防及酌量奬赏奏入
　　上谕军机大臣曰富德奏据瑚尔起等领兵前至和阗贼众闻风溃散恢复各城深为嘉悦前所加兆恵富德等爵赏不必奏辞瑚尔起巴图济尔噶尔俱交部议叙给与世职齐凌扎卜噶布舒着授为散秩大臣交部议叙给与世职蓝翎侍衞纳尔布陞授三等侍衞散秩大臣伯克鄂对系公品级着加恩封为公游撃伍凌阿系革职留任之员着准其开复索伦骁骑校扎卜敦察贼二名将得伤之马甲锡图库尔救出甚属奋勉着授为防御赐号达尔汉巴图鲁赏银一百两其余効力之呼伦贝尔佐领署营总塔济尔图着陞授防领健鋭营署前锋章京富勒珲授为副前锋章京索伦三等侍衞多尔济勒图达萨木保俱陞授二等侍衞奬赏孔雀翎索伦骁骑校巴岱骁骑校爱新保俱授为防御健鋭营副防军校永格蓝翎前锋长傅僧额前锋兴住讷衣图厄鲁特防军布顔图俱陞补防军校奨赏蓝翎索伦领催博尼塔克萨勒图库巴喀毕萨勒图俱陞补骁骑校吉林马甲法林保索伦马甲巴尔都等俱陞补为领催緑旗都司常清陞补游撃马兵韩文防补把总厄鲁特硕尔海授为蓝领侍衞贝克授为防军其阵亡官兵俱交部照例议防又
　　谕曰瑚尔起噶布舒等所报之前锋五十八回人阿卜都尔满黙们着有劳绩着加恩俱授为三等侍衞阿什黙特着授为三品总管赏戴孔雀翎有小城伯克缺出即行酌量补授其回人鄂硕尔多尔瓦等除奬赏翎顶外仍酌赏縀疋银两
　　【臣】等谨案和阗六城为回部扼要地当我师罙入传檄受降不费一矢盖诸城久苦逆酋之廹胁翕然思欲归附
　　天朝以安居乐业真不啻望若云霓矣迨大军黒水被遮贼党因得乘间妄肆侵轶其时势难兼顾而额里齐乘陴坚守者经三月余将军既觧围克防即抡劲旅疾行戈壁中奋勇进援蚁贼慑我先声各鸟兽散我兵遂收复额里齐而哈喇哈什亦即还定玉陇哈什齐尔拉并以次安辑且博罗齐之役因大雾弥漫得以潜袭贼营殱渠魁而成克防
　　天佑所彰尤称神异而克勒底雅塔克二城亦皆生缚贼酋跽迎道左军威所播逆贼霍集占等游魂惊悸惟谋捆载逋逃不敢复作婴城之想夫六城甫定旋为贼众所窥援兵未集之前即身在行间者亦未敢逆料成功之迅速如此乃众志巩固不揺逺人向慕罔贰诸城或危而复安失而复得
　　天心助顺适叶
　　圣谟扬
　　景铄而肇鸿庸即此足徴耆定之先机矣
　　谕定边将军兆惠等抚赏堵各事宜
　　上谕军机大臣曰富德等奏叙官兵功次乃据瑚尔起呈报者着谕富德于兵抵和阗时将从前守城効力回人详加查询其各城伯克等果有随同齐凌扎卜等始终一节之人即酌量补授总管令其办事其余回人应奬赏者惟问之齐凌扎卜噶布舒鄂对等谅必深悉至从前奏报夤夜逾城出降之回酋及醉我城守官兵迎降鄂斯璊者着富德亦查出正法示众其胁从余党酌量寛免仍行安插前兆恵富德合兵后朕亟于应援和阗因其地当要隘且粮食丰足料霍集占等必以死争今既未増兵且望风奔溃则其心寒力竭可知并谕兆惠等于逆贼逃窜之路严行堵截若贼仍据城坚守则攻撃仍需礮位计内地所送铸礮匠役已抵阿克苏此时应已成造又有健鋭营前锋等登城乃其长技其速行进以奏肤功
　　赐拉达克汗
　　勅书
　　皇帝敕谕拉达克汗尔逺处边方感戴恩泽凡所得回人信息俱报明驻藏之章嘉胡土克图及大臣等转奏朕鉴尔悃忱深为嘉悦至大兵进逆酋克城甚多俱驻兵防守今进取叶尔羌喀什噶尔等处波罗泥都霍集占兄弟力穷势蹙断不能支惟有弃城逺遁朕亦不以出兵协之事委之于尔倘逆贼等投入尔境内当擒获看守送至藏地朕必厚加恩赉若不即缚送日后朕必知之于尔无益今以颁降勅书赐尔上用縀十端尔其只领特谕又
　　谕军机大臣曰章嘉胡土克图等奏称拉达克汗遵防遣伊属人扎什丕勒托故至叶尔羌将所有见闻详悉具报等语览所报情形与军营事体不甚差谬故降勅奬谕其所遣之扎什丕勒虽驻藏大臣业经赏给银牌縀疋茶叶仍酌量加赏以示优奬
　　甲戌
　　申谕定边右副将军富德等续查和阗战守劳绩上谕军机大臣曰昨富德等奏叙固守和阗各城及应援勦贼功穴朕命将节次奏报详查前经永贵等奏据齐凌扎卜等报称曽遣满洲哲勒顺防守克勒底雅城有回人黙黙里提卜哈子鄂斯璊等与鄂斯璊相应致哲勒顺被害等语富德抵和阗时宜将殉难之人详查情节擒获凶党即行正法至所奏戴奬赏领乌尔图保喀尔喀章京达什回人多罗特黙特等曽守额里齐自必着有劳绩且回人鄂硕尔多尔瓦告称伊随鄂对等前徃和阗声言援兵将至阿卜都克勒木等败走出城等语贼若已入城则乌尔图保等岂能免害此三人现在何处及鄂硕尔多尔瓦所言虚实着再行查明具奏又贼人在哈喇哈什夺井时回人密喇卜阿卜都哈里克瑚岱讷则尔等俱得伤瑚尔起等贼时马甲永保巴雅尔曽杀贼人俱应加恩议叙何以未入奏内至瑚尔起等所领兵丁亦属効力着查明曽否酌赏银两因便奏闻













　　平定准噶尔方略正编卷七十一
<史部,纪事本末类,平定准噶尔方略>
　　钦定四库全书
　　平定准噶尔方略正编卷七十二
　　乾隆二十四年夏四月乙亥
　　训谕八旗大臣官员
　　上谕军机大臣曰朕今日恭阅
　　皇祖实録议政大臣等奉
　　上谕
　　太祖
　　太宗时满洲兵凡遇征战马匹口粮自备行走所向立功并无迟悮今官兵行走处马匹口粮器械等俱给帑置办且以为不足而怨咨生焉此皆由该管官不行严饬之故也朕办理军务阅厯甚多向时征讨岳州云南皆决于进取乃得成功后征噶尔丹中路进兵大臣官员会议以为不可惟朕与费扬古决意进兵噶尔丹闻风惊惧鼠窜而去朕将中路初次运到之米遣明珠速送费扬古军前二次米亦令续送三次米内朕但留十八日口粮余皆送往西路是以兵丁未至饥馁彼时若轻信大臣等之议中道撤兵则两路兵丁安得立功奏凯耶今观领兵大臣官员等祗为保身之计不以国事为重内存私意彼此争论不和又向兵丁等沽名市恩多取口粮及不能防载至于抛弃全无珍惜之意如此居心行事可乎朕之满洲兵俱极精链全在领兵者将国家之事专心办理不图安逸赏罚严明则断无错悮进兵西藏时塞楞不众人独自前往额伦特亦随后追至为国家奋不顾身虽致失机岂可论伊等进兵太速乎今策旺诺尔布系差往策应之兵而迟延不前虽伊所统兵丁善全而归伊属下之兵固然感念与国事有何禆益朕年少时每于讲武练兵等事违命者必惩以法内外大小悉知儆惕由此观之训练之事不可疎忽也兹众喀尔喀及青海人等俱服朕徳化而策妄阿喇卜坦之人霸占藏地毁其寺庙散其番僧朕思伊兵步行一年有余忍饥受馁尚能到藏我兵顾不能至乎今满汉大臣咸谓不必进兵朕思此时不进兵安藏贼冦无所忌惮或煽惑沿边诸番部将作何处置耶故特谕尔等安藏大兵决宜前进钦此葢彼时臣工内即有囿于己私惟图安逸之习气故
　　皇祖神谟独断毅然办理是以毎遇用兵防不克捷朕御极以来曾屡降谕防力除此习即如数年来办理军务大臣中不愿者居多亦因朕指示催督始能杀贼众所向无前阅时未久即平定准噶尔且囘部叶尔羌喀什噶尔诸城早晚亦可奏绩惟从前永常策楞等以马匹口粮为词一意退缩以致大功不成各罹罪谴雅尔哈善以大兵全力围贼一城并不急攻且坐视逃窜国宪难宥故即行正法此皆徇私心而忘国事之炯戒也至行兵口粮固属要亦当计其便于裹带若但拘成例支给过多以沽名誉及至不能转运徒然抛弃于兵丁有何禆益军行粮随乃前代汉人陋习曾经谕及凡将军大臣等领兵应支口粮惟量足裹带途中再为通融撙节何至不能接济况官兵应支口粮归途有补给之例若论事属已往虽不给亦可而仍如此定例者乃朕轸念兵丁之至意俾行走时既觉便利又得补给之项以瞻身家耳数年来将军大臣内兆惠富徳在军前行走尚好亦因遵朕训谕率先勇往鼓励官兵虽间有不合机宜然究未贻误公事至从来满洲官兵皆系劲旅遇有攻战惟知前进毫无退缩该管大臣官员等平时并不勤加训练临事又不能率先鼓励可惜朕之精兵皆为此等大臣官员所悮若果尽心于教训倡率则何功不成昨据富徳等具奏此次进之健鋭营满洲兵于攻战之时放鎗迅利奋勇直前等语健鋭营系朕新设勅大臣等勤为操演又时亲简阅始能技艺嫺熟破贼立功八旗大臣官员皆有练兵之责果能尽心教训则兵丁技艺自皆一律健鋭又何须另立营名乎钦惟
　　皇祖以讲武练兵不可疎忽
　　圣训昭垂实万万年永当遵守者着谕八旗大臣官员等嗣后各除便己求安之私意惟知训练兵丁务使技艺嫺熟不失满洲旧习庶兵丁皆成劲旅而风俗日以还淳于国家之事大有禆益矣此防着通谕八旗仍于各旗演习骑射处所刋刻永逺奉行毋怠
　　丙子
　　谕定边将军兆惠等酌计粮饷进兵
　　上谕军机大臣曰定长等奏称准兆惠等咨内地所送驼只至哈密辟展时酌量每驼运粮一石抵阿克苏随以此项驼只俱行走数千里不能多运惟择其臕壮者轻装防载等语昨以达尔党阿等奏报所送马匹五月间可至阿克苏朕即谓已过麦熟之期或囘地续种田粮再行进此特恐马力既未齐全粮饷又不能接济不得已而稍待之意今思阿克苏等处亦未必有二万余马牧塲且天暑易致疲乏而定长复不能多运粮饷若再停留不进而官兵又虚糜两月之饷矣莫若仍于五月进兵虽麦熟过期必有尚未收割者可资接济庶功以速成不必拘泥前防着谕兆惠富徳舒赫徳等会议具奏定长等亦令其酌量办理定边将军兆惠等疏奏查询侍卫拜达尔劳绩兆惠等奏言臣等钦奉
　　谕防查得三等侍卫拜达尔原在雅尔哈善军营去秋随臣等至叶尔羌以英额奇盘山之战同璊绰尔图等为前锋遇贼阵亡业经具奏去年六月间雅哈托和鼐之战拜达尔领巴图鲁兵二十名冲阵侍卫噶布舒等欲大队同进拜达尔激骂同行不许退后亦经保列头等功次奏入得
　　防拜达尔已加恩优防给与世职矣
　　办理屯田副都统定长等疏奏遣发存留满洲索伦等官兵
　　定长奏言臣等准兆惠咨将各处存留之满洲索伦蒙古兵丁速令起程于四月内抵阿克苏兹于三月三十等日呉达善送马一千匹前来臣等除酌留台站兵丁外计送往军营各官兵三百八十五人办给行粮马匹陆续起程奏入报
　　闻
　　丁丑
　　定边将军兆惠等疏奏酌筹进事宜
　　兆惠等奏言臣等从前拟将和阗阿克苏分为两路特因和阗被围且有通喀喇土伯特防都斯坦之路俟应援事竣进攻叶尔羌而阿克苏之兵两靣夹攻兼堵截贼人逃往拔达克山等要隘若兵多则分攻喀什噶尔互相牵制今兵数不多恐逆贼拒守叶尔羌必须两路合兵攻围俟克城后再分兵略地及堵截来援贼众今接奉分兵
　　谕防谨録送富徳令其定议具奏外臣舒赫徳即将阿克苏所有马驼内选其堪用者前往和阗安抚囘众其酌调布鲁特属人及查拏哈萨克锡喇臣等于三月初八日即遣侍卫成果布延泰等檄布鲁特囘报定夺奏入
</div>
    <div class="pagination">
<a href="平定准噶尔方略_page164.html">上一页</a><span>...</span><a href="平定准噶尔方略_page160.html">160</a><a href="平定准噶尔方略_page161.html">161</a><a href="平定准噶尔方略_page162.html">162</a><a href="平定准噶尔方略_page163.html">163</a><a href="平定准噶尔方略_page164.html">164</a><span class="current-page">165</span><a href="平定准噶尔方略_page166.html">166</a><a href="平定准噶尔方略_page167.html">167</a><a href="平定准噶尔方略_page168.html">168</a><a href="平定准噶尔方略_page169.html">169</a><a href="平定准噶尔方略_page170.html">170</a><span>...</span><a href="平定准噶尔方略_page166.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
