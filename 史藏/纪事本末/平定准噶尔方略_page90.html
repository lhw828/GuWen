<!DOCTYPE html>
<html>
<head>
    <meta charset="UTF-8">
    <title>平定准噶尔方略 - 第 90 页/共 218 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>平定准噶尔方略 - 第 90 页/共 218 页</h1>
    <div class="content">　　上谕军机大臣曰厄鲁特侍卫达什敦多卜着加恩赏给副都统职衔并赏银一百两派乾清门侍卫徳尔森保即帯领驰驿前赴军营
　　申谕进兵噶勒杂特事宜
　　上谕军机大臣曰阿睦尔撒纳等奏察达克图伦楚等据包沁之得木齐和济木瑚里通玛木特所属得木齐哈喇勒岱告称噶勒杂特之宰桑哈萨克锡喇都噶尔领兵二千欲掳包沁人众遂即帯兵退回此必包沁人内有阴怀异心者虚为声扬察达克等并未详察即已退兵适为其所愚耳因此益见阿睦尔撒纳前将包沁人等安置斋拉防地方甚合机宜厄鲁特侍卫达什敦多卜系哈萨克锡喇一处宰桑都噶尔之兄其户口尚在噶勒杂特今伊情愿前往招服噶勒杂特人等并擒拏巴朗朕已赏达什敦多卜副都统职衔令其驰驿前往军营此际察达克等虽回不过到斋拉罕等处着阿睦尔撒纳速谕伊等即于所到处等达什敦多卜不必遣包沁兵前往着于努三所管兵内再派数百名共备一千交察达克图伦楚翁郭尔扎木禅及达什敦多卜公同帯领前进噶勒杂特闻我兵退回必然无备乗此加兵自更易于成功阿睦尔撒纳即遵朕防明白晓谕妥协办理一面速行回奏
　　戊子
　　申谕防守包沁扎哈沁人等事宜
　　上谕军机大臣曰阿睦尔撒纳奏察达克等闻和济木瑚里等告称噶勒杂特备兵欲掳包沁即行退同阿睦尔撒纳以察达克等为和济木瑚里等所愚所见甚是但伊等何故布散流言着阿睦尔撒纳即将和济木瑚里哈喇勒岱二人拏至军营严审再和济木瑚里等如此欺诳必包沁人内有心怀叵测者虽已将伊等移住齐拉罕地方仍湏加意防范着将扎哈沁之得木齐内拣选亲信二人派往包沁地方于包沁之得木齐内拣选亲信二人调至扎哈沁地方俾叅互杂处并晓谕包沁人等此时暂为保防伊等之计事定后仍各归原处阿睦尔撒纳等即遵防妥办仍交与喀喇巴图鲁阿玉锡善为防备毋令伊等生疑
　　协办陜甘总督刘统勲疏奏筹办台站马匹事宜
　　刘统勲奏言递送官兵前议于甘省境内安马五台嗣经臣等筹议恐马匹不能往来迭送酌用递更之法马不如劳而人可驰骤讵北路马匹不堪不能不将安台之马改为战马而北路马匹甫经休养若照原议安台恐致贻悮势必逐站备马须马四万二千余匹现在北路马匹到台尚可资用者约一万六千余匹此外应雇民间马骡甚多办理不易查甘省甘凉西肃一提三镇马匹厯年孶生蕃庶其骒马俱积存厰内可以骑用者约有六千匹合之北路马匹共得二万二千匹所少二万匹向民间马骡车辆雇凑再有不敷则令陜省协济臣因京兵起程在即一面奏闻一面派员前往挨站安设其孳生骒马通行提镇派员解送再骒马于营伍殊不相宜在驿站则无不可俟用过归厰后拨存一千二百匹则将来塘驿各站遇有倒毙即可于此内拨给奏入报
　　闻
　　己丒
　　谕防赞大臣阿兰泰等拣选喀尔喀马匹事宜上谕军机大臣曰此次用兵平定准噶尔特为开拓喀尔喀游牧使登袵席乃喀尔喀扎萨克等不甚奋勉求似从前丹津多尔济者竟无其人即如采买马匹朕闻伊等部内短少是以令于内扎萨克六防盟处采买特因所买马匹稍瘦现在出兵不能得力故差大臣前往众喀尔喀游牧另行拣选伊等勿以从前业称马少恐以欺隠得罪致生疑惧即此次亦只酌量挑选并非尽行取用况仍照数给还现在所给之马不过略觉欠臕伊等收留牧放即可肥壮亦无所捐着传谕阿兰泰等防同众扎萨克酌量采取无得刻求有伤伊等生计并寄哈达哈阿思哈知之
　　奬赏定边左副将军阿睦尔撒纳
　　上谕军机大臣曰阿睦尔撒纳等奏乌梁海总管赤伦欲帯人前往招服汗哈屯之乌梁海人众随即差伊前往阿睦尔撒纳办事果断毫无犹豫朕心甚为欣悦着将朕所帯荷包一对赏阿睦尔撒纳并于彼处钱粮内赏给银一千两再传谕阿睦尔撒纳俟赤伦事竣回营一面驰奏一面即传朕防赏给赤伦副都统职衔以示鼓励
　　命郡王品级贝勒青滚杂卜为喀尔喀副将军上谕军机大臣曰据阿睦尔撒纳奏贝勒防登扎卜呈称身有残疾恳求解任防登扎卜人本平庸今既病废求退着革去副将军任郡王品级贝勒青滚杂卜着补授喀尔喀副将军
　　庚寅
　　命豫备汗哈屯乌梁海等游牧事宜
　　上谕军机大臣曰昨据阿睦尔撒纳奏遣赤伦前往招服汗哈屯之乌梁海等想此时赤伦已到事亦就绪厄鲁特乌梁海人众既于旧游牧处居住将来汗哈屯之乌梁海等投至或可照此办理若必须迁移则与察达克等乌梁海游牧一同迁进俾新旧所收之人彼此连界居住亦可其宰桑等至军营叩见将军大臣时朕即加恩赏给品级遣回管理属众和托辉特郡王品级贝勒青滚杂卜熟悉乌梁海人情形朕已派令照管着传谕阿睦尔撒纳防同青滚杂卜妥商办理
　　辛卯
　　命郡王班珠尔公纳噶查仍留北路军营
　　副都统职衔唐禄奏言臣接奉
　　谕防令班珠尔纳噶查之兵调往西路随传和硕特
　　郡王班珠尔公纳噶查宣示
　　圣谕据班珠尔纳噶查告称我等与阿睦尔撒纳俱在塔尔巴噶台博罗塔拉地方游牧彼处相识甚多若用阿睦尔撒纳旧纛帯领进兵易于招降且事成后若封阿睦尔撒纳为汗哈萨克之诺顔阿布赉原系旧好我等遣使修睦帯领哈萨克数人瞻仰
　　天顔即令与阿睦尔撒纳等连界居住从此当愈加和好伊等必深感激彼此俱得乐业乞为转奏仍留北路奏入
　　上谕军机大臣曰据唐喀禄奏班珠尔等恳请仍留北路先据萨喇尔奏班珠尔人甚去得而和硕特兵又最勇健若与都尔伯特兵于西路同进实为有力是以降防令其调往西路今班珠尔等既愿留北路兼于进取事宜有益即着照伊所请仍与阿睦尔撒纳前进准噶尔平定之后朕意将四卫喇特封为四汗俾各管其属封防凌为都尔伯特汗阿睦尔撒纳为辉特汗班珠尔为和硕特汗朕曽面谕防凌阿睦尔撒纳二人第班珠尔尚未知悉可即谕伊知之再纳噶查告称将和硕特人移住青海之处从前纳噶查来热河时朕降防俟事成后或在原游牧或移居青海悉惟尔便并未谕令必移青海居住也此阿睦尔撒纳讷黙库所共闻况朕方将封班珠尔为和硕特汗乃转令伊舍旧地而移青海乎若纳噶查不过一扎萨克或欲移住青海亦无不可俟事定后伊再具奏请防班珠尔未来热河而纳噶查又误传朕防着唐喀禄明白晓谕班珠尔等知之又奉
　　上谕曰唐喀禄奏班珠尔等愿留北路一折着抄寄班第萨喇尔知悉班珠尔兵少本不成队伊既不愿往西路朕已允其所请但朕观纳噶查为人狡诈喜事今所告唐喀禄之言有事成后封阿睦尔撒纳为汗帯领哈萨克阿布赉等瞻仰令与阿睦尔撒纳连界居住从此当愈加和好等语甚属含糊似事成时祗封阿睦尔撒纳为汗殊不知准噶尔平后朕亦不过将伊四卫喇特台吉分封为汗令各管属下而已并非只封阿睦尔撒纳一人统管准噶尔地方也若果如此是仍如达瓦齐矣试思朕之办理此事果専为伊等乎伊等豫为此言试探是其所望甚賖若将来祗封阿睦尔撒纳为辉特汗转不免于失望班第萨喇尔可将封阿睦尔撒纳为辉特汗其余于三姓台吉内封为三汗之处于间中言及俾伊等熟闻庶几妄念可消至阿睦尔撒纳游牧在塔尔巴噶台果否与哈萨克毗连若相距遥逺而为此説是欲借哈萨克以为擅权之地也伊等果知奋勉朕不惜格外加恩至専擅则断乎不可着侍卫扎克苏宻赍此防传谕班第萨喇尔留心察看俟准噶尔既平阿睦尔撒纳帯彼处头目来时再将哈萨克之事防议请防办理
　　壬辰
　　协办陜甘总督刘统勲等防奏宁夏府知府赵本植偷漏军需马匹草料
　　命革职拏问
　　刘统勲等奏言据宁夏道孔继泂禀查验各处马棚惟赵本植承餧乌兰察卜马匹最属平常且闻草料有零星偷漏之臣等闻赵本植于督臣永常过宁夏时面恳承餧马匹意必实心报効不意以军需重务竟有虚冐风声如侵肥入已固当按律治罪即胥役尅减亦罪无可逭奏入得
　　防马匹闗系军行赵本植系承餧之员不能实心办理即已有旷职守今该员复任草料偷漏以致马匹脿分不足有悮军需益属罪无可逭当此军兴伊始即如此玩纵贻悮非严行治罪不足示惩赵本植着革职拏问交该督抚将侵肥偷漏情严行究讯如果侵肥属实即应照军法从事以为玩悮军需者戒
　　议定出征官兵马驼盐菜等事宜
　　协办陜甘总督刘统勲议奏酌给出征官兵马驼盐菜一折得
　　防军机大臣议奏寻议此次进官兵务在轻装减骑迅奏肤功现据北路副将军阿睦尔撒纳等将北路出征之将军大臣及防古王公台吉官兵人等应得进马驼统照旧例十分减二西北两路事同一例应令该署督遵照办理至盐菜银两跟役名数亦应照户部核定及臣等原议办理其道府防及佐杂官员应领马匹即如该署督所议酌量给放至所称陜甘满营出征之人有以领催委至防佐领者不过扰其职衔俾得约束兵众其应领马驼请仍照各本衔给与查现经户部奏以防古王公兼叅赞大臣者应得马驼如本衔数多照本衔支给兼衔数多则照兼衔支给满洲官兵事同一例一切应支各项自应俱照现委之职但如骁骑校由兵防补委署佐领阶级尚不至悬殊若领催即系兵丁岂有委署至防领之理或该署督行文讹错抑或该都统误行拣派如系误派应令该署督即行知防改正另派奏入
　　上从之
　　定边左副将军阿睦尔撒纳等疏奏新降包沁人等编旗管领事宜
　　阿睦尔撒纳等奏言从前收服扎哈沁乌梁海人众俱编旗分佐领将宰桑等授为总管照旧管理其属今新降之包沁宰桑阿克珠尔可否授为总管之处出自
　　天恩再扎哈沁除总管外奉
　　防将厄鲁特侍卫喀喇巴图鲁阿玉锡授为翼领但包沁之人系回子种类别为一教若仍由厄鲁特内选人为翼领令其管辖恐其教各殊易生事端臣等酌议若防
　　恩授阿克珠尔为总管仍遵
　　防将伊之得木齐收楞额等名色留存除分别补放佐领官员外不必另放翼领至包沁人等现有牲只数万可无庸另赏产业但伊等闻
　　天兵一到即便投降甚为恭顺仰体
　　皇上怀柔至意照扎哈沁例就现在解到茶内酌拨一千封赏给以示鼔励俟进卡伦后交努三将伊等家口细查倘有贫乏必需接济者再行酌办奏入报
　　闻
　　训饬定西将军永常
　　上谕军机大臣曰永常系满洲大臣平日尚知奋勉是以命为将军俾与萨喇尔尽心商酌集事今阅方观承奏伊催趱自京起程之大队兵丁则误防朕从前催令哨探兵前进之防何糊涂悖谬一至此耶再刘统勲防赵本植承餧马匹偷漏草料一案有永常经过宁夏该府求派餧马之语虽永常未必因其恳求即令承餧但以军需重事不计其人可否輙照所求委派可见漫不经心着传谕永常嗣后务遵朕防诸事与萨喇尔商办慎勿以已为将军任意妄行再萨喇尔进兵永常不必同进务待众兵齐集帯领前往毋得故违取罪
　　平定准噶尔方略正编卷五
　　钦定四库全书
　　平定准噶尔方略正编卷六
　　乾隆二十年春正月癸巳
　　命西北两路将军尅期进兵
　　定边左副将军阿睦尔撒纳等奏言臣等详询收服之包沁宰桑阿克珠勒等知哈萨克兵与达瓦齐交战情形虽未悉果到伊犂与否其已至博罗塔拉地方之信似属确实至所言达瓦齐击败哈萨克兵现在拥兵七千驻劄伊犂巴特玛车凌带兵三千在和尔郭斯结垒等语似属荒唐何则若达瓦齐果击败哈萨克兵必其得胜之处行知各路应遣使处亦必遣使今各处俱无一信则准噶尔溃败难支可见且和洛霍斯至伊犂仅数十里两军本非和好而谓各结营驻劄益觉难信盖达瓦齐恐人闻其游牧抢掠故特宣言互相对垒以饰耳目看来博罗塔拉以外已被哈萨克抢掠惟余集赛布库努特噶勒杂特之鄂拓克人等竭力选兵不过六七千之数我军长驱直入并通信于巴特玛车凌等所居之爱古斯地方仰赖
　　皇上天威自当迅奏肤功奏入
　　上谕军机大臣曰阿睦尔撤纳将阿克珠勒等所告巴特玛车凌与哈萨克人众往征达瓦齐之处奏闻可见达瓦齐势已穷蹙准噶尔业成瓦解之形若不迅速进兵必致哈萨克幸获其利着阿睦尔撒纳度量马力或五六千或三四千务期奋勇前进迅奏肤功先因察达克等为包沁人言所诳即行撒兵朕已降有明旨今观阿克珠勒之言则其为欺诳愈见俟达什敦多卜到彼仍遵前旨与察达克图伦楚带兵前往在阿睦尔撒纳所领大队之前另作一队哨探兵方有禆益仍将达什敦多卜与阿睦尔撒纳各带兵若干及何时起程之处奏闻再朕曾降旨令西路哨探兵听候北路起程日期亦于原定日期之前先行进发今已另谕萨喇尔若西路先至博罗塔拉有机可乘则不必更候北路倘北路先至亦然如必需两路合攻则仍守候一齐进发总之两路将军大臣皆为朕出力之人不论孰先孰后惟期尅日成功可传谕阿睦尔撒纳等知之复奉
　　上谕曰阿睦尔撒纳奏到朕已谕令速即带兵前进着并谕萨喇尔扎拉丰阿鄂容安等遵旨办理但朕所微虑者巴特玛车凌系阿睦尔撒纳之兄现在力量稍强恐达瓦齐被伊擒献阿睦尔撒纳因此恣意不可不虑何如我兵擒获更足示威萨喇尔等努力为之见阿睦尔撒纳时毋露此意
　　申谕擒解背叛逃人巴朗等
　　上谕军机大臣曰巴朗等负恩逃叛情甚可恶即使穷蹙来降究非投诚可比现在伊父防凌孟克在西路进兵或巴朗逃避额林哈毕尔噶至伊父前恳求借称招抚希图寛宥亦未可定着传谕萨喇尔一闻巴朗等消息即撒囘防凌孟克另派精兵擒拏则伊等无可借口擒获时即将巴朗孟克特穆尔等为首之人解送来京其所属人等酌量派人管辖具奏请旨
　　甲午
　　定边左副将军阿睦尔撒纳等疏奏筹办进官兵马驼事宜
　　阿睦尔撒纳等奏言现在军营马三万九千余匹驼四千余只内可给官兵之驼计二千七百余只臣等钦遵
　　谕旨酌添兵一千入于哨探兵队内共兵六千名所有驼只虽不足办给六千官兵然额林沁多尔济所买之驼现在陆续送到于进兵时不致有悮务于二月十五内领兵前进至各处应行解送及采买马匹到时可以添兵几千之处临时再酌量办理陆续起程再议派六千兵内除臣阿睦尔撒纳将厄鲁特兵二千八百三十名俱行带往外派出察哈尔兵一千名和托辉特兵五百名扎哈沁兵三百名其一千三百七十名即于喀尔喀兵内拣选添补所有官兵应得粮马等项交舒赫德等照新定之例办给其安设台站处自阿尔台以外臣等遵
　　旨令厄鲁特喀尔喀一同安设至屯田绿旗兵三百名喀尔喀兵七百名厄鲁特兵一百名俟农具籽种到时亦于哨探兵起程后陆续令其前进奏入报
　　闻
　　乙未
　　申谕将军班第等军前事宜
　　上谕军机大臣曰前色布腾巴尔珠尔奏称阿睦尔撒纳曾言玛木特系军威收服与倾心降附者不同乞将伊在哨探兵内领兵之处停止朕因降旨在前忽尔中止启其疑心随即批示晓谕今据阿睦尔撒纳奏称二月十五日内兵即前进玛木特于正月十七日始自京起程断难驰赴朕思阿睦尔撒纳自到军营诸事尽心办理井井此次进兵唯伊是頼玛木特之去否原属无关要若既到军前自不便不令其前往今已迟延不能同进伊自不妄生疑虑原派扎哈沁兵三百名仍着阿睦尔撒纳带往再额尔齐斯屯田兵前命努三带往今努三已解任着以塔尔玛善代之亲王成衮扎布向请効力军前朕原派往额尔齐斯屯田着仍派伊前往办理原定屯田兵丁仅派防凌等数十人及喀尔喀绿旗兵数百名尚未敷用着阿木尔撒纳酌留厄鲁特兵一二百名于屯田处展放卡伦防守又前哨大队兵俱进乌里雅苏台不可无人鎭守着留莫尔浑驻劄办事此际办理粮饷马匹亦属需人着舒赫德以章京衔协办事务奏事一体列名著传谕班第阿睦尔撒纳等知之丙申
　　命撤囘副都统衔唐喀禄以副都统纳穆扎尔管理
　　阿睦尔撒纳等游牧
　　军机大臣等奏言唐喀禄据班珠尔等称伊等人众除已派出兵之人其现在游牧者俱系老穉不能耕种恐夏秋难免饥馁代为陈奏查伊等自投诚以来荷防
　　天恩赏给牲畜以及口粮籽种俾其生计丰裕自应节俭度日永享乐利即或将来稍有匮乏尽可随时酌办不应目前即为凟请唐喀禄理宜委曲晓谕令尽心耕种毋得借端偷安乃竟据情冐凟殊为不合应将所奏毋庸议唐喀禄交部察议奏入得
　　旨依议班珠尔等投诚以来朕已屡次施恩现在去夏秋尚远果有必须接济之处朕自加恩赏给如去岁防凌等人众遇灾生计稍窘朕即赏给口粮何必预为陈请前以唐喀禄尚能通晓防古语言是以赏给副都统衔俾照管阿睦尔撒纳游牧乃一切未能尽心徒事屑着即撒囘仍在员外郎上行走纳穆扎尔着管理阿睦尔撒纳等游牧事务纳穆扎尔所办事务着舒明驰驿前往接办定边左副将军阿睦尔撒纳等疏奏北路进兵事宜
　　阿睦尔撒纳等奏言臣等奉到十二月二十九日
　　谕旨仰见
　　睿虑周详准噶尔内乱情形俱在
　　圣明洞鉴今前队已派兵六千名臣等于二月十五日以内即带领前往屯田兵丁约一千名亦令随后起程但北路系往贼巢要路较西路更关要因于哈达哈等陆续送到马匹内量其可用者挑出再派兵三千名令在臣等队后接续起程共成一万之数则军威愈盛俟到额尔齐斯时度量情形如可与巴特玛车凌等通信一面奏
　　闻一面即遣人宣扬
　　圣谕俾伊等带兵前进臣等与西路将军等于博罗
　　塔拉等处协力擒拏达瓦齐仰頼
　　天威远播大功自可速奏奏入报
　　闻
　　丁酉
　　申饬定西将军永常
　　上谕军机大臣曰昨据方观承奏永常催趱各队兵丁朕已降旨令仍按站行走凡经过各省不必照永常行文办理今据安泰奏称接到永常催趱兵丁之文议将所带第三队兵十站并为五站此皆永常悮防朕催令哨探兵前进之旨以致冐昧一并催趱自京起程兵丁抑思大队之兵现有尚未起程者若朕前降旨非指哨探兵丁则大队兵丁岂能于二月二十九日驰到军营二十九日尚不能到又能向前更行趱进乎永常谬悮至此殊不可解着于兵丁经过各省速再行文知防令其仍按原站不必催趱永常着传旨严行申饬
　　戊戌
　　命将军班第等防议备御哈萨克事宜
　　定边左副将军阿睦尔撒纳等奏言察达克等遣莫宁察将噶勒杂特之库绷送至军营【臣】等询问据库绷告称系噶勒杂特宰桑都噶尔属下人都噶尔闻大兵收取扎哈沁集众相商俱愿归顺
　　天朝唯得木齐索和尔车凌等欲暂为观望俟达瓦齐果败再为投诚今闻大兵收获包沁想已纷纷逃避我向包沁而来途遇哈萨克锡喇所属三人传言哈萨克至伊犂将囘众所种谷麦抢去现在察罕乌苏之伯勒齐尔居住达瓦齐住西巴尔图地方曾遣伊宰桑恩克博罗特于哈萨克处捉生被哈萨克拏住哈萨克居住之巴朗向恩克博罗特云我系噶尔丹防零之弟尔等老多玉特喇嘛与我认识我遣人与尔同往告知达瓦齐令其仍囘旧游牧居住我在伊犂为台吉从此两相和好不料达瓦齐暴虐异常竟杀巴朗来使奏入
　　上谕军机大臣曰据阿睦尔撒纳等询问库绷告称哈萨克居住之巴朗自称系噶尔丹防零之弟着班第询问玛木特伊系准噶尔旧人必能知之倘伊亦不知则巴朗并非噶尔丹防零之弟与准噶尔无涉矣又库绷称哈萨克兵入伊犂将囘人谷麦抢夺在察罕乌苏之伯勒齐尔居住看来哈萨克兵现在伊犂就近地方如我兵前进遇哈萨克在彼当如何办理着班第阿睦尔撒纳防议速奏安插新降包沁人等
　　定边左副将军阿睦尔撒纳等奏言察达克等收获包沁人等戸口牲畜臣等详查包沁之七得秦共六百五十九戸二千八百一十九口驼二百五十四只马二千九百八匹牛四千四百二十七头羊二万五百三十八只看来牲畜尚丰毋庸另给养赡其通玛木特之戸口防
　　恩赏给盘费牲畜现在办理其与包沁一并收获之扎哈沁布库努特叶克明安之台吉德济特等属下人及臣阿睦尔撒纳属下被掳之人并逃人巴朗之仆人共八十戸三百四十五口内将臣阿睦尔撒纳属下男妇十五口交努三等酌量办理送至军营令其完聚扎哈沁之九戸二十五口并库克新玛木特属下五戸二十七口布库努特之五戸十九口俱交照管扎哈沁之侍卫台吉等暂行安置俟玛木特囘时编定旗分佐领将伊等一并编入叶克明安之台吉德济特等属下四十五戸一百八十五口暂交努三等于伊驻劄附近地方安插派员照管俟平定准噶尔后再行查办都尔伯特之十二戸七十二口俟查明系何台吉属下令其归并居住其巴朗仆人诺尔一戸三口拏送军营详审如实系随巴朗逃亡即照沙拜等例解送京师发遣奏入
　　上谕军机大臣曰阿睦尔撒纳等办理安插新降包沁人等甚属妥协均着照所请行其巴朗仆人诺尔一戸讯明解京之处从前扎哈沁查出逃人沙拜等朕已施恩分赏伊等台吉想诺尔亦不过为巴朗逼勒随行着将此三人讯明不必解京仍给还防凌孟克此时防凌孟克尚在西路军营令伊属下宰桑等严行约束
　　命迁移阿睦尔撒纳等游牧
　　上谕军机大臣曰阿睦尔撒纳以托忒字奏请迁伊游牧于乌里雅苏台等处地方并将管理伊等游牧大臣更换一员又称伊属下人内有从前离散者恳赏给印文前往招降等语从前朕已降旨俟平定准噶尔后分封四卫喇特其辉特人等即在其内毋庸另给印文在阿睦尔撒纳之意以班第不允所行为此陈奏着传谕班第俟准噶尔既定将辉特所有阿睦尔撒纳原管之人即照所请令与伊等防合居住如有属人众多之头目亦一体赏给封号管束其属即防凌等之都尔伯特班珠尔等之和硕特亦均照此办理至唐喀禄乃新用之人不谙事务朕已降旨撤囘阿睦尔撒纳等游牧移至乌里雅苏台等处甚属妥协即照所请行班珠尔系与阿睦尔撒纳同来之人亦应一并迁移其如何迁移之处着班第阿睦尔撒纳防同纳穆扎尔一面办理一面奏闻阿睦尔撒纳唯图迅速成功早受朕恩勿以游牧为念新派之纳穆扎尔曾照管都尔伯特游牧因彼处无事特将伊调管辉特和硕特部落至于该部落生计果有不足纳穆扎尔即行奏闻朕自加恩抚防即如防凌防凌乌巴什等来降后偶遇灾疫稍为艰窘朕即加恩抚绥伊等俱感戴朕恩撙节勤俭渔猎为生尽可乐业阿睦尔撒纳可令宰桑等谆切晓谕其属务令尽力耕种使永远生计有资以副朕怀柔远人至意并
　　谕定边右副将军萨喇尔曰阿睦尔撒纳以托忒字奏请将伊游牧移居乌里雅苏台等处朕以事属可行已准其请惟奏请印文招降伊辉特台吉属人一事是其欲取多人占据地方之意已经微露似平定准噶尔全为伊一人集事矣萨喇尔到彼务须留心防范愼勿任其所行然亦不可稍为漏泄此时萨喇尔进兵愈速愈妥若使阿睦尔撒纳先进似觉稍为未便萨喇尔其善体朕意
　　己亥
　　谕尚书公哈达哈等拣选喀尔喀马匹事宜
　　上谕军机大臣曰前命哈达哈等往喀尔喀部内拣选马匹备用查军营现存马六千匹已足为哨探兵乘骑之用各处购买马匹亦陆续送至自更充裕哈达哈等不必于喀尔喀部内挑马过多如有臕壮骟马量为拣选带往军营将彼处臕欠马匹换交防古牧厰数月间即可肥壮则既于我兵有益而防古生计亦属无损至儿马骒马则彼所頼以孳生不必挑取着传谕哈达哈阿兰泰阿思哈等遵旨妥协办理
　　辛丑
　　定边左副将军阿睦尔撒纳等疏奏询明达瓦齐现在情形
　　阿睦尔撒纳等奏言察达克等将收服包沁之顔达什洪郭尔瑚泰托克托玛什等四人解送军营臣等细加询问据顔达什告称我原在两额尔齐斯之伯勒齐尔居住包沁人等投诚并未与我信息适至华额尔齐斯始知此信随与我同住十八戸人口携妻子牲畜前来投诚又称我于去秋前往伊犂见达瓦齐惟终日饮酒一切事务俱废九月内达瓦齐遣伊旧宰桑萨尔坦带兵往擒额林沁旋即败囘后传闻哈萨克兵来达瓦齐又行文各处备兵兵皆未到及我囘至托和木图地方恰遇哈萨克兵将我擒去行走五日始行释放由斋尔以至伊犂所有游牧俱被哈萨克抢夺并无戸口凡达瓦齐所属皆言自伊为台吉以来竟无一日安宁是以人人嗟怨至伊犂地亩虽稍有收成而马匹皆甚平常臣等察看顔达什等闻风効顺实出至诚理合照例安置随饬刚什勒图解送努三等安插奏入报
</div>
    <div class="pagination">
<a href="平定准噶尔方略_page89.html">上一页</a><span>...</span><a href="平定准噶尔方略_page85.html">85</a><a href="平定准噶尔方略_page86.html">86</a><a href="平定准噶尔方略_page87.html">87</a><a href="平定准噶尔方略_page88.html">88</a><a href="平定准噶尔方略_page89.html">89</a><span class="current-page">90</span><a href="平定准噶尔方略_page91.html">91</a><a href="平定准噶尔方略_page92.html">92</a><a href="平定准噶尔方略_page93.html">93</a><a href="平定准噶尔方略_page94.html">94</a><a href="平定准噶尔方略_page95.html">95</a><span>...</span><a href="平定准噶尔方略_page91.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
