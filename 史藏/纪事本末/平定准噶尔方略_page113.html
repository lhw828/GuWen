<!DOCTYPE html>
<html>
<head>
    <meta charset="UTF-8">
    <title>平定准噶尔方略 - 第 113 页/共 218 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>平定准噶尔方略 - 第 113 页/共 218 页</h1>
    <div class="content">　　防赞大臣达尔党阿疏奏派兵擒拏唐古忒事宜
　　达尔党阿奏言唐古忒乃逆贼阿睦尔撒纳之族去年十一月内将军策楞调派伊游牧兵丁带领前进时唐古忒仅领兵一百名帯来驼马俱疲瘦不堪应用勉强塞责行走五六日即隐避山僻处所观望不前及遣人往伊游牧察看实可派精兵六七百名马匹驼只亦复不少唐古忒复探知阿睦尔撒纳已入伊犂欲乗机由哈卜塔克拜塔克一路往寻逆贼诡传将军兵败揺惑众心形迹诡秘种种可疑应速行擒治臣等公同商议派富徳莽阿纳帯领噶尔藏多尔济及厄鲁特兵五百名前往办理奏入报
　　闻
　　壬子
　　命赏给三格副都统职衔
　　上谕军机大臣曰三格自革职后効力军营尚属黾勉着加恩赏给副都统职衔以示鼓励
　　甲寅
　　谕驻劄乌里雅苏台办事大臣阿兰泰等查办讷黙
　　库事宜
　　上谕军机大臣曰据舒明奏讷黙库属人沿途并无抢掠马驼之事其戕害侍卫一节未经查明此事若亦与讷黙库无涉则其叛迹尚无实据着传谕阿兰泰舒明如未将讷黙库擒治讷黙库亦未经知觉暂行停其拏问若已经拏问仍与丹津一并解送来京再行查办仍防同策凌策凌乌巴什等究出戕害侍卫之人即行正法以示儆戒
　　命安插班禅额尔徳尼之沙毕纳尔等
　　上谕军机大臣曰据哈达哈等奏称遵防询问自伊犂来归之沙毕纳尔沙喇哈什哈巴尔沁等原系班禅额尔徳尼旧人恳请仍往青海之柴达木居住等语着照所请移住安插并传谕副都统徳尔素善为管辖
　　丙辰
　　谕定西将军策楞等查办唐古忒事宜
　　上谕军机大臣曰昨据达尔党阿等奏称现在领兵擒治唐古忒此时应已擒获从前唐古忒至额林哈毕尔噶时曽告知策楞言哈萨克锡喇属人盗其牲只且称哈萨克锡喇有依附阿逆之意等语此等言语哈萨克锡喇今虽未知日后岂无所闻若不明白晓谕恐伊转生疑虑策楞等俟拏获唐古忒之时即于众人前指出其造言诬陷哈萨克锡喇之罪因其言不足为据是以未经奏明今果肯叛益信其从前所言之诈俾哈萨克锡喇闻知益生感激仍将晓谕后哈萨克锡喇言语情形奏
　　闻
　　丁巳
　　命封沙克都尔曼济之子图们为贝勒
　　上谕军机大臣曰沙克都尔曼济未至伊游牧之先其弟明噶特将伊游牧抢掠沙克都尔曼济之子图们尚在防年能率众由朱尔都斯前来投顺殊属可悯着加恩封图们为贝勒赏戴双眼翎仍赏银一千两为经理生产之资以示体防并令图们即由额林哈毕尔噶一路前往赶赴沙克都尔曼济令其父子完聚明噶特俟拏获时即委员解赴京师治罪
　　戊午
　　谕定西将军策楞等安辑伊犂各事宜
　　上谕军机大臣曰据策楞等奏称哈萨克锡喇尼玛扎那噶尔布等公同商议将伊等鄂拓克游牧疆界先行区画其各部落无业人等并筹归并安插等语此皆图什墨勒等应办之事伊等公同筹办具有条理应俱如所议行其将来归并安插人等生计艰窘着加恩赏给茶觔以资养赡策楞等交与图什墨勒等查明需用数目行文巴里坤办事大臣由朱尔都斯就近运往再据伊犂前来人等告称玛木特约苏图俱为阿逆戕害约苏图图什墨勒员缺着吞图布补授吞图布所遗扎尔呼齐员缺着恩克博罗特补授玛木特年已就衰効力行间甚属奋勉今闻为贼戕害深堪悯恻着加恩赏银三百两其公爵即着伊孙扎木禅承袭至约苏图从前附和阿逆行事被祸乃其自取苐念伊系准噶尔旧人海喇图纳亲之孙如有子孙兄弟着策楞等查明具奏加恩将伊宰桑承袭再现在拏获阿巴噶斯之母及伊妻室系尼玛诺尔布之姊妹尼玛等既合嗣恳奏且系妇女着加恩寛宥交与尼玛等管辖若阿巴噶斯之子则应治罪之人不得幸邀寛典着即查明解送来京
　　谕定西将军策楞等派兵协拏唐古忒
　　防赞大臣富徳奏言臣领兵擒拏唐古忒于二月初二日至鄂塔穆和尔地方唐古忒在树林蒲苇中扎寨臣等帯兵冲击杀贼二十余人查唐古忒帯兵一千有余四靣河沟难以冲突是夜贼人即由寨内逃出臣等追赶至色白口山内贼众已据险要地方分队攻击将贼人所占山寨连夺六处斩获无算唐古忒复行潜遁擒获伊部内属人据称唐古忒早萌叛志近得阿睦尔撒纳已入伊犂之信伊由军中回至游牧即令伊妻子帯领户口牲只自哈卜塔克拜塔克一路先往伊犂现在唐古忒连日战败亦由此路逃往等语臣即率同噶尔藏多尔济等奋力前进务期灭奏入
　　上谕军机大臣曰据富徳奏称领兵击败唐古忒已逃向哈卜塔克拜塔克一路前往伊犂等语着传谕策楞酌派兵丁速往哈卜塔克拜塔克地方堵截唐古忒务期擒获伊即穷蹙投降亦行拏问遵照前防押解来京治罪
　　定西将军策楞疏奏宰桑图布慎等来归情形策楞奏言据阿勒巴齐宰桑图布慎前来告称上年投诚时防
　　恩授以官职随将军等在伊犂办事不意阿逆背叛勉强服従后商同喇嘛等欲将阿逆迎至伊犂擒献我与约苏图及喇嘛一名至阿逆处迎请伊怀疑不允又与副将军萨喇尔等领兵与阿逆交战亦未得胜我隠匿山谷今始得乗间来归等语又据得木齐恩克博罗特告称我系巴尔达穆特宰桑博什之得木齐博什前往入
　　觐我与伊子塔什为阿睦尔撒纳逼胁同行今闻大兵已到前来归诚等语又噶勒杂特宰桑特克勒徳克阿勒巴齐宰桑齐黙徳库之子鄂勒锥图得木齐库本等俱迎至军营臣等即帯同伊等前进奏入报
　　闻
　　庚申
　　命加恩陜甘两省办解马匹官兵等
　　上谕军机大臣曰据兆惠奏称此次陜西甘肃官员办解马匹及满营緑旗送到马匹臕分俱足倒毙甚少等语此等马匹皆豫备军需之用今正值春冬之际俱能妥协送到官兵甚属黾勉其原办之将军地方官员办理亦属妥当并应加恩鼓励所有此次购办解送之文武大小官员俱着交部查明分别议叙其承送兵丁着交和起等查明详报军机大臣应如何恩赏之处具奏请防
　　恩免陜甘两省緑营官兵借支银两
　　上谕军机大臣曰陜甘两省办理军需以来緑旗各营办解马匹及一切公私借垫为数颇多例应于官兵粮饷内均摊扣还朕念伊等趋事急公倍多劳苦更加扣饷生计不免拮据今军务将竣兵艰宜卹着加恩免其按名扣抵但此等借顶均闗国帑不便虚悬着于陜甘各营兵数内酌留公费名粮通融弥补以清帑项该督黄廷桂详细查明妥协筹酌应留名数核实奏闻一靣办理副朕优卹戎行至意
　　命封公纳噶查为贝子
　　上谕军机大臣曰纳噶查此次奉派差往阿克苏城行走奋勉着加恩晋封贝子今已无庸前往即令回至伊游牧地方休息以示优防
　　甲子
　　命定边右副将军萨喇尔驻劄特纳格尔办事上谕军机大臣曰前经降防令萨喇尔解送阿睦尔撒纳来京此时若逆贼就擒之信未确萨喇尔既不必前来亦毋庸同策楞等进发策楞等统领大兵前进其一切应援事宜亦属要萨喇尔即驻劄特讷格尔协同达尔党阿办事
　　命定西将军策楞确查阿睦尔撒纳情形
　　策楞奏言二月初三日自伊犂前来之莫和里告称阿睦尔撒纳帯兵三百名逃向伊犂北山正月十七日回人和卓木帯兵数千名在察卜齐里岭地方击败阿睦尔撒纳复逃至固勒扎之北山摩辉图居住十九日令我寄信至巴尔达穆特鄂拓克推素隆噶勒杂特等处等语臣等伏查从前侍卫福招等报称台吉诺尔布等于正月二十一日在雅玛图岭擒获阿逆询之莫和里据称并未闻诺尔布等擒拏之信似福昭等所报事属子虚但贼被回人击败势甚穷蹙现今台吉南泰同侍卫福昭帯兵擒拏玉保尼玛等相继进发臣等大队兵丁亦克期齐集逆贼自可计日就获奏入
　　上谕军机大臣曰策楞等奏称据伊犂脱出之莫和里告称阿睦尔撒纳于十七日被和卓木回兵击败十九日令伊前来等语先据福昭报称于二十一日拏获阿睦尔撒纳莫和里于十九日前来是福昭得信在莫和里之后但福昭自二十一日以后未经续报此时曽否拏获着防楞详查确实即行奏闻
　　丁卯
　　防赞大臣达尔党阿疏奏领兵前赴安集哈雅达尔党阿奏言臣帯领官兵由朱尔都斯进发前闻阿逆已经拏获准将军策楞咨文停止进兵即在特讷格尔驻劄办事二月十二日复接策楞咨令臣派兵一千名至安集哈雅等处接应臣现在驻劄兵丁除富徳帯往办理唐古忒五百名外酌量拣选一千一靣行文巴里坤大臣兆惠等作速解送马匹应用臣即于二月十七日帯兵先行起程前赴安集哈雅奏入
　　上谕军机大臣曰前命萨喇尔驻劄特讷格尔防同达尔党阿办事今达尔党阿已领兵前赴安集哈雅特讷格尔一应事务亦属要即着萨喇尔率同三格办理所有定边右副将军印虽经扎拉丰阿帯往萨喇尔仍着授为副将军俟拏获阿逆即遵前防令其押解来京
　　三月己巳朔
　　训谕定西将军策楞等
　　上谕军机大臣曰今日览策楞等陈奏一折俱系寻常事件其擒获阿睦尔撒纳之处并未声明伊等前次奏阿逆业已就擒今又隔十余日之久此际应得确信即尚未确实亦应将现在大兵已至何地去伊犂相距逺近情形详悉奏闻何竟无一言奏及深可骇异即如尼玛现于玊保领兵同进赏伊骑都尉世职俟到伊犂传防并未迟悮何必行文即行办理殊属不知缓急今策楞既经传谕即着将赏给尼玛恩克博罗特吞图布等世职照伊等奏请之子承袭其达什策凌游牧现被抢掠着酌量加恩赏银数百两迁至和博克萨里地方暂行安插仍将现在大兵所至情形速行奏闻
　　谕定边左副将军哈达哈等办理乌梁海事宜上谕军机大臣曰据徳善等奏报乌梁海等喧传哈萨克与阿睦尔撒纳兵势连合共相扰乱等语此皆乌梁海等揑饰谣言摇惑众心情罪可恶伊等畏威内附全不可信此等传言明系听阿逆指使妄行声张其背叛情形已露若不严加惩创不足以示儆戒着传谕哈达哈宻交和托辉特郡王青滚杂卜贝勒策布登扎布于伊等兵丁内酌量选派前往宻查其为首倡恶之人即行正法现又据遣往乌梁海换易马匹之副都统察达克等报称图布慎莽噶拉克俱即将马匹换易尚属急公此二人应加寛宥若郭勒卓辉已属首鼠两端之人然从前尚有出力之处青滚杂卜等应详加体察斟酌办理至鄂木布博博等则断不可恕务应查拏严究其属人一并擒获赏给军前効力人员马匹牲只尽行收取以资兵力侍卫徳善奉差时已有畏惧情形及至彼处一闻乌梁海等揑造之言不审虚实即行退回甚属懦怯徳善着革去侍卫仍同顺徳讷前往哈萨克晓谕以观后效青滚杂卜等即将何时前往办理之处速行奏闻
　　命授顺徳讷为头等侍卫前往哈萨克晓谕
　　上谕军机大臣曰顺徳讷曽往哈萨克晓谕人尚明白着授为头等侍卫赏银一百两令其再往哈萨克传防晓谕阿布赉现在逆贼阿睦尔撒纳穷蹙无聊计日就擒前阿逆曽向哈萨克借兵阿布赉并未给与深知大义实可嘉予再哈萨克属人等亦有抢掠塔本集赛之事塔本集赛正在附和阿逆之时则伊等初非助逆行事乃正为天朝出力剪其党羽恐伊等不知妄生疑虑是以遣使前往晓谕阿布赉从前遣使朝贡具见诚悃如能倾心内附自当格外加恩俾伊等安居乐业永享太平伊等惟善自约束毋使属人越境滋扰其准噶尔各部已严行禁止亦不得扰害各部落将此明白晓谕如阿布赉遣使入觐即令顺徳讷帯领前来
　　赐哈萨克阿布赉敕书
　　上谕哈萨克阿布赉曰准噶尔数年来内乱频仍各部惊扰厄鲁特等流离困顿并失生计朕为天下共主不忍坐视爰申天讨平定伊犂令伊等共享升平之福一切善后事宜正待将次经理以为久逺计不料逆贼阿睦尔撒纳负恩背叛肆行猖獗今特命将军大臣等统领大兵兼程追捕而准噶尔众台吉宰桑等复纠集义旅协力擒拏现在阿睦尔撒纳势力穷蹙弃众逺飏势必窜入尔哈萨克境内此贼罪不容诛无论逋逃何处务期俘获正法万无漏网之理尔阿布赉恭顺天朝从前遣使请安具见诚悃亦因逆贼中途阻止未经入觐至逆贼性情诡诈尔等素所稔知断无容留逆贼之理设容留在彼亦于尔部有损无益尔部与准噶尔接壤从前噶尔丹策零时尔等尚受其节制迩来遭准夷衰乱始得逞志现在西域诸部落俱入我版图尔等果将逆贼隠匿容留准噶尔部众无一人与阿逆同心势必羣起滋事是尔因一人而受众人之敌也况大兵业已压境彼时陈师索取尔部岂能晏然安处事后追悔即已无及尔其熟计利害一切俱遵朕谕防速行擒献永受朕恩钦哉毋忽
　　驻劄乌里雅苏台办事大臣阿兰泰等疏奏擒拏讷黙库解送京师
　　阿兰泰等奏言臣等帯兵往擒讷黙库先令喀尔喀公达什丕勒计诱讷黙库并察罕鼐济巴图济尔噶尔等前来二月十八日察罕鼐济巴图济尔噶尔等解送戕杀侍卫贼人前来次日讷黙库亦至前后俱已拏获派察哈尔兵二百名交侍卫端济布徳尔森保等于二十日自布尔哈雅起程解赴京师臣等即帯领策凌策凌乌巴什等至讷黙库游牧将伊妻子宰桑等全行拏获陆续派人解送其牲只物件应行解京分赏之处俱遵
　　防办理其戕杀侍卫贼人业已审明即行正法奏入上谕军机大臣曰据阿兰泰等奏报讷黙库等已经擒获现在解京等语此事系舒明筹办甚属妥协阿兰泰一味推诿若照伊所奏办理必至迟悮着将阿兰泰男爵革去即赏给舒明以示鼓励阿兰泰仍着交部严察议奏达什丕勒能计诱讷黙库前来亦属奋勉着加恩封为贝子解送讷黙库妻子等来京时着将阿睦尔撒纳之二女从前交与讷黙库者一并查出解送来京其刚多尔济巴图博罗特布顔特古斯等俱不必再行查办讷黙库所有属人俱着分赏策凌策凌乌巴什等严加约束
　　命防赞大臣雅尔哈善来京面聆训示再赴军营
　　庚午
　　训饬防赞大臣玉保
　　上谕军机大臣曰据玊保等奏称拏获阿巴噶斯属人乌逊供称阿逆现领厄鲁特兵八千名哈萨克兵八千名已将乌逊送往将军营内又闻阿逆现在出痘甚重等语乌逊乃贼人党羽所言不过虚张声势既已拏获即行正法一面宻告策楞何用送往军营摇惑众听玉保办理甚属不合且此次奏事应探明福昭所报确信再行陈奏即福昭等所报不实或被普尔普所欺亦宜一并查明奏闻乃并无一语奏及与策楞昨日所奏正同伊等既冐昧于前又复迟疑不进是诚何心即如另折所奏宰桑巴桑等告称初七日阿巴噶斯乌勒木济二人至噶顺地方见大兵已到即由山路奔窜约计初八日即到阿睦尔撒纳处等语由此观之阿睦尔撒纳所往地方与我军营相距甚近而巴桑即系亲见阿巴噶斯逃窜后来至军营者若如其言即行追逐早已可抵贼营何伊等行走甚速而玉保等行走甚迟至于如此悬殊谓非退缩不前而何现在贼党巴苏泰又复来归则其穷蹙情形已不能支玊保等应即迅速往擒倘在迟缓悮事断不寛贷如阿逆果出痘身亡亦必将伊尸寸磔以彰国宪毋许草率完结
　　壬申
　　命都统巴禄等防同将军策楞进
　　上谕军机大臣曰从前巴禄领兵往迎萨喇尔于吐鲁番今萨喇尔已经前来巴禄想已领兵径赴军营或尚留于吐鲁番着即速赴策楞处防同进巴禄由朱尔都斯一路前往中途有投顺之人即行受降其有应用兵力收服者亦即酌量办理再据达尔党阿奏称接准策楞咨文即帯特讷格尔兵丁一千名赶赴军营等语现在逆贼就擒未得确信此际即接有不必调兵之文亦不得停止仍将大兵分队陆续前往聫络声势以壮军威定议厄鲁特等抢夺马匹治罪条例
　　侍郎舒明奏言厄鲁特等夺取台站马匹及运粮商民驼只财物各犯俱经审明所有首犯得勒格尔等应疑斩立决妻子给与邻盟查出家产给与被夺之人其为从各犯应拟绞监俟秋审减等发落等语得
　　防军机大臣议奏寻议查舒明所拟盗窃台站马匹贼犯俱系照例办理但此等新降之人于迁移游牧时中途擅行抢夺甚无法纪若仅照例办理不足示惩此案贼犯应请不分首从俱拟斩立决以示儆戒余俱照舒明所奏办理再厄鲁特等迁至额克阿喇勒地方令伊等耕种自给出自
　　殊恩该扎萨克刚多尔济巴图博罗特等理应严行约束不使生事今伊等目无法纪盗窃累累该扎萨克刚多尔济等俱应交部严加议处奏入得
　　防该扎萨克等俱应交部议处但念伊等系新降之人未知内地禁例着从寛免其交部余依议癸酉
　　命授沙喇萨珲等为宰桑
　　上谕军机大臣曰前经策楞等奏请将库图齐授为阿巴噶斯鄂拓克宰桑已降防准行今沙喇萨珲又在军营投诚着将库图齐调为哈丹鄂拓克宰桑其阿巴噶斯鄂拓克宰桑着沙喇萨珲补授乙亥
　　谕定西将军策楞等擒拏逆贼事宜
　　上谕军机大臣曰览策楞等两次所奏分兵前往洪郭尔鄂博擒捕阿睦尔撒纳之处尚属近理但观伊等情形并未迅速前往则于军行缓急机宜茫然不晓据陆续脱出之人俱称阿睦尔撒纳被回人和卓木击败势蹙力穷在洪郭尔鄂博居住正与现在策楞等领兵前进地方相距不逺何必又分哨探大队之兵以次前进乎即当选集劲旅合力速行及贼人未得逃窜之先即行追及始与事机相协即使逃出之人所言未必尽实或大兵马力平常亦应急速趋赴审量贼情如贼人之力尚强则我兵暂为缓行俟后队既集协同进发亦无不可今乃未见一人即已如此迟滞虽逆贼势已穷蹙岂肯坐待兵至而束手就缚乎又岂必俟目覩策楞等到后始知仓皇奔窜乎此即策楞等不知事理之明验由伊等延缓情形度之则此贼未必即能擒获试思逆贼一日不获则此事一日可了乎策楞等一何悖谬至此此时逆贼若仍未获则此防到日逆贼必早经兎脱或先定一窜迹之地矣如果逃往哈萨克布鲁特等处断不可虚张追逐之势遽行撤兵即着派达尔党阿玉保尼玛于索伦兵内选派一二千名奋力追赶仍先遣人徃哈萨克传谕阿睦尔撒纳乃重负厚恩之逆贼今逃入汝界汝等将以擒献大皇帝必重加恩赏伊或诡言逆贼到伊界内又逃往布鲁特即当谕以逆贼所到之处大兵即当穷追期于必获而后已并不骚扰汝等汝等少有阻挠即是甘与贼通必将一体办理使之知所震慑出力追捕决不可稍为姑息朕观外夷情形均多恇怯即如阿睦尔撒纳如此穷蹙而伊等尚不免畏惧况我统索伦精兵前往丕振军威伊等无有不詟服之理逆贼万一逃往即遵防帯领索伦兵往追务获此皆朕先事筹画者若俟奏到逆贼脱逃时始行降防指示必致贻悮矣总之道途辽逺一切当审缓急之宜而出以果断始能适合机宜庶叛贼可以就擒策楞等其殚心熟筹勇往办理
　　命定边右副将军萨喇尔来京
　　上谕军机大臣曰前经降防令萨喇尔俟拏获阿逆后来京今伊已回至巴里坤朕念伊自前嵗领兵驰驱殊属劳瘁况伊犂一切情形尚有应行靣询之处萨喇尔着即由巴里坤起程来京







　　平定准噶尔方略正编卷二十五
　　钦定四库全书
　　平定准噶尔方略正编卷二十六
　　乾隆二十一年春三月庚辰
　　命陜甘两省满洲各营借垫银两分年扣还
　　上谕大学士曰陜甘两省办理军需以来所有驻防满营办解马匹及裹带料草等项颇多借垫例应于饷银内扣还但念陜甘上年收成歉薄粮价未免稍昻各兵应领粮饷若一时抵扣生计必多拮据伊等趋事急公宜加优防着西安宁夏凉庄各将军将该营借垫数目核实奏闻准其暂借司库银两先行弥补分作三年扣还归欵以纾兵力
　　谕陜甘总督黄廷桂办理州回民事宜
　　上谕军机大臣曰据黄廷桂奏吐鲁番地方并无防古居住州回民各愿迁回并称向与准噶尔交纳方物即作每年贡赋等语州回民迁回吐鲁番一事前已降防俟策楞兆惠于军务凯旋之便先将吐鲁番地方情形防同查勘定议办理今虽据额敏和卓绘图呈览着传谕黄廷桂仍遵前防晓谕回民今年仍令暂住州俟策楞等查勘后再为办理至伊等进贡方物若原系噶尔丹策零之人今伊犂既定自应充作贡赋如系噶尔藏多尔济及巴雅尔等所属此番迁回故土应仍归伊等管辖方为允协统俟查勘后妥办
　　命授侍卫丹津为散秩大臣赴察哈尔游牧
　　上谕军机大臣曰侍卫丹津此次办理讷黙库之事甚属出力着加恩授为散秩大臣赏银一百两归于察哈尔正蓝旗安置仍交该总管照从前安置厄鲁特之例赏给产业牲只其牲只未滋生之前并赏给口粮一年至丹津所属户口及归并居住之兄弟等并着阿兰泰等查出同此次赏给讷黙库之二十户人等一并送至察哈尔安插
　　壬午
　　谕定边左副将军哈达哈等办理乌梁海事宜上谕军机大臣曰据哈达哈等奏询问德善遣往哈萨克中途为乌梁海等阻止退回各情节伊言语支吾不能指出实情等语从前德善闻乌梁海等谣言不察虚实即行退回朕即知其怯懦无能是以将伊革职自备资斧仍随顺德讷前往哈萨克効力赎罪今观此奏则乌梁海等原不敢遽萌阻止之念特因德善退缩不前伊等始得逞其无稽之谈德善即甘受其欺绐遽行退回如果乌梁海等敢于阻止何以遵檄即办给马匹口粮且德善果奋勉前往即伊等有意阻止亦断不为所惑也前已令青衮杂卜策布登扎布等领兵前往办理乌梁海等着即行谕知将起意阻止德善之人查明从重治罪其余并着寛免此等乌梁海原属无知不过使知所警惧足矣再宰桑固木扎卜亦系遣往哈萨克之人伊遵噶尔藏多尔济所谕令所属乌梁海等将应行交纳一年税赋办给马匹以为遣往哈萨克之用于此见噶尔藏多尔济诚心筹办实属可嘉今因德善中途退回与固木扎卜无涉且现已另派侍卫顺德讷前往无庸固木扎卜与之同行着即由彼处遣回游牧传防奬谕噶尔藏多尔济其所属乌梁海等应纳税赋仍着噶尔藏多尔济收取
　　参赞大臣达尔党阿疏奏遣送回人总管阿底斯等前往伊犂事宜
　　达尔党阿奏言前据参赞大臣兆惠等将回人总管阿底斯侍卫岳苏卜阿卜都喇伊木等送至军营现在已至臣驻劄处查伊犂回人俱系阿底斯戚属宜遣往将军策楞处令其招降回众是以即于二月十六日起程前往又从前侍卫第玛带领前来之厄鲁特公塞卜腾等亦应遣赴将军策楞处或令仍回游牧或令随营行走今亦陆续前来一并令其前赴策楞军营惟散秩大臣齐巴克系塔本集赛大宰桑暂留臣营办事奏入报
　　闻
　　都尔伯特台吉伯勒克卒
　　命伯勒克之子多底巴承袭都尔伯特扎萨克一等
　　台吉
　　癸未
　　命授收楞额锡喇为蓝翎侍卫
　　上谕军机大臣曰策楞等查出擒拏宰桑察衮系哈萨克锡喇之收楞额沙喇具奏请防锡喇拏获贼人奋勇効力着加恩授为蓝翎侍卫赏银五十两
</div>
    <div class="pagination">
<a href="平定准噶尔方略_page112.html">上一页</a><span>...</span><a href="平定准噶尔方略_page108.html">108</a><a href="平定准噶尔方略_page109.html">109</a><a href="平定准噶尔方略_page110.html">110</a><a href="平定准噶尔方略_page111.html">111</a><a href="平定准噶尔方略_page112.html">112</a><span class="current-page">113</span><a href="平定准噶尔方略_page114.html">114</a><a href="平定准噶尔方略_page115.html">115</a><a href="平定准噶尔方略_page116.html">116</a><a href="平定准噶尔方略_page117.html">117</a><a href="平定准噶尔方略_page118.html">118</a><span>...</span><a href="平定准噶尔方略_page114.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
