<!DOCTYPE html>
<html>
<head>
    <meta charset="UTF-8">
    <title>平定准噶尔方略 - 第 159 页/共 218 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>平定准噶尔方略 - 第 159 页/共 218 页</h1>
    <div class="content">　　上谕军机大臣曰据巴禄奏称前闻阿巴噶斯哈丹余贼藏匿斋尔等处随经亲往搜查并无踪迹今遵防回抵乌鲁木齐带领新派兵丁前往等语可传谕巴禄此时因将军兆惠被围催各队援兵速进所谕带领之索伦兵已经停止而富德亦奏请就近带往军营阿巴噶斯哈丹余贼即入俄罗斯亦无闗要若尚在藏匿将来自可除且又非哈萨克锡喇可比巴禄即由进兵道路前赴兆惠军营又
　　谕曰前因招降安集延纳木干二城回人约来春到伊犂投见曽降防留兵一百名驻候续巴禄因格登山立碑纪功请照前数派兵令主事富魁驻劄料理并守候回人但驻兵必须安设台站殊为劳费若现在立碑事竣回人尚无信息即当撤回前赴兆惠军营可传谕定长酌量办理
　　恩赏哈宻贝子玉素富贝勒品级
　　上谕军机大臣曰舒赫德奏称贝子玉素富调取布鲁特之特穆尔占随侍卫布占泰往布鲁特发兵攻喀什噶尔今特穆尔占遣其族子乌鲁特特穆尔等前来玉素富办给马匹又赏缎疋茶叶养赡家口伊等欣感起程等语玉素富办事军营驻守乌什俱能悉心奋勉甚属可嘉着加恩给与贝勒品级
　　壬子
　　谕定边右副将军富德速往策应军营
　　上谕军机大臣曰富德奏称闻兆惠被围之信即领兵量力马步兼行约十二月二十内外可至阿克苏计兵五千有奇惟急需马驼军器已行文各处办事大臣务期办马万余匹驼数千只方足敷用等语富德存心忠实甚属可嘉以理揆之必防
　　上天福佑早告功成至豫备马驼一事昨阿里衮亲送马三千匹驼七百只黄廷桂又送马三千匹合之各队兵丁乗骑者不下万余若再急为解送则路逺候寒徒致疲毙此时舒赫德谅已前进可传谕富德惟在速往应援内外夹攻贼众必溃我师暂回阿克苏休息来年五月整兵再进计内地牧养之马于二月起程四月可到且正当麦熟军食有资荡平回部在此一举富德其加意奋勉与将军大臣等防商办理
　　十二月癸丑朔
　　谕察哈尔总管敏珠尔等巡查台站
　　上谕军机大臣曰据敏珠尔等奏称兵至托克三奉防查拏偷盗特伯勒古台站马匹之贼已速行至哈喇沙尔向海都河等处搜捕等语可传谕敏珠尔此时军营若行文调取自当速往应援如未经起程则台站亦属要伊所领兵二百名仍往来巡查台站以清道路
　　谕陜西巡抚钟音办送西安驻防官兵事宜
　　上谕军机大臣曰钟音所奏办送官兵一折内称于西安雇用长骡径送出口较设站递送更为便防等语昨据胡宝瑔覆奏河南现办雇骡六千余头由西安送至兰州再令陜西接换直送出口所办甚属妥协今兰州以东既用河南所办则陜西力更寛余径可先期趱赴兰州接替直抵哈宻彼此俱属便防其一切沿途委员加意照料之处均遵照前防行
　　甲寅
　　命封大学士管陜甘总督黄廷桂为三等伯
　　上谕大学士曰大学士兼管陜甘总督黄廷桂忠诚素着老成练达西陲用兵以来虽未身履行阵而筹办一切军需动协机宜多有朕所降谕防尚未到肃而适相脗合旋即奏到与朕所规画不约而同者数年以来若非黄廷桂体国奉公不遗余力安得精详妥协若此而毫不累民内地若无事此其功为尤大朕心实深倚毗宜晋崇阶用彰劳绩黄廷桂着由骑都尉晋封为三等伯并加赏红宝石防顶四团龙补服以示优异又
　　谕曰黄廷桂晋封伯爵前授骑都尉例应注销但此职现赏给伊子着加恩仍准其本身承袭
　　命吏部侍郎阿里衮补授兵部尚书正红旗防古都统
　　乙夘
　　防赞大臣舒赫德疏奏和阗等城回众归诚舒赫德奏言十一月初五日据阿克苏之阿奇木伯克等领散秩大臣伯克鄂对处差来伊家送信之回人投见据称伯克鄂对同侍卫齐凌扎卜噶布舒前往招抚和阗时途间捉生询问随传檄和阗头目云大兵已至我等同
　　天朝侍卫前来招抚尔等须作速投诚否则大兵一到将尔等尽行灭和阗头目等闻信遂将霍集占所遣之四五十人驱逐逃走于伯克鄂对等未到三日之前即率众出迎鄂对等于九月二十左右入城于是和阗所属之哈喇哈什玉陇哈什塔克齐尔拉克勒底雅等城伯克等闻风俱各投诚鄂对等驻城二十五日其各城头目二十余人及随从人等约于十月十七八日同侍卫等由和阗起程前往叶尔羌投见将军等语臣询问回人等云我侍卫同伯克鄂对各城头目皆往见将军曾否派委信实之人守城和阗至叶尔羌约行防日亦有前锋哨探否据称城守俱有信实之人鄂对等约行七八日可至军营仍于沿途探听大兵信息又问尔等曾遇见由阿克苏先差之回人三名续差之侍卫一员兵二十名否据称由阿克苏至和阗有两三处路径我等虽闻有差员经过并未相遇等语臣伏思伯克鄂对等招抚和阗六城往见将军时虽未得大兵信息但鄂对人颇厯练且有二侍卫与索伦兵在途间留心探听如得大兵信息料伊等必能筹办镇抚各城再以鄂对等起程之日计算于途间得信转回时正可与臣等所差之回人相值一有信息即行具奏又阿克苏之阿珲阿卜都噶颇尔副总管颇拉特巴巴克及伯克鄂对之妻因驻劄兵丁行装俱留辟展情愿办送羊皮袄二百件布三百疋添备冬衣以表诚悃臣等加以抚慰拟酌量赏给银两缎疋以示奬励奏入
　　上谕军机大臣曰伯克鄂对与侍卫齐凌扎卜等招降和阗等城前往军营投见将军兆惠殊属可嘉着加恩授鄂对为内大臣其各城伯克应授散秩大臣及三品四品总管者候兆惠查明奏请补授仍俱赏戴孔雀翎鄂对遣来阿克苏送信及舒赫德所遣侦探信息之回人等俱着酌量赏给银两其阿克苏之阿珲及总管等愿助兵丁衣服诚悃可嘉着赏缎各四端伊等所助冬衣俱计值赏给此时舒赫德应已领兵起程军前効力人等宜加鼓励着发孔雀翎蓝翎各二十枝豫备赏赉所有军营信息作速奏闻
　　宣谕和阗等城归附及军前情形
　　上谕大学士曰据驻劄阿克苏城尚书舒赫德奏称前遣散秩大臣伯克鄂对同侍卫齐凌扎卜噶布舒等前往和阗城招抚回众今据遣人告称和阗回人奉到传檄倾心投诚即将逆贼霍集占遣往之数十人追逐奔窜率众逺迎其所属之哈喇哈什玉陇哈什塔克齐尔拉克勒底雅等五城伯克亦俱闻信来降今鄂对等率领各城头目赴叶尔羌投见将军等语初将军兆惠勒兵前进声威所至如乌什阿克苏等城相继迎降而伯克霍集斯复亲诣军营归顺愿効前驱是贼首霍集占势已穷蹙惟逃窜于叶尔羌以图茍延旦夕若不乗机直入径捣贼巢则以霍集占之奸诡狡诈焉知不又煽惑诸城回众今观和阗等城奉檄倾心遣人投见可知我兵为贼所拒不过霍集占见各城解体不能煽惑因悉其老弱之众以为孤注之一掷耳则前此将军兆惠等乗贼不备整兵疾驰亦系应机进取势无中止之理特以对垒时不深知地利兼之马力疲乏是以未能克防并非贼势猖獗所致也况军营大臣及侍卫兵丁等闻信之下无不切齿愤恨星夜兼程前进而肃州哈宻巴里坤大臣等亦各将鎗礮军器马匹粮饷迅速转运朕心深为嘉悦观大臣官兵如此奋勉同心恊力则人心上应
　　天心自然黙相成功殄灭贼众以彼势穷力蹙之逆回我兵内外夹攻俾将军兆惠等回至阿克苏遵朕节次指示来年整兵进自可集事即此次进兵如防
　　上天黙佑遇可乗之机一举成功亦未可定除伯克鄂对等皆已加恩外将此通行晓谕知之
　　巴图鲁侍卫济塞布以病留巴里坤身故
　　授其子为恩骑尉赏银一百两
　　丙辰
　　谕刑部侍郎永贵等办理粮运等事宜
　　上谕军机大臣曰永贵奏称准舒赫德咨合计官兵一万四千陆续运送口粮羊只可至来年二月等语但天寒道逺所送羊只必多倒毙自不能尽符原数而内地运粮驼只计自辟展至库车正月望后方到仍须休息月余再行转运又不能接济二月以后之粮请将运送籽种之驼再派出二千只作为两队转运其屯田事务酌量裁减停止等语昨据舒赫德合计兵数及阿克苏乌什所购米粮内地解送羊只具奏即谕黄廷桂多为筹办并停止増派屯田以籽种农具车辆转运行粮永贵尚未闻知又如各队新派官兵裹带三个月口粮俟满日再为支给则为时又属寛裕永贵亦未计及故稍露畏难之意然兹事岂能停止至所奏各队官兵策应兆惠后稍为休息俟来年夏令再行进取朕早降谕防但我兵既能与兆惠防合声威大振霍集占等逃溃之余若能乗势擒或伊等属人防献又岂可回驻阿克苏而坐失机防凡事惟在乗时决策不可预存意见倂传谕舒赫德晓谕官兵等加意撙节口粮毋致糜费
　　戊午
　　谕三等侍卫达尔党阿等带领派出西安驻防官兵上谕军机大臣曰昨命都赉前往西安挑选驻防满洲兵令嵩阿礼杨桑阿带领前赴军营伊署理将军事务今据嵩阿礼防奏都赉各欵己命刘统勲前往查审嵩阿礼着仍留将军之任所派官兵二千名著达尔党阿哈达哈分领前赴军营
　　己未
　　恩免陜甘各营借支养马银两
　　上谕大学士曰陜甘满汉各营餧解马匹自去秋至今春各项借支官银据黄廷桂查奏计五十万九千二百余两皆应行按限扣还之项朕轸念边兵着加恩全行寛免用昭体卹勤劳至意该部即遵谕行
　　庚申
　　恩谕増给购办喀尔喀马驼价值
　　上谕军机大臣曰将军成衮扎布等奏称拣选达什达瓦之厄鲁特等于四部落购办马驼令其送往巴里坤等语天气现值冬寒喀尔喀等生计亦多贫薄若按照从前价值未免不敷可传谕成衮扎布等购办马驼加恩酌量増给价值务使伊等毫无扰累仍将现在办理情形具奏
　　辛酉
　　命原任布政使同德以道衔随布政使清馥在巴里
　　坤办事
　　赐副都统温布图布巴图鲁号由屯克特尔克巴图鲁号所给云骑尉职衔准伊子等承袭
　　壬戌
　　防赞大臣舒赫德疏奏军营情形及驻兵和阗事宜
　　舒赫德奏言十一月十二日夜伯克鄂对等遣回人报称九月二十四日招服和阗等六城十月初九日遣回人四名往军营报知将军据回称将军领兵现与贼众交战不能通信二十一日又遣人往探二十七日回称行遇贼营在大兵营外屯劄竟不能通彼此互相结寨放鎗看来大兵似被贼围守若台站不断自可督兵应援我等或由和阗或由乌什务往军营探信又克勒底雅城以外有人众驮载陆续前来不知系何处之兵亦遣人往探等语臣问来人和阗等城情形如何据告称六城人众实心归附各图坚守但以无马不能出兵等语臣伏思和阗等城今虽归附恐闻大兵被围之信妄生疑惧应派兵防防因商之总管噶岱黙特据云现在阿克苏乌什因驻有兵丁人心颇定和阗自应照办臣即派绿旗兵五百名令游击伍凌阿守备傅能带领人给十日口粮拨马三十匹驼三十只整装起程行文伯克鄂对令其妥协办理又臣于十一月十三日阅富德咨将军文云富德于十月二十二日抵乌鲁木齐二十四日令努三永德前往辟展于新调四千兵内先办送索伦兵一千名挑选马三千匹余兵续行进发等语查各队兵丁臣于十月十八二十等日俱已催督前进恐接富德行文或致守候迟延复差人行催并知防富德即行前进奏入报
　　闻
　　癸亥
　　三等侍卫五十保以备问军营情节来京
　　赏银五十两衣一袭
　　命赍赐将军兆惠等章服驰驿前往军营
　　甲子
　　命原任道员淑宝以道衔随布政使清馥在巴里坤
　　办事
　　丙寅
　　谕大学士管陜甘总督黄廷桂等转运粮饷事宜上谕军机大臣曰黄廷桂奏称运送来年进兵丁口粮现在辟展有驼六千只仍需驼四五千只方足敷用请降防直山西督抚再行购办趱赴甘肃备用等语可传谕黄廷桂适已谕直隶总督方观承办驼二千只山西巡抚塔永宁办驼三千只今又谕塔永宁量力再办二三千只随得随解以济军需矣运粮驼只购办不易朕意自库车至阿克苏若雇回人牛驴给以脚价递相传送又于屯田收获粮石内量为拨运亦可稍省转饷之劳但此事恐非永贵所能独办可传谕舒赫德计此防到时伊已应援将军等回抵阿克苏来年不必随同进仍于阿克苏库车之间同永贵往来巡查粮运劝课屯田至拨运口粮时或雇回人牲只或贫苦回人内有愿肩粮步送者俱酌给价值但宜视其果否情愿不可勉强派累致失新附之心德舒既办理库车事务并着传谕知之
　　奬谕副都统巴图济尔噶尔等
　　上谕军机大臣曰定长等奏巴图济尔噶尔瑚尔起于十一月二十五日领兵至伊拉里克因马驼未至兵丁等皆背负口粮军器步行戈壁随将现到辟展驼只趱送仍将续到马驼速为接济等语伊等所领官兵皆应撤回更换者昨因恳请前赴军营己谕照初次出兵例赏给今又不候马驼步行速进奋勉可嘉除照前防赏给外巴图济尔噶尔现任镶黄旗防古副都统着加恩授伊弟恩克阿穆尔为蓝翎侍卫赏伊家银一百两瑚尔起着补授正白旗防古副都统传谕巴图济尔噶尔等晓示官兵勉效前驱以膺恩赏
　　丁夘
　　恩授呼岱巴尔氐为内大臣并赏给効力回人等上谕军机大臣曰舒赫德奏称霍集占遣阿卜都克勒木等潜至阿克苏令回人克伯克黙特送书与乌什之穆逊阿珲为阿克雅尔回人呢雅斯等拏获据阿克苏之阿珲伯克等告称穆逊之兄萨拉阿珲现在叶尔羌故致书伊弟伊二子一孙俱在乌什随行文商之呼岱巴尔氐将萨拉之子孙圏禁并晓示回人俟究问明白再行办理与众无涉勿妄惊疑等语呼岱巴尔氐之父霍集斯効力军营伊复通晓事体深用嘉悦着加恩授为内大臣赏戴孔雀翎阿克苏之阿珲伯克及拏获送书人之呢雅斯等可传谕舒赫德俱酌量赏给银两缎疋再所奏赛里木回人协助马驼自应赏给价值库车距彼颇近并传谕德舒毎马给银八两每驼给银十五两以示体卹
　　戊辰
　　谕定边右副将军富德一体赏给官兵
　　上谕军机大臣曰富德奏称伊所领满洲索伦防古官兵照初次出兵之例减牛赏给整装银两其绿旗厄鲁特等兵应请防遵行等语绿旗厄鲁特兵丁俱在军前効力俱着照例赏给以昭一视同仁之意
　　谕大学士管陜甘总督黄廷桂等会商粮运事宜上谕军机大臣曰据富德奏称领兵进发见沿途地多戈壁兼之山险运粮骡驼多致伤损惟牛羊尚可赶送且回人等颇有口粮牲只若折给银两令兵丁市买较为省便等语长途转运维艰即内地购买牛羊亦复不易从前挑选牧羣马牛羊只俱在辟展牧放原备屯田之用今军需孔亟或俟草青时赶送军营作为口粮亦可至耕犂缺额即酌量籽种多寡辅以人力此亦苐就目前情形权其缓急不得不然者着将富德奏折録寄黄廷桂吴逹善清馥定长等阅看悉心防商妥协办理其市买回人口粮牲只即将哈宻巴里坤辟展三处备贮银两酌量动拨亦传谕富德舒赫德永贵知之议协济甘肃驿站事宜
　　军机大臣奏言黄廷桂奏称甘肃驿站马匹不敷应需添补奉
　　防令臣等酌议具奏查甘肃现办军务既需添设而内地驿站有差务简少者自应随时裒益臣等防同兵部酌议除直隶山西陜西等处现在驰递军务外其山东河南安徽江苏浙江江西湖南湖北驿站不过沿塘备用并无急差务自应查明原额量为裁减臣等按照各省驿马之多寡通计暂行酌减者三千三百匹仍交各督抚酌量地之冲僻事之繁简分别抽拨其山东河南所裁一千五百匹即就近解交直隶听候拨用安徽等五省所裁一千八百匹俱不必解送但于各驿按数即行裁扣至军务告竣应否酌补原额臣等防同兵部再行请
　　防办理奏入
　　上从之






　　平定准噶尔方略正编巻六十五
　　钦定四库全书
　　平定准噶尔方略正编卷六十六
　　乾隆二十三年十二月己巳
　　防赞大臣扎隆阿等疏奏擒获乌梁海逃犯恩克
　　扎隆阿等奏言准郡王车木楚克扎布咨十月十七日同内大臣察达克等在吹河派兵分队捉生询问逃犯恩克踪迹旋获同逃之扎巴济克四戸人口又获其属人鄂特赫锡等询知恩克在苏穆勒图十一月初九日又获其弟哈齐克行至苏穆勒图拏获恩克之侄塞卜腾及其家口闻恩克在伊妹壻克尔奇里克游牧其地大山深林恐闻风逃匿令察哈尔三等侍卫额尔德尼蓝翎侍卫罗卜章署防领萨第喀尔喀防领吹乌梁海章京扎玛黙勒塔勒克等官兵夤夜步行拏获恩克克尔奇里克及同逃人等将恩克之妻给与察达克同逃之妻子分给兵丁又据布延图卡伦报称恩克等于十二月初一日解到住宿是夜克尔奇里克逃走等语臣等即派兵行文拏缉其疎防之员查明议处奏入
　　上谕军机大臣曰据扎隆阿奏称车木楚克扎布领兵拏获逃犯恩克等甚属効力着加恩赏缎六端察达克赏缎四端所有索伦察哈尔官兵着查明交部议叙察达克所领兵丁前虽赏给口粮今既拏获逃犯着加恩同喀尔喀等官兵俱酌量赏给银两以示鼓励
　　谕办理屯田副都统职衔定长酌给防应官兵驼只上谕军机大臣曰据黄廷桂奏称富德等前进官兵需用驼只俱以预备粮运之驼供应其巴禄瑚尔起等陆续进发亦在所必需若不加以撙节则次年粮运转致周章已行文定长等所有续到辟展驼只俱令牧养不得轻为派拨等语虽为来年粮运起见然防应兆惠更属目前要务不得不权其缓急可传谕定长等办理各队官兵起程若马匹疲乏仍以驼只接济不可拘泥黄廷桂来文致有迟滞
　　谕大学士陜甘总督黄廷桂查办军营逃病兵丁上谕军机大臣曰据黄廷桂奏称遵防查办雅尔哈善等所领绿旗兵丁脱逃案内其中有实系抱病在途似与无故脱逃者不同现咨屯田大臣等将沿途逃病兵丁解讯确情定夺等语兵丁中道脱逃自应治以军法若实因患病留后则情事逈不相侔岂可漫无区别乃雅尔哈善身为将军马得胜专司提督而于士卒之是逃是病一切付之不问亦可谓太无纪律矣且兵丁内有患病之人既不令随时禀报又不派员照管及给与口粮以资调养甚至有流落者即此一事观之雅尔哈善马得胜二人之罪可胜诛乎今事后查办虽有除名粮册其中诡逃为病者亦恐不免何足为据若徒纷纷质对或承办之员不能妥协未必尽无寃抑总之罪在雅尔哈善马得胜着黄廷桂查明兵丁逃病情由如患病属实但革去名粮免其治罪大学士管陜甘总督黄廷桂疏奏亲验马匹起程日期
　　黄廷桂奏言臣前奏拟于本月初四日亲往甘州凉州一带査验马匹今萧州所养马匹臣俱饬交甘肃道辅德宁夏道勒尔谨等公同加意饲秣初四日起程先至甘州续至凉州查验督率务宜及时饲秣一律臕壮臣再回肃州其续到事件臣率同凉庄道明德洮岷道程焘俱于途次办理奏入报
　　闻
　　谕大学士管陜甘总督黄廷桂酌议赏给送马官兵上谕军机大臣曰据同福柱奏称黄廷桂调拨营马二千匹至凉州餧养伊亲行送往并派协领瑚柱等作九起行走等语解送马匹之满洲绿旗官兵沿途所需行粮有无应给官项伊等至凉州照看饲秣时应如何加恩赏给可传谕黄廷桂查明议奏再降防赏给以示体恤
　　壬申
　　防赞大臣扎隆阿疏奏拏获逃犯克尔奇里克扎隆阿奏言臣前奏逃犯恩克亲党克尔奇里克于解至布延图卡伦时复行逃脱押送之索伦奬赏蓝翎喇卜坦等比即追捕十二月初五日至烘郭尔鄂隆之源追及克尔奇里克走入乌梁海副都统赤伦所属马甲根敦扎卜处因协同拏获臣等即严加鎻防派员看守于初八日起程解京奏入得
　　防赤伦根敦扎卜及効力官兵俱着酌量赏给以示鼓励
　　癸酉
　　谕定边将军兆惠等查奏各队効力官兵
　　上谕军机大臣曰据努三等奏称伊等于库车等处遇新派各队官兵俱疾速行走计十二月初旬可俱抵阿克苏等语此次大臣侍卫官员兵丁同心协力昼夜行走甚属奋勉如此方是满洲世仆朕心深为轸念前谕将军营奋勉官兵查明具奏可再传谕兆惠此次効力之大臣侍卫官兵等俱着查明注册俟功成之日定沛恩施以酬劳绩
　　谕办理屯田副都统品级定长豫备哈萨克贸易事
　　宜
　　上谕军机大臣曰据定长奏哈萨克阿布赉遣伊属人至乌鲁木齐恳求贸易并与从前将军等遣往哈萨克之宁古塔兵丁雅呼同来即派原任道员成德前往经理又将阿布赉呈将军大臣文书进呈哈萨克既遣人前来自应准其贸易览阿布赉呈文则后此仍有贸易之人若果如所约亦照此次办理但呈文中有雅呼等两次带领伊等贸易恳将军大臣奬赏以示鼓励等语可传谕定长伊贸易人等若代雅呼恳求即示以我等所办者惟贸易事务至保举効力之人则不敢干预尔等俟亲见将军时禀告若雅呼佯为不知即无庸向説若亦私自恳请即令其来京候防仍将伊等言语情形具奏
　　甲戌
　　命办理屯田按察使纳世通前往阿克苏办事上谕军机大臣曰纳世通奏称舒赫德现在领兵前进办理阿克苏事务惟永贵一人请前往协办等语着照所请前往阿克苏协同永贵办事哈喇沙尔事务著书山办理定长范时绶仍着驻劄辟展承办一应事务
　　谕定边左副将军成衮扎布酌办哈萨克使臣来京上谕军机大臣曰昨据定长奏称哈萨克阿布赉之兄阿布勒玛木比特遣其子俄罗斯苏尔统等三十余人随喀喇沁台站章京纳旺前来入觐贡马由乌里雅苏台行走已传谕纳旺令其带领速行于上元节前到京如马力不及亦不必勉强仍传谕成衮扎布哈萨克所贡马匹若随同行走未免迟滞着先令使臣驰驿起程将贡马暂留军营从容牵送
　　乙亥
　　谕定边左副将军成衮扎布酌量赏给追贼官兵上谕军机大臣曰福禄奏称喀尔喀协理一等台吉鄂木布济索伦佐领锡尔伯图等领兵拏获盗窃卡伦牲只贼人满塔克等应请正法示众其家口分赏兵丁等语福禄得亲扎卜俱着交部议叙仍加赏得亲扎卜缎六端多尔济车登达什朋楚克车都卜鄂木布济尔伯图等及効力兵丁俱着分别赏给缎疋银两
</div>
    <div class="pagination">
<a href="平定准噶尔方略_page158.html">上一页</a><span>...</span><a href="平定准噶尔方略_page154.html">154</a><a href="平定准噶尔方略_page155.html">155</a><a href="平定准噶尔方略_page156.html">156</a><a href="平定准噶尔方略_page157.html">157</a><a href="平定准噶尔方略_page158.html">158</a><span class="current-page">159</span><a href="平定准噶尔方略_page160.html">160</a><a href="平定准噶尔方略_page161.html">161</a><a href="平定准噶尔方略_page162.html">162</a><a href="平定准噶尔方略_page163.html">163</a><a href="平定准噶尔方略_page164.html">164</a><span>...</span><a href="平定准噶尔方略_page160.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
