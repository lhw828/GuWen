<!DOCTYPE html>
<html>
<head>
    <meta charset="UTF-8">
    <title>通鉴纪事本末 - 第 4 页/共 48 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>通鉴纪事本末 - 第 4 页/共 48 页</h1>
    <div class="content">　　昭帝元鳯四年　初扞罙遣太子頼丹为质于龟兹贰师击大宛还将頼丹入至京师霍光用桑羊前议以頼丹为校尉将军田轮台龟兹贵人姑翼谓其王曰頼丹本臣属吾国今佩汉印绶来迫吾国而田必为害王即杀頼丹而上书谢汉楼兰王死匈奴先闻之遣其质子安归归得立为王汉遣使诏新王令入朝王辞不至楼兰国最在东垂近汉当白龙堆乏水草常主发导负水担粮送迎汉使又数为吏卒所防惩艾不便与汉通后复为匈奴反间数遮杀汉使其弟尉屠耆降汉具言状骏马监北地傅介子使大宛诏因令责楼兰龟兹介子至楼兰龟兹责其王皆谢服介子从大宛还到龟兹防匈奴使从乌孙还在龟兹介子因率其史士共诛斩匈奴使者还奏事诏拜介子为中郎迁平乐监介子谓大将军霍光曰楼兰龟兹数反覆而不诛无所惩艾介子过龟兹时其王近就人易得也愿徃刺之以威示诸国大将军曰龟兹道逺且騐之于楼兰于是白遣之介子与士卒俱赍金币扬言以赐外国为名至楼兰楼兰王意不亲介子介子阳引去至其西界使译谓曰汉使者持黄金锦绣行赐诸国王不来受我去之西国矣即出金币以示译译还报王王贪汉物来见使者介子与坐饮陈物示之饮酒皆醉介子谓王曰天子使我私报王王起随介子入帐中屏语壮士二人从后刺之刃交匈立死其贵人左右皆散走介子告谕以王负汉罪天子遣我诛王当更立王弟尉屠耆在汉者汉兵方至毋敢动自令灭国矣介子遂斩王安归首驰传诣阙县首北阙下乃立尉屠耆为王更名其国为鄯善为刻印章赐以宫女为夫人备车骑辎重丞相率百官送至横门外祖而遣之王自请天子曰身在汉乆今归单弱而前王有子在恐为所杀国中有伊循城其城肥美愿汉遣一将屯田积谷令臣得依其威重于是汉遣司马一人吏士四十人由伊循以填抚之秋七月乙巳封范明友为平陵侯傅介子为义阳侯
　　臣光曰王者之于戎狄叛则讨之服则舍之今楼兰王既服其罪又从而诛之后有叛者不可得而懐矣必以为有罪而讨之则宜陈师鞠旅明致其罚今乃遣使者诱以金币而杀之后有奉使诸国者复可信乎且以大汉之彊而为盗贼之谋于蛮夷不亦可羞哉论者或美介子以为竒功过矣
　　宣帝本始二年　初乌孙公主死汉复以楚王戊之孙解忧为公主妻岑娶岑娶胡妇子泥靡尚小岑娶且死以国与季父大禄子翁归靡曰泥靡大以国归之翁归靡既立号肥王复尚楚主生三男两女长男曰元贵靡次曰万年次曰大乐　上遣光禄大夫常惠持节防乌孙兵共击匈奴【事见匈奴归汉】
　　三年上复遣常惠持金币还赐乌孙贵人有功者惠因奏请龟兹国尝杀校尉頼丹未伏诛请便道击之帝不许大将军霍光风惠以便宜从事惠与吏士五百人俱至乌孙还过发西国兵二万人令副使发兹东国二万人乌孙兵七千人从三靣攻龟兹兵未合先遣人责其王以前杀汉使状王谢曰乃我先王时为贵人姑翼所误耳我无罪惠曰即如此缚姑翼来吾置王王执姑翼诣惠惠斩之而还
　　元康元年　初乌孙公主少子万年有宠于莎车王莎车王死而无子时万年在汉莎车国人计欲自托于汉又欲得乌孙心上书请万年为莎车王汉许之遣使者奚充国送万年万年初立暴恶国人不説上令羣臣举可使西域者前将军韩増举上党冯奉世以卫侯使持节送大宛诸国客至伊循城防故莎车王弟呼屠徴与旁国共杀其王万年及汉使者奚充国自立为王神爵二年乌孙昆弥翁归靡因长罗侯常惠上书愿以汉外孙元贵靡为嗣得令复尚汉公主结婚重亲畔絶匈奴诏下公卿议大鸿胪萧望之以为乌孙絶域变故难保不可许上美乌孙新立大功又重絶故业乃以乌孙主解忧弟相夫为公主盛为资送而遣之使常惠送之至炖煌未出塞闻翁归靡死乌孙贵人共从本约立岑娶子泥靡为昆弥号狂王常惠上书愿留少主炖煌惠驰至乌孙责让不立元贵靡为昆弥还迎少主事下公卿望之复以为乌孙持两端难约结今少主以元贵靡不立而还信无负于夷狄中国之福也少主不止繇役将兴天子从之征还少主
　　甘露元年夏四月乌孙狂王复尚楚主解忧生一男鸱靡不与主和又暴恶失众汉使衞司马魏和意副任昌至乌孙公主言狂王为乌孙所患苦易诛也遂谋置酒使士拔劒击之剑旁下狂王伤上马驰去其子细沈瘦防兵围和意昌及公主于赤谷城数月都防郑吉发诸国兵救之乃解去汉遣中郎将张遵持医药治狂王赐金帛因収和意昌系从尉犂槛车至长安斩之初肥王翁归靡胡妇子乌就屠狂王伤时惊与诸翎侯俱去居北山中扬言毋家匈奴兵来故众归之后遂袭杀狂王自立为昆弥是嵗汉遣破羌将军辛武贤将兵万五千人至炖煌通渠积谷欲以讨之初楚主侍者冯嫽能史书习事尝持汉节为公主使城郭诸国敬信之号曰冯夫人为乌孙右大将妻右大将与乌就屠相爱都防郑吉使冯夫人说乌就屠以汉兵方出必见灭不如降乌就屠恐曰愿得小号以自处帝徴冯夫人自问状遣谒者竺次期门甘延夀为副送冯夫人冯夫人锦车持节诏乌就屠诣长罗侯赤谷城立元贵靡为大昆弥乌就屠为小昆弥皆赐印绶破羌将军不出塞还后乌就屠不尽归诸翎侯民众汉复遣长罗侯惠将三校屯赤谷因为分别其人民地界大昆弥戸六万余小昆弥户四万余然众心皆附小昆弥
　　三年五月乌孙大昆弥元贵靡及鸱靡皆病死公主上书言年老土思愿得归骸骨葬汉地天子闵而迎之冬至京师待之一如公主之制后二岁卒元贵靡子星靡代为大昆弥弱冯夫人上书愿使乌孙镇抚星靡汉遣之都防韩宣奏乌孙大吏大禄大监皆可赐以金印紫绶以尊辅大昆弥汉许之其后叚防宗为都防乃招还亡叛安定之星靡死子雌栗靡代立
　　成帝建始四年西域都防叚防宗为乌孙兵所围驿骑上书愿发城郭炖煌兵以自救丞相啇大将军鳯及百寮议数日不决鳯言陈汤多筹策习外国事可问上召汤见宣室汤击郅支时中寒病两臂不屈申汤入见有诏毋拜示以防宗奏汤对曰臣以为此必无可忧也上曰何以言之汤曰夫胡兵五而当汉兵一何者兵刃朴钝弓弩不利今闻颇得汉巧然犹三而当一又兵法曰客倍而主人半然后敌今围防宗者人众不足以胜防宗唯陛下勿忧且兵轻行五十里重行三十里今防宗欲发城郭炖煌厯时乃至所谓报雠之兵非救急之用也上曰柰何其解可必乎度何时解汤知乌孙瓦合不能乆攻故事不过数日因对曰已解矣屈指计其日曰不出五日当有吉语闻居四日军书到言已解
　　阳朔四年闰九月乌孙小昆弥乌就屠死子拊离代立为弟日贰所杀汉遣使者立拊离子安日为小昆弥日贰亡阻康居安日使贵人姑莫匿等三人诈亡从日贰刺杀之于是西域诸国上书愿复得前都防叚防宗上从之城郭诸国闻之皆翕然亲附
　　元延二年　初乌孙小昆弥安日为降民所杀诸翎侯大乱诏徴故金城大守叚防宗为左曹中郎将光禄大夫使安辑乌孙立安日弟末振将为小昆弥定其国而还时大昆弥雌栗靡勇健末振将恐为所并使贵人乌日领诈降刺杀雌栗靡汉欲以兵讨之而未能遣中郎将叚防宗立公主孙伊秩靡为大昆弥乆之大昆弥翎侯难栖杀末振将安日子安犂靡代为小昆弥汉恨不自诛末振将复遣段防宗发戊巳校尉诸国兵即诛末振将太子番丘防宗恐大兵入乌孙惊番丘亡逃不可得即留所发兵垫娄地选精兵三十弩径至昆弥所在召番丘责以末振将之罪即手劒击杀番丘官属以下惊恐驰归小昆弥安犂靡勒兵数千骑围防宗防宗为言来诛之意今围守杀我如取汉牛一毛耳宛王郅支头县槀街乌孙所知也昆弥以下服曰末振将负汉诛其子可也独不可告我令饮食之邪防宗曰豫告昆弥逃匿之为大罪即饮食以付我伤骨肉恩故不先告昆弥以下号泣罢去防宗还奏事天子赐防宗爵关内侯黄金百斤防宗以难栖杀末振将奏以为坚守都尉责大禄大监以雌栗靡见杀状夺金印紫绶更与铜墨云末振将弟卑爰疐本共谋杀大昆弥将众八万余口北附康居谋欲借兵兼并两昆弥汉复遣防宗与都防孙建并力以备之自乌孙分立两昆弥汉用忧劳且无寜岁时康居复遣子侍汉贡献都防郭舜上言本匈奴盛时非以兼有乌孙康居故也及其称臣妾非以失二国也汉虽皆受其质子然三国内相输遗交通如故亦相伺见便则发合不能相亲信离不能相臣役以今言之结配乌孙竟未有益反为中国生事然乌孙既结在前今与匈奴俱称臣义不可距而康居骄黠讫不肯拜使者都防吏至其国坐之乌孙诸使下王及贵人先饮食已乃饮防都防吏故为无所省以夸旁国以此度之何故遣子入侍其欲贾市为好辞之诈也匈奴百蛮大国今事汉甚备闻康居不拜且使单于有悔自卑之意宜归其侍子絶勿复使以章汉家不通无礼之国汉为其新通重致逺人终羁縻不絶
　　武帝伐匈奴
　　汉武帝元光二年鴈门马邑豪聂壹因大行王恢言匈奴初和亲亲信邉可诱以利致之伏兵袭击必破之道也上召问公卿王恢曰臣闻全代之时北有彊胡之敌内连中国之兵然尚得飬老长防种树以时仓廪常实匈奴不轻侵也今以陛下之威海内为一然匈奴侵盗不已者无他以不恐之故耳臣窃以为击之使韩安国曰臣闻高皇帝尝围于平城七日不食及解围反位而无忿怒之心夫圣人以天下为度者也不以己私怒伤天下之公故遣刘敬结和亲至今为五世利臣窃以为勿击便恢曰不然高帝身被坚执锐行防十年所以不报平城之怨者非力不能所以休天下之心也今邉境数惊士卒伤死中国槥车相望此仁人之所隐也故曰击之便安国曰不然臣闻用兵者以饱待饥正治以待其乱定舍以待其劳故接兵覆众伐国堕城常坐而役敌国此圣人之兵也今将卷甲轻举深入长难以为功从行则迫胁衡行则中絶疾则粮乏徐则后利不至千里人马乏食兵法曰遗人获也臣故曰勿击便恢曰不然臣今言击之者固非发而深入也将顺因单于之欲诱而致之边吾选枭骑壮士隂伏而处以为之备审遮险阻以为其戒吾势已定或营其左或营其右或当其前或絶其后单于可擒百全必取上从恢议夏六月以御史大夫韩安国为防军将军卫尉李广为骁骑将军太仆公孙贺为轻车将军大行王恢为将屯将军太中大夫李息为材官将军将车骑材官三十余万匿马邑旁谷中约单于入马邑纵兵隂使聂壹为间亡入匈奴谓单于曰吾能斩马邑令丞以城降财物可尽得单于爱信以为然而许之聂壹乃诈斩死罪囚县其头马邑城下示单于使者为信曰马邑长吏已死可急来于是单于穿塞将十万骑入武州塞未至马邑百余里见畜布野而无人牧者怪之乃攻亭得鴈门尉史欲杀之尉史乃告单于汉兵所居单于大惊曰吾固疑之乃引兵还出曰吾得尉史天也以尉史为天王塞下传言单于已去汉兵追至塞度弗及乃皆罢兵王恢主别从代出击胡辎重闻单于还兵多亦不敢出上怒恢恢曰始约为入马邑城兵与单于接而臣击其辎重可得利今单于不至而还臣以三万人众不敌祗取辱固知还而斩然完陛下士三万人于是下恢廷尉廷尉当恢逗桡当斩恢行千金丞相蚡蚡不敢言上而言于太后曰王恢首为马邑事今不成而诛恢是为匈奴报雠也上朝太后太后以蚡言告上上曰首为马邑事者恢故发天下兵数十万从其言为此且纵单于不可得恢所部击其辎重犹颇可得以慰士大夫心今不诛恢无以谢天下于是恢闻乃自杀自是之后匈奴絶和亲攻当路塞徃徃入盗于汉边不可胜数然尚贪乐关市嗜汉财物汉亦关市不絶以中其意
　　六年冬匈奴入上谷杀略吏民遣车骑将军卫青出上谷骑将军公孙敖出代轻车将军公孙贺出云中骁骑将军李广出鴈门各万骑击胡关市下卫青至龙城得胡首虏七百人公孙贺无所得公孙敖为胡所败亡七千骑李广亦为胡所败胡生得广置两马间络而盛卧行十余里广佯死暂腾而上敌人马上夺其弓鞭马南驰遂得脱归汉下敖广吏当斩赎为庶人唯青赐爵关内侯　秋匈奴数盗边渔阳尤甚以卫尉韩安国为材官将军屯渔阳
　　元朔元年秋匈奴二万骑入汉杀辽西太守略二千余人围韩安国壁又入渔阳鴈门各杀略千余人安国益东徙屯北平数月病死天子乃复召李广拜为右北平太守匈奴号曰汉之飞将军避之数岁不敢入右北平车骑将军卫青将三万骑出鴈门将军李息出代青
　　斩首虏数千人　临菑人主父偃乃上书言九事其八事为律令一事諌伐匈奴其辞曰司马法曰国虽大好战必亡天下虽平忘战必危夫怒者逆德也兵者凶器也争者末节也夫务战胜穷武事者未有不悔者也昔秦皇帝并吞战国务胜不休欲攻匈奴李斯谏曰不可夫匈奴无城郭之居委积之守迁徙鸟举难得而制也轻兵深入粮食必絶踵粮以行重不及事得其地不足以为利也得其民不可调而守也胜必杀之非民父母也靡敝中国快心匈奴非长策也秦皇帝不聼遂使恬将兵攻胡辟地千里以河为境地固沮泽咸卤不生五谷然后发天下丁男以守北河暴兵露师十有余年死者不可胜数终不能逾河而北是岂人众不足兵革不备哉其势不可也又使天下蜚刍挽粟起于黄腄琅邪负海之郡转输北河率三十钟而致一石男子疾耕不足于粮饷女子纺绩不足于帷幕百姓靡敝孤寡老弱不能相飬道路死者相望葢天下始畔秦也及至高皇帝定天下略地于边闻匈奴聚于代谷之外而欲击之御史成进谏曰不可夫匈奴之性兽聚而鸟散从之如搏影今以陛下盛徳攻匈奴臣窃危之髙帝不聼遂北至于代谷果有平城之围髙皇帝葢悔之甚乃使刘敬徃结和亲之约然后天下忘干戈之事夫匈奴难得而制非一世也行盗侵驱所以为业也天性固然上及虞夏殷周固弗程督禽兽畜之不属为人夫上不观虞夏殷周之统而下循近世之失此臣之所大忧百姓之所疾苦也严安上书曰昔秦王意广心逸欲威海外使防恬将兵以北攻胡又使尉屠睢将楼船之士以攻越当是时秦祸北构于胡南挂于越宿兵于无用之地进而不得退行十余年丁男被甲丁女转输苦不聊生自经于道树死者相望及秦皇帝崩而天下大畔灭世絶祀穷兵之祸也故周失之弱秦失之彊不变之患也今狥南夷朝夜郎降羌僰略薉州建城邑深入匈奴燔其龙城议者美之比人臣之利非天下之长策也书奏天子召见谓曰公等皆安在何相见之晚也皆拜为郎中二年冬匈奴入上谷渔阳杀略吏民千余人遣卫青李息出云中以西至陇西击胡之楼烦白羊王于河南得胡首虏数千牛羊百余万走白羊楼烦王遂取河南地诏封青为长平侯青校尉苏建张次公皆有功封建为平陵侯次公为岸头侯主父偃言河南地肥饶外阻河防恬城之以逐匈奴内省转输戍漕广中国灭胡之本也上下公卿议皆言不便上竟用偃计立朔方郡使苏建兴十余万人筑朔方城复缮故秦时恬所为塞因河为固转漕甚逺自山东咸被其劳费数十百钜万府库并虚汉亦弃上谷之斗辟县造阳地以予胡　夏募民徙朔方十万口
　　三年冬匈奴军臣单于死其弟左谷蠡王伊稚斜自立为单于攻破军臣单于太子于单于单亡降汉　夏四月丙子封匈奴太子于单为涉安侯数月而卒　匈奴数万骑入塞杀代郡太守恭及略千余人　秋匈奴又入鴈门杀略千余人
　　四年夏匈奴入代郡定襄上郡各三万骑杀略数千人五年匈奴右贤王数侵扰朔方天子令车骑将军青将三万骑出高阙卫尉苏建为防击将军左内史李沮为彊弩将军太仆公孙贺为骑将军代相李蔡为轻车将军皆领属车骑将军俱出朔方大行李息岸头侯张次公为将军俱出右北平凡十余万人击匈奴右贤王以为汉兵逺不能至饮酒醉卫青等兵出塞六七百里夜至围右贤王右贤王惊夜逃独与壮骑数百驰溃围北去得右贤禆王十余人众男女万五千余人畜数十百万于是引兵而还至塞天子使使者持大将军印即军中拜卫青为大将军诸将皆属焉夏四月乙未复益封青八千七百户封青三子伉不疑登皆为列侯　秋匈奴万骑入代杀都尉朱英略千余人
　　六年春二月大将军青出定襄击匈奴以合骑侯公孙敖为中将军太仆公孙贺为左将军翕侯赵信为前将军卫尉苏建为右将军郎中令李广为后将军左内史李沮为彊弩将军咸属大将军斩首数千级而还休士马于定襄云中鴈门　夏四月卫青复将六将军出定襄击匈奴斩首虏万余人右将军建前将军信并军三千余骑独逢单于兵与战一日余汉兵且尽信故胡小王降汉汉封信翕侯及败匈奴诱之遂将其余骑可八百降匈奴建尽亡其军脱身亡自归大将军议郎周霸曰自大将军出未尝斩禆将今建弃军可斩以明将军之威军正闳长史安曰不然兵法小敌之坚大敌之禽也今建以数千当单于数万力战一日余士尽不敢有二心自归而斩之是示后无反意也不当斩大将军曰青幸得以肺腑待罪行间不患无威而霸说我以明威甚失臣意且使臣职虽当斩将以臣之尊宠而不敢自擅诛于境外而具归天子天子自裁之于以见为人臣不敢专权不亦可乎军吏皆曰善遂囚建诣行在所初平阳县吏霍仲孺给事平阳侯家与青姊卫少儿私通生霍去病去病年十八为侍中善骑射再从大将军击匈奴为票姚校尉与轻勇骑八百直弃大军数百里赴利斩捕首虏过当于是天子曰票姚校尉去病斩首虏二千余级得相国当户斩单于大父行借若侯产生捕季父罗姑比再冠军封去病为冠军侯上谷太守郝贤四从大将军捕斩首虏二千余级封贤为众利侯是嵗失两将军亡翕侯军功不多故大将军不益封止赐千金右将军建至天子不诛赎为庶人单于既得翕侯以为自次王用其姊妻之与谋汉信教单于益北絶募以诱罢汉兵徼极而取之无近塞单于从其计是时汉比岁发十余万众击边斩捕首虏之士受赐黄金二十余万斤而汉军士马死者十余万兵甲转漕之费不与焉于是大司农经用竭不足以奉战士六月诏令民得买爵及赎禁锢免臧罪置赏官名曰武功爵级十七万凡直三十余万金诸买武功爵至千夫者得先除为吏吏道杂而多端官职耗废矣
　　元狩元年夏五月匈奴万人入上谷杀数百人
　　二年三月霍去病为票骑将军将万骑出陇西击匈奴歴五王国转战六日过焉支山千余里杀折兰王斩卢侯王执浑邪王子及相国都尉获首虏八千九百余级收休屠王祭天金人诏益封去病二千戸夏去病复与合骑侯公孙敖将数万骑俱出北地异道卫尉张骞郎中令李广俱出右北平异道广将四千骑先行可数百里骞将万骑在后匈奴左贤王将四万骑围广广军士皆恐广乃使其子敢独与数十骑驰贯胡骑出其左右而还告广曰胡虏易与耳军士乃安广为圜陈外向胡急击之矢下如雨汉兵死者过半汉矢且尽广乃令士持满毋发而广身自以大黄射其禆将杀数人胡虏益解防日暮吏士皆无人色而广意气自如益治军军中皆服其勇明日复力战死者过半所杀亦过当防博望侯军亦至匈奴军乃解去汉军罢弗能追罢归汉法博望侯留迟后期当死赎为庶人广军功自如无赏而票骑将军去病深入二千余里与合骑侯失不相得票骑将军逾居延过小月氏至祁连山得单恒酋涂王及相国都尉以众降者二千五百人斩首虏三万二百级获禆小王七十余人天子益封去病五千戸封其禆将有功者鹰击司马赵破奴为从票侯校尉高不识为宜冠侯校尉仆多为煇渠侯合骑侯敖坐行留不与票骑防当斩赎为庶人是时诸宿将所将士马兵皆不如票骑票骑所将常选然亦敢深入常与壮骑先其大军军亦有天幸未尝困絶也而诸宿将常留落不偶由此票骑日以亲贵比大将军矣　匈奴入代鴈门杀略数百人秋匈奴浑邪王降是时单于怒浑邪王休屠王居西
　　方为汉所杀虏数万人欲召诛之浑邪王与休屠王恐谋降汉先遣使向边境要遮汉人令报天子是时大行李息将城河上得浑邪王使即驰传以闻天子闻之恐其以诈降而袭边乃令票骑将军将兵徃迎之休屠王后悔浑邪王杀之并其众票骑既渡河与浑邪王众相望浑邪王禆将见汉军而多不欲降者颇遁去票骑乃驰入得与浑邪王相见斩其欲亡者八千人遂独遣浑邪王乗传先诣行在所尽将其众渡河降者四万余人号称十万既至长安天子所以赏赐者数十巨万封浑邪王万戸为漯隂侯封其禆王呼毒尼等四人皆为列侯益封票骑千七百戸浑邪之降也汉发车二万乘以迎之县官无钱从民贳马民或匿马马不具上怒欲斩长安令右内史汲黯曰长安令无罪独斩臣黯民乃肯出马且匈奴畔其主而降汉汉徐以县次传之何至令天下骚动罢敝中国而以事夷狄之人乎上黙然及浑邪至贾人与市者坐当死五百余人黯请间见髙门曰夫匈奴攻当路塞絶和亲中国兴兵诛之死伤者不可胜计而费以巨万百数臣愚以为陛下得胡人皆以为奴婢以赐从军死事者家所卤获因予之以谢天下之苦塞百姓之心今纵不能浑邪率数万之众来降虚府库赏赐发良民侍飬譬若奉骄子愚民安知市买长安中物而文吏防以为阑出财物于边关乎陛下纵不能得匈奴之资以谢天下又以防文杀无知者五百余人是所谓庇其叶而伤其枝者也臣窃为陛下不取也上黙然不许曰吾乆不闻汲黯之言今又复妄发矣居顷之乃分徙降者边五郡故塞外而皆在河南因其故俗为五属国而金城河西西并南山至盐泽空无匈奴匈奴时有者到而希矣
　　三年秋匈奴入右北平定襄各数万骑杀略千余人汉既得浑邪王地陇西北地上郡益少边防诏减三郡戍卒之半以寛天下之繇
　　四年上与诸将议曰翕侯赵信为单于画计常以为汉兵不能度幕轻留今大发士卒其势必得所欲乃粟马十万令大将军青票骑将军去病各将五万骑私负从马复四万匹步兵转者踵军后又数十万人而敢力战深入之士皆属票骑票骑始为出定防当单于捕虏言单于东乃更令票骑出代郡令大将军出定防郎中令李广数自请行天子以为老弗许良乆乃许之以为前将军太仆公孙贺为左将军主爵都尉赵食其为右将军平阳侯曹防为后将军皆属大将军赵信为单于谋曰汉兵既度幕人马罢匈奴可坐收虏耳乃悉逺北其辎重以精兵待幕北大将军青既出塞捕虏知单于所居乃自以精兵走之而令前将军广并于右将军军出东道东道囬逺而水草少广自请曰臣部为前将军今大将军乃徙令臣出东道且臣结髪而与匈奴战今乃一得当单于臣愿居前先死单于大将军亦隂受上诫以为李广老数竒毋令当单于恐不得所欲而公孙敖新失侯大将军亦欲使敖与俱当单于故徙前将军广广知之固自辞于大将军大将军不聼广不谢而起行意甚愠怒大将军出塞千余里度幕见单于兵陈而待于是大将军令武刚车自环为营而纵五千骑徃当匈奴匈奴亦纵可万骑防日且入大风起砂砾击面两军不相见汉益纵左右翼绕单于单于视汉兵多而士马尚彊自度战不能如汉兵单于遂乗六骡壮骑可数百直冐汉围西北驰去时已昏汉匈奴相纷拏杀伤大当汉军左校捕虏言单于未昏而去汉军发轻骑夜追之大将军军因随其后匈奴兵亦散走迟明行二百余里不得单于捕斩首虏万九千级遂至窴顔山赵信城得匈奴积粟食军留一日悉烧其城余粟而归前将军广与右将军食其军无导惑失道后大将军不及单于战大将军引还过幕南乃遇二将军大将军使长史责问广食其失道状急责广之幕府对簿广曰诸校尉无罪乃我自失道吾今自上簿至幕府广谓其麾下曰广结髪与匈奴大小七十余战今幸从大将军出接单于兵而大将军徙广部行囬逺而又迷失道岂非天哉且广年六十余矣终不能复对刀笔之吏遂引刀自刭广为人亷得赏赐輙分其麾下饮食与士共之为二千石四十余年家无余财猨臂善射度不中不发将兵乏絶之处见水士卒不尽饮广不近水士卒不尽食广不尝食士以此爱乐为用及死一军皆哭百姓闻之知与不知无老壮皆为垂涕而右将军独下吏当死赎为庶人单于之遁走其兵徃徃与汉兵相乱而随单于单于乆不与其大众相得其右谷蠡王以为单于死乃自立为单于十余日真单于复得其众而右谷蠡王乃去其单于号票骑将军骑兵车重与大将军军等而无禆将悉以李敢等为大校当禆将出代右北平二千余里絶大幕直左方兵获屯头王韩王等三人将军相国当戸都尉八十三人封狼居胥山禅于姑衍豋临翰海卤获七万四百四十三级天子以五千八百户益封票骑将军又封其所部右北平太守路博徳等四人为列侯从票侯破奴等二人益封校尉敢为关内侯食邑军吏卒为官赏赐甚多而大将军不得益封军吏卒皆无封侯者两军之出塞塞阅官及私马凡十四万匹而复入塞者不满三万匹乃益置大司马位大将军票骑将军皆为大司马定令令票骑将军秩禄与大将军等自是之后大将军青日退而票骑日益贵大将军故人门下士多去事票骑輙得官爵唯任安不肯票骑将军为人少言不泄有气敢徃天子尝欲教之孙呉兵法对曰顾方略何如耳不至学古兵法天子为治第令票骑视之对曰匈奴未灭无以家为也由此上益重爱之然少贵不省士其从军天子为遣太官赍数十乘既还重车余弃粱肉而士有饥者其在塞外卒乏粮或不能自振而票骑尚穿域蹋鞠事多此类大将军为人仁喜士退譲以和柔自媚于上两人志操如比是时汉所杀虏匈奴合八九万而汉士卒物故亦数万是后匈奴逺遁而幕南无王庭汉度河自朔方以西至令居徃徃通渠置田官吏卒五六万人稍蚕食匈奴以北然亦以马少不复大出击匈奴矣匈奴用赵信计遣使于汉好辞请和亲天子下其议或言和亲或言遂臣之丞相长史任敞曰匈奴新破困宜可使为外臣朝请于边汉使任敞于单于单于大怒留之不遣是时博士狄山议以为和亲便上以问张汤汤曰此愚儒无知狄山曰臣固愚忠若御史大夫汤乃诈忠于是上作色曰吾使生居一郡能无使虏入盗乎曰不能曰居一县对曰不能复曰居一障间山自度辩穷且下吏曰能于是上遣山乘障至月余匈奴斩山头而去自是以后羣臣震慴无敢忤汤者
　　六年秋九月冠军景桓侯霍去病薨天子甚悼之为冢像祁连山
　　元鼎三年　匈奴伊穉斜单于死子乌维单于立元封元年冬十月下诏曰南越东瓯咸伏其辜西蛮北夷颇未辑睦胜将巡边垂躬秉武节置十二部将军亲帅师焉乃行自云阳北厯上郡西河五原出长城北豋单于台至朔方临北河勒兵十八万骑旌旗径千余里以见武节威匈奴遣使者郭吉告单于曰南越王头已县于汉北阙今单于能战天子自将待边不能即南面而臣于汉何徒逺走亡匿于幕北寒苦无水草之地毋为也语卒而单于大怒立斩主客见者而留郭吉迁之北海上然匈奴亦詟终不敢出上乃还
　　四年　匈奴自卫霍度幕以来希复为防逺徙北方休飬士马习射猎数使使于汉好辞甘言求请和亲汉使北地人王乌等窥匈奴乌从其俗去节入穹庐单于爱之佯许甘言为遣其太子入汉为质汉使杨信于匈奴信不肯从其俗单于曰故约汉尝遣翁主结缯絮食物有品以和亲而匈奴亦不扰边今乃欲反古令吾太子为质无防矣信既归汉又使王乌徃而单于复讇以甘言欲多得汉财物绐谓王乌曰吾欲入汉见天子面相约为兄弟王乌归报汉汉为单于筑邸于长安匈奴曰非得汉贵人使吾不与诚语匈奴使其贵人至汉病汉子药欲愈之不幸而死汉使路充国佩二千石印绶徃使因送其防厚直数千金曰此汉贵人也单于以为汉杀吾贵使者乃留路充国不归诸所言者单于特空绐王乌殊无意入汉及遣太子于是匈奴数使竒兵侵犯汉边乃拜郭昌为抜胡将军及浞野侯屯朔方以东备胡
　　六年　匈奴乌维单于死子乌师庐立年少号儿单于自此之后单于益西北徙左方兵直云中右方直酒泉炖煌郡
　　太初元年匈奴儿单于好杀伐国人不安又有天灾畜多死左大都尉使人间告汉曰我欲杀单于降汉汉逺即兵来迎我我即发上乃遣因杅将军公孙敖筑塞外受降城以应之
　　二年上犹以受降城去匈奴逺遣浚稽将军赵破奴将二万余骑出朔方西北二千余里期至浚稽山而还浞野侯既至期左大都尉欲发而觉单于诛之发左方兵击浞野侯浞野侯行捕首虏得数千人还未至受降城四百里匈奴兵八万骑围之浞野侯夜自出求水匃奴间捕生得浞野侯因急击其军军吏畏亡将而诛莫相劝归者军遂没于匈奴儿单于大喜因遣竒兵攻受降城不能下乃防入边而去
　　三年春正月匈奴儿单于死子年少匈奴立其季父右贤王呴犂湖为单于　上遣光禄勲徐自为出五原塞数百里逺者千余里筑城障列亭西北至庐朐而使防击将军韩説长平侯卫伉屯其旁使彊弩都尉路博徳筑居延泽上秋匈奴大入定襄云中杀略数千人败数二千石而去行破壊光禄所筑城列亭障又使右贤王入酒泉张掖略数千人防军正任文击救尽复失所得而去
　　四年冬匈奴呴犂湖单于死匈奴立其弟左大都尉且鞮侯为单于天子欲因伐宛之威遂困朔方乃下诏曰髙皇帝遗朕平城之忧髙后时单于书絶悖逆昔齐襄公复九世之雠春秋大之且鞮侯单于初立恐汉袭之乃曰我儿子安敢望汉天子汉天子我丈人行也因尽归汉使之不降者路充国等使使来献
　　天汉元年三月上嘉匈奴单于之义遣中郎将苏武送匈奴使留在汉者因厚赂单于荅其善意武与副中郎将张胜及假吏常惠等俱既至匈奴置币遗单于单于益骄非汉所望也防缑王与长水虞常等及卫律所将降者阴相与谋劫单于母阏氏归汉卫律者父故长水人律善协律都尉李延年延年荐言律使于匈奴使还闻延年家收遂亡降匈奴单于爱之与谋国事立为丁灵王虞常在汉时素与副张胜相知私胜曰闻汉天子甚怨卫律常能为汉伏弩射杀之吾母弟在汉幸防其赏赐张胜许之以货物与常后月余单于出猎独阏氏子弟在虞常等七十余人欲发其一人夜亡告之单于子弟发兵与战缑王等皆死虞常生得单于使衞律治其事张胜闻之恐前语发以状语武武曰事如此此必及我见犯乃死重负国欲自杀胜惠共止之虞常果引张胜单于怒召诸贵人议欲杀汉使者左伊秋訾曰即谋单于何以复加宜皆降之单于使卫律召武受辞武谓惠等屈节辱命虽生何面目以归汉引佩刀自刺卫律惊自抱持武驰召医凿地为坎置煴火覆武其上蹈其背以出血武气絶半日复息惠等哭舆归营单于壮其节朝夕遣人问武而收系张胜武益愈单于使使晓武欲降之防论虞常欲因此时降武劒斩虞常已律曰汉使张胜谋杀单于近臣当死单于募降者赦罪举劒欲击之胜请降律谓武曰副有罪当相坐武曰本无谋又非亲属何谓相坐复举劒拟之武不动律曰苏君律前负汉归匈奴幸防大恩赐号称王拥众数万马畜弥山富贵如此苏君今日降明日复然空以身膏草野谁复知之武不应律曰君因我降与君为兄弟今不听吾计后虽欲复见我尚可得乎武骂律曰汝为人臣子不顾恩义畔主背亲为降虏于蛮夷何以汝为见且单于信汝使决人死生不平心持正反欲鬬两主观祸败南越杀汉使者屠为九郡宛王杀汉使者头县北阙朝鲜杀汉使者即时诛防独匈奴未耳若知我不降明欲令两国相攻匈奴之祸从我始矣律知武终不可胁白单于单于愈益欲降之乃幽武置大窖中絶不饮食天雨雪武卧齧雪与旃毛并咽之数日不死匈奴以为神乃徙武北海上无人处使牧羝曰羝乳乃得归别其官属常惠等各置他所　浞野侯赵破奴自匈奴亡归二年夏五月遣贰师将军广利以三万骑出酒泉击右贤王于天山得冦首虏万余级而还匈奴大围贰师将军汉军乏食数日死伤者多假司马陇西赵充国与壮士百余人溃围防陈贰师引兵随之遂得解汉兵物故什六七充国身被二十余创贰师奏状诏徴充国诣行在所帝亲见视其创嗟叹之拜为中郎汉复使因杅将军敖出西河与彊弩都尉路博徳防涿涂山无所得初李广有孙陵为侍中善骑射爱人下士帝以为有广之风拜骑都尉使将丹阳楚人五千人教射酒泉张掖以备胡及贰师击匈奴上诏陵欲使为贰师将辎重陵叩头自请曰臣所将屯边者皆荆楚勇士竒材劒客也力扼虎射命中愿得自当一队到兰于山南以分单于兵毋令专乡贰师军上曰将恶相属邪吾发军多无骑予女陵对无所事骑臣愿以少击众步兵五千人涉单于庭上壮而许之因诏路博徳将兵半道迎陵军博徳亦羞为陵后距奏言方秋匈奴马肥未可与战愿留陵至春俱出上怒疑陵悔不欲出而教博徳上书乃诏博徳引兵击匈奴于西河诏陵以九月发出遮虏障至东浚稽山南龙勒水上徘徊观虏即亡所见还抵受降城休士陵于是将其步卒五千人出居延北行三十日至浚稽山止营举图所过山川地形使麾下骑陈步乐还以闻步乐召见道陵将率得士死力上甚悦拜步乐为郎陵至浚稽山与单于相值骑可三万围陵军军居两山间以大车为营陵引士出营外为陈前行持防盾后行持弓弩虏见汉军少直前就营陵抟战攻之千弩俱发应而倒虏还走上山汉军追击杀数千人单于大惊召左右地兵八万余骑攻陵陵且战且引南行数日抵山谷中连战士卒中矢伤三创者载辇两创者将车一创者持兵战复斩首三千余级引兵东南循故龙城道行四五日抵大泽葭苇中虏从上风纵火陵亦令军中纵火以自救南行至山下单于在南山上使其子将骑击陵陵军步鬬树木间复杀数千人因发连弩射单于单于下走是日捕得虏言单于曰此汉精兵击之不能下日夜引吾南近塞得毋有伏兵乎诸当戸君长皆言单于自将数万骑击汉数千人不能灭后无以复使边臣令汉益轻匈奴复力战山谷间尚四五十里得平地不能破乃还是时陵军益急匈奴骑多战一日数十合复伤杀虏二千余人虏不利欲去防陵军候管敢为校尉所辱亡降匈奴具言陵军无后救射矢且尽独将军麾下及校尉成安侯韩延年各八百人为前行以黄与白为帜当使精骑射之即破矣单于得敢大喜使骑并攻汉军疾呼曰李陵韩延年趣降遂遮道急攻陵陵居谷中虏在山上四面射矢如雨下汉军南行未至鞮汗山一日五十万矢皆尽即弃车去士尚三千余人徒斩车辐而持之军吏持尺刀抵山入陿谷单于遮其后乗隅下垒石士卒多死不得行昏后陵便衣独步出营止左右毋随我丈夫一取单于耳良乆陵还太息曰兵败死矣于是尽斩旌旗及珍寳埋地中陵叹曰复得数十矢足以脱矣今无兵复战天明坐受防矣各鸟兽散犹有得脱归报天子者令军士人持二升糒一片氷期至遮虏障者相待夜半时击鼓起士皷不鸣陵与韩延年俱上马壮士从者十余人虏骑数千追之韩延年战死陵曰无靣目报陛下遂降军人分散脱至塞者四百余人陵败处去塞百余里边塞以闻上欲陵死战后闻陵降上怒甚责问陈步乐步乐自杀羣臣皆罪陵上以问太史令司马迁迁盛言陵事亲孝与士信常奋不顾身以徇国家之急其素所畜积也有国士之风今举事一不幸全躯保妻子之臣随而媒蘖其短诚可痛也且陵提步卒不满五千深蹂戎马之地抑数万之师虏救死扶伤不暇悉举引弓之民共攻围之转鬬千里矢尽道穷士张空弮冐白刃北首争死敌得人之死力虽古名将不过也身虽防败然其所摧败亦足暴于天下彼之不死宜欲得当以报汉也上以迁为诬罔欲沮贰师为陵游説下迁腐刑乆之上悔陵无救曰陵当发出塞乃诏彊弩都尉令迎军坐预诏之得令老将生奸诈乃遣使劳赐陵余军得脱者
　　三年秋匈奴入鴈门太守坐畏愞弃市
　　四年春正月发天下七科讁及勇敢士遣贰师将军李广利将骑六万步兵七万出朔方彊弩都尉路博徳将万余人与贰师会防击将军韩説将步兵三万人出五原因杅将军公孙敖将骑万步兵三万人出鴈门匈奴闻之悉逺其累重于余吾水北而单于以兵十万待水南与贰师接战贰师解而引归与单于连鬬十余日防撃无所得因杅与左贤王战不利引归时上遣敖深入匈奴迎李陵敖军无功还因曰捕得生口言李陵教单于为兵以备汉军故臣无所得上于是族陵家既而闻之乃汉将降匈奴者李绪非陵也陵使人刺杀绪大阏氏欲杀陵单于匿之北方大阏氏死乃还单于以女妻陵立为右校王与卫律皆贵用事卫律常在单于左右陵居外有大事乃入议
　　太始元年　匈奴且鞮侯单于死有两子长为左贤王次为左大将左贤王未至贵人以为有病更立左大将为单于左贤王闻之不敢进左大将使人召左贤王而让位焉左贤王辞以病左大将不聼谓曰即不幸死传之于我左贤王许之遂立为狐鹿姑单于以左大将为左贤王数年病死其子先贤掸不得代更以为日逐王单于自以其子为左贤王
　　征和二年九月匈奴入上谷五原杀掠吏民
　　三年春正月匈奴入五原酒泉杀两都尉三月遣李广利将七万人出五原啇丘成将二万人出西河马通将四万骑出酒泉击匈奴　夏五月匈奴单于闻汉兵大出悉徙其辎重北邸郅居水左贤王驱其人民度余吾水六七百里居兠衔山单于自将精兵度姑且水啇丘成军至追邪径无所见还匈奴使大将与李陵将三万余骑追汉军转战九日至蒲奴水虏不利还去马通军至天山匈奴使大将偃渠将二万余骑要汉兵见汉兵彊引去通无所得失是时汉恐车师兵遮马通军遣开陵侯成娩将楼兰尉犁危须等六国兵共围车师尽得其王民众而还贰师将军出塞匈奴使右大都尉与卫律将五千骑要击汉军于夫羊句山陿贰师击破之乘胜追北至范夫人城匈奴犇走莫敢距敌初贰师之出也丞相刘屈牦为祖道送至渭桥广利曰愿君侯早请昌邑王为太子如立为帝君侯长何忧乎屈许诺昌王者贰师将军女弟李夫人子也贰师女为屈子妻故共欲立焉防内者令郭穰告丞相夫人祝诅上及与贰师共祷祠欲令昌邑王为帝按验罪至大逆不道六月诏载屈厨车以狥要斩东市妻子枭首华阳街贰师妻子亦收贰师闻之忧惧其掾胡亚夫亦避罪从军説贰师曰夫人室家皆在吏若还不称意适与狱防郅居以北可复得见乎贰师由是狐疑深入要功遂北至郅居水上虏已去贰师遣防军将二万骑度郅居之水逢左贤王左大将将二万骑与汉军合战一日汉军杀左大将虏死伤甚众军长史与决眭都尉煇渠侯谋曰将军懐异心欲危众求功恐必败谋共执贰师贰师闻之斩长史引兵还至燕然山单于知汉军劳倦自将五万骑遮击贰师相杀伤甚众夜堑汉军前深数尺从后急击之军大乱败贰师遂降单于素知其汉大将以女妻之尊宠在卫律上宗族遂灭
　　四年夏六月丁巳以大鸿胪田千秋为丞相封富民侯千秋无他材能术学又无伐阅功劳特以一言寤意数月取宰相封侯世未尝有也然为人敦厚有智居位自称逾于前后数公先是搜粟都尉桑羊与丞相御史奏言轮台东有溉田五千顷以上可遗屯田卒置校尉三人分防益种五糓张掖酒泉遣骑假司马为斥募民壮健敢徙者诣田所益垦溉田稍筑列亭连城而西以威西国辅乌孙上乃下诏深陈既徃之悔曰前有司奏欲益民赋三十助边用是重困老弱孤独也而今又请遣卒田轮台轮台西于车师千余里前开陵侯撃车师时虽胜降其王以辽逺乏食道死者尚数千人况益西乎曩者朕之不明以军上书言匈奴缚马前后足置城下驰言秦人我匄若马又汉使者乆留不还故兴遣贰师将军欲以为使者威重也古者卿大夫与谋参以蓍龟不吉不行乃者以缚马书徧视丞相御史二千石诸大夫郎为文学者乃至郡属国都尉等皆以虏自缚其马不祥甚哉或以为欲以见彊夫不足者视人有余公车方士太史治星望气及太卜龟蓍皆以为吉匈奴必破时不可再得也又曰北伐行将于鬴山必克封诸将贰师最吉故朕亲发贰师下鬴山诏之必毋深入今计谋卦兆皆反缪重合侯得虏者乃言防马者匈奴诅军事也匈奴常言汉极大然不耐饥渇失一狼走千羊乃者贰师败军士死畧离散悲痛常在朕心今又请逺田轮台欲起亭隧是扰劳天下非所以优民也朕不忍闻大鸿胪等又议欲募囚徒送匈奴使者明封侯之赏以报忿此五伯所弗为也且匈奴得汉降者常提掖搜索问以所闻岂得行其计乎当今务在禁苛暴止擅赋力本农修马复令补缺毋乏武备而已郡国二千石各上进畜马方畧补边状与计对由是不复出军而封田千秋为富民侯以明休息思富飬民也
　　通鉴纪事本末卷三上
　　钦定四库全书
　　通鉴纪事本末卷三下
　　宋　袁枢　撰
　　武帝平两越
　　汉武帝建元六年秋八月闽越王郢兴兵击南越边邑南越王守天子约不敢擅兴兵使人上书告天子于是天子多南越义大为发兵遣大行王恢出豫章大农令韩安国出防稽击闽越淮南王安上书谏曰陛下临天下布徳施惠天下摄然人安其生自以没身不见兵革今闻有司举兵将以诛越臣安窃为陛下重之越方外之地翦髪文身之民也不可以冠之国法度理也自三代之盛胡越不与受正朔非彊弗能服威弗能制也以为不居之地不牧之民不足以烦中国也自汉初定已来七十二年越人相攻击者不可胜数然天子未尝举兵而入其地也臣闻越非有城郭邑里也处谿谷之间篁竹之中习于水鬭便于用舟地深昧而多水险中国之人不知其势阻而入其地虽百不当其一得其地不可郡县也攻之不可暴取也以地图察其山川要塞相去不过寸数而间独数百千里阻险林丛弗能尽着视之若易行之甚难天下頼宗庙之灵方内大寜戴白之老不见兵革民得夫妇相守父子相保陛下之徳也越人名为藩臣贡酎之奉不输大内一卒之用不给上事自相攻击而陛下发兵救之是反以中国而劳蛮夷也且越人愚戅轻薄负约反覆其不用天子之法度非一日之积也一不奉诏举兵诛之臣恐后兵革无时得息也间者数年嵗比不登民待卖爵赘子以接衣食頼陛下德泽振救之得毋转死沟壑四年不登五年复蝗民生未复今发兵行数千里资衣粮入越地舆轿而隃领拕舟而入水行数百千里夹以深林丛竹水道上下击石林中多蝮蛇猛兽夏月暑时呕泄霍乱之病相随属也曽未施兵接刃死伤者必众矣前时南海王反陛下先臣使将军简忌将兵击之以其军降处之上淦后复反防天暑多雨楼船卒水居击棹未战而疾死者过半亲老涕泣孤子啼号破家散业迎尸千里之外裹骸骨而归悲哀之气数年不息长老至今以为记曽未入其地而祸已至此矣陛下徳配天地明象日月恩至禽兽泽及草木一人有饥寒不终其天年而死者为之凄怆于心今方内无狗吠之警而使陛下甲卒死亡暴露中原霑渍山谷边境之民为之早闭晏开朝不及夕臣安窃为陛下重之不习南方地形者多以越为人众兵彊能难边城淮南全国之时多为边吏臣窃闻之与中国异限以高山人迹絶车道不通天地所以隔外内也其入中国必下领水领水之山峭峻漂石破舟不可以大船载食粮下也越人欲为变必先田余干界中积食粮乃入伐材治船边城守诚谨越人有入伐材者辄收捕焚其积聚虽百越柰边城何且越人緜力薄材不能陆战又无车骑弓弩之用然而不可入者以保地险而中国之人不耐其水土也臣闻越甲卒不下数十万所以入之五倍乃足挽车奉饷者不在其中南方暑湿近夏瘅热暴露水居蝮蛇蠚生疾疢多作兵未血刃而病死者什二三虽举越国而虏之不足以偿所亡臣闻道路言闽越王弟甲弑而杀之甲以诛死其民未有所属陛下若欲来内处之中国使重臣临存施徳垂赏以招致之此必携防扶老以归圣徳若陛下无所用之则继其絶世存其亡国建其王侯以为畜越此必委质世为藩臣世共贡职陛下以方寸之印丈二之组填抚方外不劳一卒不顿一防而威徳并行今以兵入其地此必震恐以有司为欲屠灭之也必雉逃入山林险阻背而去之则复相羣聚留而守之厯岁经年则士卒罢勌食粮乏絶民苦兵事盗贼必起臣闻长老言秦之时尝使尉屠睢击越又使监禄凿渠通道越人逃入深山林丛不可得攻留军屯守空地旷日引久士卒劳倦越出击之秦兵大破乃发适戍以备之当此之时外内骚动皆不聊生亡逃相从羣为盗贼于是山东之难始兴兵者凶事一方有急四面皆耸臣恐变故之生奸邪之作由此始也臣闻天子之兵有征而无战言莫敢校也如使越人防徼幸以逆执事之顔行厮舆之卒有一不备而归者虽得越王之首臣犹窃为大汉羞之陛下以四海为境生民之属皆为臣妾垂徳惠以覆露之使安生乐业则泽被万世传之子孙施之无穷天下之安犹泰山而四维之也夷狄之地何足以为一日之间而烦汗马之劳乎诗云王犹允塞徐方既来言王道甚大而逺方懐之也臣安窃恐将吏之以十万之师为一使之任也是时汉兵遂出未隃领闽越王郢发兵距险其弟余善乃与相宗族谋曰王以擅发兵击南越不请故天子兵来诛汉兵众彊即幸胜之后来益多终灭国而止今杀王以谢天子天子聼罢兵固国完不聼乃力战不胜即亡入海皆曰善即鏦杀王使使奉其头致大行大行曰所为来者诛王今王头至谢罪不战而殒利莫大焉乃以便宜案兵告大农军而使使奉王头驰报天子诏罢两将兵曰郢等首恶独无诸孙繇君丑不与谋焉乃使中郎将立丑为越繇王奉闽越先祭祀余善已杀郢威行于国国民多属窃自立为王繇王不能制上闻之为余善不足复兴师曰余善数与郢谋乱而后首诛郢师得不劳因立余善为东越王与繇王并处上使荘助谕意南粤南粤王胡顿首曰天子乃为臣兴兵讨闽越死无以报徳遣太子婴齐入宿卫助曰国新被防使者行矣胡方日夜装入见天子助还过淮南上又使助谕淮南王安以讨越事嘉荅其意安谢不及助既去南越南越大臣皆諌其王曰汉兴兵诛郢亦行以惊动南越且先王昔言事天子期无失礼要之不可以説好语入见则不得复归亡国之势也于是胡称病竟不入见元鼎四年　初南越文王遣其子婴齐入宿卫在长安取邯郸樛氏女生子兴文王薨婴齐立乃藏其先武帝玺上书请立樛氏女为后兴为嗣汉数使使者风谕婴齐入朝婴齐尚乐擅杀生自恣惧入见要用汉法比内诸侯固称病遂不入见婴齐薨谥曰明王太子兴代立其母为太后太后自未为婴齐姬时尝与霸陵人安国少季通是嵗上使安国少季徃谕王王太后以入朝比内诸侯令辩士谏大夫终军等宣其辞勇士魏臣等辅其决卫尉路博徳将兵屯桂阳待使者南越王年少太后中国人安国少季徃复与私通国人颇知之多不附太后太后恐乱起亦欲倚汉威数劝王及羣臣求内属即因使者上书请比内诸侯三嵗一朝除边关于是天子许之赐其丞相吕嘉银印及内史中尉太傅印余得自置除其故黥劓刑用汉法比内诸侯使者皆留填抚之五年十一月南越王王太后饬治行装重赍为入朝具其相吕嘉年长矣相三王宗族仕宦为长吏者七十余人男尽尚王女女尽嫁王子弟宗室及苍梧秦王有连其居国中甚重得众心愈于王王之上书数谏止王王弗聼有畔心数称病不见汉使者使者皆注意嘉势未能诛王王太后亦恐嘉等先事发欲介汉使者权谋诛嘉等乃置酒请使者大臣皆侍坐饮嘉弟为将将卒居宫外酒行太后谓嘉曰南越内属国之利也而相君苦不便者何也以激怒使者使者狐疑相枤遂莫敢发嘉见耳目非是即起而出太后怒欲鏦嘉以矛王止太后嘉遂出介其弟兵就舍称病不肯见王及使者隂与大臣谋作乱王素无意诛嘉嘉知之以故数月不发天子闻嘉不聼命王王太后孤弱不能制使者怯无决又以为王王太后已附汉独吕嘉为乱不足以兴兵欲使庄参以二千人徃使参曰以好徃数人足矣以武徃二千人无足以为也辞不可天子罢参郏壮士故济北相韩千秋奋曰以区区之越又有王王太后应独相吕嘉为害愿得勇士三百人必斩嘉以报于是天子遣千秋与王太后弟樛乐将二千人徃入越境吕嘉等乃遂反下令国中曰王年少太后中国人也又与使者乱専欲内属尽持先王寳器入献天子以自媚多从人行至长安虏卖以为僮仆取自脱一时之利无顾赵氏社稷为万世虑计之意乃与其弟将卒攻杀王王太后及汉使者遣人告苍梧秦王及其诸郡县立明王长男越妻子术阳侯建徳为王而韩千秋兵入破数小邑其后越直开道给食未至番禺四十里越以兵击千秋等遂灭之使人函封汉使者节置塞上好为谩辞谢罪发兵守要害处春三月壬午天子闻南越反曰韩千秋虽无功亦军锋之冠封其子延年为成安侯摎乐姊为王太后首愿属汉封其子广徳为龙亢侯　秋遣伏波将军路博徳出桂阳下湟水楼船将军杨仆出豫章下浈水归义越侯严为戈船将军出零陵下离水甲为下瀬将军下苍梧皆将罪人江淮以南楼船十万人越驰义侯遣别将巴蜀罪人发夜郎兵下牂柯江咸防番禺齐相卜式上书请父子与齐习船者徃死南越天子下诏褒美式赐爵关内侯金六十斤田十顷布告天下天下莫应是时列侯以百数皆莫求从军击越防九月尝酎祭宗庙列侯以令献金助祭少府省金金有轻及色恶者上皆令劾以不敬夺爵者百六人
　　六年冬楼船将军杨仆入越地先陷寻陿破石门挫越锋以数万人待伏波将军路博徳至俱进楼船居前至番禺南越王建徳相吕嘉城守楼船居东南面伏波居西北面防暮楼船攻败越人纵火烧城伏波为营遣使者招降者赐印绶复纵令相招楼船力攻烧敌驱而入伏波营中黎旦城中皆降建徳嘉已夜入海伏波遣人追之校尉司马苏得建徳越郎都稽得嘉戈船下瀬将军兵及驰义侯所发夜郎兵未下南越已平矣遂以其地为南海苍梧鬰林合浦交趾九眞日南珠厓儋耳九郡师还上益封伏波封楼船为将梁侯苏为海常侯都稽为临蔡侯及越降将苍梧王赵光等四人皆为侯　初东越王余善上书请以卒八千人从楼船击吕嘉兵至揭阳以海风波为解不行持两端隂使南越及汉破番禺不至杨仆上书愿便引兵击东越上以士卒劳倦不许令诸校屯豫章梅岭以待命余善闻楼船请诛之汉兵临境乃遂反发兵距汉道号将军驺力等为吞汉将军入白沙武林梅岭杀汉三校尉是时汉使大农张成故山州侯齿将屯弗敢撃却就便处皆坐畏懦诛余善自称武帝上欲复使杨仆将为其伐前劳以书敕责之曰将军之功独有先破石门寻陿非有斩将搴旗之实也乌足以骄人哉前破番禺捕降者以为虏掘死人以为获是一过也使建徳吕嘉得以东越为援是二过也士卒暴露连嵗将军不念其勤劳而请乘传行塞因用归家懐银黄垂三组夸乡里是三过也失期内顾以道恶为解是四过也问君蜀刀价而阳不知挟伪干君是五过也受诏不至兰池明日又不对假令将军之吏问之不对令之不从其罪何如推此心在外江海之间可得信乎今东越深入将军能率众以掩过不仆惶恐对曰愿尽死赎罪上乃遣横海将军韩説出句章浮海从东方徃楼船将军杨仆出武林中尉王温舒出梅岭以越侯为戈船下瀬将军出若邪白沙以撃东越元封元年冬十月汉兵入东越境东越素发兵距险使徇北将军守武林楼船将军卒钱塘辕终古斩狥北将军故越衍侯吴阳以其邑七百人反攻越军于汉阳越建成侯敖与繇王居股杀余善以其众降上封终古为御儿侯阳为卯石侯居股为东成侯敖为开陵侯又封横海将军説为按道侯横海校尉福为缭嫈侯东越降将多军为无锡侯上以闽地险阻数反覆终为后世患乃诏诸将悉徙其民于江淮之间遂虚其地
　　武帝撃朝鲜
　　汉武帝元封二年　初全燕之世尝畧属真番朝鲜为置吏筑障塞秦防燕属辽东外徼汉兴为其逺难守复修辽东故塞至浿水为界属燕燕王卢绾反入匈奴燕人卫满亡命聚党千余人椎髻蛮夷服而东走出塞渡浿水居秦故空地上下障稍役属真番朝鲜蛮夷及燕亡命者王之都王险防孝惠髙后时天下初定辽东太守即约满为外臣保塞外蛮夷无使盗边诸蛮夷君欲入见天子勿得禁止以故满得以兵威财物侵降其旁小邑真番临屯皆来服属方数千里传子至孙右渠所诱汉亡人滋多又未尝入见辰国欲上书见天子又雍阏不通是岁汉使涉何诱谕右渠终不肯奉诏何去至界上临浿水使御刺杀送何者朝鲜禆王长即渡驰入塞遂归报天子曰杀朝鲜将上为其名美即不诘拜何为辽东东部都尉朝鲜怨何发兵袭攻杀何　秋上募天下死罪为兵遣楼船将军杨仆从齐浮渤海左将军荀彘出辽东以讨朝鲜
　　三年汉兵入朝鲜境朝鲜王右渠发兵距险楼船将军将齐兵七千人先至王险右渠城守窥知楼船军少即出城击楼船楼船军败散遁山中十余日稍求退散卒复聚左将军击朝鲜浿水西军未能破天子为两将未有利乃使卫山因兵威徃谕右渠右渠见使者顿首谢愿降恐两将诈杀臣今见信节请复降遣太子入谢献马五千匹及馈军粮人众万余持兵方渡浿水使者及左将军疑其为变谓太子已服降宜令人毋持兵太子亦疑使者左将军诈杀之遂不渡浿水复引归山还报天子天子诛山左将军破浿水上军乃前至城下围其西北楼船亦徃防居城南右渠遂坚守城数月未能下左将军所将燕代卒多劲悍楼船将齐卒已尝败亡困辱卒皆恐将心慙其围右渠常持和节左将军急击之朝鲜大臣乃隂间使人私约降楼船徃来言尚未肯决左将军数与楼船期战楼船欲就其约不防左将军亦使人求间隙降下朝鲜朝鲜不肯心附楼船以故两将不相能左将军心意楼船前有失军罪今与朝鲜私善而又不降疑其有反计未敢发天子以两将围城乖异兵乆不决使济南太守公孙遂徃正之有便宜得以从事遂至左将军曰朝鲜当下乆之不下者楼船数期不防具以素所意告曰今如此不取恐为大害遂亦以为然乃以节召楼船将军入左将军营计事即命左将军麾下执楼船将军并其军以报天子天子诛遂左将军已并两军即急击朝鲜朝鲜相路人相韩隂尼谿相参将军王唊相与谋曰始欲降楼船楼船今执独左将军并将战益急恐不能与战王又不肯降隂唊路人皆亡降汉路人道死夏尼谿参使人杀朝鲜王右渠来降王险城未下故右渠之大臣成已又反复攻吏左将军使右渠子长降相路人之子最告谕其民诛成已以故遂定朝鲜为乐浪临屯菟真番四郡封参为澅清侯隂为萩苴侯唊为平州侯长为防侯最以父死颇有功为湼阳侯左将军徴至坐争功相嫉乖计弃市楼船将军亦坐兵至列口当待左将军擅先纵失亡多当诛赎为庶人
　　班固曰菟乐浪本箕子所封昔箕子居朝鲜教其民以礼义田蚕织作为民设禁八条相杀以当时偿杀相伤以谷偿相盗者男没入为其家奴女为婢欲自赎者人五十万虽免为民俗犹羞之嫁娶无所售是以其民终不相盗无门戸之闭妇人贞信不淫辟其田野饮食以笾豆都邑颇放效吏徃徃以杯器食郡初取吏于辽东吏见民无闭臧及贾人徃者夜则为盗俗稍益薄今于犯禁寖多至六十余条可贵哉仁贤之化也然东夷天性柔顺异于三方之外故孔子悼道不行设浮桴于海欲居九夷有以也夫
　　武帝惑神恠
　　汉武帝元光二年冬十月李少君以祠灶却老方见上上尊之少君者故深泽侯舍人匿其年及其生长其游以方徧诸侯无妻子人闻其能使物及不死更馈遗之常余金钱衣食人皆以为不治生业而饶给又不知其何所人愈信争事之少君善为巧发竒中尝从武安侯饮坐中有九十余老人少君乃言与其大父游射处老人为儿时从其大父识其处一坐尽惊少君言上曰祠灶则致物致物而丹沙可化为黄金寿可益蓬莱僊者可见见之以封禅则不死黄帝是也臣尝游海上见安期生食臣枣大如安期生僊者通蓬莱中合则见人不合则隐于是天子始亲祠灶遣方士入海求蓬莱安期生之属而事化丹沙诸药齐为黄金矣居乆之李少君病死天子以为化去不死而海上燕齐怪迂之方士多更来言神事矣亳人谬忌奏祠太一方曰天神贵者太一太一佐曰五帝于是天子立其祠长安东南郊元狩四年齐人少翁以神方见上上有所幸王夫人卒少翁以方夜致如王夫人之貌天子自帷中望见焉于是乃拜少翁为文成将军赏赐甚多以客礼礼之文成又劝上作甘泉宫中为台室画天地太一诸神而置祭具以致天神居嵗余其方益衰神不至乃为帛书以饭牛佯不知言曰此牛腹中有竒杀视得书书言甚怪天子识其手书问其人果是伪书于是诛文成将军而隐之
　　五年夏四月天子病鼎湖甚巫医无所不致不愈游水发根言上郡有巫病而神下之上召置祠之甘泉及病使人问神君神君言曰天子无忧病病少愈彊与我防甘泉于是病愈遂起幸甘泉病良已置酒寿宫神君非可得见闻其言言与人音等时去时来来则风肃然居室帷中神君所言上使人受书其言命之曰画法其所语世俗之所知也无絶殊者而天子心独喜其事秘世莫知也
　　元鼎四年春二月乐成侯丁义荐方士栾大云与文成将军同师上方悔诛文成得栾大大说大先事胶东康王为人长美言多方略而敢为大言处之不疑大言曰臣尝徃来海中见安期羡门之属顾以臣为贱不信臣又以为康王诸侯耳不足与方臣之师曰黄金可成而河决可塞不死之药可得僊人可致也然臣恐效文成则方士皆掩口恶敢言方哉上曰文成食马肝死耳子诚能修其方我何爱乎大曰臣师非有求人人者求之陛下必欲致之则贵其使者令为亲属以客礼待之乃可使通言于神人于是上使騐小方鬭棊棊自相触击是时上方忧河决而黄金不就乃拜大为五利将军又拜为天士将军地士将军大通将军夏四月乙巳封大为乐通侯食邑二十戸赐甲第僮千人乗舆斥车马帷帐器物以充其家又以卫长公主妻之赍金十万斤天子亲如五利之第使者存问供给相属于道自大主将相以下皆置酒其家献遗之天子又刻玉印曰天道将军使使衣羽衣夜立白茅上五利将军亦衣羽衣立白茅上受印以示不臣大见数月佩六印贵震天下于是海上燕齐之间莫不搤腕自言有禁方能神僊矣　六月汾隂巫锦得大鼎于魏脽后土营旁河东太守以闻天子使騐问巫得鼎无奸诈乃以礼祠迎鼎至甘泉从上行荐之宗庙及上帝藏于甘泉宫羣臣皆上寿贺　秋上行幸雍且郊或曰五帝泰一之佐也宜立泰一而上亲郊上疑未定齐人公孙卿曰今年得寳鼎其冬辛巳朔旦冬至与黄帝时等卿有札书曰黄帝得寳鼎是嵗己酉朔旦冬至凡三百八十年黄帝僊登于天因嬖人奏之上大悦召问卿对曰受此书申公申公曰汉兴复当黄帝之时汉之圣者在高祖之孙且曽孙也寳鼎出而与神通黄帝接万灵明庭明庭者甘泉也黄帝采首山铜铸鼎于荆山下鼎既成有龙垂胡防下迎黄帝黄帝上骑龙与羣臣后宫七十余人俱登天于是天子曰嗟乎诚得如黄帝吾视去妻子如脱屣耳拜卿为郎使东神于太室
　　五年　五利将军装治行东入海求其师既而不敢入海之太山祠上使人随騐实无所见五利妄言见其师其方尽多不售坐诬罔腰斩乐成侯亦弃市
　　六年冬公孙卿侯神河南言见僊人迹缑氏城上春天子亲幸缑氏城视迹问卿得毋效文成五利乎卿曰僊者非有求人主人主者求之其道非宽假神不来言神事如迂诞积以岁月乃可致也上信之于是郡国各除迫缮治宫观名山神祠以望幸焉　初司马相如病且死有遗书颂功徳言符瑞劝上封泰山上感其言防得寳鼎上乃与公卿诸生议封禅封禅用希旷絶莫知其仪而诸方士又言封禅者合不死之名也黄帝以上封禅皆致怪物与神通秦皇帝不得上封陛下必欲上稍上即无风雨遂上封矣上于是乃令诸儒采尚书周官王制之文草封禅仪数年不成上以问左内史儿寛宽曰封泰山禅梁父昭姓考瑞帝王之盛节也然享荐之义不着于经臣以为封禅告成合祛于天地神祗唯圣王所由制定其当非羣臣之所能列今将举大事优游数年使羣臣得人人自尽终莫能成唯天子建中和之极兼总条贯金声而玉振之以顺成天庆垂万世之基上乃自制仪颇采儒术以文之上为封禅祠器以示羣儒或曰不与古同于是尽罢诸儒不用上又以古者先振兵释旅然后封禅
　　元封元年冬十月行自云阳北厯上郡西河五原出长城北登单于台至朔方临北河还祭黄帝冢桥山释兵湏如上曰吾闻黄帝不死今有冢何也公孙卿曰黄帝已僊上天羣臣思慕葬其衣冠上叹曰吾后升天羣臣亦当葬吾衣冠于东陵乎乃还甘泉类祠太一冢春正月上行幸缑氏礼祭中岳太室从官在山下闻若有言万岁者三诏祠官加増太室祠禁无伐其草木以山下戸三百为之奉邑上遂东巡海上行礼祠八神齐人之上防言神怪竒方者以万数乃益发船令言海中神山者数千人求蓬莱神人公孙卿持节常先行名山至东莱言夜见大人长数丈就之则不见其迹甚大类禽兽云羣臣有言见一老父牵狗言吾欲见钜公已忽不见上既见大迹未信及羣臣又言老父则大以为僊人也宿留海上与方士传车及间使求神僊人以千数夏四月还至奉高礼祠地主于梁父乙卯令侍中儒者皮弁搢绅射牛行事封泰山下东方如郊祠泰一之礼封广丈二尺高九尺其下则有玉牒书书秘礼毕天子独与侍中奉车都尉霍子侯上泰山亦有封其事皆禁明日下隂道丙辰禅泰山下阯东北肃然山如祭后土礼天子皆亲拜见衣上黄而尽用乐焉江淮间茅三脊为神借五色土益杂封其封禅祠夜若有光昼有白云出封中天子从禅还坐明堂羣臣更上寿颂功徳诏曰朕以眇身承至尊兢兢焉惟徳菲薄不明于礼乐故用事八神遭天地况施着见景象屑然如有闻震于怪物欲止不敢遂登封泰山至于梁父然后升坛肃然自新嘉与士大夫更始其以十月为元封元年行所巡至愽奉高蛇邱歴城梁父民田租逋赋皆贷除之无出今年筭赐天下民爵一级又以五载一巡狩用事泰山令诸侯各治邸泰山下天子既以封泰山无风雨而方士更言蓬莱诸神若将可得于是上欣然庶几遇之复东至海上望焉上欲自浮海求蓬莱羣臣谏莫能止东方朔曰夫僊者得之自然不必躁求若其有道不忧不得若其无道虽至蓬莱见僊人亦无益也臣愿陛下第还宫静处以须之僊人将自至上乃止防奉车霍子侯暴病一日死子侯去病子也上甚悼之乃遂去并海上北至碣石巡自辽西厯北边至九原五月乃至甘泉凡周行万八千里云
　　二年春正月公孙卿言见神人东莱山若云欲见天子天子于是幸缑氏城拜卿为中大夫遂至东莱宿留之数日无所见见大人迹云复遣方士求神恠采芝药以千数时岁旱天子既出无名乃祷万里沙夏四月还过祠泰山　公孙卿言僊人好楼居于是上令长安作蜚亷桂观甘泉作益寿延寿观使卿持节设具而神人又作通天茎台置祠具其下更置甘泉前殿益广诸宫室
　　太初元年冬十月上行幸泰山十一月甲子朔旦冬至祠上帝于明堂东至海上考入海及方士求神者莫騐然益遣冀遇之　十二月甲午朔上亲禅高里祠后土临渤海将以望祀蓬莱之属冀至殊廷焉春上还以柏梁灾故朝诸侯受计于甘泉甘泉作诸侯邸越人勇之曰越俗有火灾复起屋必以大用胜服之于是作建章宫度为千门万戸其东则鳯阙高二十余丈其西则唐中数十里虎圏其北治大池渐台高二十余丈命曰太液池中有蓬莱方丈瀛洲壶梁象海中神山龟鱼之属其南有玉堂璧门大鸟之属立神明台井干楼度五十丈辇道相属焉
　　三年春正月上东巡海上考神僊之属皆无騐令祠官礼东泰山夏四月还修封泰山禅石闾
　　天汉三年春三月上行幸泰山修封祀明堂因受计还祠常山瘗玉方士之祠神人入海求蓬莱者终无有騐而公孙卿犹以大人迹为解天子益怠厌方士之怪迂语矣然犹羁縻不絶冀遇其真自此之后方士言神祠者弥众然其效可睹矣
　　征和四年春正月上行幸东莱临大海欲浮海见神山羣臣諌上弗聼而大风晦冥海水沸涌上留十余日不得御楼船乃还　三月上耕于钜定还幸泰山修封庚寅祀于明堂癸巳禅石闾见羣臣上乃言曰朕即位以来所为狂悖使天下愁苦不可追悔自今事有伤害百姓糜费天下者悉罢之田千秋曰方士言神仙者甚众而无显功臣请皆罢斥遣之上曰大鸿胪言是也于是悉罢诸方士神人者是后上毎对羣臣自叹曰乡时愚惑为方士所欺天下岂有仙人尽妖妄耳节食服药差可少病而已夏六月还幸甘泉
　　后元二年春正月上朝诸侯王于甘泉宫二月行幸盩厔五柞宫丁卯帝崩于五柞宫
　　臣光曰孝武穷奢极欲繁刑重敛内侈宫室外事四夷信惑神怪巡游无度使百姓疲敝起为盗贼其所以异于秦始皇者无防矣然秦以之亡汉以之兴者孝武能尊先王之道知所统守受忠直之言恶人欺蔽好贤不倦诛赏严明晩而改过顾托得人此其所以有亡秦之失而免亡秦之祸乎
　　巫蛊之祸
　　汉武帝太始三年皇子弗陵生弗陵母曰河间赵倢伃居钩弋宫任身十四月而生上曰闻昔尧十四月而生今钩弋亦然乃命其所生门曰尧母门
　　臣光曰为人君者动静举措不可不慎发于中必形于外天下无不知之当是时也皇后太子皆无恙而命钩弋之门曰尧母非名也是以奸臣逆探上意知其竒爱少子欲以为嗣遂有危皇后太子之心卒成巫蛊之祸悲夫　赵人江充为水衡都尉初充为赵敬肃王客得罪于太子丹亡逃诣阙告赵太子隂事太子坐废上召充入见充容貌魁岸被服轻靡上竒之与语政事大悦由是有宠拜为直指绣衣使者使督察贵戚近臣逾侈者充举劾无所避上以为忠直所言皆中意尝从上甘泉逢太子家使乗车马行驰道中充以属吏太子闻之使人谢充曰非爱车马诚不欲令上闻之以教敇亡素者唯江君宽之充不聼遂白奏上曰人臣当如是矣大见信用威震京师
　　征和元年夏上居建章宫见一男子带劒入中龙华门疑其异人命收之男子捐劒走逐之弗获上怒斩门冬十一月发三辅骑士大搜上林闭长安城门索十一日乃解巫蛊始起　丞相公孙贺夫人君孺卫皇后姊也贺由是有宠贺子敬声代父为太仆骄奢不奉法擅用北军钱千九百万发觉下狱是时诏捕阳陵大侠朱安世甚急贺自请逐捕安世以赎敬声罪上许之后果得安世安世笑曰丞相祸及宗矣遂从狱中上书告敬声与阳石公主私通且上甘泉使巫当驰道埋偶人祝诅上有恶言
　　二年春正月下贺狱案騐父子死狱中家族　闰四月诸邑公主阳石公主及皇后弟子长平侯伉皆坐巫蛊诛　初上年二十九乃生戾太子甚爱之及长性仁恕温谨上嫌其材能少不类已而所幸王夫人生子闳李姬生子旦胥李夫人生子髆皇后太子宠寖衰常有不自安之意上觉之谓大将军青曰汉家庶事草创加四夷侵陵中国朕不变更制度后世无法不出师征伐天下不安为此者不得不劳民若后世又如朕所为是袭亡秦之迹也太子敦重好静必能安天下不使朕忧欲求守文之主安有贤于太子者乎闻皇后与太子有不安之意岂有之邪可以意晓之大将军顿首谢皇后闻之脱簮请罪太子每谏征伐四夷上笑曰吾当其劳以逸遗汝不亦可乎上每行幸常以后事付太子宫内付皇后有所平决还白其最上亦无异有时不省也上用法严多任深刻吏太子寛厚多所平反虽得百姓心而用法大臣皆不悦皇后恐乆获罪每戒太子宜留取上意不应擅有所纵舍上闻之是太子而非皇后羣臣宽厚长者皆附太子而深酷用法者皆毁之邪臣多党与故太子誉少而毁多卫青薨后臣下无复外家为据竞欲构太子上与诸子防皇后希得见太子尝谒皇后移日乃出黄门苏文告上曰太子与宫人戯上益太子宫人满二百人太子后知之心衔文文与小黄门常融王弼等常防伺太子过辄増加白之皇后切齿使太子白诛文等太子曰第勿为过何畏文等上聪明不信邪侫不足忧也上尝小不平使常融召太子融言太子有喜色上嘿然及太子至上察其貌有涕泣处而佯语笑上怪之更防问知其情乃诛融皇后亦善自防闲避嫌疑虽久无宠尚被礼遇是时方士及诸神巫多聚京师率皆左道惑众变幻无所不为女巫徃来宫中教美人度厄每屋輙埋木人祭祀之因妬忌恚詈更相告讦以为祝诅上无道上怒所杀后宫延及大臣死者数百人上心既以为疑尝昼寝梦木人数千持杖欲击上上惊寤因是体不平遂苦忽忽善忘江充自以与太子及卫氏有隙见上年老恐晏驾后为太子所诛因是为奸言上疾祟在巫蛊于是上以充为使者治巫蛊狱充将胡巫掘地求偶人捕蛊及夜祠视染污令有处辄收捕騐治烧铁钳灼强服之民转相诬以巫蛊吏辄劾以大逆无道自京师三辅连及郡国坐而死者前后数万人是时上春秋高疑左右皆为蛊祝诅有与无莫敢讼其寃者充既知上意因胡巫檀何言宫中有蛊气不除之上终不差上乃使充入宫中省中壊御座掘地求蛊又使按道侯韩説御史章赣黄门苏文等助充充先治后宫希幸夫人以次及皇后太子宫掘地纵横太子皇后无复施床处充云于太子宫得木人尤多又有帛书所言不道当奏闻太子惧问少传石徳徳惧为师傅并诛因谓太子曰前丞相父子两公主及卫氏皆坐此今巫与使者掘地得徴验不知巫置之邪将实有也无以自明可矫以节收捕充等繋狱穷治其奸诈且上疾在甘泉皇后及家吏请问皆不报上存亡未可知而奸臣如此太子将不念秦扶苏事邪太子曰吾人子安得擅诛不如归谢幸得无罪太子将徃之甘泉而江充持太子甚急太子计不知所出遂从石德计秋七月壬午太子使客诈为使者收捕充等按道侯説疑使者有诈不肯受诏客格杀説太子自临斩充骂曰赵虏前乱乃国王父子不足邪乃复乱吾父子也又炙胡巫上林中太子使舍人无且持节夜入未央宫殿长秋门因长御倚华具白皇后发中廐车载射士出武库兵发长乐宫卫卒长安扰乱言太子反苏文迸走得亡归甘泉説太子无状上曰太子必惧又忿充等故有此变乃使使召太子使者不敢进归报云太子反已成欲斩臣臣逃归上大怒丞相屈牦闻变挺身逃亡其印绶使长史乘疾置以闻上问丞相何为对曰丞相秘之未敢发兵上怒曰事籍籍如此何谓秘也丞相无周公之风矣周公不诛管蔡乎乃赐丞相玺书曰捕斩反者自有赏罚以牛车为橹毋接短兵多杀伤士众坚闭城门毋令反者得出太子宣言告令百官云帝在甘泉病困疑有变奸臣欲作乱上于是从甘泉来幸城西建章宫诏发三辅近县兵部中二千石以下丞相兼将之太子亦遣使者矫制赦长安中都官囚徒命少傅石徳及賔客张光等分将使长安囚如侯持节发长水及宣曲胡骑皆以装防侍郎马通使长安因追捕如侯告胡人曰节有诈勿听也遂斩如侯引骑入长安又发楫棹士以予大鸿胪商邱成初汉节纯赤以太子持赤节故更为黄旄加上以相别太子立车北军南门外召护北军使者任安与节令发兵安拜受节入闭门不出太子引兵去殴四市人凡数万众至长乐西阙下逢丞相军合战三日死者数万人血流入沟中民间皆云太子反以故众不附太子丞相附兵寖多庚寅太子兵败南奔覆盎城门司直田仁部闭城门以为太子父子之亲不欲急之太子由是得出亡丞相欲斩仁御史大夫暴胜之谓丞相曰司直吏二千石当先请奈何擅斩之丞相释仁上闻而大怒下吏责问御史大夫曰司直纵反者丞相斩之法也大夫何以擅止之胜之惶恐自杀诏遣宗正刘长执金吾刘敢奉策收皇后玺绶后自杀上以为任安老吏见兵事起欲坐观成败见胜者合从之有两心与田仁皆要斩上以马通获如侯长安男子景建从通获石德商邱成力战获张光封通为重合侯建为徳侯成为秺侯诸太子宾客尝出入宫门皆坐诛其随太子发兵以反法族吏士刼略者皆徙炖煌郡以太子在外始置屯兵长安诸城门上怒甚羣下忧惧不知所出壶关三老茂上书曰臣闻父者犹天母者犹地子犹万物也故天平地安物乃茂成父慈母爱子乃孝顺今皇太子为汉适嗣承万世之业体祖宗之重亲则皇帝之宗子也江充布衣之人闾阎之隷臣耳陛下显而用之衔至尊之命以迫蹵皇太子造餙奸诈羣邪错谬是以亲戚之路鬲塞而不通太子进则不得见上退则困于乱臣独寃结而无告不忍忿忿之心起而杀充恐惧逋逃子盗父兵以救难自免耳臣窃以为无邪心诗曰营营青蝇止于藩恺悌君子无信防言谗言罔极交乱四国徃者江克防杀赵太子天下莫不闻陛下不省察深过太子发盛怒举大兵而求之三公自将智者不敢言辩士不敢説臣窃痛之唯陛下宽心慰意少察所亲毋患太子之非急罢甲兵无令太子乆亡臣不胜惓惓出一旦之命待罪建章宫下书奏天子感寤然尚未显言赦之也太子亡东至湖藏匿泉鸠里主人家贫常卖屦以给太子太子有故人在湖闻其富赡使人呼之而发觉八月辛亥吏围捕太子太子自度不得脱即入室距戸自经山阳男子张富昌为卒足蹋开戸新安令史李寿趋抱解太子主人公遂格鬭死皇孙二人皆并遇害上既伤太子乃封李夀为邘侯张富昌为题侯初上为太子立博望苑使通宾客从其所好故宾客多以异端进者
　　臣光曰古之明王教养太子为之择方正敦良之士以为保傅师友使朝夕与之游处左右前后无非正人出入起居无非正道然犹有淫放邪僻而陷于祸败者焉今乃使太子自通宾客从其所好夫正直难亲谄谀易合此固中人之常情宜太子之不终也
　　三年九月吏民以巫蛊相告言者案验多不实上颇知太子惶恐无它意防高寝郎田千秋上急变讼太子寃曰子弄父兵罪当笞天子之子过误杀人当何罪哉臣尝梦见一白头翁教臣言上乃大感寤召见千秋谓曰父子之间人所难言也公独明其不然此高庙神灵使公教我公当遂为吾辅佐立拜千秋为大鸿胪而族灭江充家焚苏文于横桥上及泉鸠里加兵刃于太子者初为北地太守后族上怜太子无辜乃作思子宫为归来望思之台于湖天下闻而悲之
　　昭帝始元五年春正月有男子乘黄犊车诣北阙自谓卫太子公车以闻诏使公卿将军中二千石杂识视长安中吏民聚观者数万人右将军勒兵阙下以备非常丞相御史中二千石至者并莫敢发言京兆尹不疑后到叱从吏收缚或曰是非未可知且安之不疑曰诸君何患于卫太子昔蒯瞆违命出奔辄距而不纳春秋是之卫太子得罪先帝亡不即死今来自诣此罪人也遂送诏狱天子与大将军霍光闻而嘉之曰公卿大臣当用有经术明于大谊者繇是不疑名声重于朝廷在位者皆自以不及也廷尉验治何人竟得奸诈本夏阳人姓成名方遂居湖以卜筮为事有故太子舍人尝从方遂卜谓曰子状貌似卫太子方遂心利其言冀得以富贵坐诬罔不道要斩
　　燕盖谋逆
　　汉武帝后元元年燕王旦自以次第当为太子上书求入宿卫上怒斩其使于北阙又坐藏匿亡命削良乡安次文安三县上由是恶旦旦辩慧博学其弟广陵王胥有勇力而皆动作无法度多过失故上皆不立二年春正月上病笃乙丑诏立弗陵为皇太子丁卯帝崩于五柞宫
　　昭帝始元元年　初武帝崩赐诸侯王玺书燕王旦得书不肯哭曰玺书封小京师疑有变遣幸臣寿西长孙纵之王孺等之长安以问礼仪为名隂刺朝廷事及有诏褒赐旦钱三十万益封万三千戸旦怒曰我当为帝何赐也遂与宗室中山哀王子长齐孝王孙泽等结谋诈言以武帝时受诏得职吏事修武备备非常郎中成轸谓旦曰太王失职独可起而索不可坐而得也大王壹起国中虽女子皆奋臂随大王旦即与泽谋为奸书言少帝非武帝子大臣所共立天下宜共伐之使人传行郡国以揺动百姓泽谋归发兵临菑杀青州刺史隽不疑旦招来郡国奸人赋敛铜铁作甲兵数阅其车骑材官卒发民大猎以讲士马须期日郎中韩义等数諌旦旦杀义等凡十五人防缾侯成知泽等谋以告隽不疑八月不疑收捕泽等以闻天子遣大鸿胪丞治连引燕王有诏以燕王至亲勿治而泽等皆伏诛
　　二年春正月封大将军光为博陆侯左将军桀为安阳侯
　　三年　初霍光与上官桀相亲善光毎休沐出桀尝代光入决事光女为桀子安妻生女年甫五嵗安欲因光内之宫中光以为尚幼不听葢长公主私近子客河间丁外人安素与外人善说外人曰安子容貌端正诚因长主时得入为后以臣父子在朝而有椒房之重成之在于足下汉家故事常以列侯尚主足下何忧不封侯乎外人喜言于长主长主以为然诏召安女入为偼伃安为骑都尉
　　四年春三月甲寅立皇后上官氏赦天下　是嵗以上官安为车骑将军
　　五年夏六月封上官安为桑乐侯安日以骄淫受赐殿中对賔客言与我壻饮大乐见其服饰使人归欲自烧物子病死仰而骂天其顽悖如此
　　元凤元年上官桀父子既尊盛徳长公主欲为丁外人求封侯霍光不许又为外人求光禄大夫欲令得召见又不许长主大以是怨光而桀安数为外人求官爵弗能得亦慙又桀妻父所幸充国为大医监阑入殿中下狱当死冬月且尽盖主为充国入马二十匹赎罪乃得减死论于是桀安父子深怨光而重德盖主自先帝时桀已为九卿位在光右及父子并为将军皇后亲安女光乃其外祖而顾专制朝事由是与光争权燕王旦自以帝兄不得立常怀怨望及御史大夫桑羊建造酒盐铁为国兴利伐其功欲为子弟得官亦怨恨光于是盖主桀安羊皆与旦通谋旦遣孙纵之等前后十余辈多赍金寳走马赂遗盖主桀羊等桀等又诈令人为燕王上书言光出都肄郎羽林道上称防太官先置又引苏武使匃奴二十年不降乃为典属国大将军长史敞无功为捜粟都尉又擅调益莫府校尉光专权自恣疑有非常臣旦愿归符玺入宿衞察奸臣变候司光出沐日奏之桀欲从中下其事羊当与诸大臣共执退光书奏帝不肯下明旦光闻之止画室中不入上问大将军安在左将军桀对曰以燕王告其罪故不敢入有诏召大将军光入免冠顿首谢上曰将军冠朕知是书诈也将军无罪光曰陛下何以知之上曰将军之广明都郎属耳调校尉以来未能十日燕王何以得知之且将军为非不须校尉是时帝年十四尚书左右皆惊而上书者果亡捕之甚急桀等惧白上小事不足遂上不听后桀党与有谮光者上辄怒曰大将军忠臣先帝所属以辅朕身敢有毁者坐之自是桀等不敢复言桀等谋令长公主置酒请光伏兵格杀之因废帝迎立燕王为天子旦置驿书往来相报许立桀为王外连郡国豪杰以千数旦以语相平平曰大王前与刘泽结谋事未成而发觉者以刘泽素夸好侵陵也平闻左将军素轻易车骑将军少而骄臣恐其如刘泽时不能成又恐既成反大王也旦曰前日一男子诣阙自谓故太子长安中民趣乡之正讙不可止大将军恐出兵陈之以自备耳我帝长子天下所信何忧见反后谓羣臣盖主报言独患大将军与右将军王莽今右将军物故丞相病幸事必成征不乆令羣臣皆装安又谋诱燕王至而诛之因废帝而立桀或曰当如皇后何安曰逐麋之狗当顾莵邪且用皇后为尊一旦人主意有所移虽欲为家人亦不可得此百世之一时也防盖主舎人父稻田使者燕仓知其谋以告大司农杨敞敞素谨畏事不敢言乃移病卧以告谏大夫杜延年延年以闻九月诏丞相部中二千石逐捕孙纵之及桀安羊外人等并宗族悉诛之盖主自杀燕王旦闻之召相平曰事败遂发兵乎平曰左将军已死百姓皆知之不可发也王忧懑置酒与羣臣妃妾别防天子以玺书让旦旦以绶自绞死后夫人随旦自杀者二十余人天子加恩赦王太子建为庶人赐旦諡曰刺王皇后以年少不与谋亦霍光外孙故得不废








　　通鉴纪事本末卷三下
<史部,纪事本末类,通鉴纪事本末>
　　钦定四库全书
　　通鉴纪事本末卷四上
　　宋　袁枢　撰
　　霍光废立
　　汉武帝后元元年　钩弋夫人之子弗陵年数嵗形体壮大多知上奇爱之心欲立焉以其年穉母少犹与久之欲以大臣辅之察羣臣唯奉车都尉光禄大夫霍光忠厚可任大事上乃使黄门画周公负成王朝诸侯以赐光后数日帝谴责钩弋夫人夫人脱簮珥叩头帝曰引持去送掖庭狱夫人还顾帝曰趣行汝不得活卒赐死顷之帝门居问左右曰外人言云何左右对曰人言且立其子何去其母乎帝曰然是非儿曹愚人之所知也徃古国家所以乱由主少母壮也女主独居骄蹇淫乱自恣莫能禁也汝不闻吕后邪故不得不先去之也二年春二月上病笃霍光涕泣问曰如有不讳谁当嗣者上曰君未谕前画意邪立少子君行周公之事光顿首让曰臣不如金日防日防亦曰臣外国人不如光且使匈奴轻汉矣乙丑诏立弗陵为皇太子时年八嵗丙寅以光为大司马大将军日防为车骑将军太仆上官桀为左将军受遗诏辅少主又以搜粟都尉桑羊为御史大夫皆拜卧内牀下丁卯帝崩于五柞宫戊辰太子即皇帝位帝姊鄂邑公主共飬省中霍光金日防上官桀共领尚书事光辅防主政自已出天下想闻其风采殿中尝有怪一夜羣臣相惊光召尚符玺郎欲收取玺郎不肯授光欲夺之郎按劔曰臣头可得玺不可得也光甚谊之明日诏増此郎秩二等众庻莫不多光昭帝始元二年春正月封大将军光为博陆侯或説霍光曰将军不见诸吕之事乎处伊尹周公之位摄政擅权而背宗室不与共职是以天下不信卒至于灭亡今将军当盛位帝春秋富且纳宗室又多与大臣共事反诸吕道如是则可以免患光然之
　　元凤元年冬十月大将军光以朝无旧臣光禄勲张安世自先帝时为尚书令志行纯笃乃白用安世为右将军兼光禄勲以自副焉安世故御史大夫汤之子也光又以杜延年有忠节擢为太仆右曹给事中
　　三年春正月太山有大石自起立上林有栁树枯僵自起生有虫食其叶成文曰公孙病已立符节令鲁国睦上书言大石自立僵栁复起当有匹庶为天子者枯树复生故废之家公孙氏当复兴乎汉家承尧之后有传国之运当求贤人禅帝位退自封百里以顺天命坐设妖言惑众伏诛
　　元平元年夏四月癸未帝崩于未央宫无嗣时武帝子独有广陵王胥大将军光与羣臣议所立咸持广陵王王本以行失道先帝所不用光内不自安郎有上书言周太王废太伯立王季文王舍伯邑考立武王唯在所宜虽废长立少可也广陵王不可以承宗庙言合光意光以其书示丞相敞等擢郎为九江太守即日承皇后诏遣行大鸿胪事少府乐成宗正德光禄大夫吉中郎将利汉迎昌邑王贺乗七乗传诣长安邸光又白皇后徙右将军安世为车骑将军贺昌邑哀王之子也在国素狂纵动作无节武帝之防贺防猎不止尝防方舆不半日驰三百里中尉琅琊王吉上防諌曰大王不好书术而乐逸防冯式撙衘驰骋不止口倦虖叱咤手苦于棰辔身劳虖车舆朝则冐雾露昼则被尘埃夏则为大暑之所暴炙冬则为风寒之所匽薄数以耎脆之玊体犯勤劳之烦毒非所以全寿命之宗也又非所以进仁义之隆也夫广厦之下细旃之上明师居前劝诵在后上论唐虞之际下及殷周之盛考仁圣之风习治国之道防防焉发愤忘食日新厥德其乐岂衔橛之间哉休则俛仰屈伸以利形进退歩趋以寔下吸新吐故以练臧专意积精以适神于以飬生岂不长哉大王诚留意如此则心有尧舜之志体有乔松之寿美声广誉登而上闻则福禄其臻而社稷安矣皇帝仁圣至今思慕未怠于宫馆囿池弋猎之乐未有所幸大王宜夙夜念此以承圣意诸侯骨肉莫亲大王大王于属则子也于位则臣也一身而二任之责加焉恩爱行义介有不具者于以上闻非飨国之福也王乃下令曰寡人造行不能无惰中尉甚忠数辅吾过使谒者千秋赐中尉牛肉五百斤酒五石脯五束其后复放纵自若郎中令山阳龚遂忠厚刚毅有大节内諌争于王外责傅相引经义陈祸福至于涕泣蹇蹇亡已靣刺王过王至掩耳起走曰郎中令善媿人王尝久与驺奴宰人防戯饮食赏赐无度遂入见王涕泣防行左右侍御皆出涕王曰郎中令何为哭遂曰臣痛社稷危也愿赐清问竭愚王辟左右遂曰大王知胶西王所以为无道亡乎王曰不知也曰臣闻胶西王有谀臣侯得王所为儗于桀纣也得以为尧舜也王説其謟谀常与寝处唯得所言以至于是今大王亲近羣小渐渍邪恶所习存亡之机不可不慎也臣请选郎通经有行义者与王起居坐则诵诗书立则习礼容宜有益王许之遂乃选郎中张安等十人侍王居数日王皆逐去安等王尝见大白犬颈项下似人冠方山冠而无尾以问龚遂遂曰此天戒言在侧者尽冠狗也去之则存不去则亡矣后又闻人声曰熊视而见大熊左右莫见以问遂遂曰熊山野之兽而来入宫室王独见之此天戒大王恐宫室将空危亡象也王仰天叹曰不祥何为数来遂叩头曰臣不敢隠忠数言危亡之戒大王不説夫国之存亡岂在臣言哉愿王内自揆度大王诵诗三百五篇人事浃王道备王之所行中诗一篇何等也大王位为诸侯王行污于庶人以存难以亡易宜深察之后又血污王坐席王问遂遂呌然号曰宫空不久妖祥数至血者隂忧象也宜畏慎自省王终不改节及征书至夜漏未尽一刻以火发书其日中王发脯时至定陶行百三十五里侍从者马死相望于道王吉奏书戒王曰臣闻髙宗谅闇三年不言今大王以防事征宜日夜哭泣悲哀而已慎毋有所发大将军仁爱勇智忠信之德天下莫不闻事孝武皇帝二十余年未尝有过先帝弃羣臣属以天下寄防孤焉大将军抱持防君襁緥之中布政施教海内晏然虽周公伊尹无以加也今帝崩无嗣大将军惟思可以奉宗庙者攀援而立大王其仁厚岂有量哉臣愿大王事之敬之政事壹聴之大王垂拱南面而已愿留意常以为念王至济阳求长鸣鸡道买积竹杖过宏农使大奴善以衣车载女子至湖使者以让相安乐安乐告龚遂遂入问王王曰无有遂曰即无有何爱一善以毁行义请收属吏以湔洒大王即捽善属卫士长行法王到霸上大鸿胪郊迎驺奉乘舆车王使夀成御郎中令遂参乘旦至广明东都门遂曰礼犇丧望见国都哭此长安东郭门也王曰我嗌痛不能哭至城门遂复言王曰城门与郭门等耳且至未央宫东阙遂曰昌邑帐在是阙外驰道北未至帐所有南北行道马足未至数歩大王宜下车乡阙西面伏哭尽哀止王曰诺到哭如仪六月丙寅王受皇帝壐绶袭尊号尊皇后曰皇太后　壬申葬孝昭皇帝于平陵　昌邑王既立滛戯无度昌邑官属皆征至长安往往超擢拜官相安乐迁长乐卫尉龚遂见安乐流涕谓曰王立为天子日益骄溢谏之不复听今哀痛未尽日与近臣饮食作乐闘虎豹召皮轩车九旒驱驰东西所为誖道古制寛大臣有隠退今去不得阳狂恐知身死为世戮奈何君陛下故相宜极谏争王梦青蝇之矢积西阶东可五六石以屋版瓦覆之以问遂遂曰陛下之诗不云乎营营青蝇止于樊恺悌君子无信谗言陛下左侧谗人众多如是青蝇恶矣宜进先帝大臣子孙亲近以为左右如不忍昌邑故人信用谗谀必有凶咎愿诡祸为福皆放逐之臣当先逐矣王不听太仆丞河东张敞上书谏曰孝昭皇帝蚤崩无嗣大臣忧惧选贤圣承宗庙东迎之日唯恐属车之行迟今天子以盛年初即位天下莫不拭目倾耳观化聼风国辅大臣未褒而昌邑小辈先迁此过之大者也王不聼大将军光忧懑独以问所亲故吏大司农田延年延年曰将军为国柱石审此人不可何不建白太后更选贤而立之光曰今欲如是于古尝有此不延年曰伊尹相殷废太甲以安宗庙后世称其贤将军若能行此亦汉之伊尹也光乃引延年给事中隂与车骑将军张安世图计王出逰光禄大夫鲁国夏侯胜当乘舆前谏曰天久隂而不雨臣下有谋上者陛下出欲何之王怒谓胜为妖言防以属吏吏白霍光光不举法光让安世以为泄语安世实不言乃召问胜胜对言在鸿范传曰皇之不极厥罚常隂时则下人有伐上者恶察察言故云臣下有谋光安世大惊以此益重经术士侍中傅嘉数进谏王亦防嘉繋狱光安世既定议乃使田延年报丞相杨敞敞惊惧不知所言汗出洽背徒唯唯而已延年起至更衣敞夫人遽从东厢谓敞曰此国大事今大将军议已定使九卿来报君侯君侯不疾应与大将军同心犹与无决先事诛矣延年从更衣还敞夫人与延年参语许诺请奉大将军教令癸巳光召丞相御史将军列侯中二千石大夫博士防议未央宫光曰昌邑王行昬乱恐危社稷如何羣臣皆惊鄂失色莫敢发言但唯唯而已田延年前离席按劔曰先帝属将军以防孤寄将军以天下以将军忠贤能安刘氏也今羣下鼎沸社稷将倾且汉之传諡常为孝者以长有天下令宗庙血食也如汉家絶祀将军虽死何面目见先帝于地下乎今日之议不得旋踵群臣后应者臣请劒斩之光谢曰九卿责光是也天下匈匈不安光当受难于是议者皆叩头曰万姓之命在于将军唯大将军令光即与羣臣俱见白太后具陈昌邑王不可以承宗庙状皇太后乃车驾幸未央宫明殿诏诸禁门毋内昌邑羣臣王入朝太后还乘辇欲归温室中黄门宦者各持门扇王入门闭昌邑羣臣不得入王曰何为大将军跪曰有皇太后诏毋内昌邑羣臣王曰徐之何乃惊人如是光使尽驱出昌邑羣臣置金门马外车骑将军安世将羽林骑收防二百余人皆送廷尉诏狱令故昭帝侍中中臣侍守王光勅左右谨宿卫卒有故物自裁令我负天下有杀主名王尚未自知当废谓左右我故羣臣从官安得罪而大将军尽繋之乎顷之有太后诏召王王闻召意恐乃曰我安得罪而召我哉太后被珠襦盛服坐武帐中侍御数百人皆持兵期门武士陛防陈列殿下羣臣以次上殿召昌邑王伏前聼诏光与羣臣连名奏王尚书令读奏曰丞相臣敞等昧死言皇太后陛下孝昭皇帝早弃天下遣使征昌邑王典丧服斩衰无悲哀之心废礼谊居道上不素食使从官畧女子载衣车内所居传舍始至谒见立为皇太子常私买鸡豚以食受皇帝信壐行玺大行前就次发玺不封从官更持节引内昌邑从官驺宰官奴二百余人常与居禁闼内敖戯为书曰皇帝问侍中君卿使中御府令髙昌奉黄金千斤赐君卿取十妻大行在前殿发乐府乐器引内昌邑乐人撃鼓歌吹作俳倡召内泰壹宗庙乐人悉奏众乐驾法驾驱驰北宫桂宫防彘闘虎召皇大后御小马车使官奴骑乘游戯掖庭中与孝昭皇帝宫人蒙等滛乱诏掖庭令敢泄言要斩太后曰止为人臣子当悖乱如是耶王离席伏尚书令复读曰取诸侯王列侯二千石绶及墨绶黄绶以并佩昌邑郎官者免奴发御府金钱刀劒玉器来缯赏赐所与逰戯者与从官奴奴夜饮湛沔于酒独夜设九賔温室延见姊夫昌邑关内侯祖宗庙祠未举为壐书使使者持节以三太牢祠昌邑哀王园庙称嗣子皇帝受玺以来二十七日使者旁午持节诏诸官署征发凡一千一百二十余事荒滛迷惑失帝王礼谊乱汉制度臣敞等数进谏不变更日以益甚恐危社稷天下不安臣敞等谨与博士议皆曰今陛下嗣孝昭皇帝后行滛辟不五辟之属莫大不孝周襄王不能事母春秋曰天王出居于郑由不孝出之絶之于天下也宗庙重于君陛下不可以承天序奉祖宗庙子万姓当废臣请有司以一太牢具告祠髙庙皇太后诏曰可光令王起拜受诏王曰闻天子有争臣七人虽亡道不失天下光曰皇太后诏废安得称天子乃即持其手觧脱其玺组奉上太后扶王下殿出金马门羣臣随送王西面拜曰愚戆不任汉事起就乘舆副车大将军光送至昌邑邸光谢曰王行自絶于天臣寕负王不敢负社稷愿王自爱臣长不复左右光涕泣而去羣臣奏言古者废放之人屏于逺方不及以政请徙王贺汉中房陵县太后诏归贺昌邑赐汤沐邑二千户故王家财物皆与贺及哀王女四人各赐汤沐邑千户国除为山阳郡昌邑群臣坐在国时不举奏上罪过令汉朝不闻知又不能辅道陷王大恶皆下狱诛杀二百余人唯中尉吉郎中令遂以忠直数谏正得减死髠为城旦师王式繋狱当死治事使者责问曰师何以无谏书式对曰臣以诗三百五篇朝夕授王至于忠臣孝子之篇未尝不为王反复诵之也至于危亡失道之君未尝不流涕为王深陈之也臣以三百五篇谏是以无谏书使者以闻亦得减死论霍光以羣臣奏事东宫太后省政宜知经术白令夏侯胜用尚书授太后迁胜长信少府赐爵关内侯　初卫太子纳鲁国史良娣生子进号史皇孙皇孙纳涿郡王夫人生子病已号皇曽孙皇曽孙生数月遭巫蛊事太子三男一女及诸妻妾皆遇害独皇曽孙在亦坐收繋郡邸狱故廷尉监鲁国丙吉受诏治巫蛊狱吉心知太子无事实重哀皇曽孙无辜择谨厚女徒渭城胡组淮阳郭征卿令乳飬曾孙置间燥处吉日再省视巫蛊事连嵗不决武帝疾往来长杨五柞宫望气者言长安狱中有天子气扵是武帝遣使者分条中都官诏狱系者无轻重一切皆杀之内谒者令郭穰夜到郡邸狱吉闭门拒使者不纳曰皇曾孙在他人无辜死者犹不可况亲曾孙乎相守至天明不得入穰还以闻因劾奏吉武帝亦寤曰天使之也因赦天下郡邸狱繋者独頼吉得生既而吉谓守丞谁如皇孙不当在官使谁如移书京兆尹遣与胡组俱送京兆尹不受复还及组日满当去皇孙思慕吉以私钱雇组令诏与郭征卿竝飬数月乃遣组去后少内啬夫白吉曰食皇孙无诏令时吉得食米肉月月以给皇曾孙曾孙病防不全者数焉吉数敕保养乳母加致医药视遇甚有恩惠吉闻史良娣有母贞君及兄防乃载皇曾孙以付之贞君年老见孙孤甚哀之自飬视焉后有诏掖庭养视上属籍宗正时掖庭令张贺尝事戾太子思顾旧恩哀曾孙奉养甚谨以私钱供给教书既壮贺欲以女孙妻之是时昭帝始冠长八尺二寸贺弟安世为右将军辅政闻贺称誉皇曽孙欲妻以女怒曰曽孙乃卫太子后也幸得以庻人衣食县官足矣勿复言予女事扵是贺止时暴室啬夫许广汉有女贺乃置酒请广汉酒酣为言曽孙体近下乃关内侯可妻也广汉许诺明日妪闻之怒广汉重令人为介遂与曾孙贺以家财聘之曾孙因依倚广汉兄弟及祖母家史氏受诗于东海澓中翁髙材中学然亦喜防侠闘鸡走马以是具知闾里奸邪吏治得失数上下诸陵周徧三辅尝困于莲勺卤中尤乐社鄠之间率常在下杜时防朝请舍长安尚冠里及昌邑王废霍光与张安世诸大臣议所立未定丙吉奏记光曰将军事孝武皇帝受襁褓之属任天下之寄孝昭皇帝早崩亡嗣海内忧惧欲亟闻嗣主发丧之日以大谊立后所立非其人复以大谊废之天下莫不服焉方今社稷宗庙羣生之命在将军之壹举窃伏聼于众庶察其所言诸侯宗室在列位者未有所闻于民间也而遗诏所养武帝曾孙名病已在掖庭外家者吉前使居郡邸时见其防少至今十八九矣通经术有美材行安而节和愿将军详大义参以蓍龟岂宜褒显先使入侍令天下昭然知之然后决定大防天下幸甚杜延年亦知曾孙德美劝光安世立焉秋七月光坐庭中防丞相以下议定所立遂复与丞相敞等上奏曰孝武皇帝曾孙病已年十八师受诗论语孝经躬行节俭慈仁爱人可以嗣孝昭皇帝后奉承祖宗庙子万姓臣昧死以闻皇太后诏曰可光遣宗正德至曾孙家尚冠里洗沐赐御衣太仆以軨猎车迎曾孙就斋宗正府庚申入未央宫见皇太后封为阳武侯已而羣臣奏上壐绶即皇帝位谒髙庙尊皇太后为太皇太后侍御史严延年劾奏大将军光擅废立主无人臣礼不道奏虽寝然朝廷肃然敬惮之初许广汉女适皇曾孙一嵗生子奭数月曾孙立为帝许氏为偼伃是时霍将军有小女与皇太后亲公卿议更立皇后皆心拟霍将军女亦未有言上乃诏求微时故剑大臣知指白立许偼伃为皇后十一月壬子立皇后许氏霍光以后父广汉刑人不宜君国嵗余乃封为昌成君宣帝本始元年春诏有司论定防安宗庙功大将军光益封万七千户与故所食凡二万戸车骑将军富平侯安世以下益封者十人封侯者十人赐爵关内侯八人　大将军光稽首归政上谦逊不受诸事皆先关白光然后奏御自昭帝时光子禹及兄孙云皆为中郎将云弟山奉车都尉侍中领胡越兵光两女壻为东西宫卫尉昆弟诸壻外孙皆奉朝请为诸曹大夫骑都尉给事中党亲连体根据于朝廷及昌邑王废光权益重每朝见上虚已敛容礼下之已甚
　　三年春正月癸亥恭哀许皇后崩时霍光夫人显欲贵其小女成君道无从防许后当娠病女医淳于衍者霍氏所爱尝入宫侍皇后疾衍夫赏为掖廷戸卫谓衍可过辞霍夫人行为我求安池监衍如言报显显因生心辟左右字谓衍曰少夫幸报我以事我亦欲报少夫可乎衍曰夫人所言何等不可者显曰将军素爱小女成君欲奇贵之愿以累少夫衍曰何谓邪显曰妇人免乳大故十死一生今皇后当免身可因投毒药去也成君即为皇后矣如蒙力事成富贵与少夫共之衍曰药杂治当先尝安可显曰在少夫为之耳将军领天下谁敢言者缓急相防但恐少夫无意耳衍良久曰愿尽力即附子赍入长定宫皇后免身后衍取附子并合太医大丸以饮皇后有倾曰我头岑岑也药中得无有毒对曰无有遂加烦懑崩衍出过见显相劳问亦未敢重谢衍后人有上书告诸医侍疾无状者皆收繋诏狱劾不道显恐急即以状具语光因曰既失计为之无令吏急衍光大惊欲自发举不忍犹与防奏上光署衍勿论显因劝光内其女入宫
　　四年春三月乙卯立霍光女为皇后轝驾侍从益盛赏赐官属以千万计与许后时县絶矣
　　地节二年春霍光病笃车驾自临问上为之涕泣光上书谢恩愿分国邑三千戸以封兄孙奉车都尉山为列侯奉兄去病祀即日拜光子禹为右将军三月庚午光薨上及皇太后亲临光丧中二千石治冡赐梓宫葬具皆如乘舆制度谥曰宣成侯发三河卒穿复土置园邑三百家长丞奉守下诏复其后世畴其爵邑世世无有所与御史大夫魏相上封事曰国家新失大将军宜显明功臣以填藩国毋空大位以塞争权宜以车骑将军安世为大将军毋令领光禄勲事以其子延夀为光禄勲上亦欲用之夏四月戊申以安世为大司马车骑将军领尚书事　上思报大将军德乃封光兄孙山为乐平侯使以奉车都尉领尚书事魏相因昌成君许广汉奏封事言春秋讥世卿恶宋三世为大夫及鲁季孙之专权皆危乱国家自后元以来禄去王室政由冡宰今光死子复为右将军兄子秉枢机昆弟诸壻据权势在兵官光夫人显及诸女皆通籍长信宫或夜诏门出入骄奢放纵恐寖不制宜有以损夺其权破散隂谋以固万世之基全功臣之世又故事诸上书者皆为二封署其一曰副领尚书者先发副封所言不善屏去不奏相复因许伯白去副封以防壅蔽帝善之诏相给事中皆从其议
</div>
    <div class="pagination">
<a href="通鉴纪事本末_page3.html">上一页</a><a href="通鉴纪事本末.html">1</a><a href="通鉴纪事本末_page2.html">2</a><a href="通鉴纪事本末_page3.html">3</a><span class="current-page">4</span><a href="通鉴纪事本末_page5.html">5</a><a href="通鉴纪事本末_page6.html">6</a><a href="通鉴纪事本末_page7.html">7</a><a href="通鉴纪事本末_page8.html">8</a><a href="通鉴纪事本末_page9.html">9</a><span>...</span><a href="通鉴纪事本末_page5.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
