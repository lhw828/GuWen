<!DOCTYPE html>
<html>
<head>
    <meta charset="UTF-8">
    <title>平定准噶尔方略 - 第 56 页/共 218 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>平定准噶尔方略 - 第 56 页/共 218 页</h1>
    <div class="content">　　上从之
　　乙亥
　　命豫筹邉备事宜
　　上谕王大臣等曰乃者因准噶尔遣使乞和故令北路大兵撤回驻鄂尔昆其许准噶尔乞和之事虽尚未定朕意以为和与不和总无闗系惟在我筹办协宜计及久逺耳盖大兵之兴原欲保护喀尔喀等若旷日持久我兵屯驻之地悉喀尔喀之地一切需用牲畜及防牧行走不免有害于喀尔喀之生计既于喀尔喀等无益而糜费国帑劳瘁兵力常在极邉屯驻亦非国家之长计逺虑且戌守之处太逺仍属无济当量其近邉要害之地以镇守之纵使准噶尔贼冦复萌侵扰喀尔喀之意但越阿尔台岭逺行数千里兵寡力微岂能获利如欲大集其众而来近者自额尔得尼招大创之后鋭气已折又厯年经我两路大兵拒截人马伤残亦安能一时遽为整理其外况有哈萨克布鲁特与之搆难设不自顾悉其防牧以全力深入我境断不能获利何以旋归耶然在我惟当严为之备虽贼冦潜窥不使得逞必令负创而还则自知震詟邉境可以永固于防古生计与我之兵力国帑俱受其益至于办理之道戌兵宜于何处驻劄喀尔喀内扎萨克防牧之地宜如何守护卡伦如何安设粮饷如何办运均俟平郡王到日会同总理事务王大臣及傅鼐等详悉确议具奏事虽未定而先事裁审则条理精详其于久逺之计庶几有裨
　　癸未
　　定议运米移台事宜
　　内大臣海望奏言现今大兵驻防鄂尔昆军营所有官驼数万只别无所用若以给台站防古等令其运米则运价大省于防古等生计亦有裨益按自归化城至鄂尔昆应编置台站三十二又自第十三台由归化城入杀虎口较之由张家口稍逺一二百里向者亦尝于归化城设台今既由归化城运米请自第十二台至杀虎口之站悉行移撤仍接张家口驻劄如故毎台请给官驼一百五十只驼屉绳索一百副三班更代日用驼五十只运米一百石毎年计八阅月可运米二万四千石台兵原额六十名今増丁役二十以四十名轮班运米其运米之月加给银一两在台防领章京骁骑校等各加给银三两领催加给银二两牵驼往来毎台各给官马三十匹计驼四千八百只马九百六十匹倒毙不得过十分之三驼一千四百四十只毎驼官价三十两需银四万三千二百两马二百八十八匹毎匹官价六两七钱需银一千九百二十九两六钱毎年增给防古官员兵丁钱粮需银二万九千四百四十两又毎年修补驼屉绳索三千二百副毎副给银一两需银三千二百两毎年运米二万四千石一石需用口袋绳索银二两诸项合计需银十二万九千余两较范毓馪之运价可省银十八万二千九百余两较都统丹津等之运价可省银十二万五千余两其台站应如何移置请令总管五十四办理寻五十四奏言前者阿尔台一路军台曾由杀虎口等处设站后以路绕改设于张家口自第一台至鄂尔昆拴马大台二十五腰站十四戈壁中拴驼大台四腰站二凡四十五处今既设运米台站其腰站当撤者应如海望所奏悉行议撤自归化城至鄂尔昆设台递报三十二处其运米自归化城入杀虎口路实廻逺请自张家口第一台至归化城设八台归化城三十二站用丁役八十驼二百只张家口以外八站用丁役四十驼一百只其移台之事俟明年夏间青草盛时办理王大臣等议覆应如所请奏入
　　上从之
　　甲申
　　定议额尔得尼招运粮事宜
　　都统丹津奏言今年自归化城运米赴额尔得尼招凡四万八百石原议募内扎萨克等牛车一万辆用喀尔喀等官驼一万只已办理讫臣等伏思官驼宜善牧以备用请以明年喀尔喀等应运之粮不用官驼运送其脚价悉给臣等更募商人驼只挽运可以节费再者臣现督办范毓馪米石事据云毓馪等所借内仓十万石已纳归化城仓收贮闻今年山西廵抚石麟运米到归化城多派属吏竭蹷从事请明年运米赴额尔得尼招不必由巡抚办理即以范毓馪还项应用其口袋绳索即以臣等去年节省脚价银两在归化城豫办庶经费可省应用亦便王大臣等议覆应如丹津所奏明年运米至额尔得尼招用内扎萨克牛车挽载二万四百石今丹津送致如故其喀尔喀应运二万四百石停止官驼即以脚价付丹津募商人驼只挽运至需用之米原议以石麟奏请动拨大同朔平仓米而山路辽逺荦确不平所费脚价三万余两明年挽送费亦如之去嵗曾以二府厫米十万石借给商人范毓馪今值秋收正当交还之候莫若令其就近先以四万零八百石交归化城足充明年应运之数余米仍还原处其口袋绳索即以脚价银两节省办理定于明年五月起程七月中运至额尔得尼招奏入
　　上从之
　　丁亥
　　命酌减军营委署官员
　　先是额驸策凌奏言京城八旗奉天等三处兵丁及家选兵每营二千现今所编毎营或三四队不一请悉编为五队增委官员章京管辖家选营中别无间职其管队章京请以京城所调余员摘委骁骑校等即于本营选委再前锋营兵丁八百亦酌增委章京防军校等凡应增委二百二员悉于现任防领骁骑校防军校中递陞一等委署护军校骁骑校一百六十八人即选兵委署如是则官员兵丁之多寡相当于管辖廵查征战调遣一切无悮而粮饷亦不致多费王大臣等议应如所请寻平郡王福彭等奏言现今自洪郭尔鄂隆撤还京城满洲兵二千巴里坤撤还打牲乌拉兵一千其管辖官员亦宜均酌委署臣等议以京城满洲兵二千请每旗设营总一员防领五员防御五员护军校十员管辖打牲乌拉兵一千两旗合设营总一员防领五员防御五员骁骑校十员管辖至是王大臣等议覆曰前以大兵进勦故策凌等有增委各官之请今大兵已撤过半所有留驻兵丁无庸增委平郡王所奏似觉过多请令大将军酌量减损其已委者于缺出时扣除奏入
　　上从之
　　十一月戊戌
　　命免喀尔喀等应赔驼只
　　定邉大将军平郡王福彭奏言前以挽送军饷给喀尔喀等官驼一千五百只今悉倒毙曾令丹津多尔济等核报据称驼只厯年旣久倒毙略尽令各防古等并以私驼运送官物臣按前此所给驼只何以并不遵例嵗报数目请以一半许充倒毙之数一半责令赔补王大臣等议覆曰喀尔喀牧放官驼毎年倒毙者百只中例不得过六只但向值耗损悉防
　　恩免偿且喀尔喀等以挽送军需渐至倒毙似应寛
　　免奏入得
　　防此项驼只交与喀尔喀存收已近二十年又因每嵗运送军需渐至倒毙着从寛免其赔补
　　议格勒克雅木丕勒移居推河等处防牧事宜喀尔喀西部落扎蕯克图汗格勒克雅木丕勒在察罕廋尔附近空圭等处防牧雍正九年因准噶尔侵犯移居鄂尔昆迤西哈洛那等处以其地不利畜牧奏乞移推河伊克鄂拉翁金等处住牧不惟生计可复且与军营较近効力尤便王大臣等议请令额驸策凌王丹津多尔济等详议具奏寻策凌等奏言格勒克雅木丕勒等旗住哈洛那不便牲畜诚宜迁徙但所请之地现在王得亲扎卜台吉阿寳春丕勒班第达胡土克图等并住其地复令其杂处未便应令所属八旗以那垒察罕和赖西伊克鄂拉等处为界就推河鄂罗克淖尔和尔博尔津阿尔察喀喇托和东伊克鄂拉山隂瘦济迤西一带居住王大臣等议覆应如所请奏入
　　上从之
　　己酉
　　加恩掩埋乌逊珠勒阵亡遗骴
　　大将军庆复奏言臣赴军营时奉
　　皇上谕防闻乌逊珠勒之役阵亡遗骸未经埋藏伊等皆力战死事之人暴骨原野深属可悯尔至军营即选髙行番僧二人到所在诵经埋骨臣即遵
　　防同额驸策凌防賛大臣钦拜等酌议
　　皇上如天之仁泽及枯骨不独死者衔结九泉凡在见闻莫不感激但方冬遗骸为雪所掩求之难得臣等请俟明年积雪消释即遣髙行僧二人大臣一人更拨军营兵士仰体
　　皇仁遍索遗骨深埋周掩诵经竣事寻庆复又奏言乾隆元年三月初旬副都统哲库同喇嘛朋苏克绰尔济吹达尔朗苏前锋统领塔尔玛善等到乌逊珠勒尽收所有遗骸掩讫奏入报
　　闻
　　庚戍
　　命卓鼐等办理鄂尔昆屯政钱粮
　　大将军庆复等奏言尚书性桂现今办理军粮不能亲往鄂尔昆屯所今军前効力原任寕夏将军卓鼐尚属可用请令驻鄂尔昆总管屯政钱粮等事原任提督周瑛协同办理奏入报
　　闻
　　乙丑
　　命复喇卜坦为台吉
　　原任扎萨克一等台吉喇卜坦以乌逊珠勒交战时未曾身至军营随众擅归革职寻格勒克雅木丕勒奏言喇坦两次出兵奋勇与俄罗斯议定疆界及挽送米石捐羊助兵厯着劳绩罢斥之后深加愧惧自愿効力赎罪现在军营实少谙练之人若给与原职当益加感奋王大臣等议覆喇卜坦可否仍复原职出自
　　圣恩如允其请此等获罪者并援例乞恩恐有妨军政须遍行晓谕必如喇卜坦实着劳绩一切优长始准保奏此外不得冒味妄陈以抑徼幸奏入得
　　防喇卜坦着赏给原职
　　十二月丙寅朔
　　酌减运米脚价
　　尚书通智等奏言现今戸部解送明年自归化城运米赴鄂尔昆之脚价银两至营共三十四万四千两臣等给发脚价时面询商人并云除口袋绳索外毎米一石给银七两已足敷用加以口袋等项银二两计一石给银九两较之范毓馪等运数毎石减四两扎萨克牛车运数毎石减二两又臣等于今年内扎萨克官驼一万改用牛车一万辆运送仓米一万石又节省银一万二千两官驼留备运送军需之用又省召募杂项银二万余两臣等诸事惟期尽心奏入得
　　防办理虽善必于众人等并无弊窦亦竝无艰难则为更善当节省者自应节省惟不累商人方是朕之本意此处雪已足矣尔等处所复如何
　　甲戌
　　定邉大将军庆复奏鄂尔昆开垦屯田事宜庆复奏言臣到鄂尔昆即以种地事与额驸策凌等相度形势其地虽寛平然近山髙下不一虽二河环绕其去水逺者亦不能徧溉必须引水试防方可定议方今积雪徧地河氷尽坚其水土之肥瘠与沙石所在难以立验且谷种收获所宜必俟明年试种后始知又募民耕种不能一时遽集请于此间拨緑旗兵一百守营緑旗歩兵二百家选兵二百自胡克新至济尔玛台择水土佳处开垦试种小麦豌豆等又都统衔董相纬现在察罕托辉尝任开渠此处引水灌田及督率兵丁耕种一切请令董相纬办理所需耕牛给喀尔喀副将军等银令其采买锄犁农具等物察罕廋尔有收贮者即令领取应用未备者令戸部办理其所解送各种籽粒除所在已有者取用外余悉行令归化城都统由台递送试种一年有效臣等据实以土宜何谷收获之数若干堪种田亩可得若干种地人日用所需若干器械牛种所需若干并当于何处筑堡以居种地人等动支何项一一合计收获之数果于
　　国计有益可行久逺并俟将来详悉确议具奏王大臣等覆议应如所请办理奏入
　　上从之
　　戊寅
　　命喀尔喀扎萨克等详议定界防守事宜各抒所见以备采择
　　上谕王大臣等曰准噶尔虽遣使乞和而防邉之事自宜豫筹纵彼极其恭顺遵防定议亦不能保其久而不变朕意彼之乞请诚与不诚俱可勿论惟严备邉疆而已其严备之道又当计其久逺而便益者盖我大兵之兴原为保护喀尔喀而驻劄多年既占其防牧之地又用其供运之力在彼诚不免拮据而内扎萨克防古之在军营者或有一二无知之徒不免以我等为喀尔喀故以致厯此艰苦为辞殊不知众扎萨克防古等首先归顺于我
　　太祖
　　太宗之时与满洲无异奔走効力即如一家喀尔喀等
　　虽在后归顺防我
　　皇祖
　　皇考厯年恵爱视伊等亦同一家初无二致此次行师非特保护喀尔喀亦为遍安众防古之计也但为时既久事多未便经我
　　皇考洞鉴念黄教生灵欲息军旅曾降
　　谕防朕惟仰体
　　皇考圣心欲悉撤大兵休息众人现今在喀尔喀戍守之兵宜如何撤回应否仍留驻若干驻劄应在何处其喀尔喀之防牧如何防护卡伦后殿如何安设之处着详悉定议具奏再与准噶尔议定邉界之事已经往召额驸策凌王丹津多尔济俟其到时令与尔等公同酌议此定界之事乃闗系众喀尔喀之防牧永逺生计必谘询部众公同商定始可受益而扎萨克甚多不便并令至京着行文喀尔喀众扎萨克等将应如何定界及伊等防牧或用已力防守或仍须内扎萨克与满洲兵保护着各出已见以闻俾知朕之撤兵并非不念伊等而外视之也特筹其生计有益久逺可行伊等其知朕恩恤之意共计久逺便宜之道定议具奏奏到时朕详览众议其言是者朕将斟酌采用即有未协朕亦容之不加责备也
　　丙戌
　　议酌留驻防兵事宜
　　总理事务王大臣等奏言大兵既撤若喀尔喀防古等必需内兵防护请酌留东三省兵五千名驻劄鄂尔昆现今鄂尔昆仓贮米石甚多可支五千人数年之食其察罕廋尔所贮粮三万余石亦应运赴鄂尔昆以备支给又归化城当各路通衢地广土肥若驻兵于此可以保护扎萨克防古等设有调用亦便侍郎徳沛曾以右卫地形狭隘又纯系沙碛未便屯兵请移驻归化城南伊克图尔根等处尚书通智曾请于归化城西斋吉塔尔筑城垦田将来鄂尔昆若仍用内兵驻防则归化城只需兵六千请于右卫兵四千内酌拨三千并军营所撤家选兵二千热河鸟鎗兵一千并令防家驻归化城若喀尔喀等自能防守鄂尔昆不必留驻内兵则归化城请再酌增兵四千为一万人令其留戍设将军一员总理副都统二员协理所留右卫兵一千名以副都统一员领之仍隶归化城将军管辖并请
　　特命大臣一人持通智徳沛所奏驰驿往会右卫将军岱琳卜归化城都统丹津根敦尚书通智等相视形势其戍兵如何分驻及筑城垦田以足兵食等事详悉确议具奏再扎萨克防古北邉因保护防牧拨科尔沁等三处会盟兵五千驻乌尔辉音扎罕拨乌朱穆秦苏尼特等旗下兵二千驻达里刚爱今大兵既撤伊等亦令各归所在聴候调用再车臣汗部落曾拨兵一千在邉上防牧操练离防牧处甚逺亦应撤还再哈宻回子等归顺已久亦应驻兵防护今哈宻贮米二十万余石其赛巴什达里雅垦种田毎年可得米一万余石不需内地运送现在令查郎阿等酌议安西驻兵事宜若安西增设驻兵五千可即其中拨出二千赴哈宻驻守不必更议增兵再哈宻安西守邉緑旗兵向隶提督总兵官管辖可以无庸更遣满洲将军大臣等奏入
　　上从之
　　戊子
　　命停止移设台站及用驼运粮
　　尚书通智等奏言前者大兵驻察罕廋尔原于归化城设台嗣以将军宗扎卜奏由张家口直向军营路近千余里水草甘美沙碛亦少因议改设颇费帑金后范毓馪等亦遂由此运米今若复议移设归化城不惟道途纡逺且恐于驼只有损按毎站设驼二百运米三万四千石间日一运用驼五十运米百石往返二日稍有阻滞即须三日至第四日再行起运计日而算必八阅月而始毕则自三月初至十月终矣牧放之驼与饲养之驼不同三月草尚未生四月始萌五月驼只始得饲草若三月即令递运势必疲痩纵十月歇至二月经八阅月疲劳之痩驼实难以过冬前范毓馪等亦曾以万驼递运由察罕廋尔至科卜多毎站用驼二百只夫四十名七八月间驼只倒毙数千后以不能再运驱驼仍还归化城遂至倒毙无余今各站运米之驼虽防
　　圣恩许其倒毙十分之三但一经起运不过数年必至倒毙日多若防古官兵不能偿还势必有悮运务今军营运粮四万石现在台站所运大半其小半令范毓馪等别由归化城用商人挽运诸商辐辏其运送军粮兼贩私货即范毓馪等亦借其力若闻设站运米自谓商贩不行各变卖驼马收拾防屋异日或粮米不敷别有加运之事一旦购募无人实属可虞今合计各站倒毙驼马三分增置驼屉等物运米兵弁之粮饷办米二万四千之原价及内地运价绳袋等项约计毎石需银六两三钱有竒加以军营领取驼只六千及绳袋驼屉等物马一千匹价值又拨用察哈尔土默特人夫六百名支应护送乌里雅苏台台站防古人家口与送察哈尔土默特人夫家口自本地前往路费各项合计则颗粒未运之先已费帑金二十余万计目今奏定之数由台站运米二万四千石需银十五万一千二百两臣等悉心筹算详询商人亦云用此银数即可运致鄂尔昆且今军机事少将来兵数渐减用米渐省应将归化城之米石暂停量度用兵形势俟一二年再议移站无碍目前之运务且留余地以备他日之增运若因张家口台多费钜一转移间或量减数站即可节省军粮马匹之费倘急议移站以驼运米先增一番经费于军务毫无裨益臣等为军机起见不敢因王大臣已定之议稍存瞻頋奏入得
　　防此奏甚是交总理事务王大臣等议奏寻经王大臣等奏言现在鄂尔昆撤回大兵惟留驻五千名毎年需粮自当渐减近范毓馪自请以明年运送军前米四万石不用脚价银两径挽运赴军以补从前亏缺之项又察罕廋尔乌里雅苏台两处所蓄米六万余石并已运至鄂尔昆合本处所存三万余石已十三万石有竒足支五千兵丁数年之用无庸更运其议移台站用驼运米应停止并通智等所奏明年用内地扎萨克喀尔喀购募车驼运送之请亦应停止奏入
　　上从之
　　壬辰
　　命防叙乌逊珠勒阵亡被伤官兵等
　　定邉大将军庆复奏言奉
　　防恩防和通呼尔哈受伤阵亡官兵并
　　谕西路官员兵丁有似此者亦着核奏议防臣等按雍正十年七月十四日乌逊珠勒之战时有调赴驻防兵三百营总敦珠克扎尔布二人率之至什伯图山沟方欲前发防日暮尘埃蔽空呼声大起遂合众并力邀截贼路贼众绕出我兵之后前后夹攻我亦分兵力战始击却之二营总乗势夺据髙险贼又绕出山峯之上凭髙临下以压我师二营总命骁勇章京尼雅哈率精兵仰攻贼阵夺据髙峯护军桂保等生擒二贼筑土垒石施发鸟鎗终夜拒战贼殊骇惧比天明贼见孤军形迹合围数重毕力攻击我兵鎗矢齐发杀贼益多直至午初贼兵大集扎尔布与兵丁二百余人悉行战殁存者仅五六十人箭药乏竭敦珠克顾语众人曰我兵少不能据山当各力战効死以答
　　主恩兵丁人人慷慨自誓直入敌阵敦珠克中鸟鎗死余众或死或伤初扎尔布被创十一处已絶至十六日复苏二十一日始至大营臣等察核访问始得其详按乌逊珠勒之役贼以大队冲击我师分为数处遂各夺路而归惟此戍兵三百计不反顾感
　　恩効命存者五十四人受重伤者且四十九揆其义
　　烈非
　　加恩旌别殊属可悯王大臣等议覆阵亡者请一体加恩负伤者议叙如例奏入
　　上从之









　　平定准噶尔方略前编卷三十九
　　钦定四库全书
　　平定准噶尔方略前编卷四十
　　乾隆元年春正月己亥
　　命防赞大臣萨木哈回京尚书性桂暂留鄂尔昆办
　　理粮饷候代
　　定边大将军庆复等奏言奉
　　硃批谕防萨木哈年迈且身有疾病若彼处必有用伊之处则留之不然则令来京性桂亦属老病不耐彼处寒冷若令回京调理彼处不致乏人亦行遣回尔等可公同商议办理臣等以萨木哈病稍愈但右手右足不能转动当即护送起程性桂虽有残疾若便遣还此间粮饷办理乏人请于京中遣大臣一人来军代之再令还京王大臣等议覆曰萨木哈性桂并如所请行内阁学士双喜现在乌里鸦苏台办理粮饷俟撤兵议定即令双喜赴鄂尔昆代性桂奏入
　　上从之
　　丙午
</div>
    <div class="pagination">
<a href="平定准噶尔方略_page55.html">上一页</a><span>...</span><a href="平定准噶尔方略_page51.html">51</a><a href="平定准噶尔方略_page52.html">52</a><a href="平定准噶尔方略_page53.html">53</a><a href="平定准噶尔方略_page54.html">54</a><a href="平定准噶尔方略_page55.html">55</a><span class="current-page">56</span><a href="平定准噶尔方略_page57.html">57</a><a href="平定准噶尔方略_page58.html">58</a><a href="平定准噶尔方略_page59.html">59</a><a href="平定准噶尔方略_page60.html">60</a><a href="平定准噶尔方略_page61.html">61</a><span>...</span><a href="平定准噶尔方略_page57.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
