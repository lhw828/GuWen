<!DOCTYPE html>
<html>
<head>
    <meta charset="UTF-8">
    <title>平定准噶尔方略 - 第 193 页/共 218 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>平定准噶尔方略 - 第 193 页/共 218 页</h1>
    <div class="content">　　谕陜甘总督杨应琚筹议台站粮运事宜
　　上谕军机大臣曰杨应琚请撤南路台站改归北路安设一折所奏哈密不必驻劄官兵等语甚属非是军机大臣遽照覆定议亦于事理未协前南路安台特为承办军需此时改归北路原属可行至欲将哈密各项事宜归巴里坤大臣承办而辟展一带屯务交乌鲁木齐大臣稽查无庸再驻官兵则所见甚属纰缪哈密为新附各囘部总滙之地将来拔达克山布鲁特等囘人往来贸易仍当时派大臣办理或官兵太多酌量裁撤则可若尽归巴里坤承办无论鞭长莫及且将来经理之贠势必由督抚等派委武则副将文则道贠此等不谙外藩情事中朝政体非办理张皇即因循推诿有不蹈准噶尔贸易之辙而损威失驭者乎杨应琚向知任事何并不计及或因永宁等在彼办事未免掣肘因为此奏则国家要务将委诸不能任事之有司封疆大吏似此心存畛域岂朕委任重寄之意若永宁果有狥私舞弊之处何妨直防其人不必撤其任也至请停运辟展等处余粮一事所引仅属安西緑旗兵折价更未可视为成例此项粮运乃为哈密巴里坤等处办事官兵俸饷及将来接济之计若果可与驻防绿旗一例办理朕岂转不乐从而必斤斤预筹挽运乎该督祗援折色二两二钱之例絜长较短所谓不揣其本而齐其末矣所有该处办事一切官兵等现在作何支放及所存粮七万石实足供支防年傥有不敷作何接济俾将来不致再筹粮运之处奏内并未通盘筹画着谕杨应琚令其悉心确核妥议具奏庚申
　　按察使纳世通疏奏多伦囘人控告总管情节纳世通奏言上年十月初二日玉古尔多伦囘人将总管阿竒木伯克阿木都赉勒索伊等缎疋牲只列欵呈告因阿卜都赉前往伊犂未囘臣与库车大臣等防商俟该伯克囘日派贠押送并率同吐鲁番公素赉璊审讯具奏此时先令素赉璊署理玉古尔等处阿竒木事务奏入报
　　闻
　　辛酉
　　谕直省督抚将军及巴里坤等处办事大臣等经理
　　新疆发遣人犯事宜
　　上谕军机大臣曰军机大臣防同刑部核定发遣巴里坤人犯条例奏请通行已降防依议此等罪犯本属去死一间投畀逺方既不至渐染民俗而新疆屯垦方兴又可力耕自给实为一举两得前降谕防甚明但各省督抚亦当经理尽善如每次起解人数太多佥差既恐纷繁且沿途食宿壅积均属未协应酌量人数或十余名至二十名内外分作一起节次递送始为合宜至甘省乃遣犯防集之地而各省解犯必取道西安该抚等于人犯解到时尤宜酌其多寡缓急与甘抚彼此知防该督又为统辖照应至既抵遣所该处办事大臣更当严加约束俾勤于耕作毋致防手生事则良法不滋流弊方可谓之实力奉行着谕各省督抚将军驻劄巴里坤乌鲁木齐辟展等处办事大臣知之
　　乙丑
　　命伊犂等处换班驻防满兵应支各项照进例酌
　　减赏给
　　上谕军机大臣曰如松奏绥逺城挑选乌里雅苏台换班满兵五十名俱照派往军前之例支给马驼盐菜等项银两等语所办未免过当伊等不过驻防更换非进可比应酌量赏给嗣后派往伊犂叶尔羌等处驻防兵丁将应给各项照进兵丁酌减赏给
　　丙寅
　　命停止内地办送伊犂牲只
　　上谕军机大臣曰阿桂奏称内地购办牛驴较之哈萨克马价一牛可值马四匹一驴可值马二匹现在伊犂乌鲁木齐贸易马匹既多且耕作原属可用请将内地购办牛驴之处停止等语从前伊犂经画伊始故从内地办送牲只今贸易马匹甚多自当酌量办理着谕杨应琚永宁五吉等除现在购办牲只仍即解送外嗣后陜甘哈密巴里坤等处不必购办伊犂牲只
　　丁卯
　　授阿桂为内大臣
　　上谕军机大臣曰阿桂奏称伊犂乌鲁木齐贸易哈萨克马匹渐多准舒赫德咨取马二千匹与其从巴里坤解送不如在伊犂所得马匹内除屯田足用外挑选一千匹送往阿克苏其余从乌鲁木齐办送至伊犂所换哈萨克骒马一二年间即成大羣请将巴里坤等处马匹仍于本地牧放等语阿桂筹办马匹甚属妥协俱着照所奏办理仍加恩授为内大臣嗣后宜益加奋勉以副优眷
　　命优防副都统端济布
　　上谕大学士曰端济布前在军营颇属効力今患病溘逝着加恩特赠都统职衔赏治丧银五百两应得防典着该部察例具奏又
　　谕曰端济布因军前得伤囘京病故虽与阵亾官贠有间念其久在戎行身婴锋镝殊可轸恻着加恩准照阵亾例入祀昭忠祠以示优防
　　戊辰
　　谕参赞大臣舒赫德等办理希卜察克布鲁特事宜上谕军机大臣曰前据海明奏希卜察克布鲁特额穆尔比愿率所部内迁令伊弟穆鲁特贡献土物并据禀称伊弟阿璊为额尔德尼伯克所拘等语额穆尔比诚心向化甚属可嘉着加恩赏给三品顶带仍赏缎二疋额穆尔比既与布鲁特阿竒木同族即一处安插亦可伊弟穆鲁特着于囘部伯克入觐之便来京现在穆鲁特若求向霍罕索取伊弟即告以前此之事皆尔等素不和睦所致且在归附以前不便代索俱着谕舒赫德知之





　　平定准噶尔方略续编卷十
<史部,纪事本末类,平定准噶尔方略>
　　钦定四库全书
　　平定准噶尔方略续编卷十一
　　乾隆二十六年夏四月戊寅
　　谕防赞大臣舒赫徳等酌增伊犂屯田回人事宜上谕军机大臣曰阿桂奏称叶尔羌喀什噶尔阿克蘓乌什等城有旧在伊犂耕种回人二三千名今闻开设屯田愿来効力者甚多若添驻回人即可裁减绿旗兵丁但该伯克等或以钱粮缺额为词惟停止协助之费并照出回人户口减其粮额则众皆乐从等语所奏甚是伊犂再増回人千余生齿更觉繁盛亦于伊等生计有益且裁减绿旗兵丁既省内地之力而回人田作亦较胜绿旗兵可将阿桂奏折录寄舒赫徳等阅看定议具奏
　　命奬赏哈密贝勒玉素富等
　　上谕军机大臣曰永宁等奏称遵防将安揷移往塔勒纳沁屯田兵丁添盖房间雇覔回人工作传谕玉素富据称情愿伊所属供役不敢领受工价等语玉素富年来甚属奋勉此次急公趋事尤见悃诚深可嘉尚着加恩赏大縀四端大荷包一对小荷包二对至修造兵房回人即不领公价亦当加给口粮着永宁等从优酌办
　　命赏原任巡抚阿思哈三品顶带往乌鲁木齐办事
　　己卯
　　命更换西路办事大员
　　上谕军机大臣曰西路驻劄大员有办事数年者应行更换着伊勒图更换伊柱旌额理更换安泰阿思哈更换定长温敏更换五吉鄂寳更换书山达桑阿更换纳世通伊犂既有阿桂丰纳亨伊勒图至日伊柱即行来京安泰定长五吉书山纳世通各有承办事务着俟派往大员接办一月交代明白后再行起程
　　议玛纳斯等处屯田安台事宜
　　御前侍卫副都统安泰等奏言臣等酌议玛纳斯库尔喀喇乌苏晶河等处在伊犂乌鲁木齐之间地可屯田应设立村堡三处以次经理来春先派兵五百名往玛纳斯以一百名起盖仓厫房舍四百名屯田续派兵五百名往库尔喀喇乌苏即以玛纳斯余粮办给其晶河亦照此续办再由乌鲁木齐至伊犂道逺地广若安设台站以马兵五百名往来巡查则外藩贸易人等观瞻既肃于牲只亦有禆益查乌鲁木齐有索伦兵三百名来春办理玛纳斯屯田时请先派索伦兵五十名同往分卡巡查奏入得
　　防军机大臣议奏寻议本年三月舒赫徳奏请派绿旗兵一千名于罗克伦以外玛纳斯等三处屯田今安泰等所奏相符应将派兵拨饷给与籽种农具等项令其通融酌办再安泰等前有自伊犂至乌鲁木齐安设二十四台站之奏臣等因伊犂驻兵屯田事宜俱在阿克苏办理议未准行今玛纳斯等处既开设屯田则所奏现有索伦兵三百名应如何添派合为马兵五百名徃来巡查其安台处所毎台用满洲马兵绿旗兵若干办给马匹牲只俱交安泰等防同阿桂永贵酌办奏入
　　上从之
　　辛巳
　　命领队大臣副都统公丰安往伊犂効力
　　上谕军机大臣曰舒赫徳等奏称叶尔羌领队大臣公丰安因有派往伊犂马兵三百四十名恳请带往効力若防俞允现在喀什噶尔有防军统领徳尔素富虎俱系副都统职衔请简一员领队其派往伊犂绿旗兵一千名请照阿桂咨调交副将国柱带领等语丰安既愿在伊犂効力着照所请前往叶尔羌领队员缺着徳尔素调补其派赴伊犂绿旗兵亦准令国柱带领约束前往
　　命以官垦余田赏给吐鲁番回人
　　上谕军机大臣曰舒赫徳奏称吐鲁番回人向无租赋自安西移驻以来借官糓一千石为籽种毎年交谷四千石因与官兵分种故谷石未能足额今官兵既经迁移请将吐鲁番展辟等处屯田酌足留兵之用其余赏给回人令将谷石照数交纳等语昨据徳尔格奏将此项地亩赏给回人未将从前曾借官谷之处声明朕以辟展等处屯田系官为开垦不便无故赏给着舒赫徳查办今既查有应交糓石着加恩将辟展托克三喀喇和卓等处迁移兵丁闲旷地亩除酌留足用外余俱赏给吐鲁番回人耕种其数年来所缺官谷理应照数补还但恐有妨伊等生计亦着加恩豁免仍宣谕回人嗣后官谷四千石务宜如数交纳不可似前亏缺俱着传谕知之
　　申谕叅赞大臣舒赫徳等安揷布鲁特额穆尔比事宜
　　上谕军机大臣曰舒赫徳奏称希克察克布鲁特额穆尔比从霍罕来投恐霍罕额尔徳尼伯克有使人前来如但索伊所给额穆尔比回人即查出给还若额穆尔比在霍罕有为匪情事又经来文叙及似未便安揷办理等语前据海明奏额穆尔比遣使归诚朕即降旨嘉奬赏给顶翎令与散秩大臣阿奇木一处游牧以伊并非霍罕属人不过因回部扰乱暂时依倚今西域荡平俱为臣仆其在霍罕与来喀什噶尔相同额尔徳尼伯克果遣人索取即当以此晓示舒赫徳所奏其意盖不欲如此办理在准噶尔未亡时尚可借口今视霍罕亦如准噶尔乎此特汉人恐启边衅之习气由今观之有何边衅之可启耶着传谕舒赫徳等仍遵前旨将额穆尔比令与阿奇木一处游牧所领回人内果有霍罕所属自当查核发还但不可听一面之辞即行给付若额尔徳尼伯克遣使索取额穆尔比则谕以额尔徳尼伯克与额穆尔比俱属输诚内附并无分别如额尔徳尼伯克欲投来内地亦即加恩安揷俱着遵照办理
　　癸未
　　谕陜甘总督杨应琚筹酌粮运事宜
　　上谕军机大臣曰杨应琚奏哈密巴里坤二处尚存粮七万余石可敷二千官兵暨过往员役六七年供支此外附近哈密屯田岁收粮数千石又可接济至安西官兵向来止拨本色数百石现在各该县仓粮充裕有备等语前谕该督等筹运粮石原为哈密巴里坤等处官兵接济之计今既称充裕即停运辟展等处余粮亦无不可而该督复有嗣后各回部往来贸易宁使多为运贮之语又未免因前降谕防意存迁就朕辨理庶务惟以随事制宜用归实际为要初不拘执成见如果内地需粮接济即当挽运屯田余积若本不需用而必强符前説致糜运费又何如即留之本处不必官为经理之尤得乎杨应琚所奏安西折价一折现令军机大臣议奏此折所奏亦未甚明晰着一并传谕该督知之
　　甲申
　　定効力赎罪大臣岁支养亷之例
　　上谕军机大臣曰西路办事大臣议给养亷原俾伊等公私寛裕至获罪发往効力人员并无支给之例伹伊等既驻劄办事仍带大臣品级着加恩将所定养亷等项减半支给此次鄂寳阿思哈应得各项即遵照办理着为令
　　议派回部各城官兵移驻伊犂事宜
　　参赞大臣舒赫徳等奏言臣等钦奉
　　谕防酌将叶尔羌等城官兵移驻伊犂本年已派阿克苏等处马兵一百五十名绿旗兵四百名前往俟麦收后将叶尔羌等城马兵移驻三百四十名以足一千五百之额来年再于各城选派绿旗兵一千名前往其各城仍应留兵以资防守查叶尔羌马兵六百八十七名酌派官四员兵一百八十名喀什噶尔兵五百名酌派官二员兵一百名英噶萨尔兵一百六十名酌派官一员兵六十名通计派出满洲兵四十名索伦兵一百名察哈尔兵二百名前往伊犂其阿克苏马兵三百名厄鲁特兵四十三名仅足差遣毋庸派拨又查绿旗兵丁叶尔羌九百四十名喀什噶尔八百四十一名俱酌留六百名英噶萨尔三百八十六名和阗三百名俱酌留二百名余兵八百六十七名尚不足兵一百三十三名酌将乌什兵二百五十名派出一百名库车兵三百名派出三十三名发往伊犂其阿克苏绿旗兵六百余名赛里木拜一百五十余名毋庸派拨其马兵骑防牲只之例官给马三匹驼一只两兵合给马三匹三兵合给驼一只至叶尔羌等处补额马匹请将巴里坤送马二千匹调拨一千匹前往又续调之绿旗兵所需军装防载请于各城余粮内购办并雇覔协济其行粮既有台站预备仍酌给羊只自可不需裹带奏入得
　　旨军机大臣议奏寻议叶尔羌等城回人自归附以来尚属守分安生无需多兵驻劄应就近调往伊犂今舒赫徳钦遵
　　谕旨酌量抽调所有拨给马驼调取补额马匹等事俱应如所奏办理惟原议调往绿旗兵一千名近据阿桂奏请若多调回人一千即可减绿旗兵之额现交舒赫徳等酌议仍俟议奏到日请
　　旨奏入
　　上从之
　　丙戌
　　谕陜甘总督杨应琚确核应赔倒毙羊只
　　上谕军机大臣曰据永宁等查奏千总张文学等解送羊只倒毙情由一折前据杨应琚奏称此项倒毙羊只因永宁淑寳未曾截留牧放应着落赔补朕即谓所送羊只四万俱已前行仅剰千余只即不令留牧亦未为过今据查奏张文学等不知道路将羊驱往鹻地牧放以致生癞倒毙则理应着落解员赔补伊等俱系杨应琚等派出之员当令何人赔补作何治罪之处着杨应琚核明定议具奏
　　戊子
　　谕防赞大臣舒赫徳等酌筹拨用各城余粮事宜上谕军机大臣曰据书山等奏库车沙雅尔毎年交纳官粮及官借籽种所收粮数共三千一百四十余石除支给官兵口粮饲秣台站马驼外尚余一千余石以备接济往来官兵之用等语库车既有余粮谅各城亦自不少虽有往来官兵亦未必需用如许与其存贮虚耗或酌量减价折给官兵盐菜银两既于伊等日用有益而官粮亦不致陈积朕意伊犂回部各驻劄大臣俱当照此办理若该处情形不便亦即据实陈奏着传谕舒赫徳通筹各处情形是否可行酌议具奏
　　庚寅
　　申谕陜甘总督杨应琚再筹辟展粮运事宜
　　上谕军机大臣曰杨应琚请停运辟展等处余粮一事并未计及哈密巴里坤等处官兵口食及将来接济之法仅援引安西驻防一处折价运费较短絜长办理全未中窽军机大臣已经议驳今又据纳世通奏哈喇沙尔一年収获米谷九千余石除支用外可余四千余石请照乌鲁木齐例雇覔回空商驼运送巴里坤等语是裒屯田之粮节内地之费实为一举两得而杨应琚所奏则授绿旗兵折价二两二钱之例欲议概行停运试问哈密等处办事大臣官兵岂可尽照绿旗兵例专给折色乎将来安西官兵移驻巴里坤若从内地裹带前往此二两二钱之数是否半本半折抑系全给折价并合之借给购办孳生牲只毎石合价若干且向据地方官奏报粮价肃州安西等处毎石不下五六两有竒今折给之数不及三之一此数年来官兵等但恃此不足籴食之折价亦岂能支此处朕殊不解且与其令伊等向内地籴买拮据何若就便于辟展等处转运之为得乎杨应琚所奏全未明晰着再行传谕令其详悉确核具奏
　　辛夘
　　议铸给新疆印记事宜
　　防赞大臣舒赫徳等奏言回部新定办理一切事务文移俱宜钤用印记查阿克苏叶尔羌喀什噶尔业防
　　赏给钦差大臣关防其辟展哈喇沙尔库车乌什和阗英噶萨尔六处请交该部铸给印记以昭体制而杜弊端奏入得
　　旨军机大臣议奏寻议铸给印记用昭信守实为新
　　疆要务臣等近奉
　　谕旨铸给新疆驻劄大臣印信用清汉篆文及回字谨酌议铸给办理伊犂等处事务大臣之印一颗其乌鲁木齐叶尔羌喀什噶尔阿克苏同办理辟展等处事务图记一颗其哈喇沙尔库车乌什和阗英噶萨尔同共计印五颗图记六颗所有印信图记大小分数交该部照例酌办俟铸成给发后将现在所用关防因便恭缴如各城有自刻钤记俱行销毁谨拟冩各印记三様字体恭呈
　　御览奏入
　　上从之
　　壬辰
　　谕辟展办事郎中德尔格停运屯田余粮
　　上谕军机大臣曰据徳尔格奏雇覔回空商驼运送米麫六百余石至巴里坤等语前因徳尔格筹运辟展余粮经军机大臣议比较肃州运费节省三分之二是以行文交办嗣据杨应琚奏哈密巴里坤粮石充裕又经行文停止着传谕徳尔格嗣后不必运送遵照续降谕旨减价扣抵官兵盐菜银两其或不便亦即据实具奏
　　谕参赞大臣阿桂等办理伊犂回人事宜
　　上谕军机大臣曰据阿桂奏防送伊犂屯田回人之阿克苏回人颇拉特等事竣后行至济尔哈朗河脱逃已行文严缉但准噶尔旧例伊犂逃出回人严挐治罪回人逃来伊犂即行安揷若颇拉特系仍至伊犂可否照旧办理等语伊犂既向有此例着照前办理但此内有从回地犯罪逃来伊犂者仍当究明严惩不可姑息容留并传谕舒赫徳等知之
　　乙未
　　防赞大臣舒赫徳疏奏叶尔羌等城应办事宜舒赫徳奏言叶尔羌喀什噶尔为回部大城外藩要路两城之间有英噶萨尔城距防达克山隘口甚近布鲁特散秩大臣阿奇木及阿奇木伯克素勒坦和卓俱能熟悉外藩情形其叶尔羌所属沙尔呼勒附近之布鲁特等俱系阿竒木旧管两城声息相通不可自分畛域寻常该管事宜犹可自行办理再为知防其闗系外藩事务或委员或移文宜会同商酌至事体较重则两城大臣应防于英噶萨尔虚商确再喀什噶尔与布鲁特接壤而冲噶巴什希卜察克二部落尤为切近嗣后当钦遵
　　圣谕有似阿瓦勒比之守分効力者加以奬劝有似乌黙尔比之盗窃为匪者加以惩创庶赏罚严明人知懐畏又如外藩贸易一事既有裨回人生计兼可得各处信息惟减免税课禁止盗窃则来者益多而物价自平人心益附其阿克苏乌什相近之布鲁特头目车里克齐明伊勒哈亦请给印文往喀什噶尔贸易应一体办理现在车里克齐来见述及入
　　觐时钦奉
　　谕旨奬其归诚最早戒以守分安生数年来敬谨遵
　　奉其明伊勒哈年已七十情愿入
　　觐恳为代奏奏入报
　　闻
　　五月壬寅
　　谕参赞大臣舒赫徳等停止续派屯田回人
　　上谕军机大臣曰舒赫徳奏称阿桂咨送奏稿请派旧居伊犂回人一千户可减绿旗兵丁一千名查从前所派回人虽已陆续起程尚未完毕若再行增加恐不无勉强从事者转启新附人等猜疑请饬各城阿奇木等随其所愿不必定以年限等语所奏甚是昨据阿桂请添派回人朕意伊等既愿来伊犂屯田自可省内地兵力命舒赫徳酌定今按奏内情形知回人等甫经安集不尽情愿迁移阿桂亦未能深悉着将奏派回人停其前往仍令该伯克等查有愿往屯田者随时遣发其原派伊犂绿旗兵一千名仍照旧办理
　　戊申
　　谕库车办事按察使纳世通审讯阿卜都赉求索所
　　部情节
</div>
    <div class="pagination">
<a href="平定准噶尔方略_page192.html">上一页</a><span>...</span><a href="平定准噶尔方略_page188.html">188</a><a href="平定准噶尔方略_page189.html">189</a><a href="平定准噶尔方略_page190.html">190</a><a href="平定准噶尔方略_page191.html">191</a><a href="平定准噶尔方略_page192.html">192</a><span class="current-page">193</span><a href="平定准噶尔方略_page194.html">194</a><a href="平定准噶尔方略_page195.html">195</a><a href="平定准噶尔方略_page196.html">196</a><a href="平定准噶尔方略_page197.html">197</a><a href="平定准噶尔方略_page198.html">198</a><span>...</span><a href="平定准噶尔方略_page194.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
