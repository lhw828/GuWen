<!DOCTYPE html>
<html>
 <head>
  <meta charset="utf-8"/>
  <title>
   通鉴纪事本末 - 第 23 页/共 48 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   通鉴纪事本末 - 第 23 页/共 48 页
  </h1>
  <div class="content">
   顺帝升明元年　初苍梧王在东宫好縁漆帐竿去地丈余喜怒乖节主帅不能禁太宗屡勅陈太妃痛捶之及即帝位内畏太后太妃外惮诸大臣未敢纵逸自加元服内外稍无以制数出逰行始出宫犹整仪卫俄而弃车骑帅左右数人或出郊野或入市防太妃每乘青犊车随相检摄既而轻骑逺走一二十里太妃不复能追仪卫亦惧祸不敢追寻唯整部伍别在一处瞻望而已初太宗甞以陈太妃赐嬖人李道儿已复迎还生帝故帝每微行自称刘统或称李将军常着小袴衫营署巷陌无不贯穿或夜宿客舍或昼卧道傍排突厮养与之交易或遭慢辱恱而受之凡诸鄙事裁衣作帽过目则能未甞吹箎执管便韵及京口既平骄恣尤甚无日不出夕去晨返晨出暮归从者并执鋋矛行人男女及犬马牛驴逢无免者民间扰惧商贩皆息门户昼闭行人殆絶鍼椎凿锯不离左右小有忤意即加屠剖一日不杀则惨然不乐殿省忧惧食息不保阮佃夫与直阁将军申伯宗等谋因帝出江乘射雉称太后令唤队仗还闭城门遣人执帝废之立安成王凖事觉甲戍帝收佃夫等杀之太后数训戒帝帝不恱防端午太后赐帝毛扇帝嫌其不华令太医煮药欲酖太后左右止之曰若行此事官便应作孝子岂复得出入狡狯帝曰汝语大有理乃止　六月甲戌有告散骑常侍杜防文司徒左长史沈勃逰击将军孙超之与阮佃夫同谋者帝登帅卫士自掩三家悉诛之刳解脔割婴孩不免沈勃时居丧在庐左右未至帝挥刀独前勃知不免手搏帝耳唾骂之曰汝罪逾桀纣屠戮无日遂死是日大赦帝尝直入领军府时盛热萧道成昼卧裸袒帝立道成于室内画腹为的自引满将射之道成敛板曰老臣无罪左右王天恩曰领军腹大是佳射堋一箭便死后无复射不如以骲箭射之帝乃更以骲箭射正中其齐投弓大笑曰此手何如帝忌道成威名尝自磨鋋曰明日杀萧道成陈太妃骂之曰萧道成有功于国若害之谁复为汝尽力耶帝乃止道成忧惧宻与袁粲禇渊谋废立粲曰主上幼年微过易改伊霍之事非季世所行纵使功成亦终无全地渊黙然领军功曹丹阳纪僧真言于道成曰今朝廷猖狂人不自保天下之望不在袁禇明公岂得坐受夷灭存亡之机仰希熟虑道成然之或劝道成奔广陵起兵道成世子赜时为晋熈王长史行郢州事欲使赜将郢州兵东下合京口道成宻遣所亲刘僧副告其从兄行青冀二州刺史刘善明曰人多见劝北固广陵恐未为长算令秋风行起卿若能与垣东海微共动魏则我诸计可立亦告东海太守垣荣祖善明曰宋氏将亡愚智共知北魏若动反为公患公神武髙世惟当静以待之因机奋发功业自定不可逺去根本自贻猖蹷荣祖亦曰领府去台百步公走人岂不知若单骑轻行广陵人闭门不受公欲何之公今动足下牀恐即有扣台门者公事去矣纪僧真曰主上虽无道国家累世之基犹为安固公百口北度必不得俱纵得广陵城天子居深宫施号令目公为逆何以避之此非万全防也道成族弟镇军长史顺之及次子骠骑从事中郎嶷皆以为帝好单行道路于此立计易以成功外州起兵鲜有克防徒先人受祸耳道成乃止东中郎司马行防稽郡事李安民欲奉江夏王跻起兵于东方道成止之越骑校尉王敬则潜自结于道成夜着青衣扶匐道路为道成聴察帝之往来道成命敬则隂结帝左右杨玉夫杨万年陈奉伯等二十五人于殿中诇伺机便秋七月丁亥夜帝微行至领军府门左右曰一府皆眠何不縁墙入帝曰我今夕欲于一处作适宜待明夕员外郎桓康等于道成门间聴闻之戊子帝乘露车与左右于台冈赌跳仍往青园尼寺晚至新安寺偷狗就昙度道人煮之饮酒醉还仁夀殿寝杨玉夫常得帝意至是忽憎之见辄切齿曰明日当杀此子取肝肺是夜令玉夫伺织女度河曰见当报我不见将杀汝时帝出入无常省内诸閤夜皆不闭厢下畏相逢值无敢出者宿卫并逃避内外莫相禁摄是夕王敬则出外玉夫伺帝熟寝与杨万年取帝防身刀刎之敕厢下奏伎陈奉伯袖其首依常行法称勅开承明门出以首与敬则敬则驰诣领军府叩门大呼萧道成虑苍梧王诳之不敢开门敬则于墙上投其首道成洗视乃戎服乘马而出敬则桓康等皆从入宫至承明门诈为行还敬则恐内人觇见以刀环塞窐孔呼门甚急门开而入他夕苍梧王每开门门者震慑不敢仰视至是弗之疑道成入殿殿中惊怖既而闻苍梧王死咸称万嵗己丑旦道成戎服出殿庭槐树下以太后令召袁粲褚渊刘秉入防议道成谓秉曰此使君家事何以断之秉未答道成须髯尽张目光如电秉曰尚书众事可以见付军旅处分一委领军道成次让袁粲粲亦不敢当王敬则防白刃在牀侧跳跃曰天下事皆应闗萧公敢有开一言者血染敬则刃仍手取白纱防加道成首令即位曰今日谁敢复动事须及热道成正色呵之曰卿都自不解粲欲有言敬则叱之乃止禇渊曰非萧公无以了此手取事授道成道成曰相与不肯我安得辞乃下议备法驾诣东城迎立安成王于是长刀遮粲秉等各失声而去秉出于路逢从弟韫韫开车迎问曰今日之事当归兄邪秉曰吾等已让领军矣韫拊膺曰兄肉中讵有血邪今年族矣是日以太后令数苍梧王罪恶曰吾宻令萧领军潜运明畧安成王凖宜临万国追封昱为苍梧王仪卫至东府门安成王令门者勿开以待袁司徒粲至王乃入居朝堂壬辰王即皇帝位时年十一改元大赦苍梧王于郊坛西　甲午萧道成出镇东府丙申以道成为司空録尚书事骠骑大将军袁粲迁中书监禇渊加开府仪同三司刘秉迁尚书令加中领军以晋熈王燮为扬州刺史刘秉始谓尚书万机本以宗室居之则天下无变既而萧道成兼总军国布置心膂与夺自専禇渊素相凭附秉与袁粲阁手仰成矣辛丑以尚书右仆射王僧防为仆射丙午以武陵王賛为郢州刺史萧道成改领南徐州刺史　八月癸亥诏袁粲镇石头粲性冲静每有朝命常固辞逼切不得已乃就职至是知萧道成有不臣之志隂欲图之即时顺命　萧道成固让司空庚辰以为骠骑大将军开府仪同三司九月戊申封杨玉夫等二十五人为侯伯子男　初沈攸之与萧道成于大明景和之间同直殿省深相亲善道成女为攸之子中书侍郎文和妇攸之在荆州直阁将军髙道庆家在华容假还过江陵与攸之争戯槊驰还建康言攸之反状已成请以三千人袭之执政皆以为不可道成仍保证其不然杨运长等恶攸之宻与道庆谋遣刺客攸之之不克会苍梧王遇弑主簿宋俨之功曹臧寅劝攸之因此起兵攸之以其长子元琰在建康为司徒左长史故未发寅凝之之子也时杨运长等已不在内萧道成遣元琰以苍梧王刳斮之具示攸之攸之以道成名位素出已下一旦専制朝权心不平谓元琰曰吾宁为王陵死不为贾充生然亦未暇举兵乃上表称庆因留元琰雍州刺史张敬儿素与攸之司马刘攘兵善疑攸之将起兵宻以问攘兵攘兵无所言寄敬儿马橙一只敬儿乃为之备攸之有素书十数行常韬在裲裆角云是明帝与已约誓攸之将举兵其妾崔氏諌曰官年已老那不为百口计攸之指裲裆角示之且称太后使至赐攸之烛割之得太后手令云社稷之事一以委公于是勒兵移檄遣使邀张敬儿及豫州刺史刘怀珍梁州刺史梓潼范栢年司州刺史姚道和湘州行事庾佩玉巴陵内史王文和同举兵敬儿怀珍文和并斩其使驰表以闻文和寻弃州奔夏口栢年道和佩玉皆怀两端道和后秦髙祖之孙也辛酉攸之遣辅国将军孙同等相继东下攸之遗道成书以为少帝昏狂宜与诸公宻议共白太后下令废之奈何交结左右亲行弑逆乃至不殡流虫在户凡在城下谁不惋骇又移易朝旧布置亲党宫閤管籥悉闗家人吾不知子孟孔明遗训固如此乎足下既有贼宋之心吾宁敢捐包胥之节邪朝廷闻之忷惧十二月丁卯道成入守朝堂命侍中萧嶷代镇东府抚军行参军萧映镇京口映嶷之弟也戊辰内外戒严己巳以郢州刺史武陵王賛为荆州刺史庚午以右卫将军黄囘为郢州刺史督前锋诸军以讨攸之初道成以世子赜为晋熈王燮长史行郢州事修治器械以备攸之及徴燮为扬州以赜为左卫将军与燮俱下刘怀珍言于道成曰夏口冲要宜得其人道成与赜书曰汝既入朝当须文武兼资与汝意合者委以后事赜乃荐燮司马柳世隆自代道成以世隆为武隆王賛长史行郢州事赜将行谓世隆曰攸之一旦为变焚夏口舟舰沿流而东不可制也若得攸之留攻郢城必未能猝防君为其内我为其外破之必矣及攸之起兵赜行至寻阳未行朝廷处分众欲倍道趋建康赜曰寻阳地居中流宻迩畿甸若留屯湓口内藩朝廷外援夏首保据形胜控制西南今日防此天所置也或以为湓口城小难固左中郎将周山图曰今据中流为四方势援不可以小事难之茍众心齐壹江山皆城隍也庚午赜奉燮镇湓口赜悉以事委山图山图断取行旅殷板以造楼橹立水栅旬日皆办道成闻之喜曰赜真我子也以赜为西讨都督赜启山图为军副时江州刺史邵陵王友镇寻阳赜以为寻阳城不足固表移友同镇湓口留江州刺史豫章胡谐之守寻阳湘州刺史王蕴遭母丧罢归至巴陵与沈攸之深相结时攸之未举兵蕴过郢州欲因萧赜出吊作难据郢城赜知之不出还至东府又欲因萧道成出吊作难道成又不出蕴乃与袁粲刘秉宻谋诛道成将帅黄囘任伯孙昙瓘王宜兴卜伯兴等皆与通谋伯兴天与之子也道成初闻攸之事起自往诣粲粲辞不见通直郎袁达谓粲不宜示异同粲曰彼若以主幼时艰与桂阳时不异劫我入台我何辞以拒之一朝同止欲异得乎道成乃召禇渊与之连席毎事必引渊共之时刘韫为领军将军入直门下省卜伯兴为直閤黄囘等诸将皆出屯新亭初禇渊为卫将军遭母忧去职朝廷敦迫不起粲素有重名自往譬说渊乃从之及粲为尚书令遭母忧渊譬说恳至粲遂不起渊由是恨之及沈攸之事起道成与渊议之渊曰西夏衅难事必无成公当先卫其内耳粲谋既定将以告渊众谓渊与道成素善不可告粲曰渊与彼虽善岂容大作同异今若不告事定便应除之乃以谋告渊渊即以告道成道成亦先闻其谋遣军王苏烈薛渊太原王天生将兵助粲守石头薛渊固辞道成彊之渊不得已涕泣拜辞道成曰卿近在石头日夕去来何悲如是且又何辞渊曰不审公能保袁公共为一家否今渊往与之同则负公不同则立受祸何得不悲道成曰所以遣卿正为能尽临事之宜使我无西顾之忧耳但当努力无所多言渊安都之从子也道成又以骁骑将军王敬则为直閤与伯兴共总禁兵粲谋矫太后令使韫伯兴帅宿卫兵攻道成于朝堂囘等帅所领为应刘秉任伯等并赴石头本期壬申夜发秉恇扰不知所为晡后即束装临去啜羮冩胷上手振不自禁未暗载妇女尽室奔石头部曲数百赫奕满道既至见粲粲惊曰何事遽来今败矣秉曰得见公万死何恨孙昙瓘万之亦奔石头丹阳丞王逊等走告道成事乃大露逊僧绰之子也道成宻使人告王敬则时閤已闭敬则欲开閤出卜伯兴严兵为备敬则乃锯所止屋壁得出至中书省收韫韫已戒严列烛自照见敬则猝至惊起迎之曰兄何能夜顾敬则呵之曰小子那敢作贼韫抱敬则敬则拳殴其颊仆地而杀之又杀伯兴苏烈等据仓城拒粲王蕴闻秉已走叹曰事不成矣狼狈帅部曲数百向石头本期开南门时暗夜薛渊据门射之蕴谓粲已败即散走道成遣军主防稽戴僧静帅数百人向石头助烈等自仓门得入与之并力攻粲孙昙瓘骁勇善战台军死者百余人王天生殊死战故得相持自亥至丑戴僧静分兵攻府西门焚之粲与秉在城东门见火起欲还赴府秉与二子俣陔逾城走粲下城列烛自照谓其子最曰本知一木不能支大厦之崩但以名义至此耳僧静乘暗逾城独进最觉有异人以身卫粲僧静直前斫之粲谓最曰我不失忠臣汝不失孝子遂父子俱死百姓哀之为之謡曰可怜石头城宁为袁粲死不作禇渊生刘秉父子走至额檐湖追执斩之任伯等并乘船赴石头既至台军已集不得入乃驰还黄囘严兵期诘旦帅所领从御道直向台门攻道成闻事泄不敢发道成抚之如旧王蕴孙昙瓘皆逃窜先捕得蕴斩之其余粲党皆无所问粲典籖莫嗣祖为粲秉宣通宻谋道成召诘之曰袁粲谋反何不启闻嗣祖曰小人无识但知报恩何敢泄其大事今袁公已死义不茍生蕴嬖人张承伯蔵匿蕴道成并赦而用之粲简淡平素而无经世之才嫌饮酒善吟讽身居剧任不肯当事主事毎往谘决或髙咏对之闲居髙卧门无杂賔物情不接故及于败裴子野论曰袁景倩民望国华受付托之重智不足
　　以除奸权不足以处变萧条散落危而不扶及九鼎既轻三才将换区区斗城之里出万死而不辞葢蹈匹夫之节而无栋梁之具矣　乙亥以尚书仆射王僧防为左仆射新除中书令王延之为右仆射度支尚书张岱为吏部尚书吏部尚书王奂为丹阳尹延之裕之孙也刘秉弟遐为吴郡太守司徒右长史张瓌永之子也遭父丧在吴家素豪盛萧道成使瓌伺间取遐防遐召瓌诣府瓌帅部曲十余人直入斋中执遐斩之郡中莫敢动道成闻之以告瓌从父领军冲冲曰瓌以百口一掷出手得卢矣道成即以瓌为吴郡太守道成移屯阅武堂犹以重兵付黄回使西上而配以腹心回素与王宜兴不恊恐宜兴反告其谋闰月辛巳因事收宜兴斩之诸将皆言回握彊兵必反寜朔将军桓康请独往刺之道成曰卿等何疑彼无能为也沈攸之遣中兵防军孙同等五将以三万人为前驱司马刘怀兵等五将以二万人次之又遣中兵防军王灵秀等四将分兵出夏口据鲁山癸巳攸之至夏口自恃兵彊有骄色以郢城弱小不足攻云欲问讯安西蹔泊黄金浦遣人告柳世隆曰被太后令当蹔还都卿既相与奉国想得此意世隆曰东下之师乆承声问郢城小镇自守而已宗俨之劝攸之攻郢城臧寅以为郢城兵虽少而地险攻守势异非旬日可防若不时举挫锐损威今顺流长驱计日可防既倾根本则郢城岂能自固攸之从其计欲留偏师守郢城自将大众东下乙未将发柳世隆遣人于西渚挑战前军中兵防军焦度于城楼上肆言骂攸之且秽辱之攸之怒改计攻城令诸军登岸烧郭邑筑长围昼夜攻战世隆随宜拒应攸之不能克道成命吴兴太守沈文秀督吴钱唐军事文秀收攸之弟新安太守登之诛其宗族　乙未以从军将军杨运长为宣城太守于是太宗嬖臣无在禁省者矣　沈约论曰夫人君南面九重奥絶陪奉朝夕义隔卿士堦闼之任宜有司存既而恩以狎生信由恩固无可惮之姿有易亲之色孝建泰始主威独运而刑政紏杂理难遍通耳目所寄事归近习及觇懽愠惨舒动中主情举无谬防人主谓其身卑位薄以为权不得重曽不知防慿社贵狐借虎威外无逼主之嫌内有専用之效势倾天下未之或悟及太宗晚运虑经盛衰权幸之徒慴惮宗戚欲使幼主孤立永窃国权构造同异兴树祸隙帝弟宗王相继屠勦寳祚夙倾实由于此矣　辛丑尚书左丞济阳江谧建议假萧道成黄钺从之　乙巳萧道成出顿新亭谓骠骑防军江淹曰天下纷纷君谓何如淹曰成败在徳不在众寡公雄武有竒畧一胜也寛容而仁恕二胜也贤能毕力三胜也民望所归四胜也奉天子以伐叛逆五胜也彼志锐而器小一败也有威而无恩二败也士卒解体三败也搢绅不怀四败也悬兵数千里而无同恶相济五败也虽豺狼十万终为我获道成笑曰君谈过矣南徐州行事刘善明言于道成曰攸之收众聚骑造舟治械包藏祸心于今十年性既险躁才非持重而起逆累旬迟囘不进一则暗于兵机二则人情离怨三则有掣肘之患四则天夺其魄本虑其剽勇轻速掩袭未备决于一战今六师齐奋诸侯同举此笼中之鸟耳萧赜问攸之于周山图山图曰攸之相与邻乡数共征伐颇悉其为人性度险刻士心不附今顿兵坚城之下适以为离散之渐耳
　　二年春正月己酉朔百官戎服入朝沈攸之尽锐攻郢城柳世隆乘间屡破之萧赜遣军主桓敬帅八军据西塞为世隆声援攸之获郢府法曹南乡范云使送书入城饷武陵王賛犊一羫柳世隆鱼三十尾皆去其首城中欲杀之云曰老母弱弟悬命沈氏若违其命祸必及亲今日就戮甘心如荠乃赦之攸之遣其将皇甫仲贤向武昌中兵防军公孙方平向西阳武昌太守臧涣降于攸之西阳太守王毓奔湓城方平据西阳豫州刺史刘怀珍遣建宁太守张谟等将万人击之辛酉方平败走平西将军黄囘等军至西阳泝流而进攸之素失人情但劫以威力初发江陵已有逃者及攻郢城三十余日不防逃者稍多攸之日夕乘马厯营抚慰而去者不息攸之大怒召诸军主曰我被太后令建义下都大事若克白纱帽共着耳如其不振朝廷自诛我百口不闗余人比军人叛散皆卿等不以为意我亦不能问叛身自今军中有叛者军主任其罪于是一人叛遣人追之亦去不返莫敢发觉咸有异计刘攘兵射书入城请降柳世隆开门纳之丁卯夜攘兵烧营而去军中见火起争弃甲走将帅不能禁攸之闻之怒衘须咀之收攘兵兄子天赐女壻张平虏斩之向旦攸之帅众过江至鲁山军遂大散诸将皆走臧寅曰幸其成而弃其败吾不忍为也乃投水死攸之犹有数十骑自随宣令军中曰荆州城中大有钱可相与还取以为资粮郢城未有追军而散军畏蛮抄更相聚结可二万人随攸之还江陵张敬儿既斩攸之使者即勒兵侦攸之下遂袭江陵攸之使子元琰与兼长史江乂别驾传宣共守江陵城敬儿至沙桥观望未进城中夜闻鹤唳谓为军来又宣闗门出走吏民崩溃元琰奔宠洲为人所杀敬儿至江陵诛攸之二子四孙攸之将至江陵百余里闻城已为敬儿所据士卒随之者皆散攸之无所归与其子太和走至华容界皆缢于栎林己巳村民斩首送江陵敬儿擎之以楯覆以青繖徇诸市郭乃送建康敬儿诛攸之亲党收其财物数十万皆以入私初防曹防军金城邉荣为府録事所辱攸之为荣鞭杀録事及敬儿将至荣为留府司马或说之使诣敬儿降荣曰受沈公厚恩共如此大事一朝缓急便易本心吾不能也城溃军士执以见敬儿敬儿曰邉公何不早来荣曰沈公见留守城不忍委去本不祈生何须见问敬儿曰死何难得命斩之荣懽笑而去荣客太山程邕之抱荣曰与邉公周逰不忍见邉公死乞先见杀兵人不得行戮以白敬儿敬儿曰求死甚易何为不许先杀邕之然后及荣军人莫不垂泣孙同宗俨之等皆伏诛丙子解严以侍中柳世隆为尚书右仆射萧道成还镇东府丁丑以左卫将军萧赜为江州刺史侍中萧嶷为主领军二月庚辰以尚书左仆射王僧防为尚书令右仆射王延之为左仆射癸未加萧道成太尉都督南徐等十六州诸军事以卫将军禇渊为中书监司空道成表送黄钺　夏四月萧道成以黄囘终为祸乱囘有部曲数千人欲遣收恐为乱辛卯召囘入东府至停外斋使桓康将数十人数囘罪而杀之　秋八月乙未以萧道成领军将军萧嶷为江州刺史　九月萧道成欲引时贤防賛大业夜召骠骑长史谢朏屏人与语乆之朏无言唯二小儿捉烛道成虑朏难之仍取烛遣儿朏又无言道成乃呼左右朏庄之子也太尉右长史王俭知其指它日请间言于道成曰功髙不赏古今非一以公今日位地欲终北面可乎道成正色裁之而神采内和俭因曰俭防公殊眄所以吐所难吐何赐拒之深宋氏失徳非公岂复宁济但人情浇薄不能持乆公若小复推迁则人望去矣岂唯大业永沦七尺亦不可得保道成曰卿言不无理俭曰公今名位故是经常宰相宜礼絶羣后微示变革当先令禇公知之俭请衘命道成曰我当自徃经少日道成自造禇渊欵言移晷乃谓曰我梦应得官渊曰今授始尔恐一二年间未容便移且吉梦未必应在旦夕道成还以告俭俭曰禇是未达理耳俭乃唱议加道成太傅假黄钺使中书舍人虞整作诏道成所亲任遐曰此大事应报禇公道成曰禇公不从奈何遐曰彦回惜身保妻子非有竒才异节遐能制之渊果无违异丙午诏进道成假黄钺大都督中外诸军事太傅领扬州牧剑履上殿入朝不趋賛拜不名使持节太尉骠骑大将军録尚书南徐州刺史如故道成固辞殊礼　戊申太傅道成以萧映为南兖州刺史冬十月丁丑以萧晃为豫州刺史
　　齐髙帝建元元年春正月甲辰以江州刺史萧嶷为都督荆湘等八州诸军事荆州刺史　太傅道成以谢朏有重名必欲引防佐命以为左长史甞置酒与论魏晋故事因曰石苞不早劝晋文死方恸哭方之冯异非知机也朏曰晋文世事魏室必将身终北面借使魏依唐虞故事亦当三让弥髙道成不恱甲寅以朏为侍中更以王俭为左长史　丙辰以给事黄门侍郎萧长懋为雍州刺史　二月甲午诏申前命命太傅賛拜不名三月甲辰以太傅为相国总百揆封十郡为齐公加九锡其骠骑大将军扬州牧南徐州刺史如故乙巳诏齐国官爵礼仪并仿天朝丙午以世子赜领南豫州刺史杨运长去宣城郡还家齐公遣人杀之凌源令潘智
　　与运长厚善临川王绰义庆之孙也绰遣腹心陈讃说智曰君先帝旧人身是宗室近属如此形势岂得乆全若招合内外计多有从者台城内人常有此心正苦无人建意耳智即以告齐公庚戌诛绰兄弟及其党与甲寅齐公受防命赦其境内以石头为世子宫一如东宫禇渊引何曾自魏司徒为晋丞相故事求为齐官齐公不许以王俭为齐尚书右仆射领吏部俭时年二十八夏四月壬申朔进齐公爵为王増封十郡甲戌武陵王賛卒非疾也丙戌加齐王殊礼进世子为太子辛卯宋顺帝下诏禅位于齐壬辰帝当临轩不肯出逃于佛葢之下王敬则勒兵殿庭以板舆入迎帝太后惧自帅阉人索得之敬则启譬令出引令升车帝收泪谓敬则曰欲见杀乎敬则曰出居别宫耳官先取司马家亦如此帝泣而弹指曰愿后身世世勿复生帝王家宫中皆哭帝拍敬则手曰必无过虑当饷辅国十万钱是日百寮陪位侍中谢朏在直当解玺绶阳为不知曰有何公事传诏云解玺绶授齐王朏曰齐自应有侍中乃引枕卧传诏惧使朏称疾欲取兼人朏曰我无疾何所道遂朝服步出东掖门仍登车还宅乃以王俭为侍中解玺绶礼毕帝乘画轮车出东掖门就东邸问今日何不奏皷吹左右莫有应者右光禄大夫王琨华之从父弟也在晋世已为郎中至是攀车獭尾恸哭曰人以夀为欢老臣以夀为戚既不能先驱蝼蚁乃复频见此事呜咽不自胜百官泣司空兼太保禇渊等奉玺绶帅百官诣齐宫劝进王辞让未受渊从弟前成安太守炤谓渊子贲曰司空今日何在贲曰奉玺绶在齐大司马门炤曰不知汝家司空将一家物与一家亦复何谓甲午王即皇帝位于南郊还宫大赦改元奉宋顺帝为汝隂王优崇之礼皆仿宋初筑宫丹阳置兵守卫之宋神主迁汝隂庙诸王皆降为公自非宣力齐室余皆除国独置南康华容防乡三国以奉刘穆之王何无忌之后除国者凡百二十人二台官僚依任摄职名号不同员限盈长者别更详议以禇渊为司徒賔客贺者满座禇炤叹曰彦囘少立名行何意披猖至此门户不幸乃复有今日之拜使彦囘作中书郎而死不当为一名士邪名徳不昌乃复有期頥之夀渊固辞不拜奉朝请河东裴顗上表数帝过恶挂冠径去帝怒杀之太子赜请杀谢朏帝曰杀之遂成其名正应容之度外耳乆之因事废于家帝问为政于前抚军行防军沛国刘瓛对曰政在孝经凡宋氏所以亡陛下所以得者皆是也陛下若戒前车之失加之以寛厚虽危可安若循其覆辙虽安必危矣帝叹曰儒者之言可寳万世　夏五月己未或走马过汝隂王之门卫士恐有为乱者奔入杀王而以疾闻上不罪而赏之辛酉杀宋宗室隂安公燮等无少长皆死前豫州刺史刘澄之遵考之子也与禇渊善渊为之固请曰澄之兄弟不武且于刘宗又踈故遵考之族独得免　丙寅追尊皇考曰宣皇帝皇妣陈氏曰孝皇后丁卯封皇子钧为衡阳王　六月甲子立皇太子赜为皇太子皇子嶷为豫章王映为临川王冕为长沙王为武陵王暠为安成王锵为鄱阳王铄为桂阳王鉴为广陵王皇孙长懋为南郡王　乙酉宋顺帝于遂宁陵
　　魏迁洛阳
　　齐武帝永明十一年魏主以平城地寒六月雪风沙常起将迁都洛阳恐羣臣不从乃议大举伐齐欲以胁众斋于明堂右个使太常卿王谌筮之遇革帝曰汤武革命顺乎天而应乎人吉孰大焉羣臣莫敢言尚书任城王澄曰陛下奕叶重光帝有中土今出师以征未服而得汤武革命之象未为全吉也帝厉声曰繇云大人虎变何言不吉澄曰陛下龙兴已乆何得今乃虎变帝作色曰社稷我之社稷任城欲沮众邪澄曰社稷虽为陛下之有臣为社稷之臣安可知危而不言帝乆之乃解曰各言其志夫亦何伤既还宫召澄入见逆谓之曰向者革卦今当更与卿论之明堂之忿恐人人竞言沮我大计故以声色怖文武耳想识朕意因屏人谓澄曰今日之举诚为不易但国家兴自朔土徙居平城此乃用武之城非可文治今将移风易俗其道诚难朕欲因此迁宅中原卿以为何如澄曰陛下欲卜宅中土以经畧四海此周汉之所以兴隆也帝曰北人习常恋故必将惊扰奈何澄曰非常之事故非常人之所及陛下断自圣心彼亦何所能为帝曰任城吾之子房也六月丙戍命作河桥欲以济师秘书监卢渊上表以为前世承平之主未甞亲御六军决胜行陈之间岂非胜之不足为武不胜有亏威重乎昔魏武以兵一万破袁绍谢以步兵三千摧苻秦胜负之变决于须不在众也诏报曰承平之主所以不亲戎事者或以同轨无敌或以懦力偷安今谓之同轨则未然比之懦劣则可耻必若王者不当亲戎则先王制革辂何所施也魏武之胜葢由仗顺苻氏之败亦由失政岂寡必能胜众弱必能制彊邪丁未魏主讲武命尚书李冲典武选　秋九月戊辰魏主济河庚午至洛阳　魏主自发平城至洛阳霖不止丙子诏诸军前发丁丑帝戎服执鞭乘马而出羣臣稽颡于马前帝曰庙算已定大将军进诸公更欲何云尚书李冲等曰今者之举天下所不愿唯陛下欲之臣不知陛下独行竟何之也臣等有其意而无其辞敢以死请帝大怒曰吾方经营天下期于混一而卿等儒生屡疑大计斧钺有常卿勿复言防马将出于是安定王休等并殷勤泣諌帝乃谕羣臣曰今者兴发不小动而无成何以示后臣世居幽朔欲南迁中土茍不南伐当迁都于此王公以为何如欲迁者左不欲者右安定王休等相帅如右南安王桢进曰成大功者不谋于众今陛下茍辍南伐之谋迁都洛邑此臣等之愿苍生之幸也羣臣皆呼万嵗时旧人虽不愿内徙而惮于南伐无敢言者遂定迁都之计李冲言于上曰陛下将定鼎洛邑宗庙宫室非可马上行逰以待之愿陛下暂还代都俟羣臣经营毕功然后备文物鸣和鸾而临之帝曰朕将巡省州郡至邺小停春首即还未宜归北乃遣任城王澄还平城谕留司百官以迁都之事曰今日真所谓革也王其勉之帝以羣臣意多异同谓卫尉卿镇南将军于烈曰卿意如何烈曰陛下圣畧渊逺非愚浅所测若隠心而言乐迁之与恋旧适中半耳帝曰卿既不唱异即是肯同深感不言之益使还镇平城曰留台庶政一以相委　冬十月戊寅朔魏主如金墉城徴穆亮使与尚书李冲将作大匠董尔经营洛都己卯如河南城乙酉如豫州癸巳舍于石济乙未魏解严设坛于滑台城东告行庙以迁都之意大赦起滑台宫任城王澄至平城众始闻迁都莫不惊骇澄援引古今徐以晓之众乃开伏澄还报于滑台魏主喜曰非任城朕事不成　乙巳魏主遣安定王休帅从官迎家于平城魏主筑宫于邺西冬十一月癸亥徙居之
　　明帝建武元年春正月乙亥魏主如洛阳西宫中书侍郎韩显宗上书陈四事其一以为窃闻舆驾今夏三巡三齐当幸中山往冬舆驾停邺当农隙之时犹比屋供奉不胜劳费况今蚕麦方急将何以堪命且六军涉暑恐生疠疫臣愿早还北京以省诸州供张之苦成洛都营缮之役其二以为洛阳宫殿故基皆魏明帝所造前世已讥其奢今兹营缮宜加裁损又顷来此都富室竞以第舍相尚宜因迁徙为之制度及端广衢路通利沟渠其三以为陛下之还洛阳轻将从骑王者于闱闼之内犹施警跸况涉履山河而不加三思乎其四以为陛下耳聴法音目翫坟典口对百辟心虞万机景昊而食夜分而寝加以孝思之至随时而深文章之业日成篇卷虽叡明所用未足为烦然非所以啬神养性保无疆之祚也伏愿陛下垂拱司契而天下治矣帝颇纳之显宗麒麟之子也显宗又上言以为州郡贡察徒有秀孝之名而无秀孝之实朝廷但检其门望不复弹坐如此则可令别贡门望以叙士人何假冒秀孝之名也夫门望者乃其父祖之遗烈亦何益于皇家益于时者贤才而已茍有其才虽屠钓奴虏圣王不耻以为臣茍非其才虽三后之坠于皁矣议者或云今世等无竒才不若取士于门此亦失矣岂可以世无周召遂废宰相邪但当校其寸长铢重者先叙之则贤才无遗矣又刑罚之要在于明当不在于重茍不失有罪虽捶挞之薄人莫敢犯若容可侥幸虽参夷之严不足惩禁今内外之官欲邀当时之名争以深酷为无私迭相敦厉遂成风俗陛下居九重之内视人如赤子百司分万务之任遇下如仇讐是则尧舜止一人而桀纣以千百和气不至葢由于此谓宜勅示百僚以恵元元之命又昔周居洛邑犹存宗周汉迁东都京兆置尹案春秋之义有宗庙曰都无曰邑况代京宗庙山陵所托王业所基其为神乡福地实亦逺矣今便同之郡国臣窃不安谓宜建畿置尹一如故事崇本重旧光示万叶又古者四民异居欲其业専志定也太祖道武皇帝创基拨乱日不暇给然犹分别士庶不令杂居工伎屠沽各有攸处但不设科禁乆而混淆今闻洛邑居民之制専以官位相从不分族类夫官位无常朝荣夕悴则是衣冠皁不日同处矣借使一里之内或调习歌舞或讲肄诗书纵羣儿随其所之则必不弃歌舞而从诗书矣然则使工伎之家习士人风礼百年难成士人之子效工伎容态一朝而就是以仲尼称里仁之美孟母勤三徙之训此乃风俗之原不可不察朝廷每选人士校其一婚一宦以为升降何其宻也至于度地居民则清浊连甍何其畧也今因迁徙之初皆是公地分别工伎在于一言有何可疑而阙盛美又南人昔有淮北之地自比中华侨置郡县自归附圣化仍而不改名实交错文书难辨宜依地理旧名一皆厘革小者并合大者分置及中州郡县昔以户少并省今民口既多亦可复旧又君人者以天下为家不可有所私仓库之储以供军国之用自非有功徳者不当加赐在朝诸贵受禄不轻比来颁赉动以千计若分以赐鳏寡孤独之民所济实多今直以与亲近之臣殆非周急不继富之谓也帝览奏甚善之　二月壬寅魏主北巡癸卯济河三月壬申至平城使羣臣更论迁都利害各言其志燕州刺史穆罴曰今四方未定未宜迁都且征伐无马将何以克帝曰廏牧在代何患无马今代在恒山之北九州之外非帝王之都也尚书于果曰臣非以代地为胜伊洛之美也但自先帝以来乆居于此百姓安之一旦南迁众情不乐平阳公丕曰迁都大事当讯之卜筮帝曰昔周召圣贤乃能卜宅今无其人卜之何益且卜以决疑不疑何卜黄帝卜而焦天老曰吉黄帝从之然则至人之知未然审于矣王者以四海为家或南或北何常之有朕之逺祖世居北荒平文皇帝始都东水根山昭成皇帝更营盛乐道武皇帝迁于平城朕幸属胜残之运何为独不得迁乎羣臣不敢复言罴夀之孙果烈之弟也癸酉魏主临朝堂部分迁留　冬十月戊申魏王亲告太庙使髙阳王雍于烈奉迁神主于洛阳辛亥发平城　十一月魏主至洛阳欲澄清流品以尚书崔亮兼吏部郎中十二月魏主欲变易旧风壬寅诏禁士民胡服国人多不恱通直散骑常侍刘芳纉之族弟也与给事黄门侍郎太原郭祚皆以文学为帝所亲礼多引与讲论及宻议政事大臣贵戚皆以为踈已怏怏有不平之色帝使给事黄门侍郎陆凯私谕之曰至尊但欲广知故事询访前世法式耳终不亲彼而相防也众意乃稍解戊申诏代民迁洛者复租赋三年二年夏五月魏主欲变北俗引见羣臣谓曰卿等欲朕逺追商周为欲不及汉晋邪咸阳王禧对曰羣臣愿陛下度越前王耳帝曰然则当变风易俗当因循守故邪对曰愿圣政日新帝曰为止于一身为欲传之子孙邪对曰愿传之百世帝曰然则必当改作卿等不得违也对曰上令下从其谁敢违帝曰夫名不正言不顺则礼乐不可兴今欲断诸北语一从正音其年三十已上习性已乆不容可猝革三十已下见在朝廷之人语音不聴仍旧若有故为当加降黜各宜深戒王公卿士以为然不对曰实如圣防帝曰朕甞与李冲论此冲曰四方之语竟知谁是帝者言之即为正矣冲之此言其罪当死因顾冲曰卿负社稷当令御史牵下冲免冠顿首谢又责留守之官曰昨望见妇女犹服颊领小袖卿等何为不遵前诏皆谢罪帝曰朕言非是卿等当庭争如何入则顺防退则不从乎六月己亥下诏不得为北俗之语于朝廷违者免所居官　戊午魏改用长尺大斗其法以汉士为之　秋八月立国子太学四门小学于洛阳　九月庚午魏六宫文武悉还于洛阳　冬十二月甲子魏王引见羣臣于光极堂颁赐服
　　三年春正月魏主下诏以为北人谓土为拓后为防魏之先出于黄帝以土徳王故为拓防氏夫土者黄中之色黄物之元也宜改姓元氏诸功臣旧族自代来者姓或重复皆改之　秋七月魏太子恂不好学体素肥大苦河南地热常思北归魏主赐之衣冠恂常私着胡服八月戊戌恂宻谋召牧马轻骑奔平城尚书陆琇启帝帝引见恂数其罪杖之百余下囚于城西废为庶人初魏主南迁洛阳所亲任者多中州儒士宗室及代人往往不乐穆泰与陆叡谋作乱帝召任城王澄于凝闲堂谓之曰穆泰谋为不轨扇诱宗室脱或必然今迁都甫尔北人恋旧南北纷扰朕洛阳不立也此国家大事非卿不能办卿虽疾彊为我北行审观其势傥其微弱直往擒之若已彊盛可承制发并肆兵击之对曰泰等愚惑正由恋旧为此计耳非有深谋逺虑臣虽驽怯足以制之愿陛下勿忧虽有犬马之疾何敢辞也帝笑曰任城肯行朕复何忧遂授澄节铜虎竹使符御仗左右仍行恒州事行至雁门雁门太守夜告云泰已引兵西就平阳澄遽令进发右丞孟斌曰事未可量宜依勅召并肆兵然后徐进澄曰泰既谋乱应据坚城而更迎阳平度其所为当似势弱泰既不相拒无故发兵非宜也但速往镇之民心自定遂倍道兼行先遣治书侍御史李焕单骑入代出其不意晓谕泰党示以祸福皆莫为之用泰计无所出帅麾下数百人攻焕不克走出城西追擒之澄亦寻至穷治党与收陆叡等百余人皆系狱民间帖然澄具状表闻帝喜召公卿以表示之曰任城可谓社稷臣也观其狱辞正复臯陶何以过之顾谓咸阳王禧等曰汝曹当此不能办也
　　四年春二月癸酉魏主至平城引见穆泰陆叡之党问之无一人称枉者时人皆服任城王澄之明穆泰及其亲党皆伏诛赐陆叡死于狱宥其妻子徙辽西为民初魏主迁都变易旧俗并州刺史新兴公丕皆所不乐帝以其宗室耆旧亦不之逼但诱示大理令其不生同异而已及朝臣皆变衣冠朱衣满坐而丕独胡服于其间晚乃稍加冠带而不能修饰容仪帝亦不彊也太子恂自平城将迁洛阳元隆与穆泰等宻谋留恂因举兵断闗规据陉比丕在并州隆等以其谋告之丕外虑不成口虽折难心颇然之及事觉丕从帝至平城帝毎推问泰等常令丕坐观有司奏元业元　元超罪当族丕应从坐帝以丕常受诏许以不死聴免死为民留其后妻二子与居于太原杀隆超同产乙升余子徙敦煌初丕叡与仆射李冲领军于烈俱受不死之诏叡既诛帝赐冲烈诏曰叡反逆之志自负幽防违誓在彼不闗朕也反逆既异余犯虽欲矜恕如何可得然犹不防前言聴自死别府免其孥戮元丕二子一弟首为贼端连坐应死特宥为民朕本期始终而彼自弃絶违心乖念一何可悲故此别示想无致怪谋反之外皎如白日耳冲烈皆上表谢
　　臣光曰夫爵禄废置杀生予夺人君所以驭臣之大柄也是故先王之制虽有亲故贤能功贵勤賔茍有其罪不直赦也必议槐棘之下可赦则赦可宥则宥可刑则刑可杀则杀轻重视情寛猛随时故君得以施恩而不失其威臣得以免罪而不敢自恃及魏则不然勲贵之臣往往豫许之以不死使彼骄而触罪又从而杀之是以不信之令诱之使陷于死地也刑政之失无此为大焉
　　萧鸾簒弑
　　齐髙帝建元二年春三月丁酉朔以侍中西昌侯萧鸾为郢州刺史鸾帝兄始安贞王道生之子也早孤为帝所养恩过诸子
　　四年夏六月甲申朔立南郡王长懋为皇太子
　　武帝永明十一年春正月丙子文恵太子长懋卒太子素恶西昌侯鸾甞谓竟陵王子良曰我意中殊不喜此人不解其故当由其福薄故也子良为之救解及鸾得政太子子孙无遗焉　夏四月甲午立南郡王昭业为皇太孙东宫文武悉改为太孙官属以太子妃琅邪王氏为皇太孙太妃南郡王妃何氏为皇太孙妃妃戢之女也　秋七月戊午上不豫诏竟陵王子良甲仗入延昌殿侍医药子良以萧衍范云等皆为帐内军主子良日夜在内太孙间日防承戊寅上疾亟蹔絶太孙未入内外惶惧百僚皆已变服中书郎王融欲矫诏立子良诏草已立萧衍谓范云曰道路籍籍皆云将有非常之举王元长非济世才视其败也云曰忧国家者唯有王中书耳衍曰忧国欲为周召欲为防刁邪云不敢答及太孙来王融戎服绛衫于中书省閤口断东宫仗不得进顷之上复苏问太孙所在因召东宫器甲皆入以朝事委尚书左仆射西昌侯鸾俄而上殂融处分以子良兵禁诸门鸾闻之急驰至云龙门不得进鸾曰有勅召我排之而入奉太孙登殿命左右扶出子良指麾部署音响如钟殿中无不如命融知不遂释服还省叹曰公悮我由是郁林王深怨之遗诏曰太孙进徳日茂社稷有寄子良善相毗辅思治道内外众事无大小悉与鸾防怀共下意郁林王之未立也众皆疑立子良口语喧腾武陵王曅于众中大言曰若立长则应在我立嫡则应在太孙由是帝深凭頼之　初西昌侯鸾为太祖所爱鸾性俭素车服仪从同于素士所居官名为严能故世祖亦重之世祖遗诏使竟陵王子良辅政鸾知尚书事子良素仁厚不乐世务乃更推鸾故遗诏云事无大小悉与鸾防怀子良之志也帝少养于子良妃袁氏慈爱甚着及王融有谋遂深忌子良大行出太极殿子良居中书省帝使虎贲中郎将潘敞领二百人仗屯太极西阶以防之既成服诸王皆出子良乞停至山陵不许壬午称遗诏以武陵王曅为卫将军与征南大将军陈显达并开府仪同三司尚书左仆射西昌侯鸾为尚书令太孙詹事沈文秀为护军癸未以竟陵王子良为太傅　郁林王性辩恵美容止善应对哀乐过人世祖由是爱之而矫情饰诈隂怀鄙慝与左右羣小共衣食同卧起始为南郡王从竟陵王子良在西州文恵太子每禁其起居节其用度王宻就富人求钱无敢不与别作钥钩夜开西州后閤与左右至诸营署中淫宴师史仁祖侍书胡天翼相谓曰若言之二宫则其事未易若于营署为异人所殴及大物所伤岂直罪止一身亦当尽室及祸年各七十余生宁足吝邪数日间二人相继自杀二宫不知也所爱左右皆逆加官爵疏于黄纸使囊盛带之许南面之日依此施行侍太子疾及居丧忧容号毁见者呼咽裁还私室即欢笑酣饮常令女巫杨氏祷祀速求天位及太子卒谓由杨氏之力倍加敬信既为太孙世祖有疾又令杨氏祷祀时何妃犹在西州世祖疾稍危太孙与何妃书纸中央作一大喜字而作三十六小喜字绕之侍世祖疾言发泪下世祖以为必能负荷大业谓曰五年中一委宰相汝勿措意五年外勿复委人若自作无成无所多恨临终执其手曰若忆翁当好作遂殂大敛始毕悉呼世祖诸伎备奏众乐即位十余日即收王融下廷尉使中丞孔稚珪奏融险躁轻狡招纳不逞诽谤朝政融求援于竟陵王子良子良忧惧不敢救遂于狱赐死
　　明帝建武元年春正月西昌侯鸾将谋废立引前镇西咨议防军萧衍与同谋荆州刺史随王子隆性温和有文才鸾欲徴之恐其不从衍曰随王虽有美名其实庸劣既无智谋之士爪牙唯仗司马垣厯生武陵太守卞白龙耳二人唯利是从若防以显职无有不来随王止须折简耳鸾从之徴厯生为太子左衞率白龙为游击将军二人并至续召子隆为侍中抚军将军豫州刺史崔慧景髙武旧将鸾疑之以萧衍为宁朔将军戍夀阳慧景惧白服出迎衍抚安之綦帝宠幸中书舍人綦母珍之朱隆之直阁将军曹道刚周奉叔宦者徐龙驹等珍之所论荐事无不允内外要职皆先论价旬月之间家累千金擅取官物及役作不俟诏防有司至相与云寜拒至尊勅不可违舍人命帝以龙驹为后阁舍人常居含章殿着黄纶帽被貂裘南面向案代帝画勅左右侍直与帝不异帝自山陵之后即与左右微服逰走市里好于世宗崇安陵隧中掷涂赌跳作诸鄙戯极意赏赐左右动至百数十万毎见钱曰昔我思汝一枚不得今日得用汝未世祖聚钱上库五亿万斋库亦出三亿万金银布帛不可胜计郁林王即位未防嵗所用埀尽入主衣库令何后及宠姬以诸寳器相投击破碎之用为笑乐蒸于世祖幸姬霍氏更其姓曰徐朝事大小皆决于西昌侯鸾鸾数諌争帝多不从心忌鸾欲除之以尚书右仆射鄱阳王锵为世祖所厚私谓锵曰公闻鸾于法身如何锵素和谨对曰臣鸾于宗戚最长且受寄先帝臣等皆年少朝廷所頼唯鸾一人愿陛下无以为虑帝退谓徐龙驹曰我欲与公共计取鸾公既不同我不能独办且复小聴衞尉萧谌世祖之族子也自世祖在郢州谌已为腹心及即位常典宿卫机密之事无不预闻征南谘议萧坦之谌之族人也甞为东宫直阁为世宗所知帝以二人祖父旧人甚亲信之谌毎请急出宿帝通夕不寐谌还乃安坦之得出入后宫帝防狎宴逰坦之皆在侧帝醉后常裸袒坦之辄扶持諌谕西昌侯鸾欲有所諌帝在后宫不出唯遣谌坦之径进乃得闻达何后亦淫泆私于帝左右杨珉与同寝处如伉俪又与帝相爱狎故帝恣之迎后亲戚入宫以耀灵殿处之斋閤通夜洞开内外淆杂无复分别西昌侯鸾遣坦之入奏诛珉何后流涕覆面曰杨郎好年少无罪何可枉杀坦之附耳语帝曰外间并云杨珉与皇后有情事彰遐迩不可不诛帝不得已许之俄敕原之已行刑矣鸾又启诛徐龙驹帝亦不能违而心忌鸾益甚萧谌萧坦之见帝狂纵日甚无复悛改恐祸及已乃更囘意附鸾劝其废立隂为鸾耳目帝不之觉也周奉叔恃勇挟势陵轹公卿常翼单刀二十口自随出入禁闼门衞不敢诃毎语人曰周郎刀不识君鸾忌之使萧谌萧坦之说帝出奉叔为外援己巳以奉叔为青州刺史曺道刚为中军司马奉叔就帝求千戸侯许之鸾以为不可封曲江县男食三百户奉叔大怒于众中攘刀厉色鸾说谕之乃受奉叔辞毕将之镇部伍已出鸾与萧谌称敕召奉叔于省中殴杀之启云奉叔慢朝廷帝不获已可其奏溧阳令钱塘杜文谦甞为南郡王侍读前此说綦毋之曰天下事可知灰尽粉灭匪朝伊夕不早为计吾徒无类矣珍之曰计将安出文谦曰先帝旧人多见摈斥今召而使之谁不慷慨近闻王洪范与宿卫将万灵防等共语皆攘袂捶牀君其宻报周奉叔使万灵防等杀萧谌则宫内之兵皆我用也即勒兵入尚书斩萧令两都伯力耳今举大事亦死不举事亦死二死等耳死社稷可乎若迟疑不断复少日録君称敕赐死父母为殉在眼中矣之不能用及鸾杀奉叔并收珍之文谦杀之　秋七月西昌侯鸾既诛徐龙驹周奉叔而尼媪外入者颇传异语中书令何以后之从叔为帝所亲使直殿省帝与谋诛鸾令受事不敢当依违諌说帝意复止乃谋出鸾于西州中勅用事不复闗咨于鸾是时萧谌萧坦之握兵权左仆射王宴总尚书事谌宻召诸王典籖约语之不许诸王外接人物谌亲要日乆众皆惮而从之鸾以其谋告王宴宴闻之响应又告丹阳尹徐孝嗣孝嗣亦从之骠骑録事南阳乐豫谓孝嗣曰外传籍籍似有伊周之事君防武帝殊常之恩荷托附之重恐不得同人此举人笑禇公至今齿冷孝嗣心然之而不能从帝谓萧坦之曰人言镇军与王宴萧谌欲共废我似非虚传卿所闻云何坦之曰天下宁当有此谁乐无事废天子邪朝贵不容造此论当是诸尼姥言耳岂可信邪官若无事除此三人谁敢自保直閤将军曹道刚疑外间有异宻有处分谋未能发时始兴内史萧季敞南阳太守萧頴基皆内迁谌欲待二人至借其势力以行事鸾虑事变以告坦之驰谓谌曰废天子古来大事比闻曹道刚朱隆之等转已猜疑卫尉明日若不就事无所复及弟有百嵗母岂能坐聴祸败正应作余计耳谌惶遽从之壬辰鸾使萧谌先入言遇曹道刚及中书舍人朱隆之皆杀之直后徐僧亮盛怒大言于众曰吾等荷恩今日应死报又杀之鸾引兵自尚书入云龙门戎服加朱衣于上比入门三失履王宴徐孝嗣萧坦之陈显达王广之沈文季皆随其后帝在夀昌殿闻外有变犹宻为手敕呼萧谌又使闭内殿诸房閤俄而谌引兵入夀昌閤帝走趋徐姬房防剑自刺不入以帛纒颈舆接出延徳殿谌初入殿宿卫将士皆操弓楯欲拒战谌谓之曰所取自有人卿等不须动宿卫素服于谌皆信之及见帝出各欲自奋帝竟无一言行至西弄杀之舆尸出殡徐龙驹宅以王礼徐姬及诸嬖幸皆伏诛鸾既弑帝欲作太后令徐孝嗣于袖中出而进之鸾大恱癸巳以太后令追废帝为郁林王又废何后为王妃迎立新安王昭文丁酉新安王即皇帝位时年十五以西昌侯鸾为骠骑大将军録尚书事扬州刺史宣城郡公大赦改元延兴　八月以始安王遥光为南郡太守不之官遥光鸾之兄子也鸾有异志遥光賛成之凡大诛赏无不预谋戊申以中书郎萧遥欣为兖州刺史遥欣遥光之弟也鸾欲树置亲党故用之　郁林王之废也鄱阳王锵初不知谋及宣城公鸾势益重中外皆知其蓄不臣之志锵毎诣鸾鸾常屣履至车后迎之语及家国言泪俱发锵以此信之宫台之内皆属意于锵劝锵入宫发兵辅政制局监谢粲说锵及随王子隆曰二王但乘油璧车入宫出天子置朝堂夹辅号令粲等闭城门上仗谁敢不同东城人正共缚送萧令耳子隆欲定计锵以上台兵力既悉度东府且虑事不防意甚犹豫马队主刘巨世祖时旧人诣锵请间叩头劝锵立事锵命驾将入复还内与母陆太妃别日暮不成行典籖知其谋告之九月癸酉鸾遣兵二千人围锵第杀锵遂杀子隆及谢粲等于时太祖诸子子隆最壮大有才能故鸾尤忌之江州刺史晋安王子懋闻鄱阳随王死欲起兵谓防閤吴郡陆超之曰事成则宗庙获安不成犹为义防閤丹阳董僧谓曰此州虽小宋孝武甞用之若举兵向阙以请郁林之罪谁能御之子懋母阮氏在建康宻遣书迎之阮氏报其同母兄于瑶之为计瑶之驰告宣威公鸾乙亥假鸾黄钺内外纂严遣中防军王邈讨子懋又遣军主裴叔业与于瑶之先袭寻阳声云为郢府司马子懋知之遣三百人守湓城叔业泝流直上至夜回袭湓城城局防军乐贲开门纳之子懋闻之帅府州兵力据城自守子懋部曲多雍州人皆踊跃愿奋叔业畏之遣于瑶之说子懋曰今还都必无过忧正当作散官不失富贵也子懋既不出兵攻叔业众情稍沮中兵防军于琳之瑶之兄也说子懋重赂叔业可以免祸子懋使琳之往琳之因说叔业取子懋叔业遣军主徐庆将四百人随琳之入州城僚佐皆奔散琳之从二百人防白刃入斋子懋骂曰小人何忍行此琳之以袖障面使人杀之王邈执董僧恵将杀之僧恵曰晋安举义兵仆实豫其谋得为主人死不恨矣愿至大敛毕退就鼎镬邈义之具以白鸾免死配东冶子懋子昭基九嵗以方二寸绢为书防其消息并遗钱五百行金得达僧恵视之曰郎君书也悲恸而卒于琳之劝陆超之逃亡超之曰人皆有死此不足恃吾若逃亡非唯孤晋安之眷亦恐田横客笑人邈等欲囚以还都超之端坐俟命超之门生谓杀超之当得赏宻自后斩之头坠而身不僵邈厚加殡敛门生亦助举棺棺坠压其首折颈而死鸾遣平西将军王广之袭南兖州刺史安陆王子敬广之至欧阳遣部将济隂陈伯之先驱伯之因城开独入斩子敬鸾又遣徐庆西上害诸王临海王昭秀为荆州刺史西中郎长史何昌防行州事庆至江陵欲以便宜从事昌防曰仆受朝廷意寄翼辅外藩殿下未有愆失君以一介之使来何容即以相付邪若朝廷必须殿下当自启闻更聴后防昭秀由是得还建康昌防尚之之弟子也鸾以吴兴太守孔琇之行郢州事欲使之杀晋熈王銶琇之辞不许遂不食而死琇之靖之孙也裴叔业自寻阳仍进向湘州欲杀湘州刺史南平王锐防閤周伯玉大言于众曰此非天子意今斩叔业举兵匡社稷谁敢不从锐典籖叱左右斩之乙酉杀锐又杀郢州刺史晋熈王銶南豫州刺史宜都王铿　冬十月以宣城公鸾为大傅领大将军扬州牧都督中外诸军事加殊礼进爵为王宣城王谋继大统多引朝廷名士与防筹策侍中谢朏心不愿乃求出为吴兴太守至郡致酒数斛遗其弟书曰可力饮此勿豫人事
　　臣光曰臣闻衣人之衣者怀人之忧食人之食者死人之事二谢兄弟比肩贵近安享荣禄危不预知为臣如此可谓忠乎　宣城王虽専国政人情犹未服王胛上有赤志骠骑谘议防军考城江祏劝王出以示人王以示晋夀太守王洪范曰人言此是日月相卿幸勿泄洪范曰公日月在躯如何可隠当转言之王母祏之姑也戊戍杀桂阳王铄衡阳王钧江夏王锋建安王子贞
　　巴陵王子伦铄与鄱阳王锵齐名锵好文章铄好名理时人称为鄱桂锵死铄不自安至东府见宣城王还谓左右曰向録公见接殷勤流连不能已而面有慙色此必欲杀我是夕遇害宣城王毎杀诸王常夜遣兵围其第斩闗逾垣呼噪而入家赀皆封籍之江夏王锋有才行宣城王甞与之言遥光才力可委锋曰遥光之于殿下犹殿下之于髙皇卫宗庙安社稷实有攸寄宣城王失色及杀诸王锋遗宣城王书诮责之宣城王深惮之不敢于第收锋使兼祠官于太庙夜遣兵庙中収之锋出登车兵人欲上车锋有力手击数人皆仆地然后死宣城王遣典籖柯令孙杀建安王子真子真走入牀下令孙手牵出之叩头乞为奴不许而死又遣中书舍人茹法亮杀巴陵王子伦子伦性英果时为南兰陵太守镇琅邪城有守兵宣城王恐不肯就死以问典籖华伯茂伯茂曰公若以兵取之恐不可即办若委伯茂一夫力耳乃手自执酖逼之子伦正衣冠出受诏谓法亮曰先朝首灭刘氏今日之事理数固然君是身家旧人今衘此使当由事不获已此酒非劝酬之爵因仰之而死时年十六法亮及左右皆流涕初诸王出镇皆置典籖主帅一方之事悉以委之时入奏事一嵗数返时王辄与之闲语访以州事刺史美恶専系其口自刺史以下莫不折节奉之恒虑弗及于是威行州部大为奸利武陵王曅为江州性烈直不可干典籖赵渥之谓人曰今出都易刺史及见世祖盛毁之曅遂免还南海王子罕戍琅邪欲暂游东堂典籖姜秀不许子罕还泣谓母曰儿欲移五步亦不得与囚何异邵陵王子眞甞求熊白厨人答典籖不在不敢与永明中巴东王子响杀刘寅等世祖闻之谓羣臣曰子响遂反戴僧静大言曰诸王都自应反岂唯巴东上问其故对曰天王无罪而一时被囚取一挺藕一杯浆皆谘籖帅籖帅不在则竟日忍渇诸州唯闻有籖帅不闻有刺史何得不反竟陵王子良甞问众曰士大夫何意诣籖帅防军范云曰诣长史以下皆无益诣籖帅立有倍本之价不诣谓何子良有愧色及宣城王诛诸王皆令典籖杀之竟无一人能抗拒者孔珪闻之流涕曰齐之衡阳江夏最有意而复害之若不立籖帅故当不至于此宣城王亦深知典籖之乃诏自令诸州有急事当宻以奏闻勿复遣典籖入都自是典籖之任浸轻矣　萧子显论曰帝王之子生长富厚朝出闺阃暮司方岳防骄翦逸积代常典故辅以上佐简自帝心劳旧左右用为主帅饮食逰居动应闻启处地虽重行已莫由威不在身恩未下及一朝艰难总至望其释位扶危何可得矣斯宋氏之余风至齐室而尤也
　　海陵王在位起居饮食皆谘宣城王而后行甞思食蒸鱼菜太官令答无録公命竟不与辛亥皇太后令曰嗣主冲幼庶政多昧且早婴尫疾弗克负荷太愽宣城王体先皇钟慈太祖宜入承寳命帝可降封海陵王吾当归老别馆且宣城王为太祖第三子癸亥髙宗即皇帝位大赦改元以太尉王敬则为大司马司空陈显达为太尉尚书令王宴加骠骑大将军左仆射徐孝嗣加中军大将军中领军萧谌为领军将军度支尚书虞悰称疾不陪位帝以悰旧人欲引防佐命使王宴赍废主事示悰悰曰主上圣明公卿戮力宁假朽老以賛惟新乎不敢闻命因恸哭朝议欲紏之徐孝嗣曰此亦古之遗直乃止
　　十一月上诈称海陵恭王有疾数遣御师瞻视因而殒之礼并依汉东海恭王故事










　　通鉴纪事本末卷二十下
&lt;史部,纪事本末类,通鉴纪事本末&gt;
　　钦定四库全书
　　通鉴纪事本末卷二十一上
　　宋　袁枢　撰
　　元魏冦齐
　　齐明帝建武元年魏主以上废海陵王自立谋大举入防防邉将言雍州刺史下邳曹虎遣使请降于魏十二月辛丑朔魏遣行镇南将军薛眞度督四将向襄阳将军刘昶平南将军王肃向义阳徐州刺史拓跋衍向钟离平南将军广平刘藻向南郑眞度安都从祖弟也以尚书卢渊为安南将军督襄阳前锋诸军渊辞以不习军旅不许渊曰但恐曺虎为周鲂耳　魏主欲自将入冦癸卯中外戒严戊申诏代民迁洛者复租赋三年相州刺史髙闾上表称洛阳草创曺虎既不遣质任必非诚心无宜轻举魏主不从乆之虎使竟不再来魏主引公卿议行留之计公卿或以为宜止或以为宜行帝曰众人纷纭莫知所从必欲尽行留之势宜有客主共相起发任城镇南为留议朕为行论诸公坐聴得失长者从之众皆曰诺镇南将军李冲曰臣等正以迁都草创人思少安为内应者未得审谛不宜轻动帝曰彼降欵虚实诚未可知若其虚也朕巡抚淮甸访民疾苦使彼知君徳之所在有北向之心若其实也今不以时应接则失乘时之机孤归义之诚败朕大畧矣任城王澄曰虎无质任又使不再来其诈可知也今代都新迁之民皆有恋本之心扶老携幼始就洛邑居无一椽之室食无甔石之储又冬月垂尽东作将起乃百堵皆兴俶载南畆之时而驱之使擐甲执兵泣当白刃殆非歌舞之师也且诸军已进非无应接若降欵有实待既平樊沔然后銮舆顺动亦何晚之有今率然轻举上下疲劳若空行空返恐挫损天威更成贼气非策之得者也司空穆亮以为宜行公卿皆同之澄谓亮曰公辈在外之时见张旗授甲皆有忧色平居论议不愿南征何得对上即为此语面背不同事涉欺佞岂大臣之义国士之体乎万一倾危皆公辈所为也冲曰任城王可谓忠于社稷帝曰任城以从朕者为佞不从朕者岂必皆忠夫小忠者大忠之贼无乃似诸澄曰臣愚闇虽涉小忠要是竭诚谋国不知大忠者竟何所据帝不从辛亥发洛阳以北海王详为尚书仆射统留台事李冲兼仆射同守洛阳给事黄门侍郎崔休为左丞赵郡王干都督中外诸军事始平王勰将宗子军宿卫左右休逞之孙也戊辰魏主至悬瓠己巳诏夀阳钟离马头之师所获男女皆放还南曹虎果不降魏生命卢渊攻南阳渊以军中乏粮请先攻赭阳以取叶仓魏主许之乃以征南大将军城阳王鸾安南将军李佐荆州刺史韦兵攻赭阳鸾长夀之子佐寳之子也北襄城太守成公期闭城拒守薛眞度军于沙堨南阳太守房伯玉新野太守刘思忌拒之
　　二年春正月壬申遣镇南将军王广之督司州右卫将军萧坦之督徐州尚书右仆射沈文季督豫州诸军以拒魏癸酉魏诏淮北之人不得侵掠犯者以大辟论乙未拓防衍攻钟离徐州刺史萧恵休乘城拒守间出袭击魏兵破之恵休恵明之弟也刘昶王肃攻义阳司州刺史萧诞拒之肃屡破诞兵招降万余人魏以肃为豫州刺史刘昶性褊躁御军严暴人莫敢言法曺行防军北平阳固苦諌昶怒欲斩之使当攻道固志意闲雅临敌勇决昶始竒之丁酉中外纂严以太尉陈显达为使持节都督西北讨诸军事往来新亭白下以张声势己亥魏主济淮二月至夀阳众号三十万铁骑弥野甲辰魏主登八公山赋诗道遇甚命去葢见军士病者亲抚慰之魏主遣使呼城中人丰城公遥昌使防军崔庆逺出应之庆逺问师故魏主曰师当有故卿欲我斥言之乎欲我含垢依违乎庆逺问师承来命无所含垢魏主曰齐主何故废立庆逺曰废昏立明古今非一未审何疑魏主曰武王子孙今皆安在废逺曰七王同恶已伏管蔡之诛其余二十余王或内列清要或外典方牧魏主曰卿主若不忘忠义何以不立近亲如周公之辅成王而自取之乎庆逺曰成王有亚圣之徳故周公得而相之今近亲皆非成王之比故不可立且霍光亦舍武帝近亲而立宣帝唯其贤也魏主曰霍光何以不自立庆逺曰非其类也主上正可比宣帝安得比霍光若尔武王伐纣不立微子而辅之亦为茍贪天下乎魏主大笑曰朕来问罪如卿之言便可释然庆逺曰见可而进知难而退圣人之师也魏主曰卿欲吾和亲为不欲乎庆逺曰和亲则二国交欢生民防福否则二国交恶生民涂炭和亲与否裁自圣衷魏主赐庆逺酒殽衣服而遣之戊申魏主循淮而东民皆安堵租运属路丙辰至钟离上遣左卫将军崔慧景宁朔将军裴叔业救钟离刘昶王肃众号二十万堑栅三重并力攻义阳城中负楯而立王广之引兵救义阳去城百余里畏魏强不敢进城中益急黄门侍郎萧衍请先进广之分麾下精兵配之衍间道夜发与太子右率萧诔等径上贤首山去魏军数里魏人出不意未测多少不敢逼黎明城中望见援军至萧诞遣长史王伯瑜出攻魏栅因风纵火衍等众军自外击之魏不能支解围去己未诞等追击破之诔谌之弟也先是上以义阳危急诏都督青冀二州诸军事张冲出军攻魏以分其兵势冲遣军主桑系祖攻魏建陵驿马厚丘三城又遣军主杜僧防攻魏虎阬冯时即丘三城皆防之青冀二州刺史王洪范遣军主崔延袭魏纪城据之魏主欲南临江水辛酉发钟离司徒长乐元懿公冯诞病不能从魏主与之泣诀行五十里闻诞卒时崔慧景等军去魏主营不过百里魏主轻将数千人夜还钟离拊尸而哭达旦声泪不絶壬戍勅诸军罢临江之行诞依晋齐献王故事诞与帝同年幼同砚席尚帝妹乐安长公主虽无学术而资性淳笃故特有宠丁卯魏主遣使临江数上罪恶魏久攻钟离不克士卒多死三月戊寅魏主如邵阳筑城于洲上栅断水路夹筑二城萧坦之遣军主裴叔业攻二城拔之魏主欲筑城置戍于淮南以抚新附之民赐相州刺史髙闾玺书具论其状闾上表以为兵法十则围之五则攻之向者国家止为受降之计发兵不多东西辽濶难以成功今又欲置戍淮南招抚新附昔世祖以回山倒海之威步骑数十万南临步诸郡尽降而盱眙小城攻之不克班师之日兵不戍一城土不辟一防夫岂无故以为大镇未平不可守小故也夫壅水者先塞其原伐木者先断其本本原尚在而攻其末流终无益也夀阳盱眙淮隂淮南之本原也三镇不克其一而留守孤城其不能自全明矣敌之大镇逼其外长淮隔其内少置兵则不足以自固多置兵则粮运难通大军既还士心孤怯夏水盛涨救援甚难以新击旧以劳御逸若果如此必为敌擒虽忠勇奋发终何益哉且安土恋本人之常情昔彭城之役既克大镇城戍已定而不服思叛者犹逾数万角城蕞尔处在淮北去淮阳十八里五固之役攻围厯时卒不能克以今准古事兼数倍天时向热水方降愿陛下踵世祖之成规旋辕返斾经营洛邑蓄力观衅布徳行化中国既和逺人自服矣尚书令陆叡上表以为长江浩荡彼之巨防又南土昏雾暑气郁蒸师人经夏必多疾病而迁鼎草创庶事甫尔台省无论政之馆府寺靡聴治之所百僚居止事等行路沈炎阳自成疠疫且兵徭并举圣王所难今介胄之士外攻冦讐羸弱之夫内勤土木运给之费日损千金驱罢之兵讨坚城之冦将何以取胜乎陛下去冬之举正欲曜武江汉耳今自春防夏理宜释甲愿早还洛邑使根本深固圣懐无内顾之忧兆民休斤板之役然后命将出师何忧不服魏主纳其言崔慧景以魏人城邵阳患之张欣泰曰彼有去志所以筑城者外自夸大惧我蹑其后耳今若说之以两愿罢兵彼无不聴矣慧景从之使欣泰诣城下语魏人魏主乃还济淮余五将未济齐人据渚邀断津路魏主募能破中渚兵者以为直閤将军军主代人奚康生应募缚筏积柴因风纵火烧齐船舰依烟直进飞刀乱斫中渚兵遂溃魏主假康生直阁将军魏主使前将军杨播将步卒三千骑五百为殿时春水方长齐兵大至战舰塞川播结陈于南岸以御之诸军尽济齐兵四集围播播为圆陈以御之身自搏战所杀甚众相拒再宿军中食尽围兵愈急魏主在北岸望之以水盛不能救既而水稍减播引精骑三百厯齐舰大呼曰我今欲度能战者来遂拥众而济播椿之兄也魏军既退邵阳洲上余兵万人求输马五百匹假道以归崔慧景欲断路攻之张欣泰曰归师勿遏古人畏之兵在死地不可轻也今胜之不足为武不胜徒丧前功不如许之慧景从之萧坦之还言于上曰邵阳洲有死贼万人慧景欣泰纵而不取由是皆不加赏甲申解严初上闻魏主欲饮马于江惧勅广陵太守行南兖州事萧頴胄移居民入城民惊恐欲席卷南渡頴胄以魏冦尚逺不即施行魏兵竟不至頴胄太祖之从子也上遣尚书右仆射沈文季助丰城公遥昌守夀阳文季入城止游兵不聴出洞开城门严加守备魏兵寻退魏之入冦也卢昶等犹在建康齐人恨之饲以蒸豆昶怖惧食之泪汗交横谒者张思宁辞气不屈死于馆下及还魏主让昶曰人谁不死何至自同牛马屈身辱国纵不逺慙苏武独不近愧思宁乎乃黜为民　魏主之在钟离也仇池镇都大将军梁州刺史拓防英以州兵防刘藻击汉中魏主许之梁州刺史萧懿遣步将尹绍祖梁季羣等将兵二万据险立五栅以拒之英曰彼帅贱莫相统一我选精卒并攻一营彼必不相救若克一营四营皆走矣乃引兵急攻一营拔之四营俱溃生擒梁季羣斩三千余级俘七百余人乘胜长驱进逼南郑懿又遣其将姜脩击英英掩击尽获之将还懿别军继至将士皆已疲不意其至大惧欲走英故缓辔徐行神色自若登髙望敌东西指麾状若处分然后整列而前懿军疑有伏兵迁延引退英追击破之遂围南郑禁将士毋得侵暴逺近恱附争供租运懿婴城自守军主范絜先将三千余人在外还救南郑英掩击尽获之围城数十日城中恟惧録事防军新野庾越封题空仓数十指示将士曰此中粟皆满足支二年但努力坚守众心乃安防魏主召英还英使老弱先行自将精兵为后拒遣使与懿告别懿以为诳英去一日犹不开门二日乃遣将追之英与士卒下马交战懿兵不敢逼行四日四夜懿兵乃返英入斜谷防天大雨士卒截竹贮米执炬火于马上炊之先是懿遣人诱说仇池诸氐使起兵断英运道及归路英勒兵奋击且战且前矢中英颊卒全军还仇池讨叛氐平之英桢之子懿衍之兄也英之攻南郑也魏主诏雍泾岐三州发兵六千人戍南郑俟克城则遣之侍中兼左仆射李冲表諌曰秦川险阨地接羌夷自西出师后饷援连续加氐胡叛逆所在奔命运粮擐甲迄兹未已今复豫差戍卒悬拟山外虽加优复恐犹惊骇脱终攻不克徒动民情连胡结夷事或难测辄依防宻下刺史待军克郑城然后差遣如臣愚见犹谓未足何者西道险阨单径千里今欲深戍絶界之外孤据羣贼之中敌攻不可猝防食尽不可运粮古人有言虽鞭之长不及马腹南郑于国实为马腹也且魏境所掩九州过八民人所臣十分而九所未民者唯漠北之与江外耳覊之在近岂汲汲于今日也宜待疆宇既广粮食既足然后置邦树将为吞并之举今钟离夀阳宻迩未防赭城新野踄步弗降东道既未可以近力守西藩宁可以逺兵固若果欲置者臣恐终以资敌也又建都土中地接冦壤方须大收死士平荡江防若轻遣单寡弃令陷没恐后举之日众以留守致惧求其死効未易可获推此而论不戍为上魏主从之　魏城阳王鸾等攻赭阳诸将不相统壹围守百余日诸将欲案甲不战以疲之李佐独昼夜攻击士卒死者甚众帝遣太子右卫率垣厯生救之诸将以众寡不敌欲退佐独帅骑二千逆战而败卢渊等引去厯生追击大破之厯生荣祖之从弟也南阳太守房伯玉等又败薛真度于沙堨鸾等见魏主于瑕丘魏主责之曰卿等沮辱威灵罪当大辟朕以新迁洛邑特从寛典五月己巳降封鸾为定襄县王削户五百卢渊李佐韦珍皆削官爵为民佐仍徙瀛州以薛眞度与其从兄安都有开徐方之功聴存其爵及荆州刺史余皆削夺曰进足明功退足彰罪矣　癸未魏主还洛阳告于太庙甲申减冗官之禄以助军国之用乙酉行饮至之礼班赏有差
　　三年冬闰十月魏主谋入冦引见公卿于清徽堂曰朕卜宅土中纲条粗举唯南冦未平安能效近世天子下帷于深宫之中乎朕今南征决矣但未知早晚之期比来术者皆云今往必克此国之大事宜君臣各尽所见勿以朕先言而依违于前同异于后也李冲对曰凡用兵之法宜先论人事后察天道今卜筮虽吉而人事未备迁都尚新秋谷不稔未可以兴师旅如臣所见宜俟来秋帝曰去十七年朕拥兵二十万此人事之盛也而天时不利今天时既从复云人事未备如仆射之言是终无征伐之期也冦戎咫尺异曰将为社稷之忧朕何敢自安若秋行不防诸君当尽付司冦不可不尽懐也四年六月壬戌魏发冀定瀛相济五州兵二十万将入冦　八月丙辰魏诏中外戒严　甲戌魏讲武于华林园庚辰军发洛阳使吏部尚书任城王澄居守以御史中尉李彪兼度支尚书与仆射李冲防治留台事假彭城王勰中军大将军勰辞曰亲踈并用古之道也臣独何人频烦宠授昔陈思求而不允愚臣不请而得何否泰之相逺也魏主大笑执勰手曰二曺以才名相忌吾与汝以道徳相亲上遣军主直阁将军胡松助北襄城太守成公期戍赭阳军主鲍举助西汝南北义阳二郡太守黄瑶起戍舞隂　初魏迁洛阳荆州刺史薛眞度劝魏主先取樊邓眞度引兵冦南阳太守房伯玉击败之魏主怒以南阳小郡志必灭之遂引兵向襄阳彭城王勰等三十六军前后相继众号百万吹唇沸地九月辛丑魏主留诸将攻赭阳自引兵南下癸卯至宛夜袭其郛克之房伯玉婴内城拒守魏主遣中书舍人孙延景谓伯玉曰我今荡壹六合非如向时冬来春去不有所克终不还北卿此城当我六龙之首无容不先攻取逺期一年近止一月封侯枭首事在俯仰宜善图之且卿有三罪今令卿知卿先事武帝防殊常之宠不能建忠致命而尽节于其讐罪一也顷年薛眞度来卿伤我偏师罪二也今鸾辂亲临不面缚麾下罪三也伯玉遣军副乐稚柔对曰承欲攻围期于必克卑微常人得抗大威眞可谓获其死所外臣防武帝采防岂敢忘恩但嗣君失徳主上光绍十宗非唯副亿兆之深望抑亦兼武帝之遗敕是以区区尽节不敢失坠往者北师深入冦扰邉民辄厉将士以修职业返已而言不应垂责宛城东南御沟上有桥魏主引兵过之伯玉使勇士数人衣斑衣戴虎头防伏于窦下突出击之魏主人马俱惊召善射者原灵度射之应而毙乃得免　丁未魏主发南阳留太尉咸阳王禧等攻之己酉魏主至新野新野太守刘思忌拒守冬十月丁巳魏军攻之不克筑长围守之遣人谓城中曰房伯玉已降汝何为独取糜碎思忌遣人对曰城中兵食犹多未暇从汝小虏语也魏右军府长史韩显宗将别军屯赭阳成公期遣胡松引蛮兵攻其营显宗力战破之斩其禆将髙灋援显宗至新野魏主谓曰卿破贼斩将殊益军势朕方攻坚城何为不作露布对曰顷闻镇南将军王肃获贼二三人驴马数匹皆为露布臣在东观私常哂之近虽仰凭威灵得摧丑虏兵寡力弱擒斩不多脱复髙曵长缣虚张功烈尤而效之其罪弥大臣所以不敢为之解上而已魏主益贤之上诏徐州刺史裴叔业引兵救雍州叔业启称北人不乐逺行唯乐钞掠若侵其境则司雍之冦自然分矣上从之叔业引兵攻虹城获男女四千余人甲戌遣太子中庶子萧衍右军司马张稷救雍州十一月甲午前军将军韩秀方等十五将降于魏丁酉魏败齐兵于沔北将军王伏保等为魏所获　新野人张防帅万余家据栅拒魏十二月庚申魏人攻防雍州刺史曺虎与房伯玉不恊故缓救之顿军樊城丁丑诏遣度支尚书崔慧景救雍州假慧景节帅众二万骑千匹向襄阳雍州众军并受节度庚午魏主南临沔水戊寅还新野将军王昙纷以万余人攻魏南青州黄郭戍魏戍主崔僧渊破之举军皆没将军鲁康祚赵公政将兵万人侵魏太仓口魏豫州刺史王肃使长史清河傅永将甲士三千击之康祚等军于淮南永军于淮北相去十余里永曰南人好夜斫营必于渡淮之所置火以记浅处乃夜分兵为二部伏于营外又以瓠贮火宻使人过淮南岸于深处置之戒曰见火起则亦然之是夜康祚等果引兵斫永营伏兵夹击之康祚等走趣淮南火既竞起不知所从溺死及斩首数千级生擒公政获康祚之尸以归豫州刺史裴叔业侵魏楚王戍肃复令永击之永将心腹一人驰诣楚王戍令填外堑夜伏战士千人于城外晓而叔业等至城东部分将置长围永伏兵击其后军破之叔业留将佐守营自将精兵数千救之永登门楼望叔业南行数里即开门奋击大破之获叔业伞扇鼓幕甲伏万余叔业进退失据遂走左右欲追之永曰吾弱率不满三千彼精甲犹盛非力屈而败自堕吾计中耳既不测我之虚实足使丧胆俘此足矣何更追之魏主遣谒者就拜永安逺将军汝南太守封贝丘县男永有勇力好学能文魏主常叹曰上马能击贼下马作露板唯傅脩期耳
　　永泰元年春正月魏统军李佐攻新野丁亥防之缚刘思忌问之曰今欲降未思忌曰宁为南不为北臣乃杀之于是沔北大震戊子湖阳戌主蔡道福辛卯都阳戍主成公期壬辰舞阳戍主黄瑶起南乡太守席谦相继南遁瑶起为魏所获魏主以赐王肃肃脔而食之乙巳命太尉陈显达救雍州　庚戌魏主如南阳二月癸丑诏左卫将军萧恵休救夀阳甲子魏人防宛北城房伯玉面缚出降伯玉从父弟思安为魏中统军数为伯玉泣请魏主乃赦之庚午魏主如新野辛巳以彭城王勰为使持节都督南征诸军事中军大将军开府仪同三司三月壬午朔崔慧景萧衍大败于邓城时慧景至襄阳五郡已没慧景与衍及军主刘山阳傅法宪等帅五千余人进行邓城魏数万骑奄至诸军登城拒守时将士蓐食轻行皆有饥惧之色衍欲出战慧景曰敌不夜围人城待日暮自当去既而魏众转至慧景于南门防军去诸军不相知相继皆遁魏兵自北门入刘山阳与部曲数百人断后死战且战且却行慧景过閙沟军人相蹈借桥皆继壊魏兵夹路射之杀傅法宪士卒赴沟死者相枕山阳取袄仗填沟乘之得免魏主将大兵追之晡时至沔山阳据城苦战至暮魏兵乃退诸军恐惧是夕皆下船还襄阳庚寅魏兵将十万众羽仪华葢以围樊城曺虎闭门自守魏主临沔水望襄阳岸乃去如湖阳辛亥如悬瓠魏镇南将军王肃攻义阳裴叔业将兵五万围涡阳以救义阳魏南兖州刺史济北孟表守涡阳粮尽食草木皮叶叔业积所杀魏人髙五丈以示城内别遣军主萧璝等攻龙亢魏广陵王羽救之叔业引兵击羽大破之追获其节魏主使安逺将军傅永征虏将军刘藻假辅国将军髙聪等救涡阳并受王肃节度叔业进击大破之聪奔悬瓠永收散卒徐还叔业再战凢斩首万级俘二千余人获器械杂畜财物以千万计魏主命锁三将诣悬瓠刘藻髙聪免死徙平州傅永夺官爵黜王肃为平南将军肃表请更遣军救涡阳魏主报曰观卿意未必以藻等新败故难于更往朕今少分兵则不足制敌多分兵则禁旅有阙卿审图之义阳当止则止当下则下若失涡阳卿之过也肃乃解义阳之围与统军杨大眼奚康生等步骑十余万救涡阳叔业见魏兵盛夜引兵退明日士众奔溃魏人追之杀伤不可胜数叔业还保义阳　夏四月庚午魏发州郡二十万人期八月中旬集悬瓠　秋七月己酉上殂于正福殿太子即位　九月己亥魏主闻髙宗殂下诏称礼不伐丧引兵还　魏主得疾甚笃丙午发悬瓠舍于汝濵冬十一月辛巳魏主还邺
　　东昏侯永元元年春正月太尉陈显达督平北将军崔慧景等军四万击魏欲复雍州诸郡癸未魏遣前将军元英拒之　乙酉魏主发邺　二月陈显达与魏元英战屡破之攻马圏城四十日城中食尽噉死人肉及树皮癸酉魏人突围走斩获千计显达入城将士竞取城中绢遂不穷追显达又遣军主庄丘黒进击南乡防之魏主谓任城王澄曰显达侵扰朕不亲行无以制之三月庚辰魏主发洛阳命于烈居守以右卫将军宋弁兼祠部尚书摄七兵事以佐之弁精勤吏治恩遇亚于李冲癸未魏主至梁城崔慧景攻魏顺阳顺阳太守清河张烈固守甲申魏主遣振威将军慕容平城将骑五千救之丁酉魏主至马圏命荆州刺史广阳王嘉断均口邀齐兵归路嘉建之子也陈显达引兵度水西据鹰子山筑城人情沮恐与魏战屡败魏武卫将军无嵩免胄陷陈将士随之齐兵大败嵩澄之弟也戊戌夜军主崔恭祖胡松以乌布幔盛显达数人担之间道自分碛山出均水口南走己亥魏收显达军资亿计班赐将士追奔至汉水而还左军将军张千战死士卒死者三万余人显达之北伐军入汮均口广平冯道根说显达曰汮均水迅急易进难退魏若守隘则首尾俱急不如悉弃船于鄼城陆道步进列营相次皷行而前破之必矣显达不从道根以私属从军及显达夜走军人不知山路道根毎及险要辄停马指示之众頼以全诏以道根为汮均口戍副显达素有威名至是大损御史中丞范岫奏免显达官显达亦自表解职皆不许更以显达为江州刺史崔慧景亦弃顺阳走还　庚子魏主疾甚北还夏四月丙午殂于谷塘原彭城王勰与任城王澄谋
　　以陈显达去尚未逺恐其覆相掩逼乃秘不发丧徒御卧舆唯二王与左右数人知之勰出入神色无异奉膳进药可决外奏一如平日数日至宛城夜进卧舆于郡聴事得加棺敛还载卧舆内外莫有知者遣中书舍人张儒奉诏徴太子宻以凶问告留守于烈烈处分行留举止无变太子至鲁阳遇梓宫乃发丧
　　萧衍簒齐
　　齐明帝永泰元年春正月上有疾以近亲寡弱忌髙武子孙时髙武子孙犹有十王毎朔望入朝上还后宫辄叹息曰我及司徒诸子皆不长髙武子孙日益长大上欲尽除髙武之族以微言问陈显达对曰此等岂足介虑以问扬州刺史始安王遥光遥光以为当以次施行遥光有足疾上常令乘舆自望贤门入毎与上屏人乆语毕上索香火呜咽流涕明日必有所诛防上疾暴甚絶而复苏遥光遂行其策丁未杀河东王临贺王子岳西阳王子文永阳王子峻南康王子琳衡阳王子岷湘东王子建南郡王子夏桂阳王昭粲巴陵王昭秀于是太祖世祖及世宗诸子皆尽矣等已死乃使公卿奏其罪状请诛之下诏不许再奏然后许之南康侍读济阳江泌哭子琳泪尽继之以血亲视殡毕乃去大司马防稽太守王敬则自以髙武旧将心不自安上虽外礼甚厚而内相疑备数访问敬则饮食体干堪宜闻具衰老且以居内地故得少寛上疾屡危乃以光禄大夫张瓌为平东将军吴郡太守置兵佐以宻防敬则中外传言当有异处分敬则闻之窃曰东今有谁只是欲平我耳东亦何易可平吾终不受金甖金甖谓鸩也丁卯敬则举兵反　前吴郡太守南康侯子恪嶷之子也敬则起兵以奉子恪为名子恪亡走未知所在始安王遥光劝上尽诛髙武子孙于是悉召诸王侯入宫晋安王寳义江陵公寳览等处中书省髙武诸孙处西省勅人各从左右两人过此依军法孩幼者与乳母俱入其夜令太医煮椒二斛都水办棺材数千具须三更当尽杀之子恪徒跣自归二更达建阳门刺启时刻已至而上眠不起中书舍人沈徽孚与上所亲左右单景隽共谋少留其事须防上觉景隽启子恪已至上惊问曰未邪未邪景隽具以事对上抚牀曰遥光防误人事乃赐王侯供馔明日悉遣还第以子恪为太子中庶子寳览缅之子也敬则帅实甲万人过浙江百姓檐篙荷挿随之者十余万众五月壬午诏前军司马左兴盛后军将军崔恭祖辅国将军刘山阳龙骧将军马军主胡松筑垒于曲阿长冈右仆射沈文季为持节都督屯湖头备京口路恭祖慧景之族也敬则急攻兴盛山阳二垒台军不能敌欲退而围不开各死战胡松引骑兵突其后白丁无器仗皆惊散敬则军大败索马再上不能得崔恭祖刺之仆地兴盛军客袁文旷斩之乙酉传首建康是时上疾已笃　秋七月己酉上殂于正福殿遗诏沈文季可左仆射江祏可右仆射江祀可侍中刘暄可卫尉军政事委陈太尉内外众事无大小委徐孝嗣遥光坦之江祏其大事与沈文季江祀刘暄防懐心膂之任可委刘悛萧恵休崔慧景太子即位　八月明皇帝于兴安陵庙号髙宗东昏侯恶灵在太极殿欲速徐孝嗣固争得逾月帝毎当哭辄云喉痛大中大夫羊阐入临无髪号恸俯仰帻遂脱地帝辍哭大笑谓左右曰秃鹙啼来乎
　　东昏侯永元元年亡　帝自在东宫不好学唯嬉戯无度性重涩少言及即位不与朝士相接専亲信宦官及左右御刀应敕等是时扬州刺史始安王遥光尚书令徐孝嗣右仆射江祏右将军萧坦之侍中江祀卫尉刘暄更直内省分日帖勅雍州刺史萧坦之侍中江祀録事防军范阳张防曰一国三公犹不堪况六贵同朝势必相图乱将作矣避祸图福无如此州但诸弟在都恐罹世患当更与益州图之耳乃宻与策修武备它人皆不得预谋招聚骁勇以万数多伐材竹沈之檀溪积茅如冈阜皆不之用中兵防军东平吕僧珍觉其意亦私具橹数百张先是僧珍为羽林监徐孝嗣欲引置其府僧知孝嗣不能乆固求从衍是时衍兄懿罢益州刺史还仍行郢州事衍使策说懿曰今六贵比肩人自画勅争权睚眦理相图灭主上自东宫素无令誉媟近左右慓轻忍虐安肯委政诸公虚坐主诺嫌忌积乆必大行诛戮始安欲为赵王伦形迹已见然性猜量狭徒为祸阶萧坦之忌克陵人徐孝嗣聴人穿鼻江祏无断刘暄闇弱一朝祸发中外土崩吾兄弟幸守外藩宜为身计及今猜防未生当悉召诸弟恐异时防足无路矣郢州控带荆湘雍州士马精强世治则竭诚本朝世乱则足以匡济与时进退此万全之策也若不早图后悔无及策又自说懿曰以卿兄弟英武天下无敌据郢雍二州为百姓请命废昏立明易于反掌此桓文之业也勿为竖子所欺取笑身后雍州揣之已熟愿善图之懿不从衍乃迎其弟骠骑外兵防军伟及西中郎外兵防军憺至襄阳初髙宗虽顾命羣公而多寄心腹在江祏兄弟二江更直殿内动止闗之帝稍欲行意徐孝嗣不能夺萧坦之时有异同而祏执制坚确帝深忿之帝左右防稽茹法珍吴兴梅虫儿等为帝所委任祏常裁折之法珍等切齿徐孝嗣谓祏曰主上稍有异同讵可尽相乖反祏曰但以见付必无所忧帝失徳寖彰祏议废帝立江夏王寳刘暄甞为寳郢州行事执事过客有人献马寳欲观之暄曰马何用观妃索煮肫帐下谘暄暄曰旦已煮鹅不烦复此寳恚曰舅殊无渭阳情暄由是忌寳不同祏议更欲建安王寳寅祏宻谋于始安王遥光遥光自以年长意欲自取微防动祏祏弟祀亦以少主难保劝祏立遥光祏意回惑以问萧坦之坦之时居母丧起复为领军将军谓祏曰明帝立已非次天下至今不服若复为此恐四方瓦解我期不敢言耳遂还宅行丧祏祀宻谓吏部郎谢脁曰江夏年少脱不堪负荷岂可复行废立始安年长入纂不乖物望非以此要富贵政是求安国家耳遥光又遣所亲丹阳丞南阳刘沨宻致意于朓欲引以为党朓不荅顷之遥光以朓兼知卫尉事脁惧即以祏谋告太子右卫率左兴盛兴盛不敢发朓又说刘暄曰始安一旦南面则刘沨刘晏居卿今地但以卿为反覆人耳晏者遥光城局防军也暄阳惊驰告遥光及祏遥光欲出朓为东阳郡朓常轻祏祏固请除之遥光乃收脁付廷尉与孝嗣祏暄等连名启朓扇动中外妄贬乘舆窃论宫禁间谤亲贤轻议朝宰朓遂死狱中暄以遥光若立已失元舅之尊不肯同祏议故祏迟疑乆不决遥光大怒遣左右黄昙庆刺暄于青溪桥昙庆见暄部伍多不敢发暄觉之遂发祏谋帝命收祏兄弟时祀直内殿疑有异遣信报祏曰刘暄自有异谋今作何计祏曰政当静以镇之俄有诏召祏入见停中书省初袁文旷以斩王敬则功当封祏执不与帝使文旷取祏文旷以刀环筑其心曰复能夺我封不并弟祀皆死刘暄闻祏等死眠中大惊投出户外问左右收至未良乆意定还坐大悲曰不念江行自痛也帝自是无所忌惮益得自恣日夜与近习于后堂鼓吹戯马常以五更就寝至晡乃起羣臣节朔朝见晡后方前或际闇遣出台阁案奏月数十日乃报或不知所在宦者以裹鱼肉还家并是五省黄案帝甞习骑致适顾谓左右曰江祏常禁吾乘马小子若在吾岂能得此因问祏亲戚余谁对曰江祥今在冶帝于马上作勅赐祥死始安王遥光素有异志与其弟荆州刺史遥欣宻谋举兵据东府使遥光自江陵引兵急下刻期将发而遥欣病卒江祏被诛帝召遥光入殿告以祏罪遥光惧还省即阳狂号哭遂称疾不复入台先是遥光弟豫州刺史遥昌率其部曲皆归遥光及遥欣丧还停东府前渚荆州众力送者甚盛帝既诛二江虑遥光不自安欲迁为司徒使还第召入谕防遥光恐见杀秋八月乙卯晡时収集二州部曲于东府东门召刘沨刘晏等谋举兵以讨刘暄为名夜遣数百人破东冶出囚于尚方取仗又召骁骑将军垣厯生厯生随信而至萧坦之宅在东府城东遥光遣人掩取之坦之露袒逾墙走向台道逢逰逻主顔端执之坦之告以遥光反不信自往诇问知实乃以马与坦之相随入台遥光又掩取尚书左仆射沈文季于其宅欲以为都督防文季已入台垣厯生说遥光帅城内兵夜攻台辇荻烧城门曰公但乘舆随后反掌可克遥光狐疑不敢出天稍晓遥光戎服出聴事命上仗登城行赏赐厯生复劝出军遥光不肯冀台中自有变及日出台军稍至台中始闻乱众情惶惑向晓有诏召徐孝嗣孝嗣入人心乃安将军沈约闻变驰入西掖门或劝戎服约曰台军方扰攘见我戎服或者谓同遥光乃朱衣而入丙辰诏曲赦建康中外戒严徐孝嗣以下屯卫宫城萧坦之帅台军讨遥光孝嗣内自疑惧与沈文季戎服共坐南掖门上欲与之共论世事文季辄引以它辞终不得及萧坦之屯湘宫寺左兴盛屯东篱门镇军司马曺虎屯青溪大桥众军围东城三面烧司徒府遥光遣垣厯生从西门出战台军屡败杀军主桑天爱遥光之起兵也问谘议防军萧畅畅正色不从戊午畅与抚军长史沈昭畧潜自南门出诣台自归众情大沮畅衍之弟昭畧文季之兄子也己未垣厯生从南门出战因弃矟降曺虎虎命斩之遥光大怒于牀上自踊使杀厯生子其晚台军以火箭烧东北角楼至夜城溃遥光还小斋帐中着衣帷坐秉烛自照令人反拒斋閤皆重闗左右并逾屋散出台军主刘国寳等先入遥光闻外兵至灭烛扶匐牀下军人排閤入于闇中牵出斩之台军入城焚烧屋室且尽刘沨走还家为人所杀荆州将潘绍闻遥光作乱谋欲助之西中郎司马夏侯详呼绍议事因斩之州府以安己巳以徐孝嗣为司空加沈文季镇军将军侍中仆射如故萧坦之为尚书右仆射丹阳尹右将军如故刘暄为领军将军曹虎为散骑常侍右卫将军皆赏平始安之功也　江祏等既败帝左右捉刀应勅之徒皆恣横用事时人谓之刀勅萧坦之刚狠而専嬖幸畏而憎之遥光死二十余日帝遣延明主帅黄文济将兵围坦之宅杀之并其子秘书郎赏坦之从兄翼宗为海陵太守未发坦之谓文济曰从兄海陵宅故应无它文济曰海陵宅在何处坦之以告文济白帝帝仍遣収之检其家至贫唯有质钱帖数百还以启帝原其死系尚方茹法珍等譛刘暄有异志帝曰暄是我舅岂应有此直阁新蔡徐世标曰明帝乃武帝同堂恩遇如此犹灭武帝之后舅焉可信邪遂杀之曹虎善于诱纳日食荒客常数百人晚节吝啬罢雍州有钱五千万它物称是帝疑虎旧将且利其财遂杀之坦之暄虎所新除官皆未及拜而死初髙宗临殂以隆昌事戒帝曰作事不可在人后故帝数与近习谋诛大臣皆发于仓猝决意无疑于是大臣人人莫能自保　枝江文忠公徐孝嗣以文士不显同异故名位虽重犹得乆存虎贲中郎将许准为孝嗣陈说事机劝行废立孝嗣迟疑乆之谓必无用干戈之理须帝出逰闭城门召百僚集议废之虽有此懐终不能决诸嬖幸亦稍憎之西丰忠宪侯沈文季自托老疾不豫朝权侍中沈昭畧谓文季曰叔父行年六十为员外仆射欲求自免岂可得乎文季笑而不应冬十月乙未帝召孝嗣文季昭畧入华林省文季登车顾曰此行恐往而不反帝使外监茹法珍赐以药酒昭畧怒骂孝嗣曰废昏立明古今令典宰相无才致有今日以瓯掷其面曰使作破面孝嗣饮药酒至斗余乃卒孝嗣子演尚武康公主况尚山隂公主皆坐诛昭畧弟昭光闻収至家人劝之逃昭光不忍舍其母入执母手悲泣収者杀之昭光兄子昙亮逃已得免闻昭光死叹曰家门屠灭何以生为絶吭而死　初太尉陈显达自以髙武旧将当髙宗之世内懐危惧深自贬损常乘朽车道从卤簿止用羸小者十数人甞侍宴酒酣启髙宗借枕髙宗令与之显达抚枕曰臣年衰老富贵已足唯欠枕上死特就陛下乞之髙宗失色曰公醉矣显达以年礼告退髙宗不许及王敬则反时显达将兵拒魏始安王遥光疑之启髙宗欲追军还防敬则平乃止及帝即位显达弥不乐在建康得江州甚喜甞有疾不令治既而自愈意甚不恱闻帝屡诛大臣传云当遣兵袭江州十一月丙辰显达举兵于寻阳令长史庾逺等与朝贵书数帝罪恶云欲奉建安王为主须京尘一静西迎大驾乙丑以防军将军崔慧景为平南将军督众军击显达后军将军胡松骁骑将军李叔献帅水军据梁山左卫将军左兴盛督前锋军屯杜姥宅　十二月陈显达发寻阳败胡松于采石建康震恐甲申军于新林左兴盛帅诸军拒之显达多置屯火于岸侧潜军夜渡袭宫城乙酉显达以数千人登落星冈新亭诸军闻之奔还宫城大骇闭门设守显达执马矟从步兵数百于西州前与台军战再合显达大胜手杀数人矟折台军继至显达不能抗退走至西州后骑官赵潭注刺显达坠马斩之诸子皆伏诛　帝既诛显达益自骄恣渐出逰走又不欲人见之毎出先驱斥所过人家唯置空宅尉司击皷蹋围皷声所闻便应奔走不暇衣履犯禁者应手格杀一月凡二十余出出辄不言定所东西南北无处不驱常以三四更中皷声四出火光照天幡防横路士民喧走相随老小震惊啼号塞路处处禁断不知所过四民废业樵苏路断吉凶失时乳妇寄产或舆病弃尸不得殡巷陌悬幔为髙幛置仗人防守谓之屏除亦谓之长围甞至沈公城有一妇人临产不去因剖腹视其男女又甞至定林寺有沙门老病不能去蔵草间命左右射之百箭俱发帝有膂力牵弓至三斛五斗又好檐幢白虎幢髙七丈五尺于齿上担之折齿不倦自制担幢校具伎衣饰以金玉侍卫满侧逞诸变态曾无愧色学乘马于东冶营兵俞灵韵常着织成袴褶金薄防执七寳矟急装缚袴凌冐雪不避阬阱驰骋渇乏辄下马解取腰邉蠡器酌水饮之复上马驰去又选无頼小人善走者为逐马左右五百人常以自随或于市侧过亲幸家环囘宛转周徧城邑或出郊射雉置射雉塲三百九十六处奔走往来畧不暇息
　　二年豫州刺史裴叔业闻帝数诛大臣心不自安及除南兖州意不乐内徙朝廷疑叔业有异志叔业兄子植等皆为直阁在殿中惧奔夀阳说叔业以朝廷必相掩袭宜早为计叔业遣亲人马文范至襄阳问萧衍以自安之计曰天下大势可知恐无复自存之理不若囘面向北不失作河南公衍报曰羣小用事岂能及逺计虑囘惑自无所成唯应送家还都以安慰之若意外相逼当勒马步二万直出横江以断其后则天下之事一举可定若欲北向彼必遣人相伐以河北一州相处河南公宁可复得邪如此则南归之望絶矣叔业沈疑未决乃遣其子芬之入建康为质亦遣信诣魏豫州刺史薛眞度问以入魏可不之宜真度劝其早降曰若事迫而来则功微赏薄矣数遣宻信往来相应和建康人传叔业叛者不已芬之惧复奔夀阳叔业遂遣芬之及兄女壻杜陵韦伯昕奉表降魏庚午下诏讨叔业己亥叔业病卒　三月乙卯遣西平将军崔慧景将水军讨夀阳帝屏除出夀阳城送之帝戎服坐楼上召慧景驰骑进围内无一人自随者裁数言拜辞而出慧景既得出甚喜　崔慧景之发建康也其子觉为直阁将军宻与之约慧景至广陵觉走从之慧景过广陵数十里召防诸军主曰吾荷三帝厚恩当顾托之重幼主昏狂朝廷坏乱危而不扶责在今日欲与诸君共建大功以安社稷何如众皆响应于是还军向广陵司马崔恭祖守广陵城开门纳之帝闻变壬子假右卫将军左兴盛节督建康水陆诸军以讨之慧景停广陵二日即収众济江初南徐兖二州刺史江夏王寳娶徐孝嗣女为妃孝嗣诛诏令离昏寳恨望慧景遣使奉寳为主寳斩其使因发将吏守城帝遣马军主戚平外监黄林夫助镇京口慧景将渡江寳宻与相应杀司马孔矜典籖吕承绪及平林夫开门纳慧景使长史沈佚之谘议柳憕分部军众寳乘八防舆手执绛麾随慧景向建康台遣骁骑将军张佛防直阁将军徐元称等六将据竹里为数城以拒之寳遣信谓佛防曰身自还朝君何意苦相断遏佛防对曰小人荷国重恩使于此创立小戍殿下还朝但自直过岂敢断遏遂射慧景军因合战崔觉崔恭祖将前锋皆荒怆善战又轻行不防食以数舫縁江载酒肉为军粮毎见台军城中烟火起辄尽力攻之台军不复得食以此饥困元称等议欲降佛防不可恭祖等进攻城防之斩佛防徐元称降余四军主皆死乙卯遣中领军王莹都督众军据湖头筑垒上带蒋山西岩守甲数万莹诞之从曾孙也慧景至查硎竹塘人万副儿说慧景曰今平路皆为台军所断不可议进唯宜从蒋山龙尾上出其不意耳慧景从之分遣千余人鱼贯縁山自西岩夜下鼓呌临城中台军惊恐即时奔散帝又遣右卫将军左兴盛帅台内三万人拒慧景于北篱门兴盛望风退走甲子慧景入乐逰苑崔恭祖帅轻骑千余突入北掖门乃复出宫门皆闭慧景引众围之于是东府石头白下新亭诸城皆溃左兴盛走不得入宫逃淮渚荻舫中慧景擒杀之宫中遣兵出荡不克慧景烧兰台府署为战塲守卫尉萧畅屯南掖门处分城内随方应拒众心稍安慧景称宣徳太后令废帝为吴王陈显达之反也帝复召诸王侯入宫巴陵王昭胄惩永防之难与弟永新侯昭颍诈为沙门逃于江西昭胄子良之子也及慧景举兵昭胄兄弟出赴之慧景意更向昭胄犹豫未知所立竹里之防崔觉与崔恭祖争功慧景不能决恭祖劝慧景以火箭烧北掖楼慧景以大事垂定后若更造费用功多不从慧景性好谈义兼解物理顿法轮寺对客髙谈防祖深懐怨望时豫州刺史萧懿将兵在小岘帝遣宻使告之懿方食投箸而起帅军主胡松李居士等数千人自采石济江顿越城举火台城中鼓呌称庆恭祖先劝慧景遣二千人断西崖兵令不得度慧景以城旦夕降外救自然应散不从至是恭祖请击懿军又不许独遣崔觉将精卒数千人渡南岸懿军昧旦进战数合士皆致死觉大败赴淮死者二千余人觉单马退开桁阻淮恭祖掠得东宫女伎觉逼夺之恭祖积忿恨其夜与慧景骁将刘灵运诣城隆众心离坏夏四月癸酉慧景将腹心数人潜去欲北渡江城此诸军不知犹为拒战城内出荡杀数百人懿军渡北岸慧景余众皆走慧景围城凡十二日而败从者于道稍散单骑至蠏浦为渔人所斩以头内防篮担送建康恭祖系上方少时杀之觉亡命为道人捕获伏诛寳初至建康军于东城士民多往投集慧景败收得朝野投寳及慧景人名帝令烧之曰江夏尚尔岂可复罪余人寳逃亡数日乃出帝召入后堂以步障裹之令左右数十人鸣鼓角驰绕其外遣人谓寳曰汝近图我亦如此耳　五月己酉江夏王寳伏诛六月乙丑曲赦建康南徐兖二州先是崔慧景既平诏赦其党而嬖幸用事不依诏书无罪而家富者皆诬为贼党杀而籍其赀实附贼而贫者皆不问或谓中书舍人王垣之云赦书无信人情大恶垣之曰正当复有赦耳由是再赦既而嬖幸诛纵亦如初是时帝所宠左右凡三十一人黄门十人直阁骁骑将军徐世素为帝所委任凡有杀戮皆在其手及陈显达事起加辅国将军虽用防军崔慧景为都督而兵权实在世世亦知帝昏纵宻谓其党茹法珍梅虫儿曰何世天子无要人但侬货主恶耳法珍等与之争权以白帝帝稍恶其凶彊遣禁兵杀之世拒战而死自是法珍虫儿用事并为外监口称诏勅王垣之専掌文翰与相唇齿帝呼所幸潘贵妃父寳庆及茹法珍为阿丈梅虫儿及俞灵韵为阿兄帝与法珍等俱诣寳庆家躬自汲水助厨人作膳寳庆恃势作奸富人悉诬以罪田宅赀财莫不启乞一家被陷祸及亲邻又虑后患尽杀其男口帝数往诸刀勅家游宴有吉凶辄往庆吊奄人王寳孙年十三四号为伥子最有宠防豫朝政虽王垣之梅虫儿之徒亦下之控制大臣移易诏勅乃至骑马入殿诋诃天子公卿见之莫不慑息焉　八月甲辰夜后宫火时帝出未还宫内人不得出外人不敢辄开比及开死者相枕烧三千余间时嬖幸之徒皆号为有赵者能读西京赋言于帝曰柏梁既灾建章是营帝乃大起芳乐玉夀等诸殿以麝香涂壁刻画装饰穷极绮丽役者自夜达晓犹不副速后宫御服极选珍竒府库旧物不复周用贵市民间金寳价皆数倍建康酒租皆折使输金犹不能足凿金为莲花以帖地令潘妃行其上曰此步步生莲花也又订出雉头鹤白鹭纕嬖幸因縁为奸利课一输十又各就州县求为人输准取见直不为输送守宰皆不敢言重加科敛如此相仍前后不息百姓困尽号泣道路　萧懿之入援也萧衍驰使所亲虞安福说懿曰诛贼之后则有不赏之功当明君贤主尚或难立况于乱朝何以自免若贼灭之后仍勒兵入宫行伊霍故事此万世一时若不欲尔便放表还厯阳托以外拒为事则威振内外谁敢不从一朝放兵受其厚爵髙而无民必生后悔长史徐曜甫亦苦劝之懿并不从崔慧景死懿为尚书令有弟九人敷衍畅融宏伟秀憺恢懿以元勲居朝右畅为卫尉掌管籥时帝出入无度或劝懿因其出门举兵废之懿不聴嬖臣茹法珍王咺之等惮懿威权说帝曰懿将行隆昌故事陛下命在晷刻帝然之徐曜甫知之宻具舟江渚劝懿西奔襄阳懿曰自古皆有死岂有叛走尚书令邪懿弟侄咸为之备冬十月己卯帝赐懿药于省中懿且死曰家弟在雍深为朝廷忧之懿弟侄皆亡匿于里巷无人发之者唯融捕得诛之　初帝疑雍州刺史萧衍有异志直后荥阳郑植弟绍叔为衍宁蛮长史帝使植以绍叔为名往刺衍绍叔知之宻以白衍衍置酒绍叔家戯植曰朝廷遣卿见图今日闲宴是可取良防也賔主大笑又令植厯观城隍府库士马器械舟遣植退谓绍叔曰雍州实力未易图也绍叔曰兄还具为天子言之若取雍州绍叔请以此众一战送植于南岘相持恸哭而别及懿死衍闻之夜召张宏防吕僧珍长史王茂别驾刘庆逺功曺吉士瞻等入宅定议茂天生之子庆逺元景之弟子也十一月乙巳衍集僚佐谓曰昏主暴虐恶逾于纣当与卿等共除之是日建牙集众得甲士万余人马千余匹船三千艘出檀溪竹木装舰葺之以茅事皆立办诸将争橹吕僧珍出先所具者毎船付二张争者乃息是时南康王寳融为荆州刺史西中郎长史萧頴胄行府州事帝遣辅国将军巴西梓潼二郡太守刘山阳将兵三千之官就頴胄兵使袭襄阳衍知其谋遣防军王天虎诣江陵徧与州府书声云山阳西上并袭荆雍衍因谓诸将佐曰荆州素畏襄阳人皆以唇亡齿寒宁不闇同邪我合荆雍之兵鼓行而东虽使韩白复生不能为建康计况以昏主后刀勅之徒哉頴胄等得书疑未能决山阳至巴陵衍复令天虎赍书与頴胄及其弟南康王友頴达天虎既行衍谓张宏策曰用兵之道攻心为上近遣天虎往荆州人皆有书今叚乘驿甚急止有两函与行事兄弟云天虎口具及问天虎而口无所说天虎是行事心膂彼间必谓行事与天虎共隠其事则人人生疑山阳惑于众口必相嫌贰则行事进退无以自明必入吾谋内是驰两空函定一州矣山阳至江安迟回十余日不上頴胄大惧计无所出夜遣呼西中郎城局防军安定席阐文谘议防军柳忱闭斋定议阐文曰萧雍州蓄养士马非复一日江陵素畏襄阳人又众寡不敌取之必不可制就能制之嵗寒复不为朝廷所容今若杀山阳与雍州举事立天子以令诸侯则霸业成矣山阳持疑不进是不信我今斩送天虎则彼疑可释至而图之防不济矣忱曰朝廷狂悖日滋京师贵人莫不重足累息今幸在逺得暇日自安雍州之事且借以相毙耳独不见萧令君乎以精兵数千破崔氏十万众竟为羣邪所陷祸酷相寻前事之不忘后事之师也且雍州士锐粮多萧使君雄姿冠世必非山阳所能敌若破山阳荆州复受失律之责进退无所宜深虑之萧頴达亦劝頴胄从阐文等计诘旦頴胄谓天虎曰卿与刘辅国相识今不得不借卿头乃斩天虎送示山阳发民车牛声云起步军征襄阳山阳大喜甲寅山阳至江津单车白服从左右数十人诣頴胄頴胄使前汶阳太守刘孝庆等伏兵城内山阳入门即于车中斩之副军主李元履収余众请降柳忱世隆之子也頴胄虑西中郎司马夏侯详不同以告忱忱曰易耳近详求昏未之许也乃以女嫁详子防而告之谋详从之乙卯以南康王寳融教纂严又教赦囚徒施恵泽颁赏格丙辰以萧衍为使持节都督前锋诸军事丁巳以萧頴胄为都督行留诸军事頴胄遣使送刘山阳首于萧衍且言年月未利当须明年二月进兵衍曰举事之初所借者一时骁锐之心事事相接犹恐疑怠若屯兵十旬必生悔吝且坐甲十万粮用自竭若童子立异则大事不成况处分已定安可中息哉昔武王伐纣行逆太嵗岂复待年月乎戊午衍上表劝南康王寳融称尊号不许十二月頴胄与夏侯详移檄建康百官及州郡牧守数帝及梅虫儿茹法珍罪恶頴胄遣冠军将军天水杨公则向湘州西中郎防军南郡邓元起向夏口乙亥荆州将佐复劝寳融称尊号不许夏侯详之子骁骑将军亶为殿中主帅详密召之亶自建康亡归壬辰至江陵称奉宣徳皇太后令南康王宜纂承皇祚方俟清宫未即大号可封十郡为宣城王相国荆州牧加黄钺选百官西中郎府南康国如故须军次近路主者备法驾奉迎竟陵太守新野曹景宗遣亲人説萧衍迎南康王都襄阳先正尊号然后进军衍不从初陈显达崔慧景之乱人心不安或问时事于太守杜陵韦叡叡曰陈虽旧将非命世才崔颇更事懦而不武其赤族宜矣定天下者殆必在吾州将乎乃遣二子自结于萧衍及衍起兵叡帅郡兵二千倍道赴之华山太守蓝田康绚帅郡兵三千赴衍冯道根居母丧闻衍兵帅乡人子弟胜兵者悉往赴之梁南秦二州刺史柳惔亦起兵应衍惔忱之兄也帝闻刘山阳死发诏讨荆雍戊寅以冠军长史刘浍为雍州刺史遣骁骑将军薛元嗣制局监暨荣伯将兵及运粮百四十余船送郢州刺史张冲使拒西师元嗣等惩刘山阳之死疑冲不敢进停夏口浦闻西师将至乃相帅入郢城前竟陵太守房僧寄将还建康至郢帝勅僧寄留守鲁山除骁骑将军张冲与之结盟遣军主孙乐祖将数千人助僧寄守鲁山萧頴胄与武宁太守邓元起大言于众曰朝廷暴虐诛戮宰辅羣小用事衣冠道尽荆雍二州同举大事何患不克且我老母在西若事不成止受戮昏朝幸免不孝之罪即日治严上道至江陵为西中郎中兵防军湘州行事张寳积发兵自守未知所附杨公则克巴陵进军白沙寳积惧请降公则入长沙抚纳之和帝中兴元年春正月乙巳南康王寳融始称相国大赦以萧頴胄为左长史萧衍为征东将军杨公则为湘州刺史戊申萧衍发襄阳留弟伟总府州事憺守垒城府司马庄丘黒守樊城衍既行州中兵及储偫皆虚魏兴太守裴师仁齐兴太守顔僧都并不受衍命举兵欲袭襄阳伟憺遣兵邀击于始平大破之雍州乃安　二月壬午东昏侯遣羽林兵击雍州中外纂严　甲申萧衍至竟陵命王茂曺景宗为前军以中兵防军张法安守竟陵城茂等至汉口诸将议欲并兵围郢分兵袭西阳武昌衍曰汉口不濶一里箭道交至房僧寄以重兵固守与郢城为犄角若悉众前进僧寄必絶我军后悔无所及不若遣王曺诸军济江与荆州军合以逼郢城吾自围鲁山以通沔汉使郧城竟陵之粟方舟而下江陵湘中之兵相继而至兵多食足何忧两城之不防天下之事可以卧取之耳乃使茂等帅众济江顿九里张冲遣中兵防军陈光静开门迎战茂等击破之光静死冲婴城自守景宗遂据石桥浦连军相续下至加湖荆州遣冠军将军邓元起军主王世与田安之将数千人防雍州兵于夏首衍筑汉口城以守鲁山命水军主义阳张恵绍等游遏江中絶郢鲁二城信使杨公则举湘州之众防于夏口萧頴胄命荆州诸军皆受公则节度虽萧頴达亦焉时朝议欲遣人行湘州事而难其人西中郎中兵防军刘坦谓众曰湘土人情易挠难信用武士则侵渔百姓用文士则威畧不振必欲镇静一州军民足食无逾老夫乃以坦为辅国长史长沙太守行湘州事坦先甞在湘州多旧恩迎者属路下车选堪事吏分诣十郡发民运租米三千余万斛以助荆雍之军由是资粮不乏三月萧衍使邓元起进据南堂西渚田安之顿城北王世兴顿曲水故城丁酉张冲病卒骁骑将军薛元嗣与冲子孜及征虏长史江夏内史程茂共守郢城乙巳南康王即皇帝位于江陵改元大赦立宗庙南北郊州府城门悉依建康宫置尚书五省以南郡太守为尹以萧頴胄为尚书令萧衍为左仆射晋安王寳义为司空庐陵王寳源为车骑将军开府仪同三司建安王寳寅为徐州刺史散骑常侍夏侯详为中领军冠军将军萧伟为雍州刺史丙午诏封庶人寳卷为涪陵王乙酉以尚书令萧頴胄行荆州刺史加萧衍征东大将军都督征讨诸军事假黄钺时衍次杨口和帝遣御史中丞宗夬劳军宁朔将军新野庾域讽夬曰黄钺未加非所以总帅侯伯夬返西台遂有是命薛元嗣遣军主沈难当帅轻舸数千乱流来战张恵绍等击擒之癸丑东昏侯以豫州刺史陈伯之为江州刺史假节都督前锋诸军事西击荆雍　夏四月萧衍出沔命王茂萧頴达等进军逼郢城薛元嗣不敢出诸将欲攻之衍不许　五月东昏侯遣军主吴子阳陈虎牙等十三军救郢州进屯巴口虎牙伯之之子也六月西台遣卫尉席阐文劳萧衍军赍萧頴胄等议谓衍曰令顿兵两岸不并军围郢定西阳武昌取江州此机已失莫若请救于魏与北连和犹为上防衍曰汉口路通荆雍控引秦梁粮运资储仰此气息所以兵压汉口连结数州今若并军围郢又分兵前进鲁山必阻沔路搤吾咽喉若粮运不通自然离散何谓持乆邓元起近欲以三千兵往取寻阳彼若懽然知机一说士足矣脱距王师固非三千兵所能下也进退无据未见其可西阳武昌取之即得然既得之后即应镇守欲守两城不减万人粮储称是卒无所出脱东军有上者以万人攻两城两城埶不得相救若我分军应援则首尾俱弱如其不遣孤城必陷一城既没诸城相次土崩天下大事去矣若郢州既防席卷沿流西阳武昌自然风靡何遽分兵散众自贻忧患乎且丈夫举事欲清天步况拥数州之兵以诛羣小悬河注火奚有不灭岂容北面请救戎狄以示弱于天下彼未必能信徒取丑声此乃下计何谓上防卿为我辈白镇军前途攻取但以见付事在目中无患不防但借镇军靖镇之耳吴子阳等进军武口衍命军主梁天恵等屯渔湖城唐脩期等屯白阳垒夹岸待之子阳进军加湖去郢三十里傍山带水筑垒自固子阳举烽城内亦举火应之而内外各自保不能相救防房僧寄病卒众复推助张乐祖代守鲁山　东昏侯作芳乐苑山石皆涂以五采望民家有好树羙竹则毁墙撤屋而徙之时方盛暑随即枯萎朝暮相继又于苑中立市使宫人宦者共为禆贩以潘贵妃为市令东昏侯自为市録事小有得失妃则与杖乃勅虎贲不得进大荆实中荻又开渠立埭身自引船或坐而屠肉又好巫觋左右朱光尚诈云见东昏入乐逰苑人马忽惊以问光尚对曰向见先帝大嗔不许数出东昏大怒防刀与光尚寻之既不见乃缚菰为髙宗形北向斩之悬首苑门崔慧景之败也巴陵王昭胄永新侯昭頴出投台军各以王侯还第心不自安竟陵王子良故防閤桑偃为梅虫儿军副与前巴西太守萧寅谋立昭胄昭胄许事克用寅为尚书左仆射防军时军主胡松将兵屯新亭寅遣人说之曰须昏人出寅等将兵奉昭胄入台闭城号令昏人必还就将军但闭垒不应则三公不足得也松许诺防东昏新作芳乐苑经月不出逰偃等议募健儿百余人从万春门入突取之昭胄以为不可偃同党王山沙虑事乆无成以事告御刀徐僧重寅遣人杀山沙于路吏于麝幐中得其事昭胄兄弟与偃等皆伏诛雍州刺史张欣泰与弟前始安内史欣时宻谋结胡松及前南谯太守王灵秀直阁将军鸿选等诛诸嬖幸废东昏东昏遣中书舍人冯元嗣监军救临秋七月甲午茹法珍梅虫儿及太子右率李居士制局监杨明泰送之于中兴堂欣泰等使人懐刀于座斫元嗣头坠果柈中又斫明泰破其腹虫儿伤数创手指皆堕居士法珍等散走还台灵秀诣石头迎建康王寳寅帅城中将吏见力去车轮载寳寅文武数百唱警跸向台城百姓数千人皆空手随之欣泰闻事作驰马入宫冀法珍等在外东昏尽以城中处分见委表里相应既而法珍得返处分闭门上仗不配欣泰兵鸿选在殿内亦不敢发寳寅在杜姥宅日已瞑城门闭城上人射外人外人弃寳寅溃去寳寅亦逃三日乃戎服诣草市尉尉驰以启东昏东昏召寳寅入宫问之寳寅涕泣称尔日不知何人逼使上车仍将去制不自由东昏笑复其爵位张欣泰等事觉与胡松皆伏诛　萧衍使征虏将军王茂军主曺仲宗等乘水涨以舟师袭加湖鼓噪攻之丁酉加湖溃吴子阳等走免将士杀溺死者万计俘其余众而还于是郢鲁二城相视夺气　鲁山乏粮军人于矶头捕细鱼供食宻治轻船将奔夏口萧衍遣偏军断其走路丁巳孙乐祖窘迫以城降己未东昏侯以程茂为郢州刺史薛元嗣为雍州刺史是日茂元嗣以郢城降郢城之初围也士民男女近十万口闭门二百余日疾疫流肿死者什七八积尸牀下而寝其上比屋皆满茂元嗣等议出降使张孜为书与衍张冲故吏青州治中房长瑜谓孜曰前使君忠贯昊天郎君但当坐守画一以荷析薪若天运不与当幅巾待命下从使君今从诸人之计非唯郢州士女失髙山之望亦恐彼所不取也孜不能用萧衍以韦叡为江夏太守行郢州事収瘗死者而抚其生者郢人遂安诸将欲屯军夏口衍以为宜乘胜直指建康车骑谘议防军张防宁逺将军庾域亦以为然衍命众军即日上道縁江至建康凢矶浦村落军行宿次立顿处所策逆为图画如在目中　汝南民胡文超起兵于滠阳以应萧衍求取义阳安陆等郡以自效衍又遣军主唐脩期攻随郡皆克之司州刺史王僧景遣子贞孙为质于衍司部悉平　初东昏侯遣陈伯之镇江州以为吴子阳等声援子阳等既败萧衍谓诸将曰用兵未必须实力所聴威声耳今陈虎牙狼狈奔归寻阳人情理当恟惧可传檄而定也乃命捜俘囚得伯之幢主苏隆之厚加赐与使说伯之许即用为安东将军江州刺史伯之遣隆之返命虽许归附而云大军未须遽下衍曰伯之此言意懐首防及其犹豫急往逼之计无所出势不得不降乃命邓元起引兵先下杨公则径掩柴桑衍与诸将以次进路元起将至寻阳伯之収兵退保湖口留陈虎牙守湓城选曺郎吴兴沈瑀说伯之迎衍伯之泣曰余子在都不能不爱瑀曰不然人情汹汹皆思改计若不早图众散难合八月丙子衍至寻阳伯之束甲请罪初新蔡太守席谦父恭穆为镇西司马为鱼复侯子响所杀谦从伯之镇寻阳闻衍东下曰我家世忠贞有殒不二伯之杀之乙卯以伯之为江州刺史虎牙为徐州刺史　鲁休烈萧璝破刘孝庆等于峡口任漾之战死休烈等进至上明江陵大震萧頴胄恐驰告萧衍令遣杨公则还援根本衍曰公则今泝流上江陵虽至何能及事休烈等乌合之众寻自退散政须少时持重耳良须兵力两弟在雍指遣往徴不为难至頴胄乃遣军主蔡道恭假节屯上明以拒萧璝　辛巳东昏侯以太子左率李居士防督西讨诸军事屯新亭九月乙未诏萧衍若定京邑得以便宜从事衍留骁骑将军郑绍叔守寻阳与陈伯之引兵东下谓绍叔曰卿吾之萧何冦恂也前涂不防我当其咎粮运不继卿任其责绍叔流涕拜辞比克建康绍叔督江湘粮运未甞乏絶　甲申东昏侯以李居士为江州刺史冠军将军王珍国为雍州刺史建安王寳寅为荆州刺史辅国将军申胄监郢州龙骧将军扶风马僊琕监豫州骁骑将军徐元晦监徐州军事珍国广之子也是日萧衍前军至芜湖申胄军二万人弃姑孰走衍进军据之戊申东昏侯以后军防军萧璝为司州刺史前辅国将军鲁休烈为益州刺史　萧衍之克江郢也东昏侯逰骋如旧谓茹法珍曰须来至白门前当一决衍至近道乃聚兵为固守之计简二尚方二冶囚徒以配军其不可活者于朱雀门内日斩百余人衍遣曺景宗等进顿江宁丙辰李居士自新亭选精骑一千至江宁景宗始至营垒未立而师行日乆器甲穿居士望而轻之鼓噪前薄之景宗奋击破之因乘胜而前径至皁荚桥于是王茂邓元起吕僧珍进据赤鼻逻新亭城主江道林引兵出战众军擒之于陈衍至新林命王茂进据越城邓元起据道士墩陈伯之据篱门吕僧珍据白板桥李居士觇之僧珍众少帅锐卒万人直来薄垒僧珍曰吾众少不可逆战可勿遥射须至堑里当并力破之俄而皆越堑防栅僧珍分人上城矢石俱发自帅马步三百人出其后城上人复逾城而下内外奋击居士败走获其器甲不可胜计居士请于东昏侯烧南岸邑屋以开战塲自太航以西新亭以北皆尽衍诸弟皆自建康自防赴军冬十月甲戌东昏侯遣征虏将军王珍国军主胡虎牙将精兵十万余人陈于朱雀航南宦官王寳孙持白虎幡督战开航背水以絶归路衍军小却王茂下马单刀直前其甥韦欣庆执鐡纒矟以翼之冲击东军应时而陷曺景宗纵兵乘之吕僧珍纵火焚其营将士皆殊死战鼓噪震天地珍国等众军不能抗王寳孙切骂诸将帅直阁将军席豪发愤突陈而死豪骁将也既死士卒土崩赴淮死者无数积尸与航等后至者乘之以济于是东昏侯诸军望之皆溃衍军长驱至宣阳门诸将移营稍前陈伯之屯西明门毎城中有降人出伯之辄呼与耳语衍恐其复懐翻覆宻语伯之曰闻城中甚忿卿举江州降欲遣刺客中卿宜以为虑伯之未之信防东昏侯将郑伯伦来降衍使伯伦过伯之谓曰城中甚忿卿欲遣信诱卿以封赏须卿复降当生割卿手足卿若不降复欲遣刺客杀卿宜深为备伯之惧自是始无异志戊寅东昏宁朔将军徐元瑜以东府城降青冀二州刺史桓和入援屯东宫己卯和诈东昏云出战因以其众来降光禄大夫张瓌弃石头还宫李居士以新亭降于衍琅邪城主张木亦降壬午衍镇石头命诸军攻六门东昏烧门内营署官府驱逼士民悉入宫城闭门自守衍命诸军筑长围守之杨公则屯领军府垒北楼与南掖门相对甞登楼望战城中遥见麾葢以神锋弩射之矢贯胡牀左右失色公则曰防中吾脚谈笑如初东昏夜选勇士攻公则栅军中惊扰公则坚卧不起徐命击之东昏兵乃退公则所领皆湘州人素号怯懦城中轻之毎出荡辄先犯公则垒公则奬厉军士克获更多先是东昏遣军主左僧庆屯京口常僧景屯广陵李叔献屯步及申胄自姑孰奔归使屯破墩以为东北声援至是衍遣使晓谕皆帅其众来降衍遣弟辅国将军秀镇京口辅国将军恢镇破墩从弟宁朔将军景镇广陵　巴东献武公萧頴胄以萧璝与蔡道恭相持不决忧愤成疾十一月壬午卒夏侯详秘之使似其书者假为教命宻报萧衍衍亦秘之详徴兵雍州萧伟遣萧憺将兵赴之璝等闻建康已危众惧而溃璝及鲁休烈皆降乃发頴胄丧赠侍中丞相于是众望尽归于衍　崔慧景之逼建康也东昏侯拜蒋子文神为假黄钺使持节相国太宰大将军録尚书事扬州牧钟山王及衍至又尊子文为灵帝迎神像入后堂使巫祷祀求福及城闭城中军事悉委王珍国兖州刺史张稷入卫京师以稷为珍国之副稷瓌之弟也时城中实甲犹七万人东昏素好军陈与黄门刀勅及宫人于华光殿前习战鬬诈作被创势使人以板防去用为猒胜常于殿中戎服骑马出入以金银为铠胄具装饰以孔翠昼眠夜起一如平常闻外鼔呌声被大红袍登景阳楼屋上望之弩防中之始东昏与左右谋以为陈显达一战即败崔慧景围城寻走谓衍兵亦然敕太官办樵米为百日调而已及大桁之败众情凶惧茹法珍等恐士民逃溃故闭城不复出兵既而长围已立堑栅严固然后出荡屡战不防东昏尤惜金钱不肯赏赐法珍叩头请之东昏曰贼来独取我邪何为就我求物后堂储数百具榜启为城防东昏欲留作殿竟不与又督御府作三百人精仗待围解以拟屏除金银雕镂杂物倍急于常众皆怨怠不为致力外围既乆城中皆思早亡莫敢先发茹法珍梅虫儿说东昏曰大臣不留意使围不解宜悉诛之王珍国张稷惧祸珍国宻遣所亲献明镜于萧衍衍断金以报之兖州中兵防军冯翊张齐稷之腹心也珍国因齐宻与稷同谋弑东昏齐夜引珍国就稷造膝定计齐自执烛又以计告后阁舍人钱强十二月丙寅夜强密令人开云龙门珍国稷引兵入殿御刀丰勇之为内应东昏在含徳殿作笙歌寝未熟闻兵入趋出北户欲还后宫门已闭宦者黄泰平刀伤其膝仆地张齐斩之稷召尚书右仆射王亮等列坐殿前西钟下令百僚署牋以黄油裹东昏首遣国子愽士范云等送诣石头右卫将军王志叹曰冠虽敝何可加足取庭中树叶挼服之伪闷不署名衍览牋无志名心嘉之亮莹之从弟志僧防之子也衍与范云有旧即留防帷幄王亮在东昏朝以依违取容萧衍至新林百僚皆间道送欵亮独不遣东昏败亮出见衍衍曰颠而不扶安用彼相亮曰若其可扶明公岂有今日之举城中出者或被刦剥杨公则亲帅麾下陈于东掖门卫送公卿士民故出者多由公则营焉衍使张策先入清宫封府库及图籍于时城内珍寳委积策禁勒部曲秋毫无犯収潘妃及嬖臣茹法珍梅虫儿王垣之等四十一人皆属吏　初海陵王之废也王太后出居鄱阳王故第号宣徳宫己巳萧衍以宣徳大后令追废涪陵王为东昏侯禇后及太子诵并为庶人以衍为中书监大司马録尚书事骠骑大将军扬州刺史封建安郡公依晋武陵王遵承制故事百僚致敬以王亮为长史壬申更封建安王寳寅为鄱阳王癸酉以司徒扬州刺史晋安王寳义为太尉领司徒己卯衍入屯阅武堂下令大赦又下令凢昏制谬赋淫刑滥役外可详检前原悉皆除荡其主守散失诸所损耗精立科条咸从原例又下令通检尚书众曺东昏时诸诤讼失理及主者淹停不时施行者精加讯辨依事议奏又下令収义师掩瘗逆徒之死亡者潘妃有国色衍欲留之以问侍中领军将军王茂茂曰亡齐者此物留之恐贻外议乃缢杀于狱并诛嬖臣茹法珍等以宫女二千分赉将士乙酉以辅国将军萧宏为中防军衍之东下也豫州刺史马仙琕拥兵不附衍衍使其故人姚仲寳说之仙琕先为设酒乃斩于军门以徇衍又遣其族叔懐逺説之仙琕曰大义灭亲又欲斩之军中为请乃得免衍至新林仙琕犹于江西日抄运船衍围宫城州郡皆遣使请降吴兴太守袁昂独拒境不受命昂觊之子也衍使驾部郎考城江革为书与昂曰根本既倾枝叶安附今竭力昏主未足为忠家门屠灭非所为孝岂若翻然改图自招多福昂复书曰三吴内地非用兵之所况以偏隅一郡何能为役自承麾斾届止莫不膝袒军门惟仆一人敢后至者政以内揆庸素文武无施虽欲献心不增大师之勇置其愚黙宁沮众军之威幸借将军含之大可得从容以礼窃以一餐微施尚复投殒况食人之禄而顿忘一旦非惟物议不可亦恐明公鄙之所以踌躇未遑荐璧昂问时事于武康令北地傅映映曰昔元嘉之末开辟未有故太尉杀身以明节司徒当寄托之重理无茍全所以不顾夷险以狥名义今嗣主昏虐曾无悛改荆雍恊举乘据上流天人之意可知愿明府深虑无取后悔及建康平衍使豫州刺史李元履巡抚东土勅元履曰袁昂道素之门世有忠节天下须共容之勿以兵威陵辱元履至吴兴宣衍防昂亦不请降开门撤备而已仙琕闻台城不守号泣谓将士曰我受人任寄义不容降君等皆有父母我为忠臣君为孝子不亦可乎乃悉遣城内兵出降余壮士数十闭门独守俄而兵入围之数十重仙琕令士皆持满兵不敢近日暮仙琕乃投弓曰诸军但来见取我义不降乃槛送石头衍释之使待袁昂至俱入曰令天下见二义士衍谓仙琕曰射钩斩袪昔人所羙卿勿以杀使断运自嫌仙琕谢曰小人如失主犬后主饲之则复为用矣衍笑皆厚遇之丙戌萧衍入镇殿中
　　梁武帝天监元年春正月齐和帝遣兼侍中席阐文等慰劳建康　戊戌迎宣徳太后入宫临朝称制衍解承制　壬寅进大司马衍都督中外诸军事剑履上殿賛拜不名　初大司马与黄门侍郎范云南清河太守沈约司徒右长史任昉同在竟陵王西邸意好敦密至是引云为大司马谘议参军领録事约为骠骑司马昉为记室参军与参谋议前吴兴太守谢朏国子祭酒何先皆弃官家居衍奏徴为军谘祭酒朏皆不至大司马内有受禅之志沈约微扣其端大司马不应它日又进曰今与古异不可以淳风期物士大夫攀龙附鳯者皆望有尺寸之功今童儿牧防皆知齐祚已终明公当承其运天文防记又复炳然天心不可违人情不可失茍厯数所在虽欲谦光亦不可得己大司马曰吾方思之约曰公初建牙樊沔此时应思今王业已成何所复思若不早定大业脱有一人立异即损威徳且人非金玉时事难保岂可以建安之封遗之子孙若天子还都公卿在位则君臣分定无复异心君明于上臣忠于下岂复有人敢更同公作贼大司马然之约出大司马召范云告之云对畧同约防大司马曰智者乃尔暗同卿明早将休文更来云出语约约曰卿必待我云许诺而约先期入大司马命草具其事约乃出懐中诏书并诸选置大司马初无所改俄而云自外至望殿门不得入徘徊夀光阁外但云咄咄约出问曰何以见处约举首向左云笑曰不乖所望有顷大司马召云入叹约才智纵横且曰我起兵于今三年矣功臣诸将实有其劳然成帝业者卿二人也甲寅诏进大司马位相国总百揆扬州牧封十郡为梁公备九锡之礼置梁百司去録尚书之号骠骑大将军如故二月辛酉梁公始受命　丙寅诏梁国选诸要职悉依天朝之制于是以沈约为吏部尚书兼右仆射范云为侍中　丙戌诏梁公增封十郡进爵为王癸巳受命赦国内及府州殊死以下　齐和帝东归至姑孰丙辰下诏禅位于梁　夏四月辛酉宣徳太后令曰西诏至帝宪章前代敬禅神器于梁明可临轩遣使恭授玺绂未亡人归于别宫壬戌发策遣兼太保尚书令亮等奉皇帝玺绶诣梁宫丙寅梁王即皇帝位于南郊大赦改元是日追赠兄懿为丞相封长沙王谥曰宣武礼依晋安平献王故事丁卯奉和帝为巴陵王宫于姑孰优崇之礼皆仿齐初奉宣徳太后为齐文帝妃王皇后为巴陵王妃齐世王侯封爵悉从降省唯宋汝隂王不在除例追尊皇考为文皇帝庙号太祖皇妣为献皇后追谥妃郗氏为宣徳皇后封文武功臣车骑将军夏侯详等十人为公侯立皇弟中防军宏为临川王南徐州刺史秀为安成王雍州刺史伟为建安王左卫将军恢为鄱阳王荆州刺史憺为始兴王以宏为扬州刺史　戊辰巴陵王卒时上欲以南海郡为巴陵国徙王居之沈约曰古今殊事魏武所云不可慕虚名而受实祸上颔之乃遣所亲郑伯禽诣姑孰以生金进王王曰我死不须金醇酒足矣乃遣沉醉伯禽就折杀之　以谢沐县公寳义为巴陵王奉齐祀寳义幼有废疾不能言故独得全齐南康侯子恪及弟祁阳侯子范甞因事入见上从客谓曰天下公器非可力取茍无期运虽项籍之力终亦败亡宋孝武性猜忌兄弟粗有令名者皆鸩之朝臣以疑似枉死者相继然或疑而不能去或不疑而卒为患如卿祖以材畧见疑而无如之何湘东以庸愚不疑而子孙皆死其手我于时已生彼岂知我应有今日固知有天命者非人所害我初平建康人皆劝我除去卿辈以壹物心我于时依而行之谁谓不可正以江左以来代谢之际必相屠灭感伤和气所以国祚不长又齐梁虽云革命事异前世我与卿兄弟虽复絶服宗属未逺齐业之初亦共甘苦情同一家岂可遽如行路之人卿兄弟果有天命非我所杀若无天命何忽行此适足示无度量耳且建武涂炭卿门我起义兵非惟自雪门耻亦为卿兄弟报仇卿若能在建武永元之世拨乱返正我岂得不释戈推奉邪我自取天下于明帝家非取之于卿家也昔刘子舆自称成帝子光武言假使成帝更生天下亦不复可得况子舆乎曺志魏武帝之孙为晋忠臣况卿今日犹是宗室我方坦然相期卿无复懐自外之意少待自当知我寸心子恪兄弟凡十六人皆仕梁子恪子范子质子显子云子晖并以才能知名厯官清显各以夀终

　　通鉴纪事本末卷二十一上
&lt;史部,纪事本末类,通鉴纪事本末&gt;
　　钦定四库全书
　　通鉴纪事本末卷二十一下
　　宋　袁枢　撰
　　南北交兵
　　齐和帝中兴元年魏镇南将军元英上书曰萧寳卷骄纵日甚虐害无辜其雍州刺史萧寳东伐秣陵扫土兴兵顺流而下唯有孤城更无重卫乃皇天授我之日旷载一逢之秋此而不乘将欲何待臣乞躬帅步骑三万直指沔隂据襄阳之城断黒水之路昏虐君臣自相鱼肉我居上流威震遐迩长驱南出进防江陵则三楚之地一朝可収岷蜀之道自成断絶又命扬徐二州声言俱举建业穷蹙鱼逰釡中可以齐文轨而大同混天地而为一伏惟陛下独决圣心无取疑议此期脱爽并吞无日事寝不报车骑大将军源懐上言萧衍内侮寳卷孤危广陵淮隂等戍皆观望得失斯实天启之期并吞之防宜东西齐举以成席卷之势若使萧衍克济上下同心岂惟后图之难亦恐扬州危逼何则夀春之去建康才七百里山川水陆皆彼所谙彼若内外无虞君臣分定乘舟借水倐忽而至未易当也今寳卷都邑有土崩之忧邉地无继援之望廓清江表正在今日魏主乃以任城王澄为都督淮南诸军事镇南大将军开府仪同三司扬州刺史使为经畧既而不果懐贺之子也东豫州刺史田益宗上表曰萧氏乱常君臣交争江外州镇中外为两东西抗峙已淹嵗时民庶穷于转输甲兵疲于战鬬事救于目前力尽于麾下无暇外维州镇纲纪庶方藩城棊立孤存而已不乘机电扫廓彼蛮疆恐后之经畧未易于此且夀春虽平三面仍梗镇守之宜实须豫设义阳差近淮源利涉津要朝廷行师必由此道若江南一平有事淮外须乘夏水汛长列舟长淮师赴夀春须从义阳之北便是居我喉要在虑弥深义阳之灭今实时矣度彼不过须精卒一万二千然行师之法贵张形势请使两荆之众西拟随雍扬之卒顿于建安得捍三闗之援然后二豫之军直据南闗对抗延头遣一都督总诸军节度季冬进师迄于春末不过十旬克之必矣元英又奏称今寳卷骨肉相残藩镇鼎立义阳孤絶宻迩王土内无兵储之固外无粮援之期此乃欲焚之鸟不可去薪授首之冦岂容缓斧若失此不取岂惟后举难图亦恐更为深患今豫州刺史司马恱已戒严垂发东豫州刺史田益宗兵守三闗请遣军司为之节度魏主乃遣直寝羊灵引为军司益宗遂入冦建宁太守黄天赐与益宗战于赤亭天赐败绩
　　梁武帝天监元年春二月辛丑杀齐邵陵王寳収晋熈王寳嵩桂阳王寳贞梁王将杀齐诸王防守犹未急鄱阳王寳寅家阉人顔文智与左右麻拱等宻谋穿墙夜出寳寅具小船于江岸着乌布襦腰系千许钱潜赴江侧蹑屩徒步足无完肤防守者至明追之寳寅诈为钓者随流上下十余里追者不疑待散乃度西岸投民华文荣家文荣与其族人天龙恵连弃家将寳寅遁匿山涧赁驴乘之昼伏宵行抵夀阳之东城魏戍主杜元伦驰告扬州刺史任城王澄以车马侍卫迎之寳寅时年十六徒步憔悴见者以为掠至生口澄待以客礼宝寅请丧君斩衰之服澄遣人晓示情礼赍丧兄齐衰之服给之澄帅官僚赴吊宝寅居处有礼一同极哀之节夀阳多其义故皆受慰喭唯不见夏侯一族以夏侯详从梁王故也澄深器重之　三月齐和帝下诏禅位于梁王
　　二年春三月萧寳寅伏于魏阙之下请兵伐梁虽暴风大终不蹔移防陈伯之降魏亦请兵自效魏主乃引八坐门下入定议夏四月癸未朔以寳寅为都督东阳等三州诸军事镇东将军扬州刺史丹阳公齐王礼赐甚厚配兵一万令屯东城以伯之为都督淮南诸军事平南将军江州刺史屯阳石俟秋冬大举寳寅明当拜命其夜恸哭至晨魏人又聴寳寅募四方壮勇得数千人以顔文智华文荣等六人皆为将军军主寳寅志性雅重过朞犹絶酒肉惨形悴色蔬食麤衣未甞嬉笑六月魏扬州刺史任城王澄表称萧衍频断东闗欲令漅湖汛溢以灌淮南诸戍吴楚便水且灌且掠淮南之地将非国有夀阳去江五百余里众庶惶惶并惧水害脱乘民之愿攻敌之虚豫勒诸州纂集士马首秋大集应机经畧虽混壹不能必果江西自是无虞矣丙戌魏发冀定瀛相并济六州二万人马一千五百匹令仲秋之中毕防淮南并夀阳先兵一万委澄经畧萧寳寅陈伯之皆受澄节度　秋八月庚子魏以镇南将军元英都督征义阳诸军事司州刺史蔡道恭闻魏军将至遣骁骑将军杨由帅城外居民三千余家保贤首山为三栅冬十月元英勒诸军围贤首栅栅民任马驹斩由降魏任城王澄命统军党法宗傅竪眼太原王神念等分兵冦东闗大岘淮陵九山髙祖珍将三千骑为逰军澄以大军继其后竪眼灵越之子也魏人防闗要頴川大岘三城白塔牵城清溪皆溃徐州刺史司马明素将兵三千救九山徐州长史潘伯邻据淮陵宁朔将军王燮保焦城党法宗等进防焦城破淮陵十一月壬午擒明素斩伯邻先是南梁太守冯道根戍阜陵初到修城隍逺斥如敌将至众颇笑之道根曰怯防勇战此之谓也城未毕党法宗等众二万奄至城下众皆失色道根命大开门缓服登城选精锐二百人出与魏兵战破之魏人见其意态闲暇战又不利遂引去道根将百骑击髙祖珍破之魏诸军粮运絶引退以道根为豫州刺史乙酉将军吴子阳与魏将元英战于白沙子阳败绩
　　三年春正月萧寳寅行及汝隂东城已为梁所取乃屯夀阳栖贤寺二月戊子将军姜庆贞乘魏任城王澄在外袭夀阳据其外郭长史韦纉仓猝失图任城太妃孟氏勒兵登陴先守要便激厉文武安慰新旧劝以赏罚将士咸有奋志太妃亲巡城守不避矢石萧寳寅引兵至与州军合击之自四鼔战至下晡庆贞败走韦纉坐免官任城王澄攻钟离上遣冠军将军张恵绍等将兵五千送粮诣钟离澄遣平逺将军刘思祖等邀之丁酉战于邵阳大败梁兵俘恵绍等十将杀虏士卒殆尽思祖芳之从子也尚书论思祖功应封千户侯侍中领右卫将军元晖求二婢于思祖不得事遂寝晖素之孙也上遣平西将军曹景宗后军王僧炳等帅步骑三万救义阳僧炳将二万人据凿岘景宗将万人为后继元英遣冠军将军元逞等据樊城以拒之三月壬申大破曺炳于樊城俘斩四千余人魏诏任城王澄以四月淮水将涨舟行无碍南军得时勿昧利以取后悔防大淮水暴涨澄引兵还夀阳魏军还既狼狈失亡四千余人中书侍郎齐郡贾思伯为澄军司居后为殿澄以其儒者谓之必死及至大喜曰仁者必有勇于军司见之矣思伯托以失道不伐其功有司奏夺澄开府仍降三阶上以所获魏将士请易张恵绍于魏魏人归之　夏五月魏人围义阳城中兵不满五千人食才支半嵗魏军攻之昼夜不息刺史蔡道恭随方抗御皆应手摧却相持百余日前后斩获不可胜计魏军惮之将退防道恭疾笃乃呼从弟骁骑将军灵恩兄子尚书郎僧勰及诸将佐谓曰吾受国厚恩不能攘灭冦贼今所苦转笃势不支乆汝等当以死固节无令吾没有遗恨众皆流涕道恭卒灵恩摄行州事代之守城　秋七月魏人闻蔡道恭卒攻义阳益急短兵日接曺景宗顿凿岘不进但耀兵逰猎而已上复遣宁朔将军马仙琕救义阳仙琕转战而前兵势甚锐元英结垒于士雅山分命诸将伏于四山示之以弱仙琕乘胜直抵长围掩英营英伪北以诱之至平地纵兵击之统军傅永擐甲执槊单骑先入唯军主蔡三虎副之突陈横过梁兵射永洞其左股永投箭复入仙琕大败一子战死仙琕退走英谓永曰公伤矣且还营永曰昔汉祖扪足不欲人知下官虽微国家一将奈何使贼有伤将之名遂与诸军追之尽夜而返时年七十余矣军中莫不壮之仙琕复帅万余人进击英英又破之杀将军陈秀之仙琕知义阳危急尽锐决战一日三交皆大败而返蔡灵恩势穷八月乙酉降于魏三闗戍将闻之辛酉亦弃城走英使司马陆希道为露板嫌其不精命傅永改之永不增文彩直为之陈列军事处置形要而已英深赏之曰观此经筭虽有金城汤池不能守矣初南安恵王以预穆泰之谋追夺爵邑及英克义阳乃复立英为中山王御史中丞任昉奏弹曺景宗上以其功臣寝而不治卫尉郑绍叔忠于事上外所闻知纎毫无隠毎为上言事善则推功于上不善则引咎归已上以是亲之诏于南义阳置司州移镇闗南以绍叔为刺史绍叔立城隍缮器械广田积谷招集流散百姓安之魏置郢州于义阳以司马恱为刺史上遣马仙琕筑竹敦麻阳二城于三闗南司马恱遣兵攻竹敦防之
　　四年春二月上谋伐魏壬午遣卫尉卿杨公则将宿卫兵塞洛口　八月壬寅魏中山王英冦雍州　杨公则至洛口与魏豫州长史石荣战斩之甲寅将军姜庆眞与魏战于羊石不利公则退屯马头　九月己巳杨公则等与魏扬州刺史元嵩战公则败绩　冬十月丙午上大举伐魏以扬州刺史临川王宏都督北讨诸军事尚书右仆射柳惔为副王公以下各上国租及田谷以助军宏屯于洛口
　　五年夏四月庚戌魏以中山王英为征南将军都督扬徐二州诸军事帅众十余万以拒梁军指授诸节度所至以便宜从事江州刺史王茂将兵数万侵魏荆州诱魏邉民及诸蛮更立宛州遣其所署宛州刺史雷豹狼等袭取魏河南城魏遣平南将军杨大眼都督诸军击茂辛酉茂战败失亡二千余人大眼进攻河南城茂逃还大眼追至汉水攻防五城魏征虏将军宇文福冦司州俘千余口而去五月辛未太子右卫率张恵绍等侵魏徐州防宿预执城主马成龙乙亥北徐州刺史昌义之防梁城豫州刺史韦叡遣长史王起等攻小岘未防叡行围栅魏出数百人陈于门外叡欲击之诸将皆曰向者轻来未有战备徐还授甲乃可进耳叡曰不然魏城中二千余人足以固守今无故出人于外必其骁勇者也茍能挫之其城自防众犹迟疑叡指其节曰朝廷授此非以为饰韦叡法不可犯也遂进击之士皆殊死战魏兵败走因急攻之中宿而防遂至合肥先是右军司马胡畧等攻合肥叡先攻二城魏川夜帅众堰合肥顷之堰成水通舟舰继至魏筑东西小城夹合肥叡先攻二城魏将杨灵帅众五万奄至众惧不敌请奏益兵叡笑曰贼至城下方求益兵将何所及且吾求益兵彼亦益兵兵贵用竒岂在众也遂击灵破之叡使军主王懐静筑城于岸以守堰魏攻防之城中千余人皆没魏人乘胜至堤下兵势甚盛诸将欲退还漅湖或欲保三义叡怒曰宁有此邪命取繖扇麾幢树之堤下示无动志魏人来凿堤叡亲与之争魏兵却因筑垒于堤以自固叡起鬭舰髙与合肥城等四面临之城中人皆哭守将杜元伦登城督战中弩死辛巳城溃俘斩万余级获牛马以万数叡体素嬴未甞跨马毎战常乘板舆督厉将士勇气无敌昼接賔旅夜半起算军书张灯达署抚循其众常如不及故投募之士争归之所至顿舍馆宇藩墙皆应凖绳诸军进至东陵有诏班师去魏城既近诸将恐其追蹑叡悉遣辎重居前身乘小舆殿后魏人服叡威名望之不敢逼全军而还于是迁豫州治合肥壬午魏遣尚书元遥南拒梁兵　丁亥庐江太守闻喜裴邃克魏羊石城庚寅又克霍邱城六月庚子青冀二州刺史桓和克朐山城　张恵绍与假徐州刺史宋黒水陆俱进趋彭城围髙冢戍魏武卫将军奚康生将兵救之丁未恵绍兵不利黒战死　秋七月丙寅桓和击魏兖州防固城　戊子徐州刺史王伯敖与魏中山王英战于隂陵伯敖兵败失亡五千余人己丑魏发定冀瀛相并肆六州十万人以益南行之兵上遣将军角念将兵一万屯防山招纳兖州之民降者甚众是时将军萧及屯固城桓和屯孤山魏邢蛮遣统军樊鲁攻和别将元恒攻及统军毕祖朽攻念壬寅鲁大破和于孤山恒防固城祖朽击念走之己酉魏诏平南将军安乐王诠督后发诸军赴淮南诠长乐之子也将军蓝懐恭与魏邢峦战于睢口懐恭败绩峦进围宿预懐恭复于清南筑城峦与平南将军杨大眼合攻之九月癸酉防之斩懐恭杀获万计张恵绍弃宿预萧炳弃淮阳遁还临川王宏以帝弟将兵器械精新军容甚盛北人以为百数十年所未之有军次洛口前军克梁城诸将欲乘胜深入宏性懦怯部分乖方魏诏邢峦引兵度淮与中山王英合攻梁城宏闻之惧召诸将议旋师吕僧珍曰知难而退不亦善乎宏曰我亦以为然柳惔曰自我大众所临何城不服何谓难乎裴邃曰是行也固敌是求何难之避马仙琕曰王安得亡国之言天子扫境内以属王有前死一尺无却生一寸昌义之怒须发尽磔曰吕僧珍可斩也岂有百万之师出未逢敌望风遽退何面目得见圣主乎朱僧勇胡辛生防剑而起曰欲退自退下官当前向取死议者罢出僧珍谢诸将曰殿下昨来风动意不在军深恐大致沮丧故欲全师而返耳宏不敢遽违羣议停军不前魏人知其不武遗下巾帼且歌之曰不畏萧娘与吕姥但畏合肥有韦虎虎谓韦叡也僧珍叹曰使始兴吴平为帅而佐之岂有为敌人所侮如是乎欲遣裴邃分军取夀阳大众停洛口宏固执不聴令军中曰人马有前行者斩于是将士人懐愤怒魏奚康生驰遣杨大眼谓中山王英曰梁人自克梁城已后乆不进军其势可见必畏我也王若进据洛水彼自奔败英曰萧临川虽騃其下有良将韦裴之属未可轻也宜且观形势勿与交锋张恵绍号令严明所至独克军于下邳下邳人多欲降者恵绍谕之曰我若得城诸卿皆是国人若不能克徒使诸卿失乡里非朝廷吊民之意也且今安堵复业勿妄自辛苦降人咸恱己丑夜洛口暴风雨军中惊临川王宏与数骑逃去将士求宏不得皆散归弃甲投戈填满水陆捐弃病者及羸老死者近五万人宏乘小舟济江夜至白石垒叩城门求入临汝侯渊猷登城谓曰百万之师一朝鸟散国之存亡未可知也恐奸人乘间为变城不可夜开宏无以对乃缒食馈之渊猷渊藻之弟也时昌义之军梁城闻洛口败与张恵绍皆引兵退魏主诏中山王英乘胜平荡东南逐北至马头攻防之城中粮储魏悉迁之归北议者咸曰魏运米北归当不复南向上曰不然此必欲进兵为诈计耳乃命脩钟离城敇昌义之为战守之备冬十月英进围钟离魏主诏邢峦引兵防之峦上表以为南军虽野战非敌而城守有余今尽锐攻钟离得之则所利无防不得则亏损甚大且介在淮外借使束手归顺犹恐无粮难守况杀士卒以攻之乎又征南士卒从戎二时疲死伤不问可知虽有乘胜之资惧无可用之力若臣愚见谓宜修复旧戍抚循诸州以俟后举江东之衅不患其无诏曰济淮掎角事如前敇何容犹尔盘桓方有此请可速进军峦又表以为今中山进军钟离实所未解若为得失之计不顾万全直袭广陵出其不备或未可知若正欲以八十日粮取钟离城者臣未之前闻也彼坚城自守不与人战城堑水深非可填塞空坐至春士卒自若遣臣赴彼从何致粮夏来之兵不赍冬服脱遇氷雪何方取济臣宁荷怯懦不进之责不受败损空行之罪钟离天险朝贵所具若有内应则所不知如其无也必无克状若信臣言愿赐臣停若谓臣惮行求还臣所领兵乞尽付中山任其处分臣止以单骑随之东西臣屡与为将颇知可否臣既谓难何容强遣乃召峦还更命镇东将军萧寳寅与英同围钟离侍中卢昶素恶峦与侍中领右卫将军元晖共譛之使御史中尉崔亮弹峦在汉中掠人为奴婢峦以汉中所得美女赂晖晖言于魏主曰峦新有大功不当以赦前小事案之魏主以为然遂不问　丁酉梁兵围义阳者夜遁魏郢州刺史娄恱追击破之　十一月乙丑大赦诏右卫将军曹景宗都督诸军二十万救钟离上敇景宗顿道人洲俟众军齐集俱进景宗固啓求先据邵阳洲尾上不许景宗欲専其功违诏而进值暴风猝起颇有溺者复还守先顿上闻之曰景宗不进天意也若孤军独往城不时立必致狼狈今破贼必矣六年春正月魏中山王英与平东将军杨大眼等众数十万攻钟离钟离城北阻淮水魏人于邵阳洲两岸为桥树栅数百步跨淮通道英据南岸攻城大眼据北岸立城以通粮运城中众才三千人昌义之督帅将士随方抗御魏人以车载土填堑使其众负土随之严骑蹙其后人有未及回者因以土迮之俄而堑满冲车所撞城上辄頺义之用泥补之冲车虽入而不能壊魏人昼夜苦攻分畨相代坠而复升莫有退者一日战数十合前后杀伤万计魏人死者与城平二月魏主召英使还英表称臣志殄逋冦而月初已来霖不止若三月晴霁城必可克愿少赐寛假魏主复赐诏曰彼土蒸湿无宜乆淹势虽必取乃将军之深计兵乆力殆亦朝廷之所忧也英犹表称必克魏主遣步兵校尉范绍诣英议攻取形势绍见钟离城坚劝英引还英不从上命豫州刺史韦叡将兵救钟离受曺景宗节度叡自合肥取直道由隂陵大泽行值涧谷辄飞桥以济师人畏魏兵盛多劝叡缓行叡曰钟离今凿穴而处负户而汲车驰卒奔犹恐其后而况缓乎魏人已堕吾腹中卿曺勿忧也旬日至邵阳上豫勅曺景宗曰韦叡卿之乡望宜善敬之景宗见叡礼甚谨上闻之曰二将和师必济矣景宗与叡进顿邵阳洲叡于景宗营前二十里夜掘长堑树鹿角截洲为城去魏城百余步南梁太守冯道根能走马步地计马足以赋功比晓而营立魏中山王英大惊以杖击地曰是何神也景宗等器甲精新军容甚盛魏人望之夺气景宗虑城中危惧募军士言文达等潜行水底赍敕入城城中始知有外援勇气百倍杨大眼勇冠军中将万余骑来战所向皆靡叡结车为陈大眼聚骑围之叡以强弩二千一时俱发洞甲穿中杀伤甚众矢贯大眼右臂大眼退走明旦英自帅众来战叡乘素木舆执白角如意以麾军一日数合英乃退魏师复夜来攻城飞矢集叡子黯请下城以避箭叡不许军中惊叡于城上厉声呵之乃定牧人过淮北伐刍藁者皆为杨大眼所畧曺景宗募勇敢七千余人于大眼城南数里筑垒大眼来攻景宗击却之垒成使别将赵草守之有抄掠者皆为草所获是后始得纵刍牧上命景宗等豫装髙舰使与魏桥等为火攻之计令景宗与叡各攻一桥叡攻其南景宗攻其北三月淮水暴涨六七尺叡使冯道根与庐江太守裴邃秦郡太守李文钊等乘鬬舰竞发击魏洲上军尽殪别以小船载草灌之以膏从而焚其桥风怒火盛烟尘晦冥敢死之士防栅斫桥水又漂疾倐忽之间桥栅俱尽道根等皆身自战军人奋勇呼声动天地无不一当百魏军大溃英见桥絶脱身弃城走大眼亦烧营去诸垒相次土崩悉弃其器甲争投水死者十余万斩首亦如之叡遣报昌义之义之悲喜不暇荅语但呌曰更生更生诸军逐北至濊水上英单骑入梁城縁淮百余里尸相枕藉生擒五万人収其资粮器械山积牛马驴骡不可胜计义之徳景宗及叡请二人共防设钱二十万官赌之景宗掷得雉叡徐掷得卢遽取一子反之曰异事遂作塞景宗与羣帅争先告防叡独居后世尤以此贤之诏增景宗叡爵邑义之等受赏各有差　秋八月魏有司奏中山王英经算失图齐王萧寳寅等守桥不固皆处以极法己亥诏英寳寅免死除名为民杨大眼徙营州为兵以中防军李崇为征南将军扬州刺史
　　七年秋九月庚子魏郢州司马彭珍等叛魏潜引梁兵趋义阳三闗戍主侯登等以城来降郢州刺史娄恱婴城自守魏以中山王英都督南征诸军事将步骑三万出汝南以救之　冬十月魏悬瓠军主白早生杀豫州刺史司马恱自号平北将军求援于司州刺史马仙琕时荆州刺史安成王秀为都督仙琕籖求应赴防佐咸谓宜待台报秀曰彼待我以自存援之宜速待敕虽旧非应急也即遣兵赴之上亦诏仙琕救早生仙琕进顿楚王城遣副将齐茍儿以兵二千助守悬瓠诏以早生为司州刺史　魏以尚书邢峦行豫州事将兵击白早生魏主问之曰卿言早生走也守也何时可平对曰早生非有深谋大智正以司马恱暴虐乘众怒而作乱民迫于凶威不得已而从之纵使梁兵入城水路不通粮运不继亦成禽耳早生得梁之援溺于利欲必守而不走若临以王师士民必翻然归顺不出今年当传首京师魏主恱命峦先发使中山王英继之峦帅骑八百倍道兼行五日至鲍口丙子早生遣其大将胡孝智将兵七千离城二百里逆战峦奋击大破之乘胜长驱至悬瓠早生出城逆战又破之因渡汝水围其城诏加峦都督南讨诸军事丁丑魏镇东防军成景隽杀宿预戍主严仲贤以城来降时魏郢豫二州自悬瓠以南至于安陆诸城皆没唯义阳一城为魏坚守峦帅田益宗帅羣蛮以附魏魏以为东豫州刺史上以车骑大将军开府仪同三司五千户郡公招之益宗不从十一月庚寅魏遣安东将军杨椿将兵四万攻宿豫魏主闻邢峦屡防命中山王英趋义阳英以众少累表请兵弗许英至悬瓠辄与峦共攻之十二月己未齐茍儿等开门出降斩白早生及其党数十人英乃引兵前趋义阳宁朔将军张道凝先屯楚王城癸亥弃城走英追击斩之魏义阳太守狄道辛祥与娄恱共守义阳将军胡武城陶平虏攻之祥夜出袭其营擒平虏斩武城由是州境获全论功当赏娄恱耻功出其下问之于执政赏遂不行八年春正月魏中山王英至义阳将取三闗先策之曰二闗相须如左右手若克一闗两闗不待攻而破攻难不如攻易宜先攻东闗又恐其并力于东乃使长史李华帅五统向西闗以分其兵势自督诸军向东闗先是马仙琕使云骑将军马广屯长薄军主胡文超屯松岘丙申英至长薄戊戌长薄溃马广遁入武阳英进围之上遣冠军将军彭瓮生骠骑将军徐元季将兵援武阳英故纵之使入城曰吾观此城形势易取瓮生等既入英促兵攻之六日而防虏三将及士卒七千余人进攻广岘太子左卫率李元履弃城走又攻西闗马仙琕亦弃城走上使南郡太守韦叡将兵救仙琕叡至安陆增筑城二丈余更开大堑起髙楼众颇讥其怯叡曰不然为将当有怯时不可専勇中山王英急追马仙琕将复邵阳之耻闻叡至乃退上亦有诏罢兵初魏主遣中书舍人鲖阳董绍慰劳叛城白早生袭而囚之送于建康魏主既克悬瓠命于齐茍儿等四将之中分遣二人勅扬州为移以易绍及司马恱首移书未至领军将军吕僧珍与绍言爱其文义言于上上遣主书霍灵超谓绍曰今聴卿还令卿通两家之好彼此息民岂不善也因召见赐衣物令舍人周舍慰劳之且曰战争多年民物涂炭吾是以不耻先言与魏朝通好比亦有书全无报者卿宜备申此意今遣传诏霍灵秀送卿至国迟有嘉问又谓绍曰卿知所以得不死不今者获卿乃天意也夫立君以为民也凢在民上岂可不思此乎若欲通好今以宿豫还彼彼当以汉中见归绍还魏言之魏主不从
　　魏伐柔然
　　晋武帝太元十六年　初柔然部人世服于代其大人郁乆闾地粟袁卒部落分为二长子匹防继父居东邉次子緼纥提别居西邉秦王坚灭代柔然附于刘卫辰及魏王珪即位攻击髙车等诸部率皆服从独柔然不事魏戊戌珪引兵击之柔然举部遁走珪追奔六百里诸将因张衮言于珪曰贼逺粮尽不如早还珪问诸将若杀副马为三日食足乎皆曰足乃复倍道追之及于大硕南牀山下大破之虏其半部匹防及别部帅屋击各収余众遁走珪遣长孙嵩长孙肥追之珪谓将佐曰卿曺知吾前问三日粮意乎曰不知也珪曰柔然驱畜产奔走数日至水必留我以轻骑追之计其道里不过三日及之矣皆曰非所及也嵩追斩屋击于平望川肥追匹防至涿邪山匹防举众降获緼纥提之子曷多汗兄子社崘斛律等宗党数百人緼纥提将奔刘卫辰珪追及之緼纥提亦降珪悉徙其部众于云中十九年冬十月柔然昌多汗弃其父与社崘帅众西走魏长孙肥追之及于上郡防那山斩曷多汗社崘収其余众数百奔匹防匹防处之南鄙社崘袭匹防杀之匹防子启防吴颉等皆奔魏社崘掠五原以西诸部走度漠北
　　安帝元兴元年春正月戊子魏材官将军和突攻黜弗素古延等诸部破之初魏主珪遣北部大人贺狄干献马千匹求昏于秦秦王兴闻珪已立慕容后止狄干而絶其昏没奕干黜弗素古延皆秦之属国也而魏攻之由是秦魏有隙庚寅珪大阅兵马命并州诸郡积谷于平阳之干璧以备秦柔然社崘方睦于秦遣将救黜弗素古延辛卯和突逆击大破之社崘帅其部落逺遁漠北夺髙车之地而居之斛律部帅倍侯利击社崘大为所败倍侯利奔魏社崘于是西北击匈奴遗种日防也鸡大破之遂吞并诸部士马繁盛雄于北方其地西至焉耆东接朝鲜南临大漠旁侧小国皆覊属焉自号豆代可汗始立约束以千人为军军有将百人为幢幢有帅攻战先登者赐以虏获畏懦者以石击其首而杀之十二月柔然可汗社崘闻珪伐秦自防合陂侵魏至
　　豺山及善无北泽魏常山王遵以万骑追之不及而还三年夏四月柔然可汗社崘从弟恱代大郍谋杀社崘不克奔魏
　　义熈二年夏四月柔然社崘侵魏邉
　　五年十二月柔然侵魏
　　六年春正月魏长孙嵩将兵伐柔然　夏五月魏长孙嵩至漠北而还柔然追围之于牛川壬申魏主嗣北击柔然柔然可汗社崘闻之遁走道死其子度防尚幼部众立社崘弟斛律号蔼苦葢可汗嗣引兵还防合陂十年　初社崘之徙髙车也髙车人叱洛侯为之乡导以并诸部社崘徳之以为大人步鹿真与社崘之子社防共至叱洛侯家淫其少妻妻告步鹿眞曰叱洛侯欲奉大檀为主大檀者社崘季父仆浑之子也领别部镇西境素得众心步鹿眞归而发兵围叱洛侯叱洛侯自杀遂引兵袭大檀大檀逆击破之执步鹿眞及社防杀之自立为可汗号牟汗纥升葢可汗斛律至和龙燕王防赐斛律爵上谷侯馆之辽东待以客礼纳其女为昭仪斛律上书请还其国防曰今弃国万里又无内应若以重兵相送则馈运难继兵少则不足成功如何可还斛律固请曰不烦重兵愿给三百骑送至敕勒国人必欣然来迎防乃遣单于前辅万陵帅骑三百送之陵惮远役至黒山杀斛律而还大檀亦遣使献马三千匹羊万口于燕　十二月丙戌朔柔然可汗大檀侵魏丙申魏主嗣北击之大檀走遣奚斤等追之遇大雪士卒冻死及堕指者什二三
　　宋营阳王景平元年春正月柔然冦魏邉二月戊辰魏筑长城自赤城西至五原延袤二千余里置戍卒以备柔然　八月柔然冦河西河西王防逊命世子政徳击之政徳轻骑进战为柔然所杀
　　文帝元嘉元年秋八月柔然纥升盖可汗闻魏太宗殂将六万骑入云中杀掠吏民攻防盛乐宫魏世祖自将轻骑讨之三日二夜至云中纥升盖引骑围魏主五十余重骑逼马首相次如堵将士大惧魏主顔色自若众情乃安纥升盖以弟子于陟斤为大将魏人射杀之纥升盖惧遁去尚书令刘洁言于魏主曰大檀自恃其众必将复来请俟収田毕大发兵为二道东西并进以讨之魏主然之　十二月魏主命安集将军长孙翰安北将军尉眷北击柔然魏主自将屯祚山柔然北遁诸军追之大获而还翰肥之子也
　　二年冬十月癸卯魏主大举伐柔然五道并进长孙翰等从东道出黒漠廷尉卿长孙道生等出白黒二漠之间魏主从中道东平公娥清出栗园奚斤等从西道出尔寒山诸军至漠南舍辎重轻骑赍十五日粮度漠击之柔然部落大惊絶迹北走
　　四年夏五月魏主命龙骧将军代人陆俟督诸军镇大碛以备柔然　秋七月柔然冦云中闻魏已克统万乃遁去五年秋八月魏主如广寗观温泉柔然纥升盖可汗遣其子将万骑冦魏邉魏主自广寗还追之不及
　　六年夏四月魏主将击柔然治兵于南郊先祭天然后部勒行陈内外羣臣皆不欲行保太后固止之独崔浩劝之尚书令刘洁等共推太史令张渊徐辩使言于魏主曰今兹己巳三隂之嵗嵗星袭月太白在西方不可举兵北伐必败虽克不利于上羣臣因共賛之曰渊等少时甞諌苻坚南伐坚不从而败所言无不中不可违也魏主意不快诏浩与渊辩论难于前浩诘渊辩曰阳为徳隂为刑故日食修徳月食修刑夫王者用刑小则肆诸市朝大则陈诸原野今出兵以讨有罪乃所以修刑也臣窃观天文比年以来月行掩昴至今犹然其占三年天子大破旄头之国蠕蠕髙平旄头之众也愿陛下勿疑渊辩复曰蠕蠕荒外无用之物得其地不可耕而食得其民不可臣而使轻疾无常难得而制有何汲汲而劳士马以伐之浩曰渊辩言天道犹是其职至于人事形势尤非其所知此乃汉世常谈施之于今殊不合事宜何则蠕蠕本国家北邉之臣中间叛去今诛其元恶収其良民令复旧后非无用也世人皆谓渊辩通解数术明决成败臣请试问之属者统万未亡之前有无败徴若其不知是无术也知而不言是不忠也时赫连昌在坐渊等自以未甞有言慙不能对魏主大恱既罢公卿或尤浩曰今南冦方伺国隙而舍之北伐若蠕蠕逺遁前无所获后有彊冦将何以待之浩曰不然今不先破蠕蠕则无以待南冦南入闻国家克统万以来内懐恐惧故扬声动众以卫淮北比吾破蠕蠕往还之间南冦必不动也且彼步我骑彼能北来我亦南往在彼甚困于我未劳况南北殊俗水陆异宜设使国家与之河南彼亦不能守也何以言之以刘裕之雄杰吞并闗中留其爱子辅以良将精兵数万犹不能守全军覆没号哭之声至今未已况义隆今日君臣非裕时之比主上英武士马精彊彼若果来譬如以驹犊鬭虎狼也何惧之有蠕蠕恃其絶逺谓国家力不能制自寛日乆故夏则散众放畜秋肥乃聚背寒向温南来冦抄今掩其不备必望尘骇散牡马防牝牝马恋驹驱驰难制不得水草不过数日必聚而困可一举而灭也蹔劳永逸时不可失患在上无此意今上意已决奈何止之冦谦之谓浩曰蠕蠕果可克乎浩曰必克但恐诸将琐琐前后顾虑不能乘胜深入使不全举耳先是帝因魏使者还告魏主曰汝趋归我河南地不然将尽我将士之力魏主方议伐柔然闻之大笑谓公卿曰鼈小防自救不暇夫何能为就使能来若不先灭蠕蠕乃是坐待冦至腹背受敌非良策也吾行决矣庚寅魏主发平城使北平主长孙嵩广陵公楼伏连居守魏主自东道向黒山使平阳王长孙翰自西道向大娥山同防柔然之庭　五月丁未魏主至漠南舍辎重帅轻骑兼马袭击柔然至栗水柔然纥升盖可汗先不设备民畜满野惊怖散走莫相収摄纥升盖烧庐舍絶迹西走莫知所之其弟匹黎先主东部闻有魏冦帅众欲就其兄遇长孙翰翰邀击大破之杀其大人数百　六月柔然纥升盖可汗既走部落四散窜伏山谷杂畜布野无人収视魏主循栗水西行至莬园水分军捜讨东西五千里南北三千里俘斩甚众髙车诸部乘魏兵势钞掠柔然柔然种类前后降魏者二十余万落获戎马百余万匹畜产车庐弥漫山泽亡虑数百万魏主循弱水西行至涿邪山诸将虑深入有伏兵劝魏主留止冦谦之以崔浩之言告魏主魏主不从秋七月引兵东还至黒山以所获颁赐将士有差既而得降人言可汗先被病闻魏兵至不知所为乃焚穹庐以车自载将数百人入南山民畜窘聚方六十里无人统领相去百八十里追兵不至乃徐西遁唯此得免后闻凉州贾胡言若复前行二日则尽灭之矣魏主深悔之纥升盖可汗愤悒而卒子吴提立号勅连可汗　八月魏主至漠南闻髙车东部屯已尼陂人畜甚众去魏军千余里遣左仆射安原等将万骑击之髙车诸部迎降者数十万落获马牛千百余万冬十月魏主还平城徙柔然髙车降附之民于漠南
　　东至濡源西暨五原隂山三千里中使之耕牧而収其贡赋命长孙翰刘洁安原及侍中代人古弼同镇抚之自是魏之民间马牛羊及氊皮为之价贱魏主加崔浩侍中特进抚军大将军以赏其谋画之功
　　八年夏六月魏之邉吏获柔然逻者二十余人魏主赐衣服而遣之柔然感恱闰月乙未柔然敕连可汗遣使诣魏魏主厚礼之　魏主如漠南十一月丙辰北部敕勒莫弗库若干帅所部数万骑驱鹿数百万头诣魏主行在魏主大猎以赐从官十二月丁丑还宫
　　十一年春正月魏主以西海公主妻柔然敕连可汗又纳其妹为夫人遣颍川王提往逆之丁卯勅连遣其异母兄秃鹿傀送妹并献马二千匹魏主以其妹为左昭仪提曜之子也
　　十三年冬十一月柔然与魏絶和亲犯魏邉
　　十五年夏五月丙申魏主如五原秋七月自五原北伐柔然命乐平王丕督十五将出东道永昌王健督十五将出西道魏主自出中道至浚稽山复分中道为二陈留王崇从大泽向涿邪山魏主从浚稽北向大山西登白阜不见柔然而还时漠北大旱无水草人马多死十六年魏主伐河西六月使大将军长乐王嵇敬辅国大将军建宁王崇将二万人屯漠北以备柔然
　　十九年冬十月甲申柔然遣使诣建康
　　二十年九月辛巳魏主如漠南甲辰舍辎重以轻骑袭柔然分军为四道乐安王范建宁王崇各统十五将出东道乐平王丕督十五将出西道魏主出中道中山王辰督十五将为后继魏主至鹿浑谷遇勅连可汗太子晃言于魏主曰贼不意大军猝至宜掩其不备速进击之尚书令刘洁固諌以为贼营中尘盛其众必多出至平地恐为所围不如须诸军大集然后击之晃曰尘之盛者由军士惊怖扰乱故也何得营上而有此尘乎魏主疑之不急击柔然遁去追至石水不及而还既而获柔然骑曰柔然不觉魏军至上下惶骇引众北走经六七日知无追者始乃徐行魏主深恨之自是军国大事皆与太子谋之司马楚之别将兵督军粮镇北将军封沓亡降柔然说柔然令击楚之以絶军食俄而军中有告失驴耳者诸将莫晓其故楚之曰此必贼遣奸人入营觇伺割驴耳以为信耳贼至不久宜急为之备乃伐柳为城以水灌之令冻城立而柔然至永坚滑不可攻乃散走二十一年春二月辛未魏中山王辰内都坐大官薛辨尚书奚眷等八将坐击柔然后期斩于都南初魏尚书令刘絜乆典机要恃宠自専魏主心恶之及将袭柔然絜諌曰蠕蠕迁徙无常前者出师劳而无功不如广农积谷以待其来崔浩劝魏主行魏主从之　絜耻言之不用欲败魏师魏主与诸将期防鹿浑谷絜矫诏易其期帝至鹿浑谷欲击柔然絜諌止之使待诸将帝留鹿浑谷六日诸将不至柔然遂逺遁追之不及军还经汉中粮尽士卒多死絜隂使人惊魏军劝帝委军轻还帝不从絜以军出无功请治崔浩之罪帝曰诸将失期遇贼不击浩何罪也浩以絜矫诏事白帝帝至五原収絜囚之帝之北行也絜私谓所亲曰若车驾不返吾当立乐平王絜闻尚书右丞张嵩家有图防问曰刘氏应王继国家后吾有姓名否嵩曰有姓无名帝闻之命有司穷治索嵩家得防书事连南康公狄邻絜嵩邻皆夷三族死者百余人　九月丁未魏主如漠南将袭柔然柔然勅连可汗逺遁乃止勅连寻卒子吐贺眞立号处罗可汗
　　二十二年秋八月魏主如隂山之北发诸州兵三分之二各于其州戒严以须后命徙诸种杂民五千余家于北邉令就北畜牧以饵柔然
　　二十五年秋八月西域般恱门去平城万有余里遣使诣魏请与魏东西合击柔然魏主许之中外戒严　十二月魏太子朝于行宫遂从伐柔然至受降城不见柔然因积粮于城内置戍而还
　　二十六年春正月戊辰朔魏主飨羣臣于漠南甲戌复伐柔然髙凉王那出东道畧阳王羯儿出西道魏主与太子出涿邪山行数千里柔然处罗可汗恐惧逺遁九月魏主伐柔然髙凉王那出东道畧阳王羯儿出中道柔然处罗可汗悉国中精兵围那数千里那握堑坚守相持数日处罗数挑战辄为那所败以那众少而坚疑大军将至解围夜去那引兵追之九日九夜处罗益惧弃辎重逾穹隆岭逺遁那収其辎重引军还与魏主防于广泽畧阳王羯儿収柔然民畜九百余万自是柔然衰弱屏迹不敢犯魏塞冬十二月戊申魏主还平城武帝大明二年冬十月甲戌魏主北巡欲伐柔然至隂山防雪魏主欲还太尉尉眷曰今动大众以威北敌去都不逺而车驾遽还虏必疑我有内难将士虽寒不可不进魏主从之辛卯军于车仑山　十一月魏主自将骑十万车十五万两击柔然度大漠旌旗千里柔然处罗可汗逺遁其别部鸟朱驾頽等帅数千落降于魏魏主刻石纪功而还
　　八年秋七月柔然处罗可汗卒子干成立号曰受罗部眞可汗改元永康部眞帅众侵魏辛丑魏北镇逰军击破之
　　明帝泰始六年夏六月柔然部眞可汗侵魏魏主引羣臣议之尚书右仆射南平公目辰曰若车驾亲征京师危惧不如持重固守虏悬军深入粮运无继不乆自退遣将追击破之必矣给事中张白泽曰蠢尔荒愚轻犯王畧若銮舆亲行必望麾崩败岂可坐而纵敌以万乘之尊婴城自守非所以威服四夷也魏主从之白泽衮之孙也魏主使京兆王子推等督诸军出西道任城王云等督诸军出东道汝隂王赐等督诸军为前锋陇西王源贺等督诸军为后继镇西将军吕罗汉等掌留台事诸将防魏主于汝水之濵与柔然战柔然大败乘胜逐北斩首五万级降者万余人获戎马器械不可胜计旬有九日往返六千余里改女水曰武川司徒东安王刘尼坐昏醉军陈不整免官壬申还至平城　冬十月柔然攻于阗于阗遣使者索目伽奉表诣魏求救魏主命公卿议之皆曰于阗去京师防万里蠕蠕唯习野掠不能攻城若其可攻寻已亡矣虽欲遣师势无所及魏主以议示使者使者亦以为然乃诏之曰朕应急勅诸军以拯汝难但去汝遐阻必不能救当时之急汝宜知之朕今练甲养士一二嵗间当躬帅猛将为汝除患汝其谨修警以待大举
　　七年冬十月诏太尉源贺都督三道诸军屯于漠南先是魏毎嵗秋冬发军三道并出以备柔然春中乃还贺以为往来疲劳不可支乆请募诸州镇武健者三万余人筑三城以处之使冬则讲武春则耕种不从
　　奉豫元年春二月柔然侵魏上皇遣将击之柔然走东部勅勒叛奔柔然上皇自将追之至石碛不及而还秋七月柔然部帅无卢眞将三万骑冦魏炖煌镇将尉多侯击走之多侯眷之子也又冦晋昌守将薛奴击走之　冬十月柔然侵魏及五原十一月上皇自将讨之将度漠柔然北走数千里上皇乃还
　　苍梧王元徽元年十二月壬子柔然侵魏柔然镇二部勅勒应之
　　二年夏五月柔然遣使来聘　秋七月癸巳柔然冦魏炖煌尉多侯击破之尚书奏炖煌僻逺介居西北二强冦之间恐不能自固请内徙就凉州羣臣集议皆以为然给事中昌黎韩秀独以为炖煌之置为日已乆虽逼彊冦人习战鬭纵有草窃不为大害循常置戍足以自全而能隔阂西北二冦使不得相通今徙就凉州不唯有蹙国之名且姑臧去炖煌千有余里防逻甚难二冦必有交通闚之志若骚动凉州则闗中不得安枕又士民或安土重迁招引外冦为国深患不可不虑也乃止齐髙帝建元元年上之辅宋也遣骁骑将军王洪范使柔然约与共攻魏洪范自蜀出吐谷浑厯西域乃得达至是柔然十余万骑冦至塞上而还
　　三年秋七月柔然别帅他稽帅众降魏　九月辛未柔然主遣使来聘与上书谓上为足下自称曰吾遗上师子皮袴褶约共伐魏
　　武帝永明三年冬十二月柔然犯魏塞魏任城王澄帅众拒之柔然遁去澄云之子也　是嵗柔然部眞可汗卒子社崘立号伏名敦可汗改元太平
　　四年春正月壬午柔然冦魏邉　二月丙申柔然遣使者牟提如魏时勅勒叛柔然柔然伏名敦可汗自将讨之追奔至西漠魏左仆射穆亮等请乘虚击之中书监髙闾曰秦汉之世海内一统故可逺征匈奴今南有吴冦何可舍之深入敌庭魏主曰兵者凶器圣人不得已而用之先帝屡出征伐者以有未賔之虏故也今朕承太平之业奈何无故动兵革乎厚礼其使者而归之冬十二月柔然冦魏邉
　　五年秋七月柔然伏名敦可汗残暴其臣侯医垔石洛数谏止之且劝其与魏和亲伏名敦怒族诛之由是部众离心八月柔然冦魏邉魏以尚书陆叡为都督击柔然大破之叡丽之子也初髙车阿伏至罗有部落十余万役属柔然伏名敦之侵魏也阿伏至罗諌不聴阿伏至罗怒与从弟穷竒帅部落西走至前部西北自立为王国人号曰侯娄匐勒夏言天子也号穷竒曰倍夏言太子也二人甚亲睦分部而立阿伏至罗居北穷竒居南伏名敦追击之屡为阿伏至罗所败乃引众东徙六年冬十二月柔然伊吾戍主髙羔子帅众三千以城附魏
　　七年冬十二月柔然别帅叱吕勒帅众降魏
　　八年冬十二月髙车阿伏至罗及穷竒遣使如魏请为天子讨除蠕蠕魏主赐以绣袴褶及杂防百匹
　　十年秋八月乙未魏以懐朔镇将阳平王頥镇北大将军陆叡皆为都督督十二将步骑十万分为三道以击柔然中道出黒山东道趋士卢河西道趋侯廷河军过大碛大破柔然而还　初柔然伏名敦可汗与其叔父那盖分道击髙车阿伏至罗名敦屡败那盖屡胜　国人以那盖为得天助乃杀伏名敦而立那盖号其伏代库者可汗改元大安
　　和帝中兴元年秋七月乙未柔然犯魏邉
　　梁武帝天监三年秋九月柔然侵魏之沃野及懐朔镇诏车骑大将军源懐出行北邉指授规畧随须徴发皆以便宜从事懐至云中柔然遁去懐以为用夏制夷莫如城郭还至恒代案视诸镇左右要害之地可以筑城置戍之处欲东西为九城及储粮积仗之宜犬牙相救之势凢五十八条表上之曰今定鼎成周去北遥逺代表诸国颇或外叛仍遭旱饥戎马甲兵十分阙八谓宜准旧镇东西相望今形势相接筑城置戍分兵要害劝农积粟警急之日随便翦讨彼逰骑之冦终不敢攻城亦不敢越城南出如此北方无忧矣魏主从之
　　五年冬十月柔然库者可汗卒子伏图立号佗汗可汗改元始平戊申佗汗遣使者纥奚勿六防如魏请和魏主不报其使谓勿六防曰蠕蠕逺祖社崘乃魏之叛臣往者包容蹔聴通使今蠕蠕衰微不及畴昔大魏之徳方隆周汉正以江南未平少寛北畧通和之事未容相许若修藩礼欵诚昭著者当不尔孤也
　　七年　初显祖之世柔然万余户降魏置之髙平薄骨律二镇及太和之末叛走畧尽唯千余戸在太中大夫王通请徙置淮北以絶其叛诏太仆卿杨椿持节往徙之椿上言先朝处之邉徼所以招附殊俗且别异华戎也今新附之民甚众若旧者见徙新者必不自安是驱之使叛也且此属衣毛食肉乐冬便寒南土湿热往必殱尽进失归附之心退无藩卫之益置之中夏或生后患非良防也不从遂徙于济州縁河处之及京兆王愉之乱皆浮河赴愉所在钞掠如椿之言　柔然佗汗可汗复遣纥奚勿六防献貂裘于魏魏主弗受报之如前初髙车候倍穷竒为嚈哒所杀执其子弥俄突而去其众分散或奔魏或奔柔然魏主遣羽林监河南孟威抚纳降户置于髙平镇髙车王阿伏至罗残暴国人杀之立其宗人防利延嚈哒奉弥俄突以伐髙车国人杀防利延迎弥俄突而立之弥俄突与佗汗可汗战于蒲类海不胜西走三百余里佗汗军于伊吾北山防髙昌王麴嘉求内徙于魏时孟威为龙骧将军魏主遣威发凉州兵三千人迎之至伊吾佗汗见威军怖而遁去弥俄突闻其离骇追击大破之杀佗汗于蒲类海北割其髪送于威且遣使入贡于魏魏主使东城子于亮报之赐遗甚厚髙昌王嘉失期不至威引兵还佗汗可汗子丑奴立号豆罗伏防豆伐可汗改元建昌十五年柔然伏防可汗壮健善用兵是嵗西击髙车大破之执其王弥俄突系其足于驽马顿曵杀之漆其头为饮器邻国先覊属柔然后叛去者伏防皆击灭之其国复彊
  </div>
  <div class="pagination">
   <a href="通鉴纪事本末_page22.html">
    上一页
   </a>
   <span>
    ...
   </span>
   <a href="通鉴纪事本末_page18.html">
    18
   </a>
   <a href="通鉴纪事本末_page19.html">
    19
   </a>
   <a href="通鉴纪事本末_page20.html">
    20
   </a>
   <a href="通鉴纪事本末_page21.html">
    21
   </a>
   <a href="通鉴纪事本末_page22.html">
    22
   </a>
   <span class="current-page">
    23
   </span>
   <a href="通鉴纪事本末_page24.html">
    24
   </a>
   <a href="通鉴纪事本末_page25.html">
    25
   </a>
   <a href="通鉴纪事本末_page26.html">
    26
   </a>
   <a href="通鉴纪事本末_page27.html">
    27
   </a>
   <a href="通鉴纪事本末_page28.html">
    28
   </a>
   <span>
    ...
   </span>
   <a href="通鉴纪事本末_page24.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
