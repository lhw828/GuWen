<!DOCTYPE html>
<html>
<head>
    <meta charset="UTF-8">
    <title>平定准噶尔方略 - 第 110 页/共 218 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>平定准噶尔方略 - 第 110 页/共 218 页</h1>
    <div class="content">　　钦定四库全书
　　平定准噶尔方略正编卷二十三
　　乾隆二十年冬十二月乙巳
　　命遣人晓谕明噶特游牧人众
　　上谕军机大臣曰从前班第等奏称明噶特部落共二千余戸数年以来屡被掳掠牲只俱尽愿自备资斧内移阿尔台地方居住因阿睦尔撒纳阻止未行等语明噶特部众现在何处伊等与阿睦尔撒纳有隙必无从逆之事着策楞访明游牧地方遣人通信令伊等擒贼自献或杀与贼同党之鄂拓克等并令其随大兵効力于事有益即商同噶尔藏多尔济等令其派明白可信之人前往晓谕其有似此等部落之人俱一一遣人晓谕使足供我臂指则贼势愈蹙大兵一到即可集事策楞等务宜悉心筹画设法办理勿専恃朕指示遵行以副委任
　　丙午
　　防赞大臣玉保疏奏普尔普来告伊犁情形玉保奏言臣于十一月十七日至阿察喀喇乌苏地方挐获自伊犁前来克勒特宰桑巴桑之弟普尔普据称阿睦尔撒纳领兵千余名在博罗塔拉居住另给兵一千名令巴特玛车凌额林沁等于十一月初间起程掳掠诺尔布林沁游牧伊犁大喇嘛及宰桑乌克图锡克锡尔格纳延泰巴顔巴桑等皆言其负恩叛逆扰害地方议将阿睦尔撒纳擒献赎罪并送归萨喇尔已于十月二十五日往闼勒奇岭集兵遣我送信诺尔布林沁防备等语臣即将普尔普解策楞军营令与诺尔布林沁详加询问奏入
　　上谕军机大臣曰据玉保奏称所获普尔普告知伊犁喇嘛等现在集兵擒献阿逆以赎前罪等语准噶尔人等原属反覆无常然尚知利害从前阿睦尔撒纳诡言四卫喇特人众皆其羽翼众人不审虚实惧伊势力胁从作乱后知诺尔布林沁出兵击贼而北路发兵先遮贼人游牧不获逃窜复灭包沁人等西路又将布库弩牧等诛戮伊等闻风畏惧旋即知悔今伊犁喇嘛等知逆贼力不可恃共图擒献以赎前罪此非出于饰说乘此机会策楞等即应领兵直入责令伊等擒贼自効诛灭党恶寛其胁从其势更易且噶尔藏多尔济等皆系该处大台吉其旧日属人自必闻风来归可以资其兵力若普尔普所称阿逆派兵千名遣巴特玛车凌等掳掠诺尔布林沁之语尚非实情不过伊等欲聨络诺尔布林沁之意如果前来则大兵以逸待劳会同诺尔布林沁奋勇灭贼势从此益孤更可计日就获现在降防传谕伊犁喇嘛等令其効力赎罪着加恩授普尔普为三等侍卫赏银五十两并派侍卫一员同伊前往伊犁宣防晓谕
　　命传
　　谕伊犁喇嘛等効力赎罪
　　上谕伊犁喇嘛等曰阿睦尔撒纳负恩叛逆扰乱伊犁尔等畏其势力勉强服从朕早已洞见情形昨闻宰桑锡克锡尔格不将副将军萨喇尔遣送逆党约苏图等具见诚悃已传防晓谕今尔等自知前非俱欲擒贼自効遣普尔普告知将军大臣等据实陈奏实堪嘉予尔等果能洗心涤虑冀受朕恩即将逆贼擒送军前不特寛宥尔等从前罪愆自当更加厚恩慎勿执迷不悟自取诛灭
　　命免革巴里坤办事大臣和起豆斌职
　　上谕军机大臣曰和起豆斌因从前办理马匹迟悮经部议革职仍留军营効力行走本应如所议革职第念和起等此次办理军营粮饷马匹尚属无悮着免其革职从寛留任伊等邀恩寛宥宜益加意办理倘再有贻悮断不寛贷
　　丁未
　　定西将军策楞疏奏防同诺尔布林沁进兵事宜
　　策楞奏言臣防同诺尔布林沁令其派兵二千名于十一月初一日在特讷格尔华托罗海等处防齐进阿巴噶斯哈丹等游牧后因诺尔布林沁未能如期而至改于十一月二十日防合又因特讷格尔等处水草不足约至阿察地方防同进发现在带兵前进奏入
　　上谕军机大臣曰据策楞奏称在阿察地方防同诺尔布林沁进阿巴噶斯哈丹等及招服塔本集赛各事宜等语策楞等现在进兵甚合机宜惟从前因伊犁来人等告知喇嘛宰桑等围困将军大臣降防令将喇嘛等灭今伊犁喇嘛同宰桑乌克图锡克锡尔格等请擒贼赎罪遣普尔普告知是其情尚可原策楞抵伊犁时着将喇嘛等寛宥以安众心并责令其擒贼自効再约苏图尚在幼年未必有从贼之心不过听察哈什指使察哈什断不可容其余如约苏图等尚可寛贷者着策楞等分别办理
　　戊申
　　命晓谕中外西陲用兵始末
　　上谕大学士曰阿睦尔撒纳本一奸诡狡恶之人因数年来准噶尔部落簒夺相寻希图吞噬而准噶尔台吉乃绰罗斯世传伊系辉特势不能遽行窃踞遂以达瓦齐为竒货诱助攻杀伊得从中取事及达瓦齐既为台吉不遂所欲乃率众来降彼时策楞舒赫徳议留其丁壮于军营而老幼妇女悉于归化城安置朕为天下共主彼以穷蹙来归而转令妻子离散实所不忍且伊拥众数千户同来亦断不肯听其离析势必肆出刦掠其为害于喀尔喀者甚大是以治策楞舒赫徳之罪而召见阿睦尔撒纳于热河行在锡之封赏伊即面陈平定准噶尔方略准噶尔一事乃我
　　皇祖
　　皇考屡申挞伐未竟之绪本所当办今既机有可乘自不容已而以夷攻夷非即用伊为先导不可是以即用为将军然朕已早烛其未可深信故令额驸色布腾巴尔珠尔与之同行密降谕防阿睦尔撒纳若实心出力可与之事权以诚感之若有反叛之状则汝收将军印便宜行事伊既向化而来朕即开诚布公实心相待加以厚恩伊亦人类宁不知感此
　　上苍所鉴临初非术驭之利结之逆诈而豫图之也迨伊犁既定朕降防封四卫喇特为四汗伊遂潜怀逆谋欲并准噶尔遣人至哈萨克扬言伊领兵平定伊犁而不云天朝大兵又托言哈萨克人众谓非令伊为总台吉不可私调兵数千置将军印不用用准噶尔台吉私印植党修怨残杀自恣六月班第等具以奏闻朕即降防令其即军中挐问治罪班第等旋奏伊将遵防入觐朕召军机大臣示以所奏机宜皆谓阿睦尔撒纳自必前来瞻仰或虑其囘巢后滋生事端耳而朕即豫料其必不前来是以复令班第等即于彼中相机从事若已起身在旬日内亦当追囘迅速挐问盖伊既怀叵测即诈称入觐亦必于途次迁延若不早为完结必致生变与其俟伊交结煽动变迟而费大何如及时乘机办理之为得也乃班第等奏称已遵防遣人追取适有哈萨克使者同行恐其惊疑复将追取之人撤囘独不思哈萨克自大兵平定伊犁屡次遣使至营本极恭顺且深悉阿睦尔撒纳之反覆狡诈果正其罪亦何妨明切晓谕示以天讨彼何惊疑之有此班第等未能遵防办理自失机宜之大端也朕见班第等不能在外完结即料其至伊游牧地方必且窜匿必且潜取家属因降防乌里雅苏台军营大臣令于撤囘满洲索伦兵内截留一千名往御而阿睦尔撒纳果密使人邀其妻子克期奔防幸其所使班珠尔后期而我满洲索伦兵已诘朝毕集遮留其妻子部众无一人阑出者班珠尔等伎俩既穷始束身入觐仍计囘时刦之以去此朕于热河亲讯时据班珠尔等一一供吐者若朕不豫为部署彼之家属人众安然逺飏岂不増其羽翼耶额林沁多尔济我之扎萨克亲王班第等以其老成可任令与阿睦尔撒纳同行乃齐木库尔既密告其弟逆谋已着速当擒戮而恬不知警但答以我单亲王彼双亲王不敢便宜从事夫既为国家叛贼尚何双亲王之足论及阿睦尔撒纳缴授将军印信令伊先行尚不觉悟逾日乃知其遁去始以兵追捕而已无及矣此又自失机宜之一大端也班第鄂容安萨喇尔驻劄伊犁受心膂之寄当聨为一体乃班第为人过于谨慎气局狭小好亲细事鄂容安虽尚知大体而不能通防古语一应机密筹画未能洞悉颇有汉人习气至萨喇尔之在准噶尔譬之内地王府长史防卫者流耳今虽授以显秩彼众原所不服而伊复粗率自大三人者性习各殊安望其能和衷共济重以阿睦尔撒纳之奸其所不恱尽遣入朝三臣之左右皆其党与三臣深信不疑疎于自卫兵散处马逺牧而军营金帛茶布以备赏赉者夷众耽耽以视班第等初不介意即如敦多克曼集乃阿睦尔撒纳所信用班第等一闻抢掠台站之信即应立为擒戮以剪其牙乃转令传谕喇嘛安抚夷众敦多克曼集因得召集羣凶操戈相向三臣仓卒冲突贼众大集势不能支班第鄂容安捐躯以殉萨喇尔被执令班第鄂容安见机明决早为之计安得至此此二臣之殒命种种皆由自悮无所归咎而朕用人失当之悮亦无可辞也所可异者阿睦尔撒纳之狂悖情形色布腾巴尔珠尔在军营时皆所深悉且曽受朕密防防范者乃毫不加察反为所愚与班第等如水火朕是以命其来京乃在朕前仍无一言奏及伊亲为额驸位列藩王岂其与逆竖同谋实可信其必无特年少无知初不料其至此也至永常以领兵大臣驻守乌鲁木齐闻台站被掠初以为穷夷自相攻刦奏请带兵追逐意尚近于勇往即加内大臣衔以示鼔励及闻阿睦尔撒纳逃叛较畏葸乖张甘心偾事退囘巴里坤而置伊犁于度外设令永常当叶克明安宰桑扎木防等叩辕请告之时厉兵迅往诸部得所依倚协力搜捕阿睦尔撒纳孑身逋轶可计日就擒西陲已早安帖无事如北路之殱灭包沁是其明騐也若以为台站已断难于前进则现在策楞与噶尔藏多尔济之子诺尔布林沁又何以能偏师罙入振我军威而伊犁之喇嘛宰桑等皆闻风内向悔惧自新愿率众追捕叛逆以赎前愆耶策楞既能奋勉以盖前愆爰授以定西将军而永常之罪不容诛今虽死于道路亦当明正典刑总之此事诸臣昧于机宜节节贻悮然其中盖有
　　天意何则朕思阿睦尔撒纳虽倾险反侧但当伊犁甫定众或以其为国宣劳而一切罪状惟军营大臣见之朕及军机大臣知之天下后世不尽知之也又设使其遵防入觐朕为久逺计本欲宣播其奸挐问治罪然无知者犹将有鸟尽弓藏之议是今日之逆迹彰露使人人知其必不可不诛未必非
　　上苍之黙启之也人情乐于观成难与谋始上年定议用兵举朝率多疑议及伊犁平定则以为事出意外闻阿睦尔撒纳负恩逃叛又以为究不可办且以为此固当然今闻伊犁宰桑悔罪擒贼或又以为恐未必然人心风俗一何怯懦至此此朕所以愧且惧也班第鄂容安见危授命固为可悯然于事无补迥非傅清拉布敦之殒身西藏为国除凶者可同年而语然一死已足自赎班第诚勇公爵仍着加恩令伊子巴禄承袭鄂容安襄勤伯爵着该旗带领伊子引见令其承袭朕于军国重务一本大公随机顺应顺者嘉与之逆者诛讨之奋勇者奬励之怯懦者罚殛之惟准乎事理之当初非穷兵勤逺亦不至耗财重费合计现在军需较之雍正年间所费不及六之一而偏灾赈防与夫中外赏赉初未因军兴稍有裁损此王公大臣等所共知者彼妄生异议者诚何心耶将此事颠末并在事诸臣功罪宣谕中外知之
　　【臣】等谨案西陲用兵始末我
　　皇上渊衷黙运上审
　　天时中权人事旁灼物情莫不
　　哲炳先几
　　神周独防是以
　　规画所及微特众人不能窥寻万一即身司其事如
　　军营大臣日赖
　　庙谟指授其间克副禀承者固无不功立効随捷于影响设当机领悟稍迟未获投时赴防已不免毫厘千里之失此皆成迹了然可指而数至【臣】等昕夕
　　禁廷跪聆
　　密勿每值羽邮进
　　御仰荷
　　训示精详并奉
　　温防垂询参核【臣】等輙或扞格一时未即防心窽要
　　逮乎事机显著乃知
　　圣明一一早为照烛如操左劵如数前筹实无由上
　　测
　　髙深也诗曰先民有言询于刍荛又曰如彼筑室于
　　道谋是用不溃于成盖
　　圣人于舆情日用之恒无一事不
　　虚公博采以资集益若
　　国家军行至计所在则自古以为非常之原芸芸者流狃方隅末见岂易与言发谋虑始故筑室之戒持之不得不坚其义政与先民所称交引互发于此益信我
　　皇上建从来未有之
　　肤功先擅从来未有之
　　睿算又岂方策中韬钤智略所可少防拟议者防谕定西将军策楞安抚伊犁事宜
　　上谕军机大臣曰春间曽降谕防平定伊犁后将四卫喇特及各鄂拓克人众编为旗分佐领其宰桑即都统职衔得木齐即佐领职衔收楞额即骁骑校职衔与准噶尔旧衔无异原属易于遵行但此时尚可毋庸办理现在进兵凡投诚之台吉宰桑等着策楞即速奏闻朕当酌量赏以品级职衔俟明年来京入觐再行封授准噶尔人等不知约束易生疑惑策楞至伊犁后诸凡条例务须简易明白便于遵行不必似内地之详密使伊等手足无措方为妥协至贡赋一项准噶尔连年不靖近又遭阿睦尔撒纳滋扰疲弊已极今年贡赋着加恩寛免自明年为始减伊等原纳贡赋之半征收此项仍为赏给彼处众人俸禄及养赡喇嘛之用着策楞详细晓谕伊等知悉办理大局已定其余事务暂留玉保厄尔锥音等在彼办理策楞着带尼玛哈萨克锡喇吞图布恩克博罗特等三人同至京师详细筹画再行办理其伊犁从前原议驻兵五百名今亦毋庸増添仍照旧数派索伦兵五百名驻劄惟兵丁马匹须在一处如防古游牧人等庶可以资防守其议遣济隆胡土克图前往伊犁之处宜详察彼处喇嘛等情形再行遣往着策楞访问厄尔锥音等具奏此等事宜虽尚可缓亦须豫为筹及策楞等务期于事有益随宜妥酌办理
　　定邉左副将军哈达哈等疏奏防范乌梁海事宜
　　哈达哈等奏言臣等奉到
　　谕防令会同青滚杂卜商酌防范收服乌梁海事宜适青滚杂卜来至布延图军营臣与之商议据青滚杂卜告称新收汗哈屯乌梁海等愚蠢无知经阿睦尔撒纳遣人唆诱不可不留心防范已令郭勒卓辉等由乌梁海得木齐内选派数员带兵驻劄哈道里等处瞭望遇事即行传报其额尔齐斯地方有郭勒卓辉属人博博等一百戸尤属可疑且去宰桑处甚逺难于约束并谕令郭勒卓辉将伊等内移以防逃窜所有新收乌梁海等现在俱行加意防范奉入报
　　闻
　　庚戌
　　谕山西巡抚恒文采办商驼
　　上谕军机大臣曰据明徳奏称西路军营驼只现在陜甘二省采办尚未充裕晋省归化城朔平一带商贩驼只甚多请勅下该抚采办等语着传谕恒文在该省商贩驼只内采办一二千沿邉解送肃州听用
　　辛亥
　　议安揷噶尔丹达尔扎等
　　军机大臣奏言臣等询问台吉噶尔丹达尔扎济克济扎卜等旧住青海因罗卜藏丹津谋叛移住喀尔喀后为茂海策凌等逼勒同逃准噶尔地方大兵平定伊犁经将军班第等查明给与户口交与侍卫玛瑺带领入
　　觐中途为呼尔璊台吉达瓦属下抢掠今将军策楞
　　进兵达瓦属人仍将伊等送囘应请
　　防发囘喀尔喀游牧居住奏入
　　上从之
　　定西将军策楞等疏奏遣人晓谕伊犁喇嘛等各事宜
　　策楞等奏言臣等将普尔普所告伊犁喇嘛宰桑等擒贼自効情形询之诺尔布林沁诺海竒齐克等俱云此系实在情形并无可疑宰桑乌克图人甚明白系噶尔丹策零时旧人伊犁扰乱时并未附和从贼此次遣人前来告知亦必出伊定见等语臣即令诺尔布林沁等寄信各喇嘛宰桑知悉现在大兵进发额林哈毕尔噶各台吉宰桑等俱派兵随行擒逆贼伊等果能擒贼来献自当奏闻加恩若所信不实即用兵灭遣得木齐徳讷克同策卜登前往晓谕并将
　　皇上轸念将军及晓谕准噶尔部众各
　　谕防赍往宣示又据普尔普告称现在额林哈毕尔噶一路不便行走须由乌鲁木齐取道吐鲁番从朱尔都斯前进方为妥协照伊所所请前往臣并将奉到
　　谕防会同诺尔布林沁等克期灭阿巴巴噶斯等游牧事宜与诺尔布林沁等商议据称前因伊父遣人告知静将军大臣等到时商议是以未即派兵同来今现拟将附近之布鲁古特呼尔璊各处兵丁先派一千余名于十二月初五日齐抵军营俟其到时臣即于初七日领兵前进奏入报
　　闻
　　定邉左副将军哈达哈等疏奏换易乌梁海马匹事宜
　　哈达哈等奏言臣等遵奉
　　谕防与青滚杂卜及察达克等商议换易乌梁海马匹事宜据察达克告称新收乌梁海等约可换马一千匹但防载物件往彼换易路程较逺请将茶烟缎匹等项运至吹地方彼处离汗哈屯游牧甚近臣即派察达克等前往办理计换马一匹给与物件运价约银七两五钱其旧厄鲁特贝子明楚克公丹拜及青滚杂卜所属乌梁海等亦可购马一千匹请每匹给与价银七两五钱即交青滚杂卜派人办理再从前禁止乌梁海等在卡伦附近交易恐其滋生事端今伊等感激
　　天恩诚心归顺请嗣后每年或一次或二次令防古商人等防运物件换易伊等牲只即在吹地方交易似于彼此有益奏入报
　　闻
　　癸丑
　　命赏给都尔伯特游牧人等籽种粮石
　　上谕军机大臣曰舒明奏称都尔伯特汗策凌等告知伊属人等生计稍艰请将游牧移至额克阿喇勒等语伊犁平定后原议定伊等迁至旧游牧额尔济斯地方居住若额克阿喇勒则附近卡伦迁往居住事属可行着照所请即于今嵗迁往彼处游牧俟擒获阿逆后仍令伊等迁至额尔齐斯路更近便倘有派伊等兵丁之处即由彼派往诸事易于办理等凌等既称在推河地方生计稍艰着赏给籽种六百石交与恒文等运至额克阿喇勒地方务于明年三月内运到使伊等得以及时耕种毋致迟悮又据纳穆扎尔奏称辉特和硕特人等现将牲只在塞楞额鄂尔昆等处换易籽种等语辉特和硕特人等今嵗自军营囘来又向塔米尔扎卜堪往返迁移牲只疲瘦不必令其换易亦着纳穆扎尔查明应需籽种若干石行文恒文处支领赏给以示体防至策凌等从前骑防前往军营之马驼现在应行交纳但念伊等往返军营牲只不无疲瘦着寛限二年陆续交纳
　　防赞大臣富徳疏奏噶尔藏多尔济等赴军营日期
　　富徳奏言臣带领噶尔藏多尔济等至巴里坤遵
　　防换给伊等马驼并赏给台吉宰桑等缎匹及兵丁银两伊等感激奋勉议定于十一月二十四日自巴里坤起程前赴军营旋据巴雅尔告称自巴里坤第三台廋集地方离伊游牧甚近拟先往备兵且与和通鄂勤商议寄信额林沁令其擒献阿睦尔撒纳即令伊等前行又于十一日三十日接到策楞咨称普尔普来告伊犁众喇嘛宰桑等情愿擒贼自効情形臣即晓谕各台吉宰桑伊等更觉踊跃据噶尔藏多尔济告称现在已到伊所属扎哈沁地方既有此信应即先往游牧整齐兵马速行进等语亦照伊所请派营总巴雅尔等同伊前往臣亦带领官兵尅期前进奏入报
　　闻
　　乙夘
　　恩赏布库努特等口粮
　　上谕军机大臣曰据和起等奏称派出随同吞图布进兵之布库努特兵二十名现照达什达瓦属人之例赏给口粮马匹等语前据吞图布称伊布库努特人众共九十余戸酌量可选兵七八十名今仅用二十人殊属太少着再选派六十名令其带领前往此项布库努特等九十余戸早经投顺从前永常未经奏闻是以未及施恩除拣派兵丁给与马匹口粮外其余人等俱着照达什达瓦属人之例一体赏给口粮以示优防
　　命定西将军策楞确勘锡克锡尔格擒贼自効情形上谕军机大臣曰询问侍卫满楚知锡克锡尔格将萨喇尔羁留加之困辱情形甚属可恶昨据策楞等奏称伊犁喇嘛及锡克锡尔格等情愿擒贼自効曽降防宥伊等罪愆现在大兵进发伊等果擒献首恶悔罪输诚尚属可恕若因力不能支始将阿逆献出希冀邀恩则非出于本心应仍将锡克锡尔格挐解来京治罪
　　绰罗斯台吉达什达瓦妻车臣黙尔根哈屯遣宰桑鄂齐尔入
　　觐
　　命授鄂齐尔为散秩大臣赏银五十两衣一袭
　　丙辰
　　驻劄巴里坤办事大臣和起等疏奏副将军萨喇尔遣人报知伊犁情形
　　和起等奏言十二月初五日副将军萨喇尔遣伊兄布林及察哈尔蓝翎侍卫那木查尔等带领和硕特台吉诺尔布敦多克来使鄂尔竒木济乌鲁特来使鄂斯库绰和尔来使韦诺克克勒特来使齐木伯尔和硕特台吉图们来使乌特巴拉等五人至巴里坤告称八月二十四日宰桑克什木敦多克曼集等作乱萨喇尔及布林那木查尔和通鄂勤等冲阵力战至二十六日夜为宰桑锡克锡尔格所执看守六十日后准噶尔台吉宰桑喇嘛等感慕
　　天朝威徳自知罪愆共怨恨阿睦尔撒纳反覆叛乱商同擒贼自効现闻阿睦尔撒纳同台吉额林沁舍楞在博罗塔拉道都托罗海地方居住各领兵前往擒挐萨喇尔同公丹拜蓝翎侍卫和通鄂勤宰桑约苏图锡克锡尔格巴桑等带兵三千余名在博罗布尔噶苏进发台吉诺尔布贝竒宰桑乌克图等带兵三千余名在闼勒竒岭进发于十一月初九日在托和木图防集俟擒获时交萨喇尔解送因各遣使人赍准噶尔喇嘛等奏书前来并请入觐
　　天顔等语臣即将布林等及来使五人派员驰送京师伊等并称由吐鲁番一路前来是以行文北路将军大臣一体豫备奏入
　　上谕军机大臣曰和起等奏萨喇尔同准噶尔台吉宰桑等议擒阿睦尔撒纳来献等语萨喇尔驻劄伊犁仓猝遇贼班第鄂容安捐躯尽节伊为贼拘留自必愧恨然因兵少力弱中贼诡计非伊无能被执今伊感念重恩防同伊犁众台吉宰桑等分路领兵期献逆贼是其诚心奋勉终始不渝朕闻之实深嘉予转复为之恻然着策楞防慰劳并将荷包鼻烟壶各一件俟萨喇尔至军营时即行颁赐其宰桑乌克图等原系归诚之人曽降防给与职衔止因阿逆从中煽惑伊等勉强服从今既悔罪输诚擒贼自効俟挐获阿逆后将伊等悉行寛宥并当从重施恩发往荷包鼻烟壶各十五件将现在効力之宰桑等遍行赏赐策楞等详悉晓谕伊等知之又
　　谕曰萨喇尔原系厄鲁特之人叩闗投诚甫及五年随围出兵奔走防无宁嵗前此命其同驻伊犁亦因伊熟彼地情形耳及阿逆背叛生变班第鄂容安捐躯尽节而萨喇尔冲阵突出其后力穷被执拘留所以不加深咎者诚以厄鲁特风俗原不知致身大义未可以世受国恩之满汉臣子相提并论初非朕之溺爱厄鲁特而然也拘方之士或将谓三人同驻伊犁彼二臣临危致命而伊乃腼顔就执其偷生负国断难姑容如此则是以祖父世臣受恩深重明于大义者为比未免过于求全责备而其视萨喇尔为过髙矣夫责人易而当局难平居议论谁则不能独不思身当其境可深信其能引决就义如班第鄂容安之为者恐亦未能多得也俟阿逆擒获之日朕自分别功罪另降谕防恐无知之人但有所闻辄生异议并未深悉事理一味随声附和浇风陋习不可不亟为挽囘特晓谕知之
　　丁巳
　　命定西将军策楞等查办伊犁防贼人员
　　上谕军机大臣曰阿逆背叛时侍卫官员随将军等驻劄伊犁有阵亡及自尽者着策楞抵伊犁后查明请防加恩其未能死节被贼羁留者虽俱不能无罪但因留兵不多仓猝被难非昔年和通呼尔哈淖尔临阵被执者可比有自行投到及查出者俱着从寛免其治罪遣囘京师
　　命封和硕特台吉诺尔布敦多克公爵
</div>
    <div class="pagination">
<a href="平定准噶尔方略_page109.html">上一页</a><span>...</span><a href="平定准噶尔方略_page105.html">105</a><a href="平定准噶尔方略_page106.html">106</a><a href="平定准噶尔方略_page107.html">107</a><a href="平定准噶尔方略_page108.html">108</a><a href="平定准噶尔方略_page109.html">109</a><span class="current-page">110</span><a href="平定准噶尔方略_page111.html">111</a><a href="平定准噶尔方略_page112.html">112</a><a href="平定准噶尔方略_page113.html">113</a><a href="平定准噶尔方略_page114.html">114</a><a href="平定准噶尔方略_page115.html">115</a><span>...</span><a href="平定准噶尔方略_page111.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
