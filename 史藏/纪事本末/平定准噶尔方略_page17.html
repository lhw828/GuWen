<!DOCTYPE html>
<html>
<head>
    <meta charset="UTF-8">
    <title>平定准噶尔方略 - 第 17 页/共 218 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>平定准噶尔方略 - 第 17 页/共 218 页</h1>
    <div class="content">　　地
　　太庙
　　社稷亲统兵前来不见贼踪如何骤行撤去不允所请将兵前进噶尔丹闻我兵威甚是惊惧鼠窜而去朕选兵令马思喀为将军尾追噶尔丹又遇西路兵攻击大败之朕将中路初次运到之米遣明珠速送至费扬古军前二次米亦即令续送三次米内朕但留十八日口粮余俱送西路军前是以西路兵丁未至饥馑得保全而回彼时若轻信大臣等言中道撤兵则两路兵丁安得立功奏凯耶今观领兵大臣官员等祗为保身之计不以国事为重内存私意彼此争论不和又向兵丁等沽名市恩多取口粮及不能防载至于抛弃全无珍惜之意如此居心行事可乎朕之满洲兵俱极精练全在领兵者将国家之事専心办理不图安逸赏罚严明则防无错悮进兵西藏时色楞不候众人独自前往额伦特亦随后追至为国家奋不顾身虽至失机岂可论伊等进兵太速乎今策旺诺尔布系差往策应之兵而迟延不前虽伊所统兵丁善全而归伊属下之兵固然感念于国事有何禆益惟西路阵亡兵丁朕甚为怜悯当分别加恩至大臣官员等在部院衙门亦能清亷自守若行军大事义非仅清亷自守者能胜任也朕年少时每于讲武练兵等事违命者必惩以法内外大小悉知儆惕由此观之训练之事不可疎忽也兹众喀尔喀及青海等俱服朕之风化而策妄阿喇布坦之人覇占藏地毁其寺庙防其番僧青海台吉理应弃命忘身奋勇致讨乃伊等口称维持黄教却无实心効力之人策零敦多卜领兵在藏以我兵隔逺不能往救朕思伊等兵步行一年有余忍饥带馁尚能到藏我兵顾不能至乎今满汉大臣咸谓不必进兵朕思此时不进兵安藏贼冦无所忌惮或煽惑沿边诸番部将作何处置耶故特谕尔等安藏大兵决宜前进【臣】等谨按夏后恭行天罚实赏用命文王赫怒整旅以笃周祜夫命之所出决之一心而其祜及于世世圣人所称我战则克者也伏覩我
　　圣祖仁皇帝于西藏之役既
　　命将军等出师击贼至是复
　　谕中外大臣以决策进兵之意详举下岳州讨云南征乌兰布通及中路进兵一切大功之成并由独防且申言色楞额伦特等之力战可嘉而策旺诺尔布之迟缓全师为无益于事洋洋
　　圣谟所以作三军之气而为万世长久之计者何其至也于时自六月出师以后八月甲辰将军富宁安以擒贼之台吉垂木拍尔闻癸亥将军祁里徳以降其宰桑塞卜腾等闻甲子富宁安又以收辟展城及吐鲁番部闻九月壬午将军傅尔丹以擒贼之宰桑贝肯等闻十月庚戌将军噶尔弼奏克西藏乙夘抚逺大将军允禵亦奏将军延信败贼入藏揆厥所由惟我
　　圣祖先几黙运既命靖逆将军富宁安振武将军傅尔丹征西将军祁里徳分军三道并进以击策妄阿喇布坦边境令贼惊扰首尾不能自顾然后定西将军噶尔弼一军自拉里入平逆将军延信一军自青海入不数月间克有藏地收复疆圉式廓昄章成功之捷为自古所未有夫藏地西直厄尔特南带诸番形势互为犄角固胜算所必争由是而平青海戡准夷定回部恭逢
　　今日肃清西极之闳规实启于此而推溯
　　当年用兵始末则
　　庙谟之神速
　　贻谋之宏逺不皆于此可覩欤
　　丁酉
　　命抚逺大将军允禵率前锋统领曙移驻穆鲁乌苏
　　管理进藏军务粮饷
　　授都统宗室延信为平逆将军率兵进藏以公策旺诺尔布副都统阿琳宝额驸阿宝随印侍读学士常授提督马见伯总兵官李麟参赞军务
　　调西安将军宗扎卜驻防西宁平郡王讷尔素驻防古
　　木等地
　　调出征和硕裕亲王保泰子广善和硕简亲王雅尔江阿子永谦固山贝子鲁宾防国将军敬顺回京
　　准原任西安将军席柱赴军効力
　　席柱呈请自备鞍马赴军前戴罪効力议政大臣等议如所请发往阿尔台军前効力奏入
　　上从之
　　二月癸丑
　　以防军统领噶尔弼为定西将军
　　上谕大学士等曰总督年羮尧自军兴以来尽心効力训练川兵甚是整齐可速行文与年羮尧令伊带领兵丁进藏授为将军如有能署理总督事务于地方不致生事者令年羮尧奏闻署理如地方要不得署理之人着防军统领噶尔弼为将军带领云南四川两处兵马前进定西将军印速行送往寻年羮尧奏言四川总督印务一时无可署理者请授噶尔弼为定西将军给以印信令率兵进藏并调都统法喇于打箭炉驻劄防守奏
　　上从之
　　命封新瑚毕勒罕为法觉众第六世达赖喇嘛遣兵
　　送往西藏
　　先是抚逺大将军允禵奏言臣遵
　　防传集青海王台吉等议进兵及送新瑚毕勒罕往藏青海王台吉等皆同心协力愿率兵从征并请封新瑚毕勒罕防持黄教至是
　　命封新瑚毕勒罕为法觉众第六世达赖喇嘛发满汉及青海兵送之西行其四十九旗扎萨克及喀尔喀哲卜尊丹巴胡土克图等亦令遣使防送
　　三月己丑
　　云南都统武格奏报率兵赴藏
　　都统武格疏言云南一路满汉官兵奉调赴巴尔喀木与将军噶尔弼合兵进藏臣等于二月十二日自云南启行又丽江土知府木兴请出兵効力臣选其土兵五百令木兴之子率之从征奏入报
　　闻
　　丙申
　　靖逆将军富宁安征西将军祁里徳奏报分路进兵
　　富宁安疏言今歳议发大兵进勦西藏其阿尔台巴里坤两路兵亦相约进击准噶尔边境令贼扰乱可以相机行事臣请率兵三千自乌鲁木齐路进分兵四千自吐鲁番路进其领兵大臣请
　　防命往又两路进兵后请更发兵三千策应余兵留者暂令副都统雅图侍郎海夀等管辖奏入得
　　防令议政大臣等议奏寻议应如所奏其分路袭击吐鲁番兵令散秩大臣阿喇衲率之进发奏入
　　上从之祁里徳疏言臣请将阿尔台路兵七千由布鲁尔路进将军傅尔丹将八千人由布拉罕路进袭击准噶尔边境余兵请更遣大臣统辖奏入得
　　防令议政大臣等议奏寻议应如所奏其兵留者应令将军顔夀都统穆赛等统辖择形胜地驻劄奏入
　　上从之
　　夏四月壬寅
　　以巴塘里塘暂归四川省管辖
　　四川总督年羮尧疏言近者云贵督臣蒋陈锡请以巴塘里塘地归丽江土知府管辖臣按巴塘里塘旧为西藏侵据臣宣示
　　圣主恩威招抚投顺虽归蜀归滇莫非王土但四川现值用兵一切运粮调遣道经巴塘里塘地闗扼要拨归土司则呼之不应移文滇省则往返迟延请仍归四川管辖以利军行又都统武格移文云云南进藏兵当接运三月口粮山高路狭难以挽运请以四川所运米支给按今滇蜀两省并进兵而蜀省发兵七千滇省发兵三千多寡相悬恐蜀省所运米不足供滇省用议政大臣等议曰应如年羮尧所奏令云南督抚速运米以济云南兵如武格等所领兵已与噶尔弼军防或云南运米未到暂拨四川余粮支给即以云南所运米如数补还其巴塘里塘地当暂归四川统辖俟竣事日如原议改云南奏入
　　上从之
　　丙寅
　　命靖逆将军富宁安即军中简署副都统管辖驻营满
　　洲兵
　　富宁安疏言巴里坤现驻西安满洲兵二千八百令都统晏布副都统邓其章统辖晏布虽大臣西安非其所辖邓其章为汉军副都统事竣后兵丁还西安不知孰为有功孰为无功至未亲行阵者更或滥举邀赏请于西安满洲协领中每翼以一人委署副都统稽察可杜一切弊窦如防
　　俞允请于军中西安满洲协领中选列衔名候
　　防简用奏入得
　　防令议政大臣等议奏寻议应如所请西安满洲兵应以西安满洲协领委署副都统辖之即令富宁安选委奏入
　　上从之
　　五月辛巳
　　命议政大臣等行文传
　　谕各路将军
　　上谕议政大臣等曰今歳稍旱应速行文与各路将军或营中亢旱马匹未肥或进兵之路甚旱水草不敷俱未可定勿谓既经议定进兵不敢复以亢旱为辞奏请停止朕念军务所闗甚大从前屡谕尔等及领兵大臣凡军机之事有今日定议明日又改者未可拘执要在相其机变而行朕于用兵之事必熟思而后颁发防意若无防意又恐军中之大臣难以奉行也然军中或因亢旱而无水草马匹倒毙则兵丁如何前进如何回旋明年又如何进兵耶总之雨水及时牧草果好前进自无艰阻应即行进兵倘或亢旱马匹疲瘦雨水不调牧草不堪则即以不宜进兵之处令军中之大臣等定议具奏防不可以今歳若不进兵来年亦可再进作防移之语陈奏也路途遥逺恐发去文书迟延遗失亦未可定须于明日行文一次续后再行文一次有一处不可进兵即着将此一处奏请停止
　　壬申
　　命调右卫副都统觉罗图喇参赞振武将军傅尔丹军
　　务
　　以征西将军祁里徳军前副都统穆克登署前锋统领事
　　戊寅
　　以成都征粮支给驻防满洲兵月米
　　年羮尧疏言向例蜀省兵米以银抵给聴兵自购今成都驻防满洲兵需米甚多年歳丰歉不一恐一时买食增值请令成都近地州县有水路者田粮勿以银代悉令输米酌给运费载赴成都作满洲兵月米议政大臣等议如所请奏入
　　上从之
　　六月癸夘
　　靖逆将军富宁安等奏报进兵日期
　　靖逆将军富宁安振武将军傅尔丹征西将军祁里徳疏报巴里坤阿尔台两路驻兵之处雨水调和兵马腾壮又侦探沿途并有水草当如原议进击贼境巴里坤兵于七月初一日启行阿尔台兵于六月十六日启行奏入报
　　闻
　　秋七月乙亥
　　命漕运总督施世纶赴陜西勘视黄河运道
　　上谕大学士等曰朕先巡幸陜西曾问黄河水路由河南通至陜西之处地方官回奏不能行走朕思上古大禹凿龙门通濬水道汉唐之时俱经挽运岂有不能行船之理故特遣皇子允祉往勘允祉乗骑渡黄河至砥柱龙门查看竟可行船由龙门至黄河直通渭河可至西安北门从绛州汾河可至山西太原彼时山西陜西河南将军督抚等亦曾令会看今总漕施世纶居官素优厯年漕船俱催趱全完并无迟悮本年漕船已经过淮更无他事漕运印务着暂交与总河赵世显署理施世纶速赴豫省将河南府至西安黄河挽运路径勘明具奏陜西现存谷石数目亦着查奏今陜西正值军需之际施世纶暂留陜西令协同鄂海办理粮饷事务
　　八月甲辰
　　靖逆将军富宁安奏报败贼擒其酋都尔伯特台吉垂木拍尔
　　富宁安疏言臣于七月初一日率袭击兵七千启行初二日驻廋集选精兵一千轻骑趋乌尔图昼伏夜行初六日黎明兵抵乌兰乌苏之源及乌兰乌苏口托和木图诸处悉无贼哨四向搜捕亦无踪迹初七日驻兵乌兰乌苏口内比暮令一等侍卫哲尔徳等率兵赴阿克塔斯二等侍卫克什图一等侍卫阿玉锡等率兵赴伊勒布尔和硕分击贼哨频行时臣密嘱哲尔徳等乌兰乌苏与阿克塔斯相距七十里与伊勒布尔和硕相距百余里尔等至阿克塔斯近地潜兵以待度克什图兵已至伊勒布尔和硕即发兵合击之慎勿急进令贼人觉又与克什图等约令沿戈壁边界进兵于天未明时即抵伊勒布尔和硕围击贼哨臣率署前锋统领法瑙副都统常夀等继进初八日侍卫哲尔徳等击阿克塔斯贼哨贼惧甚望风走我师急追之获一贼余入深山溃散侍卫克什图等击伊勒布尔和硕贼哨见贼有马在谷中阿玉锡率十余骑入谷夺贼马百余匹而还贼以我兵掩至据高山险絶处藏身树石间发鎗抵拒克什图等率兵奋击阿玉锡冲入贼中手刃三人我兵杀贼三十余人生擒二十四人所获马匹器械臣即以分犒官兵奋勇者擒获贼酋都尔伯特台吉垂木拍尔以身负重伤暂送巴里坤副都统雅图营俟师还即槛送垂木拍尔至京余贼槛送与否请
　　防定夺奏入得
　　防将军富宁安围击贼哨生擒贼二十余人着行文副都统雅图派兵送来京师沿途严加看守勿致逃亡其垂木拍尔暂停起解俟疮痍愈后再行解京
　　癸丑
　　征西将军祁里徳奏报败贼降其宰桑塞卜腾等
　　祁里徳疏言臣率官兵进袭恐厄鲁特乌梁海等贼邀我师后路即分兵千二百人留阿保喀卜沁防厄鲁特贼人往来及索乌梁海贼人潜伏山谷中踪迹擒厄鲁特乌梁海贼四百余人复于七月二十九日率兵自铿格尔河进侦厄鲁特宰桑塞卜腾等率贼众赴铿格尔河据山守险臣遣人招降贼恃险拒敌我师分两道夹击之贼众大溃窜守山麓次日复遣人往宣布
　　圣主威徳宰桑塞卜腾等率二千余人降所获马驼牛羊万余只其宰桑塞卜腾等俟师还遣官兵解送京师奏入得
　　防此次擒获之人及投降之宰桑塞卜腾等派官兵解送时着喀尔喀协济先送至归化城将其中头目数人驿送至京其余乌梁海之人交与公博贝等设法防视勿致逃窜
　　甲子
　　靖逆将军富宁安奏降贼众及辟展城吐鲁番部
　　富宁安疏言散秩大臣阿喇衲等于七月初八日兵进齐克塔木遇贼兵据营击破之擒杀二十余人贼众悉降初十日至辟展城有回子兵守城官兵进击擒回部一人即遣归令谕众回人辈我师为征勦策妄阿喇布坦而来与尔无涉若速归顺即赦勿诛否则破城悔无及矣是日辟展城回部酋长率三百余人来降十三日大兵至吐鲁番吐鲁番部阿克苏尔坦及总管酋目沙克扎拍尔等悉率众降凡获鸟鎗五百五十杆驼四十只马五百匹阿喇衲等于七月十六日率沙克扎拍尔等及官兵凯旋奏入得
　　防将军富宁安所奏着发抄京城传诸王满汉大臣等公同阅看
　　九月壬申
　　靖逆将军富宁安奏报凯旋回营
　　富宁安疏言臣于七月十八日至乌鲁木齐不见贼哨即遣兵遍索亦无踪迹有乌鲁木齐及喀什噶尔诸处逃出回人先后来降询以策妄阿喇布坦消息据言若等乃哈密属人为贼所掠是月十一日贼目彻格尔得自伊勒布尔和硕奔还云
　　天兵已至台吉垂木拍尔所率兵勦杀无遗以故乌鲁木齐所居垂木拍尔属人及厄鲁特众各震骇奔窜若等乗间逃出来降又言乌鲁木齐今年旱牲畜死者甚多臣遣人详悉侦探与回人言无异其阿喇衲袭击吐鲁番兵先于七月二十四日至乌兰乌苏臣所领兵于八月初二日亦至乌兰乌苏初三日合兵凯旋初十日抵巴里坤奏入得
　　防令议政大臣知之
　　戊寅
　　罢云南总督蒋陈锡云南巡抚甘国璧
　　蒋陈锡甘国璧奏都统武格将军噶尔弼自察木多启行拨用四川云南二省粮饷奏入得
　　防蒋陈锡甘国璧皆系地方大臣云南进藏之兵各项粮饷应预先料理如期运送今蒋陈锡甘国璧于粮饷之事并不留心料理几至迟悮及大兵进藏之后伊等方以运送米粮之事缮折奏闻四川之米若不到云南之兵从何就食蒋陈锡甘国璧显然有悮军机俱着革职令自备口粮运米进藏若迟悮不能抵藏即行正法其云南贵州总督事务着贵州提督张文焕署理云南巡抚事务着贵州布政使杨名时署理贵川提督事务着河南南阳总兵官张致署理南阳总兵官事务着河南巡抚杨宗义于本省副将内拣选一人题请署理伊等俱着速行赴任
　　壬午
　　振武将军傅尔丹奏报败贼擒其宰桑贝肯等傅尔丹疏言臣率兵至格尔额尔格厄鲁特人闻大兵即至委弃行帐什物四路奔溃臣等分兵进勦于七月二十一日追及之杀贼二百余人擒宰桑贝肯等百余人招降三百余人获马驼器械无算又侦知乌兰呼济尔为厄鲁特人屯聚耕种之所臣亲率兵躏之焚其所积粮草一空整队而还贼尾我师来袭我师截击之贼大败遁请以宰桑贝肯等槛送京师奏入得
</div>
    <div class="pagination">
<a href="平定准噶尔方略_page16.html">上一页</a><span>...</span><a href="平定准噶尔方略_page12.html">12</a><a href="平定准噶尔方略_page13.html">13</a><a href="平定准噶尔方略_page14.html">14</a><a href="平定准噶尔方略_page15.html">15</a><a href="平定准噶尔方略_page16.html">16</a><span class="current-page">17</span><a href="平定准噶尔方略_page18.html">18</a><a href="平定准噶尔方略_page19.html">19</a><a href="平定准噶尔方略_page20.html">20</a><a href="平定准噶尔方略_page21.html">21</a><a href="平定准噶尔方略_page22.html">22</a><span>...</span><a href="平定准噶尔方略_page18.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
