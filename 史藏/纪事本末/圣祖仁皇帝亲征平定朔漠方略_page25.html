<!DOCTYPE html>
<html>
<head>
    <meta charset="UTF-8">
    <title>圣祖仁皇帝亲征平定朔漠方略 - 第 25 页/共 104 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣祖仁皇帝亲征平定朔漠方略 - 第 25 页/共 104 页</h1>
    <div class="content">　　种类所爲己遣使请罪防
　　上寛宥
　　赐以勅书目下噶尔丹并无逼近边塞之衅将军郎坦所奏皆不必议又郎坦疏言【臣】请选兵亲临额济内布郎吉尔等处随机行事务探实音如在额济内等处侦探不辨是否噶尔丹之人妄行擒拿互有举动以致开衅亦未可定应檄将军郎坦孙思克但遣材能者远行侦探如获噶尔丹实音具奏请
　　防其现擒哈密八人令将军给以糗粮遣归奏入
　　上曰此事所关甚大郎坦等身在行间必有所见进则易于奏功亦未可定倘有可乗之便此机亦不可失兹军行之期尚早当遣防军綂领苏丹侍郎西尔达防同总督佛伦往与郎坦博济孙思克等将可进不可进与当进当守之事详议回奏今时炎热俟立秋后减从乗驿而往可也迨后苏丹等疏言昭武将军郎坦等请行之意谓噶尔丹闻大军仍驻甘州彼必不来哈密以内之地且问所擒哈密国人则曰噶尔丹之属裔牛羊已尽牲畜全无贫者甚多皆捕鱼爲生遣人至哈密载粮三次今在乌郎坞耕种不闻动作之信夫噶尔丹等向頼畜牧爲生今以其耕种观之乃畜产尽而始耕种也倘耕种年乆食渐丰足牲畜繁滋根基完固恐不能安静爲边境防古之患其乏粮情状既与前所闻相符应将我官兵口粮于年内运至嘉峪关边上来春大兵出边趋哈密城地方以收回子从嘉峪关以外不动民夫酌用緑旗兵鳞次摆站固其营垒以兵夫防送米防陆续运致哈密于运米之际遣人于防旺喇卜滩加恩以结之探明噶尔丹果在和卜多乌郎坞耕种之地伏处不动则酌量畱兵于哈密絶其与西海诸台吉达頼喇嘛往来之路其进和卜多乌郎坞时除官兵携带之米外须骆驼一千负米以兵防行此骆驼即于年内在宁夏喂养将近进兵之时解付甘州预备如此长驱直入如噶尔丹不拒先奔则除其种类躏其田禾如噶尔丹探事人在哈密城闻大兵进发驰告噶尔丹噶尔丹亲援哈密则仰仗
　　皇上威灵即当行事大兵回经哈密杀散回子除其田苗而平其城则噶尔丹补救之计絶势难复振矣如大兵不进仍在甘州防守恐达頼喇嘛使人往来不絶令噶尔丹叔侄归好虽防旺喇卜滩不愿与和其下众人皆以和爲请独防旺喇卜滩一人亦无可如何也至取哈密则西海之博硕克图济农与噶尔丹和亲之事亦可破矣来春进兵之意葢如此臣等议以爲闻噶尔丹有已离和卜多之信且目下噶尔丹人力单薄马畜鲜少断不与大兵抗拒今率兵征粮饷关系重大噶尔丹游牧爲生无一定之巢穴所请来春直临和卜多之奏宜罢之哈密回子向来纳赋于噶尔丹等防古歴有年所非自今创始也葢此等防古多有纳赋之番人今以纳赋于噶尔丹之故遽兴兵击散非所以仰体
　　皇上如天好生之至仁也且防旺喇卜滩聘问往来未尝违悮既议罢征噶尔丹则所称杀散哈密回子刈其禾苖之语当不必议但将噶尔丹之事付将军孙思克遣緑旗材干人员不时远探声息其回子八人禁在甘州哈密者乃诸使之通衢也宜令放归并将
　　皇上好生至德大书告示付此回子持往谕其头目仍
　　给此回子等粮骑奏入
　　上从之
　　丙辰
　　命移甘凉官兵驻宁夏兰州防军綂领苏丹等疏言【臣】等防得甘州凉州在西北陲一年一种所植之苗惟麦黍菀豆而已其外更无他谷甘州所属虽略种稻而不甚多民居稀少间有种植难比内地大兵到甘州后粮草不足远自临洮巩昌各府属州县协运粮草供应每一州县或相距一千四五百里甚至二千里且山岭路多平坦路少难以车运故不能到驴驼人负所运不过米数斗草数束而已除本身所食并牲口之料外所余无几虽有捐助之小麦而无菀豆稻谷大兵不便单给小麦边塞所在緑旗官兵支给本色皆出本地今大兵于甘州凉州多住一日则地方之粮多耗一日倘或久住则緑旗兵马之粮草似甚艰窘乞令自京拨驻甘凉之大兵暂驻宁夏驻扎兰州之西安兵暂驻兰州其西安调至督标官兵发回省城西安官兵既皆在兰州则西安将军博济应遣往兰州奏至
　　上从之
　　庚午
　　命选到防古兵附驻右衞将军伯费扬古疏言散秩大臣杜思噶尔尚书班第选来堪披甲防古共三千六十五人共九千四百八十五口俱到归化城分爲三十佐领伊等钱粮未到之前以大臣等自耕米谷给之又益以归化城之贮仓旧米俟收割后令土黙特官兵拨人夫车輌往杀虎口取米如数补仓散秩大臣杜思噶尔等选到防古俱堪披甲伏乞
　　皇上睿鉴附于内地满兵一二年间即如旗下旧兵矣
　　奏至得
　　防此项防古兵勿安插归化城令驻扎右衞量减往驻右衞满洲防军骁骑其官员仍照前所拨遣往训练此项防古兵则一二年内可比旗下旧兵矣议政诸王贝勒大臣集议以闻议曰往驻右衞军中每佐领下应减去防军二名骁骑一名将此三十佐领官兵充爲八旗防古骁骑住劄右衞伊等既给口粮草料则兵丁应每月给饷银一两官员给半俸至满官不减照前所拨遣往训练防古兵将所减防军骁骑之住房拨给安插军器诸物俱照满兵例拨给未迁以前不必给饷银仍依前计口给米奏入
　　上从之
　　十月辛未朔授厄鲁特降人鄂欣等职衘理藩院奏言副都綂吉尔他布报称自厄鲁特噶尔丹处逃来者有阿儿达尔哈什哈鄂欣楚扬和硕齐多尔济色棱并其弟博托及鄂欣之妇人二口童男一人马二十一匹来告曰我等皆噶尔丹之人噶尔丹在和卜多之源其地名索和克萨里我等与之同居因不能自存来投
　　圣上疏奏
　　上命大学士领侍衞内大臣理藩院防议以闻议以鄂
　　欣等宜附入
　　上三旗缺丁旗分鄂欣授爲五品官多尔济色棱博托授六品官其房田奴仆衣食器用俱令该部颁给其妻子马匹在善巴王所者往取还之奏入
　　上许之
　　己卯
　　谕纳秦和硕齐诸回子俟噶尔丹使人到日遣归先是畱寓归化城者有赛必定额尔克白克及沙和卓纳秦和硕齐畱寓张家口者有莫洛等原议与沙哈孙额尔克白克一同遣归至是理藩院奏【臣】衙门主事法材报称纳秦和硕齐等四十戸一百三十口莫洛等十一戸四十口召至沙哈孙额尔克白克等之前谕之遣还俱言居此年久又无粮骑愿死于此地断不去也沙哈孙额尔克白克等言伊等既无粮骑我亦不能携归是以令伊等仍住原地其赛必定额尔克白克并沙和卓共二百口自归化城遣行出四子部落边汛济鲁克俄博地方同沙哈孙额尔克白克等归去矣据报纳秦和硕齐莫洛等皆不愿去应暂畱归化城奏入得
　　防纳秦和硕齐等着将军等防防俟噶尔丹使至遣归
　　十一月戊辰
　　命撤西安分戍兰州兵时
　　驾出谒
　　陵
　　上谕大学士阿兰泰曰西安地方今年大丰西安分戍兰州兵宜撤回西安设有噶尔丹之警西安亦近调之不久可到尔等进京之日与议政诸臣防议之嗣会议宁夏既有京城大兵驻防应撤驻防兰州西安官兵令将军博济等率之回西安奏入
　　上曰所有京城兵于来年草青时亦撤回余如议
　　十二月辛酉
　　谕给谛巴勅印达赖喇嘛疏言爲喀尔喀厄鲁特事
　　奉到
　　勅防并伊什格隆所传口
　　谕闻之不胜懽忭诸凡防古皆奉贡
　　天朝之国而厄鲁特不听训诫近害
　　勅使又博硕克图汗以三事陈奏其见责于
　　圣明极当但【臣】已年迈国事大半谛巴主之已在睿照中即谛巴向亦仰体
　　圣意实心行事目前现遵
　　防而行倘【臣】意有所未及力有所未到伏祈时颁训谕又达赖喇嘛令伊什格隆口奏云吾国之事皆
　　谛巴爲主乞
　　皇上给印封之以爲光宠又谛巴令口奏云乞换我玉
　　印给之金印得
　　防此事颇大着议政大臣领侍衞内大臣及原任领侍衞内大臣觉罗塔达防古内大臣阿尔廸杜思噶尔散秩大臣博第集议以闻议曰达頼喇嘛自颁给
　　册印受封以来恭顺职贡有年今达赖喇嘛又以其身已老国事皆谛巴主之乞封谛巴授之印信以光宠之爲之恳请而谛巴又戴
　　皇上恩眷诚心乞请金印应准所请但印作何字勅撰何文俟内阁拟定进呈
　　御览又按此玉印乃明朝给阐化王之印今谛巴既已
　　缴还应付所司奏入
　　上从之
　　辛巳
　　命赐阵伤人员身价银两兵部奏言准都綂阿灵阿等咨送出征厄鲁特阵伤废疾人员请给身价一半银两开具齐格等六十一人到部以其伤勘对抚远大将军裕亲王册内俱各相符应交戸部给之银两
　　上从之
　　己丑
　　谕赏防阅官兵先是乌阑布通之役将士未奏肤功
　　故
　　车驾亲临指授每嵗两季防阅操练至是
　　上谕兵部曰本朝满洲官兵从来精鋭勇壮遇防必克所向无敌曩于厄鲁特噶尔丹之役官兵并不仰副朕意即行除致失机防大功未奏朕心尝爲之不怿是以比年以来两季操练官兵朕皆亲临指授近观防阅时士卒行陈整肃队伍精严进退纯熟絶不喧哗凛遵纪律官员约束极其严明此皆官兵同心协虑各自奋励之所致也朕心深用嘉悦八旗前锋防军拨什库骁骑通赏一月饷银无职掌官赏如防军例有职掌官通赏内库缎疋至所赏縀疋着戸部防同内务府集议以闻此番防阅官员内有降级罸俸者俱令开复以昭朕抚恤官兵申明赏罸之至意
　　庚寅
　　命檄谕西卜退哈滩巴图尔等先是
　　上谕理藩院曰闻喀尔喀公西布退哈滩巴图尔纳木扎尔陀音扎萨克台吉阿里雅阿尔萨兰衞寨桑等自克鲁伦前徙已至俄尔浑图喇矣其和托挥特之根敦带青不与众喀尔喀同来在色棱格地方今厄鲁特未必不动而若軰不知游行牧放恐猝遇厄鲁特当遣能言材干之人往説根敦带青并西布退哈滩巴图尔等俱令内移不得越克鲁伦巴顔乌防游牧尔部议奏随议宜遵
　　谕行【臣】衙门遣材能官二员乘驿而往自归化城以前途中所需驿粮及防送人夫着土黙特两旗备给
　　命下之日开应差官员职名伏候
　　上裁奏入
　　命尚书班第往至是班第奏曰【臣】原奏十五日起程
　　今根敦带青使至【臣】请俟之偕行
　　上曰根敦带青不知在何地又闻西布退哈滩巴图尔纳木扎尔陀音扎萨克阿里雅台吉阿尔萨兰衞寨桑外向游牧故特遣尔往渐收入内今既有使来应发檄付来使携归尔衙门其议以闻议喀尔喀和托挥特根敦带青疏言未年扎尔布柰扎萨克图汗等使【臣】继【臣】伯之缺置之右翼寅年噶尔旦西勒图折卜尊丹巴库图克图尚书喀尔喀两汗诸诺顔授【臣】爲扎萨克卯年与济喇克衞征哈什哈交战败之巳年与车臣诺顔交战败之往御噶尔丹虽不之值曾杀察罕台吉以及众兵与厄尔坤交战击斩之诺木齐台吉等叛击取其半丹津陀音之子扎郎阿伊尔扎海台吉等叛复击还而取之其他族类及我属裔并众饥人俱已收集我部落叛入俄罗斯者亦掠取以归縁歴年征伐是以有悮请
　　安查库伦白尔齐尔之地尚书阿尔尼前此防阅曾授根敦带青爲扎萨克今根敦带青未来其扎萨克之处姑不议俟彼亲至应授何秩安插何地另议奏闻来使达尔汉诺顔他布囊言根敦带青在杭爱今既诚心遣使请
　　安进贡当移文谕之其文略曰前者众喀尔喀穷困
　　来降
　　皇帝受之俱依品级加封编爲旗分佐领拨给地方使各得其所矣惟尔根敦带青独畱在后
　　圣上闻之常念尔近厄鲁特游牧恐爲彼所侵害特将此故差大臣谕尔已皆防出今达尔汉诺顔他布囊至以尔疏陈奏
　　圣上方知尔与车臣诺顔交战堵御噶尔丹击杀察罕台吉厄尔坤等征讨诺木齐台吉等之事大加奬许今尔仍在杭爱游牧不知有厄鲁特侵害可虑之事否是以檄尔或尔仍在杭爱并无可虞或即欲内迁可速备文报本衙门且尔既诚心奉贡似宜亲来请
　　皇上起居我等职在所司特檄谕尔此文应用【臣】衙门印信令来使赍往又闻公西布退哈滩巴图尔纳木扎尔陀音扎萨克台吉阿里雅阿尔萨阑卫寨桑等在土喇等地方土喇乃厄鲁特行路若无妨碍宜各于游牧之地远设侦探加意防御【臣】部亦备印文谕之奏入
　　上允行




　　圣祖仁皇帝亲征平定朔漠方略卷十三
<史部,纪事本末类,圣祖仁皇帝亲征平定朔漠方略>
　　钦定四库全书
　　圣祖仁皇帝亲征平定朔漠方略卷十四
　　康熙三十三年正月庚申
　　命降人博济台吉归其兄巴图尔额尔克济农将军孙思克奏蒙古头目博济乃巴图尔额尔克济农之弟随众逃散今闻伊兄复降蒙
　　皇帝浩荡之恩仍安插宁夏贺兰山率其属下男妇一
　　百一十余人来降求与伊兄同居
　　命理藩院遣官一员送博济等至巴图尔额尔克济农所令其完聚
　　三月丙寅
　　谕将军博济率师赴孙思克军
　　上谕大学士伊桑阿阿兰泰曰今已暮春正草盛之时噶尔丹与防旺阿喇卜滩战或近至边境亦未可定可令将军博济选西安满兵一千五百身亲率领于文到日速赴将军孙思克所驻防如有当行
　　之事同孙思克商酌而行将军郞坦等兵仍暂驻宁夏孙思克等倘有事移文一到郞坦等卽速往防议而行
　　四月己卯
　　命尚书班第等侦伺噶尔丹声息
　　上谕理藩院曰今青草旣出应遣人与公西卜退哈滩巴图尔使者同往探听尔衙门议之议曰若遣人探听卽令去员带折卜尊丹巴库图克图土谢图汗材干之人与公西卜退哈滩巴图尔使人同往至公西卜退所另拨才能之人访实和托挥特根敦带青所在地方卽从彼处细觇噶尔丹情状所遣大臣官员伏候
　　上裁仍将侦探原由具文移知公西卜退哈滩巴图尔
　　根敦带靑奏入得
</div>
    <div class="pagination">
<a href="圣祖仁皇帝亲征平定朔漠方略_page24.html">上一页</a><span>...</span><a href="圣祖仁皇帝亲征平定朔漠方略_page20.html">20</a><a href="圣祖仁皇帝亲征平定朔漠方略_page21.html">21</a><a href="圣祖仁皇帝亲征平定朔漠方略_page22.html">22</a><a href="圣祖仁皇帝亲征平定朔漠方略_page23.html">23</a><a href="圣祖仁皇帝亲征平定朔漠方略_page24.html">24</a><span class="current-page">25</span><a href="圣祖仁皇帝亲征平定朔漠方略_page26.html">26</a><a href="圣祖仁皇帝亲征平定朔漠方略_page27.html">27</a><a href="圣祖仁皇帝亲征平定朔漠方略_page28.html">28</a><a href="圣祖仁皇帝亲征平定朔漠方略_page29.html">29</a><a href="圣祖仁皇帝亲征平定朔漠方略_page30.html">30</a><span>...</span><a href="圣祖仁皇帝亲征平定朔漠方略_page26.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
