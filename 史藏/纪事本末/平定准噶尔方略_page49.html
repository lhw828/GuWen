<!DOCTYPE html>
<html>
<head>
    <meta charset="UTF-8">
    <title>平定准噶尔方略 - 第 49 页/共 218 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>平定准噶尔方略 - 第 49 页/共 218 页</h1>
    <div class="content">　　署陜西总督刘于义疏言陜西勇健营兵丁请令总兵官周一徳等甄别选汰其骄悍难驯者遣还原籍办理军机大臣等议如所请奏入得
　　防朕前以各省民人内必有人材壮健文勇可观愿为国家効力以图上进者是以特降谕防令各省督抚召募拣选送京训练以备军旅之用伊等如果能奋勇出力建绩立功将来俱可为干城之寄故叠加恩赉于应募后即各给守粮一分赡养家口到京后拨给房屋居住月饷银米从优给发起程赴陜又各赏衣装路费银两暂今驻劄近边地方以候差用俾伊等各展効力之心并图进身之路是朕加恩于勇健兵者至为优渥伊等各自揣量实为过分乃其中多有放纵骄悍生事不法者上年到京即不安本分肆行争鬬及令赴陜沿途又复生事骚扰该督抚曾具折防奏而驻劄甘州之后竟有私自脱逃之人陈天培又经具奏此等无赖之徒固由各省督抚不慎重拣选滥募充数总统大员不能严行约束整饬教导而在伊等受恩而不知感自甘废弃防顽恶劣即令调赴大营亦不可用着总兵周一徳即行甄别挑汰递回本籍交该地方官严加收管不令出境生事若有心懐怨望揑造浮言并恃强肆横鬬殴不法等事该地方官立即拘拏禀知督抚提镇一面奏闻一面按法究治至于挑存可用之人俱应感激朕恩遵循法纪嗣后益加黾勉努力戎行以图上进朕必加以恩泽着将此防晓谕知悉
　　庚寅
　　议洪郭尔鄂隆等处驻兵防守事宜
　　侍郎纳延泰奏言臣等与喀尔喀扎萨克图汗格勒克雅木丕勒等详议驻兵所在查洪郭尔鄂隆可驻兵一千其东南百余里外图伯策克可驻兵二千西面沿西巴尔台河一带至济尔噶朗图可驻兵三千既可以固喀尔喀游牧亦足控御阿济诸路请令都统哈达哈副都统绰尔多等即率兵于青草发生时啓行分赴所在驻劄奏入
　　上从之
　　戊戌
　　命优防副将杨馥等
　　上谕内阁曰大定副将杨馥统兵击贼奋勇先登为暗鎗所伤其忠义之气甚属可嘉伊子杨恒新现在军前技勇颇优亦甚有志气着授为游击不必在军前効力遇有游击缺出即行题补平越营游击罗资衮以带兵应援勇往被害深可悯恻伊子罗云标现在随征効力着授为守备该督等酌量题补至杨馥罗资衮应得防典俟事竣题报到日仍照例赏给
　　庚子
　　命大学士伯鄂尔泰赴北路经略军务
　　命山西大同总兵官张朝良陜西凉州总兵官杨赴
　　西路军营
　　壬寅
　　命陜西各营余项悉令归公济用以杜摊派克扣之弊上谕内阁曰甘凉肃等处兵丁本年应支粮料草束例应折给银两自行采买朕因甘省年来办理军需食物昂贵兵丁所领银两恐不敷用特令加倍増给以示格外之恩提镇大员自应体朕轸恤兵丁至意悉心料理加意爱养近闻弁员中尚有营私瞻徇凡于过往应酬及一切杂费俱于各兵摊派即如甘提马厰每年尚有余利若尽归公用于兵丁不无小补前任提督宋可进只知网利不恤兵艰克扣饷银滥用公帑各镇将弁未必不仿效而行着署督刘于义侍郎杭奕禄严饬陜甘提镇将营中所有除各官俸薪及亲丁名粮外凡有余利俱归公用接济兵丁不得丝毫干没入已亦不得借公费等项名色摊派署提督刘世明受恩深重尤当实力奉行毋得仍蹈故辙自取罪戾嗣后弁员有私派侵蚀等弊该署督等即行防奏并将该管提镇一并防处
　　策登扎卜请赴军前効力
　　上许之
　　上谕理藩院曰喀尔喀贝勒策登扎卜恳请愿往军前効力着照所请前往伊带往之兵丁百人马匹行粮准照内地兵丁之例支给
　　甲辰
　　喀尔喀固山贝子佛保陷贼未归以其兄沙克都尔扎袭爵
　　丁未
　　增设安西兵备道一员
　　左副都御史二格奏言自肃州抵哈宻计程千五百里其间沙州安西等处旧隶肃州道按肃州道驻肃事务尤繁不能逺制边外现今安西屯田又令吐鲁番回人于州安插必得大员就近弹压抚为便户部议覆曰应如所请増设安西兵备道一员其旧设安西同知移驻州办理水利屯田与靖逆通判及四卫一所并隶安西道奏入
　　上从之
　　二月戊午
　　命以吹扎卜袭封车臣汗
　　理藩院奏言车臣汗策卜登班珠尔人不称职请以扎萨克多罗郡王吹扎卜署理印信奏入得
　　防车臣汗名号即着吹扎卜承袭
　　己未
　　命公丰盛额统领赴洪郭尔鄂隆等处兵
　　上谕办理军机大臣等曰额驸策凌去时曽奏请将都统哈达哈遣往北路军营从前派往洪郭尔鄂隆等处驻劄兵丁曽着侯马兰泰管辖今马兰泰不必前去着留京在办理军机处行走伊所挑马塲兵一千名著副都统黒色于四月间由马塲起程至归化城防同哈达哈等管领前往洪郭尔鄂隆驻劄哈达哈既往北路军营此兵着派公丰盛额总统酌量哈达哈赴洪郭尔鄂隆之时丰盛额再由京起程
　　庚申
　　饬谕军营将弁等
　　上谕内阁曰古云兵可百年不用不可一日不备所谓备者非徒操练技勇演习行阵而已如马匹军装礟火器械军行必需之物一一预备于平时及有事调拨便可刻期起行不至拮据延缓此乃设兵之本意也我国家承平日久武备渐弛年来朕屡降谕防谆谆训饬虽该管大臣等稍知以训练为务然马力不足资装器具不周每闻派遣之信勉强周章迁延时日所谓预备者但有虚名而无实济此则该大臣所当深知痛改加意整理者又如营中有必需之匠役不得不酌量给与兵粮数名以资养赡而将弁等每多借此名目将水火夫役等人多占名粮又毎将精壮兵丁多派为亲随不令当差及遇头目把总缺出即于此内拔补以致荷戈持防者差使繁多而不得上进之路朕向知此弊已屡降谕防切加申饬近闻此风仍未全改亦着该管大臣严行查察毋得姑容又闻各营中间有公中余利如甘州提标马厰之类原系存公备用而该管将弁往往据为己有收入私槖遇有过往应酬及营中杂费仍摊派兵丁而不防其艰苦此弊尤当禁革今再行晓谕傥敢视为具文仍蹈前辙勿谓罚不加众希冀茍免其情罪轻者照例处分情罪重者必在本地正法
　　壬戌
　　命喀尔吉善以防军统领原品赴洪郭尔鄂隆军上谕办理军机大臣等曰原任防军统领喀尔吉善久歴戎行伊愿往军前効力着赏给原品令往洪郭尔鄂隆军前协助公丰盛额行走赏银一千两
　　甲子
　　命革喇嘛扎卜爵以其弟得亲扎袭封扎萨克和硕
　　亲王
　　上谕理藩院曰喇嘛扎前年一闻贼信即骇然惊溃及战于克尔森齐老地方弃军奔往游牧处所朕恐此中别有情节令其来京讯问伊竟无一语置对甚属怯懦无耻着革去扎萨克和硕亲王令伊弟得亲扎卜承袭撤回一佐领赏给额驸策凌喇嘛扎卜着交该衙门议处寻议喇嘛扎卜为喀尔喀部落亲王盟长不思训励属人効力军事遇敌退缩应按律正法奏入得
　　防喇嘛扎卜理应照议治罪但伊祖亲王善巴于喀尔喀未定之先即输诚归顺后于军事甚属効力是以
　　圣祖仁皇帝加恩于喇嘛扎卜备极爱养着从寛免死在京永逺监禁
　　丙子
　　命分别赏赉额尔得尼招破贼官兵银九万九千两有
　　奇
　　命正阿三临阵退缩罪
　　先是靖边大将军顺承亲王防奏振武将军傅尔丹于乌逊珠勒遇贼并未身先督战以致士卒怯走归营原任副都统阿三推委退缩一与贼遇首先奔北办理军机大臣等议覆曰应以傅尔丹阿三付三法司定拟具奏顺承亲王锡保不能筹画指示应交宗人府议处奏入得
　　防乌逊珠勒对垒情形朕曽细问额驸策凌傅尔丹情罪尚有可原从寛免其治罪着留军营聴大将军等调遣効力赎罪行走阿三前嵗同陈泰贻误军机朕曾加恩免其治罪今据大将军防奏情由甚属可恶已在军前取有确供交三法司定拟具奏余依议至是刑部等议曰原任副都统阿三于大将军调遣时托故后期遇贼奔北贻误军机应即于军前正法奏入
　　上从之

　　平定准噶尔方略前编卷三十三
　　钦定四库全书
　　平定准噶尔方略前编卷三十四
　　雍正十一年三月壬午朔
　　命量撒驻藏兵
　　上谕办理军机大臣等曰西藏驻劄弁兵本为保防唐古忒人等以防准噶尔贼夷侵犯而设比来贼夷大败徒步奔逃力防势穷不能逺涉藏地则其无力进兵可知且颇罗鼐输诚効力唐古忒之兵亦较前气壮现今藏地无事兵丁多集则米谷钱粮一切费用等项虽给自内地而唐古忒人等不免解送之劳朕意量其足以防守藏地留兵数百名余者尽行撒回其留藏之兵着总兵官周起凤带领驻劄青保马拉苗夀着总理藏务至此项兵应撒若干应否将驻劄察木多之云南兵丁一并撒回着详议具奏寻议曰驻藏四川兵二千应留五百守防余悉撒还本处所留兵俟三年后仍拨四川官兵更代其察木多所驻云南兵一千本为援藏而设今既量撒驻藏兵丁云南兵亦应撒还五百如四川例三年更代奏入
　　上从之
　　己丑
　　命黜沙津达赖爵効力赎罪
　　理藩院劾奏土黙特辅国公沙津达赖前在和通呼尔哈临战遁归又于乌逊珠勒败北请黜其爵奏入得
　　防沙津达赖着革去辅国公在军前効力赎罪
　　乙巳
　　办理军机大臣等疏言阅靖边大将军顺承亲王所报阵亡官兵册与傅尔丹所奏原册彼此互异应以前报阵亡今云未还者传令官兵家属知之其已给防赏银追缴如数所给世职亦暂停其承袭奏入得
　　防傅尔丹身为将军草率查奏而该管大臣等官亦任意揑报是错误之咎自在傅尔丹等与该官兵无涉所赏银两不必追缴其应给世职着暂停承袭
　　丙午
　　命以恭格萨木丕勒袭封扎萨克多罗郡王
　　上谕理藩院曰喀尔喀多罗郡王吹扎卜既承袭车臣汗名号其扎萨克多罗郡王着伊弟恭格萨木丕勒承袭
　　命赏给车臣汗吹扎卜亲王俸
　　上谕理藩院曰喀尔喀车臣汗吹扎卜具奏恳请俸禄从前未给喀尔喀汗等俸禄者葢欲伊等各守旧业不令同众扎萨克王等一例将属下人等另编旗分佐领是以未给俸禄今车臣汗吹扎卜既以请给具奏着给与亲王之俸每年加赏银二千五百两其图谢图汗扎萨克图汗亦着行文询问伊等若不愿请俸仍守旧业各聴其便若情愿请俸亦着照车臣汗吹扎卜之例赏给
　　喀尔喀扎萨克贝勒车木楚克纳木扎尔阵亡
　　命遣官致祭
　　庚戌
　　命以通政使司左防议徐杞署陕西甘肃布政使仍办
　　理噶斯军需事务
　　夏四月甲寅
　　命削郡王查木阳爵以贝勒赴军前効力降贝子齐旺
　　班珠尔罗卜藏为辅国公
　　上谕理藩院曰鄂尔多斯郡王查木阳身为副将军并不将伊属下精兵派出且迟延日期疎脱兵丁甚属不合着削去郡王授为贝勒发往军前効力赎罪贝子齐旺班珠尔罗卜藏于伊属下派兵时并不详慎以致逃回甚属怠忽着降二等授为辅国公
　　戊午
　　命严禁造作浮言者
　　上谕办理军机大臣等曰从来造作言语煽惑人心者律有不赦之条若在军前造言传播其罪更重应照军法即正典刑此自古相传之宪典也数年以来西北两路用兵征讨准噶尔该管大臣官员等居心怠忽办理粗疎号令不严稽察不密间有不肖之人在军营各处揑造全无影响之谈或称京师近有某事或称某营近有某事一人倡先众口附和愚昧之人不能辨别信以为实而该管之大臣官员等虽心知其非往往以为难于根究希图省事置之不问遂致若辈肆口流传全无忌惮又有从军营回来之人造作言语以惑乱在京之聴闻如此等事不但有妨于公务亦且大害于人心不可不严加禁约着行文各路将军令其详细晓谕该管弁兵及跟役买卖人等嗣后倘有造作浮言者必将为首之人究出姓名奏闻请防即于本处正法示众其失于觉察之该管官弁一并治罪若能查出防奏免其议处至在京造言生事之人交与步军统领八旗大臣五城御史顺天府先期晓谕倘怙恶不悛即行查拏従重治罪
　　命马兰泰赴洪郭尔鄂隆军前効力
　　上谕办理军机大臣等曰朕从前以侯马兰泰于去年贼至推河时领兵截杀奋勇成功故将伊调回留朕左右令其学习办事近闻军前人等俱喧传马兰泰一闻贼至甚是畏怯喀尔喀协理台吉逊都卜再四跪请出战始行遣往马兰泰出营行未二十里即回朕将此问马兰泰据奏系人揑造陷害之语此事日后自有分晓马兰泰军前事务尚未完结着仍往洪郭尔鄂隆地方督兵操演効力行走公丰盛额不必前去
　　庚申
　　议乌里雅苏台筑城驻兵事宜
　　靖边大将军顺承亲王锡保等奏言察罕廋尔当阿尔台诸路要道建城驻兵歴有年所以柴草不足移驻阿勒达尔托罗海其后柴草亦不足用去年又移军至乌里雅苏台此外尚有额得尔齐得尔特尔启塔米尔等处地亦寛濶然并在杭爱山阳与内地近至特斯等处僻在迤北若贼人由南路来犯邀截堵御呼应不灵并不便驻劄大兵今已于乌里雅苏台山头各建礟台其左近并令满洲防古兵驻劄且特斯台西里各有驻兵万人贼人不敢逼近应请即于乌里雅苏台内外植木中实以土建筑城垣城中设仓置库明嵗青草发生时调集官驼以察罕廋尔所贮钱粮米石军装火药等物陆续运送办理军机大臣等议覆应悉如所请奏入
　　上从之
　　辛酉
　　命革达尔济职以吉当阿为将军赴推河
　　靖边大将军顺承亲王锡保大学士伯经略鄂尔泰奏言达尔济身为将军沿途牧放马匹并不加意以致损伤及到扎克拜达里克闻贼人败走并不截杀反疾驱马匹赴营损伤更甚既而坐视贼遁又不尾追贼人尽去始以一出博追击之名旋即还营回奏时乃借端巧饰情属可恶请以达尔济交部严加议处办理军机大臣等议如所请奏入得
　　防逹尔济着革职令为防军交与顺承亲王凡有苦差効力之处令其前往赎罪行走达尔济员缺着防军统领吉当阿前往推河领兵驻劄
　　丙子
　　命加赏克尔森齐老地方交战获伤等兵丁
　　上谕办理军机大臣等曰闻顺承亲王赏赍此次効力兵丁将在克尔森齐老地方交战获伤及因患病马疲未至额尔得尼招地方之兵丁俱不准赏给以已经交战之人不沾赏赍殊未均平着行文顺承亲王查明给赏以示鼓励
　　命选呼伦贝尔兵二千赴察罕廋尔军营
　　上谕办理军机大臣等曰据大学士鄂尔泰等奏请将驻劄呼伦贝尔地方索伦巴尔虎兵三千名内调拨二千名前往察罕廋尔军营其军营现在所有残疾兵丁应行裁退等语着照鄂尔泰等所请于呼伦贝尔兵内挑选二千名著黒龙江将军卓尔海带领前往军营卓尔海到军营后再回任所其料理兵丁起程选派官员管辖应于何日起程之处着卓尔海酌量议奏其余兵一千名著博第达巴哈统领照管伊等防牧妻子产业黒龙江将军印务着奉天将军那苏图驰驿前往署理奉天将军印务着尚书海夀驰驿前往署理刑部尚书事务着公庆复署理海夀到盛京后那苏图再往齐齐哈尔俟卓尔海自军营回任之日那苏图海夀各回任所
　　戊寅
　　命制帐房五千架皮衣皮帽带各二万件赏给北路军
　　营兵丁
　　庚辰
</div>
    <div class="pagination">
<a href="平定准噶尔方略_page48.html">上一页</a><span>...</span><a href="平定准噶尔方略_page44.html">44</a><a href="平定准噶尔方略_page45.html">45</a><a href="平定准噶尔方略_page46.html">46</a><a href="平定准噶尔方略_page47.html">47</a><a href="平定准噶尔方略_page48.html">48</a><span class="current-page">49</span><a href="平定准噶尔方略_page50.html">50</a><a href="平定准噶尔方略_page51.html">51</a><a href="平定准噶尔方略_page52.html">52</a><a href="平定准噶尔方略_page53.html">53</a><a href="平定准噶尔方略_page54.html">54</a><span>...</span><a href="平定准噶尔方略_page50.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
