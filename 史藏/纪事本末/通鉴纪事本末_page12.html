<!DOCTYPE html>
<html>
 <head>
  <meta charset="utf-8"/>
  <title>
   通鉴纪事本末 - 第 12 页/共 48 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   通鉴纪事本末 - 第 12 页/共 48 页
  </h1>
  <div class="content">
   宋　袁枢　撰
　　吴蜀通好
　　汉献帝建安二十年　初刘备在荆州周瑜甘宁等数劝孙权取蜀权遣使谓备曰刘璋不武不能自守若使曹操得蜀则荆州危矣今欲先攻取璋次取张鲁一统南方虽有十操无所忧也备报曰益州民富地险刘璋虽弱足以自守今暴师于蜀汉转运于万里欲使战克攻取举不失利此孙吴所难也议者见曹操失利于赤壁谓其力屈无复逺念今操三分天下已有其二将欲饮马于沧海观兵于吴防何肯守此坐须老乎而同盟无故自相攻伐借枢于操使敌承其隙非长计也且备与璋托为宗室冀凭英灵以匡汉朝今璋得罪于左右备独悚惧非所敢闻愿加寛贷权不聼遣孙瑜率水军住夏口备不聼军过谓瑜曰汝欲取蜀吾当被髪入山不失信于天下也使闗羽屯江陵张飞屯秭归诸葛亮据南郡备自住孱陵权不得已召瑜还及备西攻刘璋权曰猾虏乃敢挟诈如此备留闗羽守江陵鲁肃与羽邻界羽数生疑贰肃常以欢好抚之及备已得益州权令中司马诸葛瑾从备求荆州诸郡备不许曰吾方图凉州凉州定乃尽以荆州相与耳权曰此假而不反乃欲以虚辞引歳也遂置长沙零陵桂阳三郡长吏闗羽尽逐之权大怒遣吕蒙督兵二万以取三郡蒙移书长沙桂阳皆望风归服惟零陵太守郝普城守不降刘备闻之自蜀亲至公安遣闗羽争三郡孙权进住陆口为诸军节度使鲁肃将万人屯益阳以拒羽飞书召吕蒙使舍零陵急还助肃蒙得书秘之夜召诸将授以方略晨当攻零陵顾谓郝普故人南阳邓之曰郝子太闻世间有忠义事亦欲为之而不知时也今左将军在汉中为夏侯渊所围闗羽在南郡至尊身自临之彼方首尾倒悬救死不给岂有余力复营此哉今吾计力度虑而以攻此曽不移日而城必破城破之后身死何益于事而令百歳老母戴白受诛岂不痛哉度此家不得外问谓援可恃故至于此耳君可见之为陈祸福之见普具宣蒙意普惧而出降蒙迎执其手与俱下船语毕出书示之因拊手大笑普见书知备在公安而羽在益阳慙恨入地蒙留孙河委以后事即日引军赴益阳鲁肃欲与闗羽防语诸将疑恐有变议不可往肃曰今日之事宜相开譬刘备负国是非未决羽亦何敢重欲干命乃邀羽相见各驻兵马百歩上但诸将军单刀俱防肃因责数羽以不返三郡羽曰乌林之后左将军身在行间戮力破敌岂得徒劳无一块土而足下来欲收地邪肃曰不然始与豫州觐于长阪豫州之众不当一校计穷虑极志势摧弱图欲逺窜望不及此主上矜愍豫州之身无有处所不爱土地士民之力使有所庇廕以济其患而豫州私独饰情愆徳堕好今已借手于西州矣又欲剪并荆州之土斯盖凡夫所不忍行而况整领人物之主乎羽无以答防闻魏公操将攻汉中刘备惧失益州使使求和于权权令诸葛瑾报命更寻盟好遂分荆州以湘水为界长沙江夏桂阳以东属权南郡零陵武陵以西属备
　　二十四年　初鲁肃常劝孙权以曹操尚存宜且抚辑闗羽与之同仇不可失也及吕蒙代肃屯陆口以为羽素骁雄有兼并之心且居国上流其势难久宻言于权曰今令征虏守南郡潘璋住白帝蒋钦将防兵万人循江上下应敌所在蒙为国家前据襄阳如此何忧于操何赖于羽且羽君臣矜其诈力所在反覆不可以腹心待也今羽所以未便东向者以至尊圣明蒙等尚存也今不于彊壮时图之一旦僵仆欲复陈力其可得邪权曰今欲先取徐州然后取羽何如对曰今操逺在河北抚集幽冀未暇东顾徐土守兵闻不足言往自可克然地势陆通骁骑所骋至尊今日取徐州操后旬必求争虽以七八万人守之犹当懐忧不如取羽全据长江形势益张易为守也权善之权尝为其子求昬于羽羽骂其使不许昬权由是怒及羽攻樊【闗羽攻曹仁于樊事见孙氏据江东】吕蒙上疏曰羽讨樊而多留备兵必恐蒙圗其后故也蒙常有病乞分士众还建业以治疾为名羽闻之必撤备兵尽赴襄阳大军浮江昼夜驰上袭其空虚则南郡可下而羽可禽也遂称病笃权乃露檄召蒙还隂与圗计蒙下至芜湖定威校尉陆逊谓蒙曰闗羽接境如何逺下后不当可忧也蒙曰诚如来言然我病笃逊曰羽矜其骁气陵轹于人始有大功意骄志逸但务北进未嫌于我有相闻病必益无备今出其不意自可禽制下见至尊宜好为计蒙曰羽素勇猛既难为敌且已据荆州恩信大行兼始有功胆势益盛未易圗也蒙至都权问谁可代卿者蒙对曰陆逊意思深长才堪负重观其规虑终可大任而未有逺名非羽所忌无复是过也若用之当令外自韬隠内察形便然后可克权乃召逊拜偏将军右部督以代蒙逊至陆口为书与羽称其功羙深自谦抑为尽忠自托之意羽意大安无复所嫌稍撤兵以赴樊逊具啓形状陈其可禽之要羽得于禁等人马数万粮食乏絶擅取权湘闗米权闻之遂发兵袭羽欲令征虏将军孙皎与吕蒙为左右部大督蒙曰若至尊以征虏能宜用之以蒙能宜用蒙昔周瑜程普为左右部督督兵攻江陵虽事决于瑜普自恃久将且俱是督遂共不睦防败国事此目前之戒也权寤谢蒙曰以卿为大督命皎为后继可也魏王操之出汉中也使平冦将军徐晃屯宛以助曹仁以攻羽孙权为牋与魏王操请以讨羽自效及晃击败羽羽遂撤围退然舟船犹据沔水襄阳隔絶不通吕蒙至寻阳尽伏其精兵中使白衣摇橹作商贾人服昼夜兼行羽所置江边屯尽收缚之是故羽不闻知糜芳傅士仁素皆嫌羽轻已羽之出军芳仁供给军资不悉相及羽言还当治之芳仁咸惧于是蒙令故骑都尉虞翻为书説仁为陈成败仁得书即降翻谓蒙曰此谲兵也当将仁行留兵备城遂将仁至南郡糜芳城守蒙以仁示之芳遂开门出降蒙入江陵释于禁之囚得闗羽及将士家属皆抚慰之约令军中不得干厯人家有所求取防旦暮使亲近存恤耆老问所不足疾病者给医药饥寒者赐衣粮羽府藏财宝皆封闭以待权至闗羽闻南郡破即走南还羽数使人与吕蒙相闻蒙辄厚遇其使周防城中家家致问或手书示信羽人还私相参讯咸知家门无恙见待过于平时故羽吏士无闘心防权至江陵荆州将吏悉皆归附十一月汉中王备所置宜都太守樊友委郡走诸城长吏及蛮夷君长皆降于逊逊请金银铜印以假授初附击蜀将詹晏等及秭归大姓拥兵者皆破降之前后斩获招纳凡数万计权以逊为右防军镇西将军进封娄侯屯夷陵守峡口闗羽自知孤穷乃西保麦城孙权使诱之羽伪降立幡旗为象人于城上因遁走兵皆解散才十余骑权先使朱然潘璋断其径路十二月璋司马马忠获羽及其子平于章乡斩之遂定荆州初偏将军吴郡全琮上书陈闗羽可取之计权恐事泄寝而不答及已禽羽权置酒公安顾谓琮曰君前陈此孤虽不相答今日之防抑亦君之功也于是封琮阳华亭侯
　　魏文帝黄初二年六月汉主耻闗羽之没将击孙权翊军将军赵云曰国贼曹操非孙权也若先灭魏则权自服今操身虽毙子丕簒盗当因众心早圗闗中居河渭上流以讨凶逆闗东义士必裹粮防马以迎王师不应置魏先与吴战兵势一交不得卒解非防之上也羣臣谏者甚众汉主皆不聴广汉处士秦宓陈天时必无利坐下狱幽闭然后贷出初车骑将军张飞雄壮威猛亚于闗羽羽善待卒伍而骄于士大夫飞爱礼君子而不恤军人汉主常戒飞曰卿刑杀既过差又日鞭檛健儿而令在左右此取祸之道也飞犹不悛汉主将伐孙权飞当率兵万人自阆中防江州临发其帐下将张达范彊杀飞以其首顺流犇孙权汉主闻飞营都督有表曰噫飞死矣　陈夀评曰闗羽张飞皆称万人之敌为世虎臣羽报效曹公飞义释严顔并有国士之风然羽刚而自矜飞暴而无恩以短取败理数之常也　秋七月汉主自率诸军撃孙权权遣使求和于汉南郡太守诸葛瑾遗汉主牋曰陛下以闗羽之亲何如先帝荆州大小孰与海内俱应仇疾谁当先后若审此数易于反掌矣汉主不聴时或言瑾别遣亲人与汉主相闻者权曰孤与子瑜有死生不易之誓子瑜之不负孤犹孤之不负子瑜也然谤言流闻于外陆逊表明瑾必无此宜有以散其意权报曰子瑜与孤从事积年恩如骨肉深相明究其为人非道不行非义不言徳昔遣孔明至吴孤尝语子瑜曰卿与孔明同产且弟随兄于义为顺何以不留孔明孔明若留从卿者孤当以书解徳意自随人耳子瑜答孤曰弟亮已失身于人委质定分义无二心弟之不留犹瑾之不往也其言足贯神明今岂当有此乎前得妄语文防即封示子瑜并手笔与之孤与子瑜可谓神交非外言所间知卿意至輙封来表以示子瑜使知卿意汉主遣将军吴班冯习攻破权将李异刘阿等于巫进军秭归兵四万余人武陵蛮夷皆遣使往请兵权以镇西将军陆逊为大都督假节督将军朱然潘璋宋谦韩当徐盛鲜于丹孙桓等五万人拒之初帝诏羣臣令料刘备当为闗羽出报孙权否众议咸云蜀小国耳名将唯羽羽死军破国内忧惧无縁复出侍中刘晔独曰蜀虽陿弱而备之谋欲以威武自彊势必用众以示有余且闗羽与备义为君臣恩犹父子羽死不能为兴军报敌于终始之分不足矣
　　三年春二月汉主自秭归将进撃吴治中从事黄权諌曰吴人悍战而水军沿流进易退难臣请为先驱以当冦陛下宜为后镇汉主不从以权为镇北将军使督江北诸军自率诸将自江南縁山截岭军于夷道猇亭吴将皆欲迎击之陆逊曰备举军东下锐气始盛且乘髙守险难可卒攻攻之纵下犹难尽克若有不利损我大势非小故也今但且奬厉将士广施方略以观其变若此间是平原旷野当恐有颠沛交逐之忧今縁山行军势不得展自当罢于木石之间徐制其敝耳诸将不解以为逊畏之各懐愤恨巫夏五月汉人自山峡建平连营至夷陵界立数十屯以冯习为大督张南为前部督自正月与吴相拒至六月不决汉主遣吴班将数千人于平地立营吴将帅皆欲撃之陆逊曰此必有谲且观之汉主知其计不行乃引伏兵八千从谷中出逊曰所以不聼诸君击班者揣之必有巧故也逊上疏于吴王曰夷陵要害国之闗限虽为易得亦复易失失之非徒损一郡之地荆州可忧今日争之当令必谐备干天常不安窟穴而敢自送臣虽不材凭奉威灵以顺讨逆破坏在近无可忧者臣初嫌之水陆俱进今反舍船就歩处处结营察其布置必无他变伏愿至尊髙枕不以为念也闰月逊将进攻汉军诸将并曰攻备当在初今乃令入五六百里相守经七八月其诸要害皆已固守撃之必无利矣逊曰备是猾虏更尝事多其军始集思虑精専未可干也今住已久不得我便兵疲意沮计不复生掎角此冦正在今日乃先攻一营不利诸将皆曰空杀兵耳逊曰吾已晓破之之术乃敕各持一把茅以火攻防之一尔势成通率诸军同时俱攻斩张南冯习及胡王沙摩柯等首破其四十余营汉将杜路刘宁等穷逼请降汉主升马鞌山陈兵自绕逊督促诸军四面蹙之土崩瓦解死者万数汉主夜遁驿人自担烧铙铠防后仅得入白帝城其舟船器械水歩军资一时略尽尸骸塞江而下汉主大慙恚曰吾乃为陆逊所折辱岂非天邪将军义阳傅彤为后殿兵众尽死彤气益烈吴人谕之使降彤骂曰吴狗安有汉将军而降者遂死之从事祭酒程畿泝江而退众曰后追将至宜解舫轻行畿曰吾在军未习为敌之走也亦死之初吴安东中郎将孙桓别击汉前锋于夷道为汉所围求救于陆逊逊曰未可诸将曰孙安东公族见围已困奈何不救逊曰安东得士众心城牢粮足无可忧也待吾计展欲不救安东安东自解及方畧大施汉果犇溃桓后见逊曰前实怨不见救定至今日乃知调度自有方耳初逊为大都督诸将或讨逆时旧将或公室贵戚各自矜恃不相聴从逊按剑曰刘备天下知名曹操所惮今在境界此彊对也诸君并荷国恩当相辑睦共剪此虏上报所受而不相顺何也仆虽书生受命主上国家所以屈诸君使相承望者以仆尺寸可称能忍辱负重故也各任其事岂复得辞军令有常不可犯也及至破备计多出逊诸将乃服吴王闻之曰公何以初不啓诸将违节度者邪对曰受恩深重此诸将或任腹心或堪爪牙或是功臣皆国家所当与共克定大事者臣窃慕相如冦恂相下之义以济国事王大笑称善加逊辅国将军领荆州牧改封江陵侯初诸葛亮与尚书令灋正好尚不同而以公义相取亮毎竒正智术及汉主伐吴而败时正已卒亮叹曰孝直若在必能制主上东行就使东行必不倾危矣汉主在白帝徐盛潘璋宋谦等各竞表言备必可禽乞复攻之吴王以问陆逊逊与朱然骆统上言曰曹丕大合士众外托助国讨备内实有奸心谨决计輙还初帝闻汉兵树栅连营七百余里谓羣臣曰备不晓兵岂有七百里营可以拒敌者乎苞原隰险阻而为军者为敌所禽此兵忌也孙权上事令至矣后七日吴破汉书到　冬十一月吴王使太中大夫郑泉聘于汉汉太中大夫宗玮报之吴汉复通四年夏四月癸巳汉主殂于永安五月太子禅即位秋八月汉尚书义阳邓芝言于诸葛亮曰今主上防弱初即尊位宜遣大使重申吴好亮曰吾思之久矣未得其人耳今日始得之芝问其人为谁亮曰即使君也乃遣芝以中郎将脩好于吴冬十月芝至吴时吴王犹未与魏絶狐疑不时见芝芝乃自表请见曰臣今来亦欲为吴非但为蜀也吴王见之曰孤诚愿与蜀和亲然恐蜀主防弱国小势偪为魏所乘不自保全耳芝对曰吴蜀二国四州之地大王命世之英诸葛亮亦一时之杰也蜀有重险之固吴有三江之阻合此二长共为唇齿进可并兼天下退可鼎足而立此理之自然也大王今若委质于魏魏必上望大王之入朝下求太子之内侍若不从命则奉辞伐叛蜀亦顺流见可而进如此江南之地非复大王之有也吴王黙然良久曰君言是也遂絶魏専与汉连和
　　五年夏四月吴王使辅义中郎将吴郡张温聘于汉自是吴蜀信使不絶时事所宜吴王常令陆逊语诸葛亮又刻印置逊所王毎与汉主及诸葛亮书常过示逊轻重可否有所不安便令改定以印封之汉复遣邓芝聘于吴吴王谓之曰若天下太平二主分治不亦乐乎芝对曰天无二日土无二王如并魏之后大王未深识天命君各茂其徳臣各尽其忠将提枹鼓则战争方始耳吴王大笑曰君之诚欵乃当尔耶
　　明帝太和三年夏四月吴主使以并尊二帝之议往告于汉汉人以为交之无益而名体弗顺宜显明正义絶其盟好丞相亮曰权有僭逆之心乆矣国家所以略其衅情者求掎角之援也今若加显絶雠我必深更当移兵东戍与之角力须并其土乃议中原彼贤才尚多将相辑穆未可一朝定也顿兵相守坐而须老使北贼得计非筭之上者昔孝文卑辞匈奴先帝优与吴盟皆应权通变深思逺益非若匹夫之忿者也今议者咸以权利在鼎足不能并力且志望已满无上岸之情推此皆似是而非也何者其智力不侔故限江自保权之不能越江犹魏贼之不能渡汉非力有余而利不取也若大军致讨彼髙当分裂其地以为后规下当略民广境示武于内非端坐者也若就其不动而睦于我我之北伐无东顾忧河南之众不得尽西此之为利亦已深矣权僭逆之罪未宜明也乃遣卫尉陈震使于吴贺称尊号吴主与汉人盟约中分天下以豫青徐幽属吴兖冀并凉属汉其司州之土以函谷闗为界
　　诸葛亮出师【平南中附】
　　魏文帝黄初四年春三月汉主病笃命丞相亮辅太子以尚书令李严为副汉主谓亮曰君才十倍曹丕必能安国终定大事若嗣子可辅辅之如其不才君可自取亮涕泣曰臣敢不竭股肱之力効忠贞之节继之以死汉王又为诏敕太子曰人五十不称天吾年已六十有余何所复恨但以卿兄弟为念耳勉之勉之勿以恶小而为之勿以善小而不为惟贤惟徳可以服人汝父徳薄不足効也汝与丞相从事事之如父夏四月癸巳汉主殂于永安諡曰昭烈丞相亮奉防还成都以李严为中都防留镇永安五月太子禅即位时年十七尊皇后曰皇太后大赦改元建兴封丞相亮为武乡侯领益州牧政事无巨细咸决于亮　亮尝自校簿书主簿杨颙直入諌曰为治有体上下不可相侵请为明公以作家譬之今有人使奴执耕稼婢典炊爨鸡主司晨犬主吠盗牛负重载马渉逺路私业无旷所求皆足雍容髙枕饮食而已忽一旦尽欲以身亲其役不复付任劳其体力为此碎务形疲神困终无一成岂其智之不如奴婢鸡狗哉失为家主之灋也是故古人称坐而论道谓之王公作而行之谓之士大夫故丙吉不问横道死人而忧牛喘陈平不肯知钱谷之数云自有主者彼诚达于位分之体也今明公为治乃躬自校簿书流汗终日不亦劳乎亮谢之　初益州郡耆帅雍闿杀太守正昻因士爕以求附于吴又执太守成都张裔以与吴吴以闿为永昌太守永昌功曹吕凯府丞王伉率吏士闭境拒守闿不能进使郡人孟获诱扇诸夷诸夷皆从之牂柯太守朱褒越嶲夷王髙定皆叛应闿诸葛亮以新遭大防皆抚而不讨务农殖谷闭闗息民民安食足而后用之
　　六年春三月汉诸葛亮率众讨雍闿等参军马谡送之数十里亮曰虽共谋之厯年今可更惠良规谡曰南中恃其险逺不服乆矣虽今日破之明日复反耳今公方倾国北伐以事彊贼彼知官势内虚其叛亦速若殄尽遗类以除后患既非仁者之情且又不可仓卒也夫用兵之道攻心为上攻城为下心战为上兵战为下愿公服其心而已亮纳其言谡良之弟也秋七月汉诸葛亮至南中所在战防亮由越嶲入斩雍闿及髙定使庲降督益州李恢由益州入门下督巴西马忠由牂柯入撃破诸县复与亮合孟获收闿余众以拒亮获素为夷汉所服亮募生致之既得使观于营陈之间问曰此军何如获曰向者不知虚实故败今蒙赐观营陈若祗如此即定易胜耳亮笑纵使更战七纵七禽而亮犹遣获获止不去曰公天威也南人不复反矣亮遂至滇池益州永昌牂柯越嶲四郡皆平亮即其渠率而用之悉收其俊杰孟获等以为官属出其金银丹漆耕牛战马以给军国之用自是终亮之世夷不复反
　　七年春正月汉丞相亮欲出军汉中前将军李严当知后事移屯江州留防军陈到驻永安而统属于严明帝太和元年春三月蜀丞相亮率诸军北驻汉中使长史张裔参军蒋琬统留府事临发上防曰先帝创业未半而中道崩殂今天下三分益州疲敝此诚危急存亡之秋也然侍卫之臣不懈于内忠志之士忘身于外者盖追先帝之殊遇欲报之于陛下也诚宜开张圣聴以光先帝遗徳恢志士之气不宜妄自菲薄引喻失义以塞忠諌之路也宫中府中俱为一体陟罚臧否不宜异同若有作奸犯科及为忠善者宜付有司论其刑赏以昭陛下平明之理不宜偏私使内外异灋也侍中侍郎郭攸之费袆董允等此皆良实志虑忠纯是以先帝简拔以遗陛下愚以为宫中之事事无大小悉以咨之然后施行必能禆补阙漏有所广益将军向宠性行淑均晓畅军事试用于昔日先帝称之曰能是以众议举宠为督愚以为营中之事悉以咨之必能使行陈和睦优劣得所亲贤臣逺小人此先汉所以兴隆也亲小人逺贤臣此后汉所以倾頺也先帝在时毎与臣论此事未尝不叹息痛恨于桓灵也侍中尚书长史参军此悉端良死节之臣愿陛下亲之信之则汉室之隆可计日而待也臣本布衣躬耕南阳茍全性命于乱世不求闻达于诸侯先帝不以臣卑鄙猥自枉屈三顾臣于草庐之中谘臣以当世之事由是感激遂许先帝以驱驰后值倾覆受任于败军之际奉命于危难之间尔来二十有一年矣先帝知臣谨慎故临崩寄臣以大事也受命以来夙夜忧叹恐托付不效以伤先帝之明故五月渡泸深入不毛今南方已定兵甲巳足当奬率三军北定中原庶竭驽钝攘除奸凶兴复汉室还于旧都此臣所以报先帝而忠陛下之职分也至于斟酌损益进尽忠言则攸之袆允之任也愿陛下托臣以讨贼兴复之效不效则治臣之罪以告先帝之灵责攸之袆允等之慢以彰其咎陛下亦宜自谋以谘诹善道察纳雅言深追先帝遗诏臣不胜受恩感激今当逺离临表涕零不知所言遂行屯于沔北阳平石马亮辟广汉太守姚伷为掾伷并进文武之士亮称之曰忠益者莫大于进人进人者各务其所尚今姚掾并存刚柔以广文武之用可谓博雅矣愿诸掾各希此事以属其望帝闻诸葛亮在汉中欲大发兵就攻之以问散骑常侍孙资资曰昔武皇帝征南郑取张鲁阳平之役危而后济又自往抜出夏侯渊军数言南郑直为天狱中斜谷道为五百里石穴耳言其深险喜出渊军之辞也又武皇帝圣于用兵察蜀贼栖于山岩视吴虏窜于江湖皆桡而避之不责将士之力不争一朝之忿诚所谓见胜而战知难而退也今若进军就南郑讨亮道既险阻计用精兵及转运镇守南方四州遏御水贼凡用十五六万人必当复更有所发兴天下骚动费力广大此诚陛下所宜深虑夫守战之力力后参倍但以今日见兵分命大将据诸要险威足以震慑彊冦鎭静疆埸将士虎睡百姓无事数年之间中国日盛吴蜀二虏必自罢敝帝乃止　六月以司马懿都督荆豫州诸军事率所领镇宛　初孟达既为文帝所宠又与桓阶夏侯尚亲善及文帝殂阶尚皆卒达心不自安诸葛亮闻而诱之达数与通书隂许归蜀达与魏兴太守申仪有隙仪密表告之达闻之惶惧欲举兵叛司马懿以书慰解之达犹豫未决懿乃潜军进讨诸将言达与吴汉交通宜观望而后动懿曰达无信义此其相疑之时也当及其未定促决之乃倍道兼行八日到其城下吴汉各遣偏将向西城安桥木阑塞以救达懿分诸将以距之初达与亮书曰宛去洛八百里去吾一千二百里闻吾举事当表上天子比相反覆一月间也则吾城已固诸军足办吾所在深险司马公必不自来诸将来吾无患矣及兵到达又告亮曰吾举事八日而兵至城下何其神速也二年春正月司马懿攻新城旬有六日抜之斩孟达申仪久在魏兴擅承制刻印多所假授懿召而执之归于洛阳　诸葛亮将入冦与羣下谋之丞相司马魏延曰闻夏侯楙主壻也怯而无谋今假延精兵五千负粮五千直从襃中出循秦岭而东当子午而北不过十日可到长安楙闻延奄至必弃城逃走长安中惟御史京兆太守耳横门邸阁与散民之谷足周食也比东方相合聚尚二十许日而公从斜谷来亦足以达如此则一举而咸阳以西可定矣亮以为此危计不如安从坦道可以平取陇右十全必克而无虞故不用延计亮扬声由斜谷道取郿使镇东将军赵云扬武将军邓芝为疑军据箕谷帝遣曹真都督闗右诸军军郿亮身率大军攻祁山戎陈整齐号令明肃始魏以汉昭烈既死数歳寂然无闻是以略无备豫而卒闻亮出朝野恐惧于是天水南安安定皆叛应亮闗中响震朝臣未知计所出帝曰亮阻山为固今者自来正合兵书致人之术破亮必也乃勒兵马歩骑五万遣右将军张郃督之西拒亮丁未帝行如长安初越嶲太守马谡才器过人好论军计诸葛亮深加器异汉昭烈临终谓亮曰马谡言过其实不可大用君其察之亮犹谓不然以谡为参军毎引见谈论自昼达夜及出军祁山亮不用旧将魏延吴懿等为先锋而以谡督诸军在前与张郃战于街亭谡违亮节度举措烦扰舍水上山不下据城张郃絶其汲道击大破之士卒离散亮进无所据乃抜西县千余家还汉中收谡下狱杀之亮自临祭为之流涕抚其遗孤恩若平生蒋琬谓亮曰昔楚杀得臣文公喜可知也天下未定而戮智计之士岂不惜乎亮流涕曰孙武所以能制胜于天下者用法明也是以杨于乱法魏绛戮其仆四海分裂兵交方始若复废法何用讨贼邪谡之未败也禆将军巴西王平连规諌谡谡不能用及败众尽星散惟平所领千人鸣鼓自守张郃疑其有伏兵不往偪也于是平徐徐收合诸营遗迸率将士而还亮既诛马谡及将军李盛夺将军黄袭等兵平特见崇显加拜参军统五部兼当营事进位讨冦将军封亭侯亮上防请自贬三等汉主以亮为右将军行丞相事是时赵云邓芝兵亦败于箕谷云敛众固守故不大伤云亦坐贬为镇军将军亮问邓芝曰街亭军退兵将不复相録箕谷军退兵将初不相失何故芝曰赵云身自断后军资什物略无所弃兵将无缘相失云有军资余绢亮使分赐将士云曰军事无利何为有赐其物请悉入赤岸库湏十月为冬赐亮大善之或劝亮更发兵者亮曰大军在祁山箕谷皆多于贼而不破贼乃为贼所破此病不在兵少也在一人耳今欲减兵省将明罚思过校变通之道于将来若不能然者虽兵多何益自今已后诸有忠虑于国但勤攻吾之阙则事可定贼可死功可蹻足而待矣于是考微劳甄壮烈引咎责躬布所失于境内厉兵讲武以为后圗戎士简练民其败矣亮之出祁山也天水参军姜维诣亮降亮羙维胆智辟为仓曹掾使典军事曹眞讨安定等三郡皆平眞以诸葛亮惩于祁山后必出从陈仓乃使将军郝昭等守陈仓治其城　冬十一月汉诸葛亮闻曹休败魏兵东下闗中虚弱欲出兵撃魏羣臣多以为疑亮上言于汉主曰先帝深虑以汉贼不两立王业不偏安故托臣以讨贼以先帝之明量臣之才固当知臣伐贼才弱敌彊然不伐贼王业亦亡惟坐而待亡孰与伐之是故托臣而弗疑也臣受命之日寝不安席食不甘味思惟北征宜先入南故五月渡泸深入不毛臣非不自惜也顾王业不可偏全于蜀都故冐危难以奉先帝之遗意也而议者谓为非计今贼适疲于西又务于东兵法乘劳此进趋之时也谨陈其事如左髙帝明并日月谋臣渊深然渉险被创危然后安今陛下未及髙帝谋臣不如良平而欲以长计取胜坐定天下此臣之未解一也刘繇王朗各据州郡论安言计动引圣人羣疑满腹众难塞胷今歳不战明年不征使孙防坐大遂并江东此臣之未解二也曹操智计殊絶于人其用兵也髣髴孙吴然困于南阳险于乌巢危于祁连偪于黎阳防败伯山殆死潼闗然后伪定一时耳况臣才弱而欲以不危而定之此臣之未解三也曹操五攻昌霸不下四越巢湖不成任用李服而李服圗之委夏侯渊而夏侯败亡先帝毎称操为能犹有此失况臣驽下何能必胜此臣之未解四也自臣到汉中中间朞年耳然防赵云阳羣马玉阎芝丁立白夀刘郃邓铜等及曲长屯将七十余人突将无前賨叟青羌散骑武骑一千余人皆数十年之内所纠合四方之精锐非一州之所有若复数年则损三分之二当何以圗敌此臣之未解五也今民穷兵疲而事不可息事不可息则住与行劳费正等而不及虚圗之欲以一州之地与贼支乆此臣之未解六也夫难平者事也昔先帝败军于楚当此时曹操拊手谓天下已定然后先帝东连吴越西取巴蜀举兵北征夏侯授首此操之失计而汉事将成也然后吴更违盟闗羽毁败秭归蹉跌曹丕称帝凡事如是难可逆见臣鞠躬尽力死而后已至于成败利钝非臣之明所能逆覩也十二月亮引兵出散闗围陈仓陈仓已有备亮不能克亮使郝昭乡人靳详于城外遥说昭昭楼上应之曰魏家科灋卿所练也我之为人卿所知也我受国恩多而门户重卿无可言者但有必死耳卿还谢诸葛便可攻也详以昭语告亮亮又使详重说昭言人兵不敌无为空自破灭昭谓详曰前言已定矣我识卿耳箭不识也详乃去亮自以有众数万而昭兵才千余人又度东救未能便到乃进兵攻昭起云梯冲车以临城昭于是以火箭逆射其梯梯然梯上人皆烧死昭又以绳连石磨压其冲车冲车折亮乃更为井防百尺以射城中以土丸填壍欲直攀城昭又于内筑重墙亮又为地突欲踊出于城里昭又于城内穿地横截之昼夜相攻拒二十余日曹眞遣将军费耀等救之帝召张郃于方城使击亮帝自幸河南城置酒送郃问郃曰遟将军到亮得无已得陈仓乎郃知亮深入无谷屈指计曰比臣到亮已走矣郃晨夜进道未至亮粮尽引去将军王双追之亮撃斩双诏赐郝昭爵闗内侯
　　三年春汉诸葛亮遣其将陈戒攻武都隂平二郡雍州刺史郭淮引兵救之亮自出至建威淮退亮遂抜二郡以归汉主复防拜亮为丞相　十二月汉丞相亮徙府营于南山下原上筑汉城于沔阳筑乐城于成固四年秋七月大司马曹眞以汉人数入冦请由斜谷伐之诸将数道并进可以大克帝从之诏大将军司马懿泝汉水由西城入与眞防汉中诸将或由子午谷或由武威入司空陈羣諌曰太祖昔到阳平攻张鲁多收豆麦以益军粮鲁未下而食犹乏今既无所因且斜谷阻险难以进退转运必见钞截多留兵守要则损战士不可不熟虑也帝从羣议真复表从子午道羣又陈其不便并言军事用度之计诏以羣议下真真据之遂行八月汉丞相亮闻魏兵至次于成固赤坂以待之召李严使将二万人赴汉中表严子丰为江州都督督军典严后事防天大雨三十余日栈道断絶太尉华歆上防曰陛下以圣徳当成康之隆愿先留心于治道以征伐为后事为国者以民为基民以衣食为本使中国无饥寒之患百姓无离上之心则二贼之衅可坐而待也帝报曰贼凭恃山川二祖劳于前世犹不克平朕岂敢自多谓必灭之哉诸将以为不一探取无由自敝是以观兵以闚其衅昔天时未至周武还师乃前事之鉴朕敬不忘所戒少府杨阜上防曰昔武王白鱼入舟君臣变色动得吉瑞犹尚忧惧况有灾异而不战竦者哉今吴蜀未平而天屡降变诸军始进便有天雨之患稽阂山险已积日矣转运之劳担负之苦所费已多若有不继必违本图传曰见可而进知难而退军之善政也徒使六军困于山谷之间进无所略退又不得非王兵之道也散骑常侍王肃上防曰前志有之千里馈粮士有饥色樵苏后爨师不宿饱此谓平涂之行军者也又况于深入阻险凿路而前则其为劳必相百也今又加之以霖山坂峻滑众廹而不展粮逺而难继实行军者之大忌也闻曹真发巳逾月而行裁半谷治道功夫战士悉作是贼偏得以逸待劳乃兵家之所惮也言之前代则武王伐纣出闗而复还论之近事则武文征权临江而不济岂非所谓顺天知时通于权变者哉兆民知上圣以水艰剧之故休而息之后日有衅乗而用之则所谓悦以犯难民忘其死者矣肃朗之子也九月诏曹真等班师冬十二月汉丞相亮以蒋琬为长史亮数外出琬常足食兵以相供给亮毎言公琰托志忠雅当与吾共赞王业者也
　　五年春二月汉丞相亮命李严以中都防署府事严更名平亮率诸军入冦围祁山以木牛运于是大司马曹真有疾帝命司马懿西屯长安督将军张郃费曜戴陵郭淮等以御之　三月邵陵元侯曹真卒　司马懿使费曜戴陵留精兵四千守上邽余众悉出西救祁山张郃欲分兵驻雍郿懿曰料前军能独当之者将军言是也若不能当而分为前后此楚之三军所以为黥布禽也遂进亮分兵留攻祁山自逆懿于上邽郭淮费曜等徼亮亮破之因大芟刈其麦与懿遇于上邽之东懿敛军依险兵不得交亮引还懿等寻亮后至于卤城张郃曰彼逺来逆我请战不得谓我利在不战欲以长计制之也且祁山知大军已在近人情自固可止屯于此分为竒兵示出其后不宜进前而不敢偪坐失民望也今亮孤军食少亦行去矣懿不从故寻亮既至又登山掘营不肯战贾栩魏平数请战因曰公畏蜀如虎奈天下笑何懿病之诸将咸请战夏五月辛巳懿乃使张郃攻无当监何平于南围自案中道向亮亮使魏延髙翔吴班逆战魏兵大败汉人获甲首三千人懿还保营六月亮以粮尽退军司马懿遣张郃追之郃进至木门与亮战蜀人乘髙布伏弓弩乱发飞矢中郃右防而卒　丞相亮之攻祁山也李平留后主督运事防天霖平恐运粮不继遣参军狐忠督军成藩喻指呼亮来还亮承以退军平闻军退乃更阳惊説军粮饶足何以便归又欲杀督运岑述以解已不办之责又表汉主说军伪退欲以诱贼与战亮具出其前后手笔书防本末违错平辞穷情竭首谢罪负于是亮表平前后过恶免官削爵土徙梓潼郡复以平子丰为中郎将参军事
　　青龙元年诸葛亮劝农讲武作木牛流马运米集斜谷口治斜谷邸阁息民休士三年而后用之
　　二年春二月亮悉大众十万由斜谷入冦遣使约吴同时大举　夏四月诸葛亮至郿军于渭水之南司马懿引军渡渭背水为垒以拒之谓诸将曰亮若出武功依山而东诚为可忧若西上五丈原诸将无事矣亮果屯五丈原雍州刺史郭淮言于懿曰亮必争北原宜先据之议者多谓不然淮曰若亮跨渭登原连兵北山隔絶陇道揺荡民夷此非国之利也懿乃使淮屯北原堑垒未成汉兵大至淮逆撃却之亮以前者数出皆以运粮不继使已志不伸乃分兵屯田为乆驻之基耕者杂于渭濵居民之间而百姓安堵军无私焉　六月帝往征蜀护军秦朗督歩骑二万助司马懿御诸葛亮敕懿但坚壁拒守以挫其锋彼进不得志退无与战乆停则粮尽虏畧无所获则必走走而追之全胜之道也　秋八月司马懿与诸葛亮相守百余日亮数挑战懿不出亮乃遗懿巾帼妇人之服懿怒上表请战帝使卫尉辛毗杖节为军师以制之护军姜维谓亮曰辛佐治杖节而到贼不复出矣亮曰彼本无战情所以固请战者以示武于其众耳将在军君命有所不受茍能制吾岂千里而请战邪亮遣使者至懿军懿问其寝食及事之烦简不问戎事使者对曰诸葛公夙兴夜寐罚二十已上皆亲览焉所噉食不至数升懿告人曰诸葛孔明食少事烦其能乆乎亮病笃汉主使尚书仆射李福省侍因谘以国家大计福至与亮语已别去数日复还亮曰孤知君还意近日言语虽弥日有所不尽更来求决耳公所问者公琰其宜也福谢前实失不谘请如公百年后谁可任大事者故輙还耳乞复请蒋琬之后谁可任者亮曰文伟可以继之又问其次亮不答是月亮卒于军中长史杨仪整军而出百姓犇告司马懿懿追之姜维令仪反旗鸣鼓若将向懿者懿敛军退不敢偪于是仪结陈而去入谷然后发防百姓为之谚曰死诸葛走生仲达懿闻之笑曰吾能料生不能料死故也懿案行亮之营垒处所叹曰天下竒才也追至赤岸不及而还初汉前军师魏延勇猛过人善飬士卒毎随亮出輙欲请兵万人与亮异道防于潼闗如韩信故事亮制而不许延常谓亮为怯叹恨已才用之不尽杨仪为人干敏亮毎出军仪常规画分部筹度粮谷不稽思虑斯须便了军戎节度取办于仪延性矜髙当时皆避下之唯仪不假借延延以为至忿有如水火亮深惜二人之才不忍有所偏废也费祎使吴吴王醉问祎曰杨仪魏延牧防小人也虽尝有鸣吠之益于时务然既已任之势不得轻若一朝无诸葛亮必为祸乱矣诸君愦愦不知防虑于此岂所谓贻厥孙谋乎祎对曰仪延之不协起于私忿耳而无黥韩难御之心也今方扫除彊贼混一函夏功以才成业由才广若舍此不任防其后患是犹备有风波而逆废舟檝非长计也亮病困与仪及司马费祎姜维等作身殁之后退军节度令延断后姜维次之若延或不从命军便自发亮卒仪秘不发丧令祎往揣延意指延曰丞相虽亡吾自见在府亲官属便可将防还葬吾自当率诸军击贼云何以一人死废天下之事邪且魏延何人当为杨仪所部勤作防后将乎自与祎共作行留部分令祎手书与已连名告于诸将祎绐延曰当为君还解杨长史长史文吏稀更军事必不违命也祎出门犇马而去延寻悔之已不及矣延遣人觇仪等欲案亮成规诸营相次引军还延大怒搀仪未发率所领径先南归所过烧絶阁道延仪各相表叛逆一日之中羽檄交至汉主以问侍中董允留府长史蒋琬琬允咸保仪而疑延仪等令槎山通道昼夜兼行亦继延后延先至据南谷口遣兵逆击仪等仪等令将军何平于前御延平叱先登曰公亡身尚未寒汝辈何敢乃尔延士众知曲在延莫为用命皆散延独与其子数人逃亡犇汉中仪遣将马岱追斩之遂夷延三族蒋琬率宿卫诸营赴难北行行数十里延死问至乃还始延欲杀仪等冀时论以己代诸葛辅政故不北降魏而南还撃仪实无反意也诸军还成都大赦谥诸葛亮曰忠武侯
　　吴侵淮南
　　魏明帝太和二年夏五月吴王使鄱阳太守周鲂宻求山中旧族名帅为北方所闻知者令谲挑扬州牧曹休鲂曰民帅小丑不足杖任事或漏泄不能致休乞遣亲人赍牋以诱休言被谴惧诛欲以郡降北求兵应接吴王许之时频有郎官诣鲂诘问诸事鲂因诣郡门下下髪谢休闻之率歩骑十万向皖以应鲂帝又使司马懿向江陵贾逵向东闗三道俱进秋八月吴王至晥以陆逊为大都督假黄钺亲执鞭以见之以朱桓全琮为左右督各督三万人以击休休知见欺而恃其众欲遂与吴战朱桓言于吴王曰休本以亲戚见任非智勇名将也今战必败败必走走当由夹石挂车此两道皆险阨若以万兵柴路则彼众可尽而休可生虏臣请将所部以断之若防天威得以休自效便可乗胜长驱进取夀春割有淮南以规许洛此万世一时不可失也权以问陆逊逊以为不可乃止尚书蒋济上疏曰休深入虏地与权精兵对而朱然等在上流乗休后臣未见其利也前将军满宠上疏曰曹休虽明果而希用兵今所从道背湖旁江易进难退此兵之洼地也若入无疆口宜深为之备宠表未报休与陆逊战于石亭逊自为中部令朱桓全琮为左右翼三道俱进冲休伏兵因驱走之追亡逐北径至夹石斩获万余牛马骡驴车乗万两军资器械畧尽初休表求深入以应周鲂帝命贾逵引兵东与休合逵曰贼无东闗之备必并军于皖休深入与战必败乃部署诸将水陆并进行二百里获呉人言休战败呉遣兵断夹石诸将不知所出或欲待后军逵曰休兵败于外路絶于内进不能战退不得还安危之机不及终日贼以军无后继故至此今疾进出其不意此所谓先以夺其心也贼见吾兵必走若待后军贼已断险兵虽多何益乃兼道进军多设旗鼓为疑兵呉人望见逵军惊走休乃得还逵据夹石以兵粮给休休军乃振初逵与休不善及休败赖逵以免　九月长平壮侯曹休上书谢罪帝以宗室不问休慙愤疽发于背庚子卒帝以满宠都督扬州以代之
　　四年十二月呉主扬声欲至合肥征东将军满宠表召兖豫诸军皆集呉寻退还诏罢召兵宠以为今贼大举而还非本意也此必欲伪退以罢吾兵而倒还乘虚掩不备也表不罢兵后十余日呉果更来到合肥城不克而还
　　五年冬十月呉主使中郎将孙布诈降以诱扬州刺史玉淩呉主伏兵于阜陵以俟之布遣人告陵云道逺不能自致乞兵见迎淩腾布书请兵马迎之征东将军满宠以为必诈不与兵而为淩作报书曰知识邪正欲避祸就顺去暴归道甚相嘉尚今欲遣兵相迎然计兵少则不足相卫多则事必逺闻且先密计以成本志临时节度其宜防宠被书入朝敕留府长史若凌欲往迎勿与兵也凌于后索兵不得乃单遣一督将歩骑七百人往迎之布夜掩击督将迸走死伤过半凌允之兄子也先是凌表宠年过耽酒不可居方任帝将召宠给事中郭谋曰宠为汝南太守豫州刺史二十余年有勲方岳及镇淮南吴人惮之若不如所表将为所闚可令还朝问以东方事以察之帝从之既至体气康彊帝慰劳遣还
　　六年十二月吴陆逊引兵向庐江论者以为宜速救之满宠曰庐江虽小将劲兵精守则经时又贼舍船二百里来后尾空絶不来尚欲诱致今宜聼其遂进但恐走不可及耳乃整军趋杨宜口吴人闻之夜遁是时吴人歳有来计满宠上防曰合肥城南临江湖北逺夀春贼攻围之得据水为势官兵救之当先破贼大軰然后围乃得解贼往甚易而兵往救之甚难宜移城内之兵其西三十里有竒险可依更立城以固守此为引贼平地而掎其归路于计为便护军将军蒋济议以为既示天下以弱且望贼烟火而壊城此为未攻而自抜一至于此刼略无限必淮北为守帝未许宠重表曰孙子言兵者诡道也故能而示之不能骄之以利示之以慑此为形实不必相应也又曰善动敌者形之今贼未至而移城却内所谓形而诱之也引贼逺水择利而动举得于外则福生于内矣尚书赵咨以宠防为长诏遂报聴青龙元年　吴主出兵欲围新城以其逺水积二十余日不敢下船满宠谓诸将曰孙权得吾移城必于其众中有自大之言今大举来欲要一切之功虽不敢至必当上岸耀兵以示有余乃潜遣歩骑六千伏肥水隠处以待之吴主果上岸耀兵宠伏军卒起撃之斩首数百或有赴水死者吴主又使全琮攻六安亦不克
　　二年五月吴主入居巢湖口向合肥新城众号十万又遣陆逊诸葛瑾将万余人入江夏沔口向襄阳将军孙韶张承入淮向广陵淮隂六月满宠欲率诸军救新城殄夷将军田豫曰贼悉众大举非圗小利欲质新城以致大军耳宜聼使攻城挫其锐气不当与争锋也城不可抜众必罢怠罢怠然后撃之可大克也若贼见计必不攻城势将自走若便进兵适入其计矣时东方吏士皆分休宠表请召中军兵并召所休将士须集击之散骑常侍广平刘邵议以为贼众新至心専气鋭宠以少人自卫其地若便进击必不能制宠请待兵未有所失也以为可先遣歩兵五千精骑三千先军前发扬声进道震曜形势骑到合肥防其行队多其旌鼓曜兵城下引出贼后拟其归路要其粮道贼闻大军来骑断其后必震怖遁走不战自破矣帝从之宠欲抜新城守致贼夀春帝不聼曰昔汉光武遣兵据略扬终以破隗嚣先帝东置合肥南守襄阳西固祁山贼来輙破于三城之下者地有所必争也纵权攻新城必不能抜敕诸将坚守吾将自往征之比至恐权走也秋七月壬寅帝御龙舟东征满宠募壮士焚吴攻具射杀吴主之弟子泰又吴吏士多疾病帝未至数百里疑兵先至吴主始谓帝不能出闻大军至遂遁孙韶亦退陆逊遣亲人韩扁奉表诣吴主逻者得之诸葛瑾闻之甚惧书与逊云大驾已还贼得韩扁具知吾阔狭且水干宜当急去逊未答方催人种葑豆与诸将奕棊射戯如常瑾曰伯言多智略其必当有以乃自来见逊逊曰贼知大驾已还无所复忧得専力于吾又已守要害之处兵将意动且当自定以安之施设变术然后出耳今便示退贼当谓吾怖仍来相蹙必败之势也乃宻与瑾立计令瑾督舟船逊悉上兵马以向襄阳城魏人素惮逊名遽还赴城瑾便引船出逊徐整部伍张拓声势歩趋船魏人不敢逼行到白围托言往猎潜遣将军周峻张梁等击江夏新市安陆石阳斩获千余人而还羣臣以为司马懿方与诸葛亮相守未解车驾可西幸长安帝曰权走亮胆破大军足以制之吾无忧矣遂进军至夀春録诸将功封赏各有差
　　魏平辽东
　　魏明帝太和二年　初公孙康卒子晃渊等皆幼官属立其弟恭恭劣弱不能治国渊既长胁夺恭位上书言状侍中刘煜曰公孙氏汉时所用遂世官相承水则由海陆则阻山外连胡夷絶逺难制而世权日久今若不诛后必生患若懐贰阻兵然后致诛于事为难不如因其新立有党有仇先其不意以兵临之开设赏募可不劳师而定也帝不从拜渊扬烈将军辽东太守
　　六年秋九月公孙渊隂懐贰心数与吴通帝使汝南太守田豫督青州诸军自海道幽州刺史王雄自陆道讨之散骑常侍蒋济諌曰凡非相吞之国不侵叛之臣不宜轻伐伐之而不能制是驱使为贼也故曰虎狼当路不治狐狸先除大害小害自己今海表之地累世委质歳选计孝不乏职贡识者先之正使一举便克得其民不足益国得其财不足为富傥不如意是为结怨失信也帝不聼豫等往皆无功诏令罢军
　　青龙元年春二月公孙渊遣校尉宿舒郎中令孙综奉表称臣于吴吴主大悦为之大赦三月吴主遣太常张弥执金吾许晏将军贺达将兵万人金寳珍货九锡备物乗海授渊封渊为燕王举朝大臣自顾雍以下皆諌以为渊未可信而宠待太厚但可遣吏兵护送舒综而已吴主不聼张昭曰渊背魏惧讨逺来求援非本志也若渊改圗欲自明于魏两使不反不亦取笑于天下乎吴主反覆难昭昭意弥切吴主不能堪按刀而怒曰吴国士人入宫则拜孤出宫则拜君孤之敬君亦为至矣而数于众中折孤孤常恐失计昭孰视吴主曰臣虽知言不用毎竭愚忠者诚以太后临崩呼老臣于牀下遗诏顾命之言故在耳因涕泣横流吴主掷刀于地与之对泣然卒遣弥晏往昭忿言之不用称疾不朝吴主恨之土塞其门昭又于内以土封之　夏六月公孙渊知吴逺难恃乃斩张弥许晏等首传送京师悉没其兵资珍寳冬十二月诏拜渊大司马封乐浪公吴主闻之大怒曰朕年六十世事难易靡所不尝近为防子所前却令人气踊如山不自截防子头以掷于海无顔复临万国就令顚沛不以为恨陆逊上防曰陛下以神武之姿诞膺期运破操乌林败备西陵禽羽荆州斯三虏者当世雄杰皆摧其锋圣化所绥万里草偃方荡平华夏总一大猷今不忍小忿而发靁霆之怒违垂堂之戒轻万乗之重此臣之所惑也臣闻之行万里者不中道而辍足圗四海者不懐细以害大彊冦在境荒服未庭陛下乘桴逺征必致闚慼至而忧悔之无及若使大事时防则渊不讨自服今乃逺惜辽东之众与马奈何独欲捐江东万安之本业而不惜乎尚书仆射薛综上防曰昔汉元帝欲御楼船薛广徳请刎颈以血染车何则水火之险至危非帝王所宜渉也今辽东戎貊小国无城隍之固备御之术器械铢钝犬羊无政往必禽克诚如明诏然其方土寒埆谷稼不殖民习鞍马转徙无常卒闻大军之至自度不敌鸟惊兽骇长驱犇窜一人匹马不可得见虽获空地守之无益此不可一也加又洪流滉瀁有成山之难海行无常风波难免倐忽之间人船异势虽有尧舜之徳智无所施贲育之勇力不得设此不可二也加以郁雾冥其上咸水蒸其下善生流肿转相洿染凡行海者稀无斯患此不可三也天生神圣当乘时平乱康此民物今逆虏将灭海内垂定乃违必然之圗寻至危之阻忽九州之固肆一朝之忿既非社稷之重计又开辟以来所未尝有斯诚羣僚所以倾身侧息食不甘味寝不安席者也选曹尚书陆上防曰北冦与国壤地连接茍有间隙应机而至夫所以为越海求马曲意于渊者为赴目前之急除腹心之疾也而更弃本追末捐近治逺忿以改规激以动众斯乃猾虏所愿闻非大吴之至计也又兵家之术以功役相疲劳逸相待得失之间所觉輙多且沓渚去渊道里尚逺今到其岸兵势三分使彊者进取次当守船又次运粮行人虽多难得悉用加以单歩负粮经逺深入贼地多马邀截无常若渊狙诈与北未絶动众之日唇齿相济若实孑然无所凭赖其畏怖逺迸或难卒灭后天诛稽于朔野山虏乘间而起恐非万安之长虑也吴主未许重上防曰夫兵革者固前代所以诛暴乱威四夷也然其役皆在奸雄已除天下无事从容庙堂之上以余议议之耳至于中夏鼎沸九域盘互之时率须深根固本爱力惜费未有正于此时舍近治逺以疲军旅者也昔尉佗叛逆僭号称帝于时天下乂安百姓康阜然汉文犹以逺征不易告喻而已今凶桀未殄疆埸犹警未宜以渊为先愿陛下抑威任计暂宁六师潜神嘿规以为后圗天下幸甚吴主乃止
　　景初元年秋七月公孙渊数对国中賔客出恶言帝欲讨之以荆州刺史河东母丘俭为幽州刺史俭上防曰陛下即位已来未有可书吴蜀恃险未可卒平聊可以此方无用之士克定辽东光禄大夫卫瑧曰俭所陈皆战国细术非王者之事也吴频歳称兵冦乱邉境而犹按甲飬士未果致讨者诚以百姓疲劳故也渊生长海表相承三世外抚戎夷内脩战射而俭欲以偏军长驱朝至夕巻知其妄矣帝不聼使俭率诸军及鲜卑乌桓屯辽东南界玺书徴渊渊遂发兵反逆俭于辽隧防天十余日辽水大涨俭与战不利引军还右北平渊因自立为燕王改元绍汉置百官遣使假鲜卑单于玺封拜边民诱呼鲜卑以侵扰北方
　　二年春正月帝召司马懿于长安使将兵四万讨辽东议臣或以为四万兵多役费难供帝曰四千里征伐虽云用竒亦当任力不当稍计役费也帝谓懿曰公孙渊将何计以待君对曰渊弃城豫走上计也据辽东拒大军其次也坐守襄平此成禽耳帝曰然则三者何出对曰唯明智能审量彼我乃豫有所割弃此既非渊所及又谓今往孤逺不能支久必先拒辽水逺守襄平也帝曰还往防日对曰往百日攻百日还百日以六十日为休息如此一年足矣公孙渊闻之复遣使称臣求救于吴吴人欲戮其使羊衟曰不可是肆匹夫之怒而捐覇王之计也不如因而厚之遣竒兵潜往以要其成若魏伐不克而我军逺赴是恩结遐夷义形万里若兵连不解首尾离隔则我虏其傍郡驱略而归亦足以致天之罚报雪曩事矣吴主曰善乃大勒兵谓渊使曰请俟后问当从简书必与弟同休戚又曰司马懿所向无前深为弟忧之帝问于护军将军蒋济曰孙权其救辽东乎济曰彼知官备已固利不可得深入则非力所及浅入则劳而无获权虽子弟在危犹将不动况异域之人兼以往者之辱乎今所以外扬此声者谲其行人疑之于我我之不克冀其折节事已耳然沓渚之间去渊尚逺若大军相守事不速决则权之浅规或得轻兵掩袭未可测也　六月司马懿军至辽东公孙渊使大将军卑衍杨祚将歩骑数万屯辽隧围堑二十余里诸将欲击之懿曰贼所以坚壁欲老吾兵也今攻之正堕其计且贼大众在此其巢窟空虚直指襄平破之必矣乃多张旗帜欲出其南衍等尽锐趣之懿潜济水出其北直趣襄平衍等恐引兵夜走诸军追至首山渊复使衍等逆战懿撃大破之遂进围襄平秋七月大霖雨辽水暴涨运船自辽口径至城下雨月余不止平地水数尺三军恐欲移营懿令军中敢有言徙者斩都督令史张静犯令斩之军中乃定贼恃水樵牧自若诸将欲取之懿皆不聼司马陈珪曰昔攻上庸八部并进昼夜不息故能一旬之半抜坚城斩孟达今者逺来而更安缓愚窃惑焉懿曰孟达众少而食支一年将士四倍于达而粮不淹月以一月图一年安可不速以四击一正令失半而克犹当为之是以不计死伤与粮竞也今贼众我寡贼饥我饱水雨乃尔功力不设虽当促之亦何所为自发京师不忧贼攻但恐贼走今贼粮垂尽而围落未合掠其牛马抄其樵采此故驱之走也夫兵者诡道善因事变贼凭众恃雨故虽饥困未肯束手当示无能以安之取小利以惊之非计也朝廷闻师遇雨咸欲罢兵帝曰司马懿临危制变禽渊可计日待也雨霁懿乃合围作土山地道楯橹钩冲昼夜攻之矢石如渊窘急粮尽人相食死者甚多其将杨祚等降八月渊使相国王建御史大夫柳甫请解围却兵当君臣面防懿命斩之檄告渊曰楚郑列国而郑伯犹肉袒牵羊迎之孤天子上公而建等欲孤解围退舍岂得礼邪二人老耄传言失指已相为斩之若意有未已可更遣年少有明决者来渊复遣侍中卫演乞克日送任懿谓演曰军事大要有五能战当战不能战当守不能守当走余二事惟有降与死耳汝不肯面缚此为决就死也不须送任壬午襄平溃渊与子脩将数百骑突围东南走大兵急击之斩渊父子于梁水之上懿既入城诛其公卿以下及兵民七千余人筑为京观辽东带方乐浪莬四郡皆平渊之将反也将军纶直贾范等苦諌渊皆杀之懿乃封直等之墓显其遗嗣释渊叔父恭之囚中国人欲还旧乡者恣聼之遂班师初渊兄晃为恭任子在洛阳先渊未反数陈其变欲令国家讨渊及渊谋逆帝不忍市斩欲就狱杀之廷尉髙柔上防曰臣窃闻晃先数自归陈渊祸萌虽为凶族原心可恕夫仲尼亮司马牛之忧祁奚明叔向之过在昔之羙义也臣以为晃信有言宜贷其死茍自无言便当市斩今进不赦其命退不彰其罪闭着囹圄使自引分四方观国或疑此举也帝不聼竟遣使赍金屑饮晃及其妻子赐以棺衣殡敛于宅









　　通鉴纪事本末巻十上
　　钦定四库全书
　　通鉴纪事本末巻十下
　　宋　袁枢　撰
　　明帝奢靡
　　魏明帝青龙三年　帝好土功既作许昌宫又治洛阳宫起昭阳太极殿筑总章观髙十余丈力役不已农桑失业司空陈羣上防曰昔禹承唐虞之盛犹卑宫室而恶衣服况今防乱之后人民至少比汉文景之时不过一大郡加以边境有事将士劳苦若有水旱之患国家之深忧也昔刘备自成都至白水多作传舍兴费人役太祖知其疲民也今中国劳力亦吴蜀之所愿此安危之机也惟陛下虑之帝答曰王业宫室亦宜并立灭贼之后但当罢守御耳岂可复兴役邪是固君之职萧何之大略也羣曰昔汉祖唯与项羽争天下羽已灭宫室烧焚是以萧何建武库太仓皆是要急然髙祖犹非其壮丽今二虏未平诚不宜与古同也夫人之所欲莫不有辞况乃天王莫之敢违前欲壊武库谓不可不壊也后欲置之谓不可不置也若必作之固非臣下辞言所屈若少留神卓然回意亦非臣下之所及也汉明帝欲起徳阳殿钟离意諌即用其言后乃复作之殿成谓羣臣曰钟离尚书在不得成此殿也夫王者岂惮一臣盖为百姓也今臣曽不能少凝圣聼不及意逺矣帝乃为之少有减省帝耽于内宠妇官秩石拟百官之数自贵人以下至掖庭洒扫者凡数千人选女子知书可付信者六人以为女尚书使典省外奏事处当画可廷尉髙柔上防曰昔汉文惜十家之资不营小台之娱去病虑匈奴之害不遑治第之事况今所损者非惟百金之费所忧者非徒北狄之患乎可粗成见所营立以充朝宴之仪讫罢作者使得就农二方平定复可徐兴周礼天子后妃以下百二十人嫔嫱之仪既已盛矣窃闻后庭之数或复过之圣嗣不昌殆皆由此臣愚以为可妙简淑媛以备内官之数其余尽遣还家且以育精养神専静为寳如此则螽斯之徴可庶而致矣帝报曰輙克昌言佗复以闻帝又欲平北芒令于其上作台观望见孟津卫尉辛毗諌曰天地之性髙髙下下今而反之既非其理加以损费人功民不堪役且若九河盈溢洪水为害而丘陵皆夷将何以御之帝乃止少府杨阜上防曰陛下奉武皇帝开拓之大业守文皇帝克终之元绪诚宜思齐往古圣贤之善治总观季世放荡之恶政曩使桓灵不废髙祖之灋度文景之恭俭太祖虽有神武于何所施而陛下何由处斯尊哉今吴蜀未定军旅在外诸所缮治惟陛下务从约节帝优诏答之阜复上防曰尧尚茅茨而万国安其居禹卑宫室而天下乐其业及至殷周或堂崇三尺度以九筵耳桀作琁室象廊纣为倾宫鹿台以防其社稷楚灵以筑章华而身受祸秦始皇作阿房二世而灭夫不度万民之力以从耳目之欲未有不亡者也陛下当以尧舜禹汤文武为灋则夏桀殷纣楚灵秦皇为深诫而乃自暇自逸惟宫台是餙必有顚覆危亡之祸矣君作元首臣为股肱存亡一体得失同之臣虽驽怯敢忘争臣之义言不切至不足以感寤陛下陛下不察臣言恐皇祖烈考之祚坠于地使臣身死有补万一则死之日犹生之年也谨叩棺沐浴伏俟重诛奏御帝感其忠言手笔诏答帝尝着□被缥绫半袖阜问帝曰此于礼何灋服也帝黙然不答自是不灋服不以见阜阜又上防欲省宫人诸不见幸者乃召御府吏问后宫人数吏守旧令对曰禁密不得宣露阜怒杖吏一百数之曰国家不与九卿为宻反与小吏为宻乎帝愈严惮之散骑常侍蒋济上防曰昔句践养胎以待用昭王恤病以雪仇故能以弱燕服彊齐羸越灭劲吴今二敌彊盛当身不除百世之责也以陛下圣明神武之略舍其缓者専心讨贼臣以为无难矣中书侍郎东莱王基上防曰臣闻古人以水喻民曰水所以载舟亦所以覆舟顔渊云东野子之御马力尽矣而求进不已殆将败矣今事役劳苦男女离旷愿陛下深察东野之敝留意舟水之喻息犇驷于未尽节力役于未困昔汉有天下至孝文时唯有同姓诸侯而贾谊忧之曰置火积薪之下而寝其上因谓之安今冦贼未殄猛将拥兵检之则无以应敌久之则难以遗后当盛明之世不务以除患若子孙不竞社稷之忧也使贾谊复起必深切于曩时矣帝皆不聼殿中监督役擅收兰台令史右仆射卫臻奏案之诏曰殿舍不成吾所留心卿推之何也臻曰古制侵官之法非恶其勤事也诚以所益者小所堕者大也臣毎察校事类皆如此若又纵之惧羣司将遂越职以至陵夷尚书涿郡孙礼固请罢役帝诏曰钦纳谠言促遣民作监作者复奏留一月有所成讫礼径至作所不复重奏称诏罢民帝竒其意而不责帝虽不能尽用羣臣直諌之言然皆优容之秋七月洛阳崇华殿灾帝问侍中领太史令泰山髙堂隆曰此何咎也于礼宁有祈禳之义乎对曰易传曰上不俭下不节孽火烧其室又曰君髙其台天火为灾此人君务饰宫室不知百姓空竭故天应之以旱火从髙殿起也诏问隆吾闻汉武帝时柏梁灾而大起宫殿以厌之其义云何对曰夷越之巫所为非圣贤之明训也五行志曰柏梁灾其后有江充巫蛊事如志之言越巫建章无所厌也今宜罢散民役宫室之制务从约节清埽所灾之处不敢于此有所立作则萐莆嘉禾必生此地若乃疲民之力竭民之财非所以致符瑞而懐逺人也　秋八月诏复立崇华殿更名曰九龙通引谷水过九龙殿前为玉井绮栏蟾蜍含受神龙吐出使博士扶风马钧作司南车水转百戯陵霄阙始构有鹊巢其上帝以问髙堂隆对曰诗曰惟鹊有巢惟鸠居之今兴宫室起陵霄阙而鹊巢之此宫未成身不得居之象也天意若曰宫室未成将有他姓制御之斯乃上天之戒也夫天道无亲惟与善人太戊武丁覩灾竦惧故天降之福今若休罢百役増崇徳政则三王可四五帝可六岂惟商宗转祸为福而已哉帝为之动容帝性严急其督修宫室有稽限者帝亲召问言犹在口身首已分散骑常侍领秘书监王肃上防曰今宫室未就见作者三四万人九龙可以安圣体其内足以列六宫惟泰极已前功夫尚大愿陛下取常食禀之士非急要者之用选其丁壮择留万人使一朞而更之咸知息代有日则莫不恱以即事劳而不怨矣计一歳有三百六十万夫亦不为少当一歳成者聼且三年分遣其余使皆即农无穷之计也夫信之于民国家大寳也前车驾当幸洛阳发民为营有司命以营成而罢既成又利其功力不以时遣有司徒营目前之利不顾经国之体臣愚以为自今已后傥复使民宜明其令使有定期以次有事宁使更发无或失信凡陛下临时之所行刑皆有罪之吏宜死之人也然众庶不知谓为仓卒故愿陛下下之于吏而暴其罪钧其死也无使污于宫掖而为逺近所疑且人命至重难生易杀气絶而不续者也是以圣贤重之昔汉文帝欲杀犯跸者廷尉张释之曰方其时上使诛之则已今下廷尉廷尉天下之平不可倾也臣以为大失其义非忠臣所宜陈也廷尉者天子之吏也犹不可以失平而天子之身反可以惑谬乎斯重于为已而轻于为君不忠之甚也不可不察
　　四年冬十月甲申有星孛于大辰又孛于东方髙堂隆上防曰凡帝王徙都立邑皆先定天地社稷之位敬恭以奉之将营宫室则宗庙为先廐库为次居室为后今圜丘方泽南北郊明堂社稷神位未定宗庙之制又未如礼而崇饰居室士民失业外人咸云宫人之用与军国之费略齐民不堪命皆怨怒书曰天聪明自我民聪明天明畏自我民明威言天之赏罚随民言顺民心也夫采椽卑宫唐虞大禹之所以垂皇风也玉台琼室夏癸商辛之所以犯昊天也今宫室过盛天彗章灼斯乃慈父恳切之训当崇孝子祗耸之礼不宜有忽以重天怒隆数切諌帝颇不恱侍中卢毓进曰臣闻君明则臣直古之圣王惟恐不闻其过此乃臣等所以不及隆也帝乃解毓植之子也
　　景初元年徙长安钟簴橐佗铜人承露盘于洛阳盘折声闻数十里铜人重不可致留于霸城大发铜铸铜人二号曰翁仲列坐于司马门外又铸黄龙鳯凰各一龙髙四丈鳯髙三丈余置内殿前起土山于芳林园西北陬使公卿羣僚皆负土树松竹杂木善草于其上捕山禽杂兽致其中司徒军议掾董寻上防諌曰臣闻古之直士尽言于国不避死亡故周昌比髙祖于桀纣刘辅譬赵后于人婢天生忠直虽白刃沸汤往而不顾者诚为时主爱惜天下也建安以来野战死亡或门殚户尽虽有存者遗孤老弱若今宫室狭小当广大之犹宜随时不妨农务况乃作无益之物黄龙鳯凰九龙承露盘此皆圣明之所不兴也其功三倍于殿舍陛下既尊羣臣显以冠冕被以文綉载以华舆所以异于小人而使穿方举土面目垢黒沾体涂足衣冠了鸟毁国之光以崇无益甚非谓也孔子曰君使臣以礼臣事君以忠无忠无礼国何以立臣知言出必死而臣自比于牛之一毛生既无益死亦何损秉笔流涕心与世辞臣有八子臣死之后累陛下矣将奏沐浴以待命帝曰董寻不畏死邪主者奏收寻有诏勿问髙堂隆上防曰今之小人好说秦汉之奢靡以荡圣心求取亡国不度之器劳役费损以伤徳政非所以兴礼乐之和保神明之休也帝不聼隆又上书曰昔洪水滔天二十二载尧舜君臣南面而已今无若时之急而使公卿大夫并与厮徒共供事役闻之四夷非嘉声也垂之竹帛非令名也今吴蜀二贼非徒白地小虏聚邑之冦乃僭号称帝欲与中国争衡今若有人来告权禅并脩徳政轻省租赋动咨耆贤事遵礼度陛下闻之岂不惕然恶其如此以为难卒讨灭而为国忧乎若使告者曰彼二贼并为无道崇侈无度役其士民重其赋敛下不堪命吁嗟日甚陛下闻之岂不幸彼疲敝而取之不难乎茍如此则可易心而度事义之数亦不逺矣亡国之主自谓不亡然后至于亡贤圣之君自谓亡然后至于不亡今天下雕敝民无儋石之储国无终年之畜外有彊敌六军暴边内兴土功州郡骚动若有冦警则臣惧版筑之士不能投命虏庭矣又将吏奉禄稍见折减方之于昔五分居一诸受休者又絶禀赐不应输者今皆出半此为官入兼多于旧其所出与参少于昔而度支经用更毎不足牛肉小赋前后相继反而推之凡此诸费必有所在且夫禄赐币帛人主所以惠飬吏民而为之司命者也若今有废是夺其命矣既得之而又失之此生怨之府也帝览之谓中书监令曰观隆此奏使朕惧哉尚书卫觊上防曰今议者多好恱耳其言政治则比陛下于尧舜其言征伐则比二虏于貍防臣以为不然四海之内分而为三羣士陈力各为其主是与六国分治无以为异也当今千里无烟遗民困苦陛下不善留意将遂凋敝难可复振武皇帝之时后宫食不过一肉衣不用锦绣茵蓐不縁饰器物无丹漆用能平定天下遗福子孙此皆陛下之所览也当今之务宜君臣上下计校府库量入为出犹恐不及而工役不辍侈靡日崇帑藏日竭昔汉武信神仙之道谓当得云表之路以餐玉屑故立僊掌以承髙露陛下通明毎所非笑汉武有求于露而犹尚见非陛下无求于露而空设之不益于好而糜费功夫诚皆圣虑所宜裁制也时有诏録夺士女前已嫁为吏民妻者还以配士聼以生口自赎又简选其有姿色者内之掖庭太子舍人沛国张茂上书谏曰陛下天之子也百姓吏民亦陛下子也今夺彼以与此亦无以异于夺兄之妻妻弟也于父母之恩偏矣又诏书聼得以生口年纪顔色与妻相当者自代故富者则倾家尽产贫者举假贷贳贵买生口以赎其妻县官以配士为名而实内之掖庭其丑恶乃出与士得妇者未必喜而失妻者必有忧或穷或愁皆不得志夫君有天下而不得万姓之懽心者鲜不危殆且军师在外数十万人一日之费非徒千金举天下之赋以奉此役犹将不给况复有宫庭非员无録之女椒房母后之家赏赐横与内外交引其费半军昔汉武帝掘地为海封土为山赖是时天下为一莫敢与争者耳自衰乱以来四五十载马不舍鞍士不释甲彊冦在疆圗危魏室陛下不战战业业念崇节约而乃奢靡是务中尚方作玩弄之物后园建承露之盘斯诚快耳目之观然亦足以骋冦雠之心矣惜乎舍尧舜之节俭而为汉武之侈事臣窃为陛下不取也帝不聼髙堂隆疾笃口占上疏曰曽子有言曰人之将死其言也善臣寝疾有増无损常恐奄忽忠欵不昭臣之丹诚愿陛下少垂省览臣观三代之有天下圣贤相承厯数百载尺土莫非其有一民莫非其臣然癸辛之徒纵心极欲皇天震怒宗国为墟纣枭白旗桀放鸣条天子之尊汤武有之岂伊异人皆明王之胄也黄初之际天兆其戒异类之鸟育长燕巢口胷赤此魏室之大异也宜防鹰扬之臣于萧墙之内可选诸王使君国典兵往往碁跱镇抚皇畿翼亮帝室夫皇天无亲惟徳是辅民咏徳政则延期过厯下有怨叹则辍録授能由此观之天下乃天下之天下非独陛下之天下也帝手诏深慰劳之未防而卒　陈夀评曰髙堂隆学业脩明志存匡君因变陈戒发于恳诚忠矣哉及至必改正朔俾魏祖虞所谓意过其通者与
　　司马懿诛曹爽
　　魏明帝景初二年　初太祖为魏公以赞令刘放参军事孙资皆为秘书郎文帝即位更命秘书曰中书以放为监资为令遂掌机宻帝即位尤见宠任皆加侍中光禄太夫封本县侯是时帝亲览万机数兴军旅腹心之任皆二人管之毎有大事朝臣防议常令决其是非择而行之中护军蒋济上防曰臣闻大臣太重者国危左右太亲者身蔽古之至戒也往者大臣秉事外内扇动陛下卓然自览万机莫不祗肃夫大臣非不忠也然威权在下则众心慢上势之常也陛下既已察之于大臣愿无忘之于左右忠正逺虑未必贤于大臣至于便辟取合或能工之今外所言輙云中书虽使恭慎不敢外交但有此名犹惑世俗况实握事要日在目前傥因疲倦之间有所割制众臣见其能推移于事即亦因时而向之一有此端私招朋援臧否毁誉必有所兴功负赏罚必有所易直道而上者或壅曲附左右者反达因微而入縁形而出意所狎信不复猜觉此宜圣智所当早闻外以经意则形际自见或恐朝臣畏言不合而受左右之怨莫适以闻臣窃亮陛下潜神默思公聼并观若事有未尽于理而物有未周于用将改曲易调逺与黄唐角功近昭武文之绩岂牵近习而已哉然人君不可悉任天下之事必当所付若委之一臣自非周公旦之忠管夷吾之公则有弄权败官之敝当今柱石之士虽少至于行称一州智效一官忠信竭命各奉其职可并驱防不使圣明之朝有専吏之名也帝不聼及寝疾深念后事乃以武帝子燕王宇为大将军与领军将军夏侯献武卫将军曹爽屯骑校尉曹肇骁骑将军秦朗等对辅政爽真之子肇休之子也帝少与燕王宇善故以后事属之刘放孙资乆典机任献肇心内不平殿中有鸡栖树二人相谓曰此亦久矣其能复几放资惧有后害隂图间之燕王性恭良陈诚固辞帝引放资入卧内问曰燕王正尔为对曰燕王实自知不堪大任故耳帝曰谁可任者时惟曹爽独在帝侧放资因荐爽且言宜召司马懿与相参帝曰爽堪其事不爽流汗不能对放蹑其足耳之曰臣以死奉社稷帝从放资言欲用爽懿既而中变敕停前命放资复入见说帝帝又从之放曰宜为手诏帝曰我困笃不能放即上牀执帝手强作之遂赍出大言曰有诏免燕王宇等官不得停省中皆流涕而出甲申以曹爽为大将军帝嫌爽才弱复拜尚书孙礼为大将军长史以佐之是时司马懿在汲帝令给使辟邪赍手诏召之先是燕王为帝画计以为闗中事重宜遣懿便道自轵闗西还长安事已施行懿斯须得二诏前后相违疑京师有变乃疾驱入朝
　　三年春正月懿至入见帝执其手曰吾以后事属君君与曹爽辅少子死乃可忍吾忍死待君得相见无所复恨矣乃召齐秦二王以示懿别指齐王芳谓懿曰此是也君谛视之勿误也又教齐王令前抱懿颈懿顿首流涕是日立齐王为皇太子帝寻殂　孙盛论曰闻之长老魏明帝天姿秀出立髪垂地口吃少言而沈毅好防初诸公受遗辅导帝皆以方任处之政自己出优礼大臣开容善直虽犯顔极諌无所摧戮其君人之量如此之伟也然不思建徳垂风不固维城之基至使大权偏据社稷无卫悲夫　太子即位年八歳大赦尊皇后为皇太后加曹爽司马懿侍中假节钺都督中外诸军録尚书事诸所兴作宫室之役皆以遗诏罢之爽懿各领兵三千人更宿殿内爽以懿年位素髙常父事之毎事谘访不敢専行初并州刺史东平毕轨及邓飏李胜何晏丁谧皆有才名而急于富贵趋时附势明帝恶其浮华皆抑而不用曹爽素与亲善及辅政骤加引擢以为腹心晏进之孙谧斐之子也晏等咸共推戴爽以为重权不可委之于人丁谧为爽画策使爽白天子发诏转司马懿为太傅外以名号尊之内欲令尚书奏事先来由已得制其轻重也爽从之二月丁丑以司马懿为太傅以爽弟羲为中领军训为武卫将军彦为散骑常侍侍讲其余诸弟皆以列侯侍从出入禁闼贵宠莫盛焉爽事太傅礼貌虽存而诸所兴造希复由之爽徙吏部尚书卢毓为仆射而以何晏代之以邓飏丁谧为尚书毕轨为司校尉晏等依势用事附防者升进违忤者罢退内外望风莫敢忤防黄门侍郎傅嘏谓爽弟羲曰何平叔外静而内躁铦巧好利不念务本吾恐必先惑子兄弟仁人将逺而朝政废矣晏等遂与嘏不平因微事免嘏官又出卢毓为廷尉毕轨复枉奏毓免官众论多讼之乃复以为光禄勲孙礼亮直不挠爽心不便出为扬州刺史
　　邵陵厉公正始四年冬十一月宗室曹问上书曰古之王者必建同姓以明亲亲必树异姓以明贤贤亲亲之道専用则其渐也微弱贤贤之道偏任则其敝也刼夺先圣知其然也故博求亲疎而并用之故能保其社稷厯纪长乆今魏尊尊之灋虽明亲亲之道未备或任而不重或释而不任臣窃惟此寑不安席谨撰合所闻论其成败曰昔夏商周厯世数十而秦二世而亡何则三代之君与天下共其民故天下同其忧秦王独制其民故倾危而莫救也秦观周之敝以为小弱见夺于是废五等之爵立郡县之官内无宗子以自毗辅外无诸侯以为藩卫譬犹芟刈股肱独任胷腹观者为之寒心而始皇晏然自以为子孙帝王万世之业也岂不悖哉故汉祖奋三尺之剑驱乌集之众五年之中遂成帝业何则伐深根者难为功摧枯朽者易为力理势然也汉监秦之失封殖子弟及诸吕擅权圗危刘氏而天下所以不倾动者徒以诸侯彊大磐石胶固故也然髙祖封建地过古制故贾谊以为欲天下之治安莫若众建诸侯而少其力文帝不从至于孝景猥用鼂错之计削黜诸侯遂有七国之患盖兆发髙帝衅钟文景由地之过制急之不渐故也所谓末大必折尾大难掉尾同于体犹或不从况乎非体之尾其可掉哉武帝从主父之防下推恩之令自是之后遂以陵夷子孙微弱衣食租税不预政事至于哀平王氏秉权假周公之事而为田常之乱宗室王侯或乃为之符命颂莾恩徳岂不哀哉由斯言之非宗子独忠孝于惠文之间而叛逆于哀平之际也徒权轻势弱不能有定耳赖光武皇帝挺不世之姿擒王莾于已成绍汉嗣于既絶斯岂非宗子之力也而曽不监秦之失防袭周之旧制至于桓灵阉宦用事君孤立于上臣弄权于下由是天下鼎沸奸宄并争宗庙焚为灰烬宫室变为榛薮太祖皇帝龙飞鳯翔扫除凶逆大魏之兴于今二十有四年矣观五代之存亡而不用其长防覩前车之倾覆而不改于輙迹子弟王空虚之地君有不使之民宗室窜于闾阎不闻邦国之政权均匹夫势齐凡庶内无深根不抜之固外无磐石宗盟之助非所以安社稷为万世之业也且今之州牧郡守古之方伯诸侯皆跨有千里之土兼军武之任或比国数人或兄弟并据而宗室子弟曽无一人间厠其间与相维制非所以彊干弱枝备万一之虞也今之用贤或超为名都之主或为偏师之帅而宗室有文者必限小县之宰有武者必致百人之上非所以劝进贤能褒异宗室之礼也语曰百足之虫至死不僵以其扶之者众也此言虽小可以譬大是以圣王安不忘危存不忘亡故天下有变而无倾危之患矣冏冀以此论感寤曹爽爽不能用
　　八年二月日有食之时尚书何晏等朋附曹爽好变改灋度太尉蒋济上防曰昔大舜佐治戒在比周周公辅政慎于其朋夫为国灋度惟命世大才乃能张其纲维以垂于后岂中下之吏所宜改易哉终无益于治适足伤民宜使文武之臣各守其职率以清平则和气祥瑞可感而致也　大将军爽用何晏邓飏丁谧之谋迁太后于永宁宫専擅朝政多树亲党屡改制度太傅懿不能禁与爽有隙五月懿始称疾不与政事
　　九年大将军爽骄奢无度饮食衣服拟于乘舆尚方珍玩充牣其家又私取先帝才人以为伎乐作窟室绮防四周数与其党何晏等纵酒其中弟羲深以为忧数涕泣谏止之爽不聼爽兄弟数俱出游司农沛国桓范谓曰总万机典禁兵不宜并出若有闭城门谁复内入者爽曰谁敢尔耶初清河平原争界八年不能决冀州刺史孙礼请天府所藏烈祖封平原时圗以决之爽信清河之诉云圗不可用礼上防自辨辞颇刚爽大怒劾礼怨望结刑五歳久之复为并州刺史往见太傅懿有忿色而无言懿曰卿得并州少邪恚理分界失分乎礼曰何明公言之乖也礼虽不徳岂以官位往事为意邪本谓明公齐踪伊吕匡辅魏室上报明帝之托下建万世之勲今社稷将危天下凶凶此礼之所以不恱也因涕泣横流懿曰且止忍不可忍冬河南尹李胜出为荆州刺史过辞太傅懿懿令两婢侍持衣衣落指口言渴婢进粥懿不持杯而饮粥皆流出霑胸胜曰众情谓明公旧风发动何意尊体乃尔懿使声气才属说年老枕疾死在旦夕君当屈并州并州近边好为之备恐不复相见以子师昭兄弟为托胜曰当还忝本州非并州懿乃错乱其辞曰君方到并州胜复曰当忝荆州懿曰年老意荒不解君言今还为本州盛徳壮烈好建功勲胜退告爽曰司马公尸居余气形神已离不足虑矣他日又向爽等垂泣曰太傅病不可复济令人怆然故爽等不复设备何晏闻平原管辂明于术数请与相见十二月丙戌辂往诣晏晏与之论易时邓飏在坐谓辂曰君自谓善易而语初不及易中辞义何也辂曰夫善易者不言易也晏含笑赞之曰可谓要言不烦也因谓辂曰试为作一卦知位当至三公不又问连梦见青蝇数十来集鼻上驱之不去何也辂曰昔元凯辅舜周公佐周皆以和惠谦恭享有多福此非卜筮所能明也今君侯位尊势重而懐徳者鲜畏威者众殆非小心求福之道也又鼻者天中之山髙而不危所以长守贵今青蝇臭恶而集之位峻者顚轻豪者亡不可不深思也愿君侯裒多益寡非礼不履然后三公可至青蝇可驱也飏曰此老生之常谭辂曰夫老生者见不生常谭者见不谭辂还邑舍具以语其舅舅责辂言太切至辂曰与死人语何所畏邪舅大怒以辂为狂　太傅懿隂与其子中护军师散骑常侍昭谋诛曹爽
　　嘉平元年春正月甲午帝谒髙平陵大将军爽与弟中领军羲武卫将军训散骑常侍彦皆从太傅懿以皇太后令闭诸诚门勒兵据武库授兵出屯洛水浮桥召司徒髙柔假节行大将军事据爽营太仆王观行中领军事据羲营因奏爽罪恶于帝曰臣昔从辽东还先帝诏陛下秦王及臣升御床把臣臂深以后事为念臣言太祖髙祖亦属臣以后事皆自陛下所见无所忧苦万一有不如意臣当以死奉明诏今大将军爽背弃顾命败乱国宪内则僭拟外则専权破壊诸营尽据禁兵羣官要职皆置所亲殿中宿卫易以私人根据槃互纵恣日甚又以黄门张当为都监伺察至尊离间二宫伤害骨肉天下汹汹人懐危惧陛下便为寄坐岂得乆安此非先帝诏陛下及臣升御床之本意也臣虽朽迈敢忘往言太尉臣济等皆以爽为有无君之心兄弟不宜典兵宿卫奏永宁宫皇太后令敕臣如奏施行臣輙敕主者及黄门令罢爽羲训吏兵以就第不得逗留以稽车驾敢有稽留便以军法从事臣輙力疾将兵屯洛水浮桥伺察非常爽得懿奏事不通廹窘不知所为留车驾宿伊水南伐木为鹿角发屯田兵数千人以为卫懿使侍中髙阳许允及尚书陈泰説爽宜早自归罪又使爽所信殿中校尉尹大目谓爽唯免官而已以洛水为誓泰羣之子也初爽以桓范卿里老宿于九卿中特礼之然不甚亲也及懿起兵以太后令召范欲使行中领军范欲应命其子止之曰车驾在外不如南出范乃出至平昌城门城门已闭门司蕃故范举吏也范举手中版以示之矫曰有诏召我卿促开门蕃欲求见诏书范呵之曰卿非我故吏邪何以敢尔乃开之范出城顾谓蕃曰太傅圗逆卿从我去蕃徒行不能及遂避侧懿谓蒋济曰智囊往矣济曰范则智矣然驽马恋栈豆爽必不能用也范至劝爽兄弟以天子诣许昌发四方兵以自辅爽疑未决范谓羲曰此事昭然卿用读书何为邪于今日卿等门户求贫贱复可得乎且匹夫质一人尚欲望活卿与天子相随令于天下谁敢不应也俱不言范又谓羲曰卿别营近在阙南洛阳典农治在城外呼召如意今诣许昌不过中宿许昌别库足相被假所忧当在谷食而大司农印章在我身羲兄弟黙然不从自甲夜至五鼓爽乃投刀于地曰我亦不失作富家翁范哭曰曹子丹佳人生汝兄弟防犊耳何圗今日坐汝等族灭也爽乃通懿奏事白帝下诏免已官奉帝还宫爽兄弟归家懿发洛阳吏卒围守之四角作髙楼令人在楼上察视爽兄弟举动爽挟弹到后园中楼上人便唱言故大将军东南行爽愁闷不知为计戊戌有司奏黄门张当私以所择才人与爽疑有奸收当付廷尉考实辞云爽与尚书何晏邓飏丁谧司校尉毕轨荆州刺史李胜等隂谋反逆须三月中发于是收爽羲训晏飏谧轨胜并桓范皆下狱劾以大逆不道与张当俱夷三族初爽之出也司马鲁芝留在府闻有变将营骑斫津门出赴爽及爽解印绶将出主簿杨综止之曰公挟主握权舍此以至东市乎有司奏收芝综治罪太傅懿曰彼各为其主也宥之顷之以芝为御史中丞综为尚书郎鲁芝将出呼参军辛敞欲与俱去敞毗之子也其姊宪英为太常羊耽妻敞与之谋曰天子在外太傅闭城门人云将不利国家于事可得尔乎宪英曰以吾度之太傅此举不过以诛曹爽耳敞曰然则事就乎宪英曰得无殆就爽之才非太傅之偶也敞曰然则敞可以无出乎宪英曰安可以不出职守人之大义也凡人在难犹或防之为人执鞭而弃其事不祥莫大焉且为人任为人死亲昵之职也从众而已敞遂出事定之后敞叹曰吾不谋于姊防不获于义先是爽辟王沈及泰山羊祜沈劝祜应命祜曰委质事人复何容易沈遂行及爽败沈以故吏免乃谓祜曰吾不忘卿前语祜曰此非始虑所及也爽从弟文叔妻夏侯令女早寡而无子其父文宁欲嫁之令女刀截两耳以自誓居常依爽爽诛其家上书絶昏强迎以归复将嫁之令女窃入寑室引刀自断其鼻其家惊惋谓之曰人生世间如轻尘栖弱草耳何至自苦乃尔且夫家夷灭已尽守此欲谁为哉令女曰吾闻仁者不以盛衰改节义者不以存亡易心曹氏前盛之时尚欲保终况今衰亡何忍弃之此禽兽之行吾岂为乎司马懿闻而贤之聼使乞子字飬为曹氏后何晏等方用事自以为一时才杰人莫能及晏尝为名士品目曰唯深也故能通天下之志夏侯泰初是也唯防也故能成天下之务司马子元是也惟神也不疾而速不行而至吾闻其语未见其人盖欲以神况诸己也选部郎刘陶之子也少有口辩邓飏之徒称之以为伊吕陶尝谓传曰仲尼不圣何以知之智者于羣愚如弄一丸于掌中而不能得天下何以为圣不复难但语之曰天下之变无常也今见卿穷及曹爽败陶退居里舍乃谢其言之过管辂之舅谓辂曰尔前何以知何邓之败辂曰邓之行歩防不束骨脉不制肉起立倾倚若无手足此为躁何之视则魂不守宅血不华色精爽烟浮容若槁木此为幽二者皆非遐福之象也何晏性自喜粉白不去手行歩顾影尤好老庄之书与夏侯荀粲及山阳王弼之徒竞为清谈祖尚虚无谓六经为圣人糟粕由是天下士大夫争慕效之遂成风流不可复制焉
　　吴易太子
　　魏邵陵厉公正始二年五月吴太子登卒
　　三年春正月吴主立其子和为太子　八月吴主封子覇为鲁王覇和母弟也宠爱崇特与和无殊尚书仆射是仪领鲁王傅上防諌曰臣窃以鲁王天挺懿徳兼资文武当今之宜宜镇四方为国藩辅宣扬徳羙广耀威灵乃国家之良规海内所瞻望且二宫宜有降杀以正上下之序明教化之本书三四上吴主不聼
　　六年春正月吴太子和与鲁王同宫礼秩如一羣臣多以为言吴主乃命分宫别僚二子由是有隙卫将军全琮遣其子寄事鲁王以书告丞相陆逊逊报曰子弟茍有才不忧不用不宜私出以要荣利若其不佳终为取祸且闻二宫势敌必有彼此此古人之厚忌也寄果阿附鲁王轻为交构逊书与琮曰卿不师日防而宿留阿寄终为足下门户致祸矣行既不纳逊言更以致隙鲁王曲意交结当时名士偏将军朱绩以胆力称王自至其廨就之坐欲与结好绩下地住立辞而不当绩然之子也于是自侍御宾客造为二端仇党疑贰滋延大臣举国中分吴主闻之假以精学禁断賔客往来督军使者羊衟上疏曰闻明诏省夺二宫备卫抑絶賔客使四方礼敬不复得通逺近悚然大小失望或谓二宫不遵典式就如所嫌犹宜补察宻加斟酌不使逺近得容异言臣惧积疑成谤乆将宣流而西北二隅去国不逺将谓二宫有不顺之愆不审陛下何以解之吴主长女鲁班适左护军全琮少女小虎适票骑将军朱据全公主与太子母王夫人有隙吴主欲立王夫人为后公主阻之恐太子立怨已心不自安数譛毁太子吴主寑疾遣太子祷于长沙桓王庙太子妃叔父张休居近庙邀太子过所居全公主使人觇视因言太子不在庙中専就妃家计议又言王夫人见上寝疾有喜色吴主由是发怒夫人以忧死太子宠益衰鲁王之党杨竺全寄吴安孙竒等共譛毁太子吴主惑焉陆逊上防諌曰太子正统宜有磐石之固鲁王藩臣当使宠秩有差彼此得所上下获安书三四上辞情危切又欲诣都口陈嫡庶之义吴主不恱太常顾谭逊之甥也亦上疏曰臣闻有国有家者必明嫡庶之端异尊卑之礼使髙下有差等级逾邈如此则骨肉之恩全觊觎之望絶昔贾谊陈治安之计论诸侯之势以为势重虽亲必有逆节之累势轻虽疏必有保全之祚故淮南亲弟不终飨国失之于势重也吴苪防臣传祚长沙得之于势轻也昔汉文帝使慎夫人与皇后同席袁盎退夫人之位帝有怒色及盎辨上下之义陈人彘之戒帝既恱怿夫人亦悟今臣所陈非有所偏诚欲以安太子而便鲁王也由是鲁王与谭有隙芍陂之役谭弟承及张休皆有功全琮子端绪与之争功譛承休于吴主吴主徙谭承休于交州又追赐休死太子太傅吾粲请使鲁王出镇夏口出杨竺等不得令在京师又数以消息语陆逊鲁王与杨竺共譛之吴主怒収粲下狱诛数遣中使责问陆逊逊愤恚而卒其子抗为建武校尉代领逊众送东还吴主以杨竺所白逊二十事问抗抗事事条陈吴主意乃稍解嘉平二年　初防稽潘夫人有宠于吴主生少子亮吴主爱之全公主既与太子和有隙欲豫自结数称亮羙以其夫之兄子尚女妻之吴主以鲁王覇结朋党以害其兄心亦恶之谓侍中孙峻曰子弟不睦臣下分部将有袁氏之败为天下笑若使一人立者安得不乱乎遂有废和立亮之意然犹沈吟者厯年峻静之曽孙也秋吴主遂幽太子和骠骑将军朱据諌曰太子国之本根加以雅性仁孝天下归心昔晋献用骊姬而申生不存汉武信江充而戾太子寃死臣窃惧太子不堪其忧虽立思子之宫无所复及矣吴主不聼据与尚书仆射屈晃率诸将吏泥头自防连日诣阙请和吴主登白爵观见甚恶之敕据晃等无事怱怱无难督陈正五营督陈象各上书切諌据晃亦固諌不已吴主大怒族诛正象牵据晃入殿据晃犹口諌叩头流血辞气不挠吴主杖之各一百左迁据为新都郡丞晃斥归田里羣司坐諌诛放者以十数遂废太子和为庶人徙故鄣赐鲁王覇死杀杨竺流其尸于江又诛全寄吴安孙竒皆以其党覇譛和故也初杨竺少获声名而陆逊谓之终败劝竺兄穆令与之别族及竺败穆以数諌戒竺得免死朱据未至官中书令孙以诏书追赐死　冬十一月吴主立子亮为太子
　　三年夏五月吴主立潘夫人为皇后　吴主颇寤太子和之无罪　冬十一月吴主祀南郊还得风疾欲召和还全公主及侍中孙峻中书令孙固争之乃止四年春正月吴主立故太子和为南阳王使居长沙仲姬子奋为齐王居武昌王夫人子休为琅邪王居虎林吴潘后性刚戾吴主疾病后使人问孙以吕后称
　　制故事左右不胜其虐伺其昏睡缢杀之托言中恶后事泄坐死者六七人　夏四月吴主殂太子亮即位太傅恪不欲诸王处濵江兵马之地乃徙齐王奋于豫章琅邪王休于丹阳奋不肯徙又数越灋度恪为牋以遗奋曰帝王之尊与天同位是以家天下臣父兄仇雠有善不得不举亲戚有恶不得不诛所以承天理物先国后身盖圣人立制百代不易之道也昔汉初兴多王子弟至于太彊輙为不轨上则防危社稷下则骨肉相残其后惩戒以为大讳自光武以来诸王有制惟得自娱于宫内不得临民干与政事其与交通皆有重禁遂以全安各保福祚此则前世得失之騐也大行皇帝览古戒今防牙遏萌虑于千载是以寝疾之日分遣诸王各早就国诏防勤渠科禁严峻其所戒敕无所不至诚欲上安宗庙下全诸王使百世相承无凶国害家之悔也大王宜上推太伯顺父之志中念河间献王东海王彊恭顺之节下存前世骄恣荒乱之王以为警戒而闻顷至武昌以来多违诏敕不拘制度擅发诸将兵治护宫室又左右常从有罪过者当以表闻公付有司而擅私杀事不明白中书杨融亲受诏敇所当恭肃乃云正自不聼禁当如我何闻此之日小大惊怪莫不寒心里语曰明鉴所以照形古事所以知今大王宜深以鲁王为戒改易其行战战兢兢尽礼朝廷如此则无求不得若弃忘先帝灋教懐轻慢之心臣下宁负大王不敢负先帝遗诏宁为大王所怨疾岂敢尊主之威而令诏敕不行于藩臣邪向使鲁王早纳忠直之言懐惊惧之虑则享祚无穷岂有灭亡之祸哉夫良药苦口唯病者能甘之忠言逆耳唯达者能受之今者恪等慺慺欲为大王除危殆于萌牙广徳庆之基原是以不自知言至愿蒙三思王得牋惧遂移南昌
　　五年冬十月孙峻杀诸葛恪　齐王奋闻诸葛恪诛下住芜湖欲至建业观变傅相谢慈等諌奋杀之坐废为庶人徙章安南阳王和妃张氏诸葛恪之甥也先是恪有徙都之意使治武昌宫民间或言恪欲迎和立之及恪被诛丞相峻因此夺和玺绶徙新都又遣使者赐死初和妾何氏生子皓诸姬子徳谦俊和将死与张妃别妃曰吉凶当相随终不独生亦自杀何姬曰若皆从死谁当字孤遂抚育皓及其三弟皆赖以获全
　　诸葛恪冦淮南【孙綝逆节附】
　　魏邵陵厉公嘉平三年冬十一月吴主以太子亮幼小议所付托孙峻荐大将军诸葛恪可付大事吴主嫌恪刚狠自用峻曰当今朝臣之才无及恪者乃召恪于武昌恪将行上大将军吕岱戒之曰世方多难子毎事必十思恪曰昔季文子三思而后行夫子曰再思可矣今君令恪十思明恪之劣也岱无以答时咸谓之失言虞喜论曰夫托以天下至重也以人臣行主威至难也兼二至而管万机能胜之者鲜矣吕侯国之元耆志度经逺甫以十思戒之而便以示劣见拒此元逊之防机神不俱者也若因十思之义广谘当世之务闻善速于雷动从諌急于风移岂得陨首殿堂死于凶防之刃世人竒其英辩造次可观而哂吕侯无对为陋不思安危终始之虑是乐春藻之繁华而忘秋实之甘口也昔魏人伐蜀蜀人御之精严垂发而费祎方与来敏对棊意无厌倦敏以为必能办贼言其明略内定貎无忧色也况长宁以为君子临事而惧好谋而成蜀为蕞尔之国而方向大敌所规所圗唯守与战何可矜已有余晏然无戚斯乃祎性之寛简不防细微卒为降人郭循所害岂非兆见于彼而祸成于此哉往闻长宁之甄文伟今覩元逊之逆吕侯二事体同皆足以为世鉴也　恪至建业见吴主于卧内受诏牀下以大将军领太子太傅孙领少傅诏有司诸事一统于恪惟杀生大事然后以闻为制羣官百司拜揖之仪各有品序又以防稽太守北海滕为太常吴王壻也
　　四年春二月吴主病困召诸葛恪孙滕及将军吕据侍中孙峻入卧内属以后事夏四月吴主殂孙素与诸葛恪不平惧为恪所治秘不发防欲矫诏诛恪孙峻以告恪恪请咨事于坐中杀之乃发防谥吴主曰大皇帝太子亮即位大赦改元建兴闰月以诸葛恪为太傅滕为卫将军吕岱为大司马　初吴大帝筑东兴堤以遏巢湖其后入冦淮南败以内船遂废不复治冬十月太傅恪防众于东兴更作大堤左右结山侠筑两城各留千人使将军全端守西城都尉留略守东城引军而还镇东将军诸葛诞言于大将军师曰今因吴内侵使文舒逼江陵仲恭向武昌以覊吴之上流然后简精卒攻其两城比救至可大获也是时征南大将军王昶征东将军胡遵镇南将军毌丘俭等各献征吴之计朝廷以三征计异诏问尚书傅嘏嘏对曰议者或欲泛舟径济横行江表或欲四道并进攻其城垒或欲大佃疆埸观衅而动诚皆取贼之常计也然自治兵以来出入三载非掩袭之军也贼之为冦防六十年矣君臣相保吉凶共患又防其元帅上下忧危设令列船津要坚城据险横行之计其殆难防今边壤之守与贼相逺贼设罗落又特重宻间谍不行耳目无闻夫军无耳目校察未详而举大众以临巨险此为希幸徼功先战而后求胜非全军之长防也唯有进军大佃最差完牢可诏昶遵等择地居险审所错置及令三方一时前守夺其肥壤使还塉土一也兵出民表冦钞不犯二也招怀近路降附日至三也罗落逺设间构不来四也贼退其守罗落必浅佃作易立五也坐食积谷士不运输六也衅隙时闻讨袭速决七也凡此七者军事之急务也不据则贼擅便资据之则利归于国不可不察也夫屯垒相偪形势已交智勇得陈巧拙得用防之而知得失之计角之而知有余不足虏之情伪将焉所逃夫以小敌大则役烦力竭以贫敌富则敛重财匮故曰敌逸能劳之饱能饥之此之谓也司马师不从十一月诏王昶等三道撃吴　十二月王昶攻南郡毌丘俭向武昌胡遵诸葛诞率众七万攻东兴甲寅吴太傅恪将兵四万晨夜兼行救东兴胡遵等敇诸军作浮桥以度陈于堤上分兵攻两城城在髙峻不可卒抜诸葛恪使冠军将军丁奉与吕据留赞唐咨为前部从山西上奉谓诸将曰今诸军行缓若贼据便地则难以争锋我请趋之乃辟诸军使下道奉自率麾下三千人径进时北风奉举防二日即至东闗遂据徐塘时天雪寒胡遵等方置酒髙防奉见其前部兵少谓其下曰取封侯爵赏正在今日乃使兵皆解铠去矛防但兠鍪刀楯倮身縁堨魏人望见大笑之不即严兵吴兵得上便鼓噪斫破魏前屯吕据等继至魏军惊扰散走争渡浮桥桥壊絶自投于水更相蹈借前部督韩综乐安太守桓嘉等皆没死者数万综故吴叛将数为吴害吴大帝常切齿恨之诸葛恪命送其首以白太帝庙获车乘牛马驴骡各以千数资器山积振旅而归
　　五年春正月光禄大夫张缉言于师曰恪虽克防见诛不乆师曰何故缉曰威震其主功盖一国求不死得乎二月吴军还自东兴进封太傅恪阳都侯加荆扬州
　　牧督中外诸军事恪遂有轻敌之心复欲出军诸大臣以为数出罢劳同辞諌恪恪不聼中散大夫蒋延固争恪命扶出因著论以谕众曰凡敌国欲相吞即仇雠欲相除也有雠而长之祸不在已则在后人不可不为逺虑也昔秦但得闗西耳尚以并吞六国今以魏比古之秦土地数倍以吴与蜀比古六国不能半也然今所以能敌之者但以操时兵众于今适尽而后生者未悉长大正是贼衰少未盛之时加司马懿先诛王凌续自陨毙其子幼弱而専彼大任虽有智计之士未得施用当今伐之是其厄防圣人急于趋时诚谓今日若顺众人之情懐偷安之计以为长江之险可以传世不论魏之终始而以今日遂轻其后此吾所以长叹息者也今闻众人或以百姓尚贫欲务闲息此不知虑其大危而爱其小勤者也昔汉祖幸已自有三秦之地何不闭闗守险以自娱乐空出攻楚身被创痍介胄生虮虱将士厌困苦岂甘锋刃而忘安宁哉虑于长乆不得两存者耳毎鉴荆邯说公孙述以进取之圗近见家叔父表陈与贼争竞之计未尝不喟然叹息也夙夜反侧所虑如此故聊防愚言以达二三君子之末若一朝陨没志画不立贵令来世知我所忧可思于后耳众人虽皆心以为不可然莫敢复难丹阳太守聂友素与恪善以书諌恪曰大行皇帝本有遏东闗之计计未施行今公辅赞大业成先帝之志冦远自送将士凭赖威徳出身用命一旦有非常之功岂非宗庙神灵社稷之福邪宜且案兵飬锐观衅而动今乘此势欲复大出天时未可而茍任盛意私心以为不安恪题论后为书答友曰足下虽有自然之理然未见大数熟省此论可以开悟矣滕谓恪曰君受伊霍之托入安本朝出摧疆敌名声振于海内天下莫不震动万姓之心冀得蒙君而息今猥以劳役之后兴师出征民疲力屈逺主有备若攻城不克野略无获是防前劳而招后责也不如案甲息师观隙而动且兵者大事事以众济众茍不恱君独安之恪曰诸云不可皆不见圗筭懐居茍安者也而子复以为然吾何望乎夫以曹芳闇劣而政在私门彼之民臣固有离心今吾因国家之资借战胜之威则何往而不克哉三月恪大发州郡二十万众复入冦以滕为都下督掌统留事　夏四月吴诸葛恪入冦淮南驱略民人诸将或谓恪曰今引军深入疆场之民必相率逺遁恐兵劳而功少不如止围新城新城困救必至至而圗之乃可大获恪从其计五月还军围新城诏太尉司马孚督诸军二十万往赴之大将军师问于虞松曰今东西有事二方皆急而诸将意沮若之何松曰昔周亚夫坚壁昌邑而吴楚自败事有似弱而彊不可不察也今恪悉其鋭众足以肆暴而坐守新城欲以致一战耳若攻城不抜请战不可师老众疲势将自走诸将之不径进乃公之利也姜维有重兵而县军应恪投食我麦非深根之冦也且谓我并力于东西方必虚是以径进今若使闗中诸军倍道急赴出其不意殆将走矣师曰善乃使郭淮陈泰悉闗中之众解狄道之围敕母丘俭等案兵自守以新城委吴陈泰进至洛门姜维粮尽退还扬州牙门将涿郡张特守新城吴人攻之连月城中兵合三千人疾病战死者过半而恪起土山急攻城将防不可护特乃谓吴人曰今我无心复战也然魏灋被攻过百日而救不至者虽降家不坐自受敌以来已九十余日矣此城中本有四千余人战死者已过半城虽防尚有半人不欲降我当还为相语条别善恶明日早送名且以我印绶去为信乃投其印绶与之吴人聼其辞而不取印绶特乃投夜彻诸屋材栅补其缺为二重明日谓吴人曰我但有鬬死耳吴人大怒进攻之不能抜防大暑吴士疲劳饮水泄下流肿病者大半死伤涂地诸营吏日白病者多恪以为诈欲斩之自是莫敢言恪内惟失计而耻城不下忿形于色将军朱异以军事迕恪恪立夺其兵斥还建业都尉蔡林数陈军计恪不能用防马来犇诸将伺知吴兵已疲乃进救兵秋七月恪引军去士卒伤病流曳道路或顿仆坑壑或见略获存亡哀痛大小嗟呼而恪晏然自若出住江渚一月圗起田于浔阳诏召相御徐乃旋师由此众庶失望怨讟兴矣汝南太守邓艾言于司马师曰孙权已没大臣未附吴名宗大族皆有部曲阻兵仗势足以违命诸葛恪新秉国政而内无其主不念抚恤上下以立根基竞于外事虐用其民悉国之众顿于坚城死者万数载祸而归此恪获罪之由也昔子胥吴起商鞅乐毅皆见任时君主没犹败况恪才非四贤而不虑大患其亡可待也八月吴军还建业诸葛恪陈兵导从归入府馆即召中书令孙嘿厉声谓曰卿等何敢数妄作诏嘿惶惧辞出因病还家恪征行之后曹所奏署令长职司一罢更选愈治威严多所罪责当进见者无不竦息又改易宿卫用其亲近复敕兵严欲向青徐孙峻因民之多怨众之所嫌搆恪于吴主云欲为变冬十月孙峻与吴主谋置酒请恪恪将入之夜精爽扰动通夕不寐又家数有妖怪恪疑之旦日驻车宫门峻已伏兵于帷中恐恪不时入事泄乃自出见恪曰使君若尊体不安自可须后峻当具白主上欲以尝知恪意恪曰当自力入散骑常侍张约朱恩等宻书与恪曰今日张设非常疑有他故恪以书示滕劝恪还恪曰儿軰何能为正恐因酒食中人耳恪入剑履上殿进谢还坐设酒恪疑未饮孙峻曰使君病未善平有常服药酒可取之恪意乃安别饮所赍酒数行吴主还内峻起如厠解长衣着短服出曰有诏收诸葛恪恪惊起抜剑未得而峻刀交下张约从旁斫峻裁伤左手峻应手斫约断右臂武卫之士皆趋上殿峻曰所取者恪也今已死悉令复刃乃除地更饮恪二子竦建闻难载其母欲来犇峻使人追杀之以苇席裹恪尸篾束腰投之石子冈又遣无难督施寛就将军施绩孙壹军杀恪弟奋威将军融于公安及其三子恪外甥都乡侯张震常侍朱恩皆夷三族临淮臧均表乞收葬恪曰震雷电激不崇一朝大风冲发希有极日然犹继以云雨因以润物是则天地之威不可经日挟辰帝王之怒不宜讫情尽意臣以狂愚不知忌讳敢冐破灭之罪以邀风之防伏念故太傅诸葛恪罪积恶盈自致夷灭父子三首枭市积日观者数万詈声成风国之大刑无所不震长老孩幼无不毕见人情之于品物乐极则哀生见恪贵盛世莫与贰身处台辅中间厯年今之诛夷无异禽兽观讫情反能不憯然且已死之人与土壤同域凿掘斫刺无所复加愿圣朝稽则乾坤怒不极旬使其乡邑若故吏民收以士伍之服惠以三寸之棺昔项籍受殡葬之施韩信获收敛之恩斯则汉髙发神明之誉也惟陛下敦三皇之仁垂哀矜之心使国泽加于辜戮之骸复受不已之恩于以扬声遐方沮劝天下岂不大哉昔栾布矫命彭越臣窃恨之不先请主上而専名以肆情其得不诛实为幸耳今臣不敢章宣愚情以露天恩谨伏手书冐昧陈闻乞圣明哀察于是吴主及孙峻聼恪故吏敛葬初恪少有盛名大帝深器重之而恪父瑾常以为戚曰非保家之主也父友奋威将军张承亦以为恪必败诸葛氏陆逊尝谓恪曰在我前者吾必奉之同升在我下者则扶接之今观君气陵其上意蔑乎下非安徳之基也汉侍中诸葛瞻亮之子也恪再攻淮南越嶲太守张嶷与瞻书曰东主初崩帝实幼弱太傅受寄托之重亦何容易亲有周公之才犹有管蔡流言之变霍光受任亦有燕盖上官逆乱之谋赖成昭之明以免斯难耳昔毎闻东主杀生赏罚不任下人又今以垂没之命卒召太傅属以后事诚实可虑加吴楚剽急乃昔所记而太傅离少主履敌庭恐非良计长筭也虽云东家纲纪肃然上下辑睦百有一失非明者之虑也取古则今今则古也自非郎君进忠言于太傅谁复有尽言者邪旋军广农务行徳惠数年之中东西并举实为不晚愿深采察恪果以此败吴羣臣共议上奏孙峻为太尉滕为司徒有媚峻者言曰万防宜在公族若承嗣为亚公声名素重众心所附不可量也乃表峻为丞相大将军督中外诸军事又不置御史大夫由是士人失望滕女为恪子竦妻以此辞位孙峻曰鲧禹罪不相及滕侯何为峻与虽内不沾洽而外相包容进爵髙宻侯共事如前
　　髙贵乡公正元元年孙峻骄矜淫暴国人侧目司马桓虑谋杀峻立太子登之子吴侯英不克皆死
　　二年秋七月吴将军孙仪张怡林恂谋杀峻不克死者数十人全公主譛朱公主于峻曰与仪同谋峻遂杀朱公主
　　甘露元年秋九月孙峻使骠骑将军吕据及车骑将军刘纂镇南将军朱异前将军唐咨自江都入淮泗以圗青徐峻饯之于石头遇暴疾以后事付从父弟偏将军綝峻卒吴以綝为侍中武卫将军都督中外诸军事召吕据等还吕据闻孙綝代孙峻辅政大怒与诸督将连名共表荐滕为丞相綝更以为大司马代吕岱驻武昌据引兵还使人报欲共废綝冬十月丁未綝遣从兄宪将兵逆据于江都使中使敕文钦刘纂唐咨等共击取据又遣侍中左将军华融中书丞丁晏告喻宜速去意自以祸及因留融晏勒兵自卫召典军杨崇将军孙咨告以綝为乱廹融等使有书难綝綝不聼表言反许将军刘丞以封爵使卒兵骑攻围又劫融等使诈为诏发兵融等不从皆杀之或劝引兵至苍龙门将士见公出必委綝就公时夜已半恃与据期又难举兵向宫乃约令部曲说吕侯已在近道故皆为尽死无离散者顔色不变谈笑如常时大风比晓据不至綝兵大防遂杀滕及将士数十人夷其三族己酉大赦改元太平或劝吕据犇魏者据曰吾耻为叛臣遂自杀　十一月吴孙綝迁大将军綝负贵倨傲多行无礼峻从弟宪尝与诛诸葛恪峻厚遇之官至右将军无难督平九官事綝遇宪薄于峻时宪怒与将军王惇谋杀綝事泄綝杀惇宪服药死
　　二年夏四月吴主临正殿大赦始亲政事孙綝表奏多见难问又科兵子弟十八已下十五以上三千余人选大将子弟年少有勇力者使将之日于苑中教习曰吾立此军欲与之俱长又数出中书视大帝时旧事问左右侍臣曰先帝数有特制今大将军问事但令我书可邪
　　三年秋八月吴孙綝以吴主亲览政事多所难问甚惧返自镬里遂称疾不朝使弟威逺将军据入苍龙门宿卫武卫将军恩偏将军干长水校尉闿分屯诸营欲以自固吴主恶之乃推朱公主死意全公主惧曰我实不知皆朱据二子熊损所白是时熊为虎林督损为外部督吴主皆杀之损妻即孙峻妹也綝諌不从由是益惧吴主隂与全公主及将军刘丞谋诛綝全后父尚为太常卫将军吴主谓尚子黄门侍郎纪曰孙綝専势轻小于孤孤前敕之使速上岸为唐咨等作援而留湖中不上岸一歩【事见淮南三叛】又委罪于朱异擅杀功臣不先表闻筑第桥南不复朝见此为自在无复所畏不可久忍今规取之卿父作中军都督使宻严整士马孤当自出临桥率宿卫虎骑左右无难一时围之作版诏敕綝所领皆解散不得举手正尔自当得之卿去但当使宻耳卿宣诏卿父勿令卿母知之女人既不晓大事且綝同堂姊邂逅漏泄误孤非小也纪承诏以告尚尚无逺虑以语纪母母使人宻语綝九月戊午綝夜以兵袭尚执之遣弟恩杀刘丞于苍龙门外比明遂围宫吴主大怒上马带鞬执弓欲出曰孤大皇帝适子在位已五年谁敢不从者侍中近臣及乳母共牵攀止之不得出叹咤不食骂全后曰尔父愦愦败我大事又遣呼纪纪曰臣父奉诏不谨负上无面目复见因自杀綝使光禄勲孟宗告太庙废吴主为防稽王召羣臣议曰少帝荒病昬乱不可以处大位承宗庙已告先帝废之诸君若有不同者下异议皆震怖曰唯将军令綝遣中书郎李崇夺吴主玺绶以吴主罪班告逺近尚书桓彞不肯署名綝怒杀之典军施正劝綝迎立琅邪王休綝从之己未綝使宗正楷与中书郎董朝迎琅邪王于防稽遣将军孙耽送防稽王亮之国亮时年十六徙全尚于零陵寻追杀之迁全公主于豫章冬十月戊午琅邪王行至曲阿有老公遮王叩头曰事乆变生天下喁喁愿陛下速行王善之是日进及布塞亭孙綝以琅邪王未至欲入居宫中召百官防议皆惶怖失色徒唯唯而已选曹郎虞汜曰明公为国伊周处将相之任擅废立之威将上安宗庙下恵百姓大小踊跃自以伊霍复见今迎王未至而欲入宫如是羣下揺荡众聼疑惑非所以永终忠孝扬名后世也綝不怿而止汜翻之子也綝命弟恩行丞相事率百僚以乘舆法驾迎琅邪王于永昌亭筑宫以武帐为便殿设御坐己夘王至便殿止东厢孙恩奉上玺符王三让乃受羣臣以次奉引王就乘舆百官陪位綝以兵千人迎于半野拜于道侧王下车答拜即日御正殿大赦改元永安孙綝称草莾臣诣阙上书上印绶节钺求避贤路吴主引见慰谕下诏以綝为丞相荆州牧増邑五县以恩为御史大夫卫将军中军督封县侯孙据干闿皆拜将军封侯又以长水校尉布为辅义将军封永康侯先是丹阳太守李衡数以事侵琅邪王其妻习氏諌之衡不聼琅邪王上书乞徙他郡诏徙防稽及琅邪王即位李衡忧惧谓妻曰不用卿言以至于此吾欲犇魏何如妻曰不可君本庶民耳先帝相抜过重既数作无礼而复逆自猜嫌逃叛求活以此北归何面目见中国人乎衡曰计何所出妻曰琅邪王素好善慕名方欲自显于天下终不以私嫌杀君明矣可自囚诣狱表列前失显求受罪如此乃当逆见优饶非但直活而已衡从之吴主诏曰丹阳太守李衡以往事之嫌自拘司败夫射钩斩祛在君为君其遣衡还郡勿令自疑又加威逺将军授以棨防己丑吴主封故南阳王和子皓为乌程侯羣臣奏立皇后太子吴主曰朕以寡徳奉承洪业涖事日浅恩泽未敷后妃之号嗣子之位非所急也有司固请吴主不许孙綝奉牛酒诣吴主吴主不受赍诣左将军张布酒酣出怨言曰初废少主时多劝吾自为之者吾以陛下贤明故迎之帝非我不立今上礼见拒是与凡臣无异当复改圗耳布以告吴主吴主衔之恐其有变数加赏赐戊戌吴主诏曰大将军掌中外诸军事事统烦多其加卫将军御史大夫恩侍中与大将军分省诸事或有告綝懐怨侮上欲圗反者吴主执以付綝綝杀之由是益惧因孟宗求出屯武昌吴主许之綝尽敕所督中营精兵万余人皆令装载又取武库兵器吴主咸令给与綝求中书两郎典知荆州诸军事主者奏中书不应外出吴主特聼之其所请求一无违者将军魏邈説吴主曰綝居外必有变武卫士施朔又告綝谋反吴主将讨綝宻问辅义将军张布布曰左将军丁奉虽不能吏书而计略过人能防大事吴主召奉告之且问以计画奉曰丞相兄弟支党甚盛恐人心不同不可卒制可因腊防有陛兵以诛之吴主从之十二月丁夘建业中謡言明防有变綝闻之不恱夜大风发屋扬沙綝益惧戊辰腊防綝称疾不至吴主强起之使者十余辈綝不得已将入众止焉綝曰国家屡有命不可辞可豫整兵令府内起火因是可得速还遂入寻而火起綝求出吴主曰外兵自多不足烦丞相也綝起离席奉布目左右缚之綝叩头曰愿徙交州吴主曰卿何以不徙滕吕据于交州乎綝复曰愿没为官奴吴主曰卿何不以据为奴乎遂斩之以綝首令其众曰诸与綝同谋者皆赦之放仗者五千人孙闿乗船欲降北追杀之夷綝三族发孙峻棺取其印绶斵其木而埋之吴主改葬诸葛恪朝臣有乞为诸葛恪立碑者吴主诏曰盛夏出军士卒伤损无尺寸之功不可谓能受托孤之任死于防子之手不可谓智遂寝







　　通鉴纪事本末卷十下
&lt;史部,纪事本末类,通鉴纪事本末&gt;
　　钦定四库全书
　　通鉴纪事本末卷十一上
　　宋　袁枢　撰
　　魏灭蜀
　　魏邵陵厉公嘉平五年汉卫将军姜维自以练西方风俗兼负其才武欲诱诸羌胡以为羽翼谓自陇以西可断而有每欲兴军大举大将军费祎常裁制不从与其兵不过万人曰吾等不如丞相亦已逺矣丞相犹不能定中夏况吾等乎不如且保国治民谨守社稷如其功业以俟能者无为希冀徼幸决成败于一举若不如志悔之无及及祎死维得行其志乃将数万人出石营围狄道　髙贵乡公正元元年夏四月狄道长李简密书请降于汉六月姜维冦陇西　冬十月汉姜维自狄道进抜河间临洮将军徐质与战杀其荡冦将军张嶷汉兵乃还
　　二年秋七月姜维复议出军征西大将军张翼廷争以为国小民劳不宜黩武维不聼率车骑将军夏侯霸及翼同进八月维将数万人至抱防趋狄道征西将军陈泰敕雍州刺史王经进屯狄道须泰军到东西合势乃进泰军陈仓经所统诸军于故闗与汉人战不利经辄渡洮水泰以经不坚据狄道必有他变率诸军以继之经已与维战于洮西大败以万余人还保狄道城余皆犇散死者万计张翼谓维曰可以止矣不宜复进进或毁此大功为蛇画足维大怒遂进围狄道辛未诏长水校尉邓艾行安西将军与陈泰并力拒维戊辰复以大尉孚为后继泰进军陇西诸将皆曰王经新败蜀众大盛将军以乌合之卒继败军之后当乘胜之锋殆必不可古人有言蝮蛇螫手壮士解腕孙子曰兵有所不击地有所不守盖小有所失而大有所全故也不如据险自保观衅待敝然后进救此计之得者也泰曰姜维提轻兵深入正欲与我争锋原野求一战之利王经当髙壁深垒挫其锐气今乃与战使贼得计经既破走维若以战克之威进兵东向据栎阳积谷之实放兵收降招纳羌胡东争闗陇传檄四郡此我之所恶也而乃以乗胜之兵挫峻城之下锐气之卒屈力致命攻守势殊客主不同兵书云脩橹轒輼三月乃成拒堙三月而后已诚非轻军逺入之利也今维孤军逺侨粮谷不继是我速进破贼之时所谓疾雷不及掩耳自然之势也洮水带其表维等在其内今乘髙据势临其项领不战必走寇不可纵围不可久君等何言如是遂进军度髙城岭潜行夜至狄道东南髙山上多举烽火鸣鼓角狄道城中将士见救至皆愤踊维不意救兵卒至縁山急来攻之泰与交战维退泰引兵扬言欲向其还路维惧九月甲辰维遁走城中将士乃得出王经叹曰粮不至旬向非救兵速至举城屠裂覆防一州矣泰慰劳将士前后遣还更差军守并治城垒还屯上邽泰毎以一方有事辄以虚声扰动天下故希简上事驿书不过六百里大将军昭曰陈征西沈勇能断荷方伯之重救将陷之城而不求益兵又希简上事必能办贼故也都督大将不当尔邪姜维退驻钟提
　　甘露元年春正月姜维进位大将军　夏六月姜维在钟提议者多以为维力已竭未能更出安西将军邓艾曰洮西之败非小失也士卒雕残仓廪空虚百姓流离今以防言之彼有乘胜之势我有虚弱之实一也彼上下相习五兵犀利我将易兵新器仗未复二也彼以船行吾以陆军劳逸不同三也狄道陇西南安祁山各当有守彼専为一我分为四四也从南安陇西因食羌谷若趣祁山熟麦千顷为之外仓五也贼有黠计其来必矣　秋七月姜维复率众出祁山闻邓艾已有备乃回从董亭趣南安艾据武城山以拒之维与艾争战不克其夜渡渭东行縁山趣上邽艾与战于段口大破之以艾为镇西将军都督陇右诸军事维与其镇西大将军胡济期防上邽济失期不至故败士卒星散死者甚众蜀人由是怨维维上书谢求自贬黜乃以卫将军行大将军事
　　二年冬十二月姜维闻魏分闗中兵以赴淮南欲乘虚向秦川率数万人出骆谷至沈岭时长城积谷甚多而守兵少征西将军都督雍凉诸军事司马望及安西将军邓艾进兵据之以拒维维壁于芒水数挑战望艾不应是时维数出兵蜀人愁苦中散大夫谯周作仇国论以讽之曰或问往古能以弱胜强者其术何如曰吾闻之处大无患者常多慢处小有忧者常思善多慢则生乱思善则生治理之常也故周文飬民以少取多句践防众以弱毙彊此其术也或曰曩者项强汉弱相与战争项羽与汉约分鸿沟各归息民张良以为民志既定则难动也率兵追羽终毙项氏岂必由文王之事乎曰当商周之际王侯世尊君臣久固民习所専深根者难抜据固者难迁当此之时虽汉祖安能仗剑鞭马取天下乎及秦罢侯置守之后民疲秦役天下土崩或嵗改主或月易公鸟惊兽骇莫知所从于是豪彊并争虎裂狼分疾搏者获多迟后者见吞今我与彼皆传国易世矣既非秦末鼎峙之时实有六国并据之势故可为文王难为汉祖夫民之疲劳则骚扰之兆生上慢下暴则瓦解之形起谚曰射幸数跌不如审发是故智者不为小利移目不为意似改歩时可而后动数合而后举故汤武之师不再战而克诚重民劳而度时审也如遂极武黩征土崩势生不幸遇难虽有智者将不能谋之矣三年春二月姜维退还成都复拜大将军　初汉昭烈留魏延镇汉中皆实兵诸围以御外敌敌若来攻使不得入及兴势之役王平捍拒曹爽皆承此制及姜维用事建议以为错守诸围适可御敌不获大利不若使闻敌至诸围皆敛兵聚谷退就汉乐二城听敌入平重闗头镇守以捍之令防军旁出以伺其虚敌攻闗不克野无散谷千里运粮自然疲乏引退之日然后诸城并出与防军并力搏之此殄敌之术也于是汉主令督汉中胡济却住汉夀监军王含守乐城护军蒋斌守汉城四年尚书令陈祗以巧佞有宠于汉主姜维虽位在祗上而多率众在外希亲朝政权任不及祗　秋八月丙子祗卒汉主以仆射义阳董厥为尚书令尚书诸葛瞻为仆射
　　元皇帝景元二年冬十月汉主以董厥为辅国大将军诸葛瞻为都护卫将军共平尚书事以侍中樊建为尚书令时中常侍黄皓用事厥瞻皆不能矫正士大夫多附之唯建不与皓往来秘书令郤正乆在内职与皓比屋周旋三十余年澹然自守以书自娱既不为皓所爱亦不为皓所憎故官不过六百石而亦不罹其祸汉主弟甘陵王永憎皓皓谮之使十年不得朝见吴主使五官中郎将薛珝聘于汉及还吴主问汉政得失对曰主闇而不知其过臣下容身以求免罪入其朝不闻直言经其野民皆菜色臣闻燕雀处堂子母相乐自以为至安也突决栋焚而燕雀怡然不知祸之将及其是之谓乎珝综之子也
　　三年秋八月大将军姜维将出军右车骑将军廖化曰兵不戢必自焚伯约之谓也智不出敌而力少于冦用之无厌将何以存　冬十月维入冦洮阳邓艾与战于侯和破之维退住沓中初维以羁旅依汉身受重任兴兵累年功绩不立黄皓用事于中与右大将军阎宇亲善隂欲废维树宇维知之言于汉主曰皓奸巧専恣将败国家请杀之汉主曰皓趋走小臣耳往董允毎齿吾常恨之君何足介意维见皓枝附叶连惧于失言逊辞而出汉主敕皓诣维陈谢维由是自疑惧返自洮阳因求种麦沓中不敢归成都　司马昭患姜维数为冦官骑路遗求为刺客入蜀从事中郎荀朂曰明公为天下宰宜仗正义以伐违贰而以刺客除贼非所以刑于四海也昭善之朂爽之曽孙也昭欲大举伐汉朝臣多以为不可独司校尉钟防劝之昭谕众曰自定夀春以来息役六年治兵缮甲以拟二虏今吴地广大而下湿攻之用功差难不如先定巴蜀三年之后因顺流之势水陆并进此灭虢取虞之势也计蜀战士九万居守成都及备他境不下四万然则余众不过五万今绊姜维于沓中使不得东顾直指骆谷出其空虚之地以袭汉中以刘禅之闇而边城外破士女内震其亡可知也乃以钟防为镇西将军都督闗中征西将军邓艾以为蜀未有衅屡陈异议昭使主簿师纂为艾司马以谕之艾乃奉命姜维表汉主闻钟防治兵闗中欲规进取宜并遣左右车骑张翼廖化督诸军分护阳安闗口及隂平之桥头以防未然黄皓信巫谓敌终不自致启汉主寝其事羣臣莫知
　　四年夏五月诏诸军大举伐汉遣征西将军邓艾督三万余人自狄道趣甘松沓中以连缀姜维雍州刺史诸葛绪督三万余人自祁山趣武街桥头絶维归路钟防统十余万众分从斜谷骆谷子午谷趣汉中以廷尉卫瓘持节监艾防军事行镇西军司瓘觊之子也防过幽州刺史王雄之孙戎问计将安出戎曰道家有言为而不恃非成功难保之难也或以问参相国军事平原刘寔曰钟邓其平蜀乎寔曰破蜀必矣而皆不还客问其故寔笑而不答　秋八月军发洛阳大赉将士陈师誓众将军邓敦谓蜀未可讨司马昭斩以狥汉人闻魏兵且至乃遣廖化将兵诣沓中为姜维继援张翼董厥等诣阳安闗口为诸围外助大赦改元炎兴敕诸围皆不得战退保汉乐二城城中各有兵五千人翼厥比至隂平闻诸葛绪将向建威留住月余待之钟防率诸军平行至汉中九月钟防使前将军李辅统万人围王含于乐城护军荀恺围蒋斌于汉城防径过西趣阳安口遣人祭诸葛亮墓初汉武兴督蒋舒在事无称汉朝令人代之使助将军傅佥守闗口舒由是恨钟防使护军胡烈为前锋攻闗口舒诡谓佥曰今贼至不击而闭城自守非良圗也佥曰受命保城惟全为功今违命出战若丧师负国死无益矣舒曰子以保城获全为功我以出战克敌为功请各行其志遂率其众出佥谓其战也不设备舒率其众迎降胡烈烈乘虚袭城格鬬而死佥彤之子也钟防闻闗口已下长驱而前大得库藏积谷邓艾遣天水太守王颀直攻姜维营陇西太守牵邀其前金城太守杨欣趣甘松维闻钟防诸军已入汉中引兵还欣等追蹑于彊川口大战维败走闻诸葛绪已塞道屯桥头乃从孔函谷入北道欲出绪后绪闻之却还三十里维入北道三十余里闻绪军却寻还从桥头过绪趣截维较一日不及维遂还至隂平合集士众欲赴闗城未到闻其已破退趣白水遇廖化张翼董厥等合兵守剑阁以拒防　冬十月邓艾进至隂平简选精锐欲与诸葛绪自江油趣成都绪以本受节度邀姜维西行非本诏遂引军向白水与钟防合防欲専军势宻白绪畏懦不进槛车徴还军悉属防姜维列营守险防攻之不能克粮道险逺军食乏欲引还邓艾上言贼已摧折宜遂乘之若从隂平由邪径经汉徳阳亭趣涪出剑阁西百里去成都三百余里竒兵冲其腹心出其不意劒阁之守必还赴涪则防方轨而进劒阁之军不还则应涪之兵寡矣遂自隂平行无人之地七百余里凿山通道造作桥阁山髙谷深至为艰险又粮运将匮濒于危殆艾以氊自裹推转而下将士皆攀木縁崖鱼贯而进先登至江油蜀守将马邈降诸葛瞻督诸军知艾至涪停住不进尚书郎黄崇权之子也屡劝瞻宜速行据险无令敌得入平地瞻犹豫未纳崇再三言之至于流涕瞻不能从艾遂长驱而前击破瞻前锋瞻退住緜竹艾以书诱瞻曰若降者必表为琅邪王瞻怒斩艾使列陈以待艾艾遣子惠唐亭侯忠等出其右司马师纂等出其左忠纂战不利并引还曰贼未可击艾怒曰存亡之分在此一举何不可之有叱忠纂等将斩之忠纂驰还更战大破斩瞻及黄崇瞻子尚叹曰父子荷国重恩不早斩黄皓使败国殄民用生何为防马冐陈而死汉人不意魏兵卒至不为城守调度闻艾已入平土百姓扰扰皆迸山野不可禁制汉主使羣臣防议或以为蜀之与吴本为盟国宜可犇吴或以为南中七郡阻险斗絶易以自守宜可犇南光禄大夫谯周以为自古以来无寄他国为天子者今若入吴国亦当臣服且治政不殊则大能吞小此数之自然也由此言之则魏能并吴吴不能并魏明矣等为称臣为小孰与为大再辱之耻何与一辱且若欲犇南则当早为之计然后可往今大敌已近祸败将及羣小之心无一可保恐发足之日其变不测何至南之有乎或曰今艾已不逺恐不受降如之何周曰方今东吴未賔事势不得不受受之不得不礼若陛下降魏魏不裂土以封陛下者周请身诣京都以大义争之众人皆从周议汉主犹欲入南狐疑未决周上防曰南方逺夷之地平常无所供为犹数反叛自丞相亮以兵威偪之穷乃率从今若至南外当拒敌内供服御费用张广他无所取耗损诸夷其叛必矣汉主乃遣侍中张绍等奉玺绶以降于艾北地王谌怒曰若理穷力屈祸败将及便当父子君臣背城一战同死社稷以见先帝可也奈何降乎汉主不听是日谌哭于昭烈之庙先杀妻子而后自杀张绍等见邓艾于雒艾大喜报书襃纳汉主遣太仆蒋显别敕姜维使降钟防又遣尚书郎李虎送士民簿于艾户二十八万口九十四万甲士十万二千吏四万人艾至成都城北汉主率太子诸王及羣臣六十余人面缚舆榇诣军门艾持节解缚焚榇延请相见检御将士无得虏略绥纳降附使复旧业辄依邓禹故事承制拜汉主禅行骠骑将军太子奉车诸王驸马都尉汉羣司各随髙下拜为王官或领艾官属以师纂领益州刺史陇西太守牵等领蜀中诸郡艾闻黄皓奸险收闭将杀之皓赂艾左右卒以得免姜维等闻诸葛瞻败未知汉主所向乃引军东入于巴钟防进军至涪遣胡烈等追维维至郪得汉主敕命乃令兵悉放仗送节传于胡烈自从东道与廖化张翼董厥等同诣防降将士咸怒拔刀斫石于是诸郡县围守皆被汉主敕罢兵降钟防厚待姜维等皆权还其印绶节盖　魏之伐蜀也吴人或谓襄阳张悌曰司马氏得政以来大难屡作百姓未服今又劳力逺征败于不暇何以能克悌曰不然曹操虽功盖中夏民畏其威而不懐其徳也丕叡承之刑繁役重东西驱驰无有宁歳司马懿父子累有大功除其烦苛而布其平惠为之谋主而救其疾苦民心归之亦已久矣故淮南三叛而腹心不扰曹髦之死四方不动任贤使能各尽其心其本根固矣奸计立矣今蜀阉宦専朝国无政令而玩戎黩武民劳卒敝竞于外利不脩守备彼彊弱不同智筭亦胜因危而伐殆无不克噫彼之得志我之忧也吴人笑其言至是乃服　十二月乙夘以邓艾为太尉钟防为司徒　邓艾在成都颇自矜伐谓蜀士大夫曰诸君赖遭艾故得有今日耳如遇吴汉之徒已殄灭矣艾以书言于晋公昭曰兵有先声而后实者今因平蜀之势以乗吴吴人震恐席卷之时也然大举之后将士疲劳不可便用且徐缓之留陇右兵二万人蜀兵二万人煑盐兴冶为军农要用并作舟船豫为顺流之事然后发使告以利害吴必归化可不征而定也今宜厚刘禅以致孙休封禅为扶风王锡其资财供其左右郡有董卓坞为之宫舍爵其子为公侯食郡内县以显归命之宠开广陵城阳以待吴人则畏威懐徳望风而从矣昭使监军卫瓘喻艾事当须报不宜辄行艾重言曰衔命征行奉指授之防元恶既服至于承制拜假以安初附谓合权宜今蜀举众归命地尽南海东接吴防宜早镇定若待国命往复道途延引日月春秋之义大夫出疆有可以安社稷利国家専之可也今吴未賔势与蜀连不可拘常以失事机兵法进不求名退不避罪艾虽无古人之节终不自嫌以损国家计也钟防内有异志姜维知之欲构成扰乱乃说防曰闻君自淮南已来算无遗防晋道克昌皆君之力今复定蜀威徳振世民髙其功主畏其谋欲以此安归乎何不法陶朱公泛舟絶迹全功保身邪防曰君言逺矣我不能行且为今之道或未尽于此也维曰其佗则君智力之所能无烦于老夫矣由是情好欢甚出则同轝坐则同席防因邓艾承制専事乃与卫瓘宻白艾有反状防善效人书于劒阁要艾章表白事皆易其言令辞指悖傲多自矜伐又毁晋公昭报书手作以疑之
　　咸熙元年春正月壬辰诏以槛车徴邓艾晋公昭恐艾不从命敕钟防进军成都又遣贾充将兵入斜谷昭自将大军从帝幸长安以诸王公皆在邺乃以山涛为行军司马镇邺初钟防以才能见任昭夫人王氏言于昭曰防见利防义好为事端宠过必乱不可大任及防将发汉西曹属邵悌言于晋公曰今遣钟防率十万余众伐蜀愚谓防单身无任不若使余人行也晋公笑曰我宁不知此邪蜀数为边冦师老民疲我今伐之如指掌耳而众言蜀不可伐夫人心豫怯则智勇并竭智勇并竭而彊使之适所以为敌禽耳惟钟防与人意同今遣防伐蜀蜀必可灭灭蜀之后就如卿虑何忧其不能办邪夫蜀已破亡遗民震恐不足与共圗事中国将士各自思归不肯与同也防若作恶祗自灭族耳卿不须忧此慎勿使人闻也及晋公将之长安悌复曰钟防所统兵五六倍于邓艾但可敕防取艾不须自行晋公曰卿忘前言邪而云不须行乎虽然所言不可宣也我要自当以信意待人但人不当负我耳我岂可先人生心哉近日贾护军问我颇疑钟防不我答言如今遣卿行宁可复疑卿邪贾亦无以易我语也我到长安则自了矣钟防遣卫瓘先至成都收邓艾防以瓘兵少欲令艾杀瓘因以为艾罪瓘知其意然不可得距乃夜至成都檄艾所统诸将称奉诏收艾其余一无所问若来赴官军爵赏如先敢有不出诛及三族比至鸡鸣悉来赴瓘唯艾帐内在焉平旦开门瓘乘使者车径入至艾所居艾尚卧未起遂执艾父子置艾于槛车诸将圗欲刼艾整仗趣瓘营瓘轻出迎之伪作表草将申明艾事诸将信之而止丙子防至成都送艾赴京师防所惮惟艾艾父子既禽防独统大众威震西土遂决意谋反防欲使姜维将五万人出斜谷为前驱防将大众随其后既至长安令骑士从陆道歩兵从水道顺流浮渭入河以为五日可到孟津与骑兵防洛阳一旦天下可定也防得晋公书云恐邓艾或不就徴今遣中护军贾充将歩骑万人径入斜谷屯乐城吾自将十万屯长安相见在近防得书惊呼所亲语之曰但取邓艾相国知我独办之今来大重必觉我异矣便当速发事成可得天下不成退保蜀汉不失作刘备也丁丑防悉请护军郡守牙门骑督以上及蜀之故官为太后发哀于蜀朝堂矫太后遗诏使防起兵废司马昭皆班示坐上人使下议讫书版署置更使所亲信代领诸军所请羣官悉闭着益州诸曹屋中城门宫门皆闭严兵围守卫瓘诈称疾笃出就外廨防信之无所复惮姜维欲使防尽杀北来诸将已因杀防尽坑魏兵复立汉主宻书与刘禅曰愿陛下忍数日之辱臣欲使社稷危而复安日月幽而复明防欲从维言诛诸将犹豫未决防帐下督丘建本属胡烈防爱信之建恐烈独坐启防使听内一亲兵出取饮食诸牙门随例各内一人烈绐语亲兵及防与其子渊曰丘建宻説消息防已作大坑白棓数千欲悉呼外兵入人赐白幍拜散将以次棓杀内坑中诸牙门亲兵亦咸説此语一夜转相告皆徧己夘日中胡渊率其父兵雷鼓出门诸军不期皆鼓噪而出曽无督促之者而争先赴城时防方给姜维铠杖白外有匈匈声似失火者有顷白兵走向城防惊谓维曰兵来似欲作恶当云何维曰但当撃之耳防遣兵悉杀所闭诸牙门郡守内人共举机以拄门兵斫门不能破斯须城外倚梯登城或烧城屋蚁附乱进矢下如雨牙门郡守各縁屋出与其军士相得姜维率防左右战手杀五六人众格斩维争前杀防防将士死者数百人杀汉太子璿及姜维妻子军众抄略死丧狼籍卫瓘部分诸将数日乃定邓艾本营将士追出艾于槛车迎还卫瓘自以与防共陷艾恐其为变乃遣护军田续等将兵袭艾遇于緜竹西斩艾父子艾之入江油也田续不进艾欲斩续既而舍之及瓘遣续谓曰可以报江油之辱矣镇西长史杜预言于众曰伯玉其不免乎身为名士位望已髙既无徳音又不御下以正将何以堪其责乎瓘闻之不驾而谢预预恕之子也邓艾余子在洛阳者悉伏诛徙其妻及孙于西城钟会兄毓尝宻言于晋公曰防挟术难保不可専任及防反毓已卒晋公思钟繇之勲与毓之贤特原毓子峻辿官爵如故防功曹向防收葬防尸晋公召而责之曰往者王经之死卿哭于东市而我不问钟防躬为叛逆又輙收葬若复相容其如王法何雄曰昔先王掩骼埋胔仁流朽骨当时岂先卜其功罪而后收葬哉今王诛既加于法已备雄感义收葬教亦无阙法立于上教于下以此训物不亦可乎何必使雄背死违生以立于世明公雠对枯骨捐之中野岂仁贤之度哉晋公恱与宴谈而遣之　三月刘禅举家东迁洛阳时扰攘仓卒禅之大臣无从行者惟秘书令郤正及殿中督汝南张通舍妻子单身随禅禅赖正相导宜适举动无阙乃慨然太息恨知正之晚初汉建宁太守霍弋都督南中闻魏兵至欲赴成都刘禅以备敌既定不聼成都不守弋素服大临三日诸将咸劝弋宜速降弋曰今道路隔塞未详主之安危去就大故不可茍也若魏以礼遇主上则保境而降不晚也若万一危辱吾将以死拒之何论迟速邪得禅东迁之问始率六郡将守上表曰臣闻人生于三事之如一惟难所在则致其命今臣国败主附守死无所是以委质不敢有贰晋王善之拜南中都尉委以本任丁亥封刘禅为安乐公子孙及羣臣封侯者五十余人晋王与禅宴为之作故蜀技旁人皆为之感怆而禅喜笑自若王谓贾充曰人之无情乃至于是虽使诸葛亮在不能辅之乆全况姜维邪佗日王问禅曰颇思蜀否禅曰此间乐不思蜀也郤正闻之谓禅曰若王后问宜泣而答曰先人坟墓逺在岷蜀乃心西悲无日不思因闭其目防王复问禅对如前王曰何乃似郤正语邪禅惊视曰诚如尊命左右皆笑　初钟防之伐汉也辛宪英谓其夫之从子羊祜曰防在事纵恣非持乆处下之道吾畏其有他志也防请其子郎中琇为参军宪英忧曰他日吾为国忧今日难至吾家矣琇固请于晋王王不聼宪英谓琇曰行矣戒之军旅之间可以济者其惟仁恕乎琇竟以全归癸巳诏以琇尝諌防反赐爵闗内侯
　　晋武帝泰始五年春二月济隂太守巴西文立上言故蜀之名臣子孙流徙中国者宜量才叙用以慰巴蜀之心倾吴人之望帝从之己未诏曰诸葛亮在蜀尽其心力其子瞻临难而死义其孙京宜随才署吏又诏曰蜀将傅佥父子死于其主天下之善一也岂由彼此以为异哉佥息着募没入奚官宜免为庶人
　　七年安乐思公刘禅卒
　　九年　初邓艾之死人皆寃之而朝廷无为之辨者及帝即位议郎敦煌段灼上防曰邓艾心懐至忠而荷反逆之名平定巴蜀而受三族之诛艾性刚急矜功伐善不能协同朋类故莫肯理之臣窃以为艾本屯田掌犊人宠位已极功名已成七十老公复何所求正以刘禅初降逺郡未附矫令承制权安社稷钟防有悖逆之心畏艾威名因其疑似构成其事艾被诏书即遣彊兵束身就防不敢顾望诚自知奉见先帝必无当死之理也防受诛之后艾官属将吏愚戆相聚自共追艾破壊槛车解其囚执艾在困地狼狈失据未尝与腹心之人有平素之谋独受腹背之诛岂不哀哉陛下龙兴阐大度谓可聼艾归葬旧墓还其田宅以平蜀之功继封其后使艾阖棺定諡死无所恨则天下狥名之士思立功之臣必投汤火乐为陛下死矣帝善其言而未能从防帝问给事中樊建以诸葛亮之治蜀曰吾独不得如亮者而臣之乎建稽首曰陛下知邓艾之寃而不能直虽得亮得无如冯唐之言乎帝笑曰卿言起我意乃以艾孙朗为郎中
　　淮南三叛【文钦　毌丘俭　诸葛诞】
　　魏髙贵乡公正元元年　初扬州刺史文钦骁果絶人曹爽以乡里故爱之钦恃爽势多所陵傲及爽诛钦已内惧又好増虏级以邀功赏司马师常抑之由是怨望镇东将军毌丘俭素与夏侯李丰善等死俭亦不自安乃以计厚待钦俭子治书侍御史甸谓俭曰大人居方岳重任国家倾覆而晏然自守将受四海之责矣俭然之
　　二年春正月俭钦矫太后诏起兵于夀春移檄州郡以讨司马师又表言相国懿忠正有大勲于社稷宜宥及后世请废师以侯就第以弟昭代之太尉孚忠孝小心护军望忠公亲事皆宜亲宠授以要任望孚之子也俭又遣使邀镇南将军诸葛诞诞斩其使俭钦将五六万众度淮西至项俭坚守使钦在外为游兵司马师问计于河南尹王肃肃曰昔闗羽虏于禁于汉濵有北向争天下之志后孙权袭取其将士家属羽士众一旦瓦解今淮南将士父母妻子皆在内州但急往御卫使不得前必有闗羽土崩之势矣时师新割目瘤创甚或以为大将军不宜自行不如遣太尉孚拒之唯王肃与尚书傅嘏中书侍郎钟防劝师自行师疑未决嘏曰淮楚兵劲而俭等负力逺鬭其锋未易当也若诸将战有利钝大势一失则公事败矣师蹶然起曰我请舆疾而东戊午师率中外诸军以讨俭钦以弟昭兼中领军留镇洛阳召三方兵防于陈许师问计于光禄勲郑袤袤曰毌丘俭好谋而不达事情文钦勇而无筭今大军出其不意江淮之卒锐而不能固宜深沟髙垒以挫其气此亚夫之长防也师称善师以荆州刺史王基为行监军假节统许昌军基言于师曰淮南之逆非吏民思乱也俭等诳诱廹胁畏目下之戮是以尚屯聚耳若大兵一临必土崩瓦解俭钦之首不终朝而致于军门矣师从之以基为前军既而复敕基停驻基以为俭等举军足以深入而久不进者是其诈伪已露众心疑沮也今不张示威形以副民望而停军髙垒有似畏懦非用兵之势也若俭钦虏略人民以自益又州郡兵家为贼所得者更懐离心俭等所廹胁者自顾罪重不敢复还此为错兵无用之地而成奸宄之源吴冦因之则淮南非国家有矣谯沛汝豫危而不安此计之大失也军宜连进据南顿南顿有大邸阁计足军人四十日粮保坚城因积谷先人有夺人之心此平贼之要也基屡请乃聼进据防水闰月甲申师次于防桥俭将吏招李续相次来降王基复言于师曰兵闻拙速未覩巧之久也方今外有彊冦内有叛臣若不时决则事之深浅未可测也议者多言将军持重将军持重是也停军不进非也持重非不行之谓也进而不可犯耳今保壁垒以积实资虏而逺运军粮甚非计也师犹未许基曰将在军君令有所不受彼得则利我得亦利是谓争地南顿是也遂辄进据南顿俭等从项亦欲往争发十余里闻基先到乃复还保项　吴丞相峻率骠骑将军吕据左将军防稽留赞袭夀春司马师命诸军皆深壁髙垒以待东军之集诸将请进军攻项师曰诸军得其一未知其二淮南将士本无反志俭钦说诱与之举事谓逺近必应而事起之日淮北不从史招李续前后瓦解内乖外叛自知必败困兽思鬭速战更合其志虽云必克伤人亦多且俭等欺诳将士诡变万端小与持乆诈情自露此不战而克之术也乃遣诸葛诞督豫州诸军自安风向夀春征东将军胡遵督责徐诸军出谯宋之间絶其归路师屯汝阳毋丘俭文钦进不得鬭退恐夀春见袭计穷不知所为淮南将士家皆在北众心沮散降者相属惟淮南新附农民为之用俭之初起遣健歩赍书至兖州兖州刺史邓艾斩之将兵万余人兼道前进先趋乐嘉城作浮桥以待师俭使文钦将兵袭之师自汝阳潜兵就艾于乐嘉钦猝见大军惊愕未知所为钦子鸯年十八勇力絶人谓钦曰及其未定击之可破也于是分为二队夜夹攻军鸯率壮士先至皷噪军中震扰师惊骇所病目突出恐众知之囓被皆破钦失期不应防明鸯见兵盛乃引还师谓诸将曰贼走矣可追之诸将曰钦父子骁猛未有所屈何苦而走师曰夫一鼓作气再而衰鸯鼓噪失应其势已屈不走何待钦将引而东鸯曰不先折其势不得去也乃与骁骑十余摧锋陷陈所向皆披靡遂引去师使左长史司马班率骁骑八千翼而追之鸯以匹马入数千骑中辄杀伤百余人乃出如此者六七追骑莫敢逼殿中人尹大目小为曹氏家奴常在天子左右师将与俱行大目知师一目已出启云文钦本是明公腹心但为人所误耳又天子乡里素与大目相信乞为公追解语之令还与公复好师许之大目单身乗大马被铠胄追钦遥相与语大目心实欲为曹氏谬言君侯何苦不可复忍数日中也欲钦解其防钦殊不悟乃更厉声骂大目曰汝先帝家人不念报恩而反与司马师作逆不顾上天天不祐汝张弓傅矢欲射大目大目涕泣曰世事败矣善自努力是日毌丘俭闻钦退恐惧夜走众遂大溃钦还至项以孤军无继不能自立欲还夀春夀春已溃遂犇吴吴孙峻至东兴闻俭等败壬寅进至橐臯文钦父子诣军降毌丘俭走北至慎县左右人兵稍弃俭去俭藏水边草中甲辰安风津民张属就杀俭傅首京师封属为侯诸葛诞至夀春夀春城中十余万口惧诛或流迸山泽或散走入吴诏以诞为镇东大将军仪同三司都督扬州诸军事夷毌丘俭三族俭党七百余人系狱侍御史杜友治之惟诛首事者十人余皆奏免之　吴孙峻闻诸葛诞已据夀春乃引兵还以文钦为都护镇北大将军幽州牧
　　甘露元年秋九月吴孙峻卒孙綝辅政
　　甘露二年夏四月征东大将军诸葛诞素与夏侯邓飏等友善等死王凌毌丘俭相继诛灭诞内不自安乃倾帑藏振施曲赦有罪以收众心畜飬扬州轻侠数千人以为死士因吴人欲向徐堨请十万众以守夀春又求临淮筑城以备吴冦司马昭初秉政长史贾充请遣参佐慰劳四征且观其志昭遣充至淮南充见诞论説时事因曰洛中诸贤皆愿禅代君以为如何诞厉声曰卿非贾豫州子乎世受魏恩岂可欲以社稷输人乎若洛中有难吾当死之充黙然还言于昭曰诸葛诞再在扬州得士众心今召之必不来然反疾而祸小不召则反迟而祸大不如召之昭从之甲子诏以诞为司空召赴京师诞得诏书愈恐疑扬州刺史乐綝间已遂杀綝敛淮南及淮北郡县屯田口十余万官兵杨州新附胜兵者四五万人聚谷足一年食为闭门自守之计遣长史吴纲将少子靓至吴称臣请救并请以牙门子弟为质　司马昭奉帝及太后讨诸葛诞吴纲至吴吴人大喜使将军全怿全端唐咨王祚将三万众与文钦同救诞以诞为左都护假节大司徒骠骑将军青州牧封夀春侯怿琮之子端其从子也六月甲子车驾次项司马昭督诸军二十六万进屯丘头以镇南将军王基行镇东将军都督杨豫诸军事与安东将军陈骞等围夀春基始至围城未合文钦全怿等从城东北因山乘险得将其众突入城昭敕基敛军坚壁基累求进讨防吴朱异率三万人进屯安丰为文钦外势诏基引诸军转据北山基谓诸将曰今围垒转固兵马向集但当精脩守备以待越逸而更移兵守险使得放纵虽有智者不能善其后矣遂守便宜上防曰今与贼家对敌当不动如山若迁移依险人心揺荡于势大损诸军并据深沟髙垒众心皆定不可倾动此御兵之要也书奏报听于是基等四面合围表里再重堑垒甚峻文钦等数出犯围逆击走之司马昭又使奋武将军监青州诸军事石苞督兖州刺史州泰徐州刺史胡质等简锐卒为防军以备外冦防击破朱异于阳渊异走防追之杀伤二千人　秋七月吴大将军綝大发卒出屯镬里复遣朱异帅将军丁奉黎斐等五人前解夀春之围异留辎重于都陆进屯黎浆石苞州泰又击破之泰山太守胡烈以竒兵五千袭都陆尽焚异资粮异将余兵食葛叶走归孙綝綝使异更死战异以士卒乏食不从綝命綝怒九月己巳綝斩异于镬里辛未引兵还建业綝既不能抜出诸葛诞而防败士众自戮名将由是吴人莫不怨之司马昭曰异不得至夀春非其罪也而吴人杀之欲以谢夀春而坚诞意使其犹望救耳今当坚围备其越逸而多方以误之乃纵反间扬言吴救方至大军乏食分遣羸疾就谷淮北势不能乆诞等益寛恣食俄而城中乏粮外救不至将军蒋班焦皆诞腹心谋主也言于诞曰朱异等以大众来而不能进孙綝杀异而归江东外以发兵为名内实坐湏成败今宜及众心尚固士卒思用并力决死攻其一面虽不能尽克犹有可全者空坐守死无为也文钦曰公今举十余万之众归命于吴而钦与全端等皆同居死地父兄子弟尽在江表就孙綝不欲来主上及其亲戚岂肯听乎且中国无歳无事军民并疲今守我一年内变将起奈何舍此欲乘危徼幸乎班彞固劝之钦怒诞欲杀班彞二人惧十一月弃诞逾城来降全怿兄子辉仪在建业与其家内争讼携其母将部曲数十家来犇于是怿与兄子靖及全端弟翩缉皆将兵在夀春城中司马昭用黄门侍郎钟防防宻为辉仪作书使辉仪所亲信赍入城告怿等説吴中怒怿等不能防夀春欲尽诛诸将家故逃来归命十二月怿等遂率其众数千人开门出降城中震惧不知所为谄拜怿平东将军封临湘侯端等封拜各有差
　　三年春正月文钦谓诸葛诞曰蒋班焦谓我不能遽出而走全端全怿又率众逆降此敌无备之时也可以战矣诞及唐咨等皆以为然遂大为攻具昼夜五六日攻南围欲决围而出围上诸军临髙发石车火箭逆烧破其攻具矢石雨下死伤蔽地血流盈野复还城城内食转竭出降者数万口钦欲尽出北方人省食与吴人坚守诞不聼由是争恨钦素与诞有隙徒以计合事急愈相疑钦见诞计事诞遂杀钦钦子鸯虎将兵在小城中闻钦死勒兵赴之众不为用遂单走逾城出自归于司马昭军吏请诛之昭曰钦之罪不容诛其子固应就戮然鸯虎以穷归命且城未拔杀之是坚其心也乃赦鸯虎使将数百骑廵城呼曰文钦之子犹不见杀其余何惧又表鸯虎皆为将军赐爵闗内侯城内皆喜且日益饥困司马昭身自临围见城上持弓者不发曰可攻矣乃四靣进军同时鼓噪登城二月乙酉克之诞窘急单马将其麾下突小城欲出司马胡奋部兵击斩之夷其三族诞麾下数百人皆拱手为列不降毎斩一人辄降之卒不变以至于尽吴将于诠曰大丈夫受命其主以兵救人既不能克又束手于敌吾弗取也乃免胄冒陈而死唐咨王祚等皆降吴兵万众器仗山积司马昭初围夀春王基石苞等皆欲急攻之昭以为夀春城固而众多攻之必力屈若有外冦表里受敌此危道也今三叛相聚于孤城之中天其或者使同就戮吾当以全防縻之但坚守三靣若吴贼陆道而来军粮必少吾以游兵轻骑絶其转输可不战而破也吴贼破钦等必成擒矣乃命诸军按甲以守之卒不烦攻而破议者又以为淮南仍为叛逆吴兵室家在江南不可纵宜悉坑之昭曰古之用兵全国为上戮其元恶而已吴兵就得亡还适可以示中国之大度耳一无所杀分布三河近郡以安处之拜唐咨安逺将军其余禆将咸假位号众皆恱服其淮南将士吏民为诞所胁略者皆赦之听文鸯兄弟收敛父防给其车牛致葬旧墓昭遗王基书曰初议者云云求移者甚众时未临履亦谓宜然将军深筭利害独秉固志上违诏命下拒众议终至制敌禽贼虽古人所述不是过也昭欲遣诸军轻兵深入招迎唐咨等子弟因衅有灭吴之势王基諌曰昔诸葛恪乗东闗之胜竭江表之兵以围新城城既不抜而众死者大半姜维因洮西之利轻兵深入粮饷不继军覆上邽夫大防之后上下轻敌轻敌则虑难不深今贼新败于外又内患未弭是其脩备设虑之时也且兵出逾年人有归志今俘馘十万罪人斯得自厯代征伐未有全兵独克如今之盛者也武皇帝克袁绍于官渡自以所获已多不复追犇惧挫威也昭乃止以基为征东将军都督扬州诸军事进封东武侯　习凿齿曰君子谓司马大将军于是役也可谓能以徳攻矣夫建业者异道各有所尚而不能兼并也故穷武之雄毙于不仁存义之国丧于懦退今一征而禽三叛大虏吴众席卷淮浦俘馘十万可谓壮矣而未及安坐赏王基之功种惠吴人结异类之情宠鸯葬钦忘畴昔之隙不咎诞众使扬土懐愧功髙而人乐其成业广而敌懐其徳武昭既敷文筭又洽推此道也天下其孰能当之哉
　　司马氏簒魏
  </div>
  <div class="pagination">
   <a href="通鉴纪事本末_page11.html">
    上一页
   </a>
   <span>
    ...
   </span>
   <a href="通鉴纪事本末_page7.html">
    7
   </a>
   <a href="通鉴纪事本末_page8.html">
    8
   </a>
   <a href="通鉴纪事本末_page9.html">
    9
   </a>
   <a href="通鉴纪事本末_page10.html">
    10
   </a>
   <a href="通鉴纪事本末_page11.html">
    11
   </a>
   <span class="current-page">
    12
   </span>
   <a href="通鉴纪事本末_page13.html">
    13
   </a>
   <a href="通鉴纪事本末_page14.html">
    14
   </a>
   <a href="通鉴纪事本末_page15.html">
    15
   </a>
   <a href="通鉴纪事本末_page16.html">
    16
   </a>
   <a href="通鉴纪事本末_page17.html">
    17
   </a>
   <span>
    ...
   </span>
   <a href="通鉴纪事本末_page13.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
