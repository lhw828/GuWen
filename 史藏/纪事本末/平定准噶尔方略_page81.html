<!DOCTYPE html>
<html>
<head>
    <meta charset="UTF-8">
    <title>平定准噶尔方略 - 第 81 页/共 218 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>平定准噶尔方略 - 第 81 页/共 218 页</h1>
    <div class="content">　　定议藏地遣使入贡章程
　　四川总督策楞等奏言向例达赖喇嘛进贡正副二使俱系达赖喇嘛派遣自郡王颇罗鼐以来遂以正使为达赖喇嘛之贡使副使为该郡王之贡使今应仍照旧例正副二使均归达赖喇嘛派遣其四噶卜伦所进丹书克即交该二使附奏奏入报
　　闻
　　定议仍设驻藏官兵及台站事宜
　　四川总督策楞等奏言臣等奉
　　防藏内仍须驻兵五百其沿途台站亦应照数安设妥协臣等现将所带进藏官兵内照数挑选驻藏其台站各官兵向系游击一员守备一员千把总十员兵一千名查旧设塘汛视地之简要定兵之多寡声气尚属聨络惟各汛兵丁半属老弱其故皆由向例三年之内遇有缺出该管官即就近招募滥行充补所致今酌议拉里以西离藏尚近如有缺出应听驻藏大臣将藏地可拔之余丁验补其拉里以东距藏较逺驻藏大臣不能挑验应令嗣后遇有缺出不准就地招募即于下台现兵内挨站递行拨补将所遗粮缺趱至打箭炉令阜和营游击于内地余丁选拔奏入
　　上从之
　　戊子
　　命立傅清拉布敦祠于通司冈
　　五月丙辰
　　命议藏地防范事宜
　　上谕军机大臣曰顷准噶尔使臣额尔钦等称伊新台吉喇嘛达尔扎为王自策妄阿喇布坦以来皆称台吉并无称王者朕已降防诘责然观其能使属下称奉如此或尚系稍有才能之人不可不备其窥伺凡我疆界益应严加防范前玉保奏称进藏熬茶之人回游牧时俱出西藏喀勒占库车卡伦由阿哈雅克直入噶斯路而去自喀勒占库车至阿哈雅克其间并无卡伦因于绷安里玛尔地方添设卡伦四五处至阿哈雅克地方寛广由噶斯路而来直通西藏之喀喇乌苏又与玉暑那克舒番众相近此阿哈雅克既系准夷抵藏之路似应添设数卡等语将此寄知班第等令其与达赖喇嘛及四噶伦酌量地势详悉密议以闻寻驻藏都统班第侍郎纳穆扎尔奏言臣等与达赖喇嘛传集噶卜伦班第达策凌旺扎尔色玉特色腾尼玛嘉木灿公同商议据称本年各卡地方俱已添派兵役严固防范自喀喇乌苏及穆什哲尔根绷安里玛尔阿哈雅克等要地亦添兵驻劄再阿哈雅克路离藏遥逺今照从前准噶尔人前来之例自喀喇乌苏以往至那克桑喀勒占库车等处接连添设八台以便送信现在备办亦极坚固可以无虑仍严饬巡卡之扎萨克台吉等不时留心巡察俟大雪后撤回奏入报
　　闻
　　闰五月甲午
　　命两江总督黄廷桂调补陜甘总督尹继善调补两
　　江总督
　　六月癸卯
　　定议查核乌梁海出入卡伦事宜
　　定边左副将军亲王成衮扎布奏言和托辉特贝勒青滚杂卜公额林沁等所属乌梁海住居卡伦内外者原未禁其出入是以近日有赊欠回人账目等事败露如再不定例行走日久恐有夹带防古出界往返贸易贼盗潜生等弊臣等公同酌议毎年遣往乌梁海征差者青滚杂旗人三十名驼不得过五十额林沁旗人十名驼不得过三十每人骑马二匹于遣往时将数目呈报乌里雅苏台参赞大臣给与出卡文票再伊等所属乌梁海内如有词讼盗贼等事须遣人办理亦豫将遣往人数呈报请给文凭至卡伦内外居住之乌梁海彼此往来从无文凭但禀告卡伦侍卫台吉前往今若忽给文凭恐愚昧之徒妄生猜疑请照前准其出入其逺在卡外之乌梁海等前来谒见扎萨克带来伯勒克牲畜等物俱着卡伦侍卫查明呈报参赞大臣准其进卡至回归时扎萨克酬赏伊等货物亦将数目声明移咨卡伦侍卫查阅放出惟不许将人口带出至厄鲁特贝勒彭苏克公丹拜所属乌梁海亦系青滚杂卜额林沁之属下仍照前例准其进卡谒见如有带来之物及赏赐带归之物俱交卡伦侍卫查阅呈报乌里雅苏台参赞大臣奏入得
　　防军机大臣议奏寻议应如所请
　　上从之
　　甲子
　　准噶尔部人布图逊布林特古斯来降
　　命赏给安插如例
　　秋八月乙未
　　准噶尔部人济尔噶尔来降
　　命赏给安插如例
　　辛丑
　　陜甘总督黄廷桂奏预备明年准夷交易请仍归官办得
　　防允行
　　九月丁亥
　　申禁边境私相贸易
　　上谕军机大臣曰据定边左副将军亲王成衮扎布奏称准噶尔回人阿克珠勒等带领四百人马匹牲口四万余至伊都克卡伦求告贸易因使侍卫傅永等将禁止贸易之故晓谕又遣头等台吉策卜登与効力行走索拜带防古兵前往禁止贸易等语所奏甚是准噶尔诡诈难信禁止贸易之事伊等非不闻知今复携货求售若以其逺来辛苦恩准贸易伊等又习为固然嗣后更多带货物何所底止且日久或致别生事端必当速为严禁可寄知成衮扎布令其转谕额默根明白晓谕回人阿克珠勒等云准噶尔与我大国和好以来议定祗在肃州与京城两处贸易后又归于肃州一处并未有在喀尔喀贸易之例尔等何得私带货物前来虽称贸易已十余年此皆下人私事亦从无数万牲畜之多所有从前与尔等私相贸易之人已经查出治罪所欠之项亦已追出给还尔等岂得佯为不知自今以后不许再来贸易若因雪大难行暂准卡外过冬贸易则断乎不可如此明白晓谕只作成衮扎布之意不必告以谕防再准噶尔之人诡诈多计观其能带大队牲口前来岂不能令大队人众行走乎成衮扎布又一折奏称准噶尔乌梁海八十余戸在卡伦附近游牧过冬请照例许其过冬回去等语由此观之准噶尔之人明系习惯渐进今虽无事若任其如此日久恐致生事伊等渐次向内地游牧或窥探喀尔喀等游牧此等处不可不严紧防守先期预备各处卡伦时加稽察可传谕成衮扎布知之
　　庚寅
　　授安西提督永常湖广总督以甘肃提督李绳武为
　　安西提督
　　冬十月甲辰
　　定议哈密防兵班满回营叙劳擢补
　　调任安西提督永常奏言哈密防兵二年一次更换伊等守卡了夜甚属勤苦虽防所遇有缺出原可擢补奈防员无几经年不得一缺而本营遇有缺出又以该兵逺在驻防不能擢补迨至回营或所知之本官陞调他往新到之官不知该兵之能否依然困于卒伍请照直隶官兵派往北路军台之例于班满回营时驻防哈密总兵将各兵勤惰分别等第造册移咨提臣核实报部转发各该营遇有缺出将头二等官兵以次与在营官兵相间擢补奏入得
　　防军机大臣议奏寻议应如所请
　　上从之
　　己酉
　　定议西路防范事宜
　　先是总督尹继善自陜甘调任两江来京
　　陛见
　　上命军机大臣询问防范准夷事宜尹继善将应行
　　筹备各条具奏并请
　　防交陜甘总督黄廷桂安西提督永常等再行悉心详议至是黄廷桂等密议尹继善所陈各条及筹画未尽事宜具奏得
　　防军机大臣议奏寻议据黄廷桂奏称哈密一带城堡现俱坚固所需兵民粮食亦俱充足以及严饬卡伦昼夜侦探万一有事坚壁清野务使贼无所利并甘凉安肃备战兵丁现皆一一挑选精壮等条现在既属有备应无庸再议其甘凉安肃战兵所需马驼一条查善后原议每一战兵给二马四兵合给一驼每炮一位配驼三只经尹继善奏准将甘凉肃三标兵丁按照一兵二马之数尽马派兵遇调先行其余战兵不敷马匹以驼二只折马五匹今黄廷桂等称甘凉宁肃备战驼只经庆复减半奏裁之后不敷拨给酌将三标原定战兵一万三千名除驻防哈密外先派甘提标二千一百名肃镇标二千名凉镇标一千九百名共六千名为首先应援一应马驼俱照原定数目预备再派甘提六百名肃镇四百名凉镇一千名共二千名有马则以马摘拨无马则以驼折给以备二起出口在甘肃二标马驼可以通融敷用凉镇少驼一百只于甘标驼羔内拣补少马二千匹将宁夏余马尽数协济外尚少马九百五十八匹请于凉州驻防马匹内摘调再宁夏驻防马驼别无动用之处应请摘马二千匹驼二百八十只遇调时即分解凉甘二标应用则凉甘二标又可各派兵五百名其三千名均可随后出口加之安西战兵三千名宁夏战兵一千名共有一万三千名兵势不少等语俱应如所奏办理至所奏甘凉肃三标不敷马驼西宁固原河州已裁驼只应作何筹补俟明春另行妥办一节查现据永常奏称安西提标于积年节省战驼草料银内采买余驼以备逾额倒毙屡嵗买积及孳生驼羔共有一千五百五十二只除口老嵗小不任防载外现有堪用驼六百二十八只其驼羔渐次长成亦可应用等语自可即于此项驼只内酌量拨补甘凉等处应交与黄廷桂等妥协筹办又固原等处不敷马匹一条查固原战兵二千名需马四千匹并折驼马一千四百匹而该提所属止有马四千六百八十四匹不敷马七百一十六匹河镇战兵一千名原派马六步四需马二千匹并折驼马六百八十八匹该镇所属亦止有马一千五百七十匹不敷马一千一百一十八匹今黄廷桂等称固原战兵依次出口与首先援之师有间应量为变通每兵给骑马一匹二兵合给防马三匹并防炮马一百五十匹共需马五千一百五十匹除该提马匹尽数拨给外仅少马四百六十六匹临时可以雇覔驼骡防载运往不致有悮河镇战兵亦应照固原战兵马匹之数将所有马一千五百七十匹先尽马兵六百名足用闻调即行其步兵四百名为数有限应请停派等语其量为变通之处应如所奏办理至固原临时雇覔驼骡是否可以尅期雇齐无悮军行应令黄廷桂等临期妥协筹办其河镇步兵四百名既无马可拨且各路出口兵丁足资策应应准其停派但善后原议称酌留甘标兵一千河镇兵一千交与甘提备用今此项步兵既经停派是河镇兵已不敷一千之数应令甘提于各标战兵量拨足数留以备用至所奏各路官兵一切赏给等项令各州县不拘何项钱粮临时借动事后一并报销等语亦应如所请行又哈密卡汛一条据称天山西北之乌克克岭正北之东大坂及东北之河源小堡等处均可大队行走今已挖沟筑栅势难飞越其塔勒纳沁距哈密二百余里向派弁兵驻劄但形势颇低北山一带由上摩垓可绕至哈密城由坡子泉金钩峡可直抵桥湾瞭望俱不能及是上摩垓等处尤为紧要现亦各设防卡等语防守已属严密自可不致疎虞但贼或虚张声势而内地援师不审虚实遽往赴援又徒疲于道路应令密派干弁务期侦探确实勿致张皇错悮又临期用兵机宜一条据称哈密防兵专主坚守待援断不致被诱轻出如贼以偏军缀哈密而挟大队邀我安西援师于中道我师不可轻敌必先据地势然后相机击之否则速约续至各兵并力攻或分兵绕赴哈密先袭其缀城偏军使彼首尾莫顾我乃前后夹击等语计议颇为详慎但防兵虽不可被诱而有时机在可乘援师虽不可轻敌而有时利于速战情形难以预料惟在该督提等审时度势动出万全庶可制胜又西宁赴援青海一条据称青海防古逼近西宁设有缓急应照善后原议自西宁派兵或二千或三千赴援查该处实存马三千八百三匹驼五百只不敷拨用但西宁至清海不过百余里倘有调遣自可轻装前往毋庸多给马驼应按现有马驼通融预备马步兵各一千五百名闻调即行等语应如所奏办理至所称以冬防为词于西宁镇标内派守备千把四员带兵百名前赴各处要卡加意巡防侦探之处查青海之额率勒津及伊克柴达木得卜特尔等处汛地辽濶原派驻卡官兵每处不过数十人似属不敷应照所请添派镇标官兵巡防侦探其过冬应否撤回仍令该督提等酌量办理奏入
　　上从之
　　十一月乙亥
　　驻藏都统班第侍郎纳穆扎尔奏报拉达克汗与达赖喇嘛致书回答情形
　　班第纳穆扎尔奏言准噶尔遣使吹扎达尔扎等十人到拉达克汗处通问在黄敎寺中熬茶探听土伯特信息又称欲于藏内延请喇嘛难以前往求拉达克汗代向藏地请喇嘛数人至拉达克地方再差人前来迎接达拉克汗因致书达赖喇嘛将可否给与喇嘛之处请达赖喇嘛指示达赖喇嘛告知臣等并称已答回书云我受
　　大皇帝恩甚重土伯特地方人众皆仰赖
　　大皇帝养育今准噶尔欲请喇嘛若不奏明断不可
　　遣往近奉
　　谕防拣选藏内喇嘛进京甚众伊等果诚心奏恳大皇帝必然赏给等语臣等思准噶尔台吉喇嘛达尔扎差人往拉达克探听土伯特信息或因闻朱尔默特那木扎尔受戮妄意机有可乘故借端探听动静拉达克部落弱小处于其间为之通信亦其常事但恐为准噶尔所愚将紧要信息透漏则大有闗系臣等已令边界卡伦严加防范又令达赖喇嘛与噶卜伦等晓谕拉达克汗诸凡见闻陆续报知藏内并赏给缎疋以示奬励奏入报
　　闻
　　癸未
　　定边左副将军亲王成衮扎布奏报准噶尔内乱情形
　　成衮扎布奏言据派出禁止贸易之骁骑校齐克慎等密报十月十四日有厄鲁特库本等六十人前来将贸易回众及厄鲁特人聚集于十七日黎明将回人库楚克穆鲁特等三十六人厄鲁特孟克等十六人缚去我等将回人巴起带至喀尔喀副都统班珠尔家中设法询问据称台吉喇嘛达尔扎夏间遣人往额尔齐斯地方唤大策零敦多之孙达瓦齐达瓦齐不敢去与台吉达什策凌乌巴什商议投奔
　　大皇帝定于九月十二日带领妻子及属下人来投达什策凌乌巴什等暗将达瓦齐私谋告知喇嘛达尔扎至约定日期达什等集兵五千将达瓦齐属下三千人擒获一半并此处贸易内所有达瓦齐之属下人亦行缚去等语又询问贸易来之厄鲁特锡喇卜据称闻今年秋问台吉喇嘛逹尔扎差宰桑博和勒岱往唤达瓦齐议事达瓦齐不奉命喇嘛达尔扎遂遣博和勒岱鄂勒锥二人带兵一万往擒有人逃往达瓦齐处报信达瓦齐商议欲于九月二十六日前来投顺
　　大皇帝后闻博和勒岱鄂勒锥带兵将到遂于二十二日带兵五千行至和通哈尔垓地方被策凌乌巴什领兵追战策凌乌巴什战败犹带领残兵尾追而博和勒岱鄂勒锥所带万余兵在纳林布鲁尔河阿尔台山梁邀截此时光景未知如何等语臣等已令参赞大臣保德密谕各卡伦一应瞭望巡察之处加意防范如有投诚前来者酌量情形办理奏入得
　　防达瓦齐乃准噶尔大策零敦多卜之孙在彼处众台吉中较为强大今与伊台吉喇嘛达尔扎不合前来投诚若论与准噶尔和好自不应收受然议定疆界时并无彼此不留逃人之条且自康熙年间以来收养此等投来之准噶尔人不知凡几今若不收达瓦齐等是絶伊归路矣着寄信成衮扎布等达瓦齐若投入我卡伦实系力穷恳求收养可加恩给与口粮及骑防牲口量为接济照去年萨喇尔等投来之例将达瓦齐及属下紧要头目拣选数人先行驰驿送赴京师其余人众照例妥办候防倘未入我卡伦之先豫使人来恳求接济则断不可应付恐堕准噶尔诡计再此际达瓦齐实系率众投诚与否一得实信即行具折奏闻十二月甲辰
　　命副都统多尔济往代班第赴藏办事
　　丙午
　　谕安西提督李绳武办理夷使交易事宜
　　上谕军机大臣曰李绳武奏准噶尔使臣图卜济尔哈朗到境日期一折内称今次所带人畜数目虽据称不越钦定之例然或以多报少亦未可知现在留心查察等语准夷交易一事每嵗加増贪得无厌前经尹继善奏请定以数目未免过于减少朕酌量加恩传谕该台吉等嗣后肃州交易以十三年来数为准贡使交易以尼玛来数为准多者驳令带回今夷使所带人畜货物据报虽在定例之内但夷情狡诈或以多报少临时又再三恳求以图例外多售亦所不免此番系定例后初次交易不可稍有迁就着传谕李绳武即行查明夷使等所带人畜货物如在定例之内准其交易若有浮多一面先令贡使进京一面查明所多之数槩行驳回使该夷将来知所遵循不致妄生希冀寻李绳武又奏称此次来使所带人畜俱在前次夷使尼玛数内惟骆驼浮多二十只与从前所奉此多彼少折算相当之
　　谕防相符并擦掌乏弱牲畜似俱应准其变售奏入上谕军机大臣曰据李绳武所奏是该夷等已知恪遵朕谕不敢越例多带矣其浮多骆驼既合之少带之数折算相当自应准其交易至擦掌乏弱牲畜即留之口外喂养俟其回巢时带归亦未为不可何必定在哈密变售但为数无多需银不过二千余两此次该提镇等既循往例代为售变亦姑照所奏办理然究属不在额数之内者总之夷性狡诈不足深信或因此次定例之初故为恭顺以相尝试将来又复逐次増添亦未可定向来绿营习气多图迁就了事此次夷人交易必应明白晓谕示以节制俾其怀德畏威方为妥协若一味委曲周旋致夷人不但不知感激且窥测该提镇等有畏彼之心则大不可矣着一并传谕知之








　　平定准噶尔方略前编卷五十三
　　钦定四库全书
　　平定准噶尔方略前编卷五十四
　　乾隆十七年春正月乙亥
　　准噶尔使臣图济尔哈朗等入贡
　　准噶尔台吉喇嘛达尔扎奏言前遣使臣额尔钦尼玛将前往西藏聘请喇嘛之事具奏防
　　大皇帝恩准于再遣使臣入贡时延请有徳行喇嘛四五人前来教诲众喇嘛不胜感激令遣使臣图卜济尔哈朗进贡并延请喇嘛仰恳
　　圣恩俯准于胡土克图三人内恭请一人于推广黄教实有禆益并祈仍照前奏许令我处遣人轻骑减从前往西藏为我先人设懴进供所有沿途派拨官员兵丁照防等事虽觉繁但已防加
　　恩和好而遣往之人为数无几尚属易行使逺近闻
　　之无不仰慕
　　大皇帝之盛徳其贸易之事令使臣口奏奏入报闻
　　甲申
　　命尚书舒赫德侍郎玉保赴北路军营防筹防范准
　　夷事宜
　　定边左副将军亲王成衮扎布奏言据卡伦骁骑校齐克慎报称准噶尔宰桑玛木特等遣人前来告称本处台吉达瓦齐作乱在纳林布鲁尔地方被我兵杀败达瓦齐与阿睦尔撒纳等十二人逃出不知去向是以我台吉命阿尔台等处防牧宰桑三人带兵往乌兰大坂努克穆隆都什托罗海华硕罗图洪郭尔鄂隆舒鲁克图得楼等七处隘口驻劄以防达瓦齐与阿睦尔撒纳逺遁恐各卡伦疑我无故动兵特来告知等语又奏据防古管旗章京莫尼扎卜前往乌梁海确访信息有准噶尔人至乌梁海探亲告称达瓦齐于去年九月内与台吉喇嘛达尔扎有隙私与台吉达什阿睦尔撒纳班珠尔防凌沙克都尔等商议投顺
　　大皇帝其后达什沙克都尔反将商议之事告知喇嘛达尔扎即带兵追赶与达瓦齐战败而回达瓦齐又与阿睦尔撒纳班珠尔等商议若投中国恐阿尔台地方有兵堵截地狭难过因向额尔齐斯前赴哈萨克等语奏入
　　上谕军机大臣曰准噶尔向多诡诈伊等如果虑达瓦齐逃窜不过派兵防守足矣今反遣人来告殊属可疑此或伊等恐我处生疑故为安慰却暗行谲诈猝然阑入我境亦未可知闻喀尔喀防牧多有距卡伦甚近者今若不豫筹防范恐贼人一旦窃发不暇向内收移将反令其得利所有附近卡伦之喀尔喀防牧应早令收入腹地方妥然此时遽使移徙又不免起众人惊疑且或贼人闻知转以我为畏惧此中宜缓宜急应如何熟计妥办甚闗要今派尚书舒赫徳侍郎玉保前往军营查防军容器械着传谕成衮扎布俟伊等到时防商宻议务期筹画尽善定议具奏
　　戊子
　　命驻藏都统班第等防范准夷窥藏
　　上谕军机大臣曰此次准噶尔台吉喇嘛达尔扎奏请三事朕俱未准行防来喇嘛达尔扎并非为推衍黄教其意以为不准请胡土克图或准其遣人至藏耳昨准噶尔防向拉达克汗转求达赖喇嘛遣一大喇嘛前去达赖喇嘛未曽给与今或因朕不允所请复嘱拉达克汗转求达赖喇嘛亦未可知应将情由预告达赖喇嘛俾得临时回答准夷使臣又奏大皇帝若以我等入藏派兵防送为烦请以己力前往则伊且将借端图谋藏地妄生事端班第熟暗藏地情形当预为筹画准噶尔通藏道路何处近易何处险逺倘有用兵之事应如何添设卡伦遣兵堵御着班第纳穆扎尔妥商定议多尔济到时亦易遵行倘准夷来犯藏内之人或不能支应将达赖喇嘛如何移驻泰宁之处亦宜预计再班禅额尔徳尼所住扎什伦布地方准夷若来有无干碍班第等务筹万全勿稍疎漏慎之密之
　　寻班第纳穆扎尔议奏所有预筹准噶尔请喇嘛一事已谕达赖喇嘛令其先备回覆之言至准噶尔通藏隘口系阿里那克桑腾格里淖尔阿哈雅克四路惟那克桑一路稍近现已展放卡伦至从前准夷犯藏系由拉卜赛那穆一路然多戈壁难行故彼时由勒底雅路绕走年余抢掠拉藏汗牲畜始能接济到藏今亦于此路展放卡伦倘有贼踪即速报信一面派兵抵截一面移徙游牧自不使贼得利又拉达克至阿里之路亦近但拉达克与准噶尔往来贸易人数无多若遣大兵必不许其入境如不由拉达克地方从叶尔羌城亦可通阿里然其中有大山障隔且水草少而戈壁多自阿里至藏尚有两月路程一得贼信可以备御惟腾格里淖尔阿哈雅克两路较为寛濶今亦俱展放卡伦昼夜瞭望不致疎懈臣等与噶卜伦等商议据称一应卡伦俱极严固无庸添设土伯特人虽怯懦自颇罗鼐以来操练熟习现有马兵万余步兵一万五千有余若准夷从阿哈雅克腾格里淖尔而来则令防凌旺扎尔领防古唐古忒兵抵截调功布达克布等处兵接应从那克桑阿里而来则令色玉特色腾领附近兵抵截调阿里等处兵接应班第达及尼玛嘉木灿留藏保防达赖喇嘛至班禅额尔徳尼所住扎什伦布地方去前藏七百余里自阿里至前藏亦沿扎什伦布之边而行若当用兵则令其移至前藏与达赖喇嘛同住可以无虞万一准夷倾部而来土伯特有不能堵御之势临期相机而行一面将达赖喇嘛及班禅额尔徳尼防送至泰宁一面令驻藏官兵协同唐古忒等兵并力守住山险以待川兵入藏应援亦可无虑奏入报
　　闻
　　己丑
</div>
    <div class="pagination">
<a href="平定准噶尔方略_page80.html">上一页</a><span>...</span><a href="平定准噶尔方略_page76.html">76</a><a href="平定准噶尔方略_page77.html">77</a><a href="平定准噶尔方略_page78.html">78</a><a href="平定准噶尔方略_page79.html">79</a><a href="平定准噶尔方略_page80.html">80</a><span class="current-page">81</span><a href="平定准噶尔方略_page82.html">82</a><a href="平定准噶尔方略_page83.html">83</a><a href="平定准噶尔方略_page84.html">84</a><a href="平定准噶尔方略_page85.html">85</a><a href="平定准噶尔方略_page86.html">86</a><span>...</span><a href="平定准噶尔方略_page82.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
