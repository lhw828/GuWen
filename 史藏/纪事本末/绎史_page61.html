<!DOCTYPE html>
<html>
<head>
    <meta charset="UTF-8">
    <title>绎史 - 第 61 页/共 76 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>绎史 - 第 61 页/共 76 页</h1>
    <div class="content">








　　日有中道月有九行合以阴歴阳歴之説推之凡月行所交以黄道内为隂歴外为阳歴冬入隂歴夏入阳歴月行青道【冬至夏至后青道半交在春分之宿当黄道东立冬立夏后靑道半交在立冬之宿当黄道东南至所冲之宿亦如之】　冬入阳歴夏入隂歴月行白道【冬至夏至后白道半交在秋分之宿当黄道西立冬立夏后白道半交在立秋之宿当黄道西北至所冲之宿亦如之】　春入阳歴秋入隂歴月行朱道【春分秋分后朱道半交在夏至之宿当黄道南立春立秋后朱道半交在立夏之宿当黄道西南至所冲之宿亦如之】春入隂歴秋入阳歴月行黑【春分秋分后黑道半交在冬至之宿当黄道北立春立秋后黒道半交在立冬之宿当黄道东北至所冲之宿亦如之】四序离为八节至阴阳之所交皆与黄道相会故月行有九道所谓日月之行有冬有夏也





















　　【天有十二次日每月行一次月每月行周天复过一次故日月相会每月移一次也如正月会于析木二月日行过大火月一周天复行至大火故二月会于大火其余放此月本无光日耀之乃为光光之初生如钩日在其西去日渐逺光渐增八日为上十五日日月相对为望望后去日渐近光渐减二十三日为下光之将尽日在其东遂会而为晦也是以未望以前载魄于东既望之后生魄于西月遡日以为明知日之耀月以为光也】












　　【凡五星东行为顺西行为逆趋舎而前为盈退舍而后为缩近日则伏逺日则见光明灭不定日动光明出而生锋曰芒芒长日角长而徧出曰彗同舍曰合同宿曰聚其行木星近日则迟逺日则疾火星近日则疾逺日则迟土星平行无太迟疾金水星附日而行此大槩也】




　　绎史卷一百五十一
　　钦定四库全书
　　绎史卷一百五十二　　灵壁县知县马骕撰律吕通考
　　尔雅律谓之分【○郭璞注云律管可以分气】　宫谓之重商谓之敏角谓之经征谓之迭羽谓之栁【○郭璞注云此五音之别名其义未详】史记书曰七正二十八舍律歴天所以通五行八正之气天所以成孰万物也舍者日月所舍舍者舒气也不周风居西北主杀生东壁居不周风东主辟生气而东之至于营室营室者主营胎阳气而产之东至于危危垝也言阳气之危垝故曰危十月也律中应钟应钟者阳气之应不用事也其于十二子为亥亥者该也言阳气藏于下故该也【白虎通十月谓之应钟何钟动也言万物应而动下藏也　説文亥荄也十月微阳起接盛阴从二二古文上字一人男一人女也从乙象褢子咳咳之形春秋传曰亥有二首六身】广莫风居北方广莫者言阳气在下隂莫阳广大也
　　故曰广莫东至于虚虚者能实能虚言阳气冬则宛藏于虚日冬至则一阴下藏一阳上舒故曰虚东至于湏女言万物变动其所阴阳气未相离尚相如胥也故曰须女十一月也律中黄钟黄钟者阳气踵黄泉而出也其于十二子为子子者滋也滋者言万物滋于下也其于十母为壬癸壬之为言任也言阳气任养万物于下也癸之为言揆也言万物可揆度故曰癸【白虎通十一月律谓之黄钟何中和之色钟者动也言阳气动于黄泉之下动养万物也　説文子十一月阳气动万物滋入以为偁象形　壬位北方也阴极阳生易曰龙战于野战者接也象人裹妊之形承亥壬以子生之叙也壬承辛象人胫胫任体也　癸冬时水土平可揆度也象水从四方流入地中之形癸承壬象人足】　东至牵牛牵牛者言阳气牵引万物出之也牛者冒也言地虽冻能冒而生也牛者耕植种万物也东至于建星建星者建诸生也十二月律中大吕大吕者其于十二子为丑丑者纽也言阳气在上未降万物厄纽未敢出【○史阙文不説大吕　白虎通十二月律谓之大吕何大大也吕者拒也言阳气欲出隂不许也吕之为言拒者旅抑拒难之也　説文丑纽也十二月万物动用事象手之形时加丑亦举手时也　白虎通太隂见于亥亥者仰也律中应钟壮于子子者孳也律中黄钟衰于丑丑者纽也律中大吕其曰壬癸壬者隂始任癸者揆度也时为冬冬之为言终也其位在北方其音羽羽之为言舒言万物始孳其帝颛顼颛顼者寒缩也其神冥冥者入冥也其精武掩起离体泉蛟珠蛤】　条风居东北主出万物条之言条治万物而出之故曰条风南至于箕箕者言万物根棋故曰箕正月也律中泰簇泰簇者言万物簇生也故曰泰簇其于十二子为寅寅言万物始生螾然也故曰寅【白虎通正月律谓之太簇何太亦大也簇者凑也言万物始大凑地而出也　説文寅髌也正月阳气动去黄泉欲上出隂尚彊象宀不逹髌寅于下也】　南至于尾言万物始生如尾也南至于心言万物始生有华心也南至于房房者言万物门户也至于门则出矣　明庶风居东方明庶者明众物尽出也二月也律中夹钟夹钟者言隂阳相夹厕也其于十二子为卯卯之为言茂也言万物茂也其于十母为甲乙甲者言万物剖符甲而出也乙者言万物生轧轧也【白虎通二月律谓之夹钟何夹者孚甲也言万物孚甲种类分也　説文卯冒也二月万物冒地而出象开门之形故二月为天门　甲东方之孟阳气萌动从木戴莩甲之形一曰人头宜为甲甲象人头　乙象春艸木冤曲而出隂气尚彊其出乙乙也乙承甲象人颈】　南至于氐氐者言万物皆至也南至于亢亢者言万物亢见也南至于角角者言万物皆有枝格如角也三月也律中姑洗姑洗者言万物洗生其于十二子为辰辰者言万物之蜄也【白虎通三月谓之姑洗何姑者故也洗者鲜也言万物皆去故就其新莫不鲜明也　説文辰震也三月阳气动靁电震民农时也物皆生从乙匕象芒达厂声也辰房星天时也从二二古文上字　白虎通少阳见寅寅者演也律中太簇律之言率所以率气令生也卯者茂也律中夹钟衰于辰辰震也律中姑洗其曰甲乙者万物孚甲也乙者物蕃屈有节欲出时为春春之为言偆偆动也位在东方其色青其音角角者气动耀也其帝太皥皥者大起万物扰也其神勾芒者物之始生芒之为言萌也其精青龙隂中阳】　清明风居东南维主风吹万物而西之轸轸者言万物益大而轸轸然西至于翼翼者言万物皆有羽翼也四月也律中仲吕仲吕者言万物尽旅而西行也其于十二子为己巳者言阳气之已尽也【白虎通四月谓之仲吕何言阳气极将彼故复中难之也説文己巳也四月阳气已出隂气已藏万物见成文章故已为蛇象形】　西至于七星七
　　星者阳数成于七故曰七星西至于张张者言万物皆张也西至于注注者言万物之始衰阳气下注故曰注五月也律中蕤賔蕤賔者言隂气幼少故曰蕤痿阳不用事故曰賔　景风居南方景者言阳气道竟故曰景风其于十二子为午午者隂阳交故曰午其于十母为丙丁丙者言阳道着明故曰丙丁者言万物之丁壮也故曰丁【白虎通五月谓之蕤賔防者下也賔者敬也言阳气上极隂气始賔敬之也　説文午啎也五月隂气午逆阳冒地而出此予矢同意　丙位南方万物成炳然隂气初起阳气将亏从一从冂一者阳也丙承乙象人肩　丁夏时万物皆丁实象形丁承丙象人心】　西至于弧弧者言万物之吴落且就死也西至于狼狼者言万物可度量断万物故曰狼　凉风居西南维主地地者沈夺万物气也六月也律中林钟林钟者言万物就死气林林然其于十二子为未未者言万物皆成有滋味也【白虎通六月谓之林钟何林者众也万物成熟种类众多　説文未味也六月滋味也五行木老于未象木重枝叶也　白虎通太阳见于己巳者物必起律中仲吕壮盛于午午物满长律中蕤賔衰于未未味也律中林钟其日丙丁者其物炳明丁者强也时之为夏夏言大也位在南方其色赤其音徴徴止也阳度极也其帝炎帝者太阳也其神祝融祝融者属续其精为鸟离为鸾　説文戊中宫也象六甲五龙相拘绞也戊承丁象人胁　已中宫也象万物辟藏诎形也已承戊象人腹　白虎通土为中宫其日戊巳戊者茂也已抑屈起其音宫宫者中也其帝黄帝其神后土】　北至于罚罚者言万物气夺可伐也北至于参参言万物可参也故曰参七月也律中夷则夷则言隂气之贼万物也其于十二子为申申者言隂用事申贼万物故曰申【白虎通七月谓之夷则何夷伤则法也言万物始伤被刑法也　説文申神也七月隂气成体自申束从臼自持束以晡时聴事申旦政也】　北至于浊浊者触也言万物皆触死也故曰浊北至于留留者言阳气之稽畱也故曰留八月也律中南吕南吕者言阳气之旅入藏也其于十二子为酉酉者万物之老也故曰酉【白虎通八月谓之南吕何南者任也言阳气尚有任生荠麦也故隂拒之也　説文酉就也八月黍成可为酎酒象古文酉之形】　阊阖风居西方阊者倡也阖者藏也言阳气道万物阖黄泉也其于十母为庚辛庚者言隂气庚万物故曰庚辛者言万物之辛生故曰辛【説文庚位西方象秋时万物庚庚有实也庚承已象人赍　辛秋时万物成而就金刚味辛辛痛即泣出从一从辛辛辠也辛承庚象人股】　北至于胃胃者言阳气就藏皆胃胃也北至于娄娄者呼万物且内之也北至于奎奎者主毒螫杀万物也奎而藏之九月也律中无射无射者隂气盛用事阳气无余也故曰无射其于十二子为戌戌者言万物尽灭故曰戌【白虎通九月谓之无射何射者终也言万物随阳而终也当复随隂起无有余已　説文戌灭也九月阳气防万物毕成阳下入地也五行土生于戊盛于戌从戊含一　白虎通少隂见于申申者身也律中夷则壮于酉酉者老物收敛律中南吕衰于戌戍者灭也律中无射无射者无声也其日庚辛庚者物更也辛者阴始成时为秋秋之为言愁亡也其位西方其色白其音商商者强也其帝少皥少皥者少敛也其神蓐收蓐收者缩也其精白虎虎之为言抟讨也】
　　汉书律十有二阳六为律阴六为吕律防统气类物一曰黄钟二曰太族三曰姑洗四曰蕤賔五曰夷则六曰亡射吕防旅阳宣气一曰林钟二曰南吕三曰应钟四曰大吕五曰夹钟六曰中吕有三统之义焉其传曰黄帝之所作也黄帝使泠纶自大夏之西昆仑之隂取竹之觧谷生其窍厚均者断两节间而吹之防为黄钟之宫制十二筩防听凤之鸣其雄鸣为六雌鸣亦六比黄钟之宫而皆可防生之是为律本至治之世天地之气合防生风天地之风气正十二律定黄钟黄者中之色君之服也钟者种也天之中数五五为声声上宫五声莫大焉地之中数六六为律律有形有色色上黄五色莫盛焉故阳气施种于黄泉孳萌万物为六气元也防黄色名元气律者着宫声也宫防九唱六变动不居周流六虚始于子在十一月【周礼注声之隂阳各有合黄钟子之气也十一月建焉而辰在星纪】　大吕吕旅也言隂大旅助黄钟宣气而牙物也位于丑在十二月【周礼注大吕丑之气也十二月建焉而辰在枵】　太族族奏也言阳气大奏地而达物也位于寅在正月【周礼注太蔟寅之气也正月建焉而辰在娵訾】　夹钟言隂夹助太族宣四方之气而出种物也位于卯在二月【周礼注夹钟卯之气也二月建焉而辰在降娄】　姑洗洗絜也言阳气洗物辜絜之也位于辰在三月【周礼注姑洗辰之气也三月建焉而辰在大梁】　中吕言防隂始起未成著于其中旅助姑洗宣气齐物也位于已在四月【周礼注中吕巳之气也四月建焉而辰在实沈】　蕤賔蕤继也賔导也言阳始导隂气使继养物也位于午在五月【周礼注蕤賔午之气也五月建焉而辰在鹑首】　林钟林君也言隂气受任助蕤賔君主种物使长大楙盛也位于未在六月【周礼注林钟未之气也六月建焉而辰在鹑火】　夷则则法也言阳气正法度而使隂气夷当伤之物也位于申在七月【周礼注夷则申之气也七月建焉而辰在鹑尾】　南吕南任也言隂气旅助夷任成万物也位于酉在八月【周礼注南吕酉之气也八月建焉而辰在夀星】亡射射厌也言阳气究物而使隂气毕剥落之终而复始亡厌已也位于戌在九月【周礼注无射戌之气也九月建焉而辰在大火】应钟言隂气应亡射该臧万物而杂阳阂种也位于亥在十月【周礼注应钟亥之气也十月建焉而辰在析木辰与建交错贸处如表里然是其合也○疏云辰谓日月所防之次建谓斗之所建也】　三统者天施地化人事之纪也十一月干之初九阳气伏于地下始着为一万物萌动钟于太隂故黄钟为天统律长九寸九者所防究极中和为万物元也易曰立天之道曰隂与阳六月坤之初六隂气受任于太阳继养化柔万物生长楙之于未令种刚彊大故林钟为地统律长六寸六者所防含阳之施楙之于六合之内令刚柔有体也立地之道曰柔与刚干知太始坤作成物正月干之九三万物棣通族出于寅人奉而成之仁防养之义防行之令事物各得其理寅木也为仁其声商也为义故太族为人统律长八寸象八卦宓戏氏之所防顺天地通神明类万物之情也立人之道曰仁与义在天成象在地成形后防裁成天地之道辅相天地之宜防左右民此三律之谓矣是为三统其于三正也黄钟子为天正林钟未之冲丑为地正太族寅为人正三正正始是防地正适其始纽于阳东北丑位易曰东北丧朋廼终有庆答应之道也及黄钟为宫则太族姑洗林钟南吕皆防正声应无有忽防不复与它律为役者同心一统之义也非黄钟而它律虽当其月自宫者则其和应之律有空积忽防不得其正此黄钟至尊亡与竝也易曰参天两地而倚数天之数始于一终于二十有五其义纪之防三故置一得三又二十五分之六凡二十五置终天之数得八十一防天地五位之合终于十者乘之为八百一十分应歴一统千五百三十九歳之章数黄钟之实也繇此之义起十二律之周径地之数始于二终于三十其义纪之防两故置一得二凡三十置终地之数得六十防地中数六乘之为三百六十分当期之日林钟之实人者继天顺地序气成物统八卦调八风理八政正八节谐八音舞八佾监八方被八荒防终天地之功故八八六十四其义极天地之变防天地五位之合终于十者乘之为六百四十分应六十四卦太族之实也书曰天工人其代之天兼地人则天故防五位之合乘焉唯天为大唯尧则之之象也地防中数乗者隂道理内在中餽之象也三统相通故黄钟林钟太族律长皆全寸而亡余分也天之中数五地之中数六而二者为合六为虚五为声周流于六虚虚者爻律夫隂阳登降运行列为十二而律吕和矣【史记律数九九八十一以为宫三分去一五十四以为徴三分益一七十二以为商三分去一四十八以为羽三分益一六十四以为角黄钟长八寸七分一宫大吕长七寸五分三分一太簇长七寸七分二角夹钟长六寸一分三分一姑洗长六寸七分四羽仲吕长五寸九分三分二徴蕤賔长五寸六分三分一林钟长五寸七分四角夷则长五寸四分三分二商南吕长四寸七分八徴无射长四寸四分三分二应钟长四寸二分三分二羽○蔡氏律吕新书改正云黄钟八寸十分一大吕七寸五分三分二强四百□□五太簇七寸十分二夹钟六寸七分三分一强一百九十八姑洗六寸十分四仲吕五寸九分三分二强五百八十二蕤賔五寸六分三分二强四百八十六林钟五寸十分四夷则五寸□□三分二弱二百一十六南吕四寸十分八无射四寸四分三分二强六百□□二应钟四寸二分三分二　周礼注黄钟长九寸其实一籥大吕长八寸二百四十三分寸之一百四太簇长八寸夹钟长七寸二千一百八十七分寸之千七十五姑洗长七寸九分寸之一中吕长六寸万九千六百八十三分寸之万二千九百七十四蕤賔长六寸八十一分寸之二十六林钟长六寸夷则长五寸七百二十七分寸之四百五十一南吕长五寸三分寸之一无射长四寸六千五百六十一分寸之六千五百一十四应钟长四寸二十七分寸之二十】　太极元气函三为一极中也元始也行于十二辰始动于子参之于丑得三又参之于寅得九又参之于卯得二十七又参之于辰得八十一又参之于已得二百四十三又参之于午得七百二十九又参之于未得二千一百八十七又参之于申得六千五百六十一又参之于酉得万九千六百八十三又参之于戌得五万九千四十九又参之于亥得十七万七千一百四十七此隂阳合徳气钟于子化生万物者也【史记生钟分子一分丑三分二寅九分八夘二十七分十六辰八十一分六十四已二百四十三分一百二十八午七百二十九分五百一十二未二千一百八十七分一千二十四申六千五百六十一分四千九十六酉一万九千六百八十三分八千一百九十二戍五万九千四十九分三万二千七百六十八亥十七万七千一百四十七分六万五千五百三十六】　故孶萌于子纽牙于丑引达于寅冒茒于卯振美于辰巳盛于已咢布于午昧薆于未申坚于申畱执于酉毕入于戌该阂于亥出甲于甲奋轧于乙明炳于丙大盛于丁丰楙于戊理纪于已敛更于庚悉新于辛懐任于壬陈揆于癸故隂阳之施化万物之终始既类旅于律吕又经歴于日辰而变化之情可见矣玉衡杓建天之纲也日月初缠星之纪也纲纪之交以原始造设合乐用焉律吕唱和以育生成化歌奏用焉指顾取象然后隂阳万物靡不条鬯该成故防成之数忖该之积如法为一寸则黄钟之长也参分损一下生林钟参分林钟益一上生太族参分太族损一下生南吕参分南吕益一上生姑洗参分姑洗损一下生应钟参分应钟益一上生蕤賔参分蕤賔损一下生大吕参分大吕益一上生夷则参分夷则损一下生夹钟参分夹钟益一上生亡射参分亡射损一下生中吕隂阳相生自黄钟始而左旋八八为伍【周礼注其相生则以隂阳六体为之黄钟初九也下生林钟之初六林钟又上生大簇之九二太簇又下生南吕之六二南吕又上生姑洗之九三姑洗又下生应钟之六三应钟又上生蕤賔之九四蕤賔又上生大吕之六四大吕又下生夷则之九五夷则又上生夹钟之六五夹钟又下生无射之上九无射又上生中吕之上六同位者象夫妇异位者象子母所谓律取妻而吕生子也下生者三分去一上生者三分益一五下六上乃一终矣】
　　淮南子规始于一一而不生故分而为隂阳隂阳合和而万物生故曰一生二二生三三生万物天地三月而为一时故祭祀三饭以为礼丧纪三踊以为节兵重三军以为制以三参物三三如九故黄钟之律九寸而宫音调因而九之九九八十一故黄钟之数立焉黄者土徳之色钟者气之所种也日冬至徳气为土土色黄故曰黄钟律之数六分为雌雄故曰十二钟以副十二月十二各以三成故置一而十一三之为积分十七万七千一百四十七黄钟大数立焉凡十二律黄钟为宫太簇为商姑洗为角林钟为徴南吕为羽物以三成音以五立三与五如八故卵生者八窍律之初生也写凤之音故音以八生黄钟为宫宫者音之君也故黄钟位子其数八十一主十一月下生林钟林钟之数五十四主六月上生太簇太簇之数七十二主正月下生南吕南吕之数四十八主八月上生姑洗姑洗之数六十四主三月下生应钟应钟之数四十二主十月上生蕤賔蕤賔之数五十七主五月上生大吕大吕之数七十六主十二月下生夷则夷则之数五十一主七月上生夹钟夹钟之数六十八主二月下生无射无射之数四十五主九月上生仲吕仲吕之数六十主四月极不生【吕氏春秋黄钟生林钟林钟生太簇太簇生南吕南吕生姑洗姑洗生应钟应钟生蕤賔蕤賔生大吕大吕生夷则夷则生夹钟夹钟生无射无射生仲吕三分所生益之一分以上生三分所生去其一分以下生黄钟大吕太簇夹钟姑洗仲吕蕤賔为上林钟夷则南吕无射应钟为下大圣至理之世天地之气合而生风日至则月钟其风以生十二律仲冬日短至则生黄钟季冬生大吕孟春生太簇仲春生夹钟季春生姑洗孟夏生仲吕仲夏日长至则生蕤賔季夏生林钟孟秋生夷则仲秋生南吕季秋生无射孟冬生应钟天地之风气正则十二律定矣】一律而生五音十二律而为六十音因而六之六六
　　三十六故三百六十音以当一嵗之日故律歴之数天地之道也下生者倍以三除之上生者四以三除之宫生徴徴生商商生羽羽生角角生姑洗姑洗生应钟比于正音故为和应钟生蕤賔不比正音故为缪日冬至音比林钟浸以浊日夏至音比黄钟浸以清以十二律应二十四时之变甲子仲吕之徴也丙子夹钟之羽也戊子黄钟之宫也庚子无射之商也壬子夷则之角也史记术曰以下生者倍其实三其法以上生者四其实三其法上九商八羽七角六宫五徴九置一而九三之以为法实如法得长一寸凡得九寸命曰黄钟之宫故曰音始于宫竆于角数始于一终于十成于三气始于冬至周而复生神生于无形成于有形然后数形而成声故曰神使气气就形形理如类有可类或未形而未类或同形而同类类而可班类而可识圣人知天地识之别故从有以至未有以得细若气防若声然圣人因神而存之虽妙必効精核其华道者明矣非其圣心以乘聪明孰能存天地之神而成形之情哉神者物受之而不能知及其去来故圣人畏而欲存之唯欲存之神之亦存其欲存之者故莫贵焉太史公曰故旋玑玉衡以齐七政即天地二十八宿十母十二子钟律调自上古建律运歴造曰度可据而度也合符节通道徳即从斯之谓也
　　汉书一曰备数二曰和声三曰审度四曰嘉量五曰权衡参五防变错综其数稽之于古今効之于气物和之于心耳考之于经传咸得其实靡不协同【史记王者制事立法物度轨则壹禀于六律六律为万事根本焉】数者一十百千万也所防算数事物顺性命之理也书曰先其算命本起于黄钟之数始于一而三之三三积之歴十二辰之数十有七万七千一百四十七而五数备矣其算法用竹径一分长六寸二百七十一枚而成六觚为一握径象干律黄钟之一而长象坤吕林钟之长其数防大衍之数五十其用四十有九成阳六爻得周流六虚之象也夫推歴生律制器规圜矩方权重衡平准绳嘉量探赜索隐钩深致逺莫不用焉度长短者不失豪牦量多少者不失圭撮权轻重者不失黍絫纪于一协于十长于百大于千衍于万其法在算术宣于天下小学是则五声者宫商角征羽也所防作乐者谐八音荡涤人之邪意全其正性移风易俗也五声和八音谐而乐成商之为言章也物成孰可章度也角触也物触地而出戴芒角也宫中也居中央畼四方唱始施生为四声纲也征祉也物盛大而緐祉也羽宇也物聚臧宇覆之也夫声者中于宫触于角祉于征章于商宇于羽故四声为宫纪也协之五行则角为木五常为仁五事为貌商为金为义为言征为火为礼为视羽为水为智为聼宫为土为信为思防君臣民事物言之则宫为君商为臣角为民征为事羽为物唱和有象故言君臣位事之体也五声之本生于黄钟之律九寸为宫或损或益防定商角征羽九六相生阴阳之应也【白虎通所以名之为角者跃也阳气动跃征者止也阳气止商者张也阴气开张阳气始降也羽者纡也阴气在上阳气在下宫者容也含也含容四时者也】　度者分寸尺丈引也所防度长短也本起黄钟之长防子谷秬黍中者一黍之广度之九十分黄钟之长一为一分十分为寸十寸为尺十尺为丈十丈为引而五度审矣其法用铜髙一寸广二寸长一丈而分寸尺丈存焉用竹为引髙一分广六分长十丈其方法矩髙广之数阴阳之象也分者自三微而成著可分别也寸者忖也尺者蒦也丈者张也引者信也夫度者别于分忖于寸蒦于尺张于丈信于引引者信天下也【淮南子古之为度量轻重生乎天道黄钟之律修九寸物以三生三九二十七故幅广二尺七寸音以八相生故人修八尺寻自倍故八尺而为寻有形则有声音之数五以五乘八五八四十故四丈而为匹匹者中人之度也一匹而为制秋分蔈定蔈定而禾熟律之数十二故十二蔈而当一粟十二粟为当一寸律以当辰音以当日日之数十故十寸而为尺十尺而为丈　小尔雅跬一举足也倍跬谓之歩四尺谓之仞倍仞谓之寻寻舒两肱也倍寻谓之常五尺谓之墨倍墨谓之丈倍丈谓之端倍端谓之两倍两谓之疋疋有谓之束　方言半歩为跬　説文周制寸尺咫寻常仞诸度量皆以人之体为法手长八寸谓之咫周尺也】　量者龠合升斗斛也所防量多少也本起于黄钟之龠用度数审其容防子谷秬黍中者千有二百实其龠防井水准其概合龠为合十合为升十升为斗十斗为斛而五量嘉矣其法用铜方尺而圜其外旁有庣焉其上为斛其下为斗左耳为升右耳为合龠其状似爵以縻爵禄上三下二参天两地圜而函方左一右二阴阳之象也其圜象规其重二钧备气物之数合万有一千五百二十声中黄钟始于黄钟而反覆焉君制器之象也龠者黄钟律之实也跃微动气而生物也合者合龠之量也升者登合之量也斗者聚升之量也斛者角斗平多少之量也夫量者跃于龠合于合登于升聚于斗角于斛也【博雅龠二曰合合十曰升升四曰梪梪四曰区区四曰釡釡十曰钟钟十曰斞斞十曰秉秉十曰筥筥十曰稯稯十曰秅　小尔雅一手之盛谓之溢两手谓之掬掬四谓之豆豆四谓之区区四谓之釡釡二有半谓之薮薮二有半谓之缶缶二谓之钟钟二谓之秉秉十六斛】　衡权者衡平也权重也衡所防任权而均物平轻重也其道如厎防见准之正绳之直左旋见规右折见矩其在天也佐助旋玑斟酌建指防齐七政故曰玊衡论语云立则见其参于前也在车则见其倚于衡也又曰齐之防礼此衡在前居南方之义也权者铢两斤钧石也所防称物平施知轻重也本起于黄钟之重一龠容千二百黍重十二铢两之为两二十四铢为两十六两为斤三十斤为钧四钧为石忖为十八易十有八变之象也五权之制防义立之防物钧之其余小大之差防轻重为宜圜而环之令之肉倍好者周旋无端终而复始无穷已也铢者物繇忽微始至于成著可殊异也两者两黄钟律之重也二十四铢而成两者二十四气之象也斤者明也三百八十四铢易二篇之爻阴阳变动之象也十六两成斤者四时乘四方之象也钧者均也阳施其气阴化其物皆得其成就平均也权与物均重万一千五百二十铢当万物之象也四百八十两者六旬行八节之象也三十斤成钧者一月之象也石者大也权之大者也始于铢两于两明于斤均于钧终于石物终石大也四钧为石者四时之象也重百二十斤者十二月之象也终于十二辰而复于子黄钟之象也千九百二十两者阴阳之数也三百八十四爻五行之象也四万六千八十铢者万一千五百二十物歴四时之象也而嵗功成就五权谨矣【淮南子十二粟而当一分十二分而当一铢十二铢而当半两衡有左右因倍之故二十四铢为一两天有四时以成一嵗因而四之四四十六故十六两而为一斤三月而为一时三十日为一月故三十斤为一钧四时而为一嵗故四钧为一石　小尔雅二十四铢曰两两有半曰防倍防曰举倍举曰锊锊谓之锾二锾四两谓之斤斤十谓之衡衡有半谓之秤秤二谓之钧钧四谓之石石四谓之鼔博雅称谓之铨锤谓之权】　权与物钧而生衡衡运生规规圜生矩矩方生绳绳直生准准正则平衡而钧权矣是为五则规者所防规圜器械令得其类也矩者所防矩方器械令不失其形也规矩相须隂阳位序圜方乃成准者所防揆平取正也绳者上下端直经纬四通也准绳连体衡权合徳百工繇焉防定法式辅弼执玉防翼天子诗云尹氏大师秉国之钧四方是维天子是毗俾民不迷咸有五象其义一也防隂阳言之大隂者北方北伏也阳气伏于下于时为冬冬终也物终臧乃可称水润下知者谋谋者重故为权也大阳者南方南任也阳气任养物于时为夏夏假也物假大乃宣平火炎上礼者齐齐者平故为衡也少隂者西方西迁也隂气迁落物于时为秋秋也物敛乃成就金从革改更也义者成成者方故为矩也少阳者东方东动也阳气动物于时为春春蠢也物蠢生乃动运木曲直仁者生生者圜故为规也中央者隂阳之内四方之中经纬通达乃能端直于时为四季土稼啬蕃息信者诚诚者直故为绳也五则揆物有轻重圜方平直隂阳之义四方四时之体五常五行之象厥法有品各顺其方而应其行　凡律度量衡用铜者名自名也所防同天下齐风俗也铜为物之至精不为燥湿寒暑变其节不为风雨暴露改其形介然有常有似于士君子之行是防用铜也用竹为引者事之宜也
　　史记君子不为约则修徳满则弃礼佚能思初安能维始沐浴膏泽而歌咏勤苦非大徳谁能如斯传曰治定功成礼乐乃兴海内人道益深其徳益至所乐者益异满而不损则溢盈而不持则倾凡作乐者所以节乐君子以谦退为礼以损减为乐乐其如此也以为州异国殊情习不同故博采风俗协比声律以补短移化助流政敎天子躬于明堂临观而万民咸荡涤邪秽斟酌饱满以饰厥性故云雅颂之音理而民正嘄噭之声兴而士奋郑卫之曲动而心淫及其调和谐合鸟兽尽感而况懐五常含好恶自然之势也治道亏缺而郑音兴起封君世辟名显邻州争以相髙自仲尼不能与齐优遂容于鲁虽退正乐以诱世作五章以刺时犹莫之化陵迟以至六国流沔沈佚遂往不返防于丧身灭宗幷国于秦　夫上古明王举乐者非以娯心自乐快意恣欲将欲为治也正敎者皆始于音音正而行正故音乐者所以动荡血脉通流精神而和正心也故宫动脾而和正圣商动肺而和正义角动肝而和正仁征动心而和正礼羽动肾而和正智故乐所以内辅正心而外异贵贱也上以事宗庙下以变化黎庶也琴长八尺一寸正度也大者为宫而居中央君也商张右傍其余大小相次不失其次序则君臣之位正矣故闻宫音使人温舒而广大闻商音使人方正而好义闻角音使人恻隐而爱人闻征音使人乐善而好施闻羽音使人整齐而好礼夫礼由外入乐自内出故君子不可须防离礼须防离礼则暴慢之行穷外不可须防离乐须臾离乐则奸邪之行竆内故乐音者君子之所养义也夫古者天子诸侯聼钟磬未尝离于庭卿大夫聼琴瑟之音未尝离于前所以养行义而防淫佚也夫淫佚生于无礼古圣人使人耳闻雅颂之音目视威仪之礼足行防敬之容口言仁义之道故君子终日言而邪辟无由入也汉书王者未作乐之时因先王之乐防敎化百姓説乐其俗然后改作防章功徳易曰先王防作乐崇徳殷荐之上帝防配祖考昔黄帝作咸池颛顼作六茎帝喾作五英尧作大章舜作招禹作夏汤作濩武王作武周公作勺勺言能勺先祖之遗也武言防功定天下也濩言救民也夏大承二帝也招继尧也大章章之也五英英华茂也六茎及根茎也咸池备矣【周礼注周所存六代之乐黄帝曰云门大卷黄帝能成名万物以明民共财言其徳如云之所出民得以有族类大咸咸池尧乐也尧能殚均刑灋以仪民言其徳无所不施大防舜乐也言其徳能绍尧之道也大夏禹乐也禹治水傅土言其徳能大中国也大濩汤乐也汤以寛治民而除其邪言其徳能使天下得其所也大武武王乐也武王伐纣以除其害言其徳能成武功　博雅休流扶持下谋云门六防五韺大章箫韶大防大武勺○皆歴代帝王乐名】　自夏防往其流不可闻已殷颂犹有存者周诗既备而其器用张陈周官具焉典者自卿大夫师瞽防下皆选有道徳之人朝夕习业防敎国子国子者卿大夫之子弟也皆学歌九徳诵六诗习六舞五声八音之和故帝舜命夔曰女典乐敎胄子直而温寛而栗刚而无虐简而无傲诗言志歌咏言声依咏律和声八音克谐此之谓也又防外赏诸侯徳盛而敎尊者其威仪足防充目音声足以动耳诗语足防感心故闻其音而徳和省其诗而志正论其数而法立是防荐之郊庙则鬼神飨作之朝廷则羣臣和立之学官则万民协聼者无不虚已竦神説而承流是防海内徧知上徳被服其风光煇日新化上迁善而不知所防然至于万物不夭天地顺而嘉应降故诗曰钟鼓锽锽磬管锵锵降福穰穰书曰击石拊石百兽率舞鸟兽且犹感应而况于人乎况于鬼神乎故乐者圣人之所防感天地通神明安万民成性类者也然自雅颂之兴而所承衰乱之音犹在是谓淫过凶谩之声为设禁焉世乱民散小人乘君子心耳浅薄则邪胜正故书序殷纣断弃先祖之乐乃作淫声用变乱正声防説妇人乐官师瞽抱其器而犇散或适诸侯或入河海夫乐本情性浃肌肤而臧骨髓虽经乎千载其遗风余烈尚犹不絶至春秋时陈公子完犇齐陈舜之后招乐存焉故孔子适齐闻招三月不知肉味曰不图为乐之至于斯美之甚也周道始缺怨刺之诗起王泽既竭而诗不能作王官失业雅颂相错孔子论而定之故曰吾自卫反鲁然后乐正雅颂各得其所是时周室大壊诸侯恣行设两观乘大路陪臣管仲季氏之属三归雍彻八佾舞廷制度遂壊陵夷而不反桑间濮上郑卫宋赵之声竝出内则致疾损夀外则乱政伤民巧伪因而饰之防营乱富贵之耳目庶人防求利列国防相闲故秦穆遗戎而由余去齐人餽鲁而孔子行至于六国魏文侯最为好古而谓子夏曰寡人聼古乐则欲寐及闻郑卫余不知倦焉子夏辞而辨之终不见纳自此礼乐丧矣　昔殷周之雅颂乃上本有娀姜原禼稷始生王公刘古公大伯王季姜女太任太姒之徳乃及成汤文武受命武丁成康宣王中兴下及辅佐阿衡周召太公申伯召虎仲山甫之属君臣男女有功徳者靡不襃扬功徳既信羙矣襃扬之声盈乎天地之间是防光名著于当世遗誉垂于无竆也
　　白虎通天子八佾诸侯四佾所以别尊卑八佾者何谓也佾者列也以八人为行列八八六十四人也诸公六六为行诸侯四四为行诸公谓三公二王后大夫士北面之臣非专事子民者也故但琴瑟而已【博雅天子乐八佾诸公六佾诸侯四佾】　王者有六乐者贵公美徳也乐元语曰受命而六乐乐先王之乐明有法也与其所自作明有制典四夷之乐明徳广及之也故南夷之乐曰兜西夷之乐曰禁北夷之乐曰昧东夷之乐曰离合观之乐儛于堂四夷之乐陈于右先王所以得之顺命重始也此言以人得之先以文谓持羽毛儛也以武得之持干戚儛也乐元语曰东夷之乐持矛舞助时生也南夷之乐持羽舞助时养也西夷之乐持防舞助时杀也北夷之乐持干舞助时藏也谁制夷狄之乐以为先圣王也先王推行道徳和调隂阳覆被夷狄故夷狄安乐来朝中国于是作乐乐之【孝经钩命决东夷之乐曰佅南夷之乐曰任西夷之乐曰林离北夷之乐曰僸　毛诗传儛四夷之乐是徳广所及也东夷之乐曰韎南夷之乐曰任西夷之乐曰朱离北夷之乐曰禁】　王者食所以有乐何乐食天下之太平富积之饶也明天子至尊非功不食非徳不饱故传曰天子时食举乐王者所以四食者何明有四方之物食四时之功也四方不平四时不顺有彻乐之法焉所以鸣至尊着法戒也王平居中央制御四方平旦食少阳之始也昼食太阳之始也晡食少隂之始也暮食太隂之始也诸侯三饭卿大夫再饭尊卑之差也礼士也食力无数庶人职在耕桑戮力劳役饥即食饱即作故无数
　　汉书八音土曰埙匏曰笙皮曰鼓竹曰管丝曰石曰磬金曰钟木曰柷【白虎通八音者法易八卦也万物之数也八音万物之声也所以用八音何天子承继万物当知其数既得其数当知其声即思其形如此蜎飞蠕动无不乐其音者至徳之道也天子乐之故乐用八音乐记曰壎坎音也管艮音也鼓震音也离音也钟兑音也柷敔干音也○不言巽坤二音疑阙】
　　尔雅大埙谓之嘂【白虎通壎在十一月壎之为言勳阳气于黄泉之下默蒸而萌　风俗通暴辛公作埙埙烧土也围五寸半长三寸半有四孔其二通凡为六孔　博雅埙象称锤以为之有六孔　释名土埙喧也声独喧喧然也】　大笙谓之巢小者谓之和【白虎通匏之言施也在十二月万物始施而劳笙者太蔟之气象万物之生故曰笙有七政之节焉有六合之和焉天下乐之故谓之笙　风俗通随作笙长四寸十二簧像鳯之身正月之音也物生故谓之笙　博雅笙以匏为之十三管宫管在左方竽象笙三十六管宫管在中央　释名笙生也象物贯地而生也竹之贯匏以匏为之故曰匏也竽亦是也其中污空以受簧也簧横也于管头横施于中也以竹鐡作于口横鼓之亦是也】　大鼓谓之鼖小者谓之应大鼗谓之麻小者谓之料【白虎通鼓震音烦气也万物愤懑震动而生雷以动之温以暖之风以散之雨以濡之夺至徳之声感和平之气也同声相应同气相求神明报应天地祐之其本乃在万物之始邪故谓鼓也鼗者震之气也上应昴星以通王道故谓之鼗也风俗通鼓不知谁所作也鼓者郭也春分之音也万物郭皮甲而出故谓之鼓　博雅足鼓县鼓雷鼓灵鼓路鼓】
　　【鼖鼓鼛鼔晋鼓鼜鼓鼙鼓鼗鼓应植鼓　释名鼓郭也张皮以冒之其中空也鞉导也所以导乐作也鼙裨也裨助鼓节也声在前曰朔朔始也在后曰应应大鼔也　易通卦验冬至鼓用马革圆径八尺一寸夏至鼔用牛皮圆径五尺七寸】　大箫谓之言小者谓之筊大管谓之簥其中谓之篞小者谓之篎大籥谓之产其中谓之仲小者谓之药大篪谓之沂【白虎通箫者中之气万物生于无声见于无形僇也箫也故谓之箫箫者以禄为本言承天继物为民本人力加地道化然后万物僇也故谓之箫也　风俗通舜作箫其形参差象凤之翼十管长一尺管漆竹长一尺六孔十二月之音也物贯地而牙故谓之管籥竹管三孔所以和众声也苏成公作篪管乐十孔长尺一寸　博雅谓之箫大者二十四管小者十六管有底管象防长尺围寸六孔无底龠谓之笛有七孔防以竹为之长尺四寸有八孔前有八孔上有三孔后有四孔头有一孔　释名箫肃也其声肃肃而清也篴涤也其声涤然也籥跃也气跃出也篪啼也声从孔出如婴儿啼声也】　大瑟谓之洒大琴谓之离【白虎通瑟者啬也闲也所以惩忽宫商角则宜君父有节臣子有义然后四时和四时和然后万物生故谓之瑟也琴者禁也所以禁止淫邪正人心也　风俗通瑟宓牺作八尺一寸四十五黄帝书泰帝使素女鼔瑟而悲帝禁不止故破其瑟为二十五神农作琴雅琴者乐之统也与八音竝行然君子所常御者琴最亲宻不离于身非必陈设于宗庙乡党非若钟鼔罗列于虡悬也虽在竆阎陋巷深山幽谷犹不失琴以为琴之大小得中而声音和大声不哗人而流漫小声不湮灭而不闻适足以和人意气感人善心故琴之为言禁也雅之为言正也言君子守正以自禁也夫以雅正之声动感正意故善心胜邪恶禁是以古之圣人君子慎所以自感其道行和乐而作者命其曲曰畼畼者言其道之美畼犹不敢自安不骄不溢好礼不已畼其意也其遇闭塞忧愁而作者命其曲曰操操者言遇灾遭害困厄竆廹虽怨恨失意犹守礼义不惧不慑乐道而不失其操者也琴长四尺五寸法四时五行也七者法七星也　博雅神农氏琴长三尺六寸六分上有五曰宫商角征羽文王増二曰少宫商伏羲氏琴长七尺二寸上有五　释名瑟施张之瑟瑟然也】　大磬谓之毊【白虎通磬者夷则之气也象万物之盛也其气磬故曰磬有贵贱焉有亲疎焉有长防焉朝廷之礼贵不让贱所以有尊卑也乡党之礼长不让防所以明有年也宗庙之礼亲不让疎所以明有亲也此三者行然后王道得王道得然后万物成天下乐用磬也博雅母句氏磬十六枚　释名磬罄也其声罄罄然坚致也】　大钟谓之镛其中谓之剽小者谓之栈【白虎通钟之为言动也隂气用事万物动成钟为气用金声也镈者时之气声也节度之所生也君臣有节度则万物昌无节度则万物亡亡与昌正相迫故谓之镈　风俗通垂作钟秋分之音也　博雅锤氏钟十六枚释名钟空也内空受气故名钟也】　所以鼓柷谓之止所以鼓敔谓之籈【白虎通柷敔者终始之声万物之所生也隂阳顺而复故曰柷承顺天地序迎万物天下乐之故乐用柷柷始也敔终也风俗通柷漆桶方画木方三尺五寸髙五寸中有椎上用柷止音为节　博雅柷象桶方三尺五寸深尺八寸四角有陞鼠敔象伏虎背上有二十七刻　释名柷状如伏虎如见柷柷然也故训为始以作乐也敔衙也衙止也所以止乐也】　木谓之虡【释名所以悬鼓者横曰簨簨峻也在上髙峻也从曰虡虡举也在旁举簨也簨上之板曰业刻为牙防业如锯齿也】徒鼓瑟谓之歩徒吹谓之和徒歌谓之谣徒击鼓谓之咢徒鼓钟谓之脩徒鼓磬谓之寋【释名竹曰吹吹推也以气推发其声也人声曰歌歌柯也歌之言是其质也以声吟咏有上下如草木之有柯叶也故兖冀言歌声如柯也吟严也其声本出于忧愁故其声严肃使人聼之凄叹也　博雅防歈讴咏吟歌也】和乐谓之节【释名抟拊也以韦盛糠形如鼓以手拊拍之也○礼记琴郑注云以韦为之充之以糠形如小鼓以节乐】周蛟钟铭惟正月王春吉日丁亥既望分召纯厘择乃吉金自欣和其安以乐娱奉喜而賔客其怡鼓之夙慕不忘乌余子孙万叶无疆用之协相【○字极古闲作鸾鹄蛟螭之形故名蛟篆】
　　周迟父钟铭迟父作姬齐姜龢林夹钟用昭乃穆穆不显龙光乃用蕲丏多福侯父洎齐万年眉寿子子孙孙亡疆寳
　　周聘钟铭宫今宰仆锡聘钟十有二聘敢拜稽首周寳龢钟铭走作朕皇祖文考寳龢钟走其万年子子孙孙永寳用享
　　齐侯镈钟铭惟王五月辰在戊寅师于淄陲公曰汝及余经乃先祖余既敷乃心汝小心畏忌汝不坠夙夜宦执而政事余厌乃心余命汝政于朕三军肃成朕师旟之政徳谏罚朕庶民左右毋讳及不敢弗憼戒虔防乃死事穆和三军徒同雩乃行师慎中乃罚公曰及汝敬共辞命汝应鬲公家汝恐恪朕行师汝肇敏于戎攻余锡汝厘都爵其县三百余命汝治辞厘造国徒三千为汝敌寮乃敢用拜稽首弗敢不对扬朕辟皇君之锡休命公曰及汝康能乃有事率乃敌寮余用登纯厚乃命汝及母曰予小子汝敷余于艰防虔防不易左右余一人余命汝缄差飨为大事继命于外内之事中敷刑汝以敷成公家应防余于防汝以防余朕身余锡汝车马戎兵厘仆二百有五十家汝以戒戎作及用彧敢再拜稽首应受君公之锡光余弗敢废乃命及典其先旧及其髙祖虩成唐又敢在帝所敷受天命刻伐履司败乃灵师凡少臣惟辅咸有九州处禹之都不显穆公之孙其配公之而公之女雩生叔及是辟于齐侯之所是龚齐灵力若虎谨恪其政事有共于公所谷择吉金鈇镐防铝用作铸其寳镈用享于其皇祖皇妣皇母皇考用祈眉寿令命难老不显皇祖其作福元孙其万福纯鲁龢协而有事俾若钟鼓外内开辟都都兪兪造而朋防毋或承类汝考寿万年永保其身俾百斯男而埶斯字肃义政齐侯左右毋央毋已至于业曰武灵成子子孙孙永保用享【○齐侯钟四器分列镈钟之铭一自惟王至穆和三止一自锡休命至应防余于止一自命刻伐至吉金止一自鈇镐至承类止其闲亦详略不同】秦昭和钟铭秦公曰不显朕皇祖受天命奄有下国十有二公不防在上严恭寅天命保业乃秦虩事蛮夏曰余虽小子穆师秉明徳叡旉明刑虔敬朕祀以受多福协和万民呼夙夕□起万生是赖咸畜百辟士楚楚文武镇静不庭燮百邦于秦执事作昭和钟乃名曰邦其音铣铣雝雝孔皇以昭格孝享以受纯鲁多厘眉寿无疆畯惠在位高有庆敷有四方永寳宜【○夕阙半下阙一字疑作西夏】
　　楚卭仲嬭钟铭惟正月初吉丁亥楚王賸卭仲嬭南和钟其眉寿无疆子子孙孙永保用之
　　鄦子钟铭惟正月初吉丁亥鄦子将以择其吉金自作铃钟中县且扬元鸣孔韹穆和钟用宴以喜用乐嘉賔大夫及我朋友锵锵万年无期眉寿无已子子孙孙永保鼓之【○鄦与许同】
　　磬铭








<史部,纪事本末类,绎史,卷一百五十二>








　　【五音长短之序则曰宫商角徴羽五音相生之序则曰宫徴商羽角长短高下清浊相闲成音以三分损益之法定之无不和矣　乐律志宫为至清羽为次】【清商为半清角为半浊徴为至浊宫喉音商防音角舌音徴齿音羽唇音然羽与宫其清虽同而亦防有异惟黄钟宫羽同音其声至清至大吕应钟则专为】【羽音而又少浊于宫然其属唇音亦可谓之清不可谓之浊也　以三分损益之法正五音五音和矣然音止于五犹不足以尽变故截竹为管十二律吕以】【应十二月亦以三分损益之法正之也】



　　绎史卷一百五十二
<史部,纪事本末类,绎史>
　　钦定四库全书
　　绎史卷一百五十三　　灵壁县知县马骕撰月令
　　夏小正正月唘蛰【言始发蛰也】　鴈北鄊【先言鴈而后言鄊者何也见鴈而后数其鄊也鄊者何也鄊其居也鴈以北方为居何以谓之为居生且长焉尔九月遰鸿鴈先言遰而后言鸿鴈何也见遰而后数之则鸿鴈也何不谓南鄊也曰非其居也故不谓南鄊记鸿鴈之遰也如不记其鄊何也曰鸿不必当小正之遰者也】　雉震呴【震也者鸣也呴也者鼓其翼也正月必雷雷不必闻惟雉为必闻之何以谓之雷则雉震呴相识以雷】　鱼陟负冰【陟升也负冰云者言解蛰也】　农纬厥耒【纬束也束其耒云尔者用是见君之亦有耒也】　初岁祭耒始用畼【也其初用云尔畼也者终嵗之用祭也言是月之始用之也初者始也或曰祭韭也】　囿有韭【囿也园之燕者也】　时有俊风【俊者大也大风南风也何大扵南风也曰合冰必扵南风解冰必扵南风生必扵南风収必扵南风故大之也】　寒日涤冻涂【涤也者变也变而暖也冻涂者冻下而泽上多也】　田鼠出【田防者嗛防也记时也】　农率均田【率者循也均田者始除田也言农夫急除田也】　獭祭鱼【其必与之献何也曰非其类也祭也者得多也善其祭而后食之十月豺祭兽谓之祭獭祭鱼谓之献何也豺祭其类獭祭非其类故谓之献大之也】　鹰则为鸠【鹰也者其杀之时也鸠也者非其杀之时也善变而之仁也故其言之也曰则尽其辞也鸠为鹰变而之不仁也故不尽其辞也】　农及雪泽【言雪泽之无髙下也】　初服于公田【古有公田焉者言先服公田而后服其田也】　采芸【为庙采也】　鞠则见【鞠者何也星名也鞠则见者嵗再见尔】　初昏参中【葢记时也】　云斗柄县在下【言斗柄者所以着参之中也】　栁梯【梯也者发孚也】　梅杏杝桃则华【杝桃山桃也】　缇缟　【也者莎随也缇也者其实也先言缇而后言缟者何也缇先见者也何以谓之小正以著名也】鸡桴粥【粥也者相粥之时也或曰桴妪伏也粥飬也】　二月往耰黍襌【禅单也】初俊羔助厥母粥【俊也者大也粥也者飬也言大羔能食草木而不食其母也羔羊非】
　　【其子而后飬之善飬而记之也或曰忧有煑祭祭也者用羔是时也不足喜乐喜羔之为生也而记之与羊牛腹时也】　绥多女士【绥安也冠子取妇之时也】　丁亥万用入学【丁亥者吉日也万也者干戚舞也入学也者大学也谓今时大舎采也】　祭鲔【祭不必记记鲔何也鲔之至有时美物也鲔者鱼之先至者也而其至有时谨记其时】　荣黄【菜色】　菜繁田胡【繁田胡者繁母也繁万勃也皆豆实也故记之】　昆小虫抵蚳【昆者众也田魂螺也者勤也小虫动也其先言动而后言虫者何也万物是动而后着抵犹推也蚔螘卵也为祭醢也取之则必推之推之必不取取必推而不言取】　来降燕乃睇【燕乙也降者下也言来者何也莫能见其始出也故曰来降言乃睇何也睇者眄也眄者视可为室者也百鸟皆曰巢突穴取与之室何也掺泥而就家人人内也】剥鱓【以为鼔也】　有鸣仓庚【仓庚者商庚也商庚者长股也】　荣芸时有见梯始收【有见梯而后始収是小正序也小正之序时也皆若是也梯者所为豆实】　三月参则伏【伏者非防之辞也星无时而不见我有不见之时故曰伏云】　摄桑【桑摄而记之急桑也】委杨【杨则花而后记之】　防羊【羊有相还之时其类防防然记变尔或曰防羝也】
　　则鸣【天蝼也】　颁冰【颁冰者分冰以授大夫也】　采识【识草也】　妾子始蚕【先妾而后子何也曰事有渐也言自卑事者始】　执飬宫事【执操也飬长也】　祈麦实【麦实者五谷之先见者故急祈而记之也】　越有小旱【越扵也记是时恒有小旱】田防化为鴽【鴽鹌也变而之善故尽其辞也鴽为防变而之不善故不尽其辞也】　拂桐芭【拂也者拂也桐芭之时也或曰言桐芭始生貌拂拂然也】　鸣鸠【言始相命也先鸣而后鸠何也鸠者鸣而后知其鸠也】　四月昴则见　初昏南门正【南门者星嵗再见壹正葢大正所取法也】　鸣札【札者寕县也鸣而后知之故先鸣而后札】　囿有见杏【囿者山之燕者也】　鸣蜮【蜮也者或曰屈造之属也】　王萯莠取荼【荼也者以为君荐蒋也】　莠幽　越有大旱【记时尔】　执陟攻驹【执也者始执驹也执驹也者离之去母也执而升之君也攻驹也者教之服车数舍之也】　五月参则见【参也者牧星也故尽其辞也】　浮游有殷【殷众也浮游殷之时也浮游者渠略也朝生而暮死称有何也有见也】　鴂则鸣【鴂者百鹩也鸣者相命也其不事之时也是善之故尽其辞也】　时有飬白【飬长也一则在本一则在末故其记曰时飬白之也】　乃瓜【乃者急瓜之辞也瓜也者始食瓜也】良蜩鸣【良蜩也者五采具】　之兴五日翕望乃伏【其不言生而称】
　　【兴何也不知其生之时故曰兴以其兴也故言之兴五日翕也望也者月之望也而伏云者不知其死也故谓之伏五日也者十五日也翕也者合也伏也者入而不见也】　唘灌蓝蓼【唘者别也陶而疏之也灌者藂生者也记时也】　鸠为鹰　唐蜩鸣【唐蜩鸣者也】　初昏大火中【大火者心也心中种黍菽穈时也】　煑梅【为豆实也】　蓄兰【为沐浴也】　菽穈【以在经中又言之时何也是食矩□而记之】　颁马【分夫妇之驹也将闲诸则或取离驹纳之则法也】　六月初昏斗柄正在上【五月大火中六月斗柄正在上用此见斗柄之不在当心也葢当依依尾也】　煑桃【桃也者杝桃也杝桃也者山桃也煑以为豆实也】　鹰始摰【始摰而言之何也讳煞之辞也故摰云】　七月莠雚苇【未莠则不为雚苇莠然后为雚苇故先言莠】　貍子肇肆【肇始也肆遂也言其始遂也其或曰肆杀也】　湟潦生苹【湟下防也有湟然后有潦有潦而后有苹草也】　爽死【爽也者犹疏也】　苹莠【苹也者有马帚也】　汉案戸【汉也案戸也者直戸也言正南北也】　寒蝉鸣【蝉也者蝭也】初昏织女正东鄊　时有霖雨　灌荼【灌聚也荼雚苇之莠为蒋楮之也雚未秀为菼苇未秀为芦】　斗柄县在下则旦　八月剥瓜【畜瓜之时也】　校【也者黒也校也者若緑色然妇人未嫁者衣之】　剥枣【剥也者取也】栗零【零也者降也零而后取之故不言剥也】　丹鸟羞白鸟【丹鸟者谓丹良也白鸟者谓蚊蚋也其谓之鸟也重其飬者也有翼者为鸟羞也者进也不尽食也】　辰则伏【辰也谓星也伏也者入而不见也】　鹿人从【从者从羣也鹿之飬也离羣而善而之离而生非所知时也故记从不记离君子之居幽也不言或曰人人从也者大者扵外小者扵内率之也】　鴽为鼠　参中则旦　九月内火【内火也者大火大火也者心也】　遰鸿鴈【遰往也】主夫出火【主夫也者主以时纵火也】　陟鸟蛰【陟升也鸟者□也先言陟而后言蛰何也陟而后蛰也】　熊罴貊貉鼬鼪则穴【若蛰而荣】　荣鞠【鞠草也鞠荣而树麦时之急也】　王始裘【始者何也衣裘之时也辰繋扵日】　雀入于海为蛤【葢有矣非常入也】　十月豺祭兽【善其祭而后食之也】　初昏南门见【南门者星也及此再见矣】　黒乌浴【浴者何也乌浴也乌飞乍髙乍下也】　时有飬【养者长也若曰之长也】　雉入于淮为蜃【蜃者蒲芦也】　织女正北鄊则旦【织女星名也】　十有一月王狩【狩者言王之时田冬猎为狩】　陈筋革【陈筋革者省兵甲也】　啬人不从【不从者弗行扵时月也万物不通】　陨麋角【陨坠也曰冬至阳气至始动诸向生皆蒙蒙符矣故麋角陨记时焉尔】　十有二月鸣弋【弋也者禽也先言鸣而后言弋者何也鸣而后知其弋也】　驹贲【驹也者螘也贲者何也走扵地中也】　纳卵防【卵防也者本如卵者也纳者何也纳之君也】　虞人入梁【虞人官也梁者主设网罟者也】　陨麋角【葢阳气旦睹也故记之也　小正一篇赖大戴记以存其或谓子夏所作或云即戴徳作也惜中多脱譌无可攷正】
　　周书周公正三统之义作周月惟一月既南至昏昴毕见日短极基践长微阳动于黄泉隂惨于万物是月斗柄建子始昏北指阳气亏草木萌荡日月俱起于牵牛之初右回而行月周天起一次而与日合宿日行月一次周天歴舎于十有二辰终则复始是谓日月权舆周正嵗道数起扵时一而成于十次一为其义则然凡四时成嵗有春夏秋冬各有孟仲季以名十有二月中气以着时应春三月中气雨水春分谷雨夏三月中气小满夏至大暑秋三月中气处暑秋分霜降冬三月中气小雪冬至大寒闰无中气斗指两辰之间万物春生夏长秋収冬藏天地之正四时之极不易之道夏数得天百王所共其在商汤用师于夏除民之灾顺天革命改正朔变服殊号一文一质示不相沿以建丑之月为正易民之视若天时大变亦一代之事亦越我周王致伐于商改正异械以垂三统至扵敬授民时廵狩祭享犹自夏焉是谓周月以纪扵政【白虎通正朔有三何本天有三统谓三微之月也三微者何谓也阳气始施黄泉万物动微而未着也十一月之时阳气始养根株黄泉之下万物皆赤赤者盛阳之气也故周为天正色尚赤也十二月之时万物始牙而白白者隂气故殷为地正色尚白也十三月之时万物始达孚甲而出皆黒人得加功故夏为人正色尚黒也】　辨二十四气之应以明天时作时训立春之日东风解冻又五日蛰虫始振又五日鱼上冰风不解冻号令不行蛰虫不振隂姧阳鱼不上冰甲胄私藏雨水之日獭祭鱼又五日鸿鴈来又五日草木萌动獭不祭鱼国多盗贼鸿鴈不来逺人不服草木不萌动果蔬不熟惊蛰之日桃始华又五日仓庚鸣又五日鹰化为鸠桃不始华是谓阳否仓庚不鸣臣不【阙】主鹰不化鸠宼戎数起春分之日鸟至又五日雷乃发声又五日始电鸟不至妇人不【阙】雷不发声诸侯【阙】民不始电君臣威震清明之日桐始华又五日田鼠化为鴽又五日虹始见桐不华嵗有大寒田鼠不化鴽国多贪残虹不见妇人苞乱谷雨之日萍始生又五日鸣鸠拂其羽又五日戴胜降于桑萍不生隂气愤生鸣鸠不拂其羽国不治兵戴胜不降于桑政教不中立夏之日蝼蝈鸣又五日蚯蚓出又五日王瓜生蝼蝈不鸣水潦淫漫蚯蚓不出嬖夺后王瓜不生困扵百姓小满之日苦菜秀又五日靡草死又五日小暑至苦菜不秀贤人潜伏靡草不死国纵盗贼小暑不至是谓隂慝芒种之日螳螂生又五日防始鸣又五日反舌无声螳螂不生是谓隂息防不始鸣令姧壅偪反舌有声佞人在侧夏至之日鹿角解又五日蜩始鸣又五日半夏生鹿角不解兵戈不息蜩不鸣贵臣放逸半夏不生民多厉疾小暑之日温风至又五日蟋蟀居壁又五日鹰乃学习温风不至国无寛教蟋蟀不居壁急迫之暴鹰不学习不备戎盗大暑之日腐草化为萤又五日土润溽暑又五日大雨时行腐草不化为萤谷实鲜落土润不溽暑物不应罚大雨不时行国无恩泽立秋之日凉风至又五日白露降又五日寒蝉鸣凉风不至无严政白露不降民多邪病寒蝉不鸣人皆力争处暑之日鹰乃祭鸟又五日天地始肃又五日禾乃登鹰不祭鸟师旅无功天地不肃君臣乃【阙】农不登谷暖气为灾白露之日鸿鴈来又五日鸟归又五日羣鸟飬羞鸿鴈不来逺人背畔鸟不归室家离散羣鸟不飬羞下臣骄慢秋分之日雷始收声又五日蛰虫培戸又五日水始涸雷不始收声诸侯淫佚蛰虫不培戸【阙】靡有赖水不始涸甲虫为害寒露之日鸿鴈来賔又五日爵入大水化为蛤又五日菊有黄华鸿鴈不来小民不服爵不入大水失时之极菊无黄华土不稼穑霜降之日豺乃祭兽又五日草木黄落又五日蛰虫咸俯豺不祭兽爪牙不良草木不黄落是为愆阳蛰虫不咸俯民多流亡立冬之日水始冰又五日地始冻又五日雉入大水为蜃水不冰是谓隂负地不始冻咎徴之咎雉不入大水国多淫妇小雪之日虹藏不见又五日天气上腾地气下降又五日闭塞而成冬虹不藏妇人専一天气不上腾地气不下降君臣相嫉不闭塞而成冬母后淫佚大雪之日鹗鸟鸣又五日虎始交又五日荔挺生鹗鸟不鸣【阙】　虎不始交【阙】　　　荔挺不生卿士専权冬至之日蚯蚓结又五日麋角解又五日水泉动蚯蚓不结君政不行麋角不解兵甲不藏水泉不动隂不承阳小寒之日鴈北向又五日鹊始巢又五日雉始雊鴈不北向民不懐土鹊不始巢国不寜雉不始雊国大水大寒之日鸡始乳又五日鸷鸟厉疾又五日水泽腹坚鸡不始乳淫女乱男鸷鸟不厉国不除兵水泽不腹坚言乃不从　周公制十二月赋政之法作月令【○篇亡或云即今小戴礼记月令篇説见后】
</div>
    <div class="pagination">
<a href="绎史_page60.html">上一页</a><span>...</span><a href="绎史_page56.html">56</a><a href="绎史_page57.html">57</a><a href="绎史_page58.html">58</a><a href="绎史_page59.html">59</a><a href="绎史_page60.html">60</a><span class="current-page">61</span><a href="绎史_page62.html">62</a><a href="绎史_page63.html">63</a><a href="绎史_page64.html">64</a><a href="绎史_page65.html">65</a><a href="绎史_page66.html">66</a><span>...</span><a href="绎史_page62.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
