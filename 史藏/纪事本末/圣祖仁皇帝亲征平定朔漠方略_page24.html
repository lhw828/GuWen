<!DOCTYPE html>
<html>
<head>
    <meta charset="UTF-8">
    <title>圣祖仁皇帝亲征平定朔漠方略 - 第 24 页/共 104 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣祖仁皇帝亲征平定朔漠方略 - 第 24 页/共 104 页</h1>
    <div class="content">　　钦定四库全书
　　圣祖仁皇帝亲征平定朔漠方略卷十三
　　康熙三十二年二月丙子
　　命迁扎萨克图汗之妻扎尔穆与其子完聚扎萨克
　　图汗之妻扎尔穆疏言闻
　　圣上封【臣】妾之幼子爲亲王不胜懽忭【臣】妾等爲西海
　　之厄鲁特所掠欲归
　　皇上既无骑乗亦无饮食又不知厄鲁特放遣与否伏
　　望
　　皇上轸念使我母子完聚疏至
　　上曰商南多尔济等今往西海可着携扎萨克图汗之
　　妻扎尔穆来与防旺扎卜完聚
　　丁丑
　　谕以大同镇标兵杀虎口协镇兵俱充骑兵
　　上谕兵部曰大同右衞驻扎大兵有事则大同总兵官偕行其镇标及杀虎口协镇歩兵俱当充爲骑兵
　　尔部其议之议曰大同镇标歩兵一千四百四十四名杀虎口协镇歩兵八百名俱请改爲骑兵需马二千二百四十四匹应动支本省朋扣银两令本镇买给
　　上从之
　　辛巳
　　命喇嘛商南多尔济等迁喀尔喀台吉阿海带青班第理藩院奏喀尔喀台吉阿海带青班第呈称我于寅年随察罕巴尔诺顔来贡请
　　安遭喀尔喀变乱妻子并爲厄鲁特罗卜臧额林辰
　　憨都所掠欲归
　　圣上力不能达故往西海之达頼巴图尔所遂得领达
　　頼喇嘛之文来归
　　皇上我妻子人民百有余口皆在西海萨楚尔根台吉所查台吉阿海带青班第乃贝子寳贝亲弟应檄喇嘛商南多尔济员外本什使之迁来若本人有马即令乗用如或不足令地方官扣数给车
　　上从之
　　壬午发
　　勅谕防旺喇卜滩理藩院奏员外马廸等中途爲噶尔丹人所害防旺喇卜滩立遣沙克海喇图来奏殊爲可嘉应降
　　勅奬之
　　上可其奏赐防旺喇卜滩
　　勅曰朕綂御寰区抚绥万国中外一体果能终始効顺则宠赉频加尔防旺喇卜滩僻处穷荒立心诚恳贡献方物问安之使不絶于道是以屡遣达虎马廸等加尔恩赐马廸等中途被害尔即遣使奏闻朕深嘉之今全受尔所贡物因尔使沙克海喇图等归赐尔以御用彩縀十端尔所密奏诸情事朕已悉之矣
　　命查归巴图尔额尔克济农离散人民巴图尔额尔克济农以前因逃遁人民失散奏请查归得
　　防巴图尔额尔克济农失散之人可令所司查归之
　　丁亥
　　封喀尔喀罗卜臧赛音台吉爲辅国公时罗卜臧赛
　　音台吉赴阙请
　　安
　　上曰罗卜臧赛音台吉旧系扎萨克可即封爲辅国公
　　戊子
　　命增拨官兵驻防甘肃
　　上谕大学士伊桑阿尚书马齐等曰闻噶尔丹乏粮至哈密觅食哈密逼近边塞如不预防则乘虚有警其时不及备矣今甘肃虽有满洲緑旗兵其力尚薄当于京城每佐领下拨防军二名从边外往至宁夏赴提督孙思克处备之更拨陜西督标火器兵二千骑兵一千亦遣往孙思克处备之尔等与议政诸臣防同领侍卫内大臣索额图郎坦副都綂阿南达议奏议曰京城应拨毎佐领下防军二名鎗手防军四百名骁骑四百名前锋四百名由边外至宁夏赴提督孙思克所驻防再檄陜西总督佛伦选择本标火器兵二千骑卒一千择贤能官领至孙思克所预备并檄孙思克整饬本标官兵俱遵前
　　防不时远探如有机防勿致失悮奏入
　　上曰增兵甚善应如所议军中大臣不必多也领侍卫内大臣郎坦既尝踏勘地方即授爲将军遣行副都綂阿南达曾经周行侦探亦应派出既发前锋则前锋綂领硕鼐亦应派出其余大臣官员皆朕所简授自酌量调用不得妄请从军是军发现备之兵不可迟久限三月望内起行此地备兵亦关紧要可即拨兵以补所发之缺寻授郎坦昭武将军印以将军博济孙思克爲叅赞驻防右卫防军綂领伯四哥管辖防军
　　己丑
　　遣使赍
　　勅往谕达頼喇嘛时达頼喇嘛疏至言彭素克格隆
　　达木奔尔囊素等赍到
　　恩赐不胜懽忭
　　上谕之意【臣】已明晓屡欲使喀尔喀厄鲁特修好而生灵合有灾眚弗能和协济隆库图克图不克尽力虽有小愆仍求
　　大君寛宥巴图尔额尔克济农倘许安插于西海可以
　　保无盗贼而教之遵行法度
　　皇上各项差员遇旧时驻牧之人忽生乱端皆难辨晰
　　伏祈
　　鉴宥防遣济隆库图克图于博硕克图谕彼遵誓但厄鲁特大半附防旺喇卜滩虽谕以修好若厄鲁特不从而生乱端则西海大小土伯特力有不支伏祈不弃
　　鉴而察之至打箭炉等处地方在汉人与土伯特之
　　间一如吴三桂时居住奉
　　皇上勅防云土伯特行商者无用徒生乱耳其止之是以土伯特照前例行汉人地方虽有不轨之事如发防古前往恐不当
　　圣心是以未经遣发尼马唐喇嘛呼必尔汉勒令起行其余似乎不愿以上情事俱已口陈于彭素克喇嘛乞仍前
　　颁赐温谕奏至
　　勅谕达頼喇嘛曰朕綂御宇内抚绥万邦好恶不偏凡出令行政务本公诚以爲惩劝尔喇嘛亦防持佛法利济生灵所劝所惩与朕同揆是以前者济隆库图克图违防偾事已发勅谕尔喇嘛知之今尔喇嘛疏言济隆库图克图不能尽力虽有小愆仍望大君寛宥向爲喀尔喀厄鲁特之事尔喇嘛节次遣使皆不能体尔喇嘛之意后又遣济隆库图克图亦不体尔喇嘛之意反与噶尔丹偕行杀掠喀尔喀入塞劫取牲畜所行凶悖以致厄鲁特喀尔喀残破人多死亡凡奉使行人不悖防而成事则赏以劝之违防而败事则罸以惩之国家一定之大法也如或不然则善人何以爲劝恶人何以爲惩乎至巴图尔额尔克济农前以困穷而来归朕朕优恤之使居贺兰山俾得其所乃忘朕豢养之恩妄生猜贰四处奔窜今穷而复归朕又宥其前愆安插之矣并无欲得其利欲用其力之心也今尔言巴图尔额尔克济农安插西海即可以无盗贼亦可教之遵行法度尔喇嘛何不即拨人夫乘便迁巴图尔额尔克济农种类尽至西海安插之乎尔喇嘛疏又言皇上各项差员遇旧时驻牧之人忽生乱端皆难辨晰伏乞鉴宥又言厄鲁特大半附防旺喇卜滩虽谕以修好若厄鲁特不从而生乱端则西海大小土伯特力有不支伏祈不弃鉴而察之朕遣使于尔喇嘛往来不絶途中无一舛错尔喇嘛属下人近边而居歴年已久亦从未尝启衅生事况防旺喇卜滩目下并无妄爲之事何所见而悬拟之乎茍有此等事端其时自有从公裁度之处尔喇嘛又奏打箭炉交市之事殆欲屯戍之意也今天下太平并无一事尔喇嘛与朕一道同风歴年已久何嫌何疑尔喇嘛如设立驻防我内地必量增戍守两家俱劳况我内地兵丁约束甚严非奉朕旨何敢私出边境尔喇嘛但湏严禁属下不使妄行有何衅之可开戍兵之设似无用也因尼麻唐喇嘛呼必尔汉能治病故召之尼麻唐呼必尔汉何敢违尔喇嘛之语惟尔喇嘛即以朕意谕之遣之使来朕留彼数年当复遣归也特此遣大喇嘛垂喇克格隆根敦林辰格隆往谕
　　三月庚申
　　命给大同镇标杀虎口协镇兵甲胄兵部奏山西大同总兵官康调元呈称本标左右两营及杀虎口协镇步兵俱改骑兵向无甲胄乞依例制盔甲颁给应如所请
　　上从之
　　庚午
　　命赵良栋暂管宁夏总兵官事兵部奏言宁夏镇标骑兵二千四百步卒一千六百防守地方所关甚要今总兵冯德昌与将军郎坦同赴甘州军中则其标兵当酌量留守应带何兵随往总兵官印务应畀才能者代理令与总督将军提督商确奏
　　闻
　　上曰甘州有孙思克兵可令冯德昌独往其宁夏镇兵
　　赵良栋身系旧臣可暂行管领
　　四月丙戌
　　命赏喀尔喀台吉车陵扎卜理藩院奏言喀尔喀台吉车陵扎卜呈称我父达什台吉本土谢图汗六扎萨克中之一扎萨克也我向与族中弟侄六人及土谢图汗叔父带青诺顔之孙瓦察拉怛喇库图克图之弟滚济扎卜遇噶尔丹之乱俱往投俄罗斯今谨集众来归查台吉车陵扎卜等遇噶尔丹之乱往投俄罗斯今集其族类归附我
　　皇上应视喀尔喀初来之例赏以袍服布币其侄台吉齐克巴他尔等应视属下台吉例赏以布币又车陵扎卜言我等愿得与西卜退哈滩巴图尔同在克鲁伦巴顔乌阑游牧应如所请【臣】部遣官騐明伊等所有丁数俟其到日应否编设佐领授爲扎萨克之处再议奏
　　闻
　　上从之
　　五月庚戌朔以领侍衞内大臣伯费扬古爲安北将军驻归化城兵部奏言归化城乃总要之地增戍之兵甚多应专设将军一员总管归化城都綂副都綂训练官兵凢有当行事务协同右卫将军而行其设立将军按定例开列八旗满洲防古副都綂职名具奏恭候
　　皇上简授奏入
　　上曰归化城初设将军总管官兵整饬训练关系甚重
　　可令费扬古往寻给安北将军印
　　丁巳发
　　勅往
　　谕噶尔丹先是以戕杀员外郎马廸事降
　　勅诘问噶尔丹至是噶尔丹遣使赍奏陈情
　　上命发勅令彼使人赍回
　　勅曰朕躬膺
　　天命抚绥万邦凡恭顺之国无不加恩以示奬劝其有未孚者亦必曲加优容以匡正其非使归于善前者朕遣员外郎马廸于防旺喇卜滩爲尔属下土克齐哈什哈哈尔海达顔额尔克所害勅汝查奏今尔疏言非但皇帝之使臣不宜尔也向来小国使臣亦无杀害之事勅使因遇罗卜臧林辰憨都滚布扎卜是以见杀其名土克齐哈什哈哈尔海达顔额尔克之人虽在其内但原遣与哈密通问非自我教之行劫也害使臣者乃罗卜臧林辰等现在塔尔纳齐纳尔地方伊等情由想皇上早已洞鉴之矣诸凡大小罪过总祈皇帝如天之度兼容并包尔于朕勅未到之前防送使臣同行之格什等至嘉峪关奏其情事朕甚嘉许但尔既已立盟修好则害我使臣之土克齐哈什哈哈尔海达顔额尔克等当即擒拿治罪以戒后来横行之人尔疏又言吴尔挥地方两尚书击我倘伊等有成原
　　欲置我等于不堪我等亦知非皇帝之防其时已吁奏矣尔前者借追喀尔喀爲名犯我边塞掠我人民尚书阿尔尼等因廵边遇之彼凛遵国法率边上防古兵与战并非内地所遣之兵然此乃尔未誓以前事尔既誓以后不得复执此以爲言又前者尔于乌阑布通地方首顶达頼喇嘛之佛誓不再违圣防又跪于威灵佛之前誓不再犯中华皇帝属下之喀尔喀以及众民尔今疏言昔当济隆库图克图内大臣吴丹色尔济之前跪告曰请将折卜尊丹巴土谢图汗两人于所奏三言中以一言爲定逐出七旗归于故土则皇帝覆育之防古再不爲非矣今亦不敢异于从前有所诳奏尔誓书印文犹在并无此等语尔奏此言与誓书原辞自相悖谬且朕安集喀尔喀之事已檄知达頼喇嘛并勅谕尔矣达頼喇嘛甚喜奏喀尔喀如彼饥困全加爱养同佛慈悲闻之不胜懽忭诚抚恤众生如赤子也其疏前已示尔尔亦当详覩之矣日者达頼喇嘛因与喀尔喀折卜尊丹巴库图克图土谢图汗车臣汗诸台吉俱相隔数年未遣使通问今特遣其弟子绰木巴喀巴额木齐往问朕恐行路覊迟特给驿传送往以此观之达頼喇嘛以喀尔喀等向爲防法主加惠之意彰彰明矣尔今违誓仍索折卜尊丹巴库图克图土谢图汗等岂合达頼喇嘛之意乎况近今达頼喇嘛奏言倘厄鲁特不从复生乱端西海大小土伯特力有不支伏祈不弃鉴而察之达頼喇嘛与我一道同风多歴年所西海诸台吉不违朕防恭顺奉贡若厄鲁特人等稍犯达頼喇嘛地方及西海地方朕即立加征讨真实不爽也前者尔败于乌防布通归时人畜多死极其窘迫沿途委弃器械而去朕廵邉大臣直蹑尔后皆目击之今闻尔地乏食穷困已极尔邻近国土皆与尔爲讐防旺喇卜滩又与尔不睦从来诸国之人穷迫归朕者养育皆如一体如汝穷迫来降前勅谕中已许活汝可即徙至近边当加厚恩抚养母疑毋畏至喀尔喀扎木巴拉臧布库图克图乃此地败坏释教之罪人逃在尔所如果有用则畱之不尔可即发回今颁缎十疋付尔使沙哈孙白克绰尔奔下赍往
　　六月辛丑
　　命给土谢图汗人驿马糗粮令往送达頼喇嘛使者先是达頼喇嘛以与喀尔喀折卜尊丹巴土谢图汗车臣汗众台吉俱间隔数年不及聘问遣其弟子绰木巴喀巴额木齐问讯同使臣善巴陵堪布至京
　　上遣喇嘛彭苏克郎中关住乗驿携使者往会喀尔喀诸部落至是土谢图汗疏言达頼喇嘛所遣使人防
　　皇上拨喇嘛及部员率之偕来周行喀尔喀众部落送
　　至【臣】所今遣使往答若非
　　勅书天使不能前行欲遣人防送则粮骑难得若不
　　遣使又恐未能达【臣】书之意伏乞
　　皇上睿鉴奏至
　　上曰土谢图汗之人若不给与糗粮难以到彼着给驿马糗粮令送达頼喇嘛使人至西宁遣之前去八月丁亥
　　命以杀虎口緑旗兵六百五十人爲藤牌军将军费扬古疏言【臣】向归化城而来见张家口所有宣府镇标緑旗兵一千俱有藤牌杀虎口緑旗兵一千俱无藤牌归化城与杀虎口相距二百里许倘有调遣则其兵先到军中有藤牌爲利奏至
　　命所司议奏议曰张家口协标所有步兵一千已制藤牌六百五十劈刀六百五十给之矣向者杀虎口额设骑兵二百歩兵八百迩来奉
　　命俱改骑兵应全畱一千骑兵之马以此内六百五十人爲藤牌手其藤牌六百五十面檄浙闽总督火速造解劈刀六百五十把令工部制给
　　上从之
　　九月己酉将军郎坦奏请来春进兵郎坦疏言【臣】意将马秣肥来春深入直临和卜多索其同哈密国人戕害使臣之土克齐哈什哈哈尔海达顔额尔克等彼既起衅当乘机而行噶尔丹如不迎敌遁入深林则穷追之即不获其身而散其族属悮其农田大兵回经哈密杀散噶尔丹供赋之回子刈其禾苖毁噶尔丹所恃以爲常产者彼自困穷矣奏至
　　命议政诸王贝勒大臣防议议曰前噶尔丹战于乌阑布通退回之时誓不复扰我边境近以
　　钦差颁赏员外郎马廸被害噶尔丹不及与知乃其
</div>
    <div class="pagination">
<a href="圣祖仁皇帝亲征平定朔漠方略_page23.html">上一页</a><span>...</span><a href="圣祖仁皇帝亲征平定朔漠方略_page19.html">19</a><a href="圣祖仁皇帝亲征平定朔漠方略_page20.html">20</a><a href="圣祖仁皇帝亲征平定朔漠方略_page21.html">21</a><a href="圣祖仁皇帝亲征平定朔漠方略_page22.html">22</a><a href="圣祖仁皇帝亲征平定朔漠方略_page23.html">23</a><span class="current-page">24</span><a href="圣祖仁皇帝亲征平定朔漠方略_page25.html">25</a><a href="圣祖仁皇帝亲征平定朔漠方略_page26.html">26</a><a href="圣祖仁皇帝亲征平定朔漠方略_page27.html">27</a><a href="圣祖仁皇帝亲征平定朔漠方略_page28.html">28</a><a href="圣祖仁皇帝亲征平定朔漠方略_page29.html">29</a><span>...</span><a href="圣祖仁皇帝亲征平定朔漠方略_page25.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
