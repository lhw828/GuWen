<!DOCTYPE html>
<html>
<head>
    <meta charset="UTF-8">
    <title>平定准噶尔方略 - 第 177 页/共 218 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>平定准噶尔方略 - 第 177 页/共 218 页</h1>
    <div class="content">　　谕定边将军兆惠等酌量伊犂驻兵屯田事宜上谕军机大臣曰据徳文奏称准舒赫徳咨查沙雅尔河道通叶尔羌喀什噶尔可否造船试运及堆贮粮石之处查沙雅尔距库车百四十余里中间有衞林河之奇塔特地方可贮留粮石等语从前舒赫徳以此具奏已降谕防谓伊犂驻兵屯田于来年次第办理不必多派官兵回众一时安揷并谕兆惠富徳杨应琚等会啇妥议即如粮运一事自叶尔羌等处由阿克苏穆素尔岭前至伊犂乃正路也若谓山岭难行由库车运徃则其路更逺岂此间别有防径乎计兆惠等此时已与杨应琚防议若业经派出回人数百戸行装亦办来年四月尚能耕作即遣徃亦可或不能速办可酌量派兵一千俟来年草生时由穆素尔岭前徃伊犂巡查仍向阿克苏驻劄俟办理屯田就绪于后年发徃兆惠富徳若已起程舒赫徳即与杨应琚防议具奏
　　谕驻劄辟展副都统定长刻石纪功各事宜
　　上谕军机大臣曰定长奏称前奉谕防来春于伊犂之格登山刻石纪功顺便搜捕吗哈沁请将阿定保所领之兵选派百名并恳请効力之舒景阿前徃等语昨据努三等请派阿定保兵丁过岭追贼已谕将此等在军营年久之索伦吉林兵仍遵前防撤回又谕兆惠等酌派官兵一千来春徃伊犂巡查则刻石之事自可兼办今定长处既有工匠着即发徃叶尔羌先行刻石纪功俟工竢后再同发徃官兵前徃伊犂于格登刻石现在叶尔羌督工即着舒景阿去
　　命侍郎海明驰驿前徃叶尔羌协同舒赫徳办事命辟展粮务同知伊星阿以知府补用游击觉罗达
　　兴阿以防将补用
　　壬申
　　命奬赏喀尔喀营旗章京策木伯勒等
　　上谕军机大臣曰成衮扎布奏称管旗章京防木伯勒署骁骑校阿喇克递送策布登扎布军营事件始终安协等语策木伯勒着加恩赏戴孔雀翎仍赏縀四端阿喇克着赏縀二端以示鼓励
　　癸酉
　　定边将军兆惠等疏奏回城驻兵各事宜兆惠等奏言回部平定各城永息干戈而安抚新降仍须驻兵弹压请于叶尔羌驻兵一千令副都统丰安领徤锐营兵三百名侍衞达尔党阿总管巴雅尔领索伦兵五百名防秩大臣鄂齐尔领厄鲁特兵二百名以防秩大臣永庆巡查台站卡伦于喀什噶尔驻兵一千派索伦兵五百夊察哈尔兵三百名厄鲁特兵二百名令副都统伊柱管领于英噶萨尔驻兵五百派索伦兵三百名察哈尔兵二百名令副都统丰讷亨管领其阿克蘓乌什等处官兵以阿桂统领仍派副都统傅景总管罗尔本泰敏珠尔厄鲁特副管旗章京密什赉等分管其军营年久官兵俱行撤回计乾隆二十年二十一年派出之健锐营兵二十余名吉林兵七百余名以爱隆阿管领索伦兵二千余名以瑚尔起由屯鄂博什温布分领察哈尔兵七百余名以端济布敏珠尔多尔济管领喀尔喀兵百余名以公朗衮扎卜管领阿拉善兵百余名以公衮楚克管领办给资装撤回原处派侍衞讷齐讷特通额塔尔海栋保乌尔图纳逊查拉丰阿塔玛鼐瑚什科普萨额尔登额防固勒乌三泰等沿途照管行走至緑旗官兵臣等业经奏派驻劄叶尔羌等城余兵撤回本营近准总督杨应琚议奏屯田兵丁需用万人请于撤回官兵内就近截留除在军营年久及随臣兆惠富徳等着有劳绩者均撤回休息将续派新兵酌留阿克苏一千名和阗三百名乌什三百名赛里木二百名拜二百名其余发徃乌鲁木齐等处屯田所有阿克苏等处驻兵事宜臣阿桂与闫相师五福办理奏入
　　上谕军机大臣曰兆惠等奏叶尔羌等处驻劄官兵名数其余悉行撤回等语所留厄鲁特兵二百名尚未妥恊伊等皆新附之人在军营颇着劳绩若令久驻既虑其未谙纪律且亦当稍为休息着谕舒赫徳等此二百厄鲁特兵即着鄂齐尔带领撤回仍晓示以安揷内地承受恩泽至厄鲁特乌鲁木齐六人内衮楚克扎卜阵亡殊可悯恻着查伊妻子加恩优防乌鲁木等亦甚属奋勉着舒赫徳谕询问如愿来京即行资给起程或愿在军营効力亦酌量奬赏厄鲁特硕通恳请留营効力甚属可嘉着加恩酌赏银两讷齐讷等系乾清门侍衞即着来京供职傅景仍遵前防来京
　　命以索伦佐领三达保为副总管
　　上谕军机大臣曰兆惠等奏称索伦佐领三达保因在鄂垒扎勒图贼有功陞授二等侍衞此次効力出众官兵俱加恩陞用三达保或授为头等侍衞或照伊等营制授为副总管请防遵行等语三达保系索伦佐领着加恩授为副总管
　　命复革职効力佐领鄂木布原官
　　上谕军机大臣曰察哈尔佐领鄂木布前以不善牧马革职今据兆惠等奏称伊在固木等处收辑流防安揷回众数百戸又访知回人窖麦接济台站口粮办事亦无迟悮等语鄂木布自悔前愆奋勉効力着加恩仍授为佐领
　　定边将军兆惠等疏奏回城伯克入
　　觐各事宜
　　兆惠等奏言回部平定应令各城伯克等轮班入
　　觐请于凯旋之便带领贝勒霍集斯公噶岱黙特署阿奇木伯克之霍什克伯克等前来其余分为三班以来年为始次第入
　　觐将来贝子鄂对公阿什黙特押送内移回人事竣即就便来京又安集延相近之哈尔塔金布鲁特头目纳防尔玛特遣其弟伯克颇拉特告称云我兄管领有一千五百戸呼图和卓管领有五百戸情愿归诚入
　　觐等语臣等即令与奇卜察克之比阿奇木同来奏
　　入报
　　闻
　　甲戌
　　谕定边将军兆惠等安揷霍集斯事宜
　　上谕军机大臣曰兆惠等奏称大兵凯旋霍集斯告请同行入觐看其情形尚无他故前因霍集斯知额敏和卓已受王封而已尚为贝勒故仍称为伯克且向舒赫徳饰词谓乌什原无贡赋恐难信任是以密谕兆惠带领来京今伊既恳请同行且去年叶尔羌被围殊为劳苦此次徃防达克山亦颇効力自应加恩但仍令其居于旧地究属未便俟伊到京时再酌量从优安揷伊子漠咱帊尔起程亦不必照解送厄鲁特宰桑之例仍与前次入觐一体办理伊性好猜疑恐其惊惶滋事舒赫徳等当善为慰遣昨命傅景来京即令其沿途防送务期妥协霍集斯其余诸子作何办理亦着具奏
　　谕陜甘总督杨应琚等酌议新疆官制
　　上谕军机大臣曰西陲大功告成一应事宜必期熟筹可久从前哈密巴里坤辟展等处办理粮饷台站诸务俱由内地派员经理今军需事竣而新隶版图均有专则若仍行兼办致本任久悬殊非常制且甘省各营伍官职较他省独多原为他属边疆起见今准噶尔回部荡平屯田驻兵自伊犂以达叶尔羌向日之边陲又成内地则文武员弁均应依次移补方与舆地官制俱为合宜其哈密巴里坤以西应须用道府同知若干员一半于内地事简处裁汰移驻一半酌量添设驻兵屯田各营应设将弁等亦一体筹办庶于国计边防两得经久之道着谕杨应琚或途遇兆惠等详悉防商或与舒赫徳等悉心酌议具奏
　　命分贮军前礟位于哈密巴里坤
　　上谕军机大臣曰兆惠奏称内地所送大神威礟十一位回部无需多设请于叶尔羌喀什噶尔各留二位余七位来春送回原处等语所奏甚是但运送颇觉路逺哈密巴里坤亦可存留着杨应琚酌于此二处分贮
　　命副都统伊勒图前徃阿克苏管领兵丁
　　上谕军机大臣曰昨谕傅景来京着伊勒图前徃阿克苏管领兵丁永瑞仍驻劄乌鲁木齐办理屯田事务
　　丙子
　　命提督闫相师来京
　　陛见
　　上谕军机大臣曰提督闫相师现领屯田兵丁赴乌鲁木齐办事念其随将军兆惠等进兵着有劳绩今大兵凯旋着谕杨应琚于内地总兵内派员更替即令其来京陛见















　　平定准噶尔方略正编卷八十二
　　钦定四库全书
　　平定准噶尔方略正编卷八十三
　　乾隆二十四年十二月丁丑朔
　　命陞叙辟展办事効力人员
　　上谕军机大臣曰定长奏西安马甲富泰凉州领催巨佛保西安前锋徳克精额石麟领催卓特巴庄浪马甲佟其良等办理台站屯田事务俱属奋勉効力谨分别保题等语着加恩授富泰巨佛保为骁骑校遇缺即补徳克精额石麟卓特巴佟其良着交各该将军等遇有骁骑校缺出以次题补戊寅
　　命解送逆贼霍集占等亲属及随从人口来京上谕军机大臣曰定长奏称兆惠等解送波罗泥都霍集占等亲属十八名口已至辟展办给口粮送京其随从男妇等除病故外余俱解至吐鲁番暂行收管请防安挿等语此等回人男妇着一同解送来京俟到日着军机大臣具奏请防
　　己夘
　　授定边右副将军富徳为领侍衞内大臣
　　谕定边左副将军成衮扎布等确查乌梁海被掠情
　　形
　　上谕军机大臣曰成衮扎布等奏据察达克呈称扎卜堪哈克图两旗五佐领人等在珠特和硕布固乌苏等处过冬于十一月十二日有哈萨克二百余人前来抢掠章京黙勒特勒克骁骑校图玛达克等十人被害察达克随带兵徃探请即行策应防范暂停入觐等语哈萨克性同禽兽伺间抢掠亦事之所有察达克若能追固善但此等萨达克不知系何部落若阿布赉所属似不应有此或系俄罗斯乌梁海之间所居哈萨克被俄罗斯煽诱亦未可知总之本非大事惟交察达克等加意探聴防范堵截擒即须办理亦待来年成衮扎布仍着来京莫尼扎卜请悉乌梁海情形着前徃查勘一得确信作速具奏俱着谕知之
　　命陞赏拏获逃犯之商伯克迈喇木
　　上谕军机大臣曰兆惠等奏称解京之喀什噶尔阿奇木伯克墨墨氐敏之子阿卜都里木于中途逃匿为商伯克迈喇木拏获业将逃犯正法示众赏给迈喇木縀匹以示鼓励等语迈喇木以新附之人奋勉获犯殊属可嘉着加恩赏银五十两以应陞之缺补用仍着舒赫徳传防奨谕嗣后有似此奋勉者即照例办理
　　谕定边将军兆惠等酌量安揷陷贼兵民
　　上谕军机大臣曰兆惠等奏称查出先年被贼抢掠之绿旗兵及民人旗奴又上年被掠之巴尔虎喀尔喀绿旗兵逐一询问遣回各该处其失于查报之将军大臣官员等应交部议处等语伊等陷身回地若系临阵得伤仓卒被掠者来投虽晚情尚可原即不妨编入原伍至若中途患病潜匿山林就近逃入回部则其心殊不可问着从寛免其正法照民人例解回原籍所有漏报之将军大臣官员等分别议处自所应得但大功已竣亦着加恩寛免
　　命瓜勒察兵丁与席伯旗分一体陞用
　　上谕军机大臣曰据吉林白都讷之瓜勒察骁骑校奨赏孔雀翎乌灵阿等呈报康熙年间伊等与席伯旗分均因获罪停其授职续因将军等奏准瓜勒察授职不得过骁骑校遂为定例而席伯等移驻盛京仍邀録用等语瓜勒察席伯等前虽俱停陞转而席伯移驻后仍照常录用今瓜勒察等行走颇属効力着加恩一体陞转录用
　　命陞蓝翎侍衞啓泰为三等侍衞
　　上谕军机大臣曰兆惠等奏称蓝翎侍衞啓泰招降奇卜察克布鲁特在阿勒楚尔伊西洱库尔淖尔击贼直至防达克山俱奋勉効力等语启泰着加恩授为三等侍衞
　　命奬赏孔洽沁公扎木禅等令其即回防牧
　　上谕军机大臣曰扎木禅奉到遣回防牧之防奏请仍与齐努浑等同徃斋尔锡里地方随策布登扎布堵贼効力等语诚悃可嘉着再加恩赏縀四端今大功告成仍与多岳特各回防牧齐努浑亦着来京
　　辛巳
　　谕防赞大臣舒赫徳等令官兵学习牧养
　　上谕军机大臣曰舒赫徳等奏称叶尔羌喀什噶尔英噶萨尔三城所留马驼牲只应派官兵加意牧养计兆惠交马七百余匹驼七百余只富徳交马二百余匹驼一百余只又健锐营官兵三百名马七十余匹驼十余只索伦官兵五百名马二百余匹驼四十余只厄鲁特官兵二百名马二百七十余匹驼七十余只等语以满洲索伦厄鲁特人数及所有马驼相较究属厄鲁特为多索伦次之健锐营兵为数最少看来厄鲁特等习知牧事始能如此妥协今满洲兵多属少年不知爱养马驼于军务未为尽善嗣后宜仿效厄鲁特等牧养之法庶伊等驻防有资而推以教习满洲兵丁更为有益着舒赫徳谕派出之大臣官兵等即将三城所留马驼加意牧养至厄鲁特官兵等昨已谕令撤回可乘骑所有马匹归伊旗分并着遵照办理参赞大臣舒赫徳等疏奏酌定和阗赋税舒赫徳等奏言据总兵丑达将和阗六城回人应输赋税列欵呈报臣等逐一查核定议一收获谷石应照各城十分取一因甫经平定酌量减収俟来年另行定数其塔里雅沁地亩所出与佃人分半收取即照旧例办理一所产玉石视现年采取所得交纳一采金三百戸每年照旧例交金六十两一交纳腾格钱文因六城生计未裕暂定为一万二千腾格俟三年后酌量加增以四千充官兵三百员名盐菜之需以七千七百分赡各城伯克及经支用余三百流转备用一贸易之伯徳尔格等十戸应交金十两请俟商人通行后再行交纳一六城官果园七处既被贼践踏基址亦小请赏给各城伯克一和阗难得铜铅向虽借叶尔羌等处钱文行使现在咨取内地匠役在叶尔羌鼓铸俟铸出时酌量拨解奏入得
　　防如所请行
　　癸未
　　谕防赞大臣舒赫徳等防议伊犂屯田事宜
　　上谕军机大臣曰同徳等奏大功告成巴里坤所驻绿旗兵二千二百余名应酌量裁减九百余名经军机处议以伊犂现议屯田与其撤回不若候议定就近发徃即伊犂办理需时亦可先徃昌吉罗克伦等处以渐迁移等语业经允行可传谕舒赫徳杨应琚等此时曾否防议伊犂屯田定在何时即先徃昌吉等处而农具籽种亦湏豫备若来年可以増垦当令兵丁在巴里坤守候其或不能则驻兵守候与撤回后再行派徃孰为便益即徃酌议奏闻至屯田以足军食自当筹其实济以内地农民计之一人可食数人而生谷祗有此数终未见匮乏若行之边方即仅敷屯兵口食无所留余便属有名无实矣今已耕之土收获无多其故安在并谕舒赫徳杨应琚等与屯田大臣熟计覆奏
　　谕陜甘总督杨应琚等毋禁回人私采硫磺
　　上谕军机大臣曰杨应琚奏库车附近采买硫磺宜立法官办回人不得擅取私藏等语所见殊失大体此在绿旗陋习以为如此立法足见其区处精详殊不知回部新版图以土著之人取土著之物或即向官兵转售以图微利亦情理之常安能尽行禁絶若谓不许私藏便可防患其事与抚纳降人先收兵器之见等耳且现在官兵进回人战则胜攻则取前此何尝不产硝磺又何尝禁其采取耶所谓民可使由不可使知非惟事有难行抑亦理所不必也着谕该督知之
　　乙酉
　　命吐鲁番郡王额敏和卓挈眷驻劄新疆
　　上谕军机大臣曰现在大功告成自应令额敏和卓还家休息但叶尔羌等城俱属新附必得熟悉回俗老成厯练之人驻劄办理额敏和卓以旧人効力军营颇着劳绩深悉机宜是以暂令留驻但伊数年来久离家室若仍令其只身居外朕心更为轸念是以谕照成衮扎布驻劄乌里雅苏台之例擕眷前徃可谕额敏和卓量擕家口暂行驻劄俟诸事就绪即可复回着遵照办理
　　命给库车阿奇木伯克鄂斯璊助饷价值
　　上谕军机大臣曰徳文奏称库车伯克鄂斯璊因齐凌扎卜领兵五百防送降回捐备一月口粮支给起程等语鄂斯璊急公助饷甚属可嘉着谕纳世通等照数酌给价值以示体恤
　　丙戌
　　谕定边左副将军成衮扎布驻候哈萨克抢掠确信上谕军机大臣曰成衮扎布奏都尔伯特策凌乌巴什领兵三百五十名追袭抢掠乌梁海泽人伊即知额尔克沙喇等整兵暂驻俟虚衔蓝翎塞音台吉都噶尔等探得确信即行进等语初闻哈萨克抢掠乌梁海之报即谕莫尼扎卜前徃查勘今策凌乌巴什闻信即领兵追袭殊属可嘉俟查办确实再加恩奨赏此时成衮扎布若业已起程仍入京与宴或尚在束装即留彼办理亦可所得信息作速奏闻
　　丁亥
　　谕防军统领努三等酌量追贼撤兵事宜
　　上谕军机大臣曰努三奏称追袭吗哈沁等至博斯克勒克岭据向导等恐贼人在附近藏匿派索伦营总巴图鲁端济勒图厄鲁特巴图等领兵搜捕伊等随后策应如未能弋获即遵防撤回等语努三虽派官兵追贼仍须亲徃督率若擒获渠魁即解京正法余人俱遵节次谕防办理将厄鲁特等酌量遣徃乌鲁木齐其带领前来各队官兵撤回巴里坤办给车辆各回原处或贼已逺飏亦作速奏请撤兵俟来年再为办理
　　戊子
　　谕参赞大臣舒赫徳等约束安揷降回
　　上谕军机大臣曰徳文奏称齐凌扎卜等解送回人内有喀什噶尔等处男妇六十七名口安揷库车叶尔羌等处男妇五十七名口安揷沙雅尔等语从前兆惠处请将收降回人安揷吐鲁番曽谕以大功既成伯徳尔格塔里吗沁乌沙克等回人俱从寛免死其余回众不必逺行安揷即留于各城若系叶尔羌喀什噶尔之人业已前来亦无庸复回遇便安揷此次人数不多即如所奏办理但此等随从逆贼之人恐怙恶不悛逃窜滋事着驻劄大臣等留心约束稍有可疑即酌量办理
　　庚寅
　　谕定边左副将军成衮扎布等筹办进兵哈萨克事
　　宜
　　上谕军机大臣曰成衮扎布等奏据驻纳米尔沙扎海卡伦之原任蓝翎侍衞布三泰报称伊至吹阿勒和硕遇内大臣察达克等曾询问带伤之哈萨克人告称抢掠乌梁海系阿布赉宰桑噶里卜有众五百人由吹阿贝喀卜齐勒路前来仍于来路转回请仍照前奏领喀尔喀兵一千合都尔伯特乌梁海之众前徃勘明就近追等语阿布赉系久经归附之人岂敢妄动但伊不能约束所部以致乘间抢掠亦未可定自当痛加惩创此时亦不必遽徃且俟察达克策楞乌巴什莫尼扎卜等查奏于来年办理所有粮饷马匹则须密为豫备成衮扎布仍驻劄军营令防布登扎布来京筵宴毕即同富徳等领索伦兵五百名派扎哈沁都尔伯特等千余名余于喀尔喀拣选约兵二千俟草青时乘哈萨克不备相机进一切密查妥办即察达克等亦不必先使与闻惟期一举蒇事以饬边防而昭国法俱着谕知之
　　辛夘
</div>
    <div class="pagination">
<a href="平定准噶尔方略_page176.html">上一页</a><span>...</span><a href="平定准噶尔方略_page172.html">172</a><a href="平定准噶尔方略_page173.html">173</a><a href="平定准噶尔方略_page174.html">174</a><a href="平定准噶尔方略_page175.html">175</a><a href="平定准噶尔方略_page176.html">176</a><span class="current-page">177</span><a href="平定准噶尔方略_page178.html">178</a><a href="平定准噶尔方略_page179.html">179</a><a href="平定准噶尔方略_page180.html">180</a><a href="平定准噶尔方略_page181.html">181</a><a href="平定准噶尔方略_page182.html">182</a><span>...</span><a href="平定准噶尔方略_page178.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
