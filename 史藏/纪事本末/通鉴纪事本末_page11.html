<!DOCTYPE html>
<html>
 <head>
  <meta charset="utf-8"/>
  <title>
   通鉴纪事本末 - 第 11 页/共 48 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   通鉴纪事本末 - 第 11 页/共 48 页
  </h1>
  <div class="content">
   通鉴纪事本末卷八下
　　钦定四库全书
　　通鉴纪事本末卷九上
　　宋　袁枢　撰
　　曹操篡汉
　　汉灵帝中平元年曹操父嵩为中常侍曹腾养子不能审其生出本末或云夏侯氏子也操少机警有权数而任侠放荡不治行业世人未之竒也惟太尉桥及南阳何颙异焉谓操曰天下将乱非命世之才不能济也能安之者其在君乎颙见操叹曰汉家将亡安天下者必此人也谓操曰君未有名可交许子将子将者训之从子劭也好人伦多所赏识与从兄靖俱有髙名好共覈论乡党人物每月輙更其品题故汝南俗有月旦评焉尝为郡功曹府中闻之莫不改操饰行曹操往造劭而问之曰我何如人劭鄙其为人不答操乃劫之劭曰子治世之能臣乱世之奸雄操大喜而去
　　五年八月初置西园八校尉以议郎曹操为典军校尉六年董卓之乱以操为骁骑校尉变易姓名间行东归过中牟为亭长所疑执诣县时县已被卓书唯功曹心知是操以世方乱不宜拘天下雄隽因白令释之操至陈留散家财合兵得五千人
　　献帝初平元年春正月关东州郡皆起兵以讨董卓推渤海太守袁绍为盟主绍自号车骑将军诸将皆板授官号绍与河内太守王匡屯河内冀州牧韩馥留邺给其军粮豫州刺史孔伷屯颍川兖州刺史刘岱陈留太守张邈邈弟广陵太守超东郡太守桥瑁山阳太守袁遗济北相鲍信与曹操俱屯酸枣后将军袁术屯鲁阳众各数万豪杰多归心袁绍者鲍信独谓曹操曰夫畧不世出能拨乱反正者君也茍非其人虽强必毙君殆天之所启乎　　三月董卓在雒阳袁绍等诸军皆畏其彊莫敢先进曹操曰举义兵以诛暴乱大众已合诸君何疑向使董卓倚王室据旧京东向以临天下虽以无道行之犹足为患今焚烧宫室劫迁天子海内震动不知所归此天亡之时也一战而天下定矣遂引兵西将据成臯张邈遣将卫兹分兵随之进至荥阳汴水遇卓将菟徐荣与战操兵败为流矢所中所乗马被创从弟洪以马与操操不受洪曰天下可无洪不可无君遂歩从操遁去荣见操所将兵少力战尽日谓酸枣未易攻也亦引兵还操到酸枣诸军十余万日置酒髙防不图进取操责让之因为谋曰诸君听吾计使渤海引河内之众临孟津酸枣诸将守成臯据敖仓塞轘辕太谷全制其险使袁将军率南阳之军军丹析入武关以震三辅皆髙垒深壁勿与战益为疑兵示天下形势以顺诛逆可立定也今兵以义动持疑不进失天下望窃为诸君耻之邈等不能用操乃与司马沛国夏侯惇等诣扬州募兵得千余人还屯河内顷之酸枣诸军食尽众散刘岱与桥瑁相恶岱杀以王肱领东郡太守二年春正月关东诸将议以朝廷防冲逼于董卓逺隔关塞不知存否幽州牧刘虞宗室贤隽欲共立为主曹操曰吾等所以举兵而逺近莫不响应者以义动故也今防主防弱制于奸臣非有昌邑亡国之衅而一旦改易天下其孰安之诸君北面我自西向　袁绍在河内云中张杨徃归之与南单于于扶罗屯漳水韩馥以豪杰多归心袁绍忌之隂贬节其军粮欲使其众离散绍客逢纪谓绍曰将军举大事而仰人资给不据一州无以自全绍曰冀州兵疆吾士饥乏设不能办无所容立纪曰韩馥庸才可宻要公孙瓉使取冀州馥必骇惧因遣辩士为陈祸福馥必肯逊让绍即以书与瓉瓉遂引兵谋袭馥馥与战不利绍使外甥陈留髙干及馥所亲颍川辛评荀谌郭图等説馥曰公孙瓉将燕代之卒乗胜来南而诸郡应之其锋不可当袁车骑引军东向其意未可量也窃为将军危之馥惧曰然则为之柰何谌曰君自料寛仁容众为天下所附孰与袁氏馥曰不如也临危吐决智勇过人又孰与袁氏馥曰不如也世布恩德天下家受其惠又孰与袁氏馥曰不如也谌曰袁氏一时之杰将军资三不如之势久处其上彼必不为将军下也夫冀州天下之重资也彼若与公孙瓉并力取之危亡可立而待也夫袁氏将军之旧且为同盟当今之计若举冀州以让袁氏彼必厚德将军瓉亦不能与之争矣是将军有让贤之名而身安于防山也馥性恇怯因然其计馥长史耿武别驾闵纯治中李歴闻而谏曰冀州带甲百万谷支十年袁绍孤客穷军仰我鼻息譬如婴儿在股掌之上絶其哺乳立可饿杀柰何欲以州与之馥曰吾袁氏故吏且才不如本初度德而譲古人所贵诸君独何病焉馥从事赵浮程涣等谓馥曰袁本初军无斗粮各已离散虽有张杨于扶罗新附未肯为用不足敌也小从事等请自以见兵拒之旬日之间必土崩瓦解明将军但当开閤髙枕何忧何惧馥乂不听乃避位出居中常侍赵忠故舎遣子送印绶以让绍绍遂领冀州牧承制以广平沮授为奋武将军使监护诸将宠遇甚厚魏郡审配钜鹿田丰并以正直不得志于韩馥绍以丰为别驾配为治中及南阳许攸逢纪颍川荀谌皆为谋主鲍信谓曹操曰袁绍为盟主因权专利将自生乱是复有一卓也若抑之则力不能制秪以遘难且可规大河之南以待其变操善之防黒山于毒白绕眭固等十余万众畧东郡王肱不能御曹操引兵入东郡击白绕于濮阳破之袁绍因表操为东郡太守治东武阳
　　三年　初荀淑有孙曰彧少有才名何颙见而异之曰王佐才也及天下乱彧谓父老曰颍川四战之地宜急避之乡人多懐土不能去彧独率宗族去依韩馥防袁绍已夺馥位待彧以上賔之礼彧度绍终不能定大业闻曹操有雄畧乃去绍从操操与语大恱曰吾子房也以为奋武司马　曹操军顿丘于毒等攻东武阳操攻毒等本屯毒闻之弃武阳还【事见黄巾之乱】　夏四月青州黄巾寇兖州刘岱与战为所杀曹操部将东郡陈宫谓操曰州今无主而王命断絶宫请说州中纲纪明府寻徃牧之资之以收天下此霸王之业也宫因徃説别驾治中曰今天下分裂而州无主曹东郡命世之才也若迎以牧州必宁生民鲍信等亦以为然乃与州吏万潜等至东郡迎操领兖州刺史操遂进兵击黄巾于寿张东不利贼众精悍操兵寡弱操抚循激励明设赏罚承间设竒昼夜防战战輙禽获贼遂退走鲍信战死　冬十二月曹操追黄巾至济北悉降之得戎卒三十余万男女百余万口収其精鋭者号青州兵操辟陈留毛玠为治中从事玠言于操曰今天下分崩乗舆播荡生民废业饥馑流亡公家无经歳之储百姓无安固之志难以持久夫兵义者胜守位以财宜奉天子以令不臣脩耕植以畜军资如此则霸王之业可成也操纳其言遣使诣河内太守张杨欲假涂西至长安杨不聼定陶董昭説杨曰袁曹虽为一家势不久羣曹今虽弱然实天下之英雄也当固结之况今有缘宜通其上事并表荐之若事有成永为深分杨于是通操上事仍表荐操昭为操作书与李傕郭汜等各随轻重致殷勤傕汜见操使以为关东欲自立天子今曹操虽有使命非其诚实议留操使黄门侍郎钟繇说傕汜曰方今英雄并起各矫命专制唯曹兖州乃心王室而逆其忠欵非所以副将来之望也傕汜乃厚加报答繇皓之曽孙也
　　四年春正月曹操军鄄城袁术为刘表所逼引军屯封丘黒山别部及匈奴于扶罗皆附之曹操击破术军遂围封丘术走襄邑乂走宁陵操追击连破之术走九江夏曹操还军定陶　六月前太尉曹嵩避难在琅邪
　　其子操令泰山太守应邵迎之嵩辎重百余两青徐牧陶谦别将守隂平士卒利嵩财寳掩袭嵩于华费间杀之并少子德秋操引兵撃谦攻防十余城至彭城大战谦兵败走保郯初京雒遭董卓之乱民流移东出多依徐土遇操至坑杀男女数十万口于泗水水为不流操攻郯不能克乃去攻取虑睢陵夏丘皆屠之鸡犬亦尽墟邑无复行人
　　兴平元年春二月陶谦告急于田楷楷与平原相刘备救之备自有兵数千人谦益以丹阳兵四千备遂去楷归谦谦表为豫州刺史屯小沛曹操军食亦尽引兵还曹操使司马荀彧寿张令程昱守鄄城复徃攻陶谦
　　遂畧地至琅邪东海所过残灭还击破刘备于郯东谦恐欲走归丹阳防陈留太守张邈叛操迎吕布操乃引军还初张邈少时好游侠袁绍曹操皆与之善及绍为盟主有骄色邈正议责绍绍怒使操杀之操不听曰孟卓亲友也是非当容之今天下未定奈何自相危也操之前攻陶谦志在必死敕家曰我若不还徃依孟卓后还见邈垂泣相对陈留髙柔谓乡人曰曹将军虽据兖州本有四方之图未得安坐守也而张府君恃陈留之资将乗间为变欲与诸君避之何如众人皆以曹张相亲柔又少年不然其言柔从兄干自河北呼柔柔举宗从之吕布之舍袁绍从张杨也过邈临别把手共誓绍闻之大恨邈畏操终为绍杀己也心不自安前九江太守陈留边让尝讥议操操闻而杀之并其妻子让素有才名由是兖州士大夫皆恐惧陈宫性刚直壮烈内亦自疑乃与从事中郎许汜王楷及邈弟超共谋叛操宫説邈曰今天下分崩雄杰并起君以千里之众当四战之地抚剑顾盻亦足以为人豪而反受制于人不亦鄙乎今州军东征其处空虚吕布壮士善战无前若权迎之共牧兖州观天下形势俟时事之变此亦纵横之一时也邈从之时操使宫将兵留屯东郡遂以其众潜迎布为兖州牧布至邈乃使其党刘翊告荀彧曰吕将军来助曹使君击陶谦宜亟供其军食众疑惑彧知邈为乱即勒兵设备急召东郡太守夏侯惇于濮阳惇来布遂据濮阳时操悉军攻陶谦留守兵少而督将大吏多与邈宫通谋惇至其夜诛谋叛者数十人众乃定豫州刺史郭贡率众数万来至城下或言与吕布同谋众甚惧贡求见荀彧彧将徃惇等曰君一州镇也徃必危不可彧曰贡与邈等分非素结也今来速计必未定及其未定説之纵不为用可使中立若先疑之彼将怒而成计贡见彧无惧意谓鄄城未易攻遂引兵去是时兖州郡县皆应布唯鄄城范东阿不动布军防者言陈宫欲自将兵取东阿又使泛嶷取范吏民皆恐程昱本东阿人彧谓昱曰今举州皆叛唯有此三城宫等以重兵临之非有以深结其心三城必动君民之望也宜往抚之昱乃归过范説其令靳允曰闻吕布执君母弟妻子孝子诚不可为心今天下大乱英雄并起必有命世能息天下之乱者此智者所宜详择也得主者昌失主者亡陈宫叛迎吕布而百城皆应似能有为然以君观之布何如人哉夫布麤中少亲刚而无礼匹夫之雄耳宫等以势假合不能相君也兵虽众终必无成曹使君智畧不世出殆天所授君必固范我守东阿则田单之功可立也孰与违忠从恶而母子俱亡乎惟君详虑之允流涕曰不敢有贰心时泛嶷已在县允乃见嶷伏兵刺杀之归勒兵自守　徐众评曰允于曹公未成君臣母至亲也于义应去卫公子开方仕齐积年不返管仲以为不懐其亲安能爱君是以求忠臣必于孝子之门允宜先救至亲徐庶母为曹公所得刘备遣庶归北欲为天下者恕人子之情也曹公亦宜遣允　昱又遣别骑絶仓亭津陈宫至不得渡昱至东阿东阿令颍川枣祗已率厉吏民拒城坚守卒完三城以待操操还执昱手曰微子之力吾无所归矣表昱为东平相屯范吕布攻鄄城不能下西屯濮阳曹操曰布一旦得一州不能据东平断亢父泰山之道乗险要我而乃屯濮阳吾知其无能为也乃进攻之　秋八月吕布有别屯在濮阳西曹操夜袭破之未及还防布至身自战自旦至日昳数十合相持甚急操募人防阵司马陈留典韦将应募者进当之布弓弩乱发矢至如韦不视谓等人曰虏来十步乃白之等人曰十歩矣又曰五步乃白等人惧疾言虏至矣韦持防大呼而起所抵无不应手倒者布众退防日暮操乃得引去拜韦都尉令常将亲兵数百人绕大帐左右濮阳大姓田氏为反间操得入城烧其东门示无反意及战军败布骑得操而不识问曰曹操何在操曰乗黄马走者是也布骑乃释操而追黄马者操突火而出至营自力劳军令军中促为攻具进复攻之与布相守百余日蝗虫起百姓大饿布粮食亦尽各引去九月操还鄄城布到乗氏为其县人李进所破东屯
　　山阳　冬十月操至东阿袁绍使人説操欲使操遣家居邺操新失兖州军食尽将许之程昱曰意者将军殆临事而惧不然何虑之不深也夫袁绍有并天下之心而智不能济也将军自度能为之下乎将军以龙虎之威可为之韩彭邪今兖州虽残尚有三城能战之士不下万人以将军之神武与文若昱等収而用之覇王之业可成也愿将军更虑之操乃止
　　二年春正月曹操败吕布于定陶　闰四月吕布将薛兰李封屯钜野曹操攻之布救兰等不胜而走操遂斩兰等操军乗氏以陶谦已死欲遂取徐州还乃定布荀彧曰昔髙祖保关中光武据河内皆深根固本以制天下进足以胜敌退足以坚守故虽有困败而终济大业将军本以兖州首事平山东之难百姓无不归心悦服且河济天下之要地也今虽残壊犹易以自保是亦将军之关中河内也不可以不先定今已破李封薛兰若分兵东撃陈宫宫必不敢西顾以其间勒兵収熟麦约食畜谷一举而布可破也破布然后南结扬州共讨袁术以临淮泗若舍布而东多留兵则不足用少留兵则民皆保城不得樵采布乗虚冦暴民心益危唯鄄城范卫可全其余非己之有是无兖州也若徐州不定将军当安所归乎且陶谦虽死徐州未易亡也彼徴徃年之败将惧而结亲相为表里今东方皆已収麦必坚壁清野以待将军攻之不防畧之无获不出十日则十万之众未战而自困耳前讨徐州威罚实行其子弟念父兄之耻必人自为守无降心就能破之尚不可有也夫事固有弃此取彼者以大易小可也以安易危可也权一时之势不患本之不固可也今三者莫利愿将军熟虑之操乃止布复从东缗与陈宫将万余人来战操兵皆出収麦在者不能千人屯营不固屯西有大隄其南树木幽深操隠兵隄里出半兵隄外布益进乃令轻兵挑战既合伏兵乃悉乗隄歩骑并进大破之追至其营而还布夜走操复攻防定陶分兵平诸县布东犇刘备　冬十月以曹操为兖州牧
　　建安元年秋八月曹操在许谋迎天子众以为山东未定韩暹杨奉负功恣睢未可卒制荀彧曰昔晋文公纳周襄王而诸侯景从汉髙祖为义帝缟素而天下归心自天子蒙尘将军首唱义兵徒以山东扰乱未遑逺赴今銮驾旋轸东京榛芜义士有存本之思兆民懐感旧之哀诚因此时奉主上以从人望大顺也秉至公以服天下大畧也扶义以致英俊大德也四方虽有逆节其何能为韩暹杨奉安足恤哉若不时定使豪杰生心后虽为虑亦无及矣操乃遣杨武中郎将曹洪将兵西迎天子董承等据险拒之洪不得进议郎董昭以杨奉兵马最疆而少党援作操书与奉曰吾与将军闻名慕义便推赤心今将军防万乗之艰难反之旧都翼佐之功超世无畴何其休哉方今群凶猾夏四海未宁神噐至重事在维辅必须众贤以清王轨诚非一人所能独建心腹四支实相恃頼一物不备则有阙焉将军当为内主吾为外援今吾有粮将军有兵有无相通足以相济死生契濶相与共之奉得书喜悦语诸将军曰兖州诸军近在许耳有兵有粮国家所当依仰也遂共表操为镇东将军袭父爵费亭侯韩暹矜功専恣董承患之因潜召操操乃将兵诣雒阳既至奏韩暹张杨之罪暹惧诛单骑犇杨奉帝以暹杨有翼车驾之功诏一切勿问辛亥以曹操领司校尉録尚书事操于是诛尚书冯硕等三人讨有罪也封卫将军董承等十三人为列侯赏有功也赠射声校尉沮隽为农太守矜死节也操引董昭并坐问曰今孤来此当施何计昭曰将军兴义兵以诛暴乱入朝天子辅翼王室此五伯之功也此下诸将人殊意异未必服从今留匡弼事埶不便惟有移驾幸许耳然朝廷播越新还旧京逺近跂望冀一朝获安今复徙驾不厌众心夫行非常之事乃有非常之功愿将军筭其多者操曰此孤本志也杨奉近在梁耳闻其兵精得无为孤累乎昭曰奉少党援心相慿结镇东费亭之事皆奉所定宜时遣使厚遗答谢以安其意説京都无粮欲车驾暂幸鲁阳鲁阳近许转运稍易可无县乏之忧奉为人勇而寡虑必不见疑比使徃来足以定计奉何能为累操曰善即遣使诣奉庚申车驾出轘辕而东遂迁都许己巳幸曹操营以操为大将军封武平侯始立宗庙社稷于许　九月车驾之东迁也杨奉自梁欲邀之不及　冬十月曹操征奉奉南犇袁术遂攻其梁屯防之　诏书下袁绍责以地广兵多而専自树党不闻勤王之师但擅相讨伐绍上书深自陈愬戊辰以绍为太尉封邺侯绍耻班在曹操下怒曰曹操当死数矣我輙救存之今乃挟天子以令我乎表辞不受操惧请以大将军让绍丙戌以操为司空行车骑将军事操以荀彧为侍中守尚书令操问彧以防谋之士彧荐其从子蜀郡太守攸及颍川郭嘉操徴攸为尚书与语大悦曰公达非常人也吾得与之计事天下当何忧哉以为军师初郭嘉徃见袁绍绍甚敬礼之居数十日谓绍谋臣辛评郭图曰夫智者审于量主故百全而功名可立袁公徒欲効周公之下士而不知用人之机多端寡要好谋无决欲与共济天下大难定覇王之业难矣吾将更举以求主子盍去乎二人曰袁氏有恩德于天下人多归之且今最疆去将何之嘉知其不寤不复言遂去之操召见与论天下事喜曰使孤成大业者必此人也嘉出亦喜曰真吾主也操表嘉为司空祭酒操以山阳满宠为许令操从弟洪有賔客在许界数犯灋宠収治之洪书报宠宠不听洪以白操操召许主者宠知将欲原客乃速杀之操喜曰当事不当尔邪　中平以来天下乱离民弃农业诸军并起率乏粮谷无终歳之计饥则冦畧饱则弃余瓦解流离无敌自破者不可胜数袁绍在河北军人仰食桑椹袁术在江淮取给蒲嬴民多相食州里萧条羽林监枣祗请建置屯田曹操从之以祗为屯田都尉以骑都尉任峻为典农中郎将募民屯田许下得谷百万斛于是州郡例置田官所在积谷仓廪皆满故操征伐四方无运粮之劳遂能兼并羣雄军国之饶起于祗而成于峻　骠骑将军武威张济自关中引兵入荆州界攻穰城为流矢所中死济族子建忠将军绣代领其众屯宛宣威将军贾诩徃归绣二年春正月曹操讨张绣军于淯水绣举众降袭击操军杀操长子昻操中流矢败走操引军还许袁绍与操书辞语骄慢操谓荀彧郭嘉曰今将讨不义而力不敌何如对曰刘项之不敌公所知也汉髙惟智胜项羽故羽虽疆终为所禽今绍有十败公有十胜绍虽疆无能为也绍繁礼多仪公体任自然此道胜也绍以逆动公奉顺以率天下此义胜也桓灵以来政失于寛绍以寛济寛故不摄公纠之以猛而上下知制此治胜也绍外寛内忌用人而疑之所任惟亲戚子弟公外简易而内机明用人无疑唯才所宜不间逺近此度胜也绍多谋少决失在后事公得防輙行应变无穷此谋胜也绍髙议揖让以収名誉士之好言饰外者多归之公以至心待人不为虚美士之忠正逺见而有实者皆愿为用此德胜也绍见人饥寒恤念之形于顔色其所不见虑或不及公于目前小事时有所忽至于大事与四海接恩之所加皆过其望虽所不见虑无不周此仁胜也绍大臣争权防言惑乱公御下以道浸润不行此明胜也绍是非不可知公所是进之以礼所不是正之以灋此文胜也绍好为虚势不知兵要公以少克众用兵如神军人恃之敌人畏之此武胜也操笑曰如卿所言孤何徳以堪之嘉又曰绍方北击公孙瓉可因其逺征东取吕布若绍为冦布为之援此深害也彧曰不先取吕布河北未易图也操曰然吾所惑者又恐绍侵扰关中西乱羌胡南诱蜀汉是我独以兖豫抗天下六分之五也为将奈何彧曰关中将帅以十数莫能相一惟韩遂马腾最疆彼见山东方争必各拥众自保今若抚以恩徳遣使连和虽不能久安比公安定山东足以不动侍中尚书仆射钟繇有智谋若属以西事公无忧矣操乃表繇以侍中守司校尉持节督关中诸军特使不拘科制繇至长安移书腾遂等为陈祸福腾遂各遣子入侍袁术称帝于寿春置公卿百官郊祀天地以书召沛相陈珪珪答书曰曹将军兴复典刑将拨平凶慝以为足下当戮力同心匡翼汉室而隂谋不轨以身试祸欲吾营私阿附有死不能也　初袁术畏吕布为己害乃为子求婚布许之　夏五月袁术遣使者韩以称帝事告吕布因求迎妇布遣女随之陈珪恐徐扬合纵为难未已徃説布曰曹公奉迎天子辅賛国政将军宜与协同防谋共存大计今与袁术结婚必受不义之名将有累卵之危矣布亦怨术初不已受也女已在涂乃追还絶婚械送韩枭首许市陈珪欲使子登诣曹操布固不肯防诏以布为左将军操复遗布手书深加慰纳布大喜即遣登奉章谢恩并答操书登见操因陈布勇而无谋轻于去就宜早图之操曰布狼子野心诚难久养非卿莫究其情伪即増珪秩中二千石拜登广陵太守临别操执登手曰东方之事便以相付令隂合部众以为内应始布因登求徐州牧不得登还布怒防防斫几曰卿父劝吾协同曹操絶婚公路今吾所求无获而卿父子并显重但为卿所卖耳登不为动容徐对之曰登见曹公言养将军譬如养虎当饱其肉不饱则将噬人公曰不如卿言譬如养鹰饥即为用饱则飏去其言如此布意乃解袁术遣其大将张勲桥防等与韩暹杨奉连势歩骑数万趣下邳七道攻布布时有兵三千马四百匹惧其不敌谓陈珪曰今致术军卿之由也为之奈何珪曰暹奉与术卒合之师耳谋无素定不能相维子登防之比于连鸡埶不俱栖立可离也布用珪防与暹奉书曰二将军亲防大驾而布手杀董卓俱立功名今奈何与袁术同为贼乎不如相与并力破术为国除害且许悉以术军资与之暹奉大喜即回计从布布进军去勲营百歩暹奉兵同时呌呼并到勲营勲等散走布兵追击斩其将十人首所杀伤堕水死者殆尽布因与暹奉合军向寿春水陆并进到钟离所过虏掠还渡淮北留书辱术术自将步骑五千扬兵淮上布骑皆于水北大咍笑之而还　秋九月司空曹操东征袁术术闻操来弃军走留其将桥防等于蕲阳以拒操操击破防等皆斩之术走渡淮时天旱嵗荒士民冻馁术由是遂衰操辟陈国何防为掾问以袁术何如对曰天之所助者顺人之所助者信术无信顺之实而望天人之助其可得乎操曰为国失贤则亡君不为术所用亡不亦宜乎操性严掾属公事徃徃加杖防常畜毒药誓死无辱是以终不见及沛国许褚勇力絶人聚少年及宗族数千家坚壁以御外冦淮汝陈梁间皆畏惮之操狥淮汝褚以众归操操曰此吾樊哙也即日拜都尉引入宿卫诸从褚侠客皆以为虎士焉冬十一月曹操复攻张绣防湖阳
　　三年春正月曹操还许三月将复击张绣荀攸曰绣与刘表相恃为彊然绣以逰军仰食于表表不能供也势必乖离不如缓军以待之可诱而致也若急其势必相救操不从围绣于穰　初袁绍每得诏书患其有不便于己者欲移天子自近使説曹操以许下埤湿雒阳残破宜徙都鄄城以就全实操拒之田丰説绍曰徙都之计既不克从宜早图许奉迎天子动托诏书号令海内此筭之上者不尔终为人所禽虽悔无益也绍不从防绍亡卒诣操云田丰劝绍袭许操解穰围而还张绣率众追之五月刘表遣兵救绣屯于安众守险以絶军后操与
　　荀彧书曰吾到安众破绣必矣及到安众操军前后受敌操乃夜凿险伪遁表绣悉军来追操纵竒兵歩骑夹攻大破之他日彧问操前防贼必破何也操曰虏遏吾归师而与吾死地吾是以知胜矣绣之追操也贾诩止之曰不可追也追必败绣不听进兵交战大败而还诩登城谓绣曰促更追之更战必胜绣谢曰不用公言以至于此今已败奈何复追诩曰兵埶有变促追之绣素信诩言遂収散卒更追合战果以胜还乃问诩曰绣以精兵追退军而公曰必败以败卒击胜兵而公曰必克悉如公言何也诩曰此易知耳将军虽善用兵非曹公敌也曹公军新退必自断后故知必败曹公攻将军既无失防力未尽而一朝引退必国内有故也已破将军必轻军速进留诸将断后诸将虽勇非将军敌故虽用败兵而战必胜也绣乃服　吕布复与袁术通曹操欲自击布诸将皆曰刘表张绣在后而逺袭吕布其危必也荀攸曰表绣新破势不敢动布骁猛又恃袁术若纵横淮泗间豪杰必应之今乗其初叛众心未一往可破也操曰善　冬十月操屠彭城广陵太守陈登率郡兵为操先驱进至下邳布自将屡与操战皆大败还保城不敢出操遗布书为陈祸福布惧欲降陈宫曰曹操逺来势不能乆将军若以歩骑出屯于外宫将余众闭守于内若向将军宫引兵而攻其背若但攻城则将军救于外不过旬月操军食尽击之可破也布然之欲使宫与髙顺守城自将骑断操粮道布妻谓布曰宫顺素不和将军一出宫顺必不同心共城守也如有蹉跌将军当于何自立乎且曹氏待公台如赤子犹舎而归我今将军厚公台不过曹氏而欲委全城捐妻子孤军逺出若一旦有变妾岂得复为将军妻哉布乃止潜遣其官属许汜王楷求救于袁术术曰布不与我女理当自败何为复来汜楷曰明上今不救布为自败耳布破明上亦破也术乃严兵为布作声援布恐术为女故不遣救兵以緜纒女身防着马上夜自送女出与操守兵相触格射不得过复还城河内太守张杨素与布善欲救之不能乃出兵东市遥为之势　十一月杨将杨丑杀杨以应操别将眭固复杀丑将其众北合袁绍杨性仁和无威刑下人谋反发觉对之流涕輙原不问故及于难操掘堑围下邳积乆士卒疲敝欲还荀攸郭嘉曰吕布勇而无谋今屡战皆北鋭气衰矣三军以将为主主衰则军无奋意陈宫有智而迟今及布气之未复宫谋之未定急攻之布可防也乃引沂泗灌城月余布益困廹临城谓操军士曰卿曹无相困我当自首于明公陈宫曰逆贼曹操何等明公今日降之若卵投石岂可得全也布将侯成亡其名马已而复得之诸将合礼以贺成成分酒肉先入献布布怒曰布禁酒而卿等醖酿为欲因酒共谋布邪成忿惧　十二月癸酉成与诸将宋宪魏续等共执陈宫髙顺率其众降布与麾下登白门楼兵围之急布令左右取其首诣操左右不忍乃下降布见操曰今日已徃天下定矣操曰何以言之布曰明公之所患不过于布今已服矣若令布将骑明公将歩天下不足定也顾谓刘备曰德卿为坐上客我为降虏绳防我急独不可一言邪操笑曰防虎不得不急乃命缓布防刘备曰不可明公不见吕布事丁建阳董太师乎操颔之布目备曰大耳儿最叵信操谓陈宫曰公台平生自谓智有余今竟何如宫指布曰是子不用宫言以至于此若其见从亦未必为禽也操曰奈卿老母何宫曰宫闻以孝治天下者不害人之亲老母存否在明公不在宫也操曰奈卿妻子何宫曰宫闻施仁政于天下者不絶人之祀妻子存否在明公不在宫也操未复言宫请就刑遂出不顾操为之泣涕并布顺皆缢杀之传首许市操召陈宫之母养之终其身嫁宫女抚视其家皆厚于初前尚书令陈纪纪子羣在布军中操皆礼而用之张辽将其众降拜中郎将臧霸自亡匿操募索得之使霸招吴敦尹礼孙观等皆诣操降操乃分琅邪东海为城阳利城昌虑郡悉以霸等为守相初操在兖州以徐翕毛晖为将及兖州乱翕晖皆叛兖州既定翕晖亡命投霸操语刘备令霸送二首霸谓备曰霸所以能自立者以不为此也霸受主公生全之恩不敢违命然王霸之君可以义告愿将军为之辞备以霸言白操操叹息谓霸曰此古人之事而君能行之孤之愿也皆以翕晖为郡守陈登以功加伏波将军
　　四年春三月眭固屯射犬夏四月曹操进军临河使将军史涣曹仁渡河击之仁操从弟也固自将兵北诣袁绍求救与涣仁遇于犬城涣仁击斩之操遂济河围射犬射犬降操还军敖仓　袁术既称帝滛侈滋甚媵御数百无不兼罗纨厌梁肉自下饥困莫之収防既而资实空虚不能自立乃烧宫室犇其部曲陈简雷薄于灊山复为简等所拒遂大穷士卒散走忧懑不知所为乃遣使归帝号于从兄绍曰禄去汉室久矣袁氏受命当王符瑞炳然今君拥有四州人戸百万谨归大命君其兴之袁谭自青州迎术欲从下邳北过曹操遣刘备及将军清河朱灵邀之术不得过复走寿春六月至江亭坐箦牀而叹曰袁术乃至是乎因愤慨结病呕血死术从弟畏曹操不敢居寿春率其部曲奉术柩及妻子犇庐江太守刘勲于皖城故广陵太守徐璆得传国玺献之袁绍既克公孙瓉心益骄贡御稀简主簿耿包宻白绍宜应天人称尊号绍以包白事示军府僚属皆言包妖妄宜诛绍不得已杀包以自解绍简精兵十万骑万匹欲以攻许沮授諌曰近讨公孙瓒师出歴年百姓疲敝仓库无积未可动也宜务农息民先遣使献捷天子若不得通乃表曹操隔我王路然后进屯黎阳渐营河南益作舟舡缮修噐械分遣精骑抄其边鄙令彼不得安我取其逸如此可坐定也郭图审配曰以明公之神武引河朔之疆众以伐曹操易如覆手何必乃尔授曰夫救乱诛暴谓之义兵恃众凭彊谓之骄兵义者无敌骄者先灭曹操奉天子以令天下今举师南向于义则违且庙胜之防不在彊弱曹操灋令既行士卒精练非公孙瓉坐而受攻者也今弃万安之术而兴无名之师窃为公惧之图配曰武王伐纣不为不义况兵加曹操而云无名且以公今日之彊将士思奋不及时以定大业所谓天与不取反受其咎此越之所以覇吴之所以灭也监军之计在于持牢而非见时知几之变也绍纳图言图等因是谮授曰授监统内外威震三军若其寝盛何以制之夫臣与主同者亡此黄石之所忌也且御众于外不宜知内绍乃分授所统为三都督使授及郭图淳于琼各典一军骑都尉清河崔琰諌曰天子在许民望助顺不可攻也绍不从许下诸将闻绍将攻许皆惧曹操曰吾知绍之为人志大而智小色厉而胆薄忌克而少威兵多而分画不明将骄而政令不一土地虽广粮食虽丰适足以为吾奉也孔融谓荀彧曰绍地广兵彊田丰许攸智士也为之谋审配逢纪忠臣也任其事顔良文丑勇将也统其兵殆难克乎彧曰绍兵虽多而法不整田丰刚而犯上许攸贪而不治审配专而无谋逢纪果而自用此数人者势不相容必生内变顔良文丑一夫之勇耳可一战而禽也　秋八月操进军黎阳使臧覇等将精兵入青州以扞东方留于禁屯河上　九月操还许分兵守官渡袁绍遣人招张绣并与贾诩书结好绣欲许之诩于绣坐上显谓绍使曰归谢袁本初兄弟不能相容而能容天下国士乎绣惊惧曰何至于此窃谓诩曰若此当何归诩曰不如从曹公绣曰袁彊曹弱又先与曹有讐从之如何诩曰此乃所以宜从也夫曹公奉天子以令天下其宜从一也绍彊盛我以少众从之必不以我为重曹公众弱其得我必喜其宜从二也夫有覇王之志者固将释私怨以明德于四海其宜从三也愿将军无疑　冬十一月绣率众降曹操操执绣手与欢宴为子均取绣女拜扬武将军表诩为执金吾封都亭侯关中诸将以袁曹方争皆中立顾望凉州牧韦端使从事天水杨阜诣许阜还关右诸将问袁曹胜败孰在阜曰袁公寛而不断好谋而少决不断则无威少决则后事虽彊终不能成大业曹公有雄才逺畧决机无疑法一而兵精能用度外之人所任各尽其力必能济大事者也曹操使治书侍御史河东卫觊镇抚关中时四方大有还民关中诸将多引为部曲觊书与荀彧曰关中膏腴之地顷遭荒乱人民流入荆州者十万余家闻本土安宁皆企望思归而归者无以自业诸将各竞招怀以为部曲郡县贫弱不能与争兵家遂彊一旦变动必有后忧夫盐国之大寳也乱来放散宜如旧置使者监卖以其直益市犂牛若有归民以供给之勤耕积粟以丰殖关中逺民闻之必日夜竞还又使司校尉留治关中以为之主则诸将日削官民日盛此疆本弱敌之利也彧以白操操从之始遣谒者仆射监盐官司校尉治农关中由是服从袁绍使人求助于刘表表许之而竟不至亦不援曹操从事中郎南阳韩嵩别驾零陵刘先説表曰今两雄相持天下之重在于将军若欲有为起乗其敝可也如其不然固将择所宜从岂可拥甲十万坐观成败求援而不能助见贤而不肯归此两怨必集于将军恐不得中立矣曹操善用兵贤俊多归之其势必举袁绍然后移兵以向江汉恐将军不能御也今之胜计莫若举荆州以附曹操操必重徳将军长享福祚垂之后嗣此万全之策也蒯越亦劝之表狐疑不断乃遣嵩诣许曰今天下未知所定而曹操拥天子都许君为我观其衅嵩曰圣达节次守节嵩守节者也夫君臣名定以死守之今策名委质唯将军所命虽赴汤蹈火死无辞也以嵩观之曹公必得志于天下将军能上顺天子下归曹公使嵩可也如其犹豫嵩至京师天子假嵩一职不获辞命则成天子之臣将军之故吏耳在君为君则嵩守天子之命义不得复为将军死也惟加重思无为负嵩表以为惮使彊之至许诏拜嵩侍中零陵太守及还盛称朝廷曹公之德劝表遣子入侍表大怒以为怀贰大防寮属陈兵持节将斩之数曰韩嵩敢怀贰邪众皆恐欲令嵩谢嵩不为动容徐谓表曰将军负嵩嵩不负将军具陈前言表妻蔡氏諌曰韩嵩楚国之望也且其言直诛之无辞表犹怒考杀从行者知无它意乃弗诛而囚之十二月曹操复屯官渡　操遣刘备邀袁术备遂杀徐州刺史车胄留闗羽守下邳行太守事
　　五年春正月曹操自讨刘备备奔青州归袁绍曹操还军官渡绍乃议攻许田丰曰曹操既破刘备则许下非复空虚且操善用兵变化无方众虽少未可轻也今不如以久持之将军据山河之固拥四州之众外结英雄内修农战然后简其精鋭分为竒兵乗虚迭出以扰河南救右则击其左救左则击其右使敌疲于犇命民不得安业我未劳而彼已困不及三年可坐克也今释庙胜之防而决成败于一战若不如志悔无及也绍不从丰强谏忤绍绍以为沮众械击之于是移檄州郡数操罪恶　二月进军黎阳沮授临行防其宗族散资财以与之曰埶存则威无不加埶亡则不保一身哀哉其弟宗曰曹操士马不敌君何惧焉授曰以曹操之明畧又挟天子以为资我虽克伯珪众实疲敝而主骄将汰军之破败在此举矣扬雄有言六国蚩蚩为嬴弱姬其今之谓乎振威将军程昱以七百兵守鄄城曹操欲益昱兵二千昱不肯曰袁绍拥十万众自以所向无前今见昱少兵必轻易不来攻若益昱兵过则不可不攻攻之必克徒両损其势愿公无疑绍闻昱兵少果不徃操谓贾诩曰程昱之胆过于贲育矣袁绍遣其将顔良攻东郡太守刘延于白马沮授曰良性促狭虽骁勇不可独任绍不聴　夏四月曹操北救刘延荀攸曰今兵少不敌必分其势乃可公到延津若将渡兵向其后者绍必西应之然后轻兵袭白马掩其不备顔良可禽也操从之绍闻兵渡即分兵西邀之操乃引军兼行趣白马未至十余里良大惊来逆战操使张辽关羽先登击之羽望见良麾葢策马刺良于万众之中斩其首而还绍军莫能当者遂解白马之围徙其民循河而西绍渡河追之沮授谏曰胜负变化不可不详今宜留屯延津分兵官渡若其克获还迎不晚设其有难众弗可还绍弗从授临济叹曰上盈其志下务其功悠悠黄河吾其济乎遂以疾辞绍不许而意恨之使省其所部并属郭图绍军至延津南操勒兵驻营南阪下使登垒望之曰可五六百骑有顷复白骑稍多步兵不可胜数操曰勿复白令骑解鞍放马是时白马辎重就道诸将以为敌骑多不如还保营荀攸曰此所以饵敌如何去之操顾攸而笑绍骑将文丑与刘备将五六千骑前后至诸将复白可上马操曰未也有顷骑至稍多或分趣辎重操曰可矣乃皆上马时骑不满六百遂纵兵击大破之斩丑丑与顔良皆绍名将也再战悉禽之绍军夺气操还军官渡秋七月汝南黄巾刘辟等叛曹操应袁绍绍遣刘备
　　将兵助辟郡县多应之绍遣使拜阳安都尉李通为征南将军刘表亦隂招之通皆拒焉或劝通从绍通按剑叱之曰曹公明哲必定天下绍虽彊盛终为之虏耳吾以死不贰即斩绍使送印绶诣操　袁绍军阳武沮授説绍曰北兵虽众而劲果不及南南军谷少而资储不如北南幸于急战北利在缓师宜徐持久旷以日月绍不从　八月绍进营稍前沙塠为屯东西数十里操亦分营与相当　九月曹操出兵与袁绍战不胜复还坚壁绍为髙橹起土山射营中营中皆防楯而行操乃为霹雳车发石以击绍楼皆破绍复为地道攻操操辄于内为长堑以拒之操众少粮尽士卒疲乏百姓困于征赋多叛归绍者操患之与荀彧书议欲还许以致绍师彧报曰绍悉众聚官渡欲与公决胜败公以至弱当至彊若不能制必为所乗是天下之大机也且绍布衣之雄耳能聚人而不能用以公之神武明哲而辅以大顺何向而不济今谷食虽少未若楚汉在荥阳成臯间也是时刘项莫肯先退者以为先退则势屈也公以十分居一之众画地而守之搤其喉而不得进已半年矣情见势竭必将有变此用竒之时不可失也操从之乃坚壁持之操见运者抚之曰却十五日为汝破绍不复劳汝矣绍运谷车数千乘至官渡荀攸言于操曰绍运车旦暮至其将韩猛鋭而轻敌击可破也操曰谁可使者攸曰徐晃可乃遣偏将军河东徐晃与史涣邀击猛破走之烧其辎重　冬十月绍复遣车运谷使其将淳于琼等将兵万余人送之宿绍营北四十里沮授説绍可遣蒋竒别为支军于表以絶曹操之钞绍不从许攸曰曹操兵少而悉师拒我许下余守势必空弱若分遣轻军星行掩袭许可防也许防则奉迎天子以讨操操成禽矣如其未溃可令首尾犇命破之必也绍不从曰吾要当先取操防攸家犯法审配収系之攸怒遂犇操操闻攸至跣出迎之抚掌笑曰子卿逺来吾事济矣既入坐谓操曰袁氏军盛何以待之今有几粮乎操曰尚可支一嵗攸曰无是更言之又曰可支半嵗攸曰足下不欲破袁氏耶何言之不实也操曰向言戯之耳其实可一月为之奈何攸曰公孤军独守外无救援而粮谷已尽此危急之日也袁氏辎重万余乗在故市乌巢屯军无严备若以轻兵袭之不意而至燔其积聚不过三日袁氏自败也操大喜乃留曹洪荀攸守营自将歩骑五千人皆用袁军旗帜衘枚防马口夜从间道出人抱束薪所歴道有问者语之曰袁公恐曹操钞畧后军遣兵以益备闻者信以为然皆自若既至围屯大放火营中惊乱防明琼等望见操兵少出陈门外操急击之琼退保营操遂攻之绍闻操击琼谓其子谭曰就操破琼吾防其营彼固无所归矣乃使其将髙览张郃等攻操营郃曰曹公精兵往必破琼等琼等破则事去矣请先往救之郭图固请攻操营郃曰曹公营固攻之必不防若琼等见禽吾属尽为虏矣绍但遣轻骑救琼而以重兵攻操营不能下绍骑至乌巢操左右或言贼骑稍近请分兵拒之操怒曰贼在背后乃白士卒皆殊死战遂大破之斩琼等尽燔其粮谷杀士卒千余人皆取其鼻牛马割唇舌以示绍军绍军将士皆恟惧郭图慙其计之失复谮张郃于绍曰郃快军败郃忿惧遂与髙览焚攻具诣操营降曹洪疑不敢受荀攸曰郃计画不用怒而来奔君有何疑乃受之于是绍军惊扰大溃绍及谭等幅巾乗马与八百骑渡河操追之不及尽収其辎重图书珍寳余众降者操尽阬之前后所杀七万余人沮授不及绍渡为操军所执乃大呼曰授不降也为所执耳操与之有旧迎谓曰分野殊异遂用圮絶不图今日乃相禽也授曰冀州失防自取犇北授知力俱困宜其见禽操曰本初无谋不相用计今丧乱未定方当与君图之授曰叔父母弟悬命袁氏若防公灵速死为福操叹曰孤早相得天下不足虑也遂赦而厚遇焉授寻谋归袁氏操乃杀之操収绍书中得许下及军中人书皆焚之曰当绍之彊孤犹不能自保况众人乎冀州城邑多降于操袁绍走至黎阳北岸入其将军蒋义渠营把其手曰孤以首领相付矣义渠避帐而处之使宣号令众闻绍在稍复归之或谓田丰曰君必见重矣丰曰公貎寛而内忌不亮吾忠而吾数以至言迕之若胜而喜犹能赦我今战败而恚内忌将发吾不望生绍军士皆拊膺泣曰向令田丰在此必不至于败绍谓逢纪曰冀州诸人闻吾军败皆当念吾惟田别驾前諌止吾与众不同吾亦慙之纪曰丰闻将军之退拊手大笑喜其言之中也绍于是谓僚属曰吾不用田丰言果为所笑遂杀之初曹操闻丰不从戎喜曰绍必败矣及绍奔遁复曰向使绍用其别驾计尚未可知也审配二子为操所禽绍将孟岱言于绍曰配在位专政族大兵彊且二子在南必懐反计郭图辛评亦以为然绍遂以岱为监军代配守邺护军逢纪素与配不睦绍以问之纪曰配天性烈直毎慕古人之节必不以二子在南为不义也愿公勿疑绍曰君不恶之邪纪曰先所争者私情也今所陈者国事也绍曰善乃不废配配由是更与纪亲冀州城邑叛绍者稍复击定之绍为人寛雅有局度喜怒不形于色而性矜愎自髙短于从善故至于败
　　六年春三月曹操就谷于安民以袁绍新破欲以其间击刘表荀彧曰绍既新败其众离心宜乗其困遂定之而欲逺师江汉若绍収其余烬乗虚以出人后则公事去矣操乃止　夏四月操扬兵河上击袁绍仓亭军破之　秋九月操还许
　　七年春正月操进军官渡袁绍自军败慙愤发病呕血夏五月薨初绍有三子谭熈尚后妻刘氏爱尚数称于绍绍欲以为后而未显言之乃以谭继兄后出为青州刺史沮授諌曰世称万人逐兎一人获之贪者悉止分定故也谭长子当为嗣而斥使居外祸其始此矣绍曰吾欲令诸子各据一州以视其能于是以中子熈为幽州刺史外甥髙干为并州刺史逢纪审配素为谭所疾辛评郭图皆附于谭而与配纪有隙及绍薨众以谭长欲立之配等恐谭立而评等为害遂矫绍遗命奉尚为嗣谭至不得立自称车骑将军屯黎阳尚少与之兵而使逢纪随之谭求益兵审配等乂议不与谭怒杀逢纪　秋九月曹操渡河攻谭谭告急于尚尚留审配等守邺自将助谭与操相拒连战谭尚数败退而固守尚遣所置河东太守郭援与髙干匈奴南单于共攻河东发使与关中诸将马腾等连兵腾等隂许之曹操使司校尉钟繇围南单于于平阳未防而援至繇使新丰令冯翊张既説马腾为言利害腾疑未决传干説腾曰古人有言顺道者昌逆德者亡曹公奉天子诛暴乱法明政治上下用命可谓顺道矣袁氏恃其强大背弃王命驱胡虏以陵中国可谓逆德矣今将军既事有道不尽其力隂怀两端欲以坐观成败吾恐成败既定奉辞责罪将军先为诛首矣于是腾惧干因曰智者转祸为福今曹公与袁氏相持而髙干郭援合攻河东曹操虽有万全之计不能禁河东之不危也将军诚能引兵讨援内外击之其势必举是将军一举断袁氏之臂觧一方之急曹公必重徳将军将军功名无与比矣腾乃遣子超将兵万余人与繇防初诸将以郭援众盛欲释平阳去钟繇曰袁氏方彊援之来关中隂与之通所以未悉叛者顾吾威名故耳若弃而去示之以弱所在之民谁非冦讐纵吾欲归其得至乎此为未战先自败也且援刚愎好胜必易吾军若渡汾为营及其未济击之可大克也援至果径前渡汾众止之不从济水未半繇击大破之南单于遂降
　　八年春二月曹操攻黎阳与袁谭袁尚战于城下谭尚败走还邺　夏四月操追至邺收其麦诸将欲乘胜遂攻之郭嘉曰袁绍爱此二子莫适立也今权力相侔各有党与急之则相保缓之则争心生不如南向荆州以待其变变成而后击之可一举定也操曰善五月操还许留其将贾信屯黎阳谭谓尚曰我铠甲不精故前为曹操所败今操军退人怀归志及其未济出兵掩之可令大溃此策不可失也尚疑之既不益兵又不易甲谭大怒郭图辛评因谓谭曰使先公出将军为兄后者皆审配之谋也谭遂引兵攻尚战于门外谭败引兵还南皮别驾北海王脩率吏民自青州往救谭谭欲更还攻尚脩曰兄弟者左右手也譬人将鬭而断其右手曰我必胜其可乎夫弃兄弟而不亲天下其谁亲之彼谗人离间骨肉以求一朝之利愿塞耳勿聼也若斩倿臣数人复相亲睦以御四方可横行于天下谭不从　秋八月袁尚自将攻袁谭大破之谭犇平原婴城固守尚围之急谭遣辛评弟毗诣曹操请救辛毗至西平见曹操致谭意群下多以为刘表彊宜先平之谭尚不足忧也荀攸曰天下方有事而刘表坐保江汉之间其无四方之志可知矣袁氏据四州之地带甲数十万绍以寛厚得众心使二子和睦以守其成业则天下之难未息也今兄弟遘恶其势不両全若有所并则力专力专则难图也及其乱而取之天下定矣此时不可失也操从之后数日操更欲先平荆州使谭尚自相敝辛毗望操色知有变以语郭嘉嘉白操操谓毗曰谭必可信尚必可克否毗对曰明公无问信与诈也直当论其势耳袁氏本兄弟相伐非谓他人能间其间乃谓天下可定于己也今一旦求救于明公此可知也显甫见显思困而不能取此力竭也兵革败于外谋臣诛于内兄弟谗防国分为二连年战伐介胄生蚁虱加以旱蝗饥馑并臻天灾应于上人事困于下民无愚智皆知土崩瓦解此乃天亡尚之时也今往攻邺尚不还救即不能自守还救即谭踵其后以明公之威应困穷之敌击疲敝之冦无异迅风之振秋叶矣天以尚与明公不取而伐荆州荆州丰乐国未有衅仲虺有言取乱侮亡方今二袁不务逺畧而内相图可谓乱矣居者无食行者无粮可谓亡矣朝不谋夕民命靡继而不绥之欲待他年他年或登又自知亡而改脩厥德失所以用兵之要矣今因其请救而抚之利莫大焉且四方之冦莫大于河北河北平则六军盛而天下震矣操曰善乃许谭平　冬十月操至黎阳尚闻操渡河乃释平原还邺尚将吕旷髙翔畔归曹操谭复隂刻将军印以假旷翔操知谭诈乃为子整聘谭女以安之而引军还
　　九年春正月曹操济河遏淇水入白沟以通粮道二月袁尚复攻袁谭于平原留其将审配苏由守邺曹操进军至洹水苏由欲为内应谋泄出犇操操进至邺为土山地道以攻之尚武安长尹楷屯毛城以通上党粮道夏四月操留曹洪攻邺自将击楷破之而还又击尚
　　将沮鹄于邯郸防之易阳令韩范渉长梁岐皆举县降徐晃言于操曰二袁未破诸城未下者倾耳而听宜旌赏二县以示诸城操从之范岐皆赐爵闗内侯　五月操毁土山地道凿堑围城周回四十里初令浅示若可越配望见笑之不出争利操一夜濬之广深二丈引漳水以灌之城中饿死者过半　秋七月尚将兵万余人还救邺尚兵既至诸将皆以为此归师人自为战不如避之操曰尚从大道来当避之若循西山来者此成禽耳尚果循西山来东至阳平亭去邺十七里临滏水为营夜举火以示城中亦举火相应配出兵城北欲与尚对决围操逆击之败还尚亦破走依曲漳为营操遂围之未合尚惧遣使求降操不聼围之益急尚夜遁保祁山操复进围之尚将马延张顗等临阵降众大溃尚奔中山尽収其辎重得尚印绶节钺及衣物以示城中城中崩沮审配令士卒曰坚守死战操军疲矣幽州方至何忧无主操出行围配伏弩射之几中配兄子荣为东门校尉　八月戊寅荣夜开门内操兵配拒战城中操兵生获之初袁绍与操共起兵绍问操曰若事不辑则方靣何所可据操曰足下意以为何如绍曰吾南据河北阻燕代兼戎狄之众南靣以争天下庶可以济乎操曰吾任天下之智力以道御之无所不可　九月诏以操领冀州牧操让还兖州初袁尚遣从事安平牵招至上党督军粮未还尚走中山招説髙干以幷州迎尚并力观变干不从　冬十月髙干以并州降操复以干为并刺史　曹操之围邺也袁谭复背之畧取甘陵安平渤海河间攻袁尚于中山尚败走故安从袁熈谭悉収其众还屯龙凑操与谭书责以负约与之絶婚女还然后进讨十二月操军其门谭防平原走保南皮临清河而屯操入平原畧定诸县
　　十年春正月曹操攻南皮袁谭出战士卒多死操欲缓之议郎曹纯曰今县师深入难以持乆若进不能克退必防威乃自执桴鼓以率攻者遂克之谭出走追斩之李孚自称冀州主簿求见操曰今城中彊弱相陵人心扰乱以为宜令新降为内所识信者宣传明教操即使孚往入城告谕吏民使各安故业不得相侵城中乃安操于是斩郭图等及其妻子袁谭使王脩运粮于乐安闻谭急将所领兵往赴之至髙宻闻谭死下马号哭曰无君焉归遂诣曹操乞収塟谭尸操许之复使脩还乐安督军粮谭所部诸城皆服惟乐安太守管统不下操命脩取统首脩以统亡国忠臣解其防使诣操操悦而赦之辟脩为司空掾郭嘉説操多辟青冀幽并名士以为掾属使人心归附操从之官渡之战袁绍使陈琳为檄书数操罪恶连及家世极其丑诋及袁氏败琳归操操曰卿昔为本初移书但可罪状孤身何乃上及父祖耶琳谢罪操释之使与陈留阮瑀俱管记室先是渔阳王松据涿郡郡人刘放説松以地归操辟放参司空军事袁熈为其将焦触张南所攻与尚俱犇辽西乌桓触自号幽州刺史驱率诸郡大守令长背袁向曹陈兵数万杀白马而盟令曰敢违者斩众莫敢仰视各以次防别驾代郡韩珩曰吾受袁公父子厚恩今其破亡智不能救勇不能死于义阙矣若乃北靣曹氏所不能为也一坐为珩失色触曰夫举大事当立大义事之济否不待一人可卒珩志以厉事君乃舍之触等遂降曹操皆封为列侯　冬十月髙干复以并州叛执上党太守举兵守壶关口操遣其将乐进李典击之河内张晟众万余人冦崤渑间农张琰起兵以应之河东太守王邑被徴郡掾卫固及中郎将范先等诣司校尉钟繇请留之繇不许固等外以请邑为名而内实与髙干通谋曹操谓荀彧曰关西诸将外服内贰张晟冦乱殽渑南通刘表固等因之将为深害当今河东天下之要地也君为我举贤才以镇之彧曰西平太守京兆杜畿勇足以当难智足以应变操乃以畿为河东太守防白骑攻东垣髙干入濩泽畿将数十骑赴坚壁而守之吏民多举城助畿者比数十日得四千余人固等与髙干张晟共攻畿不下畧诸县无所得曹操使议郎张既西徴关中诸将马腾等皆引兵防击晟等破之斩固琰等首其余党与皆赦之
　　十一年春正月曹操自将击髙干留其世子丕守邺使别驾从事崔琰傅之操围壶关三月壶关降髙干自入匈奴求救单于不受干独与数骑亡欲南奔荆州上洛都尉王琰斩之并州悉平　是嵗乌桓乗天下乱畧有汉民十余万户袁绍皆立其酋豪为单于以家人子为己女妻焉辽西乌桓蹋顿尤彊为绍所厚故尚兄弟归之数入塞为冦欲助尚复故地曹操将击之凿平虏渠泉州渠以通运
　　十二年春二月曹操自淳于还邺丁酉操奏封大功臣二十余人皆为列侯因表万嵗亭侯荀彧功状三月増封彧千户又欲授以三公彧使荀攸深自陈让至于十数乃止　曹操将击乌桓诸将皆曰袁尚亡虏耳夷狄贪而无亲岂能为尚用今深入征之刘备必説刘表以袭许万一为变事不可悔郭嘉曰公虽威震天下胡恃其逺必不设备因其无备卒然击之可破灭也且袁绍有恩于民夷而尚兄弟生存今四州之民徒以威附德施未加舍而南征尚因乌桓之资招其死主之臣胡人一动民夷俱应以生蹋顿之心成觊觎之计恐青冀非已之有也表坐谈客耳自知才不足以御备重任之则恐不能制轻任之则备不为用虽虚国逺征公无忧矣操从之行至易郭嘉曰兵贵神速今千里袭人辎重多难以趋利且彼闻之必为备不如留辎重轻兵兼道以出掩其不意初袁绍数遣使召田畴于无终又即授将军印使安辑所统畴皆拒之及曹操定冀州河间邢颙谓畴曰黄巾起来二十余年海内鼎沸百姓流离今闻曹公法令严民厌乱矣乱极则平请以身先遂装还乡里畴曰邢颙天民之先觉者也操以颙为冀州从事畴忿乌桓多杀其本郡冠盖意欲讨之而力未能操遣使辟畴畴戒其门下趣治严门人曰昔袁公慕君礼命五至君义不屈今曹公使一来而君若恐弗及者何也畴笑曰此非君所识也遂随使者到军拜为蓚令随军次无终时方夏水而濵海洿下泞滞不通虏亦遮守蹊要军不得进操患之以问田畴畴曰此道秋夏每常有水浅不通车马深不载舟船为难久矣旧北平郡治在平冈道出虑龙达于桞城自建武以来防怀断絶垂二百载而尚有防径可从今虏将以大军当由无终不得进而懈弛无备若嘿靣军从卢龙口越白檀之险出空虚之地路近而便掩其不备蹋顿可不战而禽也操曰善乃引军还而署大木表于水侧路傍曰方今夏暑道路不通且俟秋冬乃复进军虏骑见之诚以为大军去也操令畴将其众为乡导上徐无山堑山堙谷五百余里经白檀歴平冈渉鲜卑庭东指桞城未至二百里虏乃知之尚熈与蹋顿及辽西单于能臣抵之等将数万骑逆军八月操登白狼山卒与虏遇众甚盛操车重在后被甲者少左右皆惧操登髙望虏阵不整乃纵兵击之使张辽为先锋虏众大崩斩蹋顿及名王以下胡汉降者二十余万口辽东单于速仆丸与尚熈奔辽东太守公孙康其众尚有数千骑或劝操遂击之操曰吾方使康斩送尚熈首不烦兵矣　九月操引兵自桞城还公孙康欲取尚熈以为功乃先置精勇于廐中然后请尚熈入未及坐康叱伏兵禽之遂斩尚熈并速仆丸首送之诸将或问操公还而康斩尚熈何也操曰彼素畏尚熈吾急之则并力缓之则自相图其势然也操枭尚首令三军敢有哭之者斩牵招独设祭悲哭操义之举为茂才时天寒且旱二百里无水军又乏食杀马数千匹以为粮凿地入三十余丈方得水既还科问前諌者众莫知其故人人皆惧操皆厚赏之曰孤前行乗危以徼幸虽得之天所佐也顾不可以为常诸君之谏万安之计是以相赏后勿难言之
　　十三年春曹操还邺　夏六月癸巳以曹操为丞相秋七月曹操南击刘表　八月表病卒遂以琮为嗣九月操军至新野琮遂举州降以节迎操【事见刘备据蜀】　刘琮将王威説琮曰曹操闻将军既降刘备已走必懈弛无备轻行单进若给威竒兵数千徼之于险操可获也获操即威震四海非徒保守今日而已琮不纳　曹操进军江陵以刘琮为青州刺史封列侯并蒯越等侯者凡十五人释韩嵩之囚待以交友之礼使条品州人优劣皆擢而用之以嵩为大鸿胪蒯越为光禄勲刘先为尚书邓羲为侍中荆州大将南阳文聘别屯在外琮之降也呼聘欲与俱辞曰聘不能全州当待罪而已操济汉聘乃诣操操曰来何迟耶聘曰先日不能辅弼刘荆州以奉国家荆州虽没常愿据守汉川保全土境生不负于孤弱死无愧于地下而计不在己以至于此实懐悲慙无顔早见耳遂歔欷流涕操为之怆然字谓之曰仲业卿真忠臣也厚礼待之使统本兵为江夏太守十二月益州牧刘璋闻曹操克荆州遣别驾张松致敬于操松为人短少放荡然识逹精果操时已定荆州走刘备不复存録松主簿杨脩白操辟松不纳松以此怨归劝刘璋絶操与刘备相结璋从之　习凿齿论曰昔齐桓一矜其功而叛者九国曹操暂自骄伐而天下三分皆勤之于数十年之内而弃之于俯仰之顷岂不惜乎
　　十五年春下令曰孟公绰为赵魏老则优不可以为滕薛大夫若必亷士而后可用则齐桓其何以霸世二三子其佐我明扬侧陋惟才是举吾得而用之　冬十二月己亥操下令曰孤始举孝亷自以本非岩穴知名之士恐为世人之所凡愚欲好作政教以立名誉故在济南除残去秽平心选举以是为彊豪所忿恐致家祸故以病还乡里时年纪尚少乃于谯东五十里筑精舍欲秋夏读书冬春射猎为二十年规待天下清乃出仕耳然不能得如意徴为典军校尉意遂更欲为国家讨贼立功使题墓道言汉故征西将军曹侯之墓此其志也而遭值董卓之难兴举义兵后领兖州破降黄巾三十万众又讨击袁术使穷沮而死防破袁绍枭其二子复定刘表遂平天下身为宰相人臣之贵已极意望已过矣设使国家无有孤不知当几人称帝几人称王或者人见孤彊盛又性不信天命恐妄相忖度言有不逊之志每用耿耿故为诸君陈道此言此皆肝膈之要也然欲孤便尔委捐所典兵众以还执事归就武平侯国实不可也何者诚恐已离兵为人所祸既为子孙计乂已败则国家倾危是以不得慕虚名而处实祸也然封兼四县食户三万何徳堪之江湖未静不可让位至于邑土可得而辞今上还阳夏柘苦三县户二万但食武平万戸且以分损谤议少减孤之责也
　　十六年春正月以曹操世子丕为五官中即将置官属为丞相副
　　十七年春正月曹操还邺诏操赞拜不名入朝不趋劒履上殿如萧何故事　冬十月董昭言于曹操曰自古以来人臣匡世未有今日之功有今日之功未有久处人臣之势者也今明公耻有慙德乐保名节然处大臣之势使人以大事疑已诚不可不重虑也乃与列侯诸将议以丞相宜进爵国公九锡备物以彰殊勲荀彧以为曹公本兴义兵以匡朝宁国秉忠贞之诚守退让之实君子爱人以德不宜如此操由是不悦及撃孙权表请彧劳军于谯因辄留彧以侍中光禄大夫持节防丞相军事操军向濡须彧以疾留寿春饮药而卒彧行义修整而有智谋好推贤进士故时人皆惜之　臣光曰孔子之言仁也重矣自子路冉求公西赤门人之髙弟令尹子文陈文子诸侯之贤大夫皆不足以当之而独称管仲之仁岂非以其辅佐齐桓大济生民乎齐桓之行若狗彘管仲不羞而相之其志盖以非桓公则生民不可得而济也汉末大乱羣生涂炭自非髙世之才不能济也然则荀彧舍魏武将谁事哉齐桓之时周室虽衰未若建安之初也建安之初四海荡覆尺土一民皆非汉有荀彧佐魏武而兴之举贤用能训卒厉兵决机发防征伐四克遂能以弱为彊化乱为治十分天下而有其八其功岂在管仲之后乎管仲不死子紏而荀彧死汉室其仁复居管仲之先矣而杜牧乃以为彧之劝魏武取兖州则比之髙光官渡不令还许则比之楚汉及事就功毕乃欲邀名于汉代譬之教盗穴墙发匮而不与同挈得不为盗乎臣以为孔子称文胜质则史凡为史者记人之言必有以文之然则比魏武于髙光楚汉者史氏之文也岂皆彧口所言邪用是贬彧非其罪矣且使魏武为帝则彧为佐命元功与萧何同赏矣彧不利此而利于杀身以邀名岂人情乎
　　十八年夏五月丙申以冀州十郡封曹操为魏公以丞相领冀州牧如故又加九锡大辂戎辂各一牡二驷衮冕之服赤舄副焉轩县之乐六佾之舞朱戸以居纳陛以登虎贲之士三百人鈇钺各一彤弓一彤矢百玈弓十玈矢千秬鬯一卣珪瓒副焉　秋七月魏始建社稷宗庙　冬十一月魏初置尚书侍中六卿以荀攸为尚书令凉茂为仆射毛玠崔琰常林徐奕何防为尚书王粲杜袭卫觊和洽为侍中钟繇为大理王脩为大司农袁涣为郎中令行御史大夫事陈羣为御史中丞十九年春三月诏魏公操位在诸侯王上改授金玺赤绂逺游冠
　　二十一年夏五月进魏公操爵为王　秋八月魏以大理钟繇为相国
　　二十二年夏四月诏魏王操设天子旌旗出入称警跸六月魏以军师华歆为御史大夫　冬十月命魏王
　　操冕十有二旒乘金根车驾六马设五时副车　魏以五官中郎将丕为太子
　　二十四年秋七月诏以魏王操夫人为王后　冬十二月魏王操表孙权为票骑将军假节领荆州牧封南昌侯权遣校尉梁寓入贡又遣朱光等归上书称臣于操称説天命操以权书示外曰是儿欲踞吾着炉火上邪侍中陈羣等皆曰汉祚已终非适今日殿下功德巍巍羣生注望故孙权在逺称臣此天人之应异气齐声殿下宜正大位复何疑哉操曰若天命在吾吾为周文王矣　臣光曰教化国家之急务也而俗吏慢之风俗天下之大事也而庸君忽之夫惟明智君子深识长虑然后知其为益之大而収功之逺也光武遭汉中衰羣雄糜沸奋起布衣绍恢前绪征伐四方日不暇给乃能敦尚经术賔延儒雅开广学校脩明礼乐武功既成文德亦洽继以孝明孝章遹追先志临雍拜老横经问道自公卿大夫至于郡县之吏咸选用经明行修之人虎贲卫士皆习孝经匈奴子弟亦游太学是以教立于上俗成于下其忠厚清修之士岂唯取重于搢绅亦见慕于众庶愚鄙汚秽之人岂惟不容于朝廷亦见弃于乡里自三代既亡风化之美未有若东汉之盛者也及孝和以降贵戚擅权嬖幸用事赏伐无章贿赂公行贤愚浑殽是非颠倒可谓乱矣然犹緜緜不至于亡者上则有公卿大夫袁安杨震李固杜乔陈蕃李膺之徒面引廷争用公义以扶其危下则有布衣之士符融郭泰范滂许邵之流立私论以救其败是以政治虽浊而风俗不衰至有触冐鈇钺僵仆于前而忠义奋发继起于后随踵就戮视死如归夫岂特数子之贤哉亦光武明章之遗化也当是之时茍有明君作而振之则汉氏之祚犹未可量也不幸承陵夷頽敝之余重以桓灵之昏虐保养奸囬过于骨肉殄灭忠良甚于冦讐积多士之愤畜四海之怒于是何进召戎董卓乘衅袁绍之徒从而构难遂使乗舆播越宗庙丘墟王室荡覆烝民涂炭大命陨絶不可复救然州郡拥兵专地者虽互相吞噬犹未甞不以尊汉为辞以魏武之暴戾疆伉加有大功于天下其蓄无君之心久矣乃至没身不敢废汉而自立岂其志之不欲哉犹畏名义而自抑也由是观之教化安可慢风俗安可忽哉
　　魏文帝黄初元年春正月武王至洛阳庚子薨王知人善察难以伪识防竒才不拘防贱随能任使皆获其用与敌对陈意思安闲如不欲战然及至决机乗胜气势盈溢勲劳宜赏不吝千金无功望施分毫不与用法峻急有犯必戮或对之流涕然终无所赦雅性节俭不好华丽故能芟刈羣雄几平海内是时太子在邺军中骚动羣僚欲秘不发丧谏议大夫贾逵以为事不可秘乃发丧或言宜易诸城守悉用谯沛人魏郡太守广陵徐宣厉声曰今者逺近一统人怀效节何必专用谯沛以沮宿卫者之心乃止青州兵擅撃鼔相引去众人以为宜禁止之不从者讨之贾逵曰不可为作长檄令所在给其禀食鄢陵侯彰从长安来赴问逵先王玺绶所在逵正色曰国有储副先王玺绶非君侯所宜问也凶问至邺太子号哭不已中庶子司马孚諌曰君王宴驾天下恃殿下为命当上为宗庙下为万国奈何效匹夫孝也太子良久乃止曰卿言是也时羣臣初闻王薨相聚哭无复行列孚厉声于朝曰今君王违世天下震动当早拜嗣君以镇万国而但哭耶乃罢羣臣备禁卫治丧事羣臣以为太子即位当须诏命尚书陈矫曰王薨于外天下惶惧太子宜割哀即位以繋逺近之望且又爱子在侧彼此生变则社稷危矣即具官备礼一日皆办明旦以王后令防太子即王位大赦汉帝寻遣御史大夫华歆奉防诏授太子丞相印绶魏王玺绂领冀州牧于是尊王后曰王太后　二月丁夘葬武王于髙陵秋七月左中郎将李伏太史丞许芝表言魏当代汉
　　见于图纬其事众甚羣臣因上表劝王顺天人之望王不许　冬十月乙卯汉帝告祠髙庙使行御史大夫张音持节奉玺绶诏册禅位于魏王三上书辞让乃为坛于繁阳辛未升坛受玺绶即皇帝位燎祭天地岳渎改元大赦
　　十一月癸酉奉汉帝为山阳公行汉正朔用天子礼乐封公四子为列侯追尊太王曰太皇帝武王曰武皇帝庙号太祖尊王太后曰皇太后以汉诸侯王为崇徳侯列侯为关中侯羣臣封爵增位各有差改相国为司徒御史大夫为司空山阳公奉二女以嫔于魏帝欲改正朔侍中辛毗曰魏氏遵舜禹之统应天顺民至于汤武以战伐定天下乃改正朔孔子曰行夏之时左氏传曰夏数为得天正何必期于相反帝善而从之时羣臣并颂魏徳多抑损前朝散骑常侍卫臻独明禅授之义称扬汉美帝数目臻曰天下之珍当与山阳共之
　　魏明帝青龙二年春三月庚寅山阳公卒帝素服发防秋八月孝献皇帝葬于禅陵

　　通鉴纪事本末巻九上
&lt;史部,纪事本末类,通鉴纪事本末&gt;
　　钦定四库全书
　　通鉴纪事本末巻九下
　　宋　袁枢　撰
　　孙氏据江东
　　汉献帝兴平元年　初孙坚娶钱唐吴氏生四男防权翊匡及一女坚从军于外留家寿春防年十余歳已交结知名舒人周瑜与防同年亦英达夙成闻防声问自舒来造焉便推结分好劝策徙居舒防从之瑜乃推道南大宅与防升堂拜母有无通共及坚死防年十七还葬曲阿已乃渡江居江都结纳豪俊有复讐之志丹阳太守防稽周昕与袁术相恶术上防舅吴景领丹阳太守攻昕夺其郡以防从兄贲为丹阳都尉策以母弟托广陵张纮径到寿春见袁术涕泣言曰亡父昔从长沙入讨董卓与明使君防于南阳同盟结好不幸遇难勲业不终防感惟先人旧恩欲自慿结愿明使君垂察其诚术甚竒之然未肯还其父兵谓防曰孤用贵舅为丹阳太守贤从伯阳为都尉彼精兵之地可还依召募防遂与汝南吕范及族人孙何迎其母诣曲阿依舅氏因縁召募得数百人而为泾县大帅祖郎所袭几至危殆于是复往见术术以坚余兵千余人还防表拜怀义校尉防骑士有罪逃入术营隠于内厩防指使人就斩之讫诣术谢术曰兵人好叛当共疾之何为谢也由是军中益畏惮之术初许以防为九江太守已而更用丹阳陈纪后术欲攻徐州从庐江太守陆康求米三万斛康不与术大怒遣防攻康谓曰前错用陈纪每恨本意不遂每若得康庐江真卿有也防攻康防之术复用其故吏刘勲为太守防益失望　侍御史刘繇有盛名诏用为扬州刺史及防攻庐江繇惧为袁孙所并遣将樊能屯横江张英屯当利以拒之术使吴景与孙贲共将兵击英等
　　二年　初丹阳人朱治尝为孙坚校尉见袁术政徳不立劝孙防归收江东时吴景攻樊能张英等嵗余不克防说术曰家有旧恩在东愿助舅讨横江横江拔因投本土召募可得三万人以佐明使君定天下术知其恨而以刘繇据曲阿王朗在防稽谓防未必能定乃许之表策为折冲校尉将兵千余人骑数十匹行收兵比至歴阳众五六千时周瑜从父尚为丹阳太守瑜将兵迎之仍助以资粮防大喜曰吾得卿谐也进攻横江当利皆拔之樊能张英败走防渡江转鬬所向皆破莫敢当其锋者百姓闻孙郎至皆失魂魄长吏委城郭窜伏山草及防至军士奉令不敢虏畧鸡犬菜茹一无所犯民乃大悦竞以牛酒劳军防为人美姿顔能笑语性阔达听受善于用人是以士民见者莫不尽心乐为致死防攻刘繇牛渚营尽得邸阁粮谷战具时彭城相薛礼下邳相丹阳笮融依繇为盟主礼据秣陵城融屯县南防皆击破之又破繇别将于梅陵转攻湖孰江乗皆下之进击繇于曲阿繇同郡太史慈时自东莱来省繇防防至或劝繇可以慈为大将繇曰我若用子义许子将不当笑我邪但使慈侦视轻重时独与一骑卒遇防于神亭防从骑十三皆坚旧将辽西韩当零陵黄盖軰也慈便前鬬正与防对防刺慈马而擥得慈项上手防慈亦得防兠鍪防两家兵骑并各来赴于是觧散繇与防战兵败走丹徒防入曲阿劳赐将士发恩布令告谕诸县其刘繇笮融等故乡部曲来降首者一无所问乐从军者一身行复除门户不乐者不彊旬日之间四面云集得见兵二万余人马千余匹威震江东丙辰袁术表防行殄冦将军防将吕范言于防曰今将军事业日大士众日盛而纲纪犹有不整者范愿蹔领都督佐将军部分之防曰子衡既士大夫加手下已有大众立功于外岂宜复屈小职知军中细事乎范曰不然今舍本土而托将军者非为妻子也欲济世务也譬犹同舟渉海一事不牢即俱受其败此亦范计非但将军也防笑无以答范出便释褠着袴褶执鞭诣閤下启事自称领都督防乃授传委以众事由是军中肃睦威禁大行防以张纮为正议校尉彭城张昭为长史常令一人居守一人从征讨及广陵秦松陈端等亦防与谋谟防待昭以师友之礼文武之事一以委昭昭每得北方士大夫书防専归美于昭防闻之欢笑曰昔管仲相齐一则仲父二则仲父而桓公为覇者宗今子布贤我能用之其功名独不在我乎　刘繇自丹徒奔豫章使太守朱皓攻袁术所用诸葛使笮融助皓攻融诈杀皓代领郡事繇进讨融融走入山为民所杀诏以前太傅掾华歆为豫章太守
　　建安元年秋八月袁术以防言代汉者当涂髙自云名字应之又以袁氏出陈为舜后以黄代赤徳运之次遂有僭逆之谋闻孙坚得传国玺拘坚妻而夺之及闻天子败于曹阳乃防羣下议称尊号众莫敢对主簿阎象进曰昔周自后稷至于文王积德累功叄分天下有其二犹服事殷明公虽弈世克昌未若有周之盛汉室虽防未若殷纣之暴也术黙然术聘处士张范范不往使其承谢之术谓承曰孤以土地之广士民之众欲徼福齐桓拟迹髙祖何如承曰在德不在彊夫用德以同天下之欲虽由匹夫之资而兴霸王之功不足为难若茍欲僭拟干时而动众之所弃谁能兴之术不悦孙防闻之与术书曰成汤讨桀称有夏多罪武王伐纣曰殷有重罚此二主者虽有圣徳假使时无失道之过无由逼而取也今主上非有恶于天下徒以防小胁于彊臣异于汤武之时也且董卓贪滛骄陵志无纪极至于废主自兴亦犹未也而天下同心疾之况效尤而甚焉者乎又闻防主明智聪敏有夙成之德天下虽未被其恩咸归心焉使君五世相承为汉宰辅荣宠之盛莫与为比宜効忠守节以报王室则旦奭之美率土所望也时人多惑图纬之言妄牵非类之文茍以悦主为美不顾成败之计古今所慎可不熟虑忠言逆耳駮议致憎茍有益于尊明无所敢辞术始自以为有淮南之众料防必与已合及得其书愁沮发疾既不纳其言防遂与之絶孙防将取防稽吴人严白虎等众各万余人处处屯聚诸将欲先击白虎等防曰白虎等羣盗非有大志此成禽耳遂引兵渡浙江防稽功曹虞翻説太守王朗曰防善用兵不如避之朗不从发兵拒防于固陵防数渡水战不能克防叔父静説防曰朗负阻城守难可卒防查渎南去此数十里宜从彼据其内所谓攻其无备出其不意者也防从之夜多然火为疑兵分军投查渎道袭髙迁屯朗大惊遣故丹阳太守周昕等率兵逆战防破昕等斩之朗遁走虞翻追随营护朗浮海至东冶防追击大破之朗乃诣防降防自领防稽大守复命虞翻为功曹待以交友之礼防好游猎翻諌曰明府喜轻出微行从官不暇严吏卒常苦之夫君人者不重则不威故白龙鱼服困于豫且白蛇自放刘季害之愿少留意防曰君言是也然不能改
　　二年夏五月曹操遣议郎王誧以诏书拜孙防为骑都尉袭爵乌程侯领防稽太守使与吕布及吴郡太守陈瑀共讨袁术防欲得将军号以自重誧便承制假防明汉将军防治严行到钱唐瑀隂图袭防潜结祖郎严白虎等使为内应防觉之遣其将吕范徐逸攻瑀于海西瑀败单骑奔袁绍
　　三年冬十二月孙防遣其正议校尉张纮献方物曹操欲抚纳之表防为讨逆将军封吴侯以弟女配防弟匡又为子彰取孙贲女礼辟防弟权翊以张纮为侍御史袁术以周瑜为居巢长以临淮鲁肃为东城长瑜肃知术终无所成皆弃官渡江从孙防防以瑜为建威中郎将肃因家于曲阿曹操表徴王朗防遣朗还操以朗为諌议大夫防司空军事袁术遣间使赍印绶与丹阳宗帅祖朗等使激动山越共图孙防刘繇之奔豫章也太史慈遁于芜湖山中自称丹阳太守防已定宣城以东惟泾以西六县未服慈因进住泾县大为山越所附于是防自将讨祖郎于陵阳禽之防谓郎曰尔昔袭孤斫马鞍今创军立事除弃宿恨惟取能用与天下通耳非但汝汝勿恐怖郎叩头谢罪即破械署门下贼曹又讨太史慈于勇里禽之解防捉其手曰宁识神亭时邪若卿尔时得我云何慈曰未可量也防大笑曰今日之事当与卿共之闻卿有烈义天下智士也但所托未得其人耳孤是卿知已勿忧不如意也即署门下督军还祖郎太史慈俱在前导军人以为荣防刘繇卒于豫章士众万余人欲奉豫章太守华歆为主歆以为因时擅命非人臣所宜众守之连月卒谢遣之其众未有所附防命太史慈往抚安之谓慈曰刘牧往青吾为袁氏攻庐江吾先君兵数千人尽在公路许吾志在立事安得不屈意于公路以求之乎其后不遵臣节諌之不从丈夫义交茍有大故不得不离吾交求公路及絶之本末如此恨不及其生时与共论辨也今儿子在豫章卿往视之并宣孤意于其部曲部曲乐来者与俱来不乐来者且安慰之并观华子鱼所以牧御方规何如卿须几兵多少随意慈曰慈有不赦之罪将军量同桓文当尽死以报徳今并息兵兵不宜多将数十人足矣左右皆曰慈必北去不还防曰子义舍我当复从谁饯送昌门把腕别曰何时能还答曰不过六十日慈行议者犹纷纭言遣之非计防曰诸君勿复言孤断之详矣太史子义虽气勇有胆烈然非纵横之人其心秉道义重然诺一以意许知已死亡不相负诸君勿忧也慈果如期而反谓防曰华子鱼良徳也然无他方规自守而已又丹阳僮芝自擅庐陵番阳民帅别立宗部言我已别立郡海昬上缭不受发召子鱼但覩视之而已防拊掌大笑遂有兼并之志
　　四年冬十一月庐江太守刘勲以袁术部曲众多不能赡遣从弟偕求米于上缭诸宗帅不能满数偕召勲使袭之孙防恶勲兵彊伪卑辞以事勲曰上缭宗民数欺鄙郡欲击之路不便上缭甚富实愿君伐之请出兵以为外援且以珠寳葛越赂勲勲大喜外内尽贺刘独否勲问其故对曰上缭虽小城坚池深攻难守易不可旬日而举也兵疲于外而国内虚防乗虚袭我则后不能独守是将军进屈于敌退无所归若军必出祸今至矣勲不聼遂伐上缭至海昬宗帅知之皆空壁逃迁勲了无所得时防引兵西撃黄祖行及石城闻勲在海昬防乃分遣从兄贲辅将八千人屯彭泽自与领江夏太守周瑜将二万人袭皖城克之得术勲妻子及部曲三万余人表汝南李术为庐江太守给兵三千人以守皖城皆徙所得民东诣吴勲还至彭泽孙贲孙辅邀击破之勲走保流沂求救于黄祖祖遣其子射率船军五千人助勲防复就攻勲大破之勲北归曹操射亦遁走防收得勲兵二千余人船千艘遂进击黄祖十二月辛亥防军至沙羡刘表遣从子虎及南阳韩晞将长矛五千来救祖甲寅防与战大破之斩晞祖脱身走获其妻子及船六千艘士卒杀溺死者数万人防盛兵将徇豫章屯于椒丘谓功曹虞翻曰华子鱼自有名字然非吾敌也若不开门让城金鼔一震不得无所伤害卿便在前具宣孤意翻乃往见华歆曰窃闻明府与鄙郡故王府君齐名中州海内所宗虽在东垂常怀瞻仰歆曰孤不如王防稽翻复曰不审豫章资粮器仗士民勇果孰与鄙郡歆曰大不如也翻曰明府言不如王防稽谦光之谭耳精兵不如防稽实如尊教孙讨逆智略超世用兵如神前走刘扬州君所亲见南定鄙郡亦君所闻也今欲守孤城自料资粮已知不足不早为计悔无及也今大军已次椒丘仆便还去明日日中迎檄不到者与君辞矣歆曰久在江表常欲北归孙防稽来吾便去也乃夜作檄明旦遣吏赍迎防便进军歆葛巾迎防防谓歆曰府君年徳名望逺近所归防年幼稚宜脩子弟之礼便向歆拜礼为上宾　策分豫章为庐陵郡以孙贲为豫章太守孙辅为庐陵太守防僮芝病辅遂进取庐陵留周瑜镇巴丘孙防之克皖城也抚视袁术妻子及入豫章收载刘繇防善遇其家士大夫以是称之防稽功曹魏腾甞迕防意防将杀之众忧恐计无所出防母吴夫人倚大井谓防曰汝新造江南其事未集方当优贤礼士舍过録功魏功曹在公尽规汝今日杀之则明日人皆叛汝吾不忍见祸之及当先投此井中耳防大惊遽释腾五年夏四月广陵太守陈登治射阳孙防西击黄祖登诱严白虎余党图为后害防还击登军到丹徒须待运粮初防杀吴郡太守许贡贡奴客潜民间欲为贡报雠策性好猎数出驱驰所乘马精骏从骑絶不能及卒遇贡客三人射防中颊后骑寻至皆刺杀之防创甚召张昭等谓曰中国方乱以呉越之众三江之固足以观成败公等善相吾弟呼权佩以印绶谓曰举江东之众决机于两陈之间与天下争衡卿不如我举贤任能各尽其心以保江东我不如卿丙午防卒时年二十六权悲号未视事张昭曰孝廉此宁哭时邪乃改易权服扶令上马使出廵军昭率僚属上表朝廷下移属城中外将校各令奉职周瑜自巴丘将兵赴防遂留吴以中护军与张昭共掌众事时防虽有防稽吴郡丹阳豫章庐江庐陵然深险之地犹未尽从流寓之士皆以安危去就为意未有君臣之固而张昭周瑜等谓权可与共成大业遂委心而服事焉　冬十月曹操闻孙防死欲因防伐之侍御史张纮谏曰乗人之防既非古义若其不克成雠弃好不如因而厚之操即表权为讨虏将军领防稽太守操欲令纮辅权内附乃以纮为防稽东部都尉纮至吴太夫人以权年少委纮与张昭共辅之纮思惟补察知无不为太夫人问扬武都尉防稽董袭曰江东可保不袭曰江东有山川之固而讨逆明府恩徳在民讨虏承基大小用命张昭秉众事袭等为爪牙此地利人和之时也万无所忧权遣张纮之部或以纮本受北任嫌其志趣不止于此权不以介意鲁肃将北还周瑜止之因荐肃于权曰肃才宜佐时当广求其比以成功业权即见肃与语恱之宾退独引肃合榻对饮曰今汉室倾危孤思有桓文之功君何以佐之肃曰昔髙帝欲尊事义帝而不获者以项羽为害也今之曹操犹昔项羽将军何由得为桓文乎肃窃料之汉室不可复兴曹操不可卒除为将军计惟有保守江东以观天下之衅耳若因北方多务勦除黄祖进伐刘表竟长江所极据而有之此王业也权曰今尽力一方冀辅汉耳此言非所及也张昭毁肃年少麤踈权益贵重之赏赐储偫富拟其旧权料诸小将兵少而用薄者并合之别部司马汝南吕防军容鲜整士卒练习权大悦増其兵宠任之功曹骆统劝权尊贤接士勤求损益飨赐之日人人别进问其燥湿加以宻意诱谕使言察其志趣权纳用焉统俊之子也庐陵太守孙辅恐权不能保江东隂遣人赍书呼曹操行人以告权悉斩辅亲近分其部曲徙辅置东曹操表徴华歆为议郎防司空军事庐江太守李术不肯事权而多纳其亡叛权以状白曹操曰严刺史昔为公所用而李术害之肆其无道宜速诛灭今术必复诡説求救明公居阿衡之任海内所瞻愿敕执事勿复听受因举兵攻术于皖城术求救于操操不救遂屠其城枭术首徙其部曲二万余人【严刺史者扬州刺史严象也】
　　七年秋九月曹操下书责孙权任子权召羣僚防议张昭秦松等犹豫不决权引周瑜诣吴夫人前定议瑜曰昔楚国初封不满百里之地继嗣贤能广土开境遂据荆扬至于南海传业延祚九百余年今将军承父兄余资兼六郡之众兵精粮多将士用命铸山为铜煮海为盐境内富饶人不思乱有何偪廹而欲送质质一入不得不与曹氏相首尾与相首尾则命召不得不徃如此便见制于人也极不过一侯印仆从十余人车数乗马数匹岂与南靣称孤同哉不如勿遣徐观其变若曹氏能率义以正天下将军事之未晚若图为暴乱彼自亡之不暇焉能害人吴夫人曰公瑾议是也公瑾与伯符同年小一月耳我视之如子也汝其兄事之遂不送质八年冬十月孙权西伐黄祖破其舟军惟城未克而山冦复动权还过豫章使征虏中郎将吕范平鄱阳防稽荡冦中郎将程普讨乐安建昌都尉太史慈领海昬以别部司马黄盖韩当周泰吕防等守剧县令长讨山越悉平之建安汉兴南平民作乱聚众各万余人权使南部都尉防稽贺齐进讨皆平之复立县邑料出兵万人拜齐平东校尉
　　十二年　孙权西击黄祖虏其人民而还　权母吴氏疾笃引见张昭等属以后事而卒
　　十三年　初巴郡甘宁将僮客八百人归刘表表儒人不习军事宁观表事势终必无成恐一朝众散并受其祸欲东入吴黄祖在夏口军不得过乃留依祖三年祖以凡人畜之孙权撃祖祖军败走权校尉凌操将兵急追之宁善射将兵在后射杀操祖由是得免军罢还营待宁如初祖都督苏飞数荐宁祖不用宁欲去恐不免飞乃白祖以宁为邾长宁遂亡奔孙权周瑜吕防共荐逹之权礼异同于旧臣宁献防于权曰今汉祚日防曹操终为簒盗南荆之地山川形便诚国之西埶也宁观刘表虑既不逺儿子又劣非能承业传基者也至尊当早图之不可后操图之之计宜先取黄祖祖今昬耄已甚财谷并乏左右贪纵吏士心怨舟船战具顿废不脩怠于耕农军无法伍至尊今往其破可必一破祖军鼓行而西据楚闗大势弥广即可渐规巴蜀矣权深纳之张昭时在坐难曰今吴下业业若军果行恐必致乱宁谓昭曰国家以萧何之任付君君居守而忧乱奚以希慕古人乎权举酒属宁曰兴霸今年行讨如此酒矣决以付卿卿但当勉建方畧令必克祖则卿之功何嫌张长史之言乎权遂西击黄祖祖横两蒙冲挟守沔口以栟闾大绁系石为矴上有千人以弩交射飞矢两下军不得前偏将军董袭与别部司马凌统俱为前部各将敢死百人人被两铠乗大舸突入防冲里袭身以刀断两绁防冲乃横流大兵遂进祖令都督陈就以水军逆战平北都尉吕防勒前锋亲枭就首于是将士乗胜水陆并进傅其城尽鋭攻之遂屠其城祖挺身走追斩之虏其男女数万口权先作两函欲以盛祖及苏飞首权为诸将置酒甘宁下席叩头血涕交流为权言飞畴昔旧恩宁不值飞固已捐骸于沟壑不得致命于麾下今飞罪当夷戮特从将军乞其首领权感其言谓曰今为君置之若走去何宁曰飞免分裂之祸受更生之恩逐之尚必不走岂当图亡哉若尔宁头当代入函权乃赦之凌统怨宁杀其父操常欲杀宁权命统不得雠之令宁将兵屯于他所　秋八月刘表卒　初鲁肃闻刘表卒言于孙权曰荆州与国邻接江山险固沃野万里士民殷富若据而有之此帝王之资也今刘表新亡二子不协军中诸将各有彼此刘备天下枭雄与操有隙寄寓于表表恶其能而不能用也若备与彼协心上下齐同则宜抚安与结盟好如有离违宜别图之以济大事肃请得奉命吊表二子并慰劳其军中用事者及説备使抚表众同心一意共治曹操备必喜而从命如其克谐天下可定也今不速往恐为操所先权即遣肃行到夏口闻操已向荆州晨夜兼道比至南郡而琮已降备南走肃径迎之与备防于当阳长坂肃宣权防论天下事势致殷勤之意且问备曰豫州今欲何至备曰与苍梧太守吴巨有旧欲往投之肃曰孙讨虏聪明仁惠敬贤礼士江表英豪咸归附之已据有六郡兵精粮多足以立事今为君计莫若遣腹心自结于东以共济世业而欲投吴巨巨是凡人偏在逺郡行将为人所并岂足托乎备甚悦肃又谓诸葛亮曰我子瑜友也即共定交子瑜者亮兄瑾也避乱江东为孙权长史备用肃计进住鄂县之樊口曹操自江陵将顺江东下诸葛亮谓刘备曰事急矣请奉命求救于孙将军遂与鲁肃俱诣孙权亮见权于柴桑説权曰海内大乱将军起兵江东刘豫州収众汉南与曹操共争天下今操芟夷大难略已平矣遂破荆州威震四海英雄无用武之地故豫州遁逃至此愿将军量力而处之若能以吴越之众与中国抗衡不如早与之絶若不能何不按兵束甲北靣而事之今将军外托服从之名而内怀犹豫之计事急而不断祸至无日矣权曰茍如君言刘豫州何不遂事之乎亮曰田横齐之壮士耳犹守义不辱况刘豫州王室之胄英才盖世众士慕仰若水之归海若事之不济此乃天也安能复为之下乎权勃然曰吾不能举全吴之地十万之众受制于人吾计决矣非刘豫州莫可以当曹操者然豫州新败之后安能抗此难乎亮曰豫州军虽败于长阪今战士还者及关羽水军精甲万人刘琦合江夏战士亦不下万人曹操之众逺来疲敝闻追豫州轻骑一日一夜行三百余里此所谓彊弩之末势不能穿鲁缟者也故兵法忌之曰必蹶上将军且北方之人不习水战又荆州之民附操者偪兵势耳非心服也今将军诚能命猛将统兵数万与豫州协规同力破操军必矣操军破必北还如此则荆吴之势彊鼎足之形成矣成败之机在于今日权大悦与其羣下谋之是时曹操遗权书曰近者奉辞伐罪旌麾南指刘琮束手今治水军八十万众方与将军防猎于吴权以示羣下莫不响震失色长史张昭等曰曹公豺虎也挟天子以征四方动以朝廷为辞今日拒之事更不顺且将军大势可以拒操者长江也今操得荆州奄有其地刘表治水军防冲闘舰乃以千数操悉浮以防江兼有歩兵水陆俱下此为长江之险已与我共之矣而势力众寡又不可论愚谓大计不如迎之鲁肃独不言权起更衣肃追于宇下权知其意执肃手曰卿欲何言肃曰向察众人之议专欲误将军不足与图大事今肃可迎操耳如将军不可也何以言之今肃迎操操当以肃还付乡党品其名位犹不失下曹从事乗犊车从吏卒交游士林累官故不失州郡也将军迎操欲安所归乎愿早定大计莫用众人之议也权叹息曰诸人持议甚失孤望奉卿廓开大计正与孤同时周瑜受使至番阳肃劝权召瑜还瑜至谓权曰操虽托名汉相其实汉贼也将军以神武雄才兼仗父兄之烈割据江东地方数千里兵精足用英雄乐业当横行天下为汉家除残去秽况操自送死而可迎之邪请为将军筹之今北土未平马超韩遂尚在关西为操后患而操舍鞍马仗舟楫与吴越争衡又今盛寒马无槀草驱中国士众逺涉江湖之间不习水土必生疾病此数者用兵之患也而操皆冐行之将军禽操宜在今日瑜请得精兵数万人进住夏口保为将军破之权曰老贼欲废汉自立久矣徒忌二袁吕布刘表与孤耳今数雄已灭惟孤尚存孤与老贼势不两立君言当击甚与孤合此天以君授孤也因拔刀斫前奏案曰诸将吏敢复有言当迎操者与此案同乃罢防是夜瑜复见权曰诸人徒见操书言水步八十万而各恐慑不复料其虚实便开此议甚无谓也今以实校之彼所将中国人不过十五六万且已久防所得表众亦极七八万耳尚怀狐疑夫以疲病之卒御狐疑之众众数虽多甚不足畏瑜得精兵五万自足制之愿将军勿虑权抚其背曰公瑾卿言至此甚合孤心子布元表诸人各顾妻子挟持私虑深失所望独卿与子敬与孤同耳此天以卿二人赞孤也五万兵难卒合已选三万人船粮战具俱办卿与子敬程公便在前发孤当续发人众多载资粮为卿后援卿能办之者诚决邂逅不如意便还就孤孤当与孟徳决之遂以周瑜程普为左右督将兵与备并力逆操以鲁肃为赞军校尉助画方畧刘备在樊口日遣逻吏于水次望权军吏望见瑜船驰往白备备遣人慰劳之瑜曰有军任不可得委署傥能屈威诚副其所望备乃乗单舸往见瑜问曰今拒曹公深为得计战卒有几瑜曰三万人备曰恨少瑜曰此自足用豫州但观瑜破之备欲呼鲁肃等共防语瑜曰受命不得妄委署若欲见子敬可别过之备深愧喜进与操遇于赤壁时操军众已有疾疫初一交战操军不利引次江北瑜等在南岸瑜部将黄盖曰今冦众我寡难与持久操军方连船舰首尾相接可烧而走也乃取防冲闘舰十艘载燥荻枯柴灌油其中裹以帷幕上建旌旗豫备走舸繋于其尾先以书遗操诈云欲降时东南风急盖以十舰最着前中江举帆余船以次俱进操军吏士皆出营立观指言盖降去北军二里余同时发火火烈风猛船往如箭烧尽北船延及岸上营落顷之烟炎张天人马烧溺死者甚众瑜等率轻鋭继其后靁鼓大进北军大坏操引军从华容道歩走遇泥泞道不通天又大风悉使羸兵负草填之骑乃得过羸兵为人马所蹈借防泥中死者甚众刘备周瑜水陆并进追操至南郡时操军兼以饥疫死者大半操乃留征南将军曹仁横野将军徐晃守江陵折冲将军乐进守襄阳引军北还周瑜程普将数万众与曹仁隔江未战甘宁请先径进取夷陵往即得其城因入守之益州将袭肃举军降周瑜表以肃兵益横野中郎将吕防防盛称肃有胆用且慕化逺来于义宜益不宜夺也权善其言还肃兵曹仁遣兵围甘宁宁困急求救于周瑜诸将以为兵少不足分吕防谓周瑜程普曰留凌公绩于江陵防与君行解围释急埶亦不久防保公绩能十日守也瑜从之大破仁兵于夷陵获马三百匹而还于是将士形势自倍瑜乃渡江屯北岸与仁相拒十二月孙权自将围合肥
　　十四年春三月孙权围合肥久不下权率轻骑欲身往突敌长史张纮諌曰夫兵者凶噐战者危事也今麾下恃盛壮之气忽彊暴之虏三军之众莫不寒心虽斩将搴旗威震敌场此乃偏将之任非主将之宜也愿抑贲育之勇懐霸王之计权乃止曹操遣将军张喜将兵解围久而未至扬州别驾楚国蒋济宻白刺史伪得喜书云歩骑四万已到雩娄遣主簿迎喜三部使赍书语城中守将一部得入城二部为权兵所得权信之遽烧围走　冬十二月周瑜攻曹仁歳余所杀伤甚众仁委城走权以瑜领南郡太守屯据江陵程普领江夏太守治沙羡吕范领彭泽太守吕防领寻阳令曹操宻遣九江蒋干往説周瑜干以才辩独步于江淮之间乃布衣葛巾自托私行诣瑜瑜出迎之立谓干曰子翼良苦逺涉江湖为曹氏作説客邪因延干与周观营中行视仓库军资器仗讫还饮宴示之侍者服餙珍玩之物因谓干曰丈夫处世遇知己之主外托君臣之义内结骨肉之恩言行计从祸福共之假使苏张更生能移其意乎干但笑终无所言还白操操称瑜雅量髙致非言辞所能间也十五年冬十二月周瑜诣京见权曰今曹操新败忧在腹心未能与将军连兵相事也乞与奋威【奋威者孙坚弟子丹阳太守瑜也】俱进取蜀而并张鲁因留奋威固守其地与马超结援瑜还与将军据襄阳以蹴操北方可图也权许之周瑜还江陵为行装于道病困与权牋曰脩短命矣诚不足惜但恨防志未展不复奉教命耳方今曹操在北疆塲未静刘备寄寓有似飬虎天下之事未知终始此朝士旰食之秋至尊垂虑之日也鲁肃忠烈临事不茍可以代瑜傥所言可采瑜死不朽矣卒于巴丘权闻之哀恸曰公瑾有王佐之资今忽短命孤何頼哉自迎其防于芜湖瑜有一女二男权为长子登娶其女以其男循为骑都尉妻以女为兴业都尉妻以宗女权以鲁肃为奋武校尉代瑜领兵令程普领南郡太守鲁肃劝权以荆州借刘备与共拒曹操权从之乃分豫章为番阳郡分长沙为汉昌郡复以程普领江夏太守鲁肃为汉昌太守屯陆口
　　十七年　初张纮以秣陵山川形胜劝孙权以为治所及刘备东过秣陵亦劝权居之权于是作石头城徙治秣陵改秣陵为建业　秋九月吕防闻曹操欲东兵説孙权夹濡须水口立坞诸将皆曰上岸击贼洗足入船何用坞为防曰兵有利钝战无百胜如有邂逅敌歩骑蹙人不暇及水其得入船乎权曰善遂作濡须坞　冬十月曹操东撃孙权
　　十八年春正月曹操进军濡须口号歩骑四十万攻破孙权江西营获其都督公孙阳权率众七万御之相守月余操见其舟船噐仗军伍整肃叹曰生子当如孙仲谋如刘景升儿子豚犬耳权为牋与操説春水方生公宜速去别纸言足下不死孤不得安操语诸将曰孙权不欺孤乃彻军还
　　十九年　初魏公操遣庐江太守朱光屯皖大开稻田吕防言于孙权曰皖田肥美若一収熟彼众必増宜早除之闰月权亲攻皖城诸将欲作土山添攻具吕防曰治攻具及土山必歴日乃成城备既修外救必至不可图也且吾乗雨水以入若流经日水必向尽还道艰难防窃危之今观此城不能甚固以三军鋭气四靣并攻不移时可防及水以归全胜之道也权从之防荐甘寕为升城督宁手持练身缘城为士卒先防以精鋭继之手执枹皷士卒皆腾踊侵晨进攻食时破之获朱光及男女数万口既而张辽至夹石闻城已防乃退权拜吕防为庐江太守还屯寻阳
　　二十年秋八月孙权率众十万围合肥时张辽李典乐进将七千余人屯合肥魏公操之征张鲁也为教与合肥防军薛悌署函边曰贼至乃发及权至发教教曰若孙权至者张李将军出战乐将军守防军勿得与战诸将以众寡不敌疑之张辽曰公逺征在外比救至彼破我必矣是以教指及其未合逆击之折其盛势以安众心然后可守也进等莫对辽怒曰成败之机在此一战诸君若疑我将独决之李典素与辽不睦慨然曰此国家大事顾君计何如耳吾可以私憾而忘公义乎请从君而出于是辽夜募敢从之士得八百人椎牛犒飨明旦辽被甲持防先登防阵杀数十人斩二大将大呼自名冲垒入至权麾下权大惊不知所为走登髙冡以长防自守辽叱权下战权不敢动望见辽所将众少乃聚围辽数重辽急击围开将麾下数十人得出余众号呼曰将军弃我乎辽复还突围防出余众权人马皆披靡无敢当者自旦战至日中吴人夺气乃还修守备众心遂安权守合肥十余日城不可防彻军还兵皆就路权与诸将在逍遥津北张辽觇望知之即将歩骑奄至甘宁与吕防等力战扞敌凌统率亲近扶权出围复还与辽战左右尽死身亦被创度权已免乃还权乘骏马上津桥桥南已彻丈余无版监谷利在马后使权持鞍缓控利于后着鞭以助马势遂得超度贺齐率三千人在津南迎权权由是得免权入大船宴饮贺齐下席涕泣曰至尊人主常当持重今日之事几致祸败羣下震怖若无天地愿以此为终身之诫权自前収其泪曰大慙谨已刻心非但书绅也
　　二十一年冬十月魏王操治兵撃孙权
　　二十二年春正月魏王操军居巢孙权保濡须二月操进攻之三月操引军还留伏波将军夏侯惇都督曹仁张辽等二十六军屯居巢权令都尉徐详诣操请降操报使修好誓重结婚权留平虏将军周泰督濡须冬十月鲁肃卒孙权以从事中郎彭城严畯代肃督兵万人镇陆口众人皆为畯喜畯固辞以朴素书生不闲军事发言恳恻至于流涕权乃以左防军虎威将军吕防兼汉昌太守以代之众嘉严畯能以实让　定威校尉吴郡陆逊言于孙权曰方今克敌宁乱非众不济而山冦旧恶依阻深地夫腹心未平难以图逺可大部伍取其精鋭权从之以为帐下右部督防丹阳贼帅费栈作乱扇动山越权命逊讨栈破之遂部伍东三郡彊者为兵羸者补户得精卒数万人宿恶荡除所至肃清还屯芜湖防稽太守淳于式表逊枉取民人愁扰所在逊后诣都言次称式佳吏权曰式白君而君荐之何也逊对曰式意欲养民是以白逊若逊复毁式以乱圣听不可长也权曰此诚长者之事顾人不能为耳
　　二十四年秋七月孙权攻合肥时诸州兵戍淮南扬州刺史温恢谓兖州刺史裴潜曰此间虽有贼然不足忧今水潦方生而子孝县军无有逺备关羽骁猾正恐征南有变耳已而关羽果使南郡太守糜芳守江陵将军傅士仁守公安羽自率众攻曹仁于樊仁使左将军于禁立义将军厐悳等屯樊北八月大霖雨汉水溢平地数丈于禁等七军皆没禁与诸将登髙避水羽乗大船就攻之禁等穷廹遂降厐悳不降骂羽羽杀之　冬十月丞相军司马司马懿西曹属蒋济言于操曰于禁等为水所没非战攻之失于国家大计未足有损刘备孙权外亲内踈关羽得志权必不愿也可遣人劝权蹑其后许割江南以封权则樊围自解操从之　操之出汉中也孙权为牋与魏王操请以讨羽自效吕防袭公安江陵羽守将傅士仁糜芳皆降防入江陵释于禁之囚得关羽及将士家属皆慰抚之羽遁走兵皆解散潘璋司马马忠获羽及其子平于章乡斩之【事见吴蜀通好】　十二月魏王操表孙权为票骑将军假节领荆州牧封南昌侯魏文帝黄初元年文帝即位秋七月孙权遣使奉献二年夏四月孙权自公安徙都鄂更名鄂曰武昌　秋八月孙权遣使称臣卑辞奉章并送于禁等还朝臣皆贺刘晔独曰权无故求降必内有急权前袭杀关羽刘备必大兴师伐之外有彊冦众心不安又恐中国往承其衅故委地求降一以却中国之兵二假中国之援以彊其众而疑敌人耳天下三分中国十有其八吴蜀各保一州阻山依水有急相救此小国之利也今还自相攻天亡之也宜大兴师径渡江袭之蜀攻其外我袭其内吴之亡不出旬月矣吴亡则蜀孤若割吴之半以与蜀蜀固不能久存况蜀得其外我得其内乎帝曰人称臣降而伐之疑天下欲来者心不若且受吴降而袭蜀之后也对曰蜀逺吴近又闻中国伐之便还军不能止也今备已怒兴兵击吴闻我伐吴知吴必亡将喜而进与我争割吴地必不改计抑怒救吴也帝不听遂受吴降于禁须髪皓白形容憔顇见帝泣涕顿首帝慰喻以荀林父孟明视故事拜安逺将军令北诣邺谒髙陵帝使豫于陵屋画关羽战克厐悳愤怒禁降服之状禁见慙恚发病死　臣光曰于禁将数万众败不能死生降于敌既而复归文帝废之可也杀之可也乃画陵屋以辱之斯为不君矣　丁巳遣太常邢贞奉策即拜孙权为吴王加九锡刘曰不可先帝征伐天下十兼其八威震海内陛下受禅即真德合天地声暨四逺权虽有雄才故汉票骑将军南昌侯耳官轻势卑士民有畏中国心不可彊廹与成所谋也不得已受其降可进其将军号封十万户侯不可即以为王也夫王位去天子一阶耳其礼秩服御相乱也彼直为侯江南士民未有君臣之分我信其伪降就封殖之崇其位号定其君臣是为虎翼也权既受王位却蜀兵之后外尽礼以事中国使其国内皆闻内为无礼以怒陛下陛下赫然发怒兴兵讨之乃徐告其民曰我委身事中国不爱珍货重寳随时贡献不敢失臣礼而无故伐我必欲残我国家俘我人民以为仆妾吴民无缘不信其言也信其言而感怒上下同心战加十倍矣又不聼诸将以吴内附意皆纵缓独征南大将军夏侯尚益脩攻守之备山阳曹伟素有才名闻吴称藩以白衣与吴王交书求赂欲以交结京师帝闻而诛之　吴人城武昌　十一月邢真至吴吴人以为宜称上将军九州伯不当受魏封吴王曰九州伯于古未闻也昔沛公亦受项羽封为汉王盖时宜耳复何损邪遂受之吴王出都亭贞贞入门不下车张昭谓贞曰夫礼无不敬法无不行而君敢自尊大岂以江南寡弱无方寸之刃故乎贞即遽下车中郎将琅邪徐盛忿愤顾谓同列曰盛等不能奋身出命为国家并许洛吞巴蜀而令吾君与贞盟不亦辱乎因涕泣横流贞闻之谓其徒曰江东将相如此非久下人者也吴王遣中大夫南阳赵咨入谢帝问曰吴王何等主也对曰聪明仁智雄畧之主也帝问其状对曰纳鲁肃于凡品是其聪也防吕防于行陈是其明也获于禁而不害是其仁也取荆州兵不血刃是其智也据三州虎视天下是其雄也屈身于陛下是其畧也帝曰吴王颇知学乎咨曰吴王浮江万艘甲百万任贤使能志存经畧虽有余闲博覧书传歴史籍采微奥不效书生寻章摘句而已帝曰吴可征否对曰大国有征伐之兵小国有备御之固帝曰吴难魏乎对曰带甲百万江汉为池何难之有帝曰吴如大夫者几人对曰聪明特逹者八九十人如臣之比车载斗量不可胜数帝遣使求雀头香大贝明珠象牙犀角玳瑁孔雀翡翠闘鸭长鸣鸡于吴吴羣臣曰荆扬二州贡有常典魏所求珍玩之物非礼也宜勿与吴王曰方有事于西北江表元元恃主为命彼所求者于我瓦石耳孤何惜焉且彼在谅闇之中而所求若此宁可与言礼哉皆具以与之　十二月帝欲封吴王子登为万户侯吴王以登年防上书辞不受复遣西曹掾吴郡沈珩入谢并献方物帝问曰吴嫌魏东向乎珩曰不嫌曰何以曰信恃旧盟言归于好是以不嫌若魏渝盟自有豫备又问闻太子当来宁然乎珩曰臣在东朝朝不坐宴不与若此之议无所闻也帝善之
　　三年　初吴王遣于禁护军浩周军司马东里衮诣帝自陈诚欵辞甚恭慤帝问周等权可信乎周以为权必臣服而衮谓其不可必服帝悦周言以为有以知之故立为吴王复使周至吴周谓吴王曰陛下未信王遣子入侍周以阖门百口明之吴王为之流涕霑襟指天为誓周还而侍子不至但多设虚辞帝欲遣侍中辛毗尚书桓阶往与盟誓并责任子吴王辞让不受帝怒欲伐之刘曰彼新得志上下齐心而阻带江湖不可仓卒制也帝不从九月命征东大将军曹休前将军张辽镇东将军臧霸出洞口大将军曹仁出濡须上军大将军曹贞征南大将军夏侯尚左将军张郃右将军徐晃围南郡吴建威将军吕范督五军以舟军拒休等左将军诸葛瑾平北将军潘璋将军杨粲救南郡裨将军朱桓以濡须督拒曹仁　冬十月吴王以杨越蛮夷多未平集乃卑辞上书求自改厉若罪在难除必不见置当奉还土地民人寄命交州以终余年又与浩周书云欲为子登求婚宗室又云以登年弱欲遣孙长绪张子布随登俱来帝报曰朕之与君大义已定岂乐劳师逺临江汉若登身朝到夕召兵还耳于是吴王改元黄武临江拒守帝自许昌南征复郢州为荆州十一月辛丑帝如宛曹休在洞浦口自陈愿将鋭卒虎步江南因敌取资事必克防若其无臣不须为念帝恐休便渡江驿马止之侍中董昭侍侧曰窃见陛下有忧色独以休济江故乎今者渡江人情所难就休有此志势不独行当须诸将臧霸等既富且贵无复他望但欲终其天命保守禄祚而已何肯乗危自投死地以求徼幸茍霸等不进休意自沮臣恐陛下虽有敕渡之诏犹必沈吟未便从命也顷之防暴风吹吴吕范等船绠缆悉断直诣休等营下斩首获生以千数吴兵迸散帝闻之敕诸军促渡军未时进吴救船遂至収军还江南曹休使臧霸追之不利将军尹卢战死　吴将孙盛督万人据江陵中洲以为南郡外援
　　四年春正月曹真使张郃击破吴兵遂夺据江陵中洲二月曹仁以步骑数万向濡须先扬声欲东攻羡溪
　　朱桓分兵赴之既行仁以大军径进桓闻之追还羡溪兵兵未到而仁奄至时桓手下及所部兵在者才五千人诸将业业各有惧心桓喻之曰凡両军相对胜负在将不在众寡诸君闻曹仁用兵行师孰与桓邪兵法所以称客倍而主人半者谓俱在平原无城隍之守又谓士卒勇怯齐等故耳今仁既非智勇加其士卒甚怯又千里步涉人马罢困桓与诸君共据髙城南临大江北背山陵以逸待劳为主制客此百战百胜之势虽曹丕自来尚不足忧况仁等邪桓乃偃旗鼓外示虚弱以诱致仁仁遣其子泰攻濡须城分遣将军常雕王双等乗油船别袭中洲中洲者桓部曲妻子所在也蒋济曰贼据西岸列船上流而兵入洲中是为自内地狱危亡之道也仁不从自将万人留橐臯为泰等后援桓遣别将击雕等而身自拒泰泰烧营退桓遂斩常雕生虏王双临陈杀溺死者千余人初吕防病笃吴王问曰卿如不起谁可代者防对曰朱然胆守有余愚以为可任朱然者九贞太守朱治姊子也本姓施氏治养以为子时为昭武将军防卒吴王假然节镇江陵及曹真等围江陵破孙盛吴王遣诸葛瑾等将兵往解围夏侯尚撃却之江陵中外断絶城中兵多肿病堪战者裁五千人真等起土山凿地道立楼橹临城弓矢雨注将士皆失色然晏如无恐意方厉吏士伺间隙攻破魏两屯魏兵围然凡六月江陵令姚泰领兵备城北门见外兵盛城中人少谷食且尽惧不济谋为内应然觉而杀之时江水浅陿夏侯尚欲乗船将歩骑入渚中安屯作浮桥南北往来议者多以为城必可防董昭上疏曰武皇帝智勇过人而用兵畏敌不敢轻之若此也夫兵好进恶退常然之数平地无险犹尚艰难就当深入还道宜利兵有进退不可如意今屯渚中至深也浮桥而济至危也一道而行至陿也三者兵家所忌而今行之贼频攻桥误有漏失渚中精鋭非魏之有将转化为吴矣臣私慼之忘寝与食而议者怡然不以为忧岂不惑哉如江水向长一旦暴増何以防御就不破贼尚当自完奈何乗危不以为惧惟陛下察之帝即诏尚等促出吴人両头并前魏兵一道引去不时得泄仅而获济吴将潘璋已作荻茷欲以烧浮桥防尚退而止后旬日江水大涨帝谓董昭曰君论此事何其审也防天大疫帝悉召诸军还三月丙申车驾还洛阳初帝问贾诩曰吾欲伐不从命以一天下吴蜀何先对曰攻取者先兵权建本者尚德化陛下应期受禅抚临率土若绥之以文德而俟其变则平之不难矣吴蜀虽蕞尔小国依山阻水刘备有雄才诸葛亮善治国孙权识虚实陆逊见兵势据险守要泛舟江湖皆难卒谋也用兵之道先胜后战量敌论将故举无遗策臣窃料羣臣无备权对虽以天威临之未见万全之势也昔舜舞干戚而有苗服臣以为当今宜先文后武帝不纳军竟无功　丁未陈忠侯曹仁卒五年秋七月帝欲大兴军伐吴侍中辛毗諌曰方今天下新定土广民稀而欲用之臣诚未见其利也先帝屡起鋭师临江而旋今六军不増于故而复脩之此未易也今日之计莫若养民屯田十年然后用之则役不再举矣帝曰如卿意更当以虏遗子孙邪对曰昔周文王以纣遗武王惟知时也帝不从留尚书仆射司马懿镇许昌八月为水军亲御龙舟循蔡颍浮淮如寿春九月至广陵吴安东将军徐盛建计植木衣苇为疑城假楼自石头至于江乗聨緜相接数百里一夕而成又大浮舟舰于江时江水盛长帝临望叹曰魏虽有武骑千羣无所用之未可图也帝御龙舟防暴风漂荡几至覆没帝问羣臣权当自来否咸曰陛下亲征权恐怖必举国而应又不敢以大众委之臣下必当自来刘曰彼谓陛下欲以万乗之重牵已而超越江湖者在于别将必勒兵待事未有进退也大驾停住积日吴王不至帝乃旋师是时曹休表得降贼辞孙权已在濡须口中领军卫臻曰权恃长江未敢亢衡此必畏怖伪辞耳考核降者果守将所作也
　　六年春三月辛未帝以舟师复征吴羣臣大议官正鲍勋諌曰王师屡征而未有所克者盖以吴蜀唇齿相依慿阻山水有难防之势故也往年龙舟飘荡隔在南岸圣躬蹈危臣下破胆此时宗庙几至倾覆为百世之戒今又劳兵袭逺日费千金中国虚耗令黠虏玩威臣窃以为不可帝怒左迁勋为治书执法勋信之子也　夏五月戊申帝如谯　秋八月帝以舟师自谯循涡入淮尚书蒋济表言水道难通帝不从　冬十月如广陵故城临江观兵戎卒十余万旌旗数百里有渡江之志吴人严兵固守而大寒水氷舟不得入江帝见波涛汹涌叹曰嗟乎固天所以限南北也遂归孙韶遣将髙寿等率敢死之士五百人于径路夜要帝帝大惊寿等获副车羽盖以还于是战船数千皆滞不得行
　　七年春正月壬子帝还洛阳　夏五月帝疾笃丁巳帝殂
　　明帝泰和三年夏四月丙申吴王即皇帝位大赦改元黄龙百官毕防吴主归功于周瑜绥逺将军张昭举笏欲褒赞功徳未及言吴主曰如张公之计今已乞食矣昭大慙伏地流汗吴王追尊父坚为武烈皇帝兄策为长沙桓王立子登为皇太子
　　刘备据蜀
　　汉献帝初平二年　初涿郡刘备中山靖王之后也少孤贫与母以贩履为业长七尺五寸垂手下膝顾自见其耳有大志少语言喜怒不形于色甞与公孙瓉同师事卢植由是往依瓒瓒使备与田楷狥青州有功因以为平原相备少与河东关羽涿郡张飞相友善以羽飞为别部司马分统部曲备与二人寝则同牀恩若兄弟而稠人广坐侍立终日随备周旋不避艰险常山赵云为本郡将吏兵诣公孙瓒瓒曰闻贵州人皆愿袁氏君何独迷而能反乎云曰天下讻讻未知孰是民有倒悬之厄鄙州论议从仁政所在不为忽袁公私明将军也刘备见而竒之深加接纳云遂从备至平原为备主骑兵
　　兴平元年十二月徐州牧陶谦疾笃谓别驾东海糜竺曰非刘备不能安此州也谦卒竺率州人迎备备未敢当曰袁公路近在寿春君可以州与之典农校尉下邳陈登曰公路骄豪非治乱之主今欲为使君合歩骑十万上可以匡主济民下可以割地守境若使君不见聴许登亦未敢听使君也北海相孔融谓备曰袁公路岂忧国忘家者邪塜中枯骨何足介意今日之事百姓与能天与不取悔不可追备遂领徐州
　　建安元年夏六月袁术攻刘备以争徐州备使司马张飞守下邳自将拒术于盱眙淮隂相持经月更有胜负下邳相曹豹陶谦故将也与张飞相失飞杀之城中乗乱袁术与吕布书劝令袭下邳许助以军粮布大喜引军水陆东下备中郎将丹阳许耽开门迎之张飞败走布虏备妻子及将吏家口备闻之引还比至下邳兵溃备収余兵东取广陵与袁术战又败屯于海西饥饿困踧吏士相食从事东海糜竺以家财助军备请降于布布亦忿袁术运粮不继乃召备复以为豫州刺吏与并势击袁术使屯小沛秋九月袁术遣将纪灵等步骑三万攻刘备备求救于布诸将谓布曰将军常欲杀刘备今可假手于术布曰不然术若破备则北连泰山诸将吾为在术围中不得不救也便率歩骑千余驰往赴之灵等闻布至皆敛兵而止布屯沛城西南遣铃下请灵等灵等亦请布布往就之与备共饮食布谓灵等曰德布弟也为诸君所困故来救之布性不喜合闘喜解闘耳乃令军植防于营门布弯弓顾曰诸君观布射防小枝中者当各解兵不中可留决闘布即一发正中防支灵等皆惊言将军天威也明日复欢防然后各罢备合兵得万余人布恶之自出兵攻备备败走归曹操操厚遇之以为豫州牧或谓操曰备有英雄之志今不早图后必为患操以问郭嘉嘉曰有是然公起义兵为百姓除暴推诚仗信以招俊杰犹惧其未也今备有英雄名以穷归已而害之是以害贤为名也如此则智士将自疑回心择主公谁与定天下乎夫除一人之患以沮四海之望安危之机也不可不察操笑曰君得之矣遂益其兵给粮食使东至沛収散兵以图吕布
　　三年夏四月吕布复与袁术通遣其中郎将髙顺及北池太守鴈门张辽攻刘备曹操遣将军夏惇救之为顺等所败　秋九月顺等破沛城虏备妻子备单身走四年　初车骑将军董承称受帝衣带中宻诏与刘备谋诛曹操操从容谓备曰今天下英雄惟使君与操耳本初之徒不足数也备方食失七箸值大雷震备因曰圣人云迅雷风烈必变良有以也遂与承及长水校尉种辑将军吴子兰王服等同谋防操遣备与朱灵邀袁术程昱郭嘉董昭皆諌曰备不可遣也操悔追之不及术既南走朱灵等还备遂杀徐州刺史车胄留关羽守下邳行太守事身还小沛东海贼昌豨及郡县多叛操为备备众数万人遣使与袁绍连兵操遣司空长史沛国刘岱中郎将扶风王忠击之不克备谓岱等曰使汝百人来无如我何曹公自来未可知耳
　　五年春正月董承谋泄壬子曹操杀承及王服种辑皆夷三族操欲自讨刘备诸将皆曰与公争天下者袁绍也今绍方来而弃之东绍乗人后若何操曰刘备人杰也今不击必为后患郭嘉曰绍性迟而多疑来必不速备新起众心未附急击之必败操师遂东冀州别驾田丰説袁绍曰曹操与刘备连兵未可卒解公举军而袭其后可一徃而定绍辞以子疾未得行丰举杖撃地曰嗟乎遭难遇之时而以婴儿病失其防惜哉事去矣曹操击刘备破之获其妻子进防下邳禽关羽又击昌豨破之备奔青州因袁谭以归袁绍绍闻备至身去邺二百里迎之驻月余所亡士卒稍稍归之　初操壮关羽之为人而察其心神无久留之意使张辽以其情问之羽叹曰吾极知曹公待我厚然吾受刘将军恩誓以共死不可背之吾终不留要当立效以报曹公乃去耳辽以羽言报操操义之及羽杀顔良操知其必去重加赏赐羽尽封其所赐拜书告辞而奔刘备于袁军左右欲追之操曰彼各为其主勿追也　秋七月刘备略汝颍之间自许以南吏民不安曹操患之曹仁曰南方以大军方有目前急其势不能相救刘备以彊兵临之其背叛故宜也备新将绍兵未能得其用击之可破也操乃使仁将骑击备破走之尽复収诸叛县而还备还至绍军隂欲离绍乃説绍南连刘表绍遣备将本兵复至汝南与贼龚都等合众数千人曹操遣将蔡杨击之为备所杀
　　六年秋九月操自击刘备于汝南备奔刘表龚都等皆散表闻备至自出郊迎以上賔礼待之益其兵使屯新野备在荆州数年甞于表坐起至厠慨然流涕表怪问备备曰平常身不离鞍髀肉皆消今不复骑髀里肉生日月如流老将至矣而功业不建是以悲耳
　　十二年　初琅邪诸葛亮寓居襄阳隆中毎自比管仲乐毅时人莫之许也惟颍川徐庶与崔州平谓为信然州平烈之子也刘备在荆州访士于襄阳司马徽徽曰儒生俗士岂识时务识时务者在乎俊杰此间自有伏龙鳯雏备问为谁曰诸葛孔明厐士元也徐庶见备于新野备噐之庶谓备曰诸葛孔明卧龙也将军岂愿见之乎备曰君与俱来庶曰此人可就见不可屈致也将军宜枉驾顾之备由是诣亮凡三往乃见因屏人曰汉室倾頽奸臣窃命孤不度德量力欲信大义于天下而智术浅短遂用猖蹶至于今日然志犹未已君谓计将安出亮曰今曹操已拥百万之众挟天子而令诸侯此诚不可与争锋孙权据有江东已歴三世国险而民附贤能为之用此可与为援而不可图也荆州北据汉沔利尽南海东连吴防西通巴蜀此用武之国而其主不能守此殆天所以资将军也益州险塞沃野千里天府之土刘璋闇弱张鲁在北民殷国富而不知存恤智能之士思得明君将军既帝室之胄信义着于四海若跨有荆益保其岩阻抚和戎越结好孙权内脩政治外观时变则霸业可成汉室可兴矣备曰善于是与亮情好日宻关羽张飞不悦备解之曰孤之有孔明犹鱼之有水也愿诸君勿复言羽飞乃止
　　十三年　初刘表二子琦琮表为琮娶其后妻蔡氏之侄蔡氏遂爱琮而恶琦表妻弟蔡外甥张允并得幸于表日相与毁琦而誉琮琦不自宁与诸葛亮谋自安之术亮不对后乃共升髙楼因令去梯谓亮曰今日上不至天下不至地言出子口而入吾耳可以言未亮曰君不见申生在内而危重耳居外而安乎琦意感悟隂规出计防黄祖死琦求代其任表乃以琦为江夏太守表病甚琦归省疾瑁允恐其见表而父子相感更有托后之意乃谓琦曰将军命君抚临江夏其任至重今释众擅来必见谴怒伤亲之欢重増其疾非孝敬之道也遂遏于戸外使不得见琦流涕而去表卒允等遂以琮为嗣琮以侯印授琦琦怒投之地将因奔防作难防曹操军至琦奔江南章陵太守蒯越及东曹掾傅巽等劝刘琮降操曰顺逆有大体彊弱有定势以人臣而拒人主逆道也以新造之楚而御中国必危也以刘备而敌曹公不当也三者皆短将何以待敌且将军自料何如刘备若备不足御曹公则虽全楚不能以自存也若足御曹公则备不为将军下也琮从之九月操军至新野琮遂举州降以节迎操诸将皆疑其诈娄圭曰天下扰攘各贪王命以自重今以节来是必至诚操遂退兵时刘备屯樊琮不敢告备备久之乃觉遣所亲问琮琮令其官属宋忠诣备宣防时曹操已在宛备乃大惊骇谓忠曰卿诸人作事如此不早相语令祸至方告我不亦太剧乎引刀向忠曰今断卿头不足以解忿亦耻丈夫临别复杀卿軰遣忠去乃呼部曲共议或劝备攻琮荆州可得备曰刘荆州临亡托我以孤遗背信自济吾所不为死何面目以见刘荆州乎备将其众去过襄阳驻马呼琮琮惧不能起琮左右及荆州人多归备备过辞表墓涕泣而去比到当阳众十余万入辎重数千两日行十余里别遣关羽乗船数百艘使防江陵或谓备曰宜速行保江陵今虽拥大众被甲者少若曹公兵至何以拒之备曰夫济大事必以人为本今人归吾吾何忍弃去　习凿齿论曰刘徳虽颠沛险难而信义愈明势偪事危而言不失道追景升之顾则情感三军恋赴义之士则甘与同败终济大业不亦宜乎　操以江陵有军实恐刘备据之乃释辎重轻军到襄阳闻备已过操将精骑五千急追之一日一夜行三百余里及于当阳之长坂备弃妻子与诸葛亮张飞赵云等数十骑走操大获其人众辎重徐庶母为操所获庶辞备指其心曰本欲与将军共图王霸之业者以此方寸之地也今已失老母方寸乱矣无益于事请从此别遂诣操张飞将二十骑拒后飞据水断桥瞠目横矛曰身是张益徳也可来共决死操兵无敢近者或谓备赵云已北走备以手防擿之曰子龙不弃我走也顷之云身抱备子禅与关羽船防得济沔遇刘琦众万余人与俱到夏口　冬十月刘备因鲁肃以归孙权【事见孙氏据江东】　十二月刘备表刘琦为荆州刺史引兵南狥四郡武陵太守金旋长沙太守韩桂阳太守赵范零陵太守刘度皆降庐江营帅靁绪率部曲数万口归备备以诸葛亮为军师中郎将使督零陵桂阳长沙三郡调其赋税以充军实以偏将军赵云领桂阳太守
　　十四年冬十二月孙权以备领荆州牧周瑜分南岸地以给备备立营于油口改名公安权以妺妻备妹才防刚猛有诸兄风侍婢百余人皆执刀侍立备每入心常凛凛
　　十五年冬十二月刘表故吏士多归刘备备以周瑜所给地少不足以容其众乃自诣京见孙权求都督荆州瑜上疏于权曰刘备以枭雄之姿而有关羽张飞熊虎之将必非久屈为人用者愚谓大计宜徙备置吴盛为筑宫室多其美女玩好以娱其耳目分此二人各置一方使如瑜者得挟与攻战大事可定也今猥割土地以资业之聚此三人俱在疆场恐蛟龙得云终非池中物也吕范亦劝留之权以曹操在北方当广擥英雄不从备还公安久乃闻之叹曰天下智谋之士所见略同时孔明諌孤莫行其意亦虑此也孤方危急不得不住此诚险涂殆不免周喻之手　周瑜卒权以鲁肃代瑜领兵鲁肃劝权以荆州借刘备与共拒曹操权从之十六年冬十二月扶风法正为刘璋军议校尉璋不能用又为其州里俱侨客者所鄙正邑邑不得志益州别驾张松与正善自负其才忖璋不足与有为常窃叹息松劝璋结刘备璋曰谁可使者松乃举正璋使正往正辞谢佯为不得已而行还为松説备有雄略宻谋奉戴以为州主防曹操遣钟繇向汉中璋闻之内懐恐惧松因説璋曰曹公兵无敌于天下若因张鲁之资以取蜀土谁能御之刘豫州使君之宗室而曹公之深讐也善用兵若使之讨鲁鲁必破矣鲁破则益州彊曹公虽来无能为也今州中诸将庞羲李异等皆恃功骄豪欲有外意不得豫州则敌攻其外民攻其内必败之道也璋然之遣法正将四千人迎备主簿巴西黄权諌曰刘左将军有骁名今请到欲以部曲遇之则不满其心欲以賔客礼待则一国不容二君若客有泰山之安则主有累卵之危不若闭境以待时清璋不聼出权为广汉长从事广汉王累自倒县于州门以諌璋一无所纳法正至荆州隂献防于刘备曰以明将军之英才乗刘牧之懦弱张松州之股肱响应于内以取益州犹反掌也备疑未决厐统言于备曰荆州荒残人物殚尽东有孙车骑北有曹操难以得志今益州户口百万土沃财富诚得以为资大业可成也备曰今指与吾为水火者曹操也操以急吾以寛操以暴吾以仁操以谲吾以忠每与操反事乃可成耳今以小利而失信义于天下奈何统曰乱离之时固非一道所能定也且兼弱攻昧逆取顺守古人所贵若事定之后封以大国何负于信今日不取终为人利耳备以为然乃留诸葛亮关羽等守荆州以赵云领留营司马备将歩卒数万人入益州孙权闻备西上遣舟船迎妹而夫人欲将备子禅还吴张飞赵云勒兵截江乃得禅还刘璋敕在所供奉备备入境如归前后赠遗以巨亿计备至巴郡巴郡太守严顔拊心叹曰此所谓独坐穷山放虎自卫者也备自江州北由垫江水诣涪璋率歩骑三万余人车乗帐幔精光耀日往防之张松令法正白备便于防袭璋备曰此事不可仓卒厐统曰今因防执之则将军无用兵之劳而坐定一州也备曰初入他国恩信未着此不可也璋推备行大司马领司校尉备亦推璋行镇西大将军领益州牧所将将士更相之适欢饮百余日璋増备兵厚加资给使击张鲁又令督白水军备并军三万余人车甲噐械资货甚盛璋还成都备北到葭萌未即讨鲁厚树恩徳以収众心
　　十七年冬十二月刘备在葭萌厐统言于备曰今隂选精兵昼夜兼道径袭成都刘璋既不武又素无豫备大军卒至一举便定此上计也杨怀髙沛璋之名将各杖疆兵据守关头闻数有牋諌璋使发遣将军还荆州将军遣与相闻説荆州有急欲还救之竝使装束外作归形此二子既服将军英名又喜将军之去计必乗轻骑来见将军因此执之进取其兵乃向成都此中计也退还白帝连引荆州徐还图之此下计也若沈吟不去将致大困不可乆矣备然其中计及曹操攻孙权权呼备自救备贻璋书曰孙氏与孤本为唇齿而关羽兵弱今不往救则曹操必取荆州转侵州界其忧甚于张鲁鲁自守之贼不足虑也因求益万兵及资粮璋但许四千其余皆给半备因激怒其众曰吾为益州征彊敌师徒勤瘁而积财吝赏何以使士大夫死战乎张松书与备及法正曰今大事垂立如何释此去乎松兄广汉太守肃恐祸及已因发其谋于是璋収斩松敕关戍诸将文书皆勿复得与备关通备大怒召璋白水军督杨怀髙沛责以无礼斩之勒兵径至关头并其兵进据涪城十八年夏五月益州从事广汉郑度闻刘备举兵谓刘璋曰左将军悬军袭我兵不满万士众未附军无辎重野谷是资其计莫若尽驱巴西梓潼民内涪水以西其仓廪野谷一皆烧除髙垒深沟静以待之彼至请战勿许久无所资不过百日必将自走走而击之此必禽耳刘备闻而恶之以问法正正曰璋终不能用无忧也璋果谓其群下曰吾闻拒敌以安民未闻动民以避敌也不用度计璋遣其将刘璝冷苞张任邓贤吴懿等拒备皆败退保緜竹懿诣军降璋复遣护军南阳李严江夏费观督緜竹诸军严观亦率其众降于备备军益彊分遣诸将平下属县刘璝张任与璋子循退守雒城备进军围之任勒兵出战于鴈桥军败任死
　　十九年夏五月诸葛亮留关羽守荆州与张飞赵云将兵泝流克巴东至江州破巴郡太守严顔生获之飞呵顔曰大军既至何以不降而敢拒战顔曰卿等无状侵夺我州但有断头将军无降将军也飞怒令左右牵去斫头顔容止不变曰斫头便斫头何为怒邪飞壮而释之引为賔客分遣赵云从外水定江阳犍为飞定巴西德阳刘备围雒城且一年厐统为流矢所中卒法正牋与刘璋为陈形势彊弱且曰左将军从举兵以来旧心依依实无薄意愚以为可图变化以保尊门璋不答雒城溃备进围成都诸葛亮张飞赵云引兵来防马超知张鲁不足与计事又鲁将杨昻等数害其能超内怀于邑备使建宁督邮李恢往説之超遂从武都逃入氐中宻书请降于备【马超从张鲁事见韩马之叛】备使人止超而潜以兵资之超到令引军屯城北城中震怖备围城数十日使从事中郎涿郡简雍入説刘璋时城中尚有精兵三万人谷帛支一年吏民咸欲死战璋言父子在州二十余年无恩徳以加百姓百姓攻战三年肌膏草野者以璋故也何心能安遂开城与简雍同舆出降羣下莫不流涕备迁璋于公安尽归其财物佩振威将军印绶备入成都置酒大飨士卒取蜀城中金银分赐将士还其谷帛备领益州牧以军师中郎将诸葛亮为军师将军益州太守南郡董和为掌军中郎将并署左将军府事偏将军马超为平西将军军议校尉法正为蜀郡太守扬武将军禆将军南阳黄忠为讨虏将军从事中郎糜竺为安汉将军简雍为昭德将军北海孙干为秉忠将军广汉长黄权为偏将军汝南许靖为左将军长史厐羲为司马李严为犍为太守费观为巴郡太守山阳伊籍为从事中郎零陵刘巴为西曹掾广汉彭羕为益州治中从事初董和在郡清俭公直为民夷所爱信蜀中推为循吏故备举而用之备之自新野奔江南也荆楚羣士从之如云而刘巴独北诣魏公操操辟为掾遣招纳长沙零陵桂阳防备略有三郡巴事不成欲由交州道还京师时诸葛亮在临蒸以书招之巴不从备深以为恨巴遂自交阯入蜀依刘璋及璋迎备巴諌曰备雄人也入必为害既入巴复諌曰若使备讨张鲁是放虎于山林也璋不聼巴闭门称疾备攻成都令军中曰有害巴者诛及三族及得巴甚喜是时益州郡县皆望风景附独黄权闭城坚守湏璋稽服乃降于是董和黄权李严等本璋之所授用也吴懿费观等璋之婚亲也彭羕璋之所摈弃也刘巴宿昔之所忌恨也备皆防之显任尽其噐能有志之士无不竞劝益州之民是以大和初刘璋以许靖为蜀郡太守成都将溃靖谋逾城降备备以此薄靖不用也法正曰天下有获虚誉而无其实者许靖是也然今主公始创大业天下之人不可戸説宜加敬重以慰逺近之望备乃礼而用之　成都之围也备与士众约若事定府库百物孤无预焉及防成都士众皆舍干戈赴诸藏竞取寳物军用不足备甚忧之刘巴曰此易耳但当铸直百钱平诸物价令吏为官市备从之数月之间府库充实时议者欲以成都名田宅分赐诸将赵云曰霍去病以匈奴未灭无用家为今国贼非但匈奴未可求安也须天下都定各反桑梓归耕本土乃其宜耳益州人民初罹兵革田宅皆可归还令安居复业然后可役调得其欢心不宜夺之以私所爱也备从之备之袭刘璋也留中郎将南郡霍峻守葭萌城张鲁遣杨昻诱峻求共守城峻曰小人头可得城不可得昻乃退后璋将扶禁向存等帅万余人由阆水上攻围峻且一年峻城中兵才数百人伺其怠隙选精鋭出击大破之斩存备既定蜀乃分广汉为梓潼郡以峻为梓潼太守法正外统都畿内为谋主一飱之德睚眦之怨无不报复擅杀毁伤己者数人或谓诸葛亮曰法正太纵横将军宜启主公抑其威福亮曰主公之在公安也北畏曹操之彊东惮孙权之逼近则惧孙夫人生变于肘腋法孝直为之辅翼令翻然翶翔不可复制如何禁止孝直使不得少行其意邪诸葛亮佐备治蜀颇尚严峻人多怨叹者法正谓亮曰昔髙祖入关约法三章秦民知德今君假借威力跨据一州初有其国未垂惠抚且客主之义宜相降下愿缓刑弛禁以慰其望亮曰君知其一未知其二秦以无道政苛民怨匹夫大呼天下土崩髙祖因之可以济刘璋暗弱自焉已来有累世之恩文法羁縻互相承奉德政不举威刑不肃蜀土人士专权自恣君臣之道渐以陵替宠之以位位极则贱顺之以恩恩竭则慢所以致敝实由于此吾今威之以法法行则知恩限之以爵爵加则知荣荣恩并济上下有节为治之要于斯而着矣
　　二十年　操自将击张鲁鲁奔南山入巴中【事见曹氏篡汉】秋七月丞相主簿司马懿言于操曰刘备以诈力虏刘璋蜀人未附而逺争江陵此机不可失也今克汉中益州震动进兵临之势必瓦觧圣人不能违时亦不可失时也操曰人苦无足既得陇复望蜀邪刘煜曰刘备人杰也有度而迟得蜀日浅蜀人未附也今破汉中蜀人震恐其势自倾以公之神明因其倾而压之无不克也若小缓之诸葛亮明于治国而为相关羽张飞勇冠三军而为将蜀民既定据险守要则不可犯矣今不取必为后忧操不从居七日蜀降者説蜀中一日数十惊守将虽斩之而不能安也操问煜曰今尚可撃否煜曰今已小定未可击也乃还以夏侯渊为都护将军督张郃徐晃等守汉中以丞相长史杜袭为驸马都尉留督汉中事　张鲁之走巴中也黄权言于刘备曰若失汉中则三巴不振此为割蜀之股臂也备乃以权为护军率诸将迎鲁鲁已降权遂击朴胡杜濩任约破之魏公操使张郃督诸军狥三巴欲徙其民于汉中进军宕渠刘备已使巴西太守张飞与郃相拒五十余日飞袭击郃大破之郃走还南郑备亦还成都
　　二十二年冬十月法正説刘备曰曹操一举而降张鲁定汉中不因此势以图巴蜀而留夏侯渊张郃屯守身遽北还此非智不逮而力不足也必将内有忧偪故耳今防渊郃才略不胜国之将帅举众往讨必可克之克之之日广农积谷观衅伺隙上可以倾覆冦敌奠奬王室中可以蚕食雍凉广拓境土下可以固守要害为持久之计此盖天以与我时不可失也备善其防乃率诸将进兵汉中遣张飞马超吴兰等屯下辨魏王操遣都防将军曹洪拒之
　　二十三年夏四月刘备屯阳平关夏侯渊张郃徐晃等与之相拒备遣其将陈式等絶马鸣阁道徐晃击破之张郃屯广石备攻之不能克急书发益州兵诸葛亮以问从事犍为杨洪洪曰汉中益州咽喉存亡之机防若无汉中则无蜀矣此家门之祸也发兵何疑　秋七月操自将击刘备九月至长安
　　二十四年　初夏侯渊战虽数胜魏王操常戒之曰为将当有怯弱时不可但恃勇也将当以勇为本行之以智计但知任勇一匹夫敌耳及渊与刘备相拒逾年备自阳平南渡沔水缘山稍前营于定军山渊引兵争之法正曰可击矣备使讨虏将军黄忠乗髙鼔噪攻之渊军大败斩渊及益州刺史赵颙张郃引兵还阳平是时新失元帅军中扰扰不知所为督军杜袭与渊司马太原郭淮収敛散卒号令诸军曰张将军国家名将刘备所惮今日事急非张将军不能安也遂权宜推郃为军主郃出勒兵按陈诸将皆受郃节度众心乃定明日备欲渡汉水来攻诸将以众寡不敌欲依水为陈以拒之郭淮曰此示弱而不足挫敌非筭也不如逺水为陈引而致之半济而后击之备可破也既陈备疑不渡淮遂坚守示无还心　春三月魏王操自长安出斜谷军遮要以临汉中刘备曰曹公虽来无能为也我必有汉川矣乃敛众拒险终不交锋操运米北山下黄忠引兵欲取之过期不还翊军将军赵云将数十骑出营视之值操扬兵大出云猝与相遇遂前突其陈且闘且却魏兵散而复合追至营下云入营更大开门偃旗息鼓魏兵疑云有防引去云雷鼓震天惟以劲弩于后射魏兵魏兵惊骇自相蹂践堕汉水中死者甚多备明旦自来至云营视昨战处曰子龙一身都是胆也操与备相守积月魏军士多亡　夏五月操悉引出汉中诸军还长安刘备遂有汉中　秋七月刘备自称汉中王设坛塲于沔阳陈兵列众羣臣陪位读奏讫乃拜受玺绶御王冠因驿拜章上还所假左将军宜城亭侯印绶立子禅为王太子防牙门将军义阳魏延为镇逺将军领汉中太守以镇汉川备还治成都以许靖为太傅法正为尚书令关羽为前将军张飞为右将军马超为左将军黄忠为后将军余皆进位有差遣益州前部司马犍为费诗即授关羽印绶羽闻黄忠位与已并怒曰大丈夫终不与老兵同列不肯受拜诗谓羽曰夫立王业者所用非一昔萧曹与髙祖少小亲旧而陈韩亡命后至论其班列韩最居上未闻萧曹以此为怨今汉中王以一时之功隆崇汉室然意之轻重宁当与君侯齐乎且王与君侯譬犹一体同休等戚祸福共之愚谓君侯不宜计官号之髙下爵禄之多少以为意也仆一介之使御命之人君侯不受拜如是便还但以为惜此举动恐有恨悔耳羽大感悟遽即受拜
　　魏文帝黄初二年春三月蜀中传言汉帝已遇害于是汉中王发丧制服谥曰孝愍皇帝羣下竞言符瑞劝汉中王称尊号前部司马费诗上防曰殿下以曹操父子偪主篡位故乃羁旅万里紏合士众将以讨贼今大敌未克而先自立恐人心疑惑昔髙祖与楚约先破秦者王之及屠咸阳获子婴犹怀推让况今殿下未出门庭便欲自立邪愚臣诚不为殿下取也王不悦左迁诗为部永昌从事　夏四月丙午汉中王即皇帝位于武担之南大赦改元章武
　　臣光曰天生烝民其势不能自治必相与戴君以治之茍能禁暴除害以保全其生赏善罚恶使不至于乱斯可谓之君矣是以三代之前海内诸侯何啻万国有民人社稷者通谓之君合万国而君之立法度班号令而天下莫敢违者乃谓之王王德既衰彊大之国能帅诸侯以尊天下者则谓之霸故自古天下无道诸侯力争或旷世无王者固亦多矣秦焚书阬儒汉兴学者始推五德生胜以秦为闰位在木火之间霸而不王于是正闰之论兴矣及汉室颠覆三国鼎峙晋氏失驭五胡云扰宋魏以降南北分治各有国史互相排黜南谓北为索虏北谓南为岛夷朱氏代唐四方幅裂朱邪入汴比之穷新运防年纪皆弃而不数此皆私已之偏辞非大公之通论也臣愚诚不足以识前代之正闰窃以为茍不能使九州合为一统皆有天子之名而无其实者也虽华夷仁暴大小疆弱或时不同要皆与古之列国无异岂得独尊奬一国谓之正统而其余皆为僭伪哉若以自上相授受者为正邪则陈氏何所授拓防氏何所受若以居中夏者为正邪则刘石慕容符姚赫连所得之土皆五帝三王之旧都也若以有道徳者为正邪则蕞尔之国必有令主三代之季岂无辟王是以正闰之论自古及今未有能通其义确然使人不可移夺者也臣今所述止欲叙国家之兴衰着生民之休戚使观者自择其善恶得失以为劝戒非若春秋立褒贬之法拨乱世反诸正也正闰之际非所敢知但据其功业之实而言之周秦汉晋隋唐皆尝混一九州传祚于后子孙虽微弱播迁犹承祖宗之业有绍复之望四方与之争衡者皆其故臣也故全用天子之制以临之其余地丑德齐莫能相一名号不异本非君臣者皆以列国之制处之彼此均敌无所抑扬庻几不诬事实近于至公然天下离析之际不可无嵗时日月以识事之先后据汉传于魏而晋受之晋传于宋以至于陈而隋取之唐传于梁以至于周而大宋承之故不得不取魏宋齐梁陈后梁后唐后晋后汉后周年号以纪诸国之事非尊此而卑彼有正闰之辨也昭烈之于汉虽云中山靖王之后而族属踈逺不能纪其世数名位亦犹宋髙祖称楚元王后南唐烈祖称吴王恪后是非难辨故不敢以光武及晋元帝为比使得绍汉氏之遗统也



　　通鉴纪事本末巻九下
&lt;史部,纪事本末类,通鉴纪事本末&gt;
　　钦定四库全书
　　通鉴纪事本末卷十上
  </div>
  <div class="pagination">
   <a href="通鉴纪事本末_page10.html">
    上一页
   </a>
   <span>
    ...
   </span>
   <a href="通鉴纪事本末_page6.html">
    6
   </a>
   <a href="通鉴纪事本末_page7.html">
    7
   </a>
   <a href="通鉴纪事本末_page8.html">
    8
   </a>
   <a href="通鉴纪事本末_page9.html">
    9
   </a>
   <a href="通鉴纪事本末_page10.html">
    10
   </a>
   <span class="current-page">
    11
   </span>
   <a href="通鉴纪事本末_page12.html">
    12
   </a>
   <a href="通鉴纪事本末_page13.html">
    13
   </a>
   <a href="通鉴纪事本末_page14.html">
    14
   </a>
   <a href="通鉴纪事本末_page15.html">
    15
   </a>
   <a href="通鉴纪事本末_page16.html">
    16
   </a>
   <span>
    ...
   </span>
   <a href="通鉴纪事本末_page12.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
