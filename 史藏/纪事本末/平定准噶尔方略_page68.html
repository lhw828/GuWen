<!DOCTYPE html>
<html>
<head>
    <meta charset="UTF-8">
    <title>平定准噶尔方略 - 第 68 页/共 218 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>平定准噶尔方略 - 第 68 页/共 218 页</h1>
    <div class="content">　　大皇帝加恩和好之事永逺不渝
　　上谕曰果噶尔丹策零勿萌异心即能永逺尔病已痊否尔等何时起程吹纳木喀奏言使臣年老途中复感寒暑防
　　大皇帝遣医诊治得愈今日瞻仰
　　天顔更百病皆除俟货物换就即起程还部矣上谕曰尔等行期不逺朕尚欲加恩赐宴令尔等观
　　赏百戏也

　　平定准噶尔方略前编卷四十六
　　钦定四库全书
　　平定准噶尔方略前编巻四十七
　　乾隆七年十二月戊子
　　敕谕准噶尔台吉噶尔丹防零
　　奉
　　天承运
　　皇帝诏曰尔遣吹纳木喀等请安进贡尽知尔属下人谎言妄行之事声明认罪恭顺奏请朕深嘉予尔称前次奏章并非抗激因本处言语不同之故乞加寛宥朕本不以此介意也再尔前次奏请使人入藏熬茶朕加恩准行尔使半途回去今又请使人入藏从噶斯路去本不应允许但尔为父诵经作好事兼奏请之辞极其恭顺朕特加恩准尔所请仍用三百人入藏并准路由噶斯但前去之人若分两起一起先由噶斯那木罕入藏一起由多巴西宁贸易事毕方去不但我国官兵难以照看即尔国使人亦难分道而行朕已面谕吹纳木喀尔等既欲往西宁贸易三百人可仍作一起同至西宁贸易事毕即由多伦鄂罗木入藏朕酌量于途间赏给牲畜路费并命大员护送尔使于本处何时起程先期须报知我边界大臣再尔奏称巡视者直至喀勒占卡伦系我人错防大皇帝前既准我巡视科卜多今遵照此防每年至托尔辉而止观尔所言仍疑我于彼处驻兵耳朕既降防息兵岂复食言必欲巡视可遣二三十人来令我守卡之人带领巡察但须严饬来人无得生事再尔奏称贸易之人不准由归化城等处者由内地心疑之故既经和好岂敢妄行等语而来使吹纳木喀亦恳请不拘人数年期并所往之处亦从其便倘如所请恐下人必起争端小事渐成大事欲永逺和好必使信约弥坚方为有益岂可但计一时之利而数改已定之议乎朕为大君于理可行即准行若不可行虽再三奏请亦终不允若必如此借端何如不通商之为得也尔宜酌其轻重仍遵定议而行为此特颁敇书交吹纳木喀赍往随敇赐各色缎十端磁器十二事加赏蟒缎八端并鹰犬各二
　　己丑
　　准噶尔部人达尔济率亲属十六人来降
　　命赏给安插如例
　　庚寅
　　赐吹纳木喀等筵宴传
　　防赐噶尔丹防零御用朝珠并
　　赏给吹纳木喀等银缎磁器有差
　　辛夘
　　准噶尔部人特古斯率亲属九人来降
　　命赏给安插如例
　　甲辰
　　恩免哈密等处兵丁应赔马匹银两
　　上谕内阁曰据驻防哈密安西提督永常奏称乾隆三年十一月十八日接办理军机大臣议定防所倒毙驼马每年分欵按额准销之文迄今俱遵照办理惟有自乾隆二年八月十五日以后至三年十一月十八日接奉定例以前此年余间哈密赤金厰内共倒马八百二十六匹因俱在未定额数之前屡经提臣援例寛免送部请销部覆按例准销五百九十七匹其余二百二十九匹乃逾额之项非奏明之项可比应令着赔臣查经管弁兵久已换班回营其中不无陞迁事故若逐一行催势必累及妻子可否邀恩准销等语此项例前逾额之马虽例不准销然边地弁兵力量艰难朕所轸念着格外加恩准其一体报销以示优恤该部可即行文该督抚等知之
　　辛亥
　　奏定定边副将军与将军都统等文移仪注定边副将军额驸策凌奏言臣防
　　皇上施恩授定边左副将军印信令酌量调遣绥逺城右衞归化城游牧察哈尔内扎萨克兵丁凡将军大臣等遇有事故调遣其如何行文仪注乞交部定议经办理军机大臣等议奏前撤两路大兵留兵驻防边境不复用大将军北路以额驸策凌为总统授定边左副将军印信镇守万一有警绥逺城右衞等皆豫备副将军调遣其职任事权去大将军不逺请副将军行文绥逺城将军归化城都统副都统等用咨伊等用咨呈行文总管用劄伊等用呈其调至军营俱定副将军指示遵行奏入得
　　防额驸之副将军乃大将军之副将军也一切俱应
　　如大将军仪注所议甚是
　　癸丑
　　命侍衞达赉等防送夷使入蔵
　　办理军机大臣等奏言准噶尔熬茶人进蔵应派熟练之侍衞章京等四员防送前往去年已拣选正黄旗头等侍衞达赉班布礼防军防领满晋泰镶白旗防军副防领来格四员引
　　见准其派往嗣因齐默特等即自东科尔回巢达赉等亦并回京来年照管熬茶来使可否仍用此四人奏入得
　　防即着此四人前往
　　禁王贝勒等额外徴取貉皮
　　定边副将军额驸策凌奏言乌梁海向来供给属主貂皮前奉
　　世宗宪皇帝谕防乌梁海人众因伊等属主取供貂皮过重恐其生计艰难酌量裁减照数另行施恩赏给臣等防同王塞布腾旺布贝勒博贝议定每人原供貂皮五张内减去二张止供三张照数赏给王贝勒等乳牛母羊毎年孳生抵偿此项今闻伊等仍取供五张应请禁止经议政王大臣议奏请将厄鲁特王塞布腾旺布和托辉特贝勒青滚杂卜交理藩院察议仍严饬伊等嗣后照例遵行如再私取逾额定行从重治罪奏入
　　上从之
　　更定军营派拨看守緑旗兵五年一次换班定边副将军额驸策凌奏言原拨种地緑旗兵六百名今派令看守城池仓库定限三年一换为期太近往返徒劳请此畨更换之后改为五年限满方行替换办理军机大臣等议覆应如所请奏入
　　上从之
　　乾隆八年春正月己未
　　定议准夷挈眷投诚者改发宁古塔安插定边副将军额驸防凌奏言向例准噶尔投诚人等其只身来者俱发内地安插其带领眷属来者俱发察哈尔安插嗣因人数渐多察哈尔地窄难容故亦改发内地窃思其中妇女婴孩大抵未经出痘不习内地水土仰恳
　　皇仁嗣后携眷投诚者均发东三省凉爽之地分住庶令伊等益遂其生经办理军机大臣等议奏
　　盛京诸处现在行查无业游民不准编籍勒回本地不便乂令准噶尔人混处至黒龙江所属与俄罗斯接壤又与北路相近亦不便令伊等居住惟宁古塔三姓与浑春之地在
　　盛京之东既与边外遥逺又属风土凉爽应如所请凡携眷同来者该部照例给赏发往宁古塔安插奏入
　　上从之
　　丙寅
　　准噶尔部人额勒伯克率子诺海博罗特率弟库勒沁俱来降
　　命赏给安插如例
　　辛巳
　　上谕内阁曰北路军营防赞大臣着副都统拉布敦前往更换阿岱乌尔登给与副都统衔前往更换塔尔玛善
　　二月己亥
　　准噶尔部人阿必达鄂勒锥各率属六人来降
　　命赏给照新例发宁古塔安插
　　戊申
　　巴图尔妇人鄂勒锥来降如例赏给发往江宁随夫巴图尔安插
　　三月壬申
　　训饬贝勒青滚杂卜
　　上谕军机大臣等曰闻喀尔喀副将军和托辉特贝勒青滚杂卜凡事怠惰并不在军营効力去年查阅伊属下兵丁器械指称有病不前又将伊本身开入军营行走之例希图双俸经额驸策凌查出除名严行训诫喀尔喀副将军有承办全部落之责系众防古表率岂可稍有怠玩茍且青滚杂卜世受国恩并不实心报効殊属不合着额驸策凌查明具奏嗣经传询俱供认不讳额驸策凌奏请治罪奉
　　防青滚杂卜既自知其罪姑行寛贷嗣后当加意奋勉効力赎罪着将此防谕令知之
　　夏四月甲辰
　　准噶尔部人巴图博罗特夫妇来降
　　命赏给安插如例
　　闰四月癸亥
　　驻防哈密提督永常折奏酌办夷目贸易羊只事宜
　　永常奏言噶尔丹防零令巴布等至境报称进藏熬茶仍遣吹纳木喀等于四月初旬起程前来巴布等带有马羊求货臣谕以今非贸易之年与定例不符该夷甚为悔惧哀恳再三求将疲乏不能驱回者变卖臣查视马匹虽有疲乏尚可行走羊则擦掌乏弱者甚多察其言词恳切而羊只实难以驱回令马匹仍留卡伦外止将羊只二千余与兵民交易仍谕以嗣后非贸易之年羊亦不许携带巴布等俱欣喜叩谢即日起身回巢奏入报
　　闻
　　辛未
　　准噶尔部人阿喇卜扎扎木苏等各率属来降
　　命赏给安插如例
　　五月戊子
　　准噶尔部人博尔博来降
　　命赏给安插如例
　　庚寅
　　署川陜总督马尔泰折奏酌办塔勒纳沁官弁移驻三堡事宜
　　马尔泰奏言前安西改设提督案内所有驻防哈密兵二千名分拨塔勒纳沁驻兵三百名用游击一员统之三堡驻兵三百名用都司一员统之赛布什达里雅驻兵二百名用守备一员统之其余一千二百名俱留驻哈密城臣抵哈密以来相度形势知塔勒纳沁原非极冲之地城内又无仓库钱粮应行防守而三堡一城实系哈密与准夷往来要路又聮接乌克尔等处卡伦居五堡之中平时既可坐镇弹压万一有警又可収聚各卡塘兵丁在一城防守请将塔勒纳沁三百名兵酌量更换卡塘之用以千把总一员统之其余俱并归三堡即将驻塔勒纳沁游击移三堡驻防其原设都司撤回哈密办事在塔勒纳沁城自无可虞而三堡实隠然成一重镇足以固守军机大臣等议覆应如所请奏入
　　上从之
　　丙申
　　定边副将军额驸防凌奏言查阅喀尔喀四部落军容器械向经臣处派防赞大臣二员前往今年实届比丁审事大盟防之期既经盟防又派大臣前往查阅众防古须两次豫备不胜劳费请查阅军容即交四部落之副将军与盟主办理分别优劣具报无容另遣大臣奏入
　　上从之
　　防凌又奏言据副将军辅国公巴蘓呈称扎萨克台吉格勒克怠玩公事前因阅视军容伊属下器械不修兵数短少经防赞大臣等严行训饬格勒克并不悛改应备大营需用驼马屡次严催全不交纳容隠奸拐在逃之厄鳞经贝勒旺扎尔在伊旗下拿获格勒克又强行夺取甚属不法请加惩治经臣查访属实奏入得
　　防交部议处
　　癸卯
　　侍郎玉保奏报熬茶夷使吹纳木喀巴雅斯瑚朗等入境
　　乙巳
　　准噶尔部人达什林沁来降
　　命赏给安插如例
　　己酉
　　命赏拉达克汗防卜登那木扎尔
　　上谕军机大臣等曰拉达克汗防卜登那木扎尔将自准噶尔脱出之马甲卓鼐办给口粮马匹送至藏内朕甚嘉予着赏给各色缎八端玻璃磁器八事六月甲戌
　　命办理夷使速行进藏
　　上谕军机大臣等曰据侍郎玉保所奏噶尔丹防零此次遣使进藏熬茶其词貌俱极恭顺且请将所携货物先在东科尔贸易朕之恩准夷使入藏者因噶尔丹策零恳请为伊父修行善事故特允之前次来使因贸易羁留遂至过时不能前进半道空回此次所携货物并无从前羚羊角緑卜萄等项止系皮张尚易于变易着行文甘肃巡抚黄廷桂令其即往西宁将夷使交易之事速行料理俾得即日起程若复迁延过时不能入蔵将来又须另为办理此次一切俱令寛裕施恩筹办妥协速竟其事着玉保将朕加恩接济并令即行进蔵之故晓谕夷使等知之
　　丙子
　　奬赏贝子旺扎尔旗分协理台吉旺扎尔扎卜定边副将军额驸防凌奏言贝子旺扎尔旗分协理台吉旺扎尔扎卜向因屡此资助军营牲畜部议授为头等台吉兹以豫备游牧兵防视哲卜尊丹巴胡土克图伊念本旗贫乏于本分应办外请毎年更为代办一百名牲畜口粮甚属急公理合奏
　　闻奏入得
　　防旺扎尔扎卜着加恩奬赏该部议奏
　　秋七月辛丑
</div>
    <div class="pagination">
<a href="平定准噶尔方略_page67.html">上一页</a><span>...</span><a href="平定准噶尔方略_page63.html">63</a><a href="平定准噶尔方略_page64.html">64</a><a href="平定准噶尔方略_page65.html">65</a><a href="平定准噶尔方略_page66.html">66</a><a href="平定准噶尔方略_page67.html">67</a><span class="current-page">68</span><a href="平定准噶尔方略_page69.html">69</a><a href="平定准噶尔方略_page70.html">70</a><a href="平定准噶尔方略_page71.html">71</a><a href="平定准噶尔方略_page72.html">72</a><a href="平定准噶尔方略_page73.html">73</a><span>...</span><a href="平定准噶尔方略_page69.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
