<!DOCTYPE html>
<html>
<head>
    <meta charset="UTF-8">
    <title>御定月令辑要 - 第 28 页/共 96 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定月令辑要 - 第 28 页/共 96 页</h1>
    <div class="content">　　御制升平嘉宴同羣臣赋诗用栢梁体【并序】
　　朕扵宣政聼览之余讲贯经义厯观史册扵书见元首股肱赓喜起之盛扵诗见鹿鸣天保诸篇未尝不慕古之君臣一徳一心相悦若斯之隆也今际海内宴安兵革偃息首春令序九陌灯辉丰穰有徴吾民咸乐思与诸臣欣时式燕爰扵乾清宫广集簮肆筵授几斯时也蟾光鳌炬焜燿堂亷防树琼葩杂罗樽爼许笑言之勿禁寛仪法之不紏复令次登文陛渥以金罍咸俾有三爵油油之色焉易曰上下交而志同曰享以训恭俭宴以示慈则今日之兕觥防酒岂徒以饮食宴乐云尔哉顾瞻诸臣或位居谐弼或职任卿尹或典文翰或司献纳宜共成篇什以绍雅颂之音朕端首倡效栢梁体班聨递赓用昭升平盛事冀垂不朽云康熙二十一年正月十四日
　　丽日和风被万方【御制】卿云烂熳弥紫阊【内阁大学士臣勒徳洪】一堂喜起歌眀良【内阁大学士臣明珠】止戈化洽民物昌【内阁大学士臣李霨】蓼萧燕誉
　　圣恩长【内阁大学士臣冯溥】天心昭格时雨旸【吏部尚书臣黄机】丰亨有兆祝千箱【户部尚书臣梁清标】礼乐文章仰
　　圣皇【礼部尚书臣呉正治】庙谟指授靖八荒【兵部尚书臣宋徳宜】春回丹诏罢桁杨【刑部尚书臣魏象枢】河清海晏禹绩彰【工部尚书臣朱之弼】百度胥饬纲纪张【都察院左都御史臣徐元文】千官济济盈岩廊【吏部左侍郎臣张士甄】天工无旷勤賛勷【吏部右侍郎臣杨永宁】有年歌协臣所望【戸部】
　　【左侍郎臣李天馥】共期红朽荅殊常【户部右侍郎臣李仙根】转漕亿万充天仓【户部仓塲侍郎臣马汝骥】邦礼叨賛惭趋跄【礼部左侍郎臣杨正中】职司寅清佐垂裳【礼部右侍郎臣富鸿基】天河洗甲通蛮乡【兵部左侍郎臣焦毓瑞】
　　皇威四畅咸来王【兵部右侍郎臣陈一炳】祗承钦恤和气翔【刑部左侍郎臣杜臻】刑措不用民夀康【刑部右侍郎臣叶方蔼】八材庀化师殳斨【工部左侍郎臣赵璟】右平左墄开眀堂【工部右侍郎臣金鼐】仰窥神策驱天狼【内阁学士臣李光地】膏以大泽人胥庆【内阁学士臣张玉书】
　　帝庸作歌追虞唐【翰林院掌院学士臣陈廷敬】身依云汉赓天章【翰林院学士臣张英】恪秉训厉敦羔羊【都察院左副都御史臣宋文运】奉宣仁风之呉疆【廵抚江宁右副都御史臣余国柱】九阍詄荡瞻龙光【通政使司通政使臣王盛唐】斗杓髙掩贯索芒【大理寺卿臣张云翼】圗列养正亲羮墙【詹事府詹事臣沈荃】黄钟大镛谐祯祥【大常寺卿臣崔澄】郊衢击壤欢丰穰【顺天府府尹臣熊一潇】大官珍膳罗酒浆【光禄寺卿臣马世济】调闲六御腾康庄【太仆寺卿臣张可前】忝预风纪凛清霜【都察院佥都御史臣张吉午】出入玉佩声锵锵【通政使司左通政臣崔官】纳言惟允尚职详【通政使司右通政臣呉琠】褒忠励节感赐觞【通政使司右通政臣陈汝器】圜扉閴寂春草芳【大理寺少卿臣荣国祚】拜手好生颂禹汤【大理寺少卿臣徐旭龄】前星令望钦颙卬【詹事府少詹臣王泽】终始念典用斯臧【詹事府少詹臣崔蔚林】言模行范煇缥缃【翰林院侍读学士臣蒋道】猗欤至徳日就将【翰林院侍读学士臣胡简敬】叨尘侍从恩莫量【翰林院侍读学士臣朱之佐】靖共夙夜无怠遑【翰林院侍讲学士臣严我斯】梧桐生矣扵髙冈【翰林院侍讲学士臣孙在丰】防书东观翰墨香【翰林院侍讲学士臣卢琦】三徳六行为士坊【国子监祭酒臣王士祯】宫府备位滋悚惶【右春坊右庶子臣祖文谟】六经义叶如笙簧【翰林院侍读臣朱典】奎文焕若森琳琅【翰林院侍读臣王封濚】朝朝橐笔侍御牀【翰林院侍讲臣董讷】纪载
　　圣治金匮藏【翰林院侍讲臣王鸿绪】频年宣室虚对【翰林院侍讲臣髙士竒】
　　宸篇掞藻烛昊苍【翰林院侍讲臣郭棻】承华毓徳成圭璋【左春坊左谕徳臣陈论】青宫琪树栖鸾凰【右春坊右谕徳臣朱世熈】金舆导从骖云骧【司经局洗马臣田喜□】罘罳流影耀璧珰【通政使司左参议臣赵世麟】仁波溟渤同濊汪【通政使司左参议臣赵之鼎】鸾旂乗春零露瀼【通政使司右参议臣张鹏】爰赓天保矢勿忘【通政使司右参议臣郑重】八表同轨来梯航【大理寺寺丞臣徐诰武】云门磬管声喤喤【右春坊右中允臣呉珂鸣】泰交天阙开春阳【左春坊左中允臣李録予】惟睿作圣金玉相【右春坊右中允臣郑开极】珥笔何幸日月傍【左春坊左賛善臣徐干学】瑞逾寳鼎兼芝房【左春坊左賛善臣郑之谌】尧樽夜醉星低昻【右春坊右賛善臣沈上墉】在廷悦豫和宫商【右春坊右賛善臣王尹方】滥典乐正董上庠【国子监司业臣刘芳喆】治登三五休声飏【翰林院修撰臣归允肃】睿谟典诰同洋洋【翰林院编修臣王顼龄】记神圣功臣职当【翰林院编修臣曹禾】琅函瑶版书焜煌【翰林院检讨臣潘耒】石渠髙议芟秕糠【翰林院检讨臣严绳孙】日侍清禁研铅黄【翰林院编修臣杜讷】愿言直节谨自防【吏科掌印给事中臣王承祖】
　　帝心勤民重农桑【戸科掌印给事中臣王曰温】具举细目恢纲【礼科掌印给事中臣李迥】诞敷文徳四国匡【兵科掌印给事中臣刘沛先】嘉禾既殖锄莠稂【刑科掌印给事中臣傅感丁】奉琛执玉输篚筐【工科掌印给事中臣姚缔虞】屈轶朱草纷两厢【掌河南道御史臣唐朝彛】封章问夜检皂囊【掌河南道御史臣任玥】拟将劲操坚苍筤【掌浙江道御史臣李见龙】朝无阙事聨班行【掌山西道御史臣郭维藩】千门燎火宵未央【掌山东道御史臣孙必振】升平髙宴迈栢梁【掌陕西道御史臣卫执蒲】
　　欧阳修正月十四日渔家傲词【増正月斗杓初转势金刀剪防工夫异称庆髙堂懽防稚防栁意偏从东面春风至十四新蟾圎尚未楼前乍防红灯试氷散緑池泉细细鱼欲戏园林已是花天气】
　　梅尧臣正月十四日夜有感诗【増灯光暖热夜催春天半楼开饮近臣驰道横头起山岳露台周匝簇车轮】
　　杨万里姑苏馆上元前一夕陪使客观灯诗【増莭物催人又一畨银花莲炬照金尊麝防官様陪公防粉茧鄊风忆故园】
　　刘邦彦十四夜观灯诗【増钿车过去抛珠果寳骑重来聼玉箫共约更深归及早大家眀日防通宵】
　　十五日
　　祠门户【増荆楚嵗时记正月十五日作豆糜加油膏其上以祠门户先以杨栁枝揷门随杨栁枝所指仍以酒脯饮食及豆粥揷箸而祭之】
　　南郊【增宋书礼志孝建二年正月有司奏今月十五日南郊寻旧仪庙祠至尊亲奉以太尉亚献南郊亲奉以太常亚献】
　　迎紫姑【原异苑世有紫姑神相云是人家妾为大妇所疾每以秽事相次役正月十五日感激而死故世人以其日作其形夜扵厠间或猪栏边迎之祝曰子胥不在是其婿名也曹姑亦归曹即其大妇也小姑可出戏投者觉重便是神来奠设酒果亦觉貎辉辉有色即跳不住能占众事卜行年蚕桑增春渚纪闻政和二年襄邑民因上元请紫姑神为戏既书纸间其字径丈或问之曰汝更能书否即书曰请连黏襄表二百幅当为作一福字或曰纸易耳安得许大笔也曰请用麻皮十觔作令径二尺许墨浆以大器贮备濡染也诸好事因集纸笔就一富人麦铺展聚观神至书云请一人系笔扵项其人不觉身之腾踔往来场间须叟字成端丽如顔书复取小茟书扵纸角云持往宣徳门卖钱五百贯文既而县以妖捕大府取就鞫治讫无他状即具奏知有防令就后苑再书騐之上皇为幸苑中临视乃书一庆字与前书福字大小相称字体亦同上皇大竒之因令扵襄邑择地建祠嵗祀之李商隠正月十五夜诗月色灯光满帝都香车寳辇隘通衢身闲不覩中兴盛羞逐乡人赛紫姑苏轼紫姑神词序黄之侨人郭氏每嵗正月迎紫姑神以箕为腹箸为口画灰盘中为诗敏防立成余往观之神请余作少年逰乃以此戏之词云玉肌铅粉傲秋霜凖拟凤呼凰伶俜不见清香未吐糠粃且吹到处成防君独只空无数烂文章一防香檀谁能借箸无复似张良】
　　渔阳掺挝【原世説祢衡被魏武謪为鼓吏正月半试鼓衡桴为渔阳掺挝渊渊有金石声四座为之改容】
　　作膏粥【原续齐谐记呉县张成夜见一妇人立宅东南角谓成曰此地是君家蚕室我即此地之神明日正月半宜作白粥泛膏扵上以祭我当令君蚕桑百倍言絶失所在成如言作膏粥年年大得蚕也世人正月半作粥祷之加肉覆其上登屋食之咒曰登膏糜挟鼠脑欲来不来待我三蚕老则是为蚕逐鼠矣】玉梁糕【原玉烛寳典洛阳人家上元食玉粱糕】
　　打竹簇【増北齐尒朱文畅魏氏旧俗以正月十五日夜为打竹簇之戏有能中者即时赏帛】登髙【原隋书元胄髙祖正月十五日与近臣登髙时胄下直上令驰召之谓胄曰公与外人登髙未若就朕胜也赐宴极欢】
　　大戏【増隋书长孙平相州正月十五百姓大戏画衣裳为鍪甲之象】
　　禁角觝【原北史栁或彧见都邑百姓每至正月十五日作角觝戏上奏请禁絶之曰窃见京邑爰及外州每以正月望夜充街塞陌鸣鼓聒天燎炬照地人戴兽面男为女服竭赀破产竞此一时请颁天下竝即禁断诏可其奏】
　　踏歌【原旧唐书睿宗纪先天二年正月上元日夜上御安福门观灯出内人连踏歌増张説十五夜御前口号踏歌词二首花萼楼前雨露新长安城里太平人龙衔火树千重熖鸡踏莲花万嵗春帝宫三五戏春台行雨流风莫妒来西域灯轮千影合东华金阙万重开】
　　御勤政楼【増旧唐书音乐志明皇每初年望夜御勤政楼观灯作乐太常乐府悬散乐毕即遣宫女扵楼前架出眺歌舞以娯之若绳戏竿木诡异巧妙固无其比王邕勤政楼花竿赋皇上朝万国宴千官当献嵗之令莭御髙楼而赐欢应和风奏以天乐耀长伎出乎花竿】
　　咸泰殿上夀【増旧唐书穆宗萧皇后开成中正月望夜帝扵咸泰殿陈灯烛奏仙韶乐二宫太后俱集奉觞上夀如家人礼】
　　乐昌合镜【原青集陈徐徳言之妻后主叔寳之妹乐昌公主也才色冠絶时陈政方乱徳言知不相保乃破一照镜人执其半约曰鬻此必以正月望日及陈亡其妻入杨越公家徳言流落至京遂以正月望日访扵都市果有苍头鬻半照者徳言引至其居出半照合之具言其故越公知之还其妻】
　　灯轮【原朝野佥载睿宗先天二年正月十五十六十七夜扵安福门外作灯轮髙二十丈衣以锦绣饰以金银然五万盏灯望之如花树扵灯轮下踏歌三日夜増陈子昻诗三五月华新遨逰逐上春芳宵殊未极随意守灯轮韩仲宣上元夜诗他乡月夜人相伴看灯轮光随九华出影共百枝新】
　　金吾放夜【原西京记西都京城街衢有金吾晚暝呼以禁夜行惟正月十五日夜勅金吾弛禁前后各一日谓之放夜増味道正月十五日诗火树银花合星桥鐡鎻开暗尘随马去眀月逐人来逰妓皆秾李行歌尽落梅金吾不禁夜玉漏莫相催王諲元夕观灯诗暂得金吾夜通防火树春周邦彦上元觧语花词因念都城放夜望千门如昼嬉笑逰冶钿车罗帕相逢防自有暗尘随马】
　　火树【増叚成式上元唱和诗火树枝柯宻烛龙鳞角张钱惟演诗九枝火树连金狄万里霜轮上璧珰李宗谔灯夕诗厯厯星榆光夺昼煌煌火树艶争春】
　　柑【原千金月令上元夜登楼贵戚例有黄栢相遗谓之柑増苏轼上元侍饮诗归来一防残灯在犹有柑遗细君张舆元宵诗大地金莲分夜色上方玉烛慰民心归来更有柑宴坐列宫钗十二金呉亿元夕烛影揺红词谁识遨头去年曽侍柑宴至今衣袖帯天香行防氤氲满】
　　百枝灯树【原开天遗事韩国夫人置百枝灯树髙八十尺竪之髙山上元夜防之百里皆见光眀夺月色増王庭筠元宵词夜夜华灯万树年年碧海三山】
　　探官【原开天遗事都中每至正月十五日造面茧以官位帖子置其中探之卜官位髙下或赌筵宴以为戏笑】
　　凉州灯【原集异记明皇观灯扵上阳宫召叶法善观扵楼下法善曰灯固盛矣西凉今夕之灯亦不亚此上曰可得一往乎法善令上闭目上依其言闭目距跃身在霄汉已而足及地法善曰可以观矣既视灯烛连亘十数里车马骈阗士女纷杂上称其盛久之法善曰观览毕可囬矣复闭目与法善腾虚而上俄顷还故防而楼下歌吹犹未终】
　　广陵元夕【原幽怪録开元十八年正月望日帝谓叶法善四方元夕何处丽法善曰无逾广陵帝曰何术以观之俄而虹桥起扵殿前帝歩而上太真髙力士及乐官数人从俄顷至广陵寺观陈设之盛灯火之光照灼基殿士女鲜丽皆仰面曰仙人见五色云中帝勅伶官奏霓裳羽衣曲数日广陵奏至】影灯【原影灯记洛阳人家以影灯多者为上其相胜之辞曰千影万影増宋史乐志三元观灯自唐以后常扵正月望夜开坊市门然灯宋因之上元前后各一日城中张灯大内正门结防为山楼影灯起露台教坊陈百戏范成大呉郡志上元影灯巧丽他郡莫及有万眼罗及琉璃毬者尤妙天下又诗万窓花眼宻千隙玉虹眀注万眼灯以碎罗红白间砌多至万眼琉璃毬灯每一隙映成一花】
　　临光宴【原影灯记正月十五夜眀皇扵长春殿张临光宴白鹭转花黄龙吐水金鳬银燕浮光洞攅星阁皆张灯火奏月光分曲撒闽江锦荔枝千万颗命宫人争拾多者赏以红圈帔緑晕衫】
　　灯楼【増影灯记上在东都遇正月望夜移仗上阳宫时有方都匠毛顺巧思结创缯防为灯楼二十间髙一百五十尺悬珠玉金银防风一至锵然成韵】
　　芋郎君【増影灯记元夕各家造芋郎君食之云宜男女乂送鸡肉酒用五木瓶贮之扵亲知门前留地而去李公昻元夕瑞鹤仙词歌朋舞社玉梅转閙蛾耍且茧占先探芋郎戏巧乂十紫姑灯下】
　　燃灯大酺【増王维正月十五夜燃灯继以酺宴应制诗序开元元年正月十五夜开门燃灯大酺合乐帝御门楼临观以夜继昼凡月余而罢诗上路笙歌满春城刻漏长逰人多昼日眀月让灯光鱼钥通翔凤龙舆出建章九衢陈广乐百福透名香仙伎来金殿都人绕玉堂定应偷妙舞从此学仙妆奉引迎三事司仪列万方愿将天地夀同以献君王崔液元夕诗鳷鹊楼前新月满凤凰台上寳灯燃史达祖灯夕词酒馆歌云灯街舞绣笑声喧似箫鼔太平京国多欢大酺绮罗防防】
　　防河【増封氏闻见记拔河古谓之牵钩襄汉风俗常以正月望日为之以大麻絙长四五十丈两头分系小索数百条挂扵前分二朋两钩齐挽当大絙之中立大旗为界震鼓呌噪使相牵引以却者为输名曰抜河】李謩擪笛【増元稹连昌宫词李謩擪笛傍宫墙偷得新翻数般曲自注眀皇尝扵上阳宫夜后按新翻一曲属眀夕正月十五日潜逰灯下忽闻酒楼上有笛奏前夕新曲大骇之眀日宻遣捕捉笛者诘騐之自云其夕窃扵天津桥玩月闻宫中度曲遂扵桥柱上揷谱记之臣即长安少年善笛者李謩也上异而遣之】油防【増膳夫録汴中节食上元油防】
　　油画眀珠【増食谱张手美家上元油画眀珠】
　　辟虫【増四时纂要正月十五日残餻糜熬令焦和谷种之能辟虫】
　　门楼观灯【増宋史礼志太祖建隆二年上元节御明徳门楼观灯召宰相枢宻两省五品以上官饮宴江南呉越朝贡使与焉】
　　吃虀煮饭【原钱氏私志宋郊居政府上元夜在书院读易弟祁时为学士是夜张灯拥妓痛饮达旦明日郊令所亲云相公寄语学士曽记某年上元同在某州学吃虀煮饭否学士笑云寄语相公不知某年吃虀煮饭是为甚的】
　　御乾元门【増春明退朝録上元然灯唐以前嵗不常设本朝大宗时三元不禁夜上元御乾元门中元下元御东华门后罢中元下元二莭而初元防观之盛冠扵前代】
　　庆太平【増三朝圣政録真宗皇帝因元夕观灯见都人熙熙举酒顾宰执曰祖宗创业艰难今获覩太平与卿等同庆宰执称贺皆饮釂向子諲上元词登复道聼鸣鞘再颁酥酒赐臣僚太平无事多欢乐夜半传宣放早朝】
　　乳糖狮子【増髙斋漫録熈宁中上元宣仁太后御楼张灯召集外族神宗数请推恩宣仁云自有处分大者绢一疋小者各与乳糖狮子两个中外咸仰后徳】
　　预赏【増东京梦华録宣和年间自十二月扵酸枣门如元夜防照门下置露台南至寳箓宫两边关扑买卖仕女观者中贵邀住劝酒一金杯令退直至上元谓之预赏】
　　京尹弹压【増鐡围山丛谈宣和六年春正月甲子实上元节故事天子御楼观灯则开封尹设次以弹压扵西观下钱惟善元宵诗弹压城池夜属櫜放灯那复事奢豪】
　　赐宫花【増闻见近録绍圣二年上元幸集禧观出宫花赐从驾臣僚各数十枝时人荣之晁冲之上元词防落宫花衣惹御香鳯辇晚来初过】
　　赐诗酒【増事文聚至道元年灯夕太宗御楼时李文正昉以司空致仕扵家上亟以安车召至赐坐敷对明爽精力康劲上亲酌御樽饮之因赐诗焉】
　　长灯诗【原晁氏客话蔡君谟守福州上元日命民间一家防灯七盏陈烈作大灯长丈余大书云富家一盏灯太仓一粒粟贫家一盏灯父子相对哭风流太守知不知犹恨笙歌无妙曲君谟见之还舆罢灯】夺昆仑【原茟谈狄青宣抚广西时侬智髙守昆仑关青至宾州值上元大张灯烛首夜享将佐次夜宴从军官二鼔青称疾輙起令孙元规暂主席数使人劳坐客至晓各未敢退忽有驰报是夜三鼓青已夺昆仑矣】
　　还遗金【増厚徳録窦禹钧尝因元夕往延庆寺于后殿阶侧得遗银二百两金三十两持归眀日侵晨诣寺失物者须臾一人果涕泣而至禹钧问之对曰父罪犯至大辟徧恳亲知贷得金银将赎父罪昨暮以一亲置酒酒昏忽失去今父罪不复赎矣公騐其实遂同归以旧物还之】
　　祀太乙【原容齐随笔上元张灯太平御览所载史记乐书曰汉家祀太乙祠以昏时祀到明今人正月望日夜逰观灯是其遗事増王安石和刘贡父上元诗不知太乙逰何防防把青藜独照公】
　　宜男蝉【原嵗时杂记都人上元作宜男蝉如蛾而大】
　　赐金犀钱果【増桯史神宗朝王襄敏韶在京师防元夕张灯家人皆歩出将帷观焉防子寀方能言珠防襐服冯肩以从至宣徳门上方御楼芗云防鳌箫吹雷动士女仰视喧拥阗咽转盼已失所在乃奸人利其服装窃负而趋寀觉负已者之异也亟纳珠防扵懐适内家车数乗将入东华寀攀幰呼焉中大人悦其韶秀抱置之膝翌早拥至上阁以为宜男之祥上问以谁氏竦然对曰儿乃韶之防子也具道所以上顾以占对不凡叹其早宻诏开封捕贼戮之乃命载以归赐压惊金犀钱果直钜万】
　　浮圆子【増周必大元宵煮浮圎子诗今夕知何夕团圎事事同汤官寻旧味灶婢诧新功星灿乌云里珠浮浊水中嵗时编杂咏附此説家风】
　　画鸭子【増范成大上元呉中节物诗鳬子描丹笔注红画鸭子相餽遗】
　　百草灵【増范成大上元呉中节物诗筳篿巫志怪香火婢输诚注俗谓正月百草灵故帚苇针箕之属皆卜焉多婢子之辈为之又诗帚卜拖裙騐箕诗落茟惊防如针属尾贱及草分茎注帚系裙以卜名埽帚姑又古紫姑今谓之大仙俗名筲箕姑又以针卜伺其尾相属为兆名针姑苇茎分合为卜名苇姑陆防箕卜诗孟春百草灵古俗迎紫姑厨中取竹箕冒以妇裙竪子夹扶持揷笔祝其书俄若有物慿对答不须臾岂必考中否一笑聊相娱诗章亦闲作酒食随所须兴阑忽辞去谁能执其袪】
　　社火【増范成大上元呉中莭物诗轻薄行歌过颠狂社火呈注民间鼔乐谓之社火大抵以滑稽取笑】赋瑞雪【増玉海雍熙二年正月己未上元御乾元门楼观灯夜漏初上宻雪忽防上谓宰相曰可各赋观灯夜瑞雪满皇州诗以为娯乐上赋诗示羣臣宰相宋琪等咸奉和】
　　茧卜【増杨万里诗儿女炊王作茧丝中蔵吉语黙有祈小儿祝身取官早小女只求蚕事好注上元夜里俗粉米为茧丝书吉语置其中以占一嵗之祸福谓之茧卜】
　　鳌山【増干淳嵗时记元夕二鼓上乗小辇幸宣徳门观鳌山擎辇者皆倒行以便观赏山灯凡数千百种极其新巧中以五色玉栅簇成皇帝万嵗四大字其上伶官奏乐其下为大露台百艺羣工竞呈竒技内人及小黄门百余皆巾裹翠蛾效街房清乐傀儡缭绕扵灯月之下宫漏既深始宣放烟火百余架扵是乐声四起烛影纵横而驾始还矣西湖志余鳌山灯品以苏灯为最其后福州所进纯用白玉新安所进圈骨悉皆琉璃号无骨灯禁中作琉璃灯山髙五丈人物皆为机关转动如活结大防楼贮之原皇明通纪永乐十年正月元宵赐百官宴聼臣民赴午门外观鳌山三日时尚书夏原吉侍其母往观鳌山上闻之曰贤母也命官赍钞二百锭即其家赐之増王珪元夕应制诗防凤云中扶辇下六鳌海上驾山来晁冲之上元词御楼烟暖对鳌山防结箫鼓向晚凤辇初回宫阙千门灯火九衢风月向子諲上元鹧鸪天词紫禁烟光一万重午门金碧对晴空梨园羯鼔三千面陆海鳌山十二峯】
　　灯市【増干淳嵗时记都城自旧嵗孟冬天街茶肆渐已罗列灯毬等求售谓之灯市至节渐有大队如四国朝傀儡杵歌之多至数十百队天街鼓吹不绝范成大上元莭物诗酒垆先叠鼔灯市早投琼】火杨梅【増干淳嵗时记元夕以枣肉炭屑为丸系以鐡丝然之名火杨梅】
　　买市【増干淳嵗时记元夕京尹乗小提轿诸舞队次第簇拥前后连亘数十里锦绣填委箫鼓振作吏魁以大囊贮楮劵凡遇小经纪人必犒数十谓之买市】
　　装灯【増干淳嵗时记京尹幕次例占市西坊繁閙之地蕡烛籸盆照耀如昼其前列荷校囚数人大书犯由云某人不合抢扑钗环挨搪妇女继而行遣一二谓之装灯其实皆三狱罪囚姑借此以警奸民】琉璃泡灯【増干淳嵗时记幽坊静巷好事之家多设五色琉璃泡灯更自雅防】
　　閙蛾【増干淳嵗时记元夕妇人皆帯珠翠閙蛾康与之上元瑞鹤仙词閙蛾儿满路成团打块簇着冠儿鬬转王庭筠元宵清平乐词琼枝揺月帘卷黄金阙宫鬓蛾儿防翠叶防缀离离閙雪】
　　夜蛾【増干淳嵗时记元夕以白纸为大蝉谓之夜蛾范成大上元呉中节物诗花蝶夜蛾迎注大白蛾花无贵贱悉戴之亦以迎春物也】
　　节食【増干淳嵗时记元夕莭食所尚则乳糖丸子防□科斗粉防汤水晶脍韭饼及南北珍果并皂儿糕澄沙团子滴酥鲍螺酪麯玉消膏琥珀饧轻饧生熟灌藕诸色珑纒蜜煎蜜里糖蒌煎七寳姜豉十般糖之皆用镂鍮装花盘架车儿簇揷飞蛾红灯防盝歌呌喧阗幕次往往使之吟呌倍酧其直范成大上元节物诗寳糖珍粔籹乌腻美饴饧注防拍呉中谓之寳糖防特为脆美乌腻糖即白饧俗言能去乌腻】市食合儿【増干淳嵗时记元夕竞以金盘钿合簇饤馈遗谓之市食合儿翠帘销幕綘烛纱笼戏具粉婴鬻歌售艺者纷然而来】
　　扫街【増干淳嵗时记元夕夜阑有持小灯照路拾遗者谓之扫街遗钿堕珥往往得之张萧逺诗寳钗骤马多遗落依旧明朝在路旁】
　　鹊巢灯山【増齐东野语夀和谢太后方选进时是嵗天台郡元夕有鹊巢灯山间众颇惊异识者以为鹊巢乃后妃之祥果正中宫之位】
　　钱灯防【増嵗华纪丽谱上元莭放灯十四十五十六三日皆早宴大慈寺晚宴五门楼又为钱灯防盖灯夕二都监戎服分廵以察奸盗既罢故作宴以劳焉通判主之】
　　猜灯【増西湖志余元宵前后好事者或为蔵头诗句任人商猜谓之猜灯】
　　讲洪范【増吹剑録陆象山知荆门上元当设醮乃讲洪范锡福章以代之】
　　祭天妃【増续文献通考永乐五年建天妃庙扵应天府治正月十五日遣南京太常寺官祭】祭天师【原续文献通考张道陵唐册封天师国朝仍令传袭正一嗣教真人嵗以正月十五日为祖师示现之辰遣官诣大徳灵显宫告祭】
　　中岳真人【増续文献通考王元甫学道扵赤城霍山服青精石饭吞日精月影之法内见五藏晋永和元年正月十五日乗龙升天为中岳真人】
　　三夜灯【増帝京景物略上元三夜灯之始盛唐也明皇正月十五前后二夜金吾弛禁开市燃灯永为式】
　　五夜灯【増帝京景物略上元五夜灯之始北宋也干徳五年太祖诏曰朝廷无事年谷屡登上元可増十七十八两夜杭州府志元宵前后五夜张灯相传宋初只三夜钱王纳土后置添两夜以五夜晴明为五谷丰登之兆】
　　太平鼓【増帝京景物略元夕童子挝鼔傍晚向晓曰太平鼓】
　　灯假【増北京嵗华记元夕官里放灯假五日夜行不禁】
　　舍利放光【増西域记摩喝陁国正月十五日僧徒俗众云集观佛舍利放光雨花】天雨寳华【増法范珠林汉永平十四年正月五岳诸山道士愿与西僧比校辨真伪勅以十五日集白马寺道士赍道经置扵三坛纵火焚经经从火化佛舍利经像置扵道西光眀五色直上空中旋环如盖扵时天雨寳华大众咸悦】
　　三官下防【原修真指要上元日天地水府三官朝天之辰上元十天灵官神仙兵马与上圣髙真妙行真人同下降人间考定罪福七修藁唐开元间谓天官好乐地官好人水官好灯正月十五日乃三官下降之日故从十四至十六夜放假】
　　二真飞升【原修真指要上元日张灵源真人张元精真人飞升之辰】
　　佑圣诞【原谈荟正月十五日佑圣司命真君诞】
　　御制上元诗月华连昼色灯火杂星辰彩仗移防阙琼筵防大臣
　　御制上元幸万善殿戏作雪霁轻寒景物鲜上元临幸遇参禅方丈无人般若静天花虚落古松前
　　御制灯节戏作隠隠光风度栁条千寻银箭列丹霄龙衔火树开花看欲见山青待雪消
　　御制元夜与诸王宴饮乾清宫诗今夕丹帷宴聫翩集懿亲柑宣令节行苇乐芳春香泛红螺重光揺綘蜡新不湏歌湛露眀月足留人
　　崔液上元诗【増神灯佛火百轮张刻像图形七寳装影里如开金口説空中似散玉毫光】白居易十五夜月诗【増熟人心乐朝逰复夜逰春风来海上明月在江头灯火家家市笙歌防处楼无妨思帝里不合厌杭州】
　　张祐十五夜灯诗【増千门开鏁万灯眀正月中旬动帝京三百内人连防舞一时天上着词声】
　　夏竦和圣制上元观灯诗【増鱼龙曼衍六街呈金锁通宵启玉京冉冉逰尘生辇道迟迟春箭入歌声寳坊月皦龙灯淡紫馆风防鹤焰平宴罢南端天欲晓廽瞻河汉尚盈盈】王安石上元诗【増车马纷纷白昼同万家灯火暖春风别开阎阖壶天外特起蓬莱陆海中】梅尧臣元夕诗【増春风来觧吹残雪灯烛迎阳万户燃竞看繁星在平地不妨眀月满中天赭已向端门御仙曲初闻法部车马不闲通曙色康荘时见拾珠钿】
　　张耒上元灯夕诗【増九衢风静烛无烟寳马香车往复还三十二天应降瑞尽移星斗照人间】
　　范成大元夕诗【増粉痕红防万花攅玉气珠光寳月团帘箔通眀香似雾东君无处着春寒】刘邦彦十五夜观灯诗【増一派春声送管弦九衢灯烛上熏天归迟不属金吾禁争覔遗簮与堕钿】
　　十六日
　　打旋罗【増东京梦华録正月十六日车驾登门纵万姓逰赏诸营班院扵法不得夜逰各以竹竿出灯毬扵半空逺近髙低若飞星然又以竹架子出青伞上装缀梅红缕金小灯笼子架子前后亦设灯笼敲鼓应拍团团转走谓之打旋罗】
　　玉津习射【増玉海干徳二年正月十六日乙巳幸玉津园命从臣习射帝中的者五】阅金玉辂【増玉海庆厯七年将郊祀正月十六日辛夘御大庆殿门阅新作金玉辂】耗磨曰【原槁简赘茟正月十六日古谓之耗磨日官私不开仓库饮酒如今之社日増张説耗日饮酒诗耗磨兹日纵横道未宜但令不忌醉翻是乐无为又上月今朝减流耗磨辰还将不事事同醉俗中人】走桥【原帝京景物略正月十六日妇女着白绫衫队而宵行谓无腰腿诸疾曰走桥楚通志妇女相率宵行以消疾厄谓之走百病増张宿诗白绫衫照月光殊走过桥来百病无】
　　摸钉【原帝京景物略正月十六日妇女至城各门手暗触钉谓男子祥曰摸钉】
　　结羊肠【原霏雪録北方士女正月十六日用旧厯日纸九道为绳乱结以首尾聨属者为兆谓之结羊肠増赵孟頫结羊肠诗十六初过上元节家家女儿结羊肠含情暗卜心自语何时得似防鸳鸯】
　　御制南廵再过济南诗六御重经厯下城频将疾苦问苍生肩摩毂击风犹在土沃农恬世久平户户春灯佳节过【时上元次日】村村社鼔乐郊盈韶年渐布阳和泽淑气晴光仗外横
　　刘邦彦十六夜观灯诗【増次第看灯俗旧寳筝重按十三人心未必今宵异兔魄还如昨夜圆】
</div>
    <div class="pagination">
<a href="御定月令辑要_page27.html">上一页</a><span>...</span><a href="御定月令辑要_page23.html">23</a><a href="御定月令辑要_page24.html">24</a><a href="御定月令辑要_page25.html">25</a><a href="御定月令辑要_page26.html">26</a><a href="御定月令辑要_page27.html">27</a><span class="current-page">28</span><a href="御定月令辑要_page29.html">29</a><a href="御定月令辑要_page30.html">30</a><a href="御定月令辑要_page31.html">31</a><a href="御定月令辑要_page32.html">32</a><a href="御定月令辑要_page33.html">33</a><span>...</span><a href="御定月令辑要_page29.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
