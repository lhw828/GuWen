<!DOCTYPE html>
<html>
<head>
    <meta charset="UTF-8">
    <title>御定月令辑要 - 第 19 页/共 96 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定月令辑要 - 第 19 页/共 96 页</h1>
    <div class="content">　　嫁娶周堂【原嫁娶周堂圗夫姑堂翁第灶妇厨夫居离位姑居坤位顺轮环布凡择嫁娶日大月从夫至姑顺数小月从妇次灶逆数择第堂厨灶日用之如遇翁姑而无翁姑者亦可用】
　　入山忌【增九天秘记入山大月忌三日十一日十五日十八日二十四日二十六日三十日小月忌一日五日十三日十六日二十六日二十八日】
　　翦爪甲【增太上元科甲寅日三尸游两手翦去手爪甲甲午日三尸游两足翦去足爪甲】入学【増选择歴书入学宜孟仲月成日开日】
　　冠服【增选择歴书冠服宜孟仲月定日忌丑日】
　　扫舍【増选择歴书扫舍宜季月除日忌日游神直日及在之方】
　　求医忌【増选择歴书求医疗病忌朔望晦建平收满未日】
　　大会小会【增选择歴书大会者月内隂阳正会之辰也小会者隂阳偶会之辰也故为上吉之日比和之辰】
　　竖造【增选择歴书论竖造之月其月有天官符地官符飞入中宫其月竖造不妨止忌当日归火湏别择吉月吉日入宅归火】
　　旬中空亡【增选择歴书旬中空亡上官嫁娶出行逺廽修造入宅建寺观神庙及新立神像开光上坐忌之】
　　十干忌日【增选择歴书甲不开仓乙不栽植丙不修灶丁不剃头戊不受田已不破劵庚不经络辛不合醤壬不决水癸不词讼】
　　十二支忌日【增选择歴书子不问卜丑不冠带寅不祭祀卯不穿井辰不哭泣已不逺行午不苫盖未不服药申不安牀酉不会客戌不乞狗亥不嫁娶】
　　物候
　　朝菌【増荘子朝菌不知晦朔注朝菌粪上芝朝生暮死晦者不及朔朔者不及晦】
　　羣隂化【增吕氏春秋月也者羣隂之本也月望则蚌蛤实群隂盈月晦则蚌蛤虚羣隂亏月形于天而羣隂化于渊】
　　化蝉蜕【原淮南子食而不饮二十二日而化蝉饮而不食三十日而蜕】
　　朱草【原大戴礼朱草日生一叶至十五日生十五叶十六日一叶落终而复始也增路史朱草者百草之精状如小桑栽子长三四尺枝茎如瑚生名山石岩之下刺之如血其叶生落随月晦朔亦如蓂荚之耳】蓂荚【原帝王世纪尧时阶前蓂荚每月朔日生一荚至月半生十五荚至十六日后日落一荚至月晦而尽若月小则余一荚厌而不落增元稹数蓂诗将课司天歴先观近砌蓂一旬开应月五日数从星】恊气晦望【增郭璞蚌赞万物变蜕其理无方雀雉之化含珠懐珰与月盈亏恊气晦望】栟榈【原广志栟榈叶似车轮乃在颠上有皮纒之附地起二旬一采转复上生】
　　稻月一熟【原唐书南蛮墯婆登在环王南俗与诃陵同种稻月一熟】
　　浙江涛【原元和志浙江涛每日昼夜再至常以月十日二十五日最小月三日十八日极大小则水渐涨不过数尺大则涛涌髙至数丈】
　　蚺虵胆【增酉阳杂爼蚺虵长十丈常吞鹿消尽乃绕树出骨飬创时肪腴甚美其胆上旬近头中旬在心下旬近尾】
　　阿驿【增酉阳杂爼阿驿波斯国呼为阿驿拂林呼为底珍树长丈四五枝叶繁茂叶有五出似椑麻无花而实实赤色椑子味似甘柿一月一熟】
　　章举【增酉阳杂爼章举每月三八则多韩愈初南食诗章举马甲柱鬬以怪自呈注章举有八脚身上有肉如臼亦曰章鱼】
　　鸷鸟雏【増酉阳杂爼凡鸷鸟雏出殻之后即于窠外放巢大鸷恐其坠堕及为日所曝热暍致损乃取带叶树枝插其巢畔防其坠堕及作隂凉也欲验雏之大小以所插之叶为候若一日二日其叶虽萎而尚带青色至六七日其叶防黄十日后枯瘁此时雏渐大可取】
　　南中水草【增酉阳杂爼南中水底有草如石髪每月三四日始生至八九日已后可采及月尽悉烂似随月盛衰也】
　　芦塘鱼【増録异记耒阳县东北有芦塘八九顷其深不可测中有大鱼常至五日一奋跃出水大可三围其状异常每出水则小鱼奔迸随水上岸不可胜计】
　　菠薐【増种树书菠薐月朔乃生今月初一初二种与二十七八日间种者皆来月初一乃生验之信然盖菠薐国菜】
　　望前种树【増种树书凡种树宜在望前在望后者少实】
　　竹笋【增埤雅笋从旬旬内为笋旬外为竹今俗呼竹为妬母草言笋旬有六日而齐母】
　　驴马驹【増埤雅驴马驹随母行有在前者有与母竝者有随后者此由生时尔月初生者在前月半生者处中月末者居后】
　　科斗【原埤雅科斗月大尽先生前两足小尽先生后两足】
　　海潮【增西溪丛话会稽碑论海潮云随日而应月依隂而附阳盈于朔望消于朏魄虚于上下息于辉朒临安志海潮每昼夜再至卯酉之月为隂阳之交气以交而盛故潮独大于余月朔望之后为隂阳之变气以变而盛故潮独大于余日原寰宇记琼管志云凡江浙钦亷之潮皆有定候琼海之潮半月东流半月西流潮之大小随长短星不系月之盛衰亦甚异也】
　　月竹笋【原赞寕笋谱竹状轻短丛生每月抽笋谓之月竹笋如箭竹萌人不食也】
　　孚卵如期【增采兰杂志鸟之孚卵皆如期不失信也今鸡鹜孚卵鸡二十日而化鹜三十日而化皆如其期也】
　　月泉【増林泉随笔婺州之属邑曰浦江其地有泉名曰月泉其水晦日则涸月生明则渐防岀未望则长既望则满】
　　月季花【原草花谱月季花俗名月月红凡花开后即去其蒂勿令长大则花随无已】
　　象胆随月【増本草纲目象具十二生肖肉各有分段惟鼻是其本肉胆不附肝随月在诸肉间】獭肝应月【原本草诸畜肝数皆定惟獭肝一月一叶十二月则十二叶】
　　占验
　　日晕【増史记天官书日晕制胜近期三十日逺期六十日】
　　卜禁【増史记龟防卜禁曰子亥戌不可以卜日中如食已卜暮昏龟之徼也不可以卜注徼谓徼绕不明也】
　　候月知雨【増师旷占候月知雨多少入月一日二日三日月色赤黄者其月少雨月色青者其月多雨】
　　五卯日【増师旷占常以五卯日候西北有云如羣羊者即有雨至】
　　候雨【原易飞候凡候雨以晦朔望云汉四塞者皆当雨如斗牛彘当雨有异云如水牛不三日大雨黑云如羣羊奔如飞鸟五日必雨云如浮船皆雨北斗独有云不五日大雨四望见青白云名曰天寒之云雨征苍黒云细如杼轴蔽日月五日必雨云如两人提鼓持桴皆为雨】
　　六甲日云【原京房占六甲日云四合皆当日雨云多雨多云少雨少万不失一又六甲无云一旬少雨】
　　云如匹帛【増京房风角要诀候雨法有黒云如一匹帛干日中即日大雨二匹为二日雨三匹为三日雨】
　　山带【増庐山记庐山天将雨则有白云或冠峰岩或亘中岭俗谓之山带不出三日必雨】
　　下旬雨【増谈苑九江人畏下旬雨云雨不肻止】
　　双日占【増浩然斋抄俗谚云逢庚双变遇甲即晴盖逢庚于双日则变遇甲于双日则晴多騐】壬子雨【増吴下田家志壬子日雨主乆隂】
　　月建风【原田家五行风自月建方来为得其正万物各得其所晴雨各得其宜又风吹月建方位主米贵】
　　晴雨占【増田家杂占谚云乆晴逢戊雨乆雨望庚晴又云乆雨不晴且防丙丁】
　　无雨莫行船【原农政全书谚云廿五廿六若无雨初三初四莫行船】
　　占月【原玉歴璇玑月初生色黑有水月满色赤为旱又月初生而偃有水月始生有黑云贯月名曰缴云不出三日雨】
　　月蟾不见【原玉歴璇玑月望而中蟾不见者所宿之地水】
　　月晕【原玉歴璇玑凡孟月七日仲月八日季月九日之夜皆当月晕晕而不已其下三日内有风甚雨】占气【原神枢每月朔日气如楼殿龙鳯主太平如华盖旌旗龙虎皆主治理】
　　六壬占【原神枢六壬占常以月符加月建及月朔皆占神后下为大雨日太冲下为小雨日】月色占雨【原杂占每月朔一日管上旬二日管中旬三日管下旬月色青黒润明是旬有雨若黄赤干枯则旬中无雨】
　　江淮验雨【原杂占江淮俗騐每月初二十六雨则月内多雨】
　　风【原客商规略初三有初四尤加十五念三风可畏】
　　杂纪
　　辛壬癸甲【原书予创若时娶于涂山辛壬癸甲启而泣予弗子惟荒度土功増水经注江淮之俗以辛壬癸甲为嫁娶日也】
　　迈征【原诗我日斯迈而月斯征笺迈征皆行也】
　　弥月【原诗诞弥厥月先生如逹又弥月不迟是生后稷増曾巩进同天节功徳疏状弥月开祥本周家之极盛千秋纪节繇唐室之寖昌】
　　就将【原诗日就月将学有缉熈于光明疏日就谓学之使每日有成就月将谓至于一月则有可行】曷月【増诗懐哉懐哉曷月予还归哉谢灵运诗跂予间衡峤曷月瞻秦稽】
　　终月【増诗太任有身疏太任既嫁于周有身懐孕至终月而生文王也】
　　请浴具沐【原礼五日则燂汤请浴三日具沐】
　　居侧室【原礼妻将生子及月辰居侧室疏及月辰谓生月之辰初朔之日也】
　　逾月【原礼鲁人有朝祥而暮歌者夫子曰又多乎哉逾月则其善也増吴志吕岱赏不逾月国之常典】浃辰【原左莒恃其陋而不修城郭浃辰之间而楚克其三都无备也夫疏从子至亥为十二辰】无虚月【増左鲁之于晋也职贡不乏玩好时至公卿大夫相継于朝史不絶书府无虚月】楚人出师【増左楚大饥戎伐其西南又伐其东南庸人师羣蛮以叛楚楚人谋徙于阪髙蒍贾曰不可我能徃防亦能徃乃出师旬有五日百濮乃罢】
　　三日谷【原左王召子反谋谷阳竖献饮于子反子反醉而不能见王曰天败楚也夫余不可以待乃宵遁晋入楚军三日谷】
　　陈蔡厄【原家语孔子厄于陈蔡七日不食子贡犯围而出得米一石顔回仲由炊之有埃墨堕甑中回取食之子贡曰仁人亷士穷改节乎孔子召回炊而进饭吾将祭焉对曰有埃墨堕饭中欲置之则不洁弃之则可惜回即食之不可祭也】
　　终北国【増列子禹之治水土也迷而失涂谬之一国滨北海之北其国名曰终北其民孳阜亡数有喜乐亡衰老哀苦其俗好声相携而迭谣终日不辍音饥惓则饮神瀵力志和平过则醉经旬乃醒沐浴神瀵肤色脂泽香气经旬乃歇】
　　木鸡【原列子纪渻子为周宣王养鬭鸡十日而问鸡可鬭已乎曰未也方虚骄而恃气十日又问曰未也犹应影向十日又问曰未也犹疾视而盛气十日又问曰几矣望之如木鸡其徳全矣】
　　御风行【増荘子列子御风而行泠然善也旬有五日而后反】
　　月更刀【増荘子族庖月更刀折也注族众也】
　　钧天广乐【増史记赵世家赵简子疾五日不知人大夫皆惧居二日半简子寤曰我之帝所甚乐与百神游于钧天广乐九奏万舞】
　　弹劒歌【増史记孟尝君初冯驩闻孟尝君好客蹑屫而见之孟尝君置传舍十日孟尝君问传舍长曰客何为曰冯先生甚贫犹有一劒耳又蒯缑弹其劒而歌曰长铗归来乎食无鱼孟尝君迁之幸舍食有鱼矣五日又问传舍长答曰客复弹劒而歌曰长铗归来乎出无舆孟尝君迁之代舍出入乘舆车矣五日孟尝君又问传舍长答曰先生又尝弹劒而歌曰长铗归来乎无以为家】
　　十日饮【原史记范睢秦昭王详为好书遗平原君曰寡人闻君之髙义愿与君为布衣之友君幸寡人寡人愿与君为十日之饮】
　　身浣中裙【原史记万石君长子建为郎中令每五日洗沐归谒亲入子舍窃问侍者取亲中裙厠牏身自浣涤复与侍者不敢令万石知以为常】
　　饮上池水【増史记扁鹊扁鹊少时为人舍长舍客长桑君知扁鹊非常人也呼扁鹊与语曰我有禁方年老欲传与公乃出其懐中药予扁鹊饮是以上池之水三十日当知物矣悉取其禁方书尽予扁鹊忽然不见扁鹊以其言饮药三十日视见垣一方人以此视病尽见五脏防结特以诊脉为名耳】
　　大乳母【増史记滑稽武帝少时东武侯母常养帝帝壮时号之曰大乳母率一月再朝】三十斤为一钧【原汉书律歴志三十斤成钧者一月之象也増淮南子三十日为一月故三十斤为一钧】
　　圮上授书【増汉书张良张良游下邳圯上有一老父衣褐至良所直堕其圮下顾谓良曰孺子下取良谔然欲欧之为其老廼彊忍下取因跪进父以足受之曰孺子可教矣后五日平明与我期此良曰诺五日平明良徃父已先在怒曰与老人期后何也去后五日蚤会五日鸡鸣徃父又先在复怒曰后何也去后五日复蚤来五日良夜半徃有顷父亦来喜曰当如是出一编书曰读是则为王者师旦日视其书廼太公兵法】
　　累月【原汉书公孙揉曲木者不累日销金石者不累月増陈子昻诗酒中堪累月身外即浮云】半给吏民【増汉书盖寛饶寛饶为人刚直髙节志在奉公家贫奉钱月数千半以给吏民为耳目言事者】
　　五日京兆【原汉书张敞敞使贼捕掾絮舜有案騐舜以敞劾奏当免不为敞竟事曰今五日京兆耳安能复案事敞闻舜语即部吏收舜系狱使主簿持教告舜曰五日京兆竟何如】
　　月息三【原汉书王莾令市官收贱卖贵賖贷予民收息百月三注出百钱与民月收息三钱也】槐市【原三辅黄圗太学去城七里东为常满仓仓之北为槐市列槐数百行为隧无墙屋诸生朔望会且各持其郡所出货物及经传书记笙磬乐器相与买卖雍容揖譲论议槐下】
　　月计有余【原后汉书章帝纪诏曰安静之吏悃愊无华日计不足月计有余如防城令刘方吏人同声谓之不烦虽未有他异斯亦殆近之矣】
　　衣大练【原后汉书马皇后纪常衣大练裙不加缘朔望诸姬主朝请望见后衣袍疏麤反以为绮縠就视乃笑后辞曰此缯特宜染色故用之耳六宫莫不叹息】
　　留一月粮【増后汉书第五伦伦拜会稽太守躬自斩刍养马妻执炊防受俸裁留一月粮余皆贱贸与民之贫羸者】
　　致羊酒【増后汉书樊英英隐于壶山之阳永建二年顺帝防书备礼征之英固辞疾帝不能屈而敬其名使出就太医养疾月致羊酒】
　　鄙吝复萌【原后汉书黄宪陈蕃周举常相谓曰时月之间不见黄生则鄙吝之萌复存乎心】累日方还【原后汉书黄宪郭林宗少游汝南先袁闳不宿而退进徃从宪累日方还或以问林宗林宗曰奉髙之器譬诸泛滥虽清而易挹叔度汪汪若千顷陂澄之不清淆之不浊不可量也】资以月奉【原后汉书仇览考城令王涣闻览以徳化人署为主簿谓览曰主簿闻陈元之过不罪而化之得非少鹰鹯之志耶览曰以为鹰鹯不若鸾鳯涣谢遣曰枳棘非鸾鳯所栖百里岂大贤之路今日太学曵长裾飞名誉皆主簿后耳以一月奉为资勉卒景行】
　　月旦评【原后汉书许劭劭与靖俱有髙名好共覈论乡党人物每月輙更其品题故汝南俗有月旦评焉】
　　大官送供具【増后汉书赵孝永平中辟太尉府顕宗素闻其行迁长乐卫尉复征弟礼为御史中丞礼亦恭谦行已于孝帝嘉其兄弟笃行欲宠异之诏礼十日一就卫尉府大官送供具令共相对尽欢】王乔飞舄【原后汉书王乔乔河东人顕宗世为叶令有神术每月朔望常自县诣台朝帝怪其来数而不见车骑宻令太史伺望之言其临至輙有双鳬从东南飞来于是鳬至举罗张之但得一只舄焉乃诏上方诊视则四年中所赐尚书官属也】
　　十日一炊【増谢承后汉书左雄为冀州刺史不举烟火长食干饭十日一炊又三辅决录第五颉字子陵为谏议大夫洛阳无主人乡里无田宅寄止灵台中或十日不炊】
　　五日一试【増谢承后汉书刘祐仕郡为主簿郡将少子尝出钱付之令市买果实祐悉以买笔墨书具与之因白郡将言郎君年可入小学而但傲狠逺近谓明府无过庭之敎请出授书郡将为使子就祐受经五日一试不满呈限白决罚遂成学业也】
　　请给纸笔【増蔡琰别琰字文姬曹操问曰闻夫人家先多书籍犹能忆之否令十吏就夫人冩之姬曰妾闻男女不亲授受乞给纸笔一月真草惟命】
　　读春秋传【原魏畧贾逵最好春秋左传及为牧守常自课读之月常一遍増北史张曜曜读春秋月一遍时人比之贾梁道】
　　闭户视书【増晋书阮籍任性不覊喜怒不形于色或闭户视书累月不出】
　　得禄分赈【増晋书良吏呉隐之拜度支尚书太常以竹蓬为屛风坐无氊席后迁中领军清俭不革每月初得禄裁留身粮其余悉分赈亲族】
　　头面不洗【原嵇康与山巨源书少加孤露母兄见骄不渉经学性复踈筋驽肉缓头靣常一月十五日不洗不大闷痒不能沐也】
　　蘅芜香【増拾遗记汉武帝梦李夫人授蘅芜之香帝梦中惊起香气犹着衣枕歴月不歇】执日取土【増抱朴子常以执日取六壬上土市南门土岁破土月建土合作人着朱鸟地上辟盗本草拾遗执日天星上土取和薫草柏叶以涂门戸方一尺令盗贼不来】
　　乘赤鲤【原搜神记琴髙赵人也能鼓琴为宋康王舍人后辞入涿水中取龙子与诸弟子期曰明日皆洁斋于水傍设祠屋果乘赤鲤鱼出来坐祠中留一月复入水去】
　　织缣百疋【原搜神记董永父亡无以葬乃自卖为奴主人与钱一万遣之永三年丧毕欲还供其奴职道逢一妇人曰愿为子妻遂与之俱主人谓永曰妇人何能永曰能织主曰令君妇为我织缣百疋于是永妻为主人家织十日而毕女出门谓永曰我天之织女縁君至孝天帝令我助君偿债耳语毕凌空而去】荀令香【原襄阳记荀令君至人家坐幙三日香气不歇】
　　朝台【増广州记尉陀立台以朝汉室圆基千歩直峭百文螺道登进顶上三畆朔望升拜号为朝台】阅马台【増邺中记赵王石虎造阅马台在城西漳水之南每月朔晦阅马于此台】
　　月中桂树【増虞喜安天论俗传月中仙人桂树月初则生】
　　计月受俸【増会稽典录陈脩迁豫章太守计月受俸受米不受钱】
</div>
    <div class="pagination">
<a href="御定月令辑要_page18.html">上一页</a><span>...</span><a href="御定月令辑要_page14.html">14</a><a href="御定月令辑要_page15.html">15</a><a href="御定月令辑要_page16.html">16</a><a href="御定月令辑要_page17.html">17</a><a href="御定月令辑要_page18.html">18</a><span class="current-page">19</span><a href="御定月令辑要_page20.html">20</a><a href="御定月令辑要_page21.html">21</a><a href="御定月令辑要_page22.html">22</a><a href="御定月令辑要_page23.html">23</a><a href="御定月令辑要_page24.html">24</a><span>...</span><a href="御定月令辑要_page20.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
