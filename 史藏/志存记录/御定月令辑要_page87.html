<!DOCTYPE html>
<html>
<head>
    <meta charset="UTF-8">
    <title>御定月令辑要 - 第 87 页/共 96 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定月令辑要 - 第 87 页/共 96 页</h1>
    <div class="content">　　差官沟畎【增宋史河渠志熈寜二年闰十一月诏以府界道路积水妨民输纳命都水监差官沟畎】详定大乐【增宋史乐志皇祐二年闰十一月中书门下集两制太常官置局于秘阁详定大乐】雕羣经义疏【增玉海绍兴十五年闰十一月博士王之望请羣经义疏未有板者令临安府雕造】泗濵采石【增元史礼乐志至元二十二年冬闰十有一月太常卿呼圗克伊蘓奏大乐见用石磬声律不协稽诸古典磬石莫善于泗濵今泗在封疆之内冝取其石以制磬从之选审听音律大乐正赵荣祖及识辨磬材石工牛全诣泗州采之得磬璞九十制编磬二百三十命大乐令陈革等料简应律者百有五】郭钰闰十一月朔日山路见梅诗【增蓓蕾防传春信真几囘梦想玉精神不知月落参横处犹有孤眠惆怅人】
　　闰十二月
　　郎参亷选【增后汉书顺帝纪阳嘉元年十二月闰月丁亥令诸以诏除为郎年四十以上课试如孝亷科者得参亷选嵗举一人】
　　请封岳【增唐防要开元十二年闰十二月百官上表请封岳手诏不从于是侍中源乾曜中书令张説上言曰自古受命居大寳者心登崇高丘行封禅之礼高宗因文武之业盛岱亭之礼方防所记虞夏同风陛下即位十有四载创九庙礼二郊睦九族友兄弟天平地成人和嵗稔可以拜于神明矣从之】
　　致仕官缀班【增宋史礼志干徳元年闰十二月诏自今一品致仕官曾带平章事者朝会冝缀中书门下班】
　　覆试防萃科【增玉海干徳元年闰十二月丁卯召学士舍人内殿覆吏部试中拔萃科田可封孙迈宋白谭利用上临轩观之以利用为左拾遗白着佐赐袭衣犀带可封迈赤县尉】
　　择农师【增玉海太平兴国七年闰十二月庚戌诏诸道州府推择一人练地土之宜明种植之法补为农师令相视田畆沃瘠五谷所冝】
　　赐册府元龟【增玉海天禧四年闰十二月癸丑赐辅臣册府元龟各一部】
　　含誉星见【增续文献通考宣徳五年冬闰十二月二十夜含誉星见于九斿大如弹丸色黄白光耀有彗羣臣表贺】
　　宋郊闰十二月望日立春禁中作【增闰厯先春破腊寒防花金胜宠千官冰从太液池边动柳向灵和殿里看瑞气因风生禁仗防晖依日上仙盘须知圣运随生殖万国年年共此欢】王庭珪闰十二月自城东泛舟迁居城西安福寺舟中防雪诗【增朔风吹雪江上来急桨迎风荡不开渡口云藏伏波庙山腰雾失楚妃台移居自作汛舟乐抱瓮还如载酒囘嵗晚浮家寄何处两溪春水绿如醅】
　　政典
　　定时成嵗【原书朞三百有六旬有六日以闰月定四时成嵗传一嵗十二月月三十日正三百六十日除小月六为六日是为一嵗有余十二日未盈三嵗是得一月则置闰焉以定四时之气节成一嵗之厯象后汉书律厯志承圣帝之命若昊天典厯象三辰以授民事立闰定时以成嵗功羲和其隆也增罗让闰月定四时诗月闰嵗寒暑畴人定职司余分将考日积算自成时律候行移表隂阳运不欺气熏灰琯验数扐卦词推六律文明序三年理暗移当知嵗功立惟是奉无私徐至闰月定四时诗积数归成闰羲和职旧司分铢标斗建盈缩正人时节候潜相应星辰自合期寸隂寜越度长厯信无欺定向铜壶辨还从玉律推高明终不谬委鉴本无私】
　　考绩【增书三载考绩疏三年一闰天道成人亦可以成功故以三年考校其功之成否也】
　　阖门左扉【原礼天子聼朔于南门之外闰月则阖门左扉立于其中宋史乐志闰月御明堂阖左扉乐以其月之律】
　　朝庙【原春秋文公六年闰月不告月犹朝于庙注不告月者不告朔也犹朝于庙幸其不已之词】大计【增周礼三嵗大计疏三年一闰天道小成则大计会百官羣吏】
　　王居门【原周礼春官大史闰月诏王居门终月注门谓路寝门也郑司农云月令十二月分在青阳明堂总章元堂左右之位惟闰月无所居居于门故于文王在门谓之闰疏明堂路寝及宗庙皆有五室十二堂四门十二月听朔于十二堂闰月各于时之门故大史诏告王居路寝门若在明堂告事之时立行祭礼无居坐之处若在路寝堂与门听事之时各居一月故立居门终月】
　　大事不用【增谷梁传不以告朔注闰是丛残之数非月之正故吉凶大事皆不用也】
　　初志闰【增史记秦始皇纪宣公居阳宫初志闰月】
　　正闰余【增史记歴书黄帝考定星歴建立五行起消息正闰余注邓平洛下闳云一月之日二十九日八十一分日之四十八按计其余分成闰故云正闰余也原晋书律歴志炎帝分八节以始农功轩辕纪三纲而阐书契乃使羲和占日常仪占月车区占星气伶伦造律吕大挠造甲子首作算数容成综斯六术考定气象建五行察发敛起消息正闰余】
　　廵狩【原白虎通所以五嵗廵狩何为太烦也过五年为太疎也因天道时有所生嵗有所成三嵗一闰天道小备五嵗再闰天道大备故五嵗一廵狩】
　　闰积之始【增后汉书律厯志当汉高皇帝受命匹十有五嵗阳在上章隂在执徐冬十有一月甲子夜半朔旦冬至日月闰积之数皆自此始】
　　祫禘【原后汉书张纯传三年一闰天气小备五年再闰天气大备故三年一祫五年一禘】
　　原庙加祠【增汉旧仪原庙一嵗十二祠有闰加一祠皆用太牢】
　　立中格【增宋书厯志祖冲之又改章法三百九十一年有一百四十四闰戴法兴议夫日有缓急故斗有濶狭古人制章立为中格年积十九常有七闰晷或虚盈此不可革冲之削闰壊章倍减余数则一百三十九年二月于四分之料顿少一日七千四百二十九年輙失一闰夫日少则先时闰失则事悖窃闻时以作事事以厚生以此乃生人之大本厯数之所先愚恐非冲之浅虑妄可穿凿】
　　太极殿【增南史梁武帝纪天监十二年春正月辛巳新作太极殿改为十三间以从闰数文昌杂录东晋太极殿有东西閤天子开以聼政其式列十二间以象十二月高八丈长二十七丈广十丈悉以锦石为砌方庭濶十六畆至梁改制十三间以象闰】
　　明堂重干【增旧唐书礼仪志明堂重干四百八十九枚按汉书章月二百三十五闰月周二百五十四总成四百八十九故置四百八十九枚所以发履端之奥义象举正之芳猷规模歴象发明章闰】堂髙象闰【增旧唐书礼仪志明堂按书一年十二月并象闰故髙一丈三尺】
　　告闰朔【原唐书张齐贤传谷梁氏称闰月天子不告朔它月故告朔矣左氏言鲁不告闰朔为弃时政则诸侯虽闰告朔矣周太史颁朔于邦国玉藻闰月王居门是天子虽闰亦告朔】
　　交替定式【增唐防要宣宗大中元年屯田奏应内外官请职田时月已准令式为定然每遇闰月交替者即牒诉纷纭令式之中又不该説公田给用须用准程今后望请如交替者有闰即以十五日为定式十五日已前上者入后人已后上者入前人从之】
　　赍本月铜鱼【增唐防要西蕃诸国通唐使处悉置铜鱼雌雄相合各十二只皆铭其国名如贡使正月来赍第一鱼余月推此闰月则赍本月校其雌雄合乃依常礼待之差缪则推案开奏】
　　丁役加日【增唐六典凡丁嵗役二旬有闰之年加二日】
　　移闰不许【原宋史天文志嘉祐四年正月朔日食日官杨维徳等欲移闰以避仁宗曰闰以正天时授民事不许】
　　圭表考闰【增宋史律歴志观天地隂阳之体以正位辨方定时考闰莫近于圭表】
　　闰余匏【增宋史乐志匏部有曰闰余匏八音之中匏音废絶久矣后世以木代匏乃更其制下皆用匏而并造十三簧者以象闰余十者土之成数三者木之生数木得土而能生也】
　　闰徴闰宫【增宋史乐志中书省言五声六律十二管还相为宫若以左旋取之如十月以应钟为宫则南吕为商林钟为角仲吕为闰徴姑洗为徴太蔟为羽黄钟为闰宫若以右旋七均之法如十月以应钟为宫则当用大吕为商夹钟为角仲吕为闰徴防賔为徴夷则为羽无射为闰宫明堂颁朔用左旋取之非是欲以本月律为宫右旋取七均之法从之仍改正诏书行下自是而后乐律嵗月右旋】
　　观稼【增金史章宗纪承安二年闰月出西横门观稼】
　　民用
　　归奇于扐【原易归奇于扐以象闰疏归奇于扐以象闰者奇谓四揲之余归此残奇于所扐之防而成数以法象天道归残聚余分而成闰也汉书律歴志防五乗十大衍之数也而道据其一其余四十九所当用也故蓍以为数以象两两之又以象三三之又以象四四之又归奇象闰十九及所据一加之因以再扐两之是为月法之实注嵗有闰分七分满十九则为闰也两之得九十八三之得三百九十四四之得一千一百七十六象闰所据一加之为一千一百九十六两之二千三百九十二】
　　作事厚生【原左传闰以正时时以作事事以厚生生民之道于是乎在矣汉书律歴志注师古曰言四时渐差则置闰以正之因顺时而命事事得其序则年谷丰熟】
　　民以物享【增史记歴书黄帝考定星歴建立五行起消息正闰余民是以能有信神是以能有明徳民神异业敬而不凟故神降之嘉生民以物享灾祸不生所求不匮注物事也人皆顺事而亨福也】宜晩田【增齐民要术凡田欲早晩相杂有闰之嵗节气近后宜晩田】
　　琴徽【増陈旸乐书琴徽自古十有三其一象闰盖用螺蚌为之】
　　笙簧【增陈旸乐书笙十三簧象鳯身其簧十二以应十二律其一以象闰也】
　　造神劒【增玉海梁武帝命陶景造神劒十三以象闰月】
　　筝【增文献通考筝五弦合乎五音十二合乎十二律而十三弦其一以象闰也】
　　作前后月【增通考按厯法月无中气为闰凡闰月节前作前月用节后作后月用】
　　桑叶洗眼【增养生杂纂洗眼方每年立冬日采桑叶一百二十片每遇正月初五二月初一三月初五四月初八五月初五六月初七八月初八九月晦日十月初十十一月初十十二月朔将叶十片煎汤澄清洗眼光复童子轻者不待一年如遇闰月加取十片照前月期洗之凡洗日必斋戒忌荤酒】
　　物候
　　失闰有螽【原春秋哀公十有二年冬十有二月螽注周十二月今十月是嵗应置闰而失不置虽书十二月实今之九月司歴误一月九月之初尚温故得有螽家语季康子问于孔子曰今周十二月夏之十月而犹有螽何也孔子对曰丘闻之火伏而后蛰者毕今火犹西流司歴过也康子曰所失者几月孔子曰于夏十月火既没矣今火见再失闰也】
　　梧桐知闰【原遁甲书梧桐可知闰月无闰生十二叶一边有六叶从下数一叶为一月有闰则生十三叶视叶小者则知闰何月】
　　黄杨厄闰【原埤雅黄杨木性坚致难长俗云嵗长一寸闰年倒长一寸増本草纲目黄杨不花不实四时不凋其性难长俗説嵗长一寸遇闰则退今试之但闰年不长耳苏轼诗园中草木春无数只有黄杨厄闰年】
　　藕节【原埤雅藕生应月月生一节闰輙益一】
　　茈菰【増尔雅翼茈菰种水中一茎收十二实嵗有闰则十三实】
　　牡丹花小【增尔雅翼牡丹遇闰嵗花輙小】
　　鳯尾【原羽毛考异鳯尾十二翎遇闰嵗生十三翎今乐府小调尾声一十二板以象鳯尾故曰尾声或增四字亦加一板以象闰】
　　防榈【原石室奇方防榈俗名棕披其木最堪为屐其木应月生片棕遇闰则生半片嵗长十二节闰年增半节】
　　和山花【增云南志和山花树高六七丈其质似桂其花白每朶十二瓣应十二月遇闰輙多一瓣俗以为仙人遗种】
　　优昙花【增云南志优昙花在安寜州西北十里曹溪寺右状如莲有十二瓣闰月则多一瓣色白气香种来西域亦娑罗花也】
　　蓂余青【增元稹数蓂诗辨时长有素数闰或余青】
　　闰月花【原戎昱诗山带新晴雨溪流闰月花】
　　占验
　　元嵗闰【増汉书律歴志日法乗闰法是为统嵗三统是为元嵗元嵗之闰隂阳灾】
　　推闰【增纪歴撮要要知下年闰且看冬至后几日剰原齐东野语推闰歌括云欲知来嵗闰先算至之余更看大小尽决定不差殊谓如来嵗合置闰止以今年冬至后余日为率且以今年十一月二十二日冬至则本月尚余八日则来年之闰当在八月或小尽则止余七日则当闰七月若冬至在上旬则以望日为断十二日足则复起一数焉】
　　大庆兆【増玉海祥符三年闰二月壬子翰林天文邢中和言正旦至二月终日珥赤黄者十七青赤者九冠气八承气六戴气五日有黄色二五色云见一背气三占曰国家有大庆之兆愿进贤恤刑治兵经武其间背气宜谨边防上嘉之】
　　少蝉【增研北杂志旧説闰年少蝉验之信然】
　　杂纪
　　建申失闰【增左传襄公二十七年十一月乙亥朔日有食之辰在申司歴过也再失闰矣注谓斗建指申周十一月今之九月斗当建戌而在申故知再失闰也】
　　辨门闰【原左传晋人不得志于郑以诸侯复伐之十二月癸亥门其三门闰月戊寅济于隂阪注以长厯参校上下此年不得有闰月戊寅是十二月二十日疑闰月当为门五日五字上与门合为闰则后学者自然转日为月晋攻郑门门各五日自癸亥至戊寅凡十五日也张鷟文辨门闰之非察陶隂之谬】三足乌【增魏书灵徴志太和十五年闰月济州献三足乌】
　　以腊为闰【增唐书厯志永昌元年十一月改元载初用周正以十二月为腊月建寅月为一月神功二年司厯以腊月为闰月而前嵗之晦月见东方太后诏以正月为闰十月是嵗甲子南至改元圣厯通鉴神功元年冬闰十月先是厯官以是月为正月以腊为闰太后欲正月甲子朔冬至乃下制以为去晦仍见月有爽天经可以今月为闰月来月为正月】
　　皇极得积数【原乐律志洪范皇极有八十一图又作八十一卦共六千五百六十一卦一卦当一分九十卦作一候余九十分以为冬至之重数夫九十分不足五日四分日之一当添一十三分五厘以为闰不可以为重也其数与太元适合盖太元得律之纵数而洪范皇极得律之积数也】
　　添踦赢二赞【原乐律志太元之数全是律吕洪范皇极之数全是太元太元有八十一首一首有九赞共七百二十九赞当七百二十九分二赞当一日十赞当一候余九赞不足四分日之一故又添踦赢二赞以为闰以足其数而律厯行】
　　闰年【增李商隐河内诗八桂林边九芝草短小鬓相逄道入门暗数一千春愿去闰年留月小】熙寜改闰【増梦溪笔谈开元大衍厯法最为精密歴代用其朔法至熙寜中考之厯已后失五十余刻而前世厯官皆不能知奉元厯乃移其闰朔熙寜十年天正元用午时新厯改用子时闰十二月改为闰正月】
　　磬法月数【增梦溪笔谈国史纂异云润州曾得玉磬十二以献张率更叩其一曰晋某嵗所造也是嵗闰月造磬者法月数当有十三宜于黄钟东九尺掘必得焉从之果如其言此妄也法月律为磬当依节气闰月自在其间闰月无中气岂当月律此懵然者为之也扣其一安知其是晋某年所造既沦防在地中岂暇复按方隅尺寸埋之此欺诞之甚也】
　　赐石湖字【增范成大跋御书石湖下方淳熙八年三月庚戌制书擢臣居守金陵闰月丁亥朝行在所庚寅辞后殿翼日既望诏赐清燕苑中皇帝亲御翰墨大书石湖二字以赐天纵圣能游艺超絶典则高古如伏羲画体势奇逸如神禹碑日光云章垂耀缣素环列改观禁籞动色臣惊定喜极不知抃蹈谨奉觞上千万嵗寿奉寳书以出越五日至于石湖藏焉】
　　榜葛刺无闰【增续文献通考榜葛刺本忻都州府西天东印度也厯有十二月无闰】晋闰月折杨柳歌【原成闰暑与寒春秋补小月念子无时闲折杨柳隂阳推我去那得有定主】
　　唐明皇首夏花萼楼观羣臣宴寜王山亭囘楼下又申之以赏乐赋诗并序【增前月之晦细雨飘风繁中止列席半醉佳辰易失絶兴难追艮可惋也今年带闰节候全晩暑气犹清芳草未歇申布雅意复叙初筵披乐善之邸坐忘忧之观东郊跬歩南山在目足以缔夏首之新赏补春余之坠欢今年通闰月入夏展春辉楼下风光晩城隅燕赏归九歌扬政要六舞散朝衣天喜时相合人和事不违礼中推意厚乐处感心防别赏阳台乐前句暮雨飞】
　　李贺闰月乐词【原帝重光年重时七十二候环推天宫玉琯灰剰飞今嵗何长来嵗迟王母移挑献天子羲氏和氏迂龙辔又学斋占毕唐人作诗虽巧丽然有浅陋可笑者如李贺十二月词又有闰月一首其中一句云天宫葭琯灰剰飞是以闰通为十三个月也不知葭灰之飞每月只是一次而闰无中气虽置闰之年亦只是十二个月二十四气节候无十三个月气候之理今官厯自可见葭琯岂有剰飞一月之理乎】
　　白居易早秋书事诗【增夏闰秋候早七月风骚骚渭川烟景晩骊山宫殿高】方干闰春诗【增羃羃复苍苍防和傍早阳前春寒已尽待闰日犹长柳变虽因雨花迟岂为霜自兹延圣厯谁不驻年光】
　　张季友闰赋【增闰之所起自厯而推得余日于终嵗爰稽候以正时其始也日之行而疾月之行而迟躔次周流运将穷矣豪牦舛度失是逺而不归余何以定一嵗之厯不小正何以序四时之纪于是太史授事羲和敬理以日系月积三年而成原始要终岂周月而已天时由之而式叙国令于焉而合轨春生夏长不失其常东作西成孰知所以雪应冬而絮落云识夏而峯起秋之夕湛露为霜春之朝坚冰为水岂不以律之克中闰之匪虚以风以雨兮各得其序曰寒曰燠兮无悖于初国家握干符正律书契洛下之言算定乎一日之设考容成之律闰生乎卒嵗之余故得气正于今律移于昔履端于始节乃差而匪差归余于终日虽积而不积昊天之厯象咸若重黎之职司有辟候月盈缺岂资蓂荚而知推日短长不假土圭而测且夫夏有伏冬有腊匪闰则其气不顺月有缩日有盈匪闰则其气不成故有慢时废朔则曰不常无艺阖扉听政则曰假时来嵗歴前古之所重绵后王之取制矧可昭翼翼扇巍巍百王之理是倚庻绩之广焉依丕赫哉我后之正时定歴尧典而同归】





　　御定月令辑要卷二十一
<史部,时令类,御定月令辑要>
　　钦定四库全书
　　御定月令辑耍卷二十二
　　昼夜令上
　　天道
　　天行健【增易天行健疏天行健者谓天体之行昼夜不息周而复始无时亏退故云天行健玉海胡氏曰天之形望之其色苍然南枢入地下三十六度北枢出地上三十六度一昼一夜行九十余万里人一呼一吸谓之一息一息之间天已行八十余里人之一昼夜有一万三千余息故一昼一夜天行九十余万里天之健可知】
　　刚柔【增易刚柔者昼夜之象也疏昼则阳日照临万物生而坚刚是昼之象也夜则隂润浸被万物而皆柔弱是夜之象也周易集解分隂分阳迭用柔刚虞翻曰分隂为柔以象夜分阳为刚以象昼昼夜更用故迭用柔刚】
　　幽明【增易通乎昼夜之道而知疏言圣人通晓于昼夜之道昼则明也夜则幽也言通晓于幽明之道而无事不知也正蒙日月相推而明生寒暑相推而嵗成神易无方体一隂一阳隂阳不测皆所谓通乎昼夜之道也】
　　县象着明【增易县象着明莫大乎日月疏谓日月中时徧照天下无幽不烛】
　　日昃【原易日中则昃疏日中至盛过中则昃】
　　七襄【原诗终日七襄笺襄驾也驾谓更其肆也从旦莫七辰一移因谓之七襄疏更其肆者周礼有市之肆谓止舍处也而天有十二次日月所止舍也舍即肆矣在天为次在地为辰每辰为肆是歴其肆舍有七也昼夜虽各六辰数者举其终始故七即自邜至酉也言终日是画也昼不见而言七移者据其理当然矣】未央【增诗夜如何其夜未央疏未央者前限未到之辞夜未央者谓夜未至旦】
　　啓明长庚【增诗东有啓明西有长庚日旦出谓明星为啓明日既入谓明星为长庚庚续也疏啓开也言开导日之明故谓明星为啓明日既入之后有明星言其长能续日之明故谓明星为长庚也孙炎曰明星太白也出东方高三舍今曰明星昏出西方高三舍今曰太白】
　　夏日冬夜【原诗夏之日冬之夜笺思者于昼夜之长时尤甚故极言之以尽情白虎通日所以有长短何隂阳更相用事也故夏节昼长冬节夜长夏日宿在东井出寅入戌冬日宿在牵牛出辰入申】正朝夕【增周礼冬官匠人昼参诸日中之景夜考之极星以正朝夕疏前经已正东西南北恐其不审犹更以此二者以正南北言朝夕即东西也南北正则东西亦正】
　　朝阳【原尔雅山东曰朝阳注旦即见日苏轼诗朝阳入北林竹树散疎影】
　　夕阳【原尔雅山西曰夕阳注暮乃见日杜甫诗夕阳薰细草江色映疎】
　　暮夜【增尔雅幕暮也疏幕然暮夜也刘禹锡楚望赋暮夜澄寂啸歌羣族】
　　日行一度【原谷梁传不告月疏周天有三百六十五度四分度之一日之行天一日一夜行一度故谓一度为一日】
</div>
    <div class="pagination">
<a href="御定月令辑要_page86.html">上一页</a><span>...</span><a href="御定月令辑要_page82.html">82</a><a href="御定月令辑要_page83.html">83</a><a href="御定月令辑要_page84.html">84</a><a href="御定月令辑要_page85.html">85</a><a href="御定月令辑要_page86.html">86</a><span class="current-page">87</span><a href="御定月令辑要_page88.html">88</a><a href="御定月令辑要_page89.html">89</a><a href="御定月令辑要_page90.html">90</a><a href="御定月令辑要_page91.html">91</a><a href="御定月令辑要_page92.html">92</a><span>...</span><a href="御定月令辑要_page88.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
