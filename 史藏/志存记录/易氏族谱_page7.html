<!DOCTYPE html>
<html>
<head>
    <meta charset="UTF-8">
    <title>易氏族谱 - 第 7 页/共 168 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>易氏族谱 - 第 7 页/共 168 页</h1>
    <div class="content">乾隆乙丑进士 曾光先
十里森楸古，青苍拱墓门；悲公无俗泪，寿世有忠魂；夕照明危碣，迥风号暮村；南荒何足守，遗恨及中原。
许进
寇贼侵交阯，谁能鼎镢甘；师中宜长子，天下有奇男；去食民尤守，重伤战尚酣；精忠推第一，大节可参三；凛凛丹心炳，森森正气含；先生长不朽，后死应怀惭。
舒诰
群盗满遐荒，郊墟半虎狼；孤臣唯有泪，边地更无粮；苦战青天暗，连峰白日黄；捐躯扶社稷，为国固金汤；正气乘箕尾，丹忱傲雪霜；死尤持我节，魂尚恋吾皇；象君郡原归汉，交州不似唐；年年砂碎月，社宇泣甘棠。
泸州学正 公全
招魂含泪读，仿佛神来只；黯淡谅山云，凄其湘浦水；忠灵自往还，离恨何终始；不到鬼门关，此情长已矣！
禄三
仗铖谅山城，身家芥蒂轻；宁为断舌死，不学抱头生；地下思忏寇，天朝惮用兵；檐前喧铁马，尚作战场声。
五言古
太常寺少卿 魏骥
文章兴节义，儒生素所学，一临危难时，竟自负其腹；岂不须臾生，徒留千载辱，易公守谅山，忠义何卓卓？逆贼虽未歼，气已收光岳。
兵部职方郎中 蒋昂
人臣论忠贞，谁非节烈者；临难惜其躯，毋乃气馁也；唯公负刚肠，矢死孤城下；千秋湘江滨，俎豆同屈贾。
夏暄
交阯昔纷扰，谅山惟困艰；兵食既已尽，孤城度难完；惟公坚大节，矢死无生还；忠臣贯白虹，怒发上冲冠；从容结缨没，义不污夷蛮；朝廷洫褒诔，远迩咸嗟叹；吁彼偷生者，视公心讵安；伊子抚遗卷，惨然为心酸。
本邑邑侯 黄仁荣
晨兴戒徒御，宛转栗桥路；路旁马鼠封，嶙峋忠臣墓，石兽卧秋烟；神鵶号古树，令人增悲酸；迥车暂延宁，忆昔永乐时，圣人践天祚；九译咿温重，万国睢盱属；蠢尔小越裳，乃敢负其命固，帝命讨不庭，疾风卷轻雾；版图入职方；选吏安新附，公时佩虎节，深感国土遇，礼仪化蛮夷；平徭宽逋赋，政简复刑清；舆人叹来暮，午雩动穹苍；霖雨随车注，九载绩用成；挽留不得去，无端鼙鼓来；边陲狼烟作，英国还朝廷；专阃寄纨绔，侏儒既丧师；宁桥军又误，寇贼犯东都；惊我郊圻处，元老壮其猷；便便储武库，牟比率先登；几将愧虏捕，马韀备朝炊；三月无援赴，身殉社稷危；有家不忍顾，抱印经清流；英魂含嗔怒，同任十八人；不受犬羊污，大义薄云烟；精忠光国步，褒赠被九泉；宠荣惊妇孺，人生天地间；倏如花上露，偷生能几时？圣贤宁自苦，玉树闷幽宫，芳名千古著。
邦谟
两仪孕化育，正气亘弥纶；浩然配道义，刚大存乎人；时穷见节义，临难识忠贞；如何中自馁，肮脏惜一身；封家豕乱交，小丑动天兵；同胞敌王忾，况乃列缙绅；竖子鼓鼙死，坐令贼纵横；纷纷降且走，辱国忝大伦；惟公忠节勇，愤怒如雷霆；慷慨歌虞殡，朱殷盈左轮；杀敌能致果，狂寇心胆惊；坚壁还借一，大义砺军民；时危战愈苦，万里存孤城；羽书道中梗，粮尽援不臻；率家十八口，死绥报枫宸；乾坤为震动，日月惨不明；丈夫有列骨，一发系千钧；但知纲常重，宁论后世名；肝肠坚金石，激烈泣鬼神；效死死不朽，杀身身益荣；当时腐鼠辈，逃遁争偷生；腼然有面目，竟自背君亲；公今荷褒赠，榱桷方维新；馨香齐屈子，俎豆秋复春；天风喧铁马，楚雨扬霓旌；魂兮尚归来，蛮方不足平。
七言古
天顺户部郎中 王敞
越裳往昔顽勿庭，猖獗偷弄潢池兵；风尘倾野迷边城，豕兔何以能支撑？谅山守臣忠烈士，粮尽援绝孤城里，愿殚死节报明主，慨不英魂为厉鬼；堂堂大节冠古今，圣朝褒赠恩何深；名书青史皎如日，为臣鉴此当规签。误人家国诚何心。
刘虬
蛮烟翳日风尘昏，使臣奔命如鸡豚；贺兰不援徒血指，裹剑独守孤城死；先生之死非为名，国家事重身为轻；谅山之地没夷虏，先生之节存万古。
彭维新
越南荒服推交阯，谅山异域称难治；天遣英雄定此邦，大节棱棱振纪纲；梨利跋扈狼烟作，赤眉更比黄巾恶；孤军悬注万里天，鏖兵三月心魂煎；据筹画策坚垒门，兵残城破乾坤昏；血溅举家浑不顾，慷慨殉难何轰轰；吁食君之禄蒙危灾，愉生负国何为哉？我公仗节实勘哀，屈指於今三百载；生气凛凛其尤在，不见嚼舌骂贼颜；杲卿又不见罗雀，捕鼠睢阳巡古之；忠臣激烈恒如此，千秋史册垂芳声；呜呼我公千秋史策垂芳名。
湖南巡抚 赵申乔
人言忠臣不怕死，忠臣正自能知生；皇天降衷性本直，胡为苟图旦夕忘君亲，人言忠臣欲流誉，忠臣正不自为名，高官厚禄弃敞屣，安能顾此死后之声称，男儿原具有至性，泰山自重鸿毛轻，守土不肯殉社稷，国家安赖有干城；易公杖钺气不折，心肠百炼储真精；奇谋撼阵山岳动，捐躯赴难鬼神惊；当年交州如鼎沸，致命遂志能几人？我非於公有素昔，不禁感慨为酸辛；良由秉彝同懿好，忠义原自在人心；呜呼，公虽死，死尤荣。可以愧乎千秋万世猿惊鼠窜之奸臣。
本邑邑侯 张宗衡
前明远略开南荒，王师诛叛声堂堂；版图直控交阯域，重臣秉钺临严疆；置州卅六县百二，中朝简任求忠良；帝曰汝先政绩懋，宜二千石守此邦，公膺宠命拜且午，从容辞陛争先睹，若若麟符出上方，聪聪熊轼携膏雨，此时交南亦乍平，佩牛带犊尤横行；潮潭已见鳄鱼徙，泮林岂乏鸱鹗鸣；九年雅化孚椎结，辨冤苏苦歌思切；自分循良答圣恩，岂图慷慨明臣节；底事鱼阳走怒霆，苍茫绝域缠妖星；连衢接攘烽火急，一隅安堵公威灵，爱子神投战相续；边城更树元戎蠹，老将方忧锋镝危；中官未遂金珠欲，鱼作观军貂漏师；蜩螗羹沸今何时，覆巢那作完卵想；大厦谁将一木支？急急危城困石矢；援桴更摄么魔魄，有民岂待夺符军；无粮空画量沙策，弃城降虏日纷纷；冠带堂堂太守坟，一家殉难十八口；洋洋浩气盈乾坤，吁嗟乎！人生难事忠、节、孝，九原骨肉应含笑，异域常埋报国心。彤廷特下招魂昭，至今血食岂徒然；湘水湘山啼杜鹃，文山昔哭颜平原；有言争赠公之贤，公死如今四百年；精诚赫赫雷当天。
元级
气薄谅山云，力排泸江水；蛮烟瘴雨盗如麻，獐怯麋奔人似鬼，巍峨一柱撑天难；淋漓血洒朝日丹，皇天震怒鬼夜哭，军民暗淡催心肝；朔风飕飕起天末，雁帛传书报枫阙；九重震悼赐褒旌，千秋庙食湘江滨；自从沧桑兵燹作，祠宇倾颓隳社屋；残碑断碣牛砥角，故老欷歔泪相续；圣人崛起表精忠，无古无今祭祀同；大吏忭午宣纶褙，梓材丹菔趋邦工；不思阅阀接天期，近倚宫墙宗庙美珠袍玉貌俨如生；秋菊春兰长不已，宁愚疲鲁愧云礽；恨勿为国开荒榛，会当仗剑出关去，万里蹴踏安南平。
文涛
霜摧石骨立，冶铸金锷淬，棱棱金石心，痛洒忠臣泪。我祖莅南交，肱股腹心寄；甦苦辨民冤，天子曰循，吏蠢黎利恣鸱张，谅山被陷何猖狂；兵尽矢穷粮亦匮，誓将一死报皇王；孤城鬼哭风悲咽，杜鹃啼血猿哀惨；人谁无死泰山重，日月普照分天章；春及秋兮谕祭毕，坊祠并列邦之光；孙孙子子东西列，既斋既稷肃趋跄；庙食荣颁垂福阴，千秋不朽忠肝肠。
文照
粤若文皇拓疆土，交阯新平尤故宇，诏书特简良有司，我公奉命勤安抚十数年来普德施，民冤兮，苏民苦；尔时遗爱口皆碑。歌谣载路轩乎午，何图梨利作不靖；兵陷东都逞跋扈，公镇南交抗贼锋，烈烈孤忠御狴虎，粮尽兵穷绝外援；誓将一死铭肝腑，合门殉节十八人；妇死夫兮子死父，天天子荣旌减纺祠；丹书北下飞莺羽，自春徂秋祀事明，义烈光增簋与埔，奕叶云礽席余业；数典讵或忘其武，庙貌嵯峨肃骏奔；英名不让标铜柱，衡峰巍巍插远天；湘水绵绵极，浦水不竭兮，山不崩。我公大节同千古。
五言绝句
光祖
谅山留铁骨，帝命葬湖湘；玉笥遥辉映，三闾永不孤。
禄三
降贼徒无死，公今岂不生？春秋祀典在，岁岁告牺牲。
请重修忠烈祠呈
具呈生员易乾行，祀生易乾职，太学生易乾武，元泮民易琏，乾印，乾纶，乾启为皇仁浩沛，祖烈重缘，龥恩题达，以阐幽芳事，窃惟忠孝出自性天，表扬由于宪泽。先祖易先，前明永乐六年授交阯谅山府知府，九载绩满，诸民挽留。宣德二年，梨利叛乱，生祖帅气争先，不意叛臣外诱逆贼内侵，城陷三月，援绝粮尽，逼降不屈，自誓不污贼手，负印自经，家孥死难者十八人，明年贼至，东都大军战败。蒙宣宗皇帝加赠广西布政使司左参政，进封光禄大夫，谥忠节敕，赐招魂谕，葬本邑栗桥，建立牌坊于湘邑城内石街口。县志据两地儒学乡贤可考，近遭八贼蹂躏，祠坊圯毁，石柱尤存。雍正七年，奉上谕查历代帝王以及忠烈名贤祠墓。特加修建本邑，屈公，夏公已沫褒嘉，惟生祖先灵倾颓如故，实由生等庸碌单寒，僻处山林不克，龥请同颁宠赐，以致上负皇恩，下辜祖德。雍正八年，生等岁试，方知具呈前，部院赵批仰，潘宪，杨蒙批丹忱贯日，自当共膺褒赐之典云，各宪加勘，懿好皆同，如事不及时旋转，日久以致前院批驳内云易先原本未题请入祠，何得易乾职滥充祀生等语，据前院之批驳者，不过雍正七年，未如题请之例，故尔云云。其实生祖尽节于先，明宣宗皇帝已经例赠入祠，似此批驳纵不得蒙恩于今，岂遭淹没于昔？雍正十三年又奉部文河南、湖广等省所属有未经造报古昔陵寝以及忠烈名贤祠墓许，令陆续造册送不，将本省存公银两委员料理修葺，生等不次，龥呈县主宋宪，而秉彝之好虽同，奈前院之批驳有案，拘文守义，是以不克详达，窃思先祖与人同忠，不能与人同荣，捐躯异域。祖宗之坟墓无依赉，自王家蔓草之忠魂之忠魂莫衅，幸逢钦宪大人，国朝鼎柱，南楚福星，霖雨遍苍生，泽及重泉节烈德星悬上座，光昭故国衣冠附，念生祖美莫美于尽忠，苦莫苦于死节。自作谅山之鬼，谁为宋玉之招无庙孤忠？仅得一主，於家室同心，宦友何缘独宠于天朝？伏恳一字施仁，申文题达庶，三百年来臣节再沐龙光数千里外，幽魂宏钦玉宇。死生咸赖家国有光，上呈巡抚部院高批。仰布政司觞县查明易忠节祠宇基址，估计妥议，详报以便委员修葺，於乾隆四年八月十五日领重修币银壹百肆拾两，奉职委员湘阴知县邓珏承修典史。祝时免监，修帮办首士易宗瑚缔赐悠也。任周辅周等於乾隆四年十月十八日兴工，起架二十二日上梁，乾隆六年工竣，五月二十六日迎祖忠节公像入寺,与难十八人中,杨幕友塑像从祀,每年春秋两上丁日,朝廷予祭仪银两若干以备牲醴,本邑侯亲揭礼.行三献,族内值年户首承办祭物于庠生贡监举人中一二人助祭,先灵如在,永享国朝之典矣!
先德志
史例有本，纪世家勋，臣外戚循吏儒林等传，其务求表彰前徽，用矜后进尚矣，近代族谱多援其例以阐扬其先人之懿行嘉言，谓之家传。虽然传者传也，古惟史官乃可传人，人亦实由大功劳于国家者方可入传。若山林田野之夫，勋业不达于朝德，言无补于世而为之传者，又非史职不择人而传非古义也，吾谱于先人言行确有可取，足为世法者，识之以志，不名曰传，所以别其传之义而同一，不忍湮没其先之微，之所用心，亦庶乎观览者得无訾议焉，斯可矣！礼云：其先祖无善而称之是诬也，有善而不知是不智也；知而不传是不仁也，此三者君子所耻。
谱先德志
忠愍侯兴长公传
公讳雄，字兴长，长郡浏阳人也。祖，万年由太仓州迁浏阳，居太湖山下，二传至公，公生於蜀汉后主延熙二十年，丁丑八月十四日未时。少为县吏，念无由自达，乃脱帻挂县门而去。因习律令，及施行故事，交结豪杰，州里称之仕郡，为主簿。张昌之乱。执太守万嗣将斩之，公与贼争论曲直，贼怒咤，使牵公斩之，公趋出自若，贼又呼问，公对如初，如此者，三贼乃舍之。由是获免，公遂知名。晋怀帝时举孝廉，为州主簿，迁别驾，自从门寒不宜，久处上纲，谢职还乡，后为舂陵令，有惠政，民爱之。元帝永昌元年，荆州刺史大将军王敦谋逆，据武昌以叛，湘州刺史谯王承谋起兵以赴朝廷，公承符驶檄远近，列敦罪恶，宣募县境，数日之中有众千人负粮荷戈而从之，与承固守州城，而湘中残荒之后，城池不完，兵资又缺，敦遣魏父李恒攻之。公勉励所统，捍御累旬，士卒死伤者相枕，力屈城陷，为父所虏，意气慷慨，神无惧色，父诱降公曰：汝辈助贼为逆，恨不脔汝以泄愤，敢为不义语以污我！父乃系送武昌。顿问：檄谁所为？公直认且厉声曰惜我位微名弱，不能救国之难，王室如毁安用生为，今日即戳得作忠鬼乃所愿也！敦惮其词，正释之寻杀之，而陶侃温峤以次举事，皆公启之也。夫人潘氏，在籍闻公遇害，誓不独生，率家人五十同赴居侧樟树潭死之。明帝大宁二年敦败，谥公忠节，谕建祠于故居太湖山下，祀公夫妇，元至正二年追赐侯爵，谥忠愍，明洪武初改封宜阳别驾之神，御赐榜联云：“一点丹心，当年鄂渚成忠鬼；千秋浩气，今日宜阳作正神。”殇有司於八月十四日生辰致祭。嘉靖中知府事郑汝清梦朱衣丈夫来告无室，次日访之则公祠为民墓所侵，乃正其界重葺之，后迁於邑治西门外，居民祈禳络绎踵至，人谓公之灵爽千载尤生云。
湖南通志晋书本传并录通谱所载浏阳县志，易雄，字兴长，浏阳人，仕郡为主簿。张昌之乱，执太守万嗣将斩之，雄与贼争论曲直，贼怒叱，使牵雄斩之，雄趋出自若，贼又呼问之，雄对如初，如此者，三贼乃舍之。嗣由是获免，公遂知名。举孝廉，为州主簿，迁别驾，后为舂陵令，刺史谯王承既拒王敦将谋起兵以赴朝廷，雄承符驶檄远近，列敦罪恶，宣募县境，数日之中有众千人。敦遣魏父李恒攻之。雄勉励所统，捍御累旬，城陷，为父所虏，意气慷慨，神无惧色，送武昌。敦遣人以檄，示雄而数之。雄曰：此实有之，惜雄位微力弱，不能救国之难，今日即戳得作忠鬼乃所愿也！敦惮其词，正释之。众人皆贺，雄笑曰：昨日夜梦乘车挂肉其旁，夫肉必由筋，筋乃斤也，车旁有斤，吾其戮乎！寻而敦遣杀之，当时见者莫不伤惋。
梁典易经道兄弟皆以五经射策，为中书舍人，昭明太子爱其才引为家令，兼管太子章，奏请立华阴公。不果，与窦监裴邈不合去。
隋志易蔚与弟兴隋大业中进士，时始设科，兄弟同登，人竟异之，官黄门侍郎。
江西省志易重，字鼎臣，唐会昌中,张滨榜进士第二人翰林，再考，张被黜，升重第一，有谢恩诗传世，官至大理评事，著文千余篇，游宦筠之上，高生子贇仕南唐，为雄州刺史，子延庆。
湘乡县志易遇时，湘乡人。褚遂良谪潭州，从之学书及迁爱州，不忍其独往，随往。爱遂良卒，殡殓皆赖之，人称其义侠。
宋史易延庆，字余庆。幼聪慧，涉猎经史，尤长声律，长慈顺以德行称，宋乾德中以父丧，庐墓葬临淮，紫芝生于墓西北，后又产玉芝十八茎，芭蔓扶疏，好事者绘而为图，翰林徐铉谏议薛映作诗颂以扬孝感，未几有昭采天下忠孝之十，延庆与采，以疾不起，太宗朝擢大理寺丞以葬母去官，母平生嗜栗，乃植二栗於墓前，树长而连理，苏易简朱台符为赞美之，时称纯孝先生，子纶祥符进士。
姓氏谱易著名，字晦之。宜春人。博学，精于声律。累被乡举，时人为之语曰：“宜春易著名，掷地作金声。”与石曼卿延年为诗友。太常少卿张群赠之诗曰：“之子宜阳秀，文章甲巩流”之句，天禧二年赠三班奉职，终于左殿直。
湖南通志馆阁续录，四库书目姓谱，易袚，字彦章，宁乡人，昌熙十一年上舍释褐为翰林学士，历官礼部尚书，以时论不合谪，融州退闲三十年，号山斋居士，著述自娱，有《周礼总义》、《易学举隅》、《周易总义》、《禹贡疆里广记》、《汉南北军制》、《周礼辨疑》等书。乐雷发谒山斋诗云：淳熙人物到嘉熙，听说山斋亦白髭细嚼梅花读总义，只应姬老是相知。寻复原官，转朝议大夫，赐紫金鱼袋，封宁乡县开国郎，食邑三百户。
湖南通志旧志易茂，字中甫，袚从子。以严整律身，平居危坐，终日榜其居曰静吉。与弟开霖居官，俱有能声。
湖南通志姓氏谱，湘乡县志易炎正，字致中。号涟溪，五岁读书，五行俱下，九岁能文，少从许衡游，直探程朱之秘。至大，中与吴澄同时讲学，天下皆宗师之，四方受经于门者甚众。吴称“草芦先生”。公称“涟溪先生”。举元仁宗延祐庚申进士，官宁乡丞，善政。著闻人比之周茂叔、佐分宁，有《涟溪集》。崇祀府县乡贤。
宣和画谱图绘宝监图画见闻志，画史山谷全书，湖南通志易元吉，字庆之，长沙人，官助教，善画，初工花鸟，及见赵昌画乃曰世不乏人，遂游荆湖，搜奇访古，几与猿狳同游，口传心系之妙一写与毫端，又于长沙舍后开圃凿池以乱石丛篁梅菊葭苇，驯养水禽山兽，伺其动态以资画意，故写动植无出其右，尤喜画獐猿，评者谓徐熙以后一人而已。治平中诏画景灵官，迎嫠御扆,又于神游殿作牙獐皆及其秒，未几，复诏，画百猿图给粉墨资二百千，才画十余枚，感时疾卒。或云为画苑妒能者所鸩。宣和御府藏有二百四十五图，别有猿獐孔雀四时花鸟写生蔬菜等传于世上。多自署长沙助教易元吉字，黄庭坚为作易生画赞，余杭州都监厅旧有燕巢二，元吉於屏风上画一鹞，自此燕不复至。
明史本传湖南通志易绍宗，攸人，洪武中从军有功，授象山钱仓所千户，建文三年俟寇剽掠，绍宗大书于壁曰：设将御敌，设军卫民，纵敌不忠，弃民不仁，何以为臣？为臣不职，何以为人？书毕命妻李具牲酒奠之，决而出。密令游兵间道焚贼舟，贼惊救，绍宗格战追至海岸，陷倬中，手刃数十贼，遂被害。其妻携孤奏于朝，赐祭勒碑旌之。
迁湘世祖景旻公传（录旧谱）
公讳景旻，字仁覆，其先东周仕魏上大夫曰：恺食采冀州东境易水，因地受姓，迪传迄晋，举孝廉，为舂陵令。死王敦之难。谥忠节，封忠愍侯，曰：雄。十八传至唐会昌乙丑状元，历官大理寺评事。讳 重，至宋世讳元一凡九代，举进士者十九人，咸蜚声，仕绩为士林，胜族著于历代。史及易氏家牒又四传讳 允升者，公之曾祖也。妣熊氏，祖讳 宗源，妣王氏考讳 从善，妣郑氏皆潜德弗曜。公性警敏，达于事机，臂力过人，能手挽数百斤，授千户，元至正十一年夏，五月颍川红巾贼起，蹂躏中原，九江、固江、江东西襟喉之地，逾年春正月，贼渡江陷武昌，大吏走，省官相继遁，舳舻敝江而下，乘胜破瑞昌、江西大震，公慨然，念天厌夷德，胡运将倾，遂绝意仕进，弃官归隐，未几，而贼氛愈炽，焚掠数千里，纪纲废弛，生民涂炭致乱之，皆其所由来者渐矣，公皇迪避，乱自吉水，尽室迁湘，卜居东港冲之大明坛，绝迹尘世。莳花种竹有终焉，之志继而医药赒人之急，无吝色，无矜心，闾里翕然称为长者。公生于元至元年，辛酉二月初五日，卒于明洪武二十一年戌辰九月十一日，年七十，赠光禄大夫，夫人郑氏德为九族冠。子男二。长斗北，邑庠生，於书无所不读，尤精于《易》。隐居授教，自号“全真学者”。次斗宏，楚纪浙江《通志》、湖南《通志》易英，字以和，安乡人，洪武中由明经荐授本州训导，濯工部主事，转郎中，永乐初，出为河南参议，调浙江政尚宽简作新学校，入为礼部左侍郎，同保定侯孟瑛祀海神，卒于杭州。
仰辰公传（录旧谱）
公讳北斗，字仰辰。我族始迁，祖 仁覆公之冢子也，弱冠补诸生，内行修谨，笃孝友、重然诺、好读书、能记问、遭时变，不应科举。孜孜为学，取十三经，二十四史尽读之，求义理指归，治乱得失之要，故其学贯穿淹洽而尤邃于易。其所引申而考订者，凡经史百家之精腴笔之成帙，类别孔多属稿，未竟，某年遇兵燹，片词只字皆为灰烬。公肃焉。先是元德既衰，群盗蜂起，纵横半天下，合燕赵齐晋之境，大河内外，长淮南北，悉为丘墟。公隐居东港冲，结茅容膝，键户著书，授徒自给，从游者踵至。数十年来，老成端谨之士，大率皆公弟子。云：自鼎革后，有访之者，不复言时事。明洪武间，当道与某善说，士于某欲合往见，公笑曰：某士也，趋谒公卿之门，非视名即附势，何取焉？卒不往。当道亦重之，其韬迹高尚如此。公志圣贤，学以诸生，终箸述，佚隐于塾，自号全真先生，以永乐三年冬十一月卒，生于至正二年壬午正月初八。年六十有五，赠光禄大夫，前夫人黄氏，有子曰文，邑庠生，武，太学生。后夫人吴氏，嘉淑之德，继闻宗族有子曰先，优廪生，选拔入太学，掌燕王府书记，官宛平令，简授交阯谅山府知府，晋秩正三品，亮太学生。
姓氏谱义充公，字正翁，分宜人。唐状元重之后，幼聪敏，援群年十六，博易书诗，号三经处士。教授乡闾，远近从学者甚众。所著有中州文集。
太初公传
公讳先，字太初，世居湘阴，幼聪慧。永乐六年由国子生积功授交阯谅山府知府，下车时，俗悍且陋，公教育有方，政化大行，风遂变。八年，交阯旱，公徒步祷神，五日署内渴井泉发，七日果雨，民歌之曰：“易知府，苏民苦；易公先，辨民冤”。岁满当迁，士民率龥留，昭晋三秩，还任。宣德三年，梨利叛，公葺垒练兵以待，明年，贼至，公率军大战，斩首数百级，上嘉之，命云南军三万归公统御，助战云南军，有叛者暗通贼，贼持内应攻城不退，相持三月余，粮尽城陷。公佩印自缢死，妻朱氏与子彻亦投井死，合家死难计十八口。上闻，遣进士张纯赉制诰赠广西布政司右参政，谥忠节，赐祭，葬湘阴栗桥，建坊三井头，建祠并崇祀乡贤。
并录明史，陈洽传一统志，湖南《通志》，易先，字太初，湘阴人，永乐六年授交阯谅山府知府，在郡多善政，蛮人信服。岁满当迁，郡民保留，进皆三级，仍知谅山。宣德二年，梨利叛，攻城，先婴城固守，力屈，阖家同死，事闻，赐祭赠广西参政，谥忠节，复其家。
湖南《通志》、湖南《通志》旧志，浏阳谱，易纶，字白严，太守成公之子。少有大志，好学不倦。家藏经籍甚富，由宣德壬子举人教谕仪陇，召为御史，独立敢言忤权贵嫡，教宜川没祀乡贤，尚书江渊赞其像曰：“望之可畏，即之可亲，其进趸趸，其退循徇。
湖南《通志》湘潭县志易奎，字文瑞，湘潭人。宏治甲子乡举，母李卧疾十年，定省不倦，厕秽必亲涤，敦睦宗族，足不履公庭，屡试南宫弗遇，遂绝意仕进。
湖南《通志》姓氏谱一统志，浏阳易舒诰，字钦之。一字西泉，攸人，宏治乙丑进士，孝宗梦青衣童子诵曰：鱼无惊戏影，鸦失旧栖枝；次早试，官职御河。湮柳公诗中有此两语，上曰：神语遂入词，林梁储相国赠诗曰：芸草自应留馆阁，灯花先为报国闱。李东阳相国诗曰：宫衣尚带香烟湿，仙佩还随玉露飘，逆瑾擅权人争趋附，公不屈，改南京户部主事，瑾戮，复入翰林。有公辅望亲老归养，杜门娱亲，著有西泉文集。
湖南《通志》旧志易道大，湘乡人。崇祯十年天王寺贼攻掠，道大率侄之玺、之玑统乡兵御之，转战三日，斩首数百级。力竭遇害。一统志湖南《通志》易应达，益阳诸生献贼之乱，举家避山中，父咸宁被执，应达挺身请代，因遇害父得不死。
湖广通志湖南《通志》衡州府易泉，字伯原，号蒙庵，幼颖慧。不群年十六，补郡庠生，文名籍甚，嘉靖壬午举乡试，第十一试春官不第，除镇江推官，擢户部主事。己丑游南雍湛甘泉为祭酒。时吕冉邹守益欧阳德同时左迁至相，与昌明圣贤之学，公皆师事之，虽溽暑不废衣冠，尝语人曰：学在整齐严肃，舍此无人。手处在官，风裁凛然，所至人敬，惮京师大饥，公奉旨设粥赈之。调剂得宜，分理通仓，出纳详慎。留员外寻升按察，司俭事，云南最远，禁锢疏阔，公赎瑗不入私囊，同事者因忌公形己也，遂相与挤公，公遂引年致仕。公在南雍闻其父讣，哀毁欲绝，顾泾阳先生为春庭遗痛册慰之。晚年与刘太仆稔倡同志月为六会公，为主盟。剖疑析难，多所发明。卒年八十。
湖南通志，湖广通志，永州府志易三接，字康侯，零陵人。天资明敏，好学不倦，弱冠能诗，例追作者，直溯初盛而浸淫于汉魏，复喜柴桑，得其神体，每一篇出，人争诵焉。性孤介高，自标置。闭户著书，当道至求一面不可得。
长沙府志，易仁寿。字天眷。湘乡人，家世丰裕。少好读书，明丧乱，载书数十卷，奉父母避居张家冲，祖莹有祭田三十亩，督耕蓐以供甘旨，烧松膏夜读，间与人联苦，有“国随天地运，家托祖宗灵”之句。自号怀芳子，性友爱，乱平复，故业广筑屋以庇本支，著书甚多。
湖广通志易画，字无画，三极子，邑庠生。少爱诗，学钟谭，晚而弥进，耻袭陈言，独标秀色。每篇出望而为公作，郡人皆以诗人目公，公亦自谓我诗人也。故诗之外，不多录云。
湖南通志旧志易高品，湘阴诸生。父没，祖母年时八十，高品以孙代子，孝养备至。寿至百余岁，兄弟九人同母六，异母三。皆教育之。俾克成力，周恤族党，至破其产。子昆曜，举乾隆壬申乡试第一。
华容县志易本文，字从周。嘉庆庚子岁举人，生三月而父见背。母颜氏，苦节色，养无违年十六入泮，尝至孙羽侯太史家借阅大半矣。孙惊异，上楼礼以上宾。母命归，乞余书于马上读之，抵家，送还，今有马上学成二十一史之颂，邑中八大家，无不尊礼。恸父早卒，终养节母不仕而卒。
湖南通志长沙府志，一统志，易贞言，字内美。湘乡人，九岁失怙，哀毁如成人，庐墓十年，事母尽色，养终身不懈，戊子马贼寇湘，邑祖见龙老病，公负祖入条中豁免，遗产悉让。诸弟婚配，诸侄如己子。建宗祠，修族谱，置义田，捐义冢，赈荒焚券，善行尤多。三举乡宾，年逾八十尤手不释卷，灯下能作绳头细字。所著有松堂稿，易经讲义，康熙五十八年以孝旌寻祀乡贤。
湖南通志湘乡县志浏阳谱，易宗珺，字公申。纯孝内美公之季子也。孝本行成，行由学植。祖父母没，皆庐墓终，丧事亲孝，亲没庐墓三年，朝夕哭奠如初丧，乾隆元年举博学，鸿词名噪京师，充慎郡王府。教习七载，归王题其庐墓图曰：世孝名流，提咏成集，十四年旌表建坊祀孝子祠。
长沙府志，易宗洪，字公钥。少即有声庠。序邑有声，与革无不籍一言以为鹄邑，李玠赠匾曰：“居仁由义”。鲁朝简赠匾曰“五十而慕”。可想见其大概，待祖母郑氏，督课子孙，分咏以供笑乐，花晨月夕，会文课诗，子侄多所成就，著有易水亭诗稿。
绍唐公事略
公讳乾禹，字绍唐，号恪斋，忠节公十四世孙也，少好学，自力家贫弃读，三时务农，一时服贾，境渐裕。营田濒洞庭，宵小出没无常，地方多盗。伺公贸迁往还元，配汤孺人，纪纲乏仆，乘隙啸聚乌合，破门入室，劫掠一空。公归则已控案，公愕然曰：窃盗罪不容赦，然身外物损何常，已去之财不忍遽与大狱，遂兼程至县，则原词尚悬典签室，公改劫为窃，易破门为穿门。公通晓大义，奔人危急，轻出财力如索水火性。汤孺人早逝，徐孺人继助内政。公携资走川、鄂，某岁，腊望至京口，暮色苍茫，止宿旧舍馆，闻妇人哭而哀，徐步瞷之，则姑若妇贫乏不能自存，子远出，债逼而自鬻，其妇者感情凄恋。公怜之，询所负状则皆附近街邻，而妇则五十金鬻于川商焉。公慰以母，戚检其簿籍，偏诣当偿者。约翌午集寓，诸债如期至，倾囊赏咸义之愿，焚券署籍而壁金于公公谓推解，非托空言而廉让，实属雅意，因举不受金赠，其婆媳无使发，适川商亦以鬻妇，金激而加，遗姑妇意外，复完一掬分离泪。感戴二天，越日言旋入门，笑语孺人，今岁过年钱吾已输作子孙饭矣，虚囊羞涩。孺人不介意，置酒洗尘而更脱簪珥为质，应岁阑拂拭之资,尝谓洪范五福，次言富而申以攸好。德言富必好德而后长保其家。亦言富能好德而非虚有其愿。今蒙先人余荫，稍有羡余，虽不敢利济自衿而每味朱子人能念念在利济，便是能体天地之语，为之唏嘘叹息。乾隆壬申岁，锓邑宰张募赈，公捐谷为之倡效，盖勋法先出仓储，与兄弟叔侄计，口留粮足供膳粥，资余息减值，濯之秩序以平事，闻潘司义之锡任恤风古额，栗桥忠节公先莹无丽牲之石，伐而竖之。偶置同乡膳田为错，所卖涉讼，公勇退无竞，契价绌不责，偿宰官刘嘉之赠“义让可风”表于庭，尤勤于收族读钱，公辅作范文正公义田记，因捐聚贤，围田五十亩。东乡田七斗五升于祠，以稍济族中之穷。而无靠者，晚概宗法不行，孜孜以谱谍垂训，建议伊始，不意即世中止，及嘉庆丙子始衰，次成轶，距公四十年矣。公生于康熙四十二年癸未二月初二日，卒于乾隆三十九年甲午九月十二日，年七十二，明年乙未冬十一月之望，下葬搏峦山秒心坛大冈，不食首乾趾巽荣甲谫陋不足以表扬先德，又不能以默默然已爰，次序公之生平，以示来兹，若夫润色，则待诸君子。
戊寅仲秋春裔孙荣甲谨撰。
雨廉公事略（录湘阴县志）
公讳焕暄，字雨廉。嘉庆十三年进士，初任陕西镇安县知县，调山东历任乐城、淄川、郯城知县。郯城多盗盗，至严访缉诛盗魁三十八人，余党悉散去。百姓帖然，以卓异升兖州府同知寻署，知府皆有政声，子文浚字问齐，道光十五年顺天乡试举人，官户部浙江司郎中，咸丰二年，会同五城御史办理京城团防，寻收海运天津，为郑亲王所倚重，授山东青州府知府，重修范公亭，以事被劾降补奉天新民厅同知以廉闻，调署锦州府知府。路遇盗，询知姓名，惊曰，是好官也！罗拜而去，公著有达观楼诗集四卷。
王父事略
公讳文萱，字白华。一字初白。号紫阶，附贡生候选训导。公生而颖异，为王父莘所钟爱。及长，博览群籍，文名噪一时，著有八家四六注释，并悔不堂诗，文集若干卷待梓。性孝友，事莘田。公先意承志，数十年如一日，公弟袚尘公夫妇早世，公视尤子不异，所出教养婚嫁，人无闲言。治家严而有法，道光己酉岁，祲出仓谷减粜，又煮粥以食饥民，乡里廓然，配罗孺人，工诗文，著有绣余呤草，并随园尺窦注释，待梓公晚年，绝意名利场，日与孺人唱酬相得，同时流辈拟之秦嘉徐淑云
孙简敬述
懋南公事略
公讳文化，字懋南。兄弟四，公其次也。少孤贫无资，务农为业。为奉养计，偕季弟益，肆力于稼樯，垦堑浇卤，芟刈榛荒，辟成稻粮，以瞻人食。晨夜力作，勤无隙休。俭无毛弃而家用始得以自给，节母供浟濉无缺，平素敦古谊与人恭谨，犯者弗校，暮年冬不裘，夏不葛布衣以终其身。喜趋人之急，里中某性狷介，赏贷公重金，贸迁风涛间，丧其赀计变产以赏，公闻乃焚券尼之善为宽解不介意。光绪戊寅己卯间，岁饥，公减食，食里中之饥饿者，偶过戚族之偻者，或终日不能举火，公出所储粟以济，盖锡类之仁，其聚而能散，如此春秋八十有六。妣务实，年七十有七，夫妇同日无疾终。乡人惊叹。子四，以三子为长兄，后四子为弟后，迄今后昆振振然方兴未艾，咸称积善之征云。
王父母事略
公讳伟章，字懋卿。太学生。少谨后端，重力学苦，志咸同间，寇乱削平，公辍学，出襄差政，性严正。烟赌狭邪，夙所深耻。惟折节自绳，检一介不苟。湘销督办谭文勤公尤心折焉。继者均倚办度支，收判以总，其成同治癸酉左文襄公以西征筹饷，保公同知衔侯，选州同首祚行，展墓礼，率子若孙，行坟莹，省封墓，谫荆棘，培土壤，事毕始返孟秋。荐新于祖先，岁必假归，剥沮烹饪，必躬亲之，祖莹讼争，五载不解，公寝馈难安，邑侯于公桐轩据上令断结，竞解之过。庭之训，有过责善，勿敢违。时荣甲最稚，序立诸父后偶与姑表，某作樗蒲戏，公瞥见，明奉夏楚以进伏，几受责，不少宽假也。道咸以来，樱粟为中国毒害，或有嗜者，公见辄厉斥之，虽比肩中有染此癖，季父己丑春仲六礼告成，公所许聘者也，谕日。公与周太淑人六十寿辰族姻，称觞集庆，明年迁长沙，堂构一新，督诸父以学期望之殷，每形忧叹壬辰癸巳，仲叔两父先后列胶庠，凡遇慈善赒恤资助之事，无吝色，无衿心。居家严整，门以内无欢语声，尤服膺朱柏庐治家格言。年六十有四，考终于家。公生于道光十年八月初五日，卒于光绪二十年十月初八日，葬长沙第一区，老虎冲，乌龟坛庄，山坐巽向乾。赠中宪大夫，覃恩晋赠通议大夫。妣氏周，封太恭人，晋封太淑人，太淑人敏于德详于礼事，皇姑极谨，其事迹比比相同，不必具述。太淑人所异者，年十六来归，阅五年，先曾王母弃养。曾王父不续娶，督王父兄弟就读太淑人，以冢妇主持内政，率小姑叔弟奉曾王父以居补纫涴濯饎爨，朝夕人有不能任其劳苦，太淑人欢终日，男女少长数十人无闲言，先是家固，富灾祲之，后继以兵燹始贫。曾王父春秋高命王父兄弟各爨，太淑人则佐王父惟勤惟俭，育子女七人而教读而针黹，而嫁而娶，经纪秩然，最后家道隆起，卜迁墨麋峰下，焕新居址。太淑人布衣蔬食，不改常度。每自戒不处白人善否，遇子孙有过失从不加疾言剧色，驭下尤宽，给疫者咸感激而敬其事。晚年家门方盛，孙曾罗列时存盈满之瞿，兢兢如不自胜，惟喜讲感应篇及劝善等书，顷耳而听家人咸乐演之。荣甲自束发读书，随侍杖履之日为多，至今尤稍记忆垂训之言曰：天之与人福泽，有如钟者，有如卮者，但知爱惜一卮之福，用之不尽。若恣意狼籍，虽盈钟之福，一履而竭，故节省之福多寿，暴殄之人多夭，理固然也！呜呼！太淑人之性情、心术岂不灼然可钦哉！年八十有一，太淑人生于道光十年二月初四日，卒于宣统二年十二月十二日，葬大贤镇，四甲詹家冲大蟠庄山之阳，坐辰面戊。
丙子秋七月孙荣甲谨撰。
先考事略
公讳莺章，字掖恒，一字少安，号筱陔，清太学生。为人天真烂漫，正直不苟。乡里敬之，尝为人解纷难，法言巽语，多方取譬辙解之。公初有田谷，中年悉易之，以偿所负。虽屡空不介意，益肆力于诗古文词，著有《精魂斋诗集、文集》、《松下丛谈》各若干卷带梓。晚年患风疾，息偃养疴，恒手不释卷。博览群籍，革诸子劝疆进粥，公诵：清人抱坛图诗云，羊脂一合水一掬；父病在床惟嘬粥，附能嘬周子亦甘，粒米胜于五鼎肉。其神明不乱如此。公以道光庚子八月初一日辰时生，民国戊午七月二十四日巳时卒，春秋七十有九岁。
次男简敬述
先府君事略
</div>
    <div class="pagination">
<a href="易氏族谱_page6.html">上一页</a><span>...</span><a href="易氏族谱_page2.html">2</a><a href="易氏族谱_page3.html">3</a><a href="易氏族谱_page4.html">4</a><a href="易氏族谱_page5.html">5</a><a href="易氏族谱_page6.html">6</a><span class="current-page">7</span><a href="易氏族谱_page8.html">8</a><a href="易氏族谱_page9.html">9</a><a href="易氏族谱_page10.html">10</a><a href="易氏族谱_page11.html">11</a><a href="易氏族谱_page12.html">12</a><span>...</span><a href="易氏族谱_page8.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
