<!DOCTYPE html>
<html>
<head>
    <meta charset="UTF-8">
    <title>御定月令辑要 - 第 91 页/共 96 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定月令辑要 - 第 91 页/共 96 页</h1>
    <div class="content">　　气盘【増本草拾遗气盘有短翅飞不逺好夜中行人触之即气出】
　　夜明犀【増杜阳杂编寳厯元年高昌国献夜明犀其状通天犀夜则光明可照百歩覆缯十重终不能掩其耀焕上遂命解为腰带每游猎夜不施蜡炬有如昼日】
　　潮汐大小【增正蒙一昼夜之盈虚升降则以海水潮汐验之为信注黄瑞节曰一昼一夜隂阳之气再升再降故一日之间潮汐皆再潮赜问者曰夏昼潮当小而能稍大夜当大而反小冬昼潮当大而反小夜当小而反大何也荅曰此乃隂阳之气错缪颠倒夏当南风以阳方助至阳故元气为至阳所迫而潮小或者北风起以隂方气从所胜而来阳为之辟易故潮遂能稍大夏夜潮宜大也乃与昼日同其防者三伏中或阳气酷烈融而不收隂不足以御之故潮亦从而小冬或冰雪不解固隂沍寒故昼日宜大而反小冬当北风以隂方助至隂元气为至隂所薄而潮小或者风从南至以阳方气从所胜而来隂为之辟易故潮亦能稍大】夕虹饮涧【增梦溪笔谈世传虹能入溪涧饮水信然熙寜中予使契丹至其极北黑永境水安山下卓帐是时新雨霁见虹下帐前涧中予与同职扣涧观之虹两头皆垂涧中使人过涧隔虹对立相去数丈中间如隔绡縠自西望东则见盖夕虹也立涧之东西望则为日所铄都无所覩久之稍稍正东逾山而去】麋角【增梦溪笔谈麋角自生至坚无两月之久大者乃重二十余斤其坚如石计一昼夜须生数两凡骨之顿成长神速无甚于此】
　　猿啸【增埤雅猿性静夜啸常风月肃然】
　　飞蛾【增埤雅蛾似黄蝶而小一种善拂灯火夜飞谓之飞蛾】
　　麋夜目【増埤雅麋有四目其二夜目也目下有窍夜即能视】
　　九子萍【增埤雅旧説萍善滋生一夜七子一曰萍浮于流水则不生于止水则一夕生九子故谓之九子萍也】
　　鼍鸣【原埤雅晋安海物记曰鼍宵鸣如桴鼔今江淮之间谓鼍鸣为鼍鼔亦或谓之鼍更以其声逄逄然如鼓而又善夜鸣其数应更故也诗疏广要鼍鸣夜独鸣晓独猨也似猨而大食猨】
　　鸾鳯歌舞【原埤雅鸾入夜而歌鳯入朝而舞天胜之也】
　　鹧鸪【原埤雅鹧鸪畏霜露早晩稀出有时夜飞飞则以木叶自覆其背】
　　蜂衙【原埤雅蜂有两衙应潮其主之所在众蜂为之旋绕如衙变化论蜜蜂朝夕排衙必羣聚喧閙朝衙毕方出采花供工课晩衙毕则入房】
　　荷芡【增埤雅俗云荷华日舒夜敛芡华昼合宵炕此隂阳之异也】
　　蝇蚊成市【原埤雅俗云蚊有昏市盖蝇成市于朝蚊成市于暮传曰聚蚊成雷谓其市之时也】朝日莲【原益部方物略记朝日莲花色或黄或白叶浮水上翠厚而泽形如菱花差大开则随日所在日入輙敛而自藏于叶下若葵藿倾太阳之比】
　　麢羊挂角【增尔雅翼麢羊好住山崖间夜宿以角挂木不着地其角多节蹙蹙圆绕弯中深鋭小犹有挂痕】
　　鳢鱼拱斗【原尔雅翼鳢鱼圆长而斑防有七防作北斗之象夜则仰首向北而拱焉】
　　川蜀葵【增尔雅翼荆葵有一种叶纤长而多缺如锯花小如锦葵而极红每以夜半开至午则连房脱落谓之川蜀葵亦云朝开暮落花】
　　鱼目不瞑【增蠡海集鱼乃隂物而得阳气多故腹内生脬是以能浮跃鱼目昼夜不瞑因知其为隂物而得阳多者也】
　　兽隂禽阳【增蠡海集走兽皆属隂故夜动而昼伏然独猿猴不分昼夜者缘食果实而居林栖树兼乎阳也牛马猪羊亦不分昼夜者家畜故也野者则否盖气盛为动气衰为伏动则健伏则怠飞禽皆属阳故昼飞鸣而夜栖宿然乌独夜飞鸣者色黑属隂从其也鹳鹤夜飞鸣者水鸟含隂从其性也】
　　夜合藤【原事物纪原何首乌本曰夜合藤昔有姓何人见其叶夜交异于余草意其有灵采服其根老而不衰头髪愈黑因名曰何首乌也】
　　鸡子【原祛疑录鸡子日中则正日昃则偏】
　　络纬【增促织志便腹青色以股跃以短翼鸣其声聒聒络纬是也昼而曝斯鸣矣夕而热斯鸣矣稭笼悬之饵以瓜之瓤以其声名之曰聒聒儿】
　　南北麦花【增檐曝偶谈江南麦花夜发故发病江北麦花昼发故宜人】
　　雚夜立【增雚经短脚多伏长脚多立雚夜栖亦立】
　　银气夜白【原地镜图银之气夜正白流散在地拨之随手散复合杜甫诗不贪夜识金银气逺害朝看麋鹿游】
　　有情树【增采兰杂志逊顿国有树花如牡丹而香种有雌雄必二种竝种乃生花昼开夜合故以夜合为名又谓之有情树若各自种则无花也】
　　频婆【增采兰杂志燕地有频婆味虽平淡夜置枕边防有香气即佛书所谓频婆华言相思也】防室候火【增墨经凡防室以静密温小为贵昼夜不去火然火大则病火暴亦病其昼夜候火随风日晴晦最为难】
　　青蚨【増海药本草按异物志言生南海诸山雄雌常处不相舍青金色人采得以法末之用涂钱以货易于人昼用夜归淮南万毕术云青蚨还钱】
　　风生兽【增本草纲目风生兽昼则踡伏不动如猬夜则因风腾跃甚防越岩过树如鸟飞空中人网得之见人则如羞而叩头乞怜之态人挝击之倐然死矣以口向风须臾复活】
　　茉莉【増本草纲目茉莉原出波斯移植南海今滇广人栽莳之弱茎繁枝绿叶团尖开小白花有千叶者红色者蔓生者其花皆夜开芬香可爱】
　　鵞鸣【増本草纲目鹅红掌善鬭夜鸣应更】
　　唤起【增本草纲目笠鸠戴胜也一曰鹎鵊五更輙鸣曰架架格格至曙乃止滇人呼为榨油郎亦曰铁鹦鹉南人呼为鳯凰皂古有催明之鸟名唤起者即此也韩愈诗唤起牕全曙催归日未西】
　　貉貛【增本草纲目貉如貍与貛同穴而异处日伏夜出捕食虫物出则貛随之其性好睡人或畜之以竹扣醒已而复睡故人好睡者谓之貉睡】
　　寒鸡早鸣【增卓氏藻林鸡寒即早鸣古语寒鸡半夜啼】
　　鼈伏随日【原野记鼈伏随日朝首东向夕首西向其所在上有沫水谓之鼈津捕者以此得之】庐山佛灯【原五岳游庐山文殊台每夜有火光自空来一化为百如乱萤落台前是为佛灯】夜合花【原遵生八牋夜合花二种红纹香淡者名百合蜜色而香浓日开夜合者名夜合根皆可食窦叔向诗夜合花开香满庭夜深防雨醉初醒】
　　占验
　　月离毕【增诗月离于毕俾滂沱矣毕噣也月离隂星则雨史记仲尼弟子传昔夫子当行使弟子持雨具已而果雨弟子问曰夫子何以知之夫子曰诗不云乎月离于毕俾滂沱矣昨暮月不宿毕乎】晷影【增汉书天文志晷影者所以知日之南北也日阳也阳用事则日进而北昼进而长阳胜故为温暑隂用事则日退而南昼退而短隂胜故为凉寒也故日进为暑退为寒若日之南北失节晷过而长为常寒退而短为常燠此寒燠之表也故曰为寒暑一曰晷长为潦短为旱奢为扶】
　　善风吉问【增后汉书李南传太守马棱坐盗贼事被徴当诣廷尉吏民不宁南特通谒贺棱意有恨谓曰太守不徳今将即罪而君反相贺邪南曰旦有善风明日中时应有吉问故来称庆旦日棱延望景晏以为无徴至晡乃有驿使赍诏书原停棱事南问其迟留之状使者曰向度宛陵浦里马踠足是以不得速棱乃服焉】
　　候星【增星经贯索九星在七公前为贼人牢以五子日夜候之一星亡有喜事二星亡有爵事三星亡有赦】
　　梦刍狗【增魏志周宣传宣为中郎属太史尝有问宣曰吾昨夜梦见刍狗其占何也宣答曰君欲得美食耳有顷出行果遇丰膳后又问宣曰昨夜复梦见刍狗何也宣曰君欲堕车折脚宜戒慎之顷之果如宣言后又问宣昨夜复梦见刍狗何也宣曰君家欲失火当善防之俄遂火起又问宣曰三梦刍狗而其占不同何也宣曰刍狗者祭神之物故君始梦当得饮食也祭祀既讫则刍狗为车所轹故中梦当堕车折脚也刍狗既车轹之后必载以为樵故后梦忧失火也】
　　鼓一中快雨【增魏志管辂传过清河倪太守时天旱问辂雨期辂曰今夕当雨是日旸燥昼无形似府丞及令在坐咸谓不然到鼓一中星月皆没风云竝起竟成快雨注辂别传辂与倪清河相见既刻雨期倪犹未信辂曰夫造化之所以为神不疾而速不行而至十六日壬子直满毕星中已有水气水气之发动于卯辰此必至之应也倪便留辂至日向暮了无云气辂言树上已有少女防风树间有隂鸟和鸣又少男风起众鸟和翔其应至矣须臾果有艮风鸣鸟日未入东南有山云楼起黄昏之后雷声动天到鼓一中大雨河倾】流光入懐【增魏志管辂传清河王经去官还家辂与相见经曰近有一怪大不喜之欲烦作卦卦成辂曰爻吉不为怪也君夜在堂戸前有一流光如燕爵者入居懐中殷殷有声内神不安解衣彷佯招呼妇人覔索余光经大笑曰实如君言辂曰吉迁官之徴也其应行至顷之经为江夏太守】
　　梦三刀【增晋书王濬传濬夜梦悬三刀于卧屋梁上须臾又益一刀濬惊觉意甚恶之主簿李毅再拜贺曰三刀为州字又益一者明府其临益州乎果迁为益州刺史】
　　枭鸣牙中【增晋书张重华传重华以谢艾为中坚将军配歩骑五千击麻秋引师出振武夜有二枭鸣于牙中艾曰枭邀也六博得枭者胜今枭鸣牙中尅敌之兆于是进战大破之】
　　舍中马舞【增晋书索紞传黄平问紞曰我昨夜梦舍中马舞数十人向马拍手此何祥也紞曰马者火也舞为火起向马拍手救火人也平未归而火作】
　　占生才子【增南史任昉传父遥齐中散大夫遥妻裴氏高明有徳行尝昼卧梦有五色彩旗盖四角悬铃自天而坠其一铃落入懐中心悸因而有娠占者曰必生才子及生昉身长七尺五寸防而聪敏早称神悟四嵗诵诗数十篇八嵗能属文自制月仪辞义甚美】
　　日月色【原隋书天文志或天气下降地气未升厚则日紫薄则日赤若于夜则月白皆将雨也或天气未降地气上升厚则日黄薄则日白若于夜则月赤将旱且风亦为日月晕之候雨少而多隂或天气已降地气又升上下未交则日青若于夜则月绿色将寒候也或天地气虽交而未密则日黑若于夜则月青将雨不雨变为雺雾晕背虹蜺】
　　彗随日光【增隋书天文志彗体无光傅日而为光故夕见则东指晨见则西指在日南北皆随日光而指顿挫其芒或长或短光芒所及则为灾】
　　候气【原隋书天文志候气常以平旦下晡日出没时处气以见知大占期内有大风雨久隂则灾不成故风以散之隂以谏之云以幡之雨以厌之】
　　嵗星昼见【増隋书天文志梁天监四年六月壬戌嵗星昼见占曰嵗色黄润立竿影见大熟是嵗大穰米斛三十】
　　驿马星流【增北史张深传明元时有容城令徐路善占候坐系冀州狱别驾崔隆宗就禁慰问之路曰昨夜驿马星流计赦须臾应至隆宗先信之遂遣人出城候焉俄而赦至】
　　卒风振树【增北史王早传早与客清晨立于门内遇有卒风振树早语客曰依法当有千里外急使日中时有两匹马一白一赤从西南来至即取我不聼与妻子别语讫便入召家人隣里辞别仍沐浴带书囊日中出门候使如期果有马一白一赤从州而至即促早上马遂诣行宫时太武围凉州未拔故许彦荐之早彦师也】
　　铃声缓急【增唐书五行志翰林院有铃夜中文书入则引之以代传呼长庆中河北用兵夜輙自鸣与军中息耗相应声急则军事急声缓则军事缓】
　　鼠夜去【増唐书五行志武徳元年秋李密王世充隔洛水相拒密营中鼠一夕渡水尽去占曰鼠无故皆夜去邑有兵】
　　昼雾夜晴【增唐书五行志元和十五年正月庚辰至于丙申昼常隂晦防雨雪夜则晴霁占曰昼雾夜晴臣志得申】
　　音声树【增因话录都堂省门东道有古槐垂隂至广相传夜深闻丝竹之音省中即有入相者俗谓之音声树】
　　日落占【増纪歴撮要日落西方云明朝雨纷纷又日落云里走雨落半夜后田家五行谚云日落乌云半夜枵明朝晒得背皮焦此言半天元有黑云日落云外其云夜必开散明必甚晴也又云今夜日没乌云洞明朝晒得背皮痛此言半天上虽有云及日没下去都无云而见日没如岩洞者也已上皆主晴甚验】五更雨占【増纪歴撮要雨打五更日晒水坑田家五行言五更忽有雨日中必晴甚验】星占【増纪歴撮要一个星保夜晴田家五行此言雨后天隂但见一两星此夜必晴】
　　朝暮占【原纪歴撮要朝看天顶穿夜看四方悬杂占早看东南暮看西北空则无雨虽有云而片色分明亦晴】
　　天柱星【増宋史天文志天柱五星在东垣下主建政教一曰法五行主晦朔昼夜之职明正则吉人安隂阳调】
　　庭鹊噪【増宋史方技传孙守荣临安富阳人遇异人教以风角鸟占之术淮南帅李曾伯荐诸朝既至谒丞相史嵩之丞相一见颇喜之自是数出入相府一日庭鹊噪令占之曰来日晡时当有寳物至明日李全果以玉柱斧为贡】
　　朝暮霞【增孔氏谈苑大理少卿杜纯云京东人言朝霞不出门暮霞行千里言雨后朝晴尚有雨须得晩晴乃真晴也原田家五行谚云朝霞暮霞无水煎茶主旱此言久晴之霞也朝霞不出市暮霞走千里此皆言雨后乍晴之霞暮霞若有火焰形而干红者非但主晴必主久旱之兆朝霞雨后乍有定雨无疑或是晴天隔夜虽无今朝忽有则要看颜色断之干红主晴间有褐色主雨满天谓之霞得过主晴霞不过主雨若西方有浮云稍厚雨当立止】
　　蔡齐第一【增孔氏谈苑真宗临轩防士夜梦堦下有菜一苗甚盛与殿基相高及拆第一卷乃是蔡齐上见其容貌曰得人矣特诏执金吾七人清道自齐始】
　　鸡盗啼【増尔雅翼鸡或乙丙夜輙鸣者俗谓之盗啼云行且有赦盖海中星占云天鸡星动为有赦故后魏北齐赦日皆设金鸡揭于竿至今犹然亦曰盗啼为有火田家五行黄昏鸡啼主有天恩好事或有减放税粮之喜】
　　冬丝【增朝野佥载给事中陈安平子年满赴选与乡人李仙药卧夜梦十一月养蚕仙药占曰十一月养蚕冬丝也君必送东司数日果送吏部】
　　得屯主【增朝野佥载饶阳李瞿云勲官方满选夜梦一母猪极大李仙药占曰母猪防主也君必得屯主数日果如其言】
　　唱第如梦【增朝野佥载河东裴元质初举进士明朝唱第夜梦一狗从窦出挽弓射之其箭遂撆以为不祥问曹良史曰吾往唱第之夜亦为此梦梦神为吾解之曰狗者第字头也弓第字身也箭者第竖也有撆为第也寻而唱第果如梦焉】
　　萤夜入室【增防稽志萤多则有年夜入人室则有客至】
　　珠履【增琅嬛记殷愿夜梦牛皮上有二土又有赤玉在其上其子年十六解曰牛皮革也二土是圭字是鞋字也赤朱色朱玉珠字也大人当得珠履乎果然】
　　风雨占【增谈撰风高者道逺风下者道近三日三夕者天下尽风二日二夕者天下半风半雨一日一夜者其风行万里】
　　干星湿土【增农家谚干星照湿土明日依旧雨原田家五行谚云明星照烂地来朝依旧雨言久雨正当黄昏卒然雨住云开便见满天星斗则岂但明日有雨当夜亦未必晴】
　　日出占【增古今谚日出早雨淋脑日出晏晒杀鴈】
　　灯花占【增田家五行灯花不可剔去至一更不谢明日有吉事半夜不谢主有连绵喜庆之事或有逺亲信物至谚云灯花今夜开明朝喜庆来久隂天息灯灯煤如炭红良久不过明日喜晴谚云火留星必定晴久晴后火煤便灭主喜雨】
　　鼠声占【增田家五行鼠半夜前作数钱声者主招财吉】
　　日脚占【增田家五行日脚占晴雨谚云朝有天暮有地主晴反此则雨】
　　乌云接日【原田家杂占谚云乌云接日明朝不如今日主雨】
　　九逍遥鸟【増田家杂占夜间聼九逍遥鸟呌卜风雨谚云一声风二声雨三声四声断风雨】太平晴雨【増田家杂占天下太平夜雨日晴言不妨农也】
　　日没占【原田家杂占日没返照主晴俗名为日返坞一云日没胭脂红无雨也有风或问二候相似而所主不同何也老农云返照在日没之前胭脂红在日没之后】
　　□呌【原田家杂占□呌谚云朝□晴暮□隂】
　　麦花昼放【增田家杂占麦花昼啓主水】
　　草屋菌生【增田家杂占草屋久雨菌生其上朝出晴暮出雨】
　　雷夜起【增农政全书东州人云一夜起雷三日雨言雷自夜起必连隂】
　　蚯蚓占【原农政全书蚯蚓俗名曲蟮朝出晴暮出雨】
　　黄昏云【增农政全书黄昏上云半夜消黄昏消云半夜浇若半夜后雨止云开星月朗然则必晴无疑】遣昼【原农政全书凡久雨至午少止谓之遣昼在正午时遣或可晴午前遣则午后雨不可胜】日珥【原广舆图早间日珥狂风即起申后日珥明日有雨一珥单日两珥双起】
　　黑猪渡河【原杂占夜半天汉中有黑气相逐黑猪渡河也主雨候又黑猪渡河一路对起相接亘天云俗名合罗阵主雨若久隂之余或作或止忽云遮掩必有挂帆雨主雨脚将断】
　　北斗云气【原杂占夜观北斗魁罡之间有黑润云在畔则当夜有雨如北斗前有黄气者明日黄风若润则当夜或明日必大雨】











　　御定月令辑要卷二十二
<史部,时令类,御定月令辑要>
　　钦定四库全书
　　御定月令辑要卷二十三
　　昼夜令下
　　杂纪
</div>
    <div class="pagination">
<a href="御定月令辑要_page90.html">上一页</a><span>...</span><a href="御定月令辑要_page86.html">86</a><a href="御定月令辑要_page87.html">87</a><a href="御定月令辑要_page88.html">88</a><a href="御定月令辑要_page89.html">89</a><a href="御定月令辑要_page90.html">90</a><span class="current-page">91</span><a href="御定月令辑要_page92.html">92</a><a href="御定月令辑要_page93.html">93</a><a href="御定月令辑要_page94.html">94</a><a href="御定月令辑要_page95.html">95</a><a href="御定月令辑要_page96.html">96</a><a href="御定月令辑要_page92.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
