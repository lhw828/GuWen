<!DOCTYPE html>
<html>
<head>
    <meta charset="UTF-8">
    <title>御定月令辑要 - 第 48 页/共 96 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定月令辑要 - 第 48 页/共 96 页</h1>
    <div class="content">　　安石榴【增潘岳河阳庭前安石榴赋实有嘉木曰安石榴修条外畅荣干内樛扶疎偃蹇冉弱纷柔于是暮春告谢朱夏戒初新茎擢润槀叶垂曾华以先越含荣□其方敷】
　　稷熟【增广志破减稷逼麦稷此二者以四月熟】
　　木莲花【增旧唐书白居易木莲大者髙四五丈巴民呼为黄心树经冬不凋身如青杨有白文叶如桂厚大无脊花如莲香色艳腻皆同独房蘂有异四月初始开自开迨谢仅二十日】
　　万物布散【增周易集解风以散之荀爽曰谓建已之月万物上逹布散田野】
　　茄瓠【增东京梦华录四月茄瓠初出上市东华门争先供进一对可值三五十千者】
　　时果【增东京梦华录四月时果则御桃李子金杏林檎之】
　　麦门冬【増尔雅翼麦门冬生山谷肥地叶如韭四季不凋根有须作连珠形似穬麦颗故名麦门冬四月开花淡红如红蓼花实圆碧如珠原陶朱公书叶莎草长秀根如麦颗连珠种法四月初采子芟却根去头半寸许相去约一尺栽一颗入土一寸半实筑四边常以水浇有草即芸宜夏至前一日采取】荔枝【增异物志荔枝多汁味甘絶口又小酸可饱食不可使厌生时大如鸡子其肤光泽干则焦小四月始熟荔枝谱火山本出广南四月熟味甘酸而肉薄穗生梗如枇杷闽中近亦有之山在梧州岭表录异梧州西有火山产荔枝四月子丹以其地热故曰火山】
　　鰽鱼【增异物志鰽鱼初夏从海中泝流而上长尺余腹下如刀肉中细骨如毛云是鰽鸟所化故腹内尚有鸟肾二枚其鸟白色如鹥羣飞至夏鸟藏鱼出变化无疑】
　　留鹭祭神【增图经黎州通望县每嵗孟夏有白鹭鹚一防坠地古老云众鸟避瘴临去留一鹭祭山神】
　　仙人杖【增图经本草陈子昂观玉萹序余从乔公北征夏四月次于张掖河洲草木无他异惟有仙人杖徃徃丛生予昔尝饵之戊人有荐佳蔬者此物存焉因为乔公昌言其功】
　　黄精【増图经本草黄精叶如竹叶而短两两相对茎梗柔脆颇似桃枝本黄末赤四月闻细青白花如小豆花状子白如黍根如嫩生姜黄色】
　　栗花【增图经本草栗四月开花青黄色长条似胡桃花】
　　瑞桐【增舆地纪胜泉州城初筑时环郡皆植刺桐号桐城初夏开花极鲜红如叶先萌芽花后则其年五谷豊登故谓之瑞桐宋丁谓诗云闻得乡人説刺桐叶先花卜年丰我今到此忧民切只爱青青不爱红】楝花【增陆游幽居初夏诗楸花楝花照眼明幽人浴罢葛衣轻又緑树隂中红楝起一团零乱湿胭脂】梧桐花【増本草衍义梧桐四月开嫩黄小花一如花枝头出绿坠地成油沾渍衣履】
　　木半夏【增本草纲目木半夏树叶花实及星斑气味竝与卢都同立夏后始熟故吴楚人呼为四月子亦曰野樱桃】
　　紫藤【增本草拾遗紫藤四月生紫花可爱长安人亦种之庭也】
　　木香【增草花谱花开四月木香之种有三其最紫心白花香馥清润高朶万条望若香雪其清心白木香黄木香皆不及也】
　　蚕鸟【增西吴枝乗四月有鸟飞其声曰着山看火湖民谓之蚕鸟】
　　蚕虾【增西吴枝乗四月有小虾亦以蚕时出市民谓之蚕虾蚕熟则絶无矣】
　　吴葵华【原神隐小满初候吴葵华司马光初夏诗四月清和雨乍晴南山当戸转分明更无栁絮因风起惟有葵花向日倾】
　　麦秀寒【增田家杂占四月必作寒数日谓之麦秀寒即月令麦秋至之候】
　　莎萝花【增一统志杭州府千顷山西有莎萝花一株四月花开香闻数里】
　　箬兰【增羣芳谱箬兰叶似箬花紫形似兰而无香四月开与石榴红同时】
　　木兰【增羣芳谱木兰叶似菌桂厚大无脊有三道纵纹皮似板桂有纵横纹花似辛夷内白外紫四月初开二十日即谢不结实】
　　真珠兰【増羣芳谱真珠兰一名鱼子兰色紫蓓蔂如珠花开成穗其香甚浓四月内节边断二寸插之即活以鱼腥水浇之则茂】
　　山丹【増羣芳谱山丹根似百合体小而瓣少茎亦短小叶狭长而尖颇似栁叶与百合迥别四月开红花六瓣亦结小子】
　　占验
　　愆候【原礼孟夏行秋令则苦雨数来五谷不滋四鄙入保注申之气乗之也又行冬令则草木蚤枯后乃大水败其城郭注亥之气乗之也又行春令则蝗虫为灾暴风来格秀草不实注寅之气乗之也】占秋粜【増齐民要术师旷占五谷贵贱法常以四月朔占秋粜风从南来西来者秋皆贱逆此者贵】立夏五行【増行军月令立夏日得金五谷不成夏旱多风得木夏寒草生得火多妖言兵戈起得土远臣朝国无政令得水上下相和顺天下安寜】
　　立夏日晕【増纪厯撮要立夏日无晕无水有晕主做湖塘】
　　鱼散子【増纪厯撮要四月看鱼散子占水黄梅时水边草上看散子高低以卜水增止】
　　雨损麦【原纪厯撮要四月夜雨损小麦谚云小麦不怕神共只怕四月八夜雨农政全书立夏后夜雨多主损麦盖麦花夜吐雨多花损故麦粒浮秕也】
　　十二日占【增纪厯撮要有利无利只看四月十二此日宜晴忌西南风吹足百钱动若东南风吹动足百钱十分好】
　　卜嵗【增谈苑江南民于四月一日至四日卜一岁之丰凶云一日雨百泉枯言旱也二日雨傍山居言避水也三日雨骑木驴言踏车取水亦旱也四日雨余有余言大熟也】
　　初八日晴隂【原周益公日记四月初八晴料峭高田好张钓四月初八乌漉秃不论上下一齐熟增通攷初八日看隂晴卜水旱最宜宻云不雨】
　　日暖夜寒【增田家五行月内日里要暖夜里要凉主少水谚云日暖夜寒东海也干】
　　二十日占【原田家五行小分龙日即二十日晴分懒龙主旱雨分健龙主水东南上下大熟西北风分白龙主大水东北风分青龙主小水】
　　野蔷薇【增田家五行野蔷薇开在立夏前主水】
　　鱼骨曲【原田家杂占夏初食鲫鱼脊骨有曲主水】
　　水底苔【增田家杂占夏初水底生苔主有水谚云水底起青苔卒逢暴水来】
　　虹见【原农政全书月内虹见主米贵】
　　朔晦占【原文林广记四月朔风雨麦恶米贵晦朔大雨大蝗虫灾通攷朔日値立夏主地动値小满主凶灾大风雨主大水小则小水时主旱又曰此日雨主有重种两禾之患】
　　立夏日风【原通攷立夏日风东来雷电多南来年丰岁安西来人众不安北来泉涌地动】十四日占【原通攷十四日晴主岁稔黄昏时日月对照主夏秋旱】
　　十六日占【原通攷十六日看月卜水旱上早无云红色主大旱迟而白色主水夜深主大水有云主草多云黒主有蟹谚云有谷无谷但看四月十六又云月上早低田収好稻月上迟髙田剩者稀増嘉定县志四月十六日望晴雨以候岁是日晴则水大雨则旱惟隂云为佳夜忌隂黒谚云此夜乌漉秃西乡村子绕田哭言有水也】
　　量　　　　　【月】影【原通攷十六夜月当午立一丈竿量月影若过竿主雨水多没田夏旱人饥长九尺主三时雨水八尺主六月雨水七尺主低田大熟髙田丰収五尺夏旱四尺主蝗三尺主人饥】
　　杂纪
　　龙见【增汉书宣帝纪甘露元年夏四月黄龙见新丰书武帝纪泰始六年四月白龙二见于东莞】凤凰集【增汉书宣帝纪地节二年夏四月凤凰集鲁郡羣鸟从之】
　　续胶【増十洲记凤麟洲煮凤喙及麟角合煎作膏名之为续胶或名连金泥能续弓弩已断之刀剑断折之金更以胶连续之使力士掣之他处乃断所续之际终无断也武帝天汉三年四月西国王使至献此胶四两武帝幸华林园射虎而弩断使者时从驾又上胶一分使口濡以续弩帝曰异物也乃使武士数人共对掣引之终日不脱如未续时也胶色青如碧玉】
　　吉光裘【增十洲记武帝天汉三年四月西国王使至献吉光毛裘裘黄色盖神马之也入水数日不沉入火不燋】
　　就草【增汉书赵国四月草生发郡骑及属国胡骑伉健各千倅马什二就草】
　　关阳门【増李尤关阳门铭关阳在孟位月惟已清明冠节太阳进起】
　　紫兰宫玉女【增汉武内元封元年四月戊辰帝闲居承华殿东方朔董仲舒在侧忽见一女子着青衣羙丽非常帝愕然问之女对曰吾墉宫玉女王子登也向为王母所使从昆仑山来帝问东方朔曰是西王母紫兰宫玉女昔出配北烛仙人近又召还使领命禄眞灵官也】
　　得玉玺【增晋书礼志魏太和元年四月洛邑初营宗庙掘地得玉玺方一寸九分其文曰天子羡思慈亲明帝为之改容以太牢告庙】
　　白麟见【増晋书武帝纪太康元年夏四月白麟见于顿丘】
　　丹鹊扇【增拾遗记周昭王二十四年涂脩国献青凤丹鹊各一雌一雄孟夏之时凤鹊皆脱易毛羽聚鹊翅以为扇缉凤羽以饰车盖扇一名游飘二名条翮三名亏光四名仄影时东瓯献二女一名延娟二名延娱使二人更摇此扇侍于王侧轻风四散泠然自凉】
　　射雉【増潘岳射雉赋于时青阳告谢朱明肇授靡木不滋无草不茂初茎蔚其曜新陈柯槭以改旧天决决以垂云泉涓涓而吐溜麦渐渐以擢芒雉鷕鷕而朝雊注夏为朱明时四月也】
　　河济清【増南史宋文帝纪元嘉二十四年四月河济俱清】
　　祠天【增宋书索头其俗以四月祠天】
　　鸱尾紫烟【増陈书高祖纪永定二年四月戊辰重云殿东鸱尾有紫烟属天】
　　献瑞钟【増南史陈宣帝纪太建七年四月壬子郢州献瑞钟六】
　　获玉印【増魏书灵徴志髙宗和平三年四月河内人张超于壊楼所城北故佛圗处获玉印以献印方二寸其文曰富乐日昌永保无疆福禄日臻长享万年玉色光润模制精巧百寮咸曰神明所授非人为也诏天下大酺三日】
　　异雀【増后燕录长乐元年夏四月甲午有异雀素身绿首集于端门栖翔东园二旬而去】
　　隆庆池泛舟【増旧唐书中宗纪景龙四年四月乙未幸隆庆池结防为楼宴侍臣泛舟戏乐】宴亲属【增唐会要髙祖武德七年四月丙午宴王公亲属于文明殿见安平王太妃以尊属从家人礼降阶再拜酒小阑徙坐翠华殿帝赋诗王公递上寿赐帛各有差】
　　玉华宫铭【増唐防要贞观二十二年四月太宗御制玉华宫铭令皇太子已下竝和】
　　慈乌巢栱【増实录开元二十八年四月庚辰有慈乌巢紫宸之栱】
　　龙堂祷雨【増唐会要贞元十三年四月幸兴庆宫龙堂祷雨有一白鸬鷀浮沉水际羣翼从左右以为龙之变化既而大雨】
　　宴花萼楼【増唐明皇帝首夏花萼楼观羣臣宴寜王山亭回楼下又申之以赏乐赋诗并序今年带闰节候全晚暑气犹清芳草未歇披乐善之邸坐忘忧之观东郊跬步南山在目足以缔夏首之新赏补春余之坠欢朕登览上宫俯临长陌畅众心之怡虞懽归骑之逶迤鼔之以琴瑟侑之以筐篚衢尊意洽藿思苖赋我有嘉賔之诗奏君臣相悦之乐踟蹰西日吟玩乗风不知衷情之发于翰墨也诗今年通闰月入夏展春辉楼下风光晚城隅宴赏归九歌政要六舞散朝衣天喜时相合人和事不违礼中推意厚乐处感心防别赏阳台乐前旬暮雨飞】
　　进铜鼓【増玉海干徳四年四月辛亥南蛮进铜鼔以请内附又景徳元年四月癸酉象州贡铜鼔髙一尺八寸濶二尺五寸旁有四耳衔环镂人骑花蛤椎之有声】
　　淳化法帖【增玉海淳化四年四月诏以先贤墨迹为法帖十卷勒于石丙戌赐近臣各一部】献总仙记【増玉海至道二年四月知黄州乐史献总仙记百三十七卷目録四卷帝宣示宰臣付史馆】
　　宸章集【增玉海祥符三年四月丁巳龙图待制陈彭年奉诏纂歴代帝王集凡正统十五卷闰位十卷上作序赐名宸章集诏褒彭年】
　　槐杏连理【增玉海祥符五年四月甲辰瑞圣园槐杏连理绘图以示辅臣】
　　百寳酒船【増玉海元丰二年四月癸卯太皇太后幸金明池上扶太皇太后登辇又豫为百宝酒船于是持以上夀】
　　撤金莲烛【增玉海元祐三年四月苏轼草三制对小殿撤金莲烛送归院】
　　校四库书【增玉海绍兴二年诏平江守臣访求图籍四月诏分经史子集四库分官日校】送刀鱼【增莫州图经郝姑祠在莫州莫县俗郝姑得为水仙每至四月送刀鱼为信至今四月内多有刀鱼上来乡人每到四月祈祷】
　　玉盘盂【増苏轼玉盘盂诗序东武旧俗每岁四月大会于南禅资福两寺以芍药供佛而令岁最盛凡七千余朶皆重跗累萼繁丽丰硕中有白花正圆如覆盂其下十余叶稍大承之如盘姿格絶异独出于七千朶之上而其名俚甚乃为易之诗杂花狼籍占春余芍药开时扫地无两寺妆成宝璎珞一枝争看玉盘盂佳名防作新翻曲絶品难防旧画图从此定知年谷熟姑山亲见雪肌肤】
　　酒库开煑【原干淳嵗时纪户部防检所十三酒库例于四月初开煮九月初开清先是提领所呈様品尝然后迎引至诸所官府而散每库各用疋布书库名髙品以长竿悬之谓之布牌以木牀铁檠为仙佛神之驾空飞动谓之台阁杂剧百戏诸艺各库争为新好库妓之琤琤者皆珠翠盛饰销金红背乗绣鞯寳勒骏骑少年狎客徃徃簇饤持杯争劝马首所经之地髙楼防阁绣幕如云累足骈肩真所谓万人海也】清风楼【增东京梦华録四月在京七十二户诸正店初卖煮酒市井一新惟州南清风楼最宜夏饮初尝青杏乍荐樱桃时得嘉賔觥酧交作】
　　江船下水【增岳阳风土记岳州濒江诸庙皆有船四月中择日下水击画鼔集人歌以櫂之至端午罢】
　　五花图【增舆地纪胜髙邮丰瑞堂以芍药得名淳熙三年夏四月郡圃芍药一枝五色时郡守王□名其燕寝之堂为丰瑞仍作五花圗于上】
　　科柏【增研比杂志宋巩洛陵寝嵗以四月科栢前期遣官奏告】
　　瓜熟【增续文献通考隋朱昌宁永城人有孝行母病思时方四月未熟昌宁号哭于田中一夕尽熟母食之即差】
　　田雀肥【増小丹丘客谈京师田雀以四月肥背有黄羽与江乡纯色者别而以江南食法制之亦甚肥美】
　　枫树异花【増名胜志文山在龙溪县城东二十里北临大溪三通湖治十七年四月山有大枫树上产异花一簇其状如兰其叶如桂有殊香凡四十日方谢】
　　玉堂赏花【增防槐嵗抄文渊阁芍药旧尝有花自景泰増植后未尝一开天顺改元徐有贞许彬薛瑄李贤同时入为学士居中一本遂开四花其一久而不落既而三人皆去惟贤独留明年各萌芽左二右三中则甚多而彭时吕原林文刘定之李绍倪谦黄谏钱溥相继同升学士凡八人贤约开时共赏夏四月盛开八花遂设宴以赏之贤赋诗十章阁院官僚咸和彚成曰玉堂赏花诗集】
　　晋四月折杨柳歌【增芙蓉始懐莲何处觉同心俱生世尊前折杨栁捻香散名花志得长相取】
　　李贺四月乐词【増晓凉暮凉树如盖千山浓緑生云外依微香雨青氛氲腻叶蟠花照曲门金塘闲水揺碧漪老景沈重无惊飞堕红残萼暗参差】
　　御定月令辑要卷九
<史部,时令类,御定月令辑要>
　　钦定四库全书
　　御定月令辑要卷十
　　五月令
　　天道
　　天地相遇【増易天地相遇品物咸章也苏氏易传姤者干之末坤之始也故曰天地相遇以四时言之则建午之月品物咸章之际也易曰万物相见乎离】
　　月卦姤【原易姤女壮勿用取女本义姤遇也决尽则为纯干四月之卦至姤然后一隂可见而为五月之卦】
　　日烜【増易日以烜之集解荀爽曰谓建午之月太阳欲长者也】
　　日在东井【原礼仲夏之月日在东井集説东井在未鹑首之次】
　　中星【原礼昬亢中旦危中増淮南子注亢东方苍龙之宿危北方元武之宿】
　　律中防賔【原礼律中防賔増集説防賔午律长六寸八十一分寸之二十六汉书律歴志防賔防继也賔导也言阳始导隂气使继养物也位于午在五月淮南子防賔之数五十七主五月上生大吕白虎通五月谓之防賔何防者下也賔者敬也言阳气上极隂气始賔敬之也陶潜诗防賔五月中清朝起南飔不驶亦不迟飘飘吹我衣】
　　降娄中而旦【増左传歳在降娄降娄中而旦注降娄奎娄也周七月今五月降娄中而天明】
　　参见【原夏小正五月参则见传参也者牧星也増大衍日度议五月莭日在舆一度半参去日道最逺以浑仪度之参体始见肩股犹在浊中房星正中故曰五月参则见】
　　大火中【原夏小正初昏大火中传大火者心也心中种黍菽糜时也李白诗大火五月中景风从南来】招揺指午【原淮南子仲夏之月招揺指午増晋书乐志五月之辰谓为午午者长也大也言物皆长大也】
　　隂阳会遇【増诗纪歴枢隂阳之会一歳再遇遇于南方者以中夏】
　　日抱珥【増唐防要长庆元年五月飨太庙毕出朱雀门中路日抱珥五色宰臣称贺元稹辨日旁瑞气状五色庆云盖是小瑞戴气抱珥所谓殊祥】
</div>
    <div class="pagination">
<a href="御定月令辑要_page47.html">上一页</a><span>...</span><a href="御定月令辑要_page43.html">43</a><a href="御定月令辑要_page44.html">44</a><a href="御定月令辑要_page45.html">45</a><a href="御定月令辑要_page46.html">46</a><a href="御定月令辑要_page47.html">47</a><span class="current-page">48</span><a href="御定月令辑要_page49.html">49</a><a href="御定月令辑要_page50.html">50</a><a href="御定月令辑要_page51.html">51</a><a href="御定月令辑要_page52.html">52</a><a href="御定月令辑要_page53.html">53</a><span>...</span><a href="御定月令辑要_page49.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
