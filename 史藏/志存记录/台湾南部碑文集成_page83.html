<!DOCTYPE html>
<html>
<head>
    <meta charset="UTF-8">
    <title>台湾南部碑文集成 - 第 83 页/共 85 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>台湾南部碑文集成 - 第 83 页/共 85 页</h1>
    <div class="content">
　　清道光十八年

　　全郡金成玉公砣。崁下，戊戌年重修。

　　台南市立民族文物馆。

　　存

　　驼高四四.五公分，宽四一.二公分，花冈岩。金成玉为清中叶台湾糖业巨商，全台遍设机构，因有自备「公砣」。

　　清道光十八年

　　怡裕公砣。戊戌置。

　　台南市立民族文物馆。

　　存

　　驼高四六.七公分，横三三.五公分，花冈岩。「怡裕」为大商之号。

　　清道光二十四年

　　皇清诰授振威将军太子太保原任浙江水师提督二等子爵世袭、赠伯爵太子太师、赐谥「果毅」显考王考，诰封一品夫人显妣王门慈徽范夫人、例封一品夫人继妣王门肃馨陈夫人茔。道光岁次甲辰年花月吉旦，孝男朝纲、朝纶、朝辅、朝纬、朝经、朝绂、朝斌、朝文、朝武暨杖期孙……同谨立。

　　嘉义县太保乡。

　　存

　　碑丰硕，为台湾墓碑中所仅见者；花冈岩，雕镌甚丽。王得禄妻范夫人，初葬今台南县白河镇仙草里大仙岩麓；据此碑，知于得禄卒后迁骸合葬。

　　清道光二十五年

　　李胜兴重申东港寮公驼，重计三百觔。道光乙巳年置。

　　台南市立民族文物馆。

　　存

　　驼高五五.六公分，宽四八公分，花冈岩。李胜兴为清代台湾规模最大糖商，号曰「糖郊」，亦兼贸米；其财力之厚，与南郊金永顺、北郊苏万利鼎足而三，合称「三郊」。

　　清道光二十六年

　　修理重兴宫碑。总理嘉邑洪德政、郭金隆，道光丙午年端月谷旦。

　　台南县白河镇六溪里重兴宫。

　　存

　　碑高六０.六公分，宽二九.五公分，花冈岩。

　　清道光二十七年

　　府正堂洲北课场埔界。

　　台南县佳里镇通兴里埔顶。

　　存

　　碑高九八公分，宽二六公分，花冈岩。按洲北课场为古台湾盐田（埕）之一，始设台湾县武定里洲仔尾（今台南县永康乡）。乾隆二十三年（公元一七五八）为风雨所毁，场迁诸罗县安定里（今台南县七股乡大寮、埔顶一带）。道光二十五年（一八四五）五月，课场又毁于风雨；二十七年（一八四七），盐场晒丁移辟北门屿东北二边海滩，课场新建而沿称旧名。此碑即当时所勒。

　　清道光间

　　府八房界

　　台南县佳里镇蚶寮里（该处距七股乡界甚近）。

　　存

　　碑高一二九公分，宽一七公分。按「府八房」，即台湾府署办公之「科房」也，分「吏、户、礼、兵、刑、工、承发、库」八处。立碑地为洲南课场之边缘。洲南场毁于风雨，泥沙淤填，乃成新生埔地，归府八房公产；是以勒碑定界，招佃放租。

　　清咸丰间

　　奉宪郡县□□七州美埔南界。

　　台南县永康乡盐行村洲仔尾保宁宫前。

　　存

　　碑高七二公分，宽二二公分，花冈岩。据咸丰八年「执照碑」，知此碑系洲仔尾庄前溪墘溪埔界碑，为招佃垦耕而立者。

　　清咸丰间

　　州美埔十七股界址。

　　台南县永康乡盐行村洲仔尾保宁宫前。

　　存

　　碑高六一公分，宽一四公分，花冈岩。

　　清同治间

　　台协水师三营军装局。协镇杨钾南立。

　　台南市安平区安平古堡上。

　　存

　　碑高二五公分，宽七二公分，花冈岩。「台协」署设安平，或称「安平协」，辖左、右、中、三营，各置游击、守备。军装局遗址在安平。协镇杨钾南，号敬堂，同治八年（公元一八六九）左右在任。
</div>
    <div class="pagination">
<a href="台湾南部碑文集成_page82.html">上一页</a><span>...</span><a href="台湾南部碑文集成_page78.html">78</a><a href="台湾南部碑文集成_page79.html">79</a><a href="台湾南部碑文集成_page80.html">80</a><a href="台湾南部碑文集成_page81.html">81</a><a href="台湾南部碑文集成_page82.html">82</a><span class="current-page">83</span><a href="台湾南部碑文集成_page84.html">84</a><a href="台湾南部碑文集成_page85.html">85</a><a href="台湾南部碑文集成_page84.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
