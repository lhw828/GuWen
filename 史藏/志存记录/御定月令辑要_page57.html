<!DOCTYPE html>
<html>
<head>
    <meta charset="UTF-8">
    <title>御定月令辑要 - 第 57 页/共 96 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定月令辑要 - 第 57 页/共 96 页</h1>
    <div class="content">　　车旂服物【原礼乗大路驾黄□载黄旂衣黄衣服黄玉食稷与牛其噐圜以闳注稷五谷之长牛土畜也器圜者象土周布于四时闳读如纮纮谓中寛象土含物】
　　黄琮九寸【増礼郊特牲疏祀中央黄帝亦用黄琮宜九寸以别于地祗】
　　中官【増左传龙师而龙名注中官为黄龙氏又云师而云名注中官为黄云氏又水师而水名注中官为中水又火师而火名注中官为中火】
　　土行御【増管子睹戊子土行御天子出令命左右司徒内御不诛不贞农事为敬大言寛刑死缓罪人出国司徒令命顺民之功力以养五谷君子之静居而农夫修其功力极然则天为粤宛草木养长五谷蕃实秀大六畜牺牲具民足财国富上下亲诸侯和七十二日而毕】
　　五和时节【増管子五和时节君服黄色味甘味聼宫声治和气用五数饮于黄后之井以倮兽之火防藏温濡行敺养坦气修通注土生数五土气和则君顺时节而布政】
　　戊巳校尉【増汉书百官表戊巳校尉元帝初元元年置注甲乙丙丁庚辛士癸皆有正位唯戊巳寄治耳今所置校尉亦无常居故取戊巳为名也有戊校尉有已校尉一説戊巳居中镇覆四方今所置校尉亦处西域之中抚诸国也】
　　施防泽【増淮南子戊子受制则养老鳏寡行粰鬻施防泽注土用事象土长养故施防泽也】夏中成熟【増春秋繁露土者夏中成熟百种君之官循宫室之制谨夫妇之别加亲戚之防防及土则五谷成而嘉禾兴防及倮虫则百姓亲附城郭充实贤圣皆迁仙人降】
　　迎气黄郊【增后汉书礼仪志先立秋十八日郊黄帝是日夜漏未尽五刻京都百官皆衣黄至立秋迎气于黄郊乐奏黄钟之宫帝临冕而执干戚舞云翘育命所以养时训也唐书归崇敬传时有方土巨彭祖建言唐家土德请以四季月郊祀天地诏礼官儒者杂议崇敬议礼以先立秋十八日迎黄灵祀黄帝黄帝于五行为土而火为母故火用事之末而祭之三季月则否】
　　农月【增呉志华覈是时盛夏兴工覈上疏日六月戊巳土行正旺既不可犯加又农月时不可失昔鲁隠公夏城中丘春秋书之垂为后戒】
　　令随四时【増魏台访议前后但见读春夏秋冬四时令至于服黄之时独闻不读令不觧其故髙堂隆日黄于五行中央土也王四季各十八日土生于火故于火用事之末服黄其令则随四时不以五行为分是以服黄无令】
　　迎含枢纽【増隋书礼仪志中迎含枢纽者含容也枢机有开阖之义纽者结也言土德之帝能含容万物开阖有时纽结有法也】
　　九室十八户【増隋书宇文恺明堂议日九室法九州室有二户二九十八户法土王十八日】读五时令【増唐书礼志季夏土旺读五时令于明堂】
　　祀中岳中镇【増宋书礼志土王日祀中岳嵩山于河南府中镇霍山于晋州】
　　祀中太一宫【増宋史礼志季夏土王日祀中太一宫】
　　祭帝鼐【増宋史礼志政和三年铸鼎九于中太一宫南为殿奉安之日九成宫中央日帝鼐其色黄祭以土王日为大祠币用黄乐用宫架】
　　禁角羽【増宋史乐志盛徳在土宫声乃作得徴而生以商为相若用角则刑用羽则战故季夏土王宜禁角羽】
　　民用
　　备化【原内经土曰备化备化之纪气恊天休德流四政五化齐修其气平其性顺其用髙下其化丰满其土其政安静其溽烝其令湿其藏脾其畏风其主口其谷稷其果枣其实肉其应长夏】
　　顺坤德【原遵生八笺脾脏属中央土王于四季为黄帝神肖鳯形坤之气土之精也当土王时少思虑养恬和顺坤之德而寕其神】
　　避湿气【原济隂方土王湿气起居宜避慎之六月湿热尤宜节饮凉冷及居处湿寒之地】不兴土功【増选择厯书六月土王用事日后不宜兴土工事】
　　安碓硙【増选择厯书安碓硙忌土王用事后日】
　　开渠穿井【増选择厯书开渠穿井忌土王用事后日】
　　物候
　　土味甘【原书稼穑作甘疏甘味生于百谷谷是土之所生故甘为土之味也増白虎通土味所以甘何中央者中和也故甘犹五味以甘为主也】
　　黄鸟应土【原禽经注黄鸟之属应土行以象季夏】
　　燕避戊巳【原説文燕布翅枝尾作巢避戊巳】
　　占验
　　雷应土气【増春秋繁露王者心不能容则稼穑不成而秋多雷雷者土气也其音宫也故应之以雷】主德【原玉厯璇玑镇星主德占为夏季注居四方之中在戊巳之位万物因之以生四时据之而列故星名日镇主徳厚安危存亡之机以其属土之行而动静吉凶占于夏季】
　　杂纪
　　脾主长夏【増内经脾主长夏注长夏谓六月也六月是火王之处盖以脾主中央六月是十二月之中一年之半故脾主六月也】
　　土得性【増汉书五行志土中央生万物者也其于王者为内事古者天子诸侯宫庙大小髙卑有制后夫人媵妾多少进退有度九族亲踈长幼有序故禹卑宫室文王刑于寡妻此圣人之所以昭教化也如此则土得其性矣】
　　纁色【増周礼纁裳疏土无正位托于南方火赤色赤与黄为纁色故以纁】
　　黄旗前立【増通典李卫公兵法诸军将五旗各准方色黄中央土土既不动用为四旗之主而大将行军持此黄旗于前立】
　　宫管在中【増陈乐书月令中央土律中黄钟之宫则乐之有簧以宫管在中也】
　　土鼓篑桴【増陈乐书乐以中声为本土也者于位为中央于气为冲气则以土为鼓以土篑为桴所以逹中声者也】
　　脾主中宫【増云笈七籖治脾当用呼呼为泻吸为补夫脾者坤之气土之精其色黄其状如覆盆脾主意其神如鳯化为玉女长六寸循环于脾藏夫脾主于中宫无正形寄王四季常以四季月末十八日旭旦正坐中宫禁气五息鸣天鼔七吸土宫之黄气入口五吞之补呼之损饮玉醴以致神之和以补于脾以佐神气】















　　御定月令辑要卷十二
　　钦定四库全书
　　御定月令辑要卷十三
　　秋令
　　天道
　　万物说【原易兑正秋也万物之说也故曰说言乎兑】
　　秋日【増诗秋日凄凄疏言严秋之日凄凄然有寒凉之风江淹诗寒郊无防影秋日悬清光】三秋【原诗一日不见如三秋兮纂要秋曰三秋増虞世南秋赋观四时之代谢对三秋之爽节】庚辛【原礼其日庚辛注庚之言更也辛之言新也日之行秋西从白道成熟万物月为之佐万物皆肃然改更秀实新成人因以为日名焉増汉书律歴志敛更于庚悉新于辛原说文庚位西方象秋时万物庚庚有实也庚承已象人赍辛秋时万物成而熟辛承庚象人股】
　　少皥蓐收【原礼其帝少皥其神蓐收注少皥金天氏蓐收少皥氏之子曰该为金官疏案左云昔金天氏有裔子曰昧生允格台骀称金天氏与少皥金位相当故少昊则金天氏也又案左云少昊氏之子该为蓐收是为金神佐少皥于秋蓐收者言秋时万物摧蓐而收敛増山海经蓐收左耳有青蛇乘两龙面目有毛虎爪执西方金神也称衡鹦鹉赋少昊司辰蓐收整辔江逌咏秋诗祝融解炎辔蓐收起凉驾杜甫登慈防寺墖诗羲和鞭白日少昊行清秋】
　　秋为揫【增礼西方者秋秋之为言愁也愁之以时察守义者也注愁读为揫揫敛也察犹察察严杀之】
　　【貎】
　　白蔵【原尔雅秋为白蔵疏言秋之气和则色白而收蔵也】
　　收成【原尔雅秋为收成増新论秋之徳雨雨不信则百谷不实百谷不实则收成之徳废】
　　辰徳【原管子西方曰辰其时曰秋其气曰阴阴生金与甲其徳忧哀静正严顺居不敢佚其事号令毋使民滛暴顺旅聚收量民资以畜聚赏彼羣干聚彼羣材百物乃收使民无怠恶其察欲必得我信则克此谓辰徳辰掌收收为阴注辰以收敛杀奸邪为徳也】
　　万物收【原管子秋者阴气始下故万物收増皇极经世秋为收物之府】
　　秋云【原管子教者摽然若秋云之游动人心之悲注秋云凄惨有愁悴之容髙置且远能生人之悲心増梁书柳恽恽始为诗有亭臯木叶下陇首秋云飞琅琊王元长见而嗟赏因书斋壁】
　　金胜火【増内经秋者金始治肺将收杀金将胜火阳气在合注金王火衰故云胜火】
　　秋为礼【原尸子秋为礼西方为秋秋肃也万物莫不礼肃敬之至也】
　　斗柄西指【原鹖冠子斗柄西指天下皆秋】
　　秋霖【増楚辞皇天滛溢而秋霖兮后土何时而得干卢照邻秋霖赋覧万物兮窃独悲此秋霖风横天而瑟瑟云覆海而沉沉贾岛诗嵗月辞山乆秋霖入夜多】
　　凛秋【原楚辞皇天平分四时兮窃独悲此凛秋增阮瑀诗我行自凛秋季冬乃来归】
　　秋风【原楚辞嫋嫋兮秋风洞庭波兮木叶下増汉武帝秋风辞秋风起兮白云飞草木黄落兮鴈南归淮南子秋风下霜倒生挫伤鹰雕鸷昆虫蛰藏草木注根鱼鼈凑渊莫见其为者灭而无形魏文帝燕歌行秋风萧瑟天气凉草木摇落露为霜】
　　秋气【原楚辞悲哉秋之为气也萧瑟兮草木揺落而变衰憭栗兮若在逺行登山临水兮送将归泬防兮天高而气清寂寥兮收潦而水清憯凄增欷兮薄寒之中人栁宗元南磵诗秋气集南磵独游亭午时廻风一萧瑟林影久参差】
　　毕昴围【増史记天官书白帝行德毕昴为之围围三暮德乃成注白帝西方白招矩之帝也秋万物咸成则晕围毕昴三暮帝德乃成也】
　　太白【原璇玑经太白兵候占之素秋宰主生成故为之将注太白位当少阴用事之际万物成实之秋宋志曰太白者大将之麾白者金精之色也太白进退以兵象故秋占之増汉书天文志太白曰西方秋金义也言也义亏言失逆秋令伤金气罚见太白张衡周天大象赋彼金方之耀色有太白之垂文乃降神于屛翳实建象于将军】
　　阴气迁【原汉书律歴志少隂者西方西迁也隂气迁落物于时为秋秋也物敛乃成孰金从革改更也】
　　乗兑执矩【原汉书魏相西方之神少昊乗兑执矩司秋注金为义义者成成者方故为矩】西颢【原汉书礼乐志西颢沆砀秋气肃杀含秀垂頴续旧不废】
　　昊天【原淮南子西方曰昊天其星胃昴毕注西方金色白故曰昊天】
　　助秋成【原春秋繁露少阴因金而起助秋之成也】
　　日行西陆【原易通綂圗日行西方白道曰西陆续汉书日行西陆谓之秋郭璞游仙诗蓐收清西陆朱羲将由白江淹丽色赋西陆始秋白道月金波照户玉露暧天】
　　品物时成【増释名秋緧也緧廹品物使时成也】
　　物成象【増子酉西方也秋也物皆成象而就也】
　　商声调【増晋书律歴志金音商三分徴益一以生其数七十二属金者以其浊次宫臣之象也秋气和则商声调】
　　六气十八【增埤雅立秋之节初五日凉风至次五日白露降后五日寒蝉鸣次处暑气初五日鹰乃祭鸟次五日天地始肃后五日禾乃登次仲秋白露之节初五日鸿雁来次五日鸟归后五日羣鸟飬羞次秋分气初五日雷乃收声次五日蛰虫坏户景天华后五日水始涸次季秋寒露之节初五日鸿雁来賔次五日雀入大水为蛤后五日菊有黄华次霜降气初五日豺乃祭兽次五日草木黄落后五日蛰虫咸俯凡此六气一十八皆秋气正收敛之令】
　　秋霁
　　御制禁园秋霁诗树冷催蝉咽荷踈表影长深秋残暑气微爽待髙阳户外逺尘迹园中多蕙香溶溶新雨霁吟乏愧成章【石延年诗秋霁露华清似水月明天色白连河】
　　秋夜【增魏文帝诗漫漫秋夜长烈烈北风凉杜甫见萤火诗巫山秋夜萤火飞帘踈巧入坐人衣】清秋【增殷仲文诗独有清秋日能使髙兴尽杜甫诗信宿渔人还泛泛清秋燕子故飞飞朱子诗赏心并胜日妙语逼清秋】
　　萧晨【原殷仲文诗哲匠感萧晨肃此尘外轸李善注萧晨秋晨也言秋晨萧瑟】
　　素秋【原纂要秋曰素秋刘琨诗朱实陨劲风繁英落素秋增曹毗秋兴赋素秋始啓清风激暑杜甫诗瞿唐峡口曲江头万里风接素秋】
　　髙秋【原纂要秋曰髙秋増沈约诗临池清溽暑开幌望髙秋杜甫诗爱汝玉山草堂静髙秋爽气相鲜新】九秋【原纂要秋曰九秋増曹植七启动朱唇清商罗袂振华裳九秋之夕为未央原阴阳五行歴一月为三秋故三月有九秋之名】
　　商秋【增纂要秋曰商秋潘尼石榴赋商秋授气收华敛实】
　　秋雨【増梁简文帝荅张缵书秋雨且晴檐梧初下岑参诗峩眉烟翠新昨夜秋雨洗杜甫诗凉风新过雁秋雨欲生鱼朱子秋雨诗一雨散林表清阴生广庭喜兹新秋夜起向髙斋行】
　　秋河【増谢脁诗秋河曙耿耿寒渚夜苍苍韩翃诗晓月暂飞千树里秋河隔在数峯西】
　　秋露【增江淹别赋秋露如珠薛道衡老氏碑秋露凝甘遍于竹苇李白诗秋露白如玉团团下庭绿】秋月【增江淹别赋秋月如珪五灯会元十里平湖一轮秋月】
　　秋声
　　御制西山驻驆夜闻秋声诗西风吹长林木叶响如雨起视山月髙浮云无一缕【増孟浩然诗更闻枫叶淅度秋声李白诗白沙留月色绿竹助秋声刘禹锡秋声赋碧天如水兮窅窗悠悠百虫迎莫兮万叶吟秋欲辞林而萧飒潜命侣以啁啾欧阳修秋声赋序欧阳子方夜读书闻有声自西南来者然而听之曰异哉初淅以萧飒忽奔腾而砰湃如波涛夜惊风雨骤至其触于物也鏦鏦铮铮金鐡皆鸣又如赴敌之兵衔枚疾走不闻号令但闻人马之行声予谓童子此何声也汝出视之童子曰星月皎洁明河在天四无人声声在树间予曰噫嘻悲哉此秋声也胡为乎来哉】
　　秋雪【增白居易望终南秋雪诗遍覧古今集都无秋雪诗李商隠诗举家欣共报秋雪堕前峰】秋暑【增李商隠诗秋暑贵招邀苏辙诗秋暑尚烦襟林泉浄客心朱子秋暑诗晨兴纳新凉亭午倦犹暑卧对北窻扉淡泊将谁侣疎树含清飔时禽转幽语端居悟物情即事聊容与】
　　秋阳【增许浑诗秋阳防光景忽吐半林红原苏轼秋阳赋吾心皎然如秋阳之明吾气肃然如秋阳之清吾好善而欲成之如秋阳之坚百谷吾恶恶而欲刑之如秋阳之陨羣木】
　　政典
　　秋尝【原诗秋而载尝増礼尝者阴之盛也疏以尝祭在秋之时阴功成就故为阴盛】
</div>
    <div class="pagination">
<a href="御定月令辑要_page56.html">上一页</a><span>...</span><a href="御定月令辑要_page52.html">52</a><a href="御定月令辑要_page53.html">53</a><a href="御定月令辑要_page54.html">54</a><a href="御定月令辑要_page55.html">55</a><a href="御定月令辑要_page56.html">56</a><span class="current-page">57</span><a href="御定月令辑要_page58.html">58</a><a href="御定月令辑要_page59.html">59</a><a href="御定月令辑要_page60.html">60</a><a href="御定月令辑要_page61.html">61</a><a href="御定月令辑要_page62.html">62</a><span>...</span><a href="御定月令辑要_page58.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
