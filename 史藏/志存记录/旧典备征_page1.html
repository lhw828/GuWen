<!DOCTYPE html>
<html>
<head>
    <meta charset="UTF-8">
    <title>旧典备征 - 第 1 页/共 7 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>旧典备征 - 第 1 页/共 7 页</h1>
    <div class="content">旧典备征 清 朱彭寿


●自序
●卷一
●卷二
●卷三
●卷四
●卷五



●自序
　　余性甘淡静，自庚寅官中书后，公退多暇，惟以文史自娱，凡夫艺苑遗闻、 中朝故事，涉猎所及，辄裁矮纸漫笔记之。岁月侵寻，忽忽廿载，聚书稍富，闻 见日增，箧中丛稿所积遂亦尺许厚矣。年来蒿目时艰，百事废懒，久不复留意于 斯。兄子联沅与小儿辈惧其日久散佚也，尝窃窃偶语，议付手民为梓行计。余谓 此记问之学，只可自怡，一旦流布士林，恐宿儒病其浮疏，新学且嗤其陈腐也耳。 顾念雪钞露纂，寒暑迭更，每当一灯荧然，罗书满几，潜心探讨，触类引申，往 往因一事之搜求，检阅群编，钩稽累月，眼昏手茧，心力交疲，享帚之珍，良有 不能自已者。爰勉徇其请，复取所录，手自整理，剃厥烦芜（原稿于说经考史诸 条采摭最富，第经史本为专门之学，条举细故，不免挂漏贻讥，因汰去十之七八）， 掇拾所存，尚辑成为四十卷。其间部居排比，略以类从（凡以前人旧说径行录入 者，即于本条下注明所出，示不掠美。其就原文加以点窜，或增损其字句，或合 数书为一条，或全改其本来面目者，则均以参字别之），然良苦杂陈，庄谐互 列，愧不贤之识小，聊困学以纪闻，无以名之，仅署曰丛记而已。此外纂辑粗就 者，别有《皇清人物考略》《纪年五表》等十余种，以卷帙较繁，当赓续写定， 就正有道云。宣统三年，岁在辛亥季冬之月，海盐朱彭寿自序于都门总布胡同寓 庐。

　　自辛亥冬丛记写定后藏之箧衍，瞬又二十余年矣。比岁以来，索阅者众，遂 忘其陋，出书就正博雅君子，颇不以为纰缪，辄怂恿付梓，乐观厥成。顾全书 都五十余万言，剞劂匪易，且学人志趣各有不同，恐卷帙过繁，徒供束阁，以是 迟回瞻顾者久之。继思胡元瑞之《少室山房笔丛》中分子目者十六，陈养吾之 《归云别集》中分子目者九，昔之人既合数种为一书以免散佚，今之人即可分一 书为数种，以备流通，因时制宜，固并行不悖也。爰就原目分起讫，厘为六类， 别以名称，一曰《旧典备征》为卷五，二曰《丹铅锁录》为卷十，三曰《经籍属 辞纂例》为卷六，四日《诗学骈枝》为卷九，五曰《常谈讨原》，六曰《广四八 目》，各为卷五。化整为散，较便传观，而每种之首，则仍以全书序目取冠简端， 藉明缘起，庶分之则为六帙，合之仍属一编，冀不失著书之本意焉。编次既竟， 乃复缀数语，用志颠末。丙子春日，寿鑫斋主人识。


●卷一
　　◎圣寿迈古
　　历代帝王御宇至五十年者，史册即不多觏。羲农之后，帝临魁八十年，帝承 六十年，帝榆罔五十五年，黄帝轩辕氏一百年，少吴金天氏八十四年，颛顼高阳 氏七十八年，帝喾高辛氏七十年，唐尧七十二年，又命舜摄位二十八年而殂，虞 舜五十年，夏不降五十九年，桀五十三年，殷中宗太戊七十五年，高宗武丁五十 九年，周昭王五十一年，穆王五十五年，平王五十一年，赧王五十九年，汉武帝 五十四年（按此外惟周之宣王、敬王、显王，蜀汉之后主，粱之武帝，唐之玄宗， 宋之仁宗，明之世宗、神宗，在位为较久，然均止四十余年）。至我朝圣祖六十 一年，高宗六十年，又内禅四年，两圣享国之永，不特后世所无，即三代时亦仅 见矣。

　　此外分藩者惟西周时鲁公伯禽五十三年，鲁炀公六十年，鲁魏公五十年，齐 庄公六十四年，卫武公五十五年。东周时楚武王五十一年，许穆公五十七年，邾 文公五十二年，杞桓公七十年，齐景公五十八年。战国时楚惠王五十一年，齐宣 王五十一年，秦昭襄王五十六年。割据者惟宋时西夏崇宗五十三年、仁宗五十四 年为最久云。

　　又按三代以后，历代传国世次多至二十余主，少或数主，其中仅有在位数年 及不足一年者。惟我朝太祖天命十一年，太宗天聪九年、崇德八年，世祖顺治十 八年，圣祖康熙六十一年，世宗雍正十三年，高宗乾隆六十年，仁宗嘉庆二十五 年，宣宗道光三十年，文宗咸丰十一年，穆宗同治十三年，德宗光绪三千四年， 列圣临驭万方，均逾十年以外，亦为历代所无。

　　◎亲郡王封号考（举始封者及由袭爵晋封者，其无封号者另载于後） 景祖位下皇长子武功郡王礼敦（崇德元年四月追封）。
　　显祖位下皇孙郑亲王济尔哈朗（按济尔哈朗为皇三子舒尔哈齐之子，崇德元 年四月封，顺治十二年卒，谥曰献。馀见简亲王条下。世袭。凡封爵屡经降黜而 其后卒复原封者，仍按始封年月书之，后仿此）。

　　显祖皇曾孙简亲王济度（按济度为郑献亲王二子，顺治十四年五月由袭爵改 封，十七年卒，谥曰纯。乾隆四十三年正月，其裔孙袭简亲王丰讷亨，仍追复郑 亲王始封原号）。敏郡王勒度（按勒度为郑献亲王三子，顺治八年闰二月封，十 二年卒，谥曰简）。

　　太祖位下皇二子礼亲王代善（崇德元年四月封，顺治五年卒，谥曰烈。馀见 康亲王条下。世袭）。皇七子饶馀亲王阿巴泰（顺治元年四月封郡王，三年卒， 康熙元年三月追晋亲王，谥曰敏）。皇十二子英亲王阿济格（顺治元年十月封， 八年十月以罪赐死）。皇十四子睿亲王多尔衮（崇德七年四月封，顺治七年卒， 八年二月追削封爵，乾隆四十三年正月追复原封，谥曰忠。世袭）。皇十五子豫 亲王多铎（崇德元年四月封，顺治六年卒，九年三月追降郡王，谥曰通，乾隆四 十三年正月追复亲王原封。馀见信郡王条下。世袭）。

　　太祖皇孙敬谨亲王尼堪（按尼堪为皇长子贝勒褚英之子，顺治六年三月封， 九年卒，谥曰庄）。克勤郡王岳托（按岳托为礼烈亲王长子，崇德元年四月封成 亲王，坐事降贝勒，三年卒，四年四月追赠克勤郡王。馀见平郡王条下。世袭）。 颖亲王萨哈（按萨哈为礼烈亲王三子，天命十一年封贝勒，崇德元年牛，追 封颖亲王，谥曰毅）。谦郡王瓦克达（按瓦克达为礼烈亲王四子，顺治八年二月 封，九年卒，谥曰襄）。巽亲王满达海（按满达海为礼烈亲王五子，顺治八年二 月由袭爵改封，九年卒，谥曰简）。端重亲王博洛（按博洛为饶馀敏亲王三子， 顺治六年三月封，九年卒，谥曰定，十六年十月追降贝勒并夺谥）。安亲王岳乐 （按岳乐为饶馀敏亲王四子，顺治十四年十一月封，康熙二十八年卒，谥曰和， 三十九年十二月追降郡王）。信郡王多尼（按多尼为豫通亲王子，顺治六年由袭 爵改封信亲王，九年降袭郡王，十八年卒，谥曰宣和。乾隆四十三年正月，其裔 孙袭信郡王修龄，仍追复豫亲王始封原号）。

　　太祖皇曾孙衍禧郡王罗洛宏（按罗洛宏为克勤郡王子，顺治元年十月由袭爵 改封，三年卒，谥曰介）。顺承郡王勒克德浑（按勒克德浑为颖毅亲王子，顺治 五年九月封，九年卒，谥曰恭惠。世袭）。康亲王杰书（按杰书为巽简亲王子， 顺治十六年十二月由袭爵改封，康熙三十六年卒，谥曰良。乾隆四十三年正月， 其裔孙袭康亲王永恩，仍追复礼亲王始封原号）。僖郡王岳希（按岳希为安和亲 王三子，康熙二十一年正月封，三十九年十二月降镇国公）。勤郡王岳端（按岳 端为安和亲王四子，康熙二十三年正月封，二十九年二月降贝子）。

　　太祖皇玄孙平郡王罗可铎（按罗可铎为衍禧介郡王子，顺治八年二月由袭爵 改封，康熙二十一年卒，谥曰比。乾隆四十三年正月，其裔孙袭平郡王庆恒，仍 追复克勤郡王始封原号）。
　　太宗位下皇长子肃亲王豪格（崇德元年四月封，顺治五年三月坐事削，寻卒 于狱，八年正月追复原封，谥曰武。馀见显亲王条下。世袭）。皇五子承泽亲王 硕塞（顺治八年闰二月封，十一年卒，谥曰裕。馀见庄亲王条下）。皇十一子襄 亲王博穆博果尔（颇治十二年十二月封，十三年卒，谥曰昭）。

　　太宗皇孙显亲王富绶（按富绶为肃武亲王三子，顺治八年二月由袭爵改封， 康熙八年卒，谥曰懿。乾隆四十三年正月，其裔孙袭显亲王蕴著，仍追复肃亲王 始封原号）。温郡王猛峨（按猛峨为肃武亲王四子，顺治十四年正月封，康熙十 三年卒，谥曰良）。庄亲王博果铎（按博果铎为承泽裕亲王子，顺治十二年六月 由袭爵改封，雍正元年卒，谥曰靖。世袭）。惠郡王博翁果诺（按博翁果诺为承 泽裕亲王二子，康熙四年正月封，二十三年五月坐事削）。

　　世祖位下皇二子裕亲王福全（康熙六年正月封，四十二年卒，谥曰宪）。皇 四子荣亲王（早薨，未命名，追赠年月失考）。皇五子恭亲王常宁（康熙十年正 月封，四十二年卒）。皇七子纯亲王隆禧（康熙十三年正月封，十八年卒，谥曰 靖）。

　　圣祖位下皇长子直郡王允礻是（康熙三十七年三月封，四十七年十一月坐事 削，雍正十二年卒，赠贝子）。皇二子理亲王允礻是（原封皇太子，坐事废斥， 雍正二年卒，追封亲王，谥曰密）。皇三子诚亲王允祉（康熙四十八年三月封， 雍正八年五月坐事削，十年卒，赠郡王，谥曰隐）。皇四子雍亲王（康熙四十八 年十月封，是为世宗）。皇五子恒亲王允棋（康熙四十八年三月封，雍正十年卒， 谥曰温）。皇七子淳亲王允礻是（雍正元年四月封，八年卒，谥曰度）。皇八子 廉亲王允礻是（康熙六十一年十一月封，雍正三年十二月坐事削）。皇十子敦郡 王允礻是（康熙四十八年十月封，雍正二年四月坐事削，乾隆六年卒，赠贝子）。 皇十二子履亲王允礻是（雍正十三年十一月封，乾隆二十八年卒，谥曰懿）。皇 十三子怡亲王允祥（康熙六十一年十一月封，雍正八年卒，谥曰贤。世袭）。皇 十四子恂郡王允礻是（乾隆十三年正月封，二十年卒，谥曰勤）。皇十五子愉郡 王允礻是（雍正八年二月封，九年卒，谥曰恪）。皇十七子果亲王允礼（雍正六 年二月封，乾隆三年卒，谥曰毅）。皇二十一子慎郡王允禧（雍正十三年十一月 封，乾隆二十三年卒，谥曰靖）。皇二十四子П亲王允秘（雍正十一年正月封， 乾隆三十八年卒，谥曰恪）。

　　圣祖皇孙宁郡王弘礻是（按弘交为怡贤亲王三子，雍正八年八月封，乾隆 二十九年卒，谥曰良）。泰郡王弘春（按弘春为恂勤郡王长子，雍正十二年二月 封，八月降贝子）。
　　世宗位下皇四子宝亲王（雍正十一年二月封，是为高宗）。皇五子和亲王弘 画（雍正十一年正月封，乾隆三十五年卒，谥曰恭）。
　　世宗皇孙和亲王永璧（按永璧为和恭亲王子，原封辅国公，乾隆三十五年十 月晋封，三十七年卒，谥曰勤）。
　　高宗位下皇长子定亲王永璜（乾隆十五年三月追封，谥曰安）。皇三子循郡 王永璋（乾隆二十五年七月追封）。皇四子履亲王永璜（按：永璜出嗣履懿亲王 后，原袭郡王，乾隆四十二年卒，谥曰端，嘉庆四年三月追晋亲王）。皇五子荣 亲王永琪（乾隆三十年十一月封，三十一年卒，谥曰纯）。皇六子质亲王永璜 （乾隆五十四年十月封，五十五年卒，谥曰庄）。皇七子哲亲王水琮（嘉庆四年 三月追封，谥曰悼愍）。皇八子仪亲王永璇（嘉庆四年正月封，道光十二年卒， 谥曰慎）。皇十一子成亲王永璜（乾隆五十四年十月封，道光三年卒，谥曰哲）。 皇十五子嘉亲王（乾隆五十四年十月封，是为仁宗）。皇十七子庆亲王永璜（嘉 庆二十五年三月封，寻卒，谥曰僖）。

　　高宗皇孙定亲王绵恩（按绵恩为定安亲王二子，原袭郡王，乾隆五十八年十 二月晋封，道光二年卒，谥曰恭）。荣郡王绵亿（按绵亿为荣纯亲王子，原袭贝 勒，嘉庆四年正月晋封，二十年卒，谥曰恪）。

　　高宗皇曾孙定亲王奕绍（按奕绍为定恭亲王子，原袭贝勒，道光二年六月晋 封，十六年卒，谥曰端）。庆郡王奕彩（按奕彩为仪慎亲王孙，出嗣庆良郡王绵 ê后，应袭贝勒，道光十六年九月晋封，二十年十月坐事削）。庆亲王奕（按： 奕为庆僖亲王三子绵性之子，出嗣伯父绵悌后，初封贝子，光绪二十年正月晋 封。世袭）。

　　高宗皇玄孙定亲王载铨（按：载铨为定端亲王子，原袭郡王，咸丰四年卒， 追晋亲王，谥曰敏）。
　　仁宗位下皇长子穆郡王绵□（嘉庆二十五年八月追封）。皇二子智亲王（嘉 庆十八年九月封，是为宣宗）。皇三子亲王绵恺（嘉庆二十五年七月封，道光 十八年卒，谥曰恪）。皇四子瑞亲王绵忻（嘉庆二十四年正月封，道光八年卒， 谥曰怀）。皇五子惠亲王绵愉（道光十九年正月封，同治三年卒，谥曰端）。

　　宣宗位下皇二子顺郡王奕纲（道光三十年正月追封，谥曰和）。皇三子慧郡 王奕继（道光三十年正月追封，谥曰质）。皇五子亲王奕（按！奕谅出嗣 恪亲王后，原袭郡王，咸丰十年正月晋封，光绪十五年卒，谥曰勤）。皇六子恭 亲王奕（道光三十年正月封，光绪二十四年卒，谥曰忠。世袭）。皇七子醇亲 王奕讠（同治十一年九月封，光绪十六年卒，谥曰贤。世袭）。皇八子钟郡王 奕讠合（道光三十年正月封，同治七年卒，谥曰端）。皇九子孚郡王奕讠合（道 光三十年正月封，光绪三年卒，谥曰敬）。

　　宣宗皇孙端郡王载漪（按载漪为勤亲王子，出嗣瑞怀亲王为孙，原袭贝勒， 光绪二十年正月晋封，二十六年坐事削）。
　　文宗位下皇二子悯郡王（早薨，未命名，咸丰十一年十二月追封）。
　　其封赠亲郡王而无封号者：
　　景祖位下皇二子郡王额尔衮（顺治十年五月追封，谥曰慧哲）。皇三子亲王 界堪（顺治十年五月追封，谥曰宣献）。
　　显祖位下皇三子亲王舒尔哈齐（顺治十年五月追封，谥曰庄）。皇四子郡王 雅尔哈齐（顺治十年五月追封，谥曰通达）。
　　太祖位下皇孙亲王劳亲（顺治六年十月封，八年坐事削）。 太祖皇曾孙郡王精济（按精济为礼烈亲王五子祜塞之子，顺治三年六月封， 六年卒，谥曰怀愍）。郡王塔尔纳（按塔尔纳为端重定亲王二子，顺治十四年正 月封，三月卒，谥敏思，十六年十月追削爵谥）。

　　圣祖位下皇二十三子郡王允祁（乾隆四十九年由贝勒加郡王品级，五十年卒， 谥曰诚）。
　　世宗位下皇长子亲王弘晖（雍正十三年十一月追封，谥曰端）。皇子亲王福 惠（雍正十三年十一月追封，谥曰怀）。
　　宣宗位下皇长子郡王奕纬（道光三十年正月追封，谥曰隐志）。
　　◎三公三孤
　　公孤之设，肇自成周，汉晋以来，建置靡定，唐以后则有官无职，专以加大 臣之位高望重者。
　　按本朝大臣加太师者：遏恪僖必隆（康熙七年）、鳌辅政拜。（同上）
　　赠太师者：佟忠列养正（雍正元年）、佟襄勤图赖（同上）、图文襄海（同 上）、顾文端八代（雍正十三年）、福文端敏（乾隆六十年由大傅赠）、奉文勤 宽（嘉庆二年）、杜文正受田（咸丰二年）。

　　加太傅者：范文肃文程（顺治十一年）、洪文襄承畴（顺治十三年）、金文 通之俊（顺治十七年）、年巡抚遐龄（雍正二年）、鄂文端尔泰（乾隆十年）、 福文端敏（同上）、曹文正振镛（道光八年）、长文襄龄（道光十一年）、阮文 达元（道光二十六年）、潘文恭世恩（道光二十八年）、杜文端Ф（咸丰三年）。

　　赠太傅者：谢清义升（顺治二年）、田毅勇雄（康熙二年由少傅赠）、佟忠 勇国纲（雍正元年）、佟端纯国维（同上）、王文恭顼龄（雍正三年）、张文端 英（雍正十年）、朱文端轼（乾隆元年）、马文穆齐（乾隆四年由太保赠）、徐 文定元梦（乾隆六年）、刘文正统勋（乾隆三十八年）、钱文端陈群（乾隆三十 九年）、蔡文勤世远（乾隆六十年）、蔡文恭新（嘉庆四年）、朱文正（嘉庆 十一年）、董文恭诰（嘉庆二十三年由太保赠）、万文恪承风（道光十二年）、 桂文端良（同治元年）、曾文正国藩（同治十一年）、文文忠祥（光绪二年）、 左文襄宗棠（光绪十一年）、曾忠襄国荃（光绪十六年）、李文忠鸿章（光绪二 十七年）、刘忠诚坤一（光绪二十八年）、荣文忠禄（光绪二十九年）、孙文正 家鼐（宣统元年）。

　　加太保者：党相国崇雅（顺治十二年）、冯文敏铨（顺治十三年）、隆尚书 科多（雍正元年）、马文穆齐（同上）、年总督羹尧（同上）、张文和廷玉（乾 隆四年）、傅文忠恒（乾隆十三年）、董文恭诰（嘉庆十七年）、庆文恪桂（同 上）、宝文庄兴（道光二十八年。按：宣统三年十月大学士世续、徐世昌均授太 保，此以国家多难，特授此职以辅弼圣躬，与寻常加衔者不同，谨志于此）。

　　赠太保者：王文安铎（顺治九年由少保赠）、希文简福（顺治九年）、孟忠 毅乔芳（顺治十一年由少保赠）、黄忠恪梧（康熙十六年）、史文靖贻直（乾隆 二十八年）、梁文庄诗正（同上）、来文端保（乾隆二十九年）、兆文襄惠（同 上）、尹文端继善（乾隆三十六年）、舒文襄赫德（乾隆四十二年）、阿文成桂 （嘉庆二年）、玉文恭麟（道光十八年）、文文敬孚（道光二十一年）、王文恪 鼎（道光二十二年）、恩文肃桂（道光二十八年）、文文端庆（咸丰六年）、裕 文端诚（咸丰八年）、翁文端心存（同治元年）、祁文端{宀隽}藻（同治五年）、 官文恭文（同治十年）、倭文端仁（同上）、瑞文端常（同治十一年）、瑞文庄 麟（同治十三年）、贾文端桢（同上）、灵文恭桂（光绪十一年）、宝文靖 （光绪十七年）、张文达之万（光绪二十三年）、王文勤文韶（光绪三十四年）、 张文襄之洞（宣统元年）、鹿文端传霖（宣统二年）。

　　加少师者：车文端克（顺治十四年）、额文恪色赫（顺治十六年）、卫文清 周祚（顺治十七年）、胡相国世安（顺治十八年）。
　　赠少师者：吴顺恪六奇（康熙四年由少傅赠）、巴敏壮哈纳（康熙八年由少 傅赠）、张襄壮勇（康熙二十三年由少傅赠）。
　　加少傅者：田毅勇雄（顺治十二年）、巴敏壮哈纳（同上）、宁文毅完我 （顺治十三年）、刘勤僖昌（同上）、刘相国正宗（顺治十四年）、巴大臣哈 （同上）、成相国克巩（顺治十六年）、吴顺恪六奇（康熙三年）、吴额驸应熊 （康熙七年）、张襄壮勇（康熙十五年）、王文靖熙（康熙四十年）。

　　赠少傅者：石忠勇廷柱（顺治十八年由少保赠）、杨敏壮捷（康熙二十九年 由少保赠。或作太傅，误）、许提督贞（康熙三十四年）、徐文穆本（乾隆十二 年）。
　　加少保者：王文安铎（顺治八年）、陈相国名夏（同上）、刘尚书馀（同 上）、孟忠毅乔芳（顺治十年）、郎尚书球（顺治十一年）、陈相国之遴（顺治 十二年）、额勤良尔克戴青（顺治十四年）、石忠勇廷柱（同上）、李忠襄率泰 （同上）、傅相国以渐（顺治十五年）、蒋文端赫德（顺治十六年）、孙文定廷 铨（同上）、爱敬康星阿（康熙元年）、杨敏壮捷（康熙十七年）、傅温悫尔丹 （雍正七年）、岳襄勤钟琪（同上）、黄文襄廷桂（乾隆二十三年。或作太保， 误）。

　　赠少保者：宋文康权（顺治九年）、房安恪可望（顺治十年）、刘明靖武元 （顺治十一年）、高文端尔俨（顺治十二年）、王文通永吉（顺治十六年）、梁 敏壮化凤（康熙十年）、黄忠襄芳世（康熙十七年）、阿文清兰泰（康熙四十年）、 张文端鹏翮（雍正三年）、杨清端宗仁（同上）、嵇文敏曾筠（乾隆三年。按 《桥西杂记》所载间有错误，此已参考他书加以校正。惟所录尚有黄文僖机赠太 傅，李文勤{尉}加少保，皆国史本传所无，未知所据何书，姑志此以待考定）。

　　◎状元宰相
　　本朝状元官大学士者：
　　顺治丙戌山东聊城傅以渐（武英殿）、丁亥江苏武进吕宫（弘文院）、己亥 江苏昆山徐元文（文华殿）。
　　乾隆丁巳江苏金坛于敏中（文华殿）、己未广东番禺庄有恭（协办）、戊辰 浙江会稽梁国治（东阁）、辛巳陕西韩城王杰（东阁）、戊戌江西大庾戴衢亨 （体仁阁）、癸丑江苏吴县潘世恩（武英殿）。

　　道光丁未直隶南皮张之万（东阁）。
　　咸丰丙辰江苏常熟翁同（协办）、己未安徽寿州孙家鼐（武英殿）。
　　同治壬戌江苏嘉定徐甫阝（协办）、甲戌江苏元和陆润庠（东阁）。
</div>
    <div class="pagination">
<span class="current-page">1</span><a href="旧典备征_page2.html">2</a><a href="旧典备征_page3.html">3</a><a href="旧典备征_page4.html">4</a><a href="旧典备征_page5.html">5</a><a href="旧典备征_page6.html">6</a><a href="旧典备征_page7.html">7</a><a href="旧典备征_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
