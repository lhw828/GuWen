<!DOCTYPE html>
<html>
<head>
    <meta charset="UTF-8">
    <title>唐御史台精舍题名考 - 第 4 页/共 34 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>唐御史台精舍题名考 - 第 4 页/共 34 页</h1>
    <div class="content">玄宗《命柳城复置营州诏》：以屯田员外郎游子骞为营田支度及修筑副使（大诏令。） 《会要》（六十八）：太原少尹，开元已前为司马，与诸府同。开元十一年正月，改为少尹，以游子骞为之。 苏《授游子骞等侍御史制》：敕。营田使游子骞等，砥操砺行，慎言检迹。清公乃持法之端，词学皆养能之要。临事必果，已畏神羊。执心不回，先闻击隼。宜在鸾阶之列，用成乌府之迁。可依前件，主者施行。（《文苑英华》三百九十四。） 又《授游手骞屯田员外郎制》：敕。通直郎行殿中侍御史、河北道度支营田使游子骞，在公必慎，临事克诚。言用身谋，（一作‘言曰身文’。）智为心计。顷持宪简，尝骛使车。往则甄明，动惟弘益。宜登仙署之列，伫总公田之事。（一作‘重’。）可尚书屯田员外郎，散官如故。（又三百九十二。） 

 冯宗（又殿中。） 

《元和姓纂》（一东）：鸿胪少卿冯宗，长安人。 《旧礼志》：开元五年，博士冯宗等词议高宗大享之礼。（《新陈贞节传》同。） 黄元之《润州江宁县瓦棺寺维摩诘画像碑》：邑人左补阙冯宗。（《全唐文》二百六十六。）韩休《授杜暹等侍御史制》称，通直郎、殿中侍御史内供奉冯宗可侍御史。（《英华》三百九十四，详上杜暹注。） 

 张游（又殿中、监察。） 

苏《授张游侍御史制》：敕。朝议郎行司农寺丞张游，清方自居，专直不挠。秋风始击，每励鹰。岁寒后凋，斯见松柏。国储在于红粟，王宪持于白简。式寄人天之重，更闻台阁之迁。可行侍御史，散官如故。（《文苑英华》三百九十四。） 

 徐知仁（又殿中、监察。） 

《元和姓纂》（九鱼）：户部侍郎徐知（脱‘仁’字。）世居柳城。 《会要》（二十七）：开元十二年十一月四日，幸东都。十日，至华州，命刺史徐知仁与信安郡王勒石于华岳祠南之通衢，上亲制文及诗。（原注：旧路在岳北，因是移于岳南也。）至十三年七月七日碑成，乃打本立架，张于应天门，以示百僚。 独孤及《唐故右金吾吾卫将军河南阎公（用之）墓志铭》：初仕彭州参军，太守徐知人（疑‘仁’。）以为材。（《毗陵集》十二。） 颜真卿《朝议大夫赠梁州都督上柱圆徐府君（秀）神道碑铭》：户部侍郎除知仁请为招慰南蛮判官。（《颜鲁公文集》八。） 《文苑英华》（一百七十八）有徐知仁《奉和圣制送张尚书巡边诗》。 

 杜令昭（见郎官金外，又殿中、监察。） 

 钱元敬（见郎官度中。） 

 李承家 

《新表》：赵郡李氏束祖房梓州司马挺立子承家。不详历官。 

 张涗（见郎官左外，又殿中、监察。） 

 陈希烈（见郎官吏中，又监察。） 

 张冠宗（又殿中。） 

《旧解琬传》：景云二年，朔方军大总管解琬分遣随军要籍官河阳丞张冠宗等，校料三城兵募。（《新传》同。） 《新书方技杜生传》：武后时，天官侍郎张敬之子冠宗云云。（《大唐新语》五同。） 

 宋述（又监察。） 

《元和姓纂》二宋：尚书左丞玄爽（见吏中。）生述，监察御史，抉风人。 

 朱渭辅（见郎官吏外，又殿中、监察。） 

 高庭芝（见郎官左外。） 

 宇文融（又殿中、监察。） 

《新表》：宇文氏莱州长史矫子融，相玄宗。（《姓纂》九虞：融黄门侍郎、平章事。）《旧传》：开元初，累转富平主簿，俄拜监察御史，充使搜括逃户，特加朝散大夫，再迁兵部员外郎，兼侍御史。（《新传》略同。） 《旧裴宽传》：宇文融为侍御史，括天下田户，使奏差裴宽为江南东道勾当租庸地税兼覆田判官。（《新传》略同，《英华》有宇文融《汝州刺史敕》，文称三迁宪府。） 

 翟璋（又监察。） 

《通典》（《职官》六）：开元初，置御史里使及侍御史里使、殿中里使、督察裏使等官，并无定员，议与里行同。穆思泰、元光谦、（俱见监察。）吕太一、（见户外。）翟章（疑‘璋’。）。并为里使，寻省。 《唐会要》六十二：开元元年正月，殿中侍御史出使尽，监察里行翟璋知班，乃牒中书省，勘侍郎王琚及太子左庶子窦希入晚，遂为所挤，出授岐阳县令。又七年正月二十一日，上御紫宸殿，左台御史翟璋监殿廷。 《新酷吏周利贞传》：开元时为左台侍御史，劾敬让越次奏事，不待监引，请行法。 孙逖《授翟璋将作少匠制》：门下。滑州刺史翟璋等，精勤立志，果断雄才，有吏道之能名，是郎官之俊选。抡才考行，用掌百工之事；宰邑临人，伫为四方之则。可依前件。（《文苑英华》三百九十九。） 又《授翟璋等诸州刺史制》：门下。中散大夫守将作少匠上柱国翟璋等，名迹修谨，艺能该博。或累升清秩，或久践通班。三年有成，各呈才于外郡；庶官无旷，咸励节于中朝。重寄所难，分忧是嘱。宜膺稍迁之举，用叶汝谐之命。可依前作。（又四百十。） 

 刘升（又殿中、监察。王本‘升’。） 

 冯绍烈（见郎官金外，又殿中、监察。） 

 张樽（又殿中、监察。） 

玄宗《分散化度寺无尽藏财物诏》：令御史张樽等量共检校。 又《分遣蒋钦绪等往十道疏决囚徒宣慰百姓制》：仍令刑部郎中张樽往河东。（《大诏令》。时开元十三年。） 

 杨瑶 

 罗承锡（又殿中、监察。） 

 乔梦松（又殿中、监察。） 

《唐会要》（八十五）：开元九年正月，监察御史宇文融奏三原县尉乔梦松充劝农判官。 《新西戎疏勒国传》：开元十六年，遣大理正乔梦松摄鸿胪少卿，册定其王裴安定为疏勒王。 玄宗《册疏勒王裴安定》称遣大理正摄鸿胪少卿乔梦松册尔为疏勒王。（《全唐文》三十九。） 

 解忠顺 

《元和姓纂》（十二蟹）：职方员外郎解忠顺，魏州贵乡人。 《旧突厥苏禄传》：开元三年，遣侍御史解忠顺齐玺书册立苏禄为忠顺可汗。 

 张明允 

 宋遥（见郎官勋外，又殿中、监察。） 

颜真卿《朝议大夫赠梁州都督上柱国徐府君（秀）神道陴铭》：自蔡州参军，为御史宋遥关内覆囚判官。（《文忠集》八。） 

 刘彦回（见郎官左中，又殿中。） 

苏《御史大夫赠右丞相程行谋神道陴》：凡厥所嗟，上之不陨，直清而美者，则侍御史彭城刘彦回、同郡宋询。（《文苑英华》八百八十九。） 《嘉定镇江志》（十六）：刘彦回，开元中自侍御史左迁金坛令，彦回以直贬，终守清节，琴樽自娱，吏民畏爱之。 玄宗《令侍御史刘彦回赈给同等州韶。（《大诏令》。） 

 张珦（见郎官吏中，又监察。） 

 长孙处仁（见郎官户外，又殿中。） 

 夏侯宜（见郎官左中，又殿中、监察。） 

 班景倩（见郎官左外，又殿中、监察。） 

《新宇文融传》：开元中，宇文融奏班景倩等二十九人为劝农判官，假御史，分按州县，括正丘亩，招徕户口而分业之。 《会要》（八十五）：开元九年正月，监察御史字文融奏大理评事班景倩等充劝农判官。 

 王琇（见郎官勋外，又殿中。） 

 姚成（又殿中、监察。） 

 封希颜（见郎官户外，又殿中、监察。） 

 宋询（见郎官吏中，又殿中、监察。） 

 薛亻品亻品（见郎官勋外，又殿中、监察。） 

《唐会要》（八十五）：开元九年正月，监察御史宇文融奏汜水县尉薛侃充劝农判官。 

 张景明（见郎官封外，又殿中、监察。） 

</div>
    <div class="pagination">
<a href="唐御史台精舍题名考_page3.html">上一页</a><a href="唐御史台精舍题名考.html">1</a><a href="唐御史台精舍题名考_page2.html">2</a><a href="唐御史台精舍题名考_page3.html">3</a><span class="current-page">4</span><a href="唐御史台精舍题名考_page5.html">5</a><a href="唐御史台精舍题名考_page6.html">6</a><a href="唐御史台精舍题名考_page7.html">7</a><a href="唐御史台精舍题名考_page8.html">8</a><a href="唐御史台精舍题名考_page9.html">9</a><span>...</span><a href="唐御史台精舍题名考_page5.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
