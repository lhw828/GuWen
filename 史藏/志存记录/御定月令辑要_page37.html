<!DOCTYPE html>
<html>
<head>
    <meta charset="UTF-8">
    <title>御定月令辑要 - 第 37 页/共 96 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定月令辑要 - 第 37 页/共 96 页</h1>
    <div class="content">



　　御定月令辑要卷六
<史部,时令类,御定月令辑要>
　　钦定四库全书
　　御定月令辑要卷七
　　三月令
　　天道
　　月卦夬【原易夬于王庭孚号有厉告自邑不利即戎利有攸徃夲义夬决也阳决隂也三月之卦也】日在胃【原礼季春之月日在胃集説胃宿在酉大梁之次】
　　中星【原礼昏七星中旦牵牛中淮南子注七星南方朱鸟之宿牵牛北方元武之宿】
　　律中姑洗【原礼律中姑洗集説姑洗辰律长七寸九分寸之一増史记律书三月律中姑洗者言万物洗生白虎通三月律谓之姑洗何姑者故也洗者鲜也言万物皆去故就其新莫不鲜明也张华上巳篇姑洗应时月元已啓良辰】
　　出火【原礼季春出火为焚也注谓焚莱也凡出火以火出建辰之月火始出左传火出于夏为三月于商为四月于周为五月注谓昏见】
　　虹始见【原礼虹始见注防蝀谓之虹疏雄者曰虹雌者曰蜺雄谓明盛者雌谓闇微者虹是隂阳交会之气纯隂纯阳则虹不见若云薄漏日日照雨滴则虹生】
　　句萌出逹【原礼是月也生气方盛阳气泄句者毕出萌者尽逹不可以内注句屈生者芒而直曰萌疏以物宣散之时当顺天散物不可积聚纳之在内也】
　　参伏【原夏小正三月参则伏防者非亡之辞也星无时而不见我冇不见之时故曰伏云】越有小旱【原夏小正越有小旱越于也记是时恒有小旱】
　　诸星复位【増左防娄中而旦疏三月诸星复位合昏奎娄在戌以冲反之平旦在辰又三月日体在胃平旦之时奎娄在胃之前亦当在辰】
　　寿星【増史记封禅书夀星祠注角亢在辰为夀星三月之时万物始生建于春气布飬各尽其性不罹灾夭故夀】
　　招揺指辰【原淮南子季春之月招揺指辰増晋书乐志三月之辰名为辰辰者震也谓时物尽震动而长也】
　　阳在九五【増周易集解干九五飞龙在天干宝曰阳在九五三月之时自夬来也五在天位故曰飞龙】
　　气长物盛【増周易集解干终日干干与时偕行何妥曰此当三月阳气浸长万物将盛与天之运俱行不息也】
　　从魁【増梦溪笔谈三月华叶从根而生故曰从魁从魁者斗魁第二星也斗魁第二星抵于酉故曰从魁】迎梅雨【增夲草纲目三月为迎梅雨】
　　节序
　　寎月【原尔雅三月为寎释文寎孚栢切】
　　清明【増淮南子春分加十五日斗指乙则清明音比仲吕孝经纬斗指乙为清明万物至此皆防齐清明】谷雨【増淮南子清明加十五日斗指辰则谷雨音比姑洗孝经纬斗指辰为谷雨言雨生百谷也】白阳云【増易通卦验清明白阳云出奎】
　　太阳云【増易通卦验谷雨太阳云出张如车盖】
　　冷节【原四民月令齐人呼寒食为冷节白居易寒食日诗偶因冷节会嘉賔况是平生心所亲迎接湏矜疏傅老祗供莫笑阮家贫韩偓寒食日防蔷薇诗何处遇蔷薇殊乡冷节时】
　　大梁之次【増月令章句自胃一度至毕六度谓之大梁之次清明谷雨居之赵之分野】作干粥【原邺中记并州俗冬至后百五日为介子推防火冷食三日作干粥今之糗是也】寒食【原荆楚嵗时记去冬节一百五日即有疾风甚雨谓之寒食禁火三日注据歴合在清明前二日亦有去冬至一百六者琴操周举移书及魏武明罚令陆翽邺中记并云寒食防火起于子推据左及史记并无介子推被焚之事按周礼司烜氏仲春以木铎修火禁于国中注云为季春将出火也然则禁火盖周之旧制】
　　御制途次逢寒食诗何处来春风澹荡开晴旭不见杏花红才逢栁梢绿【原元稹连昌宫词初过寒食一百六店舍无烟宫树緑梅尧臣寒食诗一百五日风雨急斜飘细湿春郊衣又杜甫诗题小寒食舟中作注寒食前一日也】
　　饧粥【原荆楚嵗时记寒食造饧大麦粥邺中记寒食三日醴酪又煑粳米及麦为酪捣杏仁煑作粥玉烛】
　　【寳典今人为大麦粥研杏仁为酪引饧沃之白居易清明日诗留饧和冷粥出火煑新茶李商隐诗粥香饧白杏花天省对流莺坐绮筵】
　　秋千【原荆楚嵗时记寒食秋千注古今艺术图云秋千北方山戎之戏以习轻趫者韦荘寒食诗好是隔帘花树动女郎撩乱送秋千韩偓寒食诗夜深斜搭秋千索楼阁朦胧细雨中】
　　打毬【原荆楚嵗时记寒食打毬注按刘向别録曰蹴踘黄帝所造夲兵势也或云起于战国按鞠与毬同古人蹋蹴以为戏也唐书百官志少府监中尚令寒食献毬王建宫词殿前铺设两边楼寒食宫人歩打毬又辇下嵗时记长安清明新进士于月灯阁置打毬之宴】
　　拖钩【增荆楚嵗时记寒食拖钩之戏注拖钩之戏以绠作篾防相罥绵亘数里鸣鼓牵之张説观防河俗戏诗今歳好拖钩横街敞御楼】
　　镂鸡子【增荆楚歳时记寒食镂鸡子玉烛寳典寒食城市多鬭鸡卵之戏出古之豪家食称画卵今代犹染蓝茜杂色加雕镂逓相饷遗张説路逢寒食诗便幕那能镂鸡子行宫善巧帖毛毬温庭筠寒食诗中草色妬鸡卵盘上芹泥憎燕巢又骆賔王镂鸡子诗幸遇清明节欣旧练人刻花争脸态写月竞眉新晕罢空余月诗成并道春谁知懐玉者响未吟晨夲集注唐俗清明节镂鸡子为人物花卉形相遗】鬭鸡【原荆楚嵗时记寒食鬭鸡东城老父传唐明皇乐民间清明鬭鸡戏及即位治鸡坊索长安雄鸡金尾鐡距髙冠昻尾千数飬于鸡坊选六军小児五百使教饲之杜淹咏寒食鬭鸡诗寒食东郊上韝竞出笼花冠初照日芥羽正生风顾敌知心勇先鸣觉气雄长翘频扫阵利爪屡通中飞毛遍緑野洒血渍芳丛虽然百战胜会自不论功韦承寒食诗莺啼正隐叶鸡鬭始开笼孟浩然诗烟火临寒食笙歌逹晓钟喧喧鬭鸡道行乐羡朋从】
　　井瓮无虫【増齐民要术清明节前二日夜鸡鸣时炊黍熟取釡汤遍洗井口瓮边地则无马蚯百虫不近井瓮矣】
　　治蚕室【增齐民要术三月清明节令蚕妾治蚕室涂隙穴】
　　谷田中时【増齐民要术谷田三月上旬及清明节桃始华为中时】
　　夌糕【原事物纪原世俗每至清明以夌成秫以杏酪煮为姜粥俟其凝冷裁作薄叶沃以饧若而食之谓之夌糕】
　　拜墓【増旧唐书宪宗纪元和元年三月戊辰诏常参官寒食拜墓在畿内聼假日往还他州府奏取进止通典开元二十年制曰寒食上墓礼经无闻近代相寖以成俗士庻有不合庙享者何以用展孝思宜许上墓同拜扫礼王建寒食行寒食家家出古城老人防屋少年行丘垅年年无旧道车徒散行入衰草牧児驱牛下塜头畏有家人来洒扫韦荘诗开元坡下日初斜拜扫归来走钿车】
　　拔河戏【原景龙文馆记唐中宗景龙四年清明日幸梨园命侍臣为拔河之戏以大麻絙両头系十余条小索每条数人执之以挽力弱为输时七宰相二驸马为东朋三相五将为西朋仆射韦巨源少师唐休璟以年老随絙而踣乆不能起帝以为笑乐】
　　半仙戏【原天宝遗事天寳宫中至寒食节竞筑秋千架令宫嫔辈戏笑以为宴乐帝呼为半仙之戏都中士民相与仿之】
　　画鸭子【原嵗华纪丽寒食俗雕画鸭子以相饷】
　　钻火【原辇下歳时记清明尚食内园官小儿于殿前鑚火先得火者进上赐绢三疋金椀一口秦观春日诗满院栁花寒食后旋鑚新火爇炉香】
　　酴醿酒【增辇下嵗时记清明赐宰臣以下酴醿酒即重醸酒也】
　　绳橛戏【原秦中嵗时记寒食节内仆司车与诸军使为绳橛之戏合车辙道两头打大橛张防橛上髙二尺许湏紧榜定驾车盘转碾轮于防上过不失者胜落轮防下者输皆装餙车牛赌物动以千计】桃花粥【原金门歳节洛阳人家寒食装百花舆煮桃花粥陈樵寒食词霜华夜入桃花粥】赐毬【原卢氏杂记每嵗寒食赐近臣帖绣防毬白居易诗何处春深好春深寒食家珑镂鸡子宛转防毬花】
　　白打【增王建宫词寒食内人常白打库中先散与金钱按蹴踘谱每人两踼名打二曳开大踼名白打一人单使脚名挑踼一人使杂踼名厮弄韦荘清明诗内官初赐清明火上相闲分白打钱】
　　崔防题门【原夲事诗博陵崔防姿质甚羙清明日独游都城南得居人荘叩门求饮有女子以杯水至倚小桃伫立意属殊厚崔亦睠盼而归及来嵗清明日往寻之门墙如故而已锁扃之因题诗于左扉曰去年今日此门中人面桃花相映红人面祗今何处去桃花依旧笑春风数日复徃有老父出曰君杀吾女吾女归见左扉有字读之入门而病絶食数日而死得非君杀之耶崔感恸请入哭之尚然在牀崔哭而祝曰某在斯湏臾开目半日复活矣父大喜遂以女归之】
　　赐榆栁火【原春明退朝録唐时惟清明取榆栁火以赐近臣戚里夲朝因之惟赐辅臣戚里帅臣节察三司使知开封府枢密直学士中使皆得厚赠非赐例也郑辕清明赐新火诗改火清明后优恩赐近臣漏残丹禁晓燧白榆新瑞彩来双阙神光焕四隣气回侯第暖烟散帝城春利用调羹鼎余辉烛缙绅皇明如照隐愿及聚萤人】
　　淘井【原志林东坡在黄州梦参寥所作新诗觉而记两句云寒食清明都过了石泉槐火一时新梦中曰火固新矣泉何故新荅曰俗以清明日淘井】
　　紫笋茶【原蔡寛夫诗话湖州紫笋入贡每嵗以清明日贡到先荐宗庙赐近臣紫笋生顾渚在湖常二州之间以其萌茁紫而似笋采时両郡守毕至】
　　贡茶【原蔡寛夫诗话贡茶以谷雨日拜使遣行贡到如前荐赐茶之佳者造在社前其次火前下则雨前谓谷雨前】
　　飬花天【增天彭牡丹谱天彭号小西京花时自太守而下往往即花盛处张饮帟幕车马歌吹相属最盛于清明寒食时在寒食前者谓之火前花其开稍乆火后花则易落最喜隂晴相半时谓之飬花天陆防诗豪华行乐地芳润飬花天耿仙芝诗浅水短芜调马地澹云微雨飬花天】
　　牡丹防【増吴船録清明日登学射山试新火作牡丹防】
　　防雪霜【增周益公日记清明断雪谷雨防霜】
　　两学假日【増癸辛杂识太学上已假一日武学则三日清明太学三日武学乃一日】
　　门外土仪【増束京梦华録清明日凡新坟皆用此日拜扫都城人出郊四野如市往徃就芳树之下或园囿之间杯盘劝酬抵暮而归各携枣防炊饼黄胖掉刀名花异果山亭戏具鸭卵鸡雏谓之门外土仪】子推燕【原东京梦华録京师以冬至后一百五日为大寒食前一日谓之炊熟用麫造枣防飞燕栁条串之揷于门楣谓之子推燕】
　　冬凌粥【增食谱张手羙家寒食冬凌粥】
　　揷栁【原干淳嵗时记清明前三日为寒食节都城人家皆揷栁满檐虽小坊幽曲亦青青可爱大家则加枣防于栁上然多取之湖堤有诗云莫把青青都折尽明朝更有出城人通攷清明日所揷檐栁可止醤醋潮溢浏克荘清明诗寂寂柴门村落里也教揷栁记年华】
　　谷雨栽种【增洛阳花木记谷雨分诸般菊栽五色苋种诸般鸡冠】
　　茸母草【增夲草集解北方寒食采茸母草和粉食宋徽宗诗茸母初生认禁烟者是也】
　　蒸饼【増夲草集解蒸饼是酵糟成单麫所造丸药所湏及寒食日蒸之至皮裂去皮悬之风干临时以水浸胀擂烂滤过和脾胃及三焦药甚易消化】
　　青精饭【原零陵总记杨桐叶细冬青居人遇寒食采其叶染饭色青而有光食之资阳气道家谓之青精干石饥饭】
　　枣餻【原艺苑雌黄寒食以为蒸饼様团枣附之名曰枣糕】
　　去蜒蚰【原山居四要清明前二三日螺蛳浸水中不拘多少至清明日以水洒墙壁甃砌去蜒蚰】髙梁桥踏青【增帝京景物畧髙梁桥水从玉泉来三十里至桥下夹岸髙栁丝垂到水緑树绀宇酒旗亭防广畆小池防爽交匝嵗清明日都人踏青舆者骑者歩者游人以万计】
　　辟树虫【原羣芳谱清明日三更以稲草树上不生蛓毛伤树虫】
　　谷雨茶【原居家宜忌谷雨日采茶炒藏能治痰及疗百病热疾】
　　祛蚕祟【増乌程县志清明日晚育蚕之家设祭以禳白虎门前用石灰画弯弓之状盖去蚕祟也】裹蚕子【増海寕县志清明夜育蚕之家各裹蚕子于绵衣中卧身下谓蚕得人气始生】
　　挑青【增石门县志清明日晚食青螺谓之挑青】
　　浸稲种【原陶朱公书早稲清明前晚稲谷雨前稲种湏要防去粒长而色红者以河水浸瓦噐内昼浸夜收芽长二三分许抖松撒于田中撒时湏晴明天气盖稲草灰于上随用大粪浇之农书云以雪水浸种倍收且不生虫】
　　采五加皮【增陶朱公书五加皮清明时取未放叶嫩芽盐淖熏干翠色可爱用以茶皮可醸酒】辟蛇防【増居家必用三月庚午日斩防尾取血涂屋梁可永辟防又云清明日取戌方上土剪狗毛作泥涂房户内孔穴则蛇防诸虫永不敢入也】
　　熟食日【増杜甫熟食日示宗文宗武诗几年熟食万里逼清明洪希文清明诗喜闻熟食传遗俗怕着新衣学少年范梈清明日诗旅庖欲禁自无烟酒里中原熟食天不分小桃红似火为人儿女照秋千】御制清明诗已日才从江岸行舟中还复度清明上林闻道花迟留与归时聼早莺
　　御制清明麦秀诗清明前后麦花香遍野氤氲映骕骦须认秋成春雨密隔溪村落饮斜阳
　　张説清明日诏宴宁王山池诗【増今日清明宴佳境惜芳菲揺花杂下娇啭莺乱飞绿渚歌榜红桥度舞旂和风偏应律细雨不霑衣承恩如改火春去春来归】
　　方干寒食东阳道中作【增百花香气傍人行花底垂鞭日易曛野火不知寒食节穿林转壑自烧云】
　　范成大春晚即事诗【増绣地红千防平桥绿一篙栋花来石首谷雨熟樱桃】
　　日次
　　初一日
　　入蚕【原礼及大昕之朝君皮弁素积卜三宫之夫人世妇之吉者使入蚕于蚕室注大昕季春朔日之朝也】
　　观舞【增唐防要龙朔元年三月一日上召李勣蘓定方等燕于城门观屯营教舞按新敎之舞名之曰一戎大定乐】
　　疗眼【增朝野佥载贞观中定州鼓城县魏全家富母忽然失明卜者王子贞卜之曰明年有人从东来青】
　　【衣者三月一日来疗必愈至时见一人着青防遂邀设饮食其人曰仆不解医但解作犁耳为主人作之持斧绕舍求犁辕见桑曲枝临井上遂斫下其母両眼焕然见物此曲桑盖井之所致也】
　　开金眀池【原东京梦华録三月一日州西顺天门外开金明池琼林苑每日教习车驾上池仪范虽禁从士庶许縦赏御史台有榜不得弹劾】
　　幸长春宫【増辽史圣宗纪统和五年三月癸亥朔幸长春官赏花钓鱼以牡丹徧赐近臣】万春节【増金史世宗纪三月丁未朔万春节又交聘表世宗大定四年三月丙戌朔髙丽遣使贺万春节】
　　鸟遗粟黍【増元史五行志至正二十七年三月朔日莱州招逺县大社里有大鸟自南飞至其色苍白展翅如席状鹤俄顷飞去遗下粟黍稲麦黄黒豆荞麦于张家屋上约数升许是歳大稔】
　　玉峯神【增名胜志玉峯山在建德县南唐许瑱家近玉峯贞元三年癸未三月朔有神绯衣朱鬛防谓瑱曰余仕前代汝开宗也帝勅血食此山山甲幔亭婺水之秀居之则昌瑱遂依指立祠奉祀致祷輙应至宋大观宣和淳祐三加封焉】
　　初二日
　　作通天宫【增唐防要天册万嵗二年三月二日作明堂号通天宫】
　　书圣庙榜【増玉海嘉祐六年三月二日御崇政殿召辅臣观御书兖州文宣王庙榜转运使张师中进宝奎辉文歌】
　　曲水湔裙【增癸辛杂识或云上已当作十干之已盖古人用日例以十干如上辛上戊之无用支者若首午尾夘则上辛无已矣故王季夷嵎上已词云曲水湔裙三月二此其证也】
　　各官转对【增续文献通考金章宗明昌四年二月谕有司自三月二日为始每旬三品至五品官各一人转对六品亦以次对】
　　收桃叶【原遵生八牋三月二日收桃叶晒干捣末井花水服一钱治心痛】
　　初三日
　　祓除衅浴【增周礼春官女巫掌歳时祓除衅浴注歳时祓除如今三月上已如水上之衅浴谓以香薰草药沐浴疏嵗时祓除者非谓嵗之四时惟谓嵗之三月之时一月有三已据上旬之已而为祓除之事见今三月三日水上戒浴是也】
　　百子池【増三辅黄图百子池三月上已张乐于池上】
　　采栁絮【増四民月令三月三日以及上除采栁絮可以愈疮】
　　禊用三日【原晋书礼志漠仪季春上已官及百姓皆禊于东流水上洗濯祓除去宿垢而自魏以后但用三日不以上已也晋中朝公卿以下至于庻人皆禊洛水之侧】
　　禊洛【原晋书王戎传朝贤尝上已禊洛或谓王济曰昨逰有何言谈济曰张华善説史汉裴頠论前言往行衮衮可聼王戎谈子房季札之间超然元箸白居易三月三日祓禊洛濵序开成二年三月三日河南尹李待价将禊于洛濵前一日啓留守裴令公公明日召太子少傅白居易等一十五人合宴于舟中由斗亭歴魏堤抵津桥登临泝沿自晨及暮簮组交映歌笑间晋公首赋一章铿然玉振顾谓四座继而和之居易举酒抽毫奉十二韵以献诗三月草萋萋黄莺歇又啼栁桥晴有絮沙路润无泥禊事修初半逰人到欲齐金钿耀桃李管骇鳬鹥】
　　观禊【原晋书王导传防三月上已帝亲观禊乗肩轝具威仪敦导及诸名臣皆骑从吴人纪瞻顾荣皆江南之望窃觇之见其如此咸惊惧乃相率拜于道左】
</div>
    <div class="pagination">
<a href="御定月令辑要_page36.html">上一页</a><span>...</span><a href="御定月令辑要_page32.html">32</a><a href="御定月令辑要_page33.html">33</a><a href="御定月令辑要_page34.html">34</a><a href="御定月令辑要_page35.html">35</a><a href="御定月令辑要_page36.html">36</a><span class="current-page">37</span><a href="御定月令辑要_page38.html">38</a><a href="御定月令辑要_page39.html">39</a><a href="御定月令辑要_page40.html">40</a><a href="御定月令辑要_page41.html">41</a><a href="御定月令辑要_page42.html">42</a><span>...</span><a href="御定月令辑要_page38.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
