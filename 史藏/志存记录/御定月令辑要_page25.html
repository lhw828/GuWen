<!DOCTYPE html>
<html>
<head>
    <meta charset="UTF-8">
    <title>御定月令辑要 - 第 25 页/共 96 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定月令辑要 - 第 25 页/共 96 页</h1>
    <div class="content">　　十三月【増独断夏以十三月为正律中太蔟言万物始苏而生故以为正也】
　　万物随阳【増晋书乐志正月之管谓之太蔟蔟者蔟也谓万物随扵阳气太蔟而生也】孟阳【原梁元帝纂要正月孟春亦曰孟阳上春初春开春春献春首春首嵗初嵗开嵗嵗献嵗嵗芳嵗华嵗増王勃春思赋会当一举絶风尘翠盖朱轩临上春李邕春赋我圣君大抚万国肆觐羣后受天之禧嘉嵗之首檀约阳春歌青春献初嵗白日映雕梁】
　　瑞雪【増唐会要元和二年正月辛夘郊飨献之次景物澄霁及銮舆就次则防雪大驾将动则又止翌日御楼宣赦毕瑞雪盈尺】
　　铜浑更始【増嵗华纪丽星始运扵铜浑注铜浑以应天之星数目正月则铜浑更始以测一年之星度】
　　人正【増宋史乐志太蔟之律生气凑达万物于三统为人正扵四时为孟春故元会用之】
　　登眀【原梦溪笔谈六壬天十二辰亥曰登明为正月将谓之合神又谓之太阳过宫合神者正月建寅合在亥太阳过宫者正月日躔陬訾登明者正月三阳始兆扵地上见龙在田天下文明故曰登明】一月【増容斋三笔秦始皇名曰政自避其嫌以正月为一月】
　　治水龙【増鸡肋编按天官厯厯日中治水龙数乃自元日之后逢辰为支节是得寅夘在六日为丰年之兆】
　　万物广演【増蠡海录寅居东北隂阳之交离隂而诣阳敷布而条畅寅者演也万物至此而广演矣】甘露颂【増玉海淳化三年正月丙辰舒州言甘露防灵仙观三清阁前栢木画图来献上以示近臣宰相李昉等表贺诏杨亿试舒州进甘露颂】
　　元宵风【増农政全书元宵前后必有料峭之风谓之元宵风刘云寰元夜词景龙天气正余寒料峭轻风帘幙】
　　日躔【原通书立春日日在虚二度后十二日入酉初一刻后十三日出夘正二刻雨水日在危九度后十二日入酉初三刻十三日出夘正一刻】
　　日链魄【増云笈七籖立春之莭日更链魄扵金门之内耀其光扵金门之外四十五日乃止】阳【増云笈七籖孟春是月也天地俱生谓之阳天地资始万物化生夜卧早起以缓其形】三素云【原云笈七籖立春之日三素元君上诣天皇大帝游宴之时当以其日沐浴斋戒清朝入室烧香行礼东北向叩齿十二通仰思紫緑白三色之云东北而廽心念防言祝毕仰咽入炁行之八年三素之云八舆飞轮迎之上升帝宸増李季何立春日晓望三素云诗霭霭青春曙飞仙驾五云浮轮初缥缈承盖乍氤氲薄影随风度殊容向日分羽毛纷共逺环佩杳犹闻静合烟霞色遥将鸾鹤羣年年瞻此御应许元君李商隠诗九枝灯下朝金殿三素云中侍玉皇苏轼春帖子万年枝上看春色三素云中望玉宸】
　　吉日方【原居家必用天徳丁月徳丙天徳合壬月徳合辛月建寅月恩丙天马午驿马申吉期夘隂徳酉阳徳戌六仪辰】
　　莭序
　　青鸟鸣【原左青乌氏司啓者也注青鸟鸧鹒也疏立春立夏谓之啓此鸟以立春鸣立夏止故以名官使之主立春立夏】
　　四时卒始【原史记天官书立春日四时之卒始也注是去年四时之终今年之始也増左思蜀都赋若其旧俗终冬始春吉日良辰置酒髙堂以御嘉賔】
　　遣使循行【原汉书谷永立春遣使者循行风俗宣布圣徳矜恤孤寡问民所苦劳二千石敇劝农桑毋夺农时】
　　立春【原淮南子大寒加十五日斗指报徳之维则越隂在地故曰距日冬至四十六日而立春阳气冻觧音比南吕】
　　雨水【原淮南子立春加十五日斗指寅则雨水音比夷则】
　　四海出云【原淮南子主术训注立春后四海出云】
　　阳云出亢【増易通卦验雨水日黄阳云出亢】
　　艮王【増乐纬艮主立春乐用埙原周易集觧成言乎艮崔憬曰立春则艮王万物之所成终成始也増续文献通考匏艮音也其风融其声崇聚立春之气也】
　　门无扄钥【増孝经钩命诀立春敇门阑无扄钥以迎春之精下弓戴楯鼓示时声动昆虫也】赦小罪【増五经通义立春条风至赦小罪出稽留】
　　赐束帛【増后汉书礼仪志立春遣使者赍束帛以赐文官古今注建武八年立春赐公十五匹卿十匹】寛大书【原后汉书礼仪志立春之日下寛大书曰制诏三公方春东作敬始慎防动作之罪非殊死且勿案验皆湏麦秋退贪残进柔良下当用者如故事増苏轼谢赐厯日表嵗颁正盖春秋统始之经郡赐玺书亦汉家寛大之诏】
　　土牛耕人【増后汉书礼仪志立春之日夜漏未尽五刻京师百官皆衣青衣郡国县道官下至斗食令史皆服青帻立青幡施土牛耕人扵门外以示兆民原论衡立春为土象人男女各二秉耒锄或立土象牛顺时应气示率下也増事物纪原周公始制立春土牛常惟坚立春出土牛赋冬官蒇事牛人乃出将协地纪克符天秩约嵗时之俭泰示农耕之迟疾首巍巍以山耸角戢戢而林错制以红縻饰以丹艧出北陆以送寒伫西成而取获冷朝阳立春诗土牛呈嵗稔防燕表年春范成大立春郊行竹拥溪桥麦盖坡土牛行防亦笙歌】
　　迎春东郊【増后汉书祭祀志立春之日皆青幡帻迎春扵东郭外令一童男冐青巾衣青衣先在东郭外野中迎春至者自野中出则迎者拜之而还唐中宗立春日逰苑迎春诗迎春正啓流霞席暂嘱曦轮勿遽斜韦缜读春令赋载青旗之容与服苍玉之璘玢辨色而金貂列位迎春而玉辂廽轮】
　　火卦用事【増后汉书郎顗立春之后火卦用事】
　　论囚避立春【増后汉书陈宠萧何草律李秋论囚俱避立春之月】
　　豕韦之次【増月令章句自危十度至壁八度谓之豕韦之次立春惊蛰居之卫之分野】迎春乐【原皇览逸礼距日冬至四十有五日迎春扵东堂堂髙八尺堂阶三等青棁八乗旗旄尚青田车载矛号曰助天生鸣之以角舞之以羽翟此迎春之乐也】
　　进浆粥【原四民月令立春日进浆粥以导和气】
　　管灰气【原物理论立春日取农宜阳金门山竹为管河内葭草为灰以阳气】
　　宜春【原荆楚嵗时记立春日写宜春二字贴扵门庭楣柱増辽史礼志立春妇人进春书刻青缯为帜像龙衔之或为蟾蜍书帜曰宜春王珪春帖子年年金殿里寳字帖宜春】
　　防燕【原荆椘嵗时记立春日剪防为燕戴之増李逺立春诗斜穿防燕罗薄剪春虫郑獬诗汉殿闘簮防防燕并知春色在头】
　　观云色【増隋书律厯志后齐参军信都芳深有巧思能以管气仰观云色尝与人对语即指天曰孟春之气至矣人往验管而飞灰已应每月所言皆无爽】
　　读时令【増隋书礼仪志后齐立春日皇帝服通天冠青介帻青纱佩苍玉青帯青袴青袜舄受朝太极殿尚书令等坐防三公郎中诣席跪读时令讫典御酌酒巵置郎中前郎中拜还席伏饮礼成出】迎灵威仰【増隋书礼仪志春迎灵威仰者三春之始万物禀之而生莫不仰其灵徳服而畏之】祀青帝【原旧唐书礼志武徳贞观之制每嵗立春日祀青帝扵东郊帝宓羲配勾嵗星三辰七宿从祀】
　　幡胜【原千金月令唐制立春日赐三省官防胜増酉阳杂爼立春日士夫之家剪防为小幡或悬扵佳人之首或缀扵花下又剪为春蝶春钱春胜以戏东京梦华录宋立春日自郎官御史寺监长贰以下皆赐春幡胜以罗为之宰执亲王近臣皆赐金银幡胜韦荘立春诗雪圃乍翻红菜甲防幡新剪緑杨丝周美成春帖子晓开鱼钥朝衣集防胜飘百辟冠苏轼减字木兰花词春幡春胜一阵春风吹酒醒胡浩然立春词最好是戴防幡春胜头防结】
　　食鸡辟疫【増肘后方冬至日取赤雄鸡作腊至立春日煮食至尽勿分他人辟禳瘟疫】迎春髻【増炙毂子录汉之迎春髻立春日戴元好问诗金钗翠亸迎春髻银烛光揺午夜花】气首【増五代史司天考晋司天监马重绩起唐天寳十四载乙未为上元用正月雨水为嵗首】春帖子【増温公日录翰林书待诏请春词以立春日剪帖扵禁中门帐皇帝閤干淳嵗时记学士院撰进春帖子帝后贵妃夫人诸阁各有防式綘罗金缕华粲可观】
　　春盘【原四时宝鉴东晋李鄂立春日以芦菔芹芽为菜盘相馈贶又立春日荐春饼生菜号春盘増干淳嵗时记后苑办造春盘供进及兮赐贵邸宰臣巨珰翠缕红丝金鸡玉燕备极精巧每盘直万钱】
　　御制春盘诗小摘园中露新香糁作羮嵗和欣有兆甘菜已春生【増欧阳詹春盘赋假盘盂而作地疏绮绣以为珍丛林具秀百卉争新杜甫立春诗春日春细生菜忽忆两京梅时盘出髙门行白玉菜纎手送青丝苏轼诗青蒿黄韭簇春盘陆防立春词春盘春酒年年好试戴银旛判醉倒】
　　鞭春牛【原干淳嵗时记立春前一日临安府进大春牛设扵福宁殿庭及驾临幸内官皆用五色丝防杖鞭牛御药院例取牛睛以充眼药余属直阁婆掌管预造小春牛数十饰防旛雪栁分送殿阁巨珰各随以金银钱彩縀为酬临安府亦鞭春开宴东京梦华录立春前一日开封府进春牛入禁中鞭春开封祥符两县置春牛扵府前至日絶早府僚打春府前百姓卖小春牛花装栏坐上列百戏元稹春生诗鞭牛县门外争土盖蚕丛陈傅良立春诗千官勒马谢幡胜万国鞭牛占雨晴】
　　洞庭春色【原摭言安防郡王立春日以黄柑酿酒谓之洞庭春色】
　　立春瑞雪【増玉海淳化四年正月乙未大雨雪上作立春日瑞雪诗三首赐近臣张九龄立春晨起对积雪诗忽对林庭雪瑶花防处开今年迎气始昨夜伴春廽】
　　鹑鹌鸣【増本草纲目春秋运斗枢云立春雨水鹑鹌鸣鹌与鹑两物也形状相似俱黒色】神水【増本草纲目立春日贮水谓之神水酿酒不壊】
　　日次子位【増祛疑説日次子位当虚宿之躔度而立春虚乃子位之正天中之一阳也天道左旋日次子而为春之正月】
　　水气流行【増吴莱二十四气论立春正月莭雨水正月中汉律厯志惊蛰在正月中注今作雨水盖自秋分水始涸立冬水始冰冬至水泉动大寒水泽腹坚今日雨水者先是为露为霜雪皆水气凝结以至扵寒之极春则水气流行而又为暑之始也】
　　推立春歌【増辍耕録推立春歌括云今嵗先知来嵗春但隔五日三时辰谓如今年是甲子日子时立春则眀年合是己巳日夘时立春】
　　求立春诀【増辍耕录歌曰若要求立春相冲对食神闰月无中气説与惺惺人注假如前九年甲子日立春甲食丙子冲午即今年丙午日立春也二十四气准此】
　　打春【増武林旧事立春日作土牛迎市以芒神置前至暮以细花杖打牛谓之打春】
　　暖生万物【増羣书要语笙生也竽暖也立春之气暖生万物者也】
　　占奏【増续文献通考凡毎嵗立春日钦天监官往顺天府气囬监具呈依书占奏】
　　演春【増西湖志余立春前十日县官选集优人小妓教习数日谓之演春】
　　街道士【増西湖志余立春日郡守率僚属往迎前列社伙殿以春牛士女縦观填塞市街其优人之长者假以冠帯骑驴呌跃以卒围从谓之街道士】
　　陈百戏【増闽部疏闽俗迎春日多陈百戏盛亭台之饰坐婴儿髙槊上儿皆惯习饮噉自若了无怖惧千夫百骑绕堂皇而出唱呼跳舞劳以厯书】
　　牛角土【増法天生意立春日取牛角上土置户上宜田】
　　咬春【増芜史立春日无贵贱食萝卜曰咬春】
　　赐春饼【原燕都逰览志凡立春日扵午门赐百官春饼増申时行谢赐春饼诗紫宸朝罢听餐玉饵琼肴出大官斋日未成三爵礼早春先试五辛】
　　火生【原月山歌立春一火方生】
　　木荣【原月山歌雨水之时木始荣】
　　猪胆【増邵真人经騐方腊月初一日取猪胆不拘大小五六枚用黄连青黛薄荷僵蚕白矾朴硝各五钱装入胆内青纸包了将地掘一孔方深各一尺以竹横悬此胆在内以物盖防至立春日取出待风吹去胆皮青纸研末蜜収喉风闭塞每吹少许神验】
　　刻玉简【増登真隠诀太极真人常以立春日日中会真人扵太极宫刻玉简记仙名】
　　春朝沐浴【原云笈七籖上学之士服日月皇华金精飞根黄气之道当以立春之清朝煮白芷桃皮青木香三种东向沐浴】
　　链形隠空【増云笈七籖藏形匿影之术当以立春之日平旦入室向东北角上坐思紫云郁郁东北角上艮宫中下覆满一室晻防内外良久紫云化为九色之兽如麟之状在我眼前因叩齿三十六通而防祝毕便九咽止闭目云气豁除便服灵飞玉符修之一年形常隠空】
　　建善斋【増云笈七籖三洞奉道科立春为建善斋】
　　沈佺期迎春应制【増东郊蹔转迎春仗上苑初飞行庆杯风射蛟冰千片断气冲鱼钥九关开林中覔草才生蕙殿里争花并是梅歌吹衔恩归路晚栖乌半下凤城来】
　　宋祁立春诗【増春畤灵旗画尾斜汉宫青帻望晨霞宫中防树纷无算不待东风已作花】朱子铅山立春诗【増行尽风林雪径依然水馆山村却是春风有脚今朝先到柴门】
　　日次
　　初一日
　　元日【原书月正元日月正正月也元日日也増事物纪原伏羲初置元日张衡东京赋孟春元日羣后旁戾百僚师师于斯胥洎蕃国奉聘要荒来质具惟帝臣献琛执贽晏殊元日诗三百六旬初一日四时嘉序太平年霓裳綘莭脩真录歩武祥云奉九天】
　　上日【原书正月上日増北史李业兴梁武问尚书正月上日此时何正业兴对曰此夏正梁武言何以得知业兴曰案尚书中运衡萹云日月营始故知夏正冯衍铭元正上日百福孔灵】
　　朔旦【原书正月旦増路史有虞氏命禹正月旦受命扵神宗扵时八风循道卿云丛丛俊又百工胥和而歌】
　　履端【原左履端扵始序则不愆疏履歩也谓推歩厯之初始以为术厯之端首増臧荣绪晋书履端元日正始之初庾阐都赋嵗惟元辰隂阳代纪履端归余三朝告始】
　　甲子【原左晋悼夫人食舆人之城杞者綘县人或年长矣无子而往与扵食有与疑年使之年曰臣小人也不知纪年臣生之嵗正月甲子四百有四十五甲子矣注其年正月一日甲子盖夏正建寅之月周之三月也】
　　放鸠【原列子邯郸之民以正月之旦献鸠扵简子简子大悦厚赏之客问其故简子曰正旦放生示有恩也三济纪畧荥阳有眢井沛公避项羽逃扵井中时防鸠集井上人谓在井羽曰井有人鸠不集沛公遂免难故汉世正旦放鸠】
　　献嵗【増楚辞献嵗春兮汨吾南征菉苹齐叶兮白芷生李华含元殿赋献嵗元辰东风春悬法象魏与人维新白居易早春雪后诗献嵗晴和风景新铜驼街郭暖无尘】
　　开春【増楚辞开春发嵗兮白日出之悠悠】
　　鹊巢灰【原墨子秘要元日取鹊巢烧灰着于厠以避兵撒门里以避盗贼】
　　镜听【原谷子元旦之夕汛扫置香灯扵灶门注水满铛置杓扵水防礼拜祝拨杓使旋随柄所指之方抱镜出门宻听人言苐一句即是卜者之兆増王建镜听词重重摩挲嫁时镜夫壻逺行慿镜听囬身不遣别人知人意丁宁镜神圣懐中収拾防镜帯恐畏街头见惊怪嗟嗟防防下堂阶独自灶前来跪拜出门愿不闻悲哀郎在任郎囬未囬月明地上人过尽好语多同皆道来卷帷上牀喜不定与郎裁衣失翻正可中三日得相见重绣锦囊磨镜面韩滉浣溪沙词荆椘谁言镜聼词烛花影动画檐低烧灯天气醉为期】
　　四始【原史记天官书四始者之日正义谓正月旦嵗之始时之始月之始日之始故云四始】七始【原汉书礼乐志七始华始肃倡和声注七始天地人四时之始华始万物英华之始也】三朝【原汉书孔光嵗之朝曰三朝注嵗之朝月之朝日之朝増又鲍宣三始注正月一日为嵗之朝月之朝日之朝始犹朝也班固东都赋春王三朝会同汉京是日也天子受四海之圗籍膺万国之贡珍内抚诸夏外绥百蛮晋正会大飨歌庆随百礼合夀与三朝并成公绥元旦大会行礼歌羽旄曜宸极钟鼓振太清百辟朝三朝彧彧明仪型】
　　五色土【原易通卦验正旦五更镂五色土扵户上厌不祥】
　　朔旦立春【増后汉书顺帝纪永建四年正月丙寅诏曰三朝之会朔旦立春嘉与海内洗心自新务崇寛和敬顺时令原晋书律厯志颛顼以孟春正月为元其时正月朔旦立春五星会扵天厯营室也冰冻始泮蛰虫始振鸡始三号天曰作时地曰作昌人曰作乐鸟兽万物莫不应和故颛顼圣人为厯宗也増苏轼元日立春诗省事天公厌两回新年春日并相催殷勤更下山隂雪要与梅花作伴来杨万里元日立春题道山堂前梅花诗今年元日不孤来帯领新春一并囬夜雨初添石渠水东风先入道山梅范成大诗元日兼春日霜寒又雪寒并烦菜手同捧颂椒盘辛弃疾元日立春词谁向椒盘簮防胜整整韶华争上春风髩】夺席【原后汉书戴慿凭为侍中正旦朝贺帝令羣臣能説经者更相难诘义有不通輙夺其席以益通者凭遂重坐五十余席京师语曰觧经不穷戴侍中】
　　噀酒救火【原后汉书栾巴注巴为尚书正朝大会巴独后到又饮酒西南噀之有司奏巴不敬有诏问巴巴顿首谢曰臣本县成都市失火臣故因酒为雨以灭火臣不敢不敬诏即以驿书问成都成都荅言正旦大失火食时有雨从东北来火乃息雨皆酒臭増桂阳列仙成武丁后汉时为临武小吏邑吏遣至州太守元日宴郡官使之司酒忽取酒含而噀之众怪问答曰适见临武失火所以噀酒救之李孝贞正日临朝诗保章望瑞气尚书免火灾】
　　赐鳆鱼【原东观汉记吴良初为郡吏嵗旦贺太守门下掾王望謟称太守功徳曰今日嵗首请上雅夀良勃然进曰望佞邪之人愿勿受其觞太守曰此生言是赐鳆鱼百枚】
　　进璧【原汉官仪正旦朝贺三公奉璧上殿向御座北面太常賛曰皇帝为三公兴三公伏皇帝坐乃前进璧増通典晋元正皇帝升御座大鸿胪跪賛蕃王臣某等奏白璧各一再拜贺】
　　九賔乐【原汉仪天子幸徳阳殿公卿百官各陪朝贺作九賔乐増顔师古正日临朝诗负扆延百辟垂旒御九賔】
　　正日【原四民月令正月一日七十二之初三百六旬之始是谓正日増玉烛寳典正月之是谓正日躬率妻孥洁祀祖祢】
　　椒酒【原四民月令正月之旦洁祀祖祢进酒防神毕子孙各上椒酒扵家长称觞举夀荆楚嵗时记元日进椒栢酒饮桃汤注椒是玉衡星精服之令人身轻能老栢是仙药成公绥椒花铭嘉哉芳椒载繁其实厥味惟珍蠲除百疾肇惟嵗始月正元日永介睂夀以祈初吉刘臻妻椒花颂旋穹周廽三朝肇建青阳散晖澄景载焕美哉灵葩爰采爰献圣容映之永夀于万庾信谢正旦赐酒诗正旦辟恶酒新年长命杯栢叶随铭至椒花逐颂来増苏轼诗苇桃犹在户椒栢已称觞毛滂元旦玉楼春词佳人重劝千长夀栢叶椒花芬翠防】梅花酒【原四民月令梅花酒元日服之却老】
　　鱼龙百戏【原典畧眀帝使博士马均作司南车水转百戏正月朝造巨兽鱼龙曼延防马倒骑备如汉西京故事増晋书乐志后汉正旦天子临徳阳殿受朝贺舎利从西方来戏扵殿前激水成比目鱼跳跃潄水作雾翳日毕又化成龙长八九丈出水逰戏燿日光以两大丝绳系两柱头相去数丈两倡女对舞行扵绳上相逢切肩而不倾魏晋讫江左犹有夏育扛鼎巨象行乳神抃舞背负灵岳桂树白雪画地成川之乐隋书音乐志明帝武成二年正月旦会羣臣扵紫极殿始用百戏宣帝即位广召杂伎増修百戏鱼龙曼延之伎常陈殿前】
　　正会礼【原晋书礼志汉仪有正会礼正旦夜漏未尽七刻钟鸣受贺公侯以下执贽来庭二千石以上升殿称万嵗然后作乐宴飨】
　　白兽樽【原晋书礼志正旦元会设白兽樽于殿庭樽葢上施白兽若有能献直言者则此樽饮酒増李君房白兽樽赋王春会朝初正元吉白兽在司樽彛举酒攫地空象犬髬髵扬睛欲闻乎哮吼刘克荘元日诗耄齿阻陪鸠杖列瞽言曽献兽樽前】
　　房中乐【増晋书礼志正旦昼会别置女乐三十人扵黄帐外奏房中之乐】
　　百华灯【原晋书礼志魏武帝都邺正会文昌殿用汉仪又设百华灯増宋书礼志正月贺殿下设两百华灯对扵二阶之间端门设庭燎火炬端门外设五尺三尺镫月照星眀虽夜犹昼北齐元会大飨歌百华照晓千门洞晨】
　　晨贺昼会【原晋书礼志正会礼正旦夜漏未尽七刻谓之晨贺昼漏上三刻更出百官奉夀酒谓之昼会】
　　禳恶气【原晋书礼志嵗旦设苇茭桃梗磔鸡扵宫及百寺之门以禳恶气増丁谓诗天和无疠恶何用磔鸡禳】
　　大会乐歌【増晋书礼志杜旧雅乐四曲毎正旦大会东厢雅乐常作者是也至泰始五年尚书奏使傅休奕荀朂张华各造正旦行礼歌诗朂乃除鹿鸣旧歌更作正旦大会王公上夀并食举乐歌诗合十三萹】
　　象车【増晋书舆服志象车汉卤簿在前武帝太康中平呉后南越献驯象诏作大车驾之以载黄门鼓吹数十人使越人骑之元正大会驾车入庭】
　　问计吏【原晋书王浑帝尝访元会问郡国计吏方俗之宜浑奏曰可令中书授以纸笔尽意陈闻以明圣指垂心四逺】
　　坐覔孟嘉【原晋书孟嘉褚裒正旦朝庾亮亮大会州府人士裒问亮闻江州有孟嘉其人何在亮曰在坐卿但自覔裒厯观指嘉谓亮曰此君小异将无是乎亮欣然而笑】
　　醁酒【原晋起居注穆帝升平二年正月朝会赐众官醁酒】
　　首祚【原王羲之月仪书日往月来元正首祚太蔟告辰防阳始布罄无不宜和神养素】
　　桃人【増元中记今人正朝作两桃人立门旁以防鸡毛置槖中盖遗像也】
　　画鸡【原拾遗记帝尧在位有祗支之国献重明鸟一名防睛状如鸡鸣似鳯能搏逐猛兽虎狼使妖灾羣恶不防为害饲以琼膏国人扫洒门户以望重眀之集或刻木铸金为此鸟之状置扵门户之间则魑魅丑自然退伏今人每嵗元日或刻木铸金或圗画为鸡扵牖上此之遗像也】
</div>
    <div class="pagination">
<a href="御定月令辑要_page24.html">上一页</a><span>...</span><a href="御定月令辑要_page20.html">20</a><a href="御定月令辑要_page21.html">21</a><a href="御定月令辑要_page22.html">22</a><a href="御定月令辑要_page23.html">23</a><a href="御定月令辑要_page24.html">24</a><span class="current-page">25</span><a href="御定月令辑要_page26.html">26</a><a href="御定月令辑要_page27.html">27</a><a href="御定月令辑要_page28.html">28</a><a href="御定月令辑要_page29.html">29</a><a href="御定月令辑要_page30.html">30</a><span>...</span><a href="御定月令辑要_page26.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
