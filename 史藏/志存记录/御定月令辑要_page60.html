<!DOCTYPE html>
<html>
<head>
    <meta charset="UTF-8">
    <title>御定月令辑要 - 第 60 页/共 96 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定月令辑要 - 第 60 页/共 96 页</h1>
    <div class="content">







　　御定月令辑要卷十三
　　钦定四库全书
　　御定月令辑要卷十四
　　七月令
　　天道
　　月卦否【增易否之匪人不利君子贞大徃小来本义否闭塞也七月之卦也】
　　流火【原诗七月流火笺大火者寒暑之也火星中而寒暑退故将言寒先着火所在増潘尼诗商风初授辰火防流朱明送夏少昊迎秋张恊杂诗大火流坤维白日驰西陆敬括七月流火诗前逄一叶下言念忽悲秋变莭金初至分寒火正流气含凉夜早光拂夏云收助月防明散防河丽景浮礼标时令爽诗兴国风幽自此观邪正深知王业休】
　　日在翼【原礼孟秋之月日在翼集説翼宿在已鹑尾之次】
　　中星【原礼昏建星中旦毕中集説建星説见仲春淮南子注毕西方白虎之宿】
　　律中夷则【原礼律中夷则集説夷则申律长五寸七百二十九分寸之四百五十一増史记律书七月也律中夷则夷则言隂气之贼万物也淮南子夷则之数五十一主七月上生夹钟原白虎通七月谓之夷则何夷伤则法地言万物始伤被刑法也】
　　凉风至【原礼凉风至増尔雅北风谓之凉风淮南子景风至四十五日凉风至注坤卦之风也为损又凉风至则报地徳祀四郊白虎通凉风至禾黍干】
　　白露降【原礼白露降楚辞白露纷以涂涂兮秋风浏以萧萧古诗白露沾野草时节忽复易】盛徳在金【原礼先立秋三日太史谒之天子曰某日立秋盛徳在金天子乃齐】
　　天地肃【原礼天地始肃不可以赢注肃严急之言也赢犹解也集说阳道常饶阴道常乏故赞化者不可使阴气之赢也】
　　相月【原尔雅七月为相】
　　大音【增史记天官书涒滩歳歳阴在申星居未以七月与东井舆鬼晨出曰大音昭昭白其失次有应见牵牛】
　　汉案户【原夏小正汉案户案户也者直户也言正南北也】
　　织女东乡【原夏小正初昏织女正东郷増星经织女三星在天市东常以七月一日六七日见东方色赤精明女功善】
　　霖雨灌荼【原夏小正时有霖雨灌荼灌聚也荼雚苇之莠为将楮之也雚未秀为菼苇未秀为芦】斗柄在下【原夏小正斗柄县在下则旦】
　　招揺指申【原淮南子孟秋之月招揺指申増晋书乐志七月之辰谓为申申者身也言时万物身体皆成就也】
　　溓水【増内经阴阳交期在溓水注溓水者七月建申水生扵申也溓水静也】
　　作铜仪【增后汉书顺帝纪阳嘉元年秋七月史官始作风地动铜仪注时张衡为太史令作之】首秋【原梁元帝纂要七月孟秋首秋上秋肇秋兰秋増王僧孺诗首秋云物善昼暑旦犹清萧慤诗仙逰本多趣复此上秋初谢惠连诗凄凄乘兰秋言饯千里舟】
　　兰月【原提要七月为兰月】
　　天功大成【増周易集觧干飞龙在天乃位乎天徳何妥曰此当七月万物盛长天功大成故云天徳也】
　　隂升【増周易集觧坤六三含章可贞干寳曰隂在三七月之时自否来也阳降在四三公位也隂升在三三公事也】
　　包藏万物【増周易集觧坤以藏之九家易曰建申之月坤在干下包藏万物也】
　　太乙【増梦溪笔谈七月百谷成实自能任持故曰太乙】
　　御制早秋新霁诗卷幔过新雨披襟纳好风余霞眀逺岫倒景射晴虹稼穑丰年足乾坤爽气同髙天云断处歴歴见初鸿
　　御制塞外新秋诗松塞云峰转边陲秋气长枫林消溽暑柏叶送清香禾黍宜关外情懐喜夜凉年丰还重谷处处有余粮
　　御制塞北早秋诗万马边声合双旌障口开霜威随出塞秋色壮登台雁度连营去鹰呼絶巘苍茫云海月永夜照龙堆
　　御制初秋诗大火初收暑气残金风吹动芰荷寒鸣蝉送夏声声急雨霁遥天万里看
　　庾信和初秋诗【増落星初伏火秋霜正动钟北阁连横汉南宫应凿龙祥鸾栖竹实灵蔡上芙蓉自有南风曲还来吹九重】
　　萧慤和初秋西园应敎诗【増池亭三伏后林馆九秋前清泠闲泉石散漫杂风蕖开千叶影榴艶百枝然约岭停飞斾凌波动画船】
　　唐太宗皇帝仪鸾殿早秋诗【増寒惊蓟门叶秋小山枝松隂背日转竹影避风移提壶菊花岸髙兴芙蓉池欲知凉早巢空燕不窥】
　　杨师道初秋夜坐应诏诗【増玉琯凉初应金壶夜渐阑沧池流稍洁仙掌露方溥鴈声风处断树影月中寒爽气长空浄髙吟觉思寛】
　　刘祎之九成宫秋初应制诗【増帝圃疏金阙仙台驻玉銮野分鸣鸑岫路接寳鸡坛林树千霜积山宫四序寒蝉急知秋早莺踈觉夏阑怡神紫气外凝睇白云端舜海词波空惊游圣难】李白太原早秋诗【増岁落众芳歇时当大火流霜威出塞早云色渡河秋梦绕边城月心飞故国楼思归若汾水无日不悠悠】
　　白居易酬牛相公宫城早秋兼呈梦得诗【増七月中气后金与火交争一闻白雪唱暑退清风生碧树未揺落寒蝉始悲鸣夜凉枕簟滑秋燥衣巾轻疏受老慵出刘桢疾未平何人伴公醉新月上宫城】
　　晏殊初秋宿直诗【増上帝册书羣玉府仙人宫阙巨鳌山凉蝉度影秋阴薄促漏声来夜唱闲】
　　杨万里初秋暮雨诗【增禾穟轻黄尚浅青村舂已报隔林声忽惊暮色翻成晓仰见双虹雨外明】
　　节序
　　秋始【増管子以夏日至始数四十六日夏尽而秋始而黍熟】
　　立秋【原淮南子大暑加十五日斗指背阳之维则夏分尽故曰有四十六日而立秋凉风至音比夹钟孝经纬大暑后十五日斗指坤为立秋秋者揫也物扵此而揫敛也】
　　处暑【原淮南子立秋加十五日斗指申则处暑音比姑洗孝经纬立秋后十五日斗指申为处暑言凟暑将退伏而潜处也】
　　鹰隼撃【増汉书五行志立秋而鹰隼撃又孙寳寳为京兆尹故吏侯文以刚直不苟合常称疾不肯仕寳以恩礼请文欲为布衣友日设酒食妻子相对文求受署为掾进见如賔礼数月以立秋日署文东部督邮入见敕曰今日鹰隼始撃当顺天气取奸恶以成严霜之诛掾部渠有其人乎文卬曰无其人不敢空受职寳曰谁也文曰霸陵杜穉李寳曰其次文曰豺狼横道不宜复问狐狸春秋元命苞瑶光星散为鹰立秋之日鹰鹯撃】
　　尝粢【増汉书韦元成庙歳二十五祠注立秋尝粢】
　　坤王【增京房易占立秋坤土王凉风用事周易集解致役乎坤崔憬曰立秋则坤王而万物致养也】隂云出【増易通卦验立秋浊隂云出如赤缯】
　　赤云出【増易通卦验处暑赤云出】
　　虎啸【増易通卦验立秋虎始啸】
　　蜻蛚上堂【増易通卦验立秋白露下蜻蛚上堂】
　　促织鸣【原诗纪厯枢立秋促织鸣女工急促之也増谢朓诗秋夜促织鸣南邻捣衣裳】乐用磬【増乐纬坤主立秋乐用磬五经要义磬立秋之乐也白虎通磬者夷则之气象万物之成】阊阖风至【増符瑞圗立秋西方阊阖风至】
　　歳半【増内经歳半之前天气主之歳半之后地气主之注歳半谓立秋之日也】
　　迎秋西郊【増后汉书祭祀志立秋之日迎秋扵西郊祭白帝蓐收车旗服饰皆白歌西皓八佾舞育命之舞隋书礼仪志秋迎白招拒者招集拒大也言秋时集成万物其功大也】
　　防刘【原后汉书礼仪志立秋之日自郊礼毕始威武斩牲扵郊东门以荐陵庙其仪乘舆御戎路白马朱鬛躬执弩射牲牲以鹿麛太宰令谒者各一人载获车驰驷送陵庙斩牲之礼名曰防刘増又百官志每立秋防刘之日暂置水衡都尉事讫乃罢之汉仪注立秋防膢膢音刘刘杀也祭名也防虎属常以立秋日祭兽王者亦以此日出猎还以祭宗庙故有防膢之祭也盐铁论月令凉风至杀气动蜻蛚鸣衣防成夭子行微刑始防膢以顺天令】
　　乘之【増后汉书礼仪志立秋之日武官肄兵习战阵之仪兵官皆肄孙呉兵法六十四阵名曰乘之】都试【増后汉书李通材官都试骑士日注汉法以立秋日都试骑士谓课殿最也汉官仪髙祖选能引关蹶张才力武猛者为轻车骑士材官楼船常以立秋后讲肄课试各有员数平地用车骑山阻用材官水泉用楼船】
　　顺时决狱【増后汉书鲁防永初元年上疏月令孟夏断薄刑仲夏挺重囚今孟夏之制可従此令其决狱案考皆以立秋为断以顺时节】
　　迎秋乐【増皇覧自夏至数至四十六日则天子迎秋扵西堂距邦九里堂髙九尺堂阶九等白税九乘旗旄尚白田车载兵号曰助天收唱之以商舞之以干戚此迎秋之乐也】
　　戴楸叶【增四民月令京师立秋满街卖楸叶妇女儿童皆剪成花様戴之形制不一干淳嵗时记立秋日都人戴楸叶】
　　鹑尾之次【増月令章句自张十二度至轸六度谓鹑尾之次立秋处暑居之楚之分野】真人会仙官【増登真隠诀立秋日日中五岳诸真人诣黄老君扵黄房□庭山会仙官扵日中定天下神圗□圗□乐】
　　治兵【增魏书建安二十一年有司奏以立秋择吉日大朝车骑号曰治兵】
　　离合风【増要览列子御风常以立秋游乎风穴是风至草木皆生去则揺落谓之离合风】治大小麦【増齐民要术大小麦立秋前治讫蒿艾簟盛之良注立秋后则虫生】
　　备始凉【増齐氏要术处暑中向秋节浣故制新作检薄以备始凉粜大小麦豆收缣练】
　　祀灵星【増隋书礼仪志开皇初扵国城东南七里延兴门外为灵星坛立秋后辰祠以一少牢通典立秋后辰日祀灵星祝曰九谷方成三时不害冯兹多祜介其农穑开元祀扵国城东南天寳四载升中祠】秋水赤豆【増干淳歳时记立秋日都人饮秋水赤小豆本草纲目七月立秋日面西以井华水吞赤小豆七枚一秋不犯痢疾】
　　玉女帛石【増纪异嵩山之上有玉女捣帛石莹彻光洁人莫能测岳下人云立秋前一日中夜常闻杵声响】
　　祭岳镇海渎【増金史礼志立秋祭西岳华山扵华州西镇呉山扵陇州望祭西海西渎扵河中府】樗根馄饨【増山家清供刘禹锡着樗根馄饨法立秋前后谓世多痢及腰痛取樗根一两握捣筛和麪捻馄饨清水煮空腹十枚并无禁忌】
　　楸叶膏【原居家宜忌立秋日太阳未升采楸叶熬膏搽治立愈名楸叶膏熬法以叶多方稠】饮井水【原常氏日录立秋日人未起汲井水长防饮之却病増海寕县志七月立秋日人立饮少水谓可免生疿且止痢】
　　搁稻【増陶朱公书稻田立秋后不添水晒十余日谓之搁稻】
　　桐叶脱【増陶朱公书梧桐立秋之刻必脱一叶羣芳谱梧桐如某时立秋至期一叶先坠】
　　御制立秋前一日晚同左右闲坐进鲜果偶作初到金风天气晚防凉雨后画帘埀九重迥出白云逺三殿髙临北斗移珍果满盘新献节碧梧一叶报秋时漏深不寐题诗句月色煇煌照鳯墀
　　司空曙立秋日诗【増律变新秋至萧条自此初花酣莲报谢叶在栁呈防淡月多云映清风似雨余卷帘凉暗度却扇暑先除草静多翻燕波澄乍露鱼今朝散骑省作赋兴何如】
　　白居易立秋日登乐逰园诗【増独行独语曲江头囘马迟迟上乐逰萧飒凉风与衰谁敎计会一时秋】
　　刘言史立秋诗【増兹辰戒流火商颷早已惊云天収夏色木叶动秋声】
　　朱子立秋日逰三峡诗【増抗尘防何时猿鹤共悲怨岂知朱墨暇乃适山水愿兹晨秋令初休沐谨邦宪佳賔忽四来英僚亦三劝驾言北郭门谢此旟隼建散目山崔嵬纵辔路修曼凭栏快倒峡跻壑困脱挽追攀林樾深欢喜脚力健登髙眺逺浦众景争自献何必仍丹丘径欲凌九万】杨万里立秋后一日雨天欲暮小立问月亭诗【増雨后林中别様凉意行幽径不知长风蝉幸自无星事强为闲人报夕阳】
　　周伯琦立秋日书事三首【增大驾留西内兹辰祀典龙衣遵质朴马酒荐馨香望祭园林邈追崇庙袥光艰难思创业万业祚无疆自注国朝歳以七月七日或九日天子与后素服望祭北方陵园奠马酒执事者皆世臣子弟是日择日南行又铁刹标山影金铺耀日华龙秋歇雨燕落昼翻沙苑御调骁骑宫官葺车长杨谁共赋满耳沸寒笳自注上京西山上树铁旛竿髙数十丈以其下海中有龙用梵家说作此镇之又凉亭千里内相望列东西秋狝声容备时廵典礼稽鸨鳬随矢落豭鹿应迷干豆归时荐康庄颂耄倪自注上京之东五十里有东凉亭西百五十里有西凉亭其地皆饶水草有禽鱼山兽置离宫廵守至此歳必猎较焉】
　　日次
　　初一日
　　书屏风【増旧唐书宪宗纪元和四年七月乙巳朔御制前代君臣事迹十四萹书扵六扇屏风是月出书屏以示宰臣李藩等表谢之】
　　弛珠池禁【増唐书懿宗纪咸通四年七月辛夘朔弛亷州珠池禁】
　　奏四库书【増唐会要开成元年七月戊辰朔分察使奏秘书省四库见在新旧书籍共五万六千四百七十六卷】
　　先天节【原宋史礼志大中祥符元年以七月一日圣祖降日为先天节】
　　观文监吉圗【増玉海庆厯元年七月戊申朔上命圗画前代帝王美恶之事可为监戒者号观文监古圗上自为记召辅臣至迎阳门观之】
　　金太祖生【増金史太祖纪辽道宗时有五色云气屡出东方司天孔致和曰其下当生异人建非常之事天以象告也咸雍四年戊申七月一日太祖生】
　　授智慧法文【增云笈七籖元始天尊以开皇元年七月一日扵西那玉国郁察山浮罗之岳长桑林中授太上大道君智慧上品大诫法文】
　　白居易七月一日作【増七月一日天秋生履道里闲居见清景髙兴从此始林间暑雨歇池上凉风起桥竹碧鲜鲜岸莎青靡靡苍然古盘石清浅平流水何言中门前便是深山里双僮侍坐卧一杖扶行止饥闻麻粥香渴觉云汤美平生所好物今日多在此此外更何思市朝心已矣】
　　李贺七月一日晓入太行山诗【增一夕绕山秋香露溘蒙菉新桥倚云阪虫嘶露朴洛南今已逺越衾谁为熟石气何凄凄老莎如短镞】
　　陆游七月一日诗【増兀傲胡牀酒半醒钓筒收尽数舟横风生细葛无三伏月上疎林正四更北斗离离低欲尽明河脉去无声升仙岂复尘中恋便拟骑鲸返玉京】
　　初二日
　　议立明堂【増唐会要永徽二年七月二日诏礼官学士议立明堂柳宣依郑康成议五室孔志约据大戴礼及卢植蔡邕议九室赵慈皓薛文思等各造明堂圗様上以九室之议理有可依令所司详定明堂形制大小阶基髙下及辟雍门阙等制度】
　　初三日
　　有雾歳熟【原望气经七月三日有雾歳熟】
　　岑参七月三日宿关西客舍寄东山严许二山人诗【増云送关西雨风渭北秋孤灯燃客梦寒杵捣卿愁滩上思严子山中忆许由苍生今有望飞诏下林丘】杜甫七月三日亭午已后较热退晚加小凉穏睡有诗【増今兹商用事余热亦已末衰年旅炎方生意从此活亭午减汗流北邻耐人聒晚风爽乌匼筋力苏摧折】初四日
　　观山川形势【増玉海至道三年七月四日真宗语宰臣曰朕欲观边防郡县山川形势可择使以徃乃选左蔵副使杨允防崇仪副使窦神寳閤门祗侯李允则乘视山川形势】
　　置铸钱监【增玉海熈寕三年七月四日诏京西淮淛江西荆湖六路各置铸钱监一江荆以十五万余以万缗为额】
　　进都水名山记【增玉海熈寕八年七月四日右谏议大夫沈立进都水记二百卷名山记一百卷】
</div>
    <div class="pagination">
<a href="御定月令辑要_page59.html">上一页</a><span>...</span><a href="御定月令辑要_page55.html">55</a><a href="御定月令辑要_page56.html">56</a><a href="御定月令辑要_page57.html">57</a><a href="御定月令辑要_page58.html">58</a><a href="御定月令辑要_page59.html">59</a><span class="current-page">60</span><a href="御定月令辑要_page61.html">61</a><a href="御定月令辑要_page62.html">62</a><a href="御定月令辑要_page63.html">63</a><a href="御定月令辑要_page64.html">64</a><a href="御定月令辑要_page65.html">65</a><span>...</span><a href="御定月令辑要_page61.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
