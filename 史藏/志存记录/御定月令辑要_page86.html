<!DOCTYPE html>
<html>
<head>
    <meta charset="UTF-8">
    <title>御定月令辑要 - 第 86 页/共 96 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定月令辑要 - 第 86 页/共 96 页</h1>
    <div class="content">　　七闰在冬至前【增宋史律歴志咸淳六年十一月三十日冬至至后为闰十一月既已颁厯浙西安抚司凖备差遣臧元震言厯法以章法为重章法以章嵗为重盖厯数起于冬至卦气起于中孚十九年谓之一章一章必置七闰必第七闰在冬至之前必章嵗至朔同日今算造官以闰月在十一月三十日冬至之后则此一章止有六闰厯法之差莫甚于此】
　　冬至后积分置闰【增宋史律歴志天正冬至乃厯之始心自冬至后积三年余分而后可以置第一闰】
　　闰嵗戌腊【增西溪丛语国朝用汉腊盖冬至后第三戌火墓日也是为腊己酉年闰八月冬至后第三戌乃在十一月末太史局着厯遂以十一月第三戌为腊识者云古法遇如此闰嵗即以第四戌为腊腊不可在十一月也】
　　闰七日【増王湾闰月七日织女诗耿耿曙河防神仙此会稀今年七月闰应得两囘归李商隐壬申闰秋题赠乌鹊诗绕树无依月正高邺城新泪溅云几年始得逄秋闰两度填河莫告劳】
　　闰中秋【增黄滔闰八月诗无人不爱今年闰月看中秋两度圆唯恐雨师风伯意至时还夺上楼天呉文英闰中秋词丹桂花开第二番东篱展却宴期寛人间寳镜离仍合海上仙槎去复还　分不尽半凉天可怜闲剰此婵娟素娥未隔三秋梦赢得今宵又倚阑】
　　闰元宵【增呉礼之闰元宵词银蟾光彩喜稔嵗闰正元宵还再乐事难并佳时罕遇依旧试灯何碍花市又移星汉莲炬重芳人海尽勾引徧嬉游寳马香车喧隘　晴快天意教人月更圆偿足风流债柳烟浓夭桃红小景物回然堪爱巷陌笑声不断防余香仍在待归也便相期明日蹋青挑菜张炎闰元宵词向人圆月转分明箫鼓又逄迎风吹不定蛾儿閙绕玉梅犹恋香心报道依然放夜何妨欵曲行春　锦灯重见丽繁星水影动梨云今朝准拟花前醉奈今宵别是光隂帘底听人笑语莫教迟了梅青】
　　闰重三【增张雨闰三月三日北山看花诗应笑黄杨厄闰时后三仍复负芳期老无刘几簪花分闲有陶潜止酒诗谷雨林中先紫笋郁冈山口足黄鹂韩湘自倩奴星去防得瑶台第一枝】
　　元宵惊蛰【原李梦阳诗春色闰冬后元宵惊蛰边輭尘欺月散繁火夺星悬】
　　月次
　　闰正月
　　遣使赈赐【增宋书明帝纪泰始三年闰正月庚午大雨雪遣使廵行赈赐】
　　移上元节【增宋史礼志政和六年正月七日御笔今嵗闰余候晩犹未春和晷短气寒于宴集无舒缓之乐上元节移于闰正月十四日为始】
　　修治石岸【增宋史河渠志政和六年闰正月知杭州李偃言汤村岩门白石等处并钱塘江通大海日受两潮渐致侵囓乞依六和寺岸用石砌叠乃命刘既济修治】
　　造明堂钟磬【增玉海政和六年闰正月十二日大晟府言神宗命儒臣肇造玉磬藏之乐府久不施用宜畧加磨砻俾与律合并造金钟专用于明堂以荐在天之神从之】
　　御制苏轼集赞【增玉海乾道元年闰正月御制苏轼集赞曰手抉云汉斡造化机气高天下乃克为之猗嗟若人冠冕百代忠言谠论不顾身害敬想高风恨不同时掩卷三叹播以声诗选徳殿书赐苏峤】进四经解【增玉海乾道九年闰正月二十三日敷文直学士胡铨言圣训令臣进所解诸经今先缮写周易周礼礼记春秋四经解诏令投进】
　　曾巩闰正月十一日吕殿丞寄新茶诗【増徧得朝阳借力催千金一銙过溪来曽坑贡后春犹早海上先尝第一桮】
　　闰二月
　　献白兔【增宋书符瑞志孝武帝孝建三年闰二月乙丑白兔见平原获以献】
　　赐苑牧地【增魏书世宗纪延昌二年闰二月辛丑以苑牧之地赐代迁民无田者】
　　祠龙池【增唐会要开元二年闰二月祠龙池】
　　减放洛水【增宋史河渠志绍圣四年闰二月杨琰乞依元丰例减放洛水入京西界太白龙坑及三十六陂充水匮以助汴河行运诏贾种民同琰相度合占顷畆及所用功力以阃】
　　箭竹生米【增宋史五行志咸平二年闰二月宣池歙杭越睦衢婺诸州箭竹生米如稻】考第羣臣【增通鉴武徳二年闰二月甲辰上考第羣臣以李纲孙伏伽为第一因置酒高会谓裴寂等曰李纲差尽忠款孙伏伽可谓诚直朕视卿如爱子卿当视朕如慈父因命舍君臣之敬极欢而罢】铜浑仪成【增长编祥符三年闰二月甲寅冬官正韩显符造铜浑仪成并上所着经十卷其制则本唐李淳风及一行之遗法云】
　　进新校御书【增玉海淳化二年闰二月戊寅秘书监李至进新校御书三百八十卷上从容谓之曰人之嗜好不可不谨人君当澹然无欲勿使嗜好形见于外则奸佞无自入焉朕他无所欲但喜读书多见古今成败善者从之不善者改之至拜舞称贺】
　　幸射堂【增玉海祥符三年闰二月二十四日丁卯上幸开封府射堂宴射谓从臣曰朕昔尹京兆先帝为创此堂俾之习射周览久之多所感慕又至西堂阅太宗御书图画数十轴遂宴射于射堂上作七言诗从臣毕赋甲戌诏开封府旧射堂宜名曰继照堂是日设帟张乐许士庻游观三日】
　　金华殿赐宴【增玉海祥符三年闰二月二十七日丁丑召辅臣至宣圣殿朝拜太宗圣容帝作赏景观花诗以赐从官即席赋诗又御水心殿垂钓遂宴金华殿小苑花皆太宗命中黄门所防滋茂异常辅臣所未至也】
　　龟兹贡马【增玉海祥符三年闰二月龟兹贡马王鞍勒】
　　广科目【增玉海天圣七年夏竦执政请复制举广置科目以收遗才上从之闰二月二十三日壬子上御延和殿谓宰臣曰近夏竦奏自古得贤则治失贤则乱汉唐之间多选贤良文学之士以条时政得失朕亦欲天下英豪皆登于朝宜广科目以收贤才于是置贤良方正直言极谏科博逹坟典明于教化才识兼茂明于体用科详明吏理可使从政科识洞韬畧运筹决胜科军谋闳逺才任边寄科应内外朝官不带台省馆阁职事不犯赃罪及私罪轻者许少卿监以上奏举或于逐处及閤门进防论十卷每卷五道下两制看详词理优长者召赴秘阁试论六首合格试制防一道又置书判拔萃科应选人除流外人如实有才业者不犯赃罪及私罪情理轻者并于逐处及南曹投状乞应先录判词三十首为三卷于流内铨或附逓投纳本铨差官看详词理优长者召试判十道共限二千字以上合格即就御试又置高蹈丘园沉沦草泽茂材异等通为十科并许白衣举人非工商杂本路转运司长吏奏举或于本贯投状乞应仍投防论十卷五十道差官看详委有文行可称封送礼部选择召试】
　　建太后宫殿【増玉海元祐元年闰二月十九日丁未诏曰汉家致孝有朝夕供御之廷唐室承颜严嵗时庆贺之礼逮于列圣咸有旧章建太皇太后宫曰崇庆殿曰崇庆寿康皇太后宫曰隆佑殿曰隆佑慈徽】
　　读三朝寳训【增玉海绍兴五年闰二月二十三日丙寅殿中侍御史张绚言陛下复开经筵宜仿仁宗时读三朝寳训命侍读之臣如李淑所请进读帝命讲筵录进读之】
　　鉴古图【增玉海绍兴五年闰二月丙寅上曰朕昨日见毛刚中所进鉴古图乃仁宗即位之初采古人行事之迹绘而成图便于省阅因以为鉴】
　　陆游闰二月二十日游西湖诗【增西湖二月游人稠鲜车快马巷无留梨园乐工教坊优丝竹悲激杂清讴追逐下上暮始休外虽狂酲乐则不岂如吾曹淡相求酒肴取具非预谋青梅苦笋助献酬意象简朴足镇浮尚惭一官自拘囚未免疋马从两驺南山老翁亦出游百钱自挂竹杖头】闰三月
　　给水车【增旧唐书敬宗纪太和二年闰三月丙戌朔内出水车样令京兆府造水车散给缘郑白渠百姓以漑水田】
　　献农具兵仗【增旧唐书僖宗纪光啓元年闰三月镇冀节度使王镕献耕牛千头农具九千兵仗十万】
　　修晋书【增唐会要贞观二十年闰三月四日诏宜令修纂所更撰晋书铨次旧闻裁成义如修五代史故事于是司空房元龄中书令禇遂良太子左庶子许敬宗掌其事以臧荣绪晋书为本为十纪十志七十列传三十载记其太宗所着宣武二帝及陆机王羲之四论称制防焉】
　　定宰臣亲王班坐【增宋史礼志祥符四年闰三月太常礼院閤门言准诏同详定閤门使李端慤所奏閤门仪制宰臣与亲王立班坐位分左右各为班首宰臣枢密使带使相或带郡王并使相作一行总为中书门下班其亲王独行一班者准封爵令兄弟皇子皆封国谓之亲王所以他官不可参缀捡防坐次图直将宗室使相輙缀亲王盖更张之时未见亲王遂致失于讲求近见朝拜景灵宫东阳郡王颢亦缀亲王班窃恐未安今取到閤门仪制其合班宰臣使相在东亲王在西分班立】
　　延问京官【增通鉴贞观元年三月闰月壬申上谓太子少师萧瑀曰朕少好弓矢得良弓十数自谓无以加近以示弓工乃曰皆非良材朕问其故工曰木心不直则脉理皆邪弓虽劲而发矢不直朕始悟向者辩之未精也朕以弓矢定四方识之犹未能尽况天下之务其能徧知乎乃令京官五品以上更宿中书内省数延见问以民间疾苦政事得失】
　　赎魏徴故第【增通鉴元和四年闰三月魏徴元孙稠贫甚以故第质钱于人平卢节度使李师道请以私财赎之上命白居易草诏居易奏言事闗激劝宜出朝廷师道何人敢掠斯美望敇有司以官钱赎还后嗣上从之出内库钱二千缗赎赐魏稠仍禁质卖】
　　贺雨【增通鉴元和四年三月上以久旱欲降徳音翰林学士李绛白居易上言以为欲令实惠及人无如减其租税又言宫人驱使之余其数犹广事宜省费物贵狥情又请禁诸道横敛以充进奉又言岭南黔中福建风俗多掠良人卖为奴婢乞严禁止闰月己酉制降天下系囚蠲税租出宫人絶进奉禁掠卖皆如二人之请己未雨绛表贺】
　　制敕用黄纸【增春明退朝录上元三年闰三月戊子敕制敕施行既为永式比用白纸多有虫蠧自今已后尚书省颁下诸司及州下县宜并用黄纸】
　　赐新及第宴【增玉海太平兴国五年闰三月丁卯赐新及第举人宴于迎春苑】
　　攽祈雨法【增玉海咸平二年闰三月三日知掦州魏羽上唐李邕雩祀五龙祈雨之法丁亥攽诸路令长吏精洁行之】
　　花亨泰【増牡丹荣辱志花亨泰闰三月】
　　刘威闰三月诗【増三年皆一闰此闰胜常时莫怪花开晩都缘春尽迟节分炎气近律应惠风移梦得成胡蠂芳菲幸不遗】
　　喻坦之送友人游东川诗【增食尽须分散将行几愿留春兼三月闰人拟半年游风俗同呉地山川拥梓州思君登栈道猨啸始应愁】
　　闰四月
　　南廵狩【增后汉书明帝纪永平十年夏四月闰月甲午南廵狩幸南阳祠章陵日北至又祠旧宅礼毕召校官弟子作雅乐奏鹿鸣帝自御埙箎和之以娯嘉賔还幸南顿劳飨三老官属】
　　白龙见【增晋书武帝纪太康三年闰四月癸丑白龙二见于济南】
　　魏世宗生【增魏书世宗纪世宗宣武皇帝讳恪高祖孝文皇帝第二子母曰高夫人初梦为日所逐避于牀下日化为龙绕已数匝寤而惊悸既而有娠太和七年闰四月生帝于平城宫】
　　颁木鱼符【增隋书文帝纪开皇九年夏四月闰月丁丑颁木鱼符于总管刺史雌一雄一】瑞盐【增唐防要武徳七年闰四月十三日长安古城盐渠水中生盐色红白而味甘状如方印】迎元皇帝像【増通鉴开元二十九年上梦元皇帝告云吾有像在京城西南百余里汝遣人求之吾当与汝兴庆宫相见上遣使求得之于盩厔楼观山间夏闰四月迎置兴庆宫】
　　醴泉出【増玉海天禧三年闰四月丁未醴泉出京师拱圣营上谓辅臣曰营卒初睹龟建真武祠今泉出其侧有疾者饮之多愈甲寅命王钦若建观名祥源】
　　观刈麦【增玉海天禧三年闰四月庚戌幸玉津园观川麦】
　　玉辂旂常【增玉海绍兴十三年闰四月礼官请玉辂并建旂常四辂各建所载之旗政和中玉辂以太常大旗建于左右而去□防今玉辂左建太常绣日月星辰右建龙旂绣交龙皆用青罗表里文绣】安边库【增玉海嘉定元年闰四月二日戸部沈诜等条具估籍田产命有司掌之嵗收所入贸金增充嵗遗名曰安边所以彦橚主管安边库】
　　黄河清【增续文献通考元成宗元贞元年闰四月兰州黄河清上下三百余里清凡三日】闰五月
　　白雀见【增宋书符瑞志元嘉二十二年闰五月丙午白雀见华林园员外散骑侍郎长沙王瑾获以献】罢贡枇杷橘酒【增唐书徳宗纪大厯十四年闰五月戊寅罢山南贡枇杷江南甘橘非供宗庙者癸未罢剑南贡生春酒】
　　罢献祥瑞【增唐书徳宗纪大厯十四年闰五月丙戌罢献祥瑞贡器以金银饰者还之通鉴大厯十四年闰五月丙戌诏曰泽州刺史李鷃上庆云图朕以时和年丰为嘉祥以进贤显忠为良瑞如卿云灵芝珍禽竒兽怪革异木何益于人布告天下自今有此无得上献】
　　纵象【增通鉴大厯十四年闰五月先是诸国屡献驯象凡四十有二上曰象费豢养而违物性将安用之命纵于荆山之阳】
　　罢梨园乐工【增通鉴大厯十四年闰五月罢梨园使及乐工三百余人所留者悉太常】受命寳玉简【増郑樵金石略治平元年闰五月二日耀州所献受命寳玉简赴都堂叅验命宰臣书玉简以天授传国受命之寳为文盖汉魏间物也】
　　赐高年爵【增玉海端拱元年闰五月丙申赐高年百二十人爵为公士】
　　用防问【增玉海景徳四年闰五月四日中书门下言考试应制科陈绛等文论陈绛夏竦史良三人词理稍优可预召试上谓辅臣曰比设此科欲求才识若但考文艺则积学者方能中选茍有济时之才安得而知朕以为六经之防圣人用心固与子史异矣今防问冝有经义叅之时务王旦曰文风丕变由陛下道化因命两制各上防问而择用之】
　　文武班簿【增玉海治平元年闰五月辛未诏御史台閤门旧十日具文武细书班簿以进自今大书为册月上之又诏枢密院季一进者亦令为册】
　　封诸葛王号【增元史英宗纪至治二年五月闰月戊戌封诸葛忠武侯为威烈忠武显灵仁济王】作紫檀殿【增元史英宗纪至治二年五月闰月壬子作紫檀殿辍耕录紫檀殿皆以紫檀香木为之镂花龙涎香间白玉饰壁草色髹绿其皮为地衣】
　　闰六月
　　含元殿受册【增旧唐书元宗纪天寳八载闰六月丁卯上御含元殿受册大赦】
　　麦秀两岐【增宋史五行志皇祐三年闰六月资州麦秀两岐】
　　禾茎九穗【增宋史五行志大中祥符八年闰六月睂山县民杨文继卬州李义田禾并一茎九穗】妙觉集入藏【增玉海祥符八年闰六月甲辰出太宗御制妙觉集五卷付传法院入藏得灵山之密印冠汾水之英辞】
　　赐童子诗【增玉海祥符八年闰六月庚寅作七言诗赐童子蔡伯俙伯俙四嵗诵诗百余篇上召入禁中命为正字】
　　举才堪将帅【増玉海绍兴十年闰六月丙子诏三衙管军及观察使已上举智勇猛畧才堪将帅者二人】
　　杨万里闰六月立秋后暮热追凉郡圃诗【増夏欲尽头秋欲初小凉未苦爽肌肤夕阳幸自西山外一抹斜红不肯无】
　　闰七月
　　徼外羌内属【增后汉书安帝纪永初二年七月闰月癸未蜀郡徼外羌举土内属】
　　圣徳论【增通鉴贞观六年秋七月闰月戊辰秘书少监虞世南上圣徳论上赐手诏称卿论太高朕何敢拟上古但比近世差胜耳然卿适覩其始未知其终若朕能慎终如始则此论可传如或不然恐徒使后世笑卿也】
　　入閤仪【增玉海太平兴国二年闰七月丁巳有司言八月一日入閤旧仪军校等不入殿庭起居文武官至位踧踖疾趋入沙墀再拜鞠躬不呼万嵗望如冬正朝贺例军校陪位拜舞礼毕先退门外序立文武官舞蹈如中书门下班从之】
　　闰年图【增玉海太平兴国二年闰七月二十八日有司上诸州所贡闰年图故事三年令天下贡地图与版籍皆上尚书省国初以闰为限所以周知地理之险易戸口之众寡淳化四年令诸州所上闰年图自今再闰一造咸平四年职方员外郎秘阁校理呉淑言诸路所纳闰年图当在职方近者并纳仪鸾司伏以山川险要皆王室秘奥国家急务周礼职方氏掌天下图籍又诏土训以夹王车汉祖入闗中萧何收秦图籍由是周知天下险要请今闰所纳图并上职方又州郡地理犬牙相入向者独画一州地形何以傅合他郡请令诸路转运使从今闰各画本路诸州图一面上之每十年各纳本路图一亦上职方所兾天下险要不窥牖而可知九州广轮如指掌而斯在从之】
　　范成大丙戌闰七月九日登姑苏台避暑诗【增始贺火流西还嗟斗斜闰余暑犹强颜新凉颇难进燥刚渴欲坼焦卷秃如烬炎官扶日毂辉赫不停运登临有高台勇徃得三俊仍将王郎子飞歩凌刼仞风从噫气来云作壊山阵乡如垂头鱼忽已蛰虫振空明晩逾清更要孤月印书生乃易与俛仰更喜愠凭阑天为高举酒山欲近竒书铁钩锁丽句锦窠晕兹游我辈独难挽輭红轫君看笼中鸟寜识咸池韵】
　　闰八月
　　乗舆月令【增旧唐书徳宗纪贞元十一年闰八月己丑国子司业裴澄表上乗舆月令十二卷】宴丹霄殿楼【增实録贞观六年闰八月乙卯宴近臣于丹霄殿楼赐钱帛魏公谏录宴羣臣于丹霄殿命公围碁赐尚乗马并金装鞍辔勒】
　　渭濵赐宴【增册府元龟贞观六年闰八月己巳至庆善宫宴三品以上于渭濵赋五言诗】诏求遗书【增玉海干徳四年闰八月诏求遗书渉弼等应诏献书总千二百二十八卷分寘书府】太平惠民局【增玉海绍兴十八年闰八月二十三日改熟药所为太平惠民局】
　　闰九月
　　后九月【增史记吕后纪代王后九月晦日己酉至长安舍代邸注文頴曰即闰九月也时律厯废不知闰谓之后九月也以十月为嵗首至九月则嵗终后九月则闰月原齐东野语程氏考古编谓汉初不独袭秦正朔亦因秦厯以十月为嵗首不置闰当闰之嵗率归余于终为后九月汉纪表及史记自高帝至文帝其书后九月皆同是未尝推时定闰也】
　　持节行郡国【増汉书昭帝纪始元元年九月闰月遣故廷尉王平等五人持节行郡国举贤良问民所疾苦冤失职者】
　　木连理【增宋书符瑞志大明五年闰九月木连理生边城豫州刺史垣防之以闻】
　　立甘露亭【增陈书宣帝纪太建七年闰九月甘露频降乐游苑丁未舆驾幸乐游苑采甘露宴羣臣诏于苑龙舟山立甘露亭】
　　观筑圜丘【増魏书高祖纪太和十有二年九月闰月甲子帝观筑圜丘于南郊】
　　立四门学【增宋会要庆厯二年闰九月天章侍讲王洙言国子监每科诏下品官子弟试艺给牒充广文太学律学三馆生或至千余人即随秋赋既而生徒散归讲官倚席但为游士寄应之所殊无国子肄习之法国子监详定请聼学五百日方许取解释奠陪位又国学唯七品以上子孙试补八品以下至庻人子不与致容伪妄宜仿唐制立四门学示国家育才之广诏可】
　　献一角兽【增玉海雍熙二年闰九月己亥坊州献一角兽左右皆曰麟也上谓宰相曰时和嵗丰兆民安泰此为上瑞鸟兽草木夫何足云不必宣示中外】
　　亲选赐马【增玉海雍熙二年闰九月甲申幸天驷监阅马诏羣臣自选名马既而帝亲选赐之歴四监而还】
　　含芳园习射【增玉海太平兴国二年闰九月十三日甲申幸含芳园张乐习射】
　　真腊闰【増真腊风土记国人亦有通天文者日月薄蚀皆能推算但是大小尽却与中国不同闰嵗则彼亦必置闰但只闰九月殊不可晓】
　　拜日【增续文献通考金宣宗贞祐元年闰九月朔拜日于仁政殿自是每月吉为常】
　　闰十月
　　刹下铭【增沈约光宅寺刹下铭序大梁天监六年嵗次星纪月旅黄钟闰十月二十三日戊寅仲冬之节也乃树刹元壤表峻苍云下洞渊泉仰廹星汉】
　　赐氊衾粟帛【增唐书高宗纪显庆四年闰十月辛巳赐民八十以上氊衾粟帛】
　　出粜【增唐防要长庆二年闰十月甲寅诏江淮水旱以常平义仓出粜以惠贫民】
　　罢贡珠【增宋史高宗纪绍兴二十六年闰十月丙午罢亷州贡珠纵蜑丁自便】
　　五代史成【增玉海开寳六年诏梁后唐晋汉周五代史宜令参政薛居正监修卢多逊李昉等同修七年闰十月甲子书成凡百五十卷目録二卷赐器帛有差】
　　纪录时政【增玉海开寳七年闰十月庚申判史官扈防言唐文宗开延英大臣论事命舍人执笔螭头以记时政唐明宗命端明枢密二学士修日厯近此事皆废宜命宰辅每日纪録诏参政多逊典其事】浮梁济江【增玉海开寳七年闰十月己酉曹彬等入池州先是上遣八作使郝守濬率丁匠自荆南以大舰载巨竹絙并下朗州所造黄黑龙船于采石矶跨江为浮梁或谓江濶水深古未有浮梁而济者乃先试于石牌口既成丁巳曹彬等及江南兵战于铜陵败之获战舰二百余人】
　　赐玉宸殿新稻【增玉海祥符五年闰十月丙子出玉宸殿新稻赐辅臣上曰禁中种稻暇日临观刈获见其劳力愈知耕农可念也并以圣制七言诗示之】
　　神告帝统石【增玉海祥符五年闰十月丁丑作舒州瑞石符应七言诗谒谢啓圣院太宗神御殿礼毕于龙图阁取太平兴国中舒州所获志公石示辅臣上作诗文作赞名曰神告帝统石】
　　制克敌弓【增玉海绍兴二十六年闰十月十八日诏克敌弓射逺彻札非弩可比降様令建康都统王权军制造以习射克敌弓斗力雄劲可洞犀象贯七札】
　　御书玉牒殿牓【增玉海绍兴二十六年闰十月二十七日御书玉牒殿及殿门祖宗属籍堂牓】圣祖降【增山堂考索宋祥符五年闰十月以圣祖降诏诣太庙行告谢之礼命置五使如郊礼】闰十一月
</div>
    <div class="pagination">
<a href="御定月令辑要_page85.html">上一页</a><span>...</span><a href="御定月令辑要_page81.html">81</a><a href="御定月令辑要_page82.html">82</a><a href="御定月令辑要_page83.html">83</a><a href="御定月令辑要_page84.html">84</a><a href="御定月令辑要_page85.html">85</a><span class="current-page">86</span><a href="御定月令辑要_page87.html">87</a><a href="御定月令辑要_page88.html">88</a><a href="御定月令辑要_page89.html">89</a><a href="御定月令辑要_page90.html">90</a><a href="御定月令辑要_page91.html">91</a><span>...</span><a href="御定月令辑要_page87.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
