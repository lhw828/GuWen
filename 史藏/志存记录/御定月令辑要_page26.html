<!DOCTYPE html>
<html>
<head>
    <meta charset="UTF-8">
    <title>御定月令辑要 - 第 26 页/共 96 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定月令辑要 - 第 26 页/共 96 页</h1>
    <div class="content">　　折松枝【原董勋答问嵗首折松枝男七女二以为药饮】
　　五辛盘【原风土记月正元日五薰链形注噉五辛盘所以助五蔵之气也本草五辛菜乃元旦立春以葱蒜韭蓼蒿辛辣之菜杂和食之取迎新之义増庾肩吾诗聊倾栢叶酒试奠五辛盘丁谓元日立春诗帯归防防胜就赐五辛】
　　吞鸡子【原风土记正旦当生吞鸡子一枚谓之錬形】
　　服赤豆【原风土记元日服赤小豆二七粒面东以虀汁下即一年无疾病杂五行书常以正月旦亦用月半以麻子二七粒赤小豆七枚置井中辟疫病甚神騐】
　　鸡日【増荆椘嵗时记正月一日为鸡今一日不杀鸡万嵗厯汉成帝诏除正旦杀鸡与雀纪厯撮要一日鸡天气晴人安国泰吕本中诗避地逢鸡日】
　　三元【増荆楚嵗时记正月一日是三元之日也春秋谓之端月隋书音乐志百福四象初万夀三元始旧唐书岑文本太宗贞观元年元日临轩宴百寮文本上三元颂其词甚美原初学记三元嵗之元时之元月之元増徐陵表三元肇庆六吕司春顔师古正日临朝诗七政璿玑始三元寳厯新】
　　拜贺【原荆楚嵗时记元旦长防悉正衣冠以次拜贺増司马光居家杂仪卑防扵尊长正旦六拜尊长减止则命拜毕男女长防各为一列以次共受卑防拜帝京景物畧元旦家长少毕拜婣友投笺互拜曰拜年戴复古嵗旦族党会拜诗衣冠拜元日樽爼对芳辰上下二百位尊卑五世人排门乔木古照水早梅春寒事将销歇风光又一新】
　　爆竹【原荆楚嵗时记正月一日鸡鸣而起先扵庭前爆竹以辟山臊恶注按神异经云西方山中有人焉其长尺余一足性不畏人犯之则令人寒热名曰山臊以竹着火中烞熚有声而山臊惊惮増元稹诗何防生春早春生稚戏中乱骑残爆竹争唾小旋风杨万里开禧元日诗夜半梅花添一嵗梦中爆竹报残更方岳立春日词喜才先椒竹爆问谁天上瑶帖初供玉堂归儤】
　　仙木【原荆楚嵗时记造桃板着户谓之仙木注桃者五行之精厌伏邪气制百也増晏殊元日诗献夀椒花泛緑醪迎祥朱户贴仙桃彤庭玉殿炉烟起霭霭卿云瑞日髙】
　　桃符【原荆楚嵗时记贴画鸡戸上悬苇索扵其上揷桃符其旁百畏之注董勋云今正腊旦门前作烟火桃神绞索松栢杀鸡着门户逐疫礼也括地圗曰桃都山有大桃树盘屈三千里上有金鸡日照则鸣下有二神一名荼一名垒并执苇索以伺不祥之得则杀之风俗通曰黄帝书称上古之时兄弟二人曰荼与垒住度朔山上桃树下简百妄搰人缚以苇索执以食虎扵是县官以腊除夕饰桃人垂苇索画虎扵门效前事也通典周人木徳以桃为梗今之桃符是其遗制増晏殊元日诗屠苏醴酒盈金斚欝垒神符卫紫关三界上真垂介福緜緜洪算等南山陆防元日诗夜雨觧残雪朝阳开积隂桃符呵笔写椒酒过花斟】如愿【原荆楚嵗时记元日以钱贯系杖脚廽以投粪扫上云令如愿注按録异记云有商人区眀者过彭泽湖有车马出自称青洪君要明过厚礼之问何所须有人教眀但乞如愿及问以此言答青洪君甚惜如愿不得已许之乃其婢也既而送出自尔商人或有所求如愿并为即得后至正旦如愿起晚乃打如愿如愿走入粪中商人以杖打粪扫唤如愿竟不还也此如愿故事増范成大诗除夜将阑晓星烂粪扫堆头打如愿】逐疫【原荆楚嵗时记正旦门前作烟火逐疫】
　　胶牙饧【原荆楚嵗时记元日食胶牙饧注取胶固之义増白居易歳日家宴诗嵗盏后推蓝尾酒春盘先荐胶牙饧】
　　敷于散【原荆楚岁时记元日进敷于散注敷于散出葛洪炼化萹方用栢子仁麻仁细辛干姜附子等分为散井华水服之】
　　屠苏酒【増荆椘嵗时记元日进屠苏酒广韵屠苏酒元日饮之可除瘟气屠者屠絶气苏者苏醒人魂原本草纲目屠苏酒华陀方也元旦饮之辟疫疠一切不正之气造法用赤木桂心七钱五分防风一两菝葜五钱蜀椒桔梗大黄五钱七分乌头二钱五分赤小豆十四枚以三角綘囊盛之除夜悬井底元旦取出置酒中煎数沸举家东向从少至长次第饮之药滓还投井中嵗饮此水一世无病増容斋续笔今人元日饮屠苏自小者起相已久唐刘梦得白乐天元日举酒赋诗刘云与君同甲子夀酒让先杯白云与君同甲子嵗酒合谁先陈陶朝元引万防灵祥拥帝居东华元老荐屠苏梅尧臣嵗旦诗屠苏先尚防防胜又宜春毛滂元日玉楼春词一年滴尽莲花漏碧井屠苏沉冻酒】
　　却丸【増荆楚嵗时记元日服却丸注江夏刘次卿正旦至市见一书生入市众悉避刘问书生曰子有何术以至扵此书生言我本无术出之日家师以一丸药綘囊裹之令以系臂防恶气耳其方用武都防黄丹散二两蜡和令调如弹丸正月旦令男左女右帯之原海録碎事梁武帝元旦赐羣臣却丸増庾肩吾诗金薄图神燕朱泥却丸】
　　化白鹄【原南康记昔有卢耽仕州为治中少学仙术每夕輙凌空归家晓则还州尝赴元会至晓不及预朝列化为白鹄至阁前翔欲下威仪以帚掷之得一只履耽惊还就列内外左右莫不骇异】金枝华秀【原邺中记元日石虎扵殿前设金枝铜灯百二十枝名金枝华秀】
　　首正【増宋书乐歌开元首正礼交乐具六典聨事九官列序】
　　花雪集衣【原宋书符瑞志大明五年正月元日花雪防殿庭时右卫将军谢荘下殿雪集衣还白上以为瑞扵是公卿作花雪诗増庾肩吾花雪诗瑞雪坠尧年因风入绮钱张九龄瑞雪篇万年春三朝日上御眀台旅庭实初瑞雪霏微俄同云防宻宋祁元日雪诗寒云万里送残宵回旋祥霙集嵗朝繁影未能蔵夜燎薄花仍欲伴春椒】
　　银酒鎗【原齐书萧颖胄上慕俭欲铸壊太官元日上夀银酒鎗頴胄曰朝廷盛礼莫过三元此一器既是旧物不足为侈】
　　定乐章【増魏书髙祖纪太和十一年春正月丁亥诏定乐章非雅者除之】
　　飨劳将士【増魏书太宗纪神瑞五年春正月丙戌自薛林东还至扵屋窦城飨劳将士大酺二日颁禽兽以赐之】
　　杨栁枝【増齐民要术正月旦取杨栁枝着户上百不入家】
　　大飨百官【増隋书礼仪志元正大飨百官一品已下流外九品已上预会】
　　奏纳夏【増隋书音乐志五等诸侯正日献玉帛奏纳夏】
　　拜日月神【原隋书新罗国每正月旦相贺王设宴会班赉羣官其日拜日月神】
　　退朝赋诗【増旧唐书徳宗纪贞元九年春正月庚辰朝贺毕上赋退朝观仗归营诗唐诗纪事徳宗元日观军仗诗献嵗视元万方咸在庭端旒揖羣后廽辇阅师贞防仗宿华殿退朝归禁营分行左右出转斾风云生厯厯起复道容容映层城勇余矜防技令肃无喧声眷此戎旅节载嘉良工诚顺时倾宴赏亦以助文经】
　　丹凤宣赦【増旧唐书宪宗纪元和元年正月丁夘御含元殿受朝贺丹凤楼大赦改元韩愈元和圣徳诗帝车囬来日正当午幸丹凤门大赦天下杨巨源元日含元殿下立仗丹凤楼下宣赦诗天垂台曜扫欃枪夀献山青祝圣眀丹凤阙前歌九奏金鸡竿下鼔千声衣裳南面薫风动斗柄东方喜气生从此登封资庙畧两河连海一时清】
　　奏祥瑞【増旧唐书宪宗纪元和二年八月甲戌中书奏先停诸道奏祥瑞伏以所奏祥瑞皆縁腊飨告庙元会奏用今后诸大瑞随表同奏中瑞下瑞申有司其元日奏祥瑞请依令式从之】
　　景云河清歌【増旧唐书音乐志贞观十四年景云见河水清张文收制景云河清歌名曰防乐为诸乐之首元会苐一奏者是也玉海天圣二年正月壬寅率百官上皇太后夀扵会庆殿是日景云见】履新同庆【原唐书礼乐志皇帝受羣臣朝贺曰元日首祚景福维新惟陛下与天同体臣等谨上千秋万嵗制答曰履新之庆与卿等同之】
　　却女归宁【原唐书李晟晟治家以严正嵗崔氏女归宁让曰尔有家而姑在堂妇当治酒食且待賔客却之不得进】
　　三【原初学记正月一日为三尚书大云夏以平明为殷以鸡鸣为周以夜半为】夏正【原通典汉至武帝用夏正百官贺正月二千石以上上殿称万嵗举觞御座前司空奉羮大司农奉饭奏食举之乐百官受赐宴飨大作乐増张衡东京赋夏正三朝庭燎晳晳撞洪钟伐灵鼓旁震八鄙轩隠訇李百药正日临朝应诏诗化厯昭唐典承天顺夏正百乐警轩禁三辰斾旌】
　　祠后土【増通典汉宣帝修武帝故事间嵗正月一日至河东祠后土王勃春思赋前年斋祭谒日泉今嵗笙箫祠后土桃花万骑喧长薄蒲叶千旗照平浦】
　　受贽【増通典梁天监六年诏元日受五等贽珪璧并量所付周舍请以主客郎受玉付少府掌从之】中书读表【増通典永徽二年诏元日令中书令读诸方表】
　　备充庭【原通典唐长夀三年制始令举人献嵗元会列扵方物前以备充庭】
　　贺正使【増通典天寳六载敕诸道差使贺正表并取元日随京官例序立便见通事舍人奏知其表直送四方馆元日仗下后一时同进】
　　雪汁和种【増唐会要长夀二年正月元日大雪质明而晴谓侍臣曰俗云元日有雪则百谷丰文昌左丞姚璹对曰汜胜之书云雪为五谷之精以其汁和种则年谷大穰】
　　助生气【原裴氏新语正旦县官杀羊悬其头扵门又磔鸡以覆之俗説以压厉气以问河南伏君伏君曰是月也土气上升草木萌动羊啮百草鸡啄五谷故磔之以助生气】
　　御楼殿【増辇下嵗时记元日御楼御殿号施令庆赐遂行】
　　八十称贺【原东观奏记大中十一年正月上御含元殿受朝太子太师卢钧年八十自乐悬之南歩而及殿墀称贺上前声容缓朗举朝服之至十二年元日含元殿受朝贺太子少师栁公权年亦八十复为百官首】
　　火城【原国史补宰相礼絶班行元日百官已集而宰相方至珂伞列烛多至数百炬谓之火城宰相火城至则众皆灭烛以避之増陈师道诗笳鼔喧灯市车舆避火城】
　　书聻字【原酉阳杂爼元日俗好扵门上画虎头书聻字谓名可息疟疠宣室志裴渐善洞神物寓书博陵崔公曰当今制无如渐耳】
　　鬬牛马駞【原酉阳杂爼龟兹国元日鬭牛马駞为戏七日观胜负以占一年牛羊马减耗繁息】元阳脔【増食谱阊阖门外通衢有食肆人呼为张手美家水产陆贩随需而供每莭则専卖一物元日元阳脔】
　　燎树【増种树书元日天未眀将火把园中百树上从头用火燎过可免百虫食叶之患】
　　赐栢树【増唐诗纪事景龙四年正月赐羣臣栢树李乂元旦赋栢树诗劲莭凌冬劲芳心待嵗芳能令人益夀非止麝含香武平一诗緑叶迎春緑寒枝厯嵗寒愿将栢叶夀长奉万年欢】
　　崇元殿【増宋史礼志太祖建隆二年正月始受朝贺扵崇元殿服衮冕设宫悬退羣臣诣皇太后宫门举贺】
　　象逐邪【原宋史占城国正月一日牵象周行所居之地然后驱逐出郭谓之逐邪】
　　迎年佩【原清异録咸通俗元日佩红绢囊内装人参豆大一瓣嵌以木香一二厘起时服日出方止号迎年佩】
　　钟馗【原遯斋闲览今人嵗首画钟馗辟邪俗起扵唐眀皇按唐逸史开元中眀皇昼梦一小绕殿奔戏上前上叱问之曰臣乃虚耗也上怒欲呼武士俄见一大顶破防衣蓝系角帯靸朝靴径捉小先刳其目然后擘而啖之上问曰尔何人也云臣终南山进士钟馗也武徳中应举不防羞归故里触殿阶死奉防赐绿葬之感恩誓与我王除天下虚耗妖孽之事言讫梦觉乃诏画工呉道子圗之増周繇梦舞钟馗赋彼号伊祁亦名鬰垒傩□扵凝沍之末驱厉扵生之始岂如呈妙舞兮荐梦明君康宁福履】诸国入贺【増东京梦华录元旦大朝会车驾坐大庆殿有介冑长大人四人立扵殿角谓之镇殿将军诸国使人入贺殿庭列法驾仪仗百官皆冠冕朝服诸举人觧首亦士服立班诸州进奏吏各执方物入献】放关扑【原东京梦华録正月一日年莭开封府放关扑三日士庶自早互相庆贺坊巷以食物动使果实柴炭之歌呌关扑车马交驰】
　　安福塔【増嵗华纪丽谱正月元日郡人持小防旛逰安福寺塔黏之盈柱若鳞次然以为厌禳范成大丙申元日安福寺礼塔诗注成都一嵗故事始扵此士女大集拜塔下然香挂旛以禳灾】
　　圣功颂【増玉海太宗克泽潞下维复湖湘得荆渚収剑南取岭表平江左武功震耀开寳九年正月戊寅受朝乾元殿降王在列声眀大备知制诰扈防上圣功颂述其事诏褒之】
　　日抱戴【増玉海景徳四年正月己亥御朝元殿受朝贺羣臣上夀诸道进奉下诏肆眚司天言日抱戴佳气覆宫阙上作元日朝会七言诗赐近臣属和】
　　庆夀礼【増玉海淳熙十三年正月一日行庆夀礼圣夀八十贺表曰位在九五而事父母扵一堂年登八十而阅子孙扵四世杨万里淳熙丙午元日圣上诣东朝庆夀口号春色何须羯鼓催君王元日领春回牡丹芍药蔷薇朶都向千官防上开】
　　一嵗初祭【増通考正月旦三阳交泰万物生乃人道报本反始之时为一嵗初祭是日出神主扵祭所拜献朱子家礼集説通礼祠堂大祭祀则请出神主或堂或防祭之注大祭如四时及正旦之类】大朝会仪【増干淳嵗时记朝廷元日行大朝会仪则百官冠冕朝服备法驾设广麾仗三千三百五十人用太常雅乐宫架登歌太子上公亲王宰执并赴紫宸殿立班进酒上千万嵗夀上公致辞枢宻宣答及诸国使人及诸州入献朝贺然后奏乐进酒赐宴】
　　芝草嘉禾【増金史世宗纪正月徐州进芝草十有八茎真定进嘉禾二本六茎异亩同頴】赐酒【増元史礼乐志元正受朝典引引丞相以下皆公服入日精月华门就起居位四品以上赐酒殿上典引引五品以下赐酒扵日精月华二门之下】
　　劈正斧【増元史礼乐记元正受朝皇帝出閤侍仪使引导劈正斧中行至大明殿外劈正斧直正门北向立俟两宫升御榻劈正斧退立扵露阶东辍耕録劈正斧以苍水玉碾造髙二尺有竒广半之徧地文藻粲然正旦天夀莭御大明殿会朝时则一人执之立扵陛下酒海之前盖所以正人不正之意】
　　推正月朔歌【増辍耕録推正月歌曰九年二月半便是正月一只九年中取大小无差失注前九年二月十五日辰即今年正月初一日辰该九十七个半月三千八百六十日六甲转四十八周】丝鵞蜡燕【原金门嵗节记洛阳人家正旦造丝鹅蜡燕】
　　粉荔枝【原金门嵗节记洛阳人家正旦造粉荔枝焦氏类林宋人贺正启瑞霙饯腊粉荔迎年】五香汤【原珠囊隠诀正月一日取五木煎汤以浴令人至老髪黒道宋谓青木香为五香汤亦云五木以其一株五根一茎五花一枝五叶一茎五莭故云五香方兰香荆芬头苓苓香白檀香木香等分煎沐辟邪去头风】
　　受玉寳【増续文献通考宋宁宗嘉定十五年元日御大庆殿受山东所献玉寳陈宫架大乐奏诗三章一曰恭膺天命二曰旧疆来归三曰永清四海】
　　乐音王队【増续文献通考元燕乐分为三队乐音王队元旦用之夀星队圣莭用之礼乐队朝贺用之】
　　千盘会【増帝京景物畧隆安寺万厯己酉僧翠林自蜀来募金修佛殿殿后堂三楹曰净土社堂列龛五十三结僧徒念佛嵗元旦设果饵享佛盘千数名曰千会】
　　狙猿朝庙【原稗史道州有舜祠凡遇正月初吉山狙羣聚扵祠旁以千百数五日而后去次猿亦如之三日乃去土人谓之土狙朝庙】
　　鸦髻【増居録巴陵俗元旦梳头先以栉理鸦之羽毛祝曰愿我妇女黰发髟髟惟百斯年似其羽毛故椘人谓女髻为鸦髻】
　　浴儿【増体仁彚编五六月取丝蔓上卷须隂干至正月初一日子时用二两半煎汤父母只令一人知温浴小儿身面上下以去胎毒永不出痘原月令通考元日四更时取葫芦藤煎汤浴儿则终身不出痘疮其藤须八九月収之】
　　赤灵符【原月令圗经元日日未出时朱书赤灵符悬户】
　　嫁树【原农政全书元日五更以刀斧斑驳敲打树身则结实谓之嫁树】
　　朝三清【原谈荟正月一日天地神只朝三清】
　　天仓开【原遵生八牋元日天仓开日宜学道坐圜】
　　初嵗【増植元会诗初嵗元祚吉日惟良乃为嘉会宴此髙堂欢笑尽娱乐哉未央皇室荣贵夀考无疆韦述春日山荘诗初嵗开韶月田家喜载阳】
　　元正【増何充贺正表璇衡运周元正肇祚傅休奕诗元正始朝享万国执珪璋枝灯若火树庭燎继天光】童稚戏法【増元稹元日诗富贵祝来何所遂聪明鞭得转无机自注祝富贵鞭聪明皆正旦童稚戏法】
　　殊方节物【増范成大新正诗殊方莭物记吾曽海北天西一痩藤乌榄鸡防尝老酒酥花芋叶试新灯自注记桂林成都元日旧事防榄皆椒中物老酒十数年不壊者滴酥为花熬芋为栁叶三夕张灯如上元】
　　试年庚【増陆防嵗首书事诗呼卢院落哗新嵗自注乡俗嵗夕聚博谓之试年庚】
　　持斋【増法苑珠林佛言正月少阳用事万神代位隂阳交精万物萌生故正月一日持斋以助和气】天腊【原道经正月一日为天腊五帝校防生人神气时限长短益添年命其日宜求祷子孕】
　　天中节【原道书正月一日天中节会之辰献夀之日】
　　青鸟衔书【増云笈七籖上灵元年正月一日六元合庆甲子直辰元始天王与太帝君共乗碧霞流颷辇上登九元之崖徘洞天逍遥极元有青鸟来翔口衔紫书集扵玉轩奉受记文】续命斋【増云笈七籖灵寳曰正月一日修续命齐勿杀生】
　　献夀斋【増云笈七籖三洞奉道科云正旦为献夀斋】
　　御制元旦
　　慈宁宫行礼诗太蔟初分来万国融融淑景动青阳曈昽翠盖祥云覆缥缈兰宫瑞气节遇三元开寳厯时逢四始奉霞觞山呼拜舞臣民乐愿颂千年正未央
　　御制元旦诗广廷九奏玉帛丽朝光恭已临四表垂衣驭八荒
　　唐太宗正日临朝诗【増条风开献莭灰律动初阳百蛮奉遐賮万国朝未央虽无舜禹迹幸欣天地康车轨同八表书文混四方赫奕俨冠葢纷纶盛服章羽旄飞驰道钟鼓振岩廊组练辉霞色霜防耀朝光晨宵懐至理终媿抚遐荒】
　　初二日
　　狗日【原荆楚嵗时记正月二日为狗今二日不杀狗増纪厯撒要二日狗无风雨即不熟】
　　读春令【増唐会要正月二日读春令韦缜读春令赋太史先谒以眀在木之文上公奉仪乃读行春之令】
　　闲行曲江【増元稹诗序永贞二年正月二日上御丹凤楼赦天下予与李公垂庾顺之闲行曲江不及盛观诗春来饶梦慵朝起不看千官拥御楼却着闲行是忙事数人同傍曲江头】
　　坐【原秦中岁时记唐长安风俗从正月二日起饮酒相邀谓之坐】
　　献嘉禾【増宋会要宋髙宗绍兴十五年正月二日泸南献嘉禾九穂潘炎嘉禾合瑞赋风之起兮云之嘉禾之瑞未可量天子亿载临万方】
　　放灯【増嵗华纪丽谱咸通十年正月二日街坊防灯张乐昼夜喧阗盖大中承平之余风由此言之唐时放灯不独上元也】
　　送茶【増嵗华纪丽谱正月二日太守出东郊早宴移忠寺晚宴大慈寺宴罢妓以新词送茶自宋公祁始】喜雪词【増干淳起居注淳熙八年正月初二日未初雪大下正是腊前官家甚喜令有司比去年倍数支散贫民莭使呉琚进喜雪水龙吟词杨万里正月二日雪诗雪与新春作伴囬霜为片雹为埃只愁雪虐梅无奈不道梅花领雪来】
　　植竹【増笋谱凡植竹正月二日引根鞭必西南而行原山居四要正月二日宜栽竹】
　　寳胜佛生【原藏经正月二日寳胜佛生】
　　服商陆根【増云笈七籖正月二日取商陆根三十斤浄洗粗切长二寸许勿令中风绢囊盛尽悬屋北六十日隂燥为末以方寸匕水服旦先食服八十日见千里百日登风履云久服成仙】
　　范成大正月二日诗【増椒盘宿酒未全醒扰扰金鞍逐画軿麦雨一犁随处緑栁烟千缕防时青】
　　叶梦得正月二日八声甘州词【増又新正过了问东风消息防时来笑春工多思留连底事犹未轻回应为瑶刀裁剪容易惜花开试向湖边望防处寒梅】
　　初三日
　　猪日【原荆楚嵗时记正月三日为猪今三日不杀猪増纪厯撮要三日猪晴眀君安】
　　夀圣节【原宋史英宗纪英宗明道元年正月三日生于宣平坊赤光满室见黄龙防光中嘉祐八年即位以生辰为夀圣莭増天中记治平元年正月三日亲王枢宻以下诣垂拱殿宰臣百官以下及契丹使诣紫宸殿上夀】
　　天庆节【増宋史礼志大中祥符元年诏以正月三日天书防日为天庆莭休假五日两京诸路州府军监前七日建道塲设醮断屠宰莭日士庶特令宴乐京师然灯】
　　悬箕【原杂五行书正月三日买箕四枚悬堂上西壁令人治生大得田蚕万倍钱财自入】
　　小年朝【増杭州府志正月初三日谓之小年朝仍烧松棚扵围炉中】
　　翼圣降【原道书正月三日北斗翼圣真君降】
　　万神都防【原三元延夀书正月初三日万神都防】
　　杜甫正月三日归浣花溪诗【増野外堂依竹篱边水向城螘浮仍腊味鸥泛已春声】
</div>
    <div class="pagination">
<a href="御定月令辑要_page25.html">上一页</a><span>...</span><a href="御定月令辑要_page21.html">21</a><a href="御定月令辑要_page22.html">22</a><a href="御定月令辑要_page23.html">23</a><a href="御定月令辑要_page24.html">24</a><a href="御定月令辑要_page25.html">25</a><span class="current-page">26</span><a href="御定月令辑要_page27.html">27</a><a href="御定月令辑要_page28.html">28</a><a href="御定月令辑要_page29.html">29</a><a href="御定月令辑要_page30.html">30</a><a href="御定月令辑要_page31.html">31</a><span>...</span><a href="御定月令辑要_page27.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
