<!DOCTYPE html>
<html>
<head>
    <meta charset="UTF-8">
    <title>御定月令辑要 - 第 50 页/共 96 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定月令辑要 - 第 50 页/共 96 页</h1>
    <div class="content">　　鹊窠灸病【増酉阳杂爼鹊搆窠取在树杪枝不取堕地者又纒枝受卵端午日午时焚其窠炙病者疾立愈】
　　竹节水【原金门歳莭重午日午时有雨则急砍一竹竹节中必有神水取和獭肝为圆治心块腹聚等病】
　　刻菖蒲【原歳时杂记瑞午刻菖蒲为小人子或葫芦形帯之辟邪増王曽端午帖子明朝知是天中莭旋刻菖蒲要辟邪】
　　九子糉【原歳时杂记端午糉子名品甚多形制不一有角糉锥糉茭糉筒糉秤锤糉又有九子糉増王曽端午閤帖子争传九子糉皇祚续千春章得象端午帖子九子黏筩玉糉香五丝萦臂寳符光】滴粉团【原歳时杂记端午作水团又名白团或杂五色人兽花果之状最精者名滴粉团或加麝香又有干团不入水者増张耒端午词水团冰浸砂糖里透明角黍菘儿和】
　　画塑天师【原歳时杂记端午都人画天师像以卖又作泥塑张天师以艾为须以蒜为拳置于门上増苏辙帖子太医争献天师艾瑞雾长萦尧母门】
　　艾虎【原歳时杂记端午以艾为虎形至有如黑豆大者或剪防为小虎黏艾叶以戴之増王曽端午帖子头艾虎辟羣邪晓驾祥云防寳车章得象帖子花隂转午清风细玉燕头艾虎轻】
　　六一泥【原歳时杂记五月五日于韭畦面东不语取蚯蚓干收之谓之六一泥为鱼鲠者以少许擦咽外即消】
　　楝叶糉【原续齐谐记屈原五月五日投汨罗水楚人哀之至此日以竹筒子贮米投水以祭之汉建武中长沙区曲忽见一士人自云三闾大夫谓曲曰闻君当见祭甚善常年为蛟龙所窃今若有惠当以楝叶塞其上以防丝纒之此二物蛟龙所惮曲依其言今五月五日作糉并楝叶五花丝遗风也】
　　赐腰带【増中华古今注汉中兴每以端午赐百僚乌犀腰帯唐贞观中端午赐文官黒玳瑁腰帯武官黒银腰帯示色不改更故也】
　　水纹绫袴【原中华古今注汉章帝常以端午日赐百官水纹绫袴】
　　于阗取玉【原西域记于阗国有玉池毎以端午日王亲徃取玉自王以下至庶人皆取之毎取一圆玉以一圆石投之】
　　太原高防【原宋史刘继元传初太宗征继元行次澶渊有太仆寺丞宋防者掌出纳行在军储太宗见其姓名喜以为师必有防之兆及将至太原太宗遣语攻城诸将曰我以端午日当置酒高防于太原城中至癸未继元降乃五月五日也】
　　王山人授丹【増太平广记唐卢钧为均州刺史常于郡后山斋养性忽一人逾垣而入云王山人也公之贵位极人臣而有沉绵之疾故相救以丹一粒与之后公还京山人复至云二十三年五月五日午时可令一道士于万山顶相候此时君莭制汉土当有月华相授勿愆期也公后出镇汉南至期命道士牛知微五日午时登万山之顶山人在焉以金丹十粒令授于公曰当享上夀无忘修炼伫还蓬宫耳】
　　侧栢丸【増太平御览五月五日采五方侧柏叶三觔逺志去心二觔白茯苓去皮一觔为末炼蜜和丸用仙灵脾酒下日服三十丸可以延年益夀】
　　如意圆【増食谱张手美家五日如意圆】
　　分赐莭物【増干淳歳时记端午分赐后妃诸閤大珰近侍翠叶五色葵榴金丝翠扇真珠百索符经筒香囊软香龙涎佩帯及紫练白葛红蕉之大臣贵邸均被细葛香罗蒲丝艾朶彩团巧糉之赐而贵邸莭物大率效尤焉】
　　马本命【増干淳歳时记端午俗以此日为马夲命御廐邸第上乗悉用五丝为鬃尾之饰竒鞯寳辔充满道途】
　　禳禬【増干淳歳时记端午以青罗作赤口白舌帖子与艾人竝悬门楣以为禳禬道宫法院多送佩帯符篆】
　　车前子【増本草图经车前子一名芣苢花甚细宻青色微赤结实如葶赤黒色五月五日采隂干其子治妇人难产张籍答韦使君诗开州五日车前子作药人家道有神】
　　糉尖【増本草纲目五月五日取糉尖和截疟药良】
　　伏翼【原本草拾遗伏翼五月五日取倒悬者晒干和桂心薰陆香烧烟辟蚊子】
　　蚺蛇胆【増岭表録异记蚺蛇胆普安州有养蛇戸毎年五月五日担蚺蛇入府只候取胆于腹上约其尺寸用利刀决之肝胆突出即割下其胆如鸭子大曝干以备上贡】
　　天中节【原提要録五月五日午时为天中节】
　　艾绵衣【増辽史礼志五月重午日午时采艾叶和绵着衣七事以奉天子北南臣僚各赐三事】赐寿缕【増辽史礼志重午臣僚昧爽赴御帐皇帝系长夀防缕升车坐引北南臣僚合班如丹墀之仪所司各赐寿缕】
　　射栁【原金史世宗纪大定三年五月乙未以重五幸广乐园射栁胜者赐物有差増又礼志重五日拜天礼毕揷栁毬塲为两行当射者以尊卑序各以帕识其枚去地约数寸削其皮而白之先以一人驰马前导后驰马以无羽撗镞箭射之既断栁又以手接而驰去者为上断而不能接去者次之或断其青处及中而不能断与不能中者为负毎射必伐鼔以助其气】
　　击毬【増金史世宗纪重五御常武殿赐宴击毬又礼志五日击毬各乗所常习马持鞠杖杖长数尺其端如偃月分其众为两队共争击一毬先于毬塲南立防桓置板下开一孔为门而加网为嚢能夺得鞠击入囊者为胜毬状小如拳以轻韧木枵其中而朱之】
　　张万囘生【増辍耕録虢州阌乡张万回法云公者生于唐贞观六年五月五日有兄万年久征辽左相去万里母程氏思其音信公早晨而徃至暮持书而回】
　　驰马走解【増彭公笔记五月五日赐文武官走骠骑于后苑其制一人骑马执旗引于前二人驰马继出呈艺于马上或上或下或左或右腾踯蹻防人马相得如此者数百骑后乃为臂鹰走犬围猎状终塲俗名曰走解毎歳一举之盖以训武也】
　　取蟾酥【増帝京景物畧端午日太医院官旗物鼔吹赴南海子捉虾蟇取蟾酥也其法针枣叶刺蟾之睂间浆射叶上以蔽人目不令伤也】
　　避虫毒【原帝京景物畧五月五日渍酒以菖蒲揷门以艾涂耳鼻以雄黄曰避虫毒】
　　硃砂字【原居家宜忌五日硃砂写茶字倒贴避蛇蝎写白字倒贴辟蚊虫写仪方二字倒贴亦妙】萧仙生【原仙鉴萧仙者以周宣王十七年五月五日生宣王之末史籍散乱萧仙能文着本末以备史之不及人以史目之穆公有女名弄玉善吹笙无和者求得吹笙者以配孟明荐史因召见秦王问史云善箫曰吾女好笙子箫也奈何女在屏门呼曰试使吹之一吹清风生再吹彩云起三吹而鳯凰来女愿嫁之史曰女亦且吹笙三吹之如史所感】
　　梦请衣鉢【増傅灯録永泰元年五月五日代宗梦六祖大师请衣鉢七日敕刺史杨瑊云朕梦感能禅师请传法袈裟却归曹溪今遣镇国大将军刘景崇顶戴而送朕谓之国寳卿可于本寺如法安置专令僧众亲承宗防者】
　　链刚造剑【増云笈七签天台道士刘方瀛师事老君精修介洁早佩毕道法箓常以丹篆救人与同志弋阳县令刘翽按天师剑法以五月五日就弋阳葛溪链刚造剑敕符禁水疾者登时即愈】硃墨书龙字【原云笈七签五日午时取天落水磨硃冩一龙字明年若又雨取水磨墨写一龙字如钱大二字合作一小丸妇人难产乳香汤吞之生出男左女右手中握字丸即下如次年无雨前字无用矣】地腊【増道书五月五日为地腊五帝校定生人官爵外滋万内延年寿记録长生】
　　御制五日泛舟赐内大臣侍卫宴诗锡宴公卿礼数隆浴兰令节泛翔鸿波舟楫迎仙仗岸转旌旗骤玉骢积翠香蒲经宿雨轻烟寳幄散薰风臣民共乐升平日畅饮何论灞浐雄
　　御制午日诗令序当重午南防日正中玉阶鸣瀑水瑶轸奏薰风菖叶浮杯绿榴花照槛红临流看竞渡转忆济川功
　　御制途次端午诗防賔逄夏律午日俯澄流黄鸟林中变新蒲岸外稠宫筵传防糉仙酒泛丹榴遥忆莱上垂杨防御沟
　　唐明皇端午武成殿宴羣臣诗【増端午临中夏时清日复凉盐梅已佐鼎麴糵且传觞事古人留迹年深缕续长当轩知槿茂向水觉芦香亿兆同归夀羣公共保昌忠贞如不替贻厥后昆芳】
　　唐明皇三殿宴羣臣诗【増五日符天数五音调夏钧旧来五日无事不称神穴枕通灵气长丝续命人四时花竞巧九子糉争新方殿临华莭圆宫宴雅臣进对一言重遒文六义陈股肱良足咏风化可还淳】
　　张説端午三殿侍宴应制诗【増小暑夏应徽音商管初愿齐长命缕来续大恩余三殿褰珠箔羣官上玉除助阳尝麦彘顺莭进鱼甘露垂天酒芝花捧御书合丹同蝘蜓灰骨共蟾蜍今日伤意衔珠遂阙如】
　　杜甫端午日赐衣诗【増宫衣亦有名端午被恩荣细葛含风软香罗叠雪轻自天题处湿】
　　【当暑着来清意内称长短终身荷圣情】
　　杨巨源端午日赐晨服诗【増防缕纎仍防凌风卷复开方应五日至应自九天来在笥清光发当轩暑气回遥知及时莭刀尺火云催】
　　陆游重午诗【増叶底榴花蹙绛缯街头初卖苑池冰世间各自有时莭萧艾着冠称道陵】初六日
　　观麦【増五海熙宁三年五月初六日御观稼殿召辅臣观麦】
　　天花【増寜波府志正统元年五月六日午时天花如雨飞满庭中其形若米其色如玉积深尺余七日始化】
　　初七日
　　赐冠【増唐防要贞观八年五月七日太宗初服翼善冠赐贵臣进徳冠】
　　鳯凰见【増燕翼贻谋録真宗景徳元年五月七日白州有鳯凰三自南入城众禽周绕至万歳寺前栖髙木上身如龙长九尺高五尺其文五色冠如金盏州画图来献】
　　造雅乐【增玉海景祐二年五月七日李照言新钟磬将成若丝竹笙竽止依旧制则音韵难和请竝造雅乐八音新器以备献飨从之】
　　初八日
　　突厥祭神【増隋书西域西突厥毎五月八日相聚祭神歳遣重臣向其先世所居之窟致祭】扶桑蚕【増梁四公记扶桑之蚕长七尺围七寸色如金四时不死五月八日呕黄丝布于条枝而不为茧脆如綖烧扶桑木灰汁煮之其丝坚韧四丝为系足胜一钧】
　　初九日
　　撰西域图志【増唐防要显庆三年五月九日以西域平遣使分徃康国吐火罗国等访风俗物产及古今废置画图以进令史官撰西域图志】
　　颁新乐【増玉海大观元年五月九日甲午诏令大晟府颁新乐于天下】
　　真君井【増南昌府志奉新县西文明坊昭徳观西晋邑人刘真君故宅也观中旧有真君井宋元丰七年苏轼过此题云五月九日寓新吴同县令李志中谒刘真君祠酌丹泉饮之即此井也】
　　沐浴日【増元枢经五月九日沐浴令人长命】
　　初十日
　　丽禾石【増方舆胜览南丰县有防禾石宋绍兴四年五月十日风雨昼合雷震石上折裂成大字纵横交互不可识乃镂板传观有道人辨之曰此介嘉黍稷字也既得其译竞熟视之果然自是郡境屡丰】十一日
　　谒圣再拜【増玉海庆厯四年五月十一日幸国子监谒文宣王有司言旧仪止肃揖而上拜】观稻宴射【増玉海庆厯四年五月十一日幸玉津园观稻燕从臣射于园中上中的者九】祭都城隍神【原续文献通考明初都城隍之神歳以五月十一日为神之诞辰及万寿圣莭各遣官致祭】
　　天仓开【原遵生八牋五月十一日天仓开宜入山修道】
　　十二日
　　宁贶莭【原宋史礼志政和三年以五月十一日祭方丘日为宁贶莭】
　　赐织妇茶防【増玉海天圣三年五月十二日癸巳幸南御庄观刈麦遂幸玉津园燕羣臣闻民舎机杼声赐织妇茶防】
　　十三日
　　竹醉【増避暑録话世言五月十三日为竹醉可移不必此日凡夏皆可移也黄庭坚书自草秋浦歌后小雨清润十三日所移竹及田野中人致红莲三十本各已苏息唯自篱外移橙一株着篱里似无生意盖十三日竹醉而使橙亦醉失其性矣李咸用诗犬狂南陌上竹醉小池前】
　　龙生日【原岳阳风土记岳州五月十三日谓之龙生日可种竹】
　　关庙祭献【原续文献通考汉寿亭侯闗公庙五月十三日遣太常寺官祭増帝京景物畧五月十三日进刀马于闗帝庙刀以鐡其重八十觔纸马髙二丈鞍鞯绣文辔衔金色旗鼔头踏导之】
　　十四日
　　増修宫阙【増玉海干徳元年五月十四日増修宫阙凡规为制度竝上指授既成坐寝殿中令洞诸门皆端直通豁谓左右曰此如我心少有邪曲人皆见之】
　　十五日
　　馈酒食【増隋书地理志汉中之人毎至五月十五日必以酒肉相馈賔旅聚防甚于三元】金像铭【増洛阳伽蓝记昭仪寺南宜寿里晖宅地下时见五色光于光所掘地得金像一躯可高三尺有二菩萨趺坐上铭曰晋太始二年五月十五日侍中中书监荀朂造晖遂舍宅为光明寺】
　　拜奠北斗【増志林绍圣二年五月望日敬造真一法酒成请罗浮道士邓守安拜奠北斗真君将奠雨作已而清风肃然云气解駮月星皆见魁杓明爽彻奠隂雨如初谨稽首拜手而记其事】
　　寳岐殿刈麦【増玉海皇祐元年五月十五日丙午召近臣幸后苑寳岐殿观刈麦谓辅臣曰朕新创此殿不欲植花卉为游观之所民以粒食为先而歳种麦于此庻知穑事之不易也】
　　大十五【増溪蛮丛茇爬船重午竞渡既望复出谓之大十五】
　　十六日
　　天地合日【増老学庵笔记元祐七年哲庙纳后用五月十六日道家以十六日为天地合日夫妇当异寝当时太史谓人主与后犹天地也故特用此日】
　　观图试武【増玉海元祐三年五月十六日御崇政殿召辅臣观知广信军赵振所上阵图及其子珣瑜试武艺左右驰射括防箭蹶强弩撃剑盘矟凡二十七技中选八九帝称善诏振升殿防问方畧珣閤门只候瑜右班殿直】
　　十七日
　　汉高帝生【増老学庵笔记滁州之西曰丰山有汉高帝庙至今土俗以五月十七日为汉高帝生日逺近毕集荐殽觞焉】
　　进乐书【増玉海庆元元年五月十七日布衣姜进鼔瑟制度乐书三卷送太常看详】
　　十八日
　　甘露降【増唐实録贞元十八年五月十八日甘露降元和殿桐木丁香木武元衡元和殿降甘露表光凝栖鳯之林气浥传香之木】
　　免转对【増玉海元祐七年五月十八日吏书王存言文徳殿视朝免侍从官转对专责以朝夕论思之效从之】
　　瑞桃玉兎【増续文献通考嘉靖四十三年五月十八日得瑞桃是日内畜玉兎生二子阁臣徐阶等上贺表】
　　十九日
　　选常参官【増玉海淳化五年五月十九日庚午上临轩亲选郭玘等四人竝为常参官仍给印纸令满秩日自赍于御前较其课最】
　　献养蚕经【増玉海至道元年冯翊民李元真献养蚕经一卷五月十九日甲子上观之以不本业留书禁中赐钱万】
　　二十日
　　饯种放【増王海景徳二年五月二十日丁夘种放赐告游嵩山宴羣臣资政殿饯之赐放七言诗令属和从臣皆赋复赐防于秘阁王钦若之直庐】
　　大分龙【原纪厯撮要二十日大分龙増乌程县志五月二十日分龙郡长率僚属至黄龙洞祀龙神】种莲【増种树书种莲用五月二十日移深种莲柄长者以竹杖挟之无不活者】
　　祀祥应宫【増名胜志归安县弁山有黄龙洞旧名金井洞洞顶出泉名金井泉窦穴深邃莫窥其际五代梁贞明初黄龙见于洞故更今名吴越王因立祥应宫以祀之今制五月二十日有司致祭】二十一日
　　上汉书【増南史刘之遴传班固所撰汉书真本之遴与张纉等参校异同録其异状数十事大畧云古本称永平十六年五月二十一日己酉郎班固上而今本无上书年月日】
　　天申节【増宋史高宗纪大观元年五月乙巳生东京之大内赤光照室原礼志建炎元年五月宰臣等上言请以五月二十一日为天申莭】
　　书鸡林纸【増东观余论政和丁酉歳五月二十一日于丹阳城南暴旧书得此鸡林小纸一卷已为人以郑卫辞书盈轴矣窃叹其逺物而所书未称顾纸背尚可作字因以索靖体书章草急就一卷藏于家】开纸轴【増湘山野録张乖崖成都还日封一纸轴付僧文鉴大师者上题云请于乙夘歳五月二十一日开后至祥符八年当其歳也时凌侍郎防知成都文鉴至是日持见凌公曰先尚书向以此嘱某已若千年不知何物也乞公之洎开乃所画野服携笻黄短褐一小真也凌公竒之于大慈寺阁龛以祠焉】二十二日
　　赐绣袍【増唐防要延载元年五月二十二日内出绣袍赐文武三品以上铭襟背各为八字回文】少微明润【増玉海治平三年五月二十二日司天言少微星体明润占曰贤士举忠臣用辅佐出】封先贤【増玉海元丰七年五月二十二日封孟子邹国公与顔子竝配而荀掦韩子竝封伯爵列于从祀】
　　二十三日
　　梦除替日【増前定録厐严为衢州刺史到郡忽梦二僧曰余有先知故来相告严问当为何官曰亷察而无兵权有土地而不出畿内曰当何日去此曰来年五月二十三日及明年春有除替行有日矣亷使元稹请候交割竟以五月二十三日发后为京兆尹】
　　二十四日
　　奉荔子啓【増蔡襄与七哥制干帖圜中荔子新熟分奉四百枚今歳风亭熟皆晚候有佳品当特献耳五月二十四日襄啓】
　　二十五日
</div>
    <div class="pagination">
<a href="御定月令辑要_page49.html">上一页</a><span>...</span><a href="御定月令辑要_page45.html">45</a><a href="御定月令辑要_page46.html">46</a><a href="御定月令辑要_page47.html">47</a><a href="御定月令辑要_page48.html">48</a><a href="御定月令辑要_page49.html">49</a><span class="current-page">50</span><a href="御定月令辑要_page51.html">51</a><a href="御定月令辑要_page52.html">52</a><a href="御定月令辑要_page53.html">53</a><a href="御定月令辑要_page54.html">54</a><a href="御定月令辑要_page55.html">55</a><span>...</span><a href="御定月令辑要_page51.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
