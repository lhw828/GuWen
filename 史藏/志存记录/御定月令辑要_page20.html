<!DOCTYPE html>
<html>
<head>
    <meta charset="UTF-8">
    <title>御定月令辑要 - 第 20 页/共 96 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定月令辑要 - 第 20 页/共 96 页</h1>
    <div class="content">　　鐡锥自正【増魏晋世语中牟城北有层台台下池中有汉时铁锥长六尺入地三尺头西南指不可动每月朔自正以为晋氏中兴之瑞】
　　説法堂【増佛国记师子国立治已来无有饥荒众僧库藏多有珍寳城中屋宇严丽巷陌平整四衢道头皆作説法堂月八日十四日十五日铺施髙座道俗四众皆集聼法】
　　给米钱【増宋书衡阳王义季队主续丰母老家贫无以充养遂断不食肉义季哀其志给丰每月白米二斛钱一千并制丰噉肉】
　　货俸米【増宋书何子平子平事母至孝州辟从事史月俸得白米輙货市粟麦人或问曰所利无几何足为烦子平曰尊老在东不办常得生米何心独飨白粲】
　　三日九防【増魏书防眼三日之中转战二百余里甲不去身频致九防】
　　旬拔四城【増魏书慕容白曜先是淮阳公皮豹子等再征垣苗不尅白曜以一旬之内频拔四城威震齐土顕祖嘉焉诏曰卿总率戎旅讨除不賔霜戈所向无不摧靡旬日之内尅防四城韩白之功何以加此】
　　就第送食【増魏书游明根赐歩挽一乗给上卿之禄供食之味太官就第月送之】
　　悔过乞还【増魏书列女房景伯为清河太守贝丘民列子不孝吏欲案之景伯入白其母崔氏母曰但呼其母来吾与之同居其子置汝左右令其见汝事吾或应自改景伯遂召其母崔氏防之于榻与之共食景伯为之凊温其子侍立堂下未及旬日悔求还崔氏曰此虽顔慙未知心愧且可置之凡经二十余日其子叩头流血其母涕泣乞还然后聼之终以孝闻】
　　设厨【増魏书释老志防谦之奉书献之世祖崔浩因师事之上疏赞明其事遂起天师道塲于京城之东南重坛五层给道士百二十人衣食斋肃祈请六时礼拜月设厨会数千人】
　　灵宪歴【増北齐书信都芳芳尝私撰歴书名灵宪歴算月有频大频小食必以朔证据甚甄明】臂小半分【原南史沈约约与徐勉素善以书陈情于勉言已老病以手握臂率计月小半分欲谢事求归老之状】
　　倚井栏书【増南史齐江夏王锋时年四嵗性方整好学书乃倚井栏为书书满则洗之已复更书如此者累月】
　　供佛莲【増南史齐晋安王子懋年七嵗时母阮淑媛尝病危笃请僧行道有献莲花供佛者众僧以铜甖盛水渍其茎欲花不萎子懋流涕礼佛曰若使阿姨因此和胜愿诸佛令华竟斋不萎七日斋毕华更鲜红视甖中稍有根须当世称其孝感】
　　农桑剧月【増南史沈庆之庆之每朝贺常乘猪鼻无车左右从者不三五骑行园田每农桑剧月无人从行遇之者不知三公也】
　　日限为诗【増南史张率率性寛雅十二能属文常日限为诗一篇或数日不作则追补之】孔公醉醒【原南史孔觊觊除江夏内史性使酒虽醉日居多而明晓政事醒时判决未尝有壅众咸曰孔公一月二十九日醉胜世人二十九日醒也】
　　食母所余【増南史张防防幼以孝闻母尝有疾五日不食防亦不食母强为进粥防乃食母所余】
　　忌月不聼乐【増南史张融融有孝义忌月三旬不聼乐】
　　给服饵【原南史陶景永明十年脱朝服挂神武门上表辞禄诏许之赐以束帛敇所在月给茯苓五斤白蜜二升以供服饵】
　　小学通彻【増北史魏任城王顺字子和九嵗师事乐安陈丰初书王羲之小学篇数千言昼夜诵之旬有五日一皆通彻丰竒之白澄曰丰十五从师迄于白首耳目所经未见此比江夏黄童不得无双也澄笑曰蓝田生玉何容不尔】
　　送给服物【増北史高允太和三年诏曰允年渉危境而家贫养薄可令乐部丝竹十人五日一诣允以娯其志寻诏朝晡给御膳朔望致牛酒衣服绵绢每月送给】
　　十日一归【増北史卢景齐神武闻景裕经明行着驿马特徴既而舍之使教诸子在馆十日一归家随以鼎食】
　　生月生日【増北史袁充表曰皇帝载诞之初非止神光瑞气嘉祥应感至于本命行年生月生日并与天地日月隂阳律吕运转相符表里合会此诞圣之异寳歴之元故知洪基长笇永永无穷】徧读汉书【原北史邢邵少在洛阳专以山水游宴为娯不暇勤业尝霖雨乃读汉书五日畧能徧之】
　　御前讲论【増北史辛公义公义早孤为母氏所养亲授书传周天和中选良家子任太学生武帝时召入露门学令授道义每月集御前令与大儒讲论上数嗟异时軰慕之】
　　读左氏【増北史刘兰年三十余始入小学书急就篇家人觉其聪敏遂令从师受春秋诗礼于中山王保安家贫无以自资且耕且学三年之后便白其兄求讲説其兄笑而聼之为立黉舍聚徒二百兰读左氏五日一遍兼通五经】
　　画图享祭【増北史徐孝肃宗族数十家多以豪侈相尚唯孝肃俭约事亲以孝闻虽在幼小宗党间每有争讼皆至孝肃所平论短者无不引咎而退孝肃早孤不识父及长问其母父状因画工图其形搆庙置之而定省焉朔望享祭】
　　金鎞疗目【増北史张元元年十六其祖丧明元恒忧泣昼夜读佛经礼拜以祈福佑后读药师经见盲者得视之言遂请七僧然七灯七日七夜转药师经行道每言元为孙不孝使祖丧明今以灯光普施法界愿祖目见明元求代闇如此经七日其夜梦见一老翁以金鎞疗其祖目于梦中喜跃遂即惊觉乃徧告家人三日祖目果明】
　　礼佛迹【増支僧载外国事和诃条国有大山山有石井井中生千叶白莲花井边青石上有四佛迹月六斋日弥勒菩萨与诸天神礼佛迹】
　　阳城月俸【原唐书卓行阳城每约二弟吾所俸入而可度月食米几何薪菜盐几钱先具之余送酒家无留也服用无赢副客或称其佳可爱輙喜举授之有陈苌者其得俸常徃称钱之美月有获焉】乌集【原唐书柳仲郢仲郢为谏议大夫后每迁必乌集升平第庭树防架皆满五日乃散】织絁【増唐书刘元佐元佐贵母尚在贤妇人也常月织絁一端示不忘本】
　　香山居士【原唐书白居易暮节惑浮屠道尤甚至经月不食荤称香山居士尝与胡杲吉败郑据刘真卢真张浑狄兼谟卢贞燕集人慕之绘为九老图】
　　学士召对【増翰林志徳宗雅尚文学乘舆每幸学士院顾问赉无所不至御膳珍羞辍赐之召对浴堂门移于金銮殿对御起草赋诗习射或旬日不出】
　　佛汗【増国史补汴州相国寺言佛有流汗节帅刘元佐遽命驾自持金帛以施之日中其妻子亦至明日复起输斋梵由是将吏啇贾奔走道路惟恐输货不及乃令官为簿书籍其所入十日乃闭寺门曰佛汗止矣入盖巨万计悉以赡军】
　　破月【増沈佺期诗别离频破月容鬓骤催年】
　　素书一束【増杜甫诗乆客多枉朋友书素书一月几一束虚名但防寒温问泛爱不救沟壑辱】逐月【増白居易詶元郎中诗终身拟作卧云伴逐月湏收烧药残】
　　路神通【増酉阳杂俎成式门下驺路神通每军设力能戴石簦靸六百斤石齧破石粟数十背劄天王自言得神力入埸人助多则力生常至朔望日具乳糜焚香坐使妻儿供养其背而拜焉】
　　鸣石山【増酉阳杂俎髙唐县鸣石山以物扣岩声甚清越晋太康中逸士田宣隐于岩下叶风霜月常拊石自娯】
　　放獭【増酉阳杂俎唐元和末均州郧乡县有百姓年七十养十余头捕鱼为业隔日一放将放时先闭于深沟斗门内令饥然后放之无罟之劳而获利甚厚令人抵掌呼之羣獭皆至缘衿借膝驯若守狗】三日主印【原唐诗纪事牛僧孺赴举投贽于刘补阙禹锡对客展卷飞笔涂窜其文歴二十余嵗刘转汝州公镇海南枉道驻旌信宿酒酣赋诗刘方悟徃年改公文卷僧孺诗曰莫嫌恃酒轻言语曾把文章谒后尘禹锡和云犹有当时旧冠劒待公三日拂埃尘牛公吟和诗前意稍解曰三日之事何敢当焉注宰相三朝后主印可以升降百司也】
　　九芒珠索【増云仙杂记王武子以九芒珠穿为纫索编华架用之每月洗以鲤鱼涎】
　　无尘子【増高士春秋方镕隐天门山以防榈叶拂书号曰无尘子月以酒脯祭之】
　　半月如斋【増姑臧记钱芸士好读离骚手不暇掲忘去肉味半月如斋】
　　七圣画【原宣室志云光寺有七圣画初有少年兄弟七人至寺闭室画之曰七日慎勿啓门至六日其封有七鸽飞去西北隅未毕画工见之曰神笔也】
　　虹霓入庭【増祥验集韦臯镇蜀尝宴客郡西亭风雨俄顷而霁忽虹霓自空而下直入庭垂首于筵上吸饮食且尽红碧相映后旬余有诏就拜中书令】
　　读三史【増宋史张方平少頴悟絶伦家贫无书从人假三史旬日即归之曰吾已得其详矣凡书皆一阅不再读】
　　三七斋【原燕翼贻谋录北俗遇月三七日不食酒肉盖重道教之故而七夕改用六日】
　　给山水香【増清异录道士谈紫青有异术闽王昶奉之为师月给山水香焚之香用精沉上火半炽则沃以苏合油】
　　砚务官【原欧阳修试笔南唐有国时于歙州置砚务选工之善者命以九品之服月有俸廪之给号砚务官】
　　坐春风中【原伊雒渊源录朱光庭见程明道于汝州语人曰在春风中坐了一月】
　　乡约三籍【原朱子増损吕氏乡约凡乡之约四一曰德业相劝二曰过失相规三曰礼俗相交四曰患难相恤众推有齿徳者一人为都约正有学行者二人副之约中月轮一人为直月置三籍凡愿入约者书于一籍徳业可劝者书于一籍失可规者书于一籍直月掌之月终则以告于约正而授于其次】笔寳【増成都古今记西蜀圣夀寺僧楚安妙画山水湏一旬以来方就一扇收得其笔谓之笔宝】训诫诸妇【原柳氏家训旦望诸妇拜堂下训诫曰人家兄弟无不义者尽因娶妇争竞长短偏私以致分割背戾男子刚肠有几不为妇言所惑耶】
　　僧繇画【增宣和画谱阎立本尝至荆州视僧繇画曰定虚得名耳明日又徃曰犹是近代佳手明日又徃曰名下定无虚士坐卧观之留宿其下十日不能去】
　　日用物数【原吕居仁官箴荥阳公为单州凡每月所用杂物悉书之库门买民间未尝此数民皆悦服】
　　餽酒六壶【原后山诗话东坡居惠广守月餽酒六壶吏尝跌而亡之坡以诗谢曰不谓青州六从事翻成乌有一先生】
　　墨夀月计【原唐庚古砚铭笔之夀以日计墨之夀以月计砚之夀以世计其故何也其为体也笔最鋭墨次之砚钝者也岂非鋭者夭而钝者夀乎】
　　轮挑背书【増郑氏家范子弟已冠而习学者每月十日一轮挑背已记之书初次不通去巾一日再则倍之三则分紒如未冠时通则复之】
　　推旦日甲子【增仕宦纪闻欲知每嵗逐月旦日是何甲子但取九年前次月望日即是后九年前一月旦日毫髪无差】
　　月读一箱【增防溪诗话杜牧寄小侄阿宜诗一日读十纸一月读一箱古人读诗以纸计范云就袁叔明借毛诗日诵九纸又袁俊家贫无书每从人假借必皆抄冩自课日五十纸为计】
　　月六参【增鸡林事髙丽国官月六参文班七百十员武班五百四十员六拜蹈舞而退国王躬身还礼禀事则膝行而前得旨复膝行而退至当级乃歩】
　　猫囓防【原夲草纲目猫能画地卜食随月旬上下囓防首尾】
　　子孙列拜【原洞微志太平兴国李守忠为承旨奉使至琼州界道逢一翁自称杨遐举年八十一邀守忠诣所居见其父曰叔连年一百二十二又见其祖宋卿年一百九十五语次见梁上鸡窠中小儿头下视宋卿曰此吾前代祖也不语不食不知其年朔望取下子孙列拜而已】
　　印度小尽【增眞子录中国节气与印度递争半月中国以二十九日为小尽印度以十四日为小尽中国之十六日乃印度之初一日也】
　　阳会【增琅嬛记采兰杂志云九为阳数古人以二十九日为上九初九日为中九十九日为下九每月下九置酒为妇女之欢名曰阳会盖女子隂也待阳以成故女子于是夜为藏钩诸戯以待月明】
　　洗儿会【增东京梦华录育子至满月大展洗儿会亲賔盛集煎香汤于盆中下果子防钱葱蒜等用数丈防绕之名曰围盆以钗子搅水谓之搅盆观者各撒钱于水中谓之添盆】
　　六斋日【原提谓经每月八日十四日十五日二十三日二十九日三十日皆是天地用事上下望朔晦禄命上计之日故于此日持斋自校使不犯禁增扶南国俗扶南之西南有林阳国土地奉佛有数千沙门持戒六斋日鱼肉不得入国】
　　三斋日【增明眞科月一日十五日二十九日此月中三斋日】
　　佛心如月【增法苑珠林初心如月新生行道心如月五日不退转心如月十日一生补处心如月十四日如来智慧如月十五日】
　　行道转经【增法苑珠林唐贞观三年春奉诏令僧尼每月二七日行道转仁王等经官给斋供用为常法】
　　十地菩萨【增法苑珠林初地菩萨犹如初月光明未显然其明相皆悉具足二地菩萨如五日月三地菩萨如八日月四地菩萨如九日月五地菩萨如十日月六地菩萨如十一日月七地菩萨如十二日月八地菩萨如十三日月九地菩萨如十四日月十地菩萨如十五日月圆满可观明相具足】
　　行气【增云笈七籖行气常以月一日至十五日念气从手十指出十六日至三十日念气从足十指出乆之自觉气通手足行之不止身日轻强气脉柔和荣卫肢节长生之道在于行气灵龟所以长存服气故也】咽日精【増云笈七籖食日之精常以月一日二日五日七日九日十一日十三日十五日日初出时被发向日瞑目念心中有一小童子衣绛衣文彩五色灼灼正赤両手掌中亦正赤以两手掌摩面下至心止十二反为之念天日精正赤黄气来下在目公入口中咽之一九以手摩送之拊心祝曰景君元阳与我合徳俱养绛宫中小童子湏臾复念心下至丹田中止以手摩送之以日托心心得日精已乃神仙矣】
　　斗魁【增云笈七籖以月三日二十七日夜窃北斗魁中第八帝星髙上玉皇神八景灵元君第九尊星太防玉帝君神太素七晨元君此星紫光焕焕甚大见者各随见之名呼之再拜叩头请乞见一星増年三百见二星增年六百】
　　真官下日【增云笈七籖明真科云甲子日夜半时甲戌日黄昏时天皇真官下日甲申日晡时甲午日日中时地皇真官下日甲辰日食时甲寅日平旦时人皇真官下日其日修斋五岳四渎神君无不上闻又丁卯日日出时丁丑日鸡鸣时天皇真官下日丁酉日日入时丁亥日人定时地皇真官下日丁未日日昳时丁酉日禺中时人皇真官下日其日修斋五岳真人各遣五神营卫记名仙箓】
　　链形【增云笈七籖朔望之日日中时瞑目南向心存两目中出青气心中出赤气脐中出黄气于是三气相绕合为一气以贯一身湏臾内外洞彻如火光之状良乆乃叩齿十四通咽液十四过毕此链形之道除尸虫之法也乆而行之体有五香之气目明耳聪长生不死】
　　还精绛宫【增云笈七籖还精绛宫之中法常以月一日十五日晦日以日初出时被髪东首向日卧以左手摩両乳间下至心九反而止月三日为之神仙之道也】
　　制七魄【増云笈七籖制七魄法月朔月望月晦之夕七魄流荡游走秽浊道士当制而厉之陈而变之御而正之摄而藏之】
　　六甲旬三素云【增云笈七籖甲子上旬戊辰己巳之日清旦西北望有紫青黄云者是为太极真君真人三素云也其时太极真君太极真人乘元景緑舆上诣紫微宫九见太极舆者则白日升仙甲寅上旬戊午己未之日清旦正东望有朱碧黄云者是为太虚上真人三素云也其时太虚上真人乘徘徊玉辇上诣太微天帝君十五见之者则白日升仙甲辰上旬戊申己酉之日清旦西南望见紫緑青云者是为上清真人三素云也其时上清真人乘元景八光丹辇上诣髙上九天帝君四见之者太一来迎白日升仙甲午上旬戊戌己亥之日清旦正南望有素赤黄云者是为南极上真赤帝君三素云也是时南极上真赤帝君乘绛琳碧辇上诣阆风台十过见之则白日升仙甲申上旬戊子己丑之日清旦正西望见白赤紫云者是为太素上真白帝君三素云也其时太素上真人白帝君乘翛条玉辇上诣玉天元皇髙真也十四过见之则白日升仙甲戌上旬戊寅己卯之日清旦东北望有赤白青云者是为扶桑大帝君三素云也其时扶桑公大帝君乘光明八道之辇上诣太微宫七见之者则白日有云龙见迎而升天也】
　　斋五卯【增眞诰五卯之日当斋心存神念气常如此者玉女侍降】
　　阿徳纳【増续文献通考哈喇在肃州西无正朔不用甲子以七日为一周择日用事则以第一日名阿徳纳为上吉凡拜天聚会用之】
　　三浣【原丹铅録俗以上浣中浣下浣为三浣盖本唐制十日一休沐】
　　市日【增帝京景物略大明门左右日日市曰朝前市东华门外嵗灯节十日市曰灯市东华门内月三日市曰内市正阳桥日昃市曰穷汉市城隍庙月朔望二十五日市曰庙市】
　　花儿匠【增六街花事丰台种花人都中目为花儿匠每月初三十三二十三日以车载杂花至槐树斜街市之】














　　御定月令辑要巻三
<史部,时令类,御定月令辑要>
　　钦定四库全书
　　御定月令辑要卷四
　　春令
　　天道
　　出震【原易万物出乎震震东方也疏震是东方之卦斗柄指东为春春时万物出生也増赵彦昭诗出震乗东陆慿髙御北辰祥云应早嵗瑞雪初旬】
　　春冰【原书渉于春冰増杜甫诗东风吹春冰泱漭后土湿张肃逺春冰诗薄光全透日残色半消春朱敦犹春晓曲玉人酒渇嚼春冰晓色入帘横寳瑟】
　　载阳【原诗春日载阳笺载之言则也阳温也増易林春日载阳福履齐长梁武帝赋献嵗发晖春日载阳】霡霂【増诗益之以霡霂既优既渥笺成王之时隂阳和风雨时冬有积雪春而益之以小雨润泽则饶洽束晳广农议若必春无霡霂之润秋繁滂沱之患水旱失中雩禳有请】
　　甲乙【原礼其日甲乙注乙之言轧也日之行春东従青道发生万物月为之佐时万物皆解孚甲自抽轧而出因以为日名焉増汉书律歴志出甲于甲奋轧于乙说文甲东方之孟阳气萌动从木戴孚甲之象乙象春草木冤曲而出隂气尚彊其出乙乙也】
</div>
    <div class="pagination">
<a href="御定月令辑要_page19.html">上一页</a><span>...</span><a href="御定月令辑要_page15.html">15</a><a href="御定月令辑要_page16.html">16</a><a href="御定月令辑要_page17.html">17</a><a href="御定月令辑要_page18.html">18</a><a href="御定月令辑要_page19.html">19</a><span class="current-page">20</span><a href="御定月令辑要_page21.html">21</a><a href="御定月令辑要_page22.html">22</a><a href="御定月令辑要_page23.html">23</a><a href="御定月令辑要_page24.html">24</a><a href="御定月令辑要_page25.html">25</a><span>...</span><a href="御定月令辑要_page21.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
