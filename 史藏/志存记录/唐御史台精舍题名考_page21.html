<!DOCTYPE html>
<html>
<head>
    <meta charset="UTF-8">
    <title>唐御史台精舍题名考 - 第 21 页/共 34 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>唐御史台精舍题名考 - 第 21 页/共 34 页</h1>
    <div class="content">《旧懿宗纪》：咸通三年，以邕管经略使郑愚为广州刺史，充岭南东道节度、观察处置等使。咸通中，郑愚自礼部侍郎镇南侮。 《新陆希声传》：商州刺史郑愚表为属。 《唐诗纪事》（五十六）：咸通八年郑愚下郑洪业第一人擢第。《玉堂遗范授郑愚岭南节度》使制：邕南地介蛮乡，甫新戎号。外虞连岁，创痍焚劫之余；上将开藩，兵甲缮完之始。中权所寄，慎固尤难，用回攘接之仁，往整律竭之旅。某官郑愚，贮（疑）自郄堂搴秀，俭府增华。霜署谏垣，联翩羽翰。郎曹史馆，洋溢声光。益部播戎率之功，商岭著条刺之迹。博洽强志，居无流心。远略精能，动有余地。日者熟其业，用委以察廉。果能宣布惠和讲求。利病才报下车之政，已苏阖境之人。发为歌谣，流满道路。朕以朗宁，地分零桂。共控夷蛮，将以重城。镇于两江，壮服领于西道；俾崇旄节，用固疆陲而属。统驭有乖，拊循生变。戎章既失，城守已离。宜得通敏之材，以敷劳徕之旨。是用辍于邻部，授以军麾。载观易地之能，俾服扬旌之贵。既懋师节，仍长宪台。勉承颅遇之荣，伫观辑柔之绩。可守邕州刺史、兼御史大夫、充岭南西道节度观察处置等使，散官勋封如故。（《文苑英华》四百五十三。） 《新书艺文志》（《丙部子录道家类》）：《栖贤法隽》一卷，僧惠明与西川节度判官郑愚、汉州刺史赵璘论佛书。 《石刻》崔玙（上缺。）《判户部事上柱国赐紫金鱼袋魏公先庙碑铭》称，门吏左补阙郑愚。（陕西□□。《金石录》目录大中六年十一月。） 

 薛诫（二人书在‘并序’二字之下。见郎官户外。） 

 郑韬 会二十七日寓直（九字二行，左行，在撰文字下。） 

崔嘏《授郑韬殿中侍御吏制》：敕。监察御史郑韬，御史府三院，转迁虽曰彝制，至于用舍进退，亦系于一时之事迹。以韬立志甚贤，居官称职，霜简在手，风标竦身。共长吏言，请用迁陟。班我殿内，升为近臣。屈轶神羊，无怠前志，可依前件。（《文苑英华》三百九十五。） 韦退之（见郎官左中。）杜牧《韦退之除户部员外郎等制》：朝议郎行殿中侍御史韦退之，尝历宪台，久居官次，性既安静，事皆连练。（《樊川文集》十七。） 

 冯缄（见郎官户中。） 

 薛耽（三人书在铭末。） 

《新表》：薛氏西祖房存庆子耽，字敬交，东川节度使。 《旧懿宗纪》：咸通元年十二月，以中书舍人薛耽权知贡举。 赵嘏《送薛耽先辈归谒汉南诗》。（《文苑英华》二百八十一。） 李翱《卓异记》：座主见门生知举李景让、薛耽。（案：《景让传》：开成五年选贡士。耽当即是年进士也。） 

◎庚午岁（三字在开元字之左。） 

○碑左棱题名 

 □杜 

 王叔达（又见下。） 

 王翼（见监察二见。又左侧二见。） 

 李志远（见郎官吏中。） 

《新传》：由鸿胪主簿擢监察御史里行。 

 章仇兼琼（见郎官主外。） 

孙逖《授章仇兼琼主客员外郎制》：敕。殿中侍御史章仇兼琼，顷逾沙碛，能正纠绳。兴国利于悬车，振朝威于绝漠，甄其绩用，宜迁礼合之荣；寄以澄清，仍受宪臣之任。可尚书主客员外郎，余如故。（《文苑英华》三百九十一。） 

 吴巩（见监察。） 

《太平寰宇记》（六）：关龙逢坟，在灵宝县西南七里，开元十三年立碑，舍人吴巩之词。 韦恒（见殿中、监察。又左侧，二见。） 

 邵□ 

 王叔达（见上。） 

 杨慎矜（又右棱，又左侧，又右侧侍御兼殿中，又阴额知杂。） 

《新表》：杨氏太府卿、户部尚书崇礼子慎矜，户部侍郎。 《旧食货志》：开元中，杨崇礼致仕，以其子慎矜为御史，专知太府出纳。 《旧传》：开元中为汝阳令，擢监察御史。（《新传》同。） 达奚珣（又左侧。）《摭言》（十一）有张楚《与达奚侍郎书》，云：其为御史也，密视臧否，纠遏奸邪。又云：公迁侍御，仆忝起居。 

 房自厚（又左侧。） 

《文苑英华》（五百三十七）有房自厚《对佯狂让弟判》。 

 赵陵阳（又左侧。） 

《文苑英华》（五百七）有赵陵阳《对燕弓矢舞判》。 

 周子谅（又左侧。） 

《旧玄宗纪》：开元二十五年，官监察御史，上书忤旨，播之殿庭，朝堂决杖死之。 《旧牛仙客传》：监察御史周子谅窃言于御史大夫李适之曰：‘牛仙客不才，滥登相位，大夫国之懿亲，岂得坐观其事了？’适之遽奏子谅之言，上大怒，廷诘之。子凉辞穷，于朝堂决配，流瀼州，行至蓝田而死。 《旧李林甫传》：监察御史周子谅言仙客非宰相器，玄宗怒而杀之。 常从心（又左侧。）《文苑英华》（五百十一）常从心有《对持论攻击判》。 

 韦芝 

《旧韦坚传》：天宝五载七月，坚弟兵部员外郎芝等并远贬。十月，使监察御史罗希奭逐而杀之。 

 康澜（无考。） 

 郑钦说（又右侧。） 

《新儒学》（下）附《赵冬曦传》：开元初，繇新津丞请试五经，擢第，授巩县尉、集贤院校理，历右补阙内供奉。雅为李林甫所恶，毕坚死，钦说时位殿中侍御史，常为坚判官，贬夜郎尉，卒。 《异闻记》：钦说自右补阙历殿中侍御史。（《广记》三百九十一。） 《旧韦坚传》：天宝五载十月，殿中侍御史郑钦说坐坚累，贬夜郎尉。 李吉甫有《编次郑钦说辨大同古铭论》文称，钦说自右补阙历殿中侍御史，为时宰李林甫所恶，斥摈于外。（《文苑英华》。） 

 章叔将（见郎官勋外。） 

 许远（又右侧侍御兼殿中，二见。） 

《新表》：许氏右羽林将军望手远，侍御史、睢阳太守。 《新张巡传》至德二载，诏拜睢阳太守许远侍御史。 《旧忠义传》（下）：玄宗召见，拜睢阳太守，累加侍御史、本州防御使。（《新传》同。） 

 沈震（见郎官金外，又右侧侍御兼殿中。） 

令狐峘《颜鲁公神道碑铭》：前殿中侍御史沈震等各抒器能，参赞戎务。殷亮《颜鲁公行状》：玄宗以公为户部侍郎，依前平原太守充本郡防御使，以前侍御史沈震为判官。（《颜鲁公文集》附录。） 

 鲜子仲通（见侍御。） 

 蔡希周（又右侧侍御兼殿中。） 



《新书艺文志》（《别集类》注）：殷璠汇次曲阿人监察御史蔡希周等十八人诗为《丹阳集》。 

 张□ 

○碑右棱题名 

 刘幼复 

《宝刻类编》（五）《东京福唐观邓大师谒》。（李邕撰，刘幼复书，元和元年建。） 

 崔寓（见阴下层，又阴左棱，又阴额知杂。） 

 姜超群 

 吕述（见郎官祠中补。） 

 殿中赵广微（见郎官主外，又阴左棱，阴右棱。） 

</div>
    <div class="pagination">
<a href="唐御史台精舍题名考_page20.html">上一页</a><span>...</span><a href="唐御史台精舍题名考_page16.html">16</a><a href="唐御史台精舍题名考_page17.html">17</a><a href="唐御史台精舍题名考_page18.html">18</a><a href="唐御史台精舍题名考_page19.html">19</a><a href="唐御史台精舍题名考_page20.html">20</a><span class="current-page">21</span><a href="唐御史台精舍题名考_page22.html">22</a><a href="唐御史台精舍题名考_page23.html">23</a><a href="唐御史台精舍题名考_page24.html">24</a><a href="唐御史台精舍题名考_page25.html">25</a><a href="唐御史台精舍题名考_page26.html">26</a><span>...</span><a href="唐御史台精舍题名考_page22.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
