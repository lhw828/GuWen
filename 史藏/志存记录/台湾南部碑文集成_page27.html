<!DOCTYPE html>
<html>
<head>
    <meta charset="UTF-8">
    <title>台湾南部碑文集成 - 第 27 页/共 85 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>台湾南部碑文集成 - 第 27 页/共 85 页</h1>
    <div class="content">　　曲江之风度，越境犹有琼之典型。斯文（下缺）覃恩波，开设粤籍，广储人材之至意也。濂等思之：文运虽兴，祀典缺如。遂（下缺）□生赖自然、生员黄东麟、黄圣基等，到港口庄中，谈论圣道，谓：『子等（下缺）安忍以地远邹鲁，遂忘玉振金声耶』？以是会齐同人，聿敛祀典，一以（下缺）之文运。每人捐银一员，作春秋享祀之用。其余设立花红，奖励来兹。时（下缺）瞻数仞之墙者。迨后相率而来，同声相应，同气相求，数年间，游泮水以（下缺）师师济济，未始非圣教有灵，故后先辉映也。迄今生息蕃衍，既立田产（下缺）粤东义学，延师训导，长育人才，养成头角，行见□成均而登仕（下缺）粤籍之风，益以见圣道长流，万古不磨；圣教旁敷，四夷（下缺）亦将以斯文为锺育粤东矣，岂独一时盛事也哉？

　　乾隆四十九年春正月元日，后学弟子何元濂拜（下缺）。

　　诸友名字开列：

　　何元濂（镇平徐溪）、赖自然（嘉应龙牙）、邝肇扬（镇平丰田）、邱国贤（丰田）、邱廷扬（兴福）、□瓒（兴福）、赖朝瑞（白马）、锺锦（徐溪）、张维勋（油坑）、陈石榜（金沙）、赖浚（招福）、张□东（招福）、□峒（徐溪）、□东瑞（蓝坊）、□□白（高思）、□元飞（徐溪）、□□光（徐溪）、李□扬（兴福）、□□□（广福）、黄东麟（镇平兴福）、邱国彩（丰田）、张美锦（镇平兴福）、曾观瑞（嘉应石扇）、曾光耀（镇平兴福）、何元清（徐溪）、何柳芳（徐溪）、何卓超（徐溪）、涂馥新（兴福）、黄圣基（白马）、邱福锦（兴福）、张鸿兴（招福）、赖钦安（白马）、赖荣赞（白马）、赖大然（白马）、李珍扬（兴福）、李秀扬（兴福）、谢启勋（白马）、曾光荣（兴福）、李仁（镇平兴福）、曾华飙（兴福）、谢启清（白马）、谢启烈（白马）、谢桂兴（白马）、吴端化（徐溪）、锺缵（徐溪）、锺鸿猷（徐溪）、锺鸿才（徐溪）、黄表求（白马）、张相国（徐溪）、曾大荣（兴福）、何元朗（金沙）、陈映□（金沙）、陈仞高（金沙）、戴元仞（招福）、温飞腾（丰田）、谢可成（徐溪）、黄廷璋（白马）、涂日新（镇平兴福）、邓锦文（蓼陂）、卜如通（嘉应松口）、陈运魁（松口）、锺华章（镇平丰田）、利辅廷（兴福）、邱毅成（丰田）、锺镐（徐溪）、涂遇春（招福）、涂荣春（招福）、曾子茹（蓼陂）、杨桂香（兴福）、杨贤才（兴福）、李树清（金沙）、黄云衢（兴福）、廖玉书（兴福）、邓承山（廖陂）、徐杰（镇平兴福）、锺珍渊（嘉应白渡）、锺廷纶（镇平徐溪）、傅鸿勋（丰田）、涂福扬（招福）、邱岐瑞（兴福）、邱开万（丰田）、邱朝棣（丰田）、邱国良（镇平兴福）、邱利用（嘉应白渡）、李敬轩（镇平兴福）、刘清联（镇平丰田）、冯耀宇（嘉应龙牙）、黄廷琮（镇平白马）、黄廷瑺（白马）、赖建谋（白马）、李欻扬（兴福）、曾元扬（兴福）、锺衡（徐溪）、杨德济（油坑）、曾长震（兴福）、邱天凤（镇平丰田）、范青□（嘉应嵩山）、锺国扬（镇平徐溪）、李名俊（嘉应龙牙）、邱鹤龄（镇平兴福）、刘步孔（嘉应岭背）、黎鸿章（嘉应蓬蓺）、李庆扬（镇平兴福）、锺亮（镇平徐溪）、刘登及（嘉庆岭背）、锺麟（镇平徐溪）、锺鸿章（嘉应蒿山）、锺国扬（镇平招福）、赖建猷（镇平白马）、刘松瑾（嘉应岭背）、赖常春（镇平白马）林云翔（镇平金沙）、林德枢（镇平蓼陂）、锺玉堂（嘉应桂林）、黄□□（镇平白马）、□□恢（嘉应岸阳）、□□□（镇平白马）、□□恩（嘉应白渡）、□事亲（岸阳）、□赓扬（嘉应桂林）黄衮（镇平白马）、□廷章（嘉应云车）、□捷进（龙牙）、赖绍先（龙牙）、锺兰桂（白渡）、锺立（白渡）、锺起辉（嘉应嵩山）、锺兰辉（镇平蓼陂）、宋来翰（嘉应白渡）、曾进文（镇平兴福）、黄廷仪（白马）、邱如澜（丰田）、李联辉（招福）、徐熏贤（镇平兴福）、锺宏熥（嘉应嵩山）、谢圣瑞（嘉应白渡）、林云翱（镇平金沙）、赖辉臣（嘉应龙牙）、锺及位（嵩山）、邱体元（嘉应松口）、锺廷书（嘉应嵩山）、锺九章（嵩山）、谢清江（嘉应白渡）、涂莲伯（镇平招福）、涂华山（镇平兴福）、锺香（嘉应白渡）、邱清烈（镇平丰田）、刘绳祖（嘉应蓝口）、李梁昌（镇平兴福）、黄廷琳（白马）、黄辉起（白马）、黄正元（镇平白马）、李昌元（嘉应龙牙）、李怀清（嘉应龙牙）、林巨济（镇平蓝坊）、刘大秀（镇平招福）、宋名寿（嘉应白渡）、刘步达（白渡）、江清澜（嘉应古田）、赖熊飞（镇平白马）、锺在田（嘉应白渡）、黄则顺（镇平白马）、邱城书（丰田）、邱俊南（丰田）、傅鹏麟（丰田）、傅鹤麟（镇平丰田）、黄松山（嘉应白土）、赖达经（镇平白马）、赖奕龙（白马）、赖永官（白马）、李书光（兴福）、黄志仰（白马）、曾英魁（兴福）、李瑞光（镇平兴福）、李榜华（嘉应）、赖大振（镇平白马）、刘英辉（镇平白马）、锺宣锦（嘉应白渡）、李芳宝（镇平兴福）、锺粤文（嘉应白渡）、徐奎章（镇平兴福）、姚文蔚（□□□）、邱在允（镇平丰田）、邱元□（镇平丰田）、李庆玉（镇平兴福）、邱□忠（镇平丰田）、李□□（□□□）、李永仕（□□□）、陈□□（嘉应□□）、黄私高（□□□）、黄□□（□□□）、□□□（□□□）。以上祀典内诸友，共一百九十二名，永不得复入，永为□□。

　　乾隆四十一年，买得黄则若老东势树山庄南片水田一过，带田甲一甲，带大租七石八斗，东圳水□□□至黄□□田为界，西至大圳为界，南至黄苏氏田为界，北至水圳为界。印契据。

　　乾隆四十三年，买得曾长振兄弟忠心仑牛埔唇小埔仔水田一处，带田甲三甲，带大租二十三石四斗，□□圳水灌溉，东至文彩并车路曾广文田为界，西至曾存省祀田为界，北、南水圳为界。印契据。

　　□□二十一年（？），买得潘阿发、潘乔生槟榔林北边六分仔三分仔田甲二甲六分之大租榖一十三石八斗，契据。

　　乾隆四十七年，买得邱奕锵新东势庄水田六过，土名老东势坡塘侧，东至邱绍徽田为界，西至老东势水圳为界，南至水圳为界，北至老东势陂塘为界。又带老东势陂塘面出泉小坵二坵。印契据。

　　乾隆五十年，买得黎广源老东势树山庄水田二过，带田甲一甲，原系三圳口直圳水流灌荫，东至头陂过止，西至西圳止，南至孔圣祀田为界，北至「兴学则祀」田直圳止为界。印契据。

　　乾隆五十年，买得黄□珍兄弟中心仑牛埔唇小埔仔三角坵田甲一坵田甲二分，带梅分口涧水灌荫，东至牛埔为界，西至□为界，南至孔圣田为界，北至圳头为界。印契据。

　　乾隆五十一年，买得何云喜兄弟中心仑坡头下庄水田一处，带田甲三甲七分，东至黄梅珍田为界西至□□廖姓车路田为界，南至廖姓祀田为界，北至禾坪车路为界。并带禾坪□□□□□□□□□□□□□灌荫，又带□□下水荫一坵，又带福德祀一分，又带禾坪、菜地共两处。

　　乾隆五十六年，「义渡」买得黄梅珍兄弟中心仑陂头仔下门首水田一处，带田甲三甲五分，带大租二十七石三斗，东至牛埔为界，西至圣祀田为界，南至圣祀田与廖姓田为界，北至渡口为界，四址分明，印契据。又买得黄梅珍兄弟中心仑陂头仔下□屋一座，又带横屋两片牛栏周围竹木，东至北栅外车路为界，西至竹□为界，南至门首大车路为界，北至廖姓与梅分□为界，四址分明。又带门首菜园岗上禾坪一所，屋契据批明。此业其买当日，立有合约五分，义渡得三分，大圣祀典得二分。□□资不敷，即将此业契交出圣典，每年□资俱依圣典填补足额，永不得越规。爰勒碑以杜后弊，庶无负前人之美举。

　　乾隆五十□年，□□黄梅珍兄弟内埔庄水田一处，带□仔带早千角陂水□□□□□□□□田甲九分，东至锺姓田为界，西至大□为界，南至孟槐田为界，北至孔伸田为界，四址分明。印契据。

　　嘉义四年，买得□洪琳槟榔林水田二处，土名六分仔，带田甲二甲三分，东、西、南三面俱□□圳为界，北至高堋背沟圳为界。又一处，土名三分仔，带田甲三分五厘，东、西至小圳为界，南至涂姓田陂为界，北至自己陂塘为界，四址分明。又带三分仔自己陂塘一口。又带北栅内瓦屋一所，直出，牛栏在内。又正屋未坐地基，直至栅脚为界，后至沟为界。印契据。

　　□□□□□得廖展成兄弟中心仑麻兰仑水田一处，带田甲九分，带田头大圳水灌荫，东至水圳为界，四至□埔□□□□姓□田为界，北至黄梅珍田为界，四址分明。印契据。

　　□□□□买得涂瑞凤等老东势庄背水田一处，带田甲九分六厘六秒，带东圳水灌荫，东至刘姓田为界，西至庄□□□□□□□桥祀田为界，北至李姓祀田为界，四址分明。印契据。

　　□□□□买得黄襄麟等树山庄水田一处，土名湖肚里，原带田甲八分，纳大租榖六石二斗四升。又带新东热阴□□□□□□志仰田为界，南至黄志仰田为界，西至黄华淑田为界，北至黄志仰田为界，四址分明。印契据。

　　道光七年，买得黄□贤等老东势树山仔湖肚里车路下篙半仔水田一过，带田甲五分五厘，带东圳水灌荫，□□□□□□至涂姓田为界，南至黄志仰田为界，北至涂姓田为界，四址分明。印契据。

　　道光八年，买得黄长麟等老东势树山庄南片阄分第六阄水田一处，土名埔粘园，经业主□明田甲三分□□□□□□□□能学公门首塘中通流灌荫，东至自己头分田为界，西至圳沟为界，并带田堋竹木在内，南至□□□□□□□□□横路为界，四址分明。印契据。

　　道光八年□□□□□□□□田甲四址（下疑有缺）。

　　按：碑分镌五石，存屏东县内埔乡内埔村昌黎祠观音厅，第一石高一四三公分，宽五九公分，砂岩；第二石高一四三公分，宽五九公分，砂岩；第三石高一四三公分，宽五九公分，砂岩；第四石高一四三公分，宽五九公分，砂岩；第五石高一四三公分，宽五四公分，亦砂岩。

　　.修理大观音亭香灯店碑记（道光十年）

　　欲修阴隲，莫如造路修桥；广种福田，必须敬神建庙。兹大观音亭，台疆祖庙，慈帆乍渡自西方；色相凭灵，法水常施于南海。庙宇日久，栋梁倾颓。越有职员萧元锟，因修善果，总理鸠金，重建庙宇，焕然一新，告竣。迨至道光五年，捐缘庆成祈安，厥功告成。炉主聚众相议：有功当志，有德必铭。如萧君之缘资成美，正宜传名，千载不朽；崇祀禄位，以警众善。今有季男瑞龙，久计绵远奉祀，创立祀业：置过上横街头东壁店后栈房一座，交住持温恭收租，每年税银二十四元。十二月廿四日生辰，演戏一台，正席一筵，以昭祀典，亦乐善一小补。

　　兹因庙中斋量不赡，禾寮港街五境有香灯店一座，损坏日久，倾颓乏资修理。众信士虔祈祝佛力广庇，列位好施，损金乐助。是以芳名立石，可垂可远。

　　萧瑞龙、阮日新、李源成，各捐银四元。曾振明、杜昆美、陆稿公、纪同兴，各捐银二元。鸿美号、王同盛、王同利、吴紫成、陈太山、林义成、叶振利、李德恩、寿义堂、黄有德、郭万盛、李联科、吴拱辰、薛光成，四盈号、陈必达、陈稿公、吴万泽、锦美号、郭保司、卢金德、赵有志、孝义堂，各捐银一元。

　　修理油香店不敷，住持添银二十元并木笼佛■〈衤察〉一所。

　　盖闻宝像增辉，莲座焕彩；佛光普照，匝地腾辉。信士阮日新敬点全年三宝佛座前灯，新每年每月着菜公到店给领油香。新切思膏油不乏，必建置店屋以为永远奉祀，并点全年大士佛前灯。店住武庙前戏台后，瓦店一座，交住持僧收租，以充油香之资，可垂永远。

　　道光十年十二月（缺）日，住僧温恭拜立。

　　按：碑龛台南市北区大观音亭右壁，高一○六．二公分，宽七一．一公分，花岗岩。原碑缺题。

　　.古思碑（道光十一年）

　　维嗣有歌思东里也，获心有讴爱邑黔也：古今人不相同，令人思慕不忘一也。原任台湾北路左营守府黄讳简，号阆山。公于道光元年奉檄管理马稠后、埔姜林等处隆恩庄息事。当其下车，举凡不便民者，咸与维新：自正款应征催输外，息事宁民，民感赖之。每召我佃，戒以耕作不懈，劝之国课早完。由是勤者加奋，惰者起勉。催科是任，独劳抚字之心；缉捕有方，遂敛奸人之迹。上宪廉壮能，俾久于任，将至十年。官无追呼，民安作息，所谓召父、杜母者，不是过也！公去之日，鸟鹊拥车，遮道扳辕；奈以功令难留。去后思念，以为如公之美，胡可没也？佥铭于石曰：『公来何暮！公去何早！福星载歌，甘棠垂路！昔无襦，今五裤！斯石长存，寸心永慕』！

　　举人苏有光、儒学苏策名、贡生黄金熔、贡生黄玉琛、职员苏濯德、职员苏天池、职员苏天章、职员苏亦保、生员苏凤鸣、武生张维邦、武生张定邦、武生黄朝凤、武生黄廷品、武生林兆元、太学林士祯、太学苏若时、佃户黄澄兴、林仁兴、赵建邦、李合德、李佛妹、苏胜兴、张和元、林丕泊、郑福钦、魏赐、魏阿双、林广源、张联兴、曾绎记、卢真详、魏六新、魏秀荣、徐普、魏六相、余其福、黄旭、李廷禄、李养、李天明、施祖■〈券，男代刀〉、王永钦、王永奋，总理王定邦、董事吕邦彦、林妈起、李石妹、廖元、周水养、张传祖、陈斗、魏仲、黄卢、黄露、邱春、李振生、詹潭。

　　道光十一年六月榖旦吉置。

　　按：碑存台南县白河镇草店里草店武圣庙内，高一○四公分，宽六○公分，花冈岩。额镌如题。

　　.阵亡忠义碑记（道光十三年）

　　窃为恻隐之心，人皆有之；睹物伤情，理则然矣。壬辰阳月之初，嘉属店仔口等处因张炳等扰乱地方，到台湾府宪吕意欲除盗安良，倏有阵亡之变；故随从诸人，亦遭覆殁之惨。川因同吕少君到地拾骸明白外，欲再寻林起凤、程恒泰二位大爷骸骨，无可识认。又见诸尸骸或埋或露，自店仔口田洋至八桨溪皆是；甚有被犬损坏，更觉目击心伤！爰为倡义损资，计拾骸骨一百零一身，搬葬顶崁仔头，坐南向北外；再另筑一祠，俾使诸义忠魂有所皈依。而尚义君子往来见此祠墓，知其忠义效力阵亡，春秋禋祀更可藉此而得以鉴纳焉。兹将喜捐姓氏助成美事开列于左，以垂久远。特为之记。

　　代理嘉义县正堂督捕厅张、贡生苏秀峰、苏振合、李廷珠、黄沈祠堂、曾振声、叶栋、叶振坤、功职林晋水、李克邦、张元昌、杨营、洪吴、陈泰、林世安、曾玛声、邹定国、徐标、麒麟尾枕头山武举苏天翰。

　　道光癸巳花月吉日，首事陈如川题立。

　　按：碑存台南县白河镇玉丰里顶坎仔头鲤鱼山义人庙，高一一一公分，宽五六公分，花冈岩。道光壬辰，十二年（公元一八三二）；癸巳，十三年（一八三三）。碑中所叙「台湾府宪吕」，名志恒。

　　.重修龙山寺碑记（道光十五年）

　　盖闻古人立不朽之三，君子□无称之，一名顾不重哉？缘龙山寺建庙垂兹近百年矣，重修数次；前所捐赀姓名，俱上梁签、碑石，至今犹存。虽佛祖声灵，亦善信鼎力也。越甲午秋，复新翻盖；乙未夏落成，十分华丽。其捐题诸人银两，一尽勒立碑石，名垂奕祀；俾世之人共知后人乐捐不让前人，且使后人鼓舞后人也。谨序。

　　监生王朝章捐银五十六元。监生张成观捐银三十五元。李隆顺捐银三十五元。王世耕、吕成观、张标观、王吉观、陈排观、张庆来、张□振，以上捐银各二十元。丁泉珍捐银十八元。丁虎专捐银十七元。丁葵观捐银十六元。生员余辉悦捐银十五元。丁习观捐银十四元。职员萧廷献喜助银十二元。郭照观捐银十二元。乡饮黄国祯捐银十一元。乡饮杨满观喜助银十元。郑海量观喜助银十元。贡生王振南捐银十六元。粱姓弟子捐银十元。竹仔脚众弟子捐银二十元。盐州众弟子捐银十元。职员卢朝宗、傅德利乐助石六块。监生吴彭舍、监生杨际时、周合兴、陈世治、郭胜发、郭坦观、王万振、丁湖观、张联成、庄永和、李大兴、周全兴、余瑞华、王正和、王锦源、王妈光、林自兴、渔□协隆号、二桥黄丰记，以上捐银各十元。北势头众弟子捐银：上半十二元二钱，下半九元。

　　道光十五年乙未年腊月，总董张源裕、丁合春、张复源、王振南、张泉荣、丁泉永、庄世芳同吉置立。

　　按：碑存高雄县凤山镇龙山寺，高二○四公分，宽八三公分，花冈岩。有副碑一，录存「其它」类。文中甲午，道光十四年（公元一八四三）。

　　.台湾府学重修夫子庙并祭器乐器记（道光十六年）

　　自生民以来，未有盛于夫子也。无论中国尊之；四夷八荒，莫不尊之。台湾僻处闽海外，国朝声教渐被，始立学宫，建夫子庙。岁久，剥落颓坏。道光癸巳冬，翱由广东南韶连道调台湾道，兼提督学政，谋于府守熊一本，议重新。候选同知许朝锦既督捐学政考棚，复愿独任其工。始于道光乙未六月初七日，成于道光丙申三月初五日，工大而用繁，凡用银一万两有奇。翱复与府守谋祭器，教授许德树请任修牺樽、象罍、木■〈豆〉、竹笾，悉遵古式。翱复与府守谋乐器，员外郎吴尚新、生员刘衣绍，六品职员蔡植楠请任修，钟、镛、匏、鼓、琴、瑟、箫、管、■〈兆上鼓下〉、磬、柷、敔皆具。舞六佾六六三十六人，聘海内乐工，以时教童子习。翱同府守谒庙，仰殿宇之巍峨，观梁栋之壮丽；泮池宏以深，坊桥坚以固。春秋上丁两祀，肃清雍穆，歌者堂上，舞者堂下，无言奏假，彬彬乎变海隅为邹鲁阙里之风矣！。

　　孟子曰：『观于海者难为水』，故曰：『河海之于行潦』。又曰：『孔子之谓集大成。集大成也者，金声而玉振之也』。子贡亦曰：『闻其乐而知其德』。翱幸生圣人之邦，得见圣人之车服礼器矣；今观于海荡荡，江、淮、河、汉，万里朝宗，穆然于圣人之出乎其类、拔乎其萃。耹大成之铿锵和平，知尹、夷、惠具四时之一气，特乐之小成；圣人之元气周流，备始终条理，与天地浑合同化。轩辕氏张乐洞庭之野，乐成而蛟龙舞；犹未足以拟我夫子也。

　　道光丙申仲秋月朔，赐同进士出身、诰授通议大夫、按察使衔、福建分巡台澎等处兵备道兼提督学政刘鸿翱谨撰。

　　按：碑龛台南市孔子庙明伦堂前右墙壁，高二四五公分，宽八七公分，花冈岩。楷额「皇清」，其旁龙纹浮雕。文中干支：道光癸巳，十三年（公元一八三三）；乙未，十五年（一八三五）；丙申，十六年（一八三六）。

　　.安徽李晓斋祀业碑记（道光十七年）

</div>
    <div class="pagination">
<a href="台湾南部碑文集成_page26.html">上一页</a><span>...</span><a href="台湾南部碑文集成_page22.html">22</a><a href="台湾南部碑文集成_page23.html">23</a><a href="台湾南部碑文集成_page24.html">24</a><a href="台湾南部碑文集成_page25.html">25</a><a href="台湾南部碑文集成_page26.html">26</a><span class="current-page">27</span><a href="台湾南部碑文集成_page28.html">28</a><a href="台湾南部碑文集成_page29.html">29</a><a href="台湾南部碑文集成_page30.html">30</a><a href="台湾南部碑文集成_page31.html">31</a><a href="台湾南部碑文集成_page32.html">32</a><span>...</span><a href="台湾南部碑文集成_page28.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
