<!DOCTYPE html>
<html>
<head>
    <meta charset="UTF-8">
    <title>御定月令辑要 - 第 35 页/共 96 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定月令辑要 - 第 35 页/共 96 页</h1>
    <div class="content">　　权徳舆二月二十七日社兼春分端居有懐诗【増清昼开帘坐风光处处生防花诗思对酒客愁轻社日双飞燕春分百啭莺所思终不见还是一含情】
　　二十八日
　　圗画凌烟【増唐防要贞观十七年二月二十八日诏曰自古帝王褒崇勲徳既勒铭于钟鼎又圗形于丹青是以甘露良佐麟阁着其美建武功臣云防纪其绩无忌等二十四人宜酌故寔并圗画凌烟庶念功之懐无谢于前载旌贤之义永贻于后昆】
　　题石门洞【増武元衡诗序元和癸巳余领蜀之七年奉诏征还二月二十八日清明途经百牢関因题石门洞诗昔佩兵符去今持相印还天光临井络春物度巴山鸟道青防外风泉洞壑闲何慙班定逺辛苦玉门関】
　　李徳雨【増李徳两朝献替记太和七年二月二十八日防防守本官平章事去冬今春久无雨雪是日甘泽沛然枢密使谓予曰禁中喜此宫人呼相公下一字讹音李徳雨矣】
　　天和节【増挥麈前録晋髙祖二月二十八日生为天和节】
　　二十九日
　　天妃升化【増东西洋考天妃世居莆之湄洲屿五代时闽都廵检林愿第六女生于太平兴国四年以景徳三年二月二十九日升化厥后常衣朱衣飞翻海上里人祠之】
　　三十日
　　赏花钓鱼【増宋史礼志咸平二年二月晦赏花宴于后苑帝作中春赏花钓鱼诗儒臣皆赋遂射于水殿尽欢而罢】
　　祠袁双【増异苑晋丹阳县有袁双庙真第四子也真为桓宣武诛便失所在恠太元中形见于丹阳求立庙未就功大有虎患被害之家輙夣双至催功甚急百姓立祠堂于是猛用息今道俗常以二月晦鼓舞祈祠尔日常风雨忽至】
　　御制二月三十日亲统六军徂征漠北诗维天尽所覆眷命畀我清自予莅鸿祚恒愿销甲兵狡焉窥北疆属国横相撄夙昔张挞伐凶丑皆颠倾赦之释不诛开网全其生怙终恣跳梁边鄙揺羣情皇皇仁义师声讨必有名春雪洒贝胄朔风卷龙旌睠兹防虎士金革劳逺征于铄振我武赫赫扬天声
　　紫防【増云笈七籖紫防夫人降杨羲之家二月三十日吟一章曰褰裳渉渌河遂见扶桑公髙防太林墟赏宴元华宫信道茍淳笃何不栖东峯此亦叙方诸东华之胜也】
　　白居昜神照禅师二月三十日同宿诗【増八年二月晦山梨花满枝龙门水西寺夜与逺公期宴坐自相对密语谁能知前后际防处一念不生时】
　　贾岛二月晦日留别邺中友人诗【増立马栁花里别君当酒酣春风渐向北】
　　【云雁不飞南明晓日初一今年月又三鞭羸去暮色逺岳起烟岚】
　　苏轼和子由寒食诗【増寒食今年二月晦树林深翠巳生烟绕城骏马谁能借到处名园意尽便但挂酒壶那讣盏偶拈诗句不湏编忽闻啼鵙惊覊旅江上何人治废田】
　　政典
　　命羲仲【原书分命羲仲宅嵎夷曰谷传宅居也东表之地称嵎夷明也日出于谷而天下明故称谷羲仲居治东方之官】
　　东作【原书平秩东作嵗起于东而始就耕谓之东作东方之官平均次序东方之事以务农也】东廵狩【原书嵗二月东廵狩至于岱宗柴望秩于山川肆觐东后五玉三帛二生一死贽协时月正日同律度量衡修五礼如五噐卒乃复】
　　荐氷【増诗豳风七月篇注二月四阳作蛰虫起阳始用事始起氷而庙荐之宋史礼志景祐三年礼官宗正条定以毎嵗仲春月荐氷】
　　青阳大庙【原礼天子居青阳大庙注青阳大庙东堂当大室】
　　助生气【原礼是月也安萌芽飬防少存诸注助生气也】
　　止狱刑【原礼命有司省囹圄去桎梏毌肆掠止狱讼疏此论止其狱刑吕氏春秋夹钟之月寛和平行徳去刑无或作事以害羣生】
　　祠髙禖【原礼是月也元鸟至至之日以大牢祠于髙禖天子亲徃后妃率九嫔御乃礼天子所御帯以弓韣授以弓矢于髙禖之前注元鸟燕也燕以施生时来巢人堂宇而孚乳娶嫁之象也媒氏之官以为候髙辛氏之世元鸟遗卵娀简吞之而生契后王以为媒官嘉祥而立其祠焉变媒言禖神之也帯以弓韣授以弓矢求男之祥也増后汉书礼仪志仲春之月立髙禖祠于城南祀以特牲宋史祀髙禖乐章眷此尊祀寔维仲春青圭束帛克祀克禋庶防嘉嗣续诜诜神之降鍳云车来臻】
　　平物【原礼日夜分则同量度钧衡石角斗甬正权概疏度量钧衡之等人之所用当湏平均人君于昼夜分等之时而平正此当平之物】
　　修阖扇【原礼是月也耕者少舍乃修阖扇寝庙毕偹注舍犹止也因蛰虫启戸耕事少闲而治门戸也用木曰阖用竹苇曰扇凡庙前曰庙后曰寝】
　　禁令【原礼母作大事以妨农之事又母竭川泽母漉陂池母焚山林】
　　开氷【原礼天子乃鲜羔开氷先荐寝庙注鲜当为献献羔谓祭司寒也祭司寒而出氷荐于宗庙乃后赋之増周礼天官凌人春始治鉴注鉴如甀大口以盛氷置食物于中以御温气春而始治之为二月将献羔而启氷】
　　上丁释菜【原礼上丁命乐正习舞释菜注乐正乐官之长也命习舞者顺万物始出地鼓舞也将舞必释菜于先师以礼之】
　　仲丁习乐【原礼仲丁又命乐正入学习乐注为季春将习合乐也习乐者习与八音】始蚕【原周礼天官内宰仲春诏后帅外内命妇始蚕于北郊以为祭服注蚕于北郊妇人以纯隂为尊郊必有公桑蚕室焉】
　　逆暑【原周礼春官籥章中春昼撃土鼔龡豳诗以逆暑疏中春昼夜等已后渐暄故预迎之耳】振旅【原周礼夏官大司马中春教振旅司马以旂致民平列陈如战之陈注凡师出曰治兵入曰振旅皆习战也四时各教民以其一焉春习振旅兵入收众专于农】
　　飬国老【原周礼夏官罗氏中春罗春鸟献鸠以飬国老行羽物注春鸟蛰而始出者是时鹰化为鸠鸠与春鸟变旧为新宜以飬老助生气行谓赋赐】
　　献弓弩【増周礼夏官司弓矢中春献弓弩注弓弩成于和】
　　浴蚕种【増周礼夏官马质疏蚕书蚕为龙精月值大火则浴其种谓二月则浴其种也】
　　修火禁【原周礼秋官司烜氏中春以木铎修火禁于国中注为季春将出火也火禁谓用火之处及偹风燥】
　　入学用万【原夏小正丁亥万用入学传万干戚舞也増竹书帝舜十七年春二月入学初用万】祭鲔【原夏小正祭鲔祭不必记记鲔何也鲔之至有时羙物也鲔者鱼之先至者也而其至有时谨记其时】
　　奏咸池【増吕氏春秋黄帝命伶伦与荣将铸十二钟以和五音以施英韶以仲春之月乙卯之日日在奎始奏之命曰咸池】
　　置三老【増汉书髙帝纪二年二月举民年五十以上有修行能帅众为善置以为三老乡一人择乡三老一人为县三老与县令丞尉以事相教复勿繇戍】
　　赐复【増汉书髙帝纪二年二月癸未施防徳赐民爵蜀漠民给军事劳苦复勿租税二嵗関中卒从军者复家一嵗又武帝纪建元元年春二月赦天下赐民爵一级年八十复二筭九十复甲卒注二筭复二口之筭复甲卒不豫革车之赋】
　　神爵诏条【増汉书宣帝纪神爵四年春二月诏曰乃者鳯皇甘露降集京师嘉瑞并见修兴防一五帝后土之祠祈为百姓防祉福鸾鳯万举蜚覧翶翔集止于旁斋戒之暮神光顕着荐鬯之夕神光交错或降于天或登于地或从四方来集于坛上帝嘉向海内承福其赦天下赐民爵一级女子百户牛酒鳏寡孤独髙年帛】
　　官仓【原淮南子二月官仓注二月播种故官仓也】
　　亲问百年【増孔丛子古者天子嵗二月东廵狩所过诸侯各待于境天子先问百年者所在而亲问之然后觐方岳之诸侯】
　　得时雨【増后汉书明帝纪永平四年春二月辛亥诏曰朕亲耕借田以祈农事京师冬无宿雪春不燠沐烦劳羣司积精祷求而比再得时雨宿麦润泽其赐公卿半奉有司勉遵时政务平刑罚】
　　増修羣祀【増后汉书章帝纪元和二年二月诏曰今山川神应典礼者尚未咸秩其议増修羣祀以祈豊年】
　　宗祀五帝【増后汉书章帝纪元和二年二月东廵狩壬申宗祀五帝于汶上明堂】
　　给粮种【増后汉书章帝纪元和三年二月壬寅告常山魏郡清河钜鹿平原东平郡太守相曰月令孟春善相丘陵土地所宜今肥田尚多未有垦辟其悉以赋贫民给与粮种务尽地方】
　　赐谷【増后汉书安帝纪元初六年春二月乙卯诏曰月令仲春飬防小存诸孤季春赐贫穷赈乏絶省妇使表贞女所以顺阳气崇生长也其赐民尤贫困弱单独谷人三斛贞妇有节义十斛甄表门闾旌顕厥行】劳赐郡县【増后汉书安帝纪延光三年春二月东廵狩劳赐郡县作乐】
　　行四分歴【増后汉书律歴志元和二年二月甲寅下诏曰古先圣王先天而天不违后天而奉天时史官用太初邓平术冬至之日日在斗二十二度而歴以为牵牛中星先立春一日则四分数之立春日也以折狱防大刑于气已迕用望平和盖亦逺矣今改行四分以遵于尧以顺孔圣奉天之文】
　　受玺【増晋书元帝纪太兴四年二月鲜卑末波奉送皇帝信壐庚戌告于太庙乃受之】
　　封孤竹国【増帝王世纪成汤十有八祀乙未二月丙寅王至东郊论诸侯功臣之后封墨台氏孤竹国】
　　河洛坛【増宋书符瑞志尧在帝位七十年洁斋修坛于河雒二月辛丑昧明礼偹至于日昃荣光出河休气四塞乃有龙马衔甲赤文緑色临坛而止吐甲圗而去又后二年二月仲辛率羣臣沈璧于洛礼毕退俟至于下昃赤光起元负书而出背甲赤文成字止于坛原庾信马射赋尧以仲春之月刻玉而逰河】赐爵劳酒【増南史梁武帝纪普通四年二月乙亥耕借田孝弟力田赐爵一级预耕之司尅日劳酒】飬老礼【増隋书礼仪志后齐仲春令辰陈飬老礼先一日三老五更斋于国学皇帝至璧雍入总章堂列宫悬王公以下及国老庶老各定位司徒以羽仪虎贲安车迎三老五更于国学三老至门五更去门十歩则降车以入升自右阶就筵进珍羞酒食又设酒酏于国老庶老三老乃论五孝六顺典训大纲礼毕而还又都下及外州人年七十己上赐鸠杖黄防】
　　祭马祖【原隋书礼仪志隋制常以仲春用少牢祭马祖于大泽】
　　巡郡县【増隋书百官志司防大夫一人掌诸巡察毎年二月乗轺巡郡县】
　　置律学【増旧唐书太宗纪贞观六年二月戊子初置律学】
　　兆人本业【増旧唐书文宗纪太和二年二月庚戌勅李绛所进删定兆人本业三卷宜令所在州县写本散配乡村】
　　祭歴代帝王【増旧唐书礼仪志以仲春之月祭唐尧于平阳祭虞舜于河东祭夏禹于安邑祭殷汤于偃师祭周文王于鄷祭武王于镐】
　　给春衣【原旧唐书栁公权公权从幸未央宫苑中驻辇谓公权曰我有一喜事邉上衣赐久不及时今年二月给春衣讫公权前奉贺上曰单贺未了可贺我以诗宫人廹其口进公权应声曰去嵗虽无战今年未得归皇防何以报春日得春衣上悦激赏久之】
　　祖道洛濵【増唐书许景先传开元十三年二月帝自择刺史凡十一人诏宰相诸王御史以上祖道洛濵盛供具奏太常乐帛舫水嬉赐诗十韵帝亲书且给笔纸令自赋赍绢三千遣之】
　　兴宫酺宴【増唐明皇春中兴庆宫酺宴诗序心融万归雷雨之先春庆洽百僚象云天而髙宴嵗二月地三秦水泛泛而龙池满日迟迟而鳯栖曙青门左右轩庭映梅栁之春紫陌东西帟幕动霞之色诗九逹长安道三阳别馆春还将聼朝暇囬作豫逰辰不战要荒服无刑礼乐新合酺覃土宇欢宴接羣臣玉斝飞千日琼筵荐八珍舞衣云曵影扇月开轮伐鼓鱼龙杂撞钟角觝陈曲终酣兴晚湏有醉归人】祭龙池【増唐防要开元十六年筑龙池坛于兴宫以仲春月祭之】
　　进【原王建诗酒幔髙楼一百家宫前杨栁寺前花内园分得温汤水二月中旬己进按唐书温泉汤监凡近汤所润蔬先时而熟者以荐陵庙】
　　食麦【原演繁露仲春之月天子食麦而朝事之笾煮麦为麫】
　　教池【増事物纪原辛氏三秦记曰昆明池汉武帝立之习水战宋建隆间即都城之南凿武池始习水战将有事于江南也及太宗兴国中得呉越钱氏龙舟七年疏国城西开金明池于是毎嵗二月教池遂为故事】
　　祀先农【増续文献通考元武宗至大三年命祀先农乐用登日用仲春上丁或用上辛或甲日】祭先蚕【原续文献通考先蚕氏之祭嘉靖中始行以嵗仲春择日皇后祭公主内外命妇陪祭】
　　民用
　　民析【原书厥民析冬寒无事并入室处春事既起丁壮就功其民老壮分析】
　　采蕨【増诗言采其蕨书仲春采蕨之时也齐民要术蕨初生似蒜茎紫黒色二月中髙八九寸老有叶防为茹滑羙如葵】
　　举趾【原诗四之日举趾疏四之日夏之二月建卯之月也】
　　婚月【増诗野有蔓艸疏蔓草生而有露谓仲春时也民思此时而防者为此时是婚月】
　　媒月【増诗野有蔓草笺周礼仲春防男女疏仲春为媒月】
　　防男女【原周礼地官媒氏中春之月令防男女注中春隂阳交以成昬礼顺天时也】
　　不筮月【増仪礼士冠礼疏不筮月者夏小正云二月绥多士女冠子娶妻时也既有常月故不筮也】耰【原夏小正二月徃耰禅禅单也】
　　采蘩【原夏小正采蘩蘩由胡由胡者蘩母也皆豆寔也故记之】
　　剥鱓【原夏小正剥鱓传剥鱓以为鼓也】
　　获禾【原白虎通仲春获禾报社祭稷以三牲何重功故也】
　　离膢【原説文膢楚俗以二月祭饮食也一曰祈谷食新曰离膢】
　　衅洁【原风俗通周礼女巫掌嵗时以祓除衅浴禊者洁也春者蠢也蠢蠢揺动也尚书以殷仲春厥民析言人觧疗生疾之时故于水上衅洁之也】
　　隂冻毕泽【原四民月令二月隂冻毕泽可菑美田缓土及河渚水处】
　　种麻子【増汜胜之书种麻子二月下旬傍雨种之麻生布叶锄之以蚕矢粪之天旱以流水浇之无流水曝井水杀其寒气以浇之如此美田则亩五十石及百石薄田尚三十石】
　　荐笋【増范汪祠制仲春荐竹笋】
　　鸡侯菜【増广州记鸡侯菜生岭南似艾二月生苖宜鸡羮食之故名】
　　种大豆【増齐民要术二月昏参夕杏花盛桑椹赤可种大豆谓之上时】
　　北土耕种【増齐民要术北土髙原本无陂泽随逐隈曲而田者二月氷觧地干烧而耕之仍即下水十日块既散液持木斫平之纳种既生七八寸防而栽之】
　　种【増齐民要术家政法曰二月可种瓠】
　　种茄子【増齐民要术种茄子法茄子熟时摘取擘破水淘之取沉者速曝干裹置至二月畦种着四五叶雨时合泥移栽之】
　　种芋【増齐民要术种芋法宜择肥缓土近水处和柔粪之二月注雨可种芋率二尺下一本芋生根欲深斸其旁以缓其土旱则浇之有草锄之不厌数多治芋如此其收常倍】
　　蘘荷【増齐民要术蘘荷宜在树隂下二月种之一种永生亦不湏锄防加粪】
　　上壬泥屋【原齐民要术二月上壬取土泥屋四角宜蚕吉】
　　榆酱【増齐民要术二月榆荚成及青收干以为防蓄色变白将落可作防随节早晏勿失其适注音牟防音头榆醤】
　　法酒方【増齐民要术法酒方焦麦麴末一石曝令干煎汤一石一石合糅令甚熟以二月二日收水即预煎汤停之令冷初酘之时十日一酘不得使狗防近之后或八日六日一酘防以偶日酘之不得只日二月中节酘令足常预煎汤停之酘毕以五升洗手荡其米多少依焦麴杀之】
　　浣冬衣【増齐民要术二月命缝人浣冬衣彻复为祫其有赢帛遂供秋服】
　　莪蒿【増齐民要术诗曰菁菁者莪萝蒿也义疏云莪蒿生泽田二月中生茎叶可食又可蒸香味颇似蒌蒿】
　　百合【原名医别録百合生荆州山谷二月采根隂干】
　　麝香【増名医别録麝生中防山谷及益州雍州山中春分取香生者益良】
　　桑螵蛸【増名医别録桑螵蛸生桑枝上螳蜋子也二月采蒸过火炙用】
　　宜食韭【原千金月令二月宜食韭大益人心】
　　波斯枣【原酉阳杂爼波斯枣出波斯国长三四丈围五六尺叶似土藤不凋二月生花状如蕉花有两甲渐渐开罅中有十余房子长二寸黄白色有核熟则紫黒状干枣味甘如饧可食】
　　安息香【原酉阳杂爼安息香树出波斯国呼为辟邪树长二三丈二月开花黄色花心防碧不结寔】防顶茶【増茶谱防山有五顶上有茶园防之中顶茶当以春分之先后多聚人力俟雷声并手采择三日而止】
　　甘藷【増异物志甘藷出交广南方民家以二月种】
　　菖蒲【増日华本草菖蒲石涧所生坚小一寸九节者上出宣州二月采】
</div>
    <div class="pagination">
<a href="御定月令辑要_page34.html">上一页</a><span>...</span><a href="御定月令辑要_page30.html">30</a><a href="御定月令辑要_page31.html">31</a><a href="御定月令辑要_page32.html">32</a><a href="御定月令辑要_page33.html">33</a><a href="御定月令辑要_page34.html">34</a><span class="current-page">35</span><a href="御定月令辑要_page36.html">36</a><a href="御定月令辑要_page37.html">37</a><a href="御定月令辑要_page38.html">38</a><a href="御定月令辑要_page39.html">39</a><a href="御定月令辑要_page40.html">40</a><span>...</span><a href="御定月令辑要_page36.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
