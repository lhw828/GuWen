<!DOCTYPE html>
<html>
<head>
    <meta charset="UTF-8">
    <title>台湾南部碑文集成 - 第 45 页/共 85 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>台湾南部碑文集成 - 第 45 页/共 85 页</h1>
    <div class="content">
　　按：碑龛台南市中区民权路北极殿（俗称大上帝庙）三川门内左壁，高一二八公分，宽六四．五公分，花冈岩。原碑缺题。

　　.毋许民番私捕埤水鱼虾示告碑记（乾隆五十八年）

　　特授台湾府嘉义县正堂、加十级，纪录十次单，为请示立石等事。

　　本年六月十一日，据茅港尾保五社课埤董事生员陈奋庸、冯先正、陈环观、陈国栋、邱光道、戴江海等，头家黄合兴、谢振利、陈鲁生、许春成、冯登权、康珍奇、徐怀祖、陈隆生等呈称：『农民历耕下则课田、逢旱则苗枯槁，遇水则种飘流，力耕苦累者不一。故康熙五十三年庸等祖父传齐众议，协筑一埤，每届秋淋冲崩，用土非少，破费实多；课命有关。自雍正三年周前主勘悯，发借库银一千两，再筑高岸坚堤，所以灌溉课田数百余甲，带征管事戴合成供粟凡百余石。经将举至公无私之人充为埤长，议将埤出鱼虾微利统归埤长管收，永为填筑工费。曾被汉棍杨宅并番愚尔瑞等擅行私采。继陈臣等（于）乾隆二十四年赴李前爷呈究枷责，示谕严禁，不许汉番私采；而埤水仍照甲数灌溉在案。如良善民番自备手网等项在埤捕取鱼虾者，原以十分听埤长抽的三分，以为工费。不意匪乱原示遗失，惟恐不法民番混规强捕，致埤崩坏，莫敢为首，课命有关。准饬给示立石，公私两全』等情到县。

　　据此，除批示外，合行出示严禁。为此，示仰民番一切人等知悉：尔等务于埤水灌溉课田埤内所产鱼虾，听头家照例管收，毋许民番私捕滋事！如敢故违，许该埤长、头家指名具禀赴县，以凭严究。各宜凛遵，毋违！特示。

　　乾隆五十八年六月（缺）日给。

　　按：碑存台南县官田乡隆田村隆麻公路边葫芦碑中，高九七公分，宽六○公分，花冈岩。原碑缺题。此碑示告者为嘉义县知县单瑞龙，乾隆五十六年（公元一七九一）任。

　　.奉宪道禁（乾隆五十九年）

　　钦命按察使司衔、福建分巡台澎等处地方兵备道、兼提督学政、加四级、纪录六次杨，为六鼻宁等处塭外一带海坪归公采捕，勒石永禁，以杜讼□□事。

　　查乾隆五十七年八月二十八日，据嘉邑旌义里西保生员洪如珪等呈告塭户洪金兴等赴县给牌，藉输塭饷，网占公海等情。据此，当经行据台防厅清丞详称：『此案自五十四年陈军等串番占□□，致东西二保耆民陈聪明等呈控，奉宪檄行勘，讯经卑职前诣勘明查讯，具详请照前抚宪徐批示：「自南之挖仔塭起，至北之土地公山仔塭南岸止，各塭之外海坪□□，一概归公，悉听民番采捕；所有搭盖草寮及竹标插界尽行拆毁。其邱允等呈缴贌字契券，概行注销。即行台防厅照案出示严禁，遵照办理；如有玩抗，立即究办详解」等因□□。嗣于五十六年原塭户黄赤将塭□□充公，洪金兴出头承佃，赴县给牌，藉占海坪，采捕滋事。所有陈军、黄赤、洪金兴等各控案及洪金兴所领县告示，应请一概注销。再查六鼻宁等处塭岸之外一带海坪，屡有奸民赴县请垦输饷，另筑小岸，名曰「沉塭仔」，藉占海坪，亦属肇衅兴讼，并请概行拆毁，照案出示，勒石永禁，以垂久远』等由。

　　据此，除详□□外，合行出示勒石严禁。为此，示仰嘉邑旌义里西保各庄、社民番人等知悉：尔等务遵□前抚宪徐批示定界，将该处一带海坪悉听民番归公采捕；倘有不法奸民敢于塭岸之外再筑小岸，或搭寮插标，希图占界蓄养蚶蚝、阻挠民番采捕情事，许尔等指名赴辕呈告，以凭严拿究办。该地乡保贿纵不行首报，察出一并究革，决不宽贷。各宜凛遵，无违！特示。

　　安定里西保：生员洪如珪、陈洪畴、陈聪明、王镇标、王三禄、王应全、郑子敬、周逊智、林荣公、谢颜、苏渊、黄文生、谢英豪、杨亲秀、郑德胜、苏进生、王皆德、黄福生、蔡□运、杨□等同立碑。

　　乾隆五十九年二月（缺）日给发。

　　按：碑存台南县佳里镇建南里金唐殿，高一一九公分，宽六六公分，花冈岩。额镌如题。示告者为台澎兵备道杨廷理，乾隆五十九年（公元一七九四）正月实任（前此尝以知府署任）。

　　.严禁觊觎饷塭示告碑记（乾隆五十九年）

　　钦命福建分巡台澎兵备道、记功□次、加四级、记录八次刘，为宪恩示禁以北…。

　　……民王合英、郭海源、蔡赴段具呈前来，词称：『窃英等于乾隆三十三年□□府邹□买陈玉振嘉邑北中标饷塭一所。三十七年，宗棍郭行等□□觊觎不遂，架词「可垦盐埕」，耸前府李。蒙仰宪发县、府勘讯，经县主陈□诘勘，妨碍隅民万实，并邻右等逃脱各缘由，详议前府蒋，必能如详销案。□□妒心不灰，故以徒将四十九年□□□□缴文等，骗得前府孙，行□盐界，开筑盐埕。英等泣赴道.府两宪，叩伸□□，民□□□□□□□□□□□□□□，英等无奈，抄粘奔□□□□□□□□□□□□□□□□访莅场，立时决案，秉公处□，剀切详□，毋任□□，□混纠讼，致干□□□帖□□□□□道宪万，□□□□□民居，坟墓饷塭情实，缴行□仁□□□，仰沐恩□鸿施，仁政恩□，□□□□□沾骨。明□剀结，铲废盐场，申详历经场遵□□□是□□□□绝，不一而足。诚恐日久弊生，□念头萌，蹈□□之□有负大宪之□。□□使民居，埋骨□□□□□□之□□□□□□□□□□□□示，以□□□□□沾恩□□，切叩』等情。□□□□□，前在府任，□□□□□□□□□□□□察□□□□□□□□□□□□西南沿海一□，□系鱼塭，□□□□□□□□□□行详□□□□□□□□□□□□□□□□□□□□□□在案。

　　兹据前情，除批示外，合行示禁。为此，示仰□□□□民人等知悉：恐大田一场因前□民间□□□鱼塭，业经本道详明盐系□禁，□筑□□，毋复修□，□故□□生觊觎，复行上请随挖，致毁民间坟墓、鱼塭。如有不安□分之人，□□□□□□行呈请□□，□□□赴道、府□□□□禁止；仍将此示勒石，以垂永久。□□毋违！特示。

　　乾隆五十九年十一月（缺）日给。

　　按：碑原存嘉义县布袋镇同安里大众庙，民国四十八年（公元一九五九）被窃而失；高一二七公分，宽六五公分，花冈岩。原碑缺题。碑中道府县官姓氏多人，兹注列其名如次：示告者为分巡台澎兵备道刘大懿。「前府邹」，名应元，三十三年（公元一七六八）任；「前府李」，名师敏，三十七年（一七七二）任；诸罗「县主陈」，名松，三十八年（一七七三）任「前府蒋」，名元枢，四十（一七七五）年任；「前府孙」，名景燧，四十九年（一七八四）任。

　　.严禁洲南场陋规锢弊示告碑记（乾隆五十九年）

　　特授福建台湾府正堂、加五级、纪录五次杨，为□□乞除盐……。

　　……以乾隆□□□□月二十五日奉巡抚部院徐批：据洲南场晒丁廖妹、林顶小、杨贵、诈□、吴银、何□等呈称：『□□□□□□□□□□□价一钱两分；若有溢晒盐筋，亦系照发。记数年来盐场内司巡丁□□□剥凡□□□□□□□□□□厘。又妹等场中从无所费，只有督场每名晒丁送年八分、送节八分，□□□盐□□□□□□□□□□丁勒银一钱二分。每开晒，署内给银二两五钱，只发一两六钱；又□勒□□□□九分□□□□□□□两年小修，三年大修，并每年修理桥梁，俱系署内发价修造；今悉被督场吞减，勒令□□□□□□□□每夜巡更、巡仓、盖盐，向来系巡丁之事；兹一概派令预小等自守。仍令每任官换印盖盐，凡四□□□□银十二元。又每月给晒丁伙食盐二斗，今只发一斗。种种逆剥吞肥，□□□□泣。预等晒盐，上□国课，下恤身家，现通场众晒丁共二百二十六名，生齿日繁，户口急□□□盐价□□□□□□□□且不足于供，何堪如此苛求逆剥！幸蒙大宪莅台靖氛，千载一逢，若不相率吁恳严行究除积弊，勒石永垂不朽，必至□□□□□□□。理合披沥苦情匍叩。伏乞钦命抚宪大人，乐利除弊，全台均赖，怜察锢弊惨害，恩准禁除，勒石垂休，千秋永……』……『……府查议详报』等因。

　　奉此，查本府上年八月履任之时，正逆匪滋扰，并无□□□□□□□□□□□□□。兹据洲南场晒丁廖妹等呈称短发修费、晒价及勒索□分等事。从前以□□□□□□□□□□□□具控；且自贼匪扰乱之后，各前任办理场务之人，俱各逃亡内渡，无法□□□□□□□□□□□□□事定有因。兹本府费心整饬，力除锢习，诚恐积弊不止洲南一场，合行出示各场，□□□□□□洲南场督场、管事、巡投、甲晒人等知悉：嗣后凡遇修理、管食、清仓、溢盐□晒□□□府□□□□□□□□□□管巡人等敢再仍蹈锢弊短发、抽扣及藉端勒索年节陋规、埕底银元□□，一经□□□□□□□□即严拿从重究办，断不宽贷。本府令出法随，其各凛遵，毋违！特示。

　　乾隆五十九年十一月（缺）日给。

　　按：碑存台南县永康乡盐行村禹帝庙，高一一七公分，宽六二公分，花冈岩。原碑缺题。示告者为台湾府知府杨绍裘，乾隆五十六年（公元一七九一）任。碑内「巡抚部院徐」，名嗣曾，

　　乾隆五十年（一七八五）任。

　　.严禁海口陋规碑记（嘉庆元年）

　　钦命福建水师提督兼管台澎总兵印务噶普仕先巴图鲁带功加一级哈、（钦命）按察使司衔福建分巡台澎等处地方兵备道兼提督学政加二级刘，为严禁海口舞弊勒索、以安商艘事。

　　照得南北海口，林逆未经滋事以前，百弊丛生，闻有贴差、指配等项陋规名目；自奉公中堂福奏办之后，除文口纸张饭食番银五员、武口三员之外，一切陋规，永行禁革在案。兹本军门等查出：鹿耳门文武守口丁役，于正月内复有得受春彩礼名目。虽讯系各船户因新正到口，自愿致送，并非勒索，亦非常规；但恐日久弊生，难保无复启陋规之渐，不可不惩办示儆。除将得受春彩礼之丁役枷示外，合再出示严禁。为此示仰各行保、船户及守口丁胥人等知悉：嗣后每船进口，止许遵照定例，收取纸张饭食番银文口五员、武口三员，此外不得额外丝毫多索；倘敢故违，复兴别项陋规名目，许船户人等指名赴辕控告，以凭严拿究办。本军门等言出法随，决不宽贷。各宜凛遵，毋违！特示。

　　嘉庆元年四月二十八日，发水仙宫张挂晓谕。

　　按：碑现龛台南市西区神农街水仙宫左壁，高一一六．五公分，宽五三．五公分，花冈岩，原碑缺题。示禁者为台澎总兵哈当阿，乾隆五十六年（公元一七九一）以水师提督兼管总兵职务；台澎兵备道刘大懿，乾隆六十年（一七九五）任。另一碑，存台南市大南门碑林。

　　.恩宪大人示谕碑记（嘉庆四年）

　　钦命按察使司衔、福建分巡台澎等处地方兵备道、兼提督学政、军功加五级、纪录十次遇，为公私两便等事。

　　嘉庆四年八月初一日，据渔船户张国荣等呈称：『仰惟兴利必先除弊，为国亦以为民。荣等捕鱼为活，一切渔船应在小厂户建造带饷；至不时损坏，只就近澳修葺。而所用木料油钉，有系军工者，应向小厂户及油钉铺购买，给出宪单为凭，经前宪冯批饬案据。第法久弊生，近有奸铺贱置私货，混作军工用余者，出宪单售卖。所以小厂户黄宁海等禀称：「军工货物难消，致蒙宪禁允大小■〈舟彭〉■〈舟古〉商渔各色船只成造修葺，悉归郡城小厂户。泣思渔船一叶，有底无盖，本非商船之比」。成造应归小厂户，荣等素所凛遵。军工难消，弊在奸铺，不在荣等。若修葺亦归小厂户，则荣等渔船朝出暮归，易为损坏，一经搁浅，便难驾驶，不就近澳修葺，则船拖到厂，费倍于造，将补葺不遑，何暇营生乎！可怜捕鱼蝇利，饷项攸关，非就近澳修葺，势不得不就别业改图。情迫，合再佥同叩乞：明并日月，俯察军工难消，实由奸铺。严禁铺户售卖军工用余物料不得杂以私货，并恩准渔船得以就近随时修补，抑或示荣等应用物料悉向小船户购买；则公私两便，奕世蒙休，荣等戴德高厚！切叩』等情。

　　据此，查此案先据黄宁海等具禀，业经示禁在案；兹据前情，除批『据呈渔船日常遭风砧漏，随时在澳修葺，请免驾厂等由，姑准循旧例办理，以从民便；但修船应用军料等物，应悉向小厂户购买，毋许接买彩料！其余■〈舟彭〉、■〈舟古〉，商船，仍照原议驾厂修理，不得藉有渔船在澳修葺之例，概行影射，候明晰示谕遵照可也』等因榜示外，合亟明晰示谕。为此，示仰匠铺船户人等知悉：嗣后凡渔船遭风砧漏，应听该船户循例随时在澳修葺，以从民便；其应用军料等物，务须悉向小厂户购买，毋许接买私料混用！其余■〈舟彭〉、■〈舟古〉、商船，仍照原议驾厂修理，不得藉有渔船在澳修葺之例，概行影射！倘敢故违垄断，一经察出，或被访闻首禀，定即严拿究办，决不宽贷。其各凛遵，毋违！特示。

　　嘉庆四年八月（缺）日，给发洲仔尾晓谕。

　　按：碑存台南县永康乡盐行村保宁宫，高一○○公分，宽六○公分，花冈岩。额题「恩宪大人示谕」六字。示谕者为分巡台澎兵备道遇昌，嘉庆三年（公元一七九八）十二月护道任，四年三月升（实）任。

　　.李茂春茔域勒禁侵占告示碑（嘉庆五年）

　　特调福建台湾府台湾县正堂、加三级、纪录四次周，为垦恩给示勒禁侵占事。

　　据生员李梦琼、拔贡李宗寅、耆老李圭璋具呈词称：『缘琼等祖李茂春，系漳州府龙溪县人，登明末乡荐。居台永康里，筑梦蝶园一处，读书其中。法华寺地，即园故基。为人富著述，乐道义，时称曰「李菩萨」。逝后，卜葬南城外新昌里。经蒙巡宪御史张、六及海防宪孙赋诗题赠，建设神位，奉祀法华寺左。生平遗迹、坟茔坐址，详载「台湾府、县志」中确据。但琼等祖之葬于台也，百有余年矣；时序既远，觊觎渐生。迩来多有豪强等辈，狡图侵占：或乘夤夜而盗葬、或拾瓦棺以偷埋，祸端波起，力阻靡宁。切思琼等祖，名列贤书，迹载纪传，遗踪迭蒙宪赏，抔土忍令横伤？兴其临时角较，动费天心；曷若未雨绸缪，恳请严示！谨将志内所载事迹、诗序、碑记，抄粘呈电，恩准给示，以便勒石』等情。

　　据此，除批示外，合行给示晓谕。为此，示仰阖邑里庄军民衿庶人等知悉：嗣后毋许在于该处前后左右希图侵占，或盗葬、偷埋，渐生觊觎；如有违犯不遵，许既指名禀究，决不宽贷！各宜凛遵，毋违！特示。

　　嘉庆五年十一月（缺）日给。裔孙标生、光翰、和记、裕义、悟使、应望、诚实、德章、邦基、永川、宽柔、真是、昆山、瑞金、赫定、赫惠、赫禄、永竹、赫虎、君正、永绒、三江、救光、熊罴、永尚、永清、赫祖、赫腾、赫佐、赫亩、赫希、桓并、永吟、永标、永成、赫纯，咸正、端昭、赫江、赫秋，董事孙梦琼、宗寅同立石。

　　按：碑原勒台南县飞机场附近蛇仔穴李茂春墓附近，民国三十一年（公元一九四二）飞机场新筑，李墓毁，其骨殖并本碑移存台南市东区法华寺。碎即龛寺左纳骨塔前墙壁。碑高一○五公分，宽八八公分，花冈岩。示告者为台湾县知县周作洵，嘉庆五年（公元一八○○）任。

　　.义冢护卫示禁碑记（嘉庆七年）

　　特调福建台湾府台湾县正堂、加三级、纪录四次周，为据呈勒石示禁事。

　　据拔贡生李宗寅、生员陈肇昌、陈廷瑜、赵新、王瑞、陈震曜、朱登科、吴成、陈玉珂、阴阳生魏巽岩等呈称：『台郡南、北义冢、概系沙土浮松，全赖蔓草滋生、根连固结，以资护卫。近有樵夫牧子，在该坎冢锄割草薪、放牲践毁、刨取沙土，妄肆蹂躏，渐致坟土摧残；一经霪雨，水注沙流，恒有冢穿棺现之虞，已堪悯恻！更有一种奸徒，绰号「山鬼」，胆将牌石、坟砖偷挖盗卖；甚至开棺盗物，或迁骸别瘗、将穴筑窨转售：种种惨伤，殊难言喻！前经府阴阳学魏巽岩禀请示禁，蒙列宪设立巡查，并奉示禁在案；无如日久玩生，仍无顾忌。伏读誊黄上谕「穷民无力安葬并无亲族收瘗，该地方官务择隙地，多设义冢，随时掩埋，毋许抛露」等因，仰见皇仁泽及枯骨至意。今此乡愚奸匪，贻害泉台，大干法纪！寅等蒿目凄怆，情难袖视。爰相率呈请，伏乞恩准示禁、饬差查拿：庶奸愚知儆，幽明共感。切呈」等情。

　　据此，查义冢无人看守，向惟官斯土者同尔绅衿留心稽察，共相保护，使樵夫牧子不敢蹂躏；庶免风雨飘淋，泉台饮泣。今据呈，南北义冢近有樵牧践踏，渐致冢穿棺现，殊堪怆恻；且有匪徒盗挖情事，更堪发指！若不急加查禁，何足以妥幽魂而安枯殖？该生等触目伤心，相率呈请；具见情殷枯朽、公义可嘉！自应给示严禁，勒石垂久，以昭炯戒；除饬差查拿究治外，合亟出示严禁。为此示仰合郡人等知悉：嗣后尔等樵牧，各赴旷埔、荒山，毋许仍至有坟处所，任意残踏、刨沙掘土；至牌石坟砖，例禁偷盗，更不得私偷盗卖；其挖坟窃物、迁骸盗穴，益干斩遣重罪，在尔匪徒诚牟利无多，何身命不惜！至义冢应听择葬，亦毋许藉窨勒索！自示之后，各宜安分守法，毋再复踏前辙；倘有不遵，或被告发，或经访闻，定行严拿，按律重究！本县执法如山，决无宽贷。各宜凛遵，毋违！特示。

　　嘉庆七年十月（缺）日给，勒于城南。着地保看守，毋许毁失，致干察究！

　　助碑蔡高嵩。
</div>
    <div class="pagination">
<a href="台湾南部碑文集成_page44.html">上一页</a><span>...</span><a href="台湾南部碑文集成_page40.html">40</a><a href="台湾南部碑文集成_page41.html">41</a><a href="台湾南部碑文集成_page42.html">42</a><a href="台湾南部碑文集成_page43.html">43</a><a href="台湾南部碑文集成_page44.html">44</a><span class="current-page">45</span><a href="台湾南部碑文集成_page46.html">46</a><a href="台湾南部碑文集成_page47.html">47</a><a href="台湾南部碑文集成_page48.html">48</a><a href="台湾南部碑文集成_page49.html">49</a><a href="台湾南部碑文集成_page50.html">50</a><span>...</span><a href="台湾南部碑文集成_page46.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
