<!DOCTYPE html>
<html>
<head>
    <meta charset="UTF-8">
    <title>易氏族谱 - 第 5 页/共 168 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>易氏族谱 - 第 5 页/共 168 页</h1>
    <div class="content">东贯冲田种二斗，计田一坵水，系老虎塘阴救。
东贯冲大明塘南边，墈上熟土柴薪树木东抵尖峰窖石为界，南抵孙姓山场窖石为界，西抵塘边为界，北抵张姓山场窖石为界。
东贯冲斗栏坡山场一块，东抵曾姓坟山为界，南抵张姓坟山为界；西抵张姓山为界，北抵张姓山某仑为界。又井塘坡柴山熟土、柴薪树木东抵孙姓为界，南抵易姓自业为界，西抵张姓为界，北抵塘边为界。
东贯冲大明塘北边虎形山山场，树木柴薪又坟山下荒地、熟土东抵张姓山场古路窖石为界，南抵田边为界；西抵张姓坟山窖石为界；北抵尖峰仑窖石为界。
盘龙桥
盘龙桥罗家园坟山荒地、熟土伴坟山后田种一斗，计一坵又大小四坵，哑子塘田种一斗二升，计一坵。丛树塘田种一斗七升，计一坵水，系杨家坝丛树塘、哑子塘伴坟山长沟阴救。熟土、荒地南抵李姓墙基为界；东抵胡赵二姓田边为界；北抵公车府阜大路，过水沟为界；西抵田为界。
盘龙桥三角圳墈上田种三斗六升，计一坵水，系杨木塘三角圳河水阴救又三角圳私到段一个。
黄甲桥
黄甲桥上边，草塘垄顶上，塘墈下边田种一斗二升，计一坵水，系草塘阴救又水庙山下田种二斗五升，计一坵水，系赤竹堤阴救。
黄甲桥大棋坪塘墈下田，种一斗二升半，计一坵水，系易家塘阴救。
钟家港田种五斗，计二坵水，系罗司塘阴救。
黄甲桥大基坪田种一斗五升，计一坵水，系易家塘阴救。
黄甲桥水庙山田种二斗五升计一坵水，系赤脚坝阴救
营田祠产登记
中街铺屋一栋坐北朝南铺房及横直铺台，上下阵板接连房一只，又开天井并磨坊厂一只，又北栏厂一座，又学堂一只四缝三间，又接连后院一只，其大界东西两边俱有墙外滴水沟为界，前抵街后有门楼，墙外滴水沟并出入路途，其铺房东有墙磨坊并厂，东抵朱园桢墙，后有滴水为界。牛栏之东有滴水，抵国桢后院地坪学堂，俱有滴水，东有墙外滴水沟，后院之东有墙外滴水沟为界。敏吾父子所捐。
上街坐北朝南靠本祠外西边房屋一所，其界东抵本祠，墙垛外前三栋伴墙直上直下。后两张门外窖石直上直下；西抵本祠墙垛直上直下；南抵街心；北有窖石为界。
营田河边杜家坪凤形山祖茔背后田种二斗，计一坵，系眼睛塘、崔家塘、杜家坝三处阴救。寿梓捐。
犁头嘴王家屋后坪西头田种二斗二升五，合计一坵，东抵沈桂生田；西南抵沈福生田；北抵柳姓田水，系砖塘阴救。
上岩塘民田一担八斗七升，计田大小十坵水，系上岩三塘阴救，应廷兄弟所捐。
陈婆湖
陈婆湖之东南岸草山西自喜雀湖出水沟起，东至牛头山之中部止，即东汊湖出水沟对照老坝以下立界，树墩为界，沿陈婆湖港边一带随弯倒曲，北至南宽以十五步计，五弓为界。
计批旧聚贤围内之东汊长柄二湖利管全湖。
泥弯
泥弯春冬草山二张四柱轮流，每柱二十八张，全山共计一百十二张又六张。镜芙所捐。
锡福围
西乡锡福围计田一百二十一亩零六厘内龙驹岭田三十亩零四分栗头坪田五十亩又一十三亩又一十亩。李家沟计三亩六分六厘，大会桥田一十四亩，此百二十一亩零六厘田系 文昌会会内人所捐。
龙驹岭第二十九号田，一十八亩四分计一形大小十五坵。东抵二十八号刘人田；南抵大堤；西抵三十号易人田；北抵鲤鱼潭，水并田，脑段及堤外、内有古坟一冢，又虾蟆嘴第十四号田十二亩五分，计一形大小五坵，东抵十三号田，南抵大汇桥港边，西抵十五号陶人田；北抵熊家坝港边，水系小慈场湖熊家坝并大汇桥港水车放阴注车阜，水坝俱全形，内有坟一冢。
田家托第二十四号田，六亩二分，计大小七坵，东北俱抵二十三号周人田；南抵三官潭港边；西抵大堤闸口水系堤外杨林，赛并堤内、外。堤水车阴官圳与伴形二十号、二十二号、二十三号田公共本号，田原丈一十九亩二分，内废荒十三亩，所有土段荒坪概照原形管理。
风上湖
蚌氏湖、雷公湖内有子湖菱角湖、枕头湖、垄段二只河塘，二只内有田十五亩，隔年水汛修塞，系业人取鱼。丰年收租，高塘二只，老蚌湖段夹名严戴二山，东抵有汇堤，直上戴家山；下至严家山伟杰南有汇堤、哑港；西抵观音山堤边，直下龙段有墩为界。渔利在内，北有墩直上严家山为界。角州套在内；东北抵严家山为界，葛家港素来鱼利，付受业人管，取上抵杨氏湖、新开港为界。下至龙段塞阜平墩为界，共界内湖业、柴堤、草场、州套各业等项四抵为界。每逢子午，年管取全湖、全山、四股之一，阴廷兄弟捐。
北托坪
北托坪东边田种三斗，计一坵，内种一斗五升水，系北托塘阴救。
熟土
凤形山熟土一园。
熊家仑南头大小熟土四块。
牛形山背南熟土一大块，又斗坡二块。
牛形山北头熟土二大块，又牛形坡熟土一块，又牛形背上熟土一形又一块。
熊家仑大小熟土七块，又熟土一形又一形，牛形背北边熟土一块，计土一千四百又南边坡二块，又伴牛形嘴上小土一块，合计土二千。
长邑淳化都八甲狮山坡林照公两房公产。
狮山坡接受有华堂一契额租二十五担。
狮山坡接受秀庭兄弟一契额租八担。
狮山坡接受彭源茂一契额租十三担五斗。
马家弯接受兰陔一契额租七担。
马家弯接受腊生一契额租三担五斗。
马家弯接受从龙一契额租七担。
红山坳接受光第一契额租十担，其塘水阴救收粮饷均宰契内。
狮山坡瓦屋一栋。
狮山坡山一嶂从大龙坡崎山仑分界起至本屋后山止。
屋对门祖坟山一嶂，原接受彭姓山起崎仑分水至对门燕嘴止。
马家弯下栋东瓦屋三间。杂屋一间，上下堂屋亭子四分之一。
新塘弯山一块。
批狮山坡田地、山场、树木不准砍伐，进葬，伴葬以及公产永远不准嗣孙擅售此批。

世派志
粤籍元宋以前无派字，明太祖高皇帝以子孙众多，命名虑有重复，乃于东宫诸世系各拟二十字，凡一世以拟定一自为命之首，其下一字临时定议，诚意美而法良矣。逮及有清，颁行派名，自是家各效行，俾各子性近不致紊，远不致离，即在境越属隔从未某面，一讯姓氏派字，知某为祖伯叔行，某我子侄孙行也。亲爱之心由此而生，不大有所俾益也哉！我祖自晋 兴公后分吴楚，派别繁多，历有可核，元末 仁履公占籍湘阴，六传至 龙桥公徙居营田西山立派，逮乾隆甲午经始谱成，嘉庆丙子拟定干元派起，共二十字汇成五言韵语，行派不多，按次推衍，兹届续谱，派式一仍其旧，唯积学更忠孝存心，衍庆更诗书世泽，以联新谱而昭画一铺世派志。
五言韵语
乾元焕文章，鼎甲有辉光；忠孝诒谋远，诗书世泽长。
附同治元年壬戌总祠新立百派五言韵语：
祖功垂晋代，宗绪着南湘；大理贤声重，尚书世业扬。瑞芝称孝德，峻杰本忠良；男爵廷恩渥，侯封制诰煌。圣经尊孔孟，精义法周张；甲第前传美，壬林后克昌。传家维礼乐，华国在文章；潭水人分布，湖山地兆祥。敦伦兼植纪，源远复流长；万古科名盛，千秋俎豆香。

卷首之二
历代制诰
    臣子尽报效之诚，胜代祟酬庸之典。藏莆故府原教孝而励忠垂之谱。书亦光前而裕后至若。
历朝封赠尤为故家宠荣固应管艳。
 金章赏延后嗣更宜梨镌。
锡典念昔先人缘我族源同淮川，累赠忠贞荷
褒嘉之迭至而后人蔓延楚地，崇隆爵秩庆似续之永延，俱应胪登以扬旧泽然，支各有谱，故不汇书其在元明前，谨照旧谱谨录。无论湖湘以内，只详上湘同支谨诵。
诏词俾观感之有自咸怀。
祖德冀继起而更昌谱
历代制诰
元英宗至治二年壬戎追赠
　　雄公忠愍侯诰
　　诏曰：尔故晋易雄，当年抱忠愤、募义兵、志重纲常。处孤危而不诿于势气，配道义甘冒刃而不变其词，青史蜚声。丹衷贯日。为念尔佑民辅世，千秋精魄常存，恤患救灾奕祀英灵不泯。特赠侯爵谥以忠愍用光祀典。永慰幽冥。
　　延庆公诰
    制曰孝者百行之本，万化之原也。至天监鉴厥地，效其灵何止一家之祥允。为万国之庆。尔易延庆至仁成性，纯孝格天，母丧依冢一年而栗树双连，父制居卢三载而芝茎十八。非其盛德，曷克钟此？用爵尔为大理寺丞并书纯孝，可风式彼下民之化钦哉。
　　南宋宁宗开禧二年丙寅二月十八特进。
　　袯公朝上大夫正治上卿礼部尚书并赠肖恭人制。
诏曰：永为先帝之时，旁求哲父以裕股肱代理之，责咨尔谏议大夫、礼部尚书兼翰林院学士易袯学冠群英，器周百辟，遄登高第育颇牧于禁中，会际良臣，贮韩魏於盛世，任之於潘垣，辽藐之遄而下人宜其政令召之於基构重新之际，而先帝鉴其忠诚及此良图弥加委任锡宁乡崇德报功之赏，以光卿之旧邦涉虞廷伯夷祀典之隆，以赞朕之新化，金特进阶朝散大夫正治上卿，用旌劳勚于戏，朕唯天是敬尔，其秉夙夜，匪懈之忧，唯民是仁尔，其布阳和化生之德岂唯职称当克眷增钦哉！
制曰：朕以隆驭而加臣之绩，必以厚德而及臣之妻尔。朝散大夫正治上卿，礼部尚书兼翰林院学士袚之妻肖氏，阃范克端，相夫有道，今赠尔为恭人，使蒙冠佩之荣，勿负裙钗之职。大恩宠锡，永福无疆，钦哉。
南宋理宗宝庆二年丙戌六月初三日晋封。
袯公开国诰
诏曰：臣子之职，固在纳忠而辅朕幼，冲尤为切纪尔，礼尚书易袯历仕三朝有功，先帝托孤，七月著绩，当时定两广而解纷息争，人民和谧；平安南而尊王奉；朔夷夏攸分诚国尔；忘家公尔忘私之臣也，宜加男爵以厉勤劳，钦哉。
南宋理宗淳祐二年壬寅三月初六日御祭。
袯公文
御祭开国男赐紫金鱼袋楚等，玉龙万寿宫廉绍褒爵禄，前礼部尚书大臣尊灵之前而言曰：噫嘻袯臣之生，生受侯封，忠勤阁泯，袯臣之毙，毙为御葬，节义尤新，明明上品，万载留名，金厥之下，左右思臣；九重之内，及第皇亲，至德至仁，功满朝廷；官石马敕护坟，一祖万考自睹嗣孙香祝，万寿谨附科名，屏山耸秀兮。东西二京，九重加九锡上品，登上仙灵，其有知服我宠荣。
明宣德二年追赠。
先公忠节广西等处承宣布政使司左参政诰
诏曰：忠义人臣之大节，国家之大闲，故诚能尽其道则必有褒赠之典，所以植纲常而厚风化也。尔交趾谅山知府易先擢自上庠遂膺郡守平易之政足以得民及叛臣外诱,逆贼内侵,乃奋志不回,婴城固守,粮尽力绝,自殒厥身,忠义之心贯夫金石,有臣如此,朕实悼嘉,特追赠为广西等处承宣布政使司左参政赠以诰命於戏死生之道,昼夜之常也,唯德立而名存,虽死不朽.覃此异恩,扬名於永世,灵其不昧,尚克钦承门曰忠节优免子孙三代差役.
明宣宗宣德三年六月癸未朔遣进士张纯谕祭於坟,谅山知府易先尔自朝班往抚边郡,忠存王室,金石不渝,当寇焰方张,能挺义以自效,城守累月,奋弱为强,势既尽而力殚,节逾坚而不改,捐躯就义,视死如归.讣音来闻,良深悯悼,特赠尔为广西布政司左参政,用慰尔於冥冥之中.呜呼!生必有死,唯死於忠义者其光明俊伟,足耀当时而振永世,哀哉!尚乡.
明文皇帝永乐十六年进谅山府知府.
先公三品敕安南抚臣,陈洽接臣黄宗载疏得谅山军民黄虎山等,保留知府易先为国如家,保民若子,边臣之良得未曾有.朕实嘉之,暂进阶三品,如其禄仍知府事,以慰民望.
忠节实录
东晋王敦之乱，始祖兴长公以讨贼殉国，夫人潘氏闻讯率家人五十赴巨湖山下樟树潭死之。明宣德二年三世祖，太初公守谅山，黎利寇陷,尽节捐躯，夫人黄氏率子撤及家人十八口投井死之，忠义一门，后先辉映，不绝如缕。丙子旧谱裒辑先公传记、诗文，汇录成编，颜曰忠节实录，今仍敬谨照登，以隆崇仰，庶矜后进云。
广西布政司左参政谥忠节易公太初传，彭谦
公讳先字太初延庆谥纯孝公十六世孙也，庆亲死庐墓三年，产玉芝十八支茎，事载五代史。公幼读书聪敏，至性过人，娶朱氏、黄氏生三子，长子缙，次升，三彻，女一。永乐元年由太学任宛平令六年，授交趾谅山府知府，携妻与三男随任，长、次留守庐墓，下车时其俗悍且陋，公莅位任轻赋役，治衣冠，风俗丕变，每理讼事，先期军民各供投进，披阅发勘外始庭讯，令民自击曲直，直咸服时，有谣曰：“易知府，苏民苦，讼庭间，风日古。”其服民有如此者，八年交趾旱，公乃斋戒亲登坛，甚暑不张盖，日夜不懈，五日署内，涸井泉发；七日果雨，万民欢迎，归署民安，物阜相依，不忍舍明。年秋任满，军民黄虎山等请提保留，上允升正三品，奉掌府事。宣德二年，黎利寇陷诸城，谅山军民大震，公令城外诸民、妇女远遁，其丁男愿同难者许入城防护，百姓闻之，踊跃争先数万余人。公自揣以为得人和者可以胜敌，殊叛臣外诱逆贼内侵，军民请曰：“降之可乎？”公曰：“吾事一君，焉降？”或具舟请行，公曰：“吾为郡守，与城存亡，焉行？”乃葺垒练兵为守城计。明年贼至，东郡公自率军大战，斩首千余获捷，上嘉其勇，敕云南军三万统御助战，不意贼势方张，攻城甚紧三月余，，公见粮尽力疲，顾军民曰：“吾为社稷死，汝等开门迎敌，以幸余生，唯殓吾尸骨以葬焉，”众皆流涕不退，公潜身入室，顾谓夫人黄氏曰：“吾死矣！尔等何如？”黄氏曰：“夫事君，妾事夫，唯死何辞！”公佩印自经，黄氏端坐吁嗟良久，其子彻擗捅恸哭君父两难，惟有一身殉之而已。黄氏携彻投井，家属死之合计十八口，云上闻，追赠广西布政使，司左参政谥忠节。宣德三年奉旨归葬本邑栗桥之西，建坊祠于三井头交趾，祀名宦本邑，祀乡贤忠孝祠。
忠节公行述
忠节共讳先字太初，姓易氏。其先东晋 忠愍公，北宋 延庆公。事亲以纯孝称祖 景旻公臂力过人，能手挽数百斤。授千户。元末弃官自吉水徙湘阴家焉。以医药济人，施而不德，里中称为长者。卒赐朝议大夫，妣郑氏赠恭人，父，北斗公志行纯笃，居家能尽孝，友好读书，于经史子集靡不淹贯，尤精于易。为胶庠领袖，隐居教授，当路屡荐之。公高尚自若，结庐于东港冲曰：“全真学者因号全真，先生卒赠朝议大夫妣黄氏、吴氏并赠恭人。斗北共有子四，长曰文邑庠生，次曰武府庠生，四曰亮太学生，三即公也。”母吴恭人梦梓潼帝君一玉爵授之，因而生公，公幼歧嶷状，貌魁梧，眉目如画涎弥月，斗北公抱于门外，忽有黄冠客过而熟视之曰：“此子风骨秀伟，洵易延庆纯孝公之苗裔也。”言讫弗见。及长，性孝友，坐立端严，言笑不苟，虽盛暑未尝去衣冠，读书过目彻成诵，属文如云行水涌，有奇气，顷刻千言，三岁能诵唐诗百篇，五岁能呤咏，十岁通五经。客有以莲叶砚遗斗北者，命公赋之，有“千秋不朽真君子，万户荣封大国侯”之句。客大惊异，谓异日不但有为，兼能有守，真千里龙文也。十六岁试冠诸生，补郡庠生，十八岁优等食饩，十九选拔入太学，出掌燕王府书记。著有金台诸作。布政司彭公友信奇才深相器重,旋遭太夫人吴氏忧哀毁骨立窬年，斗北公亦卒，公庐墓三年，每夜必焚香跪哭，哀感邻里，哭时彻有白猿攀树长号，若助其悲泣者，人谓孝感所至，云服阕北，上复掌燕，王府书记兼左长史寻擢宛平令政尚兼，平奸吏，午文者辄斥之，兴学校、平狱讼，境内大治。有古循吏风尝语诸弟子曰：“吾祖忠孝传家，后嗣宜克光前烈所贵，于读书稽古者必期为天地立心，万物立命，祖宗增光，庶不虚负上帝降衷之意耳。如徒为一时弋取功名富贵，计曾何裨于世哉？愿共勉之。”吾沐皇恩，幸叨微禄，皆前人积累之所至，敢以自私而不分给呼？于是以俸人所得散予族人。永乐六年，平定交趾，开列郡县比之内地户部，尚书黄公福奉命镇抚，言于上曰交趾新平，民未服王化，须得良有司抚之，乃可靖此一方之民耳。上命在体育，推择部议及公，昭授谅山府知府，同僚有虑其远者，公曰：“事君不避难，人臣之职，交趾虽云万里之外，然皆汉唐故宇，今天子开拓疆土，　正吾儒宣力效劳之秋耳！安能以远为嫌乎？”莅任后，徇民所好，祛民所恶。劳来安集务以德绥之时，蛮俗好勇喜斗，一言忤则操戈，公到未数月，洞蛮有自相窃杀者，县不能治以变，上吏议欲举兵加诛，公曰：“是非欲为变，特教化未孚耳，今迪以兵击之，则全交从此震动矣，且为民父母，而令无辜之民被残，岂圣天子设官牧民之意乎？”吾当亲往谕之，遂控马至洞蛮，众大骇，相与罗拜，愿甘服罪。公宣朝廷威德，定为约束，众遂安。八年，交趾旱，公亲祷，雨，五日眢井泉出，七日大雨，岁得不饥。数年之间，利者兴，弊者革，民俗丕变，渐染华风，駸駸乎介鳞而衣裳矣。故时有苏辨民冤之谣，任满推升军民数千人吁留，上允升正三品，留掌府事。宣德元年，交趾民乱，黎利乘之，集众至茶笼，明年贼至，东都公率军御之，奋勇先登，斩获甚众，上优昭褒之。公督战日厉而贼势益炽，全叫俱被陷没，惟公以孤城抗贼锋，坚守三月余，城中粮尽，军至煮马鞯以食，然终无叛意。城陷或劝公以降，且为后图。公叹曰：“吾为郡守，不能为朝廷灭贼，惟有赤心报国耳！安能腼面求生乎？”遂朝服北面再拜，佩印自经；夫人携彻投井，家属从死者十八口。事闻，上悼恤，赠广西布政使司左参政，晋封正奉大夫，谥忠节奉旨，归葬本邑栗桥，昭进士张纯谕祭建坊于本邑三井头，命有司春秋祀之世袭奉祀生员一名，以奉祀复其家，公有三子，长曰缙，次曰升，太学生留本邑守庐墓，三曰彻，随任同殉难，女一适户部主事，常州府知府甘霖，孙二，曰原昭、原容。廪善生女孙一适户部主事范奎，范君以天顺丁丑岁与予同举于礼部，一日举公颠末徵予序述，予虽未得亲炙公之光仪，而生平德业闻之已悉。故聊述其梗概以备史官采择焉。岁天顺三年己卯桂月，既望翰林院检讨黎纯谨状。
忠节公墓志铭
易公忠节瑄同邑之先达也，守谅山，政平民和有“易知府，苏民苦；易公先，辨民冤”之谣，盖纪实也。任满军民黄虎山等请提保留镇抚交趾，少保户部尚书黄公东莱上于朝乃命留守，会黎利寇陷诸城，谅山大震，公势众守城，无有异心，数月余，增兵攻愈急，食尽矢穷，求援不至，城陷，公自经。事闻，宣宗皇帝深悼之，赠广西布政使司左参政，谥忠节仍为文敕，礼部遣进士张纯谕祭焉。呜呼，公之精忠大节炳于天壤，死故不朽矣，当谅山危急时，都督蔡福辈拥兵逡巡，而卒之不免国典以视公，其忠奸为何如也。公殁后，一时名公钜卿，诗歌其事，传记其人，无不流连感慕，瑄忝同里，仰其英风壮采，尤为备悉。故志之公讳先字太初，未逾冠采芹，洪武中由上庠擢拔龚肆业，国子监永乐六年，选授谅山知府，宣德二年，黎利寇，公以身殉，宜人黄氏，同日死之，子三，长缙，次升，三彻。缙、升留本邑守庐墓，彻随任，死之。举家投井死者共十八口，谅山东门外，原有公墓，宣德三年始归葬湘阴之栗桥，铭曰：“栗桥之侧，精英不蚀，来往千亿，靡不变色，子孙绳绳，永以为则。”
忠节堂记
</div>
    <div class="pagination">
<a href="易氏族谱_page4.html">上一页</a><a href="易氏族谱.html">1</a><a href="易氏族谱_page2.html">2</a><a href="易氏族谱_page3.html">3</a><a href="易氏族谱_page4.html">4</a><span class="current-page">5</span><a href="易氏族谱_page6.html">6</a><a href="易氏族谱_page7.html">7</a><a href="易氏族谱_page8.html">8</a><a href="易氏族谱_page9.html">9</a><a href="易氏族谱_page10.html">10</a><span>...</span><a href="易氏族谱_page6.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
