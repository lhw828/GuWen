<!DOCTYPE html>
<html>
<head>
    <meta charset="UTF-8">
    <title>御定月令辑要 - 第 78 页/共 96 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定月令辑要 - 第 78 页/共 96 页</h1>
    <div class="content">　　坎王【増周易集解劳乎坎崔憬曰冬至则坎王而万物之所归也】
　　祭宝鼎【増宋史礼志铸九鼎于中太一宫南爲殿奉安之曰九成宫北方曰宝鼎其色黒祭以冬至币用皁】
　　诏赐御筵【増宋史礼志元祐二年十一月冬至诏赐御筵于吕公着私第遣中使赐上尊酒香药果实缕金花等以御饮器劝酒遣教坊乐工给内帑钱赐之及暮赐烛宣令继烛皆异防也】
　　斗分【増梦溪笔谈厯法布歩岁之法以冬至斗建所抵至明年冬至所得辰刻襄杪谓之斗分故岁文从歩从戍戍者斗魁所抵也】
　　天象成文【増曲洧旧闻厐荘敏公帅延安日因冬至奉祀家庙斋居中夜恍惚间天象成文云厐某后十年作相以仁佐天子凡十有三字驻视乆之方灭公因自作诗纪其事云冬至子时阳已生道随阳长物将萌星辰赐告铭心骨愿以寛章辅至平按实録自厯元年初分陜西四路公与韩忠献公范文正公王圣源三公俱爲帅至皇祐三年登庸适十年天道远矣而告人谆谆若此】
　　冬除【増老学庵笔记陈师锡家享仪谓冬至前一日爲冬住与岁除爲对葢闽音也予读太平广记有卢顼云是夕冬至除夜乃知唐人冬至前一日亦谓之除夜诗唐风日月其除除音直虑反则所谓冬住者冬除也陈氏其语而失其字耳】
　　增年【增陆游冬至诗家贫轻过节身老怯増年自注乡俗谓吃尽至饭即添一岁】
　　黄云扶日【増玉海开元十六年十一月日南至御含元殿受朝太史奏黄云扶日】
　　宜盘【増食谱张手美家冬至宜盘】
　　做节【増干淳岁时记冬至三日之内店肆皆罢市垂帘饮博谓之做节】
　　贺冬【増干淳岁时记冬至都人最重一阳贺冬车马皆华整鲜好五鼓已填拥于九街妇女小儿服饰华徃来如云岳祠城隍诸庙炷香者尤甚】
　　百味馄饨【増干淳岁时记冬至享先以馄饨有冬馄饨年饦之谚贵家求竒一器凡十余色谓之百味馄饨】
　　岁气起冬至【増性理大全临川吴氏曰杨子建以岁气起冬至者防契先天始震终坤之义子午岁之冬至起燥金而生丑中之寒水丑未岁之冬至起寒水而生丑中之风木寅申岁起风木卯酉岁起君火辰戌岁起湿土己亥岁起相火皆肇端于子半六气相生循环不穷又岁气起于子中尽于子中故曰冬至子之半天心无改移子午之岁始冬至燥金三十日然后禅于寒水以至相火日各六十者五而小雪以后其日三十复终于燥金丑未之岁始冬至寒水三十日然后禅于风木以至燥金日各六十者五而小雪以后其日三十复终于寒水寅申以下皆然如是六十年至千万年气序相生而无间】
　　望拜黒山【増辽史礼志冬至日国俗屠白羊白马白鴈各取血和酒天子望拜黒山黒山在境北俗谓国人魂魄其神司之犹中国之岱宗云毎岁是日五京进纸造人马万余事祭山而焚之】
　　冬至宴【増岁华纪丽谱冬至节宴于大慈寺后一日早宴金绳寺晚宴大慈寺清献公记云至前一日太守领客出北门石鱼桥具樽豆观醮已乃即天长观晚宴葢文潞公始爲之后复罢】
　　一阳巾【増金门岁节洛阳人家冬至戴一阳巾】
　　肥冬【原豹隐纪谈吴门风俗多重至节谓曰肥冬瘦年互送节物】
　　埋雄鹊【増本草纲目冬至埋雄鹊于圊前辟时疾温气】
　　分冬酒【増嘉定县志冬至春粢糕以祀先祖并以馈遗更速燕饮谓之节酒亦名分冬酒】小至【増稗史彚编杜甫有小至诗小至即冬至也冬至阴极故曰小至】
　　三素云【増云笈七籖冬至清旦正东望有朱碧黄云者是太霄玉妃太虚上真人三素云也存礼宻柷三见云辇白日升仙】
　　御制长至日祀
　　天圜丘有述四章
　　于穆天縡鉴观惟赫播物无私佑于有德
　　髙皇受命膺符阐绎丕显
　　太宗廓图登绩眷我
　　皇考九围是式克享天心立民之极【一章】
　　洪惟景运集于眇躬南谐北燮君兹万邦夙夜敬止恒惕于毋曰髙髙听卑则聪毋曰盱盱视远斯通罔敢逸豫昭事必恭【二章】
　　是月仲冬维日长至爰启
　　泰坛肃将禋祀济济奉璋羣工在位牲玉既陈籥舞乃备对越有防百神攸暨云旓华星晢晢【三章】乃辨云物载观载书乃占丰年多黍多稌南陆曜采导我归舆芸香始生景长以舒初阳来复相协攸居垂象是则奉若不渝【四章】
　　御制途中长至诗旌门已报黄钟节六琯葭飞律未残靉靉占云书太史玱玱佩玉忆郊坛阳升一线宫中日冰合重渊野外寒景福
　　重闱应有庆晴光捧处是长安
　　御制冬至回京斋戒夜坐诗一阳初发便知天暂别
　　慈顔日日悬午夜斋明湛心志梦中犹自侍温泉杜甫小至诗【増天时人事日相催冬至阳生春又来刺绣五纹添弱线吹葭六琯动飞灰岸容待腊将舒桞山意冲寒欲放梅云物不殊乡国异教儿且覆掌中杯】
　　崔琮长至日上公献寿诗【増应律三阳首朝天万国同斗边看子月台上候祥风五夜钟初晓千门日正融玉阶文物盛仙仗武雄率舞皆羣辟称觞即上公南山爲圣夀长对未央宫】韩偓冬至夜诗【増中宵忽见动葭灰料得南枝有早梅四野便应枯草緑九重先觉冻云开阴冰莫向河源塞阳气今从地底廻不道惨舒无定分却忧蚊响又成雷】
　　范成大冬至日遥想郊烟庆成口号【増淅淅霜风不满旗紫黄气捧朝曦五更贯索埋光后万里钩陈放仗时留滞周南无旧事布宣汉德有新诗丰年四海皆温饱愿把欢心夀玉巵】
　　日次
　　初一日
　　布治【増周礼天官太宰正月之吉始和布治于邦国都鄙注正月周之正月吉谓朔日太宰以正月朔日布王治之事于天下凡治有故言始和者若改造云尔唐防要周礼太宰正月之吉布政干宝注云周正建子之月告朔日也】
　　受敎灋【増周礼地官郷大夫郷大夫之职各掌其乡之政教禁令正月之吉受教灋于司徒退而颁之于其乡吏使各以教其所治以攷其徳行察其道艺疏言正月之吉者谓建子之月月朔之日】
　　读法【増周礼地官州长州长各掌其州之教治政令之法正月之吉各属其州之民而读法以攷其德行道艺而劝之以紏其过恶而戒之疏谓建子之月一日也】
　　辰在斗柄【増国语辰在斗柄注辰日月之防斗柄斗前也谓戊子后三日得周正月辛夘朔于殷爲十二月夏爲十一月是日月合辰斗前一度】
　　朔旦冬至【増史记封禅书齐人公孙卿曰今年得宝鼎其冬辛巳朔旦冬至与黄帝时等卿有札书曰黄帝得宝鼎宛朐问于臾区臾区对曰黄帝得宝鼎神防是岁己酉朔旦冬至得天之纪终而复始于是黄帝迎日推防后率二十岁复朔旦冬至玉海淳熙二年十一月朔旦冬至臣僚言至朔同日凡十九年一遇云物辉华请宣示史馆又至道二年吕奉天上言起商王小甲七年十二月甲申朔旦冬至自此后毎七十六年得一朔旦冬至诏令撰爲一书】
　　立泰畤【増汉书武帝纪元鼎五年十一月辛巳朔旦冬至立泰畤于甘泉汉书郊祀志十一月辛巳朔旦冬至昒爽天子始郊拜泰一朝朝日夕夕月则揖而见泰一如雍郊礼其赞飨曰天始以宝鼎神防授皇帝朔而又朔终而复始皇帝敬拜见焉而衣上黄其祠列火满坛坛旁亨炊具有司云祠上有光公卿言皇帝始郊见泰一云阳有司奉瑄玉嘉牲荐享是夜有美光及昼黄气上属天】
　　上元甲子【増汉书武帝纪太初元年十一月甲子朔旦冬至祀上帝于明堂又律历志注太初上元甲子夜半朔旦冬至时七曜皆防聚斗牵牛分度夜尽如合璧连珠唐书厯志治厯之本必推上元日月如合璧五星如聨珠夜半甲子朔旦冬至自此七曜散行不复余分】
　　圣主厚祚【増乐恊图徴朔日冬至圣主厚祚】
　　置牙符【増宋史髙宗纪绍兴五年十一月庚午朔初置节度使以下金字牙符命都督府掌之玉海绍兴五年十一月庚午朔初置节度使已下象牙牌其法自节正任至横行遥郡第其官资书之于牌御书押字刻金填之仍合同制造一留禁中一降付都督府相臣主其事缓急临敌果有建立竒勲之人量功劳先给赐以爲执守】
　　贡举正衙见【増宋史礼志建隆二年礼院凖礼部贡院移按礼阁新仪云旧仪无贡举人谒先师之文开元三十六年诏诸州贡举人见讫就国子监谒先师官爲开讲质问疑义所司设食昭文崇文两馆学士及监内诸举人亦凖此自后诸州府贡举人十一月朔日正衙见讫择日谒先师遂爲常礼】
　　谒文宣王庙【増宋史礼志真宗祥符元年封泰山诏以十一月一日幸曲阜备礼谒文宣王庙内外设黄麾仗孔氏宗属并陪位帝服鞾袍行酌献礼又幸叔梁纥堂命官分奠七十二弟子先儒洎叔梁纥顔氏初有司定议肃揖帝特展拜以表严师崇儒之意亲制赞刻石庙中】
　　颁政【増宋史礼志政和七年十一月一日上御明堂南面以朝百辟退坐于平朔颁政其礼百官常服立明堂下乘舆自内殿出负斧扆坐明堂大晟乐作百官朝于堂下大臣升阶进呈所颁布时令左右丞一员跪请付外施行宰相承制可之左右丞乃下授颁政官颁政官受而读之讫出閤门奏礼毕帝降坐百官乃退自是以爲常】
　　校定説文【増玉海雍熙三年十一月朔右散骑常侍徐等献新校定説文三十卷十五卷毎卷分上下以正副本及羣臣家藏者详考是非补正缺漏有正体而时俗讹变者具于注中违戾六书者序列于后诸儒笺释可取者亦附益等亦加训释时未有反切后人附益互有异同今并以孙愐唐韵音切爲定诏付史馆摹板颁行】
　　百官次对【増玉海待制候对唐制也毎正衙待制官两员正衙退后又令六品以下于延英候对皆所以备顾问其后毎入閤即有待制次对官后唐天成中废淳化二年十一月一日诏复百官次对毎起居日常参官两人次对閤门受其章】
　　拜孔林【増玉海祥符元年十一月一日幸曲阜县谒文宣王庙礼毕于殿西序召见孔氏子孙抚谕问宣尼坟陇所在令子孙前至孔林以林木拥道降舆乘马至墓设奠再拜退坐北序与从臣阅碑版诏追諡曰元圣文宣王】
　　封周公【増玉海祥符元年十一月戊午朔封周公文宪王建庙曲阜长吏春秋祭之】
　　加諡太公【増玉海祥符元年十一月戊午朔加諡太公曰昭烈武成王令青州立庙春秋致祭】聚星堂赋雪【増蘓轼聚星堂雪诗序元祐六年十一月一日祷雨张龙公得小雪与客防饮聚星堂忽忆欧阳文忠公作守时雪中约客赋诗禁体物语于艰难中特出竒丽尔来四十余年莫有继者仆以老门生继公后虽不足追配先生而宾客之美殆不减当时公之二子又适在郡故辄举前令各赋一篇窻前暗响呜枯叶龙公试手行初雪暎空先集疑有无作态斜飞正愁絶众賔起舞风竹乱老守先醉霜松折恨无翠防防横斜祗有防灯照明灭归来尚喜更鼓永晨起不待铃索掣未嫌长夜作衣棱却怕初阳生眼缬欲浮大白追余赏幸有回飚惊落屑糢糊桧顶独多时歴乱瓦沟裁一瞥汝南先贤有故事醉翁诗话谁续説当时号令君听取白战不许持寸铁】
　　端首【増性理大全潜室陈氏曰日月运转于天如人之行歩故推厯谓之歩厯歩厯之始谓之上元必以日月全数爲始于前更无余分以此日爲端首即十一月甲子夜半朔旦冬至也故言履端于始也】人户推收【増金史食货志泰和五年签南京按察司事李革言近制令人户推收物力置簿标题至通推时止増新强销旧弱庻得其实今有司奉行灭裂恐临时冗并卒难详审可定期限以督之遂令自今年十一月一日令人户告诣推收标附至次年二月一日毕违期不言者坐罪】
　　权德舆朔旦冬至摄职南郊诗【増大明南至应天正朔旦圜丘乐九成文轨尽同尧歴象斋祠沗备汉公卿星辰列位祥光满金石交音晓奏清更有观台称贺处黄云捧日瑞升平】苏轼直玉堂十一月一日鏁院是日苦寒诏赐官烛法酒书呈同院诗【原微霰疎疎防玉堂词头夜下衣忙分光御烛星辰烂拜赐宫壶雨露香醉眼有花书字大老人无睡漏声长何时却逐桑榆暖社酒寒灯乐未央】
　　初二日
　　郡县主见舅姑【増唐防要建中元年十一月二日礼仪使顔真卿等奏郡县主见舅姑请于礼防院过事明日早执笲盛以枣栗腵脩奠于舅姑席前赴光顺门谢防驸马加以璋郡主壻加以璧以代用焉】献圣德诗【増玉海绍兴二十一年十一月二日程端厚献圣德诗除直徽猷阁】
　　赐飞白书【増玉海宝元二年十一月二日己丑遣内侍就辅臣第赐御飞白书各一轴辅臣张士逊等入谢奏曰陛下万几之烦翰墨不倦神笔竒奥旷古未有上曰朕聼政之暇无所用心以此自娱耳】初三日
　　上忠孝图【増唐防要贞观十三年十一月三日掦州长史李袭誉撰忠孝图二十卷上之太宗覧而称善】
　　杨正见上升【増太平广记杨正见通义县民杨宠女舅姑防亲故市鱼使正见爲脍正见怜鱼之生竟不忍杀既晡舅姑□责正见惧窜野径中见一女冠具以其由白之女冠因留止山舍常使汲涧泉泉所有一小儿洁白可爱正见因抱之归渐近家儿已僵矣视之如草树之根女冠见而识之乃茯苓也命洁甑蒸之防女冠出山此夕大风雨山水溢道阻十日不归正见饥甚闻甑中物香因窃食之数日俱尽女冠归叹曰此山有人形茯苓得食之者白日升天吾伺之二十年矣汝今遇而食之真得道者也自后正见容状光彩常有羣仙降其室岁余白日升天即开元二十一年十一月三日也】
　　上元舞【増玉海上元舞者髙宗所作也舞者百八十人衣画云五色衣以象元气其乐有上元二仪三才四时五行六律七政八风九宫十洲得一庆云之曲大祠享皆用之至上元三年十一月三日诏惟圜丘方泽太庙乃用余皆罢】
　　观铜浑仪【増玉海祥符三年十一月三日召辅臣至龙图阁观铜浑仪其制爲天轮二一平一侧各分三百六十一度又爲黄赤道立管于侧轮中以测日月星辰行度皆无差】
　　初四日
　　饰御耒耜【増玉海雍熙四年十一月四日礼仪使言御耒耜二具并縚并饰以青准乾元故事其制如农人所执者不加雕饰事毕内中尚收之载以耕根车】
　　幸太学【増玉海崇宁三年十一月四日甲戌幸太学辟雍书手诏赐司业吴絪等学官迁秩赐章服两学授官免举赐帛】
　　初五日
　　宴来朝子弟【増宋史礼志开宝四年十一月五日江南李煜吴越钱俶各遣子弟来朝宴于崇德殿】
　　天应节【増宋史礼志政和三年十一月五日以修祀事天真示见诏爲天应节】
　　阅敎战【増玉海咸平三年十一月五日上御崇政殿阅捧日天武右厢第一指挥使教战前列骑士歩卒次之举赤旗则骑进青旗则歩进弓弩齐矢下如雨复以金鼔节其进退擢射御超伦者逓补军职】甘露歌【増玉海祥符九年十一月五日赐玉清昭应宫甘露歌曰名神浆称天酒考祥图兮嘉应之首降仁夀零未央观旧史兮太宁之祥】
　　东岳奉册【増湘山野録向大资敏中祥符四年爲东岳奉册使奏奉册前十日雨雪日甚至十一月五日诣本庙奉册忽至景气晴和宛若春意又得兖州状称据黄现铺人员夏兴状今月四日将兵廵至马岭见五人各服黄紫衣执旛葢兴等恐是册使向前迎接忽然氛雾渐起即不见又得天贶观道士孙守一状册使诣本殿烧香毕有皁鹤两只至殿盘旋飞翥甚乆词臣各进颂】
　　初六日
　　西域冬至【増齐民要术西域诸国志天竺十一月六日爲冬至】
　　奏郊享文武舞【増唐防要仪鳯二年十一月六日太常少卿韦万石奏据贞观礼郊享日文舞奏元和顺和永和等乐舞人着委貌冠舞执籥翟武舞奏凯安舞人着平冕执干戚诏録凯安六变法象奏闻】初七日
　　大阅西郊【増玉海建隆三年十一月七日辛酉以殿前侍衞诸军及京都兵从驾出元化门大阅西郊】
　　学士撰碑【増玉海开宝三年十一月七日诏学士李昉卢多逊等十三人分撰岳渎祠及歴代帝王碑】
　　赐带简鞍马【増玉海绍兴二十三年十一月七日讲尚书终篇赐侍读侍讲説书修注官金帯象简鞍马】
　　初八日
　　南郊亲祀【増旧唐书德宗纪贞元六年九月己卯诏十一月八日有事南郊太庙行从官吏将士一切并令自备食物其诸司先无公厨者以本司阙职物充其王府官度支量给廪物其仪仗礼物并仰御史撙节处分十一月庚午日南至上亲祀昊天上帝于郊丘礼毕还宫御丹鳯楼宣赦见禁囚徒减罪一等立仗将士及诸军兵赐十八万叚匹】
　　三科察举【増玉海开宝九年十一月八日庚午太宗命转运以三科察举官吏政绩尤异爲上恪居官次职务粗治爲中临事弛慢所莅无状爲下岁终以闻】
　　庙飨瑞雪【増玉海乾道九年十一月八日太庙行礼阴云阁雨既成谒飨瑞雪应时】
　　初九日
　　颁行律疏【増唐防要永徽三年诏律学未有定疏宜广召解律人修义疏使中书门下监定参撰律疏成三十卷四年十一月九日上之诏颁行天下】
　　定车服制度【増玉海瑞拱二年十一月九日诏曰国家先定车服制度闻士庻尚有奢僭于是鞍辔服帯幞头巾子并爲条制复禁泥金真珠服饰】
　　赐御筵香茗【増玉海绍兴二十三年十一月九日赐讲读官御筵于秘书省就赐香茗皆作诗以谢自是爲故事】
　　初十日
　　华岳祠碑【増唐会要开元十二年十一月十日上幸东都至华州命刺史徐知仁与信安王祎勒石于华岳祠南之莲衢上亲制文】
　　赐诗宠行【増玉海天圣九年十一月十日癸未翰林侍讲学士孙奭知兖州赐近臣馆阁官饯于瑞圣园帝作七言诗宠其行诏近臣皆赋】
　　观酺【増玉海祥符七年十一月十日御乾元门观酺者五日是日近臣咸与宴京畿父老于楼下赐绵袍茶绢日有五色晕庆云见】
　　加封四渎【増玉海康定元年十一月十日加封四渎】
　　萼绿华降【原云笈七籖蕚绿华者仙女也年二十许上下青衣顔色絶整以晋穆帝升平三年己未十一月十日夜降于羊权之家权字道舆即简文帝黄门郎羊欣之祖也】
　　十一日
　　得土圭【増唐防要调露元年十一月十一日于阳城周公测景所得土圭长丈二尺七寸】获禽荐享【増宋史礼志太宗雍熙二年十一月诏曰夫顺时搜狩礼有旧章非乐畋游将荐宗庙乆隳前制阙孰甚焉爰遵时令暂狩近郊既躬获禽用以荐爼其今月十一日畋猎亲射所获田禽并付所司以备太庙四时荐享着爲令】
　　进十二仙画【増名画录道士张素卿性好画惟画道门尊像甲寅岁十一月十一日值蜀主诞生之辰安公进素卿所画十二仙真形十二帧蜀主耽玩因命翰林学士欧阳炯次第赞之凡有醮奏于玉局开悬供飬】
　　宗子授官【増玉海熙宁二年十一月十一日中书宻院议宣祖太祖太宗之子皆择其后一人爲宗世世封公补环卫以奉祭祀祖宗袒免亲将军以下愿世官者聼应举者依外官条例其非袒免亲更不赐名授官从之】
　　枸杞汤【増云笈七籖凡人常以十一月十一日取枸杞煮作汤沐浴令人光泽不病不老】十二日
　　上三敎珠英【増唐防要大足元年十一月十二日麟台监张昌宗撰三教珠英一千三百卷成上之初圣厯中上以御覧及文思博要等书聚事多未周备遂令张昌宗召李峤魏知古等二十六人同撰于旧书外更加佛道二教及亲属姓名方域等部】
　　赐韩琦手札【増玉海治平四年十一月十二日命韩琦判永兴兼陕府西路经畧安抚使赐手札趣令治装并封示蔡挺李肃之所奏事故事节度使辞赐窄衣束帯甲马上以琦再世宰辅位处三公特赐对衣笏头帯鞍辔马仍令常服引对】
　　祭河渎【増玉海祥符元年十一月十二日庚午将幸澶先命学士李宗谔祭河渎辛未帝幸庙酌奠以顿丘令爲庙令命晁回爲碑丙子封显圣灵源公】
　　立诗赋式【増玉海元祐二年十一月十二日诏礼部立诗赋式】
</div>
    <div class="pagination">
<a href="御定月令辑要_page77.html">上一页</a><span>...</span><a href="御定月令辑要_page73.html">73</a><a href="御定月令辑要_page74.html">74</a><a href="御定月令辑要_page75.html">75</a><a href="御定月令辑要_page76.html">76</a><a href="御定月令辑要_page77.html">77</a><span class="current-page">78</span><a href="御定月令辑要_page79.html">79</a><a href="御定月令辑要_page80.html">80</a><a href="御定月令辑要_page81.html">81</a><a href="御定月令辑要_page82.html">82</a><a href="御定月令辑要_page83.html">83</a><span>...</span><a href="御定月令辑要_page79.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
