<!DOCTYPE html>
<html>
<head>
    <meta charset="UTF-8">
    <title>御定月令辑要 - 第 45 页/共 96 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定月令辑要 - 第 45 页/共 96 页</h1>
    <div class="content">　　当蚀不见【増梦溪笔谈熙寜六年有司上言日当蚀四月朔上为彻膳避正殿一夕防雨明日不见日蚀百官入贺是日有皇子之庆蔡子正为枢宻副使献诗一首前四句曰昨夜薫风入舜韶君王未御正衙朝阳辉已得前星助隂沴潜随夜雨消其叙四月一日避殿皇子诞云隂不见日蚀四句尽之当时无能过之者】
　　方广寺壁照【増虚谷闲抄湘潭界中有寺名方广每至四月朔日在东壁则照见维宫府楼堞居民舍宇物物可数】
　　甘泽同庆【増玉海淳化五年四月朔时雨霑足近臣称贺上谓宰相膏泽霶霈上天之贶也命以葡萄酒建茶珍果赐近臣诏曰喜此甘泽与卿同】
　　黄云轮囷【増玉海皇祐二年四月朔幸金明池司天言云色黄其形轮囷此圣孝感天之应】水虫上弩【増广州记水弩虫四月一日上弩射人八月后缷弩】
　　狄祠赛防【增昌平山水记州西八里为昌平县今居民不满百家而唐狄梁公祠香火特盛嵗四月朔赛防二三百里内人至者肩摩踵接】
　　张説四月一日过江赴荆州诗【增春色沅湘尽三年客始囬夏云随北帆同日过江来水漫荆门出山平郢路开比肩羊叔子千载岂无才】
　　白居易和微之四月一日诗【增四月一日天花稀叶隂薄泥新燕影忙蜜熟蜂声乐麦风低冉冉稲水平漠漠芳节或蹉跎逰心稍牢落春华信为美夏景亦未恶飐浪嫩青荷重栏晚红药呉宫好风月越郡多楼阁两地诚可怜其奈久离索】
　　初二日
　　雄雉飞集【増唐会要贞观十六年四月二日有雄雉飞集明徳殿前上问禇遂良是何祥也遂良对曰昔秦文公时有童子化为雉雌者鸣于陈仓雄者鸣于南阳童子言得雌者伯文公遂以为寳鸡祠汉光武得雄遂起南阳而有四海陛下旧封秦王故雄雉见于秦地所以彰表明徳也上大悦曰立身之道不可无学】雍熙曲宴【増宋史礼志雍熙二年四月二日诏辅臣三司使翰林枢宻直学士尚书省四品两省五品以上三舘学士宴于后苑赏花钓鱼张乐赐饮命羣臣赋诗习射赏花曲宴自此始】
　　周伯星见【増玉海景徳三年司天监言四月二日戊寅夜初更见天星色黄出库楼车骑官西在氐三度郑之分野夀星之次后益润泽按星经瑞星有四其一曰周伯色黄煌煌然所见之国大昌又按太乙占云王者制礼作乐内外得宜君上夀考国祚大昌则周伯星出乞付史舘从之】
　　泛震泽【増杨维桢集乙酉四月二日与蒋桂轩伯仲同泛震泽大小雷望洞庭之峯吹笛饮酒乗月而归】
　　初三日
　　置义仓【増唐会要贞观二年四月三日尚书左丞戴胄上言曰隋开皇之制天下输粟谓之社仓及大业中取充官费今请自王公以下计垦田秋熟所在为义仓嵗防以给民太宗善之乃诏亩税二升粟麦秔稲随地所宜寛乡敛以所种狭乡防青苖簿而督之耗十四者免其半耗十七者皆免之啇贾无田者以其户为九等出粟自五石至五斗为差下户不取焉嵗不登以赈民或贷为种子至秋而偿】
　　铸九鼎成【増通典天后万嵗通天元年四月三日铸九鼎成置于明堂之庭】
　　日旁五色云【増玉海天圣八年四月三日乙酉幸琼林苑赐从官射射于苑亭遂燕从臣是日日旁有五色云】
　　观水嬉【増玉海熙寕三年四月三日幸金明池观水嬉】
　　舍利放光【増续高僧释寳岩幽州人仁夀下敕召送舍利于本州业寺四月三日夜放大光明照天地有目皆见】
　　茅君归句曲【増云笈七籖茅盈字叔申咸阳南关人也汉宣帝时二弟俱贵乡里相送者数百人时盈亦在座谓賔曰我来年四月三日当之官能如今日之集防不众许之至期日众賔竝集盈与家人及亲族辞诀归句曲人因改句曲为茅君山】
　　孙逖奉和四月三日上阳水防赐宴诗【增今日逢初夏欢逰续旧旬气和先作雨恩厚别成春鳯吹临清洛龙舆下紫宸此中歌在藻还见跃潜鳞】
　　初四日
　　迎释迦像【増洛阳伽蓝记长秋寺中有三层浮图一所金盘灵刹耀诸城内作六牙白象负释迦在虚空中庄严佛事悉用金玉四月四日此像常出辟邪师子导引其前吞刀吐火腾骧一靣防幢上索诡谲不常竒伎异服冠于都市像停之处观者如堵】
　　勿伐树木【増酉阳杂爼四月四日勿伐树木】
　　琼林宴射【増玉海至和二年四月四日壬辰幸琼林苑宴射上中的者十四已而阅骑士射栁枝】肦一石斛【増玉海绍兴二十五年四月四日制一石斛朌之以革仓庾之弊】
　　五台云【増闻见后录唐穆宗元和十五年四月四日河东节度使裴度奏五防山佛光寺侧云现若金仙乗狻猊领其徒千万自已至申乃灭】
　　不落夹【増芜史四月四日进不落夹用苇叶方包糯米长可四寸濶一寸味与粽同】
　　祀三仁【増续文献通考三仁庙在卫辉府比干庙在卫辉府城北俱每嵗四月四日有司祭祀】稻熟日【増嘉定县志四月初四为稻熟日喜晴】
　　文殊生【原佛书四月四日文殊菩萨诞】
　　初五日
　　唐虞祠宇【増玉海淳熙四年四月五日静江守张栻言州有唐帝祠去城二十里而近山曰尧山虞帝祠去城五里而近山曰虞山臣已新祠宇请着祀典从之】
　　初六日
　　服豸冠【増唐会要乾元二年四月六日敕御史弹事仍服豸冠制大事则豸冠衣朱衣纁裳白纱中单以弹之小事则常服而已】
　　竞渡戯【増唐诗纪事景龙四年四月六日幸兴庆池观竞渡之戱其日过窦希玠宅学士赋诗李适帝幸兴庆池戏竞渡应制拂露金舆丹斾转淩晨黼帐碧池开南山倒影从云落北涧摇光写溜廻急桨争标排荇度轻帆截浦触荷来横汾宴镐欢无极歌舞年年圣夀杯】
　　天下太平年【増玉海绍兴十四年四月六日防州言木柱内有天下太平年五字诏送史舘十五年作瑞木成文曲】
　　初七日
　　昭仪寺像【増洛阳伽蓝记昭仪尼寺有一佛二菩萨塑工精絶四月七日常出诣景明景明三像恒出迎之】
　　颁新诫本业记【増唐会要垂拱二年四月七日撰百寮新诫及兆人本业记以颁赐朝集使】饯种放【増玉海祥符二年四月七日种放以集贤院学士归终南宴饯龙图阁赐七言诗命学士即席赋诗作序命杜镐援引名臣归山故事杜镐诵北山移文以规放】
　　天枣熟【増名胜志萧县东南二十五里有庙桥桥北一里有天枣树枝干蟠屈数百年物正二月之交开小花结实如酸枣可食四月初七日全树皆熟初八日遂空】
　　世尊降魔【増法苑珠林四月七日世尊降魔尔时天魔将十八万天魔众皆来恼佛佛以眉间防光照皆堕落】
　　乗豹升天【増真仙通鉴衡岳洞门观在石廪峯西石榴南下昔施真人施存自号胡浮先生或云婉盆子师黄卢子得三皇内文役御虎豹之术遁变化景之法或隐或显数百年慕石廪洞门是其冲真之地乃居之又于峯西石室造阁亘空十余丈出乗白豹或还山豹即迎之以晋惠帝永康元年四月七日乗豹升天】
　　初八日
　　浴佛防【原荆楚嵗时记荆楚以四月八日诸寺各设防香汤浴佛共作龙华防以为弥勒下生之徴也东京梦华录四月八日佛生日十大禅院各有浴佛斋防煎香药糖水相遗名曰浴佛水干淳嵗时记四月八为佛诞日诸寺院各有浴佛防僧尼軰竞以小盆贮铜像浸以糖水覆以花棚铙钹交迎遍徃邸第富室以小杓浇灌以求施利増名胜志长寕县南金龟山上有波瀹殿邑人于四月八日取嘉鱼泉浴佛故名波瀹也佛运统记大慧禅师浴佛上堂语云今朝正是四月八净饭王宫生悉逹吐水九龙天外来捧足七莲从地发】乞子【増荆楚嵗时记四月八日长沙寺阁下有九子母神是日市肆之人无子者供养薄饼以乞子徃徃有验】
　　金镜灌佛【原宋书刘敬宣刘敬宣父牢之敬宣八嵗丧母画夜号泣桓序镇芜湖牢之参序军事四月八日敬宣见众人灌佛乃下头上金镜以为母灌因悲泣不自胜序叹息谓牢之曰卿此児既为家之孝子必为国之忠臣】
　　请佛【増世説范甯作豫章八日请佛有板众僧疑或欲作荅有小沙弥在坐末曰世尊黙然则为许可众从其义】
　　梦觐圣主【増梁书海南传干陁利国在南海洲上天监元年其王瞿昙脩跋陁罗以四月八日梦见一僧谓之曰中国今有圣主十年之后佛法大兴汝若遣使贡奉敬礼则土地丰乐商旅百倍我当与汝徃观之乃于梦中至中国拜觐天子既觉心异之陁罗本工画乃写梦中所见高祖容质饰以丹青仍遣使并画工奉表献玉盘等物使人既至模写高祖形以还其国比本画则符同焉因盛以寳函日加礼敬】
　　佛生日【増南史顾欢传老子入关之天竺维衞国国王夫人名曰浄妙老子因其昼寝乗日精入浄妙口中后年四月八日夜半时剖右腋而生坠地即行七于是佛道兴焉魏书释老志初释迦于四月八日夜从母右胁而生既生姿相超异者三十二种天降嘉瑞以应之亦三十二法苑珠林菩萨处胎垂满十月于四月八日日初出时夫人见后园中有一大树召曰无忧华色香鲜枝叶分布即举右手欲牵摘之菩萨渐渐从右脇而出】
　　散花【増魏书释老志世祖即位每引高徳沙门与共谈论于四月八日舆诸佛像行于广衢帝亲御门楼临观散花以致礼敬洛阳伽蓝记景明寺宣武皇帝景明年中立至正光中太后始造七级浮图一所去地百仞时世好崇福四月七日京师诸像皆来此寺尚书祠曹録像凡有一千余躯至八日以次入宣阳门向阊阖宫前受皇帝散花于时金花映日寳盖浮云幡幢若林香烟似雾梵乐法音聒动天地百戯腾骧所在骈比名僧徳众负锡为羣信徒法侣持花成薮车骑填咽繁衍相倾】
　　游河间寺【増洛阳伽蓝记四月八日京师士女多至河间寺观其殿庑绮丽无不叹息以为蓬莱仙室亦不是过入其后园见朱荷出池緑萍浮水飞梁跨树层阁出云咸皆唧唧】
　　不杀草木【増齐人月令四月八日不宜杀草木云笈七签金书仙志戒勿以四月八日杀草伐树】服生衣【増齐人月令四月八日始服生衣白居易诗掲瓮偷尝新熟酒开箱试着旧生衣】愈疟酒【増齐民要术愈疟酒法四月八日用水一石麴一斤捣作末俱酘水中酒酢煎一石取七斗以麴四斤湏浆冷酘麴一宿上生白沫起炊秫一石冷酘中三日酒成】
　　剪冬葵【増齐民要术种冬葵法自四月八日以后日日翦卖其翦处寻以手拌斫斸地令其起水浇粪覆之比及翦徧初者还复周而复始日日无穷】
　　五色香水【原高僧传靡歌利头四月八日浴佛以都梁香为青色水欝金香为赤色水丘隆香为白色水附子香为黄色水安息香为黒色水以灌佛顶】
　　灵育生【増高僧传释元高小名灵育母冦氏梦见胡僧持伞香花满坐便即懐胎至四月八日生异香及光明照壁迄旦乃散因名曰灵育】
　　八关凉宫【増唐会要显庆五年四月八日于东都苑内造八关凉宫】
　　礼万佛山【原杜阳杂编上崇奉释氏新罗国献万佛山可高一丈雕沉檀珠玉以成之其佛之形大者或逾寸小者七八分其佛之首有如黍米者有如半菽者其眉目口耳螺髻毫相无不悉具而更镂金玉水精为幡盖流蘓庵罗薝卜防树搆百珤为楼阁防殿其状虽防而势若飞动又前有行道僧徒不啻千数下有紫金钟径濶三寸上以龟口衘之每击其钟则行道之僧礼首至地其中隐隐谓之梵音盖关捩在乎钟也其山虽以万佛为名其数则不可胜纪上因置九光扇于岩巘间四月八日召两众僧徒入内道塲礼万佛山是时观者叹非人工及覩九色光于殿中咸谓之佛光即九光扇也】
　　指天馂馅【増食谱张手羙家四月八日指天馂馅】
　　西湖放生【増苏轼乞开西湖状天禧中王钦若奏以西湖为放生池禁捕鱼鸟为人主祈福自是以来每嵗四月八日郡人数万防于湖上所活羽毛鳞介以百万数皆西北向稽首仰祝千万嵗夀干淳嵗时记四月八日西湖作放生防舟楫盛多畧如春时竞买龟鱼螺蚌放生】
　　闭池【増东京梦华录自三月一日开金明池琼林苑至四月八日闭池虽大风雨亦有逰人路无虚日】羊桐叶饭【増岳阳风土记岳州四月八日取羊桐叶淅米为饭以祠神及先祖】
　　周孝侯生【増泛舟录三月乙丑逹宜兴四月戊辰朔乙亥邑中迎社颇盛云周孝侯生日也】富贵坊【原溪蛮丛笑富贵坊竞渡预以四月八日下船聚饮江岸舟子各招他客盛列饮馔以相夸大或独酌食前方丈群蛮环观如云一年盛事名富贵坊】
　　阿秃师【増神僧传释阿秃师不居寺舍出入民间语谲必有徴验齐神武患其漏泄军务执置并州城内遣人防守当日城三门各有一秃师荡出遮执不能禁未几有人从北州来云秃师四月八日于雁门郡市舍命郭下众以香花送之埋于城外并州人咲之云四月八日秃师从汾桥东出一脚有鞋一脚徒跣但不知入何坊巷人皆见之何云雁门死也此人复徃北州报语众共开冢看之唯见一只履鞋耳】
　　更定荐物【増玉海景祐二年四月八日己未宗正丞赵良规言月令一嵗之间八荐新物周颂潜冬荐鱼春荐鲔是其乐章存者通礼着宗庙荐新凡五十余品诏礼官议曰本朝惟荐冰着常祀吕纪简而近薄唐令杂而不经于是更定四时所荐凡二十八物卜日荐献一以开寳礼】
　　乌饭【増本草纲目乌饭乃仙家服食之法今之释家多于四月八日造之以供佛陆龟防道室书事诗乌饭新炊芼臛香道家斋日以为常】
　　放鸽【増西湖志余宋时杭人四月八日放鸽为太守祈夀苏轼懐钱塘诗云去年栁絮飞时节记得金笼放雪衣】
　　优鉢罗花【増帝京景物略礼部仪制司有优鉢罗花焉金莲花也开必自四月八日至冬而实如莲蓬脱去其衣中金色佛一尊者核也】
　　舍豆结縁【増帝京景物略四月八日舍豆児曰结縁十八日亦舍先是拈豆念佛一豆佛号一声有念豆至石者至日熟豆人徧舍之其人亦一念佛啖一豆也】
　　戒坛聼戒【増长安客话卢沟桥西北为灰厰出灰厰入山两壁夹径径尽见山门有高阁在山中央可望浑河阁后有轩庋岩上折而右即戒坛坛在殿内甃石为之中有高座为每年説戒之地周围皆列戒神四月八日防僧毕集聼戒】
　　选僧祈福【増续文献通考宋孝宗乾道三年诏上竺若纳讲师于四月八日选五十僧入内观堂行金光明三昧祈福邦家时上于选徳殿制观音讃赐上竺刋于石】
　　祭洞庭庙【増续文献通考洞庭庙在长沙府磊石山洪武初命有司每嵗四月八日致祭】麦饼宴【増燕都游览志先是四月八日梵寺食乌饭朝廷赐羣臣食不落夹盖縁元人语也嘉靖十四年帝以其名不雅驯乃赐百官于午门食麦饼宴】
　　六花成像【増名胜志观音山在彭泽县北一里元至正元年四月八日雪岩前六花集石壁间现观音大士迹因立佛堂山中】
　　无尾鱼【増楚通志湘隂县东六十里相晋时里人刘倩赘陶淡家四月八日脍鱼于桥上方斫鱼尾或报曰汝家举宅上升倩弃之今每嵗八日见无尾鱼逆水上至桥而退】
　　祭衞源【増辉县志衞源庙在苏门山百门泉上泉乃衞河之源庙创于隋以祀泉神称源公每嵗四月八日郡守致祭】
　　铸金像【増法苑珠林东晋孝武寕康三年四月八日襄阳檀溪寺沙门释道安于郭西精舍铸造丈八金铜无量夀佛明年严饰成就鎭军将军郗恢之创莅襄部賛撃福门其像夜出西逰万山遗示一迹印文入石众咸骇异恢乃改名金像寺至梁普通三年四月八日下敕于建兴苑铸金铜华趺泝流送之以承像足立碑颂徳刘孝义文萧子云书天下称最】
　　啓夏斋【増云笈七签三洞奉道科云四月八日为启夏斋】
　　木文天尊【増云笈七签木文天尊者开元七年蜀州新津县新兴尼寺四月八日设大斋聚食之次有一道流后至就众中坐众人轻侮之不与设斋斋毕道流起入佛殿中良久不出人皆异之争入殿寻求无复踪迹忽见道流隐形在殿柱中隐隐分明以刀斧削之益加精好其像于殿柱中自然而见】
　　骆賔王四月八日题七级诗【增化城分鸟堞香阁俯龙川栋侵黄道重檐架紫烟铭书非晋代壁画是梁年霸畧今何在王宫尚岿然二帝曽逰圣三卿是偶贤因兹逰胜侣超彼托良縁我出有为界君登非想天悠悠青旷里荡荡白云前今日经行处曲承穹盖烟】
　　杨万里四月八日尝新荔枝诗【增一防胭脂染蒂旁忽然红遍緑衣裳紫琼骨骼丁香痩白雪肌肤午暑凉】
　　初九日
　　翠防宫【増唐会要贞观二十一年四月九日公卿上言请修太和宫厥地清凉可以清暑诏从之包山为苑自栽木至设幄九日毕工因改为翠防宫】
　　干防节【増宋史度宗纪嘉熙四年四月九日生于绍兴府荣邸景定五年诏以生日为干防节原三朝野史四月八日谢太后夀崇节九日度宗干防节贾似道令黄蜕致语中一聨云神母圣子万夀无疆亦万夀无疆昨日今朝一佛出世又一佛出世】
　　赐御书扇【増玉海绍兴元年四月九日赐侍读王绹胡直儒侍讲胡交修御书扇王绹曰霖雨思贤佐丹青忆老臣直儒曰文物多师古朝廷半老儒交修曰相门韦氏在经术汉臣湏】
　　赐新茶【増玉海绍兴十一年四月九日赐侍读呉表臣苏符新茶】
　　初十日
　　圣姑祠【増述异记河间郡有圣姑祠姑姓郝字女君魏青龙二年四月十日与隣女樵采于深二水处忽有数妇人从水而出至女君前曰东海使聘为妇故遣相迎因敷茵于水上请女君于上坐顺流而下其家奔到岸侧女君曰今幸得为水仙愿勿忧忆语讫风起而没于水乡人因为立祠】
　　同天节【増宋史神宗纪厯八年四月戊寅生于濮王宫祥光照室羣防吐五色气成云治平四年以四月十日为同天节】
　　十一日
　　苏轼四月十一日初食荔枝诗【増海山仙人绛罗红纱中单白玉肤不须更待妃子笑风骨自是倾城姝】
　　十二日
　　新宫铭【増集异记蔡少霞者幼奉道一日沿溪行忽得羙防因就憩焉不觉成寐因为人梦中召去至城郭处所经歴门堂深莫测引至东廊止于石碑之侧谓曰召君书此少霞凝神搦管顷刻而毕因记于心题云苍龙溪新宫铭紫阳真人山元卿撰清寕二百三十一年四月十二日建】
　　十三日
　　刊秘阁墨迹【増石林燕语续法帖跋云元祐五年四月十三日秘书省以秘阁所藏墨迹未经太宗朝纂刻者刋于石有防从之】
　　肦升斗式【増玉海绍兴元年四月十三日诏工部以省仓升斗令文思院校定朌其式于诸州】上药王庙【増北京嵗华记四月十三日上药王庙诸花盛白石庄三里河高梁桥外皆贵戚花塲好事者賔客防之】
　　张説四月十三日诏宴宁王亭子诗【增何许承恩宴山亭风日好緑嫩鸣鹤洲隂秾鬭鸡道果思夏来茂花嫌春去早行乐无限时皇情及芳草】
　　十四日
　　行像【増佛国记法显到于阗国其国中十四大僧伽蓝不数小者从四月一日城里便扫洒道路庄严巷陌其城门上张大帏幕事事严饰王及夫人采女皆住其中瞿摩帝僧是大乗学王所敬礼最先行像像入城时门楼上夫人采女遥散众花纷纷而下至十四日行像讫王及夫人乃还宫】
　　通义宫髙防【増唐会要武徳六年四月十四日幸龙潜旧宅改为通义宫置酒髙防诏曰爰择良辰言遵邑里礼同过沛事等归谯故老咸臻族姻斯防肃恭荐享感兼集】
　　乾元节【増宋史仁宗纪仁宗大中祥符三年四月十四日生干兴元年以生日为乾元节元符宫石刻宋仁宗母李氏梦一羽衣之士跣足从空而下云来为汝子时上未有嗣是夕召幸有娠明年四月十四日生仁宗防年每穿履袜即亟令脱去常徒禁中皆呼为赤脚仙人】
　　吕嵓生【増续文献通考吕嵓字洞賔蒲州永乐县人贞元十四年四月十四日已时生异香满室天乐浮空有白鹤飞入帐中忽不见】
　　菖蒲生日【増陶朱公书四月十四菖蒲生日修剪根叶无逾此时宜积梅水渐滋养之则青翠易生尤堪清目】
　　吕翁鹤草【増名胜志仙翁鹤草在单县城东北隅相传仙翁以四月十四日诞来逰邑人包九成者于前一日积防致祷次早果有白鹤四只从西南来晡时方去自是每仙翁诞期祠侧草荆上陡成鹤形日髙遂冺至今尚然人为吕翁鹤草云】
　　御制经明成祖勒铭处指示扈从诸臣诗【并序】
　　朕率师行四十五日至我哨界界内外高阜坡陁大抵皆黄白沙五色石北行十一里有石莹然独出明成祖北伐刻铭其上时则永乐八年庚寅四月十六日朕今过此适在四月十四日山原犹昔时日同符朕谓明成祖之率师而行也与今日异其时出边皆敌人也今防古悉我効力之人其时皆汉人卒今我兵悉骑士且熟习边外之行由此观之明成祖深入敌中数千里纵横若行无人之境亦诚难矣我军若不及彼良可愧也凡闻斯语者当人人自奋焉爰纪其事而系之以诗伊昔永乐年征马嘶朔风碛间铭片石苔藓磨青铜我行初拂拭夏节欣相同当时月在已今值清和中后先间两日彼亦一代雄我武讨不庭春发明光宫塞草緑微茁雨雪隂蒙蒙或言时尚早稍待边花红寕知英杰
　　人所见良疏通迅行掩不备兵法贵折冲军谋在帷殿士气如虎熊岂不资羣防惟断斯有功作诗纪其事聊以示臣工
</div>
    <div class="pagination">
<a href="御定月令辑要_page44.html">上一页</a><span>...</span><a href="御定月令辑要_page40.html">40</a><a href="御定月令辑要_page41.html">41</a><a href="御定月令辑要_page42.html">42</a><a href="御定月令辑要_page43.html">43</a><a href="御定月令辑要_page44.html">44</a><span class="current-page">45</span><a href="御定月令辑要_page46.html">46</a><a href="御定月令辑要_page47.html">47</a><a href="御定月令辑要_page48.html">48</a><a href="御定月令辑要_page49.html">49</a><a href="御定月令辑要_page50.html">50</a><span>...</span><a href="御定月令辑要_page46.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
