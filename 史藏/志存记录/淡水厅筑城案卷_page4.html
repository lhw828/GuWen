<!DOCTYPE html>
<html>
<head>
    <meta charset="UTF-8">
    <title>淡水厅筑城案卷 - 第 4 页/共 16 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>淡水厅筑城案卷 - 第 4 页/共 16 页</h1>
    <div class="content">
　　本年正月初九日，奉巡抚部院韩札开：『案于道光七年八月十五日据署淡水同知李丞详称：「窃照淡水城垣一座，前据绅士议请改建石城，择于七年六月初十日开工。惟查工程浩大，据各绅士通盘筹算，约需十五万元之外，方能竣事。查题捐之数，已及十万元有零。当此工兴之际，已谕令各捐户先缴一半，交与总理林绍贤等照收支应；其余一半，俟冬稻登场补缴清楚，俾民力易输，工用源源有继。此外，通台各官议捐番银二万元，计尚缺番银三万余元，卑职自当再为筹议劝捐，以襄巨工。除各捐户姓名、银数，应俟收足捐项造册专报外，合将淡水改建石城，另行绘具图说并兴工日期，备文详报察核」等情到院。当经本部院批司移饬赶紧劝捐速办，并札催在案。稽今日久，捐项曾否捐齐？城垣曾否建竣？俱未据具报，合再札催。札到，该府立即速饬淡水厅查明具覆，仍责令各绅士督催工匠赶紧修办竣固，将用过工料、银两照例造具册结，同各捐户姓名、银数、履历册，由该管道、府递加印结，通送核办，以凭奏请恩施；该厅并将工竣日期，先行专文通报察查。至前详尚缺番银三万余元，现在曾否捐足？并即具覆。城垣攸关保障，切勿稍任玩延，致干重咎，凛速凛速』等因。并蒙臬道宪刘札同前因，各到府。

　　奉此，查此案奉宪檄，业经转移赶办去后，未准移覆。兹奉前因，合再移催。为此，备关贵分府，希即遵照宪檄查明具覆。仍督同委员、董事留心稽察夫匠，务使坚工实料，毋许偷减，上紧赶修竣固，造具工料册结及官捐绅士、殷商人等捐输银数清折暨地方官保固印结同各捐户姓名、履历册，一并移送过府，以凭覆勘加结，通详核办；并将工竣日期，先行专文通报察查。至前详尚缺番银三万余元，现在曾否捐足？并即具覆。城垣攸关保障，切勿再延。望速望速！须至关者。

　　右关福建台湾北路淡防总捕分府

　　道光九年二月初十日移。

　　●福建布政使司札淡水厅

　　钦命福建布政使司程，为飞行催办事。

　　案准臬司咨开：『道光八年八月二十九日奉总督部堂孙批：据淡水厅通禀拿获道光六年间淡水地方闽、粤分类械斗案内逃遣刘阿培一名，讯认缘由。奉批：「据禀拿获逃遣刘阿培讯认缘由，仰福建按察司速饬照例详办。另单所禀督办城工，该司并即移会藩司饬令认真督造，务使工坚料实，可垂久远；仍俟工竣，造册通□。再，捐修贡院，前据龙溪县具禀：据原任柳州府林平侯之子林国华禀称：伊父愿捐银一千六百元；兹据称林平侯认捐番银二千元，已由原籍龙溪自行呈缴。因何捐数不符？究竟该绅实捐番银若干？并移藩司查覆。余已悉。仍候抚部院批示。缴。禀单均抄发」。又奉巡抚部院韩批：「据禀拿获逃遣刘阿培一名讯认缘由，仰按察司速即移饬台湾道、府迅饬该厅提犯研讯确情录供，按拟详办。至另单具禀淡水改建石城，前据李署丞详报于上年六月初十日兴工。阅今一载有余，何以尚称俟明春方可告竣？是否匠工人等停工延搁？该司立即移会藩司转饬该厅严督各董事上紧赶办，务期及早蒇事，必须工坚料实，以资巩固而垂永久；仍将何日竣工？专文验报。其绅士林平侯认捐省垣贡院修费，前据龙溪县孙鸿宝禀报；以该绅士籍隶龙溪应考，自应归龙邑题捐；伊子林国华业已面从。此项番银，现在曾否照数呈缴？该司并移藩司速饬龙溪县克日查明具覆，俱勿任延；仍候督部堂批示。缴。禀单抄发」。奉此，并据厅禀。除批府外，移知查照，希即饬令该厅督令各董事迅将城工赶紧造竣，务使工坚料实，以垂久远；仍将工竣日期，造册报验。其绅士林平侯捐修贡院番银实在若干？因何淡水、龙溪厅县，彼此禀报数目不符？此项捐银现在曾否呈缴？仍请查明具覆院宪，并移本司查考』等因到司。

　　准此，除分别办理外，合亟飞行。为此，仰府官吏即便遵照，迅将该属捐建城垣，赶紧严督监工之巡检易金杓责成董事严催工匠人等务须坚工实料，迅速妥办；将竣工日期，端文驰报。一面取造用过工料细册及官捐并绅士、殷商人等捐输银数清折暨地方官保固切实印结，申送道、府，逐层覆勘，加结通送核办。毋稍再延干咎！速速。此札。

　　道光九年二月二十三日。

　　●淡水同知造送工料细数银两清册

　　署台湾府北路淡水同知，为造送事。

　　遵将卑辖竹堑地方捐建石城，全座分设东、西、南、北四门，周围计长八百六十丈，墙身高一丈五尺；雉堞九百七十四垛，高三尺；城外雉堞高一丈八尺，城内高一丈六尺；上宽一丈二尺，基底一丈六尺、深一丈。城楼四座，每座二层，计高二丈零九寸。

　　东、西、南三门，城上各炮台一座，水洞一个；北门炮台二座，水洞二个：共炮台五座，水洞五个。每城内堆房一座，每座各四间；计四城堆房四座，共一十六间。城外濠沟通共长八百六十丈，南门濠沟阔一丈二尺、余俱阔八尺，各深七尺。四城改设道路四道，每面阔一丈二尺，通共长七百七十二丈三尺。东、西城外吊桥各一座，共二座；各长二丈六尺，阔五尺。一切石板、石柱等项，特由内地打造，雇船搬运；并雇匠在于本地卑辖九芎林内山等处采打石条、石碎，填筑城身应用，愈凿愈远，舟车挽回，工力较繁。由总理林国华、郑用锡、林祥麟等佥举董事十五人按城分厂，购备各料件从新起造，业经完竣。兹据总理董事将用过银数册报前来，卑职逐加确核，果系实用实销，委无捏饰情事。理合转造工料细数银两清册，呈送察核施行。须至册者。

　　谨开：

　　四城总厂总理林国华、郑用锡、林祥麟，协理董事林国宝、刘献廷、吴文锐。

　　东城董事曾青华、陈大彬、洪德梁等三人，经手分建东段城垣。计长二百四十丈，■〈矢枼〉二百七十六垛，石城门一座；城楼一座，两层三间；城上炮台一座，水洞一个；城门内堆房一座，四间；城外濠沟二百四十丈，阔八尺，深七尺；吊桥一座，长二丈六尺，阔五尺；改设道路阔一丈二尺，统共长一百六十七丈三尺。实用工料，内：

　　一、造东门一段城垣，共长二百四十丈；每长一丈，应用本地内山采打石条二百一十四丈。每丈价银三钱，该银六十四两二钱；计二百四十丈，应用石条五万一千三百六十丈，共银一万五千四百零八两。

　　一、填筑基址，宽一丈六尺，深一丈；每长一丈，应用螺壳灰一十二石。每石价银五钱，该银六两；计二百四十丈，该用螺壳灰二千八百八十石，共银一千四百四十两。

　　一、填筑基址，宽一丈六尺，深一丈；每长一丈，应雇泥水大工二十六工。每工给工食银一钱五分，该银三两九钱：计二百四十丈，计大工六千二百四十工，共银九百三十六两。

　　一、填筑基石，宽一丈六尺，深一丈；每长一丈，该雇小工五十工。每工给工食银八分，该银四两；计长二百四十丈，计小工一万二千工，共银九百六十两。

　　一、填筑石基，每长一丈，该配本地碎石四万三千觔。每一万觔价银二两，该银八两六钱；计长二百四十丈，计用碎石一千万零三十二万觔，共银二千零六十四两。

　　一、填筑基址，每一丈应用螺壳灰一十二石。每石价银五钱，该银六两；计长二百四十丈，计用螺壳灰二千八百八十石，共银一千四百四十两。

　　一、造城垣内墙，高一丈五尺；每一丈该用泥水大工一十五工。每二给工食银一钱五分，该银二两二钱五分；计长二百四十丈，计用大工三千六百工，共银五百四十两。

　　一、填基址，每长一丈，该用泥水小工二十九工。每小工给工食银八分，该银二两三钱二分；计长二百四十丈，计用小工六千九百六十工，共银五百五十六两八钱。

　　一、造城垣内墙，高一丈五尺；该配螺壳灰一十二石。每石价银五钱，该银六两；计长二百四十丈，计用螺壳灰二千八百八十石，共银一千四百四十两。

　　一、造城垣外墙，每长一丈，计雇泥水大工一十工。每工给工食银一钱五分，该银一两五钱；计长二百四十丈，计用大工二千四百工，共银三百六十两。

　　一、造城垣外墙，每长一丈，计用泥水小工二十工。每工给工食银八分，该银一两六钱；计长二百四十丈，计用小工四千八百工，共银三百八十四两。

　　一、挑涂填筑城垣中腹，每长一丈，计雇小工三十六工，每工给工食银八分，该银二两八钱八分；计长二百四十丈，计用小工八千六百四十工，共银六百九十一两二钱。

　　一、造城垣面马道，宽一丈，计用甓砖二百六十块。每块价银五分，该银一十三两；计长二百四丈，计用甓砖六万二千四百块，共银三千一百二十两。

　　一、造城垣面马道，每长一丈，该配螺壳灰二石。每石价银五钱，该银一两；计长二百四十丈，计用螺壳灰四百八十石，共银二百四十两。

　　一、造城垣马道，每长一丈，计用泥水大工二工五分。每工给工食银一钱五分，该银三钱七分五厘；计长二百四十丈，计用大工六百工，共银九十两。

　　一、造城垣马道，每长一丈，计泥水小工五工。每小工给工食银八分，该银四钱；计长二百四十丈，计用小工一千二百工，共银九十六两。

　　一、造雉堞二百七十六个，每个高三尺、宽八尺五寸，该配甓砖二百六十块。每块价银五分，该银十三两；计二百七十六个，计用甓砖七万一千七百六十块，共银三千五百八十八两。

　　一、造雉堞二百七十六个，每个该用螺壳灰二石。每石价银五钱，该银一两；计二百七十六个，计用螺壳灰五百五十二石，共银二百七十六两。

　　一、造雉堞二百七十六个，每个应雇泥水大工二工五分。每工给工食银一钱五分，该银三钱七分五厘；计二百七十六个，计共大工六百九十工，共银一百零三两五钱。

　　一、造雉堞二百七十六个，每个该用泥水小工五工。每工给工食银八分，该银四钱；计二百七十六个，计用小工一千三百八十工，共银一百一十两零四钱。

　　一、东门石城门一座，计用内地打运大石版二千一百四十八丈五尺八寸。每丈价银九钱，共银一千九百三十三两七钱二分二厘。

　　一、东门石城门一座，计用内地打运中石版一千九百八十三丈。每丈价银七钱，共银一千三百八十八两一钱。

　　一、东门城门，计用内地打运石柱一十二枝。每枝价银二十两，共银二百四十两。

　　一、东门城门，计用茄苳木门扇一副，计一十二块。每块价银四两五钱，共银五十四两。

　　一、东门城楼内，计用樟木柱八枝。每枝价银四钱二分，共银三两三钱六分。

　　一、东门城楼外，计用樟木接石柱一十二枝。每枝价银一两七钱五分，共银二十一两。

　　一、东门城楼边八角柱四枝。每枝价银二两八钱，共银一十一两二钱。

　　一、东门城楼上下吊筒，共享一十枝。每枝价银一两四钱，共银一十四两。

　　一、东门城楼，计用木瓜筒八个。每个樟木价银一两二钱，共银九两六钱。

　　一、东门城楼，计用大通梁四枝。每枝价银五钱六分，共银二两二钱四分。

　　一、东门城楼，计用通梁筒节二十枝。每枝价银七钱，共银一十四两。

　　一、东门城楼，计用出步通梁八枝。每枝价银一两四钱，共银一十一两二钱。

　　一、东门城楼，计用角步通梁四枝。每枝价银二两一钱，共银八两四钱。

　　一、东门城楼，计用角圆光樟枋四枝。每枝价银一两四钱，共银五两六钱。
</div>
    <div class="pagination">
<a href="淡水厅筑城案卷_page3.html">上一页</a><a href="淡水厅筑城案卷.html">1</a><a href="淡水厅筑城案卷_page2.html">2</a><a href="淡水厅筑城案卷_page3.html">3</a><span class="current-page">4</span><a href="淡水厅筑城案卷_page5.html">5</a><a href="淡水厅筑城案卷_page6.html">6</a><a href="淡水厅筑城案卷_page7.html">7</a><a href="淡水厅筑城案卷_page8.html">8</a><a href="淡水厅筑城案卷_page9.html">9</a><span>...</span><a href="淡水厅筑城案卷_page5.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
