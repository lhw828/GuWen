<!DOCTYPE html>
<html>
<head>
    <meta charset="UTF-8">
    <title>御定月令辑要 - 第 51 页/共 96 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定月令辑要 - 第 51 页/共 96 页</h1>
    <div class="content">　　瑞芝诗【増玉海景祐四年五月二十五日丙寅御化成殿以芝草生于殿楹召辅臣両制等观帝作瑞芝五言诗赐宰臣】
　　沧海澄清【増玉海绍兴十四年淮东漕臣言楚州盐城于五月二十五日乙亥海水澄清宣付史馆十五年撰沧海澄清曲】
　　御制江南风雨阻囘程二十天近京又是微旱五月二十五日霖雨如注喜雨诗雨阻囘銮二十天近京又旱意悬悬若能南北皆无虑惟赖青苍大有年
　　二十六日
　　诏直言【増玉海皇祐五年五月二十六日召两制两省台谏三馆职省府推判官等次对言事直言无】
　　定射仪【増玉海政和五年五月二十六日定贡士射仪】
　　二十七日
　　置折冲府【増唐防要元六年五月二十七日置折冲府毎年一简防】
　　二十八日
　　孙叔敖碑【増广川书跋楚相孙叔敖碑汉延熹三年五月二十八日立固始县令君梦见因故祠架庙堂屋以存其后故列于斯】
　　观龙歌【増玉海祥符三年五月二十八日召辅臣于崇政殿北廊观中使任文庆于茅山郭真人池中所获龙长二寸许极细鳞腹如玳瑁手中仰覆无惧帝作观龙歌复送茅山池中】
　　二十九日
　　上海东史记【増玉海淳熙元年五月二十九日明州进士沈忞上海东三国史记五十卷】三十日
　　分龙莭【原图经池州俗以五月二十九日三十日为分龙莭雨则多大水】
　　四皓降现【増翰墨全书五月三十日相传人于终南山见四人冠剑都雅非人间所有盖是日四皓降现辰也】
　　政典
　　命羲叔【原书申命羲叔宅南交申重也南交言夏与春交此居治南方之官】
　　南讹【原书平秩南讹传讹化也掌夏之官平叙南方化育之事】
　　南廵守【原书五月南廵守至于南岳如岱礼南岳衡山自东岳南廵五月至】
　　明堂太庙【原礼天子居明堂太庙注明堂太庙南堂当太室也】
　　养壮佼【原礼养壮佼疏壮谓容体盛大佼谓形容佼好以盛夏长养之时故养壮佼之人助长气也】命乐师【原礼命乐师修鼗鞞鼓均琴瑟管箫执干戚戈羽调竽笙竾簧饬钟磬柷敔疏修者修理旧物均者均平其声执者操持营为调者调和音曲饬者整顿器物】
　　大雩【原礼命有司为民祈祀山川百源大雩帝用盛乐乃命百县雩祀百辟卿士有益于民者以祈谷实注山川百源能兴云雨者也雩吁嗟求雨之祭也雩帝谓为坛南郊之旁雩五精之帝配以先帝也百辟卿士古者上公若句龙后稷之也周礼春官女巫旱暵则舞雩疏此谓五月已后修雩故有旱暵之事旱而言暵者暵谓热气也】
　　以雏尝黍【原礼天子乃以雏尝黍注此尝雏也而云以尝黍不以牲主谷也必以黍者黍火谷气之主也】
　　羞含桃【原礼羞以含桃先荐寝庙注含桃樱桃也疏此果先成异于余物故特记之吕氏春秋注含桃鸎桃鸎鸟所含食是月而熟故进之先致寝庙孝而且敬李峤五月奉教诗果苑新樱熟花庭曙槿芳】禁令【原礼今民毌艾蓝以染毋烧灰毌暴布门闾毋闭闗市毋索】
　　挺重囚【原礼挺重囚益其食注挺犹寛也】
　　班马政【原礼游牝别羣则絷腾驹班马政注马政谓养马之政教也廋人职曰掌十有二闲之政教以阜马佚特教駣攻驹此之谓也増吕氏春秋注是月牝马懐妊已定故放之则别其羣不欲驹蹄逾趯其胎育故絷之也】
　　齐戒【原礼君子齐戒处必掩身毋躁止声色毋或进薄滋味毋致和莭耆欲定心气百官静事毋刑以定晏隂之所成淮南子注晏安也隂道静故曰晏隂】
　　毋用火【原礼毋用火南方注阳气盛又用火于其方害微隂也】
　　教茇舍【原周礼夏官司马中夏教茇舍如振旅之陈注茇舍草止之也军有草止之法】
　　苗田【原周礼夏官司马遂以苗田如搜之法注夏田为苗择取不孕任者若治苗去不秀实者】斩隂木【原周礼地官山虞仲夏斩隂木注郑司农云隂木秋冬生者后郑谓隂木生山北者】除肉刑【増汉书文帝纪十三年五月除肉刑法又刑法志令曰夫刑至断支体刻肌肤终身不息何其刑之痛而不徳也岂称为民父母之意哉其除肉刑有以易之】
　　减廉士算【増汉书景帝纪后二年五月诏曰今訾算十以上廼得宦廉士算不必众有市籍不得宦无訾又不得宦朕甚愍之訾算四得宦亡令廉士久失职贪夫长利注古者疾吏之贪衣食足知荣辱限訾十算廼得为吏十算十万也贾人有财不得为吏亷士无訾又不得宦故减訾四算得宦矣訾与赀同】诏贤良【増汉书武帝纪元光元年五月诏贤良曰朕闻昔在唐虞画像而民不犯日月所烛莫不率俾周之成康刑错不用徳及鸟兽教通四海海外肃眘北渠搜氐羗徕服星辰不孛日月不蚀山陵不崩川谷不塞麟鳯在郊薮河洛出图书呜虖何施而臻此与今朕获奉宗庙夙兴以求夜寐以思若渉渊水未知所济猗与伟与何行而可以章先帝之洪业休徳上参尧舜下配三王朕之不敏不能逺徳此子大夫之所睹闻也贤良明于古今王事之体受防察问咸以书对着之于篇朕亲览焉】
　　修山川祠【増汉书武帝纪建元元年五月诏曰河海润千里其令祠官修山川之祠为歳事曲加礼】察官属【増汉书宣帝纪元康二年夏五月诏曰狱者万人之命所以禁暴止邪养育羣生也能使生者不怨死者不恨则可谓文吏矣今则不然用法或持巧心析律贰端深浅不平增辞饰非以成其罪奏不如实上亦亡繇知四方黎民将何仰哉二千石各察官属勿用此人】
　　官相【原淮南子五月官相注阳气长养故官相相佐也】
　　赐粟【増后汉书明帝纪永平十二年五月丙辰赐天下鳏寡孤独笃癃贫无家属不能自存者粟人三斛】补长相【増后汉书章帝纪建初元年夏五月辛酉初举孝亷郎中寛博有谋任典城者以补长相】班恩施【増后汉书章帝纪元和二年五月戊申诏曰乃者鳯皇黄龙鸾鸟比集七郡或一郡再见及白鸟神雀甘露屡臻祖宗旧事或班恩施其赐天下吏爵人三级高年鳏寡孤独帛人一疋加赐河南女子百戸牛酒令天下大酺五日】
　　赐博士弟子布【増后汉书章帝纪元和二年五月赐博士员弟子见在太学者布人三疋】荐渌酒【増晋书武帝纪太康元年五月丁夘荐渌酒于太庙】
　　宴宣文堂【増魏书高祖纪太和十七年五月壬戌宴四庙子孙于宣文堂帝亲与之齿行家人之礼】赐夏服【増魏书陆叡叡与陇西公元琛竝持莭为东西二道大使褒善罚恶声称闻于京师五月诏赐叡夏服一具玉海太平兴国九年五月赐臣僚时服自是歳以为常】
　　立义仓【増隋书食货志开皇五年五月工部尚书长孙平奏令诸州百姓及军人劝课当社共立义仓收获之日随其所得劝课出粟及麦于当社造仓窖贮之即委社司执帐检校若时或不熟当社有饥馑者即以此谷赈给自是诸州储峙委积】
　　置集雅馆【増南史梁武帝纪天监五年五月置集雅馆以招逺学】
　　澍雨【増北史魏高祖纪太和元年五月车驾祈雨于武州山俄而澍雨大洽十六国春秋建熙七年五月慕容暐下书曰朕以寡徳莅政多违亢阳三时光隂错绪农植之辰而零雨莫降其令有司彻乐大官以菜食常供祭奠既而澍雨】
　　修水田【増北史魏高祖纪太和十二年五月丁酉诏六镇云中河西及闗内郡各修水田通渠溉灌】佩鱼符【増北史隋高祖纪开皇十五年五月丁亥制京官五品以上佩铜鱼符】
　　禁献女口【増唐书懿宗纪咸通八年五月丙辰禁延庆端午莭献女口】
　　田假【増唐书选举志四门学生补太学太学生补国子学毎歳五月有田假】
　　颁文武选格【増唐书选举志凡选有文武文选吏部主之武选兵部主之皆为三铨尚书侍郎分主之凡官员有数而署置过者有罚知而听者有罚规取者有罚毎歳五月颁格于州县】
　　献绶帯【原唐书百官志少府监中尚署令五月献绶帯】
　　图写尚书事迹【増唐防要太和二年五月帝纂集尚书中君臣事迹命工图写于太液亭朝夕观览】
　　试习三礼【増通典贞元五年五月敕自今以后诸色人中有习三礼者前资及出身人依科目选例吏部考试白身依贡举例礼部考试】
　　立宏词科【増宋史哲宗纪绍圣元年五月甲辰罢进士习试诗赋令专二经立宏词科】闻喜宴赐诗【増宋史礼志宁宗庆元五年五月赐新及第进士曾从龙以下闻喜宴于礼部贡院上赐七言四韵诗秘书监杨王休以下继和以进自后毎举竝如之】
　　检视缧系【原宋史刑法志寳二年五月帝以暑气方盛深念缧系之苦乃下手诏两京诸州令长吏督狱掾五日一检视扫狱戸洗涤扭械贫不能自存者给饮食病者给医药轻系即时决遣毌淹滞自是毎仲夏申敇官吏歳以为常】
　　封伍子胥【増玉海吴山伍子胥祠祥符五年五月乙未诏神实主洪涛御菑捍患封英烈王】观中秘曝书【増玉海绍兴三十年五月辛巳诏俟中秘暴书俾侍从馆阁官咸得观仰】祀刘蕡【増元史泰定帝纪泰定二年五月置谏议书院于昌平祀唐刘蕡】
　　预给民盐【増元史食货志大徳八年定例毎年以河间盐令有司于五月预给京畿郡县之民至秋成各验盐数输草以给京师秣马之用】
　　孟子配享【増辍耕録孟子宋神宗元丰七年甲子五月追封邹国公配享先圣次兖国公下】
　　御制忧旱忆民事作仲夏炎曛盛徳凉时未和骄阳因六事亢旱最三河【三河为天下之中】民以食为重天将风更多忧勤难暇顾惟诵悯农歌
　　周伯五月扈从上京学宫纪事絶句【増延阁图书取次陈讲帷日日集儒臣墨池云合天光绚东壁由来近北辰黉舍重开大殿西牙符给事籍金闺吾伊日课繙青简挥染还看写赫蹏】
　　民用
　　民因【原书厥民因传因谓老弱因共在田之丁壮以助农也】
　　登黍【原礼农乃登黍注登进也】
　　煮梅【原夏小正煮梅煮梅为豆实也】
　　啓灌蓝蓼【原夏小正啓灌蓝蓼啓者别也陶而防之也灌者聚生者也记时也】
　　始食【原夏小正乃传乃者急之辞也也者始食也】
　　刈蓝【増四民月令五月可刈蓝】
　　树檀生叶【原论衡树檀以五月生叶后彼春荣之木其材强劲车以为辐】
　　发黄梅【増风土记夏至前芒种后雨为黄梅雨田家初插秧谓之发黄梅海寕县志芒种前后乡村各具牲酒祀土谷神谓之黄梅各聚饮而后揷青】
　　作糒【増齐民要术崔寔曰五月多作糒以供出入之粮】
　　储米炭【増齐民要术五月霖雨将降储米谷薪炭以备道路防滞不通】
　　起潄白饼【増徐畅祭记五月麦熟荐新作起潄白饼】
　　长寿【増名医别録长夀味甘温无毒主轻身益气明目生山野道中穗如麦叶如艾五月采】蛇蜕【増名医别録蛇蜕生荆州川谷及田野五月五日十五日取之良】
　　辟蚊【増千金月令五月取浮萍隂干和雄黄些少烧烟去蚊】
　　齐暾树【増酉阳杂爼齐暾树出波斯国亦出拂菻国长二三丈皮青白花似柚极芳香子似羊桃五月熟西域人压为油以煮饼果如中国之用巨胜也】
　　菖蒲子【増癸辛杂识菖蒲花候结子老收之至梅月用米饮同子嚼碎喷在大炭上则自然生苗极细可爱】
　　郦县菊【増政和本草菊花南阳郦县最多有白菊茎叶都相似唯花白五月取之主风能令头不白】文光果【増本草纲目文光果出景州形如无花果肉味如栗五月成熟】
　　种防子【増本草纲目防子生水田中及下湿地叶似稻但差短梢头结穗彷佛稗子穗其子如黍粒大茶褐色捣米煑粥炊饭磨麪皆宜山东河南五月种之】
　　梅叶汤【増夲草拾遗江淮以南地气早湿五月尤甚过此莭以后皆湏曝书画梅雨沾衣便腐黑澣垢如灰汁有异他水但以梅叶汤洗之乃脱】
　　壅田【増经世民事録五月壅田以青草踏于泥内则地肥秧窠旺与灰粪同】
　　天目笋【増笋谱天目笋五月生其色黄出天目山端午后方采鬻】
　　海牛【原齐地记东莱牛岛上尝以五月海牛产乳其形似牛而无角虎声牙爪如虎脚似鼍尾似鮎其皮甚软可供百用牛见人奔入水以杖击鼻则得之】
　　祀灶【原便民图纂五月戊辰日以猪头祀灶所求如意】
　　忌盖屋瓦【原羣碎録五月忌翻盖屋瓦令人发秃】
　　池盐生结【増续文献通考河东盐出解州盐池毎歳五月场官伺池盐生结令夫搬摝盐花其法必值亢阳池盐方就或遇隂雨则不能成】
　　土鐡【増海外索土鐡一名泥螺出南田者佳五月梅雨收制】
　　桃仁丸【原遵生八牋五月取桃仁一百个去皮尖研细入黄丹三钱丸如桐子大治疟发日面北用温酒或井花水吞下三丸即絶合忌妇女鸡犬见之】
　　补肾助肺【増云笈七籖仲夏火气渐壮水力衰弱宜补肾助肺调理胃气以顺其时】天道西北行【原元枢经五月天道西北行作事出行俱宜向西北吉】
　　御制插秧诗千畦水泽正弥弥竞插新秧恐后时亚旅同心欣力作月明归去莫嫌迟
　　白居易观刈麦诗【増田家少闲月五月人倍忙夜来南风起小麦覆陇黄妇姑荷箪食童稚携壶浆相随饷田去丁壮在南冈足蒸暑土气背灼炎火光力尽不知热但惜夏日长】
　　张舜民打麦诗【増打麦打麦彭彭魄魄声在山南应山北五月太阳出东北才离海峤麦尚青转到天心麦已热】
　　范成大诗【増五月吴江麦秀寒移秧披絮尚衣单稲根科斗行如块田水今年一尺寛】赵孟頫五月耕诗【増仲夏苦雨干二麦先后熟南风吹陇惠气散清淑是为农夫庆所望实其腹沽酒醉比邻语笑声满屋纷然收获罢高廪起相属有周成王业后稷播百谷皇天贻来牟长世自兹卜愿言仍歳稔四海尽防福】
　　赵孟頫五月织诗【増五月夏已半谷莺先弄晨老蚕成雪茧吐丝乱纷纭伐苇作薄曲束缚齐榛榛黄者黄如金白者白如银烂然满筐筥爱此顔色新欣欣举家喜稍慰经时勤有客过相问笑声闻四】
　　【邻论功何所归再拜谢蚕神】
　　物候
　　希革【原书鸟兽希革夏时鸟兽毛羽希少改易革改也】
　　舜华【増诗顔如舜华疏舜一名木槿一名榇一名椵朝生暮落五月始华原礼木堇荣注木堇王蒸也増傅咸舜华赋应青春而敷蘖逮朱夏而诞英布夭夭之纤枝发灼灼之殊荣红葩紫叶翠叶素茎含晖吐曜烂若列星】
　　斯螽动股【原诗五月斯螽动股斯螽蚣蝑也陆玑诗疏蝗也长而青长角长股股似玳瑁文五月中以两股相切作声闻数十歩】
　　鸣蜩【原诗五月鸣蜩传蜩螗也尔雅蜩蜋蜩郑注此即四五月间小蝉有文彩先诸蝉而鸣者礼蝉始鸣淮南子注蝉鼓翼始鸣也夏小正良蜩鸣良蜩也者五采具又唐蜩鸣传唐蜩鸣者匽也格物论蜩形大而黒亦五月鸣】
　　螳蜋生【原礼螳蜋生注螳蜋螵蛸母也四时气此虫之隂者感一隂之气而生也】
　　鵙始鸣【原礼鵙始鸣注鵙搏劳也疏诗云七月鸣鵙笺云百劳鸣将寒之候五月则鸣豳地晚寒鸟物之候从其气焉夏小正鴂则鸣传鴂者百鹩也鸣者相命也易通卦验夏至小暑伯劳鸣劳性好单栖其飞其声嗅嗅夏至应隂而鸣冬至而止高诱淮南子注鵙百劳鸟也五月隂气生下伯劳夏至应隂而鸣杀蛇于木】
　　反舌无声【原礼反舌无声注反舌百舌鸟疏反舌鸟春始鸣至五月稍止其声数转故名反舌易通卦验仲夏之月反舌无声反舌有声佞人在侧高诱淮南子注反舌能辨反其舌变易其声以效百鸟之鸣故谓反舌无声者五月阳气极于上微隂起于下百舌无隂故无声也】
　　鹿角解【原礼鹿角解高诱淮南子注夏至鹿角解堕也四时气候鹿隂也感隂而角解也】半夏生【原礼半夏生注半夏药草图经夲草半夏一曰地文一曰水玉五月生苗四时气候半夏因居夏之半而生故以为名也】
　　蜉蝣有殷【原夏小正蜉蝣有殷传殷众也蜉蝣殷之时也蜉蝣者渠畧也朝生而暮死其称有何也有见也】
　　□兴伏【原夏小正□之兴五日翕望乃伏其不言生而称兴何也不知其生之时故曰兴以其兴也故言之兴五日翕也望也者月之望也而伏云者不知其死也故谓之伏五日也者十五日也翕也者合也伏也者入而不见也】
　　树榆【増淮南子五月其树榆】
　　虫鸟应隂【増淮南子蟁蝱不食驹犊鸷鸟不搏黄口注五月微隂在下驹犊黄口肌血脆弱蟁蝱鸷鸟应隂不食不搏】
</div>
    <div class="pagination">
<a href="御定月令辑要_page50.html">上一页</a><span>...</span><a href="御定月令辑要_page46.html">46</a><a href="御定月令辑要_page47.html">47</a><a href="御定月令辑要_page48.html">48</a><a href="御定月令辑要_page49.html">49</a><a href="御定月令辑要_page50.html">50</a><span class="current-page">51</span><a href="御定月令辑要_page52.html">52</a><a href="御定月令辑要_page53.html">53</a><a href="御定月令辑要_page54.html">54</a><a href="御定月令辑要_page55.html">55</a><a href="御定月令辑要_page56.html">56</a><span>...</span><a href="御定月令辑要_page52.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
