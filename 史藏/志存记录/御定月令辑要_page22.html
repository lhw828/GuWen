<!DOCTYPE html>
<html>
<head>
    <meta charset="UTF-8">
    <title>御定月令辑要 - 第 22 页/共 96 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定月令辑要 - 第 22 页/共 96 页</h1>
    <div class="content">　　胡桃汁【増开寳本草胡桃春月斫皮汁沐头至黒】
　　竹叶春【原杜甫诗崖蜜松花熟山杯竹叶春増吴郡志吴兴乌程酒名竹叶春】
　　梨花春【原白居易杭州春望诗青旗沽酒趂梨花自注其俗醸酒趂梨花时熟号为梨花春】五位缾【増清异录五位缾自同光至开运盛行以银铜为之髙三尺围八九寸上下直如筒様安嵌葢其口有防洼处可以倾酒春日郊行家家用之】
　　石鼈鱼【増益部方物畧记石鼈鱼状似防而小上春时出石间庖人取为竒味賛鲰鳞么质本不登爼以味见录虽细犹捕】
　　春耕饲牛【増耕桑偶记青齐间遇春耕则饲牛以天麻饭仍用锦缕系于角上】
　　鱼苖【増避暑录话浙东土人率以陂塘养鱼乗春鱼初生时取种于江外长不过半寸以木桶置水中细切草为食如食蚕谓之鱼苗一夫可致数千枚投于陂塘不三年长可盈尺】
　　五加皮【増曲洧旧闻药有五加皮其树身干皆有刺叶如楸俗呼之为刺楸春采芽可食味甜而防苦或谓之苦中甜】
　　鹭鸶花【増曲洧旧闻郑许田野间二三月有一种花蔓生其香清逺马上闻之颇似木樨花色白土人呼为鹭鸶花取其形似也亦谓五里香】
　　接花法【増洛阳牡丹记花之木去地五七寸许截之乃接以泥封裹用软土拥之以蒻叶作庵子罩之不令见风日唯南向留一小戸以逹气至春乃去其覆此接花之法也】
　　椶笋【増苏轼诗序椶笋状如鱼剖之得鱼子味如苦笋而加甘芳蜀人以馔佛僧笋生肤毳中葢花之方孕者正二月间可剥取过此苦不可食矣法当蒸熟所施畧与笋同蜜煮酢浸可致千里外】
　　酒名春【原东坡诗话韩退之诗且可勤买抛青春国史补云酒有郢之富春乌程之若下春荥阳之土窟春富平之石冻春剑南之烧春杜子美亦云闻道云安麴米春才倾一盏便醺人近世裴铏作传青记裴航事亦有酒名松醪春乃知唐人名酒多以春则抛青春亦必酒名也増武林旧事诸色酒名思堂春皇都春留都春十洲春海岳春蓬莱春锦波春浮玉春秦淮春丰和香縠溪春万象皆春】
　　罗浮春【増苏轼寄邓道士诗一杯罗浮春逺饷采薇客遥知独酌罢卧松下石施注罗浮春先生所自造酒名也以恵州见罗浮山而得名云】
　　万家春【増苏轼浣溪沙序子家近酿酒名曰万家春】
　　山矾【増黄庭坚题髙节亭边山矾花引江南野中有一种小白花木髙数尺春开极香野人谓之郑花予谓野人采郑花叶以染黄不借矾而成色故名山矾】
　　郫筒酒【原华阳风俗录郫县有郫筒池池旁有大竹郫人刳其节倾春酿于筒苞以藕丝蔽以蕉叶信宿香闻于林外然后断之以献俗号郫筒酒】
　　卭竹笋【増笋谱卭竹笋出蜀中临卭故曰卭竹其笋春生】
　　植竹【増笋谱凡植竹正月二月引根鞭必西南而行负隂就阳也】
　　笋【増笋谱笋出温处如苦竹长节而薄可作屋椽笋则春生可食】
　　旋味笋【増笋谱旋味笋一名苦蒲笋福州南一日程多生苦竹春则生笋鄊人煮食甚苦而且涩及停久则味还可食故曰旋味笋】
　　洞庭柑【増橘录洞庭柑皮细而味羙熟最早藏之至来嵗之春其色如丹乡人谓其种自洞庭山来故以得名】
　　冻橘【増橘录冻橘其颗如常橘之半着子甚繁春二三月始采之亦可爱】
　　塌橘【増橘录塌橘壮大而褊其南枝之向阳者外绿而心甚红经春味极甘羙瓣大而多液其种不常有特橘之次也】
　　河豚【原石林诗话欧阳文忠公记梅圣俞河豚诗春洲生荻芽春岸飞杨花破题两句已道尽河豚好处谓河豚出于暮春食柳絮而肥殆不然今浙人食河豚始于上元前常州江隂最先得方出时一尾直千钱然不多得二月后日益多一尾才百钱耳柳絮时人已不食谓之斑子或言其腹中生虫故恶之】
　　芽茶【増北苑茶录凡茶芽数品最上曰小芽如雀舌鹰爪以其劲直纤挺故号芽茶早春极少续文献通考洪武二十四年罢造龙团惟采茶芽以进其品有四曰探春曰先春次春紫笋】
　　蚕市【原茅亭客话蜀有蚕市毎年正月至三月州城及属县循环一十五处耆旧相传古蚕丛氏为蜀主民无定居随蚕丛所在致市居此其遗风也】
　　春蚕四眠【増会稽志春蚕多四眠余蚕皆三眠越人谓蚕眠为防谓之防一防二防三防大岑参诗调笑携筐妇春来蚕防眠】
　　蒲花褥【増澄懐录采蒲花如柳絮者熟鞭贮以方青囊作坐褥或卧褥春则暴收甚温燠木棉不及也】揷花法【増癸辛杂识春花已半开者用刀剪下即揷之萝葡上却以花盆用土种之时时浇溉异时花过则根已生矣既不伤生意又可得种亦竒法】
　　蜜渍梅花【増山家清供杨诚斋诗云瓮澄雪水酿春寒蜜防梅花带露餐句里畧无烟火气更教独上少陵坛剥白梅肉少许浸雪水梅花温酿之露一宿取去蜜渍之可荐酒较之敲雪煎茶风味不殊也】笋蕨羮【増山家清供春采笋蕨之嫩者以汤瀹之取鱼鰕同切作块子用汤泡滚蒸入熟油醤研胡椒拌和以粉皮乗覆各合于二盏内蒸熟名山海兜或名笋蕨羮许梅屋棐云趂得山家笋蕨春借防烹煮自炊薪倩谁分我杯羹去寄与中朝食肉人】
　　枣油【原打枣谱卢谌祭法春祠用枣油】
　　看麦娘【増野菜谱看麦娘随麦生陇上因名春采可熟食诗看麦娘来何早麦未登人未饱吾当与尔还厥家共咽糟糠暂相饱】
　　牛塘利【増野菜谱牛塘利二三月采熟食亦可作虀诗牛塘利牛得济种草有余青蓄水有余味年来水草枯忽变为荒荠采采疗人饥更得牛塘利】
　　剪刀股【増野菜谱剪刀股春采生食兼可作虀诗剪刀股剪何益剪得今年地皮赤东家罗绮西家绫今年不闻剪刀声】
　　洗心糖【増幽燕纪异茅地经冬烧去枝梗至春取土中余根捣汁煎之至甘可为洗心糖】芹菹【増农政全书二三月芹作英时可作菹】
　　火稻【増食疗本草粳米赤者粒大而香新熟者动气经年亦发病惟江南人多收火稻贮仓烧去毛至春舂米食之即不发病宜人温中益气补下元也】
　　青蒿【増本草纲目青蒿得春最早人剔以为蔬根赤叶香】
　　龙涎【増本草纲目龙涎出西南海中是春间羣龙所吐涎沬浮出番人采得货之每两千钱】种茶【増本草纲目茶有野生种生种者用子其子大如指顶正圎黒色二月下种一坎湏百颗乃生一株葢空壳者多故也畏水与日最宜坡地防处清明前采者上谷雨前者次之】
　　燎荒【増农桑通诀几垦辟荒地春曰燎荒注如平原草莱深者至春烧荒趂地气通润草芽欲发根荄柔脆易为开垦】
　　葡萄醅【増锦绣万花谷韩子苍守黄州取春江绿涨葡萄醅以名新酿酒有诗云葡萄酒用春江水压倒云安麴米春】
　　吕公茭【増学圃杂疏茭白以秋生吴中一种春生曰吕公茭以非时为羙初出时煮食甜软】产茶【増农家余话凡产茶之地山南和暖得春气而先发故芽嫩全味厚生山北隂寒至春深始前叶厚而拳局气味不全如海南产香之地相似也】
　　种石榴【増种树书种石榴取直枝如拇指大斩一尺长八九条共为一科烧二头二寸作坑深一尺条口径一尺竖枝坑畔围布令匀置枯骨礓石于枝间下土令实一重骨石一重土出枝头一寸水浇即生又以骨石置枝间即茂杏熟间时合内纳粪中至春既生则移栽寔地既移不得复移】
　　斫桃树【増种树书桃树过春以刀疎斫之则穰出而不蛀】
　　春水辟疾【増名胜志春水出鹤庆府东七里石朶和石坂中至春月水益盛和盐梅椒末饮之可以辟疾】
　　香泉【増名胜志香泉在武定府城南三里泉至春则生香土人毎以二三月间具酒肴祭泉然后汲之和酒而饮谓能愈众疾】
　　木棉【増番禺杂编木棉先花后叶紫赤色大如椀二三月间花既谢蘂为棉有殻盛之人绩为衣裳】社前茶【増学林新编茶之佳者造在社前其次火前谓寒食前也其下则雨前谓谷雨前齐已诗云髙人爱惜藏岩里白甀封题寄火前葢未知社前之为佳也】
　　烧山【増闽部疏山田薄无粪农家烧山茅雨至流入田中为粪以故入春则山山皆火】
　　豌豆【増务本新书豌豆二三月种诸豆之中豌豆收多熟早庄农徃徃献送此豆以为尝新】食麦【増遵生八牋春气温宜食麦以凉之不可一于温也禁吃热物并焙衣服】
　　梳洗【増养生论春三月每朝梳头一二百下至夜卧时用热汤下盐撮洗膝下至足方卧以泄风毒脚气勿令壅塞】
　　春线【増刘孝威诗花开人不归节暖衣湏变回挂反环拭泪绳春线】
　　春衫【増贺彻诗度水春衫绿映日晚妆红】
　　春衣【原杜甫诗朝回日日典春衣増雍陶诗公子风流嫌锦绣新裁白纻作春衣陆防诗过尽梅花把酒稀熏笼香冷换春衣】
　　春农【原杜甫诸将诗稍喜临边王相国肯销金甲事春农】
　　春被【増白居易春眠诗春被薄亦暖朝防深更闲】
　　春耕【増苏轼诗西崦人家应最乐煮葵烧笋饷春耕】
　　物候
　　麋舌草【増尔雅萿防舌注今麋舌草春生叶有似于舌】
　　百草生【増庄子春气发而百草生】
　　报春鸟【原顾渚山记顾渚山中有鸟似鸲鹆而小苍黄色每至正月二月作声云春起也至三月四月作声云春去也采茶人呼为报春鸟増陆龟防茶人诗雨后采芳去云间幽路危唯应报春鸟得共斯人知】媚蝶【原岭表录异媚草鹤子草也蔓生色浅紫叶形如飞鹤春月生双虫食其叶越女收养虫老蜕为蝶带之号媚蝶】
　　唤春【増韩愈诗唤起春全曙注唤起声如络纬圎转清亮偏鸣于春晓江南谓之唤春】
　　迎春花【増白居易玩迎春花诗金英翠萼带春寒黄色花中有防般原羣芳谱迎春一名金腰带丛生髙数尺方茎厚叶春前有花如瑞香花黄色不结实】
　　培松【増种树书松必用春后社前带土栽培百株百活舎此时决无生理也】
　　丽春【原花木考金陵丽春鸎粟别种也红紫白黄江浙皆有之独金陵者尤异】
　　防花鸟【増益部方物畧记防花鸟青城峨眉间往往有之至春则啼其音若云无偷花果髣髴人言云賛茜首黒裳黄驳其羽厥鸣嘤嘤若禁若防】
　　楠换叶【増益部方物畧记楠蜀地最宜者生童童若幢葢然枝叶不相碍树甚端伟叶经嵗不雕至春陈新相换有花实似母丁香云】
　　娑罗花【増益部方物畧记娑罗花生峨嵋山中枇杷数葩合房春开叶在表花在中或言根不可移故俗人不得为玩賛聚葩共房叶附花外根不得徙见伟兹世】
　　山篦子【原洛阳牡丹记洛人家家有花而少大树者葢其不接则不佳春初时洛人于寿安山中斵小栽子卖城中谓之山篦子】
　　牡丹接头【増洛阳牡丹记姚黄一接头直钱五千秋时立劵买之至春见花乃归其直天彭牡丹记花之旧栽者曰祖花其新接头有一春两春者花少而富至三春则花稍多及成树花虽益繁而花叶减矣】鱼出浮阳【増埤雅鲔鱼岫居至春始出而浮阳北入河西上龙门入漆沮见日而目】熊罴扑臕【増埤雅熊罴富脂至春臕痒即登髙木自坠谓之扑臕】
　　绍兴春【増天彭牡丹记绍兴春者祥云子花也色淡泞而花尤富大者径尺绍兴中始】下棉花种【増史照释文木棉江南多有之以春二三月下种既生湏一月三及熟时其皮四裂绽出如棉碾去其核取如棉者以竹为小弓牵以弹即今之棉花也】
　　黄梅山鸩【増遯斋闲覧蕲州黄梅山有鸩巢于山岩大木中状训狐声如击腰鼔每春生子能飞乃送出山唯二雌雄独】
　　竹鸡食兰【増佩楚轩客谈安溪山多竹鸡山中人云春食兰花】
　　春驹【増采兰杂志蛱蝶一名春驹】
　　凤毛金【増嫏嬛记凤毛金者凤凰颈下有毛若绶光明与金无二而细软如丝遇春必落山下人拾取织为金锦名凤毛金明皇时宫中多以饰衣夜中有光惟贵妃所赐最多裁衣为帐灿若白日】
　　植桐【増桐谱植桐者一无爪爬二无振揺至春则荣而木又易于杰干其新茎可抽五六尺者迨又至春则根行而蔓其发乃尤愈于初春时也】
　　杨柳【増本草纲目杨柳春初生柔荑即开黄蘂至春晩叶长成后蘂中结细黒子蘂落而絮出如白绒因风而飞入池沼化为浮萍黄蘂即花其子乃絮也】
　　虾蟇聒子【増本草纲目二三月虾蟇曵肠于水际草上纒如索日见黒防渐至春水时鸣以聒之则科斗皆出谓之聒子所谓虾蟇声抱是矣】
　　紫虈【増本草纲目石一名紫虈生东南海中江淹石赋云亦有足翼得春雨则生花谢灵运诗白花皜阳林紫虈春流】
　　满条红【増羣芳谐紫荆一名满条红丛生春开紫花甚细碎数朶一簇花罢叶出光防圎花谢即结荚子】
　　绣毬【増羣芳谱绣毬木本皱体叶青色防带黒而春月开花五瓣百花成朶团圞如毬花有红白二种】三春柳【増羣芳谱柽柳一名雨师一名长寿仙人柳即俗所称三春柳也春前以枝揷之易生】蜃气【増名胜志新安县西北八十里大歩海中有媚珠池又八十里有合兰洲与龙穴洲相比穴凡两有龙出没其间春晴蜃气结为楼台城堞人物车马往来之状】
　　尹公潮【増名胜志余杭县西有泠溪取清泠之意乗舟至此若凌空毎春日风生水輙涨数寸俗传有尹公者善异术叱水成潮因名尹公潮】
　　廻雁峰【原一统志雁峰在衡州雁至此不过遇春而廻】
　　种竹【増农政全书正月一日二月二日三月三日皆可种无不活者如要不间年出笋用正月一日二月二日】
　　佛桑花【増海槎余录佛桑花枝叶江南槿树花中州芍药而轻柔过之开时当二三月之间色婀娜可爱】
　　荆溪兰【増荆溪疏兰出荆溪者叶柔花弱比闽浙产不同又易致龙池铜官之间弥坂盈谷毎嵗正二月之交负而入郭者价贱于土人行市中衣袂皆馥】
　　石葩【増海味索隠石土名脚又名佛手蚶皆以象形立名其肉端有两黒爪至春月散开如葩故郭璞江赋云石应节而葩是也】
　　种梅【増便民圗纂春间取梅核埋粪地待长二三尺许移栽其树接桃则实脆】
　　种桃【増便民圗纂于暖处为坑春间以核埋之蒂子向上尖头向下长二三寸许和土移种】种杏【増便民圗纂春初种于肥地候长成小树来春和土移栽以生子树枝接之则实茂】
　　海魦化虎【増诗疏广要海魦虎头魦軆黒文鼈足巨者余二百斤常以春晦陟于海山之麓旬日化为虎唯四足难化经月乃成矣】
　　春禽【増王褒洞箫赋春禽羣嬉翺翔乎其巅原杨师道诗雾中分晓日花里弄春禽増韦庄诗闭门尽日无人到翠羽春禽满树喧】
　　春鸟【増古诗春鸟翻南飞翩翩独翺翔王徳诗春鸟歌声柳诗春鸟一啭有千声】
　　春鸠【増曹植诗春鸠鸣飞栋流猋激轩钱起东臯早春诗萌蕙暖初吐春鸠鸣欲巢】
　　春荑【増谢灵运诗心契九秋干目玩三春荑刘峻相经序手无春荑之柔】
　　春桑【増梁简文帝诗薄晚畏蚕饥竞采春桑叶】
　　春蚕【増沈约诗宁忆春蚕起日暮桑欲萎王筠诗春蚕方曵绪新燕正衘泥李白诗昔视秋蛾飞今见春蚕生】
　　春笋【増萧琛诗春笋方解箨弱柳向低风杜甫诗无数春笋满林生柴门宻掩断人行】
　　占验
　　春政【増文子政失于春嵗星盈缩不居其常春政不失禾黍滋】
　　愆候【原管子春行冬政肃行秋政雷行夏政阉注阉阳气独盛也淮南子春行夏令泄行秋令水行冬令肃】
　　春雷【原师旷占春雷初起其音格格霹雳者所谓雄雷旱气也其鸣依依音不大霹雳者谓之雌雷水气也】
　　辰巳日雨【増师旷占春辰巳日雨蝗虫食禾稼】
　　春之徳风【増吕氏春秋春之徳风风不信其华不盛华不盛则果实不生】
　　甲寅日风【増风角书春甲寅日风髙去地三四丈鸣条以上常従申上来为大赦期六十日应】春风转方【増田家五行谚云春风踏脚报言易转方如人报不停脚也一云既吹一日南风必还一日北风报答也二说俱应】
</div>
    <div class="pagination">
<a href="御定月令辑要_page21.html">上一页</a><span>...</span><a href="御定月令辑要_page17.html">17</a><a href="御定月令辑要_page18.html">18</a><a href="御定月令辑要_page19.html">19</a><a href="御定月令辑要_page20.html">20</a><a href="御定月令辑要_page21.html">21</a><span class="current-page">22</span><a href="御定月令辑要_page23.html">23</a><a href="御定月令辑要_page24.html">24</a><a href="御定月令辑要_page25.html">25</a><a href="御定月令辑要_page26.html">26</a><a href="御定月令辑要_page27.html">27</a><span>...</span><a href="御定月令辑要_page23.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
