<!DOCTYPE html>
<html>
<head>
    <meta charset="UTF-8">
    <title>御定月令辑要 - 第 77 页/共 96 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定月令辑要 - 第 77 页/共 96 页</h1>
    <div class="content">　　太守享会【増后汉书郅恽汝南旧俗太守十月享会百里内县皆赍牛酒到府防饮】夏门【增李尤雒阳城十二门铭夏门値孟位月在亥隂阳不通蝃蝀匿彩迎冬北坛从隂所在】员渊燋石【增拾遗记岱舆山有员渊千里常沸腾以金石投之则烂如土矣孟冬水涸中有黄烟从地出起数丈烟色万变山人掘之入数尺得燋石如炭灭有碎火以蒸烛投之则然而青色深掘则火转盛】凤凰集【增宋书符瑞志汉宣帝神雀四年十月凤凰十一集杜陵光武建武十七年十月凤凰五高八九尺毛羽五采集颍川郡羣鸟竝从行列盖地数顷畱十七日乃去安帝延光三年十月壬午凤凰集京兆新丰西界槐树】
　　东明【増梁书东夷高句骊以十月祭天大防名曰东明】
　　得玉玺【增前凉录建兴三年冬十月兰池长赵婴上言军士张氷扵青涧水中得一玉玺钮光照水外文曰皇帝行玺张寔曰是非人臣所得畱遣使送扵京师】
　　冬初衣葛【原隋书袁充年十余歳其父党至门时冬初充尚衣葛衫客戏充曰袁郎子絺兮绤兮凄其以风充应声荅曰为絺为绤服之无斁】
　　校猎射鹿【增旧唐书太宗纪贞观四年冬十月十日校猎扵贵泉谷十三日校猎扵鱼龙川自射鹿献扵大安宫】
　　祭神隧【増唐书髙防国左有大穴曰神隧毎十月王皆自祭】
　　得金座像【増法苑珠林宋尼释慧玉长安人也行业勤脩经戒通备尝南渡樊郢住江陵灵收寺元嘉十四年十月夜见寺东树有紫光烂起晖映一林以告同学妙光等而悉弗之见也二十余日玉常见焉后寺主释法将扵树下营筑禅基仰首条间得金座像髙尺许】
　　龙食【増法苑珠林唐贞观十八年十月汾州幷州文水县两界天大雷震空中云内落一石下大如碓脊高腹平时西域摩伽陀菩提寺长年师来到西京内外博知勅问答云是龙食二龙相争故落下】宫嫔呵笔【增开天遗事李白扵便殿对明皇撰诏诰时十月大寒冻笔莫能书字帝勅宫嫔十人侍李白左右令各执牙笔呵之遂取而书诏其受眷如此】
　　曹弗兴画龙【增名画录曹弗兴之笔代不复秘阁之内一龙而已呉赤乌元年十月大帝逰青溪见一赤龙自天而下凌波而行遂命弗兴圗之至宋文帝时累月亢旱祈祷无应乃取弗兴画龙置扵水上应时畜水成雾经旬霶霈】
　　禾生九穂图【増宋史五行志干徳二年十月眉州献禾生九穂图】
　　竹筒生枝叶【増宋史五行志太平兴国五年十月龙水县华严寺旧截竹为筒引水忽生枝叶长二丈许知州姜宣以闻】
　　瑞雪洗疫【増眞徳秀防敇封慧应大师后记建宁府浦城县景祐南丰院故净空禅师嘉定十五年汀邵剑三州疫者各以万计将及县境时既十月矣而炎郁不少衰知县亟诣师祷焉风雨旋至瑞雪继之浃旬之问疠气如洗】
　　献麟【増燕翼贻谋录太平兴国九年十月岚州献兽一角似鹿无斑角端有肉性驯善诏羣臣参验徐滕中正王佑等上奏曰麟也宰相宋琪等贺】
　　佳得【原眞腊风土记真腊毎用中国十月为正月是月也名为佳得当国宫之前缚一大棚下可容千余人尽挂灯毬花朶之属其对岸远离二十丈地则以木接续缚成高棚如造塔扑竿之状可髙二十余丈毎夜设三四座或五六座装烟火爆杖扵其上夜则请国王出观防放烟火爆杖如是者半月而后止】杨公泉【増续夷坚志道士杨谷字洞微代州人隐居华山晩爱中方卜居之中方旧无泉苦扵逺汲防微言山秀如此不应无泉乃斋沐致祷筮之得吉徴是时十月庵旁近葵花荣茂洞微云扵文草癸为葵此殆水徴也与众道士行寻之见巽隅草树隠隠有微润掘之果得泉可供数百指然东隔絶涧南限羣峯石壁峻峭几百歩不可越乃就壁取石凿窍嵌之叠为石梁甃泉为池自是中方得水甚易至今人目为杨公泉】赏红栀【增锦绣万花谷蜀孟防十月宴芳林园赏红栀子花其花六出而红清香如梅】
　　嘉禾【增桯史元祐丁卯十月定襄守臣得禾异畆同颖部使者臣商英作嘉禾篇】
　　羲之石砚【增玉海太平兴国八年十月己丑越州献羲之石砚】
　　枣汤【増遵生八牋十月宜进枣汤其方取大枣去皮核扵文武火上翻覆焙香然后泡作汤服】逹摩渡江【增灯录梁武帝遣使迎请十月一日师至金陵帝问如何是圣谛第一义师曰廓然无圣帝曰对朕者谁师曰不识帝不领悟师知机不契是月十九日潜江北十一月二十三日届扵洛阳当后魏孝文太和十年也】
　　增明亭牡丹【增元好问满庭芳词幷序正大四年戊子十月汴京遇仙楼酒家杨广道赵君瑞皆山后人其乡僧李菩萨者狂人也常就之借宿毎酒客防从外来卧具有闲剰则就之不然赤地亦寝一日天寒甚杨怜其羇穷饮之酒僧若愧焉晨起僧持酒盌出同宿者闻噀声少焉僧云增明亭前牡丹开矣速往看之人狂而不信也已乃果有两花僧亦去京师观者塡咽酒垆为之一空杨因获利不赀盖僧以是报杨也天上殷韩解羁官府烂游舞榭歌楼开花酿酒来看帝王州常见牡丹开候独占断雨风流仙家好霜天槁叶秾艳破春柔狂僧谁借手一杯唤起绿怨红愁看天香国艳梅菊替人羞尽揭纱笼防日容光动玉斚琼舟都人士女年年十月常记遇仙楼】
　　鲍照从拜陵登京岘诗【增孟冬十月交杀盛阴欲终风烈无劲草寒甚有凋松军井氷昼结士马氊夜重晨登岘山首霜雪凝未通息鞍循陇上支剑望云峯表里观地险升降究天容东岳覆如砺瀛海安足穷】
　　沈佺期辛丑十月上幸长安时扈从出西岳诗【增西鎭何穹崇壮哉信灵造诸岭皆峻秀中峯特美好傍见巨掌存势如石东倒颇闻首阳去开坼此河道磅礴压洪源巍峩载清昊云泉纷乱瀑天磴屹横抱皇明应天游十月戒丰镐微末沗闲从兼得事苹藻宿心爱兹山意欲拾灵草阴壑已永閟云窦絶探讨芳月期再来廻筞思方浩】
　　李峤十月奉敎作【增白藏初送节元律始迎冬林枯黄叶尽水耗绿池空霜待临庭月寒随入牖风别有欢娯地歌舞应丝桐】
　　白居易初冬酒熟诗【増霜繁脆庭柳风利剪池荷月色晓弥苦鸟声寒更多秋懐乆寥落冬计又如何一瓮新醅酒萍浮春水波】
　　白居易湓浦早冬诗【増浔阳孟冬月草木未全衰祗抵长安陌凉风八月时日西湓水曲独行吟旧诗蓼花始零落蒲叶稍离披但作城中想何异曲江池】
　　李贺十月乐词【増玉壶银箭稍难倾釭花夜笑凝幽明碎霜斜舞上罗幕烛龙两行照飞阁珠帷怨卧不成眠金凤刺衣着体寒长眉对月鬭弯环】










　　御定月令辑要卷十八
<史部,时令类,御定月令辑要>
　　钦定四库全书
　　御定月令辑要卷十九
　　十一月令
　　天道
　　月卦复【原易复亨出入旡疾朋来无咎反复其道七日来复利有攸徃本义复阳复生于下也剥尽则爲纯坤十月之卦而阳气已生于下矣积之逾月然后一阳之体始成而来复故十有一月其卦爲复】雨润【増易雨以润之集解荀爽曰谓建子之月含育萌芽也】
　　觱发【原诗一之日觱发疏一之日者周之正月谓建子之月也建子之月纯阴已过阳气初动物之芽蘖将生故以日称之觱发爲寒风仲冬之月待风乃寒】
　　改岁【原诗曰爲改岁疏以仲冬阳气始萌可以爲年之始故改正朔者以建子爲正】
　　日在斗【原礼仲冬之月日在斗集説斗在丑星纪之次也】
　　中星【原礼昏东璧中旦轸中淮南子注东璧北方元武之宿轸南方朱鸟之宿】
　　律中黄钟【原礼律中黄钟集説黄钟子律长九寸汉书律历志黄钟黄者中之色钟者种也阳气施种于黄泉孳萌万物爲六气元也始于子在十一月淮南子黄钟位子其数八十一主十一月下生林钟白虎通十一月律谓之黄钟何中和之色钟者动也言阳气动于黄泉之下动飬万物也】
　　天地之房【原礼地气沮泄是谓发天地之房疏房是人次舍之处拥蔽于此之时天地亦拥蔽万物】
　　【不使宣露与房舍相似】
　　畅月【原礼命之曰畅月疏畅充也言名此月爲充实之月当使万物充实不发动故也淮南子注阴气在上民人空闲故命曰畅月】
　　辜月【原尔雅十一月爲辜】
　　宣飬德气【増国语夫六中之色也故名之曰黄钟所以宣飬六气九德也注宣徧也六气隂阳风雨晦明也九德九功之德十一月阳伏于下物始萌于五声爲宫含元处中所以徧养六气九德之本】辰始于子【増汉书律历志太极元气函三爲一极中也元始也行于十二辰始动于子注元气始起于子未分之时天地人混合爲一故子数独一也】
　　招摇指子【原淮南子仲冬之月招揺指子晋书乐志十一月之辰谓爲子子者孶也谓阳气至此更孳生也】
　　纯隂用事【増西京杂记纯隂用事未冬至前一日】
　　阴阳会遇【増诗纪厯枢阴阳之防一岁再遇遇于北方者以仲冬】
　　天统【原春秋感精符天统者十一月建子天始施之端也周以爲正】
　　万物滋入【原説文十一月阳气动万物滋入以爲称】
　　隂复阳升【増周易集解侯果曰十一月天行至子阴复而阳升也】
　　色赤【増周易集解坎爲赤孔颖逹曰十一月一阳爻生在坎阳气初生于黄泉其色赤也】
　　周伯星见【増宋史天文志景德三年十一月周伯星复见在氐自是常以十一月辰见东方】大吉【増梦溪笔谈十一月月建在子曰大吉予按大吉者冬至之气小徃大来君子道长大人之吉也故主文武大臣之事】
　　五色云见【増玉海正观十五年十一月幽州言五色云见又祥符二年十一月丙寅日上有五色云】嘉雪【増玉海咸平五年十一月壬寅合祭圜丘丙午大雪上谓吕防正曰郊祀之际重阴变晴今兹成礼乂获嘉雪】
　　陡寒【増性理大全程子曰冬至一阳生却须陡寒正如欲晓而反暗也】
　　节序
　　至日闭关【原易雷在地中复先王以至日闭关商旅不行后不省方程传雷在地中阳始复之时也阳始生于下而甚防安静而后能长先王顺天道当至日阳之始生安静以飬之故闭关使商旅不得行人君不省视四方观复之象而顺天道也后汉书章帝纪元和二年冬十一月壬辰日南至初闭关梁白虎通冬至所以休兵不举事闭关商旅不行何此日阳气防弱王者承天理物故率天下静不复行役扶助防气成万物也】
　　一阳生【原易复卦疏复谓反本静爲动本冬至一阳生是阳动用而阴复于静也增程阴盛既极冬至则一阳复生于地中故爲复也】
　　天地之心【増易复其见天地之心乎本义积阴之下一阳复生天地生物之心几于灭息而至此乃复可见邵子冬至诗冬至子之半天心无改移一阳初动处万物未生时酒味方淡大音声正希此言如不信更请问庖羲】
　　日短星昴【原书日短星昴以正仲冬传日短冬至之日昴白虎之中星亦以七星并见以正冬之三节傅亮诗星昴殷仲冬短咎穷南陆】
　　迎长至【増礼郊之祭也迎长日之至也大报天而主日也兆于南郊就阳位也集説冬至日短极而渐舒故云迎长日之至郊祭者报天之大亊可祀之以其道不可主之以其事故以日爲之主焉天秉阳日者众阳之宗故就阳位而立郊兆】
　　日短至【原礼是月也日短至阴阳争诸生荡集説短至短之至也阴阳争阴阳争辨之际也诸生者万物之生机也荡者动也】
　　礼神北极【原周礼春官大宗伯以苍璧礼天注此礼天以冬至谓天皇大帝在北极者也】礼天神【原周礼春官大司乐凡乐圜钟爲宫黄钟爲角大蔟爲徴姑洗爲羽靁鼔靁鼗孤竹之管云和之琴瑟云门之舞冬日至于地上之圜丘奏之若乐六变则天神皆降可得而礼矣汉旧仪汉法三岁一祭于云阳宫甘泉坛以冬至日祭天天神下通典武德初定令冬至祀天圜丘坛于京城明德门外道东二里以景帝配五方上帝天文皆从祀庾信圜丘降神歌重阳禋祀大报天丙午封坛肃且圜孤竹之管云和神光未下风肃然王城七里通天台紫防斜照影徘连珠合璧重光来天防暂转钩陈开】
　　葭灰动【増周礼六律六同疏冬至之节阳气在地中始生而上长也阴气在上而始入于地其深九寸乃与阳合而阳长上通焉故葭灰未动黄钟之管九寸中空皆阴气也冬至而阳生上实于九寸之空而葭灰动焉】
　　日月权舆【増逸周书惟一月既南至昏昴毕见日短极基践长防阳动于黄泉阴惨于万物是月斗柄建子始昏北指阳气亏草木萌荡日月俱起于牵牛之初右回而行月周天起一次而与日合宿日行月一次周天歴舍于十有二辰终则复始是谓日月权舆】
　　日南远极【増汉书天文志冬至至于牵牛远极故晷长后汉书律厯志日道发南去极弥远其景弥长远长乃极冬乃至焉】
　　大雪【原淮南子小雪加十五日斗指壬则大雪音比应钟三礼义宗十一月大雪爲节者形于小雪爲大雪时雪转甚故以大雪名节】
　　冬至【原淮南子大雪加十五日斗指子则冬至音比黄钟孝经説斗指子爲冬至至有三义一者阴极之至二者阳气始至三者日行南至】
　　斗北中绳【増淮南子日冬至则斗北中绳阴气极阳气萌故曰冬至爲德】
　　水正阴胜【原淮南子日冬至则水从之故十一月水正而阴胜注水正水王也】
　　万物仰生【増淮南子冬日至则阳乘阴是以万物仰而生】
　　德在室【増淮南子冬至阴气极则万物闭藏蛰虫首穴故曰德在室】
　　羊脱毛【増淮南子日冬至羊脱毛】
　　初阳云【原易通卦验冬至初阳云出箕如树木之状】
　　从乐【増易通卦验冬至之始人主与羣臣左右从乐五日天下之众亦家家从乐五日爲迎日至之礼】鼓用马革【増易通卦验冬至日鼔用马革圆径八尺一寸注马坎】
　　瑟用槐木【増易通卦验冬至瑟用槐木长八尺一寸】
　　间音以竽【増春秋感精符冬至之日人主使八能之士吹黄钟之律间补音以竽】
　　日在外衡【増孝经纬日在外衡牵牛之初冬至之日】
　　乐用管【増乐纬坎主冬至乐用管】
　　履长【増玉烛宝典冬至律当黄钟其管最长故有履长之贺】
　　钻燧改火【増后汉书礼仪志日冬至鑚燧改火】
　　八能士言事【増后汉书礼仪志八能士各书板言事文曰臣某言今月若干日甲乙日冬至黄钟之音调君道得孝道襃商臣角民徴事羽物各一板】
　　坎音【増白虎通乐记曰壎坎音也壎在十一月壎之爲言勲阳气于黄泉之下黙蒸而萌】
　　阴气推上【増白虎通冬至阳始起反大寒何也阴气推而上故大寒】
　　荐黍糕【原四民月令冬至之日荐黍糕先荐元防以及祖祢其进酒肴及谒贺君师耆老一如正旦】献袜履【原四民月令近古妇人常以冬至日献履袜于舅姑践长至之义也曹植冬至献袜履表伏见旧仪国家冬至献履贡袜所以迎福践长先臣或爲之颂臣既玩其嘉藻愿述朝庆千载昌期一阳嘉节四方交泰万彚昭苏亚岁迎祥履长纳庆不胜感节情繋帷幄拜表奉贺并献纹履量袜若干副茅茨之陋不足以入金门登玉台也增酉阳杂爼北朝妇人常以冬至日进履袜及鞾】
　　三极【増月令章句冬至之爲极者有三意焉昼漏极短去极极远晷景极长极者至而还之辞也】举觞赐子【増晋书列女周顗母李氏常冬至置酒举觞赐三子曰吾本渡江托足无所不谓尔等并贵列吾目前吾复何忧嵩起曰恐不如尊防伯仁志大而才短名重而识闇好乗人之弊此非自全之道嵩性抗直亦不容于世唯阿奴碌碌当在阿母目下耳阿奴谟小字也后果如其言】
　　北天气至【増晋书天文志冬至极低而天运近南故日去人远而斗去人近北天气至故氷寒也】仪亚正岁【増宋书礼志魏晋冬至日受万国及百寮称贺因小防其仪亚于岁旦干淳岁时记冬至朝廷大朝防庆贺排当并如元正仪】
　　遣囚【増梁书王志志爲宁朔将军东阳太守郡狱有重囚十余人冬至日悉遣还家过节皆返唯一人失期狱司以爲言志曰此自太守事主者勿忧明旦果自诣狱辞以妇孕吏民益叹服之南史席阐文爲东阳太守在郡有能名冬至悉放狱中囚依期而至】
　　舞歌上寿【増魏书髙闾冬至髙祖文明太后大飨羣官髙祖亲舞于太后前羣臣皆舞髙祖乃歌仍率羣臣再拜上夀闾进曰臣闻大夫行孝行合一家诸侯行孝声着一国天子行孝德被四海今陛下圣性自天敦行孝道称觞上夀灵应无差臣等不胜踊谨上千万岁夀髙祖大悦】
　　朝贺读表【曽唐防要贞元四年李泌请冬至朝贺中书令读诸方表】
　　辟寒犀【原开天遗事开元二年冬至交趾国进犀一株色黄如金使者请以金盘置于殿中温温然有暖气袭人上问其故使者对曰此辟寒犀也】
　　冰筯【原开天遗事冬至日大雪至午雪霁有晴色因寒所结檐溜皆爲冰条妃子使侍儿敲下二条看玩帝自晚朝视政回问妃子曰所玩何物耶妃子笑而答曰妾所玩者冰筯也帝谓左右曰妃子聪慧比象可爱也】
　　添线【原唐杂録唐宫中以女功揆日之长短冬至后日晷渐长比常日增一线之功增元氏掖庭记刺绣亭冬至则候日于此亭边有一线竿竿下爲缉衮堂至日命宫人把刺验一线之功】
　　赤豆粥【増风土记天正日南黄钟践长是日始牙动爲饘粥以飬幼俗尚以赤豆爲糜所以象色也】诏诸州荐举【増登科记调露元年诏曰今年冬至有事嵩岳令诸州明掦侧陋或文武兼资材堪相或学艺该博业标儒首或藻思宏丽辞擅文宗或洞晓音律识均牙旷或深明厯数妙同京管者咸令荐举】
</div>
    <div class="pagination">
<a href="御定月令辑要_page76.html">上一页</a><span>...</span><a href="御定月令辑要_page72.html">72</a><a href="御定月令辑要_page73.html">73</a><a href="御定月令辑要_page74.html">74</a><a href="御定月令辑要_page75.html">75</a><a href="御定月令辑要_page76.html">76</a><span class="current-page">77</span><a href="御定月令辑要_page78.html">78</a><a href="御定月令辑要_page79.html">79</a><a href="御定月令辑要_page80.html">80</a><a href="御定月令辑要_page81.html">81</a><a href="御定月令辑要_page82.html">82</a><span>...</span><a href="御定月令辑要_page78.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
