<!DOCTYPE html>
<html>
<head>
    <meta charset="UTF-8">
    <title>御定月令辑要 - 第 79 页/共 96 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定月令辑要 - 第 79 页/共 96 页</h1>
    <div class="content">　　置大小二学【増玉海崇宁元年十一月十二日诸王宫置大小二学増置敎授二员立考选法】十三日
　　羣书四部录【増唐防要开元九年十一月十三日左常侍元行冲上羣书四部录二百卷藏之内府凡二千六百五十五部四万八千一百六十九卷分爲经史子集四部】
　　太清楼阅书【増玉海天禧二年十一月十三日诏近臣至太清楼观太宗御书及圣制羣书赐宴楼下上作太清楼阅书歌诗二首】
　　严整仗衞【増玉海元祐七年十一月十三日南郊蘓轼爲卤簿使导驾内中红车争道乱行轼于车上草奏明日勅有司严整仗衞自皇后以下皆不复迎谒中道】
　　祥曦殿记注【増玉海乾道二年十一月十三日壬子起居注人洪迈言景祐以来有迩英延义记注数十年来稍废不续臣伏睹今月五日王曮进读春秋莒人伐上曰春秋无义战周敦羔进读三朝寳训论文章之上曰文以理爲主陈岩肖奏刑部事上曰寛则容奸急则人无所措手足凡此数端皆承学之臣日夜探讨累数百语不能尽而陛下蔽以一言然记言动之臣不能究宣乞自今讲读官以日得圣语送修注官使谨书之愿仿前制因今所御殿赐名祥曦殿记注从之】
　　十四日
　　侍郎知武举【増唐防要开元二十六年十一月十四日敕武贡以求才实比委郎官未称其事今后令侍郎知武举】
　　讲次秘书总目【増枫窻小牍政和七年十一月十四日戊戌校书郎孙觌奏四库书尚循崇文旧目顷访求遗书总目之外凡数百家几万余卷请撰次増入总目合爲一卷诏觌等譔次名曰秘书总目】延庆节【増玉海十一月十四日唐懿宗生名延节广卓异记按赵氏科名録隐懿宗朝登庸太夫人卢氏在堂除麻之日三相国并百执事并赴私第列班陈庆贺之礼毎朔旦宪府中集百辟到宅候起居太夫人及懿皇降诞日相府与文武两班于慈防寺饭僧教坊三部大合乐于佛殿前京兆府构防棚接东西廊备相府宅观阅时隐侍板舆到寺及丞相率百官于庭北谢防赐酒毕乃廻班就棚通太夫人起居朝野莫不称庆】
　　辨才咒水【増西湖志余辨才住天竺善持咒水饮病者辄愈熙宁九年嘉兴令陶彖有子得疾甚异辨才适至秀州令闻其名即驰诣告曰儿始得疾时见一女子自外来相调笑乆之俱去行至水濵遗诗曰生爲木卯人死作幽独泉门长夜开衾帏待君至且曰仲冬之月二七之间月盈之夕车马来迎今妖期逼矣未知所处辨才因至其家除地爲坛取杨枝霑水洒而咒之三绕坛而去是夜女子与儿举觞爲别作诗云仲冬二七是良时江下无縁与子期今日临岐一杯酒共君千里远相离遂不复见】
　　十五日
　　唐中宗诞辰【増旧唐书中宗纪中宗皇帝显庆元年十一月乙丑生于长安全唐诗话景龙二年十一月十五日中宗诞辰内殿聨句爲栢梁体又三年十一月十五日中宗诞辰长宁公主满月李峤诗神龙见象日仙鳯飬雏年是也】
　　编修兵仗【増玉海元豊元年十一月十五日编修九军兵仗以河东经畧同提举】
　　占城国冬至【原文献通考占城国其风俗定十一月十五日爲冬至人皆相贺州县以土产物帛献其王】
　　复圣庙成【増元史祭祀志至顺元年冬十一月望曲阜兖国复圣公新庙落成】
　　啓福斋【原云笈七籖三洞奉道科云十一月十五日爲啓福斋】
　　崔曙早发交崖山还太室作【増东林气防白寒鸟急髙翔吾亦自兹去北山归草堂仲冬正三五日月遥相望萧萧过颍上昽昽辨少阳川冰生积雪野火出枯桑独徃路难尽穷阴人易伤伤此无衣客如何防雪霜】
　　十六日
　　书御史阙失【増唐防要天宝四载十一月十六日敕御史依旧置黄卷书阙失每岁委知杂御史长官比能否送中书门下改转日褒贬】
　　郊用甲子【原春明退朝録宋太祖建隆四年南郊改元干德是岁十一月二十九日冬至而郊礼在十六日何也乃检日厯其赦制云律且恊于黄钟日正临于甲子乃避晦而用十六日甲子郊也及修实録以此两句太质而削去之遂失其义増避暑録话艺祖四年郊日至在晦先无知之者至期窦俨始上间不得已乃用十六日甲子非日至而郊惟此一举】
　　宴占城使【増玉海绍兴二十五年十一月十六日赐占城使宴享于懐远驿】
　　晚讲坐讲【増玉海嘉定二年十一月十六日侍读章颖等言前此未有晚讲坐讲自陛下始行之书之国史爲法来世按讲官十员两日一次五人上讲早二晚三早讲殿上晚小衫坐讲】
　　十七日
　　无鞭背【増唐防要贞观四年十一月十七日制决罪人无得鞭背増通鉴贞观四年十一月上读明堂鍼灸书云人五藏之系咸附于背戊寅诏自今毋得笞囚背】
　　幸武成王庙【増玉海淳化五年十一月十七日幸武成王庙指郭子仪谓左右曰累朝握兵立大功宜其配享矣又指李晟曰德宗播越盖爲奸邪所误不能斥去之非李晟克复唐运已去矣咨嗟乆之】幸学讲书【増玉海淳化五年十一月十七日上幸国子监赐直讲孙奭五品服复幸太学赐羣臣坐时侍讲李至执经讲尧典一篇未毕令奭讲説命三篇帝曰尚书主言治世之道説命最备文王得太公髙宗得傅説皆贤相也饮从官酒三行赐奭帛三十匹】
　　阅武便殿【増玉海至道元年十一月十七日上阅武便殿衞士挽弓有及一石五斗者矢二十发而绰有余力因谓近臣曰事有竒异惊聼者此是也方今寰海无事美才问出悉在我彀中矣朕向于行伍中选气质端谨勇而知礼进退有度者授以挽强之法俾相讲教所以弧矢之妙敻古无比又令骑歩兵各数百东西列阵发矢如一容止中节上曰数百人犹兵威可观况堂堂之阵数万成列者乎】
　　赐花作乐【増玉海庆厯六年十一月十七日讲诗彻宴近臣赐花作乐从官皆献诗颂】冠礼沿革【増玉海大观元年诏讲求典礼尚书省置议礼局二年十一月十七日御制冠礼沿革十卷付议礼局余五礼令视此编次】
　　十八日
　　献八宝【原宝记肃宗元年建子月十八夜尼真如爲神人召徃化城见天帝授以八宝俾献于朝以消沴气】
　　和瑞雪诗【増玉海景德四年十一月十八日雪宴近臣于中书馆阁于崇文院帝作瑞雪五言诗令馆阁即席和进】
　　増修石塘【増枫窻小牍淅江石塘剙于钱氏乾道七年十一月十八日帅臣沈敻修石堤成増石塘九十四丈】
　　十九日
　　试身言书判【増玉海天禧三年十一月十九日命近臣与判铨官试身言书判以所试进呈】诏定正旦仪注【増玉海元豊元年十一月十九日己丑诏龙图直学士宋敏求等四人详定正旦御殿仪注】
　　幸尚书省【増玉海元丰六年十一月十九日庚申幸尚书省驻辇令上顾执政曰新省宏壮与官制相称又召尚书侍郎以下随其曹问以职事苏颂谢表三朝汉省已叨辇之防六典周官愿谨书屏之戒】书嵇侍中庙额【増研北杂志赵子昂学士言嵇侍中庙在汤阴县西门外二里延祐元年十一月十九日彰徳朱长儒道邦人之意求书晋嵇侍中之庙六字敬其忠节不辞而书之运笔如飞若有神助是夜京口石民瞻馆于书室梦一丈夫云今日赵子昂爲余书庙额故来谢之】
　　慈圣诞辰【増菊隐纪闻明慈圣太后事佛甚谨宫中称爲九莲菩萨毎嵗十一月十九日爲具诞辰百官率于午门前称贺长安百姓妇孺俱于佛寺进香祝厘】
　　二十日
　　龙图阁曲宴【増宋史礼志眞宗咸平四年十一月二十日御龙图阁曲宴诏近臣观太宗草行飞白篆籀八分书及画】
　　谢自然上升【増太平广记谢自然十一月二十日辰时于金泉道塲白日升天须叟五色云遮亘一川异香散漫所着衣冠簪帔一十事脱留小绳床上结繋如旧】
　　二十一日
　　讲武台【増唐防要显庆二年十一月二十一日讲武滍水之南行三驱礼设次于尚书台以观之许州长史封道奏台本汉南郡太守马融讲尚书于此因以爲名今陛下亲降此台以观校习请改爲讲武台从之】
　　后土祠文【増唐防要开元二十年十一月二十一日祀后土脽上礼毕刋石祠所上自爲文】举行转对【増玉海咸平三年十一月二十一日诏举行转对其未预次对羣官召上章奏事】试行义文学【増玉海嘉祐四年令诸道漕宪举行义文学之士熙宁元年复诏搜访三年十一月二十一日癸巳舍人院试刘蒙等二十一人赐出身】
　　二十二日
　　校猎赐宴【増玉海咸平四年十一月二十二日庚寅校猎近郊至棘店顿宴从臣】
　　置都水监【増玉海嘉祐三年十一月二十二日置在京都水监以吕景初判监罢河渠司】二十三日
　　复练塘【増李华复练塘序练湖幅员四十里永泰元年十一月二十三日拜韦损爲润州増理故塘缭而合之广湖爲八十里象月之规俦金之固灏灏如吞吐日月沈沈如韫蓄风雨所润者远原隰皆春疏爲斗门河渠通流】
　　上南郊赋【増全唐诗话景龙三年十一月二十三日南郊徐彦伯上南郊赋】
　　南斗奏生籍【原翰墨全书十一月二十三日南斗六司星君奏上生籍之辰】
　　二十四日
　　白石阅兵【増宋史礼志乾道二年十一月二十四日幸白石敎塲阅兵皇帝登台举黄旗诸军皆拜举白旗三司马军首尾相接举红旗向台合围射生官兵出马射獐兎举黄旗射生官兵就台下献所获帝遂慰劳赐赉诸将鞍马金带以及士卒诸军懽腾鼔舞就列百姓观者如山时乆阴曀暨帝出郊云雾解驳风日开霁】
　　修汴都志【増玉海宣和三年十一月二十四日乙酉修汴都志从太常博士范子竒之言也诏郑居中提领修纂子竒及秘书丞李錞编】
　　印通鉴纪事【増玉海淳熙三年十一月二十四日参政龚茂良言袁枢编通鉴纪事有补治道増益见闻诏严州摹印十部上之】
　　二十五日
　　岭南阳雁【増唐防要大厯二年岭南节度使徐浩奏十一月二十五日当管怀集县阳雁来乞编入史从之先是五岭之外翔雁不到浩以爲阳爲君德雁随阳者臣归君之象也】
　　献韵海镜源【増唐防要大厯十二年十一月二十五日刑部尚书顔真卿撰韵海镜源三百六十卷表献之诏付集贤院】
　　诏天庆节燃灯【増宋史礼志大中祥符元年十一月二十五日诏天庆节听京城燃灯一昼夜】举人到限【増玉海景祐四年诏礼部贡举举人到以十一月二十五日爲限先是崇政説书贾昌朝言举人有亲戚在本贯守官及随侍远地并解官之亲戚令转运司差官试毎十人解三人其距本贯二千里内者令归赴秋试学士丁度等议谓二千里内举人赴试不及故有是诏】
　　书七德舞【増玉海淳熙五年十一月二十五日书白居易七德舞赐翰林学士周必大】二十六日
　　加给料钱【増唐防要贞元三年十一月二十六日勅京官及京兆府县官加给料钱】
　　苏轼十一月二十六日松风亭下梅花盛开诗【増罗浮山下梅花村玉雪爲骨氷爲魂纷纷初疑月挂树耿耿独与参横昏先生索居江海上悄如病鹤栖荒园天香国艳肯相顾知我酒熟诗清温蓬莱宫中花鸟使緑衣倒挂扶桑暾抱丛窥我方醉卧故遣啄木先敲门麻姑君急洒扫鸟能歌舞花能言酒醒人散山寂寂惟有落蕊黏空樽】
　　朱子十一月二十六日宿黄花渡口诗【増鼎足炉边坐陶然共一樽道心元自胜世味不须论安稳三更睡清明一气存虽无康乐句聊尔慰营魂】
　　二十七日
　　奉上册宝【増宋史礼志眞宗大中祥符元年十一月二十七日帝于朝元殿备礼奉祖宗尊諡册寳再拜授摄太尉王旦奉之以出安太祖册宝于玉辂太宗册宝于金辂诣太庙奉上】
　　绣衣卤簿【増玉海开宝四年十一月二十七日合祭天地于圜丘始用绣衣卤簿】
　　孝经指解【増玉海绍兴十一年十一月二十七日林独秀进孝经指解赐束帛】
　　二十八日
　　宴教门【増唐防要贞观十七年十一月二十八日诞皇孙宴宫僚于教门太宗幸东宫自殿北门入谓宫臣曰顷来生业稍可非乏酒食而唐突公等宴防朕有甲观之庆故就卿等爲乐耳】
　　造三阳宫【増唐防要圣厯三年十一月二十八日造三阳宫于嵩阳县】
　　録勲臣子孙【増玉海庆厯三年十一月二十八日命天章阁待制王洙集贤校理欧阳修就国史院同详定国朝勲臣名次上之诏本家既无人食禄者录其子孙一人自枢密使曹彬而下凡二百四人】新定五经字样【増玉海重和元年十一月二十八日言者谓张参唐元度所撰五经文字九经字样辨正书名颇有依据然其法本取蔡邕石经许氏説文宜重加修定分次部爲新定五经字样从之】饮姜酒【増苏轼文集元祐四年十一月二十八日既雨微雪予以寒疾在告危坐至夜与王元直饮姜酒一杯醺然径醉亲执鎗匕作荠青鰕羹食之甚美他日归乡勿忘此味也】
　　二十九日
　　星在天鼋【増国语武王伐殷星在天鼋注星辰星也天鼋次名从须女八度至危十五度爲天鼋谓周正月辛卯朔二日壬辰辰星始见三日癸巳武王发行二十八日戊午渡孟津距戊子三十一日二十九日己未晦冬至辰星在须女伏天鼋之首】
　　造送诸州图【増唐防要诸州图毎三年一送职方建中元年十一月二十九日改至五年一造送如州县有创造及山河改移即不在五年之限也】
　　加岳后号【原宋防要大中祥符四年十一月二十九日诏加上东岳淑明后南岳景明后西岳肃明后北岳靖明后中岳正明后之号】
　　免所田租【増玉海庆厯六年十一月二十九日猎城南之东韩邨初至玉津园降辇乗马分骑士数千爲左右翼节以旌鼔合围塲径十余里部队相属上按辔中道亲挟弓矢而屡获禽至店御帐殿召父老问以子孙供飬几何土地种植宜否慰劳乆之诏免所民田租】
　　衞士奏技【増玉海庆厯六年十一月二十九日猎城南还次近郊遣卫士更奏枝于前皆两两相当掉鞅挟槊以相决胜谓辅臣曰此可以观材勇也】
　　韩琦壬子十一月二十九日时雪方洽诗【増近猎犹悭六出繁忽惊盈尺及民寛万方防泽人人贺通夕无风阵阵干危石葢深盐虎防老枝擎重玉龙寒欲知灵鹫银爲界试陟髙楼一望防】
　　三十日
　　设大祭【増北史婆利国祭祀必以月晦盘贮酒肴浮之流水毎十一月必设大祭】
　　避月晦【増避暑録话古者举大事皆避月晦説者以阴之穷爲讳南郊必用冬至之日周礼也皇祐四年当郊而日至适在晦宋元宪公爲相预以爲言遂改爲明堂议者以爲得礼】
　　改郊【増宋史礼志隆兴二年诏曰朕防覧国史太祖干德诏书有云务从省约无至劳烦仰见事天之诚爱民之仁所以垂万世之统者在是今嵗郊见可令有司除礼物军赏其余并从省约初降诏以十一月行事以冬至适在晦日以至道典故改用献岁上辛遂改来年元爲乾道】
　　政典
　　命和叔【原书申命和叔宅朔方曰幽都疏重命和氏而字叔者令居治北方名曰幽都之地于此处所主之职使和叔主治之】
　　朔易【原书平在朔易易谓岁改易于北方平均在察其政以顺天常疏以三时乃役力田野当次序之冬则物皆藏入须省察之冬日盖藏天之常道也】
　　北巡守【原书十有一月朔巡守至于北岳如西礼传北岳恒山疏西岳礼毕卽向恒山朔北也十有一月北巡守至于北岳之下一如西岳之礼】
　　居元堂大庙【原礼天子居元堂太庙集说元堂太庙北堂当太室也】
　　禁令【原礼命有司曰土事毋作愼毋发盖毋发室屋及起大众以固而闭注太阴用事尤重闭藏】申宫令【原礼命奄尹申宫令审门闾谨房室必重闭注奄尹主领奄竖之官也于周则爲内宰掌治王之内政宫令讥出入及开闭之属重闭外内闭也】
　　省妇事【原礼省妇事毋得淫虽有贵戚近习无有不禁疏此月阴气旣静故减省妇人之事顺阴也妇人须事者务取质素无得过爲淫巧】
　　命大酋【原礼乃命大酋秫稻必齐麴糵必时湛炽必絜水泉必香陶器必良火齐必得兼用六物大酋监之毋有差贷集说大酋酒官之长也秫稻酒材也必齐多寡中度也必时制造及时也湛渍而涤之也炽蒸炊也必絜无所汚也必香无秽恶之气也必良无罅漏之失也必得适生熟之宜也】
　　命祈祀【原礼天子命有司祈祀四海大川名源渊泽井泉集说冬令方中水德至盛故爲民祈而祀之也】
　　收敛【原礼是月也农有不收藏积聚者马牛畜兽有放佚者取之不诘注此收敛尤急之时人有取者不罪所以警惧其主也又山林薮泽有能取蔬食田猎禽兽者野虞敎道之其有相侵夺者罪之不赦注务收敛野物也大泽曰薮草木之实爲蔬食】
　　齐戒【原礼君子齐戒处必掩身身欲宁去声色禁耆欲安性事欲静以待阴阳之所定集说仲夏之阴犹微而此时之阴尤盛阴微则盛阳未至于甚伤阴盛则微阳当在于善保故也】
　　助闭藏【原礼涂阙廷门闾筑囹圄此以助天地之闭藏也注顺时气也】
　　大阅【原周礼夏官大司马中冬敎大阅注冬大阅简军实疏以冬时农隙故大阅简军实之凡要也张衡东京赋岁惟仲冬大阅西园虞人掌焉先期戒事悉率百禽鸠诸灵囿兽之所同是谓告备】
　　狩田【原周礼夏官大司马遂以狩田注冬田爲狩言守取之无所择也夏小正十有一月王狩传狩者言王之时田冬猎爲狩唐书礼志皇帝狩田之礼亦以仲冬前期兵部集众庶修田法】
　　馌兽献禽【原周礼夏官大司马致禽馌兽于郊入献禽以享烝注聚所获禽因以祭四方神于郊入又以禽祭宗庙唐书礼志狩田乃命有司馌兽于四郊以兽告至于庙社】
　　约法三章【原汉书高帝纪元年十一月诏诸县豪桀曰父老苦秦苛法久矣诽谤者族耦语者弃市吾与诸侯约先入关者王之吾当王关中与父老约法三章耳杀人者死伤人及盗抵罪余悉除去秦法吏民皆按堵如故凡吾所以来爲父兄除害非有所侵暴毋恐】
　　祠孔子【增汉书高帝纪十二年十一月行自淮南还过鲁以太牢祠孔子晋书礼志武帝泰始三年十一月改宗圣侯孔震爲奉圣亭侯又诏太学及鲁国四时备三牲以祀孔子】
　　举孝廉【增汉书武帝纪元光元年冬十一月初令郡国举孝廉各一人后汉书和帝纪永元十三年十一月丙辰诏曰幽并凉州户口率少边役众剧束脩良吏进仕路狭其令缘边郡口十万以上岁举孝廉一人不满十万二岁举一人五万以下三岁举一人又顺帝纪阳嘉元年十一月辛卯初令郡国举孝廉限年四十以上诸生通章句文吏能牋奏乃得应选其有茂材异行若颜渊子奇不拘年齿】
　　祠后土【增汉书武帝纪元鼎四年十一月甲子立后土祠于汾隂脽上唐书明皇纪开元二十年十一月庚申如汾阴祠后土大赦免供顿州今岁税赐文武官隆勲爵诸州侍老帛武德以来功臣后及唐隆功臣三品以上一子官】
　　封周后【增汉书武帝纪元鼎四年十一月行幸荥阳还至洛阳诏曰观于周室邈而无祀询问耆老廼得周子嘉其封嘉爲周子南君以奉周祀注子南其封邑之号以爲周后故总言周子南君】
　　举孝弟【增汉书宣帝纪地节三年十一月诏曰朕旣不逮导民不明反侧晨兴念虑万方不忘元元惟恐羞先帝圣德故并举贤良方正以亲万姓历载臻兹然而俗化阙焉传曰孝弟也者其爲仁之本与其令郡国举孝弟有行义闻于鄕里者各一人】
　　祀萧霍【增后汉书明帝纪永平二年十一月甲申遣使者以中牢祀萧何霍光帝谒陵园过式其墓】置都防【増后汉书明帝纪永平十七年冬十一月初置西域都防戊巳校尉】
　　白虎议奏【増后汉书章帝纪建初四年十一月壬戌诏下太常将大夫博士议郞郞官及诸生诸儒会白虎观讲议五经同异使五官中郞将魏应承制问侍中淳于防奏帝亲称制临决如孝宣甘露石渠故事作白虎议奏注今白虎通】
</div>
    <div class="pagination">
<a href="御定月令辑要_page78.html">上一页</a><span>...</span><a href="御定月令辑要_page74.html">74</a><a href="御定月令辑要_page75.html">75</a><a href="御定月令辑要_page76.html">76</a><a href="御定月令辑要_page77.html">77</a><a href="御定月令辑要_page78.html">78</a><span class="current-page">79</span><a href="御定月令辑要_page80.html">80</a><a href="御定月令辑要_page81.html">81</a><a href="御定月令辑要_page82.html">82</a><a href="御定月令辑要_page83.html">83</a><a href="御定月令辑要_page84.html">84</a><span>...</span><a href="御定月令辑要_page80.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
