<!DOCTYPE html>
<html>
<head>
    <meta charset="UTF-8">
    <title>皇明奇事述 - 第 2 页/共 6 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇明奇事述 - 第 2 页/共 6 页</h1>
    <div class="content">　　两吴祯：一洪武靖海侯，一成化都御史。
　　两赵新：一洪武山西右布政使，一景泰吏部尚书。
　　三刘宁：一洪武，一成化，俱都督；一嘉靖右都督。
　　两陈文：一洪武都督佥事、东海孝勇侯，一成化大学士，庄靖公。
　　两王博：俱洪武，一中书平章政事，一广东右参政。
　　两王平：一洪武右都御史，一永乐交右布政使、前右佥都。
　　两李泰：一洪武户部尚书，一成化詹事府詹事兼学士。
　　两陈清：一洪武都督封合浦侯，一弘治南京工部尚书。
　　两金忠：俱永乐，一兵部尚书赠少师，一太保封忠勇王。
　　两陈亨：俱永乐，一右都督追封泾国公，一左都督赠封成武伯。
　　两张兴：俱永乐靖难功臣，一都督佥事，一安乡伯。
　　两蒋骥：一永乐礼部侍郎，一弘治定西侯。
　　两陈寿：一永乐工部左侍郎赠尚书，一正德南京刑部右侍郎，以致仕进刑部尚书。俱有谥。名德亦相类。
　　两陈瑛：一永乐左都御史，一正德都督同知。
　　两吴江：一永乐总兵，一弘治总兵。
　　两李英：俱宣德，一达官会宁伯，一都督同知。
　　两陈智：一宣德荣昌伯，一正统右都御史。
　　两刘昭：一宣德都督，一成化太子少保、户部尚书。
　　两刘琏：一宣德户部左侍郎，一成化太仆寺卿。
　　两张本：一宣德太子宾客、兵部尚书，一弘治都察院右副都御史。
　　两程富：一宣德由教授升御史至尚书，一正统由布政司捡校升提学御史至佥事。
　　两顾佐：一宣德掌都察院事右都御史，一正德初户部尚书赠太子太保。
　　两张骏：一宣德都御史，一正德工部尚书直文渊阁。
　　两张：一正统彭城伯，一弘治太子太保、礼部尚书。
　　两张瑾：一正统彭城伯，一天顺太平侯。
　　两张辅：俱正统，一嗣封彭城伯，一太师英国公。
　　两宋杰：俱景泰，一西宁侯，一右副都御史。
　　两刘清：一景泰刑部右侍郎，一成化总兵右部督。
　　两王通：一景泰都督同知前成山侯，一弘治右都督。
　　两李锡：一景泰太子少保、通政使，一隆庆总兵官、都督同知。
　　两刘聚：一景泰左都督，一成化左都督、宁晋伯。
　　两韩福：一景泰左副都御史，一正德户部左侍郎。
　　两李棠：一景泰刑部左侍郎，一隆庆南京吏部右侍郎。
　　两杨鼎：俱景泰，一为山西左布政，一为户部侍郎后至尚书。
　　两赵荣：俱天顺，一忻城伯，一工部尚书。
　　两陆钅弋：俱榜眼，一天顺甲申，一正德辛巳。二科俱非正岁，而相去仅逾一甲子。
　　两李文：俱成化，一高阳伯，一都督同知。
　　两李震：俱成化，一兴宁伯，一兵部左侍郎。
　　两吴琮：俱成化，一袭广义伯，一袭清平伯。
　　两张鹏：俱成化，一太子少保、兵部尚书，一都督佥事。
　　两王信：：俱成化，俱都督同知。
　　两吴节：俱成化，一太常卿兼翰林院侍读学士，一都察院右副都御史。
　　两马昂：一成化太子少保、户部尚书，一正德左都督。
　　两李和：一成化南京户部右侍郎，一嘉靖驸马都尉。
　　两毛伦：一成化左都督，一弘治通政司通政使。
　　两李本：一成化南京礼部尚书，一嘉靖少傅、大学士。
　　两吕本：一洪武吏部尚书，建文外大父，懿文太子妃父也；一即李本改姓。
　　两韩文：俱弘治，俱字贯道，一都察院右副都御史，一户部尚书。
　　两徐溥：俱弘治，一永康侯，一少师、大学士。
　　两王道：一弘治都察院右副都御史，一嘉靖吏部右侍郎。
　　两刘忠：一弘治右副都御史，一正德少傅、吏部尚书、武英殿大学士。
　　两张海：一弘治兵部左侍郎，一正德都督同知。
　　两谢绶：一弘治南京礼部尚书，一正德右副都御史。
　　两王宪：一正德袭封靖远伯，一嘉靖太子太保、兵部尚书。
　　两张缙：一正德南京户部尚书，一嘉靖都察院右副都御史。
　　两许国：一正德左都督，一万历少保、武英殿大学士。
　　两彭泽：俱嘉靖，一少保兵部尚书，一太常寺卿。
　　两陈儒：俱嘉靖，一泰宁侯，一都察院右都御史。
　　两胡松：俱嘉靖，一工部尚书，一吏部尚书。
　　两吴山：俱嘉靖，一刑部尚书，一少保、礼部尚书。
　　两孙应奎：俱嘉靖，一户部尚书，一都察院右副都御史。又相继为给事中，以言事贬。
　　两张岳：一嘉靖，一万历，俱侍郎。
　　两刘文：俱嘉靖，一都督同知，一宁晋伯。
　　两陈璋：俱嘉靖，一刑部左侍郎，一工部左侍郎掌鸿胪寺。
　　两刘玺：俱嘉靖，一都督佥事、山西总兵，一宣府巡抚副都御史。
　　两何鳌：俱嘉靖左布政使，其一至刑部尚书。
　　两张镐：俱嘉靖，一副都御史，一佥都御史。
　　两陈瓒：俱隆庆三年同时，一光禄卿，后为左都御史；一太常少卿，后为刑部左侍郎。
　　两陈于陛：万历十八年，一为詹事学生，一为左副都御史，班正联立。
　　成化间，万通奴锦衣指挥徐达，与中山王同。
　　英国公张铺与彭城伯张昶，同为勋戚重臣，朝夕共事，而昶名其子曰辅，与英国公同，尤不可晓。
　　正德中，太师镇国公朱寿者，盖上所托名也。然国初亦自有舳舻侯朱寿。
　　国初，会稽县知县邹鲁以政最入为大理寺丞。弘治中，御史邹鲁当迁大理寺丞，不得，恨刑部尚书何乔新荐其郎中夺之，劾乔新，谪山阴县知县。山、会，皆绍兴附郭县也。
　　宣德初，命工部尚书黄福册兵马副指挥黄福女为郡王妃，上好奇多戏，或有意为之也。
　　景泰初，翰林院修撰王振耻与太监振同名，请改为恂。
　　景泰末，司礼太监张永与于少保同祸，而正德中司礼太监张永诛逆有名，相去正一甲子，俱尝总督十二营。
　　成化间，妖人千户王臣﹃于市，翰林侍讲学士王臣耻与同名，上疏请更之，不许。
　　正德末，江西按察副使、副总兵、都督佥事，俱张。按张为兵备时，与总兵同事有功，后一至都督同知，一至布政使，尚同事。
　　正德末，御马监太监张忠同监督团营军务，至嘉靖初以罪革贬，而藩邸中贵张忠亦升御马监太监，代领团营，不知者以为一人也。
　　金吾左卫指挥使杨善自陈：景泰间从事尚膳监，凡闻内臣密谋，必达于忠国公石亨。上自沙漠还南内，皇太后时时来省，王诚、舒良欲留锢之。臣得其谋，以达内臣刘成启，太后遂不至。诏进一官，为都指挥佥事。是时与兴济伯为两杨善，同预夺门者也。
　　同年一榜同姓名者，多不可纪。余所知辛丑有两张洽，俱浙江人。丁未有两林一新，俱福建人。乙丑有两陈王道，俱吾乡人，每投刺，以邑里自别。两林又同为户部主事，以至员外郎、郎中、佥事、参议、副使，俱同，其一林始卒，而一林仕至布政使。
　　又景泰及嘉靖初，俱有吏科给事中毛玉，俱利口言事，官俱不甚显。
　　成化中有两王，同时为监察御史。其一以掌院，威宁伯王越荐起拜右佥都御史；其一坐累，出知山西石城县，以发落误语，累杀强盗家属多，为西厂所发，凌迟处死于市。
　　正德十二年，吏科论劾四川巡抚都御史马昊，兵科论劾守备都指挥亦马昊，同日报闻。
　　嘉靖中，刑部郎中徐学诗，兵部主事徐学诗，俱有声郎署间，后兵部改名曰学谟，贵至礼部尚书。刑部以论列大相为民，后起南通政参议，寻卒，赠大理寺右少卿。
　　嘉靖丁未以后，连三科有李春芳。其一状元、少师，一至知府，一至左给事中。
　　王三锡、王三接同名者至多，而官皆不甚显，不能逾方面，余族人有之。昆山陈王道与陈王道同举进士，年亦相若，而一止南道御史，一止工部员外郎，其官皆失于庚辰春。万历十一年中，御史有两李植封，事传远近，不能辨。
　　嘉靖两广总督、尚书蔡经，又副总兵、都督佥事张经成功，后蔡经复张姓，同。
　　余尝于古迹中见洪武有周鼎字伯器，而正统亦有周鼎字伯器，俱博雅有文名，前后几不可辨。
    　　○父子同名
　　古有父子同名，余尝记之矣。国朝唯刘忠武侯事尤异，忠武父名江，为戍卒死，忠武仍其父名不易，累战功至左都督，佩大将军印，犹与其父同名，后封广宁伯，始更名荣，封未几而卒。
    　　○叔侄名位事体相同
　　潘珍与从子旦，壬戌、乙丑登第，珍以兵左侍理部事，旦以兵左侍督两广，同岁议安南忤旨归。珍戊申卒，年七十二，赠右都御史；旦己酉卒，年七十四，赠尚书。
    　　○兄弟名位事体相同
　　许诰、许讠赞，皆吏部尚书进子。以避父嫌，同日诰由给事中改翰林检讨，讠赞由御史改编修，后复以父累，同日外谪，诰为判官，讠赞为知县。寻再起，累官诰为南户部尚书，讠赞为户部尚书。中间诰由九列一转翰林侍读学士，讠赞最后自太宰为文渊阁大学士。
　　张礻龠、张礻会，兄弟也，其年事科第俱相近。正德中，礻龠以刑部郎中，礻会以刑科都给事中，俱改御史查盘。礻龠迁太仆少卿，遂转佥都御史，礻会为大理寺丞。逆瑾败，俱为言官所劾，礻龠谪，礻会无恙。后礻会累官至右副都御史，礻龠亦累迁旧官以本。郎中、都给事改御史，非故事也，而礻龠、礻会兄弟以一时得之，亦甚异矣。
　　吴良、吴祯，俱以老成为将多汗马劳，为高帝所重，良封江阴侯，追封江国公；祯封靖海侯，追封海国公。俱特进、光禄大夫，良上柱国，祯左柱国。中间良以指挥使入都督佥事，遂封侯，祯以侯一出领指挥使。
    　　○詹许父子
　　国初，詹同以翰林院承旨兼吏部尚书，绾二绶，盖侍从与六卿之长也。其子徽，以吏部尚书兼左都御史，亦绾二绶，盖六卿三法司之长也。后许进与子讠赞，俱为吏部尚书，复与子论俱为兵部尚书，盖盛之极而奇者也。
    　　○吴聘君父子
</div>
    <div class="pagination">
<a href="皇明奇事述.html">上一页</a><a href="皇明奇事述.html">1</a><span class="current-page">2</span><a href="皇明奇事述_page3.html">3</a><a href="皇明奇事述_page4.html">4</a><a href="皇明奇事述_page5.html">5</a><a href="皇明奇事述_page6.html">6</a><a href="皇明奇事述_page3.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
