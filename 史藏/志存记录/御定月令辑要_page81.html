<!DOCTYPE html>
<html>
<head>
    <meta charset="UTF-8">
    <title>御定月令辑要 - 第 81 页/共 96 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定月令辑要 - 第 81 页/共 96 页</h1>
    <div class="content">　　观云【原陶朱公书冬至日观云须于子时至平旦观之若靑云北起主岁稔民安赤云主旱黑云主水白云主人灾黄云大熟无云主凶】
　　占风【原陶朱公书冬至日占风若南风主谷贵北风主岁稔西风主禾熟若东南风久有重雾主水西南风主久阴谚云冬至西南百日阴半晴半雨到淸明】
　　占晴雨【増农政全书十一月冬至谚曰干冬湿年坐了种田又云閙热冬至冷淡年盖吴人尚冬至欲晴故也或云冬至雨年必晴冬至晴年必雨此説颇准嘉兴县志冬至晴主来岁稔】
　　三星入地【增金台记闻北人騐时以天明三星入地爲河冻之候正德丙寅冬至在十一月二十八日都下寒最迟而河亦迟冻是月望日与诸吉士早朝共试观之黎明三星正入地而河冰亦适合云】弥陀生曰【増嘉定县志十一月十七爲弥陀生日忌南风相传有偈云南风吹我面有米也不贱北风吹我背无米也不贵极验】
　　杂纪
　　献师子犬爵【増后汉书和帝纪永元十三年冬十一月安息国遣使献师子及条枝大爵】校猎上林【増后汉书安帝纪延光二年十一月甲辰校猎上林苑】
　　周冕【増白虎通麻冕者何周宗庙之冠也礼曰周冕而祭十一月之时阳气冕仰黄泉之下万物被施前冕而后仰故谓之冕】
　　委貌【増白虎通士冠经曰委貌周道所以谓之委貌何周綂十一月爲正万物萌小故爲冠饰最小故曰委貌委貌者委曲有貌也】
　　焚雉头裘【増晋书武帝纪咸宁四年十一月太医司马程据献雉头裘帝以奇技异服典礼所禁焚之于殿前】
　　铸阴燧【増搜神记夫金之性一也以五月丙午日中铸爲阳燧以十一月壬子夜半铸爲阴燧】高阳氏正【増宋书礼志高阳氏以十一月爲正玊以赤缯】
　　献楛矢石砮【増宋书符瑞志孝武帝大明三年十一月己巳肃慎氏献楛矢石砮高丽国译而至】接舆释游论【増魏书成淹传显祖于仲冬之月欲巡漠北朝臣以寒甚固谏并不纳淹上接舆释游论显祖览之诏尚书李防曰卿等诸人不如成淹论通释人意乃勅停行】
　　采旁勃【増齐民要术神仙服食经曰七禽方十一月采旁勃旁勃白蒿也白兔食之寿八百年】梦中得瓜【増孝子传焦华西秦时人父病甚仲冬思瓜求之不得忽梦一人黄冠谓曰闻子父病思瓜故送瓜以助子华拜受之及寤瓜在手馨香非常父食而愈】
　　子弟随官所【增唐书太宗纪贞观元年十一月己未许子弟年十九以下随父兄之官所】获瑞石【増唐书太宗纪贞观十七年十一月壬午以凉州获瑞石赦凉州】
　　东女国正月【増旧唐书东女国东女国以十一月爲正】
　　献驯象【増实録大厯六年十一月文单国王来朝献驯象十有一宰臣上言曰春秋载异国之朝周书美西旅之献重其德化及远也】
　　金桃银桃【増唐防要贞观九年十一月康国献金桃银桃诏令植苑中】
　　得古犁铧【増唐会要开元二十九年十一月陜郡太守李齐物凿三门山路通流便漕运开渠得古犁铧三于石下皆有文曰平陆遂改河北县爲平陆】
　　麟食嘉禾【増唐会要元和七年十一月梓州上言龙州界嘉禾生有麟食之每来一鹿引之羣鹿随之使画工就图之幷嘉禾一函以献】
　　置飞骑【増通鉴贞观十二年十一月丁未初置左右屯营飞骑于元武门以诸将军领之又简飞骑才力骁健善骑射者号百骑衣五色袍乘骏马以虎皮爲鞯凡游幸则从焉】
　　宣示玉牒【増通鉴开元十三年十一月丙戌至泰山上问礼部侍郞贺知章曰前代玉牒之文何故秘之对曰或密求神仙故不欲人见上曰吾爲苍生祈福耳乃出玉牒宣示羣臣】
　　马色如云锦【増通鉴开元十三年十一月丙戌至泰山太仆卿王毛仲以牧马数万匹从色别爲羣望之如云锦上嘉毛仲之功癸巳加毛仲开府仪同三司】
　　赐刺史酒【増通鉴开元十三年十一月甲午车驾发自泰山庚申上还至宋州宴从官于楼上刺史寇泚预焉上谓张说曰向者屡遣使臣分巡诸道察吏善恶今因封禅历诸州乃知使臣负我多矣怀州刺史王丘魏州刺史崔沔济州刺史裴耀卿三人者不劳人以市恩眞良吏矣顾谓宼泚曰比亦屡有以酒馔不丰诉于朕者知卿不借誉于左右也自举酒赐之宰臣帅羣臣起贺楼上皆称万岁】
　　酒杯种瓜【原续仙传马湘有道术尝于江南刺史马植坐上仲冬月以酒杯盛土种瓜须臾引蔓生实食之味甚美】
　　幸韦嗣立庄【増册府元景龙三年十一月庚子幸兵部尚书韦嗣立庄舍宴赐甚厚特封谷爲幽栖谷】
　　宰相生日赐宴会【増宋史礼志大中祥符五年十一月以宰相王旦生日诏赐羊三十口酒五十壶米麪各二十斛令诸司供帐京府具衙前乐许宴其亲友旦遂会近列及丞郞给谏修史属官】醴泉出【増宋史五行志大中祥符八年十一月通州军言醴泉出汶山下有疾者飮之皆愈】木有文【増宋史五行志至道六年十一月襄州民刘士家生木有文如鱼龙凤鹤之状】
　　赐供御笔【増宋防要祥符二年十一月丁巳内出太宗镂文红管供御笔十二管分赐王旦以下人一双】
　　郊祀天贶【増宋会要乾道九年十一月四日诏郊祀免奏瑞符九日亲郊十一日宰臣曾怀等奏郊祀礼成兼以瑞雪应时未明而霁以至靑城宿斋圜丘蒇事天气澄爽此皆圣德昭著高穹防格上曰君臣之间正当修饬以答天贶】
　　链方诸【増太平广记感应经方诸用十一月壬子日夜半时链五色石爲之状如圬杯向月卽得津水】一阳三水【増渑水燕谈录王元规庆厯末赴吏部选一夕梦一人衣冠高古因访以当授何地官期早晩书八字与之云时生一阳体合三水旣觉不悟意及注官河南河淸主簿凡三字从水到官日正冬至】梅市【増成都古今记十一月梅市】
　　丹书台【増玉海黄初元年十一月祡于繁阳有黄鸟衔丹书集于尚书台于是改元】
　　观衞士还营【増玉海大中祥符九年十一月丁丑车驾至自泰山上御乾元楼召近臣观衞士甲马还营乙酉大宴含光殿劳旋也】
　　祷雪【増玉海雍熙二年十一月戊子以时雪未防命羣臣分祷京师祠庙是日雨雪上大悦制诗二首赐宰相等令属和】
　　乞四体书【增玉海淳化五年十一月丁巳上出四体书所赋诗草书者尤絶妙苏易简顿首告上乞之吕蒙正亦欲得焉易简前奏曰臣先请蒙正已不及矣上笑而赐之】
　　新定韵畧【増玉海景德四年十一月戊寅诏攽行新定韵畧送胄监镂板先以举人用韵多异诏殿中丞丘雍重定切韵陈彭年言省试未有条格命晁回崔遵度等详定刻于韵畧之末】
　　瑞雪命题【増玉海祥符三年十一月壬午己丑上作瑞雪诗赐近臣和壬辰召陈从易刘筠对崇和殿上谓向敏中等曰从易軰文可观令卽席赋瑞雪歌上命题陈彭年笔授上览之赐绯鱼】
　　河淸【增玉海祥符三年十一月庚子陜州言宝鼎县河淸遣官往祭羣臣称贺】
　　赋师子诗【増玉海祥符四年十一月丁丑出占城国所献师子命近臣视之上作七言诗预观者咸赋又作长歌令近臣属和】
　　甘露【増玉海祥符九年十一月壬寅甘露防玉淸昭应宫太初殿桧柏上作歌羣臣皆和甲辰防会灵观柏木上作七言六韵诗羣臣咸和】
　　太平瑞圣花【増玉海天圣六年十一月癸卯益州献异花似桃四出上异之目爲太平瑞圣花】赐笏头金带【増玉海庆厯八年十一月癸亥赐王贻永李用和笏头金带故事非二府文臣不赐惟张耆在密院兼侍中尝赐之】
　　书大成殿牓【増玉海绍兴六年十一月上书大成殿牓赐成都府学用敎授范仲殳请也学殿建于东汉之初平汉人以大隷记修筑岁月刻于东楹至今九百四十三年天下栋宇之古无过于此】景灵宫行礼【増玉海绍兴十九年太史令胡平言十一月十二日行礼景灵宫登辇出内天气开明见帝坐及三台星体明耀十三日车驾至靑城阴雾收敛登坛至礼毕天气澄肃星月明莹囘銮肆赦有彩云之瑞乞宣付史馆从之上因是亲制喜霁诗宰辅从臣皆和以进】
　　鼓舞乞寒【増文献通考康居国十一月鼓舞乞寒以水交泼爲乐】
　　高丽祭天【増文献通考高句丽岁以建子月祭天】
　　寿星临帝座【増天中记嘉祐八年冬十一月京师有道人游卜于市莫知所从来貎体古怪不与常飮酒无算未尝觉醉都人士异之相与諠好事者潜图其状后近侍逹帝引见赐酒一石飮及七斗次日司天台奏寿星临帝座忽失道人所在仁宗嘉叹久之】
　　瑞冰【増泊庵集永乐十五年十一月金水河太液池冰凝结众像态状奇巧其时密云亦献瑞冰如水晶含玉者凡七与金水河所结无异】
　　送丸击鼓【増北京岁华记十一月琢石如弹丸置于地童子以足送之前后交击爲胜始击羯鼓鼓用鐡爲围单皮覆之每十人五人聚击女子亦然】
　　晋十一月折杨柳歌【増素雪任风流树木转枯悴松柏无所忧折杨柳寒衣履薄冰欢讵知侬否】
　　李贺十一月乐词【增宫城团凛严光白天碎碎堕琼芳挝钟高飮千日酒却天凝寒作君寿御沟泉合如环素火井温泉在何处】















　　御定月令辑要卷十九
<史部,时令类,御定月令辑要>
　　钦定四库全书
　　御定月令辑要卷二十
　　十二月令
　　天道
　　月卦临【原易临刚浸而长本义临进而凌逼于物也二阳浸长以逼于隂故为临十二月之卦也増周易集觧干九二见龙在田干寳曰阳在九二十二月之时自临来也】
　　栗烈【原诗二之日栗烈疏二之日建丑之月也栗烈为寒气季冬之月无风亦寒】
　　日在婺女【原礼季冬之月日在婺女集説女在子元枵之次也】
　　中星【原礼昏娄中旦氐中淮南子注娄西方白虎之宿氐东方苍龙之宿】
　　律中大吕【原礼律中大吕集説大吕丑律长八寸二百四十三分寸之百四増汉书律歴志大吕吕旅也言隂大旅助黄钟宣气而牙物也位于丑在十二月淮南子大吕之数七十六主十二月下生夷则白虎通十二月律谓之大吕何大大也吕者拒也言阳气欲出隂不许也吕之为言拒者旅抑拒难之也许善心神雀颂歳次上章律谐大吕】
　　日穷于次【原礼日穷于次疏日穷于次者谓去年季冬日次于元枵从此以来每引移次他辰至此月穷尽还次元枵故云日穷于次】
　　月穷于纪【原礼月穷于纪疏月穷于纪者纪犹防也去年季冬月与日相防于元枵自此以来月与】
　　【日相防在于他辰至此月穷尽还复防于元枵故云月穷于纪】
　　星回于天【原礼星回于天疏星回于天者谓二十八宿随天而行每日虽周天一匝早晚不同至于此月复其故处与去年季冬早晚相似故云星回于天】
　　数终歳始【原礼数将几终歳且更始疏几近也以去年季冬至今年季冬三百五十四日未满三百六十五日未得正终唯近于终故云数将几终此月既终歳且更始】
　　日在北陆【増左日在北陆疏日在北陆夏之十二月也】
　　涂月【原尔雅十二月为涂】
　　招摇指丑【原淮南子季冬之月招摇指丑増晋书乐志十二月之辰谓为丑丑者纽也言终始之际以纽结为名也】
　　极寒【増易稽览图冬至后三十日极寒】
　　隂阳南还【増春秋繁露冬月尽而隂阳俱南还阳南还出于寅隂南还入于戌此隂阳所始出地入地之见处也】
　　物动用事【原説文丑纽也十二月万物动用事象手之形时加丑亦举手时也】
　　杪歳【増晋书桓彛论交霜雪于杪歳晦风雨于将晨】
　　刚柔始交【増周易集觧屯刚柔始交而难生崔憬曰十二月阳始浸长而交于隂故曰刚柔始交万物萌芽生于地中有寒冰之难故言难】
　　艮止【増周易集觧艮以止之荀爽曰谓建丑之月消息毕止也】
　　大禁月【増田家五行十二月谓之大禁月忽有一日稍暖即是大寒之】
　　季冬【原梁元帝纂要十二月曰季冬傅休奕诗季冬时惨烈猛寒不可胜】
　　暮冬【原梁元帝纂要十二月曰暮冬杜甫诗髙唐暮冬雪壮哉旧瘴无复似尘埃】
　　暮歳【原梁元帝纂要十二月曰暮歳卢谌歳暮诗亹亹圆象运悠悠方仪廓忽忽歳云暮游原采萧藿】杪冬【原梁元帝纂要十二月曰杪冬除月暮节】
　　穷冬【増杜甫诗穷冬急风水江山云物昏】
　　腊雪【増皇甫冉西斋对雪诗对酒闲斋晚开轩腊雪时花飘疑节色浄润帘帏】
　　萧子云歳暮直庐赋【原日躔女度歳华云暮衡轻炭燥权重泉涸藏元武于太隂蛰腾蛇于高雾日临圭而易落晷中杙而南傃凝寒气于广庭洞曾隂于端庑】
　　欧阳修渔家傲词【増十二月严凝天地闭莫嫌台榭无花卉惟有酒能欺雪意増豪气直教耳热笙歌沸】
　　节序
　　火星中【増周礼天官凌人斩冰注火星中大寒冰方盛之时疏火星中谓十二月平旦火星中于十二月小寒节大寒中是冰方盛之时也】
　　初腊【原史记秦纪惠文君十二年初腊正义十二月腊日也秦惠文王始效中国为之故云初腊猎禽兽以歳终祭先祖因立此日也风俗通腊者猎也言田猎取兽以祭祀其先祖也或曰腊者接也新故交接故大祭以报功也】
　　嘉平【原史记秦始皇纪三十一年十二月更名腊曰嘉平茅盈内纪始皇三十一年九月庚子盈髙祖父蒙字初成乃于华山之中乘云驾龙白日升天先是其邑谣歌曰神仙得者茅初成驾龙上升入太清时下元洲戏赤城继世而徃在我盈帝若学之腊嘉平始皇闻谣歌而问其故父老具对曰此仙人之谣劝帝求长生之术于是始皇欣然乃有寻仙之志因改腊曰嘉平】
　　腊明日【增史记天官书腊明日人众卒歳一防饮食阳气故曰初歳】
　　小寒【原淮南子冬至加十五日斗指癸则小寒音比应钟増三礼义宗小寒为节者亦形于大寒故谓之小言时寒气犹未极也】
</div>
    <div class="pagination">
<a href="御定月令辑要_page80.html">上一页</a><span>...</span><a href="御定月令辑要_page76.html">76</a><a href="御定月令辑要_page77.html">77</a><a href="御定月令辑要_page78.html">78</a><a href="御定月令辑要_page79.html">79</a><a href="御定月令辑要_page80.html">80</a><span class="current-page">81</span><a href="御定月令辑要_page82.html">82</a><a href="御定月令辑要_page83.html">83</a><a href="御定月令辑要_page84.html">84</a><a href="御定月令辑要_page85.html">85</a><a href="御定月令辑要_page86.html">86</a><span>...</span><a href="御定月令辑要_page82.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
