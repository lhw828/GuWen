<!DOCTYPE html>
<html>
<head>
    <meta charset="UTF-8">
    <title>台湾南部碑文集成 - 第 26 页/共 85 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>台湾南部碑文集成 - 第 26 页/共 85 页</h1>
    <div class="content">　　敕建凤山昭忠祠碑（光绪三年）

　　重修学宫碑记（光绪四年）

　　重建安平昭忠祠碑记（光绪五年）

　　永安桥碑记（光绪十年）

　　修造冈山路碑记（光绪十四年）

　　重新敬圣亭碑记（光绪十六年）

　　改建吕祖祠碑（光绪十九年）

　　西华祖堂碑记（光绪二十年）

　　.重修海东碑记（道光八年）

　　教之兴，固赖官师；而乡党慕义之士，亦与有力焉。海东书院在台湾府学之西，昉于康熙五十九年。旋为考棚，至乾隆五年，巡台御史兼督学太原杨公二酉复建为书院；时有贡生施士安捐田千亩为膏火资。嗣后屡有增修，凡分巡海外能尽厥职者，无不以课士为急。余于道光四年奉命来台，每至书院，必诏肄业诸生曰：『闽省自唐以后始有闻人；然理学之盛，莫过于闽。台郡被声教百余年，人文不让内地。诸生挟四书、五经以专心于举业，自谓能学圣人之学矣。抑思学其学者，必志其志；岂徒以文辞乎？溯闽学之上继濂、洛，皆由先立乎诚，而戒欺以求□。若徒冀科目重人，乡会得隽如额，遂为不失令名；恐先有愧于乡先儒，而去圣人之道日以远，非使者所望于诸生也』！于是士皆知奋。越三年，书院又需修葺。职员黄捷芳偕弟文学廷栋捐千余金，慨任其事。阅两月而落成。□堂斋舍，焕然一新，拓于旧者三分之一焉。两黄君能趾施明经之美，于奕祀后，不亦自持者厚而所思者远欤！

　　考国初太仓王仲至着「苏学景贤录」，而陆桴亭先生为之序。陆先生固儒学宗主也，所称必信而有征。王仲至既为江夏刘广文，修其学宫；又因姑苏郡学志告成，而别辑「景贤录」。余未得见其书，惟因陆序以知书之大略。陆先生谓『学为圣人，弟子员之责也』，窃喜与余勖士之言相合。「景贤录」所载，皆苏郡过化之贤者，希贤即所以希圣也。海外督学有功于书院者，杨侍御而外，则有觉罗公四明、奇公宠格、张公志绪、糜公奇瑜。未建学院以前，嘉惠士林，则有陈清端公、□醴谷、林荔山、蒋集公诸先生，载在郡县志，彰彰可复。苦以寓贤设教，为海外开风气，郡志但载沈公光文，而不载徐公孚远；其余缺略者尚多，是宜如「景贤录」之详加编纂，以为多士效法也。

　　台郡百废具举，惟郡志不修近六十年，增修勿宜辽缓。又书院曾为考棚，自书院复而考棚改建于道署厅事右偏；府县试士，则各于其署。绅士屡议别建而未果。黄君汲汲慕义，既□施君之义□□□王仲至之美，倡率众绅以成此两善举，海外风气盖蒸蒸日上矣，跂予望之！

　　道光七年，岁在丁亥仲春之月，督学台澎观察使者，阙里孔昭虔记。

　　黄君昆季修书院落成，乞余一言为记。时值境内不靖，驰驱南北，不暇握管。鹿港司属邓君菽□，古文□也，时权郡篆，朝夕过从，因援韩安国赋几故事，属代撰勒石。余素不敢攘人之善，兼欲各存其真，爰附缀数语于左方。孔昭虔又识。

　　按：碑原勒台湾府海东书院（址在今台南市中区忠义国民学校），日据时移存南区碑林，高二一二公分，宽九三公分，花冈岩。篆额同题。

　　.重修双慈亭碑记（道光八年）

　　慈何以明？取慈悲之义而名之也。双何以名？是庙昔奉观音佛祖，迨乾隆癸酉年增建前进，兼祀天上圣母，故名之曰「双慈亭」。戊子岁，曾经整理一新。嘉庆戊寅春，复集诸同志，鸠金庀材，大加鼎革，庶几乎克绍前光矣。从兹共沐化雨之沾，且享安澜之庆。是为序。

　　前署南路参府广捐俸四十大员。署凤山县主庞捐俸四十大员。护南路下淡水营都阃府陈高山捐俸银三十大员。存城汛官郑观涛捐俸二十大员。附城汛官吴兖莲捐捧十六大员。南路放索搭楼屯千总潘天赐、把总刘天水、外委王三元、队目、丁等共捐银一百六十大员。

　　陈光明捐银二百二十大员。耆老蔡玉儒、武生郑捷辉，以上各捐银一百五十大员。沈永盛捐银一百三十大员。郡域双泰号捐杉料银一百两。陈克彰捐一百一十大员。合同课馆捐银一百大员。

　　蔡以仁捐银九十大员。耆老张有庆、郑荣兴号，以上各捐银七十五大员。众槟榔柜合捐银七十六大员。众渔户合捐银七十大员。林万记、陈同山、丁看观，以上各捐银六十二大员。郡城碧兰郊、郭廷照、职员卢朝宗、监生杨盛时、周合兴，以上各捐银六十大员。李阳盛、谢同顺、协和号、陈怡安、朱松茂、张成观，以上各捐银五十大员。

　　黄广源捐银四十九大员。五长发、王趋观，以上各捐银四十二大员。郡城怡源号、郡城同兴号、旧糖郊、陈盛记、张集泉、许恒德，以上各捐银四十大员。傅令观捐银三十四大员。黄振兴捐银三十三大员。郑天成捐银三十二大员。郡城石振声，贡生郑朝清、李文盛、汀州众班兵、振和号、简振兴、丁泉盛、王朝义、田卫观、隆兴号、张妈顺观，以上各捐银三十大员。纪诚观、林漳源，以上各捐银二十六大员。窑户曾甫观、李侃观、柯泉兴、沈万益，以上各捐银二十四大员。窑户顺美号、振盛号、吕光贺、源昌号、以上各捐银二十二大员。武举刘瑞麟、王和发、张妈营、和美号、柯春琼、黄灿观、沈隆远、新和美、郡城奇品号、郡城麟山号、郡城杜昆美、邵武众班兵、漳城众班兵，以上各捐银二十大员。陈煜观、任报观、张合茂、万振号，以上各捐银十六大员。章钦和、和泰号，以上各捐银十五大员。陈日新、源兴号、张如墨、黄万兴、余长兴、黄登观、瑞源号、陈漏观、吴荣利，以上各捐银十四大员。董长兴捐银十三大员。杨玉利、王新发、陈怀安、陈振瑞、王御观、林吟观、杨都观、刘谟观、采云居、蔡升观、张可聚、清扬号、庄永和、大桥馆、江宁黄宗耀、张定筹，以上各捐银十二大员。振成号捐银十一大员。李志光、邱奇观、吴成观、郡城方耀汉、郭振益、胜远号、益合号、鹦鹉郊、新庄吴国才、一甲林士孟、甘棠门李成冬、山仔顶、陈□观、贡生苏文诚、黄恩观、简荣观、林自兴、泉兴号、陈新观、爱来号、福协众班兵、黄流观、杨汉观、曾文观、张遇观、张协茂，以上各捐银十大员。

　　盈锦号、李怀□、李隆顺，以上各捐银八大员。绵顺号、赖和兴、澄源号、谢利兴、郑荣茂、林惟和、秦得兴、洪协益、林斌观、张源裕、沈广升、陈成兴、合顺馆吴□观、颜德观、胡宜观、林鲁观、洪耀坤，以上各捐银六大员。张顺发、许怀德、月兴号、周方观、陈在荫、船户用舵，以上各捐银五大员。洪瑞号、郭端观、胡侯观、杨□□、伍源泰、陈恒源、和源号、吴天池、郑干观、张妈寿、杨全观、陈大徘、陈荫老、郭自成、泉源号、柯日芳、秦泰山、吕泉成、吴德芳、吴回观、船户永□、船户顺□、陈璇玑、张渡观、泰兴号、曾妈喜，以上各捐银四大员。

　　窑户谢表观捐银八大员。职贡刘伊仲、叶文宾、黄绵老、加饷馆、施三元、曾心悦，以上各捐银四大员。王益丰、谢月老、黎俊杰、卢碧山、张贺新、王锦盛、吕泉和、丁泰山、沈九观、曾彩香、刘安成、王茂兴、汪漳源、林才观、郭胜发、陆友观、杨南珍、赖兴观、源成号、丁景观、余泉进、陈传祖、义成号、柯鞍舵、李泰舵、浦兴号，以上各捐银三大员。

　　道光八年元月（缺）日，总理职员卢朝宗，董事廪生陈连璧，董事生员张德音、郑池水、李捷科，住持僧色琴同立。

　　按碑分镌四石：第一石，高一二三公分，宽六○公分；第二石，高一二四公分，宽六○公分；第三石、第四石，高宽同第二石。存高雄县凤山镇双慈亭，质花冈岩。碑序，卢尔德嘉「凤山县釆访册」录之。文中乾隆癸酉，十八年（公元一七五三）；戊子，三十三年（一七六八）；嘉庆戊寅，二十三年（一八一八）。「署凤山县主庞」，名周，嘉庆二十二（一八一七）任。

　　.林氏姑婆祖碑记（道光八年）

　　天上圣母，保障四方，慈帆广济，报应设施，其捷如响；所以南朔东西无不崇奉者也。兹因阿缑我林姓姑婆祖仅存公银七十员，逐年收利不足祀典之费，前序遗失，实难考稽。历岁启建音歌，捐题维艰。众裔孙深蒙圣德沐恩，是以爰集，重新鸠捐，凑足置业，以垂万古恭足千秋祀典之用。声灵赫濯，惠我无疆！

　　今将置业重捐名次，计列于左：

　　举人得时捐银十二员。武生永清捐银八员。林仔内赞生捐银七员。宅老捐银五员。天福、现德、柳生、埤长天催，各捐银四员。新建、光准、绵老、全生、天送、养司、建章、溪州东生、长坋埔捷生，各捐银三员。传祖、绍祖、天兴、来生、锦生、加礼、妈夏、古先、智老、皆旺、振加、意老、芸老、汶生、佛生、三成、艾司、得胜、黜生、海生、赞生、太平、光泽、逢时、琴司、俊司、各捐银二员。访生、盖生、生员宗器、苞伯、素生、俊生、文寿、初明、岱发、兴生、牛老、妈福、昆生、江生、光明、笔老、任宽、对老、谋生、天基，以上各捐银一员。

　　一、买新园庄王会、海、天园二段，住山猪毛教场边，价银八十员；年纳现任都阃府租银五员正。

　　一、买本街建章园一段，住田尾新庄闸外口，土名鸳鸯仔，价银一百十员；年纳业主租糖、折谷四石五斗，并带番租七斗五升正。

　　一、买南势寮庄颜欧氏园二段，住山猪毛教场边，价银二十员；年纳屏东书院租榖、折银二员。

　　园业界址，契账载明炳据，议交炉主轮流承接；毋计混乱。如该年应看炉主凭筶承接，毋许推诿；如违，议罚。或庄人着年特将圣像原祀本街妥寓，毋许恃强迎到伊家；故违，议罚。逐年祀典诸费，勿得滥用多开；察出议罚。倘有不肖奸徒揣摩藉端，该炉主闻众，呈官究治；毋容隐情宽贷。

　　道光八年三月（缺）日，众裔孙同立石。

　　按：碑存屏东县屏东市天后宫，高一二九公分，宽六六公分，花冈岩。额镌如题。

　　.重修武庙碑记（道光八年）

　　月港名区文衡圣殿，增其华者，提宪梁公之懋绩；踵其美者，职员林父之宏猷。然而世远年湮，风飘雨湿，朽镘损坏，雕刻倾颓。不有修葺，何成大观？众等于是捐题镰镒，鸠集僝功：重懋规模，庶乎竹苞而松茂；聿新栋宇，允矣鸟革而翚飞。人力由成，神光默佑，此尤俎豆馨香之所弗替者也！

　　大学生李应信捐银二百大员。苏源裕捐银一百二十大员。怡成号、长源号、源和号，以上各捐银六十大员。盈茂号、协泰号，以上各捐银五十大员。课馆、锺昆源、恒盛号、东成号，以上各捐银四十大员。泉利号、振合号、丰盈号、新联源、合盛号、义古号，以上各捐银三十大员。

　　惠美号捐银二十五大员。大春号捐银二十四大员。万发号捐银二十四大员。福泉号、合升号、泰隆号、胜记号、欣荣号、慕陶号，以上各捐银二十大员。

　　杨光庇、协源号、惠苑号、林源顺、李升观、泰源号、胜兴号、义源号、李赏观，以上各捐银十六大员。长顺号、新恒顺、吴珍号、长春号、泰昌号、德昌号、寿春号、振盈号、德成号、永和号、林记号，以上各捐银十四大员。翼利号、振隆号、张友芸，以上各捐银十二大员。

　　道光八年戊子荔月（缺）日榖旦，董事陈学古、曾长源、苏春山、李怡成、林协泰、黄长顺、谢源美，首事李源兴、曾肇期同立。

　　按：碑存台南县盐水镇武庙里武庙，高五六公分，宽一二五公分，花冈岩。额镌如题。有副碑一，见后。

　　.重修武庙碑记（道光八年）

　　窃维庙社之兴，有其举之，莫或废焉；况关圣夫子义昭天地，灵震古今，尤宜馨香勿替者也。月港建庙以来，前蒙提宪梁公之踵美，继得职员林老之增华，厥功懋矣！迄今月远年湮，两观之榱题已坏；风飘雨湿，四壁之垣址几倾。非重修而复葺之，曷克壮其观瞻哉？爰鸩僝功，共成众志，恢其旧制，肇厥新规。经始于去岁初秋，落成于今年孟夏。既黝垩以流丹，复钩心而斗角：殿堂峻丽，庶乎鸟革而翚飞；宫阙回环，允矣竹苞而松茂。是事也，虽人力所由成，实神光之默致云！

　　鹿港原任瓯宁县儒学林文猷捐银一百大员。举人李建邦敬奉旗竿一对。佳里兴分司方振声捐银二十大员。卫守府陈大中捐银二十大员。大学生郭洪辉捐银十六大员。候补分府陈朝琼捐银十大员。头家丁上林助西畔车路一道。

　　吴尚观、怡隆号、陈论笃、惠圃号、春记号、成玉号、信义号、源盈号、集兴号、协兴号、承源号、珍成号、仁兴号、三合号、咸万号、苏文齐、万珍号、宝成号、苏光前、怡发号、李旺观、荣兴号、义方号、隆兴号、彩云号、曾夙驾、兰苑号、振安号、新盈盛、谢意观、泉春号、源美号、康源号、鼎源号、纪布观、联吉号、芳裕号、李昆源、集香号、振德号、顺发号、绵兴号、杏春号、谢管观、源盈号、昆益号、谢光傅、吉成号、宁顺号、生财号、彩霞号、大振号、隆源号、振发号，以上各捐银十大员。

　　道光八年戊子荔月（缺）日榖旦，董事陈学古、曾长源、苏春山、林协泰、李怡成、黄长顺、谢源美，首事李源兴、曾肇期同立。

　　按：碑存台南县盐水镇武庙里武庙，高五七公分，宽一二六公分，花冈岩。原碑缺题，为同题前碑之副碑。

　　.文宣王祀典引（道光八年）

　　窃思圣道长流，亘万古而不磨；圣教旁（下缺）隆文重道。建学明伦，何分邦域？尊贤取士，岂限（下缺）道义，时寻洙水之源。未几来游东土，目击田间父老，犁雨锄云□□修（下缺）讲学论道之风，猗欤休哉！

</div>
    <div class="pagination">
<a href="台湾南部碑文集成_page25.html">上一页</a><span>...</span><a href="台湾南部碑文集成_page21.html">21</a><a href="台湾南部碑文集成_page22.html">22</a><a href="台湾南部碑文集成_page23.html">23</a><a href="台湾南部碑文集成_page24.html">24</a><a href="台湾南部碑文集成_page25.html">25</a><span class="current-page">26</span><a href="台湾南部碑文集成_page27.html">27</a><a href="台湾南部碑文集成_page28.html">28</a><a href="台湾南部碑文集成_page29.html">29</a><a href="台湾南部碑文集成_page30.html">30</a><a href="台湾南部碑文集成_page31.html">31</a><span>...</span><a href="台湾南部碑文集成_page27.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
