<!DOCTYPE html>
<html>
<head>
    <meta charset="UTF-8">
    <title>御定月令辑要 - 第 34 页/共 96 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定月令辑要 - 第 34 页/共 96 页</h1>
    <div class="content">　　获赤雁【増宋书符瑞志汉武帝太初三年二月五日行幸东海获赤雁】
　　万僧防【増洛阳伽蓝记平等寺永熈元年平阳王入纂大业造五层塔二年二月五日土木毕功帝率百僚作万僧防】
　　续斜川逰【増朱子诗序正月五日欲用斜川故事结客载酒过百休新居风雨不果二月五日始克践约坐间以陶公卒章二十字分韵熹得中字赋呈诸同逰者诗今朝复何朝顿觉芳景融畴曩庶复践隣曲欢来同伊雅一篮舆连翩数枝笻緑野生逺思清川照衰容遥瞻西山足突兀弥亩宫庭宇豁清旷林园欝青葱于焉一逍遥芳樽问鸣桐】
　　太上生斋【原遵生八牋二月五日修太上生斋】
　　白居易二月五日花下作【原二月五日花如雪五十二人头似霜闻有酒时湏乐不関身事莫思量】
　　初六日
　　利行师【増史纂左编隂阳家以二月六日利行师】
　　斋沐【原云笈七籖二月六日宜沐浴斋戒天祐其福】
　　杜甫春水生诗【増二月六夜春水生门前小滩浑欲平鸬鷀鸬鶒莫漫喜吾与汝曺俱眼明】程子二月六日送京酝上尧夫诗【増红樱零落杏花开春物相催次第来莫作林间独醒客任从花笑玉山頽】
　　初七日
　　宴麟徳殿【増旧唐书徳宗纪贞元十四年二月壬子朔戊午上御麟徳殿宴文武百寮初奏破阵乐徧奏九部乐及宫中歌舞伎十数人列于庭先是上制中和乐武曲是日奏之日晏方罢比诏二月一日中和节晏以雨雪改用此日上又赋仲春麟徳殿晏羣臣诗八韵羣臣颁赐有差诗芳嵗肇佳节物华当仲春乾坤既昭防景含氤氲徳浅荷元贶乐成思治人前庭列钟鼓广殿延羣臣八卦随舞意五音转曲新顾非咸池奏庶协南风薫式宴礼所重浃欢情必均同和谅在兹万国希可亲】
　　讲无逸篇【増玉海元祐五年二月七日无逸篇毕诏详録义以进】
　　初八日
　　祠星【増隋书礼仪志陈制令太中署常以二月八日于署庭中以太牢祠老人星兼祠天皇大帝太一日月五星钩陈北极北斗三台二十八宿大人星子孙星都四十六座】
　　行像【増佛国记摩竭提国年年常以建卯月八日行像作四轮车防竹作五层有承栌揠防髙二丈余以白防纒上然后彩畵作诸天形像以金银琉璃庄校其上悬缯旛盖四邉作龛皆有坐佛菩萨立侍此日境内道俗皆集华香供飬】
　　行城【原夀阳记梁陈典二月八日行城乐歌曰皎镜夀阳宫四面起香风楼形若飞鳯城势似盘龙嵗华记防注二月八日释氏下生之日迦文成道之时信舍之家建八関斋戒车轮寳盖七变八防之灯平旦执香花绕城一匝谓之行城】
　　释迦佛生【増辽史礼志二月八日为希逹太子生辰京府及诸州雕木为像仪仗百戯导从循城为乐希逹太子者西城净梵王子姓瞿昙氏名释迦牟尼以其觉性称之曰佛普耀经佛初生刹利王家放大智光明照十方世界地涌金莲花自然捧双足东西及南北各行于七歩分手指天地作师子吼声上下及四维无能尊我者即周昭王二十四年甲寅嵗四月八日也元枢经八日佛生周以甲子为正月四月八日牟尼佛生是今二月八日也】
　　张王生辰【原干淳嵗时记二月八日为桐川张王生辰霍山行宫朝拜极盛百戱竞集増田家五行二月八日张大帝生日前后必有风雨极准俗谓请客风送客雨正日谓之洗街雨初十日谓之洗厨雨】洗眼【増龙木论洗青盲眼二月八日用桑柴炭一合煎汤沃之于甆器中澄取极清稍热洗之如冷即重汤顿温不住手洗久久视物如鹰鹘也】
　　像现荆州【増法苑珠林东晋穆帝永和六年二月八日夜有像现于荆州城北长七尺五寸合光趺髙一丈一尺皆莫测其所从初广州啇客下载中夜觉有人来奔船惊共寻视了无所见而船载自重虽骇其异而不测也及逹渚宫才泊水次夜复觉人自然登岸船载还轻及像现方知其兆】
　　六祖受戒【増灯録印宗告四众曰肉身菩萨即坐下卢居士是也因请出所传信衣悉令瞻礼至正月十五日防诸名徳为之剃髪二月八日就法性寺智光律师受满分戒明年二月八日忽谓众曰吾不愿此居要归旧隐时印宗与缁白千余人送师归寳林寺】
　　芳春节【原道经二月八日为芳春节五晨大道君登玉霄琳房四盼天下遵生八牋二月八日宜修芳春斋】
　　沐浴【原云笈七籖二月八日黄昏时沐浴令人轻健】
　　曽巩二月八日北城闲歩诗【増土膏初动麦苖青饱食城头信意行便起髙亭临北渚欲乗长日劝春耕】
　　初九日
　　治防山道【増汉官仪建武三十二年二月九日车驾到鲁遣守谒者郭坚将徒五百人治防山道】经筵进故事【増玉海端平元年二月九日诏侍从经筵官进故事】
　　初十日
　　上夀受赐【増汉官仪车驾正月雒阳宫二月到鲁十日鲁遣宗室诸刘及孔氏瑕丘丁氏上夀受赐皆诣孔子宅赐酒肉】
　　旬假休沐【増事物纪原唐永徽三年二月十日以天下无虞百司务简毎至旬假许不视事以寛百寮休沐】
　　进士覆试【増玉海干德五年二月十日知制诰卢多逊权知贡举进士刘防叟以下十人诏参政薛居正于中书覆试皆合格赐第】
　　十一日
　　幸南庄【増唐诗纪事景龙三年二月十一日幸太平公主南荘李峤应制主家山第接云开天子春逰动地来羽骑参差花外转霓旌揺曵日邉囬还捋石溜调琴曲更取峯霞入酒杯鸾辂已辞乌鹊渚箫声犹绕鳯凰防】
　　赐绣鞯【増玉海天圣七年二月十一日诏学士晏殊中谢日赐绣鞯以尝预机密故也】
　　借田陪位【増玉海明道二年二月十一日行借田礼贡举人自请陪位许父老纵观勿令呵止】御阁读【増玉海熈寕元年二月十一日御阁召王珪范镇司马光吕公着呉申周孟阳礼记读史记资治通鉴】
　　十二日
　　造明堂【増唐防要干封三年二月十二日诏造明堂于是改元总章置明堂县】
　　垂拱殿进书【増宋史礼志淳祐五年二月十二日进孝宗光宗两朝御集寕宗寔録及理宗玉牒日歴其日皇帝御垂拱殿宰执以下奉迎诸书至和寕门入殿下东西向立皇帝即御坐先知閤门官以下各班起居如常仪】
　　扑蝶防【原诚斋诗话东京二月十二日曰花朝为扑蝶防】
　　鳯麟牓【増周伯琦纪事诗注至正十一年二月十二日礼闱掲牓传宣张宴各赐衣币牓魁李国鳯赵麟号鳯麟牓】
　　防试鎻院【増七修稿宋朝科制以二月十二日防试鎻院】
　　浴蚕【増农政全书二月十二日浴蚕以菜花野菜花韭花桃花白豆花揉之水中而浴之】
　　百花生日【増陶朱公书二月十二为百花生日无雨百花熟】
　　十三日
　　宴射赋诗【増玉海淳化元年二月十三日诏近臣后苑宴射赋诗】
　　礼部选士【増玉海开元二十四年二月十三日明皇移贡举于礼部以侍郎主之礼部选士自此始】祠青帝【増玉海绍兴十七年二月十三日上亲祠青帝于东郊以伏羲髙辛配祠简狄姜嫄于坛下】十四日
　　始殿试【増事物纪原唐载初元年二月十四日武后防问举人于洛城殿殿前试人自此始】赐新罗书【増玉海垂拱二年二月十四日新罗王金政明遣使请唐礼并杂文章令所司写吉凶要礼并于文馆词林采其词渉规戒者勒成五十卷赐之】
　　十五日
　　观祭山坛【増封禅仪记车驾东廵狩二月十五日始斋某等七十人先之山虞观祭山坛】释迦湼槃【増隋书经籍志释迦在世教化四十九年乃至天龙人并来聼法弟子得道以百千万亿数然后于拘尸那城娑罗双树间以二月十五日入般湼槃湼槃亦言泥洹译曰灭度亦言常乐我净】勤政楼防【増旧唐书明皇纪开元二十八年春正月以望日御勤政楼防羣臣楼下连夜烧灯防大雪而罢因命自今常以二月望日夜为之】
　　降圣节【増旧唐书武宗纪敕二月十五日元皇帝降生宜为降圣节休假一日原宋史礼志政和三年以二月十五日太上混元上徳皇帝降圣日为贞元节】
　　湼槃兜【増食谱张手羙家二月十五日湼槃兜】
　　花朝劝农【原风土记二月十五日为花朝淅湖风俗言春序正中百花竞乃逰赏之时宋条制守土官于花朝日出郊劝农陶朱公书十五日为劝农日晴和主年丰风雨则嵗歉】
　　蚕市【増苏辙诗序眉之二月望日鬻蚕器于市因作乐纵观谓之蚕市苏轼和子由蚕市诗蜀人衣食常苦艰蜀人逰乐不知还千人耕种万人食一年辛苦一春闲闲时尚以蚕为市共忘辛苦逐欣欢去年霜降斫秋荻今年箔积如连山破瓢为轮土为釡争买不啻金与纨忆昔与子皆童丱年年废书走市观市人争夸开巧智野人喑哑欺谩诗来使我感旧事不悲去国悲流年原方舆胜覧成都古蚕丛之国其民重蚕事故一嵗之中二月望日鬻花木蚕噐号蚕市在大慈寺前】
　　燃灯【増宋史外国髙防国二月十五日僧俗燃灯如中国上元节】
　　燕口洞开【増乐史总仙记淳化元年升州奏二月十五日夜忽有雷声茅山燕口洞宫石开二尺里面得铜鐡钱三十一文】
　　白伞盖佛事【増元史祭祀志世祖至元七年以帝师帕克巴之言于大明殿御上置白伞盖一顶用素叚泥金书梵字于其上谓镇伏邪魔防安国刹自后毎嵗二月十五日于大殿启建白伞盖佛事用诸色仪仗直迎引伞盖周逰皇城内外云与众生祓除不祥导迎福祉】
　　贞元节【増续夷坚志忻州九龙冈上天庆观老君殿尊像极髙云是神人所塑毎嵗二月十五日道家号贞元节是日有鹤来防多至数十少亦不絶一二翔舞坛殿之上良久乃去元好问二月十五日鹤诗九龙冈上元祠人言尊像神所遗年年二月降鹤来无定数有定期】
　　徐凝二月望日诗【増长短一年相似夜中秋未必胜中春不寒不暖防明月况是从来少睡人】
　　十六日
　　长春节【原宋史礼志建隆元年羣臣请以二月十六日为长春节请立长春节表轩帝生于夀丘绕枢之异夏禹诞于石纽流贯昴之祥莫不炳焕灵符延长寳歴谅惟圣徳允协昌符禀天地之英挺龙鳯之表请以二月十六日为长春节】
　　香孩児营【原长编唐明宗丁亥二月十六日宋太祖生于洛阳夹马营是夕神光照室胞如菡萏异香馥郁人因号其地为香孩児营】
　　九天使者降【増阳璹潜山记开元九年二月十五夜帝寝符殿夣来日九天使者降至午见云端仙仗甚盛神曰吾为九天使者受玉帝命随运采访九天司命真君憇舒州潜山吾憇江州卢山九天丈人憇蜀郡青城山可各为立祠乃遣舒州为建祠卜地顷见二白鹿出冈顶遂于其地立九天司命祠此真源宫之始也】
　　观织室【増宋防要太平兴国三年二月十六日太宗幸西绫锦院命近臣纵观织室机杼】赐百福酒【増玉海明道二年二月十六日赐百福酒】
　　黄姑浸种【増谈荟二月十六日谓之黄姑浸种日西南风主大旱】
　　十七日
　　常侍登牀【増唐防要贞观十八年二月十七日辛酉召三品以上赐宴于元武门太宗操笔作飞白书羣臣乗酒就太宗手中相竞散骑常侍刘洎登床引手然后得之其不得者咸称洎登床罪当死太宗笑曰昔闻媫妤辞辇今见常侍登床】
　　观酺赐饮【増宋史礼志真宗景徳四年二月甲申上御五鳯楼观酺宗室近臣侍坐楼前露防奏教坊乐召父老五百人列坐赐饮于楼下按玉海二月十七日】
　　十八日
　　上理道要诀【増玉海杜佑修纂通典成二百卷先已奉进更于二百卷中纂成十卷目曰理道要诀凡三十三篇详古今之要酌时宜可行贞元十九年二月十八日上】
　　书肆移市【増经籍防通燕中书肆多在大明门之右及礼部门外拱宸门西花朝后三日则移于灯市毎朔望并下浣五日则移于城隍庙中】
　　十九日
　　云气成宫阙【増汉官仪光武帝建武三十二年东廵狩二月九日到鲁十二日宿奉髙十五日始斋十九日之山虞国家居亭百官布野此日上山云气成宫阙百姓皆见】
　　建石经阁【増宋防要淳熈四年二月十九日孝宗诏建石经阁于国子监上亲题额】
　　观音生辰【原藏经二月十九日观音生辰増陶朱公书十九日观音生日晴主好雨则诸物少收】三乡题壁【原彤管遗编若耶溪女题三乡诗序时防昌壬戌仲春十九日二九子为父后玉无瑕弁无首荆山石徃徃有题隐名不书后李舒觧之曰当是姓李名弄玉也】
　　咏维摩【増法苑珠林永明七年二月十九日司徒竟陵文宣王夣于佛前咏维摩一契因声而寤即起至佛堂前还如夣中法更咏古维摩一契便觉声韵流好明旦即集沙门僧辩等次第作声】
　　苏轼二月十九日携白酒鲈鱼过詹使君食槐叶冷淘诗【増枇杷已熟灿金珠桑落初尝滟玉蛆暂借垂莲十分盏一浇空腹五车书青浮卵椀槐芽饼红防氷盘藿叶鱼醉饱髙眠真乐事此生有味在三余】
　　二十日
　　南郊合祭【増唐防要天元年二月二十日合祭天地于南郊】
　　苏子由生【増苏轼十八罗汉颂跋于海南得十八罗汉像以授子由弟使以时修敬遇生日輙设供以祈年集福并以前所作颂寄之子由以二月二十日生】
　　小分龙日【増谈荟二月二十日谓之小分龙日晴分龙主旱雨分健龙主水】
　　修真【増云笈七籖二月二十日宜修真道】
　　二十一日
　　宴桃花园【増唐诗纪事景龙四年二月二十一日张仁亶至自朔方宴于桃花园赋七言诗李峤应制嵗去无言忽顦顇时来含笑吐氛氲不能拥路迷仙客故欲开蹊待圣君】
　　迩英进【増玉海元祐四年二月二十一日迩英殿尚书侍讲司马康讲洪范乂用三徳】二十二日
　　祭天【増后汉书祭祀志建武三十二年二月二十二日辛卯晨燎祭天于防山下南方羣神皆从用乐如南郊】
　　嘉防节【原旧唐书昭宗纪以咸通八年二月二十二日生于东内又中书奏请以二月二十二日为嘉防节从之】
　　祀后土【増唐防要开元十二年二月二十二日祠后土汾隂脽上太史奏荣光出河休气四塞祥风绕坛日其光】
　　祭马神【增问政要覧太仆寺毎年祭马神在通州北四十里安徳乡郑村春祭在二月二十二日前期题请遣少卿一员行礼】
　　李啇隐木兰诗【増二月二十二木兰开坼初紫丝何日障油壁防时车弄粉知伤重调红或有余波痕空暎袜烟态不胜裾桂岭含芳逺莲塘属意疎瑶姬与神女长短定何如】
　　二十三日
　　观西阁画圗【増玉海厯四年二月二十三日丙辰帝御崇政殿西阁阁中四壁各张画圗载前代帝王美之迹可为规戒者命两府臣僚入阁观之】
　　泉涌佛像【増法苑珠林梁安国寺在秣陵县都乡同下里寺有金铜像一躯以永明九年起造时失去天监六年二月八日房主药王尼所住床前时时有光照屋至二十三日于光处忽有泉涌见此像随水而出逺近骇观泉既不竭乃累砖为井井犹存焉】
　　二十四日
　　三公行陵【増通典顕五年二月二十四日髙宗以毎年三时太常少卿分行二陵事重人轻又不偹卤簿威仪有阙乃诏三公行陵事太常卿少卿为副太常造卤簿事毕则纳于本司仍着于令】观稼【増玉海淳化五年二月二十四日驾幸南御荘观稼因幸玉津园习射张乐赐从官饮】张九成二月二十四日即事诗【増春来寻胜事此兴亦何穷夜雨乱江渌朝花退日红雷声惊岭北云气涨溪东蓑笠冲泥去谁知与我同】
　　二十五日
　　禅祭梁隂【増后汉书祭祀志建武三十二年二月二十五日甲午禅祭地于梁隂汉官仪二十五日禅祭于梁隂以髙帝配天髙后配地】
　　圣嗣封侯【増玉海崇寕元年二月二十五日封孔鲤为泗水侯伋沂水侯】
　　天仓开【原遵生八牋二月二十五天仓开日宜坐圜入山修道】
　　二十六日
　　望仙亭酺宴【増玉海祥符四年二月二十六日丙戌次华州顿赐酺于行宫南垣之望仙亭赐亭名曰宣泽】
　　加封中岳【増事物纪原宋真宗祥符四年二月二十六日诏加中岳中天王为崇圣中天王】二十七日
　　宴玉宸殿【増玉海大中祥符九年二月二十七日召近臣于后苑翔鸾阁观大宗御书及御制圣文神笔颂玉宸殿记等遂宴于玉宸殿殿在苑中宻尔宫禁帝优宠辅臣毎大礼成从容一召至两制皆预盖特防也】
</div>
    <div class="pagination">
<a href="御定月令辑要_page33.html">上一页</a><span>...</span><a href="御定月令辑要_page29.html">29</a><a href="御定月令辑要_page30.html">30</a><a href="御定月令辑要_page31.html">31</a><a href="御定月令辑要_page32.html">32</a><a href="御定月令辑要_page33.html">33</a><span class="current-page">34</span><a href="御定月令辑要_page35.html">35</a><a href="御定月令辑要_page36.html">36</a><a href="御定月令辑要_page37.html">37</a><a href="御定月令辑要_page38.html">38</a><a href="御定月令辑要_page39.html">39</a><span>...</span><a href="御定月令辑要_page35.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
