<!DOCTYPE html>
<html>
<head>
    <meta charset="UTF-8">
    <title>易氏族谱 - 第 10 页/共 168 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>易氏族谱 - 第 10 页/共 168 页</h1>
    <div class="content">
源流简介
易姓的产生是在东周仕魏土大夫恺公食采冀州东境易水因赐姓，后家在冀州的西，狼孟引龙井圳上，今山西太原阳曲县（古名狼孟）与图志古冀州治水太原，所以易姓都称太原，恺公从此命子孙以易为姓，恺公以后。世系原谱卷五有详细记载。我祖景愍公由吉水迁湘阴，为始迁之祖，首先迁东港冲，三世先公居盘龙桥，六世万兴公及邦章生攻、放二公居盘龙桥，文祖公迁武夷山，光祖公子邦奇生敬、数二公、邦彦生敷、启二公迁黄甲桥。六世祖学祖公迁葛公桥的云田，西公亮公子孙世居东港冲。自明代先后以知府职尽节谅山，赐建忠节祠，在湘阴县城般街，春秋祀典四支子孙齐临祭奠。
我姓初无定派式，至前清乾隆朝，建祠营田，始编派式，定二十字，从十二世为起派之始。
六世祖学祖公字龙桥，邑库生，支下帮谟公字荣庄，子徵，字禄三，邑库生，子三我占、我旻、我城，我占字魅传，之师公跃门于珊，他的世系下现为营田大房。之兰公子五：琮、瑚、环、璋、琼，琮公一传无后，瑚公世系下为营田二房，环公世系下为营田三房，璋公世系下为营田四房，琼公世系下为营田五房，之芳子琢，他的世系下为营田六房，以下见谱载，所以说，营田建祠分为三桥、四处，原盘龙桥、黄甲桥虽立支祠而皆宗营田祠，谱题营田易氏族祠，以此为据，同姓之宗不可离，始祖之宗不可移，世系之嗣绩百世无穷。
辉萼受修辑组敬撰

原谱派世
乾元焕文章，鼎甲有辉光，忠孝诒谋远，诗书世泽长。

续修谱新增派世
精雕存祖德，博览拓新纲，唯实真恒在，谦和遇事昌。


卷首之三
杂记
杂记者别专记而言，以纪分类之所不尽，盖一族之事务至繁，若一一类别为篇，则事愈衍而名愈歧，墨漏仍所不免。兹附杂纪一门，俾凡未入专志者属之。亦近世法规通例也。陆放翁家训纪其先世琐事，苏长公亦有史外本谱杂纪内，间纪先世佚闻亦同此例谱杂记
忠愍侯祠堂记（乾隆四十五年） 翰林检讨院 王泉斋
湖南易氏始祖行长公讳雄自晋以忠烈祀于浏邑太湖山下，元加赠忠愍侯，明太祖赐联表为宜阳别驾之神。先是举孝廉为舂陵令，承刺史，命拒王敦，驰檄募众，敦攻之，捍御累旬，城陷为所执词不屈，因被害。夫人潘氏率家人五十赴难，其季子天骥、天骏出于厘孪亏乳，寄养他家。幸未与难，时以为忠义之报。其后裔至隋徙吴，及唐渐复。本郡予姻兄荣泽君见派分各邑，莫尽将享，欲增祠星城，遗咏寓意令嗣鼎夫惓惓。至丙申甫约各支建祠药王街告成。汇其捐数详述首事，将勒石索予志，予维忠臣烈士，晶晶简篇于侯觉轶而驾之。尝闻之东坡论勇敢之倡莫善于私，谓上有以异之而勇乃作，侯特一令耳何私之？云乎无所私而赴义与有所私而赴义，其迹故无殊，而心尤足。深入慨慕者，盖以忠愤蒙于性之自然，非但激于情之不得不然也，今愈千载，肃瞻遗像，凛凛有生气，第传者慕易氏众且贤，谓为忠节之报。其说未尽然抑侯与夫人方以其丹忱寄英光，于汉狱宣泄于风雷，与凿船皆没，闭户皆焚者同，此慷慨激烈于一时，何顾有貌貌者尤寄乳于他室也。此乳哺者幸而生，皆适然之数，倘二子不幸，讵谓忠节，有亏不可以动天地耶！忠故有必报，而谓所报者当是然则没与焚而并绝者，不将无以报乎！虽然二子及知仇不共戴天之年，敦已灭矣，忠魂慰矣。哀父之所为忠，图己之所为孝，惟宜保世而兹大是今之有易氏之幸而非尽节所敢望也，则侯与夫人之心白矣！风仪所播流于奕叶，故闻而兴起者或则翰苑，或居状头，麟麟炳炳，冠盖甲湖湘，即谓忠节之报使然。可嗟乎！，侯为君死，夫人为夫死，抚兹义萃，聚凡世宙扶大纲者皆欲奉以馨香，即愿为其云礽矧明明云礽，曷忍听其祀之废与兴于僻境乎！予重其请，因追论当日之大节，尤钦易氏克大，其祀知皆仁贤之嗣。负忠义之气而不忘其所自者，至于置仪器论管领则有易氏之条议在。
尚义堂记
从来一介之士苟心存及物于人，必有所济，然非本仁而行义者不能易君邦谟者邑庠生，嗜古力学，讲大义，亡势利，虽家不甚丰而施与念切，万历十四年邑饥生，所储二千余石悉倾囷以济。为邑人倡，乡里咸德之族中贫苦者推解弥笃，乃知任恤之风古处尚在人间也。予于春秋祀典，凡节孝乡贤靡不亲临，易生乃忠节先公五代孙，非公不至，偶于赞襄祀事得与晋接议，论风采倜傥不羁在庙，诸生乃举生颠末为予殚述，称其自负，有曰：昔文正公草茅坐诵，以天下为己任。彼渭济人利物区以穷达，自命竟居何等也。吾因有感焉，高尚者士之志，言论者心之声，故言有大而非夸。予未尝不叹明德之后必有达人，忠节之裔固如是乎。夫人放怀高寄晤言一室，辄侈口达大真，若可信及验诸行事，前后判若两人者，岂其少舆，若易生之积学力行好义轻财，彰彰若斯，今日之义即他年之良臣。己饥己溺，霖雨苍生，非异人任其所以，恢先绪而缵旧德者，于生有厚望焉。又奚止一乡一曲德兹惠鲜哉？我皇上与人为善，施者特隆褒赐。予奉上命嘉其行，赐以尚义额，且乐为记之，易生父学祖有声庠序文学推重，其子征克承厥绪，亦复后先济美例得，并书以征不朽，为易生道，亦勇为多士勖。
义田记    元级
从来仁义礼相须而成，故有仁心者斯有义举。夫惟人饥我饥，人寒我寒，不忘于心，则见义必为自不容已。盖仁至则义尽，其相为维系有如此者。我祖自太初公明初官谅山知府，遇寇取义成仁，传至邦谟公，征公，万历十四年岁饥，捐赈谷千余石，县主赐以“尚义”二字，旌表之遗墨犹存。夫大丈夫举事不为一身一家计，积厚流光，有历久弥彰者矣。况为人孙子，克承先志，积善累德，尤足绵绵延延于无尽乎。若是者，惟胞叔邵唐公善继之。乾隆壬申岁欠，饥民嗷嗷待哺，县主张宪劝捐，公率兄弟叔侄捐赈数百石。事闻，潘宪义之赐以恤风古匾额，至今彪炳常新，邑人口碑载道，栗桥驿路旁，忠节祖墓在焉。四百年来，采樵无禁，公展拜之。余虑其久坍塌，无以妥忠魂，与胞弟绍昌，堂侄商哲鐻金数百，易土以石，郁郁佳城，以垂不朽。公偶置同乡膳田，初不知后县主刘宪劝公还田，公概然退契，原价未足，亦不可苛求，其不夺人所好，成人之美。大率类是刘宪嘉之赠，以义让可风表诸庭及老，仁慈笃轸，念族中贫者，谓皆祖宗一体，彼寒无衣，饥无食，先志能无恫乎？幸蒙先人余荫有羡，余理宜分润，惜力不能遍及，范文正公之义田与一族共之耳，然陶靖节公云，出其有余赡兹族属，如或不足，但同骨肉，随其力之所及，先自亲亲始，亦行其心之所安而已。遂将聚贤围田五十亩捐入公，以济本支困乏，屡年租谷计丁分授食。其德者每饭不忘，是则公之义举出于至诚，恻怛动乎天，率于性初非好名要誉者所能为，益见我朝仁育意正之流，风熏蒸沦直躋乎？群黎偏德之盛，而我公习与兴性成坦然，由于荡平之化，故能本仁祖义，克笃宗亲以成锡类不匮之思焉。其足以邵前徽而眙休弈叶者推积之，即仁率亲而义，率祖之精义也。观于此者，孝弟之心可以油然生矣。
白鱼矶拱极塔记    范鳌
长郡属邑，以湘名者三，而罗湘承其委，水势自南向北汇流于洞庭，禹贡所谓九江也。湘源地接横岳，山气郁勃而轮迤逦，至于湘西则有岳麓为七十二峰之一，水面东西两岸阔七、八里，又三十六折而为湘阴之水，则渐多水而少山地。势曼衍坡陀。其在西岸者田皆属水乡，以东虽有山而崒律奇诡之状，绝少山脉或现或隐，蜿蜒百余里，突兴江岸逆于湘流，为诸水之扼要，曰白鱼矶，矶旧有小祠，祠水神，水涨则周遭洪波，矶子立江心，遥望丸泥若君山一点耳，其以白鱼名者，则自前明学使杨涟公始，事祥祠竭，易氏之族世居营田，族姓故繁而富，好行其德，营田者，在矶以上为平原，广计若干里，营田不数武即黄陵，南直达县郭之北，曰乌龙嘴。又东南为文星桥，皆当水口崇折之区。邑人鐻钱各建浮图，其上以获风水，盖善举也。而白鱼矶仅有荒祠在焉！于是易氏之族相与集议，以为是矶也，即承湘水之委，北流注汨罗，为诸水扼要。其关系一邑之风水，尤重宜建塔与前二峰并寺为三，费固不资，乃即取诸族人之有力者某某等，公捐若干金，七级隆然，临江岸命曰：拱极并葺，其古刹形胜一新。嘉庆元年，余视学楚南，于易氏有通家谊，易生焕旦戊午举于乡，来京论文颇密，越壬戌，白鱼矶之塔告成，生来嘱记于予，具言其略，予乃回忆昔日经过之处，若黄鹤楼、洞庭、南岳山川景色，眺望怡然，忽起此塔，掩映期间，风水会聚，作镇称雄，楚风弥竟，当在兹乎！？而易氏一门，独能成此善举，其所见不亦远出金谷名园者哉！乃若其请而记于石。
镇塔记    焕柱
壬午之冬十月，既望拱极塔告成，计功历三载。董事堂叔元龙冶市铁约数千斤，择念一日之吉，升之七级，以状塔观。余意以塔势嶙嵚。必得大忠，悃大节烈，镇压于颠。尤为耸峙，因欲缮写，先君子枝茂公讳元澧，哀辑十一世祖 太初公忠节录及名公钜卿记序诗文，俱为一集，登之石顶为塔光，且增易门色适四弟焕枟亦董其事，与二弟焕楷就馆共商，弟曰：公之忠节，悬诸日月，不可阶。而升塔之高不过十数仞，乌足以称忠节之高也！余曰：唯唯否否塔滨洞庭隶湖地，居民鲜少，春夏水涨，四面澎湃，水怪凭之，公之忠肝义胆，闪闪烁烁，电掣雷惊。湘邑如三闾屈公忠靖，夏公赠太仆寺，少卿娄公诸吉人贞灵酬答对语，若平生，蛟鳄不敢侵，蜊蝌不敢犯，有公之忠节震耀塔颠，询亘古胜概也。且塔之建原以植文风，我公忠节之灵如天地无私覆盖一家赖之阖邑，亦赖之继，今文人蔚起，甲地蝉联，此中若有神助者未必不厚有望于公也！况后嗣膺公福荫有沐巨公褒嘉者其文亦得附记序后，有食旧德，颇娴韻学者，其词亦得附诗章后，则忠节之录子若孙皆得托公之灵以贞不朽，是说也，予质之堂叔，岁贡生元级，堂弟举人焕旦邑庠生，焕湘、焕焜、焕泰、焕昶俱点颔服弟，其无河汉斯言，弟起揖曰：诚哉！是言也因援笔而为之记。
唐山识墓记
周礼墓大夫之职二曰族坟墓，孟子曰死徙无出乡，故古者葬不择地，生相近，死相迫，庐墓相依，固其宜矣。我七世祖营庄公博学，弟子配黎氏，生于嘉庆十五年丙申，卒于万历三十八年庚戊，七十有五，原葬凤形山，从形家言，改葬唐家山，崇祯朝闯献祸国，所过残害屠灭，发人邱墟，殃及枯骨，营田当长沙、岳州之冲，人民转徙流离，展墓之礼缺如。清顺治间兵戈云扰，康熙十二年吴逆变乱，由滇东下，过境又为衡岳必经要道，至今西山老屋后园深林中世传为十世祖妣邹夫人避兵故址，历世滋远，履经风鹤而遗裔幸存，唐山距营田十数里，不特拜扫，久稽草木，新封累累，残於薪采，奸人乘机图占，认主数易，湮没碑石，徒令人想望于世远年湮之下而莫巡墓历同光间，筱彦公谆托杨大山子筠公就访蔡云辉、唐福升，虽皆空臆尽言，究未曾推诚告实。礼曰：乐乐其所自生，礼不忘本，先人骸骨谁忍荒翳，幽沦癸丑春，嗣孙甲汝因公过唐山侧，适年久山崩，矿砖暴露，睨无字迹，惊问谁主？唐得富出示，咸丰八年戊午蔡某出笔，契批山内易姓祖坟字样，已而，村媪问是谁家坟？里中婴儿病拜祷辄应，而卦扫冷落，如此，甲汝趋归以白翰鼎邀诸兄弟叔侄，诣唐山审识祖墓，勘定壬山丙向，会集当地团绅，书立寻坟认祖字，刊石立碑，以妥先灵。即于其年二月接唐养田出售墓前山地一则，四月又接唐德富出售墓后山地一则，十月唐德池推受墓后山地一则，十二月唐年满襄卖墓后山地一则，总上五契界载从墓前地坪直下抵田边段粪止，后抵古壕墙，窖石为界。昔孔子少孤，不知父墓，终母之世间问于椰曼父之母。然后合葬于防，则与我族寻求黎夫人墓正自吻合甚矣！木本水源之思乌在其可忽也！今幸先人邱墓迷失达三百年，失而不失，其忠厚留贻，为何如哉？程子曰：彼安则此安，彼危则此危，愿我合族，世世子孙过墓则式，而毋忘其所自，庶几申孝敬云。
赠秀才易君常亮    李白
少年解长剑，投赠即分离；何不断犀象，精光暗往时；磋砣君自惜，窜逐我因谁？地远虞翻老，秋声宋玉悲；空摧芳桂色，不屈古松姿；感激平生意，劳歌寄此词。
提易袯黑竹卷    宋孝宗
翠扫琳琅绕曲池，东坡妙笔写幽姿；一声清籁露华湿，万个寒梢月影披。想象笙篁吹飒沓，依微烟霭辨参差；香篝银烛消长夜，恍似萧湘晤对时。
提易君庆之獐猿两图    范大成
择食麇相唤，无人意不惊；猿啼雨动叶，几熟两忘情。鸟逐山公噪，惊麇仰望凝；春林无一事，狨獝自生悲。
观易君元吉獐猿图歌    秦观
参天古木相缪枝，嵌空怪石御清漪；两猿上下一旁挂，两猿熟视苍蛙疑。潇潇丛竹山风吹，海棠杜宇相因依；下有两猿从两儿，花餐草啮含春戏。艺老笔精湖海催，意尽忘形形更奇；解衣一扫神扶持，他日自见尤嗟咨。金钱百万酒千鸱，荆南将军欣得之；老禅毫取橐为垂，白画掩门初许窥。栊炯炯明东曦，榛丛羽革分参差；残编未终且归读，岁暮感此增羁縻。
赠易西泉检讨归养    梁储
清时频见老莱衣，一疏陈情子又归；芸草自应留馆阁，灯花先为报廷闱。身从红叶阶边去，舟向澄江链里飞；珍重平生清广瑟，莫缘家事久相违。
赠易西泉检讨归养    李东阳
行尽星沙更月桥，始知天上有归桡；宫衣常带香烟湿，仙漏还随玉露飘。已向江山开寿域，细将文轨说中朝；西来青鸟南飞鹤，万里云霄路未遥。
过别驾祠忠愍侯易雄生诞    马岳
山亦摧，川亦竭，唯公忠节，名垂久不磨灭。曾为掾吏气豪雄，挂帻县门去何烈；时有张昌为历阶，寻见王敦偏猖獗。首倡义兵值睽孤，力屈城陷将何如？骂声不受贼奴辱，一死何惜乎其躯；汝既殒身酬典午，妻亦能为忠鬼助，巨湖山下水东流，风激长鲸似号怒，夕辉旷野悬猿啼；西风高柳残蝉鸣，丹心炯炯凌白日；虹光直上千苍冥，易忠愍侯诚磊落，生平慷慨重然诺，宜阳别驾赐褒封，居民祠宇还新作；御灾捍患为乡人，血食蒸尝宜永若，我来瞻拜诞生辰，赋得哀忠记高阁。
及第谢恩后寄弟    鼎臣公
六年雁序忍分离，昭下今朝遇己知；上国风光初晓日，御阶恩渥属身时。内庭再考称文异，圣主宣名奖亦奇。故里仙才若相问，一年攀折两重枝。
中秋    鼎臣公
去岁今宵醉似泥，今宵对月独眠迟；人间共挹金波爽，天上谁将玉笛吹？黄道星辰环北极，青冥风露洗南垂。银桥试问乘莺女，仙桂谁攀第一枝？
   世变有感    贇公
封豕长蛇夜绕关，满城兵火照湖山；生灵化作元黄血，群盗争探赤白丸。整整堂堂离复合，累累落落去无还；捐躯锋镝樊参政，千载风声史册间。
闷坐书怀    延庆公
日永蟠村栋宇深，坐观绕屋树阴阴；两仪复载生成德，百岁期颐孝友心。戏綵维供堂上水，买鲜敬索菪中金；天朝旧赐麟符在，奕叶蝉联直到今。
望云思亲    延庆公
朝看白云飞，暮看白云还；吾庐渺何许？乃在云中间。恋恋父母心，戚戚儿女颜；愿从白云去，戏舞綵衣班。
悬钟石    袚公
不今不古不朝昏，只与南山伴白云；我既无声亦无相，众生当以不闻闻。
玉堂题咏    袚公
南归金马骤，西上玉堂悠；叠嶂排青琐，长空映碧流。声高题石柱，望重识山楼；为忆濯缨处，光涵浩气秋。
题从侄茂中静斋    袚公
万事皆从忙里错，戚然不动乃能通；君看开济规模事，却属南阳高卧翁。
阅谱预期    袚公
宗盟落落似晨星，邂逅中郎识老成；曾说江城辨冤狱，更闻峤岭活罢民。竭来宦海心情淡，归隐山家风月清；四子诜诜俱力学，蜚腾有日贲佳城。
挽侄    袚公
山林朝市不同僚，到底山林也是高；我愧朝班无补报，君于林下任游遨。方嗟会面成敕阔，忽得哀音理郁陶；坐阻抚棺无限痛，诗成清血滴衣袍。
感怀    袚公
我醉欲眠君罢休，谁能持杖听江流？椒花当户不知夜，榕叶满庭疑是秋。吾道从来无物累，此心何处不天游；鸿边奈有音书至，春在江南云梦州。
浯溪    袚公
湘江东西直浯溪，上有十丈中兴碑；谁凿丰碑镇山曲，溪边美人美如玉。想当歌颂大业时，胸蟠星斗光离陆；蚕头虿尾劲且直，凛凛襟怀冰雪莹。水部之文鲁公书，两公寂寥千载余；后来更有黄太史，健笔题诗起翁死。一派清流彻底清，溪边镜石坚而明。我想古人不可见，水石尤作琼玟声。偶来真山访遗迹，烟雨凄迷山路湿；野穸蒙头看打碑，君其问诸水边石。
春日次韵    原真公
游丝舞蝶共徘徊，野马空蒙拂面来；风雨一时成晚霁，园林无处不花开。江横罗带银鸥起，云想衣裳玉女裁；甚喜麻姑能送酒，只愁门外索空罍。
寄弟    原真公
溪上桃花扑酒旗，别来尤记醉歌时；故山笑我生华发，诸弟唯君最白眉。风雨夜床怀旧梦，池塘春草入新诗；自怜漂泊成何事，折取芳声寄所归。
燕集丰乐亭    太初公
鼠姑初发露华浓，闲步林泉豁俗胸；白祫青鞋人几个，黄柑绿蚁酒千锺。郊原到处行秧马，尘榻知谁访卧龙；且向樽前学楚舞，酩酊日暮抚孤松。
汨罗谒三闾大夫    太初公
缠绵宗社孑身扶，岂作当年小丈夫；蔓草尤牵亡国憾，清流堪洗谮臣诬。志同微比风偏古，身近彭咸影不孤；樽酒招魂江渚上，愁看杜宇对人呼。
之官交趾    太初公
宠来天表出南垣，驰宦遐荒识圣恩；咫尺颜承双凤厥，百千路策五花轩。渡庐溪畔怀诸葛，望海城头忆马援；夙夜一心臣子职，惟图匪懈靖边藩。
军中感怀    太初公
蛮旗蚁阵猛如烽，万里军情隔九重；营柳独牵千屡恨，关泥谁炼一丸封。宁驱瘴疠完臣职，岂涉波涛怯敌锋；归聘未遑难刻缓，敢临大节愧龙逢。
玉河烟柳    舒诰公
孝宗梦青衣童子诵曰：鱼无惊戏影，鸦失旧栖枝；次早试公。
诗有此二语上曰神语也！遂入词林。
青烟密玉柳，隐隐近涟漪；密处藏千缕。轻时露半眉。鱼无惊戏影，鸦失旧栖枝；魂断前门客，临风归去迟。
冬日课读视诸儿    舒诰公
故物青毡漫弃贫，三余努力趁闲身，休将遇合逢时好，自许沉酣见古人。左氏浮夸尤有癖，杜陵悲壮岂无神？金针莫谓真难度，好向书城一问津。
晋故别驾累赠忠愍侯宗祀乡贤易公神道碑    李正晋
浏故大邑山川之气，磅礴郁积，钟之于人，为忠义节烈，彪炳史册。朝不乏如晋殉难，宗祀乡贤累封忠愍侯易公讳雄，为尤著其先世，食采易水因赐姓易。公曾祖万年由太仓迁浏阳，家太湖山下。公少有神童之目，家贫无以自给，为县吏，既而舍去寻仕郡为主簿，草贼张昌作乱，执太守万嗣公与贼争曲直，贼怒公不屈。叱左右牵公出斩之。公趋出自若，呼使返。三咭三对如初，贼服其义，乃释。公嗣亦豁免，嗟乎！公官一主簿耳，见义所在，奋不顾身，则其忠勇性成已可概见。由是知名举孝廉。擢别驾迁舂陵令时，晋室播荡，王氏势倾天下，朝廷以为言权稍戎，七月十一日均，于晋元帝永昌元年壬午殉难。公年六十有六，夫人年五十有七。合葬浏阳西乡。将军峒首未趾，丑生子二。长天骥为陶侃掾吏；次天骏为温峤属吏。后骥历官刺史；骏以平苏峻功授千户，大有父风，予前任山东平原公裔焕暄宰淄川皆济南属，彼此时相往返，谈及先世，知公忠义甚。悉今予乘乏兹邦易氏合族重新公墓，请书其事，泐石公为湖相伟人争光日月，义不容辞，既书其事，复为铭曰：忠死于国烈、死于夫。天地神明鉴，此区区晋室构乱，社鼠城狐烽烟满目，甲马盈涂。公激于义，振臂奋呼，千人一德，志在匡扶，贼虽未殄，死岂为愚？湘江湖水忠魂不孤。
一统志湖南通志，易别驾祠在浏阳县西巨湖山下，本晋别驾易雄故居，雄殉王敦之难，遂即其地建祠以祀元封忠愍侯。明称宜阳别驾之神，每年八月十四致祭。
一统志巨湖山在浏阳县西一里，一名大湖山，又名西湖山。明统志三峰鼎峙中有巨湖，其深莫测，下有别驾祠即易雄故居。浏阳县志忠愍祠乾隆朝慎郡王书旁署，慎郡王书四大字：“明太祖赐”。联云：骂贼而亡千古奸雄长愧恧，立庙以祭万年俎豆永馨香。明知浏阳县郑汝清联云：一点丹心当年鄂渚成忠鬼，千秋浩气今日宜阳作正神。
湖南通志浏阳县志晋别驾易雄墓在县西将军峒，夫人潘氏合墓。
一统志影珠山在长沙县东北七十五里，山巅有井，其形如珠故名，一名易公山，为元易公得道处。
长沙府志易公仙，元时人。父老相传居影珠山，终日执备修路，岩石上凿“至治任戎易公修路”八字今尚存。及老织屡易食余。则惠人每负杆于坐旁焚之，且织且焚，昼夜不辍。一日杆烟不散，结为白云，遂乘之去。今名其地为草鞋湾。立石屋祀之。
湖南通志湘阴县志忠节祠在城北，祀明谅山府知府易先。
湖南通志谅山知府赠广西左参政谥忠节易先墓在县北四十五里栗桥。
浏阳县志樟树潭在县西里许，旧有樟树中空，可容数人，今萎。旧谱忠愍夫人尽节，潭中釜随飞入，今长绿毛深尺余，出游则风雨随，旱祷辙应。
湘阴县志百岁坊在县三十里，为易万氏建地，名麦子湾。
一统志宋易元吉古故宅在长沙县西工画于舍后，开圃驯养禽兽以资画意。
思忠堂跋（祠在浏阳西门外）生百世之上，使百世之下，莫不闻风相思。次上古圣人兴道立教之能事也，外此则惟精重大节其感人最易、而入人为最深。忠愍侯易公以散秩仕晋提一旅之孱，军捍方张之逆帜。厉声嚼舌，视死如归。自晋以来。代有封祭。诚足以兴起，斯人而俎豆于千秋者也。而况其在邑人士，而况其在子若孙邑。西门外为公旧祠，规模甚宏。敞因时代久远，为邻佑占废。兹裔孙等于旧祠前购地，楹桷而新之，颜其堂曰思忠盖，取进思尽忠之意而意尤有微焉者，夫性情挚而后功名立，未有据忠孝义而不本思诚者，德业盛而后流传远。未有配义兴道而不深入长思者，然则取思忠之意而推广之谓  公当日之竭忠由思出也，可即谓后人今日之思。公其思由忠生也，亦无不可，士读圣贤书所学何事，登斯堂也，拜瞻遗像。翘仰风徽，慨然想见刚大之气，不少挫于颠沛之倾，君臣之义无所逃于天地之间，有不肃然思敬而瞿然思奋也。岂情也哉！
道光二十六年丙午秋    举人鼎臣李丁华撰
层峦耸翠堂额跋
</div>
    <div class="pagination">
<a href="易氏族谱_page9.html">上一页</a><span>...</span><a href="易氏族谱_page5.html">5</a><a href="易氏族谱_page6.html">6</a><a href="易氏族谱_page7.html">7</a><a href="易氏族谱_page8.html">8</a><a href="易氏族谱_page9.html">9</a><span class="current-page">10</span><a href="易氏族谱_page11.html">11</a><a href="易氏族谱_page12.html">12</a><a href="易氏族谱_page13.html">13</a><a href="易氏族谱_page14.html">14</a><a href="易氏族谱_page15.html">15</a><span>...</span><a href="易氏族谱_page11.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
