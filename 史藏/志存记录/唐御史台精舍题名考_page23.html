<!DOCTYPE html>
<html>
<head>
    <meta charset="UTF-8">
    <title>唐御史台精舍题名考 - 第 23 页/共 34 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>唐御史台精舍题名考 - 第 23 页/共 34 页</h1>
    <div class="content"> 姜立祐（见监察，又左侧。） 

 刘 

 陈繇（见监察。） 

 郑昭（见郎官封中。） 

 吕周（见郎官金外，又左侧。） 

孙逖《授吕周侍御史等制》：敕。行殿中侍御史吕周等，体资忠厚，器韫通明。能兼饬吏之文，更有过人之实。并膺明选，克振朝纲。宜展才于草议，俾迁荣于执法。可依前件。（《文苑英华》三百九十四。） 

 明虚己 

 张景淑（又左侧。） 

 蒋冽（见郎官封外，又右侧侍御兼殿中。） 

孙逖《授蒋冽等监察御史制》：敕。朝议（一作‘通直’。）郎行大理评事蒋冽等，修身有裕，从事惟明。标丽则于文场，效公清于吏道。方期远致，必藉兼才。宜膺刈楚之求，俾叶持绳之寄，可依前件。（《文苑英华》三百九十五。） 

 王佶（见郎官户外，又右侧侍御兼殿中。） 

 蒋演（又右侧侍御兼殿小。） 

《古今姓氏书辨证》（二十七）：唐吏部侍郎、大理卿蒋钦绪（见吏外补。）生演，兵部员外，东莱胶东（当作‘水’。）人。 《旧良吏蒋氵允传》：与兄演、溶，弟清，俱以干局吏事擅能名于天宝中。（《新传》同。） 《旧忠义》（下）《蒋清传》：与兄演等知名于时。 

 郑审（见郎官吏中，又右侧侍御兼殿中。） 

 罗文信（又右侧侍御兼殿中。） 

《会要》（五十九）：开元二十五年二月，监察御史罗文信充诸道铸钱使。 

宋范致虚《黄石山仙翁观记》：唐开元中隶唐州之方城县，刺史崔志廉、县令罗 

文信以岁旱嘉雨应祈，肇新祠宫，西平县令姚震为之颂，刻石祠宇。事载《旧闻》。（《河南通志》。） 

 贾贲 

《新张巡传》：单父尉贾贲率吏称吴王兵，击宋州，张通晤走，进至雍丘。淮阳囚杀守者，迎贲等入。吴王承制，拜监察御史。令狐潮还攻雍丘，贲趋门，为众躏死。《新纪》：天宝十四载十二月，单父尉贾贲等以兵讨安禄山。十五载二月，贾贲战于雍丘，死之。 赵广微（见右棱，阴左棱。） 李憺（见右棱，阴左棱。） 元孝绰（见右棱，阴左棱。）○碑左侧题名 郭（见殿中、监察，三页。） 郭虚己（见侍御、殿中、监察，二见。又见下。） 李昂（见侍御、殿中、监察，二见。） 卢茂伯（见监察，二见。又见下。） 

 贾升（见监察，又见下，二见。） 

 卢见义（见侍御、殿中。） 

 颜允臧 

颜真卿《朝请大夫行江陵少尹兼侍御史荆南行军司马上柱国颜君神道碑铭》： 

君讳允臧，字季宁，京兆长安人。授延昌令。肃宗闻君诚，至德初，追赴彭原行在所，拜监察御史，赐绯鱼袋。遂承任使，推劾不避强御，中官邢廷恩等皆得罪焉。寻充朔方兵健衣资使，郭公子仪请为判官。二年秋八月，迁殿中侍御史，真卿表谢，肃宗批答曰：“卿昆季连擢，才声并振，俱守寒松之操，允执后凋之心。久冒艰危，大知难夺。委以宪台之长，克申白简之威。厥弟之迁，亦为官择，宜相劝勉，各树能名，当代荣之。”京城收，与崔衔命宣抚，都人大悦，出为栎阳令。迁侍御史，以当为郎，以兄在南省，君遂撝揖牢让，转大理正。宝应中，复拜侍御史兼太子中允。广德三年冬十月，拜江陵少尹，又兼侍御史、荆南行军司马。 《石刻颜惟贞庙碑铭》：君生（第八子）。允臧，敦实孝悌，有吏能。制举，廷昌令、监察充朔方衣资使、殿中。三为侍御史、中允、江陵少尹、荆南行军。（陕西西安。） 

 康云开 

《旧书食货志》（上）：肃宗建号于灵武，后用云间、（有脱误。）郑叔清为御史，于江淮间豪族富商率贷及卖官爵，以裨国用。 《广异录》：乾元中，监察御史康云间为江淮度支。（《广记》四百三。） 

 郑宏之（见殿中。） 

 王（见监察，又下二见。） 

 张利贞（见监察，又下二见。） 

 袁楚客 

《会要》（七十六）：开元元年，直言极谏科袁楚客及第。（《纬略作‘二年’。）《新魏元忠传》：神龙中，魏元忠辅政，天下倾望，冀干正王室，而稍惮权幸，不能赏善罚恶，誉望大减。陈郡男子袁楚客以书规之。 《新礼》、《乐志》：玄宗即位，命宁王主藩邸乐，以充太常。倡优之技，有谐谵而赐金帛朱紫者，酸枣尉袁楚客上疏极谏。 《吴兢传》：上疏玄宗曰：‘陛下初即位，犹有褚无量、张廷圭、韩思复、辛替否、柳泽、袁楚客上疏，争时政得失。’李邕《秦望山法华寺碑》：朝散大夫前侍御史今都府户曹袁公，名楚客，其皎如日，其心如丹，负兼济之雄才，托演戍之雅意。（《会稽掇英总集》十六。案：碑无年月。《金石录》目录六云：李邕撰，并行书，开元二十三年。） 

 徐履道（见监察，又下二见。） 

 将（又下二见。） 

《元和姓纂》（六十梵）：天宝有刑部郎中云，（脱‘将’字。）炖煌人。孙逖《送遂州纪参军序》：遂州参军纪公，吾友云将之令弟也。（《文苑英华》七百十九。案：序云周公之胤，纪为其首。案《左氏经》隐七年：凡伯，《集解》：汲郡共县东南有凡城。《释文》作‘城’，音凡。注疏本作‘凡城’。、古通用，可证今本作‘纪’之误。） 

 李融（见郎官户外。） 

 郭虚己（重见。） 

 李常（见郎官户中。） 

苏《授姜昂右司员外郎制》：敕。尚书金部员外郎姜昂、殿中侍御史李常等，励节修身，敏才通识。金曹典事，颇效精勤。白简绳违，久闻坚正。皆能奉职，宜称迁升。昂可尚书右司员外郎、常可行侍御史，散官勋如故。（《文苑英华》三百九十一。）孙逖《授李常殿中侍御史制》：敕。朝散大夫行河南府陆浑县令李常等，坚白持操，通明效官。彰吏迹于神州，著公方于近县。秉宪之职，惟方是与。俾谐佥议，用肃具寮。可依前件。（又三百九十五。） 

 李（见监察，又见下。） 

 韦恒（见殿中、监察，左棱，又见下。） 

 裴敦复（见侍御、监察。） 

 裴旷（见侍御，二见。监察。） 

 马元直（见监察。） 

 评诫惑（见监察，又见下。） 

 常无欲（见监察，二见。） 

 李观（见监察，二见。） 

 苗晋卿（见监察，二见。） 

 王大钅黄（见监察。） 

 卢茂伯（重见。） 

</div>
    <div class="pagination">
<a href="唐御史台精舍题名考_page22.html">上一页</a><span>...</span><a href="唐御史台精舍题名考_page18.html">18</a><a href="唐御史台精舍题名考_page19.html">19</a><a href="唐御史台精舍题名考_page20.html">20</a><a href="唐御史台精舍题名考_page21.html">21</a><a href="唐御史台精舍题名考_page22.html">22</a><span class="current-page">23</span><a href="唐御史台精舍题名考_page24.html">24</a><a href="唐御史台精舍题名考_page25.html">25</a><a href="唐御史台精舍题名考_page26.html">26</a><a href="唐御史台精舍题名考_page27.html">27</a><a href="唐御史台精舍题名考_page28.html">28</a><span>...</span><a href="唐御史台精舍题名考_page24.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
