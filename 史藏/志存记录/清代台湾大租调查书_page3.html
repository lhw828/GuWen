<!DOCTYPE html>
<html>
<head>
    <meta charset="UTF-8">
    <title>清代台湾大租调查书 - 第 3 页/共 163 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清代台湾大租调查书 - 第 3 页/共 163 页</h1>
    <div class="content">　　（一五）

　　钦加五品衔、请补凤山县、署理宜兰县正堂俞，为给发垦照事。照得二快堡一带有新辟开成之地，业经本县会同委员亲临复丈，限年升科。其未垦埔地目前尚觉不少，将来变迁难定，或从此而逐渐扩充，或籍照而视为世业，争端终属未息，亟应定以年半为限，俾可稍示区别。如能限内开成田园，可以携照赴县呈开，听便丈量升科；倘无工本垦而复辍，一逾年半之限，即将此照作为废纸，以杜影射冒混之弊。合先给照，为此，照仰垦户李吟兴即便收执，克日遵照前指办理，毋稍因循自误，须至垦照者。

　　计开：

　　垦户李吟兴，认垦全围埔地一块二十四甲，东至三洽成埔，西至自埔，南至红乐林庄，北至三洽成埔。

　　右照给垦户李吟兴收执。

　　光绪十八年十一月三十日给。

　　县行

　　（一六）

　　总、会办台北大嵙崁抚垦总局谢、汤，为换给垦照事。照得本总局于本年十二月十一日，准尖笔窝骑龙垦首邱干山为经缴垦谕，恳请执照，乞恩准转详批定给照，以垂永远而管垦业事。缘山奉谕开辟尖笔大窝骑龙庄两处山场荒埔，东至大龙岗水流出新洽坜，透至五指山河洽水为界；西至骑龙背，透过十三份，插落坜水流老洽坜口为界；南至老卑犁山脚崩岗崁眉为界；北至南窝龙顶插落出四欉坜，透出骑龙尾洽水为界；四至界址山自备工本垦辟成田，已经清丈两次，兹经缴谕日久，理合恳请执照以垂久远等情。据此，查该处方经本总局清丈已成田一甲四分，四界内荒埔广阔，尚未开辟，该垦首务须将此未开高低荒埔，赶紧一律开竣，照章报升。为此，谕仰该垦首务宜遵照，并毋得混越，以照公允，毋违，切切，此谕。

　　右谕粤籍垦首邱干山准此。

　　第二节大租之沿革

　　（一）

　　昔兰人之往垦也，其法合数十佃为一结，通力合作；其中举一晓事而出资多者为之首，名曰小结首。合数十小结首中，举一强有力而公正见信于众者为之首，名曰大结首。结者具结于官，约束众佃也。凡有公事，官以问之大结首，大结首以问之小结首，然后有条不紊。其分地也，视其人多寡，给以垦照；而众佃分之得若干甲，视其赀力；而结首倍焉！或数十甲而止，或十甲、数甲而已。人皆官佃，无所隐匿影射；且以无业户之故，经纳官租。若关逃赋有欠，则可履亩而稽，此兰人之法（「彰化县志」）。

　　（二）

　　一、康熙中诸罗县知县季麒光复议二十四年饷税文：郑时一人至台，给以照牌，分别征税。其地之平坦而可耕者名曰田；高燥而可艺者名曰园。郑自给牛种、佃丁，输税于官，即红夷之王田，册所谓官佃田园也。文武诸人各招佃丁，给以牛种，收租纳税，册所谓文武官田也。由是盐则按口有征矣，渡则按人有税矣，货物之出入则按数而抽饷矣，缯■〈罒上令下〉、船只、房屋、车磨则编名烙号，大者计年而征之，小者按月而税之。凡采于山取于海，一鸡、一豕、一粟、一麦，必尽出于社商之手。卑县视事以来，惮心察核，谨析郑时征收之条目，兼绘民情之困苦，为宪台申请焉！一、稻粟额共一十三万八千一百九十一石三斗，内官佃田园九千七百八十二甲八分九厘零，上则田每甲征粟一十八石，园每甲征粟一十石二斗；中则田每甲征粟一十五石六斗，园每甲征粟八石一斗；下则田每甲征粟十石二斗，园每甲征粟五石四斗；共征粟八万四千九百二十石四斗八升九合零。文武官田园共二万二百七十一甲八分四厘，上则田每甲征粟三石六斗，园每甲征粟二石二斗四升；中则田每甲征粟三石一斗二升，园每甲征粟一石六斗二升；下则田每甲征粟二石零四升，园每田征粟一石零八升：共征粟四万一千四百零三石三斗七升五合零。查官佃田园，牛具、埤圳官给官筑，令佃耕种；文武官田园自备牛种，与佃分收，？完正供，今归民业，自当一例均匀。况当日田荒则豁之，民死则蠲之，佃有缺乏则借贷之，若着为定例，则田有荒熟，人有存亡，而课无增减，民力何堪！遵议：上则田每甲征粟八石八斗，园每甲征粟五石；中则田每甲征粟七石四斗，园每甲征粟四石；下则田每甲征粟五石五斗，园每甲征粟二石四斗之云。

　　（三）

　　一、又豫计糖额详文：窃照白糖兴贩，关系军需，在国赋为最重，在民力为最难。二十四年，台湾办糖一万一千石之额，派于台湾县者六千石，派于凤山县者一千五百石，派于诸罗县者三千五百石。凤、诸两县以车少糖亏，兴贩需时，皆挪移正项，重价购买；自知有累考成，不敢计及利害。但明年糖数又复倍增，六千石者将一万二千石矣，一千五百石者将三千石矣，三千五百石者将七千石矣。查民间蔗车并未添设，若取足于民，断不能使穷山荒海之残黎堪此重困；若取足于官，更不能使蹈险履危之贫吏胜此迭赔；即立加参处，而终无所济。卑县等悉心筹划，不得已，欲照内地按田办课，援今年漳、泉之例，计三县田园之数，照甲匀办，庶几众擎易举。计按田办糖，其便有三；而应议者亦有三。每田园一甲出糖数十觔，给以部价，不致赔累；一便也。糖蔗之园有糖可完，不烦别买；未种蔗之田零星买纳，不须趸办，糖价不至顿昂；二便也。佃丁知今年之糖出之于田，明年不烦督劝，皆急公插蔗，糖额自敷；三便也。其所应议者：一、水田与旱田之分也，官佃田园多系水田，不宜插蔗，其收倍厚；文武官田皆属旱地，虽可种蔗，其收甚薄。故郑时之糖皆办于水田之佃丁，今总计三县水田几何，应办糖几何，旱田几何，应办糖几何，斯则难易均矣！一、官田与民田之分也，民田者今佃丁无主之地，按甲而纳糖，众所愿从；自将军以下各自管耕督垦，即为官田，其数已去台湾田园之半，今使之急公办课，不特事难势格，仰触忌讳。即佃丁管事亦非县令所能制，纵目前自认均办在民田蹷竭而供之，而官田之糖临时违误，咎将谁任？一、官车与民车之分也，种蔗之人既竖车硖煮矣，若使之一无供办，反可昂价转售，是利归车户而累及百姓也。查三县民车旧额计五十张，而各卫门新立之车亦不下五十张，按车而责以一百石，在民事较今年之征已省三分之一，即官车之糖现有部价支领，谁敢阻挠；而佃丁亦不必拘每甲一石之议，可以少纾贫民衣食之资矣！据卑县臆见，官车与民车均派，官田与民田匀办，再为分别水田、旱田之轻重。约计官民之车百张为率，可得糖一万石。官佃田园八千三百九十一甲，文武官田一万六十二甲九分，就田匀派，以审乎轻重之宜。毋误赋，毋厉民，立一时之计，垂万世之规则，小民颂德，下吏沾仁，共为不朽矣！

　　（四）

　　一、康熙中诸罗县知县李麒光条陈台湾事宜文：有曰官佃之田园尽属水田，每岁可收粟五十余石，郑征至十八石，十六石又使之办糖麻豆草油竹之供。文武官田园皆陆地荒埔，有雨则收，无雨则歉，所招佃丁去留无定，故当日岁征粟十二万有奇。官佃田园九千七百八十二甲，徽至八万余石；文武田园二万二百七十一甲，仅征四万石，亦因地以定额也。

　　（五）

　　同立约字人南社番通事孩武力，土目老台湾，甲头沙末陈仔、佛仔，白番加腊万、富仔等，有承祖荒埔一所，坐落土名南势底，东至埔姜仑，西至海，南至旧虎尾溪，北至新虎尾溪，四至明白为界。自雍正八年间，阖社众番贌卖与张陈石番银四百两，将四至内荒埔付与银主前去给垦招佃，升科纳课，掌管收租，永为己业，年约纳社饷银一百一十六两。张陈石共三户，即今之张金兴、陈国辉、陈美植，各自另立芳名，分界管业。张金兴得一大股，年纳社银四十两；陈国辉得一小股，年纳社饷银三十六两；陈植美得一大股，年纳社饷银四十两，照贌约内分纳，无增无减，相安无事历有年。所绿孩意务、蛤肉等积欠公项，向借不遂，于上年十一月十七日，架以作垦侥榖等事呈控，兹凭公亲蓝王、施堑理付调处，劝辉等出员大八十个，以给肉等众番准为洗找之资。二比俱各允服甘愿，理合具呈和息，遵依销案。自此以后，宜照贌约内该社饷银一百一十六圆，历年照股额份下贴纳，不得增多减少，亦不得藉端滋事，致失和好。今欲有凭，同立约字一纸，付执为照。

　　即日收过约字内银八十个完足，再照。

　　乾隆三十九年八月日。

　　御史

　　蓝玉加腊田

　　公亲

　　施堑龟蹈

　　他年

　　代书眉哮卢立

　　哮腊蛤肉允仔

　　番差

　　眉哮旧得岸

　　眉乃

　　他迭

　　蹈阿

　　猫龟蹈旧通事孩意务蛤肉大工蛤肉

　　眉斗里

　　土目老台湾孩膀女

　　富仔

　　加腊万

　　眉哮同立约字南社番白番蛤肉荖

　　蹈仔蛤肉卯

　　陈仔沙女

　　甲头孩意务目眉

　　沙末巴腊

　　佛仔巴哮仔

　　孩巴难大班

　　猫山■〈阝宅〉

　　小狗

　　眉礼

</div>
    <div class="pagination">
<a href="清代台湾大租调查书_page2.html">上一页</a><a href="清代台湾大租调查书.html">1</a><a href="清代台湾大租调查书_page2.html">2</a><span class="current-page">3</span><a href="清代台湾大租调查书_page4.html">4</a><a href="清代台湾大租调查书_page5.html">5</a><a href="清代台湾大租调查书_page6.html">6</a><a href="清代台湾大租调查书_page7.html">7</a><a href="清代台湾大租调查书_page8.html">8</a><span>...</span><a href="清代台湾大租调查书_page4.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
