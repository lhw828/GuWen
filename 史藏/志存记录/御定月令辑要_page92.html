<!DOCTYPE html>
<html>
<head>
    <meta charset="UTF-8">
    <title>御定月令辑要 - 第 92 页/共 96 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定月令辑要 - 第 92 页/共 96 页</h1>
    <div class="content">　　信宿【原诗有客宿宿有客信信一宿曰宿再宿曰信郭泰别林宗过薛恭祖恭祖问曰闻足下见袁奉髙车不停轨銮不辍轭従叔度乃弥日信宿也】
　　卜昼【原左陈敬仲为工正饮桓公酒乐公曰以火继之辞曰臣卜其昼未卜其夜不敢増説苑晏子饮景公酒日暮公呼具火晏子辞曰诗曰侧弁之俄言失徳也屡舞傞傞言失容也既醉以酒既饱以徳既醉而出并受其福賔主之礼也醉而不出是谓伐徳賔主之罪也婴以卜其日未卜其夜】
　　中宿【増左寺人披请见公使让之且辞焉曰蒲城之役君命一宿女即至其后余従狄君以田渭濵女为惠公来求杀余命女三宿女中宿至虽有君命何其速也】
　　多鼓钧声【増左绕角之役晋将遁矣析公曰楚师轻窕易震荡也若多鼓钧声以夜军之楚师必遁晋人従之楚师宵溃】
　　三呼余皇【増左吴伐楚战于长岸大败吴师获其乗舟余皇吴公子光使长鬛者三人潜伏于舟侧曰我呼余皇则对师夜従之三呼皆迭对楚师乱吴人大败之取余皇以归】
　　包胥乞师【増左昭王在随申包胥如秦乞师秦伯使辞焉立依于庭樯而哭日夜不絶声勺饮不】
　　【入口七日秦哀公为之赋无衣九顿首而坐秦师乃出】
　　涉江鸣鼓【増国语吴王起师军于江北越王军于江南越王乃中分其师以为左右军以其私卒君子六千人为中军眀日将舟战于江及昏乃令左军衔枚泝江五里以须亦令右军衔枚逾江五里以须夜中乃令左军右军涉江鸣鼓中水以须吴师闻之大骇】
　　司夜神【増山海经羽民东有神人二八连臂为帝司夜于此野其为人小颊赤肩尽十六人郭注昼隠夜见】
　　甯戚饭牛【原甯戚饭牛歌南山矸白石烂生不逢尧与舜禅短布单衣适至骭従昏饭牛薄夜半长夜漫漫何时旦吕氏春秋甯戚欲干齐桓公穷困无以自进于是为商旅将任车以至齐暮宿于郭门之外桓公郊迎客夜开门辟任车爝火甚盛従者甚众甯戚饮牛居车下望桓公而悲击牛角疾歌桓公闻之抚其仆之手曰异哉之歌者非常人也命后车载之】
　　梦神龟【増庄子宋元君夜半而梦人被髪闚阿门曰予自宰路之渊予为清江使河伯之所渔者余且得予元君觉使人占之曰此神龟也君曰渔者有余且乎左右曰有君曰令余且防朝眀日余且朝君曰渔何得对曰且之网得白龟焉其圆五尺君曰献若之龟龟至君再欲杀之再欲活之心疑卜之曰杀龟以卜吉乃刳龟七十二鑚而无遗防】
　　厉人生子【原庄子厉之人夜半生其子遽取火而视之汲汲然惟恐其似已也陶潜命子诗厉夜生子遽而求火凡百有心奚特于我既见其生实欲其可人亦有言斯情无假】
　　有巢氏民【増庄子古者禽兽多而人民少于是民皆巢居以避之昼拾橡栗暮栖木上故命之曰有巢氏之民】
　　梦游华胥【原列子黄帝退而闲居大庭之馆齐心服形三月不亲政事昼寝而梦游于华胥氏之国】従沤鸟游【増列子海上之人有好沤鸟者每旦之海上従沤鸟游沤鸟之至者百住而不上其父曰吾闻沤鸟皆従汝游汝取来吾玩之明日之海上沤鸟舞而不下也】
　　狙公诳狙【原列子宋有狙公者爱狙养之成羣能解狙之意狙亦得公之心损其家口充狙之欲俄而匮焉将限其食恐众狙之不驯于已也先诳之曰与若芧朝三而暮四足乎众狙皆起而怒俄而曰与若芧朝四而暮三足乎众狙皆伏而喜】
　　想梦【増列子神遇为梦形接为事故昼想夜梦神形所遇故神凝者想梦自消信觉不语信梦不达物化之往来者也】
　　觉梦苦乐【原列子周之尹氏大治产其下趣役者侵晨昏而弗息有老役夫筋力竭矣而使之弥勤昼则呻呼而即事夜则昏惫而熟寐精神荒散昔昔梦为国君居人民之上总一国之事游燕宫观恣意所欲其乐无比觉则复役人有慰喻其勤者役夫曰人生百年昼夜各分我昼为仆虏苦则苦矣夜为人君其乐无比何所怨哉尹氏心营世事虑钟家业心形俱疲夜亦昏惫而寐昔昔梦为人仆趋走作役无不为也数骂杖挞无不至也眠中啽呓呻呼彻旦息焉尹氏病之以访其友友曰若位足荣身资财有余胜人逺矣夜梦为仆苦逸之复数之常也若欲觉梦兼之岂可得耶尹氏闻其友言寛其役夫之程减已思虑之事疾并少间】焦螟【増列子江浦之间生麽虫其名曰焦螟羣飞而集于蚊睫弗相触也栖宿去来蚊弗觉也离朱子羽方书拭眦眉而望之弗见其形防俞师旷方夜挝耳俛首而听之弗闻其声】
　　孔周三剑【増列子孔周有三剑一曰含光视之不可见运之不知其有所触也混然无际经物而不觉二曰承影将旦昧爽之交旦夕昏眀之际北面而察之淡淡焉若有物存莫识其状其所触焉窃窃焉有声经物而物不疾也三曰宵练方昼则见影而不见光方夜见光而不见形其触物也騞然而过随过随合觉疾而不血刃焉】
　　朝暮晨昏【原管子日有朝暮夜有晨昏玉篇朝早也旦也又暮日入也释名晨伸也旦而日光复伸见也又昏损也阳精损灭也】
　　治气【原孙武子朝气鋭昼气惰暮气归善用兵者避其鋭气击其惰归此治气者也】
　　昼夜战【増孙武子夜战多火鼓昼战多旌旗所以变人之耳目也吴子凡战之法昼以旌旗旛麾为莭夜以金鼓笳笛为莭】
　　期芦碕【増越絶书子胥乃南奔吴至江上见渔者曰来渡我渔者知其非常人也欲往渡之恐人知之歌而往过之曰日昭昭侵以施与子期甫芦之之碕子胥即従渔者之芦碕日入渔者复歌往曰心中目施子可渡河何为不出船到即载入船而伏】
　　过书举烛【原韩非子郢人有遗燕相国书者夜书火不眀因谓持烛者曰举烛云而过书举烛举烛非书意也燕相受书而悦之曰举烛者尚明也尚眀也者举贤而任之燕相白王大悦国以治治则治矣非书意也今世学者多似此】
　　丹邱【増楚辞仍羽人于丹邱兮留不死之旧乡王逸注丹邱昼夜常眀也】
　　濯髪晞身【増楚辞朝濯髪于汤谷兮夕晞余身兮九阳】
　　朝云行雨【原宋玉髙唐赋巫山神女曰妾在巫山之阳髙邱之阻旦为朝云暮为行雨朝朝暮暮阳台之下】
　　朝满夕虚【増战国防孟尝君逐于齐而复反谭拾子曰请以市喻市朝则满夕则虚非朝爱市而夕憎之也求存故往亡故去愿君勿怨】
　　朝入晦归【増战国防莫敖子华对楚威王曰昔令尹子文未眀而入于朝日晦而归食朝不谋夕无一月之积故彼亷其爵贫其身以忧社稷者令尹子文也】
　　孔墨用志【増吕氏春秋孔墨甯越皆布衣之士也虑于天下以为无若先王之术者故日夜学之有便于学者无不为也有不便于学者无肯为也盖闻仲尼墨翟昼日讽诵习业夜亲见文王周公旦而问焉用志如此其精也何事而不达何为而不成】
　　墨子至郢【増吕氏春秋公输般为髙云梯欲以攻宋墨子闻之自鲁往裂裳裹足日夜不休十日十夜而至于郢】
　　不夜城【原史记封禅书成山注韦昭曰成山在东莱不夜不夜古县名也索隠曰案解道彪齐记云不夜城古有日夜出见于东境故莱子立城以不夜为名也】
　　魏勃扫门【増史记齐悼惠王世家魏勃少时欲求见齐相曹参家贫无以自通乃常独早夜扫齐相舍人门外相舍人恠之以为物而伺之得勃勃曰愿见相君无因故为子扫欲以求见于是舍人见勃曹参因以为舍人】
　　圯上授书【増史记留侯世家良更名姓亡匿下邳良尝闲従容步游下邳圯上有一老父衣褐至良所直堕其履圯下顾谓良曰孺子下取履良愕然欲殴之为其老强忍下取履父曰履我良业为取履因长跪履之父以足受笑而去良殊大惊随目之父去里所复还曰孺子可教矣后五日平眀与我防此良因恠之跪曰诺五日平眀良往父已先在怒曰与老人期后何也去曰后五日早防五日鸡鸣良往父又先在复怒曰后何也去曰后五日复早来五日良夜未半往有顷父亦来喜曰当如是出一编书曰读此则为王者师矣后十年兴十三年孺子见我济北谷城山下黄石即我矣遂去无他言不复见旦日视其书乃太公兵法也良因异之常习诵读之】
　　背水陈【増史记韩信信与张耳以兵数万欲东下井陉击赵未至井陉口三十里止舍夜半选轻骑二千人人持一赤帜従间道萆山而望赵军诫曰赵见我走必空壁逐我若疾入赵壁防赵帜立汉赤帜令其禆将传飱曰今日破赵防食诸将皆莫信详应曰诺信乃使万人先行出背水陈赵军望见而大笑平旦信建大将之旗鼔鼓行出井陉口赵开壁击之大战良久信耳详走水上军赵果空壁逐信耳信耳已入水上军军皆殊死战信所出竒兵共驰入赵壁防赵帜立汉赤帜赵军已不胜欲还归壁壁皆汉帜大惊兵遂乱】呵止夜行【原史记李广传广家居数嵗尝夜従一骑出従人田闲饮还至霸陵亭霸陵尉醉呵止广广骑曰故李将军尉曰今将军尚不得夜行何乃故也】
　　解鞍纵马【増史记李广匈奴大入上郡广従百骑望匈奴有数千骑见广以为诱敌皆惊上山陈广令诸骑皆下马解鞍以示不走用坚其意有白马将出防其兵广上马与十余骑犇射杀白马将而复还其骑中解鞍令士皆縦马卧是时防暮胡兵终恠之不敢击夜半时以为汉有伏军于旁欲夜取之皆引兵去平旦广乃归其大军】
　　郭解居闲【増史记游侠雒阳人有相仇者邑中贤豪居闲者以十数终不听客乃见郭解解夜见仇家仇家曲听解解乃谓仇家曰吾闻雒阳诸公在此闲多不听者解奈何乃従他县夺人邑中贤大夫权乎乃夜去不使人知曰待我去令雒阳豪居其闲乃听之】
　　斩蛇【増汉书髙帝纪髙帝被酒夜径泽中令一人行前行前者还报曰前有大蛇当径愿还髙祖醉曰壮士行何畏乃前防剑斩蛇蛇分为两道开行数里醉困卧后人来至蛇所有一老妪夜哭人问妪何哭妪曰人杀吾子人曰妪子何为见杀妪曰吾子白帝子也化为蛇当道今者赤帝子斩之故哭】
　　陈寳【増汉书郊祀志秦文公获若石云于陈仓北阪城祠之其神或嵗不至或嵗数来也常以夜光煇若流星従东方来集于祠城若雄雉其声殷殷云野鸡夜鸣以一牢祠之名曰陈寳作陈寳祠】
　　衣锦行游【原汉书项籍羽懐思东归曰富贵不归故乡如衣锦夜行旧唐书张士贵张士贵者虢州卢氏人也累有战功赐爵新野县公従平东都授虢州刺史髙祖谓之曰欲卿衣锦昼游耳】朝夕池【原汉书枚乗传逰曲台临上路不如朝夕之池注吴防海水朝夕为池也】
　　请谢賔客【増汉书郑当时当时每五日洗沐常置驿马长安诸郊请谢賔客夜以继日至眀旦常恐不徧】
　　诵书观星【原汉书刘向昼诵书传夜观星宿或不寐达旦】
　　日反三舍【原淮南子鲁阳公与韩遘难战酣日暮援戈而防之日为之反三舍】
　　父似母【原淮南子昼生者父夜生者似母】
　　钟山玉【増淮南子钟山之玉炊以鑪炭三日三夜而色泽不变则至徳天地之精也白居易诗试玉要经三日火】
　　梦受秋驾【原淮南子尹需学御三年而无得焉私自苦痛常寝想之中夜梦授秋驾于师明日往朝师望之谓之曰吾非爱道于子也恐子不可予也今日教子以秋驾尹需反走北面再拜曰臣有天幸今夕固梦受之】
　　山臊【増神异经西方深山中有人焉身长尺余身捕虾蟹性不畏人见人止宿暮依其火以炙虾蟹伺人不在而盗人盐以食虾蟹名曰山臊】
　　焦炎山【増神异经东海之外荒海中有山焦炎而峙髙深莫测盖禀至阳之为质也海中激浪投其上噏然而尽计其昼夜噏摄无极若熬鼎受其洒汁耳】
　　夜光常满杯【原十洲记周穆王时西胡献夜光常满杯受三升是白玉之精光眀夜照夕出杯于中庭以向天比眀而水汁已满于杯中也汁甘而香羙斯实灵人之器】
　　夜思昼行【増孔丛子孟轲问子思曰尧舜文武之道可力而致乎子思曰彼人也我人也称其言履其行夜思之昼行之滋滋焉汲汲焉如农之赴时商之趣利恶有不至者乎】
　　师旷喻学【増説苑晋平公问于师旷曰吾年七十欲学恐已暮矣师旷曰何不炳烛乎平公曰安有为人臣而戯其君乎师旷曰盲臣安敢戯其君乎臣闻之少而好学如日出之阳壮而好学如日中之光老而好学如炳烛之明炳烛之眀孰与昧行乎公曰善哉】
　　梁灌楚瓜【原新序梁大夫有宋就者尝为边县令与楚隣界梁之边亭与楚之邉亭皆种各有数梁之邉亭人劬力数灌其爪羙楚人窳而稀灌其恶楚令因以梁之羙怒其亭之恶也楚亭人心恶梁亭之贤已困往夜窃搔梁亭之爪皆有死焦者矣梁亭觉之因请其尉亦欲窃往报搔楚亭之尉以请宋就就曰恶是何可搆怨祸之道也人恶亦恶褊之甚也若我教子必每暮令人往窃为楚亭夜善灌其弗令知也于是梁亭乃毎暮夜窃灌楚亭之楚亭旦而行则又皆以灌矣日以羙楚亭恠而察之则乃梁亭也楚令闻之大悦因具以闻楚王乃谢以重币而请交于梁王故梁楚之欢由宋就始】
　　射石饮羽【増新序楚熊渠子夜行见寝石以为伏虎关弓射之灭矢饮羽下视知石也却复射之矢摧无迹熊渠子见其诚心而金石为之开况人心乎】
　　过阙车声【原列女卫灵公与夫人夜坐闻车声辚辚至阙而止过阙复有声公问夫人曰知此为谁夫人曰此蘧伯玉也公曰何以知之夫人曰妾闻礼下公门式路马今伯玉卫之贤大夫也敬于事上必不以闇昧废礼是以知之使人视之果伯玉】
　　防烛夜绩【原列女齐女徐吾与隣妇李吾之属防烛相従夜绩李吾谓其属曰徐吾烛数不属请无与夜也徐吾曰妾起常先息常后洒扫陈席以待来者自与蔽薄坐常处下凡为贫烛不属故也夫一室之中益一人烛不为暗损一人烛不为眀何爱东壁之余光乎李吾莫能应遂复与夜终无后言】
　　游苏台【増吴越春秋阖闾治姑苏之台旦食防山昼逰苏台射于鸥陂驰于逰台】
　　念复吴讐【増吴越春秋越王念复吴讐非一日也苦身劳心夜以接日中夜潜泣泣而复啸】家号诸生【增后汉书和熹邓皇后纪六嵗能史书十二通诗论语诸兄每读经辄下意难问志在典籍不问居家之事母常非之曰汝不习女工以供衣服乃更务学宁当举博士耶后重违母言昼修妇业暮诵经典家人号曰诸生】
　　读书禁中【増后汉书班固肃宗雅好文章固愈得幸数入读书禁中或连日继夜每行廵狩辄献上赋颂】
　　入直台郎【増后汉书钟离意传药崧者河内人天性朴忠家贫为郎尝独直台上无被枕杫食糟糠帝每夜入台辄见崧问其故甚嘉之自此诏太官赐尚书以下朝夕餐给帷被皂袍及侍史二人】孝先昼卧【増后汉书边韶韶字孝先以文学知名教授数百人韶口辩曽昼日假卧弟子私謿之曰边孝先腹便便懒读书但欲眠韶潜闻之应时对曰邉为姓孝为字腹便便五经笥但欲眠思经事寐与周公通梦静与孔子同意师而可謿出何典记謿者大慙韶之才防皆此也】
　　梁上君子【増后汉书陈寔有盗夜入其室止于梁上寔隂见乃起自整拂呼命子孙正色训之曰夫人不可不自勉不善之人未必本恶习以性成遂至于此梁上君子是矣盗大惊自投于地稽颡归罪寔徐譬之曰视君状貌不似恶人宜深克已反善然此当由贫困令遗绢二匹自是一县无复盗窃】
　　研精礼仪【増后汉书曹襃襃少笃志博雅疎通常憾朝廷制度未备慕叔孙通汉礼仪昼夜研精沈吟专思寝则懐抱笔札行则诵习文书当其念至忘所之适】
　　尹班相得【増后汉书尹敏敏与班彪亲善毎相遇辄日旰忘食夜分不寝自以为钟期伯牙荘周惠施之相得也】
　　桑下宿【増后汉书襄揩浮屠不三宿桑下不欲久生恩爱精之至也】
　　光明殿【原三辅黄图未央宫渐台西有桂宫中有光眀殿皆金玉珠玑为帘箔处处眀月珠金陛玉阶昼夜光眀】
　　太乙燃藜【原三辅黄图刘向于成帝之末校书天禄阁专精覃思夜有老人着黄衣植青藜杖叩阁而进见向暗中独坐诵书老父乃吹杖端烟燃因以见向授五行洪范之文恐词説繁广忘之乃裂裳及绅以记其言至曙而去请问姓名云我是太乙之精天帝闻卯金之子有博学者下而观焉乃出懐中竹牒有天文地图之书曰余畧授子焉】
　　豹髓凤膏【増洞记帝常得丹豹之髄白凤之膏磨青锡为屑以苏油和之照于神坛夜暴雨光不灭有双蛾如蜂赴火侍者举麟须拂拂之】
　　兽鸣星【増洞记帝常见彗星东方朔折指星之木以授帝帝以木指彗星星寻则没也星出之夜野兽皆鸣别説谓之兽鸣星】
　　春归乐【増洞记元光中帝起夀灵坛髙八文帝使董谒乗云霞之辇以升坛至夜三更闻野鸡鸣忽如曙西王母驾元鸾歌春归乐谒乃闻王母歌声而不见其形歌声绕梁三匝乃止坛傍草树枝叶或翻或动歌之感也】
　　鼊龟【増洞冥记影娥池中有鼊龟望其羣出岸上如连璧弄于沙岸也故语曰夜未央待龟黄】乞薪照读【増洞冥记郭琼东郡人也形貌丑劣而意度过人曽宿人家乞薪自照读书昼眠眼不闭行地无迹帝闻其异徴焉原唐书毕諴諴夜燃薪读书母恤其疲夺火使寐不肯遂诵经史工辞章】赤瑛盘【原拾遗录汉眀帝月夜宴羣臣于照园大官进樱桃以赤瑛为盘赐羣臣月下视之盘与樱桃一色羣臣皆笑云是空盘】
　　游息【増中论昼也与之逰夜也与之息此盘铭之谓日新】
　　胎教【増女孝经古者妇人妊子寝不侧坐不邉立不跛夜则诵经书朝则讲礼乐其生子也形容端正才徳过人其胎教如此】
　　桑下坐语【原蜀志厐统颍川司马徽清雅有知人鉴统弱冠往见徽徽采桑于树上坐统在树下共语自昼至夜徽甚异之称统当为南州人士之冠冕】
　　种瓜自给【増吴志步骘骘避难江东单身穷困与广陵卫旌同年相善俱以种自给昼勤四体夜诵经传】
　　神珠【増十三州记僧彊疉国在天竺南佛寺三十余所其地有神珠非玉石昼夜于国中光眀于日珠径一寸其色正碧】
　　斗牛间气【原晋书张华华闻豫章人雷焕妙达纬象乃要焕宿屏人曰可共寻天文因登楼仰观焕曰斗牛之间颇有异气华曰是何祥也焕曰寳剑之精上彻于天耳因问在何郡焕曰在豫章丰城华曰欲屈君为宰宻寻之可乎焕许之即补焕为丰城令焕到县掘狱屋基入地四丈余得一石函光气非常中有双剑并刻题一曰龙泉一曰太阿其夕斗牛间气不复见焉】
　　弹广陵散【原晋书嵇康康尝逰于洛西暮宿华阳亭引琴而弹夜分忽有客诣之称是古人与康共谈音律辞致清辩因索琴弹之而为广陵散声调絶伦遂以授康】
　　瓮间盗饮【増晋书毕卓为吏部郎常饮酒废职比舍郎酿熟卓因醉夜至其瓮间盗饮之为掌酒者所缚眀旦视之乃毕吏部也遽释其缚卓遂引主人宴于瓮侧致醉而去】
　　谈老子【増晋书陆云云尝行逗宿故人家夜暗迷路莫知所従忽望草中有火光于是趣之至一家便寄宿见一年少羙风姿共谈老子辞致深逺向晓辞去行十许里至故人家云此数十里中无人居云意始悟却寻昨宿处乃王弼冢云本无元学自此谈老殊进】
　　闻鸡起舞【原晋书祖逖传与司空刘琨俱为司州主簿情好绸缪共被同寝中夜闻荒鸡鸣蹴琨觉曰此非恶声也因起舞逖琨并有英气每语世事或中宵起坐】
　　运甓【増晋书陶侃侃在州无事輙朝运百甓于斋外暮运于斋内人问其故荅曰吾方致力中原过尔优逸恐不堪事】
　　夜造霍原【増晋书霍原原少有志力年十八观太学行礼因留习之贵逰子弟闻而重之欲与相见以其名微不欲昼往乃夜共造焉】
　　目疾方【増晋书范甯甯尝患目痛就中书侍郎张湛求方湛因嘲之曰古方宋阳里子少得其术以授鲁东门伯鲁东门伯以授左邱明遂世世相及汉杜子夏郑康成魏髙堂隆晋左太冲凡此诸贤并有目疾得此方云用损读书一减思虑二专内视三简外观四旦晚起五夜早眠六凡六物熬以神火下以气簁蕴于胷中七日然后纳诸方寸修之一时近能数其目睫逺视尺捶之余长服不已洞见墙壁之外非但眀目乃亦延年】
　　赐孝子粟【増晋书刘殷殷尝夜梦人谓之曰西篱下有粟寤而掘之得粟十五钟铭曰七年粟百石以赐孝子刘殷自是食之七载方尽】
　　昼鉏夜诵【増晋书徐苗少家贫昼执鉏耒夜则吟诵弱冠与弟贾就博士济南宋钧受业遂为儒宗作五经同异评】
　　梦鸟【原晋书罗含含幼孤为叔母朱氏所养少有志尚尝昼卧梦一鸟文采异常飞入口中因惊起説之朱氏曰鸟有文彩汝后必有文章自此后藻思日新】
　　夜咏申旦【増晋书顾恺之义熙初为散骑常侍与谢瞻连省夜于月下长咏瞻每遥賛之恺之弥自力忘倦瞻将眠令人代已恺之不觉有异遂申旦而止】
　　采稆【増晋书夏统统幼孤贫养亲以孝闻睦于兄弟毎采稆求食星行夜归】
　　道坛朝拜【増晋书张忠忠居依崇岩幽谷凿池为窟室弟子亦以窟居去忠六十余步五日一朝其教以形不以言弟子受业观形而退立道坛于窟上毎旦朝拜之】
　　闇中取物【増晋书石垣垣能闇中取物如昼无差】
　　腹光照室【増晋书佛图澄传澄腹傍有一孔常以絮塞之每夜读书则防絮孔中出光照于一室又尝斋时平旦至流水侧従腹旁孔中引出五脏六腑洗之讫还纳腹中】
　　梦授日精【増晋书刘元海载记元海父豹豹妻呼延氏祈子于龙门俄而有一大鱼顶有二角轩鬐跃鳞而至祭所久之乃去巫觋皆异之曰此嘉祥也其夜梦旦所见鱼变为人左手把一物大如半鸡子光景非常授呼延氏曰此是日精服之生贵子】
　　童子献剑【原晋书刘曜载记曜尝夜闲居有二童子入跪曰管涔王使小臣奉谒赵皇帝献剑一口置前再拜而去以烛视之剑长三尺光泽非常赤玉为室背上有铭曰神剑御除众毒曜遂服之】猛兽避路【増晋书冯跋载记冯跋与其诸弟逃于山泽每夜独行猛兽常为避路】
　　子路战鳀鱼【増搜神记孔子厄于陈歌于馆中夜有一人长九尺余着皁衣髙冠大叱声动左右子路引出与战于庭有顷未胜孔子察之见其甲车间时时开如掌孔子曰何不探其甲车引而奋登子路引之没手仆于地乃大鳀鱼也长九尺余】
　　黄雀赠环【原搜神记汉时农寳年九岁时至华隂山北见一黄雀为防枭所搏坠于树下为蝼蚁所困寳见愍之取归置巾箱中食以黄花百余日毛羽成朝去暮还一夕三更寳读书未卧有黄衣童子向寳再拜曰我西王母使者使蓬莱不慎为防枭所搏君仁爱见拯实感盛徳乃以白环四杖与寳曰令君子孙洁白位登三事当如此环】
　　服地黄【増抱朴子楚文子服地黄八年夜视有光】
　　烽火树【増西京杂记积草池中有瑚树髙一丈二尺一本三柯上有四百六十二条是南越王赵佗所献号为烽火树至夜光景常欲然】
　　万里一息【増拾遗记轩辕黄帝使风后负书常伯荷剑旦逰洹流夕归隂浦行万里而一息】夜织昼逰【増拾遗记少昊以金徳王母曰皇娥处璇官而夜织或乗桴木而昼逰经歴穷桑沧茫之浦】
　　五长星出【増拾遗记虞舜在位十年有五老逰于国都舜以师道尊之言则及造化之始舜禅于禹五老去不知所従舜乃置五星之祠以祭之其夜有五长星出薫风四起连珠合璧祥应备焉】
　　苍龙来附【増拾遗记周灵王二十一年孔子生于鲁襄公之世夜有二苍龙自天而下来附徴在之房因梦而生夫子】
　　贯珠帘幌【増拾遗记越有羙女二人一名夷光一名修眀以贡于吴吴处以椒华之房贯细珠为帘幌朝下以蔽景夕卷以待月二人当轩并坐理镜靓妆于珠幌之内窃窥者莫不动心惊魂谓之神人】绿桂膏【増拾遗记王母与昭王逰于燧林之下説炎帝鑚火之术取緑桂之膏燃以照夜忽有飞蛾衔火状如丹雀来拂于桂膏之上】
　　珠如星月【増拾遗记郭况光武皇后之弟也错杂寳以饰台榭悬眀珠于四垂昼视之如星夜望之如月里语曰洛阳多钱郭氏室夜月昼星富无匹】
</div>
    <div class="pagination">
<a href="御定月令辑要_page91.html">上一页</a><span>...</span><a href="御定月令辑要_page87.html">87</a><a href="御定月令辑要_page88.html">88</a><a href="御定月令辑要_page89.html">89</a><a href="御定月令辑要_page90.html">90</a><a href="御定月令辑要_page91.html">91</a><span class="current-page">92</span><a href="御定月令辑要_page93.html">93</a><a href="御定月令辑要_page94.html">94</a><a href="御定月令辑要_page95.html">95</a><a href="御定月令辑要_page96.html">96</a><a href="御定月令辑要_page93.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
