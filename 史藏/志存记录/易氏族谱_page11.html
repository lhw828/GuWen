<!DOCTYPE html>
<html>
<head>
    <meta charset="UTF-8">
    <title>易氏族谱 - 第 11 页/共 168 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>易氏族谱 - 第 11 页/共 168 页</h1>
    <div class="content">易氏世居湘阴营田，先高祖绍唐公以乾隆庚午构庐西山，邑侯徐工梁栋为题堂额，嗣因人丁繁衍，曾祖于嘉庆丙子岁建宅范家坝居焉，迨道咸年间，湖水汜溢，先朝议公乃有入山之志，光绪纪元权徙西山。旧宅百年，堂构匾额尤新。公常有生斯长斯之感，余谨遵遗训。卜宅兹土，爰摹旧额以志不忘。
光绪十七年岁次辛卯中秋月谷旦    伟章谨识
积德延禧堂额跋
高祖存田公乐善好施，道光乙未岁，旱蝗公捐赀助捕境，赖以安太守何？公其兴义功之举，述此额为公寿，迄今六十余年，服畴食德，先人之遗泽未艾也，敬重摹之以晞祖德云尔。
光绪二十五年岁次巳亥夏月谷旦    瑞鼎谨识
周礼总义序    翰林院篡修 王文清
玉溷玉千重之石二气吐白虹，珠沉于万仞之渊而光声清夜。无他，天地之所聚物莫能掩其神也！士大夫之立言也亦然，有敷文之言，有载道之言，敷文者，文敝则言穷；载道者不变，如吾乡先辈宋易山斋先生所著周礼总义一书是也。先生名袯，字彦章，世居吾邑沩山佑，笃学，力行著书，甚富。孝宗时擢状元及第，官大宗伯，受封开国男。遇虽荣儿素业不少改，益自信，其必传矣！顾国运屡移，兵燹频作，坊本皆失，家刻亦焚。至今六百余年，所著已不复耳！其名即先生子若孙亦无从探之故府矣。况周礼之乱语新室，累于介甫，诽于五峰。言人人殊。虽有总义，遗文孰与掇晞而表彰之耶。欣逢圣天子御极特诏修定三礼，并敕士大夫家三礼藏本许得入现。予时负篡修，留心收讨。方惜先生总义散见王氏订义中，不得其全本。采择之，而吾乡行省所献之书亦未见之也。未几，当事奏请。令诸篡修官往中秘鬼遗失利书。阅至永乐大典，其书凡数万卷，纲罗数千家，所藏颇悉。而山斋周礼总义在焉。按之独缺司徒一官，司马亦稍佚余。四官皆完善，出语先生后裔，公申名宗涒者，公申孝友人也。时举鸿博至京师，闻此语即起，祝曰：此吾先世之灵，六百余年尚不磨灭也。且叹且喜，因捐资佣人缮录之。予亦从各篡修署汇其稿，几语片言，必以付阅。数月录毕，凡八百页，数十万言。公申揖予曰：先世散失数百年之精光俾重见日月者，子实大有造焉。予曰：非也！周礼者，周公致太平之书。总义有所发明是能羽翼。周官者夫卫圣经者，天故寿之。兵火不能毁，风雨不能坏，当此制作，休明之运，自出扃钥以佐其鼓吹后起者。适若有启其衷而与为籍手尔，岂偶然哉！且吾与先生居同里，后先生六百年而生，适以珥笔三礼而为发先生周礼之遗篇，若相待适相值，又岂偶然哉？公申大块曰：吾得此此行差不负矣！即授梓为先生传此绝艺焉。予因述其事而志之，俾后，人知此书所自显并信著书无患后事之不传云。
呤香阁诗序    兵部侍郎  郭嵩涛
易生砺仲与亡儿同入学，籍意相得也。闻其读书有恒课，每得一书，日记其所以，诵习校其多少尺寸以自程督工。金石镌刻寻求古意，嫠正文体，一皆循源朔流而自得之。亡儿既卒，检所求刻石未讫事者大小二十余尽刻而还。诸其家曰：吾不忍负逝者之托，集中哭亡儿诗，所谓拳石累累，记姓名者是也。予既喜砺仲之厚于行而免于学，以为今人所难，而于朋友之交，生死不渝，如此以是益有意乎？其人始终不及一见，而砺仲死矣。其生长亡儿两岁，其卒也又后一年，病瘵才五、六月，读书日程终守不懈，至病不能支，乃已距其死十余日耳。后又数年砺仲从弟淑子馆，予家出所为诗曰：呤香阁草者见示亦皆有老成之风，年虽少而读书砺行，不以自恕所成就宜然。吾独悲夫砺仲者，志意所存，莫究其所终极而才故必有成。其所为诗寓序事据写胸臆，非欲区区托此以传者，然而其志未就，其艺未成而不幸以死，则此遗诗数百篇者固皆其精神意趣之所存，不可得而泯也。老病颓唐，思维后起之秀，摧残剥削之惨，忽不自知哀泪之涔涔也。
宋礼部尚书山斋根本论
溺爱妻子不孝之根；枕边偏听不友之根；恃事专利不睦之根；嫌贫媚富不义之根；不达人情不恕之根；得位即贪不忠之根；溺爱不明不和之根，骨肉离心不祥之根；选色论才不目之根；混合无别不顺之根；手足生隙外侮之根；大小不容败家之根；小人恃宠内乱之根；心闲身逸邪淫之根；闺门不肃乱伦之根；奸人妇女讳淫之根；少不节欲夭病之根；老不节欲速死之根；狂乐不戒祸病之根；奢丽不禁贫困之根；倚势抢占悖出之根；巧夺田园倾覆之根；小忿不忍激变之根；始念不甚后悔之根；不学契亏互争之根；不留余地反噬之根；不存远虑近蹙之根；暗使阴毒减算之根；口蜜腹剑众恕之根；好謏恶争自愚之根；言行不谨贾祸之根；交游不择连累之根；少小骄纵凶暴之根；少小安乐浪荡之根；少壮因循不立之根；贯学无益自弃之根；富而刻薄众怒之根；贵而气盛斥辱之根；有才不敛妒忌之根；受恩不报交替之根；受托不忠疏远之根；满不修德自败之根；逆不顺收磨折之根；不安本分取戾之根；不惜廉耻招辱之根；有田不种盗贼之根；有书不读不肖之根；尺寸井然，身有主行，脏定矣，无梦惊。
绍唐公京口轶事
昔子贡赎人于诸侯而遗其金，孔子曰君子之举诸身可以移风易俗，而教导可施于百姓者非独适其身之行也，鲁国富者寡而贫者众，赎而受金则不廉，不受则后无复赎。自今以后鲁人不复赎矣。则圣矣！圣人之与人为善也，不独从而称道之，又以其法之不可没也。萼鼎孩提时侍大夫也谈，闻太高祖轶事甚多，惜难系记。特纪京口济人之危而成人之美，其有益于人心风俗不成多乎哉？盖尝论之悲莫悲于生别离，况天下至险、至可悲之事莫若独子远适，姑妇依依，索逋少恕，妇鬻身尝，惟姑一媪室磬悬。当其黯然相对，饮泣吞声时。妇无姑无以至今日，姑无妇无以终余年。岂冀有矜而振之者，振而全之德，莫大矣！岂复冀轶获厚遗免老死而转夫沟堑耶？自公解囊为人偿负不稍吝，而当偿者感而折券，鬻妇者激而赠遗公。美以成人之美，亦得公以成归，至家资用乏，绝而征尘。甫涤满口夸白襟期何等落落，而儒人拼档家务，床头金尽，望眼几穿。乃竟羌无怨对，从容脱珥典值以资策应泊如也。岂非贤哉！岂非贤哉！语曰：善莫大于济急，德莫大于散财。允矣哉。
书曾王甫墓志后
曾王父朝议公，光绪六年葬长沙锦绣都四甲之珠眼坛，阴阳家黄理庵姻丈所相属厝，五年以待卜兆。先王父过慎而葸，忽忽阅十五星霜已而不果，遂伐石秀墓志、纳墓门越十九年，壬子先叔祖舜卿公溯孝经有卜宅，安厝之女按宋儒择地。程子务避五患，朱子须形势拱揖，环抱无空缺处为吉壤。证以谷仁，叔儒学而精湛兴建，吾叔研究地理，于龙穴沙水向背衰旺之理，剖析綦详，乃定协约。择地迁改，壬戌始卜宅兆常风桥横槊湾之原，即以其年秋七月某日改易迁葬，首选址乾伐丽牲之石树而封墓，诸所掰画先父敦促之力，为多惟先期启矿探验，过旧冢有书根，沿矿底罅隙滋蔓，棺趾浮蚁钻穴，寝馈乃得。其皆因援笔，而记于以见仁人孝子用心之极致。葬必择地，务绝风隙水蚁之患，诚如程子所谓，彼安则此安，彼危则此为者，据孝子之心而为言也。愚于此亦云，谨书其后如此。
亡儿逃洛归骨记    荣甲
亡儿逃洛派名有为，字君果，太学生。生自勤苦，遇事不肯稍懈。及长，习国术，臂力过人。孜孜为学，诣益进。于春秋尤邃，年十六从塾师龙茂才，莘游援笔，学为文题。为晋侯使詹嘉处瑕以守桃林之塞，论其文若曰昔之言春秋列国形势者莫详于顾子震沧集。春秋大事表复何所论哉？独惜其论，列国不守关塞一篇，为晋侯使詹嘉处瑕以守桃林之塞，纷纷有事，然后遣将设守，其平日则偃然驰备之说于理，未尽然也。其师批谓意新而实皆至当治理。读书得闲如此即起顾实质之当亦首肯也，云每课春秋题发挥多有见地，师故以将略目之语，人性朴素，布衣粝食无所择，不数年，目击时局分裂，军阀并起而争，尝概然叹息，忧世乱之靡，届思得一，当以自效。民国九年春，将远适福州，予尼思不果。临行，建吾叔推爱馈赆，并偕予走送登舟，一声汽笛，几同蓬梗，飘零至闽中，考入福建陆军武备随营学校肄业，每学期成绩，家报必详，壬戍秋毕业典礼告成，全体学兵撮影纪念，照片寄归，各以谢官，分派各营实地见习。寻南北构兵，闽棼李督厚基出走，吾子以时局阽危，郁邑遘肺病疾革自知，旦暮即死。遗书黄氏妇属善事，舅姑职业自卫。与谋大姊等语，寝至绵惙，遂以十月十五日巳时卒，无人哭声，棺殓无资，幸舅氏左麟甫肄业宪兵队，躬亲以荣，瘗于西城外湘会馆，公山家中闻耗为位以祭，塾师杨燹卿挽联云：天不寿伯鱼高堂抱恨终千古，我来悼司马异域归魂怅九秋。追惜之词归骨若定数然。越三年，舅氏假，归收遗骸，运归故里。呜呼！吾子心伤国故内轸家忧事。我而不卒可哀也！巳年二十有三距。生于光绪二十六年三月初四日寅时，葬大贤镇三甲湖漂冲易家坳山，首艮趾坤。配黄氏，无子。弟有谟。鼻子晓辉为后。
易公营村暨德配钟儒人墓志铭    徐德芳
易公讳元会，字运世，号营村。世居湘阴营田，状貌魁梧，美须髯。性英敏，读史鉴能举其词，治家以严，接物以诚。公父绍唐公有隐德，常于西乡中夜闻邻舟泣声，询之，则因债索急，将鬻妻以尝者也。即解囊中金完其偶，公母徐太孺人芳族祖姑行也，教子有方，公延芳族伯祖复斋师主其家，讲席忠敬备至，今子孙多游庠序者，振兴未艾。公信风水，足茧山中。曾纠族建浮屠于白鱼矶,为南楚文峰，科谓能见其大矣！德配钟儒人，淑慎温恭。德门贤相盖古郝钟者，流子四伯焕湘邑庠生，仲焕秀太学生，淑焕绅太学生，季焕选嘉庆戊申科举人。公殁于嘉庆十九年六月二十三日，春秋七十有五，初葬洋沙湖，儒人殁于道光八年三月初六日，春秋八十有九。即于是年九月吉日葬于本山，因洋沙湖不吉，迁公柩和葬焉。铭曰：排二峰间，山水湾环，郁郁葱葱，貌不可攀。惟二大人窀穸此山，终都攸翠，灵气往还，利其后嗣，玉笋斑斑。
清故朝议大夫易府君墓志    男伟章撰
公讳文灏，字竹泉，湘阴易氏元末祖景旻公始居邑之东港冲，三世祖讳先为交趾梁山守，明宣德间死黎利之难，谥忠节六世祖讳学祖始居营田，又传六世至讳乾宇者为公之曾祖。妣汤氏、徐氏。祖讳元心。太学生，妣蒋氏。考讳焕仑州同职衔貤赠朝议大夫，妣徐太恭人，生子六。公齿序第三，幼而歧嶷好学，年十八，吾母周太恭人来归。周故长沙巨族，吾母阃教夙娴，劝公勤学。读学日益进伟。章生大父旋见背，诸弟以次生，以次长。公少习举子业而郁不得志，既困，无所合，后弃之。延舅氏于家课伟章等者有年，束修供奉倍隆与他师，而家产仍富盛，适洞庭骤涨，湖田沦为泽国，家遂中落。吾母弃世，遗子女凡九人。舅氏宗伯公视学浙江，其哀挽至奠，若曰翳同怀七人，所幸存惟予与妹，今又弱一个，独不念老母阿兄。其悼痛如此，公则自刻砺，誓不复娶。值寇乱削平，伟章兄弟襄权鹾政，渐图生聚。以公命卜宅长沙，公乃循环周视不尝。厥居光绪五年，公寿古稀。亲友毕集，伟章等绕膝称庆，公顾而乐之。岂意甫隔一载，遽于次年十二月二十日亥时弃养耶。距生于嘉庆十五年十月二十九日巳时寿七十有一。即以其年冬十一月十五日葬于长沙锦绣都三甲之珠眼潭宅左山阳。辛山乙向，兼酉卯。吾母因先葬营田朱木仑未及合窆。公始援例为国子监，生光绪纪元。诰封朝议大夫，子七人，伟章同知衔候选州同，侃章太学生，俊章恩贡生同知职衔，价章、健章、杰章俱太学生，撰章州同衔。价章出为从父。文渤后，女二人，长适善化黄维献，次适长沙周业洪，孙十八人。萼鼎庠生、瑞鼎同知衔、茂鼎州同衔、藻鼎、莪鼎太学生、铭勋庠生、泽鸿庠生、炳勋太学生。承鼎、勋鼎、汉鼎、苾鼎、分鼎、钟鼎、镛鼎、容鼎、镇鼎孙女十八人。曾孙十七人。荣甲、湖甲、湘甲、先甲、连甲、楚甲、宣甲、定甲、黄甲、金甲、林甲、同甲。元孙三人：有为、有尤、有守。公殁十五年，伟章等遵遗训，课子孙，多得成名，乃伐石修公墓，并序述要略，纳诸幽矿后有考焉！
易公酿春暨德配李太君墓志铭    男倬章述    徐延麟铭
吾乎！吾师萼楼先生下世垂三十又三年矣，忆光绪壬辰之岁，廷麟方以公车北上，走辞先生，时先生卧病不克，起床执延麟手泣而言曰：先严兹氏墓志予已自撰文属草久矣！欲乞子为之铭。延麟则谨诺而退，自是厥后留京师者十余载，客闽粤者数载，官两淮又数载，蓬梗飘零，忽忽无暇，罪有归也。今还闾里十有三年矣，而铭辞讫不获就。咎其敢辞抚吾师之遗命，此衷有刻不能安者。岁甲子夏先生之从子静鼎检先生所为墓志遗稿赍送前来。密行细字，断墨淋漓，伏案数番，亦使予不胜其追感。凡篇中残缺者十之一、二。则谨参酌哀祭一篇而补辑之，并附其末而为之。铭其志曰：先府君讳文渌，字酿春，国子监生，忠节公十三世孙也。年十九以先大父患目疾遂弃举业，襄家政，遇事勤慎。先意承志，得先大父欢。先大母卧病累月，先府君衣不解带，汤药必躬亲。及殁，号泣悲哀，痛不欲生，岁戊，子先大父即世。先府君哀毁极至，丧葬尽礼，方卧病时，中裙更易，日十数起，皆先府君自任其劳，侍床褥目不交睫者累昼夜，时倬年八岁所亲见者也，事诸父惟谨，每侍侧庄敬无倦容。无越对缓急有无相通，无或吝性乐义，不喜争讼，道光壬申岁大疫，先府君与先世父施药里中，数阅月全活者众，既与族叔云樵经理宗祠，捐置义山为孤贫归骨之地。一岁冬间，修理先大母莹域不越，取外人勺土，明年春里中无赖以笺掘控于官邑，宰烛其奸，批驳不少，贷质有日矣。邻里出而求和，遂寝其事。岁己亥湘中大水潦围堤，家有文洲围田百余倾，决口四十余丈。内羼他氏堤若干丈，就商堤事，狡置不理人，为何不讼于官？先府君曰：讼须时日且费钱，与其费于讼则若费于堤乎？置不校。估工监筑一自任之，不数月堤成，其乐善好义，忍怨息争，大率类此。生平方严简，默颦笑不苟。而心极宽和，终身未尝言人过失。日用饮食惟喜菜蔬。一羊裘二十年，晚嫌其重，儿辈为制狐裘一袭，惟六十生辰勉一著之，终不御也。尝曰：若曾祖，若祖皆布衣粗粝，若辈毋事华侈也。居恒孜孜以课子弟读书。为务隆礼，宾师极诚且敬，尤与平江向燕北先生契厚，先生馆吾家五载。留在度岁，凡衣服饮食药饵靡不周备，无使缺乏，先生凡前后三次主先府君宾主之交，始终一无闲云。岁甲午，先府君以事羁省垣五阅月，时家以围田被水，猬务纷起。佃户土夫踵门，坐索钱谷者。盈数十人。先叔父巨川公猝，未能决一。俟先府君归，及腊半抵家，一一处决就绪，无一事胶葛于戏。此可以想见其雅尚矣。先府君高额浓眉，身材五尺，美须髯，落落清疏，每当风飘过腹及膝，而两髯之长直下拂双趺，居恒结一小辫，作连环十数卷，见者咸叹异之。始居营田丁家嘴，地故频湖。当戊甲己酉屡遭巨浸不安，厥后及咸丰辛亥壬子益以粤匪之乱，贼踪往来，岁尝数警，癸丑乃购得车滩坝曹氏宅距故居，二十五里而近遂徙居之。甲寅春，故居复遭贼躏，所遗租课赋物窃掠一空。先府君以是恒忽忽不乐，先是先府君自五十后，髀骨右足常隐隐作痛。既而右拇指颤挚不定，两足亦行步艰难。幸饮啜尚如恒尔。至乙卯春病复加剧，历夏徂秋，更增风感。倬兄弟朝夕忧惶，日进药饵卒不起。以是年冬十一月二十三日寅时卒于新居，正寝距生于乾隆壬子岁二月初一巳时，享年六十有四。呜呼！痛哉！前母仇太君以嘉庆己卯七月十九日未时卒。生女二；长适仇文淑，即太君之侄。次字钟黎锦之五子德敦，皆不幸早逝。先母李太君同邑，国子监生碧山公次女也。少先府君十岁，年十九归先府君。事先大父及先大继母克尽妇职，以勤俭佐先府君。主持内政三十年，寸丝尺缕皆其自理。夜勤纺织，寒暑无间。当未析箸时，每治一餐，馁而妯娌婢媪，外而宾师戚友，下及工匠，臧获人分数等食。分数级斟丰，制约规划井井。先府君遇物方峻。太君一济以慈和，或少有纷难，太君一言解之即涣然冰释。岁时伏腊冠婚丧祭以至凡百经营。先府君尚含意未申，而太君已措置攸当矣。凡姻党不时存问，遇贫困者加意周恤，抚前太君女如己出．教儿辈慈而严，方夜读如遣送果饵以砺勤苦，偶废学则愠形于色，尤不改则鞭扑随之．迄先府君见背，太君以哀迫之余，自始丧至祥襌诸祭，尤复扶病，经历亲督治之，忆自癸卯病疟以来，岁尝一、二作，虽属屡并屡愈，而母体则自此衰矣。丁巳腊月患疾，痰嗽恶寒至明年入夏始解，方谓慈闱可以，久待岂期一病复历遂大渐耶，呜呼！痛哉！太君生于嘉庆辛酉岁冬月十五日寅时，以咸丰戊午岁六月十六日寅时卒，享年五十有八，子八人，长即倬章，癸卯举人；次贲章，县学生员；次，郁章、藻章国子监生；次汉章县学生员；次蕊章、楷章国子监生。女二；长适傅，次适李。孙三：煜鼎、谦鼎、连茹。县学生员。补载孙十一人：璠鼎、宜鼎、荣鼎、煌鼎、宗鼎、静鼎、诚鼎、炽鼎、璜鼎、环鼎、玙鼎、。补载曾孙八人：壎甲、峻甲、铭甲、樨甲、洪甲、定甲、明甲、炳甲。府君暨太君囊皆权时，合厝本宅后山之阳，甲山庚向，兼卯酉拟缘图吉。后以诸凡平顺，遂不再迁。不孝倬谨和泪濡墨而志之，最后乃属门人徐廷麟为之铭。铭曰：洞庭之滨，黄陵之侧有长者焉！觥觥其德，浓眉阔额，髯拂双趺。观者仅见，天赋特殊。敦孝励友，克施有政，邑承采之，简编流韵，岁逢大疫，公独济咨，倾匣倒囊，嘘我疮痍哉。孤贫归骨，无所买山一隅，众灵攸妥，蕞而蜗角。而暇颉颃，义所当为，我与参详，修敬宾师，匠成翘秀，诗礼趋庭，壎箎迭奏，猗欤德配，曰李太君，实襄内政，夙夜宣勤。番番舅姑，敬奉甘旨。妇职克供，高堂色喜。夫子方峻，济以慈和。纷难一言，息浪平波，群儿夜读，丸雄助苦。苟或戏怠，曰予而杵。一盂一碟，必躬必亲。寸丝尺缕，手自经营。岁时伏腊，亲故问遗，遇贫穷者，周恤备至。先民矩获，闺阁女宗。公乎母乎，俪光媲鸿。合瘗斯邱，终焉允吉。其后必昌，罔坠罔失，我承师命，作此铭词。百头弟子，曷罄追思。古往今来，人生如寄，后有兴者，摹挲文字。
易公莘田墓志铭
易公讳焕选，字良举，号莘田。世居湘阴，前明谅山府知府忠节公裔也。曾祖宗林，祖绍唐。以忠厚传家，父讳元会，慷慨负奇气。正直不阿，由太学生贡辟雍亦不仕。公其季予也，公生而英敏。读书目数行，下数岁，善属文。弱冠补博士弟子员中，嘉庆戊辰举人。时年二十七，数奇，五上春官，三荐礼闱不售。,会丁太孺人，忧遂不应。进士举曰：科第以荣亲也，亲没，奚以荣为？自是杜门不与一切要人接。惟以书史自娱。筑园建楼，扎莳花乐，与古人对于其中，怡怡如也。家颇有余，轻财而不矜侠，尝费百余金造舟济人。于邑之西里。谓之义度，先是修义渡者皆立碑镌石，或劝公效之，公曰：予但行其心之所安，若籍此以沽名则伪矣！岁饥疫，公潜令药肆散给贫人，药材代偿其值，而诸得药活者，竟不知施出其自公也！幼与邑廪生曾凌云友善，曾亡三十余年，忽见梦于公托以延僧追荐，公即为之，虔修佛事。呜呼！世之雄于财者，往往捐金市义，喻以正义所以喻于利也。公则但期有济于物而不笔名之，自我居世之交友者。并立则乐。契阔则忘，富贵则攀援，寒素则轻弃。又况昔日贫交生死，异路且数十年，而能不负梦中之一托乎！如公者古何人哉？古何人哉！公美仪容，双眉如画，声中黄钟，须长垂过腹，望之俨然，及相接和颜温语，相对者如坐春风，博学强识，著有〈楚南先贤志〉，呤盖取本省通志中潜德幽光之士，发为诗歌，凡五卷。外有《读史拾遗》四卷，〈通鉴集阅正误补订〉三卷，并付梓行。“世碧园”誊稿若干卷未梓。以道光二十一年十二月四日卒于家，年六十。以二十三年十月初一日葬于本邑梁家山。孺人曹氏先公十年卒，子男二人：长文萱。次文望；女子四人：一适同邑太学生李景植，一适昌邑副举人李万崧，一适同邑蔡先佑，铭曰：仕不得位，善刀而藏经，济勋尤变入文章，腹有诗书行事慨，胡天下不吊，竟遣巫阳，夜来紫气在斗牛傍，黄壤难埋先生之文、之光。
易公理斋暨德配钟儒人墓碑    徐炳礼
生讳占鼎，字理斋。幼时头角崭然，稍长好读书。十五岁偶病，调制费数百金始愈。乃兄岁贡生焕棠劝稍闲，毋寻章句，恐其因劳成疾。生自觉乐此不疲，而课业日进。十九岁始从予游见生，沉静作文，幽思曲笔，非时下蹊。二十岁受知于陈学使逮归馆，志益砺，气益豪，体益增强。予以举子业相谆告生。＋自是日新而月异，知非一衿而可系足者，二十一岁肆业，甫一月，以微疾告归。面有戚容，呜呼！生遂知出馆之日，无复入馆之日耶！且乃兄素以孝友闻。生廪弱，稍不泽，乃兄即审视调理。今自攻苦而病，病儿剧，广求名医，亲治汤药，岂知生病竟不可起乎。尤可异者，生妇钟氏欲归后孝敬温柔，生病笃氏知不疗，余生诀曰，一子周龄已殇，良人若有不测，妾何以生为？生病垂危，氏哭泣几死者数，殁时，氏一痛不省人事。须臾复苏，叨絮如与生问答状，所言衣祲束带等件不爽，约定某日统一堂奠，忽朗声曰：可治斩衰服为我殓殡，遂大哭数声而绝，距生殁尽拔时耳！呜乎！可谓女中烈丈夫矣！噫生有烈妇，相随九泉可无岑寂。第独不念垂白之母肝肠寸裂耶，不念则友之兄，手足伤心耶。已不年予晨夕与俱相期远大耶，生幼顾孝母爱兄，常静坐淡然，利欲胡遽至是耶。然命实为之，谓之何哉？！生殁之夕，予寓星沙，生忽见梦，可知生而为英死，而为灵之语，洵不虚也。生自殁后，乃兄吞声饮泣，恐伤老母心，定省之礼，更不敢缺懈。生可无虑，乃兄又将择所生为生承继，生夫妇礼祀有主亦无憾矣。嗟乎！予忝师友至爱忍泪搦管，此情又曷其有极。
易公萼楼先生墓志铭    徐廷麟
公讳倬章，字萼楼，晚自号耐园老人，姓易氏。复文渌，襄公为墓志，而廷麟为之铭。所谓忠节公十三世孙者是也。公幼读书，家塾甫成。童即善属文，既得平江向燕北学博为之师。学博文律精严，尝谓一题到手必须揭出常解数层乃敢下笔。每课公一艺，辄批抹殆尽，公攻苦至数月之久，一无足当。其意会一日课题下自平旦至深夜，不缀一字，方苦思力倦且假寐，曲项低仰如舂锄焉，忽闻宵析一声，猝惊而醒，憬然大悟。稿立就，学博深激尝之。自是文思日进，从游越五载，适学博有晃州之行，公遂肆业仰高书院。院长为长沙毛北溟孝廉，得公卷辄加优奖，同学皆叹服。是岁补县学生员，冠其曹。越明年癸卯读书城南，与宁乡刘军、典县人傅君炳照同舍。三人者皆宗尚古谊，以德业相切劘，而刘君好讲求兵法与地之学，尝谓吾辈读书务求实用，徒事帖括无益也。公即以是秋领乡荐其后。傅君俱咸丰元年孝廉方正，刘君佐佐文相公平定东南各行省。肃清关内外累功，至陕西巡抚卒。谥果敏。皆一时物望所归，士林啧啧称道至如今不已。公凡四上公车，不第。会粤匪乱，太公太母相继弃养，遂绝意进取，杜门不出。日手一篇，年三十丧妻，不再娶。布衣粗粝，躬自刻苦，足不履城市，方左文襄都市援浙，飞檄粗公，起公志意高远，不欲苟且就功名，婉言谢之，卒不赴居邻，予外家里许尤与我外大夫文林君父子交好，故廷麟以光绪初载居停公弟家教公从子、静鼎昆季辈。凡越五载寒暑，因得以时就公，求所以为学之方，亦复以举业就质公为学，不立门户，一以躬行，实践为要，归为文力，追启祯及乾嘉诸先辈以扫寻常肤谷，不许绕其笔端斤斤焉。以此自律，即以此教人间。至廷麟馆中畅饮纵谈上下古今，谓学当务其大者、远者，文艺末耳，尤好述曾文正、左文襄二公生平事实，有巅有尾，弥乐道而弥津津焉。令人奋兴鼓舞，有廉顽立懦之思。尤不敢忘者，教廷林读四书本义，会参一书，俾廷麟获窥见孔孟程朱崖略，足与幼所闻于外大父者相发明，赖是编批其穴而瀹其源也。夫是书荟萃先儒论说，精择详语，昭晰该到而要，一无所为。为吾儒讲学之正宗，非若他遘章因袭饾仃转为时文，家博取功名而设，至蹈小人之蹊经而不自知，该其于义利之间辨析有独精焉者，人特苦其艰深繁博不之读耳。廷麟行年七十有奇，尤眷眷此篇不忍释手。忆公之提命，感公之嘉惠，而忍一日忘之哉？！公以道光辛巳岁十二月二十一日丑时生，以光绪壬辰岁六月二十三日辰时卒，享寿七十有二。葬杨家冲月形山，卯山酉向兼乙辛。子一，煜鼎。女二；长适李，次适何。孙三：峻甲、洪甲、定甲。曾孙十四：有恒、有容、有谋、有仪、由纶、有为、有仁、有尤、有义、有守、有礼、有智、有信、有道。铭曰：翳公受性，惟专惟诚；研精耽道，思通鬼神；导源昌江，力追先正；尘障一空，千潭月映；友曰果敏，实佐忠兴，断金攻玉，古谊交称；文莫尤人，躬行独得；为所难为，孤宗高特；槃涧独寐，飞檄来惊；婉言谢之，泉在山青；闭户一篇，永朝永夕。草色苔痕，阶前盈尺；我从问道，提命谆勤，开我茅塞；拓我咫闻，高睨大谈，名儒硕彦，口若悬河，闻闻见见；开示我者，会参一书；斯文谛脉，孔孟程朱；其味无穷，研之弥远；永今其老矣。私衷耿耿，戴公遗惠；心写心藏，涓埃未报；何日能忘，允笔熏香；敬铭公墓，公之诒谋，诗书延祚；弥亿万千，子子孙孙；保无朽蠹。
易母姚宜人墓志铭    徐廷麟
宜人姓姚氏，同邑邵阳县学教谕讳谤言公之女，赐进士出身。江西靖安县知县，讳暹之女弟。母蚤卒。年十九随侍教谕君，任所奉事无违。甚得其欢心，即教谕君怒甚，宜人从旁婉顺一言，亦遂怡然以解。方咸丰庚申粤贼围攻宝庆府急，群僚踉跄迁徙以避邵阳。学署故在郡东城外，教谕君挚眷入城，誓以死守。戒家人毋悲，指寓中井曰：即城陷投此殉而。宜人从容侍教谕君，色笑一如平日不改其常。未几围解，教谕君以义行卓异旌擢升阶，于是嫠嫁宜人，装具二书，簏申戒曰：用此以勤佐读，宜人受命于归，事夫子讳汉章公克念克敬，恪勉有加。汉章公专精力学，遂以同治壬戌岁试补博士弟子，冠其曹越。庚午汉章公以疾卒，立其弟蕊章公子静鼎为嗣，时静鼎生才数月，呱呱而泣，宜人茹忧含哀，移乳女之乳乳精鼎，保抱携持殚极劳悴。甫及卯延师课读，光绪初载予假馆焉，维时，予始年逾弱冠，性卞急辄，施夏楚犹。忆静鼎方八九岁，暑时媪为解衣浴，股上笞搭痕斑，然宜人习见之哑然，恬然无纤毫姑息意，贤哉母也，贤哉母也，宜人生而靖壹，端悫和惠，周慎内外，妯娌无闲言；持家治事无巨细，必躬必亲；洎老不衰，居恒裙布荆钗，力崇节俭。及至亲故，馈遗周恤。邻里困厄，则罄其力所能为。无少靳，御下宽厚，虽仆婢未尝呵责，然莫不服其教而凛遵之。其慈而不失？？，规范如此。生于道光丁酉八月十四日，以国变后乙卯正月初九卒。春秋七十有九，葬于邑栗桥白沙塘庄屋上手，首丁趾癸，子一即静鼎。女五人，孙一人。静鼎以书来征铭，铭曰：有（翠）之后，皇英二女之精苗，毓于名门德音，于是乎式昭禀父训兮。忠义孝痛所天兮，天夕永夕永朝，鞠子之闵斯，予惟音晓晓，抚孤儿而成立，予室或虑其飘摇母节巍峨兮，遗征岧峣树青青兮，风雨潇潇子孙永保兮，累百千万世而不祧。
易母何安人墓志    男崇汉撰
安人氏何，同邑启铎公女也。幼尊内训，长益幽娴。年十九来归，先父鼎节公未期年而鼎节公卒。先伯鼎玉公亦于是年六月卒。伯母高孺人生与安人同庚，门帨既同年而设藁磡复同岁而亡，相距五六月，而节孝出于一门，旋同请旌于朝，追溯前征，起于一念，故坚垂之百世，古荣而守之终生则苦矣。惟安人境遇又有异于高孺人者，同一抚子而贤否分忧绌焉；同一家产而分合有先后焉。当安人矢志之时，其家产向归本生祖章誉公总其成。安人外虽不理盐米，内仍勤俭刻砺。日事纺织，终身不御纨绮。恒豆之奉，厚薄从公曾，不私加珍错。凡醯醢酒浆之属躬自治之，不征诸市肆，不假手婢仆。其于崇汉本生祖母，虽为齐年婶侄而循分事之，若姑嫜焉。以故极被钟爱，夫恒人之情，易于共安乐而难于共患难，而家庭之变，莫如遭抢窃，被回禄。吾家既两遭窃后，家渐替而高孺人产多，有出售者，章誉公乃以安人每年食用盈余之款，收归安人分下。足见安人知人之哲。而章誉公处置之公彼此均无负矣。安人卒于光绪壬午年七月初四日辰时。葬贺家垅辰戌兼辛乙向。维时，章誉公主事未及，虑及其旁无修墓余地，葬后丁口尚顺，科名稍发，又未敢轻于迁改。乃泣志其略，遣儿辈椎埋诸幽以垂久远。
易母肖孺人墓志铭    男天健撰
太孺人姓肖，考讳绂堂，世为长沙望族。幼娴礼教，工文字。年二十一来归，先公荫农府君其时家境颇艰，太孺人躬执炊爨，力勤纺织缝纫，朝夕处事不稍子逸。光绪二十九年，先公殁。太孺人婴家务于困穷之际，数米而炊，析薪而爨。抚儿女以婚以嫁，从不以告贷干人。天健出就外傅。晚入室必课其日之所学，以考其成。师出必亲督，讽诵以使无辍。迩十余年，天健厕身鹾务，禄养稍丰，而太孺人勤俭入故。虽寸木片纸从不弃置，鸡豚之馔非客来从不用，皆天性然也。民国十五年夏历丙寅正月二十一日卒于长沙寓宅。春秋七十有二，以二月二十五日丙寅卜葬于长沙大贤镇。三甲鲁家坳，山内从形家言，巽山乾象，去谢家冲旧庐十有五里，而强去先公莹龙芽塘十有四里而近。男二人，长天健，次英，出后世父枫浦公女五人。长、次殇，三适李雯，四适左宗寿，五适王泽，早卒。孙五人：有刚、有毅、有木、有讷、有仁。小子非才不克，光显于是。泣述一、二。敬铭诸幽，铭曰：东望旧庐，北王先莹。此焉匪遥，以妥母灵。
原配徐孺人墓志    铭勋撰
儒人徐氏，长沙艺臣公长女。年十九来嫔于吾，吾家世居营田，距其母家百里强。先大夫襄权鹾政，孟秋荐新。岁时伏腊。恒假归水陆多感不便。岁辛卯迁长沙黑麋峰下，爽垲卜居。儒人归宁尽数十里耳。徐固长沙盛族，为介妇凡三十余年，礼事舅姑，敦睦夫党，严蠲饎秩，宾筵胥以，随以冢妇，和于娣姒。归宁礼敬不懈数十年，内外亲无闲言也，吾少事书史，中年奉先大夫讳，兄弟分爨，又从事山水以妥先灵，不暇治家事。而因应井井内事不失者抑孺人之助也。生子女若干人，从未托乳媪以虞水火，抚育、教养一身兼任之。御仆媪以宽恕，虽有不测，尝见声气。治家有常法，饮食虽菲而必旨。衣无故新而浣濯必洁，缝纫必完。居止虽陋，而挲扫必躬。亲居恒频，笑不苟作止，语默从容以和。曾未尝论人过失，若性成焉。及时局变乱，孺人年已六十。吾亦齿，相若匪棼，携孙辈先避省，垣匪竟踞，先人敝庐，搜刮七日始去。孺人乃入室收拾，烬于无何。荷戈军队踵至，猝匿后室偏房，忍饥惶恐，入耳步履声通宵达旦。翌日，随从窬墙遁呆，之日午，只身冒险出走，询悉政府剿匪兵，惊魂稍定，已而旅省越三年，厌都市尘嚣，不耐久居。辛卯春返里，适援鄂军兴溃兵逼境，余避之山麓，孺人艰于行，佯装家妇竟脱险。复城居。迄乙丑仍尽室归故里。先是家固裕，比年匪乱兵燹之余，城乡转徙，继以水旱偏灾，婚嫁接踵，孺人精力毕瘁于此矣。讵料巳巳而疾作矣，殗殜微疴竟成不治。曾与长孙云：倘假我三年家道可益进矣！疾革尤关心天贶日簠簋之事，弥留之际之疾不可为，命家人扶持端坐而逝。时八月二十三日也，距生于咸丰十年己未九月十九日巳时，年七十有一。即以次年三月  日卜葬于长沙大贤镇，八甲烟竹冲大冈。不食,首昆趾艮兼申寅。子男一：孔冀，甲辰学使试，置份选。愈年罢科举，第一师范毕业，年三十一而卒。女六：长殇、次殇、三兴易适长沙师武，法政毕业。四适同邑蓝肇基，早卒。五问易适长沙陶国钧。六季芸殇。孙二：长有干、次有颙。孙女三：长适长沙黄方城，次适同意周中一；三适同邑常普山。曾孙三：长辉祖、次辉山、三恒辉。曾孙女二：于其为葬为之述次崖略，纳诸幽宫以志吾哀！
续修族谱名次
顾问	甲寰、有鑫。
理事	圆辉（阳葭）、有义（仲桃）、钧泉、枚初、厚正。
总纂	辉萼（中坚）。
分纂	辉杰（棣棠）。
缮校	辉德（秋菊）、竟成。
协修	少怀、世湘、胜威、有应、应皇、应生、万彩、凤元、芝纯、向云、林邦。
局务	迪平、德云、三君
印刷	辉国
责任校对
盘龙	世湘、有应。
黄甲	厚正。
东港冲	胜威。
大房	辉杰。
二房	辉萼。
三房	仲桃。
四房	圆辉。
五房之二	均前。
五房之三	辉萼。
五房之四	辉萼。
五房之五	枚初。
六房	辉萼
现丁人数
名称	男	妇	女	合计
蟠龙之一	二十九	十八	十八	六十五
蟠龙之二	一百二十六	六十七	三十四	二百二十七
黄甲桥	二百三十九	一百三十六	八十九	四百六十四
东港冲	二百零二	九十三	四十五	三百四十
亮公	二	二	一	五
大房	一百四十四	九十	三十七	二百七十一
二房	一百六十四	一百零三	五十六	三百二十三
三房	七十五	五十	十七	一百四十二
四房	一百六十一	一百零二	三十八	三百零一
五房之二	一百四十	九十一	三十六	二百六十七
五房之三	一百六十六	七十八	四十八	二百五十二
五房之四	一百二十六	七十八	四十八	二百五十二
五房之五	一百二十三	七十	四十三	二百三十六
六房	一百零七	五十八	三十四	一百九十九
合计	一千八百	一千五百八十一	五百九十	三千九百七十一
谱年表
（民国二十八年至三十八年是中华民国），一九四九年己丑新中国成立，为中华人民共和国。
一九五零年庚寅  一九五一年辛卯  一九五二年壬辰  一九五三年癸巳  一九五四年甲午
一九五五年乙未  一九五六年丙申  一九五七年丁酉  一九五八年戊戌  一九五九年己亥
一九六零年庚子  一九六一年辛丑  一九六二年壬寅  一九六三年癸卯  一九六四年甲辰
一九六五年乙巳  一九六六年丙午  一九六七年丁未  一九六八年戊申  一九六九年己酉
一九七零年庚戌  一九七一年辛亥  一九七二年壬子  一九七三年癸丑  一九七四年甲寅
一九七五年乙卯  一九七六年丙辰  一九七七年丁巳  一九七八年戊午  一九七九年己未
一九八零年庚申  一九八一年辛酉  一九八二年壬戌  一九八三年癸亥  一九八四年甲子
一九八五年乙丑  一九八六年丙寅  一九八七年丁卯  一九八八年戊辰  一九八九年己巳
一九九零年庚午  一九九一年辛未  一九九二年壬申  一九九三年癸酉  一九九四年甲戌
一九九五年乙亥  一九九六年丙子  一九九七年丁丑  一九九八年戊寅  一九九九年己卯
新谱分存表
蟠龙之一   有应
蟠龙之二   世湘
黄甲桥（二册）厚正     
东港冲     胜威
大房      辉杰
二房      辉萼
四房      圆辉
五房（三册）均前、枚初、长沙甲寰      
六房      凤元

续修族谱资助名单
</div>
    <div class="pagination">
<a href="易氏族谱_page10.html">上一页</a><span>...</span><a href="易氏族谱_page6.html">6</a><a href="易氏族谱_page7.html">7</a><a href="易氏族谱_page8.html">8</a><a href="易氏族谱_page9.html">9</a><a href="易氏族谱_page10.html">10</a><span class="current-page">11</span><a href="易氏族谱_page12.html">12</a><a href="易氏族谱_page13.html">13</a><a href="易氏族谱_page14.html">14</a><a href="易氏族谱_page15.html">15</a><a href="易氏族谱_page16.html">16</a><span>...</span><a href="易氏族谱_page12.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
