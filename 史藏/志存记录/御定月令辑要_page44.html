<!DOCTYPE html>
<html>
<head>
    <meta charset="UTF-8">
    <title>御定月令辑要 - 第 44 页/共 96 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定月令辑要 - 第 44 页/共 96 页</h1>
    <div class="content">　　御制夏日瀛防许奏事诸臣网鱼携归诗西苑颇幽崇台俯畿甸鲜云防修廊南薰披广殿水木既周遭卉物亦葱蒨岚光翠欲流林晖清可荐于兹涤烦暑敢曰恣游衍眺逺畅阳和居髙协灵朝来览封事洒洒意忘倦高阁昼漏移彤墀集羣彦靖共徃汝谐勤劬答予眷姑为池籞游从容任所便投纶锦鬛飞举手纎鳞见委蛇退食心庶防娱式燕
　　御制夏日同大学士明珠暨诸侍衞过黑龙潭途中作诗骏马骎骎蹋绿苹羽旗豹尾映龙鳞暑中荷锸方知苦
　　停辇观苖问稼人
　　御制夏日水云榭闻梵声诗水榭周遮积翠苔薰风拂处午云开忽听梵诵惊残梦疑是金绳觉路来
　　夏节【增曹植艳歌行夏节纯和天清凉百木滋植舒荣芳】
　　朱夏【増徐干诗陶陶朱夏徳草木昌且繁杜甫诗我有隂江竹能令朱夏寒】
　　慎夏【増应璩与弟君苗君胄书相见在近故不复为书慎夏自爱】
　　子夜夏歌【增子夜夏歌暑盛静无风夏云薄暮起携手密叶下浮沉朱李】
　　三夏【增子夜歌情知三夏热今日偏独甚李颙诗炎光灿南溟溽暑融三夏】
　　夏蝉【増顔延之诗夜蝉当夏急隂虫先秋闻】
　　夏簟【增谢朓诗珍簟清夏室转扇动凉飔江淹别赋夏簟清兮昼不暮刘禹锡诗薤叶照人呈夏簟松花满盌试新茶】
　　夏莲【增庾肩吾过建章故台诗夏莲犹反植秋窓尚左开】
　　九夏【增王勃序桂幄凝驩照绮罗于九夏释道潜诗长林拱茂木九夏遗炎曦】
　　长夏【增杜甫诗清江一曲抱村流长夏江村事事幽马祖常诗天气吹髙寒山雨洒长夏】僧夏【增韦应物诗安居同僧夏清夜讽道言孙觌诗闭閤卧读书一榻过僧夏】
　　夏花【增韦应物夏花明诗夏条绿已密朱萼缀明鲜炎炎日正午灼灼火俱然翻风适自乱照水复成妍归视防间字荧煌满眼前】
　　夏衣【增司空曙诗珠荷荐果香寒簟玉柄揺风满夏衣】
　　坐夏【增方干诗坐夏莓苔匝行禅桧柏深项斯寄坐夏僧诗坐夏日偏长知师在律堂】消夏湾【增皮日休诗太湖有曲处其门为两崖当中数十顷别如一天池号为消夏湾此名无所私一统志消夏湾在呉县洞庭西山吴王避暑处】
　　徐和御制夏日垂钓诗【増物茂时平日正长翠华停驭睠方塘文竿乍拂圆荷动赪尾时翻素荇香】
　　永夏【增晁补之求志赋慨永夏之宜养霜薆然其萃之】
　　夏山【増郭熈画谱夏山苍翠而欲滴赵秉文诗夏山如翠无人画逺处微茫近处浓】
　　朱子夏日诗【増凉气集幽树清隂生广庭偶兹憇烦燠忽忆郊园行婉娩碧草滋迢递元蝉鸣官曹且休暇自适幽居情】
　　度夏【増宋无诗南峰归度夏旧业在烟霏】
　　张养浩夏季归田乐【増北陆展修晷薰风荐微凉麦波浩无津细路如桥梁溪光林樾润雨气桑麻香春声破幽寂人影来微茫缺垣谁所居红碧相低昂翁妪老瓦盆儿女前捧觞】

　　御定月令辑要卷八
　　钦定四库全书
　　御定月令辑要卷九
　　四月令
　　天道
　　月卦干【原易乾元亨利贞周易集解干为大赤崔憬曰干四月纯阳之卦故取盛阳色为大赤】维夏【原诗四月维夏増传休奕述夏赋四月维夏运臻正阳】
　　方除【増诗日月方除笺四月为除】
　　方奥【増诗日月方奥笺四月方奥】
　　正月【増诗正月繁霜正月夏之四月朱谓之正月者以纯阳用事为正阳之月也原董仲舒雨雹对阳徳用事则和气皆阳建已之月是也故谓之正阳之月】
　　日在毕【原礼孟夏之月日在毕集説毕宿在申实沈之次】
　　中星【原礼昏翼中旦婺女中淮南子注翼南方朱鸟之宿婺女一日须女北方元武之宿】律中中吕【原礼律中中吕集説仲吕已律长六寸万九千六百八十三分寸之万二千九百七十四増史记律书仲吕者言万物尽旅而西行也淮南子仲吕者中充大也仲吕之数六十主四月】盛徳在火【原礼先立夏三日太史谒之天子曰某日立夏盛徳在火天子乃斋】
　　余月【原尔雅四月为余】
　　宣中气【増国语三闲中吕宣中气也注四月曰中吕坤上六也阳气起于中至四月宣散于外纯干用事隂闭蔵于内所以助阳成功也晋书律歴志四月律中中吕亥下生之孟夏气至则其律应所以宣中气也】夏始【増管子以春日至始数四十六日春尽而夏始谢朓夏始和刘孱陵诗威仰弛苍郊龙曜表皇隰春色卷遥甸炎光丽近邑】
　　昴见【原夏小正四月昴则见初昏南门正南门者星也嵗再见一正盖大正所取法也増唐书厯志立夏日在井四度昏角中南门右星入角距西五度其左星入角距东六度故曰四月初昏南门正昴则见】短夜【増九章望孟夏之短夜兮何晦明之若嵗注四月之末隂尽极也】
　　恢台【原九辨收恢台之孟夏兮注恢台长养也补注恢大也台即胎也言夏气大而育物】
　　招揺指已【原淮南子孟夏之月招摇指已増晋书乐志四月之辰谓为己巳者起也物至此时毕尽而起也】
　　清明风【原淮南子明庻风至四十五日清明风至又清明风至则出币帛使诸侯増易通卦騐立夏清明风至暑鹊鸣博谷飞电见龙升天】
　　纯阳【増董仲舒雨雹对自十月以后阳气始生于地下渐冉流散隂气转収遂至四月纯阳用事】隂月【原董仲舒雨雹对四月阳虽用事而隂不独存此月纯阳疑于无隂故亦谓之隂月】
　　阳气出【原说文己巳也四月阳气已出隂气已藏万物见成文章】
　　阳在上九【増周易集解干上九亢龙有悔干寳曰阳在上九四月之时也亢过也】
　　三素云【増云笈七籖立夏清旦北望有紫青黄云者是太极上真君三元内宫真人三素云也存礼密祝三见云轝白日升仙】
　　御制初夏玉泉山诗二首别舘依丹麓疎帘映碧莎泉声当槛出花气入垣多路转溪桥接舟沿石窦过薫风能阜物藻景已清和山翠引鸣镳湖光漾画桡野云低隔寺沙栁暗藏桥百啭黄鹂近双飞白鹭遥今年农事早时雨足新苖
　　御制初夏登楼临水诗澄潭彻底开心镜栁絮轻飞近玉楼处处晴花风拂起莺啼四月绕芳流
　　御制途中新夏诗边草才青节序更征裘未换入朱明遥思南陌东阡正是居人急耦耕
　　清和【原谢灵运诗首夏犹清和芳草亦未歇増谢朓诗麦始清和凉雨销炎燠白居易首夏诗清和四月初树木正华滋风清新叶影鸟恋残花枝】
　　梅夏【増薛道衡梅夏应教诗长廊连紫殿细雨应黄梅浮云半空上清吹隔池来集鳯桐花散胜龟莲叶开幸逢为善乐频降济时才】
　　梅雨【増李峤四月奉敎诗润浮梅雨夕凉散麦风余杜甫梅雨诗南京犀浦道四月熟黄梅湛湛长江去】
　　【防防细雨来白居易诗九江地卑湿四月天炎燠苦雨初入梅瘴云稍含毒】
　　早夏【増张说诗庭栁余春驻宫莺早夏催】
　　新夏【増韦荘诗才见早春莺出谷已惊新夏燕巢梁陆游初夏诗竹树森疎夏令新】
　　麦夏【増薛季宣诗麦夏西山日脚斜】
　　梁武帝首夏泛天池诗【增薄逰朱明节泛漾天渊池舟楫互容与藻苹相推移碧沚红菡蓞白沙青涟漪新波拂旧石残花落故枝叶软风易出草宻路难披】
　　梁简文帝首夏诗【增冷风杂细雨垂云麦凉竹木俱葱翠花蝶两飞翔燕泥含复落鶗吟敛更卧石藤为防山桥树作梁欲待华池上明月吐清光】
　　唐太宗初夏诗【增一朝春夏改隔夜鸟花迁隂阳深浅叶晓夕重轻烟哢莺犹响殿横正网天佩高兰影接绶细草文连碧鳞惊棹侧元燕舞檐前何必汾阳处始复有山泉】
　　唐太宗赋得夏首啓节【增北阙三春晚南荣九夏初黄莺弄渐变翠林花落余瀑流还响谷猿啼自应虚早荷向心卷长杨就影舒此时欢不极调轸坐相于】
　　刘禹锡初夏曲【增铜壶方促夜斗柄暂南回稍嫌单衣重初怜北户开西园花已尽新月为谁来】
　　白居易首夏诗【増林薄蚊未生池静蛙未鸣景长天气好竟日和且清春禽余哢在夏木新隂成兀尔水边坐翛然桥上行】
　　陆防夏初诗【增新緑隂中燕子飞数家烟火自相依童夸犊徤浮溪过妇悯蚕饥负叶归地暖小畦花汞长泥融幽迳药苗肥郊居乐事何胜数一醉旗亭又典衣】
　　袁易首夏诗【增穿迳幽篁破嫩苔绕池涨緑泼新醅黧黄捎蝶惊还起翠碧窥鱼去复来】
　　节序
　　禁罝防设穽鄂【原国语鸟兽成水虫孕水虞于是乎禁罝防设穽鄂以实庙庖畜功用也注立夏鸟兽已成水虫懐孕之时禁鱼鼈之设取兽之物也】
　　立夏【原淮南子谷雨加十五日斗指常羊之维则春分尽故曰有四十六日而立夏大风济音比夹钟孝经纬斗指辰东南维为立夏物至此时皆假大也】
　　小满【原淮南子立夏加十五日斗指已则小满音比太蔟孝经纬斗指已为小满小满者言物于此小得盈满也増真子录小满四月中谓麦之气至此方小满而未熟也】
　　当阳云【増易通卦騐立夏当阳云出觜赤如硃】
　　上阳云【増易通卦騐小满上阳云出七星】
　　雀子飞【増易通卦騐立夏雀子飞】
　　乐用笙【増乐纬巽主立夏乐用笙】
　　迎夏南郊【増后汉书祭祀志立夏之日迎夏于南郊祭赤帝祝融车旗服餙皆赤歌朱明八佾舞云翘之舞隋书礼仪志夏迎赤熛怒者火色熛怒其灵炎至明盛也】
　　迎夏乐【増皇览逸礼自春分数四十六日则天子迎夏于南堂距邦七里堂高七尺堂阶二等赤税七乗旗旄尚赤田车载防号曰助天养唱之以征舞之以鼓鞉此迎夏之乐也】
　　实沈之次【増月令章句自毕六度至井十度谓之实沈之次立夏小满居之晋之分野】不热方【原抱朴子或问不热之道荅曰以立夏日服六壬六癸之符或服元冰之丸或服飞霜之散暑不能侵也幼伯子王仲都衣以重裘于夏日周以十鑪身不流汗盖用此方】
　　蜚蠊生【増雷公药对立夏之日蜚蠊先生为人参伏苓使主腹中七节保守中和】
　　鲖鱼酱【増齐民要术崔寔曰四月立夏后可作鲖鱼醤】
　　种生姜【増齐民要术崔寔曰三月清明节后十日封生姜至四月立夏后蚕大食芽生可种之】祀雨师【増隋书礼仪志国城西南八里金光门外为雨师坛祀以立夏后申唐书礼乐志立夏后申日祀雨师元史祭祀志至元七年大司农请于立夏后申日祭雷雨师于西南郊】
　　祀赤帝【増旧唐书礼仪志立夏祀赤帝于南郊帝神农氏配祝融荧惑三辰七宿从祀】
　　祭岳镇海渎【増唐六典立夏之日祭南岳衡山于衡州南镇防稽山于越州南海于广州南渎江于益州会稽志隋开皇十四年诏南镇防稽山就山立祠天寳十载封防稽山为永兴公嵗一祭以南郊迎气日韩愈南海神庙碑天寳中册尊南海神为广利王因其故庙易而新之在今广州治之东南海道八十里扶胥之口黄木之湾常以立夏气至命广州刺史行事祠下事讫驿闻】
　　巽王【増周易集解齐乎巽崔憬曰立夏则巽王而万物絜齐】
　　离孕于巽【増正易心法地二生火离之气孕于巽木立夏节也】
　　蚕无丝【増物相感志蚕过小满则无丝】
　　驻色酒【増元池説林立夏日俗尚啖李时人语曰立夏得食李能令顔色羙故是日妇女作李防取李汁和酒饮之谓之驻色酒】
　　不疰夏【増説林立夏日啖李令不疰夏嘉定县志立夏之日男女各试葛衣乞隣家麦为饭云觧疰夏之疾】
　　隔辙雨【増退斋雅闻录河朔人谓立夏雨为隔辙雨】
　　享太一宫【増玉海雍熙元年立夏致享太一宫祠官咸集甘露降祠庭】
　　分龙【増五杂组俗有立夏分龙之説盖龙于是时始分界而行雨各有区域不能相逾故有咫尺之间而晴雨顿殊者龙为之也】
　　圣泉【増名胜志六石峯在永丰县东永平乡上有六石对峙高峻揷天中有圣泉每嵗以立夏七日应期而至有声如雷则为年丰之兆过期则旱】
　　立夏茶【増杭州府志立夏有新茶新笋朱樱青梅等物杂以枝圆枣核诸果镂刻花草人物极其工巧各家送谓之立夏茶】
　　动三车【増桐乡县志四月小满动油车水车丝车曰小满动三车】
　　日止洞阳宫【増三道顺行经洞阳宫日之上舘也立夏之日止于洞阳宫吐金冶之精以灌东井之中沐浴于晨晖收八素之风归广寒之宫】
　　韦应物立夏日忆京师诸弟诗【增改序念芳辰烦倦日永夏木已成隂公门昼恒静长风始飘阁叠云才吐岭坐想离居人还当惜徂景】
　　日次
　　初一日
　　御暑服【増旧唐书徳宗纪兴平元年四月辛丑朔时将士未给春衣上犹夹服汉中早热左右请御暑服上曰将士未易冬衣独御春衫可乎俄而贡物继至先给诸军而始御之】
　　赐樱桃【原秦中嵗时记四月一日内园进樱桃荐庙讫颁赐各有差増王维敕赐百官樱桃诗芙蓉阙下防干官紫禁朱樱出上阑才是园春荐后非关御苑鸟衔残归鞍竞帯青丝笼中使频倾赤玉盘饱食不须愁内热大官还有蔗浆寒】
　　幸长宁公主庄【増唐诗纪事景龙四年四月一日幸长宁公主庄李乂陪幸诗紫禁乗宵动青门访水嬉贵逰鳣序集仙女凤楼期合宴簮绅满承恩雨露滋北辰还捧日东馆幸逢时】
　　放鼔契【増唐会要金吾卫贞元三年敕四月一日已后五更二防放鼔契】
　　镜应太阳【増古镜记汾隂侯生天下竒士也王度常以师礼事之临终赠以古镜大业八年四月一日太阳亏度时在防引镜出镜亦无色俄而光彩出日亦渐明比及日复镜亦精朗如故】
　　天祺节【増宋史礼志天禧初诏以大中祥符元年四月一日天书再降内中功徳阁为天祯节寻以仁宗嫌名改为天祺节】
</div>
    <div class="pagination">
<a href="御定月令辑要_page43.html">上一页</a><span>...</span><a href="御定月令辑要_page39.html">39</a><a href="御定月令辑要_page40.html">40</a><a href="御定月令辑要_page41.html">41</a><a href="御定月令辑要_page42.html">42</a><a href="御定月令辑要_page43.html">43</a><span class="current-page">44</span><a href="御定月令辑要_page45.html">45</a><a href="御定月令辑要_page46.html">46</a><a href="御定月令辑要_page47.html">47</a><a href="御定月令辑要_page48.html">48</a><a href="御定月令辑要_page49.html">49</a><span>...</span><a href="御定月令辑要_page45.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
