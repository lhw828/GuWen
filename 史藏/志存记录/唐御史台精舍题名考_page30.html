<!DOCTYPE html>
<html>
<head>
    <meta charset="UTF-8">
    <title>唐御史台精舍题名考 - 第 30 页/共 34 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>唐御史台精舍题名考 - 第 30 页/共 34 页</h1>
    <div class="content"> 李扌永（见郎官考中补。案：时代不合。） 

 皇甫衡（见郎官仓外。） 

 李枢 

《新宗室表》：大郑王房泗州刺史孟子、检校虞部员外郎兼侍御史枢。（《文范英华》九百二十三李轸《泗州刺史李君神道碑》同。） 《石刻》上元元年十二月，华阴县令王客同谒岳祠书记、京兆府法曹参军李枢书。（陕西华阴。） 

窦■《述书赋》注：皇室李权金州刺史弟枢，侍御史，工小篆。 

 杨（见郎官仓外。） 

 罗让（见郎官吏外，又阴额监察。） 

《旧孝友传》：自淮南节度使李从事，除监察御史，转殿中。 

 贾全（见郎官户外。） 

德宗《贾全等不必避嫌诏》：贾全等十人，昨缘畿内凋残，亲自选择，事非常例，不令避嫌。（《大诏令》。） 陆贽《除畿内十县令制》称，贾全可咸阳令并监察御史。（《陆宣公集》。） 

 薛贡（见郎官左外。） 

 卢深咸 

 崔郸（见郎官勋外。） 

《旧传》：累迁监察御史，三迁考功郎中。 

 郑衮 

《新表》：郑氏北祖房成武尉昂子衮，金乡丞。 

 韦璋 

《新表》：韦氏逍遥公房洋州刺史寡尤子璋，湖州刺史。 《吴兴志》：韦璋，显庆五年自少府监授，卒官。（《统记》云：《神龙》三年自博州刺史授。） 

 郑膺甫（见郎官度中。） 

 段平仲（见郎官金中。） 

《旧传》：德宗时自滑州从事入朝，为监察御史。贞元十四年坐废。 

 陈归（见郎官考外补。） 

 韦颢（见郎官金中，又阴额知杂。） 

 独孤朗（见郎官左中。） 

《旧传》：自兴元户曹入为监察御史，转殿中。元和十五年，兼充史馆修撰、都官员外郎。（《新传》略同。） 元稹《独孤朗授尚书都官员外郎制》：殿中侍御史充史馆修撰独孤朗，可尚书都官员外郎，依前史馆修撰，余如故。（《元微之文集》四十七。） 李翱《独弧常侍墓志》，自兴元府仓曹参军，三年复徵入为监察御史，改京兆府司录参军，迁殿中，寻加史馆修撰，入省为都官员外郎。（《李文公集》十四。） 

 崔鄯（见郎官仓外。） 

《旧传》：元和中，历监察御史。 

 □□道 

 刘元质 

《元和姓纂》（十八尤）：刘庭孙元质，殿中御史，沛国相县人。 

 马畅 

《旧传》：以父荫累迁至鸿胪少卿，终少府监。（《新传》同。） 《新表》： 

马氏德宗相燧子畅，少府监。 《元和姓纂》（三十五马）：司徒兼侍中、北平 

郡王燧生畅，少府监。 

 章贞伯 

《新表》：韦氏小逍遥公房虞部员外郎逢子贞伯，给事中。 《新袁滋传》：部官以盗金下狱，袁滋直其冤，御史中丞韦贞伯闻之，表为侍御史。 《新刘滋传》：贞元中，御史中丞韦贞伯劾奏吏选不实，吏部尚书刘滋覆疏舛，吏因得为奸，诏与侍郎杜黄裳夺阶。（《会要》七十四在真元九年正月。） 陆贽《优恤畿内百姓并除十县令诏》：韦贞伯可蓝田县令兼监察御史。（《陆宣公集》四今本脱此句，依周必大《承明集》四《经筵故事》二，详勋外窦申注。） 李翱《独孤常侍墓志》：夫人京兆韦氏给事中贞伯之女。（《李文公集》十四。）《唐书》曰：贞元初，以蓝田县令韦贞伯为舒州刺史，录善政也，赐马一疋，并采物衣服以遣之。（《太平御览》二百五十五。） 

 吴丹 

白居易《故饶州刺史吴府君神道碑铭》：君讳丹，字真存，以进士第入官，历正字、协律郎、大理评事、监察、殿中侍御史、太子舍人、水部库部员外、都官驾部郎中、谏议大夫、大理少卿、饶州刺史。宝历元年六月某曰，薨于官次。（《白氏文集》六十九。） 《昌黎集》有《奉使常山早次太原呈副使吴郎中诗》，方云公使镇州，吴丹以驾部郎中副行。 又有《夕次寿阳驿题吴郎中诗后诗》。 

 卢虔 

《旧卢从史传》：父虔，举进士，历御史府三院、刑部郎中、江汝二州刺史，秘书监。白居易《祭卢虔文》：维元和四年岁次己丑七月日，皇帝遣某官某，以清酌庶羞之奠，致祭于故秘书监赠兵部尚书卢虔。 《宣室志》：故右散骑常侍卢虔，贞元中为御史，分察东台。 《会要》（八十）：赠兵部尚书卢虔谥灵愍。 

 裴复 

《新表》：洗马裴氏御史中丞旷孙、（见侍御。）谏议大夫虬子复，字茂绍，河南少尹。 韩愈《河南少尹裴君墓志铭》：举贤良，自徐州书记三迁至侍御史，入朝历殿中侍御史，累迁至刑部郎中，疾病，改河南少尹。舆至官，若干日卒，实元和三年四月二十三日，享年五十。（《昌黎先生集》二十四。） 《会要》（七十六）：贞元元年九月，贤良方正能直言极谏科裴复及第。 《新鲍防传》：贞元元年，策贤良方正，得裴复等，世美防知人。 

 孙革 

《旧刑法志》：长庆二年，官刑部员外郎。 《旧张茂宗传》：元和中，诏监察御史孙革往按岐阳马坊，茂昭诬革所奏不实，罢官。（《新传》同。）《新孝友康买得传》：穆宗世有刑部侍郎孙革。 《会要》（三十九）：长庆三年正月，刑部又奏请本司员外郎孙革等详正敕格。 又（六十七）：太和四年十一月，左庶子孙革有当司典膳等五局郎，吏部不得更法拟流外人奏。 韩有《送孙革及第归江南诗》。 

 于申 

《新表》：于氏工部尚书颀子申，屯田员外郎。 柳宗元《先君表阴先友记》：于申，河南人，至尚书郎。（《河东先生集》十二。） 

 徐弘毅 

《新表》：北祖上房徐氏虢州别驾纟寅子弘毅，大理评事。（《元和姓纂》九鱼：弘毅，侍御史。） 《会要》（七十六）：贞元四年四月，贤良方正能直言极谏科徐弘毅及第。十年十二月，又及第。（《纬略》同。） 

 裴次元（见郎官吏外。） 

 卢侃（见郎官封中。） 

</div>
    <div class="pagination">
<a href="唐御史台精舍题名考_page29.html">上一页</a><span>...</span><a href="唐御史台精舍题名考_page25.html">25</a><a href="唐御史台精舍题名考_page26.html">26</a><a href="唐御史台精舍题名考_page27.html">27</a><a href="唐御史台精舍题名考_page28.html">28</a><a href="唐御史台精舍题名考_page29.html">29</a><span class="current-page">30</span><a href="唐御史台精舍题名考_page31.html">31</a><a href="唐御史台精舍题名考_page32.html">32</a><a href="唐御史台精舍题名考_page33.html">33</a><a href="唐御史台精舍题名考_page34.html">34</a><a href="唐御史台精舍题名考_page31.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
