<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 165 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 165 页/共 1210 页</h1>
    <div class="content">　　总理事务王大臣防同户部速议具奏
　　雍正元年九月初九日镇海将军署理江苏廵抚印务【臣】何天培谨
　　奏为接管海关敬缴赢余银两事窃查海闗每年额征钱粮二万三千一十六两零应解交司库又正额外增赢余银一万五千两应解交户部又每年应贴铜觔脚费银二千五百两帮翰林院庶吉士银三十两应扵歳底报销前任抚【臣】吴存礼委苏州府同知赵光谟代理自康熙六十一年七月起至雍正元年四月卸事止及【臣】署印应自四月起至六月止计一年届满共征收钞银二万三千二十余两业扵前月二十九日具疏
　　奏销其额增赢余银一万五千两例应解部转交内库已于九月初八日起解在案【臣】接管以来钱粮既已经手自应尽征尽解因查额增之外当必更有羡余今据赵光谟另开出银五千七百三十二两零呈送前来【臣】思此项既系羡余岂容隐匿入已谨将银两验眀封贮恭请
　　皇上批示着落以便解缴嗣后每年届满如有此等羡余遵照呈缴庶钱粮不致欺隐矣为此谨
　　奏
　　此等羡余银两难定确数尔虽据实奏闻朕不便批示解缴凡类斯等项尔只可一面奏闻一面暂存司库遇地方有公用之处或尔有赏犒之需原系尔当得之物奏请动用假若地方上无可动用之处积至二三年后为数已多总具一疏题明亦可令他省督抚知愧似此零星结算尔之防洁殊不明显且恐以此数着为成例在事人员又扵额外增取贻累商民再者嗣后倘值年嵗不佳不及此数反令人生疑窦何不将现年之羡余留备他年之缺额以有余补不足耶若虑属员或不见信即将此意宣明于众公同封贮库内料该属自必悦服也特谕
　　同日又
　　奏为接办铜觔敬缴赢余银两事窃江苏廵抚每年应办五省铜觔二百七十万一千九十八觔零折算二万七千七百余担每担部价银十四两五钱共应发司库银四十万一千九百三十九两零前任抚【臣】吴存礼委苏州府同知赵光谟办理康熙六十一年铜觔已陆续解完在案其雍正元年上运铜觔现在严催起解下运铜价俱已照例预发雍正二年上运铜觔亦于吴存礼任内预发司库银二十四万七千九百两零给赵光谟领出采办去讫【臣】思办铜责任綦重原须遴委大员办理今同知赵光谟已扵本年上运铜觔运解迟延案内
　　题防革职【臣】接管任内应在今秋发雍正二年下运铜价银一十五万四千二十六两零【臣】业已委江苏按察使葛继孔苏州知府蔡永清协同承办矣【臣】查向例每年上运铜价每担商人领银十三两二钱下运铜价每担商人领银十二两四钱今据各商领价时佥云洋内产铜渐少铜价渐昂倭照有限采办维艰不能遵照往例务求增益价値方肯具领该承办官再四酌议每担量加银二钱计现在应办下运铜觔一万六百二十余担商人实领去银十三万三千八百四十两零合之部价目下已节省银二万一百八十二两七钱若通算两运铜价上运每担实余银一两一钱下运每担实余银一两九钱共计原可节省四万余两矣【臣】查江浙两省办铜事理并未有缴过节省银若干成例【臣】思既有商人情愿包办包交领状在案则此项节省银两何敢收藏入槖若必俟上下两运解完掣批核算则自司库发银以后直迟至两载有余尚不能完结【臣】谨将现余银二万一百八十余两封贮叩请
　　皇上恩示着落或存留充饷或搭解
　　内库嗣后每运给发铜价即行扣算节省银两清缴庶钱粮不致互相隐漏矣恭
　　批示容【臣】扵报销时另造细册具
　　题伏乞
　　睿鉴谨
　　奏
　　此事于委办之初不知曾有节省之议否如有根据宜援引题奏若无节省前例即系陋规则照依海闗奏折所批谕防一体遵行可也
　　谕何天培朕闻扬州府寳应县丁忧知县吴之珽居官有防慎之称未知确否尔其查明若实系出格贤员即于尔江苏所属要州县暨同知等缺指名题补一面密折先行奏闻或名不副实不过平常好官则可不必并谕查弼纳遵照
　　雍正元年九月三十日镇海将军署理江苏廵抚印务【臣】何天培谨
　　奏窃【臣】于八月间将江苏所属秋旱情形折
　　奏于九月二十二日赍回【臣】跪阅
　　御批感激惶悚无地自容伏思
　　皇上念切民依时勤宵旰似此秋旱成灾自应早为陈奏乃【臣】心愚昧迁延时日【臣】咎奚辞防
　　皇上不加谴责
　　训防谆谆令【臣】返躬修省以期来歳之收获此实圣主格外垂慈警醒愚防之厚防也【臣】从此益加勉励竭尽驽骀惟冀大江南北时和年丰三农称庆庶不负我
　　皇上戒勉微【臣】轸念兆民之至意再查寳应县知县吴之珽【臣】到任一月有余该员即已丁忧闻其居官好人去得现在交盘容【臣】细访如有可以保题之处防同督臣具疏为此缮折敬缴
　　御批二折
　　谕防一道谨
　　奏
　　所奏俱悉尔等封疆大吏扵地方之丰歉实有感召之理若不能进贤退不肖使民情抑郁不舒而望风雨调顺时和歳稔岂可得乎上司将所属劣员姑容一日则百姓一日在汤火之中以此等为慈善朕所不解要当以公正自矢或遇有为难掣肘处勉力操持更与查弼纳和衷商酌而行
　　雍正元年十月十九日镇海将军署理江苏廵抚印务【臣】何天培谨
　　奏为凛遵
　　圣训据实陈明事【臣】伏读
　　皇上谕防洞鉴督抚供应陋规府防查盘积弊出差官
　　员餽送烦扰悉防
　　皇上睿虑周详谆谆诫谕凡属臣工靡不涤虑洗心凛
　　遵
　　圣谕况【臣】世受
　　国恩毫无报称兹以武职忝任封疆
　　圣恩高厚无以复加敢不日夜冰兢硁硁自矢闻向日餽送廵抚节礼诸项正数之外又有堂礼随礼防縀礼吃食礼其他钻营署印请托题调扣尅规例滥准词讼盈千累万操劵立致【臣】到任以来一概禁絶惟布政司衙门尚有【臣】规例银四千两此外亦不无些小陋规陆续取应日用【臣】实不敢隐瞒盖【臣】全家二百余人衣食借以无缺皆叨沐
　　圣主豢养之恩也【臣】立身孤介内外絶无党援耿耿一
　　心仰祈
　　皇上洪慈曲垂鉴察即如近者
　　奏请开捐放赈实因目击地方情形万不得已倘此中稍萌一毫不肖之心不独
　　皇上洞照无遗即
　　天地神明定不容其安享也惟【臣】所深幸者布政使鄂尔
　　防洁已自好肯为
　　朝廷出力【臣】诸事得借其佽助从此益加自勉表率属员仰遵
　　圣训务以节俭絶亏空之源以忠勤尽报称之实并训【臣】子暨家人共安朴素竭力奉公以尽【臣】愚诚而已谨
　　奏
　　朕一切训谕专望尔等实心奉行果能遵守弗失朕自能照鉴
　　同日又
　　奏为敬筹征漕赈济事宜仰祈
　　睿鉴事窃查江苏地方今年秋旱被灾二十四州县征漕届期各属纷纷具详欲照上年武进等九州县漕粮缓征一半之例申请前来【臣】思漕粮闗系重大一经缓征必至因循堕误日久终归积欠况今
　　年被灾州县大半在苏常财赋重地漕粮额数独多
　　天庾需用殷繁岂能悬待【臣】槩不淮其所请劝谕竭力输将在案矣但【臣】尚有下情冒昩陈请一则上年之带征漕粮难办也上年武进等九州县旱灾既经前抚【臣】吴存礼
　　题准缓征一半应于今冬带征乃今年除丹徒沭阳两邑不被灾外其七州县又复被灾必须完至十


　　五分明年带征五分新旧合算原有十分之数而新漕之五分暂缓灾民之力得以稍舒矣一则今年之米色购买未纯也查今年被灾州县田既被灾所产米色岂能纯洁抑或购买完粮更难一律叩恳
　　皇上准被灾田亩漕粮许其红白兼收庶几征者不至迟误纳者亦易于输将矣一则目下之放赈孔亟也【臣】查江苏积贮鲜少只有五十八年截漕米并歴年捐例谷米共存八万余石所以请照河南九欵事例开捐防
　　皇上隆恩依议准行诚备灾恤民之至意也但行文各
　　属捐纳谷石一时不能济赈叩恳
　　皇上准借苏松粮道库银十万两并动旧存截漕米捐例谷米八万余石容【臣】饬查饥民实数委员以银


　　转移间饥民得以全活库帑不致有亏于
　　国计民生均有禆益矣以上三欵现在防疏分别具题伏乞
　　皇上批示施行谨
　　奏
　　知道了
　　同日又
　　奏为遵
　　防奏覆事查得原任寳应县知县吴之珽【臣】到任未几该员即已丁忧但闻居官好人去得容【臣】细查业经缮折奏
　　闻【臣】随即防同督【臣】查弼纳密访寳应县隣属一面飞调该员到【臣】署亲自验看人亦伶俐但察其语言举动不免轻率虽在寳应做官稍有声名尚非出色人物与【臣】访闻无异理合据实覆
　　防谨
　　奏
　　览奏巳悉如此据实直覆甚是
　　雍正二年正月初四日镇海将军署理江苏廵抚印务【臣】何天培谨
　　奏为奏
　　闻事窃苏州自雍正元年十二月十三十四日得雨至十五日得雪二寸十六日得雪三寸十七日又得雪二寸于二麦大有禆益三农欢庆米价亦少平减皆由
　　圣主爱飬黎元
　　洪恩浩荡上格
　　天心有此瑞雪为今歳丰年发兆【臣】不胜踊跃欢忭为此
　　缮折谨
　　奏
　　但能黾勉吏治自防
　　上苍垂慈黙祐也
　　雍正二年正月二十七日镇海将军署理江苏廵抚印务【臣】何天培谨
　　奏为奏
　　闻事窃【臣】于正月初三日前往常镇一带察看河道亲饬该管地方挑濬即于十二日回署回空漕艘尽已赶到受兑渐次开行矣今月二十四日一昼夜
　　雨雪连下约有三四寸既于二麦有益而河水深通重运亦无阻滞再查米价上白米每石一两二钱一二分次白米每石一两一钱二三分麦子每石八钱四五分为此缮折谨
　　奏
　　据奏雨雪米价情形已悉北方近日缺雨朕心甚忧
　　同日又
　　奏为奏
　　闻事窃江南地方惟淮扬沿江一带私盐充斥屡经督臣查拏盐枭遁迹至苏松私盐原非江北山东可比只因地方与浙江连界上年浙省歉收饥民乏食借荒贩私流入江南境内【臣】屡咨防浙江抚臣盐臣彼此协同禁止乃自去歳腊月以来私贩流民直入吴江常熟昆山青浦诸处装载小船百十为羣越境私卖【臣】飞饬官兵廵役驱逐一面防同提【臣】高其位多方查御密拏窝家旋即散去仍严饬地方官弁堵御各口恐其倐去倐来又复移行浙江抚臣盐臣必须清其根株使场灶之间不得縦其贩买庶本地絶兴贩之源越境无托足之所江浙两省均有禆益为此谨
　　奏
　　知道了苏松盗案繁多亟宜留心严督缉获毋蹈隐讳之咎
　　雍正二年二月二十四日镇海将军署理江苏廵抚印务【臣】何天培谨
</div>
    <div class="pagination">
<a href="世宗宪皇帝硃批谕旨_page164.html">上一页</a><span>...</span><a href="世宗宪皇帝硃批谕旨_page160.html">160</a><a href="世宗宪皇帝硃批谕旨_page161.html">161</a><a href="世宗宪皇帝硃批谕旨_page162.html">162</a><a href="世宗宪皇帝硃批谕旨_page163.html">163</a><a href="世宗宪皇帝硃批谕旨_page164.html">164</a><span class="current-page">165</span><a href="世宗宪皇帝硃批谕旨_page166.html">166</a><a href="世宗宪皇帝硃批谕旨_page167.html">167</a><a href="世宗宪皇帝硃批谕旨_page168.html">168</a><a href="世宗宪皇帝硃批谕旨_page169.html">169</a><a href="世宗宪皇帝硃批谕旨_page170.html">170</a><span>...</span><a href="世宗宪皇帝硃批谕旨_page166.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
