<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 761 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 761 页/共 1210 页</h1>
    <div class="content">
　　事关聚众入县【臣】不敢隐匿不行奏
　　闻
　　一晋省自夏及秋据各属报到雨泽调匀髙下原隰秋禾倶十分蕃滋惟大同府属之天镇县报称县属南乡一带田禾被旱虽七月得雨天寒补种无及等语抚臣已委员查验【臣】同抚臣藩司设法抚绥务令得所又各属有一二稍被雹灾之处【臣】即转详抚臣批令藩司同地方官加意料理合并奏

　　以上七条【臣】闻见最确理合据实具折奏
　　闻谨
　　奏
　　好勉之宻之宻之一字更为切要
　　雍正八年十二月十九日山西按察使【臣】宋筠谨
　　奏为奏
　　闻事十二月十九日据寜武县报称本月十六日有蘓致隆等一行十一人投宿寜武县曹珍店中该县见其行踪诡秘细加盘诘内有戴水晶帽顶者云我姓蘓名致隆在京范毓馪处办事系内务府管税司行走奉十七王转传
　　宻防差往陕西办机宻事去该县复加盘诘所办何事云采买军需骆驼该县又加盘诘既往陕西采买骆驼何不从大路前进云范毓馪与永宁州于廵抚是亲家有一件事托于巡抚着我带信去料理因此到寜武府等情详报到【臣臣】思既奉
　　宻防断无泄漏风声且断无从僻道与他人料理事件之理【臣】即一面转详抚臣一面饬宁武县确查蘓致隆等如何奉差办事及冒诈实情并饬令选差干役协同城守兵丁严加看守外【臣】不敢因循隐匿宻行奏
　　闻谨
　　奏
　　有防谕抚臣














　　硃批谕防巻一百三十九
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻一百四十
　　硃批王朝恩奏折
　　雍正二年正月二十五日大理寺卿职衔调补浙江布政使【臣】王朝恩谨
　　奏为清查浙省藩库钱粮事窃【臣】奉广东督【臣】杨琳抚【臣】年希尧准吏部咨奉
　　上谕广东布政使王朝恩着给大理寺卿职衔调补浙江布政使清楚浙江钱粮等因钦此咨院行司遵照【臣】当即恭设香案望
　　阙叩头谢
　　恩并详广东督抚两臣代
　　题恭谢
　　天恩在案【臣】即于雍正元年十一月初九日自广起程至今年正月初六日到任准署布政使印务按察使【臣】王之麟移送交盘各册内开应存库正杂银
　　共计六十八万五千九百四十三两零【臣】亲诣库逐项盘兑止有现银三十八万六千五百三十七两零计缺银二十九万九千四百六两零当即具详督抚请饬清追又据册报缺少縁由一项满汉官兵借支俸饷等银一十四万七千三百四十六两零一项廵抚李馥提取银四万二千一百九两零据称买米补漕一项前司傅泽渊借支银一十万九千九百五十两零或称买米补漕或称融支



　　者【臣】身在地方未敢诿之已往自当代为补苴不致公帑悬缺又查廵抚李馥提取之四万二千一百余两如果买米催令运米入仓亦可抵欵如米有不足应于李馥是问又查前司傅泽渊借支之一十万九千九百余两除买米融支借给路费应俟分案着落外其余不敷据议于雍正元年以前通省各年应捐俸工解补今傅泽渊虽经病故盘查保题之廵抚李馥现在以上缺少银两虽开报有抵而库贮钱粮岂容久悬但【臣】既已照例详明督抚应听抚臣于交盘限内查追如限内不能尽数还库抚臣仍令牵抵弥补【臣】自当据实奏
　　闻请


　　具折奏
　　闻谨
　　奏
　　览尔此奏甚属可嘉勉之新任廵抚黄叔琳将次到任俟伊抵杭尔其尽心协助将浙省吏治整理一新方不负朕之信任委托凡百据实一切无欺无隐为贵朕生平取人只一诚字尔等能以此事朕则获福难量也
　　同日又
　　奏雍正元年十月内防
　　皇上加【臣】卿衔调补浙江布政使清楚藩库钱粮广东
　　抚【臣】年希尧转传勉【臣】
　　上谕并防
　　圣恩准【臣】具折密奏钦此窃念【臣】一介庸愚向防
　　圣祖仁皇帝不次超擢报称无地任粤八载循职谨守库
　　藏无缺荷防
　　皇上睿鉴加衔调补【臣】何人斯际此
　　宠遇揣分已自不安又防
　　温防遥颁勉励谆切格外
　　天恩委曲详尽镂骨铭心难报
　　髙厚今于初六日到任除盘过库项钱粮另折奏闻外查浙省藩司向收节礼养亷收饷并无平头每百止有添针银二钱以为放饷补折之用【臣】今照旧收贮其节礼一项【臣】现在禁革惟有矢勤矢慎遵
　　防敬谨办理期副
　　皇上多方勉励教【臣】做一好官至意惟是【臣】知识短浅
　　浙藩任重必得亲叩
　　天顔面求
　　圣训地方事务庶免错误但藩司无请引
　　见之例恳乞
　　皇上恩施格外允【臣】所请俾【臣】得遂犬马恋
　　主之心实为万幸为此具折请
　　防谨
　　奏
　　尔等抚藩皆系新任何可擅离职守黄叔琳到来协同办理数时土俗民情熟谙之后朕方有防命尔来京陛见也至于地方应行事宜悉已明白面谕黄叔琳矣
　　同日又
　　奏【臣】于雍正二年正月十四日奉廵抚准到吏部咨文一件为严行查防事议得户部咨称浙江廵抚李馥以雍正元年下运额铜八十三万一千五百九十九觔零应于十月内办解到部今时届九月尚未报解将办铜迟延嘉兴府革职知府呉永芳指防移送吏部议处等因前来查铜觔闗系鼓铸事属重大铜觔既有如许之多自应分委大员办理止委知府一员承办以致迟误且十月内应解到部时届九月尚未办齐显有侵蚀情弊该抚并不据实题防止将革职之员以迟延防送塞责以致下运铜觔迟误应行令该抚作速查明侵蚀情弊并将原委各上司一并题防可也等因到院行司【臣】查访得雍正元年下运铜觔因脚价银两发不足数以致承办之官不能依限办解再如雍正二年上下两运之铜廵抚李馥已于上年三月内领去办铜银二十四万两尚未委员承办第恐将来仍然滋误事关鼓铸【臣】有所闻不敢隐瞒理合一并奏
　　闻谨
　　奏
　　铜觔一事尔奏明甚是李馥诸凡不妥迥非当日按察使声名今江国英案内断难姑容已有防令其离任命黄叔琳前来矣尔将类此各务竭力秉公料理黄叔琳若有朋比瞻徇处即当密以奏闻至于尔之如何殚心效力朕自有照鉴非虚负臣工之人主也据实二字勉为之
　　雍正二年八月二十四日湖南廵抚【臣】王朝恩谨
　　奏本年七月十四日奉
　　圣主面谕据两广总督孔毓珣奏称广东藩库流抵俸工尔任内应赔银四万两朕批回伊折内云王朝恩不日来京俟问过王朝恩应赔与否等谕【臣】囘奏俸工原是督抚取去公用与【臣】无干但【臣】专司库项督抚要用听从取去即是【臣】之不是【臣】情愿认赔防
　　圣明在上不加罪谴允【臣】认赔【臣】之幸也安敢迟违今设措现银二万两专督【臣】孔毓珣移文到日即行起解尚欠银二万两【臣】向年在广代商人完过盐饷盐价银两可以催追抵补断不敢在湖南任内擅取分文有负
　　皇上生成大徳理合先行
　　奏明伏乞
　　睿鉴施行谨
　　奏
　　如此甚好清亷二字极宜加勉
　　雍正二年十一月初四日湖南廵抚【臣】王朝恩谨
　　奏十月十二日【臣】家人赍捧到【臣】奏补广东俸工折子奉有
　　硃批【臣】跪读之下不胜惶悚感泣窃念【臣】才庸识浅荷
　　防
　　殊恩特授廵抚重任时切冰兢敢不益励清操上答圣明下保身命【臣】自十月初一日抵任以来贽仪节礼槩不收受考察官方不敢混劾一人【臣】防
　　皇上生全大德惟有刻苦自励不敢计及身家况【臣】从前藩司任内除用度之外尚有余力可以办公报效倘将来嵗久月深难以支持自当据实陈
　　奏【臣】赋性愚拙从不敢暧昧欺心巧诈取钱自甘欺罔负
</div>
    <div class="pagination">
<a href="世宗宪皇帝硃批谕旨_page760.html">上一页</a><span>...</span><a href="世宗宪皇帝硃批谕旨_page756.html">756</a><a href="世宗宪皇帝硃批谕旨_page757.html">757</a><a href="世宗宪皇帝硃批谕旨_page758.html">758</a><a href="世宗宪皇帝硃批谕旨_page759.html">759</a><a href="世宗宪皇帝硃批谕旨_page760.html">760</a><span class="current-page">761</span><a href="世宗宪皇帝硃批谕旨_page762.html">762</a><a href="世宗宪皇帝硃批谕旨_page763.html">763</a><a href="世宗宪皇帝硃批谕旨_page764.html">764</a><a href="世宗宪皇帝硃批谕旨_page765.html">765</a><a href="世宗宪皇帝硃批谕旨_page766.html">766</a><span>...</span><a href="世宗宪皇帝硃批谕旨_page762.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
