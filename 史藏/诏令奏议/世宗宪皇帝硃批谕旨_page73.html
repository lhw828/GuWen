<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 73 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 73 页/共 1210 页</h1>
    <div class="content">　　防面交各事件今奉
　　谕防将【臣】折留中令【臣】再加详悉一一斟酌徐徐料理
　　具奏除老戸一件巳防
　　御批【臣】钦遵宻嘱布政司及各地方官实力奉行外其余各条现在逐件细加访查必有益于
　　国家有利于百姓斟酌妥当陆续具折奏请
　　睿裁所有奉到
　　硃批谕旨理合恭缴谨
　　奏
　　一切俱当黾勉实力奉行
　　同日又
　　奏为奏
　　闻事窃查广东地方晚禾收成分数据各属详报广廉二府属并罗定州属俱有七分韶惠潮雷四府属俱有七八分肇庆府属有六七分南雄府属有六分髙琼二府属俱有五六分目下米价广州南雄韶州惠州潮州肇庆等府属每石六七八九钱至一两一二三四钱不等髙州府属每石三钱三分至五钱五分不等雷州府属每石四钱六分至八钱五分不等廉州府属每石六钱五分至七钱不等琼州府属每石六钱三分至八钱五分不等罗定州属每石八钱一分至一两不等再查粤省除南海髙要髙明四防三水等县被水之后收成歉薄其余皆属丰稔现在地方安静百姓乐业【臣】谨缮折具
　　奏恭慰
　　圣懐伏乞
　　睿鉴谨
　　奏
　　据奏地方收成及米价各情形深慰朕怀
　　同日又
　　奏为奏
　　闻事窃【臣】自楚回任据文武各官报称广州府龙门县上坪山有矿徒三百余人带有风箱器械潜来偷挖又惠州府长宁县米筛山有矿徒数十人偷挖锡砂河源县凤凰山桃子科各山塲有矿徒二百余人永安县猫公坑有矿徒千余人偷挖铜砂俱无扰害地方等因到【臣臣】闻报随飞行该管文武带领乡勇弁兵协同前往将首犯擒拏究解余党悉行驱逐并飞移督提二臣转饬协捕去后现今巳有解散者尚有未经解散者俱在严催捕逐俟驱逐净尽后再将【臣】前折所开大岐山等处选择殷实之人取结承办止用本处人佣工不许异籍流棍搀杂在内如此不特铜觔可裕鼓铸而穷民亦得借以资生且各山既有官商承管流棍难于托足更可免易聚难散之患矣除开采事宜容【臣】细访酌妥另行奏请
　　圣裁外今将矿徒缘由先行密
　　奏伏乞
　　皇上睿鉴谨
　　奏
　　虽云令本地人民开采可免易聚难散之患然官商二字究非善政亦不宜聚集多人此事当与督臣孔毓珣详审商酌防奏慎毋涉于轻率孟浪
　　同日又
　　奏为奏
　　闻事窃【臣】自楚回粤行至江西赣州地方接到署广东布政司惠潮道方愿瑛禀帖内称告休藩司朱绛亏缺库项银三万一千四百余两未敢接受朱绛系总督儿女姻亲谕令出结交代愿瑛不敢出结总督即面委粮驿道殷邦翰接署司印邦翰亦云若有缺欠不肯出结总督因而中止但库项虚悬未便等语【臣】随令署司差人速回传谕令朱绛趁【臣】未到之前作速赔补若到任后盘出亏少惟有据实
　　题防欲求狥情担延代为容隐断断不能等语去后复据署司报称朱绛闻信畏惧自交出银并总督代为弥补所有亏空之三万一千四百余两陆续俱巳补足等语【臣】到任后亲赴藩库逐一盘查所有应存正项银两果巳交补足数并无亏缺矣至粤东从前因办理公事需用银两遂将各属俸工并火耗银两纷纷提解以致不肖州县竟有借端加耗私行科派等弊且提解不均州县有坐享厚利者有养赡不足者种种偏枯不一而足【臣】现在将通省耗羡确数彻底清查明白通盘计算使督抚司道府防州县各官均留养防之费并将公事之中确查明白核定实数将从前浮费通行裁减州县加派等弊尽饬革除务使小民咸沐浩荡
　　皇恩于靡既除作何酌定之处俟【臣】等公同防议妥当
　　立有章程另行密
　　奏外所有着落朱绛补足原缺库项及斟酌藩库章程各缘由谨先缮折奏
　　闻谨
　　奏
　　司库此项那用孔毓珣曽经奏过尔等封疆大吏惟宜一心一德以和为主切毋听信属员离间之言以至好恶参差也孔毓珣乃督臣中之优者尔当与之协衷共力代朕整理地方勉之
　　同日又
　　奏为奏请
　　圣裁事窃【臣】于回任后检查命盗案巻自雍正元年起至本年十月以前通计三年之内命案共有七百零七件内除审题并外结过各案外现在未结尚有一百零一件盗案共有二百八十九件内督【臣】巳防疎防者二十八件除审题并外结过各案外现在未结尚有一百七十七件臣于五月间入觐
　　陛辞时荷防
　　谕旨若命案内有情罪稍轻或尸亲愿息者许【臣】审明
　　酌量完结彚齐折
　　奏【臣】现在钦遵酌其情罪稍轻者即为审明完结每月具折奏
　　闻外至粤东山贼洋盗处处皆有是以刦掠频闻现今已防未防案内盗犯充满监狱报病故者殆无虚日将来春气一发瘟疫纒染恐多瘐毙【臣】仰体
　　皇上如天好生之德现在严催按察司将从前积案飞速招解【臣】不拘早晚随到随审将已防疎防之案缮疏具
　　题外其未防之案可否酌其情罪分别速结以免目前监内之拥挤并免将来春气之瘟疫作何发落【臣】亦照案每月彚齐折
　　奏嗣后凡有督臣防过疎防之案【臣】照例审明具题如督臣未防之案俱照此完结每月缮折密奏是否可行【臣】未敢擅便伏乞
　　皇上批示遵行谨
　　奏
　　盗案非命案可比命案迟延拖累无辜固属不宜若因监毙者多遂立意轻纵盗犯尤为不可此事朕难批谕况亦非折奏完结之事倘虑积案拖累在汝秉公严催详情度理而为之耳孔毓珣于缉捕盗贼甚为尽力彼擒之汝纵之恐汝难当此论纵虎归山岂为仁政此等作为非积阴功乃大坏德行事也若不加意斟酌万万不可
　　雍正四年正月十九日广东巡抚【臣】杨文干谨









　　【平】　政事每多废弛巳经赴京引
　　见自难逃
　　圣明洞鉴惟是此缺非有才守兼优熟悉风土之员实





　　之所为粤东西面门戸甚闗紧要非有强干廉洁

　　现奉
　　旨调赴引
　　见自难逃
　　圣明睿照之中【臣】所有一二深知之员与例不合巳经
　　另折密奏伏乞
　　皇上特简贤能赏补至按察司一缺为通省刑名总滙





　　旨带往粤东题用之道员殷邦翰经督臣题补广东粮



　　圣恩也俟宋玮引
　　见回日仰恳


　　睿鉴抑【臣】更有请者嗣后遇有要紧缺出如品级相当之员【臣】具疏题补倘人地相宜而品级不合者【臣】即具密折奏请
　　圣裁批示遵行谨
　　奏
　　第一务缜密要再者尔等督抚指缺题人多有论奏此法不妥者朕近有防令尔等将贤能之员预保送京引见遇有人地相宜缺出再密折奏请此法最善亟当遵行也
　　同日又



　　甲精细详密缉捕盗犯甚多后于湖广总督任内奏请改补汉阳县知县业巳奉
　　防允准复因两广督【臣】杨琳保题游击是以现在【臣】标【臣】查其操守廉洁粤省民情甚为熟悉又奉


</div>
    <div class="pagination">
<a href="世宗宪皇帝硃批谕旨_page72.html">上一页</a><span>...</span><a href="世宗宪皇帝硃批谕旨_page68.html">68</a><a href="世宗宪皇帝硃批谕旨_page69.html">69</a><a href="世宗宪皇帝硃批谕旨_page70.html">70</a><a href="世宗宪皇帝硃批谕旨_page71.html">71</a><a href="世宗宪皇帝硃批谕旨_page72.html">72</a><span class="current-page">73</span><a href="世宗宪皇帝硃批谕旨_page74.html">74</a><a href="世宗宪皇帝硃批谕旨_page75.html">75</a><a href="世宗宪皇帝硃批谕旨_page76.html">76</a><a href="世宗宪皇帝硃批谕旨_page77.html">77</a><a href="世宗宪皇帝硃批谕旨_page78.html">78</a><span>...</span><a href="世宗宪皇帝硃批谕旨_page74.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
