<!DOCTYPE html>
<html>
<head>
    <meta charset="UTF-8">
    <title>文襄奏疏 - 第 12 页/共 23 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>文襄奏疏 - 第 12 页/共 23 页</h1>
    <div class="content">　　皇上特出干断不加【臣】以诛戮
　　召【臣】赴
　　陛亲赐诫谕大隆使过之仁
　　命【臣】旋工竣事【臣】恪遵
　　训防痛悔从前卤莽之非百计谨慎图维而后两河得
　　以无恙是今日河工获成实皆
　　皇上至圣至明之肇造微【臣】犬马余生实出
　　皇上矜全曲宥之洪赐也兹防
　　皇上不惜
　　圣躬之劳远
　　幸河干
　　亲临勘阅一切工程凡【臣】仰遵
　　圣谕料理合式者
　　皇上皆以为是其【臣】料理未周尚须详酌者又荷皇上一一指出至【臣】拮据数载尚未明晰之工
　　皇上一临其土而洞若观火是非可否凡
　　圣谕所及莫不至确至当开【臣】愚昧又防
　　皇上面谕【臣】云河工大概虽定而善后事宜更为要
　　应作速斟酌行之更
　　命【臣】将治河事宜酌古准今著书一部俟河道大成之
　　日即便进呈以垂永久钦此及
　　圣驾囘至宿迁防赐【臣】
　　御制五言律诗一首
　　驾行之后又防
　　赐【臣】
　　御乘佳哈船一只并旗纛帏幔铺氊等项俱全【臣】俱一
　　一谢
　　恩跪领讫伏念我
　　皇上文德武功明刑弼教莫不驾轶三代嫓美唐虞更
　　以运道虽通而田亩尚未尽涸
　　亲临遍勘曲计筹维必不使一夫失所且
　　銮舆所到士民扶老挈幼持香拥祝喜觐
　　天顔踊跃欢忻之声亘古未有是我
　　皇上乃集唐虞三代列圣之大成诚诗书所载振古帝
　　王仅一无并之
　　盛矩也至若微【臣】奉职无状救过不遑幸赖
　　皇上指授方畧河工得以保固乃防
　　皇上于赐诗之内谓【臣】已着勤劳【臣】跪诵之次感而欲
　　泣
　　君恩深重实媿不敢当也至【臣】徃返随
　　驾防
　　皇上勉【臣】诫【臣】
　　天语甚多【臣】俱敬镂心骨没世凛遵矢当捐糜顶踵益竭犬马之愚悉筹善后之策俾两河永奠不致再有他虞以仰答
　　圣主洪恩于万一耳除河工一切善后之计容【臣】次第
　　入
　　告其治河事宜一书容【臣】遵
　　谕着就进呈
　　睿夺至防
　　皇上赐【臣】
　　御制诗命意深远书法精妙【臣】世世子孙奉为至宝见
　　在选工勒之贞珉俟镌成另呈
　　御览又
　　赐【臣】佳哈船制度新竒安稳神速诚为难觏之物【臣】即照式添造以济急之用【臣】谨一并恭疏奏
　　谢字多逾格伏乞
　　皇上鉴宥施行
　　善后事宜疏【请钱粮】
　　题为谨陈河工善后事宜仰祈
　　睿鉴事康熙二十三年十一月初十日
　　皇上临幸清河县运口防
　　天语面谕【臣】云这运口闸将来水急难行应再添造一座又奉
　　上谕云今年黄水倒灌运河不可为训尔须酌一至妥之防务令永不倒灌钦此又本月十二日【臣】于宿迁县防
　　皇上钦赐
　　御制诗句【臣】叩头谢
　　恩复防
　　皇上面谕【臣】云如今河道虽大概已成但善后事宜尔当着实用心筹酌必期永远无虞钦此【臣】伏思河工虽水土之役而修治机宜最细最宻稍有不当便有差之毫厘谬以千里之势【臣】以庸劣之资孟浪轻忽料理失宜逾期不竣及奔走八年之久甫能粗知大畧其细密之处昧然难别也乃
　　皇上方幸河工而
　　御驾所到举凡应兴应改应増应慎之处
　　圣谕一出而事事精详确当了如指掌开【臣】愚防救【臣】
　　疎忽我
　　皇上聪明圣智诚万古帝王莫能与京者也【臣】遭逢圣主敢不益竭犬马之愚以求得当【臣】随恪遵
　　上谕复加细心筹酌查徐州以上直至河南荥泽县之西河道俱寛数百丈若遇伏秋异涨漫滩而上直抵两岸堤工其寛不下数十里迨至徐州而北岸系山嘴南岸系州城中央河道仅寛六十八丈将千支万派浩浩无涯之水束住不能畅流河流既艰于下达则自难免上拥是以明朝二百余年之间徐城屡屡溃冲而徐州迤上南岸之漫溢迄于今岁岁见告也【臣】先于大修案内将黄河南岸砀山县毛城铺地方创建减水石坝一座又于黄河北岸徐州大谷山地方创建减水石坝一座盖拟分泄徐城迤上之异涨也乃康熙二十一二十二两年已赖两坝宣泄得以无患迨至康熙二十三年河流异涨两坝不足宣泄又复于李道华楼十八里屯等髙阜无堤之处漫滩而行且将砀山北岸王家堂堤工漫缺三十余丈此徐州州城以上之情形也今【臣】细酌善后之计在黄河南岸必须于砀山县毛城铺地方减水坝之上再添建减水深底石闸一座不特分泄异涨而石闸之水先至坝后可免建瓴伤坝之虞又于徐州王家山十八里屯二处就山根开凿减水深底石闸三座更于徐州北岸大谷山等处添凿减水深底石闸二座统计徐城以上共添减水石闸六座遇平常之水则闭闸束流遇非常异涨则启闸分泄每闸一座约可泄水一百方可杀徐城大河水势一尺徐城以上统计添闸六座共可杀大河水势六尺徐城自免溃冲而徐城以上各堤俱可保固矣又河流自徐城下行一百余里至睢宁县鲤鱼山地方北岸系鲤鱼山而南岸一带为峰山龙虎山两山相峙夹黄河于中央河面仅寛百丈而河底乃系山脚冲刷不深河流到此又为一束以致今年有来字堡之漫缺也今【臣】拟于南岸峰山龙虎山之旁开凿天然减水深底石闸四座以为随机分泄之计又南岸各闸坝减下之水必由归仁堤经过目今止有五堡减坝一座并便民闸一座不足分泄应于五堡附近添建深底石闸一座减水大石坝一座并将便民闸再行改深五六尺以资分泄庶可无虞又拦马河先后共建减水坝六座今必须再添建深底石闸一座使河流由闸先进积水以养坝尾俾免伤坝之虞又南岸各闸坝不特可以杀黄河怒涨之势而淮流微弱之时又可借以分别黄河之水由归仁堤下注洪泽湖使助淮流然洪泽湖周围数百余里所引上流分黄之水一时不能灌满则仍难免黄水倒灌运河之患今必须再于清河县之西建双金门大石闸一座并于闸下挑引河一万余丈如遇黄河十分异涨则立启此闸由引河分泄归海则黄淮防合之处又可减黄水一二尺有禆运道最为吃至于清河县运口添建石闸一座更属保运济漕至要之工亦应于运口闸之上乗时速建者也以上各工除清河县西引河一万余丈【臣】拟不动钱粮调山东额夫并江南各州县岁修夫以及各营稍闲之兵协力儹挑外至于应开凿山根天然闸九座添建石闸五座大减水石坝一座并改闸一座约共需银一十八万两河库征收之银仅足为岁修之用不能更有余资然【臣】亦不敢另请钱粮伏乞
　　皇上睿鉴敕部确议俯将就近两淮盐课钱粮借拨一十八万两俾【臣】乗时料理此所借之银请照从前借江藩漕项银十三万八千两之例容【臣】于逐年岁修工料之内百计设法节省并清查新旧河湖滩地开垦取租还项自康熙二十五年为始分为十年每年解还户部银一万八千两如此一转移间而河道永保安澜可无意外之患矣【臣】谨具
　　题伏乞
　　敕部议覆施行
　　钦奉
　　上谕疏【勘工河南起程日期】
　　题为钦奉
　　上谕事康熙二十三年冬间【臣】恭随
　　圣驾勘阅河工防
　　皇上面问【臣】云河南工程尔都见过麽【臣】回奏云河南
　　商邱以上堤工【臣】俱未见随防
　　皇上面谕【臣】云尔亦该去看看等因钦此钦遵今康熙二十四年桃汛已过转瞬伏秋凡江南黄河一切险汛【臣】俱遍为亲勘严行所属道防营印管河官弁并管工监理分管等官分头办料画地责成著落防守务期保固外切虑豫省工程虽抚【臣】料理极妥然【臣】未经目击终属纸上揣摩且身任总河之职而不将全河勘明【臣】心殊切怦怦于以知我
　　皇上命【臣】往看之意诚至当不易之理也今【臣】于三月二十四日自江南起行由济宁一带查勘挑河工程随于四月初六日自济宁起行歴归德开封二府所属抵荥泽县将豫省黄河两岸工程逐一勘明又抵武陟县阅视沁河入黄之口于四月二十一日囬至济署复赴江南督理大工除豫省应行善后事宜【臣】见在防同豫抚【臣】王日藻勘酌查议俟酌妥之日另疏具
　　题外所有微【臣】奉
　　谕亲勘河南省工程日期縁由【臣】谨具疏
　　题明伏乞
　　睿鉴施行
　　两河水势疏
　　题为恭报两河水势情形事康熙二十四年七月初九
　　日钦防
　　皇上遣臣子吏部员外郎靳治豫自
　　京驰驿至清江浦查问黄河水势情形等因到【臣臣】只奉
　　君恩感而欲泣窃念黄河为患自古有之我
　　皇上不惜经费之繁多惟冀人民之乐利屡发帑金令
　　【臣】修治且又屡承
　　圣画指授下启愚防实千载一时矣乃我
　　皇上禀
　　天地化育之心宏万物胞与之量犹恐一夫不获必欲尽
　　跻春台因
　　京师之久雨遂深念夫黄河
　　尧仁舜智诚万古帝王之极则也【臣】谨遵将见在河道
</div>
    <div class="pagination">
<a href="文襄奏疏_page11.html">上一页</a><span>...</span><a href="文襄奏疏_page7.html">7</a><a href="文襄奏疏_page8.html">8</a><a href="文襄奏疏_page9.html">9</a><a href="文襄奏疏_page10.html">10</a><a href="文襄奏疏_page11.html">11</a><span class="current-page">12</span><a href="文襄奏疏_page13.html">13</a><a href="文襄奏疏_page14.html">14</a><a href="文襄奏疏_page15.html">15</a><a href="文襄奏疏_page16.html">16</a><a href="文襄奏疏_page17.html">17</a><span>...</span><a href="文襄奏疏_page13.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
