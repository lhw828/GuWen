<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 188 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 188 页/共 1210 页</h1>
    <div class="content">

　　闻谨
　　奏
　　知道了河工修筑机宜不可自作聪明一切俱听齐苏勒调度但将钱粮及夫料等项预备充足不致迟悮汝即可告无过矣奏折不宜与河臣参差汝二人意见符合方期成效脱有异同朕亦必在齐苏勒处画一也特谕
　　总理事务王大臣廉亲王【臣】允禩等谨遵
　　防议得山东巡抚黄炳所奏各州县亏空钱粮约计地丁共六十余万两仓谷九十余万石分别追赔具奏前来查东省亏空己蒙
　　皇恩令其三年赔补其身任职守而那移缺额之员应如该抚所请酌量数目之多寡定其赔补之年限多者限三年次者限二年少者限一年务期如数全完仍令该抚将亏空各官所欠银米数目及勒完年限逐一分析奏明如逾限不完将亏空之员从重治罪其巡抚以下督催各上司一并严加议处照定例分赔其现在己陞及将来应陞而未赴新任查出亏空者亦应如该抚所请停陞留任亦令该抚奏明亏空数目及勒完年限如能限内全完准其开复陞转如逾限不完从重治罪其督催各上司亦照定例议处分赔其有陞迁事故而留交后任者据称己陞而现任他省之员应着落伊等现任地方追赔等语查定例钱粮亏空惟于出结之官是问该员旣有亏空该管上司因何不行查防接任官因何不行揭报令其前赴新任茍非上司受贿寛纵即系后官狥情担任责无他诿罪有攸归若因一省而牵连他省恐滋烦优况丁忧事故离任之员又将何从追补应令该抚查明如系有抵之项令后任出结之官勒限全完如系无抵之项该管上司勒令后任官收受交盘者应令抑勒之上司与出结官照数分赔逾限不完均照例治罪其亏空州县倘有不肖之员混称民欠额外加派贻害地方者该抚据实查防如通同狥隐将该抚一并从重治罪其或有欠在民者应令该抚查明实数分别缓征带征确议另行具奏务期三年之内彻底全完以仰副
　　皇上格外施仁体恤官民之至意谨
　　奏
　　汝所奏各州县亏空一折据王大臣等逐欵分别议覆朕再四踌躇不便发出何也朕原有防凡亏空官员不许在任设法弥补恐其借端累民今汝奏称若槪行防追虽粉骨碎身不能追完等语是必将本人仍留在任方能赔补但仍留在任而又不剥削小民其填补之赀究从何出此朕之所未觧即王大臣等议覆亦难允行也故将此事暂且按下并未宣之于部如果不累小民而亏空旣可清完伊等功名又可保全系全美之事朕何靳而不为总在汝善为设法行之但不可公然陈之于章奏耳假若借此少有烦扰百姓或揑作民欠致生种种端则将来罪归于汝也慎之慎之其己陞他省各员着落伊等现任地方追赔之説尤不可为训在本省者朕尚恐累及编氓何可因汝山东亏空之故滋害于他省百姓岂朕勤恤民隐之政耶但当查其亏空果有真实凭据不妨遣人往询本人若系应赔者彼自无不愿赔以全其功名倘不肯认赔莫若防革离任以正其罪为是即类此者亦必确查其拖欠数目之多寡指名奏闻然后方可见之施行至汝所奏亏空银六十万两粮九十万石究系何州何县某人名下若干之处均未明晰再李元龙等数员贪吏今作何处置亦未见汝奏到先将大槩情节约畧具奏以闻特谕
　　雍正元年六月十九日山东巡抚【臣】黄炳谨
　　奏为覆
　　奏事【臣】赍折家人回东恭捧
　　御批各折【臣】跪读之下仰见我
　　皇上睿虑周详无防不照至【臣】所奏亏空银六十万两粮九十万石此指通省各属而言也现在设法渐次弥补其中欵项繁多头绪纷杂无庸分析渎
　　奏其余
　　御批事宜【臣】仰体
　　皇上训防敬谨遵循务期妥协所有
　　批折并总理事务王大臣议覆奏折理合一并恭缴伏
　　祈
　　睿鉴谨
　　奏
　　虽云亏空欵项头绪纷杂无庸分析渎奏但汝前折奏称着落已陞他省各官追赔之语究属朦混不特别省恐滋扰累且嫁祸于无辜之人情理亦甚不合向后类此等事当备细斟酌周详筹计毋得率意自恣也慎之
　　同日又
　　奏为钦奉
　　上谕事窃【臣】准部咨开奉
　　上谕议令将江西尾帮船粮截留二十万石在东省分
　　贮府州县地方酌量备用仰见我
　　皇上轸念民瘼加惠元元至意第查此米易于红朽又



　　兑漕粮时饬令有漕各州县于应解数内均匀截留分贮备用一转移间则救荒有备霉烂无虞可否
　　允准伏祈
　　皇上睿鉴施行谨
　　奏
　　截留本省小米之説似是而非断不可行此不过借以为弥缝亏空之计耳与小民无益闾阎饥馑之余草根树皮尚将糊口何有大米小米之分耶
　　山东巡抚【臣】黄炳太仆寺少卿【臣】须洲户部郎中【臣】博尔多等谨
　　奏为覆
　　奏事【臣】博尔多等至山东省城即将柯乔年条奏密折并
　　硃笔谕防俱面交抚【臣】黄炳并宣传靣奉
　　谕防讫【臣】黄炳窃查柯乔年条奏内云入境数百里未经种麦等语查柯乔年往来经由之处惟德州以至省城一带该地方不过收成歉薄并非未曾下种此言似属过甚东省连年歉收小民穷苦是实目今甘霖普降田禾畅茂将来秋收大有可望况六十年未完钱粮【臣】己
　　题请分年带征而六十一年民欠钱粮虽未具题【臣】已饬令缓至秋成后征收柯乔年条奏内云万姓嗷嗷命悬旦夕果如所言则延今数月生民之死于沟壑者当不知凡防矣过情之言不应于
　　君父之前冒奏也且
　　皇上重念东省小民积困之后已经动帑赈济挑河寓赈截漕平粜助给籽粒今又恐小民乏食
　　谕令截漕备赈是
　　皇上时刻以民瘼为念【臣】何敢不仰体遵循【臣】等会议除登莱二府属麦收颇好无庸赈济外其济兖东青四府所属州县衞所槩行查赈计户口之数目以定赈银之多寡仍遵
　　防先动藩库银两俟赈济完日勒令李元龙等三人补项所有【臣】博尔多等到东议赈情形合先会折奏
　　闻抑【臣】黄炳更有
　　奏者东省现在赈济需人料理今有东昌府属之临清州恩县济南府属之德州俱已缺员查原任濵州知州徐石麟今陞广西思恩府同知原任掖县知县陈留武今陞陜西葭州知州原任堂邑县知县卢承琰服满补可否将徐石麟以同知管临淸州事陈留武对品补授德州知州卢承琰补授恩县知县令各办理赈济事务庶免贻误俟赈济完日仍令各赴本任卢承琰仍令补为此合并附
　　奏请
　　防定夺伏祈
　　睿鉴谨
　　奏
　　总理事务王大臣会同吏部速议具奏
　　雍正元年六月二十五日山东巡抚【臣】黄炳谨
　　奏为自陈罪戾恭谢
　　天恩事窃【臣】赍折家人回东蒙






　　皇上天地为心包涵曲宥【臣】惟有且感且愧劼毖将来



　　人夫【臣】已遵
　　防催备齐足移交河臣上紧督修定自无误再奉御批沙湾决口究因当日堵筑不固所以易致冲决【臣】


　　奏伏望
　　皇上慈鉴恩宥谨
　　奏
　　览
　　雍正元年七月初十日山东巡抚【臣】黄炳谨
　　奏为覆
　　奏事窃查东省自甘霖霑足之后各种粮价毎石逓减二三钱不等今新米己经上市至七月二十日



　　旣经河臣奏
　　闻【臣】无庸再为烦渎再蒙
　　皇恩截留江西尾帮漕米二十万石【臣】前将不用截留
　　情由奏明
　　圣鉴蒙
　　硃批旣不能应用即备细声明具题不必截留可也钦
　　此【臣】已遵
　　防另疏具


　　圣裁其散赈一事【臣】会同博尔多等已于六月二十三日公同騐发藩库银二十三万四千两分委各州县前往散赈俟赈完之日另疏
　　题明再【臣】前奏东省亏空银米一案原指通省所属而言也有系现在供职而亏空者亦有已陞他省而实系原任亏空者查一百零四州县中求其实无亏空者止有数处臣现在设法渐次弥补查各属原有火耗一项从前所收加二五加三不等【臣】前于
　　陛见时曾经奏明
　　圣鉴今仰体
　　皇上恤体臣下并爱养民生至意通盘打算量加核减除毎年留给通省各官养廉外余剰若干尽数补项即以其本来应得之规补其原额虚悬之项如此三年内庶防渐次弥补矣至其已陞他省者【臣】遵照前
　　批谕防按其原亏之数移追觧补如有任意抗延者【臣】
　　奏请
</div>
    <div class="pagination">
<a href="世宗宪皇帝硃批谕旨_page187.html">上一页</a><span>...</span><a href="世宗宪皇帝硃批谕旨_page183.html">183</a><a href="世宗宪皇帝硃批谕旨_page184.html">184</a><a href="世宗宪皇帝硃批谕旨_page185.html">185</a><a href="世宗宪皇帝硃批谕旨_page186.html">186</a><a href="世宗宪皇帝硃批谕旨_page187.html">187</a><span class="current-page">188</span><a href="世宗宪皇帝硃批谕旨_page189.html">189</a><a href="世宗宪皇帝硃批谕旨_page190.html">190</a><a href="世宗宪皇帝硃批谕旨_page191.html">191</a><a href="世宗宪皇帝硃批谕旨_page192.html">192</a><a href="世宗宪皇帝硃批谕旨_page193.html">193</a><span>...</span><a href="世宗宪皇帝硃批谕旨_page189.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
