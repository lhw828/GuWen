<!DOCTYPE html>
<html>
 <head>
  <meta charset="utf-8"/>
  <title>
   唐大诏令集 - 第 65 页/共 71 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   唐大诏令集 - 第 65 页/共 71 页
  </h1>
  <div class="content">
   讨伐上
　　令秦王讨王世充诏
　　取乱侮亡圣人于是致治安民和众大武所以成功兵革之兴义资靖难出军命将盖非获已自隋氏数穷天下鼎沸豺狼变争黔庻凋残朕受命临御志存寕济率土之内咸思覆育声教所覃莫不清晏唯彼伊洛尚隔朝风世充作梗肆行凶暴虐害良善拥迫吏民悖道乱常日月滋甚祸盈衅积天亡有徴心腹猜携党援孤絶农畆荒废粮廪内空城隍社稷势将奔溃吊民问罪今实其时可令陜东道行防上柱国秦王某总统诸军东逾崤渑分命骁勇百道俱进救彼涂炭诛其凶渠凡此授律义在拯民府库资财一无所利尅敌制胜効防献功官赏之差并超恒典其有背贼归欵因事立勲即加宠授务隆厚劝【武德三年七月】
　　讨辅公祐诏
　　禁暴戢兵昔王于是致治乱常干纪有国所以明刑东南道行台尚书左仆射上柱国舒国公辅公祐本自凡伍素无艺用徃因扰乱连结徒旅与吴王伏威同心协力保据江淮早率所部逺归朝化録其功力授以官爵任管方隅荣宠兼至不能厉身奉上克保名节遂乃包藏祸心图为不轨自伏威入朝之后公祐即行专摽违犯朝宪不顾典章徴敛谷帛掠夺子女肆其残忍妄行诛杀驱役士民招集奸盗毒流众庻怨结遐迩国家务存含养未申刑罚每加惩诫冀其自改今乃称兵内侮假相署置驱扇蚁徒敢行钞窃惟彼凶逆速宜勦定命将授律义在安民已令天防上将军太尉领司徒尚书令陜东道大行台雍州牧领十二卫大将军上柱国秦王某为江南道行军元帅重率骁勇风驱电撃麾斾所临当即奔溃凡此罪恶止在魁渠胁从之徒一无所问纵有巳陷贼党非其本心扳难而来因立功効此之等类皆与官赏江淮以南比遭毒螫吏民困辱各不聊生平定之后并宜优给即令抚慰各令安堵勲赏之科具如别格宜明宣布咸使闻知【武德六年九月】
　　亲征安禄山诏
　　黄轩抚运既统蚩尤之旅炎汉应期亦有陈豨之伐虽德合仁覆或震雷霆之威功侔载物匪容原野之罪葢所以除残禁暴伐罪恤人圣帝贤君孰能无此朕以菲薄缵承丕构乘时御宇慙继统于百王旰食宵衣轸纳隍于一物多歴年所亿兆咸知安禄山本自细防擢之行伍进小忠而自售包巨猾以贪天予每含容冀其迁善列在衣冠之右授之师旅之权赐与无涯邀求罔极凡经宠任中外毕闻今遂窃我干戈欺我将士妄宣宻防假托妖言人畏凶残茍从逼胁称兵向阙杀掠无辜此而可原孰不可忍前所出师命将足以除凶去孽仍闻阻兵西路左次南辕朕义在救焚情存拯溺虽螗蜋举斧自当屠溃而蜂虿有毒必籍讨除今亲总六师率众百万铺敦元恶廵幸洛阳将以观风因之扫殄太山压卵未可喻其重轻洪波注萤不暇収其光防宜令所司即择日进发其河西陇右朔方除先发蕃汉将士及守军郡城堡之外自余马歩军将兵健等一切并赴行营各委节度使统领仍限今月二十日齐到既縁剪除凶逆暂赴东京宫掖侍从并令减省至于供亿都无所湏其扈从文武官及飞骑闲廐马家并诸色人等应食公粮者并以官物支供仍从此身赍锅幕縁路并不湏置顿在于黎庻固免劳烦布告遐迩宜知朕意【天寳十四年十二月】
　　贬田承嗣永州刺史诏
　　自古屈法申恩与之更始者为君之道也务善改过期于自新者为臣之节也其或弃瑕含垢贷之泽已深而侠伪藏奸干纪之情转露则亦中外同弃刑宪不容西汉伏信越之诛东京举萌宠之罚此皆前王典式也魏博节度支度营田观察处置等使开府仪同三司太尉检校尚书左仆射同中书门下平章事兼魏州大都督府长史上柱国雁门郡王田承嗣出自行间防名邉戌早参戎秩效用无闻尝辅凶渠駈驰有素洎再平河朔归命辕门朝廷俯念遗黎久罹兵革自禄山肇祸瀛博流离思明继衅赵魏堙厄枌榆井邑靡获安居骨肉室家不能相保念其雕瘵思用抚宁以其先布欵诚寄之为理所以委授旄钺之任假以方面之荣期尔知恩庶能自效崇资茂赏首冠朝伦列异姓之苴茅登上公之礼命子弟童稚皆聨台阁之华妻妾仆媵并授国邑之号人臣之宠举集其门将相之权兼领其职夫宰相者所以匡辅王室庥庇生灵献可替否救灾恤患而乃据国家之封壌仗国家之兵戈安国家之黎人调国家之征赋掩有资实慿窃威灵内包凶邪外示归顺陷悮良善贼害平人骋其乐祸之心俾叶同恶之体且相卫之畧所管素殊而逼胁军人使之翻溃因其惊扰便进军师事迹暴彰奸邪可见不然者岂志清之乱曽未崇朝子期光朝防于明日足知先有成约指期而来是以蔑弃典刑擅兴戈甲既云相州骚扰隣境救灾旋即更并磁州重行威武此寔自相矛盾不防始终三州既空逺迩惊陷更移兵马又赴洺州实为暴恶不仁穷极残忍又薛雄乃卫州刺史固非本藩忿其不附横加凌虐一门尽屠无复噍类酷烈无状人神所寃又四州之地皆列屯营长史属官擅请补署精甲利器良马劲兵全军之旧资农藏之积实尽収魏府逈无孑遗更复収管将士其本部刼质妻子给我资粮观其所为益在无舍且藏庾者平人之膏血恣行贪窃甲兵者干城之腹心輙为举动欲行讨问正厥刑书犹示含忍冀其迁善俾予东夏之人终免无辜之酷抑于典宪务使慰安遂遣知在逺奉诏书喻以深防命承昭副兹麾钺抚彼旧封而承昭又遣亲将刘浑先诏命承嗣逼廵相卫仍刼知在偕行先令侄悦潜扇军吏至使引刀自割抑令腾口相稽党众諠嚣请归承嗣论其奸状足以为慿此而可容何者为罪今尚全其首领更授藩条贷以朝章用遵时令其承嗣宜贬授永州刺史兼许十嵗已下一男一女随身便路赴任委河东节度使兼御史大夫薛兼训简练马歩一万五千人即赴邢州取承昭处分逐便招抚应变权宜成德军节度使检校左仆射寳臣精选骁雄马歩三万二千人屯集深冀贝州等路进取幽州节度使留后兼御史大夫朱淊举马歩军二万五千人进逼沧瀛权宜招讨淄青等节度使检校左仆射正已率所管马歩三万人北临德博淮西节度使检校右仆射忠臣永平军节度使兼御史大夫李勉汴宋节度使留后兼御史大夫中丞田神玉并河阳泽潞等道兵马共六万五千人直据淇园皆擐甲厘戈犄角相应如承嗣不时就职尚在执迷则所在进师按于军法今数郡之地廹受其兵深哀士人重遭剽掠丁壮离于农畆工女废于蚕桑胡宁忍之葢非获已思涂炭过在朕躬其昭义军管内五州宜给复二年仍委承昭抚慰务使苏息且圣人之教必也胜残王者之师存于止杀其魏博磁相等将士并懐忠义皆被胁从但恐玉石俱焚当宜各思自防除其首恶咸与惟新事定之时罪止元凶一身并其侄悦其余官吏将帅爰及弟侄等能自归顺者一无所问如有擒执渠魁下其城邑便以承嗣在身官爵资财田宅一切廻赐自余立功者节级酬赏夫军行除害本以安人将吏所经薪刍必禁秋毫之犯律有常刑凡在师人各宜深诫于戏天地之大德时或降霜皇王之至仁亦闻用钺顾惟寡薄之理昧于授任之明以至兴戎多慙黎庶布告天下令知朕懐
　　讨李希烈诏
　　李希烈顷梁崇义叛逆使之专征既集勲庸大加恩礼名极台辅赏延子孙而乃负德弃身去忠効逆攻刼道路擅攻邓州而又图汴州攘夺尉氏攻围郑圃暴犯汝坟已勅神防汴滑河阳东汝州淮南山南荆南湖南劔南江西鄂岳等道十五万众尅日齐进吊人靖乱罪止元凶有能斩希烈归降者四品已上以希烈官爵授之五品已下封异姓王实封四百户诸军将士斩希烈者亦准此例封赏以军城降者便以其职授之赐其实封贼平后除供当道外百姓给复三年朕德之不明化有不洽未跻仁夀尚劳甲兵中心咎悼无忘鍳寐
　　削夺李惟岳官爵诏
　　李惟岳其父寳臣有忠劳于王室夷险之际犹全诚効而惟岳隳废父业蔑弃国恩缞绖之中擅掌戎务矫陈悃欵冀邀爵禄外结凶党益固奸谋不孝不忠宜肆原野朕尚念其前绪容以自新俾防父丧以其属归阙待以好爵遇之如初告谕既勤罔有悛革蠢尔狂狡自取灭亡除暴去邪国有恒典其惟岳在身官爵并宜削除罪止元恶余无所问其属吏将校能以所部兵马州县来降者便授以本职仍加封赏斩惟岳首
　　讨吴少诚诏
　　吴少诚非次擢用授以旌秩居端揆之荣任总列之重期申报効奉我典常而秉心匪彞自底不凶狡成性扇诱多端外肆矫诬内懐疑阻毁忠废信弃德崇奸擅动甲兵屡赴封境夀州茶园辄肆纵夺唐州诏使潜搆杀伤干黩国章巳在无赦朕以王者之德在乎好生人君之体务于含垢寜屈己以宥罪不残人以兴师是以上稽宗社之威外抑忠贤之请庶其悛革当议优容今更幸隣境之丧逞贪乱之志焚掠县邑残暴平人朕冀其知非为之忍耻亟颁诏令未许出师至乃攻逼许州肆其虿毒恣行杀戮流害黎蒸恶稔祸盈人神同弃兴言致讨寔悼予衷宜令宣武军河阳三城郑滑等州节度东都汝州等军犄角相应同逼申光蔡州指冀幽州淄青魏博易定泽潞太原淮南等州徐泗山南东道鄂岳等军各发士马逐便犄角齐进同为讨伐大军四合计日殱夷嗟我忠良受兹诖误或心存愤激而力屈凶威玉石俱焚良増悯恻其所収得少诚管内州县百姓官吏等宜加慰抚各示安存淮西将士等夙着勲庸素懐忠义为其胁制深可哀矜若能因事建功舍逆効顺朕当复其职位待以官封其吴少诚在身官爵并冝削夺其有叶心同谋擒斩少诚者先有官未有官者并授御史中丞及大夫封异姓王赐封五百户赏钱万贯庄宅各一所子孙承为功臣先有御史中丞异姓王及刺史者即超转三资改转官赏其才器行业为众所推者便授节度使如有以懐忠愤谋斩少诚被其屠戮者先无官者追赠三品赐实封二百户先有官者赠二品官赐实封三百户仍各与一子正员五品官巳有官者超三资与正员官其所在百姓有能团结士众讨除枭斩少诚者准例封赏人臣之所保者忠天地之所助者顺报功宥善朕不食言于戏朕司牧黎元为之宗极化有所未洽信有所未孚致兹兴戎増用媿悼然不暂劳无以逸俗不诛暴无以安人咨尔藩镇方州列属连帅所冝戡剪大憝永康兆人其戮力一心以副朕意应诸道准赴蔡州许州将士等皆竭忠诚尽心奉国并懐感激叶心勤王若能枭斩少诚者亦准前例赏荣勲之典朕所必行如少诚平后应赴行营将士起三资改官其赏物节级当绩有处分其将士月粮在后廻给家口宣示中外咸令知悉
　　讨李锜诏
　　朕闻好生者天地之仁不任乎肃杀止戈者帝王之武不尚乎诛鉏恭惟至言可谓明诚朕祗荷前训缵承丕图每思道以自岂佳兵而在念虽邦陲阻命有戡乱之征蜀郡兴妖献夷凶之捷而所伤皆及于百姓所费寜止于千金静言思之徃徃兴叹非不得已岂复用师李锜属列宗支任居方伯穷赫奕之贵饱绸缪之恩待以亲贤报之以逆节授以师律用之以乱常肖圆首方足之形无五常百行之性顷者累陈章防勤请防朝奸态不形伪官甚恳朕颇谓诚志久方允从乃降诏书俾脩觐礼示以后命委其深心而枭音骤呼虺毒横厉初则诈疾后乃纵兵寮属以献规受屠使臣以命见胁朕务于含垢未忍明言累降中人令遵前防无轺车之戒路有沴气之防天加以日逞淫刑寃痛者无告日兴暴赋杼柚者皆空赤子咸罄于糇粮白刃屡加于颈血为之素志罪人无状邦有常刑頋惟纪纲岂敢废坠其讨伐之师并已有处分尅期齐进其李锜在身官爵阶勲等并宜削除仍令宗正等削一房属籍其两都及诸州府应有李锜庒宅钱物等并委所由官簿録闻奏浙西将士素非同恶朕所深知迫于凶威不能自逹但王师进讨因事立功枭斩渠魁以効节诚必当特加爵秩超异等伦其将吏等以所领归降者超三资授官以一身降者亦超资改转官健归顺者以厚加赏给仍与叙録明谕将士罪止一夫其余染汚一切不问于是诏淮南节度使王锷充诸道行营兵马招讨处置使仍以内官右监门卫大将军薛尚衍充都监招讨宣慰使宣武义寜武昌之师各三千并淮南宣歙之师并取州路进讨江西兵士三千人取信州进讨浙东兵士取杭州路进讨
　　削夺王承宗官爵诏
　　天地以大德煦物而髙秋励肃杀之威帝皇以至道育人而前王设黜罚之典于是有版泉之役有舟浦之威情岂佳兵义存禁暴朕嗣膺寳歴于兹五年以惕厉居于人上以仁恕抚于天下防惟文祖之训敢以武功为先昨者吴蜀兴妖师徒献捷朕每念陈原野之众行鈇之刑虽举彞章颇懐慙德葢不获已岂乐于斯王承宗顷在苫庐潜窥戎镇而内外以事君之礼将而必诛分土之仪专则有辟朕念其先祖尝有茂勲贷以私恩抑于公议使臣旁午以告谕孽童俯伏以陈诚愿献两州期无贰事朕欲収其后効用以曲全授节制于旧疆齿勲贤于列位况德棣本非成德所管昌朝又是承宗懿亲俾抚近隣斯诚厚泽外虽两镇中实一家而承宗象防懐奸肖貌稔□欺裵武于得位之后缧昌朝于受命之中豺狼之心饱之而逾发枭獍之性养之而益生加以表疏之间悖慢斯甚神祗所以不祐天地所以不容智士所以奋懐义夫所以兴愤式遏乱畧期于无刑龚行天诛示于有制其诸道诸军进讨已从别制处分王承宗在身官爵并宜削除其镇州管内将士官吏久在戎行未知朝典或陷于邪説或迫以凶威虽有忠诚无由自逹但能効顺即是王人岂止惟新当加宠渥其有能廽戈弭防因事立功特有褒崇不拘资次贵爵厚禄设之而髙悬实封名藩待之以茂赏其以一州归顺者便与当州刺史仍赐实封二百户先是刺史以州归顺者超三资与官仍赐实封三百户以一县归顺者超两资与官赐实封一百户其长行官健归顺者当与优厚褒赏如将校内有翻然改图枭斩元恶者授以不次之位宠以殊赏之封王承宗如能革心悔过束身入朝待之如初一切不问仍准旧官爵秩宠授于戏王者之师葢除于暴乱止戈之武岂愿于伤残而承宗不能负荷旧勲秩承新命自贻其咎寜怨于天遽此兴戎至于用固非素意用叹于懐百辟万方宜谅朕志
　　讨李希烈诏
　　朕临御万方失于君道兵革不息于今五年悯众庶之劳悔征伐之事而李希烈蔑义弃德反道畔常朕哀彼生灵陷于涂炭茍存拯物不惮屈身故于首春特布新令赦其殊死待以初诚使臣才及于郊畿巨猾已闻于狡窃酷烈滋甚吞噬无厌将相大臣咸懐愤激继陈章疏固请讨除朕以天诛本欲去害兵戈既接玉石难分言念忠良遭罹胁制虽欲改节厥路无由受汚终身衘寃没代沦胥以逆诚足痛伤岂孽自一夫而毒流百姓为民父母寕不疚懐宜令诸节度使将欲进军先加晓谕王师致讨准在元凶所是胁从一切勿问如能去逆効顺因事建功设科以示褒劝
　　王承宗絶朝贡
　　天地至广有自絶者不得容皇王至仁有当诛者不敢赦朕缵承丕业防奉睿图乐战佳兵每思圣祖之诫纳污藏疾尝佩先哲之言罪有难原事非获已成德军节度管内度支营田恒冀深赵德棣等州观察处置等使银青光禄大夫检校吏部尚书兼恒州大都督府长史御史大夫上柱国王承宗洗涤疵瑕累加奬授列在藩方之重待以忠正之途谓懐君父之恩克励人臣之効而动思弃命恣逞非心傲狠反常横厉无畏以其先祖常立忠勲每为含容庻闻悛革曽不知隂谋逆状久则逾彰凶德祸机盈而自覆乃敢轻肆指斥妄陈表章潜遣奸人窃懐兵刃贼杀元辅毒伤宪臣纵其凶残无所顾忌推穷事迹罪状彰明周覧狱词良用惊叹今罪人咸伏首恶有归虽当去害之诛犹轸録功之念冝令絶其朝贡使自惩省冀其翻然改过束身归朝攻讨之宜更俟后命傥或不能迁善即当续有处分所为指使葢自承宗其事不在于三军其辜未延于百姓所以但絶朝贡未加讨除如不自新止于有罪咨尔成德之众勉于忠顺之机博野乐夀之郊本范阳管界总自授朝寄常罄公忠既有维于能劳则宜仍其旧服其博野乐夀两县并却赐刘总収管太中大夫检校左散骑常侍兼少府少监驸马都尉赐紫金鱼袋王承宗亦由勲伐之后锡以姻戚之荣莫顾宠私用包淫慝交通谋虑叶比奸凶抚兹情状合正典刑俾居遐逺犹示寛宜于黔府安置朝请郎守太子左赞善大夫赐紫金鱼袋王承廸朝请郎守丹王府司马上柱国赐紫金鱼袋王承荣国有彞章亦宜从坐承迪宜于归州安置承荣宜于通州安置仍并驰骑发遣各委本道具道州府月日奏闻云麾将军上防军王士平忠列武将军守左神武将军事兼御史大夫赐紫金鱼袋王士则并志秉恭德家承茂勲既申劝善惩恶之义亦以全功臣绍续之庆示朝典旌别之宜委中书门下即加奬授于戏朕方以五常之道刑于万国之风犹有弃德而崇奸兴秽以自臭惟训导之不至顾菲薄而自惭尚欲依违务天讨而公卿庶尹多士具僚继有陈论咸请诛言沉吟轸虑未忍加兵屈法申恩兹未惩絶迫于公议难狥衷懐宣示中外咸令知悉
　　讨镇州王承宗德音
　　上天垂象耀弧矢之芒先王取威陈鈇钺之柄葢所以昭宣七德保乂兆人故穷隂有助于歳功而大刑无废于国典朕承累圣之休祉奉苍穹之眷命道思格物心岂佳兵期致俗于和同庶纳人于轨度缅窥钟鼎无忘卫国之荣永惟帯砺每存延代之故太尉武俊顷因多难首建大勲悬捧日之明诚遏防天之逆竖武烈有过于震电壮容具纪于丹青余风凛然虽死不朽是冝子孙席宠邦国同休而王承宗坠于弓裘隳其门户不思祖考之德忍与枭獍同谋不顾天地之恩敢以豺狼为性饱则逾悖抚之不驯凶狂屡见于表章戕贼窃加于宰辅四方同骇千古所无朕以思人爱树投鼠忌器优游而不断隠忍而未征屈其宪法絶其朝贡俾之思过且将革心而乃先动干戈屡犯城邑焚烧剽刼流毒于人罪恶既不可容诛讨葢非获已况四面征镇愤激咸同中朝卿士奏议相继虽覆以天道欲更含而廹于羣情湏正刑典宜令河东幽州卢龙义武横海魏博昭义等节度兵马计防进讨其承宗在身官爵并从削夺言念乃祖尝着功庸蠢玆狡童自取废絶其所袭实封宜廽赋役子右金吾卫将军士平俾之纂承元之祭祀若承宗翻然改悟束身入朝必议加恩不唯贷法如沉迷自若讨伐遂行则罪止一身其駈胁之徒一切不问大军既临计即戡殄其成德将士等或染污俗或迫凶威虽有忠诚无自阶逹但能去逆効顺因事立功随其髙下厚加宠赐如有枭斩渠魁及执送南兆以効诚节者其承宗在身官爵土地等便以囬授仍与实封五百户庄宅各一区钱二万贯如有能率所管兵马及以城镇来降者并超三资与官仍实封二百户钱一万贯其以州降者便与刺史仍赐实封二百户如本是刺史更超三资与官赐实封三百户以县降者超两资与官赐实封一百户其以一营一栅降者节级褒升务从优厚其诸军行营将士如有先登陷阵屠城下邑者亦准此防分其接近贼界诸道应副行营将士如有能枭斩承宗者亦准前例处分其接近贼界州县自军兴巳来供馈繁并嗟我疲瘵良増悯然应免元和十年两税斛斗钱物在百姓腹内者并十一年夏税并宜放免其有城镇将士百姓守节拒贼身死王事者各委长吏优给其家仍具事迹闻奏当加褒赠其有潜谋诛斩承宗被其屠戮者优加追赠并赐钱帛仍与一子官六州百姓莫匪吾人坠于涂炭深用嗟恻兵之所至不得妄戮及焚烧庐舎掠夺资产并有拘执以为俘馘事平之后给复三年其六州管内百姓能率来归顺者所在安存各加优奬方当春务切农桑邉界之人虑妨耕织应縁军务所湏并不得干扰百姓如要车牛夫役工匠之类并冝和雇优给价钱贼平之后应立功将士并与超资改官节级赐物续有处分于戏朕正位凝命端诚向方劳谦为心慈俭为寳而化未陶于顽傲泽未浸于隠防荐兴甲兵布在原野中宵愧叹当宁忧兢命将除奸非曰尚武宣示中外宜体至懐
　　讨吴元济
　　天地之化由肃杀而成嵗功帝王之道以威武而辅文德朕祗荷鸿业抚临庶邦务先含每慎征战俾懐仁者有耻且格畏罪者见善则迁而或昏迷不共造命不及固兴悖乱之孽自速原野之诛除害正刑国有彞典吴元济逆絶人理反易天常不居父丧擅领军事谕以诏防曽无敬恭荧惑一方之人迫胁三军之众以其父少阳尝经任使为之轸悼命申奠祭临遣使臣凌虐封疆遂致稽阻絶朝廷之礼意忘父子之恩情旋又掩袭舞阳伤残吏卒焚烧叶县骚扰闾阎恣行防攘无所畏忌朕尝念赏延之义重伤藩帅之门尚欲纳于忠顺之途处以显荣之列未能饬法犹为包荒再以诏书俾申招抚而虿毒滋长奸心靡悛夀春西南又陷镇栅穷凶稔恶纵暴挻灾覆载之所不容人神之所共弃良非获已致此兴戎葢以方伯连帅同请讨除伐罪吊人故兹申命宜令宣武忠武太原武寜淮南宣歙等州兵马合势山南东道及魏博荆南江西劒南东道兵马与鄂南计防都防御使与淮汝节度及劒南义成军兵马犄角相应同为进讨吴元济旧有官秩宜并削除大军既临计即戮殄嗟我淮右之众本为勤王之师虽是胁从频已招洗念此勲力未尝弭忘近罹狡童又此诖误心懐忠顺迫在凶威茍能率诚即可收効其淮西将士有能枭斩凶渠者先是六品已下官授三品正员官其先授五品已上官者节级升进仍与实封五百户庄宅各一区钱二万贯如能率所管兵马以城镇来降者亦与改转仍赐钱帛诸道应赴行将士斩元恶者亦准处分吴元济如能束身归朝并与洗雪若不能改过罪止一身其余污胁一切不问接贼界州县百姓军兴已来供馈繁倂言念疲瘵良増悯然元和九年两税斛斗钱物等在百姓腹内者并十年夏税并放免其有城镇将士百姓守节拒贼身死王事者各委长吏优给其家仍具事迹闻奏当加褒赠并赐钱帛仍与一子官三州百姓莫匪吾人诸军所至不得妄加杀戮焚烧庐舎据夺资产并有拘执以为俘馘事平之后给复二年三州内有自置义营保栅王师所至能相率来降各加酬奬时当春候务切农桑应縁军务所湏并不得干扰百姓如要牛驾夫役及工匠之类并宜和雇仍给优价贼平之后立功将士并与超资改官节级赐物于戏朕率循理道靡敢荒寜思致中和以康亿兆而德之寡薄化未昭宣爰及用兵良深愧叹顾非重武其在止戈宣示中外咸令知悉



　　唐大诏令集巻一百十九
　　钦定四库全书
　　唐大诏令集巻一百二十
　　宋　宋敏求　编
　　政事
　　讨伐下
　　令百僚议征李师道
　　讨李师道诏
　　讨淄青禁焚烧庐舎
　　讨镇州王庭凑德音
　　讨王庭凑诏
　　讨李同捷诏
　　处分沧州行营【阙】
　　讨鳯翔郑注德音
　　讨潞州刘祯制
　　讨伐王郢诏
　　讨草贼诏
　　讨杨师立制
　　削夺李敬瑄官爵制
　　削夺李罕之官爵制
　　讨董昌制
　　讨伐下
　　令百僚议征李师道
　　李师道潜包祸心伪布诚恳縁自淮西用兵已后愆衅屡彰累有疏陈请舍凶逆当道租税频年不送隂通信使数致帛书又逆党訾嘉珍等蓄聚凶徒谋烧洛邑所图不临发事彰又使其烧刼河隂库仓沮国大计中使李重秀宣谕到本道又纵官健凌暴况又元和十年六月伤害宰相事之端本实启潜谋凡此罪名皆当不赦朝廷以新平淮防贵且息人素为含容令其献効师道自知罪过难掩羣言累违崔承宠王同自将表陈请令长子入侍兼献沂宻海三州林英续来又献三州图印并奏其男发日国家务每贷屈法招绥今忽翻然尽变前意应所陈列无相忘言其师道并军将健儿表共三道词颇悖慢宜出示百寮议可征可舍以闻
　　讨李师道诏
　　天覆至为恶者每闻于自絶国章具举干纪者难逭其常刑言至戒于佳兵丹浦本非其乐战朕缵承鸿业祗奉睿图居轸纳隍动思济物仗以大信御兹万邦省躬靡忘于忧勤道必先于抚谕犹以庶政多乖至诚未孚兢兢之心岂自暇逸近者淮右致讨宿兵累年宗社降灵妖氛克殄方櫜弓而匣刃期阜俗以息人旋议徂征谅非获已李师道代荷宠荣谬居垣翰功不列于勲籍过难掩于简书尚复潜包祸心果是伪布诚恳顷属问罪蔡上徴师合围助彼防雠敢为影援隂通信使宻致帛书累抗表章请舍元恶所图不轨事匪一端遂至伏聚奸凶震惊洛邑焚刼内库扰动河隂皆欲挠军旅之深机阻邦国之大计加以擅兴甲兵侵轶徐方駈逼戎行凌胁中使恶逾滋蔓志益猖狂乃者盗发京师实启端本又常赋不入自致愆违凡此罪名皆在不赦朕以新除淮防务息征师素为含容令其献効而乃懐其积恶惧彼羣言将佐交驰频疏叠至疚心首罪请命求哀时降使臣徃加宣谕而师道请令长子入侍阙庭愿献三列上归图印指期而发飞奏以闻诈为纳地之谋翻稔防天之逆凡所陈列无非怨望露其悖慢之词备在封章之内明示百辟众怒一心咸请致诛以惩无上犹为伏念至于旬时乃闻遽越封疆防掠德棣焚村落纵暴挺灾大肆防张曽无畏忌斯则人神之所共弃天地之所不容罪恶贯盈自当扑防宜令宣武魏博义成武寜横海等军节度兵马分路并进同力攻讨相为犄角其李师道在身所有官爵并宜削夺其淄青将士如能枭斩凶渠者先是六品已下官授三品正员官其先是五品已上官者节级超奬仍与实封五百户庄宅各一区钱二万贯于戏动众兴师诚有乖于至理养灾蓄患恐流毒于生人敷信未化于穷凶格物深慙于菲德甫于防难遄务讨除宵旰在懐良深愧叹庶将去暴永用止戈宣示中外咸令知悉
　　讨淄青禁焚烧庐舎
　　防孽背恩自取诛剪黎元不幸乆陷凶残王师有征义先拯物茍加残暴谅匪予懐况诸军讨伐已毕百姓归投相继既足嘉悯尤宜抚存时属春阳各务农业陶我惠化当令便安其淄青四面诸道兵马应入贼界收城所至百姓明加晓谕任其营生輙不得妄行伤杀及有拘絷焚烧庐舎掠夺资产开发坟墓等事并宜禁断诏下之初已有处分今更申切在遵行
　　讨镇州王庭凑德音
　　朕尝读元书至于佳兵者是乐杀人因念自孩提之逮于覊丱不三十年必宜以安人为国本不以穷武为威力顾予寡昧敢忘遵承为追念以兴师已极君臣之分以轸忧而舍罪岂非帝王之道况王庭凑仓卒之际本非始谋接之以恩荣自当展其志义委之以镇戎必冀效于勲庸祸福无门行之则是弛张在我用亦何常茍推信顺便保忠顺茍得其众孰非吾人推而用之式示荣宠宜特舍雪仍授检校右散骑常侍兼镇州大都督府长史御史大夫充成徳军节度镇冀深赵等州观察处置等使应成徳军将士官吏一切依旧待之如初仍令兵部侍郎韩愈充宣慰使于戯朕于彼三军恵非不至于彼阖境恩非不周今寛大之典以应阳和之令使离散者见亲爱之乐暴露者归室家之安各宜感悦以就宁泰布告中外体朕意焉
　　雪王庭凑诏
　　帝王之御大器也上法天意下顺人情何尝不欲舞干羽以致怀来涤旧垢而宏惠贷朕以寡昩获守昌圗享二百余年之丕基纂十三列圣之洪业而涉道犹浅烛理不昭徳未洽于生灵信未孚于微隠至使河朔残梗藩臣阻絶既多在予之责每轸纳隍之念顷者沧州拒命将帅専征有国彞章非朕敢赦谅功成于九伐当事止于一方况成徳本军早列勲籍庭凑初意亦献嘉谋因縁细隙互搆【阙】　　闻朝廷【阙】挂刑书虽欲上陈固难自达及沧徳剪定甲兵偃戢拜章辨数纳欵隣封爰【阙】台臣俾通王命备闻恭惕延望私恩感激而情动三军叹呼而声驰四郡朕猥居兆人之上常惧一物失所虽外示君臣之义实内犹父子之亲岂可使覆载之中不沾雨露照临之下犹隔辉光断自予衷靡听舆议既改之而不【阙】则待之而如初俾服官荣载膺寄任爵服尽在恩礼用加其王庭凑可依前授金紫光禄大夫检校司徒兼镇州大都督府长史御史大夫上柱国太原郡开国公食邑二千户充成徳军节度镇冀深赵等州观察处置等使于戯天道之所助者曰顺人伦之所重者曰忠为君在于不疑为臣在于不贰然后上下交畅以底泰宁当宏令猷勉收来効凡百卿士宜体朕怀
　　洗涤长庆乱臣支党徳音
　　门下皇王之令凶慝必置于严诛天地之仁含育亦存乎在宥除恶务絶其根本原情必谅于亲疎虑兴诖误之嫌用安反侧之举寛大之典尽涤瑕痕追维长庆之初乱臣贼子之辈人神共愤天地不容顷以论刑是从流窜而东宫亲昵之党亦参帷幄之谋顾愉冒以取恩陷君父于不义必资惩创以荡奸源议法当然非朕敢赦而曽不知过交搆流言兴谤道途扇惑人听盖以从前捜捕未尽巢穴犹存再令根寻果获支党无非近戚咸伏其辜在臣节而既亏于国章而难逭并已从别勅处分除窜逐遐荒及配诸陵守当外应诸恶党从祖兄弟子壻妻旅内外亲戚门生故吏及比来别居并从疎逺等降徳音后一切不问诸司诸使更不用寻勘务徔寛恕俾絶忧疑惟先推鞫得合流者虽已逃窜如获日准前勅处分顷者屡降明诏以顺人心重此究穷盖非获已今则更无余孽永絶猜嫌抒愤之志既申惩恶之刑亦至乗春布泽大与维新明示中外咸知予意主者施行【大中八年正月十一日】
　　讨王庭凑诏
　　雷霆霜雪天上所以成物明罚勅法圣人垂之易象岂春阳不可以独化将辅理固在于刑威乎则遏乱禁非法天齐俗谅有为而然也李同捷罪暴寰宇告之则悖宠之益凌乱君臣父子之纪纲弃覆育生成之恩义则绥讨之命盖不得已焉而王庭凑作我藩臣久膺宠命致爵位于扰叛之际齐恩泽于忠义之伦而首扇同捷便自墨缞怙恶之心剧于武兕负法之丑逾于枭獍藩方统帅飞疏互来朝右公卿恳章继奏皆期鸣鼓问罪奋戈启行朕道希包荒志在含垢多端曲防大开坦途喻之使致竒功告之将酬重位而傲狠弥甚凶肆不悛形恶言于报章资盗粮于狡防屡有降卒备騐奸踪潜军入援徳棣纵燎以焚瀛莫河东易定被毒骚然若尚为包容则孰分逆顺其王庭凑在身官爵并宜削夺应诸道与镇州接界处各宜逐便攻讨其镇州将士如有枭斩庭凑者六品已下便授三品正官先是五品已上官者节级超奬仍赐庄宅一区钱二万贯如有能率所管兵马以州来降超三资与官仍便正授刺史钱一万贯以城镇来降者超三资与官仍赐钱五千贯如庭凑束身归朝并与洗雪若执迷安祸罪止其身其于胁汚一切不问于戏原野陈师虽前王亦所难免干戈屡动谅菲徳之所兴愧咨示辅弼之臣暨于藩守之帅尔尚悉乃忠力匡予寡昩
　　讨李同捷诏
　　王者之御天下也惟其忠诚格以大顺臣子之奉君父也効以奔走竭其忠贞故能上下交感家邦用宁其有専上周旋干纪悖戾息弃彞典矫诬当时固人神之所不容古今之未能制者也朕以菲徳祗荷鸿业将跻俗于至厚之域致人于无过之地永用劳虑恻然于怀李同捷幸席旧勲不思纉绪斩焉未防私行墨缞毒杀忠良扰惑将校稽之国宪难逭常刑朕以顷在先朝已稽申防实遵成命未议改圗庶乎舞阶以服有苗因垒而降崇国使臣旁午优诏指明而又越留务之权授之戎帅负海之地置之中华推恩含垢斯亦至矣之恵昭我好生之徳若迷而忘复用不自通天网难寛国刑难逭应诸道节度有别镇行营兵马比令权受指麾者并依前収管不在抽移之限仍委有司准前调计资粮器械与诸帅类使之丰备勿有阙遗其李祐所统兵马多至既逼徳州自是本道粮餽不乏进取已深宜令依前于当处守御用圗克捷昔汉破先零营平资粮粟之备晋摧苻防安石谨上流之师逺猷既恢殊伐斯至且战期无敌师克在和问罪既彰于有名出征必俟于先胜咨尔列位当体朕怀
　　讨鳯翔郑注徳音
　　门下王者之御天下也推至诚以格物委大信以任人故能邦家用宁上下交感所以诏禄爵而不恡待臣下而无疑岂谓变起股肱患生毗倚鉴昧兴叹难弭于怀且负徳背恩干纪悖戾而古今未有能济者盖人神之所不容逆贼郑注气本凶狂志怀奸逆害时蠧政卜射张皇行诈而縁术多端黩货而谿壑难满情惟防白口可铄金罔冒包藏为恶滋甚朕九重之内不得备闻擢于妄庸骤列华贯入司喉舌出纳爪牙唯务废忘不思报国弃生成之恩义乱君臣之纪纲妄兴妖言前古未有罪同枭獍法在必诛况诏防既追已离城邑险谋且败中途遽逥又迤逦使人迎接逆贼李宪稽之国宪岂逭常刑其郑注在身所有官爵并宜削夺将士如有能奋扬义勇执戮渠魁者先是五品以下官者便授三品正员官先是五品已上官者节级超奬仍赐庄宅各一区钱二万贯如有能率所管兵马以州郡来降者超三资与官便正授岳牧仍赐钱帛诸道将士虽各守疆土非为进攻如被侵掩因事立効者亦准前例节级处分贼能从义悔过束身归朝并与洗雪仍加宠奬幽明可鉴朕不食言欵诚自通即委诸道与奏若不能悛改自取诛夷罪止一身其余胁汚一切不问其有迫于凶威曽着失节顾存家族事出权时待其平宁并从寛宥将士如有潜谋立功效顺被其屠戮者并优加追赠并赐钱帛仍与一子官应州县百姓陷在暴虎莫保性命诚可哀矜诸军还境不得妄加杀戮并焚爇庐舍掠夺资产及有拘执以为俘囚如有归投者诸道据丁壮老弱量加优防仍给与空闲田宅使就生业事平之后愿归本贯者亦听鳯翔一军素着忠义每临霜雪之际实见松筠之心凛然义风简在朕志其大将军及军士并宜坦怀自处勿以为忧兵革既平宠待如故郑注初到镇日闻有优赏军将常例不足为疑州县百姓亦当复给勉于自効以报令圗于戏佳兵者圣祖之所诫文徳者前哲之所崇肆予寡昩敢忘丕教然以齐庶方者号令立人纪者君臣斯言茍违大伦安设今则絶其奔轶示以申严怀柔诚贵于止戈执恶何慙于用武布告中外咸知朕怀【大和九年十一月二十四日】
　　讨潞州刘祯制
　　门下定天下者致风俗于大同安生人者齐法度于画一虽晋之栾赵家有旧勲汉之黥彭身为佐命至于干乱纪律罔不枭夷禁暴除残古今大义刘悟顷居海岱尝列爪牙属师道阻兵问罪三面开网一境离心乘此危机遂能归命宪宗嘉其诚欵授以南燕穆宗待以腹心委之上党招集死士固防一方逮于末年已亏臣节刘从諌生禀戾气防习乱风因跋扈之资以専封壤恃纪纲之力以袭兵符暂展珪之仪终上缓之情隙驹为喻魏豹姑务于絶河井蛙自居孙述颇闻于恃险诱受亡命妄作妖言中诃朝廷潜圗左道接壤戎师屡奏隂谋顾苕卵之可矜岂泉鱼之是察暨于沉痼曽靡哀鸣犹驻将尽之魂恣行邪僻之志罔感旧恩自树狡童中使挟毉莫覩其朝服近臣衔命不入于垒门逆节甚明人神共弃其赐官及所授官爵并刘祯在身官爵并宜削夺成徳军节度使何敬姻连王室任重藩维恳陈一至之诚亟九伐之命吴汉任职受诏而初无办严卜式朴忠未战而义形于内况成徳军尝以骁骑横阵百破朱滔战气方酣再逥鲁阳之日鼓音不息三周不注之山魏博军亦以大斾渉河竟殱师道建十二道之旗皷以列降人削六十年之厉阶尽归皇化士余勇军有雄名必能禀酂侯之指纵成葛亮之勋伐咨尔二帅朕所注懐成徳军节度镇冀深赵等州观察处置等使金紫光禄大夫检校司徒兼镇州大都督府长史御史大夫驸马都尉云骑尉元达宜守本官充北面招讨泽潞使余如故魏博等州节度观察处置等使银青光禄大夫检校户部尚书兼镇州大都督府长史御史大夫上柱国何敬宜守本官充东面招讨泽潞使余如故潞府曩者烈祖在藩先天启圣节瑞昭晰绩事涣于泗亭銮辂巡游金石刻于代邸斯实可封之俗久为仁夀之乡艰难以来颇着诚节必非固恶咸许自新其昭义军旧将士及百姓等如保初心并赦而不问昭义旧大将等如能舍逆効顺以州郡人众归降者必厚加赏如能擒送刘祯者别授土地以报庸其乡村百姓所在团结归者亦如爵赏刘悟郓州旧将及刘从谏近招至将士等喻以善道宜听朕言凡秉义立名须明大顺未有终于所奉上悖君亲昔郄至有言受君之禄是以聚党有党而争罪孰大焉田横能得士心人多致命伏于海岛莫敢猖狂及汉髙召之奔走向阙岂尝违拒汉使止留田横雄暮殉以成仁不相从而非乱故得其主殁延殊宠光显令名尔等既有义心宜思改悔如能感喻刘祯束身归朝必当待之如初特与洗雪尔等旧校亦并甄酬仍委陈夷行刘沔王茂元各进兵同力攻讨其诸道进军并不得焚烧庐舎发掘丘墓擒执百姓以为俘囚桑麻田苗皆许本户为主罪止元恶务安生灵于戏藩维大臣抗疏于外髦隽旧老昌言于朝戒朕以祖宗之法不可私一族刑赏之柄所以正万邦宜用甲兵陈于原野朕以恩不听羣臣以义固争询日命谋谅非获已布告中外明体朕怀【防昌三年】
　　讨伐王郢诏
　　王郢江乡贱卒营伍微才忽抚御之小乖敢凭陵而搆乱迫胁将相恣窃干戈却资财于建邺之城聚徒党于狠山之戍寻则浮江泛海掠镇攻城焚漂三州伤残万户又于福建管内毒害生灵陵犯纪纲悖违天地朕为人屈法恶杀好生累降勅书曲存招谕王郢包藏奸慝诳惑军师诈示归降宻为抗拒昨者拘留复鲁已騐凶狂今闻再犯温州显与官军闘敌鲁实陷在舟檝王师败于锋刄两浙震惊百姓忧扰滔天之罪擢发难书然以分野兴灾虽关定数神祗助顺必剪羣凶既违雨露之恩宁逭雷霆之殛是以别诠名将更益雄师兼福建之精兵杂畨禺之战士水陆俱发腹背齐攻须克旬时必破妖孽除先徴诸道五千一百人及福建南海并防吉衢婺等州兵士外令更抽忠武军一千五百人感化军五百人泗州五百人宣州五百人都讨一万五千已上前左武军大将军宋皓负关张勇智有韩白英雄累着战功再居环卫思豺狼之未灭耻荆棘之犹存誓愿长駈速清羣丑今除授检校左散骑常侍守右龙武大将军兼御史大夫充江南诸道招讨使应新旧行营兵士悉取指挥各宜愤激忠诚淬励戈防识机翦扑取势芟夷速立殊勲迎俟超奬其王郢部下徒党等或本同谋议或偶被胁从或因穷饿依投或遭俘缧指使所宜舍逆就顺去暗趍明勉圗富贵荣华勿受駈除翦戮如生擒及所得王郢头归顺者当授四品正员官并赏钱一万贯赐庄宅各一区如能率众于所在解甲归降者亦当厚与爵赏明垂信誓必不欺渝凡在忠烈之徒皆宜贾勇増气【干符三年六月】
　　讨草贼诏
　　乱常干纪天地所不容伐罪吊人帝王之大典厯观往代遍数前朝其有怙众称兵凭凶构孽或疑迷于郡县或残害于生灵初则狐假鸱张自谓骁雄莫敌旋则鸟焚鱼烂无非破散而终盖以逆顺相悬幽明共怒近者厐勋拒命王郢挺灾结聚至多猖狂颇甚寻则身膏原野喉毙仆姑资财分散于他人亲戚诛夷于利刃则有方从叛乱忽悟归降囬吉凶于反掌之间变祸福于立谈之际诸葛爽今为刺史朱实见作将军霸郎任职于禁营宋再雄防名于淮海莫不身名光显家族乂安近者诸道奏报草贼稍多江西淮南宋亳曹颍或攻刼郡县抗拒官军或窘厄商从俘掠进奉出彼入此鸟逝风驱虽云浚利于一时岂不忧危于终日以有限之逆党敌无数之王师寜论嵗时必自殱灭朕以寛为理慈愍居心每念苍生皆同赤子恨不均其衣食各致丰肥宁忍迫于锋铓断其身首是以诞敷文诰且务招携如或不共用兵无悔其王仙芝及诸道首贼头目等见制勅后各宜洗心悔过解甲投兵诸所在州府投降便令申奏必当超授官爵厚赏资财永作忠臣常居禄位其节级自补职掌等亦于大藩镇内量材与职额衣粮其抛弃田园胁从队伍者并当抚绥慰劳各令归业营农是谓舍暗从明得生逃死依朕命者岂不休哉如或顽傲不悛凶强自恃犹纒兵甲尚困乡闾使田者不耕蚕者不织则须为人除害非曰黩武佳兵宜令诸道帅臣选练骁勇将卒分兵诸道倂力合威必务剪除不得縦翫其主兵大将若全擒戮得一火草贼数至三百人已上者超授将军仍赏见钱一千贯文如斩首级移兵攻破徒党収夺资财器械覆騐摭实者据其功绩髙下授官赏财如逢贼不追临阵不战贪黩逗挠败失师徒宜令本州道勘寻准军法处分应乡县田园之内有材杰敢勇之人若能糺率丁夫捍御冦贼搴旗斩将破阵成功者委所在长吏速具奏闻亦与官职优赏如郑溢汤羣之辈皆以分领郡符朝廷必不食言乡党所宜助顺于戏宿麦将实秋苗正滋渐及蒸燠之时岂是战争之日唯愿务农偃甲布徳行恩遍告州闾各宜知悉【干符四年三月】
　　讨杨师立制
　　朕以身恭临大宝唯思克相上帝宠绥四方而况于垣翰之中臣僚之内岂不能掩其瑕衅而欲肆之法网乎其或包藏祸心违拒君命罪恶既彰其悖乱诛锄难逭于彞章迫于羣情盖非获已光禄大夫检校司空兼尚书右仆射上柱国中山县开国公食邑二千户杨师立本实庸才曽无逺虑幸因薄伎乆列禁军遂委节旄葢循事例必谓保其富贵励乃忠贞况自朕出狩巴庸频加渥泽进水上之剧任兼辅相之殊荣不敢上报国恩而乃敢亏臣节昨因制置防遏不肯发兵遂有替移寻升端揆罔思宠待辄恣凶谋扬潼水之惊波作佐绵之沴气不遵诏命偷固戎藩动众兴师欲收其郡邑重门守险显絶于朝廷据绵州奏闻杨师立已于涖城屯兵下寨又差都将郝蠲等占夺绵州带甲数千去州十里赖有奉国兵士御敌杀戮大挫锋铓城池方遂保全士庶免罹涂炭续据劒州申报杨师立与刺史姚卓文欲领兵士直赴西川兼署姚卓文充指挥应使仍与镇县书板反状具明况闻广集庸丁教习武艺税外恣行掊敛支郡无处完全别置亲军用为心膂及令捍防莫整鼓旗大校阻谋延颈被戮而又致害监军家累骨肉洎于叛官元从无不罹殃又杀送官告内使更无噍类深用惊叹此固覆载之所不容人神之所共弃其杨师立在身官爵及先父所赠官兼母所封邑号等并削夺令西川节度使太尉兼中书令陈敬瑄以义制事君拥鋭敏之师徒擅训齐之政令必能除逆防镇定蜀川已兼三州都指挥等便宜令差兵攻讨处分应杨师立叛官及将校官吏等如或不同谋议及衣冠僧道百姓等临事胁从者宜各审详情状切务安存无令误有杀伤致其寃滥其将校等如有枭擒杨师立归顺者朝廷别议奬酬其立功将校等委敬瑄等第奏闻冀行赏典呜呼作孽者诚自投于法网矣亦由吾理化之道未信于人焉负扆凝思良深自咎布告天下咸所闻知【中和四年二月】
　　削夺陈敬瑄官爵制
　　朕以赏罚二柄不可废也助顺诛逆自古行之陈敬瑄出身屠沽骤窃旄包藏奸逆侮慢朝廷敢行専杀之威尤显不臣之节恶昭圗之直笔溺赡于中流傲狠之心唯思残害猖狂之志日甚沉迷先皇帝再幸梁洋方当叹否广张行势欲胁乘舆全蜀赋租不供天府百城牧守皆出私置近者爰命台臣往持戎律冀因交代亦许罢归而又结党连羣以拒王命深沟髙垒辄恣兵威罪既滔天诚宜共弃其陈敬瑄在身官爵并宜削夺儿侄等委中书门下商量处分【文徳元年十二月】
　　削夺李罕之官爵制
　　勅朕闻君天下者先赏而后罚立教化者贵徳而贱刑其或道之以爵而不劝是禀匪人之性岂悛不救之谋虽军旅屡兴有慙区宇而干戈勿用何去顽嚣邢磁洺等州节度观察处置等使金紫光禄大夫检校司徒同中书门下平章事守邢州刺史上柱国陇西郡王食邑三千户李罕之闾阎下品窟穴微生凭厉气以感时依凶徒而干纪剽刼郡县攘害蒸黎水絶安流陆无砥道先皇帝舍于斧鏁委以招修唯闻屠伯之人宁有孚人之称而又擅离河内窃据东郊谿壑贪心涸伊瀍而不润乌鸢利觜啗刺廓以成空旋逃原野之诛还聚雈蒲之众时以上京初复羣情未安宥十死之正刑委三城之重地仍加相印俾掌兵权冀怀再造之恩永戢无厌之暴而乃复招逋逸辄留贡输始则结王友遇而防攘终则投李克用而侵轶且山北以邢洺为要害尔则引戎马以屠攻洛京以怀孟为咽喉尔则肆爪牙而搏噬调其当路终可欺天不知祖宗垂休祜予缵继中外陈恳成我荡平専攻之令才行同徳之捷已献度其鼎釡无一安存降以丝纶用彰攻伐其李罕之在身官爵并宜削夺注毁委招讨使宰臣张濬骆全雍悉加存防于戏祸福无门唯人自召尔为将相而不能全身授尔旌旗而翻闻起乱罪在不赦朕安敢私凡百同盟共惩始祸布告中外咸使闻知【大顺元年五月】
　　讨董昌制
　　夫雷霆霜雪上天降以成物明罚饬法哲王垂以理人是则阳春不可以独为嵗功仁恕不可以専为君徳威刑之作其在斯乎朕以眇身祗膺大宝奉祖宗之丕训荷天地之洪休八年于兹一日无怠逊于志者必本于情茍惩诫之不明惧典章之斯废威胜军节度使检校太尉同中书门下平章事陇西郡王董昌出于行伍属遇艰难权握兵戎位崇将相器方盈而自覆鼎必折而遂倾因凭生祠辄有狂计假陈妖异惑乱邪巫鼓噪危楼伪为建国不思理代徒生犬吠之音欲就丛祠妄举狐鸣之兆赖浙西节度使钱镠与诸州等皆忠诚愤激壮志坚髙始以逆顺之理飞章谕之而不恡次以攻伐之谋与约胁之而不回至于率兵直以劘垒虽假言诱惑止遏凶邪终为闭壁偷安不使束身归罪是其隂诈犹欲张皇鱼戏鼎而虽亦可哀蜋怒辙而终为不率天讨有罪渠魁必诛其董昌在身官爵并宜削夺仍委钱镠进兵攻讨越城之内士庶且多宁无勇敢之徒善以功名自许如有枭戮生擒董昌者授三品正员官赏钱一万贯如有官者超三资酬奬如是董昌威制曽助妖谋翻然改过圗功转祸有所自効者罪并不问赏即与之于戏恶杀好生人君令徳伏顺伐逆武夫令猷鸣鼓而攻既非获已奋戈而起亦宜愤诸勿发勿焚无悮无失罔俾观听者谓我黩武而佳兵也【干宁二年五月】







　　唐大诏令集巻一百二十
　　钦定四库全书
　　唐大诏令集巻一百二十一
　　宋　宋敏求　编
　　政事
　　舍雪上
　　原刘武周宋金刚等诖误诏
　　宥刘武周余党诏
　　赦河南诸州为王世充诖误诏
  </div>
  <div class="pagination">
   <a href="唐大诏令集_page64.html">
    上一页
   </a>
   <span>
    ...
   </span>
   <a href="唐大诏令集_page60.html">
    60
   </a>
   <a href="唐大诏令集_page61.html">
    61
   </a>
   <a href="唐大诏令集_page62.html">
    62
   </a>
   <a href="唐大诏令集_page63.html">
    63
   </a>
   <a href="唐大诏令集_page64.html">
    64
   </a>
   <span class="current-page">
    65
   </span>
   <a href="唐大诏令集_page66.html">
    66
   </a>
   <a href="唐大诏令集_page67.html">
    67
   </a>
   <a href="唐大诏令集_page68.html">
    68
   </a>
   <a href="唐大诏令集_page69.html">
    69
   </a>
   <a href="唐大诏令集_page70.html">
    70
   </a>
   <span>
    ...
   </span>
   <a href="唐大诏令集_page66.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
