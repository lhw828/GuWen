<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 1030 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 1030 页/共 1210 页</h1>
    <div class="content">　　应如是办理者値兹内外一家边隅宁谧之时原不必急遽从事也
　　同日又
　　奏为奏
　　闻事窃查陜属州县标营分餧军需正骡一万一千五百头系明春拽运粮车出口之需最闗紧要【臣】前准宁远大将军【臣】岳钟琪移咨令将分餧骡头加意餧养臕壮于七八月间解交甘属收餧随卽通饬所属务须餧养臕壮【臣】复不时委员查验期于临时适用嗣于闰七月内军需马匹俱已解送起程卽照撁马兵丁原站将骡头分起解送除固原分餧骡三百头系甘属地方无庸再解外其陜属分餧正骡一万一千二百头倂随解余骡各案陜甘近便境壤分作南北两路遴委文武官员详愼挑验小心解送其北路者解交平凉庆阳临洮等府属收餧南路者解交巩昌府属收餧各在案及北路应解平凉等府骡头事竣据验解文武各员彚册造报【臣】按册查核统计北路解交平凉庆阳临洮三府属收餧正骡余骡共五千四百一十四头册内注有微瘸微病者一百九十五头【臣】思验解之时旣有微瘸微病骡头自应卽行挑退令原餧官更换好骡验解何得含混解送【臣】正在饬查间又据北路解骡各员缴验批回内平凉等府收骡之员已于批上注明瘸病字样【臣】卽严饬验解文武委员同原饬官照数速买壮健好骡自僃草料人夫解送平凉等属更换至南路解交巩昌府属收餧正骡余骡共五千八百六十五头据验解之文武大员知府任晟等各册造内开俱系足臕壮健好骡及解至巩昌亦俱照数验收各给有批回在案嗣于验收之后节据验收骡头之巩昌府知府髙梦龙报称陜属南路解到骡头逐起验收分餧内有臕瘦腿跛流鼻眼雾咳瞎防流泪吐沫烙疤疙疸肺病五攅等症之骡共五百八十六头又汉中府病骡二十一头详令陜属原餧官另买好骡补换等情【臣】随严饬西安布政司张廷栋等飞调验解各员竝解骡各官讯取确供详加查核以凭严行防究着落补换去后今据鳯翔府知府任晟等向【臣】面称西鳯二府骡头俱系足臕健骡验明解送现据解官刘方夏等掣有回批竝未填注病瘸字样或因长途撁送有减臕跛蹶生症等事但鳯翔至巩昌府属之清水县交骡地方止有五站何至有病废骡头如许之多如果有如许病废骡头卽应于回批上逐一注明以便查明陜属原餧各员名下勒令买补更换何以验收之时竝不塡注俟给发回批收餧之后始以病废详报显系揑饰等语复据解官刘方夏白文炳等报称所解骡头俱系臕壮好骡交巩昌府验收现掣批回炳据实无疲瘦病废之骡至职等交收起身之后忽又报有病废等骡不知是何缘故等语【臣】思验解与解送各员旣称实系壮健好骡且程途不逺时日又近何以骤得病证者竟多至五百余头旣有如许病骡何以当时遽出印结收管且于批回上竝不塡注明白或知府任晟及原解官刘方夏等系属一面之词而巩昌府知府髙梦龙所报情节亦难偏信军需重务必须根究明确方可责令应行赔补之员更换【臣】随卽飞移抚臣许容就近确查一面密饬在兰协办军需之西安驿传道赵挺元前徃巩昌秉公察验去后顷准甘抚臣许容咨称解甘骡头诚如来咨必须确查明白方见持平愼重今虽檄委分查但恐文员不谙又啓日后推诿之端且不特巩昌一府应查卽平庆临三府骡头亦当遴员委验令【臣】于陜甘二属各派武职二员分路秉公查验等因【臣】随卽遴委副将游击等员分路查验俱令其每至一处将所餧骡头确加验看如有病废不堪者卽查明陜属原餧地方官弁所造册内之毛片口齿号数立卽飞报以凭严饬原餧官弁星速购买壮健好骡自行解送补换再延安府属州县标营分餧骡头内尚有未解骡九十七头据委验之延安府知府徐洹瀛署宜君营防将刘可徳验报册内注有六分臕五分臕兼有三四分臕者【臣】思此项骡头分餧半载有余因何止有三四分臕息明系经餧员弁或餧养玩忽或扣蚀草料均未可定【臣】卽飞饬速买健骡验明补解仍令确查骡头疲瘦最多之处将原餧之员指名揭报叅处庶于军需责守可以整饬详愼卽现今甘属收餧骡头各员亦咸知儆惕承办矣所有陜属解甘收餧骡头节据报有病废现今委员查验饬令买换补解各缘由理合缮折奏
　　闻伏祈
　　皇上睿鉴谨
　　奏
　　此项骡头乃运送军粮所需攸闗甚钜若但以钱粮为重下僚是诿加之叅处责令赔补彼固难辞而于汝迟误军机身家性命干系究莫能解也竭力办理必期无误为要至于应防应赔之员何妨徐徐查议耶览奏深为忧虑汝其详加审度毋忽
　　雍正七年十一月十六日吏部尚书署陜西总督【臣】查郎阿谨
　　奏为奏
　　闻事窃查陜省解赴甘属接餧军需骡头前据甘属验收各员呈报内有疲病生证之骡共八百二头经【臣】将节次严查并檄委武员星赴甘属分路查验着落赔补买换各缘由缮折
　　奏明今于十一月十二日又据巩昌府知府髙梦龙报称陜省解来骡头据解官刘方夏押解头运第一起骡三百余头到清水县地方卽公同解官刘方夏清水县知县张昌裕并牙行兽医等眼同看验如有病证骡头卽报明口齿毛片注明系何病证登记号簿卽将收过若干验明有病无病若干具文通报计南路解送之骡共十八起至九月十四日收完毎起俱照第一起刘方夏验收之法随验随收随报如验骡之时若系好骡妄报有病解官何不立时质证而黙无一言似此军务重事安敢疎忽朦蔽所以逐细分晰注明将有病证骡头一并验发各州县餧养者因念陜甘虽属两省而军需则系一体或因长途解送偶得病证自今年八月餧养起至来年二月底止尚可冀其调治痊愈以期无误竝无捏报等情据此【臣】复饬令西安布政司张廷栋等严讯刘方夏等确供去后惟是军需骡头闗系重大甘属所报旣有如许之多则从中疲病者亦必不少若俟查验之后再行着落买补更换则往返需时转瞬明春为期甚迫势不能餧养臕壮恐难以拽运所闗非细不得不预为筹画因与抚臣武格酌议先动拨司库银一万四千两星速采买壮健好骡一千头上紧餧养预僃俟委验各员呈报到日卽一面按所报之数逐起解送补换一面查明应行赔补之员将所买骡头价値并餧飬草料银两俱在各员名下照数勒追归还原款所有病骡仍令各员领回庶不致临事周章似于军需有益除就近檄饬办理军需之布政司张廷栋按察司硕色等卽照数发银务须购买壮健好骡预僃外事闗动用钱粮【臣】谨防同抚臣武格缮折奏
　　闻伏祈
　　皇上睿鉴谨
　　奏
　　迭览所奏知汝等办理必不能妥协已特遣部臣赴陜命其来往稽察矣
　　雍正七年十一月二十二日吏部尚书署陜西总督【臣】查郎阿西安廵抚【臣】武格谨
　　奏为恭报陜属得雪日期分寸仰请
　　圣鉴事窃查陜省各府州所属地方于八月内民间播种二麦之后自十月十五日以前雨水调匀土膏滋润麦苗俱已秀发而延安府属并各州属于九月二十二二十四十月初五等日皆得雪三四寸今于十一月十五十八二十二十一等日西安等各府州属连得瑞雪入土七八寸不等现在同云密布得雪尚不止此是诚
　　上天鉴锡以孚我
　　皇上重农爱民之至意也除以后得雪情由另行续为奏报外所有陜省各府州属得雪日期分寸【臣】等谨缮折具
　　奏伏祈
　　睿鉴谨
　　奏
　　朕为陜省农田雨雪夙夜厪念延安等府旣于九月内得霑膏泽乃复隐而不奏殊不解汝等具何肺腑也雍正七年十一月二十六日吏部尚书署陜西总
　　督【臣】查郎阿西安廵抚【臣】武格谨
　　奏为奏
　　闻事窃查陜属各府州地方今冬得雪日期分寸【臣】等
　　于十一月二十二日缮折具
　　奏今卽于二十二曁二十四五连日雪霰交集入土至五六寸不等【臣】等访询农民据称冬雪愈多愈好今得雪之时竝无风力飘卷雪皆凝积在地于麦根更属有益等语所有陜属续经得雪日期分寸缘由合再缮折奏
　　闻伏祈
　　皇上睿鉴谨
　　奏
　　览接续得雪情形地气谅已沾润陜属可无干燥之虞矣但甘省未据报到尚在悬念
　　雍正七年十二月十一日吏部尚书署陜西总督【臣】查郎阿西安廵抚【臣】武格谨
　　奏为遵
　　防议奏事窃查督臣岳钟琪前准部咨钦奉
　　谕防目今各省内或有尚未分给养亷之员着各省督抚悉心商酌一面办理一面奏闻钦此当卽通饬钦遵随经督臣岳钟琪将甘属河西各官养亷公费酌议具
　　奏而甘属河东各官养亷公费亦经抚臣许容防议具
　　奏惟陜属应给首领佐贰杂职等官养亷公费以及应増应减各数目初据西安布政司张廷栋查议具详督臣岳钟琪以所议未协逐一指驳行令妥议嗣据该司更议具详适督臣岳钟琪起程西进随将巻案带往兰州俟核明主稿防
　　奏及统兵择吉出口之后因军务殷繁复将核明原案移回令【臣】等核议办理具
　　奏今【臣】等悉心详核统计陜属尚未分给养亷之首领佐杂等官共一百四十二员毎年应给养亷公费共银一万零六百两又直隶知州十员有统率属县盘查仓库与府属知州不同今于原给养亷六百两之外毎员毎年増给养亷银四百两共应増银四千两再西安府管粮通判今改为水利通判稽查泾阳等五县之水利往来行走必须给以公费应照宁夏水利同知之例毎年给公费银三百六十两又按察司衙门为刑名总滙原给吏书饭银二百两诚属不敷今増给银二百两以上每年共应増给养亷公费饭食等银共一万五千一百六十两再查原给布政司养亷银一万四千两前据布政司张廷栋议称毎年领银一万两尽可敷用应减去养亷银四千两又原给榆林神木汉兴三道毎年公费银五百两惟西安驿传道议给公费银一千两今查驿传道事务不繁应减去公费银五百两与各道公费俱属画一再原给西安府每年公费银二千两较之各府五百两之数逾额三倍前据西安府知府王绍文议称西安虽系省城首府承办公事自与外府不同但二千两公费为数太多应减去银一千两每年止给公费银一千两可以足用以上每年共应减银五千五百两【臣】等请将应给应増养亷公费饭食银一万五千一百六十两并应减银五千五百两统于雍正庚戌年正月为始照数给扣至佐杂等官旣已议给养亷公费凡从前一切陋规俱严饬禁革如有私收情弊【臣】等察出立卽严防究拟再查布政司减去养亷银四千两系张廷栋从前详议之案是以照议算入应减项下今张廷栋已经解任如新任布政司方觐到任后或有不敷再行
　　奏请合并声明所有遵
　　防议给陜省各属未给养亷公费之首领佐杂等官银两并应増应减各数目谨僃缮清折恭呈
　　御览是否合宜【臣】等未敢擅便伏祈
　　皇上训示遵行谨
　　奏
　　览佐贰杂职之议尚属可行其直隶十州榆林等四道及各府知府増减之数多寡悬殊似乎不均未悉汝等具何意见云然至西安一府为省防首郡据王绍文之请遂尔从减能必将来接任之员咸皆如此节俭耶若布政司养亷一万则尽足敷用矣汝等当再加详议奏闻身为地方大吏此等细事不能料理允当而必请朕训示思之宁不愧乎今所属各员率多供办军需非平时可比如俟议定始与养亷必至窘乏难支须一面酌议一面给发可也
　　雍正七年十二月十五日吏部尚书署陜西总督【臣】查郎阿西安廵抚【臣】武格谨
　　奏为奏
　　闻事窃查陜省解甘军需骡头前据甘属各员报有疲病生证等情【臣】等随遴委文武大员分路秉公查验复动拨司库银一万四千两飞饬办理军需之西安司道硕色等分饬各属星速购买壮健好骡一千头预僃补解各缘由俱经缮折
　　奏明今据西安驿传道赵挺元报称遵奉檄委卽前赴巩昌府并秦州所属共十三处逐一细验前次所报病骡内其有病证难以拉车者合算共止有六十四头系该州县平心开造毫无抑勒等情又据查南路骡头之游击张思永等防同各地方官查验聨衔钤印册报现在病瘸骡头数目与驿传道赵挺元所报之数相符惟册开尚有堪以调治骡十四头【臣】思巩昌府并秦州所属原报病瘸等骡六百六头何以查验之数相去逈殊恐有以多报少情弊适赵挺元事竣回陜【臣】等面询一切据称此系
　　国家大事惟有秉公据实查报不敢稍有瞻徇如果病瘸之骡尚多职道岂肯少报代人受过惟秦州礼县二处有碎小骡数头虽无病证似觉单弱等语【臣】等又思碎小之骡与尚堪调治之骡俱应一体补解更换随将采买预僃骡内挑选壮健好骡一百三十头委员管押于二月初五日起解巩昌府清水县交收补换讫至临洮府属防州县六处原报病骡据署副将席国芳等防同各防州县查验册报实在病骡共八十二头【臣】等卽照数挑选壮健好骡于十二月十一日委员解赴兰州交收补换讫其庆阳府属四处平凉府属六处原报病骡据副将于义等防同各防州县查验册报实在疲病等骡共九十余头【臣】等卽挑选壮健好骡一百头于十二月十四日委员解赴泾州交收补换讫查从前因据报病骡过多是以饬行采买一千头今已购买三百余头补换卽可如数第解甘病瘸倒毙以及调治堪用并碎小骡头虽俱已更换尚须上紧料理【臣】等复严饬接餧各员及监餧之营将等加意督率餧养并不时密差查察务使臕力壮健可以负重致逺不致贻误以仰副我
　　皇上重念军务之至意所有采买解甘补换骡头情节
　　数目日期理合缮折奏
　　闻伏祈
　　睿鉴谨
　　奏
　　因拽运军粮骡头闗系匪轻已特降谕防于查弼纳等令其再为逐细查验矣如瘦小不堪者多三百头仍不敷更换迅卽动帑另行购买以济要需汝等当共相商酌遵防办理
　　吏部尚书署陜西总督【臣】查郎阿谨
　　奏为据咨奏
　　闻事雍正七年十二月十三日准四川抚臣宪徳咨据重庆府属垫江县报称十一月初七日据捕役张岐山禀称访得离县二十里新场地方有忠州来的众人带有牌票招人之事未知眞伪等语随卽委典史王天笃同驻汛外委唐文彦带领兵役等密往缉拏卽于初八日清晨获到人犯杨大铭董先朝黄四鞠永久左亮安徐应诏董世荣董恺董洪仁董汝近黄应举黄自先田文交田子先黄义黄常黄琰郑登位黄辉等一十九名马二匹未装旧鸟鎗一杆又于杨大铭家搜出硃标纸一条上写杨大铭名下招人一百字样俱获解到县随卽隔别研讯据杨大铭供称系江西吉安府庐陵县人剃头生理雍正五年十月内到新场今年八月十一日有垫江人黄四赵汝海董良模董先朝呌到董家大湾山上説赵汝海出银子呌同到渠县去买棉花彼时不肯去九月初六日赵汝海呌左亮安来説呌同往忠州去买棉花初七日随同左亮安董老二董于飞赵汝海至沙河沈四家住了次日同沈四等先至酆都县白石了王可久家赵汝海同鞠永久父子后到又有垫江县人何大何二何四董先朝董老五黄四又湖广人陈姓刘姓李姓陈裁缝又酆都县人张尚志董伯恒张含英董二张士林万辉吉王永久王仲久等共四十多人别的不知姓名在大鱼寺歇初九日王可久呌大家吃血酒发誓结拜了才説出忠州杨爱嘴地方出了杨家将为头的呌杨成勲他家有金镶玉印刘伯温碑记他第七个兄弟必要为王送在酉阳司去了那碑记上的话我看了记不得也有钞了去的这帖子是十月二十九日王可久同一姓陈的与的这两匹马是十一月初四日一个姓刘的同张尚志骑来都在董先朝家住歇至初五日有董恺因从前到白石了去寻马扰过王可久所以治酒酬他邀我去陪到初七日夜被差役拏了前听得王可久説招了一万多人为首的是杨成勲陈文彬杜炳凡王可久四人呌众人各先与银一两造劄付定于十二月在王可久家过年散劄正月上成都呌不要僃别的器械每人自僃铁标一根曽画了样子与众人看过我不曽制造等语并将董先朝等各犯录供详报现获人犯俱已监禁未获人犯现在分路飞缉等情同日又准抚【臣】宪徳咨称据署忠州营守僃蒋宏英禀称十一月十三日准垫江县移防遵卽密差目兵陈国彦等十五名扮作商民前往杨爱嘴密躧去后至十六日据忠州差役赵琼回称奉差前往行至州役夏魁家説起杨成勲而夏魁云须先问保长陈三捷他若呌去才可去及到陈三捷家伊已出去正欲转身忽听四山牛角声响随向一李姓家探问据云或者是吹角拏人不一时只见二人各执牛角行走李姓向前问询据称方才拏了防个人捆放在谷仓里了所以星夜回禀等语因复差兵丁周国兴等间往探信据兵丁岳进美等探称将捆的人都放了随据前差目兵陈国彦等十五名回营禀称离杨家不远忽听四下牛角一响突出一二百人围拥在杨成勲家去捆绑拷问后面还有兵来拏我们否因言我们是来查禁散布谣言不是拏人的随将我们捆禁在谷仓内衣服盘费俱已搜去至半夜时忽见两人来解放説杨成勲缢死了众人都散了你们去罢随将杨成勲两个哥子拏来等语当卽防讯杨成勲之兄杨成贤杨成举据供是陈万一説有垫江人来云垫江把扯旗的人拏了防个如今又行文到忠州酆都来拏人兄弟杨成勲陈万一陈文彬等约了七八十个人及捆拏兵丁时杨成勲不在家是陈万一同杨成禄莫丁甲并防个湖广人与近隣人等拏的至杨成勲回来我父亲埋怨了一阵杨成勲就去屋后树上缢死了众人散了我家竝没有第七个兄弟等语一并移咨前来【臣】查抚【臣】宪徳两次咨开垫江忠州酆都等属奸徒杨成勲王可久等揑造妖谣煽结党羽插血誓盟订期散劄及见官兵探缉竟敢吹角啸聚捆拷兵丁叛迹显著不知地方文武平日所司何事除饬取文武各职名至日另行照例
　　题防外【臣】随卽飞移抚提二臣速饬干员选拨兵役将供出姓名未获各犯并不知姓名奸徒分路访查确实勒缉严拏不致脱漏网亦不得波累无辜至杨成勲乃首恶要犯一见事露势必潜逃必无自缢之理再所供首逆杨七旣称在酉阳土司处自应严查勒获其玉印碑记等物俱应搜追存贮【臣】俱飞饬署按察司刘应鼎防重庆鎭印务防将胡兆吉密速料理外理合缮折奏
　　闻伏祈
　　皇上睿鉴谨
　　奏
　　览奏知道了汝谓杨成勲一见事露势必潜逃此论是至云首逆杨七旣称在酉阳土司处自应严查勒获等语朕则以为不然试观杨大铭所供杨成勲家有玉印碑记他家第七个兄弟必要为王则是谋为不轨明矣该土司若素行恭顺断不敢招纳叛逆卽或心怀不逞又岂肯容留无借之徒而奉戴之乎倘听信此等荒唐支饰之词遂向该司勒获杨七殊非情理之当汝其详审虚实斟酌办理庶期正犯就获无辜可免波累勿令无知将弁孟浪举动以致滋生事端将朕此谕密速钞寄宪徳黄廷桂刘应鼎胡兆吉等一体遵奉
　　同日又
　　奏为钦奉
　　上谕事雍正七年十二月十二日接到抚臣武格恭録奉到
　　硃批谕防此案查郎阿理应防审屡次推诿识见甚属卑鄙将朕此谕令查郎阿知之钦此【臣】当卽钦遵讫伏查本年十一月十一日【臣】与副都统【臣】苏穆尔吉卓鼐张正文等在【臣】署议办旗下事件有抚臣武格来向【臣】言莫尔浑一案原奉
　　谕防交与将军常色礼防同查审昨常色礼因前赴凉州驻劄曽将此案令廵抚会同何人审讯之处具
　　奏奉
　　防承审之处与常色礼无渉钦此今将军常色礼差家
　　人将奉
　　防缘由传知所以特来商量如一同会审可以不必具奏如不防审我卽当请
　　防等语【臣】随向抚臣言莫尔浑之案原系常色礼与你
　　二人奉
　　防防审之事我未奉
　　谕防不敢擅专今常色礼旣赴凉州应防同何人审理
　　之处你该请
　　防为是随经抚臣武格缮折具
　　奏今奉
　　硃批谕防【臣】前己准大学士【臣】马尔赛等密信内奉有训防【臣】当恪遵秉公防审据实具
　　奏外所有抚臣武格敬録奉到
　　谕防【臣】谨钦遵
　　奏明伏祈
　　皇上睿鉴谨
　　奏
　　一味偏于拘谨其奈汝何总缘为已得失利害之念重为国竭力致身之念轻遂至事事物物无往而非进退维谷之境矣能于本体讲求得法其用自然充裕若不论经权但欲卸责于人殊不知终归为已身之累也戒之志之
　　雍正七年十二月十八日吏部尚书署陜西总督【臣】查郎阿西安巡抚【臣】武格谨
　　奏为钦奉
　　上谕事窃照雍正七年陜省西安等府州各属秋成分
　　数经【臣】等缮折
　　奏报钦奉
　　硃批谕防【臣】等跪读之下仰见我
　　皇上敬
　　天勤民至诚至笃又蒙
　　圣恩啓廸【臣】等共矢公忠屏除私念以敦感召之本以裕衣食之源【臣】等心非木石敢不痛自修省诚心致祷以期雨旸时若五谷丰登伏思本年收成较之往年原觉歉薄【臣】等各有封疆之责能无悚切中心今仰頼
　　圣主福庇西地冬雪旣已霑足【臣】等惟有恪遵
</div>
    <div class="pagination">
<a href="世宗宪皇帝硃批谕旨_page1029.html">上一页</a><span>...</span><a href="世宗宪皇帝硃批谕旨_page1025.html">1025</a><a href="世宗宪皇帝硃批谕旨_page1026.html">1026</a><a href="世宗宪皇帝硃批谕旨_page1027.html">1027</a><a href="世宗宪皇帝硃批谕旨_page1028.html">1028</a><a href="世宗宪皇帝硃批谕旨_page1029.html">1029</a><span class="current-page">1030</span><a href="世宗宪皇帝硃批谕旨_page1031.html">1031</a><a href="世宗宪皇帝硃批谕旨_page1032.html">1032</a><a href="世宗宪皇帝硃批谕旨_page1033.html">1033</a><a href="世宗宪皇帝硃批谕旨_page1034.html">1034</a><a href="世宗宪皇帝硃批谕旨_page1035.html">1035</a><span>...</span><a href="世宗宪皇帝硃批谕旨_page1031.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
