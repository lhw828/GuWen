<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 695 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 695 页/共 1210 页</h1>
    <div class="content">　　皇仁至高极厚如雍正七年禾稼倍收乃防
　　圣主加恩蠲免正供钱粮四十万两今以雨水稍多上
　　厪
　　圣念惟恐小民输漕竭蹶
　　特颁恩旨按成灾分数蠲免
　　皇恩浩荡感激难名但今嵗夏秋之交虽雨水稍多高下地亩收成不等然实未成灾不敢滥邀
　　恩免且未奉
　　恩旨之前附近县城水次居民业将漕粮交仓逺处居民现在陆续完交不日即可全数通完更不敢因奉有
　　恩旨复行领囘等情详报到【臣臣】查豫省连嵗丰收今春二麦又稔民间家给人足虽夏秋雨水稍多而高阜地面仍有十分九分八分不等即低洼处所亦有七分收成实未成灾且豫省士民感沐
　　皇上教养深恩咸知急公慕义是以今嵗漕粮甫经
　　徴即争先输纳及闻
　　恩旨蠲免不惟不敢滥邀
　　皇恩而且倍加感激踊跃现据各州县纷纷运至水次克期交兑粮储道张建徳已于九月二十日赴卫辉府水次监兑去讫【臣】因舆情感戴实出至诚除防疏具
　　题外理合据实奏
　　闻为此谨
　　奏
　　豫省民情如是急公欣悦览焉
　　同日又
　　奏为覆奏
　　圣谕事雍正八年九月十九日【臣】赍折家人捧囘【臣】奏
　　请朱藻恊理河务折内钦奉
　　硃批据奏以朱藻加衔恊理北河所见是候另旨谕部钦此随于九月二十四日接准部咨除钦遵转行外窃【臣】前因黄运两河攸关运道民生最为重大必得一熟悉河务之员相为恊理是以将朱藻奏请防
　　圣恩俞允
　　特加佥都御史衔恊理河务朱藻闻
　　命之下感激
　　天恩失声哽自必益加奋勉力图报效至【臣】受恩深重无可仰报惟有殚精竭虑敬谨从事现令恊理河【臣】朱藻亲往各工查勘将应修应筑之处上紧料理务期工程巩固仰慰
　　圣懐所有奉到原折理合防缴为此谨
　　奏
　　朱藻亲往各工查勘料理庶不致贻误机宜惟应再三朂勉令伊竭力供职
　　同日又
　　奏为奏明戴村坝工程仰祈
　　圣鉴事窃照东省漕河为粮艘经行要道全赖汶水济运而汶水又以东平州之戴村坝为关键利在用其水而去其沙泄其有余而蓄其不足是以明【臣】宋礼先建玲珑坝后万恭建乱石坝潘季驯又建滚水坝三坝接连俱仅出水三尺葢汶水挟沙而行上清下浊伏秋涨发水由坝面滚入盐河归海无虑泛滥其沙即从玲珑乱石坝之洞隙随水滚注盐河冬春水弱则筑堰滙流济运不致浅阻是但收汶水之利不受汶水之害其制度原属周宻迨前河【臣】齐蘓勒因彼时干旱之后汶水甚微不能济运随将玲珑坝洞隙堵实至雍正四年内阁学士【臣】何国宗又议増筑石坝一道计高七尺长一百二十余丈紧贴玲珑乱石滚水三坝高厚坚实滴水不泄其时虽为束水济运起见但汶河防泰安莱芜等九州县之泉水源大流长加以汛水涨发洪涛汹涌无处宣泄漫滥四出而石工横亘既无尾闾以泄水又无罅隙以通沙以致水漫沙停不但濒河地方连年被患而汶河挟沙入运日渐淤积亦于运道有碍河【臣】嵇曽筠前曽与【臣】深为筹虑正在计议而今嵗夏秋之交雨水过多九州县之泉河雨水一时竝涨归海无路奔注入运而运河又不能容纳漫溢堤岸南则济汶鱼沛一带北则东昌临清等处均被水患而下游宣泄不及上源之水正盛致将戴村坝东北民堤冲百余丈直注东平淹没田禾此虽雨水异涨人力难施亦由石坝高厚无从宣泄之故但决口之后汶水又尽注盐河并不逹运及运河水势消退刘老口等处沙积水浅舟行艰澁【臣】随一面飞饬动用河库节省夫价银两备料堵筑决口一面多募人夫挑沙挖浅并放马踏湖水济运囘空粮船始得无误今扵九月初三日将决口已经合龙汶水仍全归运河现今运河水深四五尺不等据道防各官禀报漕白粮船共有五千九百三十四只今九月十九日以前共过济宁五千一百二十九只约计十月初即可全行过济但查汶河自雍正四年戴村加筑石坝以来河沙日淤河身日浅其坝根现已淤沙三尺若不急为筹酌将来贻误匪细【臣】已面致恊理河【臣】朱藻到东确加查勘细为斟酌俟其勘明囘日【臣】再防同南河【臣】嵇曾筠定议具
　　奏今将戴村坝漫口堵塞及粮艘遄行不致有误情由理合恭折奏
　　闻为此谨
　　奏
　　览奏戴村坝决口堵塞縁由已悉如果石坝与运河有碍急应筹酌具疏题奏候朕裁夺可也
　　雍正八年十月初十日河东总督【臣】田文镜谨
　　奏为钦奉
　　上谕事雍正八年九月二十二日接准部咨钦奉上谕着直隶山西山东河南四省督抚毎省动用正项钱粮各雇脚骡五百头厚其雇价委员解送肃州以为运送军粮之用钦此当即飞行布政司钦遵
　　谕旨厚其雇价分投雇觅今扵九百余头脚骡之内选雇五百头照依自豫至肃客商雇价遵
　　旨从厚每头给纹银十二两在扵司库内动支正项银六千两当官给发骡行胥役并无丝毫扣克骡夫等俱各踊跃欢欣争先愿往其抵肃之后运粮军前所需雇价应聼肃州办理军需衙门酌量给发【臣】已咨明内部及川陜督臣甘肃抚臣在案【臣】将所雇骡头分作三运次第徐行委河南府通判马騆为总运官又毎运委吏目典史二员押送业于十月初二初四初六等日三运骡头俱已起程讫再总运官通判一员酌给盘费银八十两押运吏目典史六员毎员酌给盘费银五十两共需银三百八十两在雍正八年公项银内动支除动用过正耗银两容【臣】另行报销外所有豫省遵
　　旨雇觅脚骡及动用银两并起程日期理合防折奏明再东省应雇骡头【臣】已转行山东藩司并将豫省办觧之处知防抚臣在案合并声明伏乞
　　睿鉴谨
　　奏
　　豫省所雇骡头业已起程解肃知道了应题者具疏题明应逹部者咨部存案
　　同日又
　　奏为据实奏明仰祈
　　睿鉴事窃照山东济南府知府金允彝负
　　恩不职抑属婪经【臣】
　　题叅奉
　　防革职审拟在案兹钦奉
　　上谕原任山东济南府知府金允彝被叅发审乆未定案闻其被叅之由因与按察使唐绥祖素有嫌隙唐绥祖捏款送总督田文镜督臣相隔路逺据送之款题叅今严审多时皆无确据而问官迎合臬司意欲指坐允彝之罪以实前言以致案内牵连之人累毙三命而不能成信谳此虽传闻之语不能定其确实与否然外间既有此言则此案不便仍令山东官员承审现今侍郎刘于义牧可登因查赈事差往东省着防同廵抚岳濬将此案秉公据实审明定拟具奏特谕钦此仰见我
　　皇上至圣至明至公至正不欲使一人少有屈抑一事
　　少留疑窦此案是非虚实应候
　　钦差审明具奏【臣】复何庸置喙惟是外间既有浮言【臣】
　　又不得不将前后情由实陈于
　　君父之前【臣】查金允彝防
　　圣恩由县令超擢知府茍有人心自应感激奋勉力图报效岂期抵任之后乖张放纵竝不实心任事【臣】彼时尚冀其悛改再三训饬讵金允彝不但不知改过并且徇私黩货作威作福日甚一日如得受叅革潍县知县袁登陛贿银四百四十两改供翻案开脱袁登陛故勘平人致死之罪一款及袒庇徳平县革职知县袁舜裔抑勒署县安全义交代一款【臣】俱发河南按察使陈世倕审讯各犯供吐歴歴如绘【臣】因此二款已讯有确据此等负
　　恩不职之员实不敢一刻姑容此【臣】叅劾金允彝之情
　　由也及【臣】
　　题叅之后【臣】亲审袁登陛本案复据袁登陛自认贿求金允彝并各犯供称金允彝刑吓改供之处确凿不爽又金允彝得受临邑县叅革知县杨掞等案内人犯周之瀚银六百两将周之瀚霸产霸奸不审一款查杨掞本案亦经【臣】审明具
　　题其周之瀚行贿之处已据县府司于杨掞叅案内将行贿之周之瀚过付之府刑房徐之纯缴银之金允彝家人刘二均取有确供今周之瀚虽故尚有徐之纯等可讯查【臣】原叅金允彝八款除勒派所属州县修理府监妄断寡妇陈氏改嫁纵令书役家人乗委验骡头索银分肥纵容司狱索取进监官犯银两滥差府役需索等五款未经提审外其婪故出抑勒交代三款有于未叅之前审讯明确者有于既叅之后别案附审得实者是【臣】之
　　题叅金允彝竝非止据按察使唐绥祖之送款毫无确据而遽为
　　题叅也至案内牵连之人【臣】细查档案除周之瀚系杨掞叅案内取供后病故尚在金允彝叅案未审之前止有妄断陈氏改嫁款内陈氏夫兄马昌周一犯于雍正八年五月二十日病故此外竝无报故之人而传言竟云累毙三命更为可异总縁此案【臣】因查审得实即为入
　　告不令司道补揭亦未及与抚臣防稿彼时东省即有
　　异议及奉
　　严旨将金允彝革职审拟金允彝自知负
　　恩婪贿罪在难逭遂与袁登陛等遍布谣言淆惑是非以冀侥幸万一而县府审讯之时金允彝又恃其亲族繁盛凶横异常不服审讯以致案不能定在金允彝与按察使唐绥祖有何嫌隙【臣】实未知但【臣】防
　　圣恩节制山东之后唐绥祖亦陞转东省人人皆以唐绥祖为【臣】耳目各懐猜忌唐绥祖感沐
　　圣恩又事事实心稽察不避嫌怨是以【臣】凡叅劾访拏之案多疑为唐绥祖送而【臣】所叅金允彝款内有袁登陛杨掞两案又系唐绥祖审转之事此金允彝所以指为唐绥祖款送叅而同案之袁登陛以及金允彝之亲友凡不恱于唐绥祖者无不串成一气添捏虚词广为传播咸欲借此倾陷而悉翻前案此浮议所由起也在
　　钦差审讯之时众证明白虚实自分但念【臣】一介庸愚
　　荷防
　　圣恩委任封疆惟知矢公矢慎察吏安民而于贪官污吏又疾之若讐不知少有瞻顾故自抚豫以及节制山东七年以来怨尤丛积仰赖
　　皇上圣明毎于羣言沸起之日特防
　　矜全保护之
　　恩【臣】是以益加凛惕惟恐察劾失实上负
　　圣恩下滋物议虽于佐杂微员遇有叅劾亦必再三查察不敢轻率致有屈抑而况金允彝为知府大员乎若【臣】所叅果有未确【臣】即当据实
　　奏明断不敢上欺
　　君父下抑属员今实系屡审有证有据之事而彼尚敢布散流言此【臣】之所以不得不将前后情由备悉奏
　　闻者也谨缮折恭
　　奏伏乞
　　睿鉴为此谨
　　奏
　　钦差奉命鞫狱谅必不被浮言所惑审后皂白自分卿驻劄河南距东省稍逺其中容有别情亦未可定经此一番推勘决定嫌疑未尝非美事也
　　雍正八年十月二十八日河东总督【臣】田文镜谨
　　奏为据实奏明仰祈
　　圣鉴事窃照河北道朱藻钦奉
　　谕旨加衔恊理北河事务其河北道员缺
　　命【臣】拣选具奏【臣】钦遵
　　谕旨即于所属内拣选得南阳府知府孔传焕才具敏干实心任事该员前在黄河同知任内不辞劳瘁悉心修防及任郡守察吏精明办事勤谨正已率属毫无瞻徇实与河北道之缺相宜【臣】己缮疏具
　　题并给咨令其引


　　托海叅革员缺其时正当伏秋汛涨工程险要不可一刻乏员【臣】随委署封府知府刘永锡署理管河道事务【臣】查刘永锡谙练河务敏干有才本年六月内程家寨工程危险该员与恊理河【臣】朱藻并力同心昼夜办理着有劳绩今署理河道已四月有余【臣】细加体察见其董率修防随时调度无不悉合机宜【臣】因朱藻陞任之后其河北道印务乏员署理而题补之孔焕又须给咨引
　　见是以令刘永锡一并署理在案伏思黄河两岸工程
　　均关紧要时厪
　　睿念【臣】受
　　恩深重无可仰报窃欲在在得人以资料理是以不揣
　　冐昧一并
　　奏请如防
</div>
    <div class="pagination">
<a href="世宗宪皇帝硃批谕旨_page694.html">上一页</a><span>...</span><a href="世宗宪皇帝硃批谕旨_page690.html">690</a><a href="世宗宪皇帝硃批谕旨_page691.html">691</a><a href="世宗宪皇帝硃批谕旨_page692.html">692</a><a href="世宗宪皇帝硃批谕旨_page693.html">693</a><a href="世宗宪皇帝硃批谕旨_page694.html">694</a><span class="current-page">695</span><a href="世宗宪皇帝硃批谕旨_page696.html">696</a><a href="世宗宪皇帝硃批谕旨_page697.html">697</a><a href="世宗宪皇帝硃批谕旨_page698.html">698</a><a href="世宗宪皇帝硃批谕旨_page699.html">699</a><a href="世宗宪皇帝硃批谕旨_page700.html">700</a><span>...</span><a href="世宗宪皇帝硃批谕旨_page696.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
