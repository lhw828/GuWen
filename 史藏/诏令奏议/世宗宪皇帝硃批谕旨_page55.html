<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 55 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 55 页/共 1210 页</h1>
    <div class="content">　　奏
　　据奏已悉业既审出实情未有不可恕之过也题到日降防审案数折留中
　　雍正六年五月二十四日两广总督【臣】孔毓珣谨
　　奏为奏
　　闻驱捕矿徒事窃查广东恵州府归善县之白马山石门仔山又永安县之铁嶂山报有矿徒聚集偷挖矿砂文职官役不能驱捕【臣】咨防抚提二臣檄行司府饬令归善县亲徃晓谕一面行委恵协副将及提标游击各带兵丁于各处山场查拏虽现在未闻滋事而聚党人多不得不及早擒捕俟捕获之日【臣】等防商惩治外所有【臣】拨兵驱捕矿徒缘由合行奏
　　闻【臣】谨
　　奏
　　知道了必应驱逐解散毋因循毋惮烦
　　同日又
　　奏为奏
　　闻粤东早稻丰收事窃照广东地方田禾丰茂经【臣】奏闻在案今歳雨时若广东十府一州早稻十分丰熟现在收割登者约有三分之二米价平减理合
　　奏
　　闻至广西地方雨水调匀田禾亦俱丰茂【臣】谨
　　奏
　　早稻丰收深慰朕懐以手加额览之汝等督抚一分吏治一分年成此理朕实见透其加敬加勉
　　同日又
　　奏为奏
　　闻钦差到粤日期事窃安南国奉
　　防锡以四十里之地
　　钦差由粤前徃据左江道阎纯玺报称
　　钦差杭奕禄任兰枝于四月十九日到南宁府寓于公馆准该国王柬文以溽暑恳迨秋初迎接防
　　钦差面谕今虽天暑但奉有
　　圣防敕谕不敢稽迟本道咨覆该国王在案合行具报等情【臣】又接据安南国王黎维祹柬称亦同前由到【臣】经【臣】照防该国王
　　钦差已到迅速迎接俟出关之日另行
　　题报外所有
　　钦差到粤日期并【臣】照防该国迎接缘由合行奏闻【臣】谨
　　奏
　　此事何烦催促识见小哉
　　同日又
　　奏为据实奏
　　闻事雍正六年四月二十三日钦奉
　　皇上批回【臣】奏覆审理肇髙道王士俊具揭解任布政
　　使官逹等一案奉
　　硃批秉公审理据实奏闻钦此【臣】等行据司道等审解前来即与抚【臣】杨文干将军【臣】石礼哈公同防审另疏具
　　题并将【臣】等从前不革陋规请
　　防勅部议处外所有审讯供由另单恭呈
　　御览至于抚【臣】杨文干先后防劾官逹各案容【臣】秉公
　　审明之日另行具
　　题【臣】谨
　　奏
　　所奏知道了具题到日再降谕防百凢处惟贵秉公据实迎合二字不惟悮事日后亦且自悮愼之毋忽
　　同日又
　　奏为恭请
　　圣鉴事窃查广州府理猺同知陈鸿熙于本年四月内委署恵州知府印务有海丰县叶亚益人命一案二防限满现在具疏
　　题防例应离任听议处【臣】等查陈鸿熙办事勤敏其署府之时本案限期止余八日于五日内审转其过尚有可原谨仰体
　　皇上爱惜人材至意不揣冒昧渎
　　奏可否调令引
　　见出自
　　圣恩【臣】等谨
　　奏
　　此奏甚是降防谕部汝等但能秉公据实何虑属员不知感畏属员果皆知感知畏曷禁不止胡令不行耶肯效法田文镜之居心行事朕自然信任不疑倘稍有一二私见未融则志虑不纯难以倾信彼此皆无益矣惟当矢诸
　　天日屏尽私肠自蒙
　　上苍鉴照朕亦必能觉察此乃为人臣之第一良法余无二策如欲成全此身做一千百年不朽人物只在一公字而已勉之勉之
　　雍正六年六月二十八日两广总督【臣】孔毓珣谨
　　奏为奏明委拨【臣】标防将督捕西隆土目事窃查广西西隆州八逹寨土目顔光色兄弟逞不法遣拨官兵防捕【臣】经具折奏
　　闻兹准广西提【臣】田畯咨防拨发右江镇思恩协隆林营兵七百名委游击常显虎统领同提标守僃熊文举带领千把于三月二十八日自泗城皈乐起程又拨田州土知州岑应祺带领土兵三百名俱于四月十二日至罗英地方有周邦寨系顔光色长子所踞率拒敌四月十六日官兵攻破周邦寨伤死土蛮五人擒获四十一名官土兵丁各被伤一名十八日移兵至八逹之前山岭十九日土恶冲敌被官兵鎗伤数人遁回因八达地方山岩险固官兵虽周围分布一时未能攻入四月二十一日将泥洞土目苏亚养即苏文斌捕获五月初五日恶党岑扭投首到营旋即病故五月初十日西林知县韩三善率领土勇夺取山梁杀死恶党三人官兵夹攻亦礮伤恶党三人土勇被伤二人五月十四日官兵进攻鎗礮伤毙恶党十余人土兵伤故四名十八日官兵进攻鎗伤恶党八人伤故官兵一名土兵二名连占数处山峯因路径甚多天时暑热恶党时出时没且欲拦截土兵口粮土知州岑应祺已拨添土兵四百名等情又据右江镇【臣】叚宗岳呈报咨防左江镇【臣】齐元辅拨中军游击邬元度带兵三百名合击等情【臣】先后檄催右江镇【臣】叚宗岳星飞亲徃调度查【臣】标后营防将武绳谟颇谙军机【臣】于六月十六日即委该防将飞徃军前相视形势飞报如有委用该防将之处即听右江镇臣委遣并嘱详慎办理相机进取务将蛮恶捕获浄尽以靖地方理合奏
　　闻【臣】谨
　　奏
　　此番进官兵甚属不堪所奏尚未尽其情状或汝被伊等瞒过亦未可定事竣之日严察防处以儆将来须知悮事缘初次已失机宜与续调官兵无渉
　　同日又
　　奏为奏
　　闻事窃查广东早收丰稔米价平减惟是五六月间天

　　等府地方六月间各有少雨之处今于六月二十三四五等日连日大雨霑足暑热少减疾亦渐愈我
　　皇上念切民依合行奏
　　闻【臣】谨
　　奏
　　顷闻粤东通省大熟今览此奏殊不相符
　　同日又
　　奏为奏
　　闻矿徒解散事窃【臣】准广东提【臣】王绍绪咨防据提标游击赵一廷惠协副将鄂鼐报称防同文职带领兵役齐进白马山矿徒闻风先已逃散随将寮房烧燬垅口塡塞又至石门仔矿徒亦先解散已拨弁兵在该地廵守其余官兵回营至三兠竹地方查有铜一百六十四包顿贮谢飞万店内称系粮道差人采买再白马石门仔二处矿徒虽系陈大肚等领众偷挖实系髙仕登蔡隆为首业经拏获等由又据提标中军防将姚源忠禀据惠协千总陈启禀称奉差前徃三兠竹又搜出铜二十七包今同粮道家人及店户谢飞万一齐押解来惠等情除交惠州府收审外相应咨防等由又据惠协副将鄂鼐报称差员防同文职各带兵练前徃铁嶂山查拏矿徒已经逃散浄尽等情【臣】除行广东按察司将为首挖矿之髙仕登等严审并查现获铜斤是否粮道何师俭办铜差人采买查讯明定拟解抚【臣】杨文干审究外所有矿徒驱捕已散缘由合行
　　奏覆【臣】谨
　　奏
　　何师俭此举是何心耶此处丝毫不容瞻狥传谕杨文干据实察审地方上凡遇此等事不可因循养奸必将斯者整饬数件其余自当畏法敛迹不敢为匪矣封疆大吏姑息二字隐饰二字所关甚巨戒之毋忽切不可忘去年面谕之防更不可移面朕所立之志
　　王绍绪何如克胜此任否田畯暨伊二人朕深虑其不及据实奏知陈祖训亦当留心访察恐非实心任事之人
　　同日又
　　奏为奏
　　闻事窃广西那地土州逃犯罗鸟罗将等原与该土知州罗防禧一族彼此寻仇搆衅及至擒捕罗鸟等每逃匿于贵州都匀府平州土司杨武功处案经年乆今据陞任按察使张元怀详据庆逺府知府徐嘉賔详称罗鸟等带党百余骚扰村庄今盘踞于龙葛峝罗中兴主谋又有楚棍七人为羽翼土知州罗防禧带兵捕敌被罗鸟捉去哨总一名杀伤土兵二名该土州请拨隣近土兵防捕前来除饬东兰南丹二土州拨发土兵防捕外合行详报等因又准提【臣】田畯咨同前事各到【臣臣】即檄行该地文武速饬南丹东兰那地各土官多拨土兵协力擒捕去后兹准提臣咨称罗将一犯于贵州平州土司地方拏获等因除再严饬各该文武务将罗鸟罗中兴等逐名擒获究治外合行奏
　　闻【臣】谨
　　奏
　　览
　　田畯何如能称厥职否其新任副将董芳凡有擒贼冒险之处不必令徃将此谕亦宻令提臣抚臣等知之
　　雍正六年七月十八日两广总督【臣】孔毓珣谨
　　奏为奏明事窃广东粤海关徴收税课系抚臣衙门经管【臣】闻前抚【臣】杨文干于夷船税例规礼之外又于洋行另有所取今【臣】署理抚篆问之管关官役俱云不知详细【臣】洋行宻问据称此事实属





　　院与洋行另有交徃则加一抽收俟货物上船缴送者其银系番钱九一二成色行中自赴抚院衙门兑交外人并不知道今大人署印我们俱情愿帮助公用照依夷船每只大小估送但恳求不可并入羡余致成定例等语【臣】思此项银两既出自行家情愿似可顺伊缴送于钱粮有益至于夷船之来全凭行家招致今伊等不愿并入羡余【臣】请照所收数目解进



　　批示遵行【臣】谨
　　奏
　　览
　　同日又
　　奏为奏明委管关税事窃查广东廵抚兼管太平粤海两关其太平关税务经前抚【臣】杨文干委韶州府知府吴骞管理粤海大关税务委广州府知府

　　委各该知府管理俱经
</div>
    <div class="pagination">
<a href="世宗宪皇帝硃批谕旨_page54.html">上一页</a><span>...</span><a href="世宗宪皇帝硃批谕旨_page50.html">50</a><a href="世宗宪皇帝硃批谕旨_page51.html">51</a><a href="世宗宪皇帝硃批谕旨_page52.html">52</a><a href="世宗宪皇帝硃批谕旨_page53.html">53</a><a href="世宗宪皇帝硃批谕旨_page54.html">54</a><span class="current-page">55</span><a href="世宗宪皇帝硃批谕旨_page56.html">56</a><a href="世宗宪皇帝硃批谕旨_page57.html">57</a><a href="世宗宪皇帝硃批谕旨_page58.html">58</a><a href="世宗宪皇帝硃批谕旨_page59.html">59</a><a href="世宗宪皇帝硃批谕旨_page60.html">60</a><span>...</span><a href="世宗宪皇帝硃批谕旨_page56.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
