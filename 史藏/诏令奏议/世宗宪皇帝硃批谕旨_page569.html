<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 569 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 569 页/共 1210 页</h1>
    <div class="content">　　闻伏乞
　　圣主睿鉴【臣】谨
　　奏
　　朕前已有谕防料卿必防奏者以哈元生之任事岂忍将此等事治罪也况朕已用伊安笼总兵矣题到之日朕或令将功赎罪或寛免处分再斟酌有防
　　雍正六年十二月初八日云贵总督【臣】鄂尔泰谨
　　奏恭请
　　皇上圣安
　　朕躬更甚安好卿好麽立春日祭
　　祈谷坛回卿奏适至诚所谓新春同囍也
　　同日又
　　奏为恭逢
　　圣诞庆覩祥云事雍正六年十月二十九日恭逢万夀令节【臣】率在省文武官员人等在五华山朝贺毕坐班至辰刻共覩五色卿云光灿捧日经辰已午三时至十一月朔绚烂倍常凡呈现两日【臣】尚以为省城所见其他郡邑未必同然随经行查去后适据楚姚镇总兵官张应宗呈报恭逢
　　皇上万夀本职率同在城文武大小官员以及合郡绅
　　耆兵民人等朝
　　贺坐班仰见
　　上天垂象卿云满布祥光五色拥护日边从辰至午灿烂非常初一日午时焕丽更胜文武兵民咸称歴来未覩齐祝
　　万夀无疆所闗
　　盛朝祥瑞理合具文呈报又据云南布政使张允随详称查据楚雄府楚雄县广通县姚安府姚州大姚县定边县等处先后呈报恭逢
　　皇上万夀圣节喜见卿云五彩拥护日边经辰已午三时于十一月初一日午时又复光华照耀众目齐观不胜欢忭此从古未有之殊观旷代罕闻之盛事幸生
　　圣世得覩奇祥伏乞转详各等情到司伏查省城乃全滇之防楚姚为两迤之中忻逢五色祥云正当
　　万夀令节此诚嘉徴上瑞罕见稀闻理合具详祈请转奏等情到【臣臣】谨按黄帝有景云之应虞舜有卿云之歌瑞应图曰庆云者太平之应孝经援神契曰天子孝则庆云见春秋感精符曰南至有云迎日年丰之象再考云南通志汉武元狩元年有五色云见于白崖遣使迹之至大理属之云南县云南由是得名其后歴晋唐宋元史不再书至明洪武嘉靖间五色云见于永昌其余或一二见半属彩霞亦不移时而散惟我
　　圣祖仁皇帝二十一年五月彩云见于云南县十月五色云复见于楚雄府是年云南悉平歴数从前要皆太平宁谧时和年丰之兆至于恭逢
　　圣诞呈现三时歴现二日稽诸简册从未有如今日者也钦惟我
　　皇上大孝格
　　天与穹苍而协撰至明如日并云汉以昭回先天后天合徳而自呈符验阳月良月应时而迭着庥徴覩盛事于五华鹓鹭貅宛在蓬莱之岛纪嘉辰于六诏山川城郭毕收图画之中儿童引领以称奇父老骈肩而志喜屡丰预卜愿大有遍一十五州众口同声祝吾
　　皇臻万八千嵗【臣】无任懽忭无任感激业经恭疏题报在案续又据顺宁府知府傅逵具报十月二十九十一月初一两日五色云见所报与各处相同是合计云南同日现瑞者共四府三县稽诸简册尤属从来所未有者也【臣】于冬至后曾亲出郊外




　　色云瑞兆验非虚矣敬念我
　　皇上慎筹边计勤念民依一诚相通无逺弗届用敢琐
　　屑缮叙一并奏
　　闻伏乞
　　圣主睿鉴【臣】谨
　　奏
　　朕每遇此祥瑞蒙
　　上天慈恩岂有不感喜之理然实丝毫不敢庆幸惟倍加敬畏之心况此嘉祥实系卿忠诚所感而献于朕夀日者正表卿爱戴之心也
　　天理二字朕实见得透信得及
　　上天以卿如此不世出之良臣赐朕此朕之真祥瑞也嵗前冬初闻卿每患脇痛少觉气弱朕思此皆忧思之所致朕至不忍有谕慰问葢以谚语云心病还须心药医若邀
　　上天慈恩
　　圣祖赐佑各处军役就绪时我鄂尔泰自然全愈非目下空言慰问所能解者所以忍而未颁谕问今
　　天
　　祖慈佑三处俱陆续报捷又覩此罕遇之嘉瑞想卿必然心怡神畅诸微疾得全愈矣目下卿体如何去冬不爽时如何光景可据实奏朕莫隠凡人能一念专诚聚精会神勤劳二字实不妨然忧心焦思则万万不可且亦于事无济当切戒之况世情冷暖人事防差明天理逹人情者有几只可尽一已之心以对越
　　上天则修齐治平之道俱备于中矣其他入海算沙之类又何足与较凡事当酌量精神体察能否不可任力不能胜之事不可费思所不及之心夜眠若稍觉不静日食若稍有不美则当慎节而不可勉强从事也可必遵朕谕行
　　同日又
　　奏为恭谢
　　圣恩并陈愚悃事雍正六年十二月初二日准兵部咨
　　奉
　　防广西地方离广东总督驻劄处较逺与滇黔两省相近着鄂尔泰总督云贵广西三省一应军民事务俱照总督之例管辖钦此钦遵到【臣臣】即恭设香案望
　　阙叩头谢
　　恩讫伏念【臣】叨荷
　　殊恩无可言説竭蹶奋励惟当终身以之窃思广西重地防獞环居而吏治因循营伍废弛实由来巳久在地方情形原与云贵少别则措置缓急亦应与云贵有异若狃于姑息固足以养奸倘过于严切



　　可懐威有可畏然后申明法纪剪除凶顽庶一二年内或可渐次就绪至于振作调剂固须立法尤











　　俞允将元展成调补恳祈



　　所以自立矣再贵州苗疆事宜【臣】拟亲往办理是
　　以前经











　　防着动正项银十万两交与【臣】酌量分别赏给其征八达寨之官弁兵丁中有阵亡受伤者巳令加恩优防仍照例给与防典赏赉
　　殊恩旷典实互古未有【臣】传集将弁兵目宣布
　　皇仁在事者涕零与闻者泣下【臣】现在檄行云贵各标



　　另行造册送部所有此案统兵失利调度失宜之提镇等官功罪轻重自应分别定议但广西提督田畯已于十月十八日在署病故右江镇总兵官段宗岳前在军前染瘴亦于十月十四日在署病



　　圣恩并陈愚悃伏乞
　　圣主睿鉴
　　批示施行【臣】谨
　　奏
　　览
</div>
    <div class="pagination">
<a href="世宗宪皇帝硃批谕旨_page568.html">上一页</a><span>...</span><a href="世宗宪皇帝硃批谕旨_page564.html">564</a><a href="世宗宪皇帝硃批谕旨_page565.html">565</a><a href="世宗宪皇帝硃批谕旨_page566.html">566</a><a href="世宗宪皇帝硃批谕旨_page567.html">567</a><a href="世宗宪皇帝硃批谕旨_page568.html">568</a><span class="current-page">569</span><a href="世宗宪皇帝硃批谕旨_page570.html">570</a><a href="世宗宪皇帝硃批谕旨_page571.html">571</a><a href="世宗宪皇帝硃批谕旨_page572.html">572</a><a href="世宗宪皇帝硃批谕旨_page573.html">573</a><a href="世宗宪皇帝硃批谕旨_page574.html">574</a><span>...</span><a href="世宗宪皇帝硃批谕旨_page570.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
