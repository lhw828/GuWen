<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 1188 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 1188 页/共 1210 页</h1>
    <div class="content">　　奏
　　悚栗何益涕泣更属可笑此案审明之后罪之轻重有无宪章自在岂因汝之奏请而或免或不免耶
　　雍正十一年六月初三日山西巡抚【臣】石麟谨
　　奏为奏
　　闻事窃照山西巡察【臣】周绍龙于雍正十一年五月初二日巡歴巳周将印信送交新任巡察【臣】王羾接受任事在案五月十三日周绍龙自平阳回至省城公馆是日晚间忽患痰迷之症【臣】闻知即往防视延医调治尚未全愈兹于六月初二日接准移称本年五月初四日在平阳具
　　题报满于十三日进省正在束装复
　　命间不意途中感冐风暑是日忽患痰病头目迷晕四
　　肢无力现在延医调理未能驰驿赴
　　阙缘系业经报满不获卽日起程移明查照等因到【臣】
　　准此理合缮折奏
　　闻谨
　　奏
　　调治大愈时然后起程毋令勉强就道
　　雍正十一年七月十五日山西巡抚【臣】石麟谨
　　奏为恭报二麦收成事窃照晋省自春及夏所得雨泽竝麦苗情形经【臣】节次缮折奏
　　闻兹当收获之际【臣】留心时加访问并据各府州县开报分数前来复逐一查核无异查晋省共一百六州县今十分收成者二十二州县九分收成者十六州县八分收成者三十州县七分收成者二十九州县六分收成者九县野老农夫咸称上冬今春雨雪稀少荷防
　　圣主念切民生至诚感召三四月间甘雨疉沛二麦得
　　济获此收成莫不欢欣感激仰颂
　　皇仁【臣】谨按各属所报分数钦遵
　　谕旨分别开眀据实另缮清折恭呈
　　御览再查晋省各属自五月至今雨水俱各调匀透足在地禾稼极其茂盛现在吐秀结穗合并奏
　　闻谨
　　奏
　　览奏二麦分数不禁以手加额称庆晋省今嵗犹得如此收成实出朕之望外
　　雍正十一年九月十三日山西巡抚【臣】石麟谨
　　奏为恭报
　　盛世丰年收成分数事窃照晋省地方今嵗自夏至秋雨水均获霑足田禾极其畅茂当兹百谷告登之候据各府州县陆续开报分数前来【臣】复逐一查核晋省共一百六州县今十分有余收成者共二十三州县十分收成者共八十二州县九分收成者一县其永宁太平等州县送验田亩内所产五穗四穗三穗之瑞谷并有长一尺三四五寸不等之大穗嘉禾实颖实栗覩之深为欢忭野老农夫咸颂
　　皇仁含哺鼓腹共歌丰稔此皆我
　　皇上至诚感召上协
　　天心之所致【臣】惟钦遵
　　圣训防加敬谨矢竭忠诚仰副
　　皇恩并劝谕百姓崇节俭广积蓄以永享升平之乐利
　　于靡已耳谨将各属所报分数遵奉
　　谕旨分别开明另缮清折恭呈
　　御览为此谨
　　奏
　　今岁二麦之收巳属望外秋成又复如是丰稔朕欣慰之懐曷可言喻我君臣当愈勉寅畏毋稍纵恣以仰答
　　上天之浩荡洪恩耳
　　雍正十一年十一月十六日山西巡抚【臣】石麟谨
　　奏为钦奉
　　上谕事雍正十一年十一月十四日接到大学士伯鄂尔泰寄字内开雍正十一年十一月初九日奉
　　上谕署太原总兵刘章从前在南贑总兵任时未能称职调令来京嗣因太原总兵印务需员署理一时未得其人是以暂命刘章前往署理伊自到太原任后
　　于一切营务料理能否称职之处可寄信巡抚石麟据实奏闻钦此钦遵【臣】查署太原镇【臣】刘章于本年二月内赴任时经过省城【臣】见其为人尚属老成莅任之后时加查察训练将士亦自竭蹶办理近闻操练虽勤但号令朝更暮改告诫寛严失当官兵难以适从其于营伍事务究未能料理井井实有裨益才具旣属中平而年力又渐衰老太原一镇素称繁剧殊难胜任兹钦奉
　　谕旨查问【臣】谨据实奏
　　闻伏乞
　　睿鉴谨
　　奏
　　所奏是于朕旨未降之前姑且宻之
　　同日又
　　奏为奏
　　闻事雍正十一年十一月十四日接到大学士伯鄂尔
　　泰字开大学士伯【臣】鄂尔泰谨
　　奏据王棠奏称前因边地要奉
　　旨添设官兵大同一镇添兵五千余名宣化古北二处亦添兵五千余名今古提宣镇兵丁旣经议裁则大同一镇应一例议裁等语查古北宣化大同等处前议共添兵一万余名者原以僃调遣之用今旣不需调遣且难招募精鋭虚糜钱粮实属无益应请
　　宻敕山西巡抚署提督石麟照总督李卫议裁直隶新
　　兵之例酌量议裁具本请
　　旨一并交部议覆施行伏
　　圣训谨
　　奏雍正十一年十一月初十日奉
　　旨依议钦此钦遵并钞録王棠原奏封寄到【臣臣】查大同镇属沿边各营路雍正九年十月于议奏添设兵丁事案内议令共添兵丁五千名当于雍正九年十一月招募起至十年四月照数募补齐全饬令各营训练已经造册送部在案兹钦奉
　　谕旨令【臣】酌量议裁【臣】现在细加详议裁减恭疏具题请
　　旨外理合将遵奉缘由谨先具折奏
　　闻谨
　　奏
　　具题到日有旨
　　雍正十一年十一月二十一日山西巡抚【臣】石麟谨
　　奏为奏
　　闻事雍正十一年十一月二十日据署泽州府解州知州许日炽禀称本月十四日有浙江语音自称试用官呉永清其人赍有谕帖一道録呈宪电卑职因与其人素未识面询其来歴据云系由营田捐纳县佐奉
　　旨发往山西以知县试用九月到晋十月十五日奉抚
　　宪面谕今于
　　大计解部册费派各府州协办随给谕帖差委催收部费银两于十一月初二日自省起程由平定等处而来又云伊系总督呉兴祚一家呉总督之子现任部郎有札专致宪案因此一到卽有此差并奉宻谕在外访察等语卑职伏思宪防抚晋数年一切政务无不慎宻且
　　大计一案亦竝无册费名色屡防宪檄倘有借名招摇之徒立卽严拏详究岂有差员催收册费卑职深信断无此事眀系奸棍假捏招摇不敢疎纵除卽委员看守俟开戒日取供具文详报外合先星驰禀闻等情并钞假谕帖一纸到【臣臣】见之不胜骇异除飞饬署泽州府严审假捏情由详解究拟并檄饬平定等处将有无经呉永清撞骗过情由亦卽据实详报外谨先缮折奏
　　闻并钞録假谕帖一纸恭呈
　　御览为此谨
　　奏
　　何物奸徒辄敢如此胆玩真匪类也严审定拟具奏雍正十一年十二月十六日山西廵抚【臣】石麟谨
　　奏为奏
　　闻事雍正十一年十二月初八日据泽州府鳯防县知县罗着藻禀称卑职闻有京中人同骡夫随从共五人骑骡二头于十一月二十四日到卑县下町村庙内住宿口称问梁渊要板卑职随差役查问据称有宛平县公文一角投鳯防县又称有王爷谕帖随又委典史亲往查问王爷谕帖再三索要方始取出内开本府为示谕事照得山西鳯防县民梁渊等进敬香柏木板大小八块自备脚价运送至京今差乌林逹齐其各至板所验防果有此物卽便速运至府以应供用如无此物卽着乌林逹齐其各押解梁渊至府囬话不得违误以凭关防须至谕者右谕知悉雍正十一年十一月初十日行等语上用清字戳子硃标据称系拨什库发的至宛平县公文一角系关提拐骡人犯与此事无干问其缘由称从宛平顺便稍来如此举动甚属可疑値知府因公赴省卑职随禀眀本府章同知本月初三日章同知卽亲往查讯而本人俱不承认口称谕帖巳经烧燬又称系苏喇竝非乌林逹前后互异随于行李内搜出谕帖稿一纸上写镶红旗纳亲郡王老王爷谕地方关防事本府门下买卖人梁渊薛隆节进敬香柏木板大小八块今差官乌林逹赵住前往曲沃县运解至京特谕各府州县关津不得拦阻须至谕者右谕地方知悉雍正十一年九月日等语至硃标谕帖藏匿无踪初四日当经章同知将齐其各带到县城卑职随拨役严加防守事关旗人擅称王谕合先禀眀等情到【臣】并据同知章廷珪禀亦相同【臣】见之不胜骇异正在檄饬该县将齐其各等讯取确供详报间十二月十四日又据泽州府同知章廷珪禀称本月初四日查获齐其各等业经具禀在案卑职随将跟随骡夫等四人细讯据常闯生供系阳城县人向在京师骡行生理因梁渊欠骡行银两所以到梁渊家来讨的据霍龙节供系阳城县人因代梁渊借郎万行银两是伊保借又与齐其各素相认识所以同行再宛平县关文是原告杨虎给伊转给齐其各的据郎万行供系阳城县人同霍龙节来与梁渊讨银子的据张立成供系赵城县人因齐其各霍龙节雇伊骡二头尚欠骡价所以跟着的等语今将查出姓名情由再行禀闻等情【臣】查旣据该同知讯眀骡夫等姓名俱系山西民人则齐其各眀系棍徒妄行生事有干法纪除饬鳯防县严讯确情并将赵住现在何处务须究出倘该犯坚称旗人不吐实情即令解省发理事通判究眀另
　　奏外谨先缮折奏
　　闻谨
　　奏
　　据奏旗人指称王谕招摇晋省地方朕知诸王咸皆守法必无此举自系假冐无疑若云巳革退之纳亲郡王纳尔素在伊则无不可为之事素行极其鄙猥不肯安分自爱之人也当将获犯研审确情定拟具奏以闻雍正十二年正月十一日山西廵抚【臣】石麟谨
　　奏为奏
　　闻事窃照晋省于雍正十一年十二月二十八日省城得雪五寸雍正十二年正月初一日寅时起瑞雪缤纷至午时止省城得雪五寸有余并据各属陆续申报于上年十二月二十八日曁本年正月初一日各得雪四五六七寸不等查三冬之内晋省连得瑞雪普徧均霑不特在地麦苗深获滋培而土膏和润将来春耕亦有裨防闾阎乐业农民欢庆【臣】谨恭折奏
　　闻为此谨
　　奏
　　览晋省得雪情形朕懐深为欣慰
　　同日又
　　奏为
　　至徳光昭甘泉疉见恭折奏
　　闻事窃【臣】于雍正十一年十二月初一日据介休县禀称卑县城南五里外上堡村地方旧有南泉灰泉长湖泉三处合流而为一渠经由上堡下堡常乐等三村共灌地五百余亩数十年来三泉俱已干涸水田悉成旱地忽于今秋收获后三处复现微泉至十月而转盛现今严寒氷冻尚尔日夜长流又南泉东面髙地内新涌出泉一处其流尚细灰泉西南平地内新涌出泉一处长湖泉西南平地内亦新涌出泉一处二泉甚旺其周围附近处亦尚有涌出小泉等情具禀到【臣臣】复令将新旧各泉现在聚水寛深之情形及新涌成泉者确有几处再加查眀去后兹据禀称查得南泉现在围寛五文水深一丈旁有新泉三处围寛四五六尺不等水深各二尺灰泉现在围寛一丈一尺水深三尺长湖泉现在围寛四丈水深五尺与灰泉相接旁有新泉三处围寛五尺九尺一丈不等水深二尺五尺不等又附近有井一口向需人力汲引取水甚深今泉从井眼涌出亦充满长流等情禀覆前来【臣】接阅之际深为庆幸此皆我
　　皇上湛恩普被
　　大徳覃敷敬
　　天勤民时时以稼穑为念重农贵粟刻刻以安阜为心是
　　以上格
　　苍穹下昭瑞应甘泉疉见溥利民生【臣】与官民人等曷胜
　　欢忭感颂惟有防加敬谨以裕
　　天庥除饬该县于春融后卽相度源流筑堰疏引灌漑地
　　亩若干俟详报另
　　奏外【臣】谨恭折先具奏
</div>
    <div class="pagination">
<a href="世宗宪皇帝硃批谕旨_page1187.html">上一页</a><span>...</span><a href="世宗宪皇帝硃批谕旨_page1183.html">1183</a><a href="世宗宪皇帝硃批谕旨_page1184.html">1184</a><a href="世宗宪皇帝硃批谕旨_page1185.html">1185</a><a href="世宗宪皇帝硃批谕旨_page1186.html">1186</a><a href="世宗宪皇帝硃批谕旨_page1187.html">1187</a><span class="current-page">1188</span><a href="世宗宪皇帝硃批谕旨_page1189.html">1189</a><a href="世宗宪皇帝硃批谕旨_page1190.html">1190</a><a href="世宗宪皇帝硃批谕旨_page1191.html">1191</a><a href="世宗宪皇帝硃批谕旨_page1192.html">1192</a><a href="世宗宪皇帝硃批谕旨_page1193.html">1193</a><span>...</span><a href="世宗宪皇帝硃批谕旨_page1189.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
