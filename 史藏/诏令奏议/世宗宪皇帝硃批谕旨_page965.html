<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 965 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 965 页/共 1210 页</h1>
    <div class="content">　　恩俾以自新之路【臣】跪读之下感激涕零【臣】之愚昧错谬自容无地自愧难安惟有切切敬记
　　圣训刻励自心期念念诚实事事公忠不但断断不忍竟昧天良少存丝毫归过之念巧饰之心即从此有一毫自全自便之念畏劳畏怨之心亦即属上孤
　　圣训下昧本心何能逃
　　日月之照
　　国法之诛此是【臣】犬马实情谨缮折仰谢
　　训诲深恩自陈改勉下悃伏祈
　　睿鉴谨
　　奏
　　览之厌矣
　　雍正十二年五月二十二日苏州巡抚【臣】高其倬谨
　　奏为奏
　　闻事【臣】查江南上年淮徐一带及江宁通州等处蝻子生经悉力扑灭但恐芦洲及草滩僻处遗子或时生【臣】于今年三月即预饬各道府州县时时细查一有萌动即悉力上紧扑打务令打净不许疎漏兹【臣】陆续据江宁扬州淮安徐州等府所属之各州县俱报称芦洲草滩蝻子生有蓆片大数处者有一亩半亩一二块者惟泰州分司所属之梁垜场东台草地内间有寛数亩者然皆逼近海邉向不种植禾稼之处俱称极力扑打【臣】随分差各员分路查督现俱禀报业已扑打刨坑赶埋火烧鸭食悉已扑净无遗具结前来【臣】又令布政使白钟山分派试用各员即令分往各府州令其専司查勘督催总之蝗蝻为禾稼巨害【臣】务必悉心极力料理防扑断不使为害近又连得大雨俱皆普遍不但于禾稼有益即蝻子亦不萌所有情节【臣】谨缮折奏
　　闻谨
　　奏
　　蝗蝻扑灭之説难可准信倘于此等处再涉欺诳不实则高其倬祸不旋踵矣悉心竭力料理与否任汝自为之
　　雍正十二年六月二十六日苏州巡抚【臣】高其倬谨
　　奏为奏
　　闻事江苏各属地方自春入夏晴雨调匀二麦有收稻
　　已插莳情形【臣】已缮折
　　奏明六月初间栽插全竣正资雨泽灌溉自初一日即沛大雨颇为应时但自初一至初六日昼夜大雨自初九至十一日又复连绵雨水过多【臣】一面飞行遣员分头查看各属亦各报有雨水过大淹浸禾苗之处【臣】复饬令详看确查今查得各处高田禾苗甚好其中田禾苗亦好将来俱可望丰收惟最低被水浸过禾顶之田已经连日晴霁有即露出禾头者亦属无妨只有现尚未露头之田禾势必有损然天时尚可补插及补种各种杂粮亦可望有收【臣】现分头委饬令各委员与地方官督率劝导令各民或培圩堰或行疏泄竭力车戽又饬或酌借仓谷以资食力或令业主量行借助俾佃户力作以期补种【臣】就大槩而看如句容常熟昭文新阳阳湖江隂无锡金坛泰州崇明通州境内一二最低之区图似水退之势稍迟稍难其余上元江宁宜兴靖江等县虽经报水俱属无碍现在严饬令其尽力戽水补种【臣】惟有悉心调剂将来如果有积水难消不及补种者另当查确奏
　　闻请
　　防遵行至于江宁省城内外以及各属间有被水冲倒房屋已查明实在无力修整穷民量为资助城垣营房墩台闸坐偶有淋损之处勘明修理礮岸沙土坍入河内有闗运道者分别修濬统俟次第料理另行奏
　　闻外所有委员查勘雨水情形并办理缘由理合缮折奏报谨
　　奏
　　高其倬巡抚江苏安望免旱涝之虞览所奏雨水各情形原非意外事殊无足讶其中虽经淹浸而不至成灾者乃督臣忠勤感召之所致耳诚伪之徴昭如影响明者覩之莫不毛骨悚然第未审下愚辈作如何体会也




　　硃批谕防巻一百七十六之十一
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻一百七十七
　　硃批性桂奏折
　　雍正六年八月初二日大理寺卿【臣】性桂谨
　　奏爲奏明事窃【臣】一介庸愚荷防
　　皇恩命查浙省仓库钱粮等务【臣】三月二十六日恭聆圣训随于二十九日起程至四月二十六日抵杭州府城即防同督【臣】李衞观风整俗使【臣】许容防疏
　　题请分任盘查现在州县仓库钱粮有无亏空并咨追案件业经通饬杭州等十一府及派委各员务将咨追亏空及歴年民欠钱粮悉心稽察不使稍有遗漏又檄行沿海文武官弁严禁米石偷运出海凡汛口要地严加稽察毋致疎纵去后又恐咨追案件有资财藏匿他所田亩诡寄别戸之处即防同出示准其自首请
　　防寛免前罪倘仍欺隐察出加倍惩处【臣】于五月十六日自杭州起程先抵绍兴府查山阴防稽萧山三县咨追案件比别县更多恐伊等执迷不悟又复出示谆切晓谕并饬杭州各府县一体实力查追毋悬
　　国帑【臣】正在督令清查间据宁波府属鄞县慈谿奉化鎭海等县纷纷详报缺雨随即批令各属劝谕乡农上紧车戽灌溉【臣】乘盘查之便于六月十二日兼程星往宁郡所有缺雨各县于二十八日大雨终日四野霑足目下频获雨泽髙下田禾俱庆有秋至鎭海县乃属近海之区【臣】亲往查看饬令文武官弁兵丁实力稽察毋使米石偷运出洋俱各遵奉加谨防范其宁波府属咨追各案【臣】督令陞任知府孙诏补授知府江承玠严加查追除巳经追解银四千四百余两米谷共三百四十余石未完银米等项严饬该府等查追不使遗漏【臣】因绍兴府咨追之案甚多故由宁波复至绍郡督令知府顾济美台州府同知胡文溥严加查追据报前后共已追完银六万八千余两其未完案件【臣】仍严饬该府等再加搜查不使隠匿其宁绍二府属仓库钱粮【臣】所到之县亲往查验将征存银两随饬二府督县起解司库毋任存留滋弊贮仓米谷饬令该县加谨收贮修葺仓厫以免霉烂再各属歴年民欠钱粮荷防
　　皇恩准令分年带征【臣】于所到之处面饬地方官劝谕绅衿百姓凡有力之家不必拘分年之限完纳果能于年限分数之外多完者凛遵
　　谕防加以奬赏绅衿百姓俱各踊跃输将矣其雍正三四五年民欠钱粮自应全完之项【臣】饬令于秋收时征比完报至民欠内有胥役影射者若查出依限完补之后仍治以侵蚀之罪则将来完补者恐畏缩不前【臣】仰体
　　皇仁饬令府县勒限严追果能限内完补免究前罪至浙江从前亏空各案现在会同督【臣】李衞严追其州县仓库虽经委员分头盘察并将各年民欠厘剔清查【臣】仍亲往各府细心察看今于八月初四日起身往台州等府料理统容各有头绪另当
　　奏报合将宁绍二府各事由先行奏
　　闻谨
　　奏
　　览奏宁波府久晴得雨朕怀深慰清查各事务业有头绪可谓不负简命勉力为之
　　同日又
　　奏为密奏事窃【臣】三月二十六日恭聆
　　圣训防
　　皇上谕防尔到浙江凡有风闻之事即行密奏钦此【臣】于四月二十六日抵杭州府城闻得督【臣】李衞差理事同知车柏台州府同知胡文溥宁绍分司徐有纬三人到西兴马厰丈量沙地去后随即以现今种有棉花又有泥水难于丈量回禀督臣督臣云尔等就到将军处禀知彼时将军【臣】鄂密达传进三人去云此处原系马厰时涨时坍何必丈量再水师营我必要安在乍浦演习兵丁又近便我差人去看过竝无铁板沙尔等将我的话告诉总督等语三人即回禀督臣竝未回别的话后同知车柏説将军大发怒将军説制台赏我旗下官员帽顶也使得麽诸事欺我又説要了戏子的钱才不禁止了架出一篇是非后督【臣】李衞见【臣】与许容云我与将军二人之和气
　　皇上都是知道的我如何敢恼将军将军就恼我我也不肯恼将军我明日亲到将军处讲明必不致伤了和气我二人失和气的事小后来
　　皇上的事闗系大就不好办了次日督臣到将军处备细告诉将军【臣】鄂密达云我何尝有此话制台念旗员一时不能措置每人送给帽顶一个我还甚是感激至如杭城戏子衣穿尚且无有那里还有送制台的钱这人人都是知道的彼时説破后至今相好如初同知车柏系镶白旗满洲人进士出身【臣】素不相识及见有此事【臣】留心访问皆云办事还好此事幸而李衞与鄂密达彼此説明以致相好如初若不然将来不知生出多少事来所闗非细【臣】谨将前后事由奏
　　闻【臣】于八月初四日起身到台州等府料理凡有风闻
　　眼见看事之缓急另行缮折奏
　　闻谨
　　奏
　　凡有所闻咸如此直陈不隐方是至于车柏乃妇人女子辈之行为何足挂齿
　　雍正六年九月二十八日大理寺卿【臣】性桂谨
　　奏为密奏事窃【臣】于八月初四日起身往台温处三府察看仓库钱粮之便各处留心访问海外港澳竝无匪类藏匿只有福建人在此捕鱼为生者不下盈千累万更有往来贸易由内洋顺便带回米豆麦石者而宁波台州温州三府属之民以米易鱼换货希图厚利者有之实无接济匪类之事【臣】自台温处回省之便由金华至衢州府据知府朱


　　道等语续后【臣】到省亦向督【臣】李衞密説督臣云我早已差人密访查拏去了再【臣】向闻得衢州府南接福建西通江西多有福建广东江西三处游手好闲之辈在衢州府属山内开垦田地任意横



　　将知县不动钱粮自捐俸薪添造哨船游巡于地方甚有裨益【臣】看绍宁台温处金衢严等府知府俱皆实心效力而宁波府知府今陞宁绍道孙诏温州府知府芮复传衢州府知府朱伦瀚绍兴府知府顾济美此四人尤为明白办事敬谨小心【臣】不敢隐讳谨缮折奏
　　闻谨
　　奏
　　浙省府道皆系简用之员又兼李衞察吏公明时加训导鼓舞现今官常吏治原无可议所奏俱知道了
　　同日又
　　奏为奏明事窃【臣】于八月内自杭起程前往台温处三府清查已据各该府及委查官将各县仓库钱粮米谷盘查清楚现在俱无亏缺【臣】业经饬取各府并委查官印结其各县现存银两饬令照数分款起解司库存仓米谷加谨收贮至金衢严三府奉
　　防着粮储道蔡仕清查【臣】亦便道亲至三府细询各该府据金华府称有永康县衢州府称有龙游县民欠颇多积至十有余年今已查十分之六七目下渐可查明【臣】看大槩亦有头绪矣至从前本省亏空有台属之天台县承追前任防令柯灿年逺未完一案今据该府县详报业巳追变完银三千五十余两其未完银两尚有查出民欠可抵现在饬令地方官催征完补至绍兴府属咨追案内除前册开巳追完银两外今又据该府申报追变完银四千六百余两其各府咨追等案除有产业欠项可抵之外尚有年久无著者【臣】仍饬各府县细查密访不使丝毫隠匿遗漏再分年带征之民欠经【臣】宣布
　　圣恩劝谕输纳绅衿士民咸知感戴竟有于年限应完之数额外踊跃多交者亦有欠少小户竟能全完者至雍正三四五年分未完民欠钱粮自应全完之项原不在分年带征之内【臣】乘今嵗丰收频檄严催各县上紧征输不得因循挂欠【臣】看光景三四五年之积欠岁内大半可望全完所有【臣】查过各事宜竝现在情形理合恭折
　　奏报伏乞
　　皇上睿鉴施行谨
　　奏
　　料汝断不为欺诳之言也朕嘉悦览之
　　同日又
　　奏为奏明沿海要口添设巡船礮台以固海疆事窃【臣】起身往台时将沿海情形谘询督【臣】李衞督臣言及台州之海门前所一带系属要口我本身不能亲到当顺路查看该地情形如有应添兵目船只因地筹画俟回省之日再为酌定具
　　奏今【臣】清查黄岩县仓库之后即会同调任黄岩镇【臣】方文登前至海门地方察看形势果属紧要查海门一汛系临海县所辖之地出口即属汪洋大海乃商渔船只往来之门户恐奸匪之徒易于出入是以有黄岩鎭标将弁带兵三百名驻劄海门原有设立礮台一座防守此处对岸乃系台协前所汛地原拨有台协将弁带兵五百名防御亦有礮台一座布置不为不周但两岸皆系陆路未曾设有汛船查此港东通东洋及福建广东西通黄岩县治台州郡城江面广濶约计十里【臣】之愚见应添设小快哨船数只责令在海门前所两处昼夜实力巡察偷运米石夹带私盐等弊又黄岩至海门台州至前所虽设有台汛数处恐鞭长难及必于海门至黄岩前所至台郡南北两岸每隔数里各设立礮台一座安设礮位拨兵防守建造营房永逺居住昼夜不许擅离责令将弁不时稽查则海疆重地可保无虞而偷运米石夹带私盐之弊亦便于巡缉难以透漏矣再【臣】到台州太平县之寺前桥乃近海之区彼处有水师哨船二只巡兵三十名把总一员而温州府属之乐清县红桥二处离海不过数里虽有陆路官弁兵丁竝无哨船再平阳县之江口汛离海亦不过数里虽两岸设有礮台竝无船只此三处难以巡缉【臣】之愚见凡陆路临河营汛必得照寺前桥之例每汛设立哨船昼夜巡缉则偷运米石及夹带私盐之弊可除地方匪类亦自闻风敛迹矣今【臣】于九月二十二日回省巳将看过沿海形势与督臣面言而督臣之意亦属相同现在斟酌妥当另行会疏具
　　题外所有【臣】查过沿海情形合先
　　奏明伏乞
　　皇上睿鉴施行谨
　　奏
　　海边要隘应加意巡防以僃不虞设台添兵之议甚属可嘉
　　雍正六年十月二十四日大理寺卿【臣】性桂谨
　　奏为奏明事窃【臣】奉
　　命清查浙省仓库等务已将查过宁绍台等府事由恭
　　折
　　奏明【臣】复于十月初四日自杭州起程至嘉湖二府属查各州县仓库已据
　　题委总查之杭嘉湖道王溯维原任湖州府知府吴简民并嘉湖二府知府将现在钱粮米谷盘无亏缺【臣】查验无异复取二该府及委查官印结存案至各县民欠钱粮内有嘉兴秀水乌程归安等县縁事务殷繁积欠较多目下尚未查清【臣】复会同督【臣】李衞添委试用人员及佐杂等官分县协办勒限查竣其杭嘉湖三府属本省从前亏空及外省咨追各案自【臣】抵浙委查以来据杭州府属之仁和钱塘海宁三县折报共追完银三千二百余两嘉兴府属之海盐县册报追完银二千六百余两湖州府知府唐绍祖折报共追变完银一万一千一百余两又据绍兴府知府顾济美续报追变完银二千五百余两其余未完银两现在严饬各地方官上紧查追不容丝毫隠匿再查浙省咨追案件惟绍兴一府最多俟【臣】将杭州一府查清之后复往该郡严加督察追比其杭州府各县仓库


　　遍歴各州县见汥河汊港四通八达莫可胜数所以江浙二省之匪类在此二府者居多细查嘉协额设兵丁一千三百七十余名湖协额设兵丁一千一百四十余名除去随丁公粮京拨等项名色虽有一千数百之虚名而无一千数百之实用地方辽濶汛广兵单巡察焉能遍及以【臣】愚见嘉湖二府属仰祈
　　皇上谕准再添兵丁及小快船只分防于汥河汊港各处巡查庶宵小咸知敛迹矣【臣】见湖协都司王细问太湖情形王云湖内有湖协及江南兵丁把守幷有哨船可供巡缉其湖边汊港隘小哨船止可在湖面巡缉不能进港须再得设立小快船数十只便于进港搜查【臣】今回省面商之督臣亦以杭嘉湖三协地广兵少为虑如防
　　皇上批准【臣】再会同督【臣】李衞酌议另
　　奏外相应将地方情形一并
　　奏明伏乞

</div>
    <div class="pagination">
<a href="世宗宪皇帝硃批谕旨_page964.html">上一页</a><span>...</span><a href="世宗宪皇帝硃批谕旨_page960.html">960</a><a href="世宗宪皇帝硃批谕旨_page961.html">961</a><a href="世宗宪皇帝硃批谕旨_page962.html">962</a><a href="世宗宪皇帝硃批谕旨_page963.html">963</a><a href="世宗宪皇帝硃批谕旨_page964.html">964</a><span class="current-page">965</span><a href="世宗宪皇帝硃批谕旨_page966.html">966</a><a href="世宗宪皇帝硃批谕旨_page967.html">967</a><a href="世宗宪皇帝硃批谕旨_page968.html">968</a><a href="世宗宪皇帝硃批谕旨_page969.html">969</a><a href="世宗宪皇帝硃批谕旨_page970.html">970</a><span>...</span><a href="世宗宪皇帝硃批谕旨_page966.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
