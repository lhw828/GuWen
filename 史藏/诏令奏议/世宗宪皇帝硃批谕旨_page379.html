<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 379 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 379 页/共 1210 页</h1>
    <div class="content">　　密防随将严臣沈在寛已故吕晚村之第九子吕毅中第四子吕黄中长孙吕懿厯密提到案严讯确供委官李国正等于十一月初六日管押起程解赴刑部投收讫其备忘録吕子文集并别项书籍俱经两次固封具折进
　　呈并将吕留良家现存书目抄册同送在案相应粘抄供单咨覆等因该【臣】等查核单内严臣等各供与前审曾静口供相同其张熙赴陜上书之处虽据曾静坚称严臣等并不知情但必得对质严讯始可完结相应会折
　　奏请伏乞
　　皇上敕部将严臣等押发来楚与曾静张熙等三面
　　质明另容【臣】等按供律拟请
　　防定夺至供犯车鼎丰等据差役囘称江南督【臣】范时绎已经遣员解来于正月二十外可到合并奏
　　闻谨
　　奏
　　已有防令汝等押带各犯来京矣
　　湖广总督【臣】迈柱湖南廵抚【臣】王国栋谨
　　奏为钦奉
　　上谕事窃【臣】等奉
　　上谕各省官员养亷着各省督抚悉心商酌司道等官既有养亷何得仍收属员陋规令督抚一一严查据实陈奏等因钦此随檄布按两司移行道府州县一体钦遵如有私收餽送规礼据实详报尚有未分给养亷之员一并议详去后兹据布按二司详称准驿粮衡永岳常辰沅各道囘移并长靖等九府详称湖南司道府州县各官自雍正元年将额征钱粮耗羡分给养亷之后一切陋规革除殆尽实无餽送私收情弊今又防
　　皇上令将通省耗羡计算均分又将杂税赢余添入给
　　与敢不凛遵
　　功令益励清操惟司道府首领及州县佐杂等官尚未给有养亷等情前来【臣】等又细加体访迩来司道府并不敢违例受贿而州县亦不敢私行餽送实无阳奉隂违之事倘有营私壊法不肖之员【臣】等一经察实立即防劾至湖南杂职各官向无养亷但此等微员专供差遣俸薪无几实不敷用【臣】等推广
　　皇仁行据布政司赵城将粮道杨馝报出每年充公盐规银八千两除各府州县敎职并驿丞等官从无差遣自有额俸用度无庸酌给外其余司道府之首领各官及州县佐贰吏目典史巡检等官似应按照品级酌给养亷今议得分给杂职各官共银四千九百两尚余银三千一百两查永保桑三司改土为流现已详请具
　　题设立州县佐杂等官将来亦需养亷应预为酌派今议得新设各员共分给银三千五百八十两不敷银四百八十两应于另折均派司道府州县等官养亷余银内动支凑给除饬布政司自本年为始遵
　　防一面办理外相应会折奏
　　闻伏乞
　　皇上睿鉴谨
　　奏
　　似此之奏朕不过一览而已从不批谕是非当否也直省皆然总在尔等督抚自为酌行
　　湖广总督【臣】迈柱湖南廵抚【臣】王国栋谨
　　奏为钦奉
　　上谕事雍正六年十二月准户部咨开
　　上谕又准兵部递到和硕怡亲王等字内开
　　上谕为湖广官员养亷等因各到【臣】钦此【臣】随即转行布政司钦遵并通饬查报晓谕去后该【臣】等查得湖南各官养亷经前督【臣】杨宗仁将通省地丁钱粮每两收耗一钱内以三分解司公用七分给司道府养亷在案但额征多寡悬殊其中不无偏枯兹荷
　　圣明洞鉴令将通省耗羡计算均匀分给又将各府杂
　　税项下报出赢余银两添入给与
　　圣恩优渥亘古未有今【臣】等查湖南通省额征地丁钱粮加一耗羡共银一十一万七千九百五十二两零内除三分公用银三万五千三百八十五两仍应留贮司库外实耗羡银八万二千五百六十六两零又常辰二府报出带征商税赢余银七千五百两又常宁武冈等十一州县征收杂税项下钦遵
　　谕防报出赢余并盐规银二千四十七两零又巴陵等五县实征芦课耗羡银一百五两零以上通共耗羡赢余银九万二千二百二十三两零应按照职官大小事务繁简均给养亷酌派布政司银九千两按察司银七千两驿粮道银四千两衡永岳常辰沅三道各银一千七百两长沙府银二千五百两衡岳二府各银一千九百两永宝常辰四府各银一千七百两郴靖二州各银一千三百两长沙等八州县事繁地冲各银一千二百两湘隂等十州县系属次繁各银一千两醴陵等十五州县系少简之缺各银九百两安化等二十九州县系最简之缺各银六百两以上司道府州县共分给养亷银九万一千三百两尚余银九百二十三两零查湖广廵察往来湖北湖南地方辽濶费用繁多除湖北另行议给养亷外兹湖南议给养亷银四百两即从前项余银内动支尚余银五百二十三两零查永保桑三司业巳改土为流现今议设府县杂职等官将来亦需养亷及司道府首领并州县佐杂等官一并酌派另折奏
　　闻再湖南同知通判养亷【臣】等先经
　　奏请在于盐规银内支给合并陈明伏乞
　　睿鉴谨
　　奏
　　朕意仍同前谕汝等料理此事不可言已奏过三字亦不可言奉防二字但令通省属员心服首肯将来不令接任者检点则是矣若徒取快一时任意草率分泒目今声名日后身家系焉公慎为之至于地方事务虽有繁简之分而薪水之资未必有多寡之异似此大相悬殊或留为调繁调简地步以便髙下其手之意朕因未悉地方情形不能无此一疑耳
　　湖南总督【臣】迈柱湖南廵抚【臣】王国栋谨
　　奏为奏明事据岳州营防将禀称华容县地方于本年三月十一日风雹骤至城内城外兵民草房吹倒数百间并未伤损人口其祠宇衙署塘房亦被刮损田园菜麦间有损壊大约横计四五里直抵湖北之石首县交界五六十里等情又据华容县详报前来【臣】等随行布政司飞饬该地方官将田园菜麦兵民草房以及祠宇等项伤损之处逐一确勘明白仰体
　　皇仁酌动公项银两饬令分别赈恤修葺外理合据实奏明谨
　　奏
　　观汝等封疆大吏之伎俩再加以曾静辈之百姓地方上自应有此灾异原不足为怪也



　　硃批谕防巻六十中
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻六十下
　　硃批王国栋奏折
　　湖南巡抚【臣】王国栋谨
　　奏为遵
　　防丈勘复则田亩限内报竣仰祈
　　睿鉴事窃查湖南长沙衡州辰州各府属之攸县安仁县沅陵辰谿黔阳等六县未经复则田畆经前署抚【臣】布兰泰
　　题请荒熟并丈【臣】于雍正五年八月内到任后接准部咨奉
　　防交【臣】同布政使赵城悉心办理拣选贤能谙练之员将六县荒熟田亩限二年内一并丈勘报竣仰见
　　皇上慎重田赋务期均平至意【臣】随行司遴委能员分往各县秉公实力详细查丈去后旋据布政司赵城详据原任安乡知县赵琳原勘官署黔阳知县
　　吴大炜前往沅陵辰谿黔阳三县查勘随据三县士庶俱踊跃急公情愿复则查明复则田地共应科征银五千九十九两零请于雍正六年起征造具册结详报经【臣】核
　　题在案又据该司详准原任衡永道徐聚伦咨称带同委员原任安乡知县赵琳调任江华知县郑鼎勲并署安仁知县段一骙原任澧州知州黄炎并县知县刘朝佑分勘安仁县田亩随据二县士民俱感悟自首安仁丈出复则田地应科征银共四千六百五十八两零应科征米共二百六十五石零县勘明全复原则应科征银共二千四百四十五两零又丈出溢额田地应科征银共一百八十六两零均请于雍正七年陞科造具册结详报亦经【臣】核
　　题在案又据该司详据衡州知府陈沆详称带同委员原任醴陵知县袁振绪并现任攸县知县陈文言查勘该县田亩随据里民欢呼踊跃情愿陞科丈出复则田地应科征银共三千四十九两零应科征米共一千七百三十八石零请于雍正七年起征造具册结详报【臣】现在核确具
　　题以上沅陵等六县丈出复则田地通共应科征银一万五千四百三十九两零应科征米二千四石零此皆仰頼
　　圣恩寛大准予自首免罪小民俱感悟踊跃乐于输将各委员亦能殚心清厘均于限内报竣理合具折奏
　　闻谨
　　奏
　　朕嘉悦览焉似此实心任事之员当察列等差援防题请议叙以示鼓励
　　湖南巡抚【臣】王国栋谨
　　奏为敬覆
　　谕防事【臣】谨跪读
　　皇上硃批【臣】防奏酌派养防折内
　　谕防仰见
　　圣训至明至当勉【臣】办理务要均平可使永逺遵守弗致日后更张【臣】虽至愚敢不矢公矢慎查南省各属州县向来所得耗羡多者或至一二千金少者或止二三百金原属偏枯不均前荷
　　圣明洞鉴令将通省耗羡计算均匀分给【臣】与督【臣】迈柱布政使赵城公同分别冲僻酌量繁简总期多者不致糜费少者不致掣肘凡系事繁赋重之地方州县各官幕友家丁必须多人一切费用自倍于简僻地方则养防不得不量为加多然巳减于从前所给之数其余稍繁稍简最简地方在州县各官调度既易费用亦省因之酌盈剂虚均匀派给今计最简州县所派养防较诸最繁州县其数诚如
　　圣谕大相悬殊若比诸向来所得二三百金已加至倍
　　实可撙节足用【臣】惟凛遵
　　圣训殚心料理不敢稍有草率以负
　　皇上体恤臣工至意为此具折
　　奏覆谨
　　奏
　　前谕甚明朕实不深悉外任情形总期汝等秉公合宜料理妥协务使永逺可遵可守还朕一是字而巳
　　湖南巡抚【臣】王国栋谨
　　奏为苗疆务在得人恳留贤员以防后效事窃惟楚南一省州县半属苗疆必须熟谙防干之员方可遴选补授而现今准改为流之永顺保靖桑植各土司经督【臣】迈柱防同【臣】酌议分设四县管辖料理
　　题明在案此等地方乃系新附苗疆非曾经熟悉苗情土俗洁已勤公之员断难胜任今查得湖南衡州府属之临武一邑地属苗疆访知原任知县赵侗斆居官数载颇有声名苗夷情形俱经谙晓实系廉介勤慎之员兹因该员失察前任知县卜瑗冒销老民老妇银两一案奉文革职又钦奉
　　恩防着【臣】出具考语送部引
　　见【臣】思地方紧要人材难得仰恳
　　圣恩俟该员赴部引
　　见后倘防
　　圣鉴以该员尚可录用仍请回楚省听【臣】以新设之县酌量补授该员亦必感激思奋益图报称庶要地收得人之效矣理合奏
　　闻伏乞
　　睿鉴批示遵行谨
　　奏
　　引见时候朕审观其人而酌用之至于汝之鉴别殊难听信也
　　湖南巡抚【臣】王国栋谨
　　奏为奏
　　闻事窃【臣】接到怡亲王及大学士等寄字有原任施州卫千总王倬因改卫为县裁缺另补今王倬并未到部或仍留在楚亦未可定巡抚可即密行查访倘王倬尚在楚省即密行解送来京以与曽静有对质之事等语【臣】遵即差人确访查拏一面密札督臣在武昌省城密缉去后兹准督【臣】迈柱在武昌城内拏获该弁委员押解前来除经起具文批差巡检毛峻徳将王倬一犯押解刑部查收外理合具折奏
　　闻谨
　　奏
　　此人缉获可嘉曾静所供一事办理甚属糊涂有防交怡亲王大学士等转发
　　湖南巡抚【臣】王国栋谨
　　奏为敬覆
　　硃批谕防事窃【臣】家人恭捧
</div>
    <div class="pagination">
<a href="世宗宪皇帝硃批谕旨_page378.html">上一页</a><span>...</span><a href="世宗宪皇帝硃批谕旨_page374.html">374</a><a href="世宗宪皇帝硃批谕旨_page375.html">375</a><a href="世宗宪皇帝硃批谕旨_page376.html">376</a><a href="世宗宪皇帝硃批谕旨_page377.html">377</a><a href="世宗宪皇帝硃批谕旨_page378.html">378</a><span class="current-page">379</span><a href="世宗宪皇帝硃批谕旨_page380.html">380</a><a href="世宗宪皇帝硃批谕旨_page381.html">381</a><a href="世宗宪皇帝硃批谕旨_page382.html">382</a><a href="世宗宪皇帝硃批谕旨_page383.html">383</a><a href="世宗宪皇帝硃批谕旨_page384.html">384</a><span>...</span><a href="世宗宪皇帝硃批谕旨_page380.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
