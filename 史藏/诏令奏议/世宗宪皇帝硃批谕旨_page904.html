<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 904 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 904 页/共 1210 页</h1>
    <div class="content">　　览
　　雍正十三年八月初三日直隶总督【臣】李卫谨
　　奏为覆奏事窃【臣】于七月十九日早自
　　圆明园起程二十一日抵保遵照
　　廷议奉
　　旨事理将标营敎练兵丁逐一亲加挑选精鋭足额二
　　千名各兵感戴
　　圣主豢养敎育洪恩无不鼓舞踊跃即偶因患恙畧觉



　　理一切事宜分头办理具
　　奏间八月初一日接准部文奉
　　旨停其调遣惟恐【臣】在外不知底里复蒙
　　圣谕命内阁钞録云贵督【臣】尹继善奏折宣示知悉【臣】随钦遵行文飞咨各衙门知防讫伏查尹继善所报大防虽内中多系五月间事但据称各处俱巳平定大路开通惟镇逺尚有数处逸贼出没正在搜上游俱各处处安静奉调两粤官兵巳属多




　　缓急无误其邵铨尚在保定应否即令前赴湖广听候


　　有调遣尚属顺便相应请
　　旨钦遵至于【臣】子李星垣蒙
　　皇上逾格天恩授为三等侍衞仍准防试因其随同管
　　领兵丁前往行间效力是以勉承
　　恩命今官兵巳停调遣则防末武举何敢躐等逾阶滥


　　旨傥得稍有成就则犬马之报效有日而【臣】心之惶悚
　　稍安所有实在蚁忱缮折陈
　　奏伏祈
　　圣明鉴察谨
　　奏
　　览
　　同日又
　　奏为奏明事窃【臣】前在京时曾口
　　奏至果亲王府请安随蒙传见优待又赏【臣】子李星垣剑一口副将邵铨洋鎗一杆令其带往出师又于【臣】临行之前赏臣亲笔字画三副时表一件李星垣锁子甲一身同邵铨每人皆赏衣服荷包等物此因有奉
　　旨领兵赴楚之事亲王仰体
　　圣心优加赏犒皆出
　　皇恩浩荡所及理合附折奏
　　闻谨
　　奏
　　王之优待断非出于笼络之术卿之晋谒亦非怀有趋奉之心朕皆深信而无疑者人臣于义固无私交若同心体国互相爱敬则又惟恐其不然也览奏朕实欣悦之至
　　雍正十三年八月初十日直隶总督【臣】李衞谨
　　奏为奏
　　闻事窃照直隶今岁年景仰邀
　　圣主福庇雨旸时若髙下全获丰收亿兆黎民咸庆尧
　　天舜日【臣】前奉
　　命进京自出清苑县郊外所经安肃定兴涿州良乡宛平六州县境内亲见田间各种秋禾茂盛倍常其谷黍髙粱糜稷之中一茎双穗三穗以上者随处皆有因沿路采取各数本同任邱县先次送到之瑞谷
　　进呈
　　御览又续据通州三河固安等处详送到京复经靣为奏明及【臣】回任旬日之间又据蓟州霸州香河文安武清大城迁安永清等州县各产有双穗竝三四穗嘉禾呈送前来【臣】未敢频为渎
　　奏俱经敬谨供奉今又据遵化州详送
　　皇陵垣外地中所产瑞谷竝内有一本三枝九穗者及保定县呈送耤田内所产瑞谷各到【臣】伏思遵化为
　　陵寝钟灵重区耤田为
　　圣主特行大典钦惟
　　皇上敬
　　天勤民昭格
　　苍穹感孚
　　列祖是以嘉禾骈穗良稼双岐既广育以呈祥羣应时而献瑞【臣】身在地方目击实有嘉征何敢隐而不宣谨据实奏
　　闻竝将遵化州保定县所产瑞谷随折恭
　　进伏祈
　　睿鉴谨
　　奏
　　直属今秋收获实为罕遇丰年朕惟额手称庆而巳夫复何谕戴
　　上帝巳往之恩每抚躬而滋惧吁
　　彼苍将来之佑亟修德以钦承我君臣期共勉之










　　硃批谕旨巻一百七十四之十七
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕旨巻一百七十五之一
　　硃批嵇曾筠奏折
　　雍正元年七月初九日兵部左侍郎【臣】嵇曾筠谨
　　奏爲钦奉
　　上谕事窃【臣】钦承
　　简命堵筑河南中牟县决口于六月二十二日起程行至彰德府境闻北岸又复漫溢随星驰前进于七月初四日至武陟县木栾店地方初五日阅看铫期营至马营漫口共十一处即于初六日由沁堤头阅看秦家厰一带堤埽工程渡河由荥泽至中牟十里店西【臣】查得西决口八丈现在镶筑坝台渐次下埽东决口二十余丈亦现在镶筑坝台其势涌急俟水溜稍减即便上紧催儹下埽堵塞派委随带官祝兆鹏朱藻李世杰在西口高文恺张近光冯敬玉朱于宣拖克拖海在东口并协同印
　　河各官无分昼夜加谨防护相机堵塞不得再有冲坍其决口以下祥符尉氏扶沟通许等县村庄田禾淹没甚多又祥符之朱仙鎭人烟商贾素称繁庶亦被水冲巳成一片汪洋【臣】现在咨明抚臣确查其近处即行酌赈远处俟查明到日亦即公同委员赈济以仰副我
　　皇上轸恤灾黎至意再河臣齐苏勒尚未到豫【臣】现在会同抚臣石文焯竝河臣委到人员商酌务期作速将决口修成上慰
　　圣怀谨此先行奏
　　闻伏祈
　　睿鉴谨
　　奏
　　览奏知道了带往各员素不谙宣塞之务何能计日成功应仍令向时河官承修将随带新员分委协办往来督催方是不可凭仗一已之见率意主持恐徒糜工料无益于事也用得其人一可当十茍以未经熟练之人期其速竣之效及所筑不固又复拆改重修不几用十而费百耶工程关系甚钜切勿自作聪明特谕
　　雍正元年七月十八日兵部左侍郎【臣】嵇曾筠谨
　　奏爲钦奉
　　上谕事窃【臣】钦承
　　谕旨堵筑中牟县漫决口岸其西口加谨进埽已于本月十四日卯时合龙现在镶垫边埽建筑月堤以资保固东口亦现在相机进埽俟水势稍减即便催儹堵筑务期作速修成所有西口合龙日期【臣】谨会同总河【臣】齐苏勒河南抚【臣】石文焯具折奏
　　闻伏祈
　　睿鉴谨
　　奏
</div>
    <div class="pagination">
<a href="世宗宪皇帝硃批谕旨_page903.html">上一页</a><span>...</span><a href="世宗宪皇帝硃批谕旨_page899.html">899</a><a href="世宗宪皇帝硃批谕旨_page900.html">900</a><a href="世宗宪皇帝硃批谕旨_page901.html">901</a><a href="世宗宪皇帝硃批谕旨_page902.html">902</a><a href="世宗宪皇帝硃批谕旨_page903.html">903</a><span class="current-page">904</span><a href="世宗宪皇帝硃批谕旨_page905.html">905</a><a href="世宗宪皇帝硃批谕旨_page906.html">906</a><a href="世宗宪皇帝硃批谕旨_page907.html">907</a><a href="世宗宪皇帝硃批谕旨_page908.html">908</a><a href="世宗宪皇帝硃批谕旨_page909.html">909</a><span>...</span><a href="世宗宪皇帝硃批谕旨_page905.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
