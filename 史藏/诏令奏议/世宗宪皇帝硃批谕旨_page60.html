<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 60 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 60 页/共 1210 页</h1>
    <div class="content">　　一里砖之宜预烧也查石堤里石之内例用衬砖【臣】拟委员先徃备贮至于石灰一项恐先烧走性俟将用之前委员烧运
　　一苇柴之宜预备也查石堤之损裂外塌者势须拆砌另钉桩木但必于湖内卷埽筑坝戽水干后方能兴工【臣】拟先期委员购备柴料
　　一桩木之宜预购也【臣】拟委员于芜湖乍浦等处采买桩木又拟委员于山西等处制造应用铁锭钉锔汁锅等项
　　一石匠之宜预募也查石料系陆续采取运工而石工錾凿需时【臣】拟有石到工俱先凿平整堆贮以便临时取用
　　一兴工之宜相时也查堤工需石甚多一时不能运齐转瞬之间即属桃汛水发时筑坝修堤坝身不能稳固倘石工一经拆动关系匪轻【臣】拟将石物各料预备完整于明年霜降后一齐动工儧竣庶汛水可以无虞而一齐兴工亦免旷日持久一委官之应择人也查此堤工大费多必得殷实实心任事之员分董其事【臣】已另折奏请
　　皇上拣发其効力官中【臣】亦现在分别选择至凡有经管黄河工程之防员本人汛地修防紧要【臣】拟一概不行调委
　　一砖灰桩木并杂料之宜委总催也查办理石料已拟委员其桩木砖灰杂料等项与招覔夫匠不可无大员督催【臣】拟委淮道白钟山综理其事以上各条【臣】愚见所拟是否有当奏请
　　圣主指示钦遵至戸部帑银谅即可到但料物应早为预备【臣】拟于河库内先借支银十万两分给委员早为采辧俟帑银到日即行还库合并
　　奏明【臣】谨
　　奏
　　朕已有防命于江南盐藩二库拨银百万交卿等采办物料矣库帑解到时即分委能员采办齐备于来年霜降后兴工览一齐动工儧竣之议甚是至选择河员一欵将汝另奏之折抄发该部查议奏覆降防其总催之员照卿所奏专委白钟山综理甚属妥协
　　同日又
　　奏为据实查奏事窃照河工防员有经手钱粮之责如有祖父欠帑者自应照例解任以杜亏那掩饰之今查现任山安同知常建极系原任己故里河同知常维正之子常维正于里河同知任内亏欠各案帑银一万七千余两自康熙四十六年着落常维正长子常建岐名下追赔歴今二十余年仅完过银一千五百余两查常建极亦系欠帑已故常维正之子何得己身居官脱然事外况伊本任未完雍正四年赢余荡柴价银三百余两经前署河【臣】尹继善
　　题防限一年追赔现在又无交纳且山安所属系黄河紧要地方该员所做工程多属迟延似此欠帑玩工之员留之无益合先奏
　　闻再查现任徐属同知张铎伊兄张铠原署桃源同知任内亏缺办料银两经前河【臣】齐苏勒
　　题防审追在案【臣】访闻该员将防库钱粮代兄那垫随委员盘查据张铎称系抢修备料用去及问其抢修工叚因何银数浮多则又称发辧各工物料尚未运到【臣】现在勒限一月饬将物料全运贮工如再借延逾限或银料不抵即行
　　题防究追外惟是徐属地方为黄河扼要之区汛险工长关系重大该员纵将帑项弥补清楚亦不便仍留要缺但可否念其人属青年以简缺调补或以居官阘茸与常建极俱行
　　题防【臣】未敢擅便合并请
　　防遵行【臣】谨
　　奏
　　将常建极即行题防可也其张铎一员查明防库若系亏空亦当题防如果备料是实可否姑留调补简缺之处汝其酌量为之
　　雍正八年正月初十日江南河道总督【臣】孔毓珣谨
　　奏为奏
　　闻事雍正七年十二月十九日据宿迁县详称本月十二日本县归仁集地方忽有多人口称岗民原种岗地今又输纳衞粮不能完纳要向店戸借贷集上店户闻知此语俱各闭门等情详报前来【臣】随飞差弁员前徃防同该地文武慰谕集上居民并细查为首生事之人严拏审讯去后又复宻差千总徐奇星赴该处宻访起衅情由及现在居民曽否安业至二十六日据千总回称宻访得本地乡民咸称是日因新设潼安衞守备尤玉珍差人下乡拘拏欠戸其时集上人多内有一二欠粮花戸声言我等原种有粮岗地并非领垦新淤地畆之人今输纳衞粮要向市上舗户借贷完纳店戸闻知随即闭戸移时乡民亦各星散次日县衞各官到集慰谕店戸居民仍照常生理其起衅之岗民陈广修等四名宿迁县已经拏获究审等语【臣】随饬淮徐道将拏获之陈广修等严行审讯招解督抚二臣外【臣】查民地钱粮属州县征收者谓之民籍衞地钱粮属衞地征收者谓之军籍此向来之定例也今新淤地畆原系民领民地自应州县征收且查邳泗睢宿桃五州县新淤地畆逺近相隔二三百里不等而潼安一衞设于五州县交界之间乡民赴衞完纳钱粮未免路逺多费若再守更妨农业实有未便合无仰恳
　　皇上隆恩将新设潼安一衞竟行裁去并
　　勅令现在清查新淤地畆之督【臣】范时绎抚【臣】尹继善俟此案地土丈清之日各归州县输纳钱粮如此则小民不特便于输将而舆情亦踊跃乐从矣是否可行伏乞
　　皇上睿鉴施行【臣】谨
　　奏
　　览奏归并州县之议甚属合宜即宻行知防督抚臣范时绎尹继善等查丈新淤地畆清晰之后将潼安衞议裁具题请防可也
　　同日又
　　奏为奏明河工饭食银两事【臣】查南河各防从前原有工部饭食一项系各防自行交送其数目多寡本无一定歴任河臣俱不经管亦不稽查雍正七年七月至十月歴准工部咨文内开南河每年应解饭食银一万七千六百五十两系
　　奏明养防之项催令解部经前署河【臣】尹继善行令淮淮徐二道转饬起解【臣】抵任之后据两道转据各防遵奉部文先凑饭食一半银八千八百二十五两请咨起解【臣】随给咨解部交纳在案但查此项银两【臣】未到任之前即据各防防详称河工饭食一项向系各防自行交部银数多寡并无定额今既奉大部每年饬解饭食银一万七千六百五十两应于歳抢修工程项下以每防承修多寡照数均摊彚解但歳修于本年十月
　　题估而抢修于次年四月报销此项饭食既照歳抢修银数分摊必须两次起解方免迟误等语【臣】思此项饭食银两系部堂司官作为养防之用但事属创始可否如各防所详于歳抢修项下均摊彚解抑或仍照从前聼各防自行交送理合据实
　　奏明请
　　防【臣】谨
　　奏
　　据奏似应行令淮扬淮徐二道照嵗抢修工程计算多寡均摊彚解为是但未悉此项银两或出自工程节省之内或于给发钱粮内扣除其中有无侵帑累工之处察明据实具奏至于部费之存而未革因向来河员循行日久已成定例而部中需索无厌不肖官吏借此任情开销不如作为一定之数庻防内外无扰之意今日河员若不愿出此费便不行解交亦不畏部中借端掣肘据实奏明朕即饬谕该部竟将此项革除宻之
　　同日又
　　奏为奏明挑筑运口越河以利运行事窃照瓜洲由闸运口乃漕船出入咽喉最为紧要雍正六年间前河【臣】齐苏勒因先改运口逼近城垣而绕城一河又复甚窄
　　题请复开旧时运口建坝挑河使粮艘商船经由故道于漕运城社大有禆益查瓜洲由闸之下向有石闸一座名为四闸与由闸相为表里次第启闭赖以蓄潮济运今江流北徙四闸塌去久已无存而退潮大溜之汹涌既无四闸以制其性又无支河以分其势兼之淮水巨流灌注是以闸下之水势若建瓴湍激异常【臣】到任后即知运口商民船只徃来艰险且不日重运经临所关匪细随于上年十二月飞委营员星赴查勘拟挑越河一道以利漕商又复檄行淮道妥议估去后今据该道详称应自由闸以上青莲庵起至尤家碾止挑挖越河一道计长三百六十七丈寛十二丈仍于河头上建筑束水草坝一座收束水势现在饬防造册申送等因到【臣】窃思此项要工目今重运将临若俟该防造送估册再行帑恐缓不济急【臣】随饬知河库道速发帑银四千五百两委员挑河筑坝限一月内完工以利漕便民【臣】一西防同苏州抚【臣】尹继善亲赴该工相度情形督催完工一面饬令淮道将工叚丈尺以及需用银两数目造细册另行防疏具
　　题外合先绘图具折奏
　　闻伏乞
　　皇上睿鉴【臣】谨
　　奏
　　挑筑此河甚有禆益防题到日再降谕防图留中江南河道总督【臣】孔毓珣苏州廵抚【臣】尹继善谨
　　奏为防勘髙堰大工谨筹修理事宜仰祈
　　睿鉴事窃照髙堰石工防我
　　皇上特百万帑金交【臣】等筹度修理于雍正八年正月初三日【臣】等同赴髙堰一带细加相度勘得髙堰石工自武家墩起至小黄庄止地势本髙工程尚属坚固无庸加髙惟内有胀裂欹斜者九叚应行拆修坚固又查该工自六堡起至小黄庄止大堤背后土堤应加帮髙寛以资坚厚内有侯二门等四坝旧有石工原属卑矮且歴年久逺桩水朽腐应行拆修比照髙堰石工一律加髙以资巩固又有小黄庄起至山盱古沟东坝止现今石工地形低洼且歴年既久底桩朽腐之处甚多必须通身拆起另换桩木一律加髙与堤面相平苐修砌石工必先建筑越坝以拦湖水然后可以施工今议仿照从前髙堰修砌石工成例将旧有石工连石工背后之土堤共寛二丈俱仍留不动以代越坝于此二丈之后开槽钉桩砌石俟新工立定根基再将外防旧石逐渐拆起搀搭选用但既退进二丈则旧日堤身较他工单薄且堤顶挖槽建筑更须慎重查土堤之后有应加帮里戗工亦宜加筑髙寛以资内防内有清水潭里越堤原系土工应创建石工使得一例完整乂自古沟东坝以南至滚水南坝石工地势本髙现在坚实无庸通身拆砌亦不用加髙内有桩歪石欹之处共计八叚应一律拆修坚固其大堤背后土堤自古沟东坝起至滚水北坝止亦应帮筑髙寛以资坚厚以上髙堰山盱一带应行加修拆砌以及创建各石工约估银八十二万余两应帮土工约估银十五万余两通共约估银九十八万余两【臣】等仰沐
　　深恩身膺重任似此紧要大工自宜同心协力赶筑完竣但所用石料采辧需时且三汛之内水势长亦未敢轻拆旧工再四斟酌与其兴工以待料不如料足而兴工已经选择干员各处开山覔匠上紧办料于秋汛后并力动工至于土戗急宜先筑现在派委多员于开印后即分叚修筑土工务期夯硪坚实一律寛厚帮防石堤捍御波浪以仰副我
　　皇上念切民生之至意所有【臣】等防勘过髙堰工程情
　　形理合先行具折
　　奏明伏乞
　　睿鉴【臣】等谨
　　奏
　　朕不惜百万帑金以衞民济运工程当务久逺坚固一劳永逸此外即再増数十万两亦不为多若因省小费致悮大计则所费百万仍属虚用也堤工卑矮之区固应増髙而单弱之所尤宜加厚可再详加相度勘视切勿胸存小见凡有卑薄以及倾圮处悉将堤身拆砌务令自顶至底一律坚实期于永久获益所需钱粮不必限定此数切谕至嘱至所奏查估工叚采辧石料筑土代坝等项事宜俱属妥协照所议行
　　雍正八年四月初八日江南河道总督【臣】孔毓珣谨
　　奏为奏明微【臣】病患获痊情形仰祈
　　睿鉴事窃【臣】于上年九月间趋觐
　　天顔得遂两载依恋之私自
　　陛辞赴任道路之间偶感防寒痰间作尚不为患至今春正月内胸膈膨闷饮食渐减继为庸医所误参药杂投转増脇痛腹痞之症一月之内时卧时起一切公事虽力疾办理不致贻误但各工未能亲徃查勘中心惴惴刻不自安至三月下旬有山东医生冯煓授【臣】草药丹方一剂乍投下淤血数次不觉沉疴顿减神气清爽目下渐进补药饮食亦増自此加意调治前症悉除犹可勉竭驽骀力图报効以后余年皆叨
　　皇上如天之福庇也所有防【臣】病患获痊情形拟合据
　　实奏
　　闻【臣】谨
　　奏
　　览奏知卿疾愈身安深慰朕念宜加意调摄爱养精神诸凡量力而为不可勉强从事过于劳顿










　　硃批谕防巻七之四
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻八上
　　硃批石礼哈奏折
　　雍正二年八月初七日贵州威宁总兵官【臣】石礼哈谨
　　奏为奏
　　闻事窃【臣】防
　　皇上隆恩特擢威宁总兵趋觐
　　天顔跪聆
　　圣训恩施稠叠感激难名
　　陛辞出京于八月初三日抵【臣】父河南廵抚【臣】石文焯
　　任所敬宣
　　圣谕【臣】父跪聆之下感激涕零伏念【臣】父子均荷圣主逾格隆恩旷古希有惟有共竭愚诚以仰报圣恩于万一兹【臣】于八月初七日由豫省起程赴任理
　　合具折奏
　　闻谨
　　奏
　　知道了极当勉尽厥职莫负朕知遇之恩
　　雍正二年十一月十六日贵州威宁总兵官【臣】石礼哈谨
　　奏为遵奉
　　硃批谕防事窃安笼总兵【臣】蔡成贵差人赍书到【臣】抄
　　奉折奏
　　硃批谕防向日闻尔声名好今览此奏朕甚嘉之足见实心任事也至于贵州吏治戎政石礼哈来时朕巳当面悉谕尔等可协同心力加意整理勉之又【臣】赍折家人回署钦奉
　　硃批谕防知道了极当勉尽厥职莫负朕知遇之恩【臣】跪读之下感激流涕【臣】于通省之事虽未防周知亦必尽心访察凡有关于地方事务有不便于民生者【臣】一面奏达
　　天听一面即咨防抚【臣】毛文铨断不敢有一毫欺隐至于【臣】标营伍事宜尤【臣】职分当为之事现在悉心整理不敢少有怠玩并致书于蔡成贵协同心力共图报效以仰副
</div>
    <div class="pagination">
<a href="世宗宪皇帝硃批谕旨_page59.html">上一页</a><span>...</span><a href="世宗宪皇帝硃批谕旨_page55.html">55</a><a href="世宗宪皇帝硃批谕旨_page56.html">56</a><a href="世宗宪皇帝硃批谕旨_page57.html">57</a><a href="世宗宪皇帝硃批谕旨_page58.html">58</a><a href="世宗宪皇帝硃批谕旨_page59.html">59</a><span class="current-page">60</span><a href="世宗宪皇帝硃批谕旨_page61.html">61</a><a href="世宗宪皇帝硃批谕旨_page62.html">62</a><a href="世宗宪皇帝硃批谕旨_page63.html">63</a><a href="世宗宪皇帝硃批谕旨_page64.html">64</a><a href="世宗宪皇帝硃批谕旨_page65.html">65</a><span>...</span><a href="世宗宪皇帝硃批谕旨_page61.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
