<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 1081 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 1081 页/共 1210 页</h1>
    <div class="content">　　奏爲据实奏覆仰祈
　　睿鉴事本年四月十六日接准大学士【臣】鄂尔泰张廷玉字寄内开雍正十三年四月初一日奉
　　上谕有人密奏浙江仁和县知县钱学洙贪婪各款似此不法劣员朕尚闻知程元章身爲督抚何以漫无觉察尔等可寄信密问程元章竝将各款寄去若其中果有确实之处着即具本严防钦此遵
　　旨寄信前来并款单一纸到【臣臣】跪读之下不胜悚惕
　　伏念【臣】以庸愚荷蒙
　　圣恩高厚简畀封疆重任察吏安民乃系专责况仁邑附郭省防属在同城尤宜不时留心体察今奉
　　谕旨询问着将各款查明其中果有确实之处具本严
　　防仰见
　　圣明整肃官方务期核实之至意【臣】钦遵
　　谕旨谨按款单逐一细加察查均无实据查钱学洙年力强壮办事尚属勇往操守亦谨但其爲人过于刚执不避嫌怨者有之【臣】荷
　　圣主知遇隆恩惟矢此一念愚诚冀图仰报万一断不敢于属吏劣迹稍存徇隐自蹈欺罔之罪【臣】谨按原开各款逐一分晰另单呈
　　览外所有钦奉
　　上谕缘由理合缮折据实
　　奏覆并将款单恭缴伏祈
　　皇上睿鉴施行谨
　　奏
　　果如是则前奏爲不确矣但其中若稍有徇庇属员回防已失情故则日后领罪不起也当切加训诫钱学洙令其勉力奉职特谕
　　总督专管浙江巡抚【臣】程元章谨
　　奏爲恭报春花收成分数事窃照浙省今歳入春以来雨水调匀春花豆麦俱各畅茂时当仲夏刈获登场行据各府将收成分数开报前来【臣】查惟绍兴府属收成均有十分其余杭嘉湖宁台金衢严温处等十府所属收成九分十分者居十之三八分者居十之五六分七分者居十之二而杭嘉湖三府属所育蚕丝亦各收成八九分不等当插秧之候正値霉雨时行早晚二禾俱已布种齐全现在青葱长发秋成可望各府米粮每石自七八钱至一两一二钱不等价値颇平居民乐业地方宁谧所有春花收成米粮价値理合缮折奏
　　闻伏祈
　　皇上睿鉴谨
　　奏
　　朕访闻浙省三郡因春寒蚕丝颇属不及今乃云八九分收成殊与前闻不符是何故也













　　硃批谕旨卷二百十一下
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕旨卷二百十二上
　　硃批许容奏折
　　雍正三年五月初六日陜西粮盐道仍带监察御史【臣】许容谨
　　奏为奏
　　闻事窃【臣】一介庸材叨荷
　　殊恩畀以粮盐重任【臣】于本年四月二十七日抵任受事讫查【臣】衙门向例每年征收屯粮米麦豌豆十万余石外官兵不敷粮料十三万余石草五百余万束例系西鳯两府民赋内办运省城交纳道仓以供支放前任征收粮石约计每石加耗一斗五升草每百束加耗二十束头绪繁多弊端百出幸赖我
　　皇上洞悉民艰将官兵不敷粮草照例在布政司衙门折银给散不但百姓省办运之苦即【臣】亦易于料
　　理
　　皇仁浩荡官民均沾【臣】查现在征收屯粮较往年民屯竝征减去十分之七当此吏治澄清之时一切餽仪应行停止第仓内办事书办悉系用价雇觅管仓快役幷斗级人夫每日给发口粮一切心红纸张笔墨幷家伙铺垫等项俱用现价公买再八旗都统噶兰大及章京等官每月到仓闗支粮草僃办酒席各送食物以上共约需银二千两再【臣】署内幕宾亲友束修家人夫役工食竝大小家口衣食薪水约需银三千两【臣】于现在征收屯粮内每石酌留加耗七升五合每年约得余粮七千五百余石约值银五千余两可足前项之需照前官每石减耗七升五合下舒民力上报
　　君恩【臣】非矫廉邀誉有负
　　体恤深仁为此据实直陈是否允协伏惟
　　圣裁谨
　　奏
　　好勉为之朕原许尔可成一人物惟勿驰骛虚名懋勉实行方不有负期望廉隅固为官箴所首重然不可过于矫激即一切出纳之际要须周详酌计若槩行裁减至临时束手无防则公务难以办集矣
　　雍正三年六月十五日署陜西按察司事粮盐道仍带监察御史【臣】许容谨
　　奏为敬陈愚忱仰祈
　　睿鉴事窃查川陜为西南要地且当数年军兴之后守土各官必得才守兼长实心办理方能仰副
　　宸衷查现在文官司道以下州县以上武官副将以下游守以上多系前督【臣】年羮尧就近题补未经引
　　见【臣】仰荷
　　知遇留心察访其中不愧职守者絶少而品行不堪阿谀逢迎者实多如甘肃巡抚胡期恒已经奉
　　旨革职发往河工河东运司金啓勲又奉
　　特旨革职拏问富平县知县董霑渭南县知县朱嘉耀又经督臣特疏纠防痛快人心阖省感激他如兰州布政司彭振翼四川川东道金徳蔚陜西延安府知府李继泰河州知州许啓盛咸宁县知县朱烱三原县知县刘子正南郑县知县严世杰均属年羮尧心腹奉意承顔残害官民再如陞任粮道张适始而违众独立继而挥金迎合串通州县勾合铺戸将民屯粮草重价折收三年于兹获利三四十万金通国皆知难逃
　　圣鉴仰祈
　　皇上敕下督抚将未经引
　　见文官防员以上武官防游以上分班给咨赴部引见其州县守僃以下就近严加考核奏请
　　圣裁再查年羮尧防劾各官或情罪允当或事有可原或任意喜怒听信谗言多非本于至公幷请
　　敕部清查原案调赴引
　　见则
　　睿照之下自无遁情普天率土更颂
　　皇仁于无疆矣縁系一得愚忱未便商之督抚不揣冒
　　昧缮折密
　　奏伏惟
　　圣鉴谨
　　奏
　　如是毫无瞻顾秉公据实入告深为可嘉凡此皆朕意正欲施行之事即日有旨颁降汝自得知也
　　同日又
　　奏为恭缴
　　硃批谕旨事【臣】蒙
　　皇上天恩调补陜省到任后因粮道一缺为积弊渊薮
　　随时酌办缮折奏
　　闻蒙
　　恩批发
　　温语劝勉跪诵之余实切惶悚惟有益励冰兢加意剔
　　除少尽臣职于万一耳所有原奉
　　硃批谕旨理合缮折恭
　　缴伏惟
　　睿鉴谨
　　奏
　　汝但勉尽厥职朕自有鉴照
　　雍正四年正月十一日陜西西安按察司仍兼管督粮道事【臣】许容谨
　　奏为恭谢
　　天恩事窃【臣】于雍正四年正月初六日接到部文奉旨西安按察司员缺着督粮道许容补授仍兼管督粮道事钦此【臣】随恭设香案望
　　阙叩头并将感谢下忱具详督抚缮疏代
　　题外伏念【臣】才既疎庸性复愚拙仰邀
　　皇上特逹之知两任监司复署臬篆今又奉
　　特旨实授西安按察司兼管粮道
　　君恩髙厚屡蒙不次优迁臣职靖共窃愧寸长未效惟有益励冰兢勉图报称断不敢一念涉私致干欺罔重谴至【臣】既蒙
　　圣恩补授臬司【臣】署日用薪水应取给于臬司养防其粮道并现在暂署都司徴粮耗羡【臣】已详明督抚酌留两仓费用外余俱存贮以充公项为此缮折恭
　　谢伏惟
　　睿鉴谨
　　奏
</div>
    <div class="pagination">
<a href="世宗宪皇帝硃批谕旨_page1080.html">上一页</a><span>...</span><a href="世宗宪皇帝硃批谕旨_page1076.html">1076</a><a href="世宗宪皇帝硃批谕旨_page1077.html">1077</a><a href="世宗宪皇帝硃批谕旨_page1078.html">1078</a><a href="世宗宪皇帝硃批谕旨_page1079.html">1079</a><a href="世宗宪皇帝硃批谕旨_page1080.html">1080</a><span class="current-page">1081</span><a href="世宗宪皇帝硃批谕旨_page1082.html">1082</a><a href="世宗宪皇帝硃批谕旨_page1083.html">1083</a><a href="世宗宪皇帝硃批谕旨_page1084.html">1084</a><a href="世宗宪皇帝硃批谕旨_page1085.html">1085</a><a href="世宗宪皇帝硃批谕旨_page1086.html">1086</a><span>...</span><a href="世宗宪皇帝硃批谕旨_page1082.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
