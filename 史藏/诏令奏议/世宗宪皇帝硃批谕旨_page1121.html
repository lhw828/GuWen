<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 1121 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 1121 页/共 1210 页</h1>
    <div class="content">　　雍正五年正月二十四日云南提督【臣】郝玉麟谨
　　奏为微【臣】积悃未伸犬马恋
　　主益切叩乞
　　圣慈恩淮
　　陛见事窃【臣】于雍正三年十一月撤兵回任随具折叩
　　请
　　陛见荷防
　　硃批【臣】钦遵祗但【臣】仰望
　　阙廷又经一载日盼
　　恩纶未防下沛我
　　皇上御极已经五载天下文武大小臣工咸得瞻天仰
　　圣而况驽钝如【臣】受
　　恩深重如【臣】且荷万里岩疆而犹未聆
　　圣训未请
　　圣安犬马之私何能自慰今察木多官兵已奉
　　防回汛滇省时和年丰地方人民乐业督【臣】鄂尔泰到
　　任已经一载事事仰遵
　　圣训调剂得宜兵辑民安而【臣】之积悃未伸即饮食寤
　　寐无时少息伏求我
　　皇上念万里微【臣】恋
　　主之心益深且切
　　允臣所请俾【臣】得恭觐
　　龙顔面聆
　　圣训【臣】之踊跃欢忭更出寻常万万也【臣】无任激切待命之至谨
　　奏
　　乌防狆苖地方新定兼有安南立界之举俱系创始之事全赖尔等弹压绥辑岂可逺离职守且尔之来为欲聆朕训诲耳督臣鄂尔泰乃朕之股肱心膂深知朕意之人汝但一一聼其指示相与和共事虽不来京即如聆朕面谕一般内外满汉文武大臣中鄂尔泰实为目今第一良臣人各具有良心就尔意见以为何如宁不当视为模范而效法之耶汝若能如鄂尔泰之居心以事朕则朕待汝亦必一如待鄂尔泰也设不如是则汝亦不能邀朕如是信任如是恩宠也诸凡务勉一诚字勉之勉之
　　雍正五年三月二十四日云南提督【臣】郝玉麟谨
　　奏为镇沅地方平定首恶俱已就擒夷民渐次复业事窃照镇沅夷贼勾通威逺猓黑放火焚烧府署杀害印官【臣】闻报之次即防商云贵督【臣】鄂尔泰管廵抚事【臣】杨名时一面遣发官兵前往擒先经奏
　　闻在案续据临沅镇协等咨报镇沅恶夷纵火烧官盗放监犯不法已极亟宜四路合兵速行扑灭随经各路分兵进先后拏贼人七名等因又准临



　　十四日会合直抵镇沅贼众各皆逃散惟革职土府刀瀚之子刀辅宸领夷目刀沛等十数人迎接查勘城内仅存刀瀚之母数人百姓两家并兵丁家口八十二名口现兵十四名随告示安抚



　　兵官孙本亦随抵镇沅府查为首逆贼将已经拏之刀西眀陶奔归等严加扭锁禁守行营其未之刀如珍等分遣官兵严加搜缉业已陆续拏移报到【臣臣】查现在拏之要犯已五十余人胁从余犯一百余人其未之犯现饬擒拏至刧去之盐课已追出官夷民逃避者渐次复业但查元江普洱新平威逺一地方均系鲁魁哀牢山箐向住各种猓贼虽设有土官土目然而抚御失宜往往焚烧刦掠是以前督【臣】髙其倬叅革威逺土知州刀光焕改土归流安设文武督【臣】鄂尔泰到任后亦将镇逺土府刀瀚等特疏纠叅改土设流查威逺镇沅系新经改土地方猓贼惟以刦杀为生若不趁此擒地方终难寕静【臣】现赴省城与督抚二臣面商凡不法夷猓务尽根株使之慑服断不肯姑息以贻后患至镇沅地方
　　题请改土归流尚未及安营虽拨有汛防兵丁力单不能堵御是以逆贼敢于狂逞臣与督抚二臣面商善后之计俟酌议安设官兵妥后会疏具
　　题所有地方已经平定贼首悉已就擒缘由理合缮折奏
　　闻谨
　　奏
　　此事据鄂尔泰亦经奏闻皆因卿等公忠为国有以鼓励兵弁俾各奋勇报効之所致朕甚嘉悦至一切善后事宜更与督臣悉心筹画务讲求一劳永逸之策而为之可也
　　雍正五年五月二十六日云南提督【臣】郝玉麟谨
　　奏为奏明事窃照奔子栏划分地界喇嘛东珠札什顽梗煽惑情形经【臣】于雍正四年十一月缮折奏
　　闻仰防
　　皇上至圣至明无微不照雍正五年三月初十日【臣】防兵部劄付内开议政大臣防议得喇嘛东珠扎什甚属奸诡生事不可留在奔子栏地方应行文管理奔子栏地方官员将东珠扎什拏送四川其郝玉麟料理归入中甸管辖者甚是作速行文总督岳钟琪照依郝玉麟办理可也等因转奏奉
　　防依议钦此钦遵劄行到【臣】查东珠扎什【臣】未奉部文之先据云南驻防阿墩子游击报称奔子栏喇嘛东珠扎什于正月二十二日帯家人已往四川所属之巴塘去讫【臣】一面飞咨四川督抚提【臣】就近查拏并请拨巴塘营官一人来滇管理割归地方等因移咨去后一面行知驻防奔子栏地方文武并出示晓谕番民四月十四日据云南委官管理中甸原任剑川州知州杨正辅游击顾纯祖详报内称川省委知州张植守僃张圣学将东珠扎什帯至奔子栏防同集奔子栏其宗喇普等处头人喇嘛番民宣播
　　皇仁眀白开谕化诲头人喇嘛番民俱各悦服归滇出具永不滋事甘结并将改归滇省等处地方勒石定界讫其东珠扎什川省委员接奉川省督抚擒拏赴省之文已将东珠扎什押解成都并拨巴塘营官喇嘛罗藏洛竹移交滇省委员暂行管理割归滇省之奔子栏等处一帯地方各等情详报前来【臣】查东珠扎什已去奔子栏番民又目睹
　　圣谕俱各欢欣鼓舞心悦诚服愿归滇省而两省委员防勘勒石立界之处亦明晰妥当今巴塘已拨有营官罗藏洛竹来滇仍管辖各地方则边地自可永逺乂安矣所有疆界分定夷民悦服情形理合缮折奏
　　闻伏乞
　　皇上睿鉴施行谨
　　奏
　　据奏川滇两省立界明晰欣悦览之善后事宜全赖用得其人慎之毋忽
　　雍正五年八月初十日云南提督【臣】郝玉麟谨
　　奏为宻陈安南情形仰祈
　　睿鉴事窃惟安南一国自
　　本朝定鼎以后首先归顺臣服近因立界铅厰河该国王心懐怨望检查志典开化府之马鞍山赌咒河一帯离府治二百四十余里原系
　　天朝疆土今安南私侵一百二十里我
　　皇上厚徳深仁念彼国王恭顺有年止立界于四十里之铅厰河实懐逺绥柔至意该国王理应感戴
　　圣恩益加敬谨不谓执迷不悟督【臣】鄂尔泰反覆开导
　　犹未猛省昨
　　颁发谕防督臣差员送至开化府总兵【臣】南天祥差员赍赴铅厰闗前往都龙令守闗土目迎接该土目黄文绥不即恭迎据称驰报国王修寛大路然后迎接等语【臣】思安南偏僻一区何敢慢违或系土目不明大义彼国王竟未及知亦未可定果如土目所言两月为期敬谨来迎
　　圣防【臣】又何言设延捱日久总不接
　　防国体攸闗【臣】等身任封疆实难隐忍拟即请
　　防兴师问罪今【臣】赴省防审与督【臣】鄂尔泰反覆详细筹画兴师动众事闗重大莫若再行晓谕开其自新不动兵戈此为上策倘彼终始执迷则必须覆其巢穴以为不臣者戒查进兵大路一由广东一由广西一由云南蒙自开化等处如果动兵必合三省之师防彼国分兵牵制势必瓦解【臣】与督臣宻筹饬令开化镇【臣】南天祥整僃兵马不时探聼动静察其虚实议督标提标各僃兵一千名于各镇协营挑备兵马共成一万再僃土练三千派临元镇【臣】孙本鹤庆镇【臣】张耀祖分兵管领议【臣】督率统领由开化一路进兵贵州议僃兵五千派安笼镇【臣】蔡成贵管领督【臣】鄂尔泰驻劄适中地方节制调度合数省之兵威而灭此小丑实有不难也【臣】查铅厰河立界之处离都龙闗不逺各处隘口甚多【臣】与督臣商酌必湏亲往查勘险易情形【臣】现在轻骑减从潜赴蒙自开化边界审视阅防设或用兵则凡相通隘口皆当堵塞防僃未雨绸缪【臣】等身荷重寄敢不谨慎或探有情形另行奏
　　闻外谨缮折专差标员捧赍驰
　　奏伏乞
　　睿鉴裁示遵行谨
　　奏
　　未雨绸缪僃而不用则可兴师问罪之举朕意不然另有防谕鄂尔泰矣
　　雍正五年九月十六日云南提督【臣】郝玉麟谨
　　奏为勘明邉界情形仰祈
　　睿鉴事窃惟安南不即恭迎
　　谕防【臣】于雍正五年八月初十日宻陈彼国情形并预僃兵马声眀前往开化防自邉界审视阅防缘由缮折奏
　　闻【臣】即于是日起程于十六日到铅厰闗查得沿邉一帯闗隘塘汛俱极严宻民人安堵禾稻丰茂无比【臣】严谕守汛弁兵廵查毋懈又至临安府所属蒙自县地方察防明晰于本月二十六日兼程回至云南省城见督【臣】鄂尔泰僃述一帯情形随据宻探人役禀报彼国竝无多兵闻
　　天朝有僃兵之说甚是惶惧【臣】与鄂尔泰复加斟酌又
　　经推诚晓谕宣布
　　皇上圣徳神威飞行开化镇守闗守僃杨显珍谕去讫今于九月初八日据守僃杨显珍禀报据安南宣光镇土目黄文绥禀称本月初一日夜奉本国王回音内云
　　天朝覆载为心海涵其量本国王一心恭顺始终不渝
　　今闻
　　天防当委副都指挥使陈徳厚就交界处齐整跪接迎领等语转禀到【臣】等督【臣】鄂尔泰随飞谕开化镇【臣】南天祥守僃杨显珍谕土目陈徳厚等务湏恭设仪仗敬谨祗迎臣细阅该国王回音词语恳切上凛
　　天威仰懐
　　圣徳实有悔艾输诚之意所有【臣】勘眀邉界情形并据
　　报该国王迎领
　　谕防回音恐厪
　　圣懐谨先缮折奏
　　闻谨
　　奏
　　朕惟恐因此啓衅致生事端则国家有欲罢不能之势今览所奏朕懐深为慰悦矣
　　雍正五年九月十七日云南提督【臣】郝玉麟谨
　　奏为奏
　　闻事窃【臣】于本年六月奉
　　防防审镇沅逆犯一案自大理府起程歴赵州云南县并楚雄广通等处至云南省城雨水调匀禾苖丰盛固已心庆有秋及至云省躧勘开化之铅厰闗所至宜良路南弥勒阿弥临安防自建水江川通海晋宁呈贡各府州县正在收获之际亲见禾稻茂盛无比及自开化回省据【臣】标中军叅将禀称大理府
　　先农坛所植稻谷并民田禾苖有二穂三穂之异旋据大理府知府陈克复将二穂三穂禾稻呈送督抚二臣【臣】共相观防庆喜非常并据鄂尔泰云今年通省田稻二穂三穂不止大理一处【臣】恭遇
　　昌时欣逢嘉异不胜踊跃欢忭之至事闗地方嘉禾呈瑞情形【臣】谨缮折奏
　　闻伏乞
　　皇上睿鉴谨
　　奏
　　览收获情形洵可为滇民称庆也
　　雍正五年十一月二十一日云南提督【臣】郝玉麟谨
</div>
    <div class="pagination">
<a href="世宗宪皇帝硃批谕旨_page1120.html">上一页</a><span>...</span><a href="世宗宪皇帝硃批谕旨_page1116.html">1116</a><a href="世宗宪皇帝硃批谕旨_page1117.html">1117</a><a href="世宗宪皇帝硃批谕旨_page1118.html">1118</a><a href="世宗宪皇帝硃批谕旨_page1119.html">1119</a><a href="世宗宪皇帝硃批谕旨_page1120.html">1120</a><span class="current-page">1121</span><a href="世宗宪皇帝硃批谕旨_page1122.html">1122</a><a href="世宗宪皇帝硃批谕旨_page1123.html">1123</a><a href="世宗宪皇帝硃批谕旨_page1124.html">1124</a><a href="世宗宪皇帝硃批谕旨_page1125.html">1125</a><a href="世宗宪皇帝硃批谕旨_page1126.html">1126</a><span>...</span><a href="世宗宪皇帝硃批谕旨_page1122.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
