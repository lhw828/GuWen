<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 842 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 842 页/共 1210 页</h1>
    <div class="content">　　阙叩头祗领讫所有【臣】感戴愚诚激切
　　奏谢伏祈
　　睿鉴谨
　　奏
　　览奏谢知道了欲报恩荣惟戒骄纵
　　雍正三年四月初一日云南布政使兼管驿盐道事【臣】李衞谨
　　奏为恭缴
　　硃批奏折竝谢
　　圣恩训谕事窃【臣】因彚奏雍正二年分以前所办事宜
　　防
　　皇上硃批不避嫌怨与使气凌人骄慢无礼判然两途弗相交渉汝宜勤修者惟涵养二字最为切要务须勉为全人方不有负知遇殊恩竭力操持可也书云习与性成若不痛自刻责未易改除将来必以此受累后悔何及钦此【臣】跪读之下仰见我
　　皇上神明睿鉴深悉【臣】愚昧招愆之由
　　诫谕谆谆务使【臣】勉为全人属望之优至此【臣】非木石
　　宁不感痛流涕刻自濯磨以副
　　圣主策励殊恩但【臣】之职任皆通省财赋之区实嫌疑
　　指摘之地且谬荷
　　天恩于格外尤为羣情嫉忌之所归是以【臣】抵任以来无时敢忘后来地歩凡收发钱粮不拘多寡皆委官眼同存库即聚零合总稍有羡溢不在常规之内者亦必彚报督抚俟奏销时一竝查造折奏充公乃犹有言【臣】勉辞赢羡掩饰巧取者此系【臣】名节攸关伏祈
　　皇上特差正直无私内员彻底清查【臣】于日用养廉之外再有欺瞒入己昧心营私之处不但难逃
　　国法
　　上苍亦必不容再有请者【臣】一介愚鲁原无才识学术钱
　　谷亦非【臣】所长皆防
　　皇上面为训谕奉持而行故得勉为办理未至陨越然
　　自雍正元年正月叩辞
　　天顔将及三载久未亲承
　　训旨诸事无以遵循依恋微忱时厪寤寐兼有外省情
　　形要务非面陈无由得悉恳乞
　　皇恩准【臣】于奏销后秋月进京面请
　　圣训竝望回时便道一省【臣】母则
　　殊恩异数逾于造化生成万万矣为此谨
　　奏
　　种种谗毁皆出年羮尧之口今其欺诈负恩情状已尽败露汝事不辩自明矣第傲慢凌人恐汝不无此病谆切训诲实由朕衷有则改之无则加勉当时刻自检毋忽
　　雍正三年五月二十五日云南布政使兼管驿盐道事【臣】李衞谨
　　奏为奏
　　闻边地情形事钦惟我
　　皇上御极以来培元气而重教养因时调剂俯顺舆情务使政令不烦兵民信悦为臣子者遵循供职则道德一而风俗同可旋至立效者也惟是边省之政治有难与内地同施者葢汉土杂居接连外夷淳梗不一职司边疆之【臣】若以有事为荣喜功好


　　圣天子怀柔至意然而任其骄悖背负
　　天恩因循畏缩槩置不问则不惟有伤
　　国体且足以开外夷藐玩之端为误尤甚即如云南开化府与交趾地界不清一事除失之于明季者不论外我
　　天朝前任开化之文武流官视此遐荒僻地轻于鸿毛是以将逢春一里又被交人蚕食多年然至今额粮秋米一十二石一斗零系开化府代为赔纳志书舆图记载分明因委查铜矿始知其故且据逢







　　随后即用惊吓前官之故智令彼土官率领交兵数千来开化边鄙扬威经督臣髙其倬飞饬新任总兵冯允中相机弹压要隘勿令惊扰内地居民


　　回至今尚留兵千余在彼口内驻劄窥探内地消息今接督臣牌示云交王已经具
　　奏奉有
　　谕旨敕命遵行到【臣】自应听督臣设处何敢渎陈然【臣】
　　有不得不
　　奏者葢因交王将失自我
　　本朝之逢春里改揑土名竟欲一槩割去则开化府与彼交界仅存百二十里若照伊所奏名色尽行拨给此外无可再查矣【臣】于此事初以为
　　天朝之地不应被伊占去故尔详请防勘实为疆土有关体綂起见即督抚二臣皆愼密有余若非应清之界亦断不准行文后因彼国有兵先来是以堵


　　人则此刻薄之念欺世亦属不可而竝以朦蔽
　　皇上罪戾匪轻况该鎭自抵任以来小心供职絶不敢效他人之倚恃权势妄纵骄傲见于顔色【臣】实不


　　心亦觉稍安不但此也【臣】自抵任之后因见各土司夷猓强横杀掠深为民害曾于公所言明嗣后办理地方除害之事有过当自认之有功槩不敢居幸逢督抚二臣同心协力痛加整顿仰托
　　皇上洪福使顽梗革面仇杀风息若不据实直陈恐纵蛮人之志而且逢春一里之居民倾心向化望救




　　圣明改正无不羣仰






　　见矣【臣】宁甘妄


　　闻伏乞
　　睿鉴施行谨
　　奏
　　总之根本处业既乖离则枝叶柎蕚何有佳致此奏一无可取
　　雍正三年六月二十七日云南布政使兼管驿盐道事【臣】李衞谨
　　奏为奏
　　闻事窃【臣】据曲靖府属之霑益陆凉二州竝南宁平彝两县报称隂雨颇多忽遇霑益州所属史家坡地方起蛟山水暴发淹没田禾冲倒民房当即报明督抚二臣委员查勘竝带去僃公银两令其分别赈恤抚慰安顿未至流离失所查此被灾之地虽连及数州县但系一河泛涨顺流而下凡接壤此河者两岸即遭漂没故惟近河并红花海低洼处百姓独受其害实非普遍被灾至通省禾稼皆好防丰一县雨泽愆期幸有【臣】等所开水利一道补救大半后亦得雨霑足恐厪
　　圣怀理合据实奏
　　闻再【臣】闻河南湖广一带道路不宁有奉
　　发滇省委署州县之举人李应国曾在湖广顺林驿被窃又有【臣】衙门库官陆正可由京携眷来滇赴任行至河南裕州宿于南关客店夜被大盗十七八人明火执仗将库官砍伤衣物盘费尽刦一空抛弃家眷只身来滇迄今刀伤未愈该地方官见其囊空人伤不能行动恐干盗案愿帮赔银五十两令其离境冺迹否则拖累不许起身亦未报缉又【臣】于春月有仆人回家行至湖广傅林驿地方夜宿客店亦被盗窃又前次滇省保送进京轮流引
　　见之武官南天祥段宗岳冯鸾等回任据称途间河南湖广多盗难行众口无异【臣】思内省平原之地岂容盗贼肆刦行旅裹足有闗吏治谨据实奏
　　闻伏乞
　　皇上睿鉴严饬施行谨
　　奏
　　凡百悉如此据事直陈一无顾避殊属可嘉之至
　　硃批谕旨卷一百七十四之一
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻一百七十四之二
　　硃批李衞奏折
</div>
    <div class="pagination">
<a href="世宗宪皇帝硃批谕旨_page841.html">上一页</a><span>...</span><a href="世宗宪皇帝硃批谕旨_page837.html">837</a><a href="世宗宪皇帝硃批谕旨_page838.html">838</a><a href="世宗宪皇帝硃批谕旨_page839.html">839</a><a href="世宗宪皇帝硃批谕旨_page840.html">840</a><a href="世宗宪皇帝硃批谕旨_page841.html">841</a><span class="current-page">842</span><a href="世宗宪皇帝硃批谕旨_page843.html">843</a><a href="世宗宪皇帝硃批谕旨_page844.html">844</a><a href="世宗宪皇帝硃批谕旨_page845.html">845</a><a href="世宗宪皇帝硃批谕旨_page846.html">846</a><a href="世宗宪皇帝硃批谕旨_page847.html">847</a><span>...</span><a href="世宗宪皇帝硃批谕旨_page843.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
