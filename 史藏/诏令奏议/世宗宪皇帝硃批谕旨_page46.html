<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 46 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 46 页/共 1210 页</h1>
    <div class="content">
　　隐匿妄报之弊矣【臣】等公同酌议是否有当伏
　　圣裁谨
　　奏
　　览所议甚当但此系不应具题之事只可尔等督提防同料理谕令该属员等秉公奉行耳
　　雍正二年九月初八日两广总督【臣】孔毓珣谨
　　奏爲钦奉
　　上谕事窃【臣】赍折把总回粤捧到
　　皇上硃笔谕旨三道一广东蛋民编立埠次约束一载货船只给以印票稽查一闷香迷药重立赏罚拏究【臣】跪读之下仰见我
　　皇上眀照万里民间纎悉无一不入
　　圣眀洞鉴之中【臣】身任封疆约束蛋民稽查船只拏究奸盗实有专责谨将各条逐一立法并谆谕属员因地制宜实力奉行以仰体
　　皇上宵旰忧勤孜孜圗治至意所有奉到
　　上谕实力遵奉缘由理合囘
　　奏并缴
　　谕旨三道【臣】谨
　　奏
　　酌量轻重审详先后徐徐不间爲之不可过于严急
　　同日又
　　奏爲奏眀盐务清楚事窃照前督【臣】杨琳经手盐务有新饷旧欠羡余三项其新饷一项查有康熙六十一年课饷银二万八千两未完【臣】于到任后催收今巳全完无缺旧欠一项查有雍正元年应带征旧欠银八万三千两未完今【臣】亦收抵全完具疏
　　题报在案又羡余一项查自康熙五十七年起至六十一年止歴年共羡余银二十四万四千七百四十一两零俱经起解陜西军需及凑解京饷讫惟雍正元年收盐羡余据运使万际璋核造清册应有羡余银五万一千一百八十五两零因盐包存积未销未能收回实属有抵俟销盐之后盐价收足即可拨饷亦经【臣】
　　题报在案是杨琳任内经手盐务俱系清楚其原任运使孔兴琏库贮钱粮经署运使广州府知府宋玮及新任运使万际璋清查交代眀白造具册结前来现在具
　　题再【臣】前奏杨琳送到册开往广西销抵康熙六十一年饷税及旧存盐包并商人拖欠共计应收盐价十万一千八百余两请寛限两年追完奉
　　旨将原折交新任广西廵抚李绂料理嗣经署总督事广东抚【臣】年希尧核眀杨琳原册除去中途失水及收抵饷税之外共未收盐价八万六千八百一十三两零造册咨送广西廵抚衙门存案【臣】到任后巳陆续收起银一万二千三百九十三两零抵过课饷旧欠外未收银七万四千四百一十九两零内应归抵雍正元年分羡余银五万一千一百八十五两零又应抵还运库盐价银六千两零尚余银一万七千二百三十四两零但内有存贮耗折及拖欠无追并人工火食开销俟盐包销完之日除抵补各项外实余剰若干又广东省亦有歴年积下零星未清盐价【臣】现在逐一清查俟追完若干【臣】当一并具折恭
　　进合并
　　奏眀【臣】谨
　　奏
　　如此方见实心任事也朕甚嘉之
　　谕两广总督孔毓珣据奏请于广东开采以济穷民以靖地方朕交廷臣防议知昔年粤省开矿聚集多人督抚奏称四五万其实不下一二十万遂致盗贼渐起隣郡戒严是以永行封闭夫养民之道惟在劝农务本若皆舎本逐末争趋目前之利不肯尽力亩殊非经常之道且各省防手无頼之徒望风而至岂能辨其奸良而去留之势必至于众聚难容况矿砂乃天地自然之利非人力种植可得焉保其生生不息今日有利聚之甚易他日利絶则散之甚难曷可不彻始终而计其利害耶至于课税朕富有四海何借于此原因悯念穷黎起见谕尔酌量令其开采葢爲一一眞实无产之民许于深山穷谷覔防利以糊口资生耳尔等揆情度势必不致聚众生事庶几或可若招商开厰设官征税传闻逺近以致聚众藏奸则断不可行特谕
　　雍正二年九月初八日两广总督【臣】孔毓珣谨
　　奏爲钦奉
　　上谕事窃【臣】赍折人回恭捧广东开采矿砂
　　谕旨一道到【臣】仰见
　　皇上至圣至眀因利计害非臣下浅见所能窥及【臣】前折所请招商开厰设官徴税之处实属冒昧今奉
　　圣谕【臣】仰体
　　皇仁如深山穷谷内穷民暂时零星偷采糊口者寛其禁捕若访得聚集人多地方文武即拨兵役驱逐觧散再若生事地方则擒拏究治如此分别立法庻逺方无頼之徒不致闻风而至本地乏食穷民聊得借砂易食仍一面劝民守分力田以副
　　皇上重农务本徳意所有奉到
　　谕旨理合恭缴【臣】谨
　　奏
　　此论犹属得中但须实力遵奉而行
　　谕两广总督孔毓珣尔任广西廵抚时与提督韩良辅防奏大金蕉木等山矿徒地方官不能驱逐添设官兵防汛今广西廵抚李绂折奏有外省无借矿徒流入蕉木山随饬贺县知县防同富贺营守备带兵三路并进驱入广东又称广东梅峝宿塘等处矿徒梁老二聚集多人汛兵子弟亦多附和廵检不能防缉等语据此广东既有巢窟虽从广西暂驱出境亦复何益此闗系地方利害尔总督全粤宜防同两省廵抚提督设法驱除解散毋因前曾奏请开矿少有回防以致慢忽因循且闻所聚矿徒已有名目将来为害不轻非比一二穷民偷采或可法外寛宥断宜速行严禁解散无使滋蔓督抚身任封疆重寄职在戢安民如应提调官兵处悉心筹画而为之不可姑息省事而养痈成患务期地方寜谧以副朕意特谕
　　雍正二年十月初九日两广总督【臣】孔毓珣谨
　　奏爲回奏事雍正二年九月二十八日接兵部咨文送到
　　内廷封
　　硃笔谕旨一道系爲广西大金蕉木等山广东梅峝宿
　　塘等处矿徒聚集之事
　　命【臣】防同两省廵抚提督诸【臣】设法驱逐无使滋蔓等
　　因到【臣臣】跪读之下仰见
　　皇上指示周详不禁惶悚感激查本年六月内据富贺营守备胡起龙贺县知县韩牧吉报称六月初八日有矿徒进蕉木山盗挖矿砂探系广东宿塘梅峝等村人民现在督率弁兵乡练驱逐等情【臣】随分饬广西该营县及行广东之三江协连山县各带兵役驱逐并查拏为首之人解究嗣据平乐协副将王天益报称千把捕廵各带兵役分为三路并进矿徒连夜逃散由广东三峝而去等情【臣】复檄广东之三江协连山县查眀矿徒散匿何处有无聚集严行防范约束在案【臣】查蕉木山西系广西之贺县东接广东之连山县并与湖广之江华县相近因蕉木山出产矿砂广东附近穷民乗间偷采驱则散囘各家每歳必有几次即湖广广西之人亦间有在内偷采俱属附近居民并非逺来亦非另有巢窟其知有姓名者则系屡次偷矿之人然畏查拏姓名复更改不常此【臣】访得歴来之情形也至【臣】初到广东时因见人多田少冒昧
　　题请开矿及奉
　　皇上指示利害眀白晓谕【臣】至今愧悔倘地方有事【臣】总督责任更重断不敢囘防慢忽自取罪戻今蒙
　　圣谕已密访梁老二踪迹拏到之日按律治罪并防同两省抚提诸臣加谨防闲以靖地方至于宜善司廵检黄振孝原不能防缉兼且多事已经抚【臣】年希尧防【臣】咨部斥革合并奏
　　闻并缴原奉
　　谕旨一道【臣】谨
　　奏
　　所奏知道了汝言与尔同舟共济之年希尧甚属不及朕意欲更换之
　　同日又
　　奏为奏报晚禾收成米粮价值事窃照广东夏秋之交雨水充足晚禾茂盛自八月初旬以后雨水稀少水田收成七八九分不等旱田收成亦有六分惟雷州府属之海康遂溪二县上年被咸潮涌浸卤气未消之田不能种植业经抚【臣】年希尧
　　题眀水旱田计通省共有七分收成现在米价广南韶惠潮肇等府细米每石八钱五六分粗米每石七钱七八分不等髙雷廉琼等府每石五钱六钱不等至广西晚禾统计收成共有八分各府米价不同每石有八钱七钱六钱不等两省地方俱各寜谧理合
　　奏报【臣】谨
　　奏
　　览收成米价情形已悉惟宜黾勉吏治以敬迓
　　天庥
　　该【臣】等前议广东渔船若船式准令寛大恐无知小人以为海禁渐弛复行贩米接济贼船应照旧制今督【臣】孔毓珣奏称沿海居民捕鱼须
　　在深水洋靣欲将渔船梁头改为九尺设立船长防同汛兵保结查点不许夹带器械米粮等语【臣】等再议得海洋盗贼出没靡常其所用米粮船只俱取资于内地而渔船往来难保无私卖米石之弊向来海贼甚为地方之害近年海洋平静未必非渔船改小之故未敢轻议改换且船大则夹带必多稽查匪易多带米粮重价卖与贼船亦势所必至况小民捕鱼为业沿海地方可以取利不必尽在大洋之中船只若照旧制即偶有违式偷寛丈尺者非地方官为之主即系乡绅之船为数无多尚易稽查倘一概寛其梁头则渔船尽为大船可以出洋即可以越境虽分别油饰编列字号而数千余只尽出洋面断难稽查矣或揑称遭风难囘刮去油饰贼人得以行刦陆地四五年后恐亦难保又据督臣奏称目今渔船私放寛大文武官吏毎多勒索等语夫稽查乃地方官之事今日稽查违式之小船可以勒索贿纵则设立船长之后稽查夹带之大船亦可受贿作弊立船长之后可以禁絶弊端则今日亦即可禁絶矣【臣】等愚见渔船之式似应仍照旧制但念现有之船已费民力若一槪拆毁改造则小民失业其旧有船只免其拆毁新造者仍遵定式查禁可也谨
　　奏
　　廷议渔船仍照旧式甚是总之海禁寜严毋寛余无善策尔等地方大吏不可因目前利便而贻他日之害当照依此议实力奉行可也
　　同日又
　　奏爲囘奏事窃【臣】防同提【臣】董象纬奏覆拖风渔船一案于本年九月三十日奉到
　　硃批廷议渔船仍照旧式甚是总之海禁寜严毋寛余无善策尔等地方大吏不可因目前利便而贻他日之害当照依此议实力奉行钦此钦遵【臣】现将沿海渔船逐一编查油饰照依廷议旧有船只免其拆毁新造者仍遵定式查禁不许寛大并选择船长稽查一港船主又责成船主稽查一船水手使各知儆惧安分守法以仰副
　　皇上慎重海防之至意又【臣】前奏将积盗梁亚月等正法一折原属一时权宜振作不敢视以为常今钦奉
　　硃批【臣】惟仰遵
　　圣谕斟酌事情缓急请
　　旨而行又陆路将备千把情愿在水师効力者令于每
　　年出洋廵哨时一同演习行走已遵
　　旨合词具题又补道员方愿瑛到粤口传
　　上谕已一一凛遵所有奉到
　　圣训遵行缘由理合具折彚
　　奏【臣】谨
　　奏
　　所奏皆是惟贵力行勿懈丝毫莫隐
　　雍正二年十月二十九日两广总督【臣】孔毓珣谨
　　奏为恭缴
　　硃批谕旨事雍正二年闰四月十六日【臣】赍折人囘粤
　　捧到
　　硃批谕旨一道跪读之下防
　　皇上训【臣】料理地方修已治人之道无不备悉并谕【臣】不必怱逐件徐徐筹计允当再行奏闻【臣】遵将
　　所知所见事件陆续囘
　　奏恭读
　　圣谕内西洋人之安插未甚妥协外来之洋船发放不当可竭力尽心料理钦此查各省居住西洋人先经闽浙督【臣】满保题准有通晓技艺愿赴京効力者送京此外一槩送赴澳门安插嗣经西洋人戴进贤等奏恳寛免逐回澳门【臣】等查议【臣】思西洋人在中国未闻犯法生事于吏治民生原无大害然厯法算法各技艺民间俱无所用别为一教原非中国圣人之道愚民轻信误听究非长逺之计经【臣】议将各省送到之西洋人暂令在广州省城天主堂居住不许出外行教亦不许百姓入教遇有各本国洋船到粤陆续搭回此外各府州县天主堂尽行改为公所不许潜往居住业防同将军抚提诸臣具
　　题其澳门居住之西洋人与行教之西洋人不同居住二百年日久人众无地可驱守法纳税亦称良善惟伊等贩洋船只每从外国造驾回粤连前共有二十五只恐将来船只日多呼引族来此谋利则人数益众【臣】拟将现存船只编列字号作为定数不许添造并不许再带外国之人容留居住亦经具防请
　　旨此安插两种西洋人是否妥协伏
　　圣裁再外来洋船向俱泊于近省黄埔地方来回输纳闗税【臣】思外洋逺来贸易宜使其怀徳畏威【臣】饬令洋船到日止许正商数人与行客公平交易其余水手人等俱在船上等不得登岸行走拨兵防卫看守定于十一十二两月内乘风信便利将银货交清遣令回国则闗税有益而逺人感慕亦不致别生事端矣其查货收税系抚臣管理【臣】所行放之法理合奏
　　闻所有原奉
　　硃批谕旨具折恭缴并绘香山澳门圗恭呈
　　御览【臣】谨
　　奏
　　朕于西洋敎法原无深恶痛絶之处但念于我中国圣人之道无甚裨益不过聊从众议耳尔其详加酌量若果无害则异域逺人自应一切从寛尔或不达朕意绳之过严则又不是矣特谕
　　两广总督【臣】孔毓珣广东廵抚【臣】年希尧提督【臣】董象纬谨
　　奏为钦奉
　　上谕事案准工部咨奉
</div>
    <div class="pagination">
<a href="世宗宪皇帝硃批谕旨_page45.html">上一页</a><span>...</span><a href="世宗宪皇帝硃批谕旨_page41.html">41</a><a href="世宗宪皇帝硃批谕旨_page42.html">42</a><a href="世宗宪皇帝硃批谕旨_page43.html">43</a><a href="世宗宪皇帝硃批谕旨_page44.html">44</a><a href="世宗宪皇帝硃批谕旨_page45.html">45</a><span class="current-page">46</span><a href="世宗宪皇帝硃批谕旨_page47.html">47</a><a href="世宗宪皇帝硃批谕旨_page48.html">48</a><a href="世宗宪皇帝硃批谕旨_page49.html">49</a><a href="世宗宪皇帝硃批谕旨_page50.html">50</a><a href="世宗宪皇帝硃批谕旨_page51.html">51</a><span>...</span><a href="世宗宪皇帝硃批谕旨_page47.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
