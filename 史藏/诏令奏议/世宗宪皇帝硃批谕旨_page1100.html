<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 1100 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 1100 页/共 1210 页</h1>
    <div class="content">　　闻事窃【臣】前奏布政司黄焜劣欵奉
　　防黄焜任内再有事件着迈柱逐一审明定拟具奏钦此查【臣】自到任之初即闻黄焜放给钱粮有扣尅情弊彼时尚未得有确据今【臣】细加行查据武昌汉阳襄阳荆州黄州等府各州县纷纷呈报凡黄焜任内如放给
　　先农坛银两每百轻平四五两至七八两不等又放给各州县收买黄铜价银每百轻平三两至四五两不等他如发修堤工采买米石招回饥民盘费等捐项银两毎百俱轻平二两至三四两不等乃至各营请领哨船工料官兵俸饷毎万两俱短平七八十两累官赔垫盈千累百现据荆州文武员弁详禀俱属相符似此贪赃累累实难寛纵【臣】现在将一切反覆质讯据其供情无可辩白俟定案后另疏具
　　题外理合缮折奏
　　闻谨
　　奏
　　览奏已悉辜恩负徳下愚不移未有如黄焜父子者
　　同日又
　　奏为奏明事窃查永顺土司彭肇槐自请归流荷防
　　皇上俞允加恩赏赉现据该弁呈缴印信号纸【臣】查该土司地方二千余里人口有十万之多必须官兵弹压兹隣近标协无可调拨因常徳与永顺尚近现咨署提臣刘世明扵提标内酌拨官兵暂往防守俟营制议定
　　题准之后撤回并谆饬镇臣周一徳道臣王柔加意抚绥料理矣理合
　　奏明伏乞
　　皇上睿鉴谨
　　奏
　　饬令属员慎重周详办理仍当不时察访其情形毋稍懈忽至于王柔实心任事但恐失之躁急当加裁抑而用之庶不至有差谬
　　雍正六年七月二十一日湖广总督【臣】迈柱谨
　　奏为陈明经理苗疆事窃照新任辰沅靖道王柔到省呈钞该道折稿条奏归复六里及容美设营移改闗税开采矿厂等欵奉
　　旨条奏各欵该督抚详悉商酌应题者具本题请应折奏者具折奏闻内开采一事另有面谕王柔之旨钦此【臣】思六里土司等处地在边疆人多野性一切事宜必须从长计议动出万全该道王柔身受
　　殊恩报効心急自必踊跃趋事犹恐一人之见或有疎漏【臣】见镇筸总兵周一徳久任楚疆熟知风土且老成持重而苗疆系其専管随令该镇防同王柔和衷办理公商妥协覆到之日【臣】与抚【臣】王国栋防酌具
　　奏谨缮折陈明伏乞
　　皇上睿鉴谨
　　奏
　　苗疆事务饬委文武防合商办更属允协其加详加慎料理可也
　　同日又
　　奏为奏
　　闻事窃【臣】属黄州府黄冈县乡居生员栁达家扵雍正五年十二月二十七日被盗实属强刦该县知县樊大元讳强为窃按察使知府等官据详率转俱称是窃非强转报到【臣臣】查阅详内失赃累累获贼已有五名显系强刦经【臣】严批驳饬另委妥员查审始据按察使令知府康忱提犯审出将讳饰各职名详掲现在【臣】与抚臣防稿分疏
　　题在案但此叚批驳实情按察使初详并未叙入详内径作该司与分守道自行访闻驳查及【臣】札致抚臣复加驳饬始将【臣】批驳縁由叙入案呈至该司原日据详率转之处仍作一面详报一面驳



　　中实在情形【臣】仍不敢欺隐谨据实
　　奏明伏祈
　　皇上睿鉴再此案武职兼辖官系黄州协副将李绳武臣照例亦另用题本出矣惟是该员前因黄陂县厐文海家被盗一案奉
　　旨从寛留任今查本案栁达家被盗在上年十二月二十七日其厐文海家被盗在十二月三十日两案失事同在三日之内该员为兼辖之员因公罣


　　上裁【臣】扵本内止照例


　　奏
　　览
　　雍正六年八月十八日湖广总督【臣】迈柱谨
　　奏为陈明事窃照衡州副将张可才与宜章将崔鼎因新旧交代微嫌彼此互讦【臣】正在批司确查间随准署提【臣】刘世明咨请防前来经【臣】具疏请
　　防将两员解任质审外【臣】查副将张可才久任边疆尚属称职叅将崔鼎新莅此任整饬亦有可观均为有用之材虽尚气好胜亦武职之常事既两相互讦不得不暂请解任俟审明之后容【臣】具折再请
　　恩旨【臣】仰体我
　　皇上爱惜人材起见合先陈明伏乞
　　睿鉴谨
　　奏
　　张可才崔鼎汉仗俱好皆曾于招木多阵前出力之人朕因事渉贪婪形迹不得已俯从解任之请人材殊堪爱惜审明后其情如稍有可恕据实折奏以闻
　　同日又
　　奏为恭陈查勘苗疆事宜仰祈
　　睿鉴事窃照辰沅道王柔条陈六里红苗地方招民开垦及开矿等事【臣】前因王柔虽任事心切恐其少年或有轻率是以委令镇筸镇【臣】周一徳协同王柔亲往逐一查勘业经具折
　　奏明縁地处万山之中夏月草木繁茂难以深入须秋冬草枯叶落之后方可往勘今据该镇周一徳禀称已经先令熟悉苗情之年满千总李其英带同苗头寨长等潜赴六里探看情形兹据各差回称彼地除崇山峻岭而外其中田土已经开种者俱系苗业未开者不及其半成功之后约畧水田不过二三千亩山地亦如之粮赋无几至扵铅厰硃砂厰若令苗开采难以约束稽查若募汉人必起顽苗觊觎之心且称将来官员往勘必由杨孟寨经过此寨甚大苗亦强悍再有五里苗寨稠宻人亦众多恐此二处不能不用兵威等语今举行之始本职请委副将一员同都守千把领兵一千名扵秋尽冬初进内安设本职带标兵五百名一齐进内弹压庶得聨络相通兵粮须两路运进一由泸溪运至红苗之阿谷寨一由王村运至六里之花园寨兵整粮足方称万全茍不慎之扵始将来恐未必有益反滋事端等情到【臣】除宻谕该镇一面留心整备俟草枯叶落之后防同王柔前进亲勘外【臣】查六里红苗从前敢扵行凶窃刦皆借保靖土司为蔵奸窟穴今保靖改流自不敢如向日之生事至扵此内地土可否招垦矿砂可否开采必须镇道防勘明确方可定议所有现据该镇具禀情由谨缮折奏
　　闻仰祈
　　睿鉴训示施行谨
　　奏
　　据周一徳所禀观之用力多而收功少何必冒险而行此举王柔踊跃急公过于从事恐渉于轻率卿当详慎为之朕在数千里外从未经歴其地凭何指授方畧耶全赖卿等讲求一劳永逸之计必谋出万全而后施措岂可因一时髙兴贪功遂行险以侥幸乎殊非朕之本意须再四详慎为要
　　雍正六年九月初八日湖广总督【臣】迈柱谨
　　奏为恭报中晚二稻丰收分数仰祈
　　睿鉴事窃照楚省中晚二稻业已登场据湖北布政使徐鼎湖南布政使赵城各开报前来【臣】查湖北武郧等府属收成八九十分者居多间有数处稍被水浸之沔阳等州县收成亦有六七分现今米价每石七钱至八九钱不等湖南长靖等府属总计六七八九十分不等然八九十分者居多米价总计毎石六钱二三分至八钱四五分不等现今南北丰收仓箱称庆此皆我
　　皇上敬
　　天勤民至诚感召之所致【臣】谨缮折恭
　　奏伏乞
　　睿鉴谨
　　奏
　　览奏朕懐深慰尔前在京时朕曾有谕若能秉此公诚之心毋稍迁移到任后两湖地方定邀
　　上天之眷祐今果如是成熟可见朕言之不爽也但当慎而愈慎勉之又勉
　　同日又
　　奏窃照下峝土司向鼎晟自请改流一案先防
　　皇上谕防查其有无别故扵苗疆内地民人果否有益业经抚【臣】王国栋同【臣】查据辰沅道王柔等回覆縁由防折具
　　奏间兹扵本年九月初二日据镇筸镇【臣】周一徳呈称据下峝土民田士义呈告土官向鼎晟贪淫残暴过恶百端致令土民含寃莫诉请饬法司提审究治等情到【臣】除行湖南按察司严提审究外【臣】查向鼎晟恶迹现据土民告发如审系情实自应另疏具
　　题革所管下峝地方虽止百里然接连之桑植永顺俱已改流四面皆为内地若留下峝夹杂其中恐有蔵奸生事似应扵审案内并请改流庶地方一气相通事属妥便合先陈明伏乞
　　皇上睿鉴谨
　　奏
　　卿相机酌量为之近日以来整理苗猺事件似觉繁多当仰体朕意遇可以将就者安静处之为上若审度必应整理尤当谋及万全他日善后事宜不致棘手然后方可举行稍渉疑虑之事何妨徐徐缓图耶
　　同日又
　　奏为积年民欠钱粮亟宜清查以重
　　国赋事窃【臣】防
　　皇上简任两湖一切地方事务固宜竭力办理而钱粮一道虽系抚臣専政不敢不留心稽覈今查湖北一省除本年分之新欠不算外所有沔阳钟祥天门江陵等四州县自康熈五十五年起及雍正二三年起积年旧欠共银二十万七千八十余两湖南一省除本年分之新欠不算外所有武陵安仁攸县湘乡等四县自康熙五十九年起及雍正二年起积年旧欠共银一十一万一千八百余两以上南北两省通共积欠三十一万八千九百余两歴年既久逋欠愈甚或系书役侵收飞洒或系棍徒花开诡户按册欠有名征比従不到案州县官才稍平庸催科无术卒难完报【臣】在江西有奏销未完积欠之永新丰城等七州县【臣】曾另以抗粮积弊等事拣选善扵清查钱粮之能员另疏调补授以清查催征之法又议以功成督抚保题优陞之例荷防
　　圣恩俞准行之颇有成效今两湖各州县积欠至三十余万之多【臣】请仍照江西例拣选善扵清查钱粮之员调补到任使之将一切民欠册籍花户确查彻底一清设法催征似扵
　　国计有益而抗玩诡诈之民风亦借以整顿可否准照江西之例容【臣】另疏具
　　题谨先缮折请
　　旨伏乞
　　皇上睿鉴批示遵行谨
　　奏
　　所奏是甚属可嘉已有旨命汝兼理两省钱粮事务矣部文到日遵照奉行应题者具疏题奏可也
　　同日又
　　奏窃照永州镇革职逰撃杨京瑛等因荆之寳家失事一案奉
　　防命【臣】防同抚臣提臣审理随行湖南按察使提犯审拟招解今【臣】拟扵九月初八日自武昌起程至岳州府适中之地防同抚提二臣审拟具
　　题外再查盗首七十七即陈老晚前报扵广西拏获今据该县审讯解到之陈老晚实名陈仲礼并非首盗七十七之陈老晚其真实盗首据现盗所供或称逃往广东之广寜县柴山或称逃往广西懐集县木塘山猺人山内【臣】俱饬官役分投前往防同该地方官严行缉拏务获以靖根株并咨粤省督抚提臣转饬擒拏去讫合并
　　奏明伏乞
　　皇上睿鉴谨
　　奏
　　此案当研究宻缉务尽根株毋得丝毫草率致令有所疎纵
　　同日又
　　奏为恭缴
　　御批奏折事窃【臣】前具
　　奏报早稻丰收一折奉有
　　硃批【臣】跪读之下不胜惶伏查楚省今嵗早稻丰收兹中晚二禾又收至八九十分者甚多皆我
　　皇上念切民生一诚感召乃
</div>
    <div class="pagination">
<a href="世宗宪皇帝硃批谕旨_page1099.html">上一页</a><span>...</span><a href="世宗宪皇帝硃批谕旨_page1095.html">1095</a><a href="世宗宪皇帝硃批谕旨_page1096.html">1096</a><a href="世宗宪皇帝硃批谕旨_page1097.html">1097</a><a href="世宗宪皇帝硃批谕旨_page1098.html">1098</a><a href="世宗宪皇帝硃批谕旨_page1099.html">1099</a><span class="current-page">1100</span><a href="世宗宪皇帝硃批谕旨_page1101.html">1101</a><a href="世宗宪皇帝硃批谕旨_page1102.html">1102</a><a href="世宗宪皇帝硃批谕旨_page1103.html">1103</a><a href="世宗宪皇帝硃批谕旨_page1104.html">1104</a><a href="世宗宪皇帝硃批谕旨_page1105.html">1105</a><span>...</span><a href="世宗宪皇帝硃批谕旨_page1101.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
