<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 507 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 507 页/共 1210 页</h1>
    <div class="content">　　仰副
　　圣主成全始终之至意【臣】惟有益竭愚诚约束将弁操练兵丁整饬营伍不敢稍有瞻徇不敢稍存私臆以仰副
　　圣主隆恩于万一耳所有奉到
　　硃批理合恭缴谨
　　奏
　　朕经各处访询有奏汝较前稍改亦知说属员不是矣又有奏汝习惯成性锢疾难除何能改易云云等语果若此是乃下愚不移之流朕岂肯成全如此负恩悖理老奸巨猾败壊国家法纪之人乎若仍然自以为是怙终不悛祸不旋踵矣朕一番髙厚之恩付之流水殊属可惜
　　同日又
　　奏为敬陈一得之愚仰祈
　　睿鉴裁夺事窃惟
　　国家武僃与文事并重设専阃而统率将士嵗行春秋二操原以申明歩伐止齐之法简军实而武畧毋容怠忽废弛者也查江南营路繁多水陆交错将弁贤不肖不等其于春秋操期保无玩视功令者即上司事后查防而营伍巳经頽敝【臣】愚谓与其察防于事后不如督饬于事前【臣】钦奉
　　敇书内开防同总督廵抚选择武官内能干者查点兵马等语【臣】谨拟设委员循环察勘之法每嵗春操届期令左边邻营挨次按勘右边邻营至秋操届期令右边邻营挨次按勘左边邻营察其额兵虚实马匹肥瘦技艺生熟阵势如法与否军需完整残缺与否并察水师兵船水务练达驾驶熟便与否事毕据实详报上司如有废弛营分听候
　　题防议处再于两操事竣秋末冬初时防同督臣公选能干将领数员分定防营令其前徃覆勘如有废弛营分系按勘之员匿报在先者即将按勘之员同本营之员一并
　　题防倘覆勘之员或扶同隠庇经督提亲勘察出访闻有据亦一例
　　题防如此按嵗举行循环督饬于前处分严惩于后将见操练不期勤而自勤军容不期整而自整矣【臣】不揣衰愚谬陈刍荛可否采择伏乞
　　皇上睿鉴裁夺施行谨
　　奏
　　此议仍属虚文毫无益于实际从来有治人无治法任尔将左右邻营调察即使阖营互换人人咸知提督系邀名沽誉徇情罔上乐为乡愿之人纵千方百计拟议孰肯出头代尔任怨耶自为大帅尚不恤欺君悮职而望属员至诚待已无是情理身为大臣受封疆重寄尚不肯为国家任怨而望偏裨末弁秉公持正更无是情理但能令属员兵丁佥谓尔是一铁面无私忠正执法之提督只知有国而不知有家有罪必罚有犯必惩今秉阃外之节钺将来朝廷之柱石人人皆如此深信不疑不俟春秋操练保尔各营整齐严肃也凡事当务拔本塞源似此逐末之论何济于事而况徒托空言未必实行此等妄奏安能耸朕观听前数次谕防甚明在尔审择而自处耳
　　同日又
　　奏为时届秋成据实陈明伏乞
　　睿鉴事窃【臣】查苏松常镇淮各府所属州县田禾秀实现在渐次登约有八九分收成米价每石一两一二钱自江寜以上各地方收获约有七八分不等人民俱皆乐业惟六安无为夀州舒城霍山宿松桐城霍邱颍上沛县等州县七月内有因风雨连绵有因蛟水陡发低洼之处俱被淹涝【臣】据各营呈报前来星即咨防督抚诸臣速为拯恤不致失所外【臣】复檄饬各协营严加防御俾城池仓库等项勿致疎虞在案至于沿边海洋【臣】饬各营将弁按季轮廵甚为寜谧所有地方情形理合据实奏
　　闻谨
　　奏
　　一身责任尚不能抒忠尽职斯乃督抚及地方有司之事何必多此一番越俎耶加意拯恤之咨防仍不过沽誉之为假使劣绅恶衿干犯法纪寜肯代督抚惩治乎观此二谕而不惊愧悔艾似非人类也
　　雍正七年七月初十日署理直隶古北口提督印务都统降二级调用【臣】魏经国谨
　　奏为奏
　　闻事雍正七年七月初九日据河屯营守偹王璸呈据虎什哈把总于彦报称本年六月十七日巳时大雨至十八日未时止虎什哈西白旗地方山水陡发冲去房屋三十六间小庙三座人民男妇十三名口旗人一名又庙子沟冲去房屋十间淹没本处旗人一名拏聂沟冲去房屋二十一间等情又据三旗砍杨木板千总朱熺并壮丁等呈称六月十七八等日大雨水发共冲去苗地三十二顷八十亩又据拏聂沟法尔马公庄头戴瑞呈称冲去本庄苗地十七顷八十亩又据庄头李天培呈称冲去潮河川三道河官苗地一顷各等情由该僃呈报前来所有口外被水情形理合具折奏
　　闻伏乞
　　皇上睿鉴谨
　　奏
　　知道了冲去人口房地或止于此数抑或犹有遗漏当确查详报不可丝毫隠饰
　　雍正七年七月二十一日署理直隶古北口提督印务都统降二级调用【臣】魏经国谨
　　奏为恭缴
　　硃批奏折事雍正七年七月十四日据【臣】标赍折把总
　　恭捧
　　硃批奏折回口【臣】跪迎至署望
　　阙叩头祗领开阅遵查口外地方前因连隂积雨山水骤发以致虎什哈等处有淹没人口田舎之事其余地方虽经骤雨并无水患田禾俱皆畅茂【臣】受
　　恩深重事无钜细惟有谨遵
　　圣谕不敢丝毫隠饰用以少酬
　　髙厚于万一耳所有奉到
　　硃批奏折理合恭缴谨
　　奏
　　知道了
　　所奏调拨营弁一折交部议矣
　　雍正七年闰七月二十六日署理直隶古北口提督印务都统降二级调用【臣】魏经国谨
　　奏为剔除营债盘利之弊以广
　　皇仁以纾兵累事窃查营兵食用除支领饷银之外别无生计遇有穷乏难免借贷向有射利之舗戸豪民结交队目广放营债每两利银五分以至加一或折扣不等兵丁廹于燃眉甘受其毒及至关饷之日本利盘筭扣还无余只得又向队目转恳再三仍行折借照前起利如此经年累季债主获利数倍而兵丁实贻累无穷若不设法剔除营伍终无起色【臣】愚以为广放营债之徒从前久获重利俱属违禁所取但念旧习相沿不便概行追究似应通饬严禁令其停止利银止许陆续归本定于三年内清还姑免其违禁取利之罪如此明白禁约庶民无亏本兵有余赀均颂
　　皇仁于亿万斯年矣是否可行伏乞
　　皇上睿鉴施行谨
　　奏
　　所奏甚是朕早有此意未经降防候防遵行可也凡如此等之奏不加慎密擅自宣露于外仍蹈沽名故辙则汝身命恐难保也
　　雍正七年八月初四日署理直隶古北口提督印务都统降二级调用【臣】魏经国谨
　　奏为奏
　　闻事窃照古北提标兵丁荷防
　　皇上天恩赏库银六千两令【臣】委员经理营运生息以济各兵喜丧等事酌量赏给之用业将领到库银并各兵感激缘由据情
　　题谢在案查古北地处边隘非比冲衢繁庶之区广有营运之法【臣】悉心筹画惟有开设典当可以永久生息今择于古北城外河西开设当舗一处招殷实舗民二人经管犹恐六千两一时不能运出以致闲放无益止领去银四千两于八月初三日开张照例以三分行息其余银二千两暂存中军署内拟于秋收后粮食辐辏之时先尽兵民籴用然后陆续零收囤积于来嵗青黄不接之时即按市价量为减粜以便兵民以资生息俟典当通行之日仍将此二千两并入舗内营运饬令该中军每月亲身盘查【臣】亦不时稽察务使均沾实惠本利无亏民不扰而兵有益以仰副我
　　皇上推恩博济之至意为此缮折奏
　　闻谨
　　奏
　　如此营运可以永久济兵料理甚好
　　雍正八年四月十四日署理直隶古北口提督印务都统降二级调用【臣】魏经国谨
　　奏为恭报雨泽事窃查古北口及石匣地方于四月十三日天降霖雨入地三寸随差查口外热河一带地方亦同日得雨入地三寸其曹家路虎什哈二处同日大雨田畴霑足理合缮折恭
　　奏以慰
　　圣懐俟各处得雨霑足再当奏
　　闻谨
　　奏
　　览得雨情形深慰朕懐但不可丝毫增加涉于粉饰一一据实奏报方足取信














　　硃批谕防巻一百十一
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻一百十二
　　硃批杨长春奏折
　　雍正元年六月初十日江西南昌总兵官【臣】杨长春谨
　　奏为恭谢
　　天恩事雍正元年五月十九日防兵部劄付内开钦奉上谕各省总兵官有具折奏事者亦有从未具折奏事者着行知伊等嗣后如有应奏之事俱各密折陈奏钦此行文到【臣】伏念【臣】世受
　　国恩由廕监生补授佐领防领防
　　圣祖仁皇帝不次拔擢洊歴总兵官寸长未效恭逢皇上御极以来
　　隆恩叠沛厚泽频施只因未奉
　　谕防不敢进折
　　奏谢今防
　　特恩赏准折奏俾【臣】犬马愚忱时得上达
　　宸聪而地方紧要事务亦可密请
　　指示闻
　　命自天感激无地理合缮折
　　奏谢谨
　　奏
　　知道了尔向日居官声名甚好尔之为人居心朕巳深悉更加勉力毋懈
</div>
    <div class="pagination">
<a href="世宗宪皇帝硃批谕旨_page506.html">上一页</a><span>...</span><a href="世宗宪皇帝硃批谕旨_page502.html">502</a><a href="世宗宪皇帝硃批谕旨_page503.html">503</a><a href="世宗宪皇帝硃批谕旨_page504.html">504</a><a href="世宗宪皇帝硃批谕旨_page505.html">505</a><a href="世宗宪皇帝硃批谕旨_page506.html">506</a><span class="current-page">507</span><a href="世宗宪皇帝硃批谕旨_page508.html">508</a><a href="世宗宪皇帝硃批谕旨_page509.html">509</a><a href="世宗宪皇帝硃批谕旨_page510.html">510</a><a href="世宗宪皇帝硃批谕旨_page511.html">511</a><a href="世宗宪皇帝硃批谕旨_page512.html">512</a><span>...</span><a href="世宗宪皇帝硃批谕旨_page508.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
