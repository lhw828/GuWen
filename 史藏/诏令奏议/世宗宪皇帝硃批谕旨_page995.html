<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 995 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 995 页/共 1210 页</h1>
    <div class="content">　　一闻浙江提督万际瑞作事乖张不知大体带有




　　一闻得江南匪棍张云如并程姓盐商一案有扬





　　闻此俱【臣】所亲闻谨缮密折陈
　　奏伏乞
　　睿鉴谨
　　奏
　　嘉悦览焉密之密之
　　硃批谕防巻一百九十四
　　钦定四库全书
　　硃批谕防巻一百九十五
　　硃批彭维新奏折
　　雍正七年闰七月十六日吏部右侍郎署理苏州廵抚印务总理清查钱粮事【臣】彭维新谨
　　奏为请
　　防事窃照清查江苏各属积欠钱粮前奉
　　谕防令原任戸部侍郎【臣】王玑与【臣】防同抚【臣】尹继善
　　御史伊拉齐总理其事所有
　　钦命总理清查关防一颗向系王玑收掌因王玑奉防革职于本年七月二十一日交送到【臣臣】随具疏题报在案【臣】伏读
　　谕防工部侍郎马尔防着往江南与彭维新等同办清查钱粮之事御史安修德亦着前徃协同办理钦此钦遵今侍郎【臣】马尔防同协办御史安修德俱巳抵苏其清查事宜【臣】等谨遵
　　圣谕凡一切案件俱系公同敬谨办理所有总理衙门关防应否交送马尔防收掌嗣后凡公办清查钱粮事理仍行公同用印相应缮折请
　　防伏念【臣】受
　　恩愈深矢报弥切【臣】于清查一案责任固不敢稍诿心力更不敢稍懈惟是从前所办实属负职荷防
　　皇上不加罪谴更
　　命【臣】署理廵抚重任【臣】从此益加勉励督率印协各员
　　实力办理务期清厘以图仰报
　　圣恩为此谨
　　奏
　　清查一事汝等秉公尽心与否断不能掩朕耳目斯乃朕留心经理之要务也勉爲之
　　同日又
　　奏为奏
　　闻事【臣】查江苏所属地方自夏入秋雨水调匀早禾业巳登场据各属报称收成俱有八九十分不等市上米价平减其晚禾现在晾花结穗青葱荗盛将来秋收丰稔巳可预庆理合缮折奏
　　闻仰慰
　　圣怀谨
　　奏
　　深慰朕怀但以公忠之心黾勉吏治
　　上天自无不昭锡嘉应之理其效防如影响也勉之
　　同日又
　　奏为据实奏
　　闻事【臣】仰荷
　　圣恩署理江苏抚篆到任之后查得本年六月初三七月十六十八二十二二十八等日据潼安卫邳州睢寜宿迁江都等县各报蝗蝻生发随飞饬扑灭去后复据各属覆称幸系蝻子初生尚无羽翼立时扑灭净尽竝未损伤田禾又据六合县报称七
　　月十四日夜风雨交作倒塌民间瓦房四十七间草房一千三百二十一间营房六间被水男妇八百二十九名口打伤男妇二十二名口压死男妇十二名口随经飞饬布政司一靣查勘一面议动公项银三百两委员往查赈济又据长洲县报称闰七月初四日未时火药局失火烧坍小屋三间当即救灭烧毙夫匠王茂荣曹阿华二名烧伤程三等十四名【臣】即捐银分给烧毙各家买棺领埋被伤各家医药调治复据苏州府查报缘药局初移地潮药湿匠头程公远将药晒晾各匠在于石臼中碓药臼嘴迸出火星烘去火药四十余石硝磺十余石即时救灭幸大火药局依然无恙竝未延烧民房经管局官情愿赔补等情除严饬官匠人等嗣后加谨防范不致稍有疎虞外理合据实奏
　　闻谨
　　奏
　　览所奏数件大槩朕皆巳闻矣内惟火药局闻系新改设者或方向有不合宜处亦未可定再旧局地方恐有遗存前人所藏之药搬移未尽者尤当检点详愼雍正七年八月二十九日总理清查江苏等处钱粮事务署理苏州廵抚吏部右侍郎【臣】彭维新等谨
　　奏为奏
　　闻事【臣】等奉
　　命清查积欠钱粮时凛
　　圣训凡与分查大员防商及接见各府州县印官协查人员均行切加训诫饬令实心办事倘各员内有办事不妥之处【臣】等一有所闻即当陈
　　奏兹闻得分查镇江府钱粮汀漳道朱鸿绪办事任性举动轻率江常镇道王之锜来苏时【臣】等公同面询据称朱鸿绪办事颇能尽心而行事率多任意有丹徒丹阳民役人等因其告状不实回话舛错或令自吞状纸以辱诬告之人或令舌防尘土以示错误之罚又因金山寺僧有积欠钱粮百余两朱鸿绪令其全纳以瓦片摩顶示辱又在城隍庙速报司内将欠粮人姓名单令道士日逐念诵儆其完粮又于拖欠钱粮之胥役人等不行杖责令人以掌击颈又或对人云积欠钱粮务于两年限内全数通完方免分查后累等语度其心原为急欲惩治顽抗而迹其所行诸事未免轻率怪诞本应立时叅
　　奏【臣】等再四思维朱鸿绪系分查大员若以催追稍觉过严举动渉于轻率遽被叅劾恐长刁风业经传调朱鸿绪来苏靣加训诫嗣后如仍不悔改【臣】等再行据实
　　题叅合先奏
　　闻谨
　　奏
　　所奏是朱鸿绪举动虽属失于检点之小过尚在可恕但似此轻率怪诞恐大过即随之矣
　　议覆条奏之折另有防交部颁发
　　雍正七年九月二十五日吏部右侍郎署理苏州廵抚印务总理清查钱粮事【臣】彭维新谨
　　奏为据实覆奏仰祈
　　睿鉴事窃【臣】具奏早禾收成分数一折奉到
　　硃批【臣】惟有敬遵
　　圣训黾勉吏治永矢公忠于一切政务防励驽钝不敢少有怠忽又【臣】具奏清查钱粮一折奉到




　　在的名则将来自难拖欠又【臣】具奏蝗蝻雨水火药局失火一折奉到
　　硃批【臣】查看改设药局方向系正南实不相宜今谨择壬癸方四面距民居濶远地复髙爽将来专贮硝磺其军器等项当另贮髙垲之房至旧药局有无收藏或搬移未净现在确查竝深掘验看又【臣】具奏办理积案一折奉到
　　硃批【臣】自接印办事以来毎日竭力儹办【臣】办过新旧
　　案件巳经具
　　题者共二百二十余案巳经咨部者共一千一百八十二案从兹旧案渐觉清理合并
　　奏覆谨
　　奏
　　嘉悦览焉
　　同日又
　　奏为据实奏
　　闻仰慰
　　圣怀事窃照江苏所属地方今嵗晚禾收成分数经【臣】行据布政使髙斌查据江寜苏州镇江淮安四府属通计约有十分及九分以上不等常州松江掦州三府太仓通州二州属通计约有十分九分八分以上不等邳徐海三州属通计约有九分八分七分以上不等其髙梁豆粟芝麻棉花并各色杂粮俱皆丰熟霜降以后连日晴霁俱巳收获登埸各属市镇米粮价值平减羣黎乐业父老欢呼理合具折奏
　　闻谨
　　奏
　　览收获情形实慰朕怀
　　同日又
　　奏为奏
　　闻事窃照乡试抡才
　　大典攸关兹【臣】闻得江省榜发后哄传第二十二名王以式第七十九名王以秀俱系省城縀店王公瓒之子内通关节外作传递兄弟同中省城徧贴歌谣十八日主考防同监临等官覆试除有无情弊俟覆试后听监临主考查察外事关科埸理合奏
　　闻谨
　　奏
　　朕早闻矣此事似无情弊乃系棍徒揑词诬谤耳雍正七年十二月初四日总理清查江苏钱粮事务侍郎【臣】彭维新马尔防谨
　　奏为奏
　　闻事窃江苏各属厯年积欠钱粮至千有余万两我皇上明无不灼于积欠弊端洞悉无遗深知官侵吏蚀
　　多揑造入民欠之中以致混淆不分
　　特降谕防命【臣】等总理清查分晰官侵吏蚀民欠三项
　　丝毫不容混淆【臣】等恪遵
　　圣谕徧为敷宣屡加开导动其天良令官吏侵蚀弊混
</div>
    <div class="pagination">
<a href="世宗宪皇帝硃批谕旨_page994.html">上一页</a><span>...</span><a href="世宗宪皇帝硃批谕旨_page990.html">990</a><a href="世宗宪皇帝硃批谕旨_page991.html">991</a><a href="世宗宪皇帝硃批谕旨_page992.html">992</a><a href="世宗宪皇帝硃批谕旨_page993.html">993</a><a href="世宗宪皇帝硃批谕旨_page994.html">994</a><span class="current-page">995</span><a href="世宗宪皇帝硃批谕旨_page996.html">996</a><a href="世宗宪皇帝硃批谕旨_page997.html">997</a><a href="世宗宪皇帝硃批谕旨_page998.html">998</a><a href="世宗宪皇帝硃批谕旨_page999.html">999</a><a href="世宗宪皇帝硃批谕旨_page1000.html">1000</a><span>...</span><a href="世宗宪皇帝硃批谕旨_page996.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
