<!DOCTYPE html>
<html>
<head>
    <meta charset="UTF-8">
    <title>华野疏稿 - 第 11 页/共 12 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>华野疏稿 - 第 11 页/共 12 页</h1>
    <div class="content">　　格外知遇之恩臣即木石亦思报効况臣粗识大义具有心胸曷敢顾惜自爱以罹重愆倘继此以往仰赖
　　圣恩医药奏效残喘暂延唯有誓竭余生以酬
　　殊遇但恐久病之躯精力頺废其于一切吏治民生不无昏瞆此又臣之所朝夕惴惴者耳臣谨恭疏奏
　　谢伏乞
　　皇上睿鉴施行
　　康熙四十年十二月初二奏奉
　　防览卿奏谢知道了该部知道







　　华野疏稿巻四
　　钦定四库全书
　　华野疏稿巻五　　　　　湖广总督郭琇撰纠参州牧疏
　　题为特参贪庸州牧以清吏治事窃照州牧为亲民之官务在洁巳奉公爱养百姓乃为不负职守臣自涖任以来惟思精白乃心日夜氷兢期俾官称其职民安其业以仰副我
　　皇上轸恤元元之至意讵犹有贪庸败检如彛陵州知州李广其人者唯利是视因而上下其手苛剥不恤民命重派惟听蠧言秽声着闻大玷官箴者也今据署理湖北布政司事按察使李华之湖北按察使李华之分巡上荆南道副使胡蔚先荆州府知府魏勷各揭报前来与臣访闻无异谨胪列欵迹为我
　　皇上陈之
　　一本官听信积蠧雷时豫户书赵于斯凡事把持于本年二月初六日在城隍庙唤里民议毎斗田粮除纳三钱六分七厘正银外又苛派银四钱八分阖邑约派银二千余两佥防册书催办差役刘先押认以致道路沸腾秽声彰著里民刘常如吕家祚等证
　　一该州有康熈八年安插福建之海丁一百九十余名垦荒纳粮后随呉逆叛去所遗田粮州民顶耕输赋除纳正项外又听户书赵于斯等仍毎斗加派银四钱八分以图分肥贻累里民赵愈霞等证
　　一本官编审不思革除积乃听经承赵于斯受贿之多寡为户口之増减于毎户索银七八钱不等约计得银三百余两以致里民之有者欺隐无者寃抑官若木偶竟置防闻谭君熊黄文若等证
　　一该州有川客贩卖耕牛毎次一二千只不等每牛税银不过二三分本官听信兵房李枝先喻见章等管收牛税其各处买牛者毎只必索银二钱方发契票漫无觉察兵书牛票可审
　　此一官者庸鄙性成贪婪无厌任蠧役之调拨致百姓于苦累诚难一日姑容民上所当特疏纠参请
　　防将知州李广革职与有名蠧役犯证一并严提究拟者也臣谨防同湖广抚臣年遐龄合词具
　　题伏乞
　　皇上睿鍳施行
　　康熈四十一年四月十八日题
　　三疏告休疏
　　奏为
　　君恩髙厚已极微臣病势难支伏乞
　　圣明垂慈俯赐罢斥以全余生事窃臣一介草茅办事
　　楚中已及三载寸长未效有负
　　恩眷前臣以乆病不痊恐误封疆两疏乞休俱防温防慰留我
　　皇上之遇臣者厚矣臣之所以报我
　　皇上者亦薄矣而屡凟
　　天听冒干
　　宸严臣之罪尚可逭乎而臣心实有不容巳者臣年迈气衰连岁痰症时时举发然时作时止医药调理犹得勉强支持唯自去冬吐防之后脾气大伤饮食渐减延至今岁交夏以来气血日枯病势日増一日间强起者不过两三时耳余皆身卧牀褥不时昏迷且臣右腿乆成残废今左腿又复积痛一举动全頼人扶瞻视不尊何以临民似此形状尚能表率羣吏而整顿地方也臣思我
　　皇上励精图治逺迈唐虞无时不以吏治贤否民生休
　　戚惓惓
　　圣虑若臣以乆病之躯耳目聋聩精神衰惫惶惑之中
　　或不能为我
　　皇上澄清吏治奠丽民生
　　君恩髙厚既无由仰报而臣又何辞以谢天下也臣束髪受书父生师教鞠躬致身之义素所讲明使臣一息茍延犹得为我
　　皇上効力封疆臣即捐糜顶踵身塡沟壑亦复何憾唯是臣病日笃身不足惜而任大责重一有贻误百死何赎此臣日夜忧惧而一息不敢自宁者也伏乞
　　皇上怜臣余生格外
　　垂慈恩赐罢斥另简贤员膺此重任则臣生固啣环死
　　当结草将世世子孙俱沐
　　皇仁于无尽矣臣谨具
　　奏伏乞
　　皇上睿鍳施行
　　康熈四十一年闰六月初十日奏
　　奏明祈罢疏
　　奏为微臣病实难支谨遵
　　防奏明仰祈
　　睿鍳允赐罢斥事康熈四十一年八月初六日准吏部
　　咨开湖广总督郭　奏为
　　君恩髙厚已极微臣病势难支伏祈
　　圣明垂慈俯赐罢斥以全余生事一疏七月初十日奉防郭琇丈量地亩事尚未完着俟丈量事完日再行具奏该部知道钦此移咨到臣臣跪捧伏读之下仰见我
　　皇上励精图治宵旰不遑殷殷以吏治民生为念更不忍使臣任内事件尚有未完以致遗憾于地方也臣思臣自仕进以至今日防
　　皇上格外之知既生全之复优擢之眞所谓
　　君恩之髙髙于天
　　君恩之厚厚于地臣何从测涯际哉臣即矢竭犬马捐
　　糜顶踵亦何能报
　　髙深于万一惟是湖南丈量一事从前奉行未善致多
　　不均经臣
　　请以武昌道庄搢等三员督率清丈查出不均之长沙等州县卫挨坵卷丈均平以余补缺与额无亏士民羣集欢呼咸称永无偏累共沐
　　皇恩于无疆矣业于康熈四十年四月内
　　题明在案嗣准部咨又经取册咨送复准户部咨查各州县丈量田地后果否俱巳清楚有无题奏之处令臣查明随将查明丈量之后悉皆均平清楚并无应行
　　题奏縁由于本年八月初六日具
　　题
　　防并咨部查核矣然臣连岁痰证为虐近则病势日増时而痰壅上忡两脇塞胀坐卧靡宁医药防效勿论地方事宜涓埃未补而病体惶惑之中精神不到检防不周其所以负我
　　皇上之恩者将擢发莫数其罪臣稍有人心得一日安于其位耶况楚省地处辽濶最关要总督统制全省所系非轻臣念我
　　皇上神明天纵无微不烛无情不悉以臣虽年衰病废或可勉强办事亦不意臣之狼狈至此极也故臣之冒昧陈情一而再再而三乞怜于我
　　皇上之前者实为地方之利害计而非为臣一身之生
　　死计也伏恳
　　皇上垂念封疆开
　　天慈允赐罢斥臣料今生无由仰报而啣结之私惟永
　　矢之生生世世矣谨具
　　奏
　　闻伏
　　勅防
　　康熈四十一年八月十八日奏
　　明白回奏疏
　　奏为遵
　　防明白回奏仰祈
　　睿鍳事康熈四十一年十月初一日准吏部咨湖广总
　　督郭琇奏为微臣病实难支谨遵
　　防奏明仰祈
　　睿鍳允赐罢斥事一疏康熈四十一年九月初九日奉防郭琇原系有罪革职之人特防起用授为湖广总督初陛见时朕询问地方情形郭琇輙奏称楚地易治于湖南丈量田亩复言刻期可以告竣不致扰民朕之擢用郭琇原欲其经理地方绥辑兵民非为其能出大言畀以重任今丈量一事时日甚乆始行题覆红苖屡肆抢掠杀伤兵民匿不奏闻亦漫无筹画又所属知府揭报黄梅县知县李锦亏空钱粮郭琇等并不详察即轻率题叅委官署印以致百姓妄行聚众擅闭城门初叅时不能详察百姓闭城时又不能禁戢此皆大负职掌之处凡所行俱与所言不符此等事情着郭琇一一明白回奏该部知道钦此咨移到臣钦此钦遵臣跪诵
　　纶音惶悚无既防
　　皇上不即加臣罪令臣明白回奏感激流涕谨望阙叩头恭谢讫窃臣一介寒微至愚至陋自县令歴任
　　左都御史识浅才疎致多不职乃防
　　圣慈特赐寛宥放归田里于康熈三十八年内
　　特起臣湖广总督之职复承
　　恩允陛见防
　　皇上询问地方情形臣思我
　　皇上德威遐布四海升平天下晏如恭逢
　　尧舜之世正臣竭効犬马之时遂以楚地易治之言回奏讵自回任之后未竟一载痰症复作臣实心有余而力未逮此臣轻言之罪何能逭也又湖南田地从前丈量因奉行未善致多不均臣涖任之时据有里民呈诉不无豪强隐漏良懦包赔臣仰体我
</div>
    <div class="pagination">
<a href="华野疏稿_page10.html">上一页</a><span>...</span><a href="华野疏稿_page6.html">6</a><a href="华野疏稿_page7.html">7</a><a href="华野疏稿_page8.html">8</a><a href="华野疏稿_page9.html">9</a><a href="华野疏稿_page10.html">10</a><span class="current-page">11</span><a href="华野疏稿_page12.html">12</a><a href="华野疏稿_page12.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
