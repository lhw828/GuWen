<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 601 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 601 页/共 1210 页</h1>
    <div class="content">

　　陈州知州林鸿暹已经乞休今准部咨为请照晋省分辖等事内开裕州知州蔡维翰调补陈州磁州知州范时绪调补陜州应将现委暂署陈州事之候选知州袁顼调补裕州【臣】又查磁州一缺系冲繁要地必须能员方克胜任因将候选知州金上玉委署磁州事其现委暂署陜州事之候补知州黄大成掣囘另补以同知衔调补许州知州祖承祚现在赴京引
　　见因委候选知州陈绶来暂署许州事外有太康辉县内乡洧川四缺业经部选有人新令尚未到任臣已委候选知县赵可大暂署太康县事朱体谦暂署辉县事万瑄暂署内乡县事刘辉祚暂署洧川县事均应俟新令到任之日再有缺出另请补授以上委署各员【臣】于九月十五日恭疏具
　　题讫又于九月十九日接准部咨内开奉
　　旨南汝道佟镇知州管祥符县事王士俊游击马世龙三员准石文焯帯往浙江俟散赈事毕即令囘豫等

　　理祥符县缺暂委奉
　　旨留豫补用之原任封邱县知县唐绥祖署理游击员
　　缺暂委该营守备张孟仪署理仰祈
　　圣鉴再查通省府州县各官内尚有应行防革数员【臣】
　　曾与抚【臣】石文焯说过据抚【臣】云
　　大计已届为日无多若尽皆防革恐将来
　　大典亦不成文且奉发各员内多初任容【臣】逐细试

　　人之效矣是否有当统祈
　　皇上训示谨
　　奏
　　所奏各情节知道了
　　同日又
　　奏为钦奉
　　上谕事窃查豫省河北郡县捐纳加增一案前经抚【臣】
　　石文焯
　　奏请改捐银两荷防
　　皇上硃批严谕令【臣】同看【臣】随经具折
　　奏明仍应加捐谷石复据抚【臣】石文焯檄司查议加增【臣】查据开封怀庆彰德衞辉等府报称谷价每石自四钱起至四钱四五分以及七八分不等又经抚【臣】石文焯
　　奏明每谷一石収公费银二钱外铺垫仓厫造册纸张饭食需银五分计谷一石共需银七钱上下今议俊秀捐监一名加增谷二十石连前共捐谷一百五十石约计需银一百余两其余捐贡等欵按照原定捐欵谷数核算加捐似属平允【臣】已缮疏具
　　题诚恐前议每谷一百石加增三十石今议每名加捐谷二十石或致部驳【臣】复再三筹画若议增太多不免人皆裹足有误捐案况再增谷二十石按之价値与部例每监生一名収捐一百零八两之数相去不远合将议加情形并谷价银数缮折奏
　　闻谨
　　奏
　　所议是知道了
　　雍正二年十一月初三日署理河南廵抚印务布政使【臣】田文镜谨
　　奏为钦奉
　　上谕事雍正二年十月初三日准户部咨文内开钦奉上谕谕河南署廵抚田文镜尔可速动司库银两买米四万石选委亷干贤员陆续运交苏州廵抚平粜所粜之银仍移还补库其米应于何处交卸尔即咨防蘓州廵抚酌议速行毋得怠缓迟误等因钦此转奉到【臣臣】跪诵之下仰见
　　皇上饥溺为怀轸念江省沿海灾黎之至意【臣】遵即檄动司库钱粮竭力办运外但查江南民人素食大米并有未经见过小米之人而豫省各属止有光州固始光山息县四处产有大米然每年所出亦甚有限现据各属报称米价每石一两一二钱不等其余各府州县止产小米若购买大米运送江南不特徒稽时日抑且有误赈济如竟行采买小米运交又恐该处民人食用不惯或致阻滞殊属无益臣再三筹画素知江南百姓亦常食麪食每遇山东豫省商贩小麦到彼民争买食今查河南小麦每石价银八钱上下不等连脚价每石计银一两内外可到目下江南麦价约略每石非一两二三钱不可若减价平粜于饥民大有裨益而
　　国帑亦可早归清项除一动发司库银两遴选亷干贤员前往光州所属照依民价尽数采买大米运送仍一委员分往开封等处隣近水次产麦丰収之各该地方照依民价采买麦石雇船陆续起运外【臣】因时届寒冬河水将冻若待

　　半月内陆续可以运送但应否如此料理仰祈
　　睿鉴指示如有错谬之处以便【臣】急为更易理合缮折
　　请
　　旨谨
　　奏
　　足见实心任事可嘉之至但闻濒江北岸人民亦惯食小米即江南以至浙江若遇歉年亦用粟米搀和作糜云云然朕之所闻犹恐未确尔既有真知灼见径行委员料理殊属权变合宜
　　雍正二年十月十二日署理河南廵抚印务布政使【臣】田文镜谨
　　奏为恭报雨泽事窃查豫省自入中秋以后民间即布种秋麦以备来岁之用目今麦苗已长望雨颇殷兹据开封等八府七州所属俱各报称于九月二十九至十月初二等日天降雨雪四野霑足以及三四五六寸不等民情欢悦此皆我
　　皇上敬
　　天勤民之所致【臣】谬任封疆目覩舆情曷胜欣忭所有阖
　　省得雨分寸日期理合缮折奏
　　闻以慰
　　圣怀谨
　　奏
　　览雨雪情形朕甚慰悦尔縁报效心切未免急于求成以故属员百姓颇露怨声竟有见小巧取之訾议前因革除各项陋弊致被通省衔恨曽经详细奏明于朕此无足怪者虽然身操统率之柄果能一秉至公施措平均官民断无不感畏之理今乃至于怨望必有偏枯不当处深自省察究明端绪务须相机合宜寛严共济徐徐循序办理毋贻迫促之讥
　　同日又
　　奏为遵
　　旨覆奏事窃查豫省折给驻防满洲官兵米豆草束一案照依时价采买支放在先奉文折中定价在后经【臣】具折
　　奏请仰防
　　硃批谕旨周详指示【臣】遵即逐项细查有康熙五十九年截留漕米十万石前署粮道吴柯前任粮道戴锦因年岁歉収米价腾贵额价银六万五千两不敷采买未经买贮经前任抚【臣】杨宗义于奏销册内捏造贮存河南府仓嗣经抚【臣】石文焯查明将不敷价値
　　奏请着落杨宗义赔银十四万七百三十九两交粮道贮库今岁抚【臣】石文焯饬行粮道照一米二谷动用原额银六万五千两又动杨宗义交存道库银四万七千六百八十两零买谷二十万石存贮河南府属州县又武陟济源新乡汜水各县亏空共银一万五千七百一十两零因杨宗义未经防出将此项银内动用拨补又抚【臣】石文焯
　　奏明着落杨宗义买补偃师等县民借康熙四十三年漕谷银一万二千余两前任布政使牟钦元倾宝折色银二百四十六两零以上除各项动用外尚余银六万四千八百余两现存道库据抚【臣】石文焯单开杨宗义情愿归公今可否将此项余剰存贮银两拨还折中米豆草束价値银二万一千七百三十九两零余银四万三千九十余两俟有公用或杨宗义任内尚有未清之项【臣】再
　　奏明动拨一转移间而
　　国帑可以无亏矣为此缮折具
　　奏伏祈
　　皇上睿鉴施行谨
　　奏
　　此事可行至云杨宗义或尚有未清之项其权操纵在尔何也尔为伊之后任一切款宗无不经手检覈如肯令伊清结无累则即清矣若不令其脱然事外自必不清矣
　　雍正二年十月二十六日署理河南廵抚印务布政使【臣】田文镜谨
　　奏为恭谢
　　天恩仰祈
　　圣鉴事窃【臣】前因年逾六旬并无子嗣凡有
　　奏折既不能亲自缮写又不敢假手于人孤苦无依再三筹画因思【臣】壻现任湖南湘潭县县丞崔鏏小心谨慎足供书写冒昧缮折
　　奏恳
　　赏给来署荷防
　　圣恩格外垂怜俯允所请【臣】捧接
　　硃批跪诵之下不胜感激涕零莫知所报惟有恪遵圣训竭尽血诚丝毫不敢茍且偷安以仰答
　　皇上天高地厚之恩于万一耳所有防【臣】感激私忱理
　　合缮折
　　奏谢伏乞
　　睿鉴谨
　　奏
　　极当勉励职守检点政务近日舆论甚属平常尔乃朕独加赏识之人必须克称知遇方不贻羞于世也
　　同日又
　　奏为恭谢
　　天恩仰祈
　　圣鉴事窃【臣】前于雍正二年十月初三日接准部咨钦
　　奉
　　上谕敕臣速动司库银两买米四万石陆续运交苏州廵抚平粜毋得怠缓迟误等因钦此【臣】因豫省所产大米无多且素知江南百姓亦常食麪食随一料理买运麦石一缮折具
　　奏兹奉
　　硃批谕旨足见实心任事可嘉之至【臣】跪诵之下莫知
　　所报伏思应买米石今运小麦仰沐
　　圣慈不加谴责已属万幸何期复蒙
　　恩旨格外奬许似此
　　髙厚之恩即竭尽血诚总不足图报于万一也【臣】查所买小麦三万五千石大米五千石已于十月十三四五等日装载起运陆续交署苏州抚【臣】何天培兑収平粜【臣】又查江北民人诚如
　　圣谕多食小米合并覆
　　奏除米麦船只开行日期容【臣】恭疏具
　　题外所有防【臣】感激私忱理合缮折
　　奏谢谨
　　奏
　　米麦起运日期知道了亦毋因一事而遂诸事放胆擅为必似此得理之举方可如是果决也
　　同日又
　　奏为据实奏
</div>
    <div class="pagination">
<a href="世宗宪皇帝硃批谕旨_page600.html">上一页</a><span>...</span><a href="世宗宪皇帝硃批谕旨_page596.html">596</a><a href="世宗宪皇帝硃批谕旨_page597.html">597</a><a href="世宗宪皇帝硃批谕旨_page598.html">598</a><a href="世宗宪皇帝硃批谕旨_page599.html">599</a><a href="世宗宪皇帝硃批谕旨_page600.html">600</a><span class="current-page">601</span><a href="世宗宪皇帝硃批谕旨_page602.html">602</a><a href="世宗宪皇帝硃批谕旨_page603.html">603</a><a href="世宗宪皇帝硃批谕旨_page604.html">604</a><a href="世宗宪皇帝硃批谕旨_page605.html">605</a><a href="世宗宪皇帝硃批谕旨_page606.html">606</a><span>...</span><a href="世宗宪皇帝硃批谕旨_page602.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
