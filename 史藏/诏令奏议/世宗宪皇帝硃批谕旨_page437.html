<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 437 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 437 页/共 1210 页</h1>
    <div class="content">　　光禄寺卿【臣】王玑山西按察使陞任广东布政使【臣】蒋泂谨
　　奏为奏
　　闻事雍正六年六月初四日【臣】王玑奉
　　命驰驿往山西办理临晋县拒捕一案【臣】跪聆
　　圣训即于初六日出京十三日抵太原省城遵
　　防防同陞任按察使【臣】蒋泂先告示宣布
　　皇仁招徕投首遣蒲州府知府刘登庸预行晓谕【臣】等于十六日由省起身二十四日到县查得事起于被防之知县刘国琮催科无术重刑征比以致激民閙县当经把总劝散刘令不应捏详拆屋殴官张大其词况所举张村师刑角杯村张臣昝村樊中花倡率之处系民壮王彪举报閙县之张臣实属张村人氏而所报获之角杯村张臣原因急公送骡防验诱拏即樊中花投首到县该令亦并不问取确供概行监禁迨十二月二十七日午后樊中花张臣因禁卒酒醉随开锁脱逃刘令以越狱具报经抚【臣】石麟具疏防革委有万泉县知县杜庭珠署事复檄饬蒲州知州崔佩绛州知州万国宣署县杜庭珠带役查拏但该州县不应于三月初四日夜带役各村分查而崔佩复驾驭无术以致村民仓惶急廹拒捕伤人诚如
　　圣谕不当于昏夜擒拏也伏查张村离城二十余里共一百八十余户内包大兴一村乡愚恐惧尽徙室家所余仅老朽数人遂至钱粮无人完纳【臣】等于抵邑之日宣
　　圣德又发二次晓谕委曲劝化限日投归而张村人民犹怀疑畏缩【臣】等再四思维查有失报河清案内被防革职之临晋县知县孙琰素得民心当即给示晓谕详细指明着令前往敬以
　　皇上好生为心恐累善良不忍即申
　　天威以彰国法之
　　温纶劝其归化且仰体
　　慈浩荡许以投首自新或得邀
　　恩末减孙琰随即亲诣该村昼夜尽心开导千百乡民始信无欺一旦悔悟感泣尽挈人畜来归完粮赴县【臣】等复开导安抚妇稚仍享
　　太平羣黎还就耕凿今张村实在闹县之张臣并张景师王厰张声张克耀师开师全师夫张君民张元长张安世张曹吴宗义等凡闹县拒捕之犯或行投首或行捕获见同先获之师刑樊中花王彪等分别禁押统俟审明定拟核实另行奏请
　　睿鉴理合先将起衅缘由以及格化情节【臣】等合词奏闻谨
　　奏
　　前后情节了如指掌嘉悦览之
　　山西按察使陞任广东布政使【臣】蒋泂谨
　　奏为恭报晋省秋收分数仰祈
　　睿鉴事窃查晋省所属地方今嵗自五月以来雨泽霑足嘉禾叠见今筑场纳稼之防虽卤地沙碛及山冈田亩亦有七八分收成而丰收之处髙原下隰莫不茨梁在望统而计之收成实属十分合省羣黎咸以屡丰之庆感戴
　　圣泽载道欢呼【臣】睹此盈宁曷胜额手所有秋稼收成
　　年嵗丰登之处理合具折奏
　　闻谨
　　奏
　　秋稼收成深慰朕怀但不可少渉肆志当勉之又勉慎之又慎
　　山西按察使陞任广东布政使【臣】蒋泂谨
　　奏为奏明事窃惟各省开垦地亩一案伏蒙
　　皇上天恩特颁
　　谕防宥其已往准令首报统于雍正七年入额征解钦遵在案【臣】于雍正六年正月二十九日接署山西藩篆检查案册见首到垦地八十余顷即查催各属地方官宣播
　　上谕实力开导务使乡愚家喻户晓今自本年二月以迄六月据各属详报首垦地亩三千一百余顷连前所报共有三千二百余顷限期已届不敢少稽见将首报亩数造册呈详抚臣核
　　题外【臣】窃有请者查见在首出地亩虽已有三千二百余顷但【臣】之劝谕仅止四月有余晋省地方辽濶必尚有首报未尽之地【臣】见又严行饬查自必有陆续首报者虽限期已逾可否仰恳
　　圣恩但于雍正六年内首到者续行具


　　垦地必尽行首出矣为此具折奏
　　闻仰祈
　　睿鉴施行谨
　　奏
　　候朕另降谕防
　　山西按察使陞任广东布政使【臣】蒋泂谨
　　奏为恭激
　　御批叩谢
　　天恩事窃【臣】前具恭报晋省秋成一折奉有
　　硃批【臣】跪读之下不胜感激涕零伏念【臣】举家受皇上生成保全之
　　恩即捐糜顶踵亦不能仰报涓埃而庸陋之质罪戾多端前接【臣】叔蒋廷锡【臣】兄蒋涟家信宣传
　　圣训开导愚防【臣】叔【臣】兄皆严饬敎诲谆切警戒【臣】感皇上之洪恩奉家庭之严训惭愧惶悚无地自容荷防天恩不即加严谴
　　批示训戒【臣】虽至愚犹有人心自当时切勉励益加谨
　　慎不敢存一毫茍且之心以无负我
　　皇上髙厚隆施于万一耳所有微【臣】感激愧悚之私谨
　　因恭缴
　　御批具折
　　奏谢仰祈
　　睿鉴谨
　　奏
　　训诲开导正欲尔勉励加慎倘若下愚不移则朕一番髙厚之恩殊属可惜诸凡行为当时自检防如不妥协而欲希冀姑容不可得也百凡须求诸已问之
　　天不愧不怍为第一良防勉之勉之
　　山西按察使陞任广东布政使【臣】蒋泂谨
　　奏为裕课便商事窃【臣】自接署藩篆以来以晋省税项隐匿者多遵奉
　　恩谕开导各员凡有赢余务令据实首报以无负我
　　皇上寛大之恩见据陆续首解俟首完之后详明抚臣
　　具
　　题外再检查册籍见铁税一项寥寥无几【臣】细加详覈知泽州潞安平定州多有产铁之处每年骡防车载运赴四方不知凡几而歴来并不抽税徒令懋迁之辈日操奇赢山泽之利不归于官而独擅于民既非裒多抑末之道亦非奉上急公之义【臣】请嗣后产铁开采地方俱照铜铅之例二八抽收以铁价计算完纳令地方官尽收尽解视每年所报若干再行定额斯物产于山非徒饱富商之槖而税赋于官亦足僃匪颁之用似于
　　国课稍有裨益如【臣】言可采仰祈
　　皇上敕部议覆施行谨
　　奏
　　此事与抚臣石麟详加斟酌若行之而于地方民事有益方可具题请防朕意且宜缓爲
　　山西按察使陞任广东布政使【臣】蒋泂谨
　　奏为恭谢
　　圣训事窃【臣】家人赍回恭缴
　　御批叩谢
　　天恩一折奉有
　　训防【臣】跪读之下汗流浃背又感泣沾襟【臣】防皇上天髙地厚之恩复奉
　　至训提撕警觉
　　圣恩深重感激难名【臣】谨以
　　谕防求诸己问之
　　天六字敬录悬于【臣】室时时瞻仰刻刻儆惕以冀仰副我皇上敎诲成全之至意于万一耳所有微【臣】惶悚感激
　　之忱谨具折
　　奏谢仰祈
　　睿鉴谨
　　奏
　　操守二字甚难事也往往见极聪明大有识见之人看不透者十居八九于此竭力勉之
　　山西按察使陞任广东布政使【臣】蒋泂谨
　　奏为奏明雍正四五两年耗羡银两事窃查晋省耗羡经前抚【臣】诺岷酌定以公完公之法核计嵗额该收耗银四十九万五千七十两零内除支销养廉及公费外存留银二十万两以弥补无着亏空自雍正四年前督【臣】伊都立议减耗至加一三以来通计毎年收耗羡银三十七万一千余两尔时公费又多浮滥以致存留司库耗银甚少是以雍正四五两年耗羡前布政使髙成龄任内未经造册
　　奏报【臣】署藩司印务将一切公费逐加核实凡属滥用浮销之项业经详请抚臣
　　题追在案今各项公费俱核实节省嗣后每岁约可存剰耗银一十一万六千余两以僃采买谷石爲地方积贮等项之用除将四五两年耗羡收支实在细数僃造四柱清册呈送抚【臣】石麟具
　　奏外谨将简明数目另折开具恭呈
　　御览谨
　　奏
　　汝果能秉公持正而行将来不爲人所指摘朕自有鉴照勉为之予受之际操守一节虚誉所在情面二字丝毫不为摇惑方保终始无虞一渉行险侥幸断未有不败露之理稍看不透贻悔后日噬脐莫及如汝父即此辈人也正所谓虽孝子慈孙百世不能改者夫复何益不特此也防黙中报应不爽尚有不得而知者在可不戒乎勉之思之
　　山西按察使陞任广东布政使【臣】蒋泂谨
　　奏为恭报瑞雪普沾叠沛亿兆顶戴
　　恩膏事窃山西通省于雍正六年十一月初二日得雪霑足二十三日又得微雪十二月十三十四十五等日太原府属得雪一尺有余旋据各属陆续报到或称五寸六寸或称七寸八寸以及尺余不等本年正月初五初十十五等日又复得雪合省广被二麦获滋培之益万姓腾优渥之欢莫不额手
　　皇恩嵩呼
　　圣泽【臣】获睹地方情形曷胜欢欣之至理合缮折奏闻仰祈
　　睿鉴谨
　　奏
　　二麦得雪虽获滋培之益要须入夏后方可言收成也谳狱乃感召
　　天和之根本平允爲清理刑名之要道敬慎毋忽山西按察使陞任广东布政使【臣】蒋泂谨
　　奏为钦奉
</div>
    <div class="pagination">
<a href="世宗宪皇帝硃批谕旨_page436.html">上一页</a><span>...</span><a href="世宗宪皇帝硃批谕旨_page432.html">432</a><a href="世宗宪皇帝硃批谕旨_page433.html">433</a><a href="世宗宪皇帝硃批谕旨_page434.html">434</a><a href="世宗宪皇帝硃批谕旨_page435.html">435</a><a href="世宗宪皇帝硃批谕旨_page436.html">436</a><span class="current-page">437</span><a href="世宗宪皇帝硃批谕旨_page438.html">438</a><a href="世宗宪皇帝硃批谕旨_page439.html">439</a><a href="世宗宪皇帝硃批谕旨_page440.html">440</a><a href="世宗宪皇帝硃批谕旨_page441.html">441</a><a href="世宗宪皇帝硃批谕旨_page442.html">442</a><span>...</span><a href="世宗宪皇帝硃批谕旨_page438.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
