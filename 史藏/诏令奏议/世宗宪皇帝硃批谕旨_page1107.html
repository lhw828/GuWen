<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 1107 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 1107 页/共 1210 页</h1>
    <div class="content">






　　硃批谕防巻二百十三之三

<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕旨巻二百十三之四
　　硃批迈柱奏折
　　雍正七年九月十七日湖广总督【臣】迈柱谨
　　奏为谨绘新设永顺府县舆图恭呈
　　御览事窃照永保桑三土司地方荷防
　　皇恩改土归流经【臣】题请
　　钦定永顺一府辖属永顺龙山保靖桑植四县其知府
　　以下各官亦经遴员调补奉有
　　俞旨现催赴任所有郡县疆界【臣】谨恭绘舆图进呈御览至永顺协设兵八百名保靖营设兵四百名桑植营设兵三百名俱已抽调到汛现在相度险易隘口安塘设汛分派巡防棋布星罗务在严密图内未及细载俟安设妥协之后另行绘图
　　进呈合并陈明伏祈
　　睿鉴谨
　　奏
　　应题者仍行具题毋因既经折奏遂不具疏题奏也此事目今原可不必
　　同日又
　　奏为覆奏
　　训旨并缴
　　硃批原折事窃【臣】前奏楚省被旱缘由一折奉有皇上御批【臣】跪读之下悚惕愧赧自知秉质庸愚学识
　　浅陋未达
　　天人感应之理荷防


　　圣训倍加修省冀挽
　　天心于万一耳再臣前奏田旻如逼逃川省粟谷坝田良
　　臣等一折奉有
　　硃批今赵恩业己到任【臣】遵将
　　圣意密谕知之矣以上奉
　　批原折二件理合恭缴谨
　　奏
　　知道了
　　同日又
　　奏为恭报湖北收成分数米价情形事窃查本年中晚二禾收成分数先因屡催湖北藩司查报未到业将湖南收数具折先行奏
　　闻兹据布政使徐鼎将湖北八府一州收成米价分晰
　　开报前来【臣】谨另折开呈
　　御览外再查各属雨调顺一应黍稷麻豆杂粮俱获丰收即前此少雨之处补种荞麦现今茂盛是以民间米价甚平地方宁静【臣】犹恐明年青黄不接之时或有米价昻贵之处现行布政司于商捐买谷银内借支一万二千两委员赴衡寳荆襄等府最熟之地买米运贮省城以僃分发照原价减粜之用卖出价值仍补原项合并陈明伏祈
　　睿鉴谨
　　奏
　　览奏朕怀少慰湖北今年収成米价未料如是也
　　同日又
　　奏为覆奏事窃【臣】接到怡亲王等寄字内开雍正七年七月二十六日奉
　　上谕闻得从前发遣广西人犯心懐怨望在外捏造悖逆之言沿途布散查雍正四年十二月内发遣人犯一名达色雍正五年三月内发遣人犯一名马守柱闰三月内发遣人犯一名蔡登科四月内发遣人犯二名耿桑格六格太监一名吴守义五月内发遣太监一名霍成以上七人俱系发往广西之犯伊等既捏流言则沿途解送之官员人等断无不曾闻知之理尔等可寄信与该督抚将从前曾经押解犯人之人员一一查出确加询问令其将各犯所捏悖逆之语一一据实説出不许隠讳一字伊等系闻言之人毫无罪过不必畏惧代为隐瞒倘此时不肯据实説出将来严加究讯之时本犯自行供出及他处查出之后定将隐瞒之人从重治罪钦此遵
　　旨寄信前来总督可遵照即行办理务须明白开导使伊等供吐实情等因到【臣】随即钦遵密行北南按察司密提押解兵役明白开导使其供吐实情仍解候亲询去后除湖南已咨抚臣就近询明具
　　奏外今据湖北臬司回称遵经密提从前押解各犯之官兵人役逐一查询佥供伊等各管解达色等七犯在途不过需要口粮人夫竝未听有悖逆之语再四诘问俱各坚供实未听闻等情前来【臣】覆加婉曲面询与该司取供无异理合据实奏
　　闻仰祈
　　睿鉴谨
　　奏
　　奉朕谕旨特交事件如是草率奏覆甚属慢忽可谓无能玷职之至湖南廵抚两司革任之谕谅巳知之矣汝等若仍前慢视不行研穷细询断乎不可旨到速速讯取信供具奏以闻
　　同日又
　　奏为谨陈湖南吏治情由仰祈
　　睿鉴事窃【臣】防
　　皇上殊恩畀以总督重任凛遵






　　讳命秽迹甚彰抚臣已有见闻业行按察司提审而该州抗不详解上司亦不揭防则威令之不行吏治之疲玩可类推矣再如办解铜觔一项例委道府领价购办原非苦难之事而湖南庚戌年上下二运各府互相推避及委定长寳岳常等四府知府辄具防详以购办为艰请开绥宁桂阳铜矿以资解运抚臣随致啇于【臣臣】思铜矿一开不肖


　　利而昧地方之大计由此观之是湖南积习犹未尽改除逐一密访不肖劣员严防示儆外【臣】再查





　　皇上训示谨
　　奏
　　嘉悦览焉
　　同日又
　　奏为据实奏
　　闻事窃据湖北按察使王肃章印禀内称为道员擅扰大典乡闱闗防不谨事伏查三年宾兴乃
　　朝廷抡才大典闱中内外关防理应谨严以絶弊窦今值楚省乡闱之期有武昌道徐聚伦于八月二十六日贡院晚鼓开门该道无端乘轿而入跟随人役一齐同至至公堂巻棚下监临迎请邀坐该道径入监临房内临晚出院又二十七日早鼓该道又至一切行仪与二十六日同监临随示开照得科塲理宜严肃京闱三塲虽毕内外截然外省公事烦多各属禀啇要务自当循例传进但恐仆从滥入必致渐滋弊窦今后如有紧要公务面啇者先令龙门官传禀于至公堂公同相见管门各官毋得任意放入致干察究等因在案本司职司风纪事关道员擅扰大典乡闱关防不谨断不敢避嫌徇隐并干
　　功令相应据实禀报等情并据提调粮道张廷枢监试盐道杨晏各禀同前由到【臣臣】查乡试大典理宜严肃武昌道徐聚伦无端直入贡院甚属乖戾而布政司徐鼎身任监临优容含忍不即拒絶均为不合【臣】本应据禀
　　题防因两员操守尚有可称仰体
　　皇仁除各加训饬倘仍无悛改自当据实防处外缘据
　　司道具禀前来理合
　　奏明伏祈
　　睿鉴谨
　　奏
　　于汝奏未到之前业据徐鼎具折陈奏或系防汝防论预为自洁地歩亦未可定属员类此失于检点之过理宜切加训诫若仍不改悔放纵自恣则不可更为姑容当防处示惩令属员各知愼畏也
　　雍正七年十月二十日湖广总督【臣】迈柱谨
　　奏为奏
　　闻事窃照湖北中晚二禾收成分数经【臣】具折
　　奏报内有兴国孝感等七州县入秋少雨现在委员踏勘情形其分数未定业于折内陈明今据布政司详据府县勘明实有六分五分以上收成委不成灾出具竝无讳匿印结前来【臣】覆加访查无异又现今雨旸及时麦苖繁盛米价甚平至于南北堤堘伏秋两汛江湖水势平稳堤堘俱皆保固竝无漫决之患今当农隙之【臣】现饬州县及水利各官督催粮户各出夫土照例加增修筑不敢怠误合并具折奏
　　闻谨
　　奏
　　览
　　据尔赍呈田旻如奏折朕巳偹览可向伊密宣朕谕其既往之咎朕悉予寛贷向后当诸凡谨慎一一祗遵训谕而行奉公守法敎养土民痛改从前土司陋习自然子子孙孙永沐国恩也至伊折内有恐乖法体伏祈敕部议处等语当谕伊云此事系由该提督密折奏闻竝未经由部科朕原情恕宥即可暗销之事毋庸照请敕议如此详细传谕于伊可也
　　同日又
</div>
    <div class="pagination">
<a href="世宗宪皇帝硃批谕旨_page1106.html">上一页</a><span>...</span><a href="世宗宪皇帝硃批谕旨_page1102.html">1102</a><a href="世宗宪皇帝硃批谕旨_page1103.html">1103</a><a href="世宗宪皇帝硃批谕旨_page1104.html">1104</a><a href="世宗宪皇帝硃批谕旨_page1105.html">1105</a><a href="世宗宪皇帝硃批谕旨_page1106.html">1106</a><span class="current-page">1107</span><a href="世宗宪皇帝硃批谕旨_page1108.html">1108</a><a href="世宗宪皇帝硃批谕旨_page1109.html">1109</a><a href="世宗宪皇帝硃批谕旨_page1110.html">1110</a><a href="世宗宪皇帝硃批谕旨_page1111.html">1111</a><a href="世宗宪皇帝硃批谕旨_page1112.html">1112</a><span>...</span><a href="世宗宪皇帝硃批谕旨_page1108.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
