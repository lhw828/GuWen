<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 213 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 213 页/共 1210 页</h1>
    <div class="content">　　睿鉴事窃【臣】自去年十月奉
　　命署理督篆正当楚省被水饥民待哺之时缘总督衙门向有武昌厰税赢余及盐商小礼【臣】是以于税羡内动银二千两倡捐给赈业经
　　题明在案是时养廉一项尚未奉
　　旨公费无可支用因查督【臣】杨宗仁任内凡督臣新任阅兵犒赏及赍折路费等项俱于耗羡公项内动用【臣】愚昧之见以为有杨宗仁之成例而未细思耗羡之不可轻用此【臣】智识短浅相沿舛谬罪实难辞及后荷蒙
　　皇上批折准给养廉适在青黄不接之际米贵民饥【臣】
　　因思
　　皇上准给养廉银现有六千两贮于司库故仰体皇仁支散穷民乃【臣】不敢自私之实情若敢一念稍萌
　　巧诈一事敢为欺隐安能逃
　　圣明之洞鉴乎【臣】总制全楚识浅才微办理多有未周
　　有负
　　皇上任使之恩今蒙
　　寛仁不即谴斥【臣】跪读
　　谕旨不胜惶悚汗流感激泪下惟有省愆悔过矢报将
　　来伏乞
　　圣慈俯垂鉴察至【臣】用过耗羡银两谨遵部议补还司
　　库合并陈明【臣】谨
　　奏
　　大凡天下事但渉于巧伪未有久而不露之理也汝其知之
　　雍正六年二月十三日吏部尚书【臣】福敏户部左侍郎【臣】史贻直谨
　　奏【臣】等于雍正六年正月十三日钦奉
　　谕旨命【臣】等至保定府审理曾逢圣各案及解任布政使张适按察使魏定国夹毙吴桥县生员窦相可情由【臣】等于二十一日抵保定府即檄提曾逢圣各案文巻及案内应审人犯一面多写告示遍发曾逢圣歴任正署地方张挂招告去后【臣】等随提张适魏定国到案秉公严审据张适将夹毙窦相可又谎称病故之处供认不讳而魏定国职任刑名知情狥隐之处亦俯首无辞【臣】等遵
　　旨即将张适魏定国鎻拏监禁现在按律定拟其窦相可告曾逢圣私派各欵一案共计入已赃银一万三千六百两众证确凿曾逢圣亦已供认其张子醇厐五云所告私派二案与李应聘控告收受监生王棫银两认拜门生一案曾逢圣俱承认不讳其原任蓟州知州李英控告曾逢圣勒索属员各欵一案亦据供认是实其桑成鼎家人王玉控告曾逢圣过付李绂银两一案缘李绂在天津截漕时李维钧将银一千二百两令曾逢圣前往餽送过付是实欵内又开有旗丁运脚银七千八百两一项据供并未经手查系桑成鼎将此项银两令守备张杰送至李绂家眷船上并非曾逢圣过付今李维钧等俱在刑部监禁李绂亦现在京应俟【臣】等具
　　题到日请
　　敕部就近提审查张子醇等控告曾逢圣四案张适魏定国未经会审其窦相可李应聘控告曾逢圣二案据张适魏定国会审转详竟将曾逢圣入巳赃银审作因公科敛故出其罪又不追赃枉法袒防情显然除各案问供并各犯罪名容【臣】等于题本内详细叙明定拟外合将审过情节先行缮折奏
　　闻再查本年二月初九日据顺德府任县报称有褫革
　　生员梁标遵
　　旨首告又据大名府报称有户房书办王大用遵旨首告但案内应审人犯及应查巻宗俱未解到【臣】等现在飞提俟案犯巻宗到齐之日即行审讯其余各府州县再有遵
　　旨首告者【臣】等一并审明具
　　题为此谨
　　奏
　　特命尔等前往审理者原为张适夹毙窦相可之事此案既明其余首告曾逢圣之案现巳审明者具本题奏其续告之王大用等呈词若俟提齐各犯尚需时日尔等不必守俱交与该督等徐徐审明具奏可也











　　硃批谕旨巻二十五
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻二十六
　　硃批塞楞额奏折
　　雍正四年十一月初十日署理山东廵抚印务侍郎【臣】塞楞额谨
　　奏为钦奉
　　上谕事雍正四年十月十三日【臣】到任后接准登州总兵官黄元骧为胶州停泊战船一案恭録
　　硃批谕防到【臣臣】钦遵一面委员前徃胶州防同营员
　　亲至停泊处所宣扬
　　恩防并查明在胶船数在船人数令该州动支正项钱粮接济一面檄行布政司查议应给口粮数目去后续据布政使张保议称停泊船内人役应照江南原给工食口粮数目支给前来又檄行该州令其按月照数支给在船人役无不欢呼感激叩谢
　　皇恩【臣】恐上厪
　　宸衷谨将料理情由缮折奏
　　闻谨
　　奏
　　料理殊属合宜朕又有防谕黄元骧着赏犒伊等咨到汝遵照奉行
　　同日又
　　奏为恭谢
　　天恩事【臣】于十月二十八日亲诣岱顶恭祝
　　圣夀至十一月初二日回署接准吏部咨文奉
　　防调补【臣】戸部侍郎伏思【臣】于兵部任内两经部议革
　　职俱防
　　圣恩寛宥兹复特膺
　　宠命调佐司农【臣】何人斯邀此
　　隆遇感激之私莫可言尽唯有铭心刻骨衔结于生生
　　世世而巳谨缮折叩谢
　　天恩为此谨
　　奏
　　满洲之中人材甚少如尔等可以栽培者朕无不造就成全若因此遂恃恩自恣漫不检束惟希冀姑容则又大误矣当祗遵朕训懋勉厥职以圗报称可也
　　同日又
　　奏为请
　　防事【臣】查东省各官养亷从前俱议定数目批行布政司遵照在案至学差一缺原未议给养亷之项学【臣】王世琛到任后前抚【臣】陈世倌曽先支给耗羡银二千两云照道员之例毎年给养亷六千两但曽否
　　奏明无案可稽事闗动用钱粮【臣】实不敢冒昧遽行支给为此缮折请
　　防伏
　　皇上批示遵行谨
　　奏
　　此事当看学臣之操行何如不可竟为定例若实一尘不染地方大吏自应量为资助倘名不副实则无庸支给也总宜合于公当而已
　　雍正四年十二月初五日署理山东廵抚印务侍郎【臣】塞楞额谨
　　奏为恭报得雪情形事窃东省自十月以来各属多报得雪一二寸三四寸不等兹复于长至日普降瑞雪四野缤纷积雪至五六寸七八寸不等农夫野老咸称来歳麦秋定卜丰收谨此奏
　　闻以慰
　　圣懐谨
　　奏
　　瑞雪应时实慰朕懐殊为可喜可庆
　　雍正四年十二月十九日署理山东廵抚印务侍郎【臣】塞楞额谨
　　奏为遵
　　防议奏事前防
　　皇上发下沂州副将杨鹏条奏大路墩台应添造营房
　　令兵丁挈眷居住一折奉
　　硃批谕防此事可与镇臣详悉筹画具奏钦此即移咨登兖镇臣确议去后嗣准各咨覆前来查守墩兵丁马二歩三昼则瞭望夜司廵查不可一时擅离汛地若令挈眷居住实于公私均有裨益应如杨鹏所奏中东两大路共计墩台一百三十五座每墩添造营房十间共计应造营房一千三百五十间毎间约需银十两共计银一万三千五百两造完之日即令各兵丁挈眷永逺居住如至年乆应修令兵丁苫补毋致坍塌可也【臣】防同镇臣合词具
　　奏是否有当伏祈
　　皇上批示遵行谨
　　奏
　　所议甚为妥协防守严密自可盗息民安也
　　同日又
　　奏为请
　　防事据廵察山东等处给事中奚徳慎移称本科遍歴东省沿河一带漕艘客船徃来络绎不絶闗系最为紧要如照河标漕标添设烟墩营房令兵丁住守催重趱空廵查瞭望于弭盗安民似有裨益等因移商到【臣臣】查同一河道在河标漕标则有烟墩营房在兖州镇标则无烟墩营房以致防守兵丁寻覔民房居住殊为未便自应一例添设以资防守但查自桑园起至张秋止共计河道六百四十五里又自刘昌庄起至黄林庄止计河道一百六十里其间应造烟墩营房共有五十余座费用浩繁一时难于办集请于两年内酌动余耗银两交与沿河州县各官陆续添造俟造完之日另行奏
　　闻【臣】防同廵察科【臣】奚徳慎合词具
　　奏是否有当伏祈
</div>
    <div class="pagination">
<a href="世宗宪皇帝硃批谕旨_page212.html">上一页</a><span>...</span><a href="世宗宪皇帝硃批谕旨_page208.html">208</a><a href="世宗宪皇帝硃批谕旨_page209.html">209</a><a href="世宗宪皇帝硃批谕旨_page210.html">210</a><a href="世宗宪皇帝硃批谕旨_page211.html">211</a><a href="世宗宪皇帝硃批谕旨_page212.html">212</a><span class="current-page">213</span><a href="世宗宪皇帝硃批谕旨_page214.html">214</a><a href="世宗宪皇帝硃批谕旨_page215.html">215</a><a href="世宗宪皇帝硃批谕旨_page216.html">216</a><a href="世宗宪皇帝硃批谕旨_page217.html">217</a><a href="世宗宪皇帝硃批谕旨_page218.html">218</a><span>...</span><a href="世宗宪皇帝硃批谕旨_page214.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
