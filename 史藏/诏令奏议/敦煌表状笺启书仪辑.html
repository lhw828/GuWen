<!DOCTYPE html>
<html>
<head>
    <meta charset="UTF-8">
    <title>敦煌表状笺启书仪辑 - 第 1 页/共 16 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>敦煌表状笺启书仪辑 - 第 1 页/共 16 页</h1>
    <div class="content">敦煌表状笺启书仪辑
P1
P.4093《甘棠集》  刘邺
上中书门下状
右伏以圣[上]德迈泣辜，恩加拯弱(溺)，悯疲甿之困悴，流渥泽之沾濡。约以三周（调），释降宽傜（徭）之诏；念其诸郡，仍开己债（责）之言。降河岳之洪慈，蠲药草之常贡。回嘉节之进献，代贫户以共输。欲命使臣，先停遣（遗）赠，迎道喜气，发于皇风；此皆相公羽翼大猷，陶钧圣化，极仁深煦育，尽知尧舜之心；如道赞雍熙，必自夔龙之力。普天之不（下），孰不感恩。
贺瑞莲表
臣厶言：臣得进奏官厶状报，厶月日，大明宫里，嘉德
P2
殿前池内有瑞莲一枝，向上生花两朵，有进止：令穿日守瑞莲花，具宝图宣示宰臣及文武百寮者。睿感上通，灵心照（昭）答，秀发芳呈瑞莲。伏惟陛下军（君）膺十龄，光膺两耀，阐雍熙之至道，弘育养之深仁。化自根源，恩深草木。典刑将措，灾沴潜消；憣(幡)喜气于寰中，播英声于海外。故得见兹秾艳，契彼祥经，摇紫禁之辉光，一枝凝秀；出清波而菡□，双影分红。可谓叠庆连休，超周越汉。大明宫里，田田而足表皇明；嘉德殿前，灼灼而弥彰圣德。臣叨蒙重委，获睹殊祥，踊躍之诚，倍百常品。
上中书门下状
右伏以圣上仁沾动植，泽厚生诚（成）；论功而坐掩百王，校德而迥超千古。故得上玄降鉴，圣祚垂休。当禁掖之中，睹芙蓉之丽。弱杆孤秀，祥花并开，或叶灵符，全昭睿感。此皆相公发晖（挥）政本，斟酌化源，都由命檝之功；岂假《涉江》之咏。移于碧水，宜彰两务（露）之恩；列在画图，尽识丹青之力。厶叨蒙奖任，获
P3
遇祯祥，欣抃之诚，实倍常等。
贺元日御殿表
臣厶言：得当道进奏官状报，伏承今月一日御含元殿者。伏以陛下天賛雄图，神开宝绪，纳祐而王猷兹始，发生而圣连惟新。素雪方销，散皇明而已远；绿波初起，流睿渥而逾深。臣内省庸虚，叨蒙近蜜（密），一辞颁（班）序，再历正朝；虽拥红旌，且远丹陛。敢望鵷（yuan）鸾之列，徒增犬马之心；掩泪难收，高隔烟霄之路；称觞难及，空瞻日月之光。唯竭清（精）城，少酬弘建。限以恪居廉镇，恭守诏条，不获趋拜明庭，仰观盛礼，无任感恩，惶恋屏营之至。
贺除濮王充成德军节度使表
臣厶言：臣得当进奏官状报：厶月日，敕除濮王开府仪同三司，充镇冀等州节度使者。伏以建立亲贤，统临藩翰，始觉曳裾之盛，俄兼拥旆之雄。伏惟陛下法天立极，体圣推恩，布皇私而念切君臣，持孝道而义深盘固，濮王庆霄钟秀，震绪呈祥，夙禀温恭，生知信厚。象舟
P4
称知，已被于前荣；龙节贞师，或彰于新命。既处鑿门之童（重），更兼开府之尊。必能约（?）以训戎，持严驭众。德镇而烽烟永息。令行而河朔遥清。上答睿慈，下明军律。从此珉筵之内，休论沛易之能；玉帐之前，独擅楚词之叶（业）。喜兼中外，义感生灵。臣限以守藩，不获随列拜贺，无任踊跃屏营之至。
谢赐春衣表
臣厶言：中使厶至，奉宣圣旨，慰劳臣及参佐官吏，僧道百姓等。赐臣春衣一副，牙尺一枚，大将衣四副者。律变东风，仁霑动植。睿奖己明于苦节，莹光更漏于甘棠。臣幸偶昌辰，叨蒙重委，风励下惟（帷）之至。珠（殊）非拥斾之才。陛下德被□（兆）人，恩同万国；春晖始动，星使俄临。埿（泥）封惊五色之文，雾谷展六铢之妙，仍颁象尺，尽出鸿私。跪捧之初，愧有藩臣之幸；曳缕之际，恨无君子之容。在躬而倍觉孱羸，量力而忧差分寸。况鳞明透日，雕镂成花，乍规裁制之功，尤切秉持之誓。既荣陋体，又及编俾（偏裨）。尸禄常惭，但感垂衣之化。
P5
拜章增恋，难胜洒袂之情。徒竭微重（衷），何酬大造，臣与将士等无任荷恩屏营之至。
谢东衣表
臣厶言：中使厶至，宣奉圣旨，慰劳臣及参佐官吏、僧道百姓等，并赐臣敕书、手诏各一封，大将衣四副者。玄律开冬，清风戒候，忽降非常之泽，弥增不称之惭云云。臣叨领藩垣，亟踰星琯，心驰阙下，路滞棠阴。虽必竭凡材，而何当圣奖。陛下仁深煦育，德洽雍熙；严气初升，天慈口（又）及。丝纶荐委，曾无一缕之功；锡袭频颁，更觉双旌之贵。况花攒宝尺，霑洒仙毫，窃用褍（揣）量，但愧纤微之质；徒知轻暖，岂酬重叠之恩。珍华而喜动三军，温燠而寒销万井。封章欲献，难书铭镂之情；驲骑将回，无限沾中之涙。其大将衣臣并准诏给付记（讫），臣与将士等无任感[恩]惶惧之至。
谢端午衣表
臣厶言：中使至，奉宣圣旨，赐臣手诏，敕书各一封，端午衣两副，金花银器若干事，百索一轴，大将衣四副者。时当五月，泽降九霄，省分增惭，载恩
P6
无力。臣幸逢昌运，叨领近藩，徒瞻傅说之岩，莫继绍（召）公之化。及此蕤宾之节，何酬圣主之仁。陛下悯以庸虚，颁其宠锡，捧宸翰而天波尽在，佩仙衣而暑湿全销（消）。宝器初开，铭镂之心倍切；渌丝将展，绸缪之赐难（偿）。念孤[臣]而虽喜续龄，望双阙而犹嗟守土。下延裨校，感殊感私（殊感私衷？）。其大将衣臣并准诏付讫，臣与将士等无任感恩屏营之至。
谢恩赐历日状
右臣当道子将递到恩赐历日一卷者。敬授人时，颁其睿睠。跪捧而春光满手，窥看而圣泽铭心。臣叨守土壃，骤移（厂/火）琯，金门积恋，先观启闭之斯（期）；主历垂恩，感失卷舒之导。况荣随日久，事逐年空，应无补[孤]之辰，枉度推移之候。虽常持峻节，靡惭棠树之封；而终媿矩（短）才，但阅阶蓂之数。唯专夙夜，庶效涓尘。无任感思惶惧之至。
奉慰西华公主薨表
臣厶言：臣得当道进奏
P7
官状报：厶月日，西华公主薨。伏以分辉玉叶，禀庆珽源，礼合箴规，行修图史，才荣下嫁，垂雨露而偏深；奄及乘仙，沉烟霄而不返。鸾镜之轻尘任委，凤楼之高月徒清。四德销（消）沉，六宫酸痛。伏以陛下恩慈义切，轸悼情殷，追思沁水之欢，位□（？）川流之难，臣限守藩镇，不获随慰，无任彷徨战越之至。
端午进马并鞍辔状
右伏以角黍良辰，浴兰令节，徒思献寿，且阻朝天。前件马及鞍辔等，颇似驯柔，粗施雕镂；诚非驵骏，固异□骑。骁腾或望于追风，将嘶内厩；焕烂虽惭于照地，愿奉驰驱。轻渎宸岩（严），无任战越兵营之至。
寿昌节进马并鞍辔状
右伏以土德启符，河兰变色；名标令节，运叶昌期，流虹贯日之祥庆，高于往册；大电绕枢之盛事，著于前闻，华下（夏）同欢，天人合应；臣叨居二六（此字衍）陕，谬领双旌，瞻舜日以惭恩，望尧云而积恋。尚违清禁，空注丹诚。前件马粗饰雕案（鞍），既均丝络，翩翩得路，去去无千里之程；步步嘶风，愿愿
P8
续万年之寿。轻续（渎）旒扆，无任禅（战）越屏营之至。
进鹞子状
件鹞子，彩羽初劲，花毛已齐，雄姿不媿于鹰鹯，锐气可摧于燕雀。邈禁林而振迅，唯俟[一]飞，当御苑以驱驰，仍希百中。诚惭任土，或望凌风。轻渎宸扆，不任战越之至。
同前状
右件鹞子，礻禽飞有志，蓄锐无伦。宁随鸟雀之月宣（暄），自识烟霄之路。金风振野，将呈博击之能；玉树连云，翼展回翔之乐。三秋一举，万里前程。方叨守土之荣，愿助冲天之势。轻渎宸扆，无任兢惶。
同前状
右件鹞子，夙禀殊姿，无惭劲气，心轻草树，目断云霄。锦翅花毛，三驱于日下；金铃玉镞，期一顾于君前。翼因示礼之辰，以效□（奋？）身之勇。干冒陈献，兢惶。
P9
为割股事上中书门下状
右伏以发自至和，臻于大孝，欲无违于教养，忘其痛于肌肤。式表因心，乃类沉江之至；遽闻蠲疾，何殊赎罪之情。有感神祇，足标乡里。事关风化，敢不申陈。
甘棠集一卷  甘棠集卷第二  贺崔相公加僕射状
伏以相公岳降英灵，天资厚德；荘敬执大臣之礼，操持成王者之师。淬游夏之词锋，光开日月；蹑萧曹之训范，道冠岩廊。自允佥谐，再应爰立，允叶沃心之义，常持造膝之谋。或镇四夷，能贞百度。今者新承宠命，出自至公，殊私己进于崇阶，极奖更光于大任。钧衡益重，华下（夏）同欣。牟融之六换流年，何堪比盛；羊祜之一临端拨（揆），未足而荣。率土之人咸知庆赍。厶幸当镕铸，常沐恩知，喜跃之诚，倍百常品。
P10
贺令狐相公加兵部尚书
伏以相公才擅国华，道标人瑞，锵逸韵而龙吟碧海，耸孤标而鹤在青云。掇三变之菁英，胯（跨）腾前古；穷九流之奥妙（此字衍）秘；凌（陵）迈当今。序受神粹，和神（此字衍）输匹直，持大志以镇俗，竭明诚而致君。安世材能，早光于廊朝（庙）；玄成节操，更茂于闺门。自弘阐帝猷，发晖（挥）玉度，展开物济时之用，行激贪将大（此字衍）善之心。焕事业于三台，注恩波于四海。庆均中外，德被生灵。今者，出自殊私，显膺新命，龙升华级，仍兼司马之雄；荣践黄枢，更续问牛之化。普天之化（下），孰不具瞻。厶早寻（承）恩知，近蒙超擢，誓将庸琐，永奉陶甄。欣跃之诚，倍百常品。
P11
贺裴相公加户部尚书
伏以相公授天直气，当代元臣；淬百炼之锋芒，为万邦之宪法。文可以振扬风雅，德可以感动神明。蕴翃赞之殊功，怀升平之大志，而玉立孤峭，泉停静深，常守正以开(屏)邪，每绝私而举善。九重城里，早瞻锵佩之仪；二十年来，长积□（衡？）钧之望。一为霖雨，四换星霜。业茂济川，永播无穷之美；功成煮海，高悬不杆之规。今者，顕示恩华，即真台座，礼闱光于历践，贩（版）图宠于兼荣。曹参之唯务至公，鸾墀日下；邴吉之不荣非法，鸡树生风。仍迁金紫之阶，或重丹青之化，颙颙远迩，孰不具瞻。厶久符陶甄，常蒙奖遇，再忻再拜，无任下情。
贺魏相公加礼部尚书
伏以相公气降岳神，道为邦杰，蓄补天之盛业，挺出世之宏才，高标正直之途，独擅文之价。心唯济物，志切匡君。自佐不图，缉熙庶政。贞白既济于伊吕，公平更迈于皋夔。泽及兆
P12
人，风轻八表。今者，宠承阶序，光践仪曹，罗画戟之当轩，墙藩益峻；烈（列）紫恒（垣）而振佩，埏埴方开。诏命既行，孰不忻贺。厶叨蒙委任，常感恩私，踊跃之诚,实倍常品。
贺门下令狐相公状
伏以相公天资玉鉴,神授清机,灿班马之文章，振萧曹之事业。云情鹤态，长亲天子之光，鸡树凤池，首冠台臣之位。而宏规不杂，雅望无先，凡蒙煦妪之仁，尽在变（燮？）和之力。今者：新膺紫诏，益表皇恩由圣主之深知，独居黄閤；总仙曹之重任，再起清风。率土之人，咸知庆赍。厶叨蒙近镇，特出殊私，誓当永讬门轩，常规鼓铸。卑诚喜跃，倍万常品。
贺史官魏相公状
伏以相公正直神输，洁廉天授；道实人杰，材为国桢。三变雄文，振杨于当代；九流令学，质定于群
P13
疑。自发耀名星，为霖旱岁，紫垣之内，王陵之峻节重闻；玉殿之前,汲黯之风违(猷)尽在。伏以史氏立言，存乎褒贬；将观撰纪，必在总临。若非丹掖重名，洪儒盛业，膺兹慎选，委以裁成。今者：出自宸衷，特行恩诏，南宫高位，以资爰立之崇；东观新恩，更切具瞻之望。厶叨蒙奖遇，久奉陶甄，忻抃之诚，实倍常等。
贺户部裴相公状
伏以相公禀灵川岳，为国桢祥，当代正人，中朝重器。诚格天地，识达古今，言皆造微，［行］志忘己。文学冠词科之首，材能为史术之师。涌波澜于长川，灵舟触［处？］，用楩柟于大厦，暗室无朝。今者：宠命新加，皇恩盖厚，已尽补天之力，宁厌石渠；方恢作励之功，更调金鼎。颙颙远迩，孰不具瞻。厶早奉陶甄，常蒙奖念，再忻再抃，无任下情。
贺郑相公状
伏以相公河岳英灵，严（岩）廊重德，文雅杕（di）（？）俗，业茂经邦。而神
P14
授宽明，天资峭直，百辟奇韵，黄钟正音。澄伟量于人闻（问），沧溟未阙，耸孤标于物外，太华非高。自连物（总）大藩，迭居崇位，贞心慧化，麾幢之威积（绩？）犹传；雅度严威，台閤之清风尽在。今者：光膺宠命，出自宸衷，匡济明君，弼谐大[宝]。枢机旧吏，重趋画戟之门；棣蕚芳枝，亦经紫薇之省。己残（践）三台[之]任，位兼八座之尊；或俟升平，方施渥泽。易尧之典，既清鹓鹭之行；命说之符，更尽股肱之力。普天之下，孰不具瞻。厶内省孱庸，叨蒙将（奖）念，再欣再抃，无任下情。
贺淮南崔相公状
伏以相公鸾凤奇姿，烟霞瑞彩，蕴佐时之盛业，垂旷代之殊功。词擅菁华，处丹禁而不言温树；学穷源委，捧紫泥而常对天地（池？）。而行重人伦，德标邦杰，事归激俗，政必绝
P15
伦。故得入践岩廊，出居藩翰，两为雨露，十度在风，亲日月之休光，尽瞻台耀；洒云霄之渥泽，咸沐恩波。而积（绩）著陶钧，荣辞鼎鼐，固陈谦让，式劝浇浮。阴阳己知（和），进退惟政（正）。今者：光[膺]宠命，出自宸衷；再登韩信之坛，不换萧河（何）之印。旌旗动色，偏宜橙（登？）路之尊；淮海凌波，必助济川之思。岂歎九重之远，伫闻三入之斯（期）。率土普天，咸知庆赍。厶累家（蒙）大庇。常感至仁，即获拜迎，难胜喜抃。
贺陈许马相公[状]
伏以相公正直天资，机符神授，中枢重德，当代崇勋。俨鸾鳯之殊姿，骋骅骝之逸势，掇菁英于学圃，摇霰雪于词锋。发言而潜活仓（苍）生，立德而可传青史。行高袁[盎]，价压朝伦。[何]晏之俭不惭，无闻百味；杨震之名是慕，每畏四知。在藩垣而慧化临戎，煦如春月；处台席以清风励物，峻若秋霜。而舒卷适时，灵祇助顺，不负变和之道，
P16
仍安调获之班。华夏式瞻，孤寒待起。今者：光膺宠命，出自宸衷，当暑（署？）剑之新恩，总建牙之剧任。况颖川名镇，河洛要冲，荣分土疆，贵拥旌节。铜楼乍志，声流箫（潇）洒之风；玉帐新来，岂是佪翔之地。即当望归黄阁，再践丹墀（chi）。更部重难，常承倚注。厶顾唯虚薄，夙奉辉光，忻祚（木卞）之诚，倍万常品。
贺正上四相公状
伏以节及建寅，时当降祚，青阳肇启，玄律唯新。相公业茂济川，才应命代。亲观盛礼，首荷明君。鸾池之瑞日初秾，最宜三接；鸡树之祥风渐暖，弥畅万机。永践台阶，常承睿渥。
厶叨蒙厚奖，获被殊荣，临郡邑以分忧，每惭旌斾（pei）；企门轩而莫及，但激（竭）愚衷。从结下诚，何酬重德！限以官守，不获随例拜贺。
贺正上西川白相公状
伏以运偶昌辰，时当献岁；三元[启]祚，万国同欢。相公德镇台阶，任崇藩翰；金闺暂别，玉帐方临，指绵水之风烟，常流慧渥；阅锦城之花木，尽带恩光。荣征必在于旬时，宠命即垂于霄汉。弥增福寿、永保尊严。厶内省
P17
庸虚，叨蒙寄住，守棠阴而问俗，敢惮褰帷；瞻门下以消魂，空知洒袂，无由拜贺，徒切攀依。
贺正上淮南相公状
伏以丽日初迟，鲜云乍举，如及发生之候，方欢纳祐之辰。相公焜耀三台，仪形面（两）辟。江湄柳色，如催欲啭之声（此字衍）莺，池上春光，若[引]必归之凤。淑气已周于万国，新恩即降于重霄。更息烽烟，永为霖雨。厶叨蒙奖擢，尚领藩方，拜贺无由，兢惶倍切。
贺诸道节、察正
伏以时当纳祐，节及开元，百垫（蛰）始苏，万方交泰。尚书名彰圣日，位压雄藩。淑景初浓，益助旌旗之贵；和风渐近，尽传襦袴之谣。坐待□（征）迁，行施惠化，常承渥泽，永保休祥，厶限以守藩，无由拜贺，瞻仰清德，难喻赤诚。
贺正上中慰（尉）并长官状
P18
伏以开元令节，纳祐良辰，雪彩初融，奉（春）晖发动。中慰（尉）推诚奉国，秉义临戎，德制貔貅（pi xiu），志倾肝胆。属万方之交泰，坐俟恩荣；欣百蛰以昭苏，行施惠泽。弥增福寿，永保勋庸。限以守藩，不获拜贺，悚恋之至，难任下情。
贺冬上四相公状
节及一阳，气舒六律，渐广发生之兆，能符燮賛之功。伏以相公道冠雪霜，望华廊庙，已播为霖之业，更当迎日之辰。垂玉佩以朝天，永状昌运；立王垂（瑶）阶而献寿，常保休祯。厶幸偶雍熙，惭非杰后，叨蒙奖拔，获任察廉。木德潜苏，积恋之心但切；棠阴是庇，咸恩之泪空流，瞻望殊（珠）轩，不任丹恳。
贺冬上四（西）川白相公状
律应初阳，节当南庆；动植[潜苏]，气肇舒和。伏以相公山岳降灵，星辰禀秀。紫垣黄阁，持行而永息烟尘；红斾青油，入境而偏霑雨露。尧符昌运，常
</div>
    <div class="pagination">
<span class="current-page">1</span><a href="敦煌表状笺启书仪辑_page2.html">2</a><a href="敦煌表状笺启书仪辑_page3.html">3</a><a href="敦煌表状笺启书仪辑_page4.html">4</a><a href="敦煌表状笺启书仪辑_page5.html">5</a><a href="敦煌表状笺启书仪辑_page6.html">6</a><span>...</span><a href="敦煌表状笺启书仪辑_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
