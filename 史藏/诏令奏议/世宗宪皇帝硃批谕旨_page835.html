<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 835 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 835 页/共 1210 页</h1>
    <div class="content">　　同日又
　　奏今将江宁城内被盗应行严禁缘由逐一开陈伏乞
　　皇上睿鉴
　　一省城五方杂处街市寛濶巷道四通八逹盗贼便于行走其无栅栏之处甚多俱应添设栅栏责成居民轮流看守
　　一城北地方空旷如红土山等处闻得盗贼多在其间出入虽有派防兵丁不过虚应故事似宜派拨弁兵相地添设堆子更番实力廵查定以考核之法
　　一城内鹰扬营地方寛濶营兵住居甚多其亲戚
　　子弟多游手好闲之人交接匪类而匪类多藏匿其中旁人不敢过问应责令城守营严行稽查一江宁省城风气一更二更街市灯火不断正买卖吃食之时廵夜者坐轿骑马灯笼火把仆役跟随盗贼窥见先已回避自三更以至五更廵夜者俱巳回家人尽睡熟盗贼便于行事且廵夜者多在热闹街道而深巷及城北空旷之处杳不一廵此廵夜虚应故事也
　　一秦淮河在江宁城内有东西水关直通城外五月以后水涨客船游船往来不断盗船亦扮作游船杂入九月以后水退又有小船停泊于夜静捕鱼名虽捕鱼其间竟爲盗贼隐身寄食之地似应责成水城门严加稽查出入
　　一乞丐之中有奸匪混迹为盗贼引线皆由丐头容留丐头之容留皆由地方官之不稽查如年壮无残疾之人乞食者不许容留
　　以上数端乃江宁城内多盗之由要皆地方文武玩弛如果实力严禁捕缉则盗贼自然敛迹矣又访得各门上需索钱物不特旗兵亦有不肖旗员在内合并奏
　　闻谨
　　奏
　　不但尔为木偶行尸阖城总督以下皆系无耳无目人也将此等琐屑之务混行渎奏观尔诚然福尽矣直待奉旨后始行查访以前所作何事既知地方上种种不应之处何以不言之总督将军至今方奏闻耶
　　雍正七年四月初二日署理江南安徽布政使【臣】噶尔泰谨
　　奏窃【臣】前奏满洲城内拏获贼犯周二供报伙犯伙盗数处今上元江宁二县俱已审明周二又在江宁县供出积贼许二系副都统立柱衙役该县业禀副都统将许二发理事同知衙门查审又访察城内江宁上元二县地方正二三月之内被盗之家共七处巳报官者三处未报官者四处又访得城内三月二十七日十庙地方井内捞起烂尸一人遍身皆有伤痕城内非道路村荘可比有此等事皆地方官不严加廵查所致又访得城内小仓地方营兵开场鬬鸡输赢俱至数十两营兵系吃粮防守地方之人乃开场鬬鸡赌博匪类因而聚集此皆由营将平日竝不稽查约束所致谨据实一并奏
　　闻谨
　　奏
　　将此等事当一面申饬地方有司一面言之总督将军及营将等共相约束稽查既在同城事关一体曷可膜外视之












　　硃批谕旨巻一百七十
　　钦定四库全书
　　硃批谕旨巻一百七十一
　　硃批赵城奏折
　　雍正六年十月十一日湖南布政使【臣】赵城谨
　　奏为奏明奉到
　　谕旨恭谢
　　天恩事窃本年八月二十九日【臣】于邮封内接书一封内开和硕怡亲王大学士张廷玉字寄湖南布政使雍正六年八月初三日奉
　　上谕各省藩臬有准其具折奏事者亦有本人未曾奏请具折朕遂未曾降旨者今思藩臬乃地方大员应准其各就所见具折陈奏且即此可以观其人之居心办事尔等可寄信与湖南布政使赵城伊若有陈奏事件初次具折差人交门上奏事人转奏嗣后从何处转奏朕再降谕旨可也钦此遵
　　旨寄信前来【臣】捧读之下感激涕零随恭设香案望
　　阙叩头谢
　　恩讫伏念【臣】边徼寒微叨蒙
　　皇上天恩畀以湖南藩司重任廻思前此叠受之殊恩更邀目今
　　特颁之异数自顾何人仰沭
　　高厚一至于此【臣】具有人心何忍不诚求报效无如才




　　奏此后一有闻见不时据实陈奏竝恳
　　天恩将嗣后从何处转奏之处再降
　　谕旨以便钦遵【臣】谨
　　奏
　　嗣后奏折交与大学士蒋廷锡转奏
　　同日又
　　奏为请定养亷银两解司分给以免州县那亏事窃查湖南所属各州县徴收钱粮先于雍正元年前督【臣】杨宗仁檄饬毎地丁银一两许加耗银一钱内将三分解司以充地方公用其余七分以一分五厘给藩司竝作部饷解费六厘给臬司四厘给廵道一分给知府三厘给同知三分二厘给州县为各衙门办理公务以及日用薪水之需乃有不肖之员见养亷一项前督臣檄内有具折
　　奏明之语遂视为应有无所忌惮毎于钱粮开徴之时不顾州县已未徴收即行牌催解或致劄要求甚至耑差下县坐索守提更有不肖牧令乆具逢迎之心无由趋奉一见行催不复计及
　　国帑遂将正项先动垫解以图上司欢悦夫正供钱粮尚有完半全完之期而随徴之项反得先行交纳因而预支早解彼此相习及至上司迁离多收之项不便过问惟有那新掩旧以应接任之催积习日乆势必酿成亏空【臣】请嗣后徴收加一火耗饬令州县随同正饷照数全解交【臣】衙门仍将三分留充公用州县应得三分二厘亦按正数即给解饷人役领回其余三分八厘存贮司库如解交之数足以给发行令各衙门差役赴司具领仍照在任起止月日给发倘遇迁转离任免致透支其有署事兼摄官员虽公事繁多不无需费但既有本任养亷未便又全给署任养亷应请扣存一半贮司库统归公项以为地方公用如此庶养亷不致冒滥而州县亦免那亏矣如果【臣】言可采伏乞
　　皇上睿鉴施行【臣】谨
　　奏
　　与督抚臣商酌行之
　　雍正七年二月十五日湖南布政使【臣】赵城谨
　　奏为敬缴
　　硃批奏折恭谢
　　天恩事雍正六年十二月初五日【臣】家人捧回【臣】前奏
　　恭谢
　　天恩一折请定分给养亷一折到【臣】随恭设香案望阙叩头谢
　　恩跪阅
　　硃批窃查科甲出身之人往往崇私好薄公义实属向
　　来陋习【臣】荷格外
　　圣恩不敢稍蹈陋习自弃生成之外今蒙

　　事【臣】钦奉
　　谕旨即禀明督抚正在商酌叠奉
　　恩纶命抚臣将各府杂税赢余银两添为各官养亷又谕清查各府未经首报赢余一并散给
　　恩波浩荡至于此极【臣】现在行查一俟查确即请督抚酌量均分至【臣】衙门原于加一火耗内收一分五厘坐平为养亷【臣】于上年二月回任至十二月封印止共收过坐平养亷银一万二千七百二十三两九分除【臣】署内薪水修金工食纸笔及一切用度竝地方公事捐银又【臣】前年父母身后安厝等费皆出借贷今偿还借欠以上共用过银一万一千五百余两此外尚存羡余以僃解饷等项之用又思
　　圣主隆恩杂税余添为各官养亷【臣】衙门养亷既颇有余自应裒多益寡【臣】今现与抚臣商酌就官职大小事件繁简通长计算酌量均分务使普沾
　　圣泽俟酌定后请抚臣具
　　奏谨将奉发
　　硃批奏折恭缴谨
　　奏
　　览
　　凡事宜揆酌情理秉公执中为之亦不必矫亷自异朕所取者惟一是字耳
　　雍正七年七月初二日湖南布政使【臣】赵城谨
　　奏为州县解司粮银请令随带法马以杜中途侵蚀事窃【臣】查通省地丁粮银于开徴之后陆续起解赴司弹贮充饷此定例也其弹兑法马从前奉部颁发之后所属州县各照制一副赴司呈较【臣】衙门较准转呈抚臣衙门验明饬发较戥称收花户粮银及至起解即用前发法马弹兑起解原所以杜出轻入重之也今各属解司粮银按封弹兑轻少甚多毎百两一秤有少至四五钱及七八钱不等【臣】思州县既各有较凖法马起解之时自必照依弹兑即不无偶尔参差何至大有轻少复加查访盖缘州县起解钱粮必差家丁同粮书管解彼此串通行至中途私啓印封任意侵蚀以致到司弹兑即有轻少在藩司以为州县解银轻少惟饬按数补解在州县又以为上司秤头重大不敢明言上下岐视若辈遂得中饱【臣】谨就管见所及详明督抚请令州县起解钱粮将原呈验较凖领去法马随饷解司先将法马较兑随弹钱粮如无轻少按照弹收倘有轻少再用州县法马弹兑实属轻少即系中途侵蚀立行严究追补竝将解役惩治如此则州县起解藩司弹收皆不容不秉公而奸胥串同中途侵蚀之可以永杜【臣】具详督抚已奉批准檄饬各属遵照现今行之颇有成效【臣】思藩库收贮钱粮各省事同一例胥役人等中途舞亦不能保其必无【臣】刍荛愚见如有可采伏乞
　　皇上敕下部议可否通行直省似亦杜之一端也【臣】
　　谨
　　奏
　　自任内事尚未知能行与否何暇念及他省亦可谓舍已之田而耘人之田矣
　　硃批谕防巻一百七十一
　　钦定四库全书
　　硃批谕旨巻一百七十二
　　硃批王奕仁奏折
　　雍正二年十二月十八日提督贵州等处学政翰林院编修【臣】王奕仁谨
　　奏为遵
　　旨条陈事窃【臣】于雍正二年二月二十七日恭请圣训仰蒙
　　皇上面谕学臣无地方责任有见闻的确之事即当据实敷陈随便于廵抚提督处附奏钦此【臣】到任之初一切利访闻未的不敢轻凟
　　天听数月以来歴试五郡有关系学政之事理合奏闻又以在外关防考试未获遇便附
　　进今岁暮旋省谨从抚【臣】毛文铨处附
　　进奏折六件因字数繁多一事各具一折仰求
</div>
    <div class="pagination">
<a href="世宗宪皇帝硃批谕旨_page834.html">上一页</a><span>...</span><a href="世宗宪皇帝硃批谕旨_page830.html">830</a><a href="世宗宪皇帝硃批谕旨_page831.html">831</a><a href="世宗宪皇帝硃批谕旨_page832.html">832</a><a href="世宗宪皇帝硃批谕旨_page833.html">833</a><a href="世宗宪皇帝硃批谕旨_page834.html">834</a><span class="current-page">835</span><a href="世宗宪皇帝硃批谕旨_page836.html">836</a><a href="世宗宪皇帝硃批谕旨_page837.html">837</a><a href="世宗宪皇帝硃批谕旨_page838.html">838</a><a href="世宗宪皇帝硃批谕旨_page839.html">839</a><a href="世宗宪皇帝硃批谕旨_page840.html">840</a><span>...</span><a href="世宗宪皇帝硃批谕旨_page836.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
