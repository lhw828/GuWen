<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 1079 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 1079 页/共 1210 页</h1>
    <div class="content">　　皇上髙厚殊恩委任重寄莅浙之日即通行所属严加禁饬讵有淳安县告假回籍宛平县县丞吴茂育狂悖无知愍不畏法本年十一月初九日据严州府禀称有淳安县生员吴雰系吴茂育之族兄赴府首告茂育刋刻求志编二本语多狂悖等情并缴原书到【臣】随加翻阅其中讲学各条多拾人唾余毫无心得而评论古今则语言感慨词气不平肆口妄谈毫无忌惮伏思
　　圣朝重熙累洽我
　　皇上徳被万方薄海内外靡不倾心向化茂育生逢盛世身受
　　国恩不思感激报効乃敢以无知狂吠刋刻传播已属丧心而书首李沛霖序文止书癸卯九月不书雍正元年更干法纪【臣】披阅之下不胜发指随饬密拏去后兹据该府将吴茂育拏解前来并于其家起获未钉求志编一部与吴雰呈缴之书磨对内多自序五页书有
　　国朝年号除行按察使刘章严审究拟并提吴雰质讯因何两书序文互异之处一面查明茂育职衔履歴详革外所有现在拏究缘由竝缴到原书二本又未钉一部相应一并恭呈
　　御览【臣】谨缮折具
　　奏伏乞
　　睿鉴施行谨
　　奏
　　此奏嘉是览之宜严加审究毋涉疎纵大凡匪之爲害世道生民甚于盗贼何也盖盗贼确有形迹可凭兼爲成例所限该管有司虽欲怠忽而亦势所不能至于奸匪之徒或托名斯文或借口著述尽可置之弗问所以除贼犹易而除匪甚难地方大吏每膜外视之皆系不识轻重欲避劳怨而已岂纯臣奉公之居心乎咸似此留心搜访惩治则若辈自不敢复萌妄念更肆邪说裨益国家造福黔黎实非浅鲜浙省此风向时甚炽自李衞总督以来大半敛迹矣卿当踵而行之以继其后毋使其故智复萌切不可因远多事苛求四字之嫌而贻误于世道生民也果能于斯一节汲汲刬除胜于治理刑名钱谷案件之功不啻什伯相倍卿其谨志奉行勿替
　　浙江总督【臣】程元章谨
　　奏爲陈奏事窃照浙省海塘关系紧要仰蒙
　　圣恩特允内大臣海望等所奏添设海防兵僃道一员总理塘工并旧有海防同知一员外复添设一员分管东西两塘以专责成诚属有禆【臣】查兵僃道王敛福前在杭嘉湖道任内年给养亷银一千六百两因兼办海塘公务又增给银一千两俟工竣停其添给今调补兵僃道专理仁宁盐平等县塘工往来稽察兼之管辖兵马政务殷繁用度亦多应请照依宁台温处二道之例每年酌给养亷三千两外加给僃公银四百两以资费用至杭嘉湖道刘复不复兼理塘工似应将续增之一千两停其给发但乍浦新设满汉船厰经【臣】
　　题明委令该道监督料理业经准有部覆则该道督办船工亦有往返奔驰差遣盘费等项若仅给银一千六百两实有不敷应请仍照旧例年给养亷银二千六百两以足用度再海防同知每年向给养亷银六百两又留给盐规银二百四十两今添设一员自应一例支给养亷其盐规银两不便额外增添应令将旧有之数各半分用至该同知等专办塘工事务孔殷非闲曹可比应请每年各加给僃公银二百两庶办理公事不致掣肘以上各项银两均请于余耗项下动支事关酌给官员养亷僃公【臣】未敢擅便理合恭折
　　奏明伏乞
　　皇上睿鉴批示遵行谨
　　奏
　　览
　　汝办理海塘工务甚不副朕所望
　　浙江总督【臣】程元章谨
　　奏爲恭报晚禾收成分数事窃照浙省晚禾毎年俱于九十月间始行登场今已收获【臣】通行饬查据杭嘉湖宁绍台金衢严温处等十一府各报所属收成惟新城分水乌程归安四县夏秋之间雨泽愆期高阜田亩间有一二被旱之处收成不无稍歉其余各州县俱有十分九分八分七分不等闾阎小民靡不含哺鼓腹感戴
　　皇仁且当刈获之时天气晴和春花豆麦均已布种齐全十一月初连得甘霖滋现在长发而十三十四二十一等日又获瑞雪八九寸及四五寸不等四野均霑来歳春熟丰稔更可预期至杭嘉湖三府米价毎石一两二三钱及一两五六钱不等上游宁绍台金衢严温处八府每石八九钱及一两一二钱不等除晚禾收成细数【臣】另折分晰恭呈
　　御览外所有浙省雨雪情形暨米粮价値理合一并奏闻伏乞
　　睿鉴谨
　　奏
　　浙省晚禾收成分数米粮价値并雨雪情形以手加额览焉
　　浙江总督【臣】程元章谨
　　奏爲奏
　　闻事窃查浙省地广人稠秀顽不一其间游手好闲之辈妄作非爲煽惑人心冀生事端不能保其必无所以【臣】到任后随通饬文武员弁留心稽察先事预防毋许疎忽兹据衢州府知府杨景震禀称率同署江山县知县陈廷训亲往该县青湖峡口仙霞岭念八都及闽省浦城交界一带深邃处所查勘情形访得江邑念五都民人王益善踪迹诡秘交结匪学习拳棒正在查拏间有该犯堂叔王攀云因见追拏严紧惧累呈首前来当即拏获王益善并起出僞劄一张讯据供系陈明章在詹人文即詹子彬家拏来又周廷凤亦得僞劄一张等语即委员密拏詹人文陈明章周廷凤三人到案据詹人文供称僞劄系江西玉山县民吴士荣私造给伊散卖又同祝皆照式翻刻转给陈明章周廷凤王益善王昌禹等所刋木板已经销煆其砖刻印子尚在祝皆家内等情禀报到【臣】查詹人文等结纳匪谋爲不轨私造僞劄辗转散布事关叛逆且僞劄上写奉主字样必有主谋爲首之人分给僞劄定不止此数张恐有私藏花名册籍除一面飞差标员星往该地方并密饬衢州府杨景震衢协副将叶应龙各委员防同按址协拏吴士荣等追起僞劄刋板究出造意首犯并查余党及有无巢穴地方密拏全获务尽根株严审明确律拟招解一面密咨两江督臣江西抚臣飞饬所属查拏移解来浙收审竝移咨闽省督抚【臣】一体严查毋使潜匿邻境外所有查拏匪缘由相应缮折奏
　　闻并将王益善名下起出僞劄一张一并赍呈
　　御览伏乞
　　皇上睿鉴施行谨
　　奏
　　览访获匪情由殊属可嘉之至封疆大臣能如此留心地方朕复何虑严拏各犯彻底追究务尽根株毋存丝毫畏避烦琐茍简完结之心倘隣省奉行不力据实折奏以闻
　　浙江总督【臣】程元章谨
　　奏爲陈奏事窃【臣】前奏淳安县告假回籍宛平县县丞吴茂育狂悖无知私刋求志编一折奉有
　　硃批谕旨【臣】跪读之下仰见我
　　皇上明竝日月洞彻奸宄情形实有关于致治之本源
　　【臣】荷
　　圣恩简任封疆凡地方奸宄邪说无不留心体访密行查拏严加惩治务期奸匪邪说悉除根株俾风俗淳良人心警惕以仰副
　　圣世一道同风之至治除吴茂育一案现在严审从重
　　究拟外今钦奉
　　硃谕理合缮折
　　奏覆爲此谨
　　奏
　　辟邪说以正风俗惩奸匪以警人心能见及此殊属可嘉
　　浙江总督【臣】程元章谨
　　奏爲奏
　　闻事窃照查拏江山县匪王益善等交结散劄谋爲不轨一案经【臣】将拏获各犯幷追起僞劄缘由两次具折
　　奏明兹正月二十二日又据衢州府禀称讯据吴士荣之父吴汝昆供称伊子十来年前有个江西省城斋堂里姓傅的呌傅廷兆一个李子兰一个姓王不记得名字当年都到玉山地方来算卦儿子因与他熟识引诱起的或一年去一回或二年去一回那斋堂在抚院衙门近边前年儿子在斋堂里拏了两张劄付回来小的亲眼见过给了詹子彬一张祝龙即祝皆一张小的儿子又说封他文阳王是正的那劄付上的主字就是王师父的儿子也在斋堂内不晓得他名字目今小的儿子或逃在那里去亦未可定等因禀报前来【臣】细查吴汝昆供情则此案首恶自属江西之人除又耑差【臣】标守僃龚炳带同弁兵星飞前往一面密咨江西抚臣添差弁员协同密拏有名各犯务获拨兵防解来浙究审外相应缮折奏
　　闻伏乞
　　皇上敕下江西抚臣速行一体查拏务尽根株严押解浙归案究拟庶奸匪不致漏网而重案得以速结矣爲此谨
　　奏
　　已降有严旨申饬谢旻矣前谕甚悉竭力遵奉而行
　　浙江总督【臣】程元章谨
　　奏爲奏
　　闻事窃照匪王益善等交结散劄谋爲不轨一案屡据衢州府禀报陆续拏获各犯追起僞劄幷供出爲首及伙党住址多系江西之人经【臣】节次耑差标员密咨江西抚臣添差弁员协拏解浙竝三次缮折
　　奏明兹正月二十七日又据衢州府禀报续获伙犯邹英士讯据供系江西抚州府宜黄县人原同傅秀山吴士荣李继清啇谋做的傅秀山即傅廷兆是军师住在江西省城总城隍庙间壁杨家厰地方曾对小的说奉的主呌黄森官今年二十来歳了就是江西省城斋堂内黄师父的儿子黄师父是丰城县人如今现住在省城那傅秀山还对小的说封禁山有好多人在那里也是扶助这黄森官的因李子兰同一个不知姓名的老生他们晓得黄森官是主情愿扶助他的那黄森官实是草头黄姓不是三画王姓前说王姓是吴汝昆错供的紫薇星弥勒佛就是黄森官一人前吴士荣于正月十三日半夜到小的家说这事破了拏了一把逃往江西省城斋堂同傅秀山啇谋去了他们若到省躱不得必往丰城县黄森官家里去了黄森官住在丰城县乡里莲塘地方离县有三十里地名呌小岗口傅秀山甥女就是黄森官之妻有个舅子呌胡元龙那斋堂内还有李子兰父亲李孔瑞又有贵溪县人胡海滨都是同伙俱在省城等情录供具禀到【臣】除【臣】又耑差标员星飞前往并密咨江西抚臣添差按址协拏有名各犯务获拨兵防解来浙究审并査明封禁山系何县所属伙党聚集若干立即设法密拏全获务尽根株外所有续获匪犯讯供缘由合再缮折奏
　　闻伏乞
　　皇上敕下两江督臣江西抚臣一并严拏解浙归案究审按律定拟庶匪犯不致漏网而地方得以宁谧矣爲此谨
　　奏
　　览奏知道了已经密谕该督抚遵照矣
　　浙江总督【臣】程元章谨
　　奏爲奏
　　闻事本年正月初四日准吏部咨奉
　　旨王纮补授安徽巡抚刁承祖调补浙江布政使钦此移咨到【臣】随即转行钦遵去后伏思藩司爲通省钱粮总滙度支出纳关系甚重未便一日乏员办理刁承祖逺在河南且有经手钱粮交代之事一时未能即至而王纮系特奉
　　恩命简任封疆又难久待【臣】再四酌量查同城之按察使刘章刑名事务繁多势难兼顾粮储道朱伦瀚又値办漕押运赴淮亦不便委署惟盐驿道张若震年力富强办事勤愼堪以就近暂委署理已于本年正月二十日接印任事王纮随将库贮钱粮交明于二十九日起身赴皖所有暂委署理藩司印务缘由理合缮折
　　奏明伏乞
　　皇上睿鉴谨
　　奏
　　所委甚属允当
　　浙江总督【臣】程元章谨
　　奏爲奏明首犯就获事窃照江山县匪王益善等交结散劄谋爲不轨一案据各犯供称爲首系江西省城斋堂内黄师父即黄廷臣之子黄森官经【臣】节次耑差标员密咨江西抚臣添差协拏解浙去后兹二月十七日据守僃龚炳禀称于二月初五日已在江西斋堂内拏获李子兰李孔瑞幷首犯黄森官之弟黄林官三犯其黄森官父子逃往丰城县现在飞拏等语又于十八日据南昌府知府杨毓健禀称饬委署经歴司郭克恭协同【臣】标差员星夜密往丰城县查拏随于初八日据报已将黄森官及伊父黄廷臣拏获并于黄森官家拏获吴易盛等其先获之黄心寛即黄林官李子兰供出之犯现在严拏另禀等情同日又据衢州府知府杨景震禀报续获匪犯张齐云周徳二名并追起僞劄二张僃录讯过供情具禀到【臣】除即分饬各该府无分疆界星飞选差按址密拏有名各伙党务期全获解归浙省发觉地方严审究拟毋使奸匪稍有漏网外所有爲首渠魁已经就获幷续获伙犯僞劄缘由合再缮折奏
　　闻伏乞
　　皇上睿鉴谨
　　奏
　　据奏渠魁已经就获俟押解到案时遵照前谕严审定拟可也
　　浙江总督【臣】程元章谨
　　奏爲奏明米粮价値雨水情形仰慰










　　四钱民食有赖入春以来又幸雨水调匀菜花豆麦俱各畅茂目下天气温和正在育蚕将来丰收
　　可望缘米粮价値雨水情形关系地方民生均厪
　　圣怀理合缮折奏
　　闻谨
　　奏
　　览
　　浙江总督【臣】程元章谨
　　奏爲陈奏事窃查【臣】衙门养亷一项经前督【臣】李卫奏留总督一半养亷银五千两并旧有盐政衙门公费银四千八百两以资用度又
　　奏明每年两次掣盐每掣有规费银二千两爲本身公事犒赏等用至
　　恩赏巡抚毎年养亷银一万两存于藩库抵补从前无着亏空迨后亏空已经补足前督【臣】李衞因用度不敷具折
　　奏请奉
</div>
    <div class="pagination">
<a href="世宗宪皇帝硃批谕旨_page1078.html">上一页</a><span>...</span><a href="世宗宪皇帝硃批谕旨_page1074.html">1074</a><a href="世宗宪皇帝硃批谕旨_page1075.html">1075</a><a href="世宗宪皇帝硃批谕旨_page1076.html">1076</a><a href="世宗宪皇帝硃批谕旨_page1077.html">1077</a><a href="世宗宪皇帝硃批谕旨_page1078.html">1078</a><span class="current-page">1079</span><a href="世宗宪皇帝硃批谕旨_page1080.html">1080</a><a href="世宗宪皇帝硃批谕旨_page1081.html">1081</a><a href="世宗宪皇帝硃批谕旨_page1082.html">1082</a><a href="世宗宪皇帝硃批谕旨_page1083.html">1083</a><a href="世宗宪皇帝硃批谕旨_page1084.html">1084</a><span>...</span><a href="世宗宪皇帝硃批谕旨_page1080.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
