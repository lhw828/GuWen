<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 236 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 236 页/共 1210 页</h1>
    <div class="content">
　　一【臣】署理抚篆繙阅旧巻部文内开奉
　　旨俞允侍郎蒋廷锡条奏着令州县大乡钜堡开立社学乡民子弟内有立志读书者听其送入等语【臣】思乡民尚有贫富不同若营兵之子弟则尤为贫苦柳州兵丁四千余家无力读书者多亦宜一体敎育适【臣】署之西颇有空房【臣】修葺完整改为义


　　一【臣】钦奉
　　恩诏内旌表节义一条【臣】前署抚篆时于桂林府查出天主堂一区改建节孝祠搜访桂郡节烈阐播幽芳一一举行已经奏
　　闻外【臣】旋柳之后又思兵丁身后其妻有茹冰饮蘗矢志励操者亦宜表扬故【臣】于柳郡城内亦建造节孝祠一所于广西通志内查出军衞弁兵妇女萧氏等一十五名又檄行各协营查访节烈俟彚报


　　一【臣】前折奏开垦荒芜蒙
　　硃批令与李绂同防又经李绂先后
　　题奏候
　　旨钦遵今查出【臣】标营兵之弟男子侄三百余人年力强壮素无恒业俱堪负耒耕耘现在咨商督抚俟奉


　　一本年秋冬之交多风少雨柳州府城厢内外屡

　　便难扑灭其救火之具急宜制办庶几有备无患


　　只以备不虞
　　一【臣】查广西一省天气温暑地气郁蒸草木山泉之气感而为病有冷瘴热瘴哑瘴之不同按其证候治得其道皆可安痊乃粤民贫苦之家无力服药多致不起深可悯恻【臣】仰体
　　皇上矜全民命之德意于桂林延请老医来柳买备各


　　以上诸事虽犬马报效之忱【臣】愚惟恐未能仰体
　　圣心伏恳曲赐
　　敎诲为此缮折谨
　　奏
　　尔等封疆大臣特被简用咸能外严内仁以布徳施惠代朕作福是即朕之福也若刻虐其下惟以自奉则为朕造孽何可当耶勉为之
　　陆续保送之奏甚是正合朕徐徐引见之意折留览



　　硃批谕旨巻二十九上
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕旨巻二十九下
　　硃批韩良辅奏折
　　雍正三年二月初三日广西提督【臣】韩良辅谨
　　奏为边营务在得人谨遴选保奏伏恳
　　皇上恩准补授以收臂指之效事窃广西边境与安南接壤其鎭南关所设营汛甚属紧要【臣】查得馗纛营守备潘克演防御懈弛不守官箴【臣】已经咨移督【臣】孔毓珣会疏
　　题防又河池营中军守备刘应奉推陞员缺所辖俱属猺獞界连黔省狆苗亦属要地以上所遗二缺恐部推之员未悉风土【臣】谨遴选得【臣】标中军千总陈治邦办事勤愼熟谙边情柳庆恊左营千总




　　奏可否
　　恩准伏候
　　皇上睿裁谨
　　奏
　　览
　　同日又
　　奏为恭承
　　圣训据实覆奏并恳
　　天恩赏赐平安丸药事【臣】钦遵
　　皇上硃批查得现在粤西道府副防中实无借奏折威吓僚属挟制上司者如有此等不肖之员【臣】自当据实密
　　奏又蒙
　　皇上硃批平安丸一药甚好赐汝二百丸僃用钦此我皇上仁同覆载
　　布德流惠弥纶六合【臣】不胜欢欣舞抃倘蒙
　　天恩俯允多发数百丸


　　皇恩益无纪极矣至于安南边境及土司猺獞一切事宜容【臣】与督【臣】孔毓珣抚【臣】李绂尽心筹画务求久安长治之策商酌妥协陆续会
　　题折
　　奏恭请
　　皇上睿裁谨
　　奏
　　柔逺之道安边为要万万不可贪利图功轻啓衅端一有事出则所得不偿所失矣惟宜顺情度理而愼为之其猺獞事宜卿等共相悉心区处毋忽
　　同日又
　　奏为恭报雨水米价事伏查两广地方去年自秋徂冬数月无雨天时虽觉亢旱然在收获之后尚于农事无妨自去冬十二月二十二日至今广西地方时雨时晴连绵不絶土膏滋润犂锄遍野是今岁收成又可以预卜丰盈矣其米价虽觉稍昂然较诸他省甚贱此皆仰頼我
　　皇上宵衣旰食惠养元元之
　　圣衷感浃
　　天心是以万祥毕集风雨以时【臣】不胜欢欣蹈舞之至为
　　此缮折谨
　　奏
　　览奏甚为欣慰全赖尔等封疆大臣安辑兵民宁谧地方有以感召
　　天和也勉为之
　　雍正三年五月十三日广西提督【臣】韩良辅谨
　　奏为边营要缺需员谨遴选保举仰吁
　　皇上简补以收得人之效事伏查广西现出有三里营安隆营守备二缺三里一营界连古零白山东兰诸土司所辖地方獞蛮素称顽梗安隆一营所辖之十甲周围数百里俱系防猺杂处犷悍异常又界联滇黔苗猓以上二缺俱极要诚恐部中推陞之员未谙边境情形【臣】查得柳庆协千总甘棠秀人材壮健弓马嫺熟经【臣】保
　　奏在案又桂林协千总李成奉人材弓马俱优抚绥陂源峝猺獞着有劳绩以上二员实系操练精勤巡防周愼努力上进之员倘蒙
　　皇上允【臣】所请以甘棠秀陞补三里营守备以李成奉陞补安隆营守备庶地方营伍均可收得人之效矣为此谨
　　奏
　　照韩良辅所请补授该部知道
　　同日又
　　奏为边省之疆界最为辽濶接壤之营制急宜联络以戢苗夷以绥地方事窃照滇黔西粤俱苗夷杂处之区惟黔之安笼滇之广罗广南粤之泗城鎭安安隆上林等协营为三省交界之处层峦叠嶂绵亘无际防狼狆猓巢窟其间每与隣省睚眦小怨輙互相雠杀不已葢缘地属分辖兼距府窎逺有司鞭长莫及因之蛮徒负嵎肆行无忌现在钦奉
　　上谕分防各弁不论何标何汛凡系附近地方毋分彼此互相接应钦遵在案但思三省蛮夷接壤之处疆界辽濶岩穴险固非有统辖之大员督责其间则隔省弁兵平素既未联络缓急岂能呼应似宜急为变通方于巡缉有济今查贵州之安笼一鎭本为控御苗蛮而设其驻劄之地距粤西安隆营之三道沟汛仅八十里而安笼西南为三江入红水河之处实为三省接壤要区其河之西为滇之广罗协汛河之北为黔之捧鲊营汛河之南为粤西之安隆营汛由此上下数百里俱系苗猓防狆狼猺杂处或黔与粤接或粤与滇接或滇与黔接犬牙相错之处甚多若将广西云南二省凡与安笼接壤之土司与改流地方之各协营汛悉受安笼鎭节制而该鎭亦听三省督提节制其将弁之举劾兵丁之汰补粮饷之销算仍照各本省旧制以免纷更惟讐杀刦掳诸事悉令安笼鎭就近调度拨兵擒捕俾疆界联络事权画一倘有将弁玩纵或匪逃遁隔汛不互相策应者即行咨会
　　题防照例治罪庶将弁有就近之督责不致推诿因循而苗蛮知军威之堪凛亦渐可回心向化于地方似有裨益谨绘滇黔粤三省交界地图恭呈
　　睿览如果【臣】言可采伏乞
　　特谕三省督抚提鎭详议会
　　题施行谨
　　奏
　　此奏甚属可嘉如此留心地方筹画周详抒诚入告方为不负朕之任用也已有旨矣
　　同日又
　　奏为恭绎
　　圣训叩谢
　　天恩事窃【臣】前奏恭谢
　　圣训据实覆奏折内奉到
</div>
    <div class="pagination">
<a href="世宗宪皇帝硃批谕旨_page235.html">上一页</a><span>...</span><a href="世宗宪皇帝硃批谕旨_page231.html">231</a><a href="世宗宪皇帝硃批谕旨_page232.html">232</a><a href="世宗宪皇帝硃批谕旨_page233.html">233</a><a href="世宗宪皇帝硃批谕旨_page234.html">234</a><a href="世宗宪皇帝硃批谕旨_page235.html">235</a><span class="current-page">236</span><a href="世宗宪皇帝硃批谕旨_page237.html">237</a><a href="世宗宪皇帝硃批谕旨_page238.html">238</a><a href="世宗宪皇帝硃批谕旨_page239.html">239</a><a href="世宗宪皇帝硃批谕旨_page240.html">240</a><a href="世宗宪皇帝硃批谕旨_page241.html">241</a><span>...</span><a href="世宗宪皇帝硃批谕旨_page237.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
