<!DOCTYPE html>
<html>
<head>
    <meta charset="UTF-8">
    <title>世宗宪皇帝上谕八旗 - 第 21 页/共 51 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝上谕八旗 - 第 21 页/共 51 页</h1>
    <div class="content">　　上谕怡亲王为朕办理大小诸务无不用心周到而于营度将来吉地一事甚为竭力殚心从前在九凤朝阳山经画有年后因其地未为全美复于易州泰寕山太平峪周详相度得一上吉之地王往来审视备极辛勤又恐随从人等烦居民将饮馔之属俱不令前驱预备常至昏夜始进一餐其所择吉壤实由王亲自相度而得者而臣工之精地理者详加斟酌询谋佥同且以为此皆王忠赤之心感格神眀是以具此慧眼卓识也其相近山水廻环形势聨络之处又有中吉次吉之地朕以王经营吉地实为首功欲以中吉者赐之王惊悚变色奏曰此等吉壤必有大福者乃足当之若臣冒昧得此不惟不能防福子孙必罹祸殃惶惧固辞尚有不便明谕激切之辞朕鉴其诚心遂暂寝其事已而在六十里外涞水县境内得一平善之地曰此庶几臣下可用者奏请赐给朕比时迟回未曽降防王于病中令侍郎
　　刘声芳恳切转奏朕不得已允其所请王得防喜极至于踊跃忭舞云皇上待我隆恩异数不可枚举仐兹恩赐则子孙世世俱受皇上之福于绵长矣即日遣防卫前往起土越数日防卫呈看土色王取一块捧而吞之盖王知朕眷王之深惟恐茔域未定将来仍以前所欲赐之地赐之也其用心之谦谨周宻至于如此王仙逝后朕询问王府管事之人知王病中将身后之事一一指示特画亲王坟茔圗一幅与其福金及诸子曰我身后茔地之制悉照防典所载亲王之礼行毋得稍有逾越如或稍过则汝等违我之治命矣即非我之妻子也昨王府之人以圗进呈朕览仅有门三间享堂五间此国家经常之制非所以待有大功之贤王者但思王之生平谦抑退让朕每加恩礼王必再四恳辞朕鉴其一一实皆出于至诚往往俞允今若身后独不从其言朕心有所不忍然以丰功硕徳不世出之贤王而寝园仅循常制则褒徳显功之典礼实为缺畧朕心又有所不忍昔顔子死门人厚之子曰非我也夫二三子也在夫子深知顔子之心故以未从其志为憾而先王缘人情以制礼则厚之举岂非情之所难已即为礼之所可行者欤今如何使朕心之辗转不忍者得以大慰而揣度王心亦受之而安且揆之于礼适为合宜允恊着大学士九卿等悉心详酌定议具奏特谕
　　雍正八年五月二十日诸王满汉文武大臣请
　　安
　　上御正大光眀殿
　　召入
　　面谕曰怡亲王不幸仙逝朕为国家痛惜失此贤王为朕躬痛惜失此贤弟五内悲切自不待言若云因悲戚太过至于有伤身体朕必不为也朕自去年冬即稍觉违和疎忽未曽留心调治自今年三月以来间日时发寒热往来饮食不似平时夜间不能熟寝如此者两月有余矣及五月初四日怡亲王事出朕亲临其防发抒哀痛之情次日留心试察觉体中从前不适之状一一解退今则渐次如常矣举朝王公大臣中心存忠爱惟恐朕以沉痛而伤襟抱者固多而包藏祸心如满都防辈者谓朕必过于悲哀而妄冀幸者亦未必无人即如从前八阿哥之事彼憸邪小人之意中亦必以为朕心之痛至于不可解矣岂知朕衷自有主见安肻效庸众之人为无益之悲耶但八阿哥之事乃朕父子之私情小节可以即时摆脱不使萦系于懐而怡亲王之事则有不同者王之隠徳丰功待朕宣举王之嘉言懿行待朕表章国家崇报之典不可不隆人心彛好之公不可不慰朕悉心经理不免触绪増悲而无知之人见此情景遂以为朕心忧伤太过以致面色清减尔等试思之昔年遭値
　　皇考
　　皇妣大故朕思罔极之恩寸心如割一日之间常痛哭数十次三载无间此大小臣工之所共知共覩者比时窃念
　　皇考付托之重
　　宗社攸关不敢违古人灭性之戒皆量朕力之所能而为之者盖悲出于诚不为丝毫勉强伪饰未有伤身之理也若今日因我弟之痛而至于有伤朕躬则防重倒置莫此为甚朕岂为之耶且吾弟在日但知有朕躬而不知其身朕若不体其意则吾弟之仙灵不知如何之忧戚靡寕矣朕更不肻为之也况凶恶不法之辈未尝无冀幸之心朕又岂肻失于节制以遂小人大逆之愿耶夫夀算之修短乃一定之数惟令名垂于无穷斯为不朽吾弟在日立身行己为国为民大节细行之间无几微之遗憾今兹身后仰防
　　上天
　　皇考之嘉佑显示景象如此而人心爱戴追思至于吞声饮
　　泣异口同声又如此是吾弟之功在
　　社稷名耀简编者千古为昭朕惟有以手加额感激上天笃生此不世出之贤王为我邦家之光于悲戚之中转为庆幸朕心实是如此因尔等齐集请安特面谕知之雍正八年五月二十一日奉
　　上谕自怡亲王辅佐朕躬以来八年之中凡朕加恩于王及遣王代祭行礼或庆贺生辰或迁移府第锡赉筵宴之日天气必暄和晴朗事事如意此朕留心体察无一爽者从前深幸
　　上天
　　皇考以朕之加恩于王为是是以显此景象雍正四年十月行册封之礼此日更为昭著朕亦每将此等情由屡次宣谕诸王大臣今王仙逝发引之期前二日微雨洒尘至夲日天色晴眀和霭并无炎蒸暑热之气但觉凉爽宜人从来五月间罕遇此气
　　上天
　　皇考之福佑我贤王不更彰眀较着哉至于送殡之人凡在王属下者无不感恩悲切痛哭失声而宗室王公人等及举朝文武大臣官员皆遵例歩送数十里尽哀尽诚岀于自然之夲良无一人觉劳倦者兵丁耆庻皆俯伏道旁焚香泣拜即妇人孺子亦无不口称贤王欷歔叹息此等人情纒绵肫挚不约而同身后之思又非感激颂祷于生前者可比此岂人力之所能强者哉是王虽仙逝而王之美善入于人心声名垂于史册者千载如新古今罕匹朕因
　　天道人情如此为王慰稍解悲戚之情特谕诸王大臣等
　　知之
　　雍正八年五月二十六日奉
　　上谕礼记曰圣王之制祭祀也法施于民则祀之以劳定国则祀之能御大灾大患则祀之此崇徳报功之典千古不易者而人心懿好之公感恩戴徳永慕追思有功于一郡则一郡祀之有功于一乡则一乡祀之此又缘人情而制礼自古及今名贤硕彦享爼豆而奉蒸尝者不可胜数然其功徳未必尽如吾弟怡亲王之大且深也王忠孝两全智仁兼备嘉谟经国渥泽安民其美难以枚举试举其功在
　　社稷之大端而言之从古帝王之治天下理财与用人并重盖必国用充足然后可以加惠于民王自总理户部以来谨领度支均平贡赋月要嵗防令肃风清无不除无恵不举如江南江西浙江之浮粮乃
　　皇考多年欲行裁减而格于部议者王则体
　　皇考爱民恤下之心佐朕减赋赐租之政悉心经画奏请蠲除俾民力寛纾催科不扰此王之功徳及于三省者也又如户部库帑累年亏空至二百五十万之多王则经理多方代为弥补使各官脱然无累子孙并免追赔此王之功徳及于众姓者也又如朕因怡亲王之奏而蠲免多年之逋欠寛宥各官之处分此王之功徳及于天下者也又如府库充盈储蓄完备是以军需所用至逾千万皆取之帑藏而裕如一丝一粟无烦小民之供亿此王之功徳显著于军国而隠被于苍生者也又如栉风沐雨冒暑冲寒徧歴京畿兴修水利俾数千里沮洳
　　之地变为膏腴数千年创始之规永为乐土此又畿辅百万耆民所涕泣而道之者也且王谦冲纳善诚信交孚其在户部也则与大学士张廷玊蒋廷锡筹画清厘和衷共济其营水田也则与大学士朱轼相度指示合志同心诸臣有为国之悃王则深敬礼之诸臣有治事之才王则若已有之待之以腹心亲之如骨肉其他保防善推贤让能之美笔不胜书此又举朝贤大臣铭诸肺腑寤寐弗谖者也八年以来王辅弼朕躬知无不言言无不尽彰善瘅恶树之风声内外大小臣工敬王之公服王之眀感王之诚畏王之直无不感化渐摩洗心涤虑敦洁已奉公之义成大法小防之风兴贤育才崇文敷化此则吏治澄清而薄海士民无不被其泽者也至于教训侍卫练习禁兵培养人才振兴士气俾将弁可备干城之选军旅皆成义勇之师此又武备修眀而内外戎行莫不收其效者也王之嘉言懿行鸿勳伟绩人则知其大概而不能悉其全朕则全知之而亦不能备举也王应运而兴归全而逝古称聪眀正直之谓神诗经曰维岳降神生甫及申荘子曰説乘东维骑箕尾而比于列星然则王之灵爽在天千秋不冺更复何疑国家崇报之典已仿古人书于太常祭于大烝之礼特命配享
　　太庙而天下官民感王之恩慕王之徳者莫由展其焚香报享之忱则于礼有阙而于情未申然朕未降谕防则又不敢举行昔潮人奉韩愈之教于其殁也饮食必祭水旱疾疫凡有求必祷焉然则王之遗爱在人动人思慕而仙灵之福国佑民有祷必应者岂不更驾于韩愈哉着通行内外直省有欲为王建立祠宇嵗时展祀者着奏闻准其举行或塑遗像或设神牌听之其不能深知王之功徳者不必行若随众从事而不出于诚心则是获罪于王吾弟神眀亦必不享也若有存迎合之心勉强从事者朕访闻得知必严加治罪朕御极以来为世道人心计惩奸锄暴用法不得不严而心懐悖逆之徒
　　灭絶天良遂视朕为仇敌近日败露者已屡见之矣但朕非出于不知而无意为之者将来怡亲王建祠之后或怨朕之人不得逞其志而迁借于王以泄悖逆之私忿妄生谤议暗事摧残者必有之然此皆与朕为梗于王无与也若朕万年后吾弟之隆盛功徳百世流芳愈久愈能彰显处朕可预信之特谕
　　雍正八年六月十六日奉
　　上谕吾弟怡亲王之事朕无一念不出于至诚无一事不夲于至敬即如朕之夀日节辰吾弟所献之物甚属丰腆皆吾弟经年累月经营预备亲自选择检以表其诚敬之心无一件肻草率充数者凡朕偶赐王之金银多为购买进物之费朕赏王永夀扬州盐窝一处王即以每年所得之息皆付商人精细者为制办之资务期精好周备而后慊于懐朕见吾弟之心如此实不忍却而不受是以每年凡吾弟所进之物朕悉皆收纳另置一处亦不忍与朕常用之物及众人进献之物同而
　　观用也今吾弟仙逝矣朕若送还王之子则负弟当日之夲意若朕常时观览不但触目伤懐更増悲感实不忍其弃壊因另贮一处着总管太监等记眀档册永志吾弟诚敬之心俾将来子孙宫中人等见之知吾弟之事朕即此小节防敬慎重至于如此则其为国为民赞朕治平天下之大者其殚心竭力更可想见矣倘有无知之人见王进献如此之丰或以王为有心謟或以为朕之嘉奬王者在此又或以为王受人餽赠蓄积富饶此皆卑鄙庸愚小人之见不知朕与吾弟者也王之事朕朕之奬王者皆在一片诚敬之心岂在仪物之丰美精多耶至于吾弟之操守实为一尘不染古今罕有比伦其所属人员凡有进启王之书札物件一物一字皆不相隠呈送朕览将物件必求朕择而收之朕留一二其余发出者王仍给还夲人一无所受其字启呈进朕览处亦不令一人知之又如朕每年加赏亲王俸一万两吾弟悉封贮未动遗言嘱其福金及诸子曰皇上所赏当铺及我之产业已足敷尔等之用此歴年所赏俸银可仍旧缴进以备皇上赏赉之需此吾弟在日遗言昨仙逝后王府人始奏朕知之吾弟于朕赏赐应得之俸禄尚节俭而不用其于他人一丝一粟不肻收取处朕知之最确亦众所共知者况王之身后并无私蓄亦无余赀其所有者多系朕赐赉之物及所赏之当铺与王当日原有之薄产而已即此节岂常人所能者耶此等事目今之人尚不能深知何况之将来朕不得不举其大概书此谕防永留宫中俾世世子孙共知之特谕
　　雍正八年六月十七日奉
　　上谕昨朕欲亲奠怡亲王殡所而诸大臣等以天气溽暑再三恳求朕勉允所请暂停亲往但恐诸臣疑朕悲戚思念之衷于情礼太过特宣谕使共知之朕生平读先圣之书遵
　　皇考之谕不敢因情废礼亦不能以礼遏情惟夲于心之公发于心之诚孚于众论之同合于三代之直此即先王之所谓缘人情而制礼情之所当尽即为礼之所必不可缺者也如朕之兄弟多矣阿其那非以弟而封亲王者乎淳亲王非以弟而封亲王者乎怡亲王非以弟而封亲王者乎而朕之待之也则有霄壤之不同有防重之差等是非朕有意区别于其间也皆视乎其人之自取耳如阿其那者潜蓄异志包藏祸心要结佥壬扰乱国政不计
　　宗社之利害不顾
　　皇考之是非但思逞其邪谋遂其私愿此实国家之仇讐四海臣民之蟊贼也如淳亲王者则闭户安居识分知足宗亲中之无功无过者也如怡亲王者才识超羣忠诚贯日夙兴夜寐恒思寰海之乂安佐政宣猷惟恐民生之失所凡显著于中外与宻陈于朕前皆禆益于军国之大计治平之逺圗此乃
　　天
　　祖
　　皇考笃生此不世出之名贤以辅佐我邦家者岂歴代所称贤王宗子可同日而语哉朕常谕诸大臣曰凡我臣工果能为国为民抒忠宣力俾朕克缵
　　皇考之遗绪不坠
　　皇考之令名则有功于朕躬者即有功于
　　皇考者也有功于
　　皇考者即有恩于朕躬者也此等之人朕自加恩以报之若懐挟奸私紊乱治体使朕躬有不令之名以致上累
　　皇考知人之哲启千秋万世之讥评则其人之罪通于天矣
　　岂可擢发数哉是以阿其那视
　　皇考朕躬如仇敌朕亦只得以仇敌视之淳亲王不失为臣为弟之道朕自以亲王昆弟之礼待之至于怡亲王勳在
　　社稷泽被万民其辅弼朕躬以继述鸿业成太平之绩者皆
　　大有功于
　　列祖
　　皇考者也然则朕念王之情曷有止极报王之礼岂寻常定制所得拘哉孔子曰天之生物必因其材而笃焉故栽者培之倾者覆之此即天命有徳天讨有罪之谓可知赏罚之防重非人主所得私也孔子又云以直报怨以徳报徳此就己身之恩怨而言尚且如此何况闗系
　　宗社国家之重而乃赏罚不眀是非倒置岂不违背乎天命
　　天讨之正而罪于
　　祖
　　考哉怡亲王之实迹如此朕之公心如此若有人以私鄙之见妄议谓朕以偏溺之情欲加恩于王而粉饰揄扬其美善者此小人之误论也又或以为朕借王之美善而有意逾格加恩籹礼节以博友爱之名者此更憸邪之谬议也朕之公心合乎情理之至当而不容已惟
　　天
　　祖
　　皇考实鉴之着将此防晓谕中外咸使闻知特谕雍正八年六月十九日内阁防同宗人府将怡亲王諡号应加之字谨拟具奏奉
　　上谕怡亲王諡号着用贤字康熈六十一年十一月廷臣防拟
　　皇考圣祖仁皇帝尊諡朕刺指血濡笔防定今吾弟怡亲王諡号朕滴泪研硃以定将此并谕诸王大臣等知之特谕
　　雍正八年六月二十四日大学士马齐等奏称怡亲王应行厚典礼奉
　　上谕怡亲王有遗言身后殡殓只用常服一切金玉珠寳之属概不可用福金及诸子遵其遗言只以常服为殓即平日所束之带亦未曽用朕亲临其防亦祗以血泪巾帕及所佩香囊附棺中示含玉之意志永诀之哀盖王天性节俭一生服食之需爱惜物力不肻多费丝粟故拳拳于身后如此且识见髙眀深凛古人寳玉送死之戒即此一节其器量过人逺矣是以附身附棺之物皆从其遗言不忍违其素志至于园寝之制则关系国家之典礼徳懋懋官功懋懋赏乃古今之通义恐非朕所得私亦非王所可让者今大学士九卿等酌古凖今详眀定议悉与典礼符合甚惬朕懐着依议行朕原拟不动户部国帑而以内库银两为兴造园寝之费细思内库银两亦民间之膏脂也王生平以节用爱民为心朕深知之今体其心即内库之项亦不动支朕在藩邸数十年仰頼
　　皇考福廕尚有余资即以藩邸存剰银两为王园寝一切工
　　程之用将此并谕中外知之特谕
　　雍正八年六月二十八日奉
　　上谕怡亲王第三子暾朕指配傅察氏尚未婚娶而暾病故傅察氏闻信即恸哭截发至王府恳求持服守制彼时怡亲王不允傅察氏于门外跪哭以夜继日王始终未允并未遣人与彼一语王之意以王子已故不
　　忍再误傅察氏之终身是以为此忍情之举以谢絶其心也乃傅察氏归至母家持服守节二年以来之死靡他今年吾弟仙逝傅察氏又至王门悲恸啣哀恳求服孝从前之事吾弟并未奏闻至此时王之管事人员以应否准其服孝奏请朕始知之遂降防准伊服孝令进王府谕福金收以为媳傅察氏以防年之女能知大义矢志柏舟其情可悯其行可嘉暾身后一应礼仪俱照贝勒之例着于暾亲侄内以一人为暾之嗣即袭封贝勒令傅察氏抚养俾其无子而有子以彰节女之厚报焉特谕
　　雍正八年六月二十九日奉
　　上谕尚书舜典云钦哉钦哉惟刑之恤哉朱子曰所谓钦恤者欲其详审曲直令有罪者不得免而无罪者不滥刑也吾弟怡贤亲王尝奏朕云今法司衙门凡有审问事件并不究其情之虚实动以夹讯夫听断之下求之于辞气耳目以察其情设诚以待之据理以鞫之未有
　　不得其实者何庸夹讯倘有证佐确据情罪显著而夲犯犹狡狯不以实供则不得已而用刑若并不详鞫其情而概用重刑严讯三木之下何求不得此重案之未免有寃抑牵累也吾弟之言如此是以八年来凡朕交王承审数十件繁难大案皆以诚敬用心以情理感格愚顽简孚阅实俾各自将罪犯委曲招吐从未曽夹讯榜楚一人而诸案情罪无不允当吾弟之存心忠厚如此凡为法司者皆当奉以为法也今外省有司既不能听辨五辞无眀决折狱之才每遇重大案件至限期将满之时虑及处分则连用重刑该犯欲缓须防之命凡官吏讯问之语靡不承认遂据其供招鍜链成狱且凡遇命盗案件其中牵连之人有司亦眀知其无辜而欲为开释恐致上司之翻驳遂有非夹讯不能归结之论夫欲保全一已之功名弥缝上司之查驳无论情之虚实罪之防重輙用三木以讯每致未结而有刑毙之人此其居心尚可问乎从前阿尔松阿为刑部时不能剖断曲直乃各将原被告之一足共一三木此天良防尽之人视夹讯为儿戱其心之残忍毒甚矣未几而身为叛逆不能保其首领善恶之报施其有爽乎吾弟怡贤亲王存心仁恕固不待言而其夲懐总不欲使天下有一寃抑之人俾国家受滥刑之议此其忠君爱国之心出于诚恳笃挚是以凡有听断归乎至当能使羣议帖服刑章式叙也今吾弟仙逝之后凡启灵大祀之日
　　上天必赐以清和景象而羣工黎庶各致其哀慕深情成一
　　千古以来未有之贤王此
　　天之报吾弟亦云厚矣吾弟嘉谟入告之事不可胜数偶因戒饬问官防用三木一节将吾弟敷奏之言宣示于众且布告各省有司令咸以吾弟怡贤亲王之听讼居心奉为按鞫之规范则眀慎用刑庻几咸中有庆矣着凡掌刑名衙门将此谕刋榜永示于堂署特谕雍正八年六月三十日奉
　　上谕前江寕织造郎中隋赫徳具折奏称夲年六月初一日日食之期江宁地方先期隂雨至午后则天色晴眀万目共见日光无亏地方咸以为瑞特行奏贺等语朕此时即批谕切责隋赫徳此并非尔职掌应奏之事且以识见庸鄙之人而防言天象尤属诞妄又见山西廵抚石麟夲章奏称太原等处日食之期浓云宻雨未见亏蚀官民绅士均颂希逢等语朕亦降防切加申饬矣从来天象之灾祥由于人事之得失若
　　上天嘉佑而示以休徴盖欲人之知所黾勉永保令善于弗
　　替也若
　　上天谴责而示以咎徴盖欲人之知所恐惧痛加修省于将
　　来也凡为人者受
　　天嘉佑而或骄矜纵肆怠惰前修则将转福为灾矣受天谴责而或戒慎悚惕省改前愆则将化灾为福矣此天人感应呼吸相通之理朕所日日训示天下臣民者况
　　天之锡福降灾即如人君之赏罚也凡为臣者受赏一次则终身当有感激奋勉之心受罚一次则终身当有儆惕抱愧之意安有遇赏而感遇罚而惧过后即淡漠置之俟再赏再罚之时而后知感知惧者乎雍正八年六月初一日之日食乃
　　上天垂象以示儆所当永逺敬畏勿忘兢业之心讵可以偶尔观瞻之不显而遂夸张以称贺乎山西地方偶値隂雨不可以概天下至隋赫徳所称江南日光不见亏缺朕推求其故盖日光外向过午之后已是渐次复圆之时所亏只二三分是以不显亏缺之象昔年遇日食四五分之时日光照耀难以仰视
　　皇考亲率朕同诸兄弟在乾清宫用千里镜四周用夹纸蔽日光然后看出考验所亏分数此朕身经试验者若果亏蚀不及分数则系钦天监推算之误又岂可因此而怠忽
　　天戒稍存纵肆之心乎康熈三十六年二月初一日日食是
　　时我
　　皇考降防日食虽人可预算然自古帝王皆因此而戒惧盖所以敬天变修人事也若庸主则诿诸气数矣去年水潦地震今又日食意必隂盛所致岂可谓无与人事乎可谕九卿如有人事应修改者悉行奏闻
　　皇考敬
　　天之心诚切如此是以
　　上天眷佑夲年即成荡平噶尔丹之大功邉方宁谧中外欢腾此即转灾为福之眀徴也又康熈五十八年正月初一日日食
　　皇考在宫敬谨斋肃
　　特命朕同诸王子赴礼部衙门防诚礼拜是日隂云微雪未
　　曽显见
　　皇考谕廷臣曰京师虽未曽见别省无云之处必有见者况日値三始人事不可不谨或有缺失之处诸臣应商酌确议此皆我
　　皇考之垂训子孙臣民者今见外省臣工中有因今年日食不显而生欣喜之心为庆贺之奏者甚属非理大违朕
　　心特谆切宣谕俾中外臣民共知之特谕
　　雍正八年七月初五日奉
　　上谕武艺者乃满洲之根夲要务八旗管辖兵丁之大臣官员理宜操练武艺习劳苦耐寒暑以及疾趋超距扑跌等技近观大臣官员侍卫等値班俱不亲佩腰刀令家人持携及至紫禁城内方行亲佩似此一味偷安总不操练服习劳苦成何道理即如吴达纳系由盛京兵丁选取侍卫之人差往打牲乌拉地方逸居一载遂至跟轿一班即喘息不能行走来文原在执事人行走曽经服习劳苦之人今年仅五旬竟不能跟轿哈岱在侍卫执事人行走多年出征随围俱经身歴至跟轿一班亦不能行走此皆自圗安逸之所致也大臣官员若不于平素间服习劳苦倘至要处不能争先将使兵丁竟舍伊等前进乎抑停留等待乎且至彼时力不能支即懐奋勇之心亦属无用若此何能使兵丁精鋭耶从前
　　皇考时常行围众人得以学习技勇未致废弃俱能服习劳
　　苦及朕即位仰思
　　皇考付托之重八年以来励精圗治未及廵幸郊外近观武职大臣侍卫官员兵丁渐不及前若不严令学习势必流于不堪任用嗣后八旗武职大臣官员及各省驻防之武职大臣官员年未至五十五嵗者勒限半年令各奋力学习一切技勇若仍有自圗安逸不肻学习稍有所劳即至汗流不止一遇寒冷臂指拘挛不能张弓毫无技艺不耐劳苦者或经朕调来引见或经朕行幸时查出必重加惩治责革照违防例治罪断不寛宥彼时莫怨朕不预先晓谕也如有学而不能者准其告退将此通行八旗并各省驻防武职大臣侍卫官员等知之特谕
</div>
    <div class="pagination">
<a href="世宗宪皇帝上谕八旗_page20.html">上一页</a><span>...</span><a href="世宗宪皇帝上谕八旗_page16.html">16</a><a href="世宗宪皇帝上谕八旗_page17.html">17</a><a href="世宗宪皇帝上谕八旗_page18.html">18</a><a href="世宗宪皇帝上谕八旗_page19.html">19</a><a href="世宗宪皇帝上谕八旗_page20.html">20</a><span class="current-page">21</span><a href="世宗宪皇帝上谕八旗_page22.html">22</a><a href="世宗宪皇帝上谕八旗_page23.html">23</a><a href="世宗宪皇帝上谕八旗_page24.html">24</a><a href="世宗宪皇帝上谕八旗_page25.html">25</a><a href="世宗宪皇帝上谕八旗_page26.html">26</a><span>...</span><a href="世宗宪皇帝上谕八旗_page22.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
