<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 957 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 957 页/共 1210 页</h1>
    <div class="content">　　奏
　　该部察议具奏
　　同日又
　　奏为恭谢
　　天恩事雍正六年十二月二十六日【臣】赍折家人回闽
　　捧到
　　皇上赐【臣】哈密一个【臣】郊迎至署恭设香案望阙叩头祗受讫伏念【臣】一介庸愚仰荷
　　圣恩畀以海疆要任涓埃无报愆戾山积不胜惭惧悚


　　刷以冀稍酬
　　高厚于万一耳为此缮折奏
　　谢谨
　　奏
　　览
　　同日又
　　奏为恭谢
　　天恩事窃【臣】赍折家人于雍正七年正月十四日回闽
　　捧到
　　皇上赐【臣】
　　御书福字一幅貂皮三十张平安丸一千圆汤羊一只
　　【臣】即出郊跪迎至署恭设香案望
　　阙叩头谢
　　恩祗受讫伏念【臣】至庸至愚仰防
　　知遇受任封疆纎毫无能报称愆戾滋多屡荷
　　寛宥洪仁抚已自惭措身无地乃防





　　奏
　　览
　　同日又
　　奏为恭谢
　　天恩事窃【臣】赍折家人于雍正七年正月二十九日回
　　至福州省城
　　奏折匣内防
　　皇上赐【臣】黄辫荷包一对【臣】谨望
　　阙叩头谢
　　恩祗受讫伏念【臣】身任封疆重寄办理无能夙夜惭悚
　　乃防
　　圣恩叠加
　　赏赐拜领之下不胜感激愧奋惟有痛自黾勉刻励公
　　诚以竭犬马心力仰报
　　洪慈于无尽而已【臣】谨缮折恭谢
　　天恩伏乞
　　睿鉴谨
　　奏
　　朕之赏罚要在汝等自问耳于心无愧罚亦何辱于心有歉赏亦何荣或因人而赏或因事而罚朕惟虚已应物而已实无容心于其间也
　　雍正七年三月初十日福建总督【臣】髙其倬谨
　　奏为奏
　　闻事窃【臣】接准户部咨雍正七年二月初二日内阁交
　　出奉
　　上谕据南澳总兵许良彬奏称南澳为闽粤要区悬海岛田地无几产米有限全赖内地买运接济兵食【臣】所辖亲标右营属于广东已经两广督【臣】孔毓珣发银一千二百两买谷二千石以备借给兵丁惟左营属于福建尚未举行请将【臣】之俸金及随丁项下银两捐买谷二千石并建仓厫发交左营将弁积贮以备借给兵丁等语南澳逺隔海岛自应预筹积贮接济兵食今许良彬奏请捐俸买谷伊所有俸金原以供其食用何能办理公事着动支闽省藩库银一千二百两给与许良彬循照右营之例买贮谷石以备左营兵丁借给之用朕思右营属于广东左营属于福建孔毓珣为海疆计如此办理不识高其倬亦曽闻之否乎或高其倬之不仿效办理者亦别有善防乎朕俱不得而知矣着谕令髙其倬知之钦此钦遵移咨到【臣】跪读之下惭悚无地伏查南澳为两省岩疆兵食甚闗要【臣】防
　　皇上圣恩畀以福建总督重任何敢不思预备【臣】于到闽之时恐南澳兵民乏食随经拨米三千石谷一千五百四十九石运到南澳令该镇及左营逰击存贮以备借粜后值连嵗彼处米贵【臣】前后陆续将截漕买运并台湾碾运等项米谷或令将备或令文员押运前往源源不断接济共计米二万九千四百七十七石零谷一千五百四十九石令先后接续随时借粜兵民不但左营之兵闽省之民不致匮乏即右营之兵粤省之民亦俱俾其借粜上年夏间南澳存贮之米谷尚有数千石未完【臣】即恐稍有不接又拨米三千四百五十五石零谷五千二百石复往预备现今除米粜借外于夲年二月内据报现存左营谷四千二百石右营谷一千石左营存贮未动之谷较之粤省买备右营之二千石尚属加倍右营并贮有闽省谷石嗣后稍有借粜【臣】又即拨贮存备【臣】因南澳左营之谷现有预备是以未经发银买贮今此总兵许良彬筹买谷石【臣】请无庸另买即于前项存谷内酌数存留修仓收贮设有一时更多需米谷接济之处【臣】再随宜拨运前往接济所有情节【臣】谨缮折奏
　　闻谨
　　奏
　　另有旨谕部此奏殊属巧辩
　　同日又
　　奏为奏
　　闻事窃照福建水师提【臣】蓝廷珍向有痰疾近又举发虽精神尚健然多卧病不出署办事提督任重厦门地方要【臣】已寄信宻令南澳镇总兵兼署金门镇许良彬前往厦门照防提臣之病体兼弹压地方俟提臣之病稍痊再回镇署所有情节【臣】谨缮折奏
　　闻谨
　　奏
　　此举甚是许良彬即将来接替蓝廷珍之人也密之勿宣
　　同日又
　　奏为奏
　　闻事窃查福建自二月中旬下旬以来连得大雨三月初旬晴霁应时二麦已有刈获者收成约八分九



　　浙江者于二月内五万石业已全到江南者已到三万二千余石尚未到者一万七千余石亦有信来不日即到【臣】现酌量各府米价之低昂需米之缓急分行拨给闽疆百姓无不感戴
　　皇仁欢呼叩首各处米价平减之至此皆仰赖
　　皇上赐米截漕之恩至江浙截漕之米难以过夏久放【臣】现与抚【臣】刘世明商酌令福兴泉漳四府俱以一两一钱一石粜给兵民仍留有余以备四五六月之接济所有情节【臣】谨缮折奏
　　闻谨
　　奏
　　览
　　同日又
　　奏为奏
　　闻事窃照福州城守副将马召南自到任以来管兵极严凡所办理营伍之事井井有条【臣】标中军副将仇元正调往云南【臣】令其署理【臣】标中军事务一切俱能实力办理管东弁兵甚是严明且能有斟酌人亦明白实属贤能之员【臣】愚昧之见以为系可用之才谨缮折奏
　　闻谨
　　奏
　　马召南曽经侍卫班内行走朕所熟识者心胸犹属明白安静和蔼循分守已是其所长乃巧黠善柔之流若言能管兵严明或到闽奋志勉励亦未可知前在广西一任诸务弛原欲予以斥革因念无大过且系
　　皇考时年久进士姑从寛调补今职兹览汝破格保荐朕殊为惊讶莫非脱胎换骨乎马召南何能如是竒特向后宜再加试騐或恐见伊仪表文雅又兼平易近人较之武弁中之粗俗愚戅者不同故尔顿生识防未必留心详察其行为耳凡人之更改迁移虽不可限定然质地心性亦未能一旦变换遂至逈异此奏朕究不以为然
　　雍正七年三月二十七日福建总督【臣】高其倬谨
　　奏恭请
　　皇上圣安
　　朕安
　　有旨命汝于闰七月起程来京候部文到日遵行
　　同日又
　　奏为奏
　　闻事窃照福建水师提【臣】蓝廷珍旧疾复未能出署办事【臣】写字与南澳总兵署金门镇事务许良彬俾其到厦门防视弹压之处已经缮折奏
　　闻【臣】又遣人往问据禀于三月初五日到厦亲见提臣病已渐愈虽面瘦气弱而精神尚好已出署考騐过各官一次等语近又经各处禀知提臣病更大好如常办理行走所有提【臣】蓝廷珍病痊情节【臣】谨缮折奏
　　闻谨
　　奏
　　览奏知道了顷据蓝廷珍奏请陛见朕料其病必大痊矣
　　同日又
　　奏为奏
　　闻事窃照琉球国进贡使臣向例到闽有福州海防同知衙门陋规二千两【臣】前已查明革除业经
　　奏明嗣后又查有管海闗之委员及城守营亦各有陋规二百余两复经裁禁近访得琉球国人给防舘及前站各色之人银钱防钞报及【臣】等省报适抚【臣】刘世明到【臣】署【臣】随説知即同抚臣各饬令新任之海防同知李锡爵严查随据禀称即已将
</div>
    <div class="pagination">
<a href="世宗宪皇帝硃批谕旨_page956.html">上一页</a><span>...</span><a href="世宗宪皇帝硃批谕旨_page952.html">952</a><a href="世宗宪皇帝硃批谕旨_page953.html">953</a><a href="世宗宪皇帝硃批谕旨_page954.html">954</a><a href="世宗宪皇帝硃批谕旨_page955.html">955</a><a href="世宗宪皇帝硃批谕旨_page956.html">956</a><span class="current-page">957</span><a href="世宗宪皇帝硃批谕旨_page958.html">958</a><a href="世宗宪皇帝硃批谕旨_page959.html">959</a><a href="世宗宪皇帝硃批谕旨_page960.html">960</a><a href="世宗宪皇帝硃批谕旨_page961.html">961</a><a href="世宗宪皇帝硃批谕旨_page962.html">962</a><span>...</span><a href="世宗宪皇帝硃批谕旨_page958.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
