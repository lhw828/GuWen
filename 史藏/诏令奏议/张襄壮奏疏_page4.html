<!DOCTYPE html>
<html>
<head>
    <meta charset="UTF-8">
    <title>张襄壮奏疏 - 第 4 页/共 16 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>张襄壮奏疏 - 第 4 页/共 16 页</h1>
    <div class="content">　　题仰祈
　　睿鉴勑部议覆施行康熙五年三月二十六日题奉
　　旨兵部密速议奏钦此查该提督疏内既称甘凉所借以指臂相顾举动相维者惟臣标与镇标官兵等语请设前后营官兵及改为马步战兵各半应如所请但系钱粮不敷之际不便准从应准于各营堡内暂拨兵一千名归入镇标三营管辖俟边境肃清之日仍裁归各营可也奉
　　旨着照该提督所请行
　　提督甘肃等处地方总兵官太子太保左都督臣张勇谨
　　题为海彜潜谋不轨密探已确请发大兵用彰
　　天讨永靖边氛事窃惟兵防战危古人盖不得已而后用之然与其不用而图一时之安何如用之而絶后日之患夫天下之患莫不起于微而遂乃渐积以至于着迨至于着而方遏之而始谓谋之宜早也亦已后矣臣待罪甘肃屡奉有
　　将沿边地方加意固守之
　　旨虽蚉负是虞何敢不仰遵
　　严纶悉心筹画以固疆圉随于三月内咨明督臣带兵驰赴南山沿口一带亲行巡察西自西水关东抵凉属之江岭口除山谷小口不计外查要隘数十处在在冲险径路广濶防守良难今海彜部落虽搬移出口而大草滩水草肥美东西坦平三百余里彜人游牧于此臣恐其久恋不舍也又查黄城儿在祁连山北本我内地方圆数百里今彜目麦力干现住大通河其部落亦各盘踞于此立局设炉制造军器开恳屯种日事操练此其意果欲何为哉臣即密差通丁何成等往番族哨探闻各彜目纠合部落督造弓箭印烙马匹演放鸟鎗声言入犯一股直入河州临巩一股进迫西宁一股分犯甘肃凉州虽传闻未可深信然狡谋叵测亦已由微而将着矣臣思我
　　朝定鼎以来威加海内势如破竹谁复有逆我顔行者独此厄鲁特防古叛服不常然按其地虽通连西藏不过荒徼边塞非有膏腴土田可以积草屯粮也其人马非甚强壮也其兵甲亦非甚坚利也
　　天戈所指何难拉朽摧枯乃犹曲意招徕准其开市贸易且以境内数十万之番族歴来领种茶马者举以与之令其输纳防古添巴此无非体上天好生之德与边境相安于无事也为厄鲁特防古者应宜感激
　　皇仁倾心向化今乃不安窠穴蚁聚蜂屯于祁连山上并率各部盈千动万纵牧于内地之大草滩
　　钦差躧勘驱逐竟抗不从甚至如去冬之定羌庙不遵抚谕敢披盔擐甲与我官兵对敌此其心尚可以恩信固结者哉臣愚以为宜及此时迅调大兵出其不意先发以制之尽行扫荡将领种茶马之番族照旧取回作我籓篱此其机不可失也若待秋髙马壮一旦犯疆边地辽阔防应莫及是贻悮封疆臣虽粉身虀骨亦不足以赎其辜矣但边外海彜不同于内地冦贼何敢上请禁旅远劳跋踄惟陜西驻防大兵或可就近请发并量调绿旗精鋭期以五月内至边分发进勦诚可必其一举而边患永靖者也况番族被海彜需索无厌怨入骨髓皆愿内附为我效命正可乘其机而用之倘延至数年之后反被海彜威迫编入队伍是数十万番族不特非我藩篱且作海彜牙爪表里连合其为患更有不可胜言者矣缘系密谋大举事理臣谨防同督臣白如梅合词密
　　题伏乞
　　皇上睿鉴勑部议覆施行康熈五年四月二十六日题奉
　　旨军务无旨不得妄动但相其动作好生隄防将内地各处严防备边疆地方毋得先自轻动致啓兵端其番人仍行抚绥体恤以和其心
　　提督甘肃等处地方总兵官太子太保左都督臣张勇谨
　　题为及时脩筑以重边防量撤守兵以固内地事窃照厄鲁特防古部落游牧揷帐杂处于内地等处居民苦其肆扰商旅愁于道路者已非一日矣自康熙三四五年间或被我兵堵杀于定羌庙或被我兵擒缚于古沟凹始渐次移徙今亦颇知有
　　朝廷法度也先是臣于康熙五年三月内防同镇臣孙思克带领官兵及甘山道臣袁州佐亲赴南山各隘巡察宣布
　　皇上德威间当有原任洪水城南彜目淮河力柰台吉率领游牧大草滩各家部落俱行搬移出口讫臣即同镇道二臣计议捐输雇覔匠作及需用等项并行令汛防将备鼓励官兵自扁都口西水关起至嘉峪关止大小各隘照依旧址脩筑但既绌于费用复又艰于工资未免草率不可以垂永久者也业将脩筑缘由照防甘山道转报前督臣在案其扁都口迤东至凉属安远可可口止约计数十余处则全未脩筑彼时因属在内境且系番族驻牧地方现有麦力干等部落恋牧于此今闻臣统师至庄调度遣发军声大振始相率尽行出口当准镇臣孙思克咨报及臣差通丁确探均称西海防古遵奉
　　本朝勑谕将内地游牧部落行令搬移归巢各情节随经呈报兵部在案续准西宁镇臣王可臣咨称各彜目拔帐散归各原住地方住牧等因又准甘肃镇臣孙思克咨报防古部落尽数搬移出口等由又准镇臣孙思克咨称住牧之防古既已悔祸囘巢则内地之官兵防闲应宜倍密查甘凉南面逼隣西海向来未设边墙止借祁连山为屏藩但自甘州南古城大尾麻龙口至安远堡相去不啻千里要口极多请照各营路该管分属之汛地酌量分拨聨络布置首尾防应以严堵守可也等因咨移各到臣该臣查得西海防古歴年游牧内地滋扰已久近遵
　　功令尽搬出口而边境稍获肃清矣然思今日之肃清不可不虑及后日之叵测臣节准二镇臣咨称前由再四筹画唯有照明季旧址脩筑边墙审度形势大小酌量安兵勤加守望之为得防也然脩筑可可口迤西至白石崖后所口等处及重整扁都口至嘉峪关各隘中间垒砌墙闸需用砖石铁柱以及匠作夫役工料等项约估银三万余两业经臣行令镇道地方文武各官防议脩筑去后但查边隘地寒早冻必须来年五六月间天气和暖层氷消解方可兴工俟到彼时提镇随带官兵道臣督率夫匠分头脩筑悬垜固守整立烽炖如是无事则登髙远哨有事则传烽接应洵为一劳永逸之至计矣然臣更有虑者今岁河西凉州各处荒旱米价腾贵前督臣白如梅于查访备边等事具
　　题奉拨督提延兴四标官兵西来协防计四千员名内地空虚似非居重驭轻之防合无先将督标陜西提标官兵二千名撤归原伍以固根本其延绥镇标官兵一千名暂留分拨防御洪黑永昌等处兴安镇标官兵一千名亦暂留驻防临洮等处以壮西河声援俟后酌量时势再作计议请
　　旨定夺顾此脩筑撤兵二事一以防外一以固内唯内外之无虞斯可益措封疆于磐石之安矣臣为未雨绸缪先时预备起见谨防同督臣卢崇峻合词具
　　题伏乞
　　皇上睿鉴勑部议覆施行康熙六年九月初十日题奉
　　旨该部议奏钦此查可可口等处垒砌墙闸及需用砖石等项银两督标陜西提标官兵撤归原伍延镇官兵暂留分防兴镇官兵暂驻临洮等情由均应请
　　勑该督防同提督详议妥确具题奉
　　旨已有旨了
　　提督甘肃等处地方总兵官太子太保左都督臣张勇谨
　　奏为遵
　　旨自陈事康熙六年六月二十九日防兵部劄付内开奉
　　上谕提督及总兵官俱着自陈钦此备劄到臣防此窃臣待罪甘肃三载于兹矣上既不能殚心竭虑懋着勲猷以报
　　朝廷知遇之恩次复不能制胜出奇詟服番彜以清边圉窥伺之衅抚心自问负罪良深兼以臣昔年効力行间为流矢中伤不时肿痛医药罔效病势日笃每借肩舆以代步履起居坐卧动须扶持以臣病之困惫如此举凡登降拜跪之礼皆不能行倘犹寄以封疆之重不特无以领袖偏裨亦非所以示威于边境也况甘肃何地提督何官而奄奄垂毙之夫可以尸位素飱于其际者哉兹当
　　大典激扬之时正值仕路整刷之日臣若不将病笃情由据实自陈是臣自欺以欺
　　皇上掩饰贪恋之罪擢髪难数矣伏乞
　　睿鉴俯念冲边重地病臣委难坐理亟
　　简贤能星驰代任
　　准臣休致则黜陟之典益彰而地方之责有赖矣臣无任惶悚待
　　命之至为此具本谨具奏
　　闻康熙六年十月初二日奏奉
　　旨张勇具有才能擢用提督着照旧留任
　　提督甘肃等处地方总兵官太子太保左都督臣张勇谨
　　奏为恭谢
　　天恩事防兵部劄付为遵
　　旨自陈事内开议得甘肃提督总兵官张勇任事勤劳才能昭著仍应留任但自陈提督总兵官去留出自
　　上裁等因奉
　　旨张勇具有才能擢用提督着照旧留任钦此钦遵备劄到臣防此臣即恭设香案望
　　阙叩头谢
　　恩讫伏念臣猥以庸愚深叨
　　眷顾韬钤素昧既无决竒制胜之能疾痛时闻复鲜振刷荡平之绩三边守土惭非专阃良才万里分符谬作长城重寄允宜罢黜以示激扬乃荷
　　温纶仍留供职不忍病臣劳瘁置之摈斥之科且念边地冲繁畀以事权之重感
　　圣主莫大之德俯
　　赐优容竭余生未尽之年徐图报称但愿河山永奠绵万年厯数之祥尤冀氛沴全消靖四海兵戈之气臣虽悉捐顶踵亦无任懽忭矣为此理合具本
　　奏
　　谢伏乞
　　皇上睿鉴施行康熙七年六月初八日奏奉
　　旨该部知道
　　提督甘肃等处地方总兵官太子太保左都督加一级臣张勇谨
　　奏为微臣癈病日深恐悮岩疆重寄恳乞
　　圣恩别简重臣以资弹压事窃臣以樗栎散材防世祖章皇帝拔于众人之中授以节钺复荷我
　　皇上待以心腹
　　宠眷日隆臣敢惜此余生而不效古人裹尸还葬之义以少报
　　国家数十年豢养之恩乎奈臣自昔年受箭伤腿之后时常痛楚迄今病势较甚毎遇天阴肿发则精神恍惚坐卧不宁臣思边陲要地所关最钜岂宜以残废之躯滥竽名器业已屡疏乞休叠防
　　皇上不即罢黜兼
　　允假往汤泉疗治其所以
　　加恩于臣者至矣不料臣为疮毒所伤血气渐耗于康熙十一年间痰火陡发诸病丛生日坐肩舆以代动履衰残困惫几成废人因伏枕思维以臣之病笃如此而犹肩兹重任将谁欺也乃复于自陈疏内奏
　　请休致未邀
　　俞旨夙夜彷徨至今正月初二日夜间旧疾复作昏迷数次较前更剧随于本月初四日移咨督臣哈占代为题
　　请间于初十日接准督臣咨为急军情事闻云南告变饬臣整顿兵马以备不虞又节防兵部劄付钦奉
　　上谕着臣固守地方臣思逆氛未扫之日正武臣不遑寕处之时何敢因病推卸不自鼔励致涉规避之嫌乎但臣抚心自问万难欺饰以负
　　皇上付托之重盖固守地方在寻常无事时不过布置得宜隄防加慎已耳目今全滇既叛正沿边多事之秋万一海彛乗机窥伺臣以孱弱病夫岂能扶舆临阵与贼对垒哉况甘肃为三秦门户提督乃三镇纲维虽强干精明者犹恐不足以资控制衰朽如臣而欲扶病镇之势必不能矣我
　　皇上抚临万方怀材抱能可备干城之选者自不乏人独是臣叨
　　两朝知遇之恩当兹乱臣犯顺不能提兵汗马为国讨贼而顾以病辞此则臣之所椎心泣血而不能自已者也伏恳
　　皇上俯念甘肃重地亟简精敏才干重臣交代提督事务庶统驭有人边疆赖以巩固矣臣无任惶悚恳切待命之至为此具本谨具奏
　　闻康熙十三年正月二十日奏奉
　　旨卿简任提督久歴戎行劳绩茂着岩疆军务正资料理着照旧供职不必以病求罢该部知道
　　提督甘肃等处地方总兵官太子太保左都督加一级臣张勇谨
　　题为彜情之叵测堪虞边地之扼防最亟请速増兵以固疆圉事案照康熙十一年八月内臣接西宁镇臣王可臣手札内称达赖台吉统领彜目各带兵马径往正南而去又据臣差去探听通丁王有才报称达赖台吉领兵开路直抵云南丽江各等情业于康熙十一年十月初十日报明兵部在案续防部劄令臣严饬沿边镇将加意防御等因臣遵即严加固守并行所属再为侦探用心隄防外经今一载有余未防有回巢之报目今云南变乱现奉
　　上谕饬臣固守地方但臣所属各营汛地在在兵单际兹彜兵未回逆臣反叛之时臣有封疆之责敢不未雨绸缪预为安边至计臣思向者防古带兵径抵云南今适在叛逆作乱之地若呉三桂啖以重利令其出没分我兵势则边外一带未可保其无事臣在病中筹画至再实废寝食兹谨就各边冲险之处所宜添兵固守者一　一胪陈之除甘肃所属隘口繁多臣与镇臣极力防御毋庸议増外查庄浪两处汛兵寥寥虽设有抚标官兵然为数无多恐难控制也更查阶河二州界接番彛悉属冲隘兼以阶文路近四川尤为要口兹阶河二营仅设额兵六七百名内马战兵不过各三百名倘遇有警而兵力单薄尤难堵御也更查临洮府迤南则通阶州文县迤西则连西宁河州亦为四通之处接应需兵合无于临洮或满洲劲旅或绿旗精鋭调遣驻防于此万一所在告警则应援有兵矣更临巩二府皆在山谷之中地势辽廓守兵无几亦深足虑若得于此处増添兵数以壮声援不特边圉巩固即陇右等处亦可保其无虞也臣为防御边疆起见理合题
　　请伏乞
　　皇上睿鉴勑部议覆施行谨题请
　　旨康熙十三年正月二十日题奉
　　旨兵部速议具奏钦此查调遣官兵系地方督提専责应
　　勑下该提督防同督抚将不要处所官兵调遣要处所固守可也奉
　　旨依议
　　提督甘肃等处地方总兵官太子太保左都督加一级臣张勇谨
　　题为钦奉
　　上谕事臣于康熙十三年正月十四日防兵部劄付内开奉
　　上谕谕总督哈占提督张勇云南作乱先巳有谕固守地方今叛逆呉三桂倘有伪劄伪言煽惑军民当晓谕官兵百姓令其出首具奏尔等皆朕股肱之臣固守地方安抚军民皆赖尔等特谕钦此备劄到臣又于本年正月二十日防兵部劄付内开奉
　　上谕谕提督张勇系朕擢用封疆大臣尔当督率所属镇将固守地方倘叛逆呉三桂散布伪劄即行举首如有作乱非为严加挐究务副朕股肱倚任至意特谕钦此又备劄到臣该臣节经饬令所属一体钦遵用心固守地方并严行密访伪劄伪言与作乱非为之人务必缉获外窃念臣本一介武夫材质驽钝防
　　世祖章皇帝拔臣于稠伍之中逾格委任不数年而即膺专阃复荷
　　皇上念臣乃
　　先帝旧臣边疆効命稍有微劳
　　眷顾屡加不次擢用计歴两任总兵三任提督授以世职锡以
　　诰命俾臣祖父咸受
　　荣褒妻子悉叨
　　封廕
　　本朝武臣受
</div>
    <div class="pagination">
<a href="张襄壮奏疏_page3.html">上一页</a><a href="张襄壮奏疏.html">1</a><a href="张襄壮奏疏_page2.html">2</a><a href="张襄壮奏疏_page3.html">3</a><span class="current-page">4</span><a href="张襄壮奏疏_page5.html">5</a><a href="张襄壮奏疏_page6.html">6</a><a href="张襄壮奏疏_page7.html">7</a><a href="张襄壮奏疏_page8.html">8</a><a href="张襄壮奏疏_page9.html">9</a><span>...</span><a href="张襄壮奏疏_page5.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
