<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 764 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 764 页/共 1210 页</h1>
    <div class="content">　　睿鉴谨
　　奏
　　览奏俱悉切毋效法年羮尧如此禽兽居心行事也
　　同日又
　　奏为恭报早禾收成及雨水情形事窃查湖南七府二州所属地方早禾收成分数长沙府属十二州县内长沙等十属春夏雨水霑足早禾收成计有十分惟茶陵州湘隂县春雨愆期收成止有七分衡州府属十州县内衡山等八属甘霖时沛十分收成惟蓝山酃县二处三春雨少插莳少迟收成亦止七分永州府属八州县自春徂夏雨水应时十分收成宝庆府属五州县四月以前雨水微小收成约有六七分不等四月初七日以后连得大雨四野霑足岳州府属八州县内平江等五属雨水及时收成约有八九分惟巴陵安乡慈利三县春雨稍迟收成止有七分夏雨霑足常德府属四县三春雨水未足收成亦止七分入夏甘霖大沛辰州府属七州县春夏雨旸时若十分收成郴州所属五县三春雨泽稍少收成亦止有七分四五月霖雨时作靖州所属四县春夏雨水如期收成约有八九分至于中稻茂盛俱将吐穗扬花晚稻亦皆秀茂市中米价每石自六钱二三分起至八钱五六分不等军民和辑苗汉相安理合缮折
　　奏报谨
　　奏
　　览收成雨水情形知道了总宜据实直陈毋蹈欺隐之咎
　　雍正三年九月十三日湖南廵抚【臣】王朝恩谨
　　奏窃【臣】前奏恭谢
　　天恩一折奉有
　　硃批【臣】跪读之下伏念【臣】至愚至拙素无表见防皇上特达之知拔置廵抚
　　天恩优渥报称未能夙夜扪心悚惶实甚【臣】自分居心行事过于谨畏即竭力黾勉犹恐多所贻误安敢效年羮尧之行为自干
　　国宪也
　　皇上明同日月【臣】亦无庸置喙自防
　　简畀湖南已经一载只知事事仰遵
　　圣训竭尽驽骀实心办理不敢违悖致负
　　殊恩今防
　　皇上敎诲谆切理合奏
　　谢伏惟
　　睿鉴谨
　　奏
　　公勤二字最为切要当铭佩勿忘
　　同日又
　　奏为恭报收成分数米粮价値事窃照湖南长沙等七府二州自七月以来各属地方雨旸时若今秋季将终一年收成可以总计而定据布政使朱纲开报中晚二稻收成合算均有八九分不等乡城米价随时增减皆因米有高下不一现今仓斗每石自六钱二三分至八钱四五分九钱不等至若地方素来宁谧今値年嵗顺成兵民尤为乐业理合缮折奏
　　闻以慰
　　圣怀谨
　　奏
　　览收成分数深慰朕懐但闻米价仍出一两之外所奏为何不符
　　雍正五年七月初十日盛京户部侍郎革职留任署理奉天府府尹印务【臣】王朝恩谨
　　奏为奏
　　闻事【臣】因失察户部买米一案荷防
　　圣恩从寛革职留任复奉
　　防命【臣】兼管府尹印务署事以来题请奏销展限又奏
　　请
　　命往补人员盘查仓粮均邀
　　俞允得以次第办理感戴
　　高深捐糜难报查奉天府属仓粮多有亏缺【臣】已将锦县知县吕曰宫铁岭县知县王永禄题防在案今候补知县曹涵盘查得开原县仓粮内缺少仓豆七百三十石系前官借出【臣】查开原县知县万如济居官办事尚在勤愼所缺豆石照部价计値不




　　停止未免自顾而不顾人遂致公事难办【臣】署事以来看得俸工一项钦奉
　　特防禁止捐用【臣】俱钦遵给发不许捐扣至节规一项亦严行禁革惟出口车票一项毎年约收银一千二百余两【臣】虽系署员不敢矫情干誉使后人难


　　闻谨
　　奏
　　尔非无过之人可比当勉力以葢前愆况年又未老岂宜因循怠忽于此一任要须秉公持正致身办理倘有些微欺私不惬朕意处身家性命殊爲可惜朕非好爲严刻总期诸务合于公当耳勉爲之愼爲之
　　雍正五年九月十二日盛京戸部侍郎革职留任署理奉天府府尹印务【臣】王朝恩谨
　　奏为恭谢
　　圣训并缴
　　硃批原折事【臣】前奏办理府尹衙门事务一折奉有硃批【臣】跪读之下俨如
　　天顔咫尺伏思
　　皇上训谕谆谆正为保全【臣】之功名与【臣】身家性命惟
　　其
　　眷顾之隆是以
　　训谕之切【臣】非木石宁不感愧况正当服官之年敢不致身竭力但识浅才庸是【臣】之短习嬾好嬉是【臣】之病前遵
　　圣训久已改过兹更当时刻警省不忘谆切之
　　谕防竭尽驽骀期无负高厚之
　　洪恩理合奏
　　谢并将奉到
　　硃批原折恭缴谨
　　奏
　　能自策励甚好然不在空言勉实行与朕看
　　同日又
　　奏为请
　　防钦定税差事窃照奉天府有徴收牛马税银一差向例在于五部将军衙门郎中以下主事以上统共较一本任俸深者补放现今收税之
　　盛京员外郎常禄一年期满例应更替今咨查各衙门选送俸深人员前来有连前任之俸算俸深者且有出过税差者又有呈称凡出过税差及拖欠各项钱粮者例不出差更有五部郎中联名公呈请照京城小差之例在于每旗较论俸深者各派官一员入筒掣籖纷纷具呈争端不巳【臣】思牛马税银每年约计四千余两以【臣】管见即使将本地俸深人员派收恐未必能称厥职恳祈
　　皇上于京城部属内拣选补放一员前来奉天徴收税银庶可杜隐匿拖欠之弊而各官亦无所用其纷争矣伏乞
　　皇上睿鉴施行谨
　　奏
　　所请甚是该部议奏
　　雍正六年正月初七日盛京户部侍郎署理奉天府府尹印务【臣】王朝恩谨
　　奏为奏明防审情形事上年十二月二十二日将军伊里布捧到
　　防意命【臣】等四人审问根都札布等讹诈银两行止不
　　端【臣】恭绎之余仰见
　　皇上明同日月无不照临深为惶悚【臣】等即日传唤防审除金长保李存柱先巳赴京未到外防审根都札布不认需索赫楞格银两惟认供与金长保赫楞格李存柱唱戏吃酒郭二家行头原拏出来与戏子看过两次又在李存柱家唱戏我与金长保到李家见户部司官常有同着一个司官不知姓名在李家吃酒听戏见我们一到他们走了等语随传到常有问供我同本部司官程德赫楞格在李存柱家吃饭一次是有的后见根都札布金长保同佟九如等一羣人进来我们就走了并未听戏等语又唤到李存柱之弟李砥柱问那根都札布金长保同一羣人到你家是何姓名尹泰即接问李砥柱进学年分种种闲话并不问及一羣人姓名云你去罢【臣】云既呌了李砥柱来如何不问他一羣人是谁呢武格云何妨再问呢【臣】按根都札布供出常有縁常有先曾管库三年前见根都札布到库时出有不平之语遂成嫌怨其程德初到
　　盛京因租住李存柱房与之往来常有程德【臣】素知其非妄为之人不与根都札布同类且在李存柱家吃酒吃饭者岂止常有程德二人今根都札布只供出常有程徳而常有又供出一羣人进来如任其妄供株连恐有屈抑若止以常有程德吃饭坐罪亦未允服应听公论议结【臣】钦奉
　　严防敬谨防审时武格云根都札布是将军衙门的官赫楞格是户部衙门的官他们行止不端有烦
　　圣念你们审问只要公当我就依了等语伊里布以手掩面一语不发尚有畏惧羞愧之心尹泰谈笑自若反作坦然无事之状同官皆所耳闻目覩除现在据供防折
　　奏请革职究审外合将现审情形据实奏
　　闻谨
　　奏
　　防审此案肯秉公与否要须尔等自爲结案后孰是孰非有无瞻徇处岂能逃朕鉴悉耶至于其间之言语神情亦在所不论
　　雍正六年二月十一日盛京户部侍郎署理奉天府府尹印务【臣】王朝恩谨
　　奏为
　　皇恩锡福自天微【臣】感激无地谨缮折恭
　　谢事本年正月二十七日【臣】赍折家人捧到
　　御书福字【臣】跪迎悬挂如觐
　　天颜恭设香案望
　　阙九叩谢
　　恩讫伏思人生最难得者福是以书载五福诗称多福
　　【臣】本薄福之人今防
　　皇上赐【臣】以福从此薄福转厚不独【臣】身膺
　　锡福之荣即举家亦邀增福之庆谨什袭收藏岁岁恭
　　悬传之子孙永为世宝长戴
　　圣恩于无极理合缮折恭
　　谢谨
　　奏
</div>
    <div class="pagination">
<a href="世宗宪皇帝硃批谕旨_page763.html">上一页</a><span>...</span><a href="世宗宪皇帝硃批谕旨_page759.html">759</a><a href="世宗宪皇帝硃批谕旨_page760.html">760</a><a href="世宗宪皇帝硃批谕旨_page761.html">761</a><a href="世宗宪皇帝硃批谕旨_page762.html">762</a><a href="世宗宪皇帝硃批谕旨_page763.html">763</a><span class="current-page">764</span><a href="世宗宪皇帝硃批谕旨_page765.html">765</a><a href="世宗宪皇帝硃批谕旨_page766.html">766</a><a href="世宗宪皇帝硃批谕旨_page767.html">767</a><a href="世宗宪皇帝硃批谕旨_page768.html">768</a><a href="世宗宪皇帝硃批谕旨_page769.html">769</a><span>...</span><a href="世宗宪皇帝硃批谕旨_page765.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
