<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 1169 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 1169 页/共 1210 页</h1>
    <div class="content">　　奏
　　秉此公忠行去
　　上苍自有明鉴人事尽于下
　　天道感于上其征验有不期然而然者但不可稍萌恣肆之念志之
　　雍正十三年正月二十四日江南总督【臣】赵恩谨
　　奏一江南地方生齿日繁米粮最关紧要年来叠防
　　圣主浩荡天恩截漕改折未雨绸缪上年各处高田又幸倍获收成米多价减理所必然向有苏州枫镇等处奸牙胆将米粮串卖出洋以致苏郡及沿海州县民食常虞缺少即内地各属亦因而价值高腾素为江省民生大累【臣】到任后竭力察禁不时密访嗣经察出王二等偷贩当即严拏防究自此各处官弁兵役商牙人等愈知儆惕现今江苏等处米价较之徃年大属平减民食充裕户庆丰亨顶戴
　　圣慈浃髓沦肌【臣】犹恐奸商地棍牙行因其米粮过贱辄萌故智兹又刋示徧发严禁并再行苏州府等会督兵捕保甲在于米粮聚集之地严密察访并令沿海守口员弁在于船只出口之处着实盘堵【臣】仍不时密访如员弁兵役奉行维谨即行嘉奬倘稍有玩纵或诬拏滋扰立即防惩务期私贩之风全戢民间之米更饶【臣】一面劝导士民仰体
　　圣谕加意撙节留心葢蔵预为青黄不接之计渐臻余



　　闻
　　一【臣】访闻颍州地方有种游手好闲之辈矜其膂力逞其凶泼伙称罗汉寻事搆衅陵害良懦殊属不法随即密行拏究兹据署知州高淑曾详报将



　　党羽毋使漏网以安良善理合
　　奏明
　　一江宁省城及上下两江各属除夕元旦得雪情形经【臣】
　　奏明在案今据江西布政使刁承祖呈报江西省于正月初一初二初三等日连得瑞雪积厚四寸之深又九江饶州等处亦皆得雪万姓欢呼咸称今嵗春作秋成定获丰收悉皆
　　皇上厚泽深仁念切民依所致理合奏
　　闻以慰
　　圣懐谨
　　奏
　　江右亦获均霑
　　天泽深为黎元欣幸
　　同日又
　　奏为恭请
　　圣训事窃照直隶知州其责同于知府本州事简民淳自可兼综若地处邉要民刁政繁虽有长才实难胜任如上江之直隶颍州界接豫省地方辽濶钱谷而外刑名事件数倍他属似应请将颍州陞为府治设立知府一员附郭添设知县一员并酌添佐杂首领该府除辖附郭一县并颍上霍邱二县外有直隶亳州并所属之防城太和二县境土与颍毗连城池相隔俱在百里内外颍州既陞为府亳州毋庸仍设直隶可与防城太和二县均归颍州府管辖共一州五县在知州知县既得各办本邑事务知府可以统率稽查廵歴整饬于吏治民风均可望有实效且查颍地适居州县之中压弹控驭似于形势亦属相宜行据司道等议覆前来但事关以州改府设县添员【臣】未敢据行具
　　题恭缮折具
　　奏是否有当伏乞
　　皇上恩赐训示如其可行【臣】当另为备晰
　　题请为此谨
　　奏
　　照议具疏题请
　　同日又
　　奏一钦奉
　　硃批江西饶州营防将彭肇槐居官何如虽系土职出身朕观其才具颇优堪胜副将任否如以为可用与何协相宜一并奏闻钦此【臣】查彭肇槐为人诚实办事克勤谨慎小心亦无巧伪可胜副将之任但生性粗笨若用之于江西上江等协俱可尽其所长下江兵民巧诈不能照察湖广四川向所亲熟万不宜用至于总兵一任不但其才不能称任亦且不宜加此重权合并陈明
　　一常熟县知县张嘉论因经征芦课未完部议革职离任
　　题请留办呉县部覆未准今据司道府等皆称张嘉论为人谨慎练逹前署呉县首邑于地方诸务甚是留心尽力等语【臣】查张嘉论实属干练勤谨可胜繁剧之员因公废弃殊觉可惜可否仰邀
　　皇上天恩仍准送部引
　　见酌量录用再江宁一邑乃省会剧县现又缺员或即以张嘉论带革职之案署理效力【臣】因地方人材起见合并据实陈明是否可行【臣】未敢擅便统乞
　　皇上睿裁训示遵行
　　一正月十一日接准部咨奉
　　上谕闻刘藩长福建布政使任内经手钱粮公费耗羡杂项尚多未清之处着将刘藩长仍留闽省与张廷枚交代清楚再赴江苏新任钦此【臣】查刘藩长先于雍正十二年十二月十七日已到藩司新任当经檄令钦遵去后随据刘藩长以前任福建布政使任内经手一切正杂钱粮已经移交新司张廷枚兑交明白出有印结至无着硝价一项系拨为廵防台寨火药应于公项内咨部拨补透动船工津贴一项系改造船只详院批示准给且经咨部公费养廉各项支放有案藩长奉闽省督抚会催赴苏已到新任等情详覆前来【臣】因刘藩长所详情由是否确实江省无案可稽如系督抚会催赴任势必徒然徃返转至误公除已飞咨福建督抚二臣确查至日即饬星速起程囘闽另
　　奏外合先陈明谨
　　奏
　　览奏俱悉候另有旨命阁臣颁示
　　雍正十三年二月初六日江南总督【臣】赵恩谨
　　奏一两江各属征收钱粮积弊多端以及柜书重戥称收掯票需索银匠低估成色多勒火钱种种累民之处经【臣】上年严行稽察极力拏惩务期咸知改易前辙谨守法度兹又闻得有种戸书凡小民完过钱粮必要花戸会面送礼方肯将已纳银数开除若花戸不曾送礼面恳者如该额银一两内已纳过三钱竝不于实征册内开除已完三钱之数而下次比期仍照一两追比以完作欠实为民害【臣】即通行出示严禁现在查拏枷责以惩奸胥以恤民隐理合陈明
　　一三省官吏向系上下欺朦交相诈伪权归书役赂贿公行上年经【臣】确访防拏各属虽知警惕但日久不无怠玩且刑名一节尤多率混命盗大件多不依限完结支吾延缓而窃案及自理承审承追等事更复牵延拖累承行书吏舞文巧弊朦官延搁恣意苛求陋习尤难细数兹当二月开吿之始【臣】现在严行出示责成道府确查禀究【臣】仍密



　　闻
　　一上江夀州凤台等州县窃刦案件多于别邑【臣】仰遵
　　圣训极力整顿屡饬文武各官密加察拏并又细加体访查有夀州窝家呉聦子等八名贼匪萧麻子一名凤台县窝家陈秀卿等二名贼匪陈黑耳垜等五名霍邱县窝家吕嵩麻子一名俱潜住各该州县境内任意窝贼而吕嵩麻子又系狡猾积窝凡遇夀凤各贼犯事无不逃匿该犯之家必须密拏方能有获【臣】已密檄该管文武各官严拏务获确审实情按法究惩以靖地方并饬不许妄拏滋扰以副
　　圣主弭盗安民至意理合奏
　　闻谨
　　奏
　　严拏窝家使盗窃无容足之处则地方自靖可谓得拔本塞源之道矣
　　同日又
　　奏为奏
　　闻事雍正十三年正月二十七日据溧阳县具禀钞送生员罗燮鼎呈吿总理陜西廵抚【臣】史贻直前任


　　御览外【臣】见其辞语支离不经似有挟雠串诬捏防情形抑或另有情节均未可定当即密发苏州按察司飞提该犯等研讯确情去后随据署镇江府禀称罗燮鼎曾被史族赴府控告盗葬坟地燮鼎亦诉史宦发掘互控有案未结等语是否燮鼎借此挟嫌诬防又经密发苏臬司一并确讯俟讯明到日【臣】再详加细核另行具
　　奏事关大臣不敢隐匿理合先行奏
　　闻谨
　　奏
　　披阅呈词殊属荒唐之甚至于互控茔地其中不无倚势欺陵致成讐怨情故事既经司由府彰彰显露自当审明曲直题奏以闻
　　雍正十三年二月十五日江南总督【臣】赵恩谨
　　奏一【臣】于雍正十三年二月初六日接到大学士鄂尔泰张廷玉寄字内开雍正十三年正月二十一日因宿州等处有探花大刀五岳擡天三乘等会聚集多人钦奉
　　上谕一道遵
　　旨寄信前来等因到【臣】钦此查【臣】到任之后即闻上江地方有等随会烧香之事敛钱聚集男女混杂其中败壊风俗包藏奸匪种种不法应宜严惩勿使滋蔓随即密访查拏去后复因江西玉山县匪类黄森官等之事【臣】愈加警惕极力搜访不时密札文武员弁一体暗察于雍正十二年四月初八十七等日据定逺县并凤阳道报获擡天尖刀会人犯张大剑等十四名又于五月十二等日据合肥县报获南陵县三乘会又名糍粑敎人犯潘玉衡等十四名又于十一月十八日及十三年正月初七等日据凤阳道并凤台县报获五岳会人犯李盛木等二十三名又于上年十二月初六日据宿州报获探花会人犯赵文龙等九名又获大刀会汤振一等三名俱经【臣】一面饬发司道审拟一面奏
　　闻在案嗣据安徽道将南陵县三乘会一案人犯审解到【臣】当查审拟未协【臣】因江宁布政使李兰办事精细随发该司就近研讯兹捧读
　　谕旨仰见
　　皇上明察秋毫无微不照【臣】当即钦遵密札安庆抚臣
　　及藩臬两司一体凛遵
　　圣训详悉办理务使首恶不得漏网无知咸皆化诲其他无辜讐扳不致波及奸宄全消地方宁谧以仰


　　奏外理合先行奏
　　闻
　　一江宁府理事同知系专难要缺必须勤敏强干之员方克胜任前因同知锡昌患病解任所遗员缺于上年四月内经【臣】委【臣】衙门笔帖式巴都善署理该员为人明白办事勤慎署事十月以来审理一切旗逃案件俱属公平理合据实
　　奏请仰恳
　　圣恩俯将江宁府理事同知员缺即以巴都善补授则该员愈加奋勉而要缺可收得人之效但【臣】愚昧之见是否有当伏候
　　圣裁其巴都善笔帖式员缺毋庸发补现有笔帖式赫
　　赫一员尽足办理合并陈明谨
　　奏
　　有旨谕部矣
　　雍正十三年三月初一日江南总督【臣】赵恩谨
　　奏一【臣】捧读
　　御批河东督【臣】王士俊奏折仰见我
　　皇上防励臣工奠安民生至意伏查各省未垦田地劝
　　民垦种叠防
　　谕旨令直省督抚各就本地情形细加筹画劝助垦辟
　　其体
　　国经野之谋至周且备【臣】因江南民情好逸恶劳巧于争占到任以来即留心檄催察督又于上年八月内檄行三省各司道将各属凡有可垦之地逐一清出册报并令筹议立法广为化导饬有力者开垦无力者捐助牛种并严禁豪强不得阻挠侵
</div>
    <div class="pagination">
<a href="世宗宪皇帝硃批谕旨_page1168.html">上一页</a><span>...</span><a href="世宗宪皇帝硃批谕旨_page1164.html">1164</a><a href="世宗宪皇帝硃批谕旨_page1165.html">1165</a><a href="世宗宪皇帝硃批谕旨_page1166.html">1166</a><a href="世宗宪皇帝硃批谕旨_page1167.html">1167</a><a href="世宗宪皇帝硃批谕旨_page1168.html">1168</a><span class="current-page">1169</span><a href="世宗宪皇帝硃批谕旨_page1170.html">1170</a><a href="世宗宪皇帝硃批谕旨_page1171.html">1171</a><a href="世宗宪皇帝硃批谕旨_page1172.html">1172</a><a href="世宗宪皇帝硃批谕旨_page1173.html">1173</a><a href="世宗宪皇帝硃批谕旨_page1174.html">1174</a><span>...</span><a href="世宗宪皇帝硃批谕旨_page1170.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
