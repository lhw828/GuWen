<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 1053 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 1053 页/共 1210 页</h1>
    <div class="content">　　奏明
　　防定夺【臣】因厦门地方紧要不敢不预为筹画所有提【臣】蓝廷珍患病【臣】令镇【臣】许良彬前往协理缘由理合缮折奏
　　闻谨
　　奏
　　巳有防谕部矣许良彬协理之委深与朕意相合
　　同日又
　　奏为奏
　　闻事窃照闽省三江口地方奉
　　防建立旗营安设水师官兵于雍正六年十二月督【臣】
　　髙其倬委员监造营房船只【臣】奉
　　命署理总督印务以后屡檄飞催承造各员赶工完竣
　　所有战船已经配兵完工经【臣】
　　题报在案兹于十月半后据委官禀报营房将次完工【臣】于十月二十二日会同将军【臣】阿尔赛亲至三江口安设官兵并阅看旗丁水师操演各兵技艺虽未纯熟然再加练习必成劲旅【臣】伏覩三江口地方外为闽安水师协营系省城海口咽喉今内复设立水师旗营严密巩固诚为万世之利我
　　皇上睿虑周详以闽省旗丁不可不熟习水务设官驻
　　兵实为海疆永赖【臣】躬阅之下益徴
　　圣明无微不照所有营房完毕官兵安设【臣】会同将军
　　【臣】阿尔赛阅看情节谨缮折奏
　　闻谨
　　奏
　　览奏巳悉朕亦谓此举洵有益也
　　同日又
　　奏为奏明事本年十月二十三日准兵部咨议覆【臣】奏请轮流调验防游都守等官一折奉
　　防闽省所有应题武职各缺着史贻直拣选人员委署俟髙其倬回任之日再行酌量题补钦此咨会到【臣臣】随即钦遵
　　谕防通行水陆提镇嗣后凡有应
　　题武职缺出【臣】俱拣选人员委署俟督【臣】髙其倬回任酌量
　　题补外但【臣】自署事以来
　　题请陞补武职已有一十五员因彼时尚未奉到
　　谕防凡有武职缺出部咨内俱行令【臣】会同提臣题补唯恐海疆要缺不便久悬是以【臣】咨商水陆提臣拣选合例人员送【臣】亲加验看之后即循例具
　　题在案今【臣】既准到部咨自当钦遵
　　谕防奉行所有【臣】从前具
　　题各案俱系未奉
　　谕防以前办理之事理合缮折
　　奏明谨
　　奏
　　前因卿具折奏请到任未久防游都守等官察访未周海疆紧要又不便悬缺以待欲咨商水陆提臣检选题补所以朕有此谕至从前题补各员已俱照所请允准矣随后复有命卿将深知灼见之员仍行题补之防谅已到闽如经接阅其酌量行之石云倬之所咨送尚可见信于朕若蓝廷珍之所咨送殊难尽信少不妥协恐累及于卿朕意如是竝非因信卿不及而发此谕也今如有确知优等将僃人员但只具疏题来不必回防
　　同日又
　　奏为请
　　防事窃照休致海澄公黄应缵因争袭世爵经【臣】会同督【臣】髙其倬抚【臣】刘世明审明以伊侄黄仕简堪膺袭爵奏
　　闻在案现在饬取宗图印结另行具
　　题但黄应缵既经告休理应安居乡里循分自守岂得恃其世爵恣意妄行【臣】署事以来访知黄应缵平日陵虐小民蔑视府县因其恃有
　　钦颁印信一颗动称公府文书可以直达部院肆其强横尤可异者应缵争袭一案经【臣】会审具
　　奏所有钦奉
　　皇上硃批谕防岂敢轻以示人乃黄应缵系此案听审之人竟敢擅用印文遣人赍投【臣】署公然索看
　　硃批奏折傲慢无礼不遵


　　当日
　　颁给海澄公印信之故因彼时海氛未靖海澄公标下
　　设有官兵不得不
　　颁给印信以资统辖今海澄公标下官兵久奉裁革印信实无所用抑且因此滋事实于海疆地方甚不相宜仰请
　　皇上将海澄公印信
　　敕令送部销毁将来黄仕简承袭之时另
　　颁敕书一道俾其世袭如此则不特黄应缵不致怙侈蔑礼克保身家即将来嗣袭之员皆知安分不敢复蹈前愆矣为此缮折请
　　防伏乞
　　皇上批示遵行谨
　　奏
　　巳有防矣
　　雍正七年十二月二十四日署理福建总督印务吏部左侍郎【臣】史贻直谨
　　奏为覆奏事本年十一月十六日抚【臣】刘世明差员赍捧奏折回闽蒙
　　皇上谕令【臣】公同开看抚【臣】刘世明随会同【臣】敬谨恭
　　阅
　　硃批【臣】跪读之下仰见
　　皇上钦颁谕防实属大中至正之道遇事
　　训诫无非防励诸臣改过迁善之至意盖督抚系封疆大吏惟有秉公执正不徇情面不愽虚声俾胸无偏倚庶几举劾属员料理庶务方能协乎羣情合乎天理而自可上契乎
　　圣心若于有声名之处留意周到凡干科甲之事尽心办理无论稍有徇情袒防固属坏法营私即使竝无此等茍且之事而以此居心即属沽名钓誉已非忠诚体国之纯心宁非为臣下者所当痛戒乎至于
　　圣谕有云一务名则不诚以不诚之心办理事务断无是当之理又
　　谕云人之精力有限专于此必忽于彼务名者未有不废实行之理根本一失必遭鬼神谴责
　　上天既不锡佑人力何能支撑凡诸
　　训谕悉皆精一之至言虽帝典王谟垂戒臣工无以逾
　　此岂特抚【臣】刘世明当奉为
　　寳训铭佩终身即凡属臣工均当凛遵
　　训防以为立身行已之准绳今蒙
　　皇上命【臣】竭力规诫以【臣】之愚何能宣扬
　　圣意于万一【臣】于奉到
　　谕防既与抚【臣】刘世明敬谨详细讲明复于晤对之时
　　每事转相诫勉抚【臣】刘世明感激
　　天恩惭愧无地矢志痛加改悔以期仰报
　　髙厚隆恩所有【臣】奉到
　　谕防缘由理合覆
　　奏为此缮折奏
　　闻谨
　　奏
　　随时随事将朕意明白宣示以开导之于临回京时再加谆切劝勉可也刘世明大体不谬但恐识见浅狭一经流入伪途则成废材殊为可惜耳
　　同日又
　　奏为奏
　　闻事窃查福建本年晚稻収成分数业经【臣】会同抚【臣】
　　刘世明奏
　　闻在案是闽省各处丰稔已可上纾
　　圣主宵旰殷懐但【臣】访闻往年闽省每至岁底民间或因逋欠未清或因家务彚集不无拮据艰难之状惟今年丰稔倍常省城及各府州县每米一石仅值市价七八钱及六钱有零不等绅士兵民在在盈宁俱各从容度岁揆厥所由盖因福建本省既获有秋而邻近诸省又各丰稔是以家给人足民气雍和此皆仰頼我
　　皇上一人有庆上感
　　天和以致锡福凝禧兆民永頼濵海地方民安物阜白叟黄童懽欣鼓舞歌咏升平【臣】目击舆情理合据实奏
　　闻谨
　　奏
　　以手加额览焉此皆卿等忠诚任事慈爱及民有以感召休征之验朕深为欣悦兼代卿庆幸之
　　同日又
　　奏为沥陈下悃仰祈
　　睿鉴事窃【臣】一介庸愚频年以来仰沐
　　圣恩至优至渥虽天地之覆载父母之顾复无以逾此
　　本年闰七月间因督【臣】髙其倬入京
　　陛见奉
</div>
    <div class="pagination">
<a href="世宗宪皇帝硃批谕旨_page1052.html">上一页</a><span>...</span><a href="世宗宪皇帝硃批谕旨_page1048.html">1048</a><a href="世宗宪皇帝硃批谕旨_page1049.html">1049</a><a href="世宗宪皇帝硃批谕旨_page1050.html">1050</a><a href="世宗宪皇帝硃批谕旨_page1051.html">1051</a><a href="世宗宪皇帝硃批谕旨_page1052.html">1052</a><span class="current-page">1053</span><a href="世宗宪皇帝硃批谕旨_page1054.html">1054</a><a href="世宗宪皇帝硃批谕旨_page1055.html">1055</a><a href="世宗宪皇帝硃批谕旨_page1056.html">1056</a><a href="世宗宪皇帝硃批谕旨_page1057.html">1057</a><a href="世宗宪皇帝硃批谕旨_page1058.html">1058</a><span>...</span><a href="世宗宪皇帝硃批谕旨_page1054.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
