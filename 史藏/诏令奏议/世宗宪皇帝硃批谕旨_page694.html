<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 694 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 694 页/共 1210 页</h1>
    <div class="content">　　皇上殷殷教诲之
　　圣意所有奉到原折理合恭缴谨
　　奏
　　览奏汛水渐消工程平稳朕心深慰
　　雍正八年九月初一日河东总督【臣】田文镜谨
　　奏为两省河务重大敬遴协理之员仰请
　　圣裁事窃惟黄运两河攸闗运道民生我
　　皇上时厪
　　睿念指示修防绩底平成【臣】防
　　圣恩掌管北河河道总督印务敢不殚精竭虑敬谨从
　　事以仰副我
　　皇上任使之
　　圣意惟是修防之法全在未雨绸缪而相机经理尤湏亲阅情形【臣】职守封圻未能遍歴各工徃来查防诚恐先后缓急调度失宜必得一熟河务有才有识可以深信之员与【臣】相助为理不必【臣】亲自到工一如【臣】之身歴其地平险宛在心目方可斟酌机宜次第料理庶扵河工有裨【臣】查河北道朱藻才干明敏洞晓河务身任劳怨毫无瞻顾事前识平险之机临事得调度之法凡修理工程动用钱粮无不严查确核帑无浮冒工早完固即如雍正八年三月内荆隆口估挑引河一案该道寝食工所督率员弁兵夫昼夜儹挑扵三月二十二日兴工五月十五日告竣是日汛水即至立时放顷刻成河又如六月内祥符县南岸程家寨月堤汛水骤长全河大溜尽注该工新旧埽个漂走堤岸坍缷危险异常【臣】面授机宜委令该道赴工协办该道即一身兼任分执事同署封府知府刘永锡等严督员弁兵夫儹筑里戗又以北岸暗滩突出逼溜南射委员帯领兵夫切去滩嘴幸溜走中戗堤筑起埽外淤成嫩滩工程稳固又该工东首旧堤扵六月二十三日四更时廵堤官兵禀报大漏一处孔穴如桌面寛大河水喷激堤外势甚汹涌危在呼吸在工员弁兵役莫不惊惶无措该道正在督筑里戗闻之飞奔至前站立漏孔处所挺然不动急呼家人兵役飞持随帯绵衣绵被并令各夫擡土填塞其时在工夫役见该道履险如平咸奋勇争先一拥而至随将漏孔填塞得免溃决凡此化险为平功成神速固皆仰赖我
　　皇上至诚至敬感格
　　天
　　祖
　　河神黙祐所致而朱藻扵此数事亦见其有胆有识不辞劳瘁若以之助【臣】办理实扵两省河工大有禆益【臣】受
　　恩至深感
　　恩至切日夜思维无可仰报惟此以人事
　　君之诚拳拳扵中是以不揣冒昧恭折具
　　奏可否将朱藻
　　特赐加衔协理河务
　　鸿恩出自
　　圣裁再前此办理程家寨险工各员弁着有劳绩者容
　　【臣】另折奏
　　闻外所有河务重大敬遴协理之员理合据实缮折奏请仰祈
　　睿鉴谨
　　奏
　　据奏以朱藻加衔协理北河所见是另防谕部雍正八年九月初四日河东总督【臣】田文镜谨
　　奏为奏明东省赈济事宜仰祈
　　睿鉴事窃照东省被水州县屡奉
　　恩防赈恤令【臣】等斟酌料理仰见我
　　皇上轸念黎元不使一夫失所之至意【臣】前因被水州县有报称房屋倒塌者诚恐其中有极贫之人虽给以仓谷糊口而无力葺屋栖身无所是以仰请
　　皇上格外天恩每户给银一两五钱以为葺屋之费荷
　　防
　　圣恩俞允在案今扵九月初一日接到部咨内抚【臣】岳濬奏称确勘成灾者约有六十余处毎处灾民多者二万余户少者亦有万余户房屋倒塌十居六七若概以毎户一两五钱散给统计所需不下百万两之多应分为上中下三等极贫者毎户给银一两五钱次则减为一两再次则减为五钱核实酌散无不均不徧之弊等语【臣】查报水各州县其成灾不成灾之处虽尚未据布政司取结详报然陆续接阅各道府州县来禀并面询因公往来员弁及差徃查防之员大概不致有成灾六十余处之多而成灾之中又有轻重不等每处灾民亦多寡不一【臣】现据盐法道杨俊禀称查过徳平灾民七百余户商河五百余户即此可见各州县被灾实在穷民不皆一二万户之多抚臣所奏每处灾民一二万之语乃未经查实仅据州县之率报而约畧言之也至各处倒塌房屋亦非一概十居六七而倒屋之家更非尽皆无力贫民前据督粮道徐聚伦禀称如所塌系租住之房则与住者无渉房主既能赁房其家不贫可知何庸议赏或房共七八间而倒三四间房共五六间而倒两三间房共三四间而倒一间尽可栖身何庸议赏又如倒塌房屋本户现经修盖不致栖身无所以及绅衿富户与有生理者是皆有力之家何庸议赏【臣】见其查察精细分晰明白随将所禀办理之处飞札各道府州一体实心办理在案【臣】思赈济原以恤贫非以继富况此项葺屋之费尤为我
　　皇上恩外之恩但当使贫者一夫不遗原不必令富者尽人徧及其应给葺屋之费惟最重之郯城沂州等数处或有数千户其余不过千余户及数百户而止以一两五钱计算约畧不过赏银八九万两今抚臣欲行徧给而将凡系倒屋之家分为三等概议赈银则需银四五十万不止实不免失之太滥我
　　皇上保民若赤一闻东省被水即
　　沛恩纶发帑发粟并将例不蠲免之漕粮
　　特予免徴固不惜此数十万帑金但以赈济之
　　洪恩而滥及扵有力之富户【臣】窃以为措施未当也至抚臣赈谷议内以髙地有收洼地有穗可割请将仓谷先行平粜其应赈仓谷摊作四个月散给陆续接济等语更属未协夫平粜止可及扵有钱籴买之户而不能及扵束手无措之人今若以前项有可割收原不待赈之家而因此槩行缓赈致使嗷嗷待哺之穷民不得早沾
　　圣泽似非所以仰体
　　皇仁而下恤民瘼也且贫民一家数口老弱强壮不等若将口粮一时给领则贫民即可从长计议老弱者安居粒食少壮者别为营运今摊作四月散给徃返领赈贫民既多守之艰陆续给散胥役更滋掯索之弊且散谷散票多一次即多一次之事地方散赈之员亦不免过烦【臣】伏见
　　皇上遣官赈济畿辅地方特颁
　　上谕将三个月口粮通计给发此诚
　　圣明洞鉴
　　睿虑周详今东省赈谷【臣】愚以为应照直隶通计给发之为妥便总因抚臣误认凡被水者俱应银谷竝赈故有银分三等谷摊四月之议以致赈银失之太滥赈谷失之太缓查抚臣前巳令查赈道员上贫给银一两次贫给银六钱下贫给银四钱今又不分有力无力一槩给与葺屋之费上贫一两五钱次贫一两又次贫五钱其如何为上贫如何为中贫下贫究未分晰明白查赈之员更无所适从且现今查造赈银之户止系极贫一项今既分为上中下三等则赈银之户又湏另行查添矣縁抚臣奏折内有与【臣】商酌施行之语【臣】不敢不将前后商酌不同之处据实
　　奏明惟是救灾务速东省被水穷黎
　　恩纶屡沛而赈事迄今尚无就绪【臣】徒有劳心焦思而逺在豫省鞭长莫及赈务重大可否仰恳
　　皇上天恩遣一贤能大员星驰赴东督同原查之道府等官速为斟酌散赈俾被水穷黎均得早沐
　　皇恩顶感无既矣【臣】不揣冒昧一并陈
　　奏是否有当伏
　　圣裁谨
　　奏
　　从来赈灾如拯溺救焚曷容稍缓所奏是巳有防谕部矣













　　硃批谕防巻一百二十六之二十一
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防卷一百二十六之二十二
　　硃批田文镜奏折
　　雍正八年九月二十八日河东总督【臣】田文镜谨
　　奏为东省大计届期仰请
　　圣恩特赐展限事窃照三年举行
　　大计为察核羣吏激浊扬清之
　　大典【臣】防
　　天恩总督山东値今
　　大计之年自当矢公矢愼与抚臣详加考察分别举劾以仰副我
　　皇上澄叙官方之
　　圣意但查东省因夏秋雨水稍多特奉
　　恩旨赈济抚恤道府州县以及佐贰杂职等员现在分投查勘办理赈务赈完即须核造册籍动关仓谷钱粮甚为紧要其成灾州县又须将应免钱粮分
　　数确核查造事务纷繁而计吏
　　大典则该管上司凡有考核之责者又须专心办理未便草率今二事竝行诚恐顾此失彼所系匪细【臣】查东省各官贪劣不职者【臣】与抚臣已不时察防不敢稍为姑容其才识敏干办事实心如登州府杨俊兖州府王鸿勲经【臣】遵
　　旨拣选先后
　　题补道员在案其余各府或尚未到任或到任未乆或循分供职或现在察试至于州县多系署事试用及甫经到任贤否尚难遽定其有履任稍乆办事勤愼才具可用者甫于沿河沿海及直隶州各缺循例拣选
　　题补现今尚有新改直隷之东平高唐及旧设之沂州濵州四缺因未得其人未敢轻率题补是现在所属尚无急应举劾之员合无仰恳
　　皇上天恩将东省大计准于雍正辛亥年举行俾司道府等官得以专心办理赈务则阖省官民均沐
　　圣恩于无既矣至属员内如有庸劣不职者【臣】仍与抚臣不时查防缘非例应展限【臣】未敢冐昧具
　　题是以缮折恭
　　奏仰请
　　圣裁为此谨
　　奏
　　东省大计已据请谕部展限矣
　　同日又
　　奏为据实奏
　　闻事窃【臣】于雍正八年八月十六日接准部咨钦奉上谕河南被水州县之漕粮按成灾分数蠲免钦此仰
　　见我
　　皇上轸念黎元恩施格外【臣】随飞饬河南布政司粮储道钦遵确查办理去后今据司道详据各府州县所属士民佥称豫省屡沐
</div>
    <div class="pagination">
<a href="世宗宪皇帝硃批谕旨_page693.html">上一页</a><span>...</span><a href="世宗宪皇帝硃批谕旨_page689.html">689</a><a href="世宗宪皇帝硃批谕旨_page690.html">690</a><a href="世宗宪皇帝硃批谕旨_page691.html">691</a><a href="世宗宪皇帝硃批谕旨_page692.html">692</a><a href="世宗宪皇帝硃批谕旨_page693.html">693</a><span class="current-page">694</span><a href="世宗宪皇帝硃批谕旨_page695.html">695</a><a href="世宗宪皇帝硃批谕旨_page696.html">696</a><a href="世宗宪皇帝硃批谕旨_page697.html">697</a><a href="世宗宪皇帝硃批谕旨_page698.html">698</a><a href="世宗宪皇帝硃批谕旨_page699.html">699</a><span>...</span><a href="世宗宪皇帝硃批谕旨_page695.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
