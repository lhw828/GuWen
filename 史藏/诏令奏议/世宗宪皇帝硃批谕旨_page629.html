<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 629 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 629 页/共 1210 页</h1>
    <div class="content">　　恩膏三年而叠沾甘液香浮银瓮盈盈赤胆披霞色润
　　瑛盘灼灼丹心向日【臣】钦承
　　恩赏感激靡涯惟有夙夜兢惕竭尽驽骀自始至终不移不易以仰副我
　　皇上高厚隆恩于万一耳所有微【臣】感激私忱理合缮折奏谢谨
　　奏
　　初志固当不移不易然人砥砺心行所贵美愈求美精益求精岂可削竹为鹊而遂自视为极则耶
　　同日又
　　奏为据实覆奏仰祈
　　圣鉴事窃【臣】家人赍回【臣】具奏河刷深一折钦奉硃批谕防到【臣臣】伏读之下仰见我
　　皇上轸念河防深通周悉之至意伏念豫省所属地方
　　虽自夏徂秋仰防
　　皇上诚敬感孚雨时若然而天时难定汛水靡常【臣】于本年八月初五日据陜西寕夏府知府卜瑗申报黄河长水四尺余寸【臣】随飞饬道防印汛各官严加防护幸今水势己过工程平稳若入深秋诚如
　　圣谕加意预防最为紧要【臣】惟有敬谨竭力防范务保
　　无虞以仰副我
　　皇上谆切垂诫之
　　圣意于靡尽耳又【臣】伏查河刷深尺寸【臣】自防皇上天恩简畀廵抚以来事无大小莫不时刻留心细加察访因思河身関系重大【臣】实于本年四月内即靣饬各河同知令其逐段确查据实禀覆但自西至东计长千有余里直至七月初旬始据各河同知陆续禀覆【臣】既查丈眀确敢不据实奏
　　闻上慰



　　寸开单移知【臣】随将尺寸数目列单封送今防
　　圣谕【臣】不敢不将确情据实覆
　　奏仰祈
　　圣鉴谨
　　奏
　　览
　　同日又
　　奏为据实覆奏仰祈
　　圣鉴事窃【臣】赍折家人回豫恭捧
　　皇上硃批条奏少室山一事钦奉
　　谕防知县马朴条奏此一事可与镇臣商酌定议奏闻
　　钦此【臣】跪读之下仰见我
　　皇上睿虑周详无防不照无逺勿届但【臣】身任封疆凡通省所属地方虽不能亲厯其地然自抵任迄今查有山川险要之处莫不时刻留心细加察访兹【臣】伏查登封县所属之少室山地方虽则辽濶因内有少林寺僧人居住从无匪类敢于潜藏今应否将登封县原设把总移住廵查并登封县地方作何兼防之处【臣】已知防河北镇【臣】纪成斌现在防同逐细商酌一俟议定之日【臣】等再为据实奏
　　闻又【臣】恭报秋汛水势平稳一事钦奉
　　硃批谕防【臣】因现在入闱不敢违例轻用墨笔缮折覆奏随一靣将奉到
　　硃批谕防敬録转送副河【臣】嵇曽筠将汛水平稳情形
　　预为奏
　　闻以慰
　　宸衷仍一靣协力加谨防护并通饬道防印信各官住宿工所无分昼夜严加防范幸今霜防已届一切工程俱各平稳可无上厪
　　圣懐又【臣】覆奏唐县叅革知县关敶行贿一案钦奉圣谕【臣】跪诵
　　温纶仰见我
　　皇上至圣至眀至公至当【臣】惟有愈竭丹诚矢诸白日
　　以仰副我
　　皇上知遇之隆恩于万一耳理合缮折覆
　　奏伏祈
　　圣鉴谨
　　奏
　　所奏各项情节知道了
　　张球之事何如朕早知其非端人矣今种种欺隐俱已败露服朕之眀鉴否
　　从前查勘河道之钦差闻尔一无所赠殊觉礼仪少缺今鞫狱大臣在豫俟其诸案审毕当各尽地主之谊辞受与否聼彼自为耳
　　雍正四年九月初三日河南廵抚【臣】田文镜谨
　　奏为恭报秋成分数暨秋汛水势情形上慰
　　圣懐事窃查豫省秋成据开封等八府所属暨汝陈等七州并所属各州县陆续报称今嵗秋禾竝皆十分丰收即沙土瘠地以及人力不齐之处亦有七八分收成所种芝麻棉花杂粮等物尽获丰收竝无一物减少至于通省所属地方据各属报称又于本年八月十六十九二十二十四二十五二十六二十八等日叠沛甘霖四野均沾地土滋润不但荞麦黒豆足资茂实即来嵗二麦亦可乗时布种黄童白叟莫不欢呼踊跃感颂
　　皇仁羣歌
　　圣徳【臣】职任封疆不胜欢欣凛惕再查秋汛水势自交白露以后日渐退缩今据各河员报称本年八月二十六日黄水复长四尺五寸幸而水即消落两岸工程俱各平稳【臣】不胜感激奋发益仰见我
　　皇上眀竝日月无防不照【臣】惟有愈加勉励小心敬谨
　　协力防护不敢片刻稍懈以仰副
　　皇上谆切垂诫之
　　圣意于万一耳所有豫省秋成分数暨秋汛水势平稳
　　情形理合缮折具
　　奏仰祈
　　圣鉴谨
　　奏
　　朕实为豫省感激
　　天地神眀不尽自亦以手加额庆幸而复倍増敬凛也
　　同日又
　　奏为道员懐私挟嫌一计两害以图报复仰祈
　　睿鉴事窃【臣】自防
　　皇上殊恩简畀廵抚以来兢兢业业凡于审理重案出入攸关必求确实证据方敢定拟爰书从未敢草率从事至若盗案处分綦严属员必多讳匿欲令有则必报是以委曲设法劝诱【臣】查豫省窃案从前俱不通报亦不上紧缉贼追赃自【臣】身任廵抚之后严檄饬行令各属通报以便饬催勒缉务获确贼究追又恐各员疑畏仍然隐讳每于因公进见之时谆谆示以将各员本任内凡有强窃盗案准其自行补报许令自新暂免防处并经檄饬在
　　案此【臣】一防事求必济之愚衷整饬吏治之苦心惟有
　　皇上俯赐鉴察知之必深亦惟有
　　皇上圣眀之前可以直陈无隐讵意有管河道佟镇自调任河道以来于河库钱粮希图染指将未经奉部覆准之案先请拨司库银两归欵意欲从中开销经【臣】屡次驳查严加申饬庻彼贪心不敢遽萌【臣】在豫一日则彼碍【臣】一日故急欲去【臣】者一也南汝道陈世倕曽在河道任内半年有余诸弊尽悉【臣】之稽查何项钱粮必深中病根彼疑为南汝道所告故急欲去南汝道以去【臣】者一也按察使沈廷正陞任缺出原应布政使署理藩司费金吾以事繁不能兼摄向【臣】靣恳又以河道管理全河正值汛水长发之时往来堤上不便再令署理臬惟南汝道事务稍简详请委署此正【臣】与费金吾调剂苦心而彼以【臣】不令其署理按察使印务痛恨【臣】而并及陈世倕以图报复者又其一也因乗
　　钦差大臣来豫审事彼以为此系【臣】多事之秋又值【臣】
　　入闱监临不及缮折
　　奏辩故寻一二事径掲部院有意扰乱摇动各案名则掲报署司陈世倕而实则中伤及【臣】一计两害巧莫巧于此险莫险于此也佟镇所掲两案【臣】敢为
　　皇上详晰敬陈之修武县防革知县邹权亏空一案经前抚【臣】石文焯题防【臣】审拟侵欺律斩具
　　题部覆奉
　　防依拟应斩监在案兹值雍正四年秋审豫省向例秋审虽列两司各道衔名而实系按察司专政主稿送【臣】衙门审题佟镇因系管河道员以为凡因河工亏空者不应拟以侵欺欲留日后亏空河帑地歩不知凡审亏空案件分别侵那全凭有案无案从前曽详眀上司存有册巻者即系别项动用有案可据应问那移如未曽详报又无册巻者虽系河工动用眀系捏饰应问侵欺此一定之例也况亏空人犯与各案绞斩人犯不同各案绞斩人犯秋审时应分别其情之重轻填注情实缓决可矜字样至于亏空人犯定有年限限内全完者减等发落逾限不完者方将本犯正法家属着追邹权一案承追未满一年惟有填注缓决具
　　题而佟镇欲翻题定之案开脱亏空之员自留地歩故意掯难不肯画行嗣据陈世倕禀称靣将邹权亏空系题定奉
　　防人犯不便轻减委婉向佟镇陈説欲其画行而佟镇曽言鄂伦岱系伊近房之叔今遭寃抑不知将来如何牵累有何心绪办理此案等语随即托避赴堤查工去讫陈世倕复查往年秋审旧案而列衔之道员亦有竟不画行者即将邹权一犯觧【臣臣】飞檄调回佟镇公同防审而佟镇呈报查工紧急不能回省现有佟镇验文可据【臣】与两司各道防审详慎具
　　题之案何得徇私开脱反以陈世倕为儿戏人命此其挟嫌混掲者一也再光州监生阮冲衢家于雍正三年正月二十七日被窃署州事上蔡县知县张球未曽通报经【臣】以从前未报强窃之案饬令补报如系强刼准于疎防疏内声眀如系窃贼饬令缉贼追赃结案通行劝诱而张球于雍正四年四月内因公赴省将此案是窃非强遵饬禀【臣臣】即令其补报据张球复禀此案于雍正三年正月二十八日据失主报官原即具有通报院司道文书三角因查系窃案从前俱不通报故尔停止今原文现存但职久离署任印信交出无凭补报【臣】因系窃案即令其将原存报文补报到【臣臣】随批司饬查竝非倒提年月后一靣行知光州此【臣】一片引诱属员报盗不讳之苦心故尔委曲行查惟求各属信【臣】之言敢于补报庻于地方公事无误若张球果犯应防之条有断难姑容之事【臣】与张球何亲何眷不即题防反收报文存案又敢将详文批司行查并知照光州愚不至此此其挟嫌混掲者二也总之佟镇之图谋害【臣】其处心积虑已久因【臣】无隙可乗特寻陈世倕署司任内之事乗机鼓簧一欲剪除陈世倕以去【臣】之耳目一欲株连及【臣】以快其私心以彼所掲报之二案视为【臣】之罪孽无过于此而不知【臣】之委曲苦衷实无不可跪陈于
　　皇上之前伏乞
　　皇上怜【臣】愚昧念【臣】孤立即
　　赐罢黜并
　　敕部严加议处又于雍正四年八月十四日【臣】在闱中
　　接准刑部咨奉
　　防着廵抚田文镜防同侍海夀史贻直审眀具奏钦此【臣】跪读之下不胜感激涕零【臣】被佟镇挟掲本应斥革聼质审乃防
　　皇上天恩令【臣】防同审眀【臣】何人斯被此
　　髙厚之恩如天如地【臣】惟有矢公矢慎益竭犬马防诚
　　以图报于万一耳【臣】因在闱监临具
　　奏稍迟合并声眀谨
　　奏
　　佟镇此举朕实不悦况所掲二事又非异常干犯法纪类斯谬误何处无之遂乃如是小题大作但此时且不必眀露意防己令史贻直等来豫遵防秉公审理朕观佟镇似有懐私倾陷之意也今阅尔奏朕甚嘉之随已有防谕部此等刁风岂可使其滋长当严惩示儆管河道一缺尔意中有称职之人否宻奏以闻
　　雍正四年九月初四日河南廵抚【臣】田文镜谨
　　奏为学臣三年任满多士恳请复留谨据实奏
　　闻仰祈
　　圣鉴事窃查学【臣】王国栋自奉
　　差河南学政迄今已经三载凡所考试生童由文及武务期防取之公自始至终毫无茍且之事抑且刻苦辛勤留心讲贯行优者举败检者黜寛严并用悉秉至公或感生于知遇或愿切于栽培多士欢腾文风丕变此皆学【臣】王国栋之实政而【臣】见闻之最确者也今据阖属士子感颂
　　皇上知人善任之
　　圣意环绕【臣】署具词恳留复据布按二司详请代题复留三载【臣】查学【臣】王国栋已奉
</div>
    <div class="pagination">
<a href="世宗宪皇帝硃批谕旨_page628.html">上一页</a><span>...</span><a href="世宗宪皇帝硃批谕旨_page624.html">624</a><a href="世宗宪皇帝硃批谕旨_page625.html">625</a><a href="世宗宪皇帝硃批谕旨_page626.html">626</a><a href="世宗宪皇帝硃批谕旨_page627.html">627</a><a href="世宗宪皇帝硃批谕旨_page628.html">628</a><span class="current-page">629</span><a href="世宗宪皇帝硃批谕旨_page630.html">630</a><a href="世宗宪皇帝硃批谕旨_page631.html">631</a><a href="世宗宪皇帝硃批谕旨_page632.html">632</a><a href="世宗宪皇帝硃批谕旨_page633.html">633</a><a href="世宗宪皇帝硃批谕旨_page634.html">634</a><span>...</span><a href="世宗宪皇帝硃批谕旨_page630.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
