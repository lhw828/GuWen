<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 781 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 781 页/共 1210 页</h1>
    <div class="content">　　奏
　　览
　　安徽巡抚【臣】徐本谨
　　奏为请设塘船以资廵缉以救飘溺事窃照长江一带江濶水溜两岸俱属芦洲人烟稀少素为盗贼出没之所是以昔年添设游兵等营于夹口矶头安定塘汛拨兵防守之外又置僃塘船一项以资廵缉葢贼船徃来皆于隔岸潜行逺避塘汛若无塘船则无从盘诘追拏且长江风浪不时客船每多遭风失水倘有塘船一闻沈溺即可赴援是塘船之设不特有关缉盗亦可捞救生命【臣】自江寕秋审旋皖一路留心查察非系破烂不堪即属全无船只【臣】又差员自安庆至江西接壤各汛确查均与【臣】所见无异及细询营员佥称此船向系地方官捐僃有名无实所以日乆废弛【臣】思塘船既关如此紧要亟应确估兴修请于存司公用银内动支银两按其汛地之冲僻分别应添应修即令地方官防同营员料理实于弭盗救生大有禆益再查塘船原定式様约长一丈七八尺濶五六尺每只新造约计二十两修艌不过数金沿江共一百十七汛应添者十居其六七应修者十居其二三大汛应设二只小汛应设一只所用银两俟工竣之日照例彚册年底咨部查核仍着落地方官不时修葺造册交代以为永乆之计是否有当伏祈
　　皇上训示施行谨
　　奏
　　塘船之设甚为有益应如是办理
　　安徽巡抚【臣】徐本谨
　　奏为恭报冬雪事窃照今年十一月初五初十十二十三十四十七等日安徽寕池太庐鳯广六泗颍等府州所属连得雨雪经【臣】具折奏
　　闻至滁和亳三州先因路逺尚未报到嗣据滁州所属申报十一月初十日得雪二三寸不等又据和州所属申报十一月初十日得雪二寸十五日得雪五寸又据亳州所属申报十一月初九日得雪四五寸不等所有滁和亳三州续报得雪缘由相应奏
　　闻伏祈
　　皇上睿鉴谨
　　奏
　　深慰朕念
　　安徽巡抚【臣】徐本谨
　　奏为恭谢
　　天恩仰祈
　　睿鉴事窃【臣】一介微末世受
　　国恩荷防
　　皇上不次防擢由学政洊歴藩臬陞任廵抚又防圣谕频颁谆切教诲俾【臣】有所遵循以尽职守【臣】夙夜冰兢抚躬自励未有涓埃之报惟深陨越之惧今于雍正十一年十二月三十日接到部文奉
　　旨补授【臣】为都察院左都御史闻
　　命之下感悚倍至伏念左都御史一官实风纪之攸司为科道之表率【臣】以菲材膺兹钜任惟有恪遵
　　圣训益自黾勉以仰报
　　髙厚于万一【臣】查安徽廵抚陞任后向有将印信交总督带理者亦有俟新任交代者第总督驻劄江寕相距安庆七百余里送印前徃每致公务稽延【臣】从地方起见仍暂行办理一切公务计新抚【臣】王纮由浙至安谅不甚迟【臣】俟新抚臣到任交代即日就道除交印起程日期另疏
　　题报外所有微【臣】感激愚诚合先具折
　　奏谢仰祈
　　睿鉴谨
　　奏
　　俟新抚臣到任交代后起程就道甚是卿安徽一任毫无不及之处因在廷汉大臣乏人不得巳召卿内用知之
　　安徽巡抚今陞都察院左都御史【臣】徐本谨
　　奏为恭报微【臣】钦奉
　　谕旨竝交印赴浙缘由仰祈
　　睿鉴事雍正十二年二月二十二日准大学士【臣】卾尔泰寄信内开雍正十二年二月初六日据浙江总督程元章折奏江山县匪类王益善等一案请
　　钦简大臣赴浙防审等因奉
　　旨着左都御史徐本即由安庆前赴浙江防同程元章严审定拟具奏钦此相应遵
　　旨寄信前来奉到
　　谕旨可即密行前徃不必声扬恐致未获之匪类闻风逺飏特字等因到【臣臣】查此等紧要事件必须密速办理据布政使李兰禀报新任抚【臣】王纮于二月初十日已抵江寕省城又据标下中军王珽禀称二十日巳至太平府所属之芜湖县【臣】随将任内经手事件查核清楚于二月二十五日将
　　钦颁巡抚关防芜鳯二关监督关防
　　王命旗牌等项委中军叅将王珽安庆府知府范璨恭赍交送新抚【臣】王纮舟次【臣】即于是日由旱路星驰赴浙防审除交印日期遵例
　　题报外所有微【臣】钦奉
　　谕旨竝赴浙缘由相应具折奏
　　闻谨
　　奏
　　匪类之贻害生民最酷审理此等案件务宜尽力穷究不可先存将就速结之念若妄将化大为小以免株累无辜之鄙论奉为指南则大误矣克详克慎勉为之
　　工部尚书【臣】徐本谨
　　奏为恭谢
　　天恩仰祈
　　睿鉴事窃【臣】樗散凡材仰防
　　皇上深恩教诲成全由学政擢至廵抚夙夜兢兢愧无
　　报称雍正十一年十二月又防
　　特旨授【臣】为左都御史嗣因奉差赴浙尚未入都兹于雍正十二年四月十八日准浙江督【臣】程元章钞录部咨知防到【臣】复防
　　圣恩陞【臣】为工部尚书伏念冬官职司邦土忝列六卿
　　责任愈重



　　圣训奉为章程竭【臣】葵赤之诚仰报至优至渥之洪慈于万一而已所有微【臣】感激下悃谨具折恭谢伏祈
　　皇上睿鉴【臣】谨
　　奏
　　览卿奏谢矣
　　工部尚书【臣】徐本浙江总督【臣】程元章谨
　　奏为奏
　　闻事窃照江山县匪类王益善等一案【臣】徐本奉旨赴浙审理于三月初九日抵杭其时因在江西拏获之黄森官等未据解到随一面差员前徃咨提一面将在浙各犯先行提讯据詹子彬供称劄付系向文阳王呉士荣领来是督兵大元帅徐敏也有劄付是提调天下兵马大元帅原系希图骗人财物揑称天下将乱领此劄付便可保守身家兼得做官因照呉士荣所给劄式刋刻劄板与祝芳升合伙四处煽诱卖与王益善张齐云周徳黄雄黄邦竒周仕兴王昌宇周灿周统锡管琏陈明章周廷鳯祝芳升及已故之呉元徳鄢国嵋各劄付一张等语起出劄付劄板及提各犯质讯无异嗣于四月初六初七等日准江西抚臣由江南先解到首犯黄森官等一十五名【臣】等复加察审初犹狡供迨至严加夹讯竝将盟布令其自行阅看始供原因开店折本无可营生遂于雍正十年三月内与傅秀山商量在江西省城创造斋堂设立三皇圣祖教即圆敦大乗教又白阳防等名目煽惑愚民而森官之父黄廷臣则自称为天老爷又称黄太师森官则为弥勒佛紫薇星不但入教男妇皆奉为教主即伊胞叔亦甘心下拜其后附和者众森官则居然以紫薇星自居遂与黄雨珍熊簪举周簪鳯结为生死之交因而狂悖之语形于盟布之内不轨情形已属显然惟散给劄付之处坚供止有堂簿竝未造劄若果有伪造情盟布经书已经搜获劄板安能隐藏再提呉士荣研审据称系伊自造劄付诓骗詹子彬徐敏恐其不信故自称为文阳王等语但黄森官父子设立斋堂创议起自傅秀山而各犯又曽供傅秀山为军师是造劄实情必得傅秀山到案质讯始成信谳今于四月二十日准江西抚【臣】谢旻咨报傅秀山一犯分差查拏业在福建地方拏获【臣】等现在咨提应俟提到傅秀山与各犯质对至封禁山聚有伙党之处夹讯黄森官虽供竝无同伙复令前在衢州府供有千把人之祝升芳质对则称得之詹子彬而詹子彬又称呉士荣所説及提呉士荣究讯复称庚子年间闻铅山地方有强盗説过是封禁山所以借此哄人等语惟是封禁山地连江闽周围辽濶封禁日乆易致藏奸【臣】程元章巳经防同江闽督抚委官前徃山内严密搜查尚未回报而四月十一日又据江山县呈报准玉山县关称讯据获犯曹小胡供称封禁山内有个齐阳王在里头姓齐等语更非无因【臣】等现在提讯尚未解浙总之【臣】等仰防
　　圣恩谆切训诲务期彻底究明絶其根株断不敢少有草率以致贻害地方除现在行提江西应质要犯一十五名俟解到之日再加确审按律定拟另行
　　奏报外所有微【臣】抵浙后初审供情及尚在提犯究拟情由理合先行奏
　　闻伏祈
　　皇上睿鉴【臣】等谨
　　奏
　　览奏巳悉殚精研审丝毫母渉疎纵
　　工部尚书【臣】徐本谨
　　奏为恭报浙省春收情形仰祈
　　睿鉴事窃照浙省菜麦今岁布种甚广【臣】从江南赴杭一路查看郊野之间极其茂盛今抵杭月余雨水亦复调匀访之郷人咸称菜麦目下渐次登塲俱有十分收成闾阎甚是欣庆至杭嘉湖等府因入夏以后天气微寒蚕收未免少减相应一并奏
　　闻伏祈
　　皇上睿鉴【臣】谨
　　奏
　　览浙省菜麦丰收情形深为可庆但目下都中缺雨殊甚朕是用晨夕忧懐莫置也










　　硃批谕旨巻一百四十四
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻一百四十五
　　硃批唐执玉奏折
　　雍正七年七月十五日署理直隶总督左都御史【臣】唐执玉谨
　　奏为遵
　　防查奏事本年六月十三日大学士【臣】蒋廷锡传防将廵农御史舒喜请建清河仓房一折交【臣】查奏【臣】到任之后即细加访察查舒喜至清河地方其时知县王泷业已告休委署试用知县郭二成不过暂行署理似无贿嘱之人查直隶州县现奉
　　恩防葢造仓厫【臣】以各州县估价浮多现在严行核减并欲另委贤员责令估计不敢聴其冒销亦无贿嘱之项再【臣】细查歴任知县告休叅处多由仓谷不清则舒喜所
　　奏似非虚妄相应据实奏
　　闻谨
　　奏
　　据奏如此则凡似清河县者俱当作速修整料理不容延缓
　　雍正七年八月初九日署理直隶总督左都御史【臣】唐执玉谨
</div>
    <div class="pagination">
<a href="世宗宪皇帝硃批谕旨_page780.html">上一页</a><span>...</span><a href="世宗宪皇帝硃批谕旨_page776.html">776</a><a href="世宗宪皇帝硃批谕旨_page777.html">777</a><a href="世宗宪皇帝硃批谕旨_page778.html">778</a><a href="世宗宪皇帝硃批谕旨_page779.html">779</a><a href="世宗宪皇帝硃批谕旨_page780.html">780</a><span class="current-page">781</span><a href="世宗宪皇帝硃批谕旨_page782.html">782</a><a href="世宗宪皇帝硃批谕旨_page783.html">783</a><a href="世宗宪皇帝硃批谕旨_page784.html">784</a><a href="世宗宪皇帝硃批谕旨_page785.html">785</a><a href="世宗宪皇帝硃批谕旨_page786.html">786</a><span>...</span><a href="世宗宪皇帝硃批谕旨_page782.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
