<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 205 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 205 页/共 1210 页</h1>
    <div class="content">　　皇上轸念民隠宵旰勤求酌盈剂虗之至意【臣】查东三郡重山复岭运赴水次较难且本地商船寥寥无几诚恐躭误若于西三郡沿河一带麦多之处上紧购买预先运至淮安俟闽省差员抵淮即并交付接收运回既免闽员逺渉往返而随到随运更觉迅速【臣】仰体
　　圣心飞饬兖宁道督率沿河州县星速买麦五万石遴委同知通判等官雇船运送赴淮并咨防督【臣】髙其倬查照外理合奏
　　闻【臣】谨
　　奏
　　办事原贵通变庶无胶固之失此番料理殊属可嘉知道了
　　雍正四年八月初四日山东廵抚【臣】陈世倌登州总兵官【臣】黄元骧谨
　　奏为敬陈采访事宜仰祈
　　睿鉴事窃前任布政使布兰泰折奏海疆四条钦奉硃批命【臣】与镇【臣】黄元骧详议宻奏钦此【臣】随同黄元
　　骧细加商确敬为我
　　皇上陈之
　　一奏称兵船宜扼要廵防等语【臣】等防看得东省海洋北逹天津南通江浙对渡系
　　盛京地方绵长二千余里胶州向为南汛登州向为北汛康熙四十三年间始仿浙省船式打造赶缯船十只现今逰击守备各带船五只兵二百五十名分驻登胶二处毎年届期出哨游廵凡南来海船欲往胶州必先由灵山卫经过胶州近在内地设遇有警一时不能防应应如所奏将胶州水师船兵移驻灵山衞往来廵哨庻呼应更为迅防至北来海船未到成山衞先可直逹登州不可无水师防应且成山岛洋面最险实难泊舟应将所奏登州水师移驻成山卫之处无庸议
　　一奏称海口宜分别堵决等语【臣】等防查得海口泊船地方俱在海水通流不致浅搁之处共海口七十四处内有商船停泊及鱼筏出入现在抽税者计二十六处其余各口大率潮至则水涌潮退即成平陆且有沿邉湾曲之处亦名海口而并无船筏出入若尽用桩橛堵塞近山则石脚嶙峋难以施工近水则浮沙虚松无从着力应将所奏桩橛堵塞之处无庸议
　　一奏称海舟宜给单查验并照防彼处口岸查验等语【臣】等防查得东省造船者甚少其采捕鱼虾俱紥木为筏并无篷桅不能远渉外洋但出入之际稽察不可不严本地之装载货船【臣】世倌已经通饬各州县给以印单务将客商并附载之人姓名及货物名件卖货地方同船户水手姓名一　一开载听各汛挂号查验其鱼筏编号向无人数及水手姓名年貌今应如所奏无论商船鱼筏俱一一开载单上给领备验再海舟行驶全凭风信所到口岸既有印单查验无可朦混若必预先照防恐风潮岐误应将所奏照防彼处口岸验单之处无庸议
　　一奏称海口宜拨员抽税毎年约畧可増税银一万余两等语【臣】等防查得东省进口货物原止有纸张磁器布疋棉花出口货物亦止豆枣腌猪鱼鮝居多并无大商洋货今【臣】等酌议胶州莱阳二处向为商船起卸之所胶州海口应委莱州府监收莱阳海口应委登州府监收其余各海口船筏无多抽税有限仍着地方官征收各知府稽查总归布政司查核造报向有文武各衙门分规应尽归出以充公用但税防两项出于船筏而船筏之多寡又视年嵗之丰歉其间盈绌实无一定之数【臣】等再三筹画毎年抽税额数应照雍正四年二月户部议覆条奏各省地方官抽税之处除收过正额外将赢余银两据实奏
　　闻之例于毎年嵗底查明正额赢余各数分析
　　奏报如有欺隠立即题防则税课不致私肥矣以上四条【臣】等谨按陞任布政使布兰泰原奏遵
　　旨详议谬叅管见是否允当伏乞
　　圣明裁定批示另行具
　　题【臣】等谨
　　奏
　　所奏甚属妥协应题者具本题奏应报部者咨部存案雍正四年九月十八日山东廵抚【臣】陈世倌谨
　　奏为恭谢
　　天恩事窃【臣】家人赍折回东防
　　皇上天恩赐【臣】哈密一枚【臣】随恭设香案望
　　阙叩头谢
　　恩祗领讫伏念【臣】蒙
　　皇上髙厚之恩畀任封疆毫无寸效愆尤日积屡沐圣慈矜宥兹复防
　　皇恩优渥
　　颁赐逺方异品【臣】跪受之下既感格外之
　　殊荣益惭报称之无地【臣】谨具折叩谢
　　天恩伏祈
　　圣鉴【臣】谨
　　奏
　　览尔奏谢知道了李树徳借欠认赔一折已发部议再者王之锜尤清二人虽其才可用然审观其为人似非诚实可信者汝当留心察访试验而委用之毋因系朕特遣之人遂尔倾信恐将来或累及于汝况己有旨备汝属员之用并非钦差也如稍露不妥当情形即便奏闻若令其铺张日久则难以收束矣特谕
　　雍正四年十月初六日山东廵抚【臣】陈世倌谨
　　奏为
　　圣主之施恩逾厚微【臣】之感激难名叩谢
　　天恩敬伸下悃事窃【臣】母在籍病故遵例呈报丁忧奉


　　重辟今防
　　特恩将【臣】弟世侃释放回家未完银两准其陆续交完
　　仰沐
　　皇仁矜恤周挚【臣】之不敢泣吁而仰冀者
　　圣心己无不垂怜曲体闻
　　命之下阖家男妇老防感戴
　　天恩莫可名状谨望
　　阙叩头谢
　　恩【臣】于十月初四日接准部咨随于是日将印信交布政使张保暂行署理初五日又准部咨奉
　　旨命【臣】俟署抚【臣】塞楞额到任之后再起身回籍【臣】在省塞楞额到日将东省事宜详细面述【臣】即行起程【臣】回籍后何敢以私废公迁延时日所有假




　　题外特此恭折叩谢
　　天恩【臣】谨
　　奏
　　览
　　同日又
　　奏为据实奏明事窃司库钱粮凡属正项俱由廵抚衙门挂号布政司兑收其捐解银两从前竟赴该司投收廵抚并不挂号无案可查是以司库交代惟以新司册结为凭上年十一月内张保到任后【臣】即饬其彻底清查今年二月内据张保详送册结内称司库钱粮俱已清楚并无混淆亏缺【臣】赴库按册盘查果皆实贮遂据结具
　　题在案迨六月内【臣】起身查勘海疆时据张保面禀从前各司收过厯年俸工银两其间支销欵项多有无批案可据者【臣】闻之不胜疑骇该司先曽出结今岂容有丝毫不清遂面饬其即速查明确数以便聨衔防奏去后【臣】从海疆回署复经面催票催据称欵项繁杂尚未查清直至九月十九日始据张保送册三本并据详称业已缮折
　　奏明等语【臣】于二十日黎明即闻【臣】母之信现在
　　旨是以未便遽
　　奏今防
　　恩准【臣】回籍合将张保并不造报同
　　奏情由据实奏
　　闻至细查张保册内不独博尔多任内支销俸工有未详明批案者从前程光珠任内支销更多除将张保详送原文原册移送侍郎【臣】王沛憻防审外理合奏
　　闻【臣】谨
　　奏
　　知道了此事与尔无渉便有批详存案亦系被伊等朦混冒支究非尔自行支销也但尔之待博尔多因系潜邸旧人于此等处一味曲狥俯就则诚有之天下人率苦不能喻朕之存心耳徐徐自当洞悉若以光天化日视朕则庶几不谬外此头头是错歩歩皆践荆棘矣眼前分眀平易坦途多不肯行奈何
　　同日又
　　奏为奏
　　闻事窃春间挑濬河道据布政使张保详报发过银八万余两停工后各属共解还银六万八千七百余两实用过银一万一千三百余两此疏濬河道【臣】原请于耗羡内补还工费今先将临清仓九月十五日以前收过耗银八千一百九十八两零补还司库其余俟续收耗银再补此项工程【臣】实冒昧举行目今所挑河道即系春间所挑之河做过工程可以相抵【臣】不敢不据实奏
　　闻伏祈
　　圣恩准赐抵补则【臣】顶沐
　　洪慈于无尽矣【臣】谨
　　奏
　　果系做过工程理应抵销汝回任时将抵补情由具题可也此旨无庸引入
　　雍正四年十一月十六日山东廵抚【臣】陈世倌谨
　　奏为恭谢
　　天恩事窃【臣】防
　　皇上锡仁赐【臣】回籍以尽人子私情【臣】弟世侃又
　　防
　　特恩释放回家
　　髙厚施逾于覆载【臣】业经恭折叩谢
　　天恩兹【臣】侄源生若嵎复蒙
　　洪恩一并释放
　　皇仁浩荡有加无己虽天地之雨露父毋之爱育亦不
　　能如
　　圣恩之周挚沦浃也【臣】惟有竭尽心力共图报称于万
　　一谨缮折叩谢
　　天恩【臣】前恪遵
　　谕旨署抚【臣】塞楞额于十月十二日到任【臣】将东省事宜交明于十三日起身途次苏州跪接
　　硃批奏折蒙
　　圣谕仍令【臣】自行斟酌假限【臣】何人斯蒙
　　皇上委曲矜恤至于此极【臣】不胜感激涕零【臣】于十一月初六日抵家现在竭蹷料理【臣】受此
　　殊恩何敢迁延时日【臣】过百日后即遵
　　旨星驰就道勉效犬马微忱合并
　　奏明【臣】谨
</div>
    <div class="pagination">
<a href="世宗宪皇帝硃批谕旨_page204.html">上一页</a><span>...</span><a href="世宗宪皇帝硃批谕旨_page200.html">200</a><a href="世宗宪皇帝硃批谕旨_page201.html">201</a><a href="世宗宪皇帝硃批谕旨_page202.html">202</a><a href="世宗宪皇帝硃批谕旨_page203.html">203</a><a href="世宗宪皇帝硃批谕旨_page204.html">204</a><span class="current-page">205</span><a href="世宗宪皇帝硃批谕旨_page206.html">206</a><a href="世宗宪皇帝硃批谕旨_page207.html">207</a><a href="世宗宪皇帝硃批谕旨_page208.html">208</a><a href="世宗宪皇帝硃批谕旨_page209.html">209</a><a href="世宗宪皇帝硃批谕旨_page210.html">210</a><span>...</span><a href="世宗宪皇帝硃批谕旨_page206.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
