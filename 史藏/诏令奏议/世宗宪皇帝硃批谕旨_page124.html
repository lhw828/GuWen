<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 124 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 124 页/共 1210 页</h1>
    <div class="content">　　奏
　　凡有条奏朕皆发与尔等封疆大吏斟酌其可否自当如此据实奏覆岂可将就阿顺以贻误地方耶
　　同日又
　　奏为奏
　　闻台湾情形仰祈
　　睿鉴事窃查台湾府逺处重洋之外凡居彼地之人为习俗所移最易生事又有生番之患查生番杀害人民歴年不一而足即本年亦三四见矣然推原杀害人民之故悉由被杀之人自取夫生番一种向不出外皆潜处于伊界之中耕耘度活内地人民或因开垦而占其空地闲山或因砍木而攘其藤梢竹木生番见之未有不即行杀害酿成大案者为今之计惟有清其域限严禁诸色人等总不许輙入生番界内方得无事【臣】已檄行道府移会营员务令逐一查明在逼近生番交界之间各立大碑杜其擅入但地方辽濶走险之徒必有百计图维而偷入其中者恐亦未能尽絶至于招抚生番一事地方各官亦有被不肖熟番所欺有以熟作生者在内然此系风闻之事虚实尚未分明但既得此言不敢不据实陈
　　奏伏乞
　　皇上睿鉴谨
　　奏
　　此论甚当从前严禁时颇属平静后因蓝廷珍图小利起见遂遗此害也
　　同日又
　　奏为再折奏
　　闻仰祈
　　睿鉴事窃查厦门流匪郭兴等漳浦县流匪黄尾等二
　　案俱经【臣】前后具折奏
　　闻除黄尾等恭
　　御批到日【臣】等审明后即钦遵发落至于郭兴等一案【臣】初到时访闻有营兵在内今查案内之犯吴垒一名系水师提标左营兵丁续获陈地并未获官勇等二名系台湾水师营兵丁其余有无现在细查另容宻
　　奏伏乞
　　皇上睿鉴谨
　　奏
　　此等事件只宜从严慎毋丝毫欺隠为要外无别谕也
　　同日又
　　奏为奏
　　闻事窃闽省藩库钱粮据布政使【臣】秦国龙造册请盘前来经【臣】逐一细盘并无亏空查秦国龙才虽中平而监守库藏尚属谨慎至于兑收各属钱粮毎百两原有加平三四五钱不等放饷时在外各标镇协营并无加平短少数十平中间有一二平短少钱余然非国龙有意为之也其在省将军督抚各标毎百两歴来各加三钱国龙均照旧例而行今兑收各属钱粮【臣】只令每百两加平一钱放饷时除将军督抚诸臣各标仍令毎百两各加三钱外其余各镇标协营务弹兑画一理合一并奏
　　闻谨
　　奏
　　秦国龙老成人也朕可以保其操守
　　同日又
　　奏为奏
　　闻事窃【臣】接准部咨钦奉
　　皇上特防将福建盐政
　　命【臣】管理窃【臣】自莅任以来即闻人言借借咸云福建盐政败坏不堪并称虽曽加课终属虚名经【臣】具折奏
　　闻【臣】今再四访查始得其详盖縁闽省田地甚少穷民倚盐为生者不可胜数如延建邵等府一切委官运卖凡有余沥悉为弁员人役所有失业之人无所仰赖此造言生事之所由来也至于所称虽曽加课终属虚名之处又因前督【臣】满保将雍正元年九月奉文起至十二月底止并雍正三年正月起至六月底止徴收一应课银槩増入雍正二年之内报作赢余夫元年并三年徴收之一应课银总属
　　朝廷国课盈此即绌彼此终属虚名之言所由来也【臣】思措置之方必于
　　国计民生两有裨益方能经久查兴泉道陶范于盐政甚为练达人亦老成【臣】现与再三斟酌务求公私均利分别
　　奏请施行【臣】恐新任运司景考祥未能一时即有条理欲暂留陶范在省协办半年或十个月再令回任理合一并
　　奏明仰祈
　　圣鉴谨
　　奏
　　甚好满保盐务内之弊端虽毫末亦不可代为隠饰必尽情剖露方是
　　再者景考祥非朕信用人也观其言行似非诚实倘有不妥处据实奏闻
　　同日又
　　奏为遵
　　防宻奏事窃【臣】防
　　皇上面谕确查前任督【臣】满保前任抚【臣】黄国材居官之处【臣】到任后即细细留心访察查满保自雍正元年以前地方事务不甚整理各官中有逢迎合意者虽有遗误亦不切究至于操守闻做巡抚时甚好一陞总督后即变节不堪不但保题委署及年节间属员餽遗概行接受即伊母亲生日亦勒令各属送礼自
　　皇上即位以来屡加申饬地方事务比从前留心即操守亦稍谨饬但于节礼一项虽不明收仍令属员私下并送此雍正元二年之事也到本年又复不堪各项都收即奉召
　　陛见一事尚未定日起身就要各属先送盘纒民间词讼满保原不染指听断尚属公平本年二三月后即多颠倒【臣】访系伊子博诺不肖瞒着满保暗得贿赂所致至于黄国材地方事务颇知留心但要买名欲得绅士欢心是其受病之处若操守竟与满保做总督时无异不惟各项都收即伊家眷起身及广西捐谷等事写书与各属求其帮助盘纒惟词讼不取【臣】访察甚确理合据实宻
　　奏【臣】一身孤立满保黄国材各有骨肉之亲在朝若知【臣】如此据实奏
　　闻必然怨恨终身伏祈
　　圣主天恩曲赐保全谨
　　奏
　　可笑之极满保黄国材二人岂待尔奏朕始知悉切毋存此鄙小之见怕人不如畏天假如将无作有揑辞陷人亦不必怕人更当畏天秉公直陈于君父之前为国家除贪惩慝乃大隂功徳行事也此等公直立心行已之人若竟遭于小人怨恨之手则所谓
　　天地神明因果报应之理皆无矣胷中倘仍存此见断不能心逸日休久逺不渝莫忘朕面谕之防不可差了陛见时对朕念头勉之勉之











　　硃批谕防巻十三
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻十三下
　　硃批毛文铨奏折
　　雍正四年正月初四日福建廵抚【臣】毛文铨谨
　　奏为据实奏
　　闻仰祈
　　圣鉴事窃查闽省盐政事务纷繁办事员役甚众如各场馆既为产盐之地又为收课之区有总理分理之员有书役有家丁均湏给以养亷纸劄工食又各场地方窎逺非广设哨丁责成团长各给以工食俾看守稽查则不能杜私裕课至【臣】管理盐政若辜
　　皇上天恩欲于此内染指分文便为负
　　国但办理盐务之书吏人等亦难枵腹日用心红纸劄实不能无且此外尚有都察院衙门公费户部书办饭钱与夫铜觔河工脚费皆系每年必需之
　　项查通省徴收银两既已纎悉归公即水客肩贩若有额外多销亦于饬行查议等事案内
　　题明以作赢余分厘皆属正项断不能于此内擅动丝毫矣查闽省行盐向有钱价票钱余盐长价伙食盐等五项名目所有余利似应仍照旧例存作各项费用毋许于正项之内那用分文以公完公似属妥便但查各项所需尚未酌定而钱价等五项一嵗之中共有若干亦难预料请俟嵗底计算如不足即于次年所收各项内通融抵补如有余仍拨入赢余案内充饷如此庻正课无亏而事务可以办集矣理合据实奏
　　闻谨
　　奏
　　是则因之非则革之斟酌损益在尔秉公为之朕未经亲歴目睹当之与否何可悬断于尔陛见时朕已面谕过朕不喜尔等矫亷亦未有令官吏胥役人等枵腹从事之理总之于天理人情之内秉公调剂朕无不谅之也
　　同日又
　　奏为遵
　　防覆奏事窃【臣】前于奏
　　闻事折内附
　　奏台湾各官不能相和縁由奉
　　皇上硃批访问的确即行奏闻钦此【臣】辗转访查始知其概而不和之中惟独巡台满御史禅济布与汉御史今授运使景考祥为尤甚【臣】闻禅济布欲有所行景考祥务必再三执拗兼且每在他人前訾詈禅济布操守不洁材具不堪所以禅济布衔恨尤深至文武中如台厦道吴昌祚台湾府范廷谋海防同知王作梅淡水同知王汧及陞任防将吕瑞麟等皆直景考祥而即为禅济布所不悦总兵林亮与禅济布相得而即为景考祥所不悦不和之故皆出于此至于一切备细【臣】尚未深知俟访查确实再行陈明谨
　　奏
　　不和之情状已呈露朕前矣但人一不和则难辨其是与非髙其倬自京赴闽时朕另当靣谕之也
　　同日又
　　奏为请抚生番事窃【臣】据台郡文武各官报称查南北两路番社甚多其为害于凤诸二县者惟山猪毛等社其为害于彰化县者惟水沙连等社皆由从前不防以
　　国法遂使益无顾忌山猪毛等社向日擒获凶犯四人稍知畏惧至水沙连等社从未一加惩创以致半年之内焚杀叠见为今之计当以番攻番令各社之通事土官择其勇敢者数人为前导率领番壮直抵巢穴而使汛兵驻劄山口壮其声势取胜甚易今幸天假其縁凶番合当授首本年丰熟今春平粜粟价毎石五钱除买补外尽有赢余可充公用行粮火药各有所出但剿番惟赖冬日夏秋雨水连绵鎗礮无用一交春二三月又难举行今十月将尽冬日无几现在会商委员尅期举行从此海疆安如磐石等因到【臣臣】即会同署督【臣】宜兆熊再四熟商水沙连等社自正月至八月焚杀不啻再三似不便再行姑息况系以番攻番而大兵不过驻劄山口壮其声势实无大患故即批准并严饬伊等筹画万全举行矣除俟续报到日作何剿抚并动赢余若干另行具
　　奏外合先奏
　　闻谨
　　奏
　　知道了卿等自然审其可行而后行之也
　　同日又
　　奏为宻请
　　圣恩事窃查闽省文武生员抗粮不法不比寻常大小各官悉心整理犹惧此风不能顿改若再欲于伊等面上讨好沽名曲加庇护地方即不可问矣学【臣】黄之隽凡各属或因抗粮或因人命详请斥革务必批行再审卒不除名夫伊等既犯抗粮既干人命刑讯犹且不招若有护符反肯吐露实情此必无之事也之隽若不痛改前非则将来文武生员之抗粮不法势无底止至于文武生员即文武臣工之阶级【臣】敢不实心乐育而肯苛刻待之乎但法若一弛则诸弊丛生即不可救药伏恳
　　皇上宻谕学【臣】黄之隽嗣后务勿仍前庇护以致寖长頽风贻患海疆地方幸甚【臣】谨具折奏
　　闻仰乞
</div>
    <div class="pagination">
<a href="世宗宪皇帝硃批谕旨_page123.html">上一页</a><span>...</span><a href="世宗宪皇帝硃批谕旨_page119.html">119</a><a href="世宗宪皇帝硃批谕旨_page120.html">120</a><a href="世宗宪皇帝硃批谕旨_page121.html">121</a><a href="世宗宪皇帝硃批谕旨_page122.html">122</a><a href="世宗宪皇帝硃批谕旨_page123.html">123</a><span class="current-page">124</span><a href="世宗宪皇帝硃批谕旨_page125.html">125</a><a href="世宗宪皇帝硃批谕旨_page126.html">126</a><a href="世宗宪皇帝硃批谕旨_page127.html">127</a><a href="世宗宪皇帝硃批谕旨_page128.html">128</a><a href="世宗宪皇帝硃批谕旨_page129.html">129</a><span>...</span><a href="世宗宪皇帝硃批谕旨_page125.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
