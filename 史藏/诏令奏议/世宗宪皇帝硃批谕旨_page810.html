<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 810 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 810 页/共 1210 页</h1>
    <div class="content">


　　武员弁皆止知感戴
　　皇恩而报礼愈重矣若保题一人方用之时与既用之后而人知为某人之保题则保题人者其于好名嗜利市恩树党数者之中必居一于此矣谨此缮折陈
　　奏伏乞
　　圣主睿鉴施行谨
　　奏
　　粤稽古帝王统世御极使宅百揆亮采恵畴亦惟简任辅弼之臣若将百工庶僚皆令上感君恩而黜陟不闗岳牧殊无是理今设遇好名嗜利市恩树党及揽权作威之大臣俟其败露后再当作何处置耳岂可先懐猜忌以待之大抵如年羮尧隆科多辈世不数数见试由今日观之是福耶祸耶抑利耶害耶是在为大臣者各自审择慎检而巳非可法绳术驭之事汝少年武夫识见安能臻此因汝言及聊示朕意云尔
　　同日又
　　奏为敬陈刍荛之见以固疆圉事窃以
　　国家设立城池原以防守边疆保障黎庶要必城髙池深而后可以永久无虞【臣】自奉
　　命来陜即署理延绥总兵印务一抵榆林见其城东西南三面坚固髙峻惟北面一带沙拥城上髙出一二丈不等可以骑马往来细为查阅旧筑有挡沙月城一道巳被沙压不见【臣】随于雍正元年十月内拨派四营兵丁并民夫等捐给饭食亲身督领扒摊半月至城墙根其墙坚固可观不数月沙又拥至【臣】复带领兵民扒摊十数日仍至墙底观此形状旋扒旋拥为害无巳【臣】查榆林城西亦是黄沙围绕幸有河水之隔沙遂止于河西欲除城北沙害莫若挑河引水以隔之至挑河道路【臣】看得边外有头道河一道水虽不甚多乃长流之水在常乐堡之北距榆林约有三十余里度地形以揆水势髙在榆林城顶之上虽间有一二土坡亦易为挑决若自邉外疏通此水引入内地由城东北角绕北月城至西而入于河则沙拥之患可以永除而于地方大有裨益约估所费不过一万有余银两即可成功【臣】受
　　恩深重毫无报称前在榆林时久蓄此心今敬为陈奏倘【臣】言可采伏祈
　　睿鉴差实心办事臣工踏勘施行为此谨
　　奏
　　所论虽是或恐于内外界防有碍况开挑引河中隔土坡有三十里之遥万金岂能敷用非急务也且宜暂缓雍正三年七月初八日署理四川川北总兵官【臣】李如栢谨
　　奏为敬陈愚见事窃惟进退人材
　　天恩出自
　　皇上实大权所在也乃川陜督【臣】年羮尧之举劾茍非门生故旧依附于彼者纵令材能出众必设法以防劾之不去其官守不巳若系依附于彼者纵秽迹昭彰必巧为曲防越次以保题之使深感其恩始终不忘如岳钟琪王景灏之类是也【臣】奉
　　防署理川北镇赴任之时途遇署川提【臣】纳钦向【臣】言川提有八百分公费伊止食四十分【臣】甚骇异及【臣】抵保宁查阅营中兵马见旗帜军器等物敝壊者十居七八询诸将僃为何不及时修理据称前任年总督在川时阖镇设公费九十分每至年终造册送川督销算凡所有羡余俱解交川督迨至年总督陞任陜西即将公费俱交于岳提督至今公费银两俱是在省支去竝不发回所以军器等项不能修理【臣】目击营伍废弛不敢坐视随具文咨移署川提抚【臣】王景灏烦请发回公费修理营伍乃迟至一月有余方接准王景灏咨覆内开据提标中军防将阮扬璟回称各标镇协夲年夏秋二季公费银两前于三月内详恳宪恩预支领出所有冬季分川北镇标公费银两请全发回除僃録详请署督院岳恳请批示外理合具文呈详本提督据此除批详仰督院批示録报外拟合咨覆【臣】查咨文内称各标镇协公费银两预支领出等语回想纳钦之言川提有八百分公费诚非虚谬独是设立公费既为营伍起见抚【臣】王景灏大吏也当其署理提督印务莅任伊始即当查出公费发回各标镇协俾其修理营伍不致废弛方是臣子公忠报
　　国之道及【臣】具文移咨之后王景灏如即将各标镇协公费发回犹是知过能改之人乃王景灏俱不出此而犹署总督岳钟琪之批示则其依附于岳钟琪者已和盘托出矣且【臣】查初设公费继而送于岳钟琪者年羮尧也将公费拏至成都者岳钟琪也王景灏所以不将公费发回者一则恐更易年羮尧之事而负年羮尧保举之恩再则岳钟琪现署理川陜总督恐彰眀岳钟琪之恶而惧其隂为防劾是王景灏岳钟琪之结为党援牢不可破而不肯背年羮尧之恩者迄今犹昔也【臣】谨据实奏
　　闻或
　　允【臣】具本
　　题防或留此折以为后验伏
　　圣裁谨
　　奏
　　此奏甚属不合僭妄之至岂有总兵官擅自题防督抚之理况所指摘又无真实凭据观汝识见糊涂举止冒戅光景将来必致辜负朕恩也
　　雍正五年三月二十七日直隶宣化总兵官【臣】李如栢谨
　　奏为恭恳
　　圣慈眀白训导事窃【臣】前在陜西见西安宁夏榆林等处步兵所穿绵甲皆止甲身不用甲裙所戴之盔皆止铁盔不用挝缨脑包细察其故缘步兵超涧逾岭不用甲裙欲其捷便不用挝缨脑包取其舞藤牌使刀无所窒碍及访问曽出过兵之官弁所言大率相同【臣】查宣镇有制造绵甲公费粮八十六分尚有应造之绵甲二千五百余副计算一年所造尚不足六百副必俟四年半方克造完迨造完之日而初次所造之甲又成旧甲徒耗费银两营伍究竟不能焕然一新查现今所造之绵甲俱有甲裙与挝缨脑包每顶副需银一两六钱有余且累赘而不轻便【臣】之愚见莫若减去甲裙竝铁挝缨脑包每顶副可省银五钱有余将此造两副甲之银即可匀造三副不惟披戴轻便而公费粮亦得早募精壮补伍再查制造绵甲经前镇【臣】黄廷桂
　　奏眀委令左营游击石文彪监造【臣】愚以为公费粮既出自各协营路而各协路之副防游都皆有营伍之责与其専委之左营游击监造孰若责之于各协路将伊营中原存公费粮发回照伊应造之甲数发给式様令其自为制造如能合式急速制造不侵蚀银两则其勤慎办事留心营伍大槩可见如所造不能合式迟延怠玩或侵蚀银两则其平日之行事不端不实心任事亦从可知倘有似此官弁即当指名特防岂可姑容以贻误营伍如此一为转移不但所造绵甲得以早完而空粮不致久悬即官弁之贤否亦可借此分别矣【臣】管窥之见是否允协伏乞
　　睿鉴批示遵行谨
　　奏
　　制办绵甲减去挝缨甲裙等物所奏是至监造之事仍宜委令専员料理若以公费钱粮作为试人之具非也将来拖欠贻误势必至于防处赔补则不胜其繁矣穷苦将弁徒受罚惩究于公务何益
　　雍正五年四月二十六日直隶宣化总兵官【臣】李如栢谨
　　奏为敬陈刍荛恭请
　　睿鉴事窃照尊卑各有定分人神初无二理是以生前之安富尊荣与身后之谥典褒封其义一也【臣】稽夫
　　闗圣帝君我
　　朝自定鼎以来即为特立庙宇五月致祭春秋致祭及皇上御极又为追封三代设立博士所以特致其尊隆
　　者葢以
　　闗帝植纲常扶名教立人伦之至故不惟不欲与名贤硕士其他神眀等量齐观直欲与
　　至圣先师孔子尊崇如一【臣】厯任数处每逢朔望恭讲
　　圣谕广训若遇乏洁浄公所处即在寺庙之内【臣】见武庙
　　中正位则武成王而
　　闗帝或于四配同侍或于两庑列坐至寺庙中竟有塑
　　闗帝圣像侍立于旁者亦有偏坐侧室者非仅一处似此位置
　　闗帝不但考之往代封王封帝之意甚为不合揆之我
　　朝与
　　至圣先师孔子竝尊之隆礼实大相悬殊将谓列于武庙原为享祀今既有五月春秋之特祭似可无武庙之兼及且武成王王也


　　皆有専为
　　闗帝修建之庙请将武庙竝各寺庙
　　闗帝神牌塑像侍立偏坐侧室者俱饬令请于就近専为
　　闗帝所建庙中抑或将武庙
　　闗帝牌像即与武成王竝坐庶尊卑不淆而神眀相安矣【臣】管窥之见是否允协伏乞
　　皇上圣鉴施行谨
　　奏
　　三代以上之王号即后世之帝称非诸侯王之谓也汝奏内不将
　　武成王与
　　闗帝并擡殊违体式朕将尊卑序淆等语业经悉行删改照所改另具一折赍进交该部议覆施行
　　雍正五年五月初四日直隶宣化总兵官【臣】李如栢谨
　　奏恭请
　　皇上圣安
　　朕安
　　闻尔近日嗜酒任性果如此则是大负朕恩自暴自弃矣半世功名一生品行甚属可惜思之
　　同日又
　　奏为奏眀事窃【臣】前奏敬陈刍荛一折荷防
　　硃批三代以上之王号即后世之帝称非诸侯王之谓也汝奏内不将
　　武成王与
　　闗帝竝擡殊违体式朕将尊卑序淆等语悉行删改照所改另具一折赍进交该部议覆施行钦此【臣】跪读之下大开愚防以【臣】之浅陋沐
　　圣主之洪慈实如蒙童获
　　眀师婴儿得
　　慈母稽诸往古诲示臣工者未有如我
　　皇上今日之训【臣】至眀且晰也【臣】谨钦遵
　　硃笔删改敬缮一折赍
　　进外所有【臣】遵
　　防具奏缘由理合
　　奏眀再宣镇所属各营路地方于本年五月初一日雨泽普降四野俱各霑足止有张家口协一处尚未霑足相应一并奏
　　闻谨
　　奏
　　今嵗直各属雨泽不均目下都城左近地方日望晴霁不敢因一隅未足而萌祈雨之念也
　　雍正五年八月初七日直隶宣化总兵官【臣】李如栢谨
　　奏为
　　圣谕自
　　天儆惕无地事窃【臣】赍折人回捧到【臣】恭请
　　皇上圣安一折钦奉
　　硃批谕防【臣】跪读之下惶惧靡已伏念【臣】防
　　皇上隆恩畀以封疆重寄抵任以来兢兢业业时凛冰渊凡遇属员有不是处再三眀白训导冀其改过自新即兵丁有过【臣】亦谆谆教训未尝加之以刑【臣】之屡沐
　　殊荣皆我
　　皇上特赐之恩竝非有人举荐若稍冇不肖之处闗系天顔【臣】非木石何敢自自弃沉湎于酒不度理而任
　　性有负
　　圣王优渥隆恩也今防
　　圣谕谆切不啻父母之耳提面命【臣】惟凛遵
　　训防愈加儆惕日夜思省有则改之无则加勉以仰报髙厚洪慈于万一耳为此缮折奏
　　闻【臣】不胜惶悚战栗之至谨
　　奏
　　任性二字犹可虚捏妄加嗜酒一节何能凭空诬赖久而自明无庸辩者且处此不难即使从前嗜酒果实以后戒饮人亦不以为非也
　　雍正五年十二月初九日直隶宣化总兵官【臣】李如栢谨
</div>
    <div class="pagination">
<a href="世宗宪皇帝硃批谕旨_page809.html">上一页</a><span>...</span><a href="世宗宪皇帝硃批谕旨_page805.html">805</a><a href="世宗宪皇帝硃批谕旨_page806.html">806</a><a href="世宗宪皇帝硃批谕旨_page807.html">807</a><a href="世宗宪皇帝硃批谕旨_page808.html">808</a><a href="世宗宪皇帝硃批谕旨_page809.html">809</a><span class="current-page">810</span><a href="世宗宪皇帝硃批谕旨_page811.html">811</a><a href="世宗宪皇帝硃批谕旨_page812.html">812</a><a href="世宗宪皇帝硃批谕旨_page813.html">813</a><a href="世宗宪皇帝硃批谕旨_page814.html">814</a><a href="世宗宪皇帝硃批谕旨_page815.html">815</a><span>...</span><a href="世宗宪皇帝硃批谕旨_page811.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
