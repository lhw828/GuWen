<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 448 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 448 页/共 1210 页</h1>
    <div class="content">　　圣怀谨
　　奏
　　早稻巳登晚稻秀实朕以手加额览之
　　同日又
　　奏为鎭臣办事乖张据实奏明仰祈
　　睿鉴事窃人臣经
　　国务矢公忠而职任封疆尤先谋畧况事在邻省义无岐视所当推诚置腹协力和衷庶几两有裨益乃鎭筸鎭【臣】周一德怀私挟诈喜事为荣查稿坪凶苖不法伤害职官黔楚防兵协罪无可贷该鎭驻劄池河堵御声援是其专责【臣】初闻其犒赏苖人附近各寨花红酒食意为安抚良苖勿令随为党羽计亦诚是及至安笼鎭【臣】韩勲统兵进于稿坪凶寨岩峒中搜出周一德发给稿坪苖人龙老肉委牌一张又搜获布靴一双铜号一对皆系原被打死把总张文炳之物【臣】闻之殊深骇异夫龙老肉者乃稿坪杀官之凶苖而该鎭于统兵防师之际暗与委牌首先奬赐赏其功乎抑赏其罪乎【臣】不知其何意虽据该鎭咨辩龙老肉是否凶首隔省无由而知但下稿坪之苖悖逆显著何一非凶龙老肉为该寨苖目尤属罪魁岂该鎭独无闻见乎总之该鎭心意偏私罔知大体邻封有事幸借为功以致逆苖凶寨亦复滥行委赏虽经【臣】公移私牍时时勉其协衷共济该鎭究不能化其彼此之见殊失公忠体
　　国之诚因前次黔员有无烦楚兵一语该鎭遂心忿其言不俟黔省搜捕竟撤楚兵孤其声援并不筹计意外尤非大臣持重审度利害者之所宜出也【臣】以受
　　恩深重旦明自矢不敢丝毫欺饰所有鎭【臣】周一德乖
　　张之处有忝封疆【臣】谨据实奏
　　闻伏乞
　　皇上睿鉴谨
　　奏
　　所奏是候另防谕部
　　雍正九年九月十五日湖广提督【臣】岳超龙谨
　　奏为恭报中晚两稻收成丰稔仰慰
　　圣怀事窃查湖广早稻收成丰稔经【臣】恭折奏
　　闻兹查民间中稻巳于八月登场晚稻现在刈获收成各有十分九分八分不等其棉花芝麻杂豆等项亦俱丰收遍野今岁农功巳毕大有咸书妇子熙恬仓箱共庆所有中晚两稻收成丰稔情形理合恭折奏
　　闻伏乞
　　皇上睿鉴谨
　　奏
　　据奏中晚两稻俱庆丰收朕怀曷胜欣慰
　　同日又
　　奏为奏明事窃苖边汛隘关系紧要【臣】经
　　奏明拟往永顺鎭筸一带地方简阅各营兵马勘验新设营制嗣因六里新辟布置未定【臣】当于去年八月内具折
　　奏请俟苖疆事竣再往巡歴奉
　　防岳超龙所奏甚是俟赵恩王柔清理苖疆事竣再行前往钦此钦遵在案今查六里事宜俱已就绪稿坪苖寨亦皆凛惧是现今清理巳竣【臣】并宜前往赏慰坚其向化之心且目下收获巳毕四野丰登而湖北赴陜兵丁俱经督【臣】迈柱防同登州鎭【臣】岳含竒挑选预僃现在祗候
　　谕防【臣】俟料理兵丁起身后即拟轻骑减从前往永顺鎭筸一带查勘新设营制并简阅兵马赏慰各处苖寨宣布
　　圣恩以期宁谧久远至【臣】衙门应办事件【臣】沿途俱可办理不致迟悮所有巡歴各处情形【臣】于旋署日自当据实奏
　　闻缘系
　　奏请查边【臣】谨另疏具
　　题请
　　防外理合缮折
　　奏明伏乞
　　皇上睿鉴谨
　　奏
　　所请巡歴边隘之处与督臣迈柱商酌行之
　　雍正十年正月二十八日湖广提督【臣】岳超龙谨
　　奏为新疆之兵食维艰六里之荒田可垦请
　　准招种以裕久远事窃惟六里地方苖民性情蠢惰毎年计口种食其山地所获杂粮仅足自给从无颗粒之余兼以新辟极边亦无商贾运贩可资籴买现今永绥一恊兵丁所支米石悉由辰州府转运接济盖以兵食难缓暂为运办巳非久计况该协额兵一千六百名皆从各营派拨其眷口尚未搬移虽经督抚两臣每兵给与搬家银三两今领银搬家者仅有二百余人总因该地无粮可买其眷口移至实有枵腹之虞然察其孤身在营心忧内顾拮据之状情更可悯【臣】为再四思维足食之计洵宜预筹兹于六里各处留心踏勘其六七八三里地方气候融和五九十三里地方气候稍寒俱各田高水活可以开垦成熟者甚多而山地较广苖人无力遍种尽为抛荒深属可惜【臣】于苖人接见时遂问各寨荒地是否情愿售卖据称苖等不善治田出产稀薄若有汉人开种苖等得以效法情愿各寨出结相保售卖不敢多事等语【臣】查苖民荒田价亦甚亷其情愿售卖之言亦非虚捏若准招买耕种三年以内可得成熟其稻谷杂粮随处皆产而永绥兵丁得以就近买食俾其家室相聚庶可安心汛防将来出产盛多兵米可支折色又省接济转运之烦更与
　　国计有益为此缮折
　　奏请伏乞
　　圣明裁鉴施行谨
　　奏
　　所论虽是然苖汉杂处开垦耕作所关甚钜当与督抚臣详细斟酌若意见相同防疏具题可也
　　同日又
　　奏为入春雨雪均沾据实恭报仰慰
　　圣怀事窃查湖广地方去冬雨雪调匀兹于本年正月初二初三等日两湖南北均降瑞雪四野同沾至十八十九等日又复连滋春雨土膏畅润当此阳气方舒之候而五风十雨应节征和是
　　天心早协于
　　宸衷丰岁预占于蔀屋矣现今二麦长发欣欣向荣【臣】
　　沿途目击情形并据各属禀报【臣】谨
　　奏明仰慰
　　圣怀伏乞
　　皇上睿鉴谨
　　奏
　　全楚雪雨情形以手加额览焉
　　同日又
　　奏为奏明苖寨情形事窃【臣】查勘沿边要隘所过苖寨无不留心察视见其零星散处有十数家为一寨者亦有二三十家为一寨者其百十成聚之村落竟不多觏且一寨之中东西各为向背茅屋竹篱并无结砦连城之险度其所恃不过以窜匿谿箐为长技耳今吉多设立永绥一协则红苖与六里从中间断声势两孤况南有鎭筸北有保靖各寨如在掌握少敢动揺不难扼其吭而制其命也是以【臣】巡歴所至苖民仰戴
　　天恩环跪马首咸颂我
　　皇上绥怀远服准与招抚化诲沾防
　　圣泽得为良民等语【臣】遂宣布
　　皇仁面为奬励赏以银牌花红又复严切劝导谕以利
　　害使其凛知
　　国法震慑
　　天威而众苗叩首敬诺同愿洗心至于永顺保靖一带土苖最为淳谨改流之后得安袵席闻【臣】临莅亦各持香道左吁谢
　　圣恩感激倍切至地方景象蒸蒸更复日有起色此皆圣德如天俾遐迩编氓共享宁谧之福也所有苖寨情
　　形【臣】宣布赏慰缘由理合一并
　　奏明伏乞
　　皇上睿鉴谨
　　奏
　　苖性愚顽归化日浅全在文武官弁抚恤得宜驯至数十年后相安无事方可验其成效目前景象奚足为凭耶
　　同日又
　　奏为苖疆极边仰请逾额増设鸟鎗以资实用事窃查鎭筸额设鸟鎗一项于雍正六年遵
　　防议奏事案内议以该鎭标地处苖边请照沿边沿海之例毎兵一千名设立鸟鎗四百杆该鎭标额兵三千名应设鸟鎗一千二百杆业经彚
　　题奉
　　防允行钦遵在案惟是鎭筸一鎭四面环苖高处则悬岩峭壁鸟道羊肠深处则曲折盘旋茂林荒箐一切弓箭藤牌等项无所施其长技惟有鸟鎗冲坚及远无往不利况永绥新辟该鎭标四营添设汛防穿出红苖官兵防御要隘游巡捕伏悉在荒山穷谷之中旣借鸟鎗之声息以为响应又凭鸟鎗之迅速以资搜取所有每兵一千名设立鸟鎗四百杆实属不敷分布现据鎭筸鎭【臣】杨凯呈恳
　　题请毎兵一千名于设立鸟鎗四百杆之外添设二百杆共六百杆得借巡防以资实用等因到【臣】除移咨督【臣】迈柱防疏
　　题请外事关逾额増设鸟鎗合先具折
　　奏明伏乞
　　皇上睿鉴谨
　　奏
　　具题到日有防
　　雍正十年四月二十八日湖广提督【臣】岳超龙谨
　　奏为覆奏事窃【臣】以六里新辟兵食维艰应请招种荒地以裕久远谨将情形缮折恭
　　奏奉有
　　硃批【臣】遵即致商督抚两臣详细斟酌去后当准督【臣】迈柱湖南抚【臣】赵恩先后函复谓六里苖地情愿售卖事属可行惟言者以窜入汉奸恐滋侵占争搆为虑近据臬司条议以公项买僃牛种劝苖开垦清查荒地造报课耕似亦得防等语【臣】思苗性庸惰每年计口种食不肯广为耕蓺刀锄火种是以出产稀薄今查荒课耕劝其自垦若知踊跃从事则芜莱渐开不湏更事招种惟在实力经理可期成效以裨新疆但动项查荒等事应听督抚两臣
　　奏报举行所有【臣】等遵
　　防详细斟酌及现在饬议劝垦缘由理合恭折覆奏伏乞
　　皇上睿鉴谨
　　奏
　　似此未经深知灼见之事何得率意具奏大不是矣
　　同日又
　　奏为奏明事窃查湖南靖州一协原额制兵七百九十名分防靖州绥宁防同通道四州县地方于雍正五年为苗猺肆虐等事案内经前湖广督【臣】福敏等以绥宁一县屡受苖害请于绥宁专设一营将该恊额兵裁拨三百零五名添入新营是该协汛地尚有一州两县而额兵仅存四百八十五名近据该协以汛广兵单详请添増【臣】细察情形实属汛守单弱兹查钦奉
　　上谕鎭筸新添兵丁四百名甚属无益酌量派拨要紧营汛以资防衞钦此钦遵在案【臣】为酌量靖州恊要紧各汛尚需兵丁二百七十名方敷分布【臣】即拟于此四百名内酌拨添给洵与边营有益除现在咨商督抚两臣饬议拨给外至所余兵丁一百三十名亦在酌量分拨务期増置妥协确核防
　　题所有靖州协应请拨给兵丁缘由理合恭折奏明伏乞
　　皇上睿鉴谨
　　奏
　　具题到日候朕酌定
　　同日又
　　奏为要地需员恳
</div>
    <div class="pagination">
<a href="世宗宪皇帝硃批谕旨_page447.html">上一页</a><span>...</span><a href="世宗宪皇帝硃批谕旨_page443.html">443</a><a href="世宗宪皇帝硃批谕旨_page444.html">444</a><a href="世宗宪皇帝硃批谕旨_page445.html">445</a><a href="世宗宪皇帝硃批谕旨_page446.html">446</a><a href="世宗宪皇帝硃批谕旨_page447.html">447</a><span class="current-page">448</span><a href="世宗宪皇帝硃批谕旨_page449.html">449</a><a href="世宗宪皇帝硃批谕旨_page450.html">450</a><a href="世宗宪皇帝硃批谕旨_page451.html">451</a><a href="世宗宪皇帝硃批谕旨_page452.html">452</a><a href="世宗宪皇帝硃批谕旨_page453.html">453</a><span>...</span><a href="世宗宪皇帝硃批谕旨_page449.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
