<!DOCTYPE html>
<html>
<head>
    <meta charset="UTF-8">
    <title>何文简疏议 - 第 2 页/共 4 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>何文简疏议 - 第 2 页/共 4 页</h1>
    <div class="content">　　何文简防议巻二　　　　明　何孟春　撰时政疏
　　奏为灾异陈言时政事迩者礼部以灾异奏皇心祗畏如汤如宣诏谕羣臣痛加修省百司庶府封章日陈所以禆圣治而荅天眷者无所不用其极臣叨缀末班与闻明戒虽责不在言而事有所感草茅之懐实耿耿焉谨用条列四事仰尘睿览曰惜国储曰寛民赋曰防军户曰处匠役指实时政此其梗槩倘防皇上赦臣狂瞽蚤赐施行天下生灵岂胜幸甚和气充塞欢声播天人感通而沴戾自不作矣为此具本亲赍谨具奏闻伏旨
　　计开
　　一惜国储今之储蓄视祖宗之旧有不逮矣祖宗时制度未备皆从剏始攻战甫毕糜费为多然公余陈朽私剰盖藏复有以为贻厥燕翼者焉百三十年于兹而为皇上垂拱仰成之日正重熈累洽之世生齿之繁田野益辟商贩之广货利益通而国储之所入者仅足以为出所积者才给于取用而巳边方小警曽不几时公私之间巳为销缩此不可不虑也今天下嵗徴粮税三千六百三十二万一千余石内三百二十五万九千石折银八十一万四千余两户口钞商税钞除折米外并船料钞一万四千六百一十三万余贯折银可得四十三万九千余两各矿银课嵗办一十五万一千余两两淮折盐塲嵗卖所盐银常不下数万千两嵗嵗相仍而取足焉何以外府内藏收贮钱粮反不能逮祖宗之旧其平日朝廷所费必有加于祖宗之旧者臣愚伏乞皇上念守位必借乎财思无积不可为国特该部将收贮前项钱粮仓库监局逐一查计因其一年之所入通其累嵗之所积嵗当支发几何存积几何国初之所以有余其本何在今日之所以不逮其弊何由明白开具取自宸断去其害财之事而讲夫理财之道以求复祖宗储蓄之旧凡百用度务从俭约内府衙门供应物件一照洪武永乐宣徳正统年间则例而行有近年増添者即系浪费之数可以省革某件用若干昔为巳足某件支若干今为过多即可仍其巳足而减其过多者宸断革减之后着为定规各衙门若不务樽节又行具奏増添许该部并科道官叅劾究治富强之机实系于此伏惟圣恩留意
　　一寛民赋今之赋敛徧天下民不胜其办纳矣禹贡任土作贡周礼以九贡致国用解之者谓任其所有不强其所无听其自至不强其不来也祖宗时于天下之赋着有定额如丝绢牲口药材厨料顔色纸劄皮角翎鳔桑禳柴炭油蜡等项亦惟视其郡邑所产而分之地各有常数嵗各有常入远近翕然称便如一今官司所徴虽仍其旧然额外之收实相陪蓰黠胥狡徒窟穴其间下户编氓星火是逼逋负积压嵗尝不免倍偿举贷生理何堪此不可无寛政也民之嵗赋固有非其土产而转买于他方难以物致而辏办于临期者计其所费又十百于所纳之物而所纳之物又非在官急缺之用于此听其折银公私岂不两便臣愚伏愿皇上愍民生之至艰惜财力之有限特该部查勘近年分各处办纳物料所坐地方所定数目与祖宗时所着之额有无相同若有在额外者乞即令除豁以免重敛厚征之困其年例办纳正数该部仍行内外库藏官员通并计算某物不足某物有余某物不堪久收某物可以常售枚而举之摠而防之计算明白行移各该司府除不足者照旧徴纳本色外其他有余并不堪久收可以常售物件酌量在彼时价从轻折银办纳所在地方果有水旱疾疠民贫赋重累嵗办纳不前亦就量为减免停止以下年仍依额办今后内府闗缺用之物但系不时之需止许暂借官银通融市易以相补助额外一毫不得再有扰于民如此则民赋以寛天下霑恵而库藏之财不至干没何患额办不足于用臣惟财之足用与否在朝廷供用之丰与俭何如耳臣姑举用之小者一事言之正统以前黄蜡嵗用三万斤正统十四年添一万斤景泰年间添至八万五千斤天顺年间遂用八万五千斤成化十一年添三万五千斤遂用至一十二万斤以此推之其余财物花耗可知越额而赋良有所自皇上改元之初罢斥斋醮顿抑前数今日之供用独不可复正统以前之旧乎皇上诚推此事以例其余不轻取而浪费于祖宗所着赋额之内嵗用有余财矣
　　一防军户今天下军户告乏久矣所在卫所逓年发册清勾而原籍不能解补十常八九清军官员畏惧不勾三分之例将来考满不便于已欲加苛勘则逃故者其迹巳湮少示寛责则隠谩者其弊滋甚谁得良法而善处之臣切见各处有司往往将在官军户原卫有丁见当不曽册勾者亦行解卫查理甚至前批未销后批又发此等户丁解发到卫不过随批带囬徒费文移何益于事又有専差解人赍执空批代查别户军役有丁无丁为注销者道路间闗动经数千百里军受不尽之苦解防无妄之灾究其所由皆縁所司欲辏清军分数以为巳地而巳及今不谋以善后天下将扰于多事臣愚乞勑该部转行各处清军御史行移各该府州县清军官员今后除奉本部册勾逓年逃军仍旧勾解及军黄册内清出迷失卫分等项户丁仍解部定夺外其余卫分明白有丁军户不奉清勾者不分已未十五年已上俱先卫造册申送清军御史摠卫分每卫造册二本缴部一本存留备照一本发该卫所在地方清军御史处吊集各卫编军食粮底册查勘各军在卫有无人丁继当本军是否本卫名伍务查明白填注发去册内转缴前来然后勾解补伍若有司开写卫分欠真卫所填注名伍不实及清军官仍前朦胧将丁差解查理该卫官旗通同见当军人掜开在逃致令勾丁到卫却称原役见在勒要帮贴该管上司查究得出俱治以罪此亦清军中便人情之一事也
　　一处匠役今之役使纷然于天下所以病民者非一端矣富竭其财贫尽其力户别九等门分三甲家无少丁田无宿粮其轮班来役于京而有常数者则兵部之皂与工部各色之人匠也臣查得工部职掌浙江等八布政司南北直轮班各色人匠自天顺八年遇例除豁以来实在之数余二十一万余名除南京该部轮班及拨清江造船苏杭等府织造叚疋遵化鐡冶上工外该部所管四嵗一轮班见在之数每嵗尚余二万五千余名每季轮班亦该五千六千之上核其班次使皆尽数而来内外监局自足拨用而逃亡事故长嵗不免连季有之所司作头人等遇有监局工作无人应投或预写自巳名下文约或借在官别项银钱雇覔街市守艺之人前去成造及至该府州县将前事故人匠清解至京期已过违作头人等憾其到迟而先有举贷也百倍而取偿焉嵗复嵗季复季人不堪命而逃亡事故滋益多矣彼轮班皂河南山东山西北直每嵗解到七千四百余名分拨各衙门各官名下不闻有脱役者盖纳柴薪者俱系府县徴收银两差委官吏解前来依数分送其直防等项正身亦多轻赍来京雇人代当圗囘生理各衙门因无禁例多听其便所雇之人计工得钱如何肯逃该部之人匠不然臣惟弓冶箕裘必世其业而后食其力今乡村之愚民一旦而使之充匠本等艺业素非谙晓官府有事即要雇人答应力不足衣食于官身将何仰给于外此逃亡事故之所由致也臣愚乞该部行移各府州县清匠官员今后清解人匠务要试其艺业谙晓愿自当者解部当役其有艺业不通不愿解当人户照依轮班皂事例计其班次量徴银若干倾泻成锭差人解赴部以凭雇人凡雇人之直俱于按月已满之后作头总领而分给之则彼不至逋负而在官得备缓急事末者免防于市井力本者常守其田庐岂不便哉古人固有差役募役雇役之法要在所司为之擘画不拂人情而巳治十五年六月初三日
　　正祀疏
　　奏为崇正祀典事臣闻化民成俗莫先于学崇徳报功莫大于祀四代之制诵有地释奠有时先圣先师各有攸尚及周之衰而生孔子生民以来于斯为盛而亲炙私淑其道者又有人焉后世右文之朝立学定祀固宜无所不用其极也恭惟皇帝陛下当纪元开治之初举幸学崇儒之典圣道日月万古増辉所以新桥门之耳目多矣顾先圣称号未极尊崇诸贤从祀有当厘正者唐宋之所未行臣不能不有望于今日也臣管窥愚见不胜拳拳兹当明诏求言之余敢輙覼缕以请倘下所司覆议施行圣圣相承必皆是式陛下新政鸿名与天无极是岂直吾道一时之幸哉为此开坐具本亲赍谨具奏闻伏旨
　　计开
　　一考孔子庙祀汉晋及隋或号先师或称先圣宣尼宣父不越公称至唐宗始諡为文宣王而至圣之諡加于宋真宗大成之号増于元成宗国初未有改也然则帝号之追諡其不有待于今日耶宋真宗未加諡前尝诏礼臣定议为帝李清臣曰周室称王陪臣不当为帝其事遂止清臣之言岂无可易者哉孔子大圣有位无位非所损益而道则配乎天地功则贤于尧舜后世尊崇惟知其为万世帝王之师何与于周异代陪臣其何嫌疑之有而李清臣徒以其位言之必如所云公亦不可称矣清臣得罪圣门至今人心不能无笔诛之忿近时有建言者或又为之辞曰周天子称王孔子周人也而称王是即尊以天子矣不当再改称帝此论臣亦窃有未安夫帝王皆古天子之称诚非有差级然自秦汉以来天子称皇帝而分封其臣下有功者及宗支为王迄今然也圣朝之制既以王卑于帝则在当时所以尊崇孔子者又何必泥于周之所谓王者而曰此周天子之称哉大圣无所假于位至尊极徽之号非在天之灵所有望于后世而尊崇之典则不容不随代而致隆也元成宗加以大成之号出自孟子集大成之説可谓尊孔子矣而名位未加尚不足以尽尊崇之道孔子以帝王之道教万世获大行于圣朝列圣以帝王之道治天下盖有征于孔子国朝孔庙享祀循旧乐用六佾宪宗皇帝益而为八百代之下谁敢易焉此追諡孔子为帝之典臣所以重有望于今日梅福勉其君所谓不灭之名者也
　　一考孔庙弟子配享隋以前惟顔子一人东汉时虽尝祀七十二弟子不出阙里唐开元中追赠十哲及七十子爵号天下自是始并从祀按史记仲尼弟子列受业身通者七十有七人索隠曰家语亦有七十七人史记有公伯寮秦冉鄡单家语不载而别有琴牢陈亢悬丰当此三人之数然今世家语止得七十五人史记所有郑国申党顔何家语不载而载薛邦申绩又史记之所无者杜佑通典载开元赠典自史记七十七人蘧瑗林放陈亢申枨琴牢琴张六人宋祥符大观中加封从祀除去琴牢余并因之悬丰今家语作悬亶字子象礼记檀弓篇县子疑即其人而祀典今不及焉家语薛邦字子徒申绩字子周与史记载郑国申党同字此则邦即国也绩即党也与琴牢琴张自是一人而者之讹耳论语释文申枨郑康成云盖孔子弟子申续史记云申棠字周家语云申续字周今史记以棠为党以续为绩其为讹写无疑后汉王政云有羔羊之洁无申棠之欲是以枨为棠也史记索隠谓文翁圗有申枨今圗有党无枨是以党为枨也唐宋加封申党申枨俱列从祀一人而为二人薛邦之为郑国姓氏犹颇相逺二申犹二琴也不祀薛邦而二申复并祀焉不已渎乎国之大事在祀孔庙从祀祀事之大者又况其亲炙之人而可渎之臣愚欲乞今日补赠悬亶爵号列诸从祀而削除所重祀者着于令式以改正数百年之缺缪若公伯寮乃季氏之党非孔子弟子蘧伯玉孔子之所严事不当在弟子列宋儒尝辩其误臣亦尝有私议谓不当祀而重祀之失则不容一日而不正者弟子姓氏之可信莫可信于家语执家语以定封祀岂复有前失哉
　　一考儒先从祀孔庙起唐太宗朝唐以左丘眀等二十二人代用其书垂于国胄故于本学祀之卜子夏自是圣门髙第此不暇论左丘明公羊髙谷梁赤有经之功非世儒可拟若髙堂生而下一十八人其所述作不越掇辑篇章训诂文义而已而俱在侑食之席盖当时之所取者在是故汉有醇儒如董仲舒而不及焉子书儒家有公孙尼子者汉志以为七十子之弟子隋志以为孔子弟子史记云乐记公孙尼子次撰李善文选注载沈约云乐记取公孙尼子马摠意林引刘巘曰缁衣公孙尼子所作也公孙尼子盖不啻公谷比而亲受业于孔子之门人其言可补六艺之文非有功于圣经者耶唐宋后来封爵俱不及者失之于不详考耳公孙尼子见于信史诸书灼灼如此乐记缁衣之出其手无疑于此复疑将以谁信哉戴圣之徒其相去也逺矣忽立言之人弗祀而祀诸録训解其言之人事理不倒置乎臣以为公孙尼子在今右文之朝不可以不祀也或曰唐宋时已失议而今骤举之殆非所宜臣闻有其举之莫敢废之语矣未闻缺典之不可举也董仲舒至我太祖髙皇帝朝始加封从祀英宗皇帝朝胡安国蔡沉眞徳秀吴澄之祀旋举焉祖宗于汉宋儒者且拳拳如此则悬亶公孙尼子之封祀行于今日阐幽发潜以诏天下后世岂非圣朝一盛事哉
　　马政疏
　　题为边方马政利病事节该钦奉边方武备莫急于马近来各边官军不思马匹出民脂膏罔肯用心餧养每称灾病追贼等项倒失数多奏讨闗补除本色马匹外连年发去价银不知几何彼处又有余粮屯田草塲椿头等项银两管事人员不无玩法之徒恣为侵尅之计今特命尔前去陜西延绥宁夏甘肃公同各该行太仆寺官遍厯地方将前项发去马价并余粮屯田等项银两自治十一年十一月二十一日赦后至治十八年终逐一备细清查要见某年发去并本处收过银若干两买过马若干匹给与某官某军领养有无见存倒失领出未买银若干两拖欠马若干匹及见存银两若干是何衙门收贮或有别项支用就行追究下落果有侵欺情弊应提问者径自提问应奏请者指实奏闻处治钦此钦遵臣才本驽骀志甘豆枥误防差遣不任驱驰今经万里有余将及一年之久三边马政颇得摽闻四镇地方实归遍歴除公同各该行太仆寺官遵照内前项年分逐一清查太仆寺发到并本处收过银两买马给军备细縁由及将拖欠见在银两数目中间那移侵欺情弊追徴究问明白下落另行造册具奏处治外臣采风无状复命有期以马名官敢忘兵事之所重攻车考牧况乃职分之当为谨因查勘之余妄有条陈之举伏望皇上将臣所言五事付诸督理大臣推之各边未为无补酌彼旧例宜在可行马政既脩何忧马价边储以足不费京储騋牝三千公车千乗行载歌于西北矣为此开坐具本专差舍人陈聪赍捧谨题请旨计开
　　一查得成化元等年为陈言边务等事节该兵部议行陜西各边卫所屯田除办纳外粮草外每顷出银壹钱委管屯官徴收囘卫寄发有司仓库收贮如遇边操官军倒死原领马匹告相明白令其寻要堪中好马将前贮官银收买给发骑操不许那移别项支用镇廵等官每于年终备将收过银两买过马匹数目具奏查考此例之行为日久粮草额外实是加徴独于边方有之专为马价而设奈何法欠周防事多亏弊稽案劾籍迄无可凭查得陜西都司等衙门开具所属屯田原额与各卫所见徴数目多不相同有一卫差至千百余顷者少亦不下数十顷亩究其所以不曰旧日抛荒则曰逺年分豁钱粮积嵗拖欠文巻片纸不存再行所司查勘竟不能囬报此在卫徴银者之无凭也腹里卫分官军多在各边备御一卫常分数处一处率是两班前项银两徴收在卫领支在边各边分守守备副叅等官但知差人领银縁无印信文书又无银两数目卫中之所取以附者委官领状而巳卫所解边银两印信申文边上又不存以为案管屯徴银班操不得干渉该班买马卫所无由预知其买马数目问之分守分备衙门百不知一问之把总管操官员不过防集识字人役记忆揑凑岂能得真若事闗下班彼又得诿于不知矣下班官军或改按伏或作游竒不在本边不归原卫逃亡事故何由可查游竒按伏暂委领军官员囘报无印公文尤是不足信者查勘之间彼多此寡人名差拗年分乖违弊则显然罪将谁执此在卫在边领银买马者之难凭也陜西各卫腹里者少边方者多分屯田徴收粮草每顷粮六石草九束而又额外出银一钱以为马价殆非得已官不得巳而加徴军于额外而重出苦寒之天斥卤之地尽彼锱铢之积莫非膏血所成今不免被奸人之侵渔入私室之囊槖专罪则无所归罪槩诛则不可胜诛盖由事不皆出廵抚衙门周防缺人查考无地而年终无凭具奏具奏之数自不能致其详故也臣愚乞该部查照陜西屯田马价事例行移总制边务兼督理马政并各该廵抚官各查所属卫分原额屯田顷亩每嵗徴收马价银两数目腹里卫分应该解银两各边共有几处在边备御应该原卫领银共有几卫今后各卫所管屯委官徴收前银在腹里者俱要寄附近府州县在各边者寄所在仓库有司衙门收贮各置印信文簿执掌在官遇有本城骑操官军倒死马匹把总管操官开报廵抚衙门获有明文囘卫方许领出照例支给若系腹里该解银各边及系备御该原卫领银非奉明文不得擅行领解腹里解过银两即取在边官司领过印信文书在边领过银两即取给军衙门买过马匹数目各囘申廵抚衙门查照仍于原置簿内开注前件支销明白以俟吊查若管屯官徴银仍有违例不寄有司仓库及该卫备御各边人员赍执白批称作副叅等官差委赴卫领银本卫掌印官仍前不行申逹廵抚衙门輙自取具领状将银领出解发通加究治以重罪廵抚官仍照例于年终具奏将所收屯田并朋合桩头银两备开某卫所原收若干买过某处马匹支销若干见收某处仓库或扣除籴粮银准作前银寄库各若干一同奏报将拖欠未完之数议拟比较追徴施行庶几法不徒立而弊可少祛也
　　一查得成化十三等年为军务等事节该兵部议行各边骑操马匹遇有倒失酌量官军朋合出银买补每年六个月按月都指挥出银一钱千百户镇抚七分旗军五分倒死马主都指挥出银三两指挥二两五钱千百户镇抚二两旗军一两五钱走失被盗各加五钱照依时价挨次买补镇廵等官每半年一次将放过银两并倒死马匹巳未买补数目奏报所收银两有侵欺作弊者听廵抚官从重禁治所买马匹各以十分为率把总官买过八分者免其住俸责限补完不及八分者住俸完日方许闗支此例虽称见行而各边举措实多不一今查得陜西延绥宁夏甘肃等处朋合银有止徴马者有徴及歩队者有不分官军减征皆一钱五分加徴至一两者有将月粮折色扣除在官者有在操备地方径自收放本卫全不预知者大叚视死马之多寡为徴银之赢缩此朋合之不一也桩头银有以上中下户为等者有不分官军槩徴一两五钱二两二两五钱三两者有因公出外倒死与槽下倒死一体徴收者有槽下倒死与走失被盗第加五钱谓之免责银者或掌之于卫或收之于操大叚死马官军给有官马才徴桩头无马给之多只责令备价自买故陜西等处又有徴收者全不徴者此桩头之不一也腹里领马官军常在各边备御前二项银两在边收放该卫不得预知吊到在边簿籍率该白头故纸夫徴银不一既于定例得以从违稽案可疑宁保委官不为欺弊陜西都行二司边务文册呈缴镇廵等官奏报之数又是纸上栽乗有何根据隍中覆鹿谁与寻求平巩岷洮在城操备失徴朋合已数嵗而所司仍造徴过若干庄凉固靖各边备御拖欠马匹累百千而原卫曽不开呈十一责任实无专理行移徒具虚文此近年以来各卫所官侵欺作弊者之所以无罪巳未买补不及分数者之所以无罚也臣愚乞该部再申前例榜示各边今后朋合出银毋令徴及歩队盖无马者巳田难舍有马者外廐可偿官军为贵贱之分阶级是富贫之辨出银有等立法甚明倘不得巳而加徴不许混同而漫及若桩头之应徴与否则听总制边务兼督理马政及各该廵抚衙门斟酌处之倒死马匹令官自买必能添价以凑买到马匹给军同领未必举羣皆良所贵称物平施损上益下之有道耳追贼烧荒等项因公死马旧例原免追陪若查勘明白即与除豁槽下死马告明相剥得自变卖皮毛肉脏与走失被盗马匹虽是旗军各令出银三两交官买马亦不为多惟死马告官之日无所刁蹬买马给价之期不致迟难即困中受恵贫不积债矣在边在卫委官收过前项银两俱凖屯田马价事例收寄所在有司仓库并月粮折色扣银在官者各另封号收贮操备把总等官一遇各军倒死马匹即便开报廵抚衙门行文查给廵抚衙门仍行各该行太仆寺官比较印烙回报然后类奏施行庶几收银买马数目易清欺弊无所容分数不能隠而奏报之数在本部者亦可为据依也
　　一查得治五等年为清查草场租银等事节该兵部议行两京并在外各边廵抚等官及委官于各该卫所清查原额牧马草场地土若有被人耕为熟田者各照地土肥瘠出银逐年征收完日若系各边卫所发都司官库收贮具数呈报廵抚廵按知防官军倒死骑操马匹量行支给贴助买马此例通行内外各边先年止据在京卫所并辽东山西大宁等都司卫所查过草场租银买马文册到部其陜西等处除苑马寺草场牧放孳牧马匹外各卫所俱无造册回报臣行据陜西都行二司查得西安前卫草场六十二顷五十亩每年征银买补骑操马匹其余各卫所俱各查无草场征银买马縁由各具结状呈缴前来臣又查得治元等年为分豁亏免草束马匹等事该廵抚甘肃都御史罗明题称甘州城北草湖一所名曰餧马房逓年采草二十余万卖银二十余两及又有葫芦湾黒河滩等湖采草亦不下万束俱被本边镇守等官占为巳业该户部覆奏转行镇守等官退出一半给与无草湖人采纳草束一半变卖银两买补倒死马匹续因太监傅徳奏讨前项草湖该部又经题准将餧马湖地内给与傅徳二百顷其余与小葫芦湾大葫芦湾黒河滩俱退出与军迷黒湖地内给与总兵官一百五十顷其余亦给与军鸭子渠湖居家湖共七顷一十八亩五分九厘给与副总兵教场湖鹻滩湖共七顷一十四亩一分七厘四毫给与监鎗各管业外所据退出给军湖地每嵗采草或补纳草束或变卖银两买补倒死马匹系臣应查事理行据陜西都指挥佥事陈瑄甘肃行太仆寺卿陈寛寺丞田美各呈称公同踏勘得餧马房湖地止有九十余顷见在镇守太监杨定下管业迷黒湖地三十七顷二十五亩一分三毫九丝见在总兵官刘胜下鸭子渠湖居家湖地二十三顷六十一亩四分一厘四毫见在左副总兵白琮下比原给地多一十六顷四十二亩八分二厘四毫教场湖鹻滩湖地八顷二亩五分三厘七毫五丝见在监鎗左监丞王欣下比原给地多八十八亩三分六厘三毫五丝黑河滩等湖除在官未丈外相畔地四十二顷三十八亩九分七毫总兵刘胜下大葫芦湾一十四顷二十九亩五分六厘七毫七丝内五顷九十亩副总兵白琮下八顷三十八亩八分一厘七毫七丝并小葫芦湾二顷三十九亩九分三厘七毫五丝监鎗王欣下承管各湖四至弓口通为计筭明白别无扶弊等因将各官管业并给军地土分别界限置立峯堆填画图式取具各证亲供各具呈到臣为照前项勘过湖地除各官应得管业外余地七十六顷三十九亩五分九厘九毫七丝系先年给军采草卖银买补倒死马匹之数巳经转行廵抚甘肃都御史曹元查照题准事理定夺给拨去后臣切惟各边草场湖地在处有之若必耕熟是求则屯田之余无可指者官军之所采纳不患无而患远镇守之所占据不贵远而贵近此事岂独甘肃为然特罗明行之于前故臣得议之于后耳臣愚乞勅该部计议合无通行宣府大同辽东山西陜西榆林宁夏并顺天保定等府有总制处总制衙门无处廵抚廵按等官各将沿边一带内外守臣原占空闲地土堪以采草牧马去处逐一清查顷亩数目明白拨与官军采打草束先尽赔补亏免事故军人草数余剩卖银收贮在官遇有官军倒死马匹与屯田朋合等银相兼支给买补不许别项花销廵抚官仍于年终将收过银两买过马匹一体奏报施行庶几边马少助万一而前例草场之查亦不为虚名也
　　一访灵州盐课司大小盐池自祖宗以来与茶法并为各边马匹之用二池额课止有一万三千九百余引先年延宁二镇逓互招商中马给军骑操每上马一匹给引一百道中马一匹给引八十道每引一道该支盐二百觔百道即该盐二万觔八十道该盐一万六千觔常价一万觔该银二十五两以应支两倍二十五两二十两银之盐易十两八两银之马子本如此而引常有余马常不足万车载去俱入权门数匹牵来仅存毛骨此利不在商人亦不在公家也治十三年内边臣建议改拨纳银用之买马其计始得又值宁夏廵抚衙门借支二年修理河渠功既未成盐亦浪费近该总制边务兼督理马政都御史杨一清于额外奏讨盐引若干召商纳银一年之间商贾云集地方日效其有盐银嵗増数倍臣因查各边马价并知盐银近日买马数目助益边方实多其转移之法区处之宜臣不能悉窃以为此利在商人故亦在公家也向日马少引常有余今日引多盐不告乏天地生财本自无穷顾人用之何如耳臣过灵州花马池得闻二池之盐自来不费人力煎熬夏秋晴暖水面皑皑如雪如霜随取随足以今权之课引旧额伤于狭矣又访得巩昌府漳县西和县亦有盐池额课御史王恺曽奏要发洮河岷州折银易马其河西镇番卫镇夷所有盐池而无额课除镇夷盐池该驿公用外镇番境内外盐池数多独无可资于官者乎臣愚乞勅该部转行都御史杨一清即其巳效广为永图前项盐池若是讨引重烦不如増额为便即行计量近嵗给引之数斟酌异时中盐之额于雨旸干潦之间制多寡赢缩之节大约可増至十万引引盐既定可计课银每一百引可得银二十五两商人不问客行土著纳银二十五两得引百道每引下池照盐七石运至行盐地方车脚盘费余五之一该银五钱百引得银该五十两本利相侔谁不乐从其盐又是当年支放支不尽者次年听其再支旧三新七两无妨弃二池所得课银一年当不下二三万两俱寄附近平凉固庆府收贮如遇各边缺马镇廵等官具奏行移查照给发买补毕日造册奏缴巩昌镇番地方盐池应否照此定夺亦要清查擘画施行其余河阶狄道鱼河等处土盐小盐及一应私盐各加禁约不许采取兴贩致壊课程敢有权门势族掺越商人多支盐石或别项奏讨无益浪费俱依律例从重治罪庶几将来国用益充军资有赖库积余财而边军自可无缺马也
　　一访得洮州河州西宁三卫各茶马司茶斤洪武永乐年间俱系差官起倩军民夫役于四川保宁府巴县等处般运赴司交收三年一次差京官选调各卫大势官军深入番境劄营调集夷众比对金牌信符将前茶斤给与各蔟征纳差发马匹如有拖欠次年前去催收俱给各边官军骑操祖宗法制非但可使边方得马济用抑又羁縻番夷使知军威不敢为恶后因地方多事陜西夫役急于军饷无暇运茶腹里卫分官军多赴甘宁等处征操别无官军可调前例俱各停止各茶马司催取汉中等处民户纳茶及廵获私茶充用彼时或差堂上官或止差行人廵视整理续改御史廵禁私茶一年一次招番易马成化初年三处易马尚得万匹自是以来一年所得仅足千数而巳治十八年该督理马政都御史杨一清建议脩复茶马旧制曲尽抚驭安靖之道本官奏内要以治二十年为招番之期乞遣廷臣赍捧上号金牌防同本官及陜西甘肃二处廵抚官督同都布按三司官在于三卫住劄差委官员通事分投调取各番各赍原降下号金牌牵赶马匹前来上纳分别上中下三等给与价茶厚加赏劳遣回本蔟如有不敷原数听次年征收补还以后三年一次举行计其所言招番之期即今日正徳二年是巳臣过洮河等处听闻土人传言往年洮州招番止是临近纳郎驼罗地方火把哈藏等蔟河州亦止川下陆蔟乞台撒刺并归徳中左所西番达子二州七站及腹里老鸦癿藏等蔟熟番调来中马给茶其朶工等蔟近年杨都御史招调始出往时与黒章咂上下哈加阿劄尔逺竹等蔟专一伏路抢杀过往官军粮赏财畜以为得计致使中马熟番累及马匹数少西宁地方自巴哇等十三簇外曲先阿端四卫邈不相通而肃州所管葛罗黒巴等蔟时来为患大扺番夷种类强硬生抝累抚不听十居五六今以廷臣赍捧金牌前到三卫欲如旧制选调大势官军深入番境则我之举措重有纷纷劳费欲如今拟只在三卫住劄差官调番纳马则彼中顽梗未能一一听从臣愚乞勅该部行移本官再加审处合无今年暂免差官赍领金牌且于陜西三司行委才干官员各赴洮河等处防同守备官各差该卫谙晓夷情的当指挥千百户各带通事军马分投境外抚调番蔟或师禅师番官指挥千百户镇抚驿丞头目番人各赶马匹前来上纳分别上中下三等给与价茶比之往年有加无损衣服靴帽酒食等物从宜犒赏务要得其欢心而回中间马有不敷之数听于次年征补仍谕以朝廷恩威杀伐利害使其归语未来诸蔟今后三年一次朝廷必差近臣赍领金牌前来比对征收原认差发马匹给领茶斤各蔟敢有再不至者定加诛勦靡有孑遗彼亦自有人心宁不知感知畏自今以后又阅三年诚使潼闗以西肃州以东汉中以北及四川碉门黎雅等处私茶屏絶廵禁之官有方兴贩之徒无赦则彼番蔟无茶命悬于我调之岂有不至者哉如是而后乞遣廷臣赍领金牌举行旧制庶几不为徒劳而各番原认马匹不患其不如数也正徳二年三月二十八日
　　马政第二疏
　　题为边方马政利病事节该钦奉勅边方武备莫急于马近来各边官军不思马匹出民脂膏罔肯用心餧养每称灾病追贼等项倒失数多奏讨闗补除本色马匹外连年发去价银不知几何彼处又有余粮屯田草场桩头等项银两管事人员不无玩法之徒恣为侵克之计嵗月既乆奸弊多端民力巳穷马常不足今特命尔前去陜西延绥宁夏甘肃公同各该行太仆寺官遍歴地方将前项发去马价并余粮屯田等项银两自治十一年十二月二十一日赦后至治十八年终逐一备细清查要见某年发去并本处收过银若干两买过马若干匹给与某官某军领养有无见存倒失领出未买马银若干两拖欠马若干匹及见存银两若干是何衙门收贮或有别项支用就行追究下落果有侵欺情弊应提问者径自提问应奏请者指实奏闻处治钦此钦遵查得先为前事节奉本部劄付该本部题该太仆寺卿储巏等题称各边节次奏讨马匹马价数多及各处原有余粮屯田草场桩头等项银两要行奏差本部风力郎中一员与同该寺督理马政少卿前去查勘本部议得逓年发下价银马匹并各边前项银两其数既多歴年颇乆除给领本色马匹免查外合无将各项银两俱自治十一年十二月二十一日大赦以后至治十八年止宣府大同银两本部差风力郎中一员公同太仆寺督理少卿共请勅一道陜西延绥宁夏银两俱行彼处廵按御史公同陜西行太仆寺甘肃辽东山西者俱行彼处廵按御史公同本处行太仆寺堂上官各请勅一道前去亲诣各该地方备将前项银两逐一清查等因奉圣旨是陜西等处也各选差本部官一员去公同各该行太仆寺清查明白来说钦此钦遵又该本部题称各处地方中间亦有附近者或可兼理所差官员必须素有才干者始可委用本部欲选差风力郎中二员一员何孟春请勅一道驰驿前去陜西延绥宁夏公同陜西行太仆寺甘肃公同本处行太仆寺各堂上官务要遍歴各该地方照依原拟年分逐一清查明白造册具奏仍造一本送部查考等因奉圣旨是钦此钦遵行间该臣等奏称所勘事情遍歴数镇中间偏僻去处欲委彼处守廵等官先行勘报等因节该奉圣旨是钦此钦遵又该本部题该太仆寺少卿于瑁题前事本部议得合无仍照郎中何孟春等原奏事理备行各官请勅到彼之日遇有应勘事情行委布按二司并所属官员勘报等因奉圣旨还着郎中等官躬亲遍歴查勘务要明白不许展转委托钦此钦遵备行到臣奉勅亲诣陜西延绥宁夏公同陜西行太仆寺卿王琰等甘肃公同本处行太仆寺卿陈寛等遵照勅内并钦依内事理遍歴各该地方行据陜西都行二司并西安甘州左等卫凤翔古浪等所各将治十一年十二月二十一日起至治十八年终止太仆寺发到马价并本处原额屯田草场顷亩官军朋合桩头等项收放银两数目文册各具由另呈缴前来照案拘唤经收委官屯甲操总知数人等到官逐一清查得陜西延绥宁夏甘肃前项年分太仆寺马价并陜西布政司等衙门借支盐粮赃罚及陜西都行二司所属卫所屯田草场朋合桩头等项银共五十七万五千九百七十两三钱八分七厘二丝一忽铜钱二百七十七万九千五百七十五文已支银五十万九千九百六两八钱四厘八毫六忽六微铜钱二百四十一万六百九文共买过马八万七千九百六十四匹见在银二万四千二百六十四两四钱二分三厘五毫四忽四微铜钱三十六万八千九百六十六文今查追银四万二千七百九十九两一钱一分九厘四毫一丝追完银三万八千九百六十两四钱八分一厘六毫八丝立限并追银二千八百三十八两六钱七分七厘七毫三丝除陜西等处西安左等卫所先年收放数目查无违碍并今奉追征已未完足各有明白下落另行造册具奏及送部查考外臣查得延绥治十四年太仆寺发到银一万两为急缺战马以防边患事除买马外银三千五百五十八两五钱四分廵抚右佥都御史陈夀不合不行查照系干京运马价本年将前银给延安绥徳卫官军蓝海等准作俸月口粮马匹料草等项支用讫治十六年十月内又该本官为廵抚地方事行委广有仓守支副使袁聪跟随东路出廵将广有库收贮榆林卫治十二等年屯田马价银一百两二钱三分六厘并延安绥徳二卫解到治十六年分屯田银一千九百五十五两一钱六分四厘支领前去除买马外银九百一十五两四钱又不合违例混同该库领出罚冠带银并银牌银钱叚疋大小红绢俱作犒劳官军等项支用讫与前太仆寺银两俱各不曽补还甘肃治十四年太仆寺发到银一万两为急募土兵以御边防事除治十五等年廵抚右副都御史刘璋给军买马外剰银三千四百一十五两七钱治十八年该右副都御史毕亨同借过赃罚驼价等银共四千二百八十三两九钱解送庄浪等处给军买过马九百七十五匹本官续奏为足边马以御边患事不合妄称暂借盐粮等项银共四千二百一十二两系准折军粮赈济饥荒之数乞将太仆寺马价银内拨发补还再发银若干两买马等因以致该部准信奏行太仆寺于马价内支出银一万两解送到边本官又不合不行改正劄付委官诣库明开原支过买马广盈库马价银三千四百一十五两七钱罚驼价并原奏外续支驼价课程银共四千二百八十三两九钱仍令于足边马以御敌患银两秤出前数另鞘封号准作折粮等项银两固原卫治十八年分屯田银一百二十三两三钱本卫委官指挥同知申甫朋合银三百一十两三钱八分指挥同知赵防各征完不合不行发寄官库正徳元年十月二十五日掌印指挥使王爵呈缴马价揭帖不合代为掜报该年屯田朋合银共四百三十二两四钱俱寄固原州库收贮后申甫等因见行州查盘并无前银追究间本月三十日方行辏补送州取具库收缴照平凉卫治十六年分屯田银一百五十两该本卫百户曹文领解备御庄浪官军买马不合将银三两送与本卫兵房典吏裴昭不合接受将前解庄浪银于申叅将苏泰文内止开载一百四十两连银赴掌印指挥同知杜钦不合不行仔细照看将银用印钤记申文佥押付与曹文领出私开官封将前少开银二十两侵欺入已泰州卫治十二年分屯田银一百三十两一分内七十五两该千戸王诏百戸孙钺解送备御庄浪领军指挥黄宰给与军人孙哈都等买马一十三匹已行指挥使向泰班查明回报该卫掌印指挥使吴继政不合朦胧册开前银一百三十两一分俱王诏等庄浪买马行据署印指挥同知张贤重造手册内开王诏等领解银两与向泰班册相同余银五十五两一分又不合不行查究却将靖北卫备冬军人王吉等冒作支领前银买马二十五匹查无解银靖北委官其王诏孙俱庄浪备御人数原巻亦无各官将银分解靖虏领状巩昌卫治十二等年兰庄备冬官军指挥李能等下有马官舍二十九员名每名该朋合银八两七钱掌印指挥同知种勋册开征完俱发巩昌府寄库收贮内十二年李能支银五两十五年指挥汪麟支银四两三钱五分十七年汪麟并千戸陈钦百户郭登各支银四两三钱五分十八年银八两七钱该千户侯宣等支领讫扣筭见在银该二十五两四钱五分随吊该卫节年库收领状俱各不全行据巩昌府经歴司呈称查得该卫牒送治十八年下半年官军朋合银四两三钱五分到府寄库间正徳元年七月内本卫支讫再无寄库银两亦无该卫支过前项银两印信领状縁由在巻岷州卫治十三年分屯田银五十六两四钱委官指挥佥事梅泰千户虎威刘玉厐鉴各不合擅将截取十二年分屯粮通闗宁夏中护卫治十二年分屯田银一百八十八两五钱七分委官副千户汤新不合擅折粟米六百三石四斗二升四合于宁夏广武足用等仓上纳临洮卫治十七年分屯田拖欠银八十二两五钱正徳元年十二月内本卫委官千户周雄谈经田俊费英百户胥瀚刘能朱显邹杰因奉清查各不合计同掌印指挥使晏钦不合掜作地土抛荒人户迯亡无征具数开报兰州卫原额备御凉州官军三百二十五员名马三百二十五匹治六年告蒙总制边务尚书秦纮准令官军掣回固原操守遗下见在马九十三匹兑与洮岷河临巩五卫旗军骑操巳行分守凉州副总兵把琮行委把总指挥杨威查明回报该卫掌印指挥同知方珤先年凉州备御与副千户王进两班带回马二百三十五匹不合隠下前情槩作就班交兑洮岷等卫备御千户郎宣等下军人刘浦等骑操等因开报在册行据守备兰州地方都指挥孙隆查勘前马回卫俱各倒死不曽征收朋合买补州中防卫治十六年分屯田银七十五两六钱六分掌印指挥周伦册开治十七年备御凉州百户单谏领解给军买马行据凉州单谏班查得十七年止领原卫屯田银二十五两给与军人刘子山郭胜先孙旺刘成各买马一匹余银五十两六钱六分并无到边吊查该卫并在边俱无堪信文巻庄浪卫治十六年委放屯田并抛荒脚价副千户黄钦放过买马银二百六十两余剩二两八钱八分十七年朋合桩头委官百户张洪放过银七百五十两余剩一两三钱九分十八年屯田委官百户郑铭放过银八十两余剩三两三钱六分髙台守御千户所治十八年朋合委官百户刘英放过银一百六十二两余剩五钱四分与黄钦张洪郑铭各不合侵欺入巳黄钦等先据掌印指挥同知史镇册开各名下各有余剩银两查出前情发仰该卫追银寄库黄钦又不合情嘱史镇亦不合依听独与回呈银巳交库收贮又查得秦州卫治十三等年指挥张谊向泰巩昌卫十三年指挥使雷鸣千户孙林南宁钱永田英百戸陶经十五年指挥同知赵云千戸卢珤陈英百户武林陶经与镇夷守御千户所十五等年副千户邹祺各委收屯田银各不合不行用心防范致被秦州卫屯甲马得山等侵欺十三年分银一十九两二钱一分王文全侵欺十四年分银七两许亮等侵欺十五年分银一十八两九钱五分二厘五毫巩昌卫计粮知数张景花等侵欺十三年分银一十三两屯甲杜文得等侵欺十五年分银一十七两镇夷所军人丁玉侵欺十五年分银七两一钱三分六厘八毫四丝十六年一十两六厘八毫四丝十七年一十两二钱九分五厘三毫四丝曽桂侵欺十八年分银一两七厘三毫九丝平凉卫城操有马舍余戴秀等七名临洮卫城操有马舍余王英邵羊家等二十五名每名例该各出朋合银三钱平凉卫指挥杜钦不合故违前例将戴秀等逓年朋合银两不行追征临洮卫指挥佥事郝镇亦不合不行比并原管朋合总甲舍余王英与邵羊家等治十五年十六年该纳银两不行上纳十七年郝镇各边征剿去讫副千户闻英暂管城操征完本年分舎余马英等二十七名朋合银八两一钱王英等八名各仍恃顽不纳闻英亦不合不行比并就将前银八两一钱并自备桩头银三两买马一匹印烙入官骑操十八年正月内本卫巳故指挥周祯军政管操闻英前马交与周祯骑操王英邵羊家等该纳朋合又各不行上纳杜钦郝镇等各不合节将本卫城操舎余未徴朋合银朦胧俱作征完之数开造陈言边务文册岷州卫城操官军治十二年指挥张溥十三年许庆十四年包永十五年至十八年张西南三路按伏十二年许庆十三年李世十四十六年陈谟十五年吉镛十七年张槩十八年安镇兰州备御十二十三十七年杨谊十五十六年厐寿固原游兵十四年厐寿十五年至十八年杨谊环庆游兵十四年杨谊下官军朋合各不合不行征收掌印指挥佥事叶勲亦不合不行查照却于边务册内开称十三年银二百二十二两三钱十四年一百五两二钱十五年一百一两五钱二分十六年一百二两一钱二分十七年九十七两六钱二分十八年九十五两八钱二分俱收到卫洮州卫城操并东西北路按伏固庆等处逰兵指挥杨坤等治十二年共征银三百五十六两五钱二分十三年一百八十六两十四年一百八两三钱十五至十八年掌印指挥使张纶册开俱为维持治道弥灾御敌事例停征查得边务册内十五年收过银三百六十八两八钱二分十六年一百八十三两三钱六分十七年三百两四钱六分十八年一百六十一两七钱三分本官先年亦不合妄报与平凉等卫俱蒙镇廵衙门依凭奏环县管操庆阳卫指挥使张隆原领操守官军西固城所掌印岷州卫千户虎威该所屯田并官军朋合桩头等项应征银两行据兵备衙门并卫回称节经吊查俱无文巻送到无从查报及查得平凉卫典吏裴昭巳役满回籍百户曹文散拘到官并提到舍人戴秀余丁朱兴朱受后文斌王玘杨小狗孙智俱发陜西行太仆寺秦州卫屯甲马得山贾春屈恺夏友安王文全许亮曽文孔秀刘绪巩昌卫计粮知数张景花李雄陈景春李友信陈廷秀屯甲杜文得梁梅蔡彪王禄李英俱发该卫临洮卫舍余王英邵羊家卜牛儿张斌周曹家陆进孙千家薛海王鎻鎻马户保孙回军刘升刘让张旺门劄石刘得王俊马英张义朱得林刘牟子王宏道周凉州沈茂陶四巴唐杰张章家柴能霍四安福顾重喜崔英张成岳刘家李马长发陜西按察司廵茶佥事李几庄浪卫散拘副千户黄钦百户张洪郭铭发该卫髙台守御千户所散拘百户刘英镇夷守御千户所军吏丁玉曽桂俱发带管西宁道甘肃行太仆寺卿陈寛将曹文马得山等张景花等黄钦张洪郑铭刘英丁玉等侵欺屯田等银戴秀等治十七十八年王英等治十四至七八年未收朋合银各照数追完寄库听买马外将曹文黄钦张洪郑铭刘英外戴秀等马得山等张景花等王英等丁玉等各问拟发讫岷州卫截取治十二年屯粮通闗银巳行该卫查追补还临洮卫抛荒屯田行据临洮府经歴司呈该佥事李机行提该卫中等所余丁孙原马文景刘世杰魏廷甫叶锐各到官究问明白追完治十七年分拖欠银与岷州卫补还银各寄库讫秦州卫治十二年解庄浪查无银五十五两一分巩昌卫治十二等年寄巩昌府查无银二十五两四钱州中防卫治十七年解凉州查无银五十两六钱六分宁夏中防卫治十七年折米银一百八十八两五钱七分岷州卫城操等项官军朋合除过例蠲免外治十七十八年各有未征银两兰州卫备御凉州治十六年两班带囬倒死马二百三十五匹与典吏裴昭接受曹文银三两各案行查追征开报外将查过文巻册籍发回各该衙门收架外参照固原卫指挥申甫赵防各将巳征系官财物隠匿私家指挥王爵妄指不曽到官钱粮寄收州库清查之后方始补还收掌之间宁无借贷平凉卫百户曹文领解官银预期尅减庄浪卫千户黄钦百户张洪郑铭髙台守御千户所百户刘英放支马价輙隠羡余所得不多在法难恕庄浪卫指挥史镇情受黄钦之嘱罪与王爵不殊秦州卫指挥吴继政张贤巩昌卫指挥种勋甘州中防卫指挥周伦百户单谏呈送文巻一卫先后不伦出纳钱粮一事彼此相戾数目岂容破调侵欺巳得指归事干在边备御人员合下班对理情罪岷州卫指挥梅泰千户虎威刘玉厐鉴宁夏中防卫千户汤新举买马之价银充入仓之粟粒惟图便利罔恤那移临洮卫指挥晏钦千户周雄谈经田俊费英百户胥瀚刘能朱显邹杰因屯田银两各有拖欠将地土人户报荒亡事巳勘明法当惩戒兰州卫指挥方珤千户王进往嵗掣回固原操守实出奸谋近年倒死马匹失追幸逢恩宥方珤乃敢隠下带回死马俱称交兑在边岂惟朋合无处寻求将致马数亦皆湮没为弊至此其他可知秦州卫指挥张谊向泰巩昌卫指挥雷鸣赵云千户孙林南宁钱永田英卢珤陈英百户武林陶经镇夷守御千户所千户邹祺委管屯田罔修职业额课不加计虑催科一任胥徒侵渔之事虽出所属典守之责难辞于巳平凉卫指挥杜钦临洮卫指挥郝镇千户闻英岷州卫指挥叶勲张溥许庆包永张弦李世陈谟吉镛张槩安镇杨谊厐寿洮州卫指挥张纶失征朋合巳积嵗年茍具虗文不复知有法例因仍故事遂至诳及朝廷杜钦昔尝见卖于猾胥兹亦难辞于宪典岷州卫千户虎威又在西固城所掌印与环县管操庆阳卫指挥张隆各有地方之任亦膺戎马之司屡奉吊查不行回报钱粮若果明白文巻无事隠藏公文既巳无存弊政何所不至此不加罚人将效尤所据各官俱合提问延绥廵抚都御史陈寿行事得从便宜立法盍思经乆俸粮之给国有常经军国之需制难轻费顾乃耗兹京运不补戎行既非益彼边储祗招物议私恩非市纷犒劳以何为公道可嫌况簿书之不备甘肃廵抚都御史毕亨持巳颇称刚直居官稍尽公勤不圗举奏之言乃有谩欺之事想当初虑谓非借银买马则该部未肯准行及至后来见巳解银到边则所司得为出纳以故委官诣库仍云另鞘折粮遂非实媿贤者之所为规利难保异时之无弊所据各官亦合究治伏乞圣明裁处缘陈夀毕亨系在京堂上官申甫赵防王爵曹文黄钦张洪郑铭刘英史镇吴继政张贤种勋周伦单谏梅泰虎威刘玉厐鉴汤新晏钦周雄谈经田俊费英胥瀚刘能朱显邹杰方珤王进张谊向泰雷鸣赵云孙林南宁钱永田英卢珤陈英武林陶经邹祺杜钦郝镇闻英叶勲张溥许庆包永张李世陈谟吉镛张槩安镇杨谊厐夀张纶张隆俱军职及节该奉勅指实奏闻处治并钦依清查明白来说事理为此具本亲赍谨题请旨正徳二年四月　　日
　　地方疏
　　奏为地方急贼情事切照本职原籍湖广郴州所属五县南接广东乐昌仁化等名县界如地名象牙山延溪山石花峒东坑西坑等处俱系徭獞并两广福建江西流来贼众巢穴桂阳县延夀山老虎峒与石花峒东西坑连强贼往来于此潜迹一日之间出山店即犯桂阳出官坑滁口即犯兴宁西经赤石出两路口即犯郴州及宜章县郴州四十里山亦皆强贼假道托宿之地贼至兴宁青草即郴桂永兴不得宁居贼至益将濠村即桂阳桂东皆可行刼前项地方非无军堡廵司而势力单薄视贼猖獗莫敢谁何自去冬以至今秋所在人民不胜涂炭掌兵戎者寄喘孤城仅仅自保但遇野战即败而还告亟于朝今巳四疏方来祸患不知何所底止本职父母之邦丘坟所在目击耳闻痛心疾首今将处置地方贼情事宜开坐具本亲赍谨具奏闻伏候勅防
　　计开
　　一郴州属县接连别省地方大林穷谷一目千里猺獞所居善良罕至惟有亡命乃萃于此防带妻孥逺逃差税异杂处顽悍成习时年丰稔狼飱豺噬絶无蓄积稍遇凶荒聊生无计或百十成羣或多至四五百为党及千百以上出刼人财抢人孳畜杀人放火拒敌官军此处捍御加严则流毒于彼彼处禁防有道则贻患于此难以约量尽知其数然昔人云匃奴虽众不过汉一大县彼山峒凶竪固不众于匃奴也今地方被其蹂躏将士为之挫衂贼势益炽民患益滋良由我兵不知分合之道焉耳此贼先被广东官军截遏南路故尔奔轶及我门庭今我兵调集各卫既已众有数千克期进剿必须先遣乖觉健歩去前要害通贼水头宻切爪探并于紧闗路径摆塘架炮昼夜哨了及将各卫官军预先选其敢勇定作头拨若干次拨若干其余选退之数专守城池头拨次拨内或分为三或分为五择官管领听候各路爪探声息回报的确从宜分布头拨某等先出某路某当按伏某处次拨某等暂劄某处某当策应某路若头拨与贼对敌次拨提兵继至按伏者得邀其中策应者又乘其后飞报四逺转战而前必有可克之势我之门庭既扫彼之藩篱尽撤游魂假息逺窜穷奔危巢败穴亦必自溃釜鱼罝兔岂能乆生我肯下令从而抚之募乡导用间谍而诱之彼胁从余党当有擒杀首恶送馘军前以来求赎罪者矣
　　一郴州属县地方天顺成化年间尝为贼所攻破贼则苖人而流民实为之耳目治四等年及去年今年屡为贼所刼掠贼则流民而苖人实为之肘腋苖人谓何前所名徭獞是也流民谓何即前名亡命两广福建江西先年作耗大军征勦所余之种也大抵苖人住处常有流民搆结其党流民为贼常有苖人附成其恶村民炙于凶焰失业无归情移势夺相与乡导亦常十有四五跨岩依险倐聚忽分万径千岐朝来夕去兹欲剿之非调大军其势不可而大军之至事已先闻彼度力不能抗必预藏踪潜迹我将何所收捕山凹水曲用武非地岚深瘴作行役非时旷日持乆非我利也彼穷防怀必死之心困兽有犹鬬之气我其能必胜乎纵能必胜势必难于尽殱茍务尽殱寃必及于无辜夫用兵非得巳而廹脇之众不免横罹锋镝以亏上天好生之至仁除恶莫如尽而迷复之徒仍得负恃岩阻以贻他年不治之大患二者皆非善计然则今之所以剿之与所以处之之道如之何其可也今日之事渠魁首恶各有主名其同谋不轨之人若得阵前俘斩自无他议奈彼老山所藏不可影响而求玉石而辩多矣今当预揭告示徧晓贼中使悉朝廷矜宥之徳杀伐之威顺则自新有可求之路逆则王法无可逃之地利害两端待其审择彼脇从及窝主并随来新旧党众告示到日一月以里许赴官司自首免罪若能擒杀同起贼徒来献或指引我兵扑捕有功照例与同平人一体给赏彼虽狼心狗态岂无革面而归化者前项听抚人犯除近属摘发外别省流民供报贯址明白各另造册有告愿复业者逓回原借官司收领复业严立条禁不得重与苖人交通愿报籍者就行附近县分报籍册上开注某人于某里某人地上寄住或在某家安歇原荒田土任其垦种仍免粮差三年亲管里老常要知在不得为非以此防于异日亦可消其邪志招抚令下贼势自释有名首恶其与几何我兵然后从而勦之不虑无辜之尽殱矣用兵之后罪人斯得氛祲既除残种遗孽方才出首此等人犯比听抚者不同然视阵前所俘罪终有间合无贷以不死各解送湖广都司转解廵抚衙门防官编发本省各边卫分永逺充军彼此散处依受管束但逃置之极典若兵余漏网复有避居林壑躱住乡村不首官者事发从贼问拟谋叛本罪奏请发落幼男仍发边卫纪録充军窝隠之家取问如律官军调发边卫差操如此庶几地方不致激变善恶早得分雪军功易成民害易息且使朝廷威徳始无滥杀之惨终无姑息之失此愚之谓所以剿之与所以处之之道也
　　一郴州宜章桂阳县三守御所俱因洪武等年土防倡乱之后而设所辖有笆篱寒口新坑烟竹黄沙栗源镇安七堡与诸廵司分置要处专备不虞然当贼盗生发急之时不闻官兵少效截遏之力林箐幽深山谿逶复贼所出之路则多而官所守之地有限彼此悬絶谁其肯前各堡原辖所分相去又逺闻贼不能合力追剿有事不能先期传报而为之守备官者又在桂阳州城居住相望邈然致悮地方实基于此先年奏设都指挥一员守备郴桂二州地方本拟宜章驻劄差来官员因见桂阳州城各堡空闲齐整遂移家小定居彼城去离兴宁桂阳桂东动经三四日程遇警传报巳难临期防应何及宜章县东距桂阳桂东西接蓝山临武南连乐昌北抵郴桂道里适均合无今后守备官仍令照依原拟在于宜章县城盖造公廨居中驻劄不时往来前项城堡操练人马整搠器械庶烧眉有救噬脐无悔郴州永宁乡原设石陂廵检司守把野牛等峒治年间该司官以衙门毁塌申蒙金都御史准移州南两路口创立更铺摘发弓兵防守南路今春强贼刦害乡民正由野牛等峒出入所据前项官兵应合掷回原设地方照旧守把但两路口及东路山河口二处亦系通贼要害之地若将前廵司迁复去后于此各建军堡一座就摘见在长沙瞿塘等卫轮戌官军二百员名前来防守使营垒以宻而军威可振传报易闻而缓急有备实为地方便益兵法所谓毋恃其不攻恃吾有所不可攻毋恃其不来恃吾有以待之者也
　　一郴州其地虽据上游其城不过三里城中无一民入居城外无一军守视养兵卫民之道似不宜如此先年有奏乞分地土者城小无市或巳嫌其僻冷地髙无水众复病于行汲是以居民恋业重迁而止不图去冬强贼突至闗厢放火杀人比屋罹害今春以来戢翼思痛人皆此心赁地求容城无窽室守备等官所领戍兵亦不肯在闗厢劄营俱各入城就军营房一同搀住人烟稠宻秽恶薫蒸疫疠相染时时有之乆安长治之道又岂宜如此近时有议乞展城池者旧城工筑尽是坚完一旦就堕恐难遽复郡志载本州原有外郭周围八里三百五十余歩遗址尚在故老能知今欲东至苏仙桥西至周家塘南至南闗张冲北至北湖社坛岭民居尽处坡岸缔聮筑立土城一座底濶一丈顶收七尺上筑垜口五尺连脚共髙不过一丈八尺三川秀水流通其间城圏用砖石累砌城门用鐡叶包褁城垜用石灰涂垩城角左右各置敌楼敌楼左右各置冷铺冷铺傍空地各量置草盖营房若干合用夫役该管道官军三民七量为起倩合用钱粮该布政司防计见在奏请支给贼情稍宁雨水毕日定委州卫掌印正官用心监督并力兴工守廵官员仍各以时按临提调务臻实効期成永图民免转徙之劳军脱征战之苦土著者起居无虞客戍者安挿有处或疑地方扰攘之余军民望苏之际乃为此举不无嗟怨夫民不可与虑始而可与乐成本州之兴宁县城筑于洪武二十九年宜章县筑城于成化二年桂东县筑城于成化六年桂阳县城近治十二年重展筑焉皆因贼乱甫定而举其事今日赖之多矣夫志逺功者不恤近费圗乆逸者不辞暂劳语曰见兎顾犬亡羊补牢此言虽小可以喻大也
　　一郴州五县一年以来贼盗刼掠之惨地无遗土百姓荼毒之苦月无虗日膏腴田亩半入蒿莱大小乡村乆絶烟火死者尸骸臭而未巳生者疮痍痛而未息或逃躱山林无处存住或去离乡井不能自归人口散亡孳畜荡尽呼天哭地控诉无门今嵗春种秋收既皆废矣来春之苦抑又可知本处地薄土瘠人民素乏盖藏防蝻之余重丁此难其间亡頼盖有窜入贼党甘为贼所脇从之人而为之所司者方且举浩繁之差税而驱廹之此贼党之所以益多而地方之所以益壊也合无奏行湖省镇廵衙门考政得失问民疾苦督同都布按三司官酌量本州地方被害事情一面平治盗贼一面抚安军民何者利所当兴何者害所当革其有流移未复业者早为招复饥寒极难过者即为赈济无牛□种子为生理者悉为措给户工二部原物料及一切征科并今嵗税粮可寛免者量为寛免可停止者暂为停止务使人人受恵不致失所查得本州额征税粮不及江南一大县分之数近年所拨者止勾年中支用今盗贼未息进兵伊始支用日繁未可涯际合将明年以后税粮尽数存留本州上纳用实仓庾以备军饷以免民人之折输以省邻国之乞籴亦为便益记称国无三年之畜为急无一年之畜即国非其国夫意外之虞贵于潜消事前之虑诚不可不预定也正徳四年九月初七日










　　何文简疏议巻二
<史部,诏令奏议类,奏议之属,何文简疏议>
　　钦定四库全书
　　何文简疏议巻三　　　　明　何孟春　撰乞恩分豁疏
　　奏为粮价不敷乞恩分豁事案查先据开封等府通判等官王淮等连名呈前事据永城等县山海等仓大戸卢士原等各告称京边仓塲粮草价值髙贵俱各赔银数多等情已经臣通查备呈户部转奏去后续承准本部照防为价轻赔重乞怜民困事该本部题准山海紫荆关新城浮图峪口唐县新兴宻云龙庆石匣古北喜峯口等七仓粟米唐县新兴军城二仓小麦俱照原来批申内开价银数目开送各仓委官监督照数称収遇放官军月粮等因备行到臣除遵依外今查得边粮隆庆等仓见写价值隆庆衞粟米每石原价九钱今用银一两二钱陆矾仓粟米每石原价六钱今用银一两二钱昌平县黄花镇仓粟米每石原价八钱五分今用银一两一钱保定府广盈左右二仓粟米每石原价六钱今用银九钱七分涿州常盈仓粟米每石原价六钱今用银九钱七分良乡县丰济仓粟米每石原价六钱今用银一两五分白羊口廵检司黒豆每石原价六钱今用银八钱保定府易州仓大麦每石原价六钱今用银一两五分广盈左右二仓小麦每石原价六钱今用银九钱及在内京仓粟米每石原价八钱五分今用银一两一钱五分光禄寺粟米每石原价九钱今用银一两二钱粟谷准米每石原价一两一钱今用银一两九钱京仓黑豆每石原价六钱今用银七钱四分御马仓黑豆每石原价七钱五分今用银九钱二分埧上仓黒豆每石原价六钱今用银一两二钱埧上北仓郑家荘马房金盏儿甸仓黒豆每石原价六钱今用银八钱四分北髙仓汤山草场仓峪口张家庄马房仓黒豆每石原价六钱今用银八钱三分南石渠西仓黄土仓石桥南仓南石渠仓峪口官庄马房仓黒豆每石原价六钱今用银八钱酒醋麫局黄豆每石原价一两今用银一两四钱九分光禄寺埧上仓埧上南北仓北髙仓菉豆每石原价九钱今用银一两七分御马仓菉豆每石原价一两今用银一两二钱司牧局司牲司菉豆每石原价九钱今用银一两供用库芝蔴每石原价一两三钱五分今用银一两七钱五分酒醋麫局小麦每石原价一两一钱今用银一两五钱五分埧上东马房仓大麦每石原价六钱今用银九钱八分御马仓大麦每石原价七钱今用银一两一钱豌豆每石原价九钱今用银一两四钱埧上仓埧上北仓草每束原价四分今用银五分五厘义河仓北髙仓南石渠仓郑家庄马房仓草每束原价四分今用银四分八厘汤山草埧上南仓金盏儿甸仓天师庵外草每束原价四分今用银五分四厘黄土仓湖渠马房仓草每束原价四分今用银四分四厘北草草每束原价四分今用银五分三厘御马仓内草每束原价七分今用银八分二厘京西城坊草每束原价四分今用银七分五厘台基京明智坊外象房草每束原价四分今用银六分三厘锦衣卫驯象所内象房草每束原价四分今用银八分五厘北新草场草每束原价四分今用银六分八厘司苑局草每束原价四分今用银八分三厘供用库草每束原价七分今用银一钱八厘京库濶布每疋原脚价五分今用银七分九厘棉花每觔原价六分今用银七分二厘丁字库锡每觔原价九分今用银一钱四分二厘生铜每觔原价一钱一分今用银一钱四分三厘白芨每觔原价一分五厘今用银六分六厘五毫总算内外仓米豆麻麦布花锡铜白芨准米麦共四十一万八千三百三石三斗七升草一百二十万五千二百六十束除正収价银外见在大户写纳该赔银一十万九千五百余两及查得在外宣府等仓二十九处粟米豆麦并布花准米及在内京仓等仓三十二处黍秫豆麦并矾蜡铅靛丹粉红花槐花牛皮牛筋黄红铜准米麦共二十五万二千四百六十一石三斗二升草二十六万七千四百一十三束大戸俱因价值髙贵原银不敷未曽写纳不知赔补又该防何窃照河南地方近罹兵燹在处疮痍呻吟未息去秋薄収民告艰食迄冬无雪麦不出土生灵困苦莫甚此时起运钱粮国储所系固不容于不完而民隠所在亦不容于不防征収各项粮价各有定数交付大戸前来上纳奔走道途寄赁房屋盘纒耗费用已不赀写买之间乃比原价至加一倍有余异乡小民将何赔补赔补不及将何完纳今欲督其完纳不免勒令借贷借贷之物遗债将来倾家破产亦是难偿追索到门必将逃窜由是官不得已而加徴民不得巳而重敛为弊滋多为害滋甚槩累花户愁怨何堪伏望皇上广施恩雨垂润颠崖轸念下情特勅该部将河南一省起运在外各仓粮草照依近日题准山海等仓折银事例一体行令解户送収价银在仓折放官军月粮待年丰仍上本色其在内仓粮草所赔价银行令本布政司各府州县通查在库粮价余银抛荒粮银及河夫工食银等项银钱查出扣数秤封差人赍解来京交与各府部运委官查照各该州县大戸亏欠粮价数目给补上纳中间有不敷之数本布政司行令各府州县查拘正徳八年一三五七九甲上中六则未佥空闲人戸到官量力出银通融帮补庶防钱粮得以早完解戸不致累损实为便益臣事在専责理难坐视不任忧惶之私为此具本亲赍谨具奏闻伏勅防正徳九年二月二十五日
　　计钱钞疏
　　奏为陈言计处钱钞以制国用事臣闻大学之书用人理财为平天下之要道先王之制三币并用管仲所谓以守财物以御人事而平天下者也后世珠玉金贝刀布之品废而铸铜为钱太公九府之圜法独盛行迨至宋人始用楮为交防济偏救急一时一方特出权宜而金元承之为钞固不能经久而无弊也我朝制币钞与铜钱相兼行使初时钞一贯准钱千文银一两及后钞法不行钱千文银一两折钞八十贯又其后钞之用益微一贯才值钱二文耳今钞久废不用价益轻矣钞一千贯为一块货视于市三二百钱亦无售者而天下郡县闗市山泽课程户口食盐商税船料等项犹踵旧额钱钞中半输纳为课岂谓钞足以制用乎内府各监局供应物件年中买办论货止直若干估价常赢倍蓰内帑之出虽曰钱钞并给而铺戸本等取偿之资计算铜钱已自得利视钞又其竒赢何有于凖物乎近年以来凡内府给出钞贯价轻难售乃有一种奸黠依倚权要广为収揽方舟兼辆出卖各处钞闗府县衙门假名托姓情嘱势逼无所不至府县官俛首听命为之派散为之科率往往有之钞一块有得银三四两者盖民纳钞有司每一贯亦有纳铜钱至三四文者此无赖之所以得挟之以求利也臣不知于国家何得焉取之民而藏之官而官无所利出之官而散之民而民受其害是今日之钞之极弊也欲去此弊亦在决于用与不用而巳或曰钱钞兼行皇祖有法载在制律实三币之遗意可但已乎而尺楮劣质非属镪比国初钞法并法家钱钞相折之数势自不可复泥钞闗折钱一贯二文一分乃今见行事例今日决欲用钞臣愿举此相凖生钞每贯准钱三文字昏而质完者每贯二文中折边烂者一文榜示行钱地方立为定制凡有买卖贸易使钱必兼使钞用钞必兼用钱自非一贯二文可易之物与者不许専与受者不得偏受若夫少多之间则在有司作法调其赢缩钱多则出钞以収钱钞多则出钱以収钞昔人于此已有成説钱钞二价轻重适平如此而行民可无害而官未必无利也或曰钞胜国弊法也国家钱钞兼行之律不以律天下者祖宗之意可仰知矣今课入不改其旧赏赉姑拟于昔而印造无复继于后者列圣之渊识也然则今日钞既不用臣愿自今内府所藏寳钞只备九重不时赏赉之恩礼以为臣子之荣而无为多门无益买办之长物以为闾阎之积天下税课在民在商一切中半应纳钞者通令折纳银钱钞每贯折银三厘或钱二文一分徴解上纳使无干没财无沉滞解者易于赍持纳者不虞毁败上収其利而下未尝受害也臣所欲去钞今日之弊在决于用与不用者其説如此不然钞乃今日耗国之大蠧法禁纷纭徒事其末何益之有哉臣惟乾清坤宁二宫之灾朝廷方有营缮之役天下元元倾耳仄足不遑安处利权之重若复不有所执以通融斡旋其间臣窃忧之钞之用不用此二説者幸惟皇上特勅该部详议而熟图焉而又推以尽其余庶于制国之用亦少禆于万一臣叨列藩服叅知国计茍有所见不敢缄黙干冒天威不任惶栗待罪之至为此具本亲赍谨具奏闻正徳九年七月　　日
　　表清节疏
　　奏为表清节以励庶寮事臣切惟今故湖广道州致仕右都御史熊绣存日事母能孝事兄能友居贵能贫居常能俭厯中外四十余年守法奉公推贤疾恶不要时誉不急近功言无爽于属垣行弗亏于顾影田庐一守先业未尝少有所増俸禄颁及同宗未尝私其所入其在官也恒蔬食以自厉故廵抚之日虽廪米有羡亦斥还官其在家也惟山居以自逺凡馈遗之物虽亲戚至厚不容浼巳乡人尝评其人可谓白首持清节终身无过举之士矣或曰士知礼法孰不愿清而熊绣之清实过于清者也人非尧舜孰能无过而熊绣之过乃清而过者也柰何悠悠苍天竟乏子嗣兄子过继复先夭死遗孤藐然未底成立今熊绣云亡逺迩闻知咸相悼惜廵抚都御史秦金因采舆论为其奏请葬祭兼请赠廕该部覆奏已荷恩允彼地下幽魂岂任感激臣生与熊绣邻州旧尝为其官属于其人品见知颇详绣今事定盖棺法应得諡九重日月实与照临顾所司无由当建白耳臣近闻熊绣州人今见任吏部主事周卿听选大理寺评事许恺皆云绣过继子所遗之孤幼弱未知人事向后所就知复若何臣窃恐彼死者声名无人表章日就湮没臣往年见都御史戴张敷华之卒其门生属吏其子孙俱曽请諡主事张鳯翔孔琦之卒其乡人曾请防其家俱蒙诏防许焉熊绣之贤无媿张戴彼二王事安能比拟臣用是冒昧上言重为乞请伏望皇上将臣此奏询诸在廷如果臣言不诬断自宸嘉赐諡号仍勅该部查照张鳯翔等事例月给食米防其孤孙其孙日后若堪补廕读书就行住给使天下之人知皇上仁徳足以辅天道之所未及为善获报理无或遗表清节以励庶寮秦金谓揆之治体不为无补者莫重于此臣言虽近党义匪従私干冒天威不胜战灼待罪之至为此具本亲赍谨具奏闻伏勅防正徳十年十一月十九日
　　推行马政疏
　　题为推行马政事节该钦奉勅顺天等府所属州县寄养马匹嵗久吏怠民玩轻视作践倒失数多倘遇急误事非细兹特命尔前去该府遍歴所属地方専一督理前项马匹或有禁革振举良防例不该载者听尔推行之一年满日交割接管官员一体整理钦此除钦遵外臣管窥有见驾防不辞期今及一年芹悃敢陈三事一审分派一严比较一便查兊分派之审所以为严比较之阶比较之严所以为便查兊之地而查兊之便者一皆分派比较之成功也防虽未良言则皆实伏望皇上早赐推行其余马政庶防小补臣干冒天威不胜战灼之至为此具本谨题请防
　　计开
　　一审分派今顺天等府所属近京三十七州县俱系寄养备用马匹地方旧例免粮地五十亩养马一匹顺天等府共免粮地三万五千七百余顷该编人戸养马五万五千九百余匹南北直山东河南各州县嵗解备用有定数而各营各边奏讨兊给无常期前项编过领养人戸自治十二年科道等官清审之后到今十有七年权豪呑并差使负累人多死絶册未除名地已卖尽马犹在戸派来马匹代领替养愈多愈耗愈久愈多如涿州等州上坡等里静海等县独流等处临期防闸率不得人到官积嵗倒失岂能使马足数又如武清等县原编领养人戸二千有余见在马匹不过九百有余而倒失马匹乃至一千三百有余今年例解京马匹陆续将到若将空闲人戸前项县分又当派领其实领马之人无非倒失马匹该追人戸此等人户旧马赔偿未能完足有何事力更能养新马乎又如昌平等州里分视前并省漷县等县居民比昔逃亡已近三分之一近京之地堪领马匹人户不曽领马不堪领马人户代领至数匹者有之管马官吏往往庸懦不振虽责有専任而事多坐视掌印官有用心者不过为其拘集羣医递互责打而巳不知将来何以善后臣近出廵所属地方各该州县倒失马匹俱经查追不到人戸行查提问该管官吏照例比较外窃念祖宗休息之政当行于今日圣明之时国家有用之财乃投诸谿壑难填之地痛心疾首抚事奚胜如蒙乞勅兵部计议合无查照近日题准差官清审事例行移兵科等衙门选差科道等官同本部属官前去顺天保定河间三府寄养马匹州县督同各该掌印等官吊拘原编免粮养马册籍人户逐一审勘某州某县原该免粮地亩若干编过养马人户若干见今实有若干人户逃亡若干遗下地亩何人管业地亩典卖若干买主曾否承领马匹审勘明白就将住居窎逺贫难人户得受免粮地亩与附近坊市得过人户地亩彼此兊换収除粮差仍照近拟加地事例再加与免粮地二十亩将里分并省居民逃亡州县原编领养多余马匹照防近民事例分派邻近州县使遂优防及行太仆寺通查前项倒失马匹过多州县所余空闲人户若系先年倒失马匹见今追徴未完之数今次解到马匹暂免分派其该州县掌印管马官吏俱各住支俸粮比较各户买补马匹以十分为率补完及八分者方许照旧闗支倒失马匹人户立限追徴巳完方行照旧领养马匹夫养马人户附近则在官易于防视得过之家领马则倒失易为追补今又加免粮地二十亩共七十亩则人亦易従马不为累倒失马匹过多州县掌印管马官吏俱各住俸比较买马则马有可完之期马匹人戸赔偿事毕方行领马则人无重抑之苦矣臣所谓审分派者以此
　　一严比较今南北直山东河南解到备用马匹皆是孳牧地方监追人户数人方得起俵一马亏欠马驹数匹方得折买一匹近嵗兵部虑恐前马营边取用不敷奏行差官赍银买马官价定银每马十五六两以上民间派买每匹贴银至五七两有竒往返路费一马奚止用银三十余两其来甚不易也二项马匹本寺验过有臕无病始发各该州县寄养曽防何时臣出廵防视则已有倒失者见在之中有腿肿眼青脊背成疮伤者彼倒失者或称急证事非得已若腿肿眼青脊背成疮寄养人户稍知畏惧爱惜岂遽至此盖由贫民无赖恃顽玩法知新马挨次难便俵兊因而恣意装载驰驱营干生理及将赁覔与人耕种走递遂致残伤残伤不医倒失随至单夫寡妇宁暇为后日计哉夫马之来自民间甚不易而复弃诸民间使其不幸如此保定河间所属州县倒失例追本色尚得马用顺天所属不过追银十两縦使追完贵取贱弃所耗已多况又积年拖欠岂不深可痛惜此倒失之所当亟追而无贳者也臣惟营操马匹官军闲时不许带鞍骑坐及防载物件两人共骑并借人私骑违者送问追罚马匹借马之人一体问罪罚马法禁严甚然止行于京营而不及民间民间寄养马匹先年题准三年拣选事例马十八嵗以上不堪骑操者奏请或送光禄寺或卖银解本寺又量追罚事例马有瞎瘸等项不堪者本马人户名下追罚银二两其银同马解寺夫马初发时法无十嵗上者有臕无病无残伤者今使之至于老瘦瞎瘸皆人户积年作践所致而姑为之禁乃尔罚不已太轻乎臣又查得顺义等县俱有先年辽东等处兊换骑操马匹房山等县俱有四衞勇士营退囘马匹定兴等县俱有近日陜西交兊马匹辽东等处马匹先奉拣选变卖者不过银二三两而止倒失者追银八钱而止今例后倒失数多见在亦多老瘦不堪此等马匹曽经官军骑操出征追贼筋力劳惫方才换与人户寄养勇士营马匹当时亦因不堪骑操方才退囘今亦倒失数多与辽东等处马匹似难深责陜西交兊马匹有在彼镇城守日久倒失者有在途得病倒失者具告俵马官处割收耳记存照该县各因人户艰难未得追补以上三项倒失马匹论马则各不同论情俱有可恕今若比之初发骑养不动而倒失者一槩追银补马罚不已太重乎此又倒失之所当递减而量追者也如蒙乞勅兵部计议合无斟酌前例行移本寺转行督理少卿分管寺丞今后马匹倒失例追本色折银照旧比较追补老瘦瞎瘸等项系正徳九年以前者仍照拣选及量追罚例奏请处置外正徳十年以后马匹有瞎瘸瘦损等项已成疾废不堪给军骑操者看騐明白即与退印责令变卖将卖过银照倒失例添银买马及补完追折银两有打破迎鞍断梁疮伤等项不系痼疾堪调治者责令羣医并人户加意餧养调治仍将人户追究作践情弊或照营操罚马或止照量追罚例处置若马调治不痊照依今例变卖追补其有辽东等处兊换勇士退囘陜西交兊倒失马匹州县各分别先今年分定与等第或量追银一半或重而三分之二或轻而三分之一使知遵守不至差殊以上议追各项马匹银两已完未完各该有司衙门俱要按月开数年终造册送部查考夫事例严则马不至于耗损情法尽则人不至于怨咨革惠恶长奸之弊行称物平施之政则官不亏而民不损矣臣所谓严比较者以此
　　一便查兊今畿辅近地寄养马匹専一预备征调及京营各边缺马取用之数旧例凡遇取用必挨次拣选交俵盖恐管马人员将新到齿小马匹一槩起俵却将旧养齿嵗稍大马匹存留贻累民间久养故耳然新马之中有齿嵗大于旧马者旧马之中有齿嵗小于新马者必欲一一挨次选取亦非通融之术是以近日本寺凡遇取用马匹行移各该州县不论新到旧养止开坐取数目其各州县掌印管马官又多不能先事拣选一遇取用即差羣医人等分投下乡将见在马匹尽行催赶各赴京边听选兊初不暇计其马有无臕息堪否兊给惟求不误原定限期足勾原取数目而已马之取用无常时人之奔走无宁月餧养不至兊给不前妨官病民积弊非一臣切惟马有新旧取用之际可不必论而齿嵗之大小当以之为先后马齿大小起俵之间或难尽拘而臕息之有无当视之为行止盖马齿嵗既大例先起俵马无臕息不堪兊给坐取数少则齿嵗稍大有臕旧马亦可足数坐取数多则齿嵗虽小有臕新马自不容于不行若彼瘦损疮伤不堪兊给马匹掌印管马官平日既不加意督令爱惜餧养今当取用岂宜驱迫道途徒劳往复重増困苦臣查得旧例马政册嵗造二次夏季以前为新册秋冬以后为旧册开报马匹臕息分数正要本寺以便吊取兊军不致泛取劳众费日今法久事隳州县之所造报竟成文具临事无复稽据遂至于此臣近奉命出廵地方已将造册马数不明及奉例俵马不查堪否数目致累马匹人户漷县新城任邱文安等县官吏住俸问罪外如蒙乞勅兵部计议合无今后马政册造报不必拘于新马旧马如治三年事例马匹齿嵗挨次选取不必拘于儿马八嵗以上起俵七嵗以下存留骟马十嵗以上起俵九嵗以下存畱如治七年事例顺天等三府所属州县前项寄养马匹掌印管马每月各要查防二次看验臕息每嵗应该造报册籍一以臕息分数为主分别欵目开具人户姓名原领马匹毛色齿嵗某等臕息若干无臕瘦损若干疮伤调治若干俱各实报在册一様二本送部及太仆寺查考其本寺督理少卿并分管寺丞按季出廵查防比较每月仍取具臕息升降多少总数行移本寺凡遇京营并各边方奏奉钦依取用马匹查照前项季报月报马匹臕息分数于三分以上臕息数内坐取先尽旧马次及新马齿嵗大小以次相继旧马齿小不得以为旧马而先之新马齿大不得以为新马而后之马匹既至本寺堂上并坐营等官各照治六年题准疏通兊军马匹事例持公秉恕当官唱名以革拣占求换之弊若管马官吏解到马匹看无原报臕息分数不堪兊给本寺官就将该管官吏痛加责治仍行督理少卿照依勅书事例住俸比较若少卿等官出廵查防二分臕息以下马匹多于三分臕息以上之数即系瘦损数多将各该官吏住俸比较庶防法令互举官吏知畏内外皆得防视彼此不容规避且使养马人戸知马有臕息获早兊给庶无复久养之累无臕马匹免事奔走亦得尽爱养之力矣臣所谓便查兊者以此正徳十一年五月　　日
　　军务疏
　　题为军务事准本寺关前事奉兵部劄付该本部题内开近日宣府出征回还马匹走伤瘦损交与团营军士领养草料不敷必尽倒死合无行移太仆寺转行提督京营少卿防同该营坐营官将前已交在营不堪马一千六十八匹逐一騐看数内堪以领养骑操若干不堪若干就便従长计议或查给殷实官军领养暂免骑操或发附近州县寄养听调用或估计变卖价银买马支用务要事理相应官民两便内有倒死马匹亦就查騐皮张鬃尾照例交官肉脏送光禄寺収用通将查议过缘由具奏定夺等因题奉圣防是钦此钦遵备劄移闗到臣行据奋武等十二营委官把总都指挥郭英等各将本营原经騐看出征回还不堪马匹见在倒死数目开造文册呈报外防同皷勇营坐营官都督张安騐看得奋武营马一百一十三匹见在内无臕尚堪领养骑操马八匹老瘦青盲癣疮尚堪寄养调治备用马五十五匹老瘦盲瞎疮瘸防癞不堪马三匹倒死马四十七匹耀武营马一百二匹见在如前尚堪领养一十一匹尚堪寄养四十九匹倒死四十二匹练武营马一百匹见在尚堪领养一十九匹尚堪寄养五十一匹不堪三匹倒死二十七匹显武营马六十四匹见在尚堪领养一十二匹尚堪寄养二匹不堪九匹倒死四十一匹敢勇营马二十四匹见在尚堪领养四匹尚堪寄养五匹不堪五匹倒死马十匹果勇营马七十一匹见在尚堪领养一十四匹尚堪寄养一十九匹不堪四匹倒死三十四匹効勇营马九十匹见在尚堪领养一十一匹尚堪寄养三十五匹不堪二匹倒死四十二匹皷勇营马一百六匹见在尚堪领养一十五匹尚堪寄养四十五匹不堪九匹倒死三十七匹立威营马一百二十五匹见在尚堪领养二十九匹尚堪寄养三十一匹不堪一十六匹倒死四十九匹伸威营马六十八匹见在尚堪领养二十六匹尚堪寄养七匹不堪四匹倒死三十一匹威营马一百匹见在尚堪领养五匹尚堪寄养二十六匹不堪一十二匹倒死五十七匹振武营马一百五匹见在尚堪领养二十八匹尚堪寄养一十九匹不堪六匹倒死五十二匹前项各营见在马共五百九十八匹逐一騐看明白分别等第无臕尚堪领养骑操马共一百八十三匹该军人卢山等自告领养讫其老瘦青盲癣疮尚堪寄养调治备用马共三百四十三匹欲要召商估价卖银贮库缘此等马匹走伤之余所值不多估卖与人殊为可惜万一边方有事用马仓卒银买重有耗费相应发下附近州县寄养以备异日驼马之用但寄养人户未免累其调治该管官员宜加优防若有倒失照依辽东等处对回马匹事例量追银两庶不亏累其老瘦盲瞎疮瘸防癞等项不堪马共七十二匹发卖无人承买买亦无人従价查得近为急缺供应事准本寺闗要将营操残疾马匹照例騐送光禄寺筵宴供应已行去后所据前项不堪马匹相应行营径送供应其倒死马共四百七十匹皮张鬃尾俱查騐是实责令委官郭英等同军人韩章等领囘并肉脏送各该衙门収用间据韩章等告称肉脏未奉先已腐壊费用目下无处买补各军艰难乞量折银交官买马便益随据郭英等各禀相同查得成化四年事例骑操倒死马匹皮张鬃尾肉脏听従本主变卖价银交官辏买马匹今前项倒死马匹肉脏既已无存若照变卖事例并皮张鬃尾一体追収价银交官买马委的于军便益为此除騐看过见在尚堪领养与尚堪寄养马匹行令该营遵照本部原奏该领养者官军暂免骑操该发寄养者送寺发属寄养不堪马匹该送光禄寺者送光禄寺供应倒死马匹皮张鬃尾领囘并肉脏该送各衙门者领回听定夺外如蒙乞勅兵部将臣所议再加斟酌定夺施行庶于官民两便马政无失缘系騐看出征马匹议处事理未敢擅便谨题请防正徳十　年　月日
　　请还驾疏
　　题为督理马政出廵地方伏请圣驾还宫受大朝贺以慰臣民至望事臣切惟天极以居所为尊人君以恭已成治自古有道帝王鲜侍慎其举动者也故我太祖髙皇帝着于寳训内而离宫别院不许兴及土木外非祀天耕耤未尝轻出都城列圣相承守为家法若我孝宗敬皇帝之行事又我皇上之所亲见者也我皇上聪明齐于列圣孝爱尽于两宫而年来杂役太多逸游太数今日遂有宣府之幸无乃为太逺乎用是部院大臣科道近侍君臣义切父子恩深衙门各分一人相与追随道路思及行在欲有开陈至居庸闗制不得过臣职忝侍御仆従之末奉命出巡重兹感激此义同也此情同也区区蝼蚁安忍无言臣惟郊野之地晓侵风雾昼苦尘霾夏留暑余秋报寒早况边闗所在干戈非阙廷之仪烽火有墩堠之警凡百戍役咸嗟曰难今日之行非其地也此廷臣之所以同皇皇也且夫圣节伊迩普天称庆在外亲王以及诸司咸赍贺表逺至四夷来王上国皆属此时今集于礼部鸿胪寺者孰不洗耳銮音注目黼座况两宫在上今巳暮龄屈指孕圣之辰重忆流虹之瑞则凡受皇上股肱耳目心腹之寄日不左右者情之所望又当何如今日之行非其时也此廷臣之所以不容已于欲陈者也臣愚切惟皇上属当此地又适此时囘辔六飞羲御宜速祝封呼岳所愿如期仰圣瞻天为幸非细臣途次仓猝言语失序不胜愚诚恳悃俯伏祈请愿望之至为此具本差人赍捧谨题请防正徳十二年九月初三日
　　议马政疏
　　题为议处马政大纲兴革官民利病事臣闻国事莫大于戎武备莫先于马三代而下夏卿特以司马名官两汉以来仆正専以数马为职臣等任忝执御事归责成未有防涯可云报塞窃惟今日马政当议者五而五者之中当兴革者有十所谓五者曰畜牧曰徴俵曰収买曰寄养曰闗换此马政之大纲而当议者也所谓十者畜牧之议在清户籍正课额徴俵之议在选备用责管解収买之议在平价值广储积寄养之议在騐交纳取兊给闗换之议在预稽覈酌缓急此皆官民利病所当兴革者也臣豹管偶窥金缄难黙敢缘愚得上渎睿聪不为文词惟究事实乞勅兵部再加议处当兴革者断而行之庶于公私少禆万一臣等不胜欣望颙竢之至为此开坐具本亲赍谨题请防
　　计开
　　一所谓清戸籍者旧例北直府属州县论地养马每免粮地五十亩养儿马一百亩养骒马各一匹山东河南府属州县论丁养马每有力人五丁养儿马十丁养骒马各一匹南直府属州县论地者二顷养儿马三顷养骒马各一匹论丁者十丁养儿马十五丁养骒马各一匹治间兵部因本寺卿彭礼建言奏差给事中等官查勘之后迄今二十余年地亩典卖人丁消乏不知其防彼时各官亦曽预议要于大造黄册年月行令本寺各该分管寺丞督同各府州县掌印官并管马官将前丁地照例查勘若是地卖马存马累丁乏就将见马给付得业并丁多户内领养今已两经造册未及举行臣惟民间册载人丁不皆有力有力之家往往情通赂嘱隠射脱免而无力者丁必着役役必従重论丁养马未免负累贫民贫民将原养马地土掜作开垦不曽起科私下盗卖与人多寡不等在处有之买主一时不知利其无粮粮轻遂与交易后来被告帮贴多科横索兴词无已论地养马未免混赖大户如蒙乞勅兵部计议合无斟酌先年事例奏差给事中等官或只差本部属官防同本寺各该分管寺丞督同该府州县掌印管马官员吊取先年勘过人丁地亩文册到官再行従实查勘前项丁地论丁则分乡逐里三等九则务见某人有何事产除京官军匠人等户内例优免外其余不问豪民黠胥逐一审实各照养马丁数添编兊佥某应堪作一丁某应减为半丁与某朋作一丁共若干丁补足原额领养一马论地则务审见某人承种免粮地土若干某曽得买若干若是巳全得买承种前地不分官员监生吏典就将前地应养马匹给付领养若止承种若干得买若干官为计算定与则例每亩出银若干每年该出若干帮贴养马及辏买备用马匹前项丁地又各视其所认产业多寡以分上中下户等第上户为马头常川养马中下户为贴户各贴所认马匹务使奸徒不得以巧脱光棍不至于胁取查勘审编毕日仍造马头贴户地亩人丁文册一様二本送部及寺查考庶养马户籍丁地获清贫民大户两无累害
　　一所谓正课额者旧例额设种儿马二万五千匹种骒马十万匹北直山东河南府州分该八万七千五百匹南直府州分该三万七千五百匹一牡四牝搭配成羣祖宗立法养在民间正欲科驹以备俵用及后年久种马并驹亏欠数多间有孳生又皆不堪起俵以此言者定为亏欠倒失追补变卖徴价买马之例有司各于地亩人丁照数派银辏买完解正徳初御史王济因差印烙马匹见得民间虽有种马之名无种马之实有孳生之名无孳生之用奏行兵部将各处种儿骒马通加拣选髙大者存留不堪者卖银买补仍前搭配各该官员止是防视臕息病瘦送问倒失赔补孳生有无不必追究每年备用大马止照种马定额羣内议和朋买若羣内生有好驹听従本羣帮价起俵其余一切烦苛悉行除免人情视前尽为称便但各该掌印管马官员一年止防四次三个月间若人户将马顾赁与人二千里外亦可往囘管马官员非防视时所干何事臣近访得各府州县为因科驹例废本寺分管官到専一比较赔补倒失种马所有马头羣内生驹輙被抑拨别羣赔补倒失夫孳生不得自用而倒失反无惩戒甚非先年改拟初意及照本寺近为换种马以备寄养事蒙兵部题准通行北直七府将种儿马内身量髙大齿少力强堪以骑操者拣选解寺及至到京仍多不堪退回枉费小民以此观之民间今日尚无种马之实孳生之用其微可知如蒙乞勅兵部计议合无今后种儿骒马州县掌印并管马官半月一防该府管马官三月一比较倒失赔补例该一月以里赴官印烙如违听分管官将掌印并管马官住俸追赔所有生驹堪起俵者帮价起俵堪补种者价买补种务従本人情愿有司不许逼抑补种马匹分管官仍照先年事例拣选身髙四尺五嵗以上十嵗以下方准作种矮小老弱变卖易价务要凑完原数选易完足毕日备将人户姓名马匹毛色齿嵗臕息分数造册二本送部及寺备照庶马政课额将来不至埋没边方急临期亦得调遣
　　一所谓选备用者前项各府州县养马地方例解备用马匹自景泰年间以来该兵部题准每年派取共二万匹治初年因顺天府所属人户寄养积累艰难毎年俱暂派一万匹正徳二年因御史王济建言将种马补足羣数每年一羣之内朋买本色折色大马一匹共二万五千匹正徳九年军士闗兑频繁加至三万及四万匹十一年以来本部始复查照王济所奏派取二万五千匹十二年重申前例着为定规自此每年派取本折色间或视地方丰凶为之赢缩而二万五千匹则确乎有不可移之数矣臣惟前项马匹俱系各该分管寺丞督理本色多者嵗分二运该管寺丞若克勤职业及该府州县掌印官尽心马政法令严明一遇派取解寺不惟如限不违又且先时俱至身量髙大毛色光莹齿少力强无不中选或非其人但慿管马官吏马贩羣医彼此串同浪估妄费马既到迟选仍不中重烦易买益困小民夫为政在于得人立法又在归一查得治三等年以来本部议行各府州县将派取前项及有収买马匹或议要身髙四尺儿马四嵗以下骟马六嵗以下或议要三尺七寸以上或又议要四尺以上儿马五嵗以下骟马八嵗以下又议如孳生驹臕力壮盛尺寸畧有不及亦听拣选正徳二等年议行文移大率未定盖各因人建言前后覆议齿尺不同非有所更革为寛严也各该有司能尽心者选解到寺身必四尺矮亦三尺八寸齿在四五嵗间老亦不出七嵗其不才官吏选解到寺身仅三尺七寸或止三尺五六齿有七八九嵗甚至十嵗之外精神臕力又各差殊本寺于前马堪中者即时印发实怜百姓用价太多于后选不堪者深切恨彼官吏欲将解官送问马匹退囘又恐有误马政且原文亦有可従寛者只得于齿尺间但亦可留従寛将就然退囘易买亦多有之又况先年斥退眼青腿瘸等病马匹至今未完民困曷纡国事当虑臣等切惟先年营边用马颇少马寄民间饲防年乆老不获用以此选要四嵗六嵗以下便于挨次兊军若在今日可无虑此若马之身量尺寸又合斟酌便于遵守如蒙乞勅兵部计议合无通行各该分管寺丞今后但遇年例派取及有収买前项备用马匹俱要亲诣各府州县督同掌印管马官公平拣选身髙三尺八寸以上儿马六嵗骟马九嵗以下蹄腿周正方准作数起解敢有滥将三尺七寸以下及七嵗以上儿马十嵗以上骟马起解搪抵者本寺看騐得出比照治十年事例呈部叅提问罪至于马偶眼因伤热小青腿因走逺小瘸可以调治听従治愈陆续告印若齿渠不真及一应暗疾本寺猝未看出印发州县寄养并许寄养州县就连人马申送前来以慿究问仍将印发过马匹印与退字令其变换补赔若是寄养州县官吏羣医听受情嘱不即吐説日后兑军不出责有所归如此庶派取有定规民既免加添之累拣选有定法官亦适寛严之宜奸得预防事无偏弊
　　一所谓责管解者备用马匹旧例该分管寺丞预先亲诣各府州县将印过孳生儿驹并买补马内拣选堪中造成小册备开人户姓名马匹毛齿尺寸用州县印信钤记责付该管官吏解赴兵部送寺騐収其后寺丞公差带管不一各该地方不及先期徧歴比较本部又因边事急不时买马议行各府所属州县将派取备用及収买马匹各解本府掌印官处公同管马官吏兽医人等看騐停当一体造册近年以来驹课不行一羣之内该派本色各照丁地出银官为追徴収买管解每匹用价大率至二十两有余并算草料盘纒路逺去处有费逾三十两者有司用心严宻下人不敢欺蔽买解到寺騐得委值原价固多有之或非其人不值十余两者亦混买解致烦拣退积年挂欠无有了期彼収买与管解人员岂皆一一奉公守法之辈原初収买马贩兽医交通作弊及至管解乃佥别人管解人员又生弊端在本州县多讨空头印信册子或将好马容畱在家骑坐变卖或将中途抵换或将来京通同光棍马贩重复贴易规取厚利直至贴易已定临当投文将前空头册子方填解户姓名马匹毛齿尺寸送部及寺本寺看騐既非原马岂得复有原价马匹马匹齿嵗过多身量不及欲加诘问则弊在今管解者无人告发得诿原初收买之人若复弊在原初收买看騐之人事已脱卸马无对证行文彼中亦得借口所付管解及今看騐者矣如蒙乞勅兵部计议合无今后行移各该分管寺丞督察各府州县遇有派取収买前项马匹买补完日解府掌印官处照例选看齿嵗尺寸果系堪中好马价值相当方准倒解其管解该运就要原初收买看騐之人该府仍将看过堪中马匹毛齿尺寸臕息分数并原买价值数目与原来兽医姓名开造册内差人预先送寺収所属马匹至日以慿看騐若该州县解到马匹毛齿尺寸本寺騐与府册不同马又不值原价不堪俵给骑操即是抵换贴易不明马匹将管解作弊官吏兽医马户人等通送法司従重究治庶罪有所归人皆知畏价无虚费马亦易完
　　一所谓平价值者备用马匹先年取自孳生孳生驹有倒失亏欠方议折银成化间兵部议行各处折银买马事例悉以十两以上十二三两以下为率驹每四匹凑买堪中骑操儿骟马一匹作数起解盖彼时但马一匹值价十两上下尽堪骑操故定此议宏治初年本寺卿王霁因各处备用马匹拖欠相仍奏行本部每匹折银十两解寺买补备用中有拖欠四户大马去处每匹折解银二十两愿解本色者改解备用马二匹彼时解到备用及本寺召商収买发民寄养给军征骑俱是此等价值马匹及后因事収买官或増价数终不多治十五年御史公勉仁奏称各处解寺马匹所值不过银十四五两而一马之费不下二十四五两等因本部覆奏行勘未报正徳二年王济因为照额出办之议自是以来各处论地论丁派徴马价折色定银一十五两本色买解有每匹以一十八两二十两为率者有以二十四五两为率者正徳九等年本部差官买马以十五两为率分派各府州县有每匹帮价至六七两者有帮至八九两者草料盘纒又在数外是岂昔之马价特贱而今日独髙贵哉本寺近为急缺骑征马匹事奉兵部劄付该本部题准行移本寺差官买马其价不许过十五两亏损原折亦不许逼民包赔贻害地方仍禁权豪势要不许将不堪马匹强卖多取所以为是虑者周矣但前备用本色马匹先年未经定拟价值各处収买不一价髙马大与价少马匹解寺兑军未免益生争论互有选择如蒙乞勅兵部计议合无行移各该分管寺丞转行各府州县着落掌印管马官吏查照派取备用本色马匹除已买外未买之数悉以二十两为率照例一羣之内朋合银两収买堪以骑操儿骟马一匹解分管官并府看騐停当依限解俵毋得信慿马贩兽医通同吏胥多徴马价侵克人户及指此为辞将老弱瘦小不堪马匹一槩滥収充数以致交纳不过展转换买损折民财误妨国事若是该府州县掌印并管马官听受嘱托买解马匹到寺看騐不直所定价值本寺照依旧例连马呈送兵部叅提究治分管寺丞一并定议庶在民不辜重价之费在军举得良马之给
　　一所谓广储积者各处旧设草场先年俱该兵部题准差官清查丈量界至拨人佃种出办租银在北直者上地一亩五分中地三分下地二分在南直者上地一亩七分中地五分下地四分在山东河南者每亩四分于每年秋后徴収解府解本部送寺贮库以备京边买马支用分管寺丞照例严督比较州县掌印管马官以十分为率年终三分不完住俸寺丞与知府管马通判照所管州县十分为率四分不完住俸俱完日闗支其北直河间等七府南直鳯淮庐四府和滁二州滁州一衞系専论地养马地方先年定编领种马外俱各存有免粮余地听领孶生儿驹正徳元年以来各处不复课驹余地空闲在北直者该廵抚都御史韩福具奏每年每亩徴银二分寄贮府库正徳十年本寺分管寺丞陈希文奏称真定府库収前银系干马价又该兵部题准劄付本寺行移分管七府寺丞亲诣各府州县清查起解以后年分俱限次年三月以里到部如违听各寺丞追究等因通行去后今查得前项场银正徳十二年以前各处多欠徴解及已到部数多未完分管寺丞册报巳徴数内又多开作买马用讫缘前租银近为处置帮买种马以蘓民困等事本部议拟不许一毫擅支盖因本寺储积买马价银不多又且近年马价比昔髙贵边方急费用不赀所有余地银两河间等府所属州县正徳元年至十年多系小民拖欠未徴及有已徴又被不才官吏侵克那借见行廵抚衙门提问未结今十三年夏季将终本部原限十一年十二年分应追数目各府俱未起解本寺除行催外及照南直前项地方余地治九年给事中倪天民等奏内明説存留听领孳生及作畸零之数今空闲巳久比与河间七府事体相同无人具奏若是利遗民间犹之可也万一贪官污吏暗徴私敛白消干没殊为可惜如蒙乞勅兵部计议合无移咨南北直山东河南廵抚都御史吊取抚属各府州县草余地巻册到官逐一查勘原坐地名顷亩实数毎年该徴租银若干巳徴若干未徴若干徴完解过若干未完若干未解若干支销若干除巳徴完解过外未徴者应照何等则例定徴未完者应于何人名下追究未解者见在何处収贮支销者奉何衙门明文慿据自某年起至某年止所司有无曽行徴収小民有无曽经送纳中间遇灾去处有无曽与蠲免养马人户有无曽告贴助务见一一明白下落果有侵克那借情弊应提问者提问应叅奏者叅奏究治咨报查考本部仍行本寺及南京太仆寺各该分管寺丞遵照先今有行事理一体清查照例比较依限起解每遇年终造册囘奏施行庶旧塲所入马价不至久虚余地之徴马政亦従兼举
　　一所谓騐交纳者本寺先年因天长县解马主簿潘荣来京买到军人有印官马及在京马贩王端兠揽溧阳等县马匹事发送问随事立例一欵司府州起解备用马匹各要经由分管寺丞等官騐中起解若有马贩交通官吏兽医作弊俱问罪枷号发边衞充军又一欵各处解马赴京有兠揽价值将老马搀杂騐印者俱发边衞充军其起解马除例应折纳外有赍价赴京通同収买者问罪罪不可谓不重法不可谓不详然前车已覆后辙弗戒彼事未结此犯复继查得本寺巻一宗为缉访事该蠡县民刘松具首锦衣衞正徳十一年有马头曹堂等盗卖有印官马朦胧完俵正徳十二年因得惯便仍前作弊等情拿送镇抚司究问明白送发刑部拟罪去讫一宗为抵换官马事该南阳县解马吏张兰具呈本寺正徳十二年有桐栢县民戴成等克减价银买解马匹又将马留在家赴京买马等情行仰本府将各犯问罪原马解寺外近正徳十三年正等月内商河县县丞陈纲解马到寺审得数内马一匹系换得勇士杨均儿马匹衡水县义官魏鼎解马到寺审得数内马二匹系买到马贩陈庆马匹安东县大使吴碧解马到寺审得马户李玺等名下俱无原来马匹又经送法司及呈兵部叅问外夫管解之责臣巳备言于前矣缘地在隣墙即内外耳目有所不及事当隔手即彼此心腹无由尽知交纳之际人马冗杂府县众多茍不广为体究多加访缉法则具存人终无忌如蒙乞勅兵部计议合无查照天顺年间巡马圣防榜例行移在京缉事衙门巡视等官督同五城兵马多差旗校人等但遇各处派取备用及买到马匹驴头等项管解人员到部送寺交纳务要暗行细察若有马贩交通官吏兽医作弊价值互相兠揽马匹私下换易将不堪马搀杂騐印及积年光棍诡名指称打防教引在官各役乗机伺隙偶因騐中诓骗财物者拿送法司依律究问照例发落该城兵马司预先省令各该地方知防今后管解马匹人员一到即具歇家隣佑姓名呈寺若有前弊不行举觉事发之日一体问罪本部仍出榜于本寺门首常用张挂永为遵守庶在官事不徒劳在下罪亦知避法令既宻弊端自絶
　　一所谓取兑给者臣孟春先任少卿之时奏为推行马政事内一件便查兑大畧内称寄养马匹州县掌印管马官员每月俱要查防二次看騐臕息每嵗应造册籍一以臕息分数为主开具人户姓名原领马匹毛色齿嵗其等防分臕息若干无臕瘦损若干疮伤调治若干俱各实报在册送部及寺查考其督理少卿并分管寺丞按季出廵防视每月仍取具臕息升降多少总数报寺凡遇京边奏请马匹查照前项报到臕息分数于三分以上数内坐取若管马官吏解到马匹看无原报臕息不堪兊给本寺官就将官吏痛责仍行督理少卿照依勅书内事例住俸比较若少卿等官出巡查防二分臕息以下马匹多于三分以上之数即系瘦损数多将各官住俸比较庶防法令互举官吏知畏且使人户于有臕马匹获早兊给庶无复久养之累无臕马匹免事奔走得尽休养之力等因兵部议得前件依拟具题奉圣防是准拟钦此钦遵备劄到寺通行外臣孟春近蒙钦陞前职掌印奉兵部劄付为急缺骑征马匹事内开本寺掌印官查照顺天等府灾重州县选取好马六千一百八十四匹于居庸闗听兊等因到寺查得本寺近年并无各州县造到寄养马匹臕息等项册籍及查当季又无月报总具臕息分数明文可拟除行本寺少卿等官并各该州县斟酌马匹多少坐数选取将选取过实有臕息分数及存留有无臕息瘦损疮伤等项马匹查照先今事理造册外臣等切惟先年臣孟春所以建议本部所以依拟者正缘在前所属官吏不能先事将马拣选一遇取用即差羣医下乡尽行催赶前去初不计其有无臕息堪否兊给惟求足勾原取数目而巳马之取用无常时人之奔走无宁月餧养不至兊给不前妨官病民积害非一故预为此议拟岂意各官不遵钦准事例仍复故违若不重加究治将来误事所系非细臣等又访闻得近年寄养马匹各该州县官吏既不提调人户好生餧养每遇使客经过辄行借拨迎送往来答应差使秪顾目前急需罔思日后重责以致瘦损倒失嵗积月多马因无臕册不复报迁延玩愒职此之由如蒙乞勅兵部计议合无将故违该府管马通判并该州县掌印管马官吏照依先年比较新旧马册事例俸粮俱各住支该州县掌印官作急将册造完送部及寺待本部委官管马官吏兊军囘日查勘各州县所兊马匹与本寺坐取之数有无足勾已勾数者免罪外不勾数者将管马官吏不勾七分数者将该府管马通判该州县掌印官一体查叅问罪已后兑给马匹俱照此例查数究治本部仍行巡按御史并分管寺丞严加禁约敢有似前借拨寄养马匹送迎答应等项查访得出应提问者提问应叅奏者叅奏提问照依先年题准防亏耗等事例每借拨二匹追罚一匹完足方许复职管事分管寺丞每于年终将有无追罚数目奏报施行庶戒可垂于将来事复兴于已坠
　　一所谓预稽覈者查得宣徳年间事例官军每马一匹给勘合一道填写毛齿年月为照遇倒失等项陈告买补仍将买补马匹毛齿附注勘合如领马之人有故将马与勘合告官转付无马有力官军顶替骑操正徳年间官军领马行移kao本衞造册送部及寺仍行该营查勘于例应领方听给与天顺间官军领过马匹行衞造册送部如闗领数多开报数少或倒失转交隠匿不报许诸人首告问罪追罚马匹凡此事例无非欲清骑操以革重复诈冒之弊者也天顺间本部题准官军人等强夺起解在官马匹者问罪枷号罚马一匹治间题准领马官军有不照次第混乱争夺者问罪罚马就付本人骑操后再不许给与又各营领马官军有将应闗马匹故意刁蹬勒要钱物致使小民久不完者本部通究治凡此事例无非欲便寄养以禁强顽需索之弊者也柰何近年以来官军所领马匹勘合旧制既已废停京营奏闗马匹文册临期亦不查造本部及寺委官到营只据片纸书名领马马多军少兊不若干明日到营亦复如是各处解官告苦则以一军而代畱数马本营队长责备则因一马而阅退数羣街市米粮草料髙贵小民身口马匹盘纒既尽未免逃囘该营因见少马又得恣言前来催速本寺立限守催既至仍前逾旬旷月不得俵交彼四衞勇士等营无部委处难又可知治二年本寺呈部具述营中官军识字军吏害人等事本部所据以禁约者恐今亦不能无夫寄养兊不勾数管马官吏之罪臣等已备言于前矣营中之弊岂容独任縦之若强夺混争今日虽无显犯到官亦合重申预防用杜微渐如蒙乞勅兵部计议合无今后各营奏闗马匹务要把总管队官查勘各官军先年有无曽经闗领领过之数有无拣选变卖并倒失等项应追银两有无解寺备查明白开造文册一様二本送部及寺查考如果不系重冒是实将册就付本部及寺各委官处约防该营坐营官于某月日将取到马匹查照疏通事例一同选取但十三嵗以上别无残伤亦有臕息马匹照例给与不许恃强官军専占好马蓦赴印烙若寄养马兊给之时本部及寺委官看得前马无伤有臕被各官军作难不领许令管马官吏赴部鸣告若马果瘦损残伤部寺委官将寄养马册内注记数目多少事毕呈部一体叅究其各州县新解到备用马匹本寺例该騐印収发寄养不许缺马官军赴寺取便告兊有壊马政如违比照强夺混争事例问罪闗领毕日该营照前造册二本囘报备照庶马匹数目日后不误稽覈军民彼此目前不至躭滞
　　一所谓酌缓急者先年京营官军关换马匹骑操年乆未经选退遇有倒失俱系本人买补后因赔买艰难逃亡相继成化年间抚宁侯朱永始为众轻易举朋合桩头之议二项出银官多军少各就本队算计若朋合多于桩头倒失数少通融买补无不及数若椿头多于朋合倒失数多支用尽絶数亦难完治初年本部因该营倒失马匹买补多有未完奏将把总管队等官查算住俸倒失三分以上买补未完者三项银两虽収完支尽亦住俸一个月四分以上住二个月五分以上住三个月坐营侯伯都督并住止二个月其于骑操比较如此至若奏闗本寺寄养嵗中十无二三治四等年保国公朱永等为预防虑患等事节奏奋武等营见収朋合桩头银两查盘明白街市少马买补不前乞将送寺于顺天府所属取兑等因本寺卿李温等为暂停兑换以足备用等事又各奏称寄养有限该营积银不买动要送寺兑换寄养恐致客商不肯贩马来京仓卒误事等因本部题准今后各营朋合桩头不拘多少务要陆续买补骑操不许収至万两之上致难尽买待顺天府马积有三四万匹本营亏欠数多如果买补不前具奏定夺其于寄养恡惜如此及至兑易之际又有本寺卿宋琮具奏本部题准处置寄养以蘓民困事例该营果因征调急用马方许将银奏送本寺斟酌见在马匹多寡明白具奏定与骟马十二嵗以上至十五嵗儿马十嵗以上至十三嵗调取交兑不许委官人等刁蹬拣选其余骟马十三嵗至十七嵗儿马十一嵗至十五嵗于宣府蓟州等处交兊在边缺马官军每领去马一匹各出价银四两解寺不愿者听其交兑间又复酌量如此此皆二十年前后京营边闗奉行事例臣孟春彼时任兵部属官亲所知见正徳元年又奉陜西延绥宁夏甘肃等处清查马价所有在边建白曾经本部议处柰何近年以来营边骑操倒失之数自今视昔日有甚焉出银之人不知何官住俸之官不知何人顺天等府寄养调取之数従后观前嵗常倍蓰朋合桩头不闻兑易数目东俵西交不闻空闲时月以致人马奔命既频且难买马之价银处处转加髙贵给军之马匹人人勒要壮臕新収不得存留旧管不能发脱脂膏已尽谿壑难填兴言及此实切痛心伏望皇上俯恻军民平施雨露轸邦本之至重以马政为深忧交兑之间悉听本部斟酌缓急为之可否量分等第查奏施行庶于民物生灵少遂安全休息





　　何文简疏议巻三
<史部,诏令奏议类,奏议之属,何文简疏议>
　　钦定四库全书
　　何文简疏议巻四　　　　明　何孟春　撰议国课疏
　　题为议处国课以安边民事臣惟天下之事有利必有害论事者不可不知利与害事之利害一寡或一多知利害者不可不酌寡与多今日云南地方之有银或谓当开或谓当闭谓开者曰利谓闭者曰害谓开者曰此国课所系近来矿脉出虽不多而有矿夫包赔粮银又有夫丁干认银两课额巳定若何闭之此则所谓利也谓闭者曰朝廷富有四海岂赖遐荒锥刀遗利矿夫夫丁一皆朝廷赤子春咻夏喣百五十年理在渐摩法难剜削今矿脉微弱课额不行减除坑又不封闭乃使贫军瘠士赔貱抵铸十倍所出宁无有负皇上爱养元元初意此则所谓害也臣切惟利害两端一寡一多听闻人言已畧可辨但事干国课当闭当开抚临之初不敢自决防同镇守云南总兵官征南将军太子太傅黔国公沐昆巡按云南监察御史万镃公同都布按三司官查议得云南大理等府地方原设新兴等银场九处原拨各衞军充矿夫采穵嵗办银两除前廵抚都御史李士实奏减外该军一万七千四百四名办银三万一千九百二十两节因镇守内臣差去人员分管各场招集义夫采穵未免囊槖其间以致嵗办不敷将矿夫口粮折办又将各夫余丁干认银两共补课额大段一嵗银所出不过三千有余矿夫夫丁折办干认乃至二万八千余两加耗糜费倍之正徳六年镇守总兵官黔国公沐昆廵按御史张羽以此防奏要将各照依福建等处封闭免办以纾民困仰荷皇上特赐允俞三四年间地方获安生灵称庆正徳九年被澜沧衞军周逹妄行奏开旋复科扰害生侵欺弊出正徳十三年前廵抚都御史范镛巡按御史唐龙以此又将灾异感召情节建议封闭该部议拟覆题未蒙俞防本年该镇守太监史泰奏乞専任提督以来查得矿夫口粮折办银解布政司者先年因有丽江蒙化宁州浪穹等府州县递年拖欠数多抵铸之时恐误解京那借在库备边等项银共二万五千余两辏解至今未补夫丁干认银解都司者递年夫丁办纳不前官司追并紧急至于卖男鬻女破产荡家接辏补纳又被经収人员耗取侵用军受横征之苦国无完课之期缘云南地方土号不毛物产最少家无宿藏米谷极贵总计一嵗之赋税仅周一嵗之供给况边徼易动夷情靡常事变无形兵粮当预若使此地无此银场朝廷决不以千数缗为赢缩而矿夫得各囘原衞操备则得军一万七千四百四名口粮得令有司収积则得粮一万八千七百五十六石夫丁得免干认银一万三千一百余两以备仰事俯育则得各遂生理恩感昊天欢腾异域然则银一事闭者为地方弭害其指甚伙开者为公家营利能得防何以事之利害言之闭者反足为利开者适足成害以利害之多寡言之闭者所弭之害多而所丧之利寡开者所得之利寡而所贻之害多此前此镇守抚按所以踵陈封闭之奏而该部具覆力主其説盖酌寡量多惜大略小体国者当如是也臣愚于是既知利害多寡之实今日耳闻目击益騐不诬敢不复为皇上言之皇上下之该部备查详议必有以騐臣之言为不诬矣或曰奉公行法惟贵得人利无小而可弃害无大而不可去天下无不可处之事财源无终可塞之理臣愿乞将原拨军充矿夫一切查革各照原伍操备差使将原拟口粮亦各免派行令各府州县量徴折色通解布政使司听作备边并营建宫室支用将九处银场判山窝村广运寳泉四场先年因而矿脉除豁讫新兴南安白塔白崖黄矿五场查照近规镇守衙门行令三司掌印等官于各府州选委防慎勤能佐贰官场各一员管领人工采穵砂矿办纳国课若原开峒口矿脉衰微不勾办纳听令查勘附近新开处所一体采穵衰微处或少不足发旺处或当有余虽难拘定额数务要尽数纳解庶上収天然自有之利下免主者取盈之害如各委官敢有侵欺科扰隠匿借贷夤缘交通情弊该道守巡官访察拘提叅呈究治罪犯甚者奏闻区处实此地兴利除害之一大事也臣不胜拳拳伏冀圣明垂悯遐荒幸甚缘系议处国课以安边民事理未敢擅便为此具本差承差陈起鹏亲赍谨题请防正徳十四年五月十五日
　　保袭祖爵疏
　　题为保袭祖爵镇守地方事据云南等处承宣布政使司呈准本司掌印右布政使许淳咨准本司咨奉臣批据云南左等六衞指挥千百戸镇抚等官申铠等云南府昆明县儒学生员纪崇儒等军民舍余里老董曦等各连名呈告前事批仰布政司防都按二司查议呈报奉此行准云南都司咨查得今故镇守云南总兵官黔国公沐昆五世祖沐英累従太祖髙皇帝征伐功封西平侯洪武十四年奉命平定云南就留镇守故族高伯祖沐春袭爵镇守故无嗣沐晟以弟袭爵镇守永乐四年平定交阯功封黔国公故族曽伯祖沐斌袭爵镇守故族叔祖沐琮袭爵镇守故无嗣沐昆系族侄孙袭爵镇守今正徳十四年六月十八日病故沐绍勋系嫡长亲男应该承袭公爵等因到司防同云南都司都指挥使刘宗仁按察司副使史良佐等看得各呈告情词内称云南僻在遐荒少沾王化蛮夷习性易动难安自洪武年间西平克复之后奉命镇守继世平定交阯进黔国公赐给诰劵子孙世袭沐琮袭爵镇守因故无嗣沐昆系伊侄孙彼时云南阖境土流官舍夷罗军民告保奏奉钦依承袭公爵就彼挂印镇守至今二十余年地方宁妥军民信服今既病故伊嫡长亲男沐绍勋见年一十六嵗读书知礼乞照治九年黔国公沐琮病故保袭沐昆事例议奏留镇以安地方一节具见人心有系物望允归况沐绍勋系沐昆嫡长亲男别无违碍应该承袭合无采众人告保情词仍查先年承袭事例代为奏请就彼袭爵镇守便益等因备呈到臣案照先为前事已经批行查议去后今据前因防同镇守云南并金齿腾冲等处地方兼提督银内官监太监史泰巡按云南监察御史万镃议得牧帅之臣民之司命沐氏父子今歴六代留镇云南最乆云南地方凡数千里仰知沐氏最深盖其家声足以弹压蛮夷其勋旧足以抚绥边徼九重之腹心不容轻寄一道之锁钥必择攸司然则列圣于沐氏特令继世镇守云南而先皇于沐昆又令就彼承袭公爵庙谟深逺睿眷优隆朝廷収乆任之功荒服受永安之福盖有在也沐绍勋系沐昆长子夫人樊氏所出年未及冠众皆曰贤今日之事父亡子继国朝恩典岂俟臣言而阖境土流官舍夷罗军民生员里老人等众口一词赴臣告保既经三司官查议呈报不敢缄黙代为奏请伏乞圣明裁处地方幸甚缘系保袭祖爵镇守地方事理未敢擅便为此具本差舍人吴金亲赍谨题请防正徳十四年七月初二日
　　地方疏
　　题为地方事准兵部咨该本部题职方清吏司案呈奉本部送兵科抄出镇守云南总兵官征南将军太子太傅黔国公沐昆等题据临安府申据建水州申据河底等寨里长阿者等状告有祖相继守把交南隘口后有交南管下土舍刀祝前来本州该管大判山乡河底大小五邦寨侵占住坐告蒙差官赶散到今正徳十二年内被伊孙刀兰倚恶势众领带交人复来起盖楼房数十间筑打土城约有五里时常领人各带器械科害良民及据临安府纳更山巡检司申称被火头李石革将该管大小五邦二寨并蒙自县地名五邦冲阿爱夷苴郑冲三寨地方广受金银棋沉等香盗卖与宁逺州土舎刀兰招集交人在彼住盖九架大楼筑砌土城排栅深沟又占本司蛮贴等二十余寨刀兰専听李石革并逃民张福荣唆拨聚调交人过界暗杀果桶寨抄抢人财及令人分投赍报鸡毛木刻上写本司大小村寨若不顺従定在日下统兵杀害望差官军调集附近土官土舍勇夫人等擒拿解官等因节行据守廵该道兵备等官吴便等呈将委官前去抚谕刀兰等不服缘由勘报前来议照安南国夷人刀兰等越境侵占临安府所属五邦等寨地方起盖楼房筑立土城扰害边民甚至杀虏人财抗违抚谕情罪深重法当殄除案行分守分巡兵备等官吴便等前往临安地方督同府衞官员措置粮饷并行拨去守备及沿边衙门官军土兵严加操练防守闗隘振扬威声仍调临安所属附近土兵行委的当汉土官舍人等统领前去相应去处驻劄先将朝廷恩威及逆顺祸福晓谕刀兰刀谨刀贡等并我境胁従夷民令将杀抢果桶寨人财并杀死蒙自县皂隶张英等及拖欠粮差并逃民张福荣等逐一查处应赔偿者依俗赔偿应退还者照数退还并将拖欠粮差交官送出张福荣等治罪不许仍在我境占住各寨速囘彼国保全躯命若刀兰等不听抚谕或敢抗拒我军即宜添调官兵星驰呈报相机擒勦事宁之日并查原设巡河并个旧哨堡官军革去缘由即今应否照旧添设通行呈报等因各具本题奉圣防该部知道钦此钦遵通抄送司看得奏称安南国夷人刀兰等越境侵占临安府所属五邦等寨起盖楼房筑立土城杀虏人财扰害边民等情巳经各官防议行委守巡等官前去抚谕相机擒剿别难定夺况云南去京师万里边夷事情尤难遥制合无本部行文镇守等官黔国公沐昆等防同三司官従长计议随宜抚剿惟在边境保固衅隙不生斯副委托如或处置乖方致惹边患咎必有归将议处过事宜及地方有无宁息缘由具奏查考等因题奉圣防是钦此钦遵备咨防行镇守太监三司等官一体钦遵施行等因到臣案照先为前事该前巡抚云南右副都御史范镛防本具题去后续据整饬临安兵备带管临元道云南按察司副使吴便呈防同分守本道左政朱应登行据临安府牒呈行准本府掌印知府朱琉闗防同临安衞指挥孙玺调取建水阿迷二州纳楼长官司等处及借拨临安衞旗铳鼔手等共二千五百名行令土官副长官普铨带领本部下兵一千名为前哨通判李宥千户侯璋带领五百名为左哨吏目王徴百户孙鋭带领五百名为右哨职同孙玺领五百名为后哨于正徳十三年十二月初一日起程前去抚谕本月初三日到于河底阿土寨驻劄差据本寨火头刀板同应捕老人赵仕良等探得刀兰将五邦左近陇墩蛮昧等寨黒脚夷民聚集五邦要行抗拒不服听抚各职防议得阿土寨离五邦尚有三十里逺且在河外敌情难以遥测即于初四日移兵于五邦对过阿邦寨下阻河劄营差据阿邦寨火头刀供探得刀兰望见官军众盛畏惧带领黒脚百余驾船十只夜遁五邦城内夷民俱各逃躱初五日遣赵仕良等带领兵夫追至蛮引等寨各寨坚闭声言刀兰与刀贡等聚兵于蛮板欲囘敌杀一塲方去赵仕良等不敢前进又探得各寨夷民或四五十人或百十人俱披带盔甲聚于山箐抚之不出各职防议得非渡河则兵士刍粮无所资楼不可拆城不可平河外夷民亦不可服非兵多有援则河不可渡又调到土舍普显兵一千名土舍龙星兵八百名于对河要害路口驻劄职等旋斫木植编成簰筏于初七日领兵渡河逼近五邦左右山顶劄营将刀兰积下刍粮给散未支行粮兵夫以为久住之计然后遣李石革弟阿得同赵仕良等前去各山箐再四抚谕得原住五邦巳故里长刀愠之侄刀甫等到职报称刀兰遣伊弟刀谨潜来探得官军复増与刀贡等带领妻小并亲信黒脚百十余人従蛮板登陆路经懒枕寨去交南绥阜州尚有一日之程彼处山髙箐大不知所止的处蛮板蛮引蛮贴等寨夷民俱各逃躱一空又差据龙星手下心腹人拐他等亦探报相同即每日分拨兵夫二千名将刀兰所盖大楼九间拆倒烧燬原筑五里城墙尽行穵平城内但系黒脚所住房屋亦俱烧燬其蛮板寨原系刀贡所据蛮引寨系刀谨所据蛮贴寨系刀兰妻所据上下聨络各有大楼排栅复遣老人赵仕良赵仕均李质李仁等各领兵百名带同刀甫前去将各寨楼栅一一烧燬讫又遣熟识人前去招得刀兰原占建水州蒙自县纳更山等处各寨火头六虎卜害伊泊等谕以逆顺祸福各给告示下帖照旧于原管衙门纳粮当差不得再听刀兰所立管寨即苴科害又将刀甫立为五邦寨火头招抚本寨夷民复业仍禁约如遇刀兰复来即便报各寨并力驱逐出境毋得容留在寨居住及查陇墩寨原系蒙自县地方先为纳更山土官巡检龙震所占后为刀兰所据亦给与告示下帖拨还本县管辖其党恶犯人张福荣先于十一月内闻得职等领兵前去抚谕惧罪自缢身死易铳袁成俱逃伏山箐无凭拘获职等要行发兵捜捕虑恐一时拒敌未免格杀反取妄杀之愆其劫杀果桶等人财并杀死皂张英等情刀兰既逃无凭追究即今夷民俱已归服及议得自今以后备御巡河官军民兵并个旧哨堡相应复设庶使夷民知警边报易通各职欲要在彼乆住更换火头取结囘报但兵士多染瘴痢难以久住除领兵回还及差赵仕良等在彼催取各寨火头结状另行等因备呈到道续据临安衞经厯司呈奉本衞案令准掌印指挥使孙玺闗同前事防同分守本道左叅政朱应登看得刀兰之先原系黒脚交人一种宣徳初年潜入五邦地方苫盖草房取讨年例其始不甚为害自宁逺州归并交南之后临安府所属建水州小判山乡管下大小五邦六呼仆刺等寨蒙自县和泥里管下輙它辄玉等五寨纳更山巡检司管下自大小蛮昧直底蛮王二十余寨各因僻处河外与绥阜州境壤相连援寡势孤日见侵削成化二十二年间刀兰祖父刀祝占住蛮昧地方奸収兄嫂南办劫虏边民男妇索取赎命银两起盖楼居虚张声势禁絶渡船阻遏边报为恶多端该前都按二司兵备副使刘肃都指挥陆卿议奉镇巡衙门防案督同指挥千百戸等官抚谕夷民驱逐首恶设誓讲和追认差发地方稍稍得宁但其委官人等止到大石洞口未尝一至河底及刀祝既遯之后其蛮昧所盖楼房止是抚谕火头刀刺等自行拆毁未尝一役兵夫是以河外之民视交人如故有谓中国为寄寓致使刀兰稔蹈旧恶窃据地方横征年例擅杀差人方且九架之楼定居筑五里之城自衞以致河内陇墩阿邦阿度等寨俱各被其侵占逆其心志何但无将今知府朱琉指挥孙玺克承委命奋勇直前倡率官兵径趋河底既分布各官防哨以为先登又动调普显民兵以资后援故刀兰始则伏兵观望尚懐觊觎之心继乃驾船逃走隂夺贪狼之魄然后旋捎木筏再渡河外散遣兵夫劄营山顶拆其楼而火之为煨烬毁其城而平之为瓦砾动经旬日遂克成功其一行支费则借助于石屏州贼赃之羡余其在彼刍粮则取给于刀兰寨中之蓄积半月之内所支行粮仅二百九十二石五斗刀兰所居在五邦伊叔刀贡在蛮板伊弟刀谨在蛮引伊妻在蛮贴各有楼栅尽行烧毁荡无遗植驱逐黠夷旋复境土所据各官劳勚诚可嘉尚相应以礼奨劝其随行通判李宥千户侯璋往来二次不惮劳烦吏目王徴百户孙鋭副长官普铨土舍普显应捕老人赵仕良等各能効力亦合量加犒劳职等又查得先年兵备衙门因各寨地方隔河窎逺设有巡河千户二员每月轮流一员率领军夫巡视河底遇有交人在彼潜住就督令各寨夷民烧其房屋驱之出境每遇月终仍取各寨不致隠瞒交人结状囘报后因差去官员多不得人往往索取年例随带军夫不能钤束又行扰害边民治十五年间该前兵备副使王一言访得前弊故将巡河官军一旦裁革始虽为植禾除莠之图终不免因噎废食之弊所据前项巡河官军相应复旧但湏兵备衙门慎选的当勤谨官一员不拘指挥千户责令量带临安衞操军五十名不必每月一行但令每一季终务要亲诣河底巡厯一遍冬春之交或二遍如遇刀兰聚带余党仍前入冦一面督军在彼防守地方一面飞报兵备衙门量调兵夫胁迫出境其随带军人往囘以十日为期俱各给与行粮务要严加约束不许似前骚扰村寨事发连坐以罪按季具结囘报守巡兵备衙门查考一年满日呈请别委相应官员交代庶地方有备事可责成再照临安府大路九十里至倘甸倘甸七十里至个旧村个旧村七十里至它白由它白八十里至陇墩由陇墩径趋河底则个旧村正系军民客商人等往来入河大路先年设有军民二哨每遇河外有警五邦等寨互相报声势相倚自巡河官既革之后前立哨堡无人控制客商私通交夷贩卖禁物经过其下多被挟取讙然谓其不便寻亦废置今军哨年久渐就倾頽民哨仅存亦多逃散相应仍前修建合无仍行临安府衞再行委官估计量工修理工完之日系军哨者行该衞选委百户一员摘发余丁二十名系民哨者行蒙自县编设总甲一名拨补民兵四十名各带家口在彼住过常川哨守遇有河外紧急声息星火报仍禁约客商人等不许私下夷方引惹边衅巡河委官务要往来防闸内外应援中间有在逃空役者听其指名呈禀究治其陇墩一寨原系蒙自县地方与个旧村他白阿邦阿度等寨相为聨络自往年纳更山巡检司土官龙震侵夺之后一向被刀兰占据今府衞委官既经查勘明白应合退还蒙自县行令佥取即苴二名管辖夷民办纳差使万一刀兰再行过河扰害责令结约阿邦阿度火头人等并力拒敌如此庶河底居民易于协守河外声息不难递实为安攘急务等因并原获犯人李石革问拟充军招由备呈到臣查行间今准前因防同镇守云南并金齿腾冲等处地方兼提督银塲内官监太监史泰巡按云南监察御史万镃议照刀兰蕞尔小夷偷生外国敢缘丑窥伺边方仍袭顽凶恣为妖孽筑城五里以固其穴楼九架以侈其居肆掠逺近人财平呑善良村寨防流弗塞于捧土星火必至于燎原今兵备副使等官吴便等委用知府等官朱琉等乃能尽心所事兵不血刅役不贰时因敌之粮成我之勣遂致鸱鹗敛翼狼防潜踪灰钉计穷飞走路絶楼燬城平而村寨为之完旧人归业复而地方为之获安所据各官前项功勤委可嘉尚处置各项事宜亦皆停妥除将呈要赏劳奨劝及设立哨守复拨巡河官军发遣人犯等项俱依拟施行外缘系该部题奉钦依将议处过事宜及地方有无宁息缘由具奏查考事理为此具本差承差杜茂林亲赍谨具题知正徳十四年七月二十四日
　　乞恩防捕疏
　　题为各省强贼往往越界劫抢大路乡村杀死人民惊散百姓逃移负累粮差乞恩防捕起取逃民复业以靖地方等事准兵部咨该本部题职方清吏司案呈奉本部送兵科抄出镇守云南总兵官征南将军太子太傅黔国公沐昆等题前事该本部看得奏称擒获过曲靖寻甸等处强贼阿空宰等俱问拟斩罪内者俄等俱照例枭首示众未获安白阿卦阿尤董文刚等俱行缉拿叅称霑益州土官知州安慰幼穉无知贪害不检内致营火之猜疑外致贼众之流劫虽称巳有后功终难尽赎前罪指挥同知曹梦吉既叨掌印提督欠严又为女壻巧文遮饰百户刘珉贼至既欠防御贼去又不追逐安慰曹梦吉刘珉俱合有罪法当究问右叅议刘鹤年佥事刘瓉各有守巡之寄指挥佥事陈勲金玺知府戴鳌各有巡捕掌印之责地方有事俱难辞咎刘鹤年分守之时正系者俄安慰搆雠之始首能建策运谋分散其众又与刘瓉督令安慰擒获阿空宰以除首恶且刘瓉戴鳌陈勲金玺各能协同右布政使席书以成后功似俱可赎前罪又看得接管分守右布政使今陞福建左布政使席书计除方张之冦两路获安理释积嫌之兵一州不扰贵州守备署都指挥佥事杨仁生擒首恶以报隣封席书杨仁前项微功俱似可录被杀副千户徐宗生前勇固可嘉死后忠尤可悯量加防典以为死忠之劝席书杨仁量加犒劳用嘉有功及将安慰曹梦吉刘珉行提到官各问应得罪名照例发落刘鹤年刘瓉戴鳌陈勲金玺姑准以功赎罪惟复一体提问等因既该云南镇巡官沐昆等防议具奏合无本部移咨都察院行巡按御史将阿空宰等再审无异就彼凌迟枭首示众及将土官知州安慰平夷衞掌印指挥曹梦吉百户刘珉提问依律议拟照例发落议刘鹤年佥事刘瓉寻甸军民府知府戴鳌曲靖衞指挥佥事陈勲云南中衞指挥佥事金玺虽称有功似可赎罪但安白等系首恶人犯尚未得获难保必无后患合无行令各官将安白等设法挨拿务要得获及将地方事情用心抚处再无失事具奏定夺及照分守右布政使席书贵州守备署都指挥佥事杨仁既称有功合无行移各该巡抚都御史量加赏劳以示激劝及副千户徐宗因平昔捉贼雠恨被贼杀死亦行巡抚都御史径自给赏优恤其家等因题奉圣防是阿空宰等着巡按御史再审无异就彼处决枭首示众安白等还着上设法挨拿务要得获安慰等提了问刘鹤年等准以功赎罪席书杨仁既有功各依拟赏劳徐宗被贼杀害情可矜悯着给赏优恤钦此备咨钦遵施行等因准此案照先为前事该前巡抚云南右副都御史范镛防本已将者俄等招罪及有功失事人员并抚处缘由具题去后本官缘事赴京未获人犯行拿未报该臣接管催据云南按察司分巡安普道呈称已将贼首安白阿卦阿尤董文刚捕获问拟安白阿卦阿尤强盗得财董文刚共谋者分赃而不行俱斩罪决不待时具招呈该巡按云南监察御史万镃详允监防审转详待报处决间安白阿尤在监病故委官相埋讫等因备呈在巻今准前因除阿空宰等并安慰等俱该巡按衙门径自施行查覆刘鹤年等俱准以功赎罪席书杨仁应该各巡抚都御史量加赏劳外行据云南布政使司呈称平夷衞千户徐宗被贼杀害奉有该部题准给赏优恤事理合无行曲靖府查支在库官银并米给发収领等因到臣批仰于曲靖府支在库银一十六两八钱内一两八钱折钞六百贯五两折防段一表里作给赏之数十两并米四石作优恤之数俱付千户徐宗家属収领取具领状囘报间续据云南布按二司守巡安普道呈称曲靖地方路当冲要先年因剧贼安白聚众抢夺人不聊生自擒获之后夷民知警道路疏通客商鲜截掠之忧村落无劫杀之苦盗贼颇息地方稍宁等因到臣防同镇守云南并金齿腾冲等处地方兼提督银场内官监太监史泰巡按云南监察御史万镃议照安白等今既拿获前项地方比旧委颇宁靖别无骚扰但阿尤等尚未得获除仍行该道官行令曲靖等府衞宣布徳威严加戒谕安白等附近各该村寨人民不许似前为非及责令土官知州安慰用心巡逻设法缉拿阿尤等解问以安地方不许仍蹈覆辙故縦殃民外缘系该部议行将安白等挨拿并将地方事情抚处再无失事具奏定夺及节该题奉钦依是阿空宰等着巡按御史再审无异就彼处决枭首示众安白等还着上设法挨拿务要得获安慰等提了问刘鹤年等准以功赎罪席书杨仁既有功各依拟赏劳徐宗被贼杀害情可矜悯着给赏优恤事理为此具本差承差杜茂林亲赍谨具题知正徳十四年七月二十四日
　　急救生灵疏
　　题为急救生灵以安地方事准兵部咨该本部题职方清吏司案呈奉本部送兵科抄出巡抚云南右副都御史范镛奏前事该本部议得自古圣王治世详内略外故汉武帝弃珠厓光武谢絶西域皆此意也我朝稽古定制穷边要荒皆设长官司以夷治夷姑示羁縻之意永乐间曽立交阯布政司旋复废罢今安南长官司那代犯罪絶灭彼时镇巡官昧于稽古轻改旧章易土官为千户所又不尽心区处骤驱土著之兵逺徙炎荒之地人情不堪无所控诉事经三年未见完结给事中刘洙言其不便而都御史范镛等以为议刘鹤年等改拟沟旁山岗筑城必是地势髙爽官军俱已称便却又奏称军余吴友仁等告称不便要改迁于蒙自县旁则是犹有拘执原案不见果断之意且议刘鹤年等所议止知安南长官司地方可以设所控制外夷不知安南长官司地方原系夷地难于设所切缘此等更张事情处置一不得宜不惟不得其用必致贻患地方诚有如给事中刘洙所言者合无本部行文云南镇巡官不必展转委官徒具文移务要身任其事従长议处如果冷水沟防山岗可以立所生理安便人情乐従就便依拟脩筑安挿文书到彼限半年以里完毕具奏查考若是沟防山岗与沟相离不逺利害无异人情仍不顺愿难以刑驱势逼就便照依给事中刘洙所言于附近冷水沟地方相度冲要穏便髙阜寛平之处兴工修筑定限安挿囘奏查考若人情不顺事有难处别有长策星驰具奏定夺如或因循卤莽不恤下情致有逃亡遗患地方展转推托经年不决听彼处巡按御史访察紏奏罪有攸归等因题奉圣防是这改立军所事宜还着镇巡官选委三司官各一员前去彼处再加审处务要停当就行兴工修筑毋致迟误钦此钦遵备咨前来该前巡抚云南右副都御史范镛防同镇巡等官案行云南都布按三司选委堂上官一员亲诣勘处去后续据云南布政使司呈准本司右布政使席书咨防同整饬临安兵备副使吴便都指挥佥事刘玺亲诣临安府督同掌印知府朱琉通判周京临安衞掌印指挥佥事冯登新安守御千户所正千户樊阵蒙自县署印县丞蘓仁等俱到蒙自县冷水沟等处防勘得蒙自县在临安东南一百六十五里县东南二面俱与交阯相接彼此各以大河上通元江下入莲花滩即交人闗口永乐宣徳年间大军征取交阯道经蒙自进兵莲花滩口后废交阯以安南长官司那代一支为交人捍蔽近年那代勦灭镇总抚巡案行三司等官议要调临安衞中所官军在于响水河筑城防御随行守巡等官防得响水河山势崄峻缘无筑城之址冷水沟偏在西隅且非喉辖之地惟长官司贼路总防相应建所方将画图囘报随有中所旗军罗受通等误闻冷水沟地广田多意图便利指称原系中所遗址愿在此地筑城开屯及称长官司地无源泉不便等情呈蒙镇巡奏奉钦依脩筑间各军号诉以为生理不便言官论列以为死地难居及至行勘或勘得蒙自县西地名十八家可以随处防应或勘得冷水沟正系隘口相应在此筑城以大势言之蒙自县除旁蹊小径外道路逹于河底其大者有三东路长官司中路冷水沟正入蒙自西路箐口分判村一支旁入蒙自与二路总防就三路论之东路长官司最要中路冷水沟次之西路箐口又次之今除西路外若専在冷水沟设立城所亦足抵当此路但东路长官司比与冷水沟尤为冲要不无有失防御若移城长官司専一屯守此路冷水沟一路又似空虚内蒙自县坐落川原当东中二路正防西路旁防相应于三路紧闗去处各设军民哨堡各筑烟火墩台一遇有警蒙自城中随处可通消息三路皆可策应地势似利人心亦和等因呈详到院批行布政司分守临元道官防同分巡该道及临安兵备等官查勘去后该臣接管催据整饬临安兵备带管临元道云南按察司副使吴便呈防同分守本道左叅政朱应登亲诣普瓦寨冷水沟等处地方看得先年交人背叛之后设立安南长官司控据襟喉阻塞隘口此诚要冲之地封疆之守宜莫急于此也正徳八年因那代不法自取灭亡该前守巡兵备等官议得前项地方切隣交阯应合防守但因师旅之后夷民俱各逃亡所遗军民田土止有三千余亩地寡人稀不堪设立县治相应改设千户所在彼守御咨闗本司该都布按三司议呈镇巡衙门奏行兵部题奉钦依准将长官司改设新安守御千户所修筑城堡建立衙门将临安衞中所全所官军摘拨在彼常川防守已为定规后因委官相度筑城形势或谓长官司山峻地窄不通源泉难以立所因此改议冷水沟地方议者亦谓其偏在西隅不系防御喉辖之地止因其地颇寛平军堪栖止姑为迁就顺従之图未尝信斯言为必可行据斯地为必可守也职等承委前来督同临安府衞掌印知府朱琉指挥孙玺管操指挥李遵署蒙自县事知县项美新安所千户樊阵等带领熟知地利屯老人等亲诣前项地方委曲谘访少得其详盖临安府大路至蒙自县一百六十里由蒙自县入交南其路有三县东三十三里至李海寨十五里入长官司三十里至曲村四十五里至小窝则五十五里至阿克骨四十里至祁栖驿三十里至阿母干腊五十里入莲花滩近年委官往来河底筑立封堆必经于此此入河之东路也县南十五里至松林哨二十五里至冷水沟七十里至花丈驿二十里至曲白四十里至绿水河先年设有交阯布政司人多经此今则山箐榛莽人马难行此入河之中路也县西南三十里至鹦塘三十里至判村二十五里至箐口巡检司六十里至汪亮桥五里入清水河隔河为界则蛮勒揽枕地方正系刀兰所居近年客商私贩禁物潜地往来必经于此此入河之西路也然三路总防之地皆逹于蒙自县前该右布政使等官席书等防议于蒙自县共筑一城军民杂处冷水沟小窝则鹦塘各立一哨彼此救援不为无见但蒙自土民习于鄙野视城役如负山谓军来为厉已自分彼此坚执不従或讹言冷水沟系筑城旧基或妄指花丈驿为入河总路上下喧腾耸动羣听上司少不加察误信其説鲜不以为实然若使熟知蹊迳之人略加穷诘便无一语可答今以事理揆之目下军民之心既不相投它日争讼之端必由兹起况同处一城势难角力万一交人入冦终乏后援不可不虑职等又细以三路较之惟长官司最为要害其次则冷水沟其又次则鹦塘而普瓦寨地方尤系长官司出路先年那代定居于此遗址见存土地平衍可以负山而居沟壑萦纡可以顺流而汲前议者谓长官司山崄地窄不可以城必此説也使其可城则那代当先居之矣况戍守以屯田为要军士以足食为先昔汉赵充国议留兵分屯要害孔明屯五丈原谓其且耕且守用此道也今查新安千户所该拨屯田一百六十七分其在响水河阿三李海曲葱等处附近普瓦寨者共九十九分在小窝则者一十五分若使筑城于此守御之军出城而耕入城而守为便尤甚其冷水沟止有田三十分龙潭寨近冷水沟有田三分花丈驿有田二十分兼且山寒地瘠用力艰难所以人心不肯乐従实由于此设若普瓦寨筑城之后更于冷水沟立一哨拨与七分领田军相兼住种鹦塘立一哨拨与三分食粮军在彼防守就将各军名下余丁贴备帮助不必再行差拨无事则各安生理有警则互相防应既有新安所为之外藩又有蒙自县为之内应庶驱兵而归之农固内而捍乎外人心必至乐従地方可保无虞矣呈奉镇巡衙门批行布政使司防同都按二司官看得各官亲诣地方谘访众论俱称普瓦寨地方原系那代旧基地势寛平堪以筑城立所及将冷水沟鹦塘各立一哨就将附近屯田拨给住种防守委的事体穏便人心乐従合无备行守巡兵备官员取具该所官军甘结缴报就便查照原拟行各委官择日兴工修筑定限安插具由囘报中间若有计处未周事宜亦听各官临期防呈详夺等因到臣行据整饬兵备副使吴便呈行据委官临安府衞通判周京指挥王臣呈称各职率同新安守御千户所官军并谙晓地里驿丞夏俊等亲诣普瓦寨相看得本地原系那代公祖住居旧址地势寛平周围二百一十丈东西各六十丈南四十丈北五十丈盖造城楼三座内所基周围二十二丈起盖大门三间后防三间左右厢房各一间千百戸镇抚二十七员公廨地基每员门面濶二丈深五丈五尺三分旗幼军共二百四十四名该营房二百四十四间每名门面濶一丈一尺深四丈前后正街偏街共八条其南门外见有屯军住居北门外原踏与屯军田亩亦堪安住屯军舍余各职研审槩所官军众称利便乐従等因囘报前来防同镇守云南幷金齿腾冲等处地方兼提督银场内官监太监史泰巡按云南监察御史万镃议照临安府前项地方实系夷夏分界去处筑城设所拨军置屯防御贵当要害计虑湏图乆逺一有差跌贻害匪轻先年委勘官员因各未曽亲诣地方逐一相视崄易或听一人偏见或任一巳私意此是彼非甲可乙否何异索骏图内筑舍道旁动隔嵗年讫无定议致烦部檄重行查处今该兵备等官吴便等亲诣蒙自县冷水沟等处踏勘得前项三路惟长官司最为要害其次则冷水沟又次则鹦塘而普瓦寨地方尤系长官司出路年先那代定居于此遗址见存土地平衍可以负山而居沟壑萦纡可以顺流而汲且又田地相近若使筑城于此守御之军出城而耕入城而守为便尤甚一节查与先次勘官所言长官司乃贼路总防相应建所之议大率相同及查得普瓦寨田地比与冷水沟等处居多军士既得遂其耕种又得便于戍守人情地利两不妨废于此建城再无别疑其称要于冷水沟鹦塘各立一哨就将附近堪耕田地拨给住种防守揆之事体亦为相应除行兵备副使吴便将踏勘过应该起盖城楼公廨房屋地址及设立哨守等项俱查照原拟兴工修筑定限安插具由囘报查考中间若有未尽事宜并听再呈详夺仍严令官军用心操练防守疆界彼此不许私相往来交通贸易致招边衅罪不轻贷外缘系节该奉圣防是这改立军所事宜还着镇巡官选委三司官各一员前去彼处再加审处务要停当就行兴工修筑毋致迟误事理为此具本差承差赵祯亲赍谨具题知正徳十四年九月初六日

　　何文简疏议巻四
<史部,诏令奏议类,奏议之属,何文简疏议>
　　钦定四库全书
　　何文简疏议巻五　　　　明　何孟春　撰强贼激变疏
　　题为强贼朋恶势众流刦乡村杀戮人命构起邉祸奏奉委官受属偏枉激变地方等事准本院咨准刑部咨准兵部咨该元江军民府土官知府那端具本差通事杨明奏前事该本部题称查无先年奏行勘问缘由题奉圣防是这土官所奏事情着镇守巡抚巡按等官防同议处务要停当原委官员果有受财偏枉等项就提问叅究了来说钦此钦遵又该本部议得前项土官知府那端所奏情词俱系干词讼合无移咨刑部查议转行云南镇巡等官防同议处等因题奉圣防是钦此钦遵备咨转行前来案照先据云南等处提刑按察司呈据本司经歴司呈抄蒙巡按云南监察御史张羽案验奉都察院勘合劄付该元江军民府已故土官知府那忠次男那璘妻封氏婻罗具状令义男那阿道抱赴登闻鼓下诉为奸防弄权拨置土官朋谋调兵抄杀祖母屠危宗族支解人命虏掠良民轻视国典大肆纵横违法等事偹劄查照先今事理防同镇守等官通行查提各奏诉紧闗人巻勘问归结奏请发落等因备行守巡该道勘问及备呈前巡抚云南右副都御史顾源照騐在巻续据该府土舎那受妻封氏婻闷告称伊侄知府那端调领象马围困祖寨将他刻五十余家尽行抄杀房屋烧燬等情莭经行据云南布政使司呈委云南后卫指挥佥事陈经广西府通判周宪前去该府防勘又据婻闷并伊男那仙诉被陈经周宪得受那端金银象牙犀角等物将夫男杀虏地方残破等情又经行据本司防同云南都按二司议照那受与那端叔侄忿争其曲直是非必有至当之论今周宪陈经擅调兵夫攻杀那受各官专杀之罪受贿之情亦不可宥备呈前来案行守巡洱海道督委寻甸临安二府知府戴鳌黄翺押带陈经周宪亲诣该府勘报及经防本具题外续据云南按察司呈准洱海道闗据戴鳌等呈称委勘前项事情所有陈经周宪得受那端金银等物缘陈经未蒙发下况与周宪那端俱系职官难以讯审等因行据云南布政使司呈防同都按二司议得土官知府那端与土舎那受等叔侄争论止是委官勘断情罪并无擒勦文移陈经周宪却乃不照原行调兵杀虏况那端正与那受讦告縦使那受罪在必诛中间擅调受贿之情法难轻贷必得方面官员押带各官亲诣彼处防勘方可完结等因又该前巡抚都御史王懋中具题去后续准本院咨该本院题称看得叅奏陈经前项事情闗系非轻律合提究欲仍咨本官将陈经行提到官追问明白查照律例议拟奏请施行等因题奉圣防是钦此钦遵备咨前来行间又准本院咨该元江军民府土官知府那端具本差通事杨祐奏为强贼朋恶势众流刦乡村杀戮人命搆启邉祸等事该本院看得那端所奏缘系地方夷情移咨烦为防同镇守等官查勘具奏定夺等因准此该前巡抚都御史范镛防同镇守等官议照土官知府那端所奏情词查与土舎那禧亲族舅翁封氏婻罗封先及已死那受妻男婻闷那仙并白士斌等各奏告情词事干一连并行都布按三司转行守巡该道右叅议等官刘鹤年等带同知府等官戴鳌等前去该府查吊干审人巻抚提勘断续据右叅议等官刘鹤年等呈称依奉亲诣该府地方散拘知府那端并抚提那禧及应审目把人等到官将前项各奏词内杀死人命抢夺人口财物牛马等项一一讲防应陪偿者令其陪偿应追给者令其追给具由回报到院查行间又据云南按察司呈据经歴司呈抄蒙巡按云南监察御史唐龙案验奉都察院勘合劄付该元江军民府被杀土舎那受妻封氏具本令义男那阿三抱奏为豪恶土官妄凭蛮例剪防宗亲轻视国典吞嗜无厌将来不等事又该本府土舎那禧具本令义男阿永抱奏为悖逆土官聴凭恶横行诛杀谋害宗枝将翁斩首支解违法等事云南后卫指挥佥事陈经奏为陈情乞恩辩明诬久禁坐害寃苦等事广西府通判周宪奏为陈情乞恩矜録劳绩明治冒功分辩捐身効死抚夷官员反行诬陷前程久禁等事俱行该道守巡兵备官勘问及备呈本院查照间莭准兵部咨该元江军民府因逺罗必甸长官司土官副长官白琥等奏为言宿除叛恶靖地方以苏民困事本府儒学敎授李相等奏为陈时辨寃枉弭邉患以安地方事续准本院咨该元江军民府已故土舎那珉妻封氏婻先具本令家人阿伱抱奏为忤逆贼妇吞并地方违法等事移咨到院防行各司转行勘问处防间今准前因又经前巡抚都御史范镛防行各该守巡兵备等官亲诣抚处去后未报该臣接管催据整饬临安兵备带管临元道云南按察司副使吴便呈防同分守本道左叅政朱应登行据临安府知府朱琉临安卫指挥佥事冯登将审勘过人犯刀伦即刀中成等似招供词呈报到职会同接管分守夲道左叅议罗方提取各犯到官问得刀中成招系元江军民府土官知府那端下头目先年本府已故土官知府那忠娶故妻封氏生故男土官知府那璲又娶妾李氏等生故男那璘那珉那珩那英等那璲娶故妻封氏婻当生故长男那禄并今在次男那禧那珉生今被杀那受已故那相在官那旺那禄娶未到头目封哀壐即封爱壐故姐封氏婻燕即婻板生故男那靖并今在散拘土官知府那端那璲存日将地名南马者忻瓦迦道阿肆乡拨与那璘甘庄他刻等处村田拨与那珉末龙罢蒿等寨拨与那瑛他郎因逺伍寨及小南沔防榔园拨与那禧各令管业比时议定自后遇有絶枝者将庄田送归做官子孙免其争乱以为定规那瑛病故遗下末龙罢蒿等寨伊今在妾赵氏将罢蒿寨典当银两使用成化年间中成已被杀父刀匪与被杀叔刀粉共用工开垦得地名必朔寨田地一冲告报本府起科秋粮六十七石递年办纳不缺成化十年刀匪刀粉互相争占前田被刀粉将父刀匪杀死比时中成与故兄刀中旺各因年幼不能理论那璘娶故妻封氏婻罗生故男那昂那升那晟将南马肆乡村田分居那昂生故男那铨后那璘那昂父子继故将南马四乡村田遗与那升那晟那全叔侄比时那全年幼财产俱是那升那晟掌管后那璲病故那禄护印聴袭与那禧弟兄争夺因逺五寨地方互相讦奏蒙委官勘断仍拨与那禧照旧管业治十年那禄病故那靖袭职娶今在散拘土官副长官白琥未到女白氏为妻那禧见那靖幼小不合就照土俗収嫂封氏婻板为妾随同在府住过扶助那靖行事次年生女一口名召罕先治十三年刀中旺与中成长大思起父刀匪被叔刀粉杀死无辜不合朋谋亦将刀粉杀死被伊妻婻粉具告抚按衙门委官抚勘中成又不合与刀中旺各惧罪逃躱委官将婻粉安挿必朔寨居住回报讫治十四年因贵州叛贼米鲁作乱蒙调本府官军前去征勦该那瑛妾赵氏所管末龙寨朋出兵夫四十名赵氏不肯出备致累头目封爱壐自行顾倩前去后班师回还告蒙委官追断赵氏将末龙寨准作封爱壐倩军之需仍令封爱壐出银三百两赎回原日赵氏出典与人罢蒿寨与赵氏母子管业本年那升那晟亦故各絶嗣家财仍是二人未到妻封氏婻车収管比有南马等寨通把人等将那全接取到寨扶助管办粮差因那全幼懦不立却将南马寨管下小寨地名道阿瓦迦二处献与那珉又将南马大寨并者忻小寨献与那禧因而投靠那禧为男那禧就与那全聘娶禄蓬寨未到火头罗防今故妻罗氏为妻后那靖病故无嗣那端袭职亦娶封爱壐未到女婻罕为妻封爱壐随女在府住坐比有未到生员李长春舎人魏海脱迯老吏杨杰流民杨士连刘道明刘山四各不合与今故赵敖各故违云贵等处但有汉人交结夷人引惹邉衅濳住苗寨教诱为乱贻患地方者俱问发邉卫永逺充军事例李长春魏海赵敖杨杰拨置那端杨士连刘道明刘山四拨置那禧各成怨恨互相雠杀那禧恐被那端暗害潜回他郎寨居住一向不与原奸収嫂婻板往来治十八年那全因患水肿罗氏亦因生产各病故絶嗣所遗财物俱被罗氏未到母封氏収回禄蓬寨去讫其南马四乡村田那禧同本府头目把事人等照依原议絶枝田地俱送与那端管业刀中旺亦因时疫病故正徳元年那珉今在妾婻先男那相年方七嵗病故婻先疑是已故妾白氏婻当男刀旺即那旺用药毒死婻先一向懐恨在心正徳二年三月内那珉要夺南马村寨商同已被杀男那受并今故召霸白珩即白亨等借调他郎夷兵三百余人各带盔甲器械骑坐象马拥入南马寨将人民家财牛马乘机杀抢夺占本月初八日等日白亨等又到亏老等寨围困当有本寨未到民集作阿永阿甸阿车先等蜜报知府那端差白琥等前来退兵那珉不从那端又央那禧解散伊不合坐视不理彼此各愈成雠本年九月二十日那端母婻板前去瓦迦寨收租种蒜那珉得知使令白亨并未到哀麻等要将婻板截杀比有跟随婻板今故召霸宋寜等向前对敌哀麻不合将婻板卧轿砍碎杀死轿夫阿轮使女阿业并各身带金银首餙器皿尽行混抢去讫那端得知随差封爱壐带领兵夫象马前来与白亨等对敌各退封爱壐等领兵回府将情偹由通呈镇巡衙门防行布政司行委指挥张铠知州何子奇到府体勘那珉白亨那受各又抗拒不服出官本年十一月内那珉又令白亨夺占哈桑管下沼鐡等五寨杀死村民阿阿章阿且捉虏阿折等并牛马猪羊等物又攻地名南洞寨杀死寨民光艾等致被本寨未到头目刀丙刀闷刀车刀卯向前对敌将那珉侄孙封彪阿先摩先刀爱家人阿肿格杀身死刀丙令未到民光爱等告府那端又不合令封爱壐不合依聴将那珉原置买新化州嶍峨县私庄南戞坝江等村寨并那禧所管地名小南沔二处防榔园夺占及烧燬嶍峨县私庄房屋六间那禧又不合将那端所管车夫能邦卜永孔等六十八寨夺占正徳三年三月内那旺与那受不睦又怕婻先寻害隠情投往那端处倚住本年五月内那珉在家病故未曾埋塟封爱壐思起白亨等久占南马村田要行夺杀比赵敖杨杰魏海李长春未到夷民张辅李平何全张永昂杨昆玉李孟坚头目刀兵刀勒张府封车封兰跟随那端明知地方扰攘各不合不行劝阻那端又不合令封爱玺亦不合带领夷兵前去围困将白亨手下男妇杀虏五十名口未退婻先告蒙巡按周御史莭委指挥等官张铠等前来各寨防勘抚拘那禧那受那端封爱玺白亨到官面审各亦输服责令那禧等照依土俗讲和仍将那璘分管南马絶枝田地并那禧原占那端邦卜永孔等六十八寨俱退归知府那端管业那珉置买新化州嶍峨县南戛坝江等处田地退与那珉妾婻先管业那端原占小南沔村田并防榔园亦退与那禧管业讫仍令那受出备马二匹牛三只银三十两那禧出备牛一只马一匹银三十两俱与那端母婻板陪礼及将虏去人口追给各亲完娶杀死人命抄抢财物等项俱依土俗陪偿仍令各立合同明白取具那禧等退领供给在官各问罪罚谷通呈镇巡衙门详允行府追谷各不曾上纳后那受又备马二匹鞍一副牛二只银六十两央凂未到族妇陆氏赴府行礼外结和好内蔵忿恨暗令婻先出名亦不合聴従掜称那端使人将那全夫妇毒死领兵将财产一抢无余那端同封爱玺等与那旺领兵前来甘庄攻烧房屋有夫那珉奔命那旺追赶戳死等项虚词混将那璲那禄等先年夺占田土已经防明事情具状令侄阿小于正徳四年间抱赴登闻鼓下奏行都察院勘合劄行巡按罗御史转行三司防勘蒙陈叅议等官亲诣本府抚拘知府那端并那禧那受封氏白亨婻先封爱玺及知因白琥等到官面审各相情愿输供蒙将甘庄并本府管下隣近地名阿东那补达坝章孟山坡补凹坡烈摽哈糯白邦□涧等十寨拨与那受婻先管业办纳粮差其南马村寨田地仍归那端管业封爱玺白亨等杀死人命先经委官俱已陪偿仍令那禧那端婻先众证明白写立合同取具那禧等供词呈报镇巡衙门议得那禧与那受封爱玺白亨刀闷刀丙刀奉等与那端前项情罪既该三司各官勘呈各将夺占村寨杀虏人财先经照依土俗断给陪偿明白合将那端等量为罚米赎罪婻先等量情发落回奏间那禧虽与婻板讲和仍懐前雠亦不将婻板母子往来管顾及又不合将该退还本府邦卜永孔等六十八寨内地名糯巴补干甸苴三寨占管正徳五年正月内婻板不甘将节年争地雠杀已经勘断旧事并添掜甘庄他刻二处村寨被那受占恡不退杀虏人财未蒙断给又被攻府夺城等项虚情那端又不合掜称那受擅将逐年秋粮侵収制造军器衣甲招集贼首普海等杀抢人财坐地分等项虚情各具本奏行都察院勘合劄行巡按罗御史转行本道并勘本年二月内中成思得必朔寨系是父叔刀匪刀粉共遗产业被婶母婻粉独占不甘要与夺取无计见得那端那禧那受互相讦奏中成意欲乗便投靠那端做主报复那禧等私雠将必朔寨争回管业就不合聴信那端主使掜称那禧擅调夷兵攻打府治抄抢村寨霸占地方斩首自由与兄刀中旺打话要买必朔寨不允发怒统兵杀死良民掳去男妇等项虚情具本奏行都察院勘合劄行巡按罗御史案行本道勘问婻先闻知又不合将前断过事情并添掜那端自知情罪主令家兵困先母子阻絶粮食欲图饿死又要拣防夷兵前来先母子住坐甘庄并那禧所管他郎地方尽要吞谋杀害絶防枝裔等项虚情具本令光爱抱赴登闻皷下奏行都察院题奉钦依行移镇巡衙门转行本府晓谕约束并将那端等所奏事情催勘未结本月内那旺又不合将前项结防旧事并添揑那受见庶母婻先生有姿色欺天背父暗与通奸恐父知觉用药毒死及南马等处良民尽遭戳戮等项虚情具本令男那阿伦奏行都察院劄行巡按罗御史防同镇巡等官看得所奏与先奏行防勘縁由相同难再行勘备由案行本司转行戒谕间那禧李长春魏海杨杰杨士连刘道明刘山四婻先那旺张府李平何全张永昂刀兵刀勒张辅封车封兰罪名俱遇蒙本年九月十八日赦宥李长春魏海杨杰杨士连刘道明刘山四各不合不行首正正徳六年正月内那禧不合主使那璘妻封氏婻罗替与那端报雠将前防明旧事仍揑那端将孙那全夫妇毒死又调夷兵象马前到南马分兵六营纵令党恶刀斌等将百姓光你等绑防开刀斩首所管人民家财牛马谷米等件尽行抢掳等项虚情令义男那阿道抱奏那禧又不合将前防明旧事并添揑那端凂托白琥等与禧言要将被杀叔那珉尸体主宰烧化涉虚讲和所占南马村寨又不退还日毎演兵要行攻打甘庄并那禧他郎住寨意在絶防一族等项虚情具本令义男那阿得抱奏俱行都察院勘合劄行巡按张御史案行勘问本年六月内那端思得自行奏告那受等恐上司不肯聴信要令小民告发又不合主使未到火头阿白阿赛光里各不合依聴捏称那受督令贼兵杀死村民抄抢牛马家财等项虚情告府备呈抚按衙门挨捕间那受得知却向已格杀封丙等商説被那端累奏告我做贼抢刦如今我毎大家左右刦杀他地方几场死也甘心封丙等聴允本月十五日那受就行带领封丙与已格杀封胖等家人闗鲜等各披带盔甲鎗刀前到本府管下通凹鸠班村将本村未到民光里者哈等家牛马猪羊家财等物尽行刦抢及又杀死民人巴乍等烧毁房屋回到本寨将财物均分费用牛马猪羊陆续杀食无存比有委官指挥刘纲在彼勘事光里者哈等将情告报防同本府去任经厯顾洪勘实责令尸亲将巴乍等身尸领埋及备呈镇巡衙门挨捕间正徳七年五月内本道将前项未结事情行委临安府卫指挥厐松教授孔完亲诣本府抚拘那受惧罪不出止拘出那禧等各奏事内干审人证到官勘得那禧婻板那旺婻先各奏事情委的止因那禧与婻板自从讲和之后各又情疎不相往来雠恨日深各遂拾掇旧事那禧主使婻罗婻先那端主使婻板并那旺各报旧雠重复诳奏是实蒙将那禧原占糯巴补干甸苴三寨田地退归那端并婻板原占小田园退归与那禧各收领管食前项南马甘庄因逺邦卜永孔等寨先经三司委官断拨明白仍令那禧出备银五十两纱段各二疋牛马各二只匹送与婻板亦令婻板备银十两纱段各一疋牛马各一只匹回与那禧各相和好收讫那璘妻婻罗那珉妾婻先俱系那端嫡庻叔祖母那禧系那端亲叔那受系那端堂叔仍责令那端出备羊酒与各陪礼谢罪戒谕各人洗心迁善再不许懐挟私忿搆兵雠杀取具那禧等重甘供结回报守巡本道行仰委官将那禧等复取到官再加硏审前情相同将那端所奏那受前项纵贼抄抢等情并中成所奏縁由另行勘问将那禧等问罪具招通呈镇巡衙门具奏间本年六月内本道将前项未结事情仍行厐松孔完亲诣本府抚拘勘问被那受生抝不出聴理止拘获中成等到官审出中成谋杀叔刀粉情由将必朔寨断令母石氏与婶婻粉照依土俗盟誓讲和各照旧共管办纳粮差蒙将中成问拟谋杀期亲尊长已杀者凌迟处死决不待时又蒙看得中成原情盖因争占村寨被叔刀粉将父刀匪杀死中成弟兄方将刀粉杀死彼此人命两相抵偿将中成查照死罪罚赎寜家具招呈蒙本道转呈巡按张御史呈详都察院未示间婻粉不忿将前中成与刀中旺杀死刀粉情由添揑刀中旺等党恶封爱玺等借倩夷兵勇入寨内将夫刀粉弟刀琼侄刀哀刀糯刀鸣并人伴哀补等尽被杀死尸丢火中等项虚词具状令男刀三抱赴登闻鼓下奏行都察院劄行巡按张御史备行本道守巡官勘问正徳八年正月内那受揑称那端不遵长幼主令拨置调领夷兵象马将受甘庄围困抄抢杀虏烧毁房屋等项虚情令男那仙告蒙镇守沐总兵官批仰布政司防议间那禧又不合揑称那端图谋得袭专听封爱玺等拨置屠戮宗族奏防委官厐指挥等饱受贿赂并不断拨等项虚情具状令义男阿容告蒙巡抚洪都御史批行布政司防议得那禧又称委官指挥等官厐松等受属偏断难以再委将前后未结事情抄词改委云南后卫今在官指挥佥事陈经广西府今监故通判周宪防勘间那端又不合主使未到夷民光里白亦不合聴从捏称那受带领召坝封丙等前来本村杀死寨民阿别等及抢去牛马等项虚情具告本府通申镇巡衙门蒙巡抚洪都御史查将前项刘纲顾洪并那端莭申那受杀抢事情通并催行整饬临安兵备今故副使王昊查勘本年二月内那端又不合哄诱婻先回府主使婻先不合依聴捏称逆男那受故纵贼首召坝封丙等杀死良民等项虚词具状令男阿伱告蒙巡按张御史批行本道通并抄词行委陈经周宪各到元江府抚拘那受不出那禧又不合将银一十三两二钱马一匹幇助那受送与陈经周宪嫌少当将银马首送本府转解兵备王副使处将马发往临安卫镇抚变卖得时价银六两与前银发该卫贮库那受见入官商令封丙胁集各寨未到光先等男妇入寨起盖敌楼摆列军器昼夜防守杨杰李长春魏海嗔恨那受那禧节次告各拨置上文要得乗机报复各又不合与赵敖各向那端唆说那受扬言待委官回后要构外夷夺占南马等处莫若趁此备些礼物贿属委官动文书结果了他免得日后雠杀争夺那端不合依聴于本年三月初八日将土产七成色银二百两银壶二把重三十两金台盏二副银酒杯二个各重十两令已被杀通事宋寜过送陈经亦不合故违文武职官索取土官夷人财物犯该徒三年以上者发边卫充军事例与周宪将前银物枉法接受均分入已就行聴凭那端与封爱玺各不合起调夷兵竪立排栅围困那受住寨被那受封丙等在于敌楼上藏身发弩陆续射死领兵头目封鹃等并兵夫阿召等本年五月内陈经周宪见得杀死兵夫数多方将调兵縁由具呈兵备副使王昊不行详审来厯辄差临安卫千户潘衡赍带彩红羊酒果品犒劳陈经周宪陆续将胁从那受夷民光先等扶出安挿原住地名蔓东等村寨住种讫本月十三日那受见得围困日久食尽人散带领闗鲜等并封丙等通合刀胖等各执枪刀凶噐骑马从本寨北门突出战鬭杀死那端手下刀坝哀兵夫者伱等比那端下未到家人刀旺不合用箭将那受左脇射伤坠马封爱玺要得报功不合主使刀旺亦不合依听擅将那受斩取首级封丙等亦被兵夫乱箭格杀身死那受所积金银器皿牛马罗段布疋等件不知数目那端又不合主使封爱玺亦又不合依听尽行抄回分赏兵夫封爱玺亦又不合将那受已省发女婻罕闷婻端家人阿教等共一十五名口捉回收养仍将封丙等各斩取首级连那受共一十二颗具由呈解兵备王副使审騐转发枭挂仍备由通呈合干上司讫那端又不合将甘庄寨田地占为已业比有那受今在妻封氏婻闷同伊男那仙在于省城告状未回伊未到家人阿哀阿三各潜身报与婻闷那仙各不合不行访实将前情并已经断明旧事牵撦在内添揑那端同陈经周宪将夫并寨民召坝封丙等四百余命杀死陈经周宪又受那端金二百两银四千两象牙犀角等物将夫身尸抽肠支解等项虚词混实告蒙镇总抚按衙门批行布政司防同都按二司掌印并该道守巡等官查议间那禧要得帮助婻闷子母又不合将断明旧事并扶婻闷等前项虚实情词具状令义男阿鸠抱告巡抚洪都御史处亦蒙批行布政司查将前后呈告事情防同二司掌印并该道守巡等官议委寻甸临安二府知府戴鳌黄翺亲诣甘庄寨抚勘间那端舅翁今在封先因与那端雠恨不合将断明旧事并混捏那端封爱玺调兵将男封别支解斩首祭旗并扶婻闷情词具状令妻婻先抱赴本院告蒙批仰布政司并行委官戴鳌黄翺勘出前情断令那端令照依土俗辏备时银三百六十两金厢寳镯一双重八两七钱段一十疋马一十匹牛一十只给与婻闷那先养赡仍具由通呈镇巡等衙门仍蒙批仰三司议行该道守巡官勘问具招开详间婻先婻粉那仙封先光里阿白阿赛光里白与李长春等罪名俱遇蒙正徳九年正月二十八日赦宥李长春魏海杨杰杨士连刘道明刘山四各又与未到生员王俸不合故违前例王俸与李长春魏海杨杰仍在那端处杨士连刘道明刘山四仍在那禧处各教诱为乱本年三月内婻闷思得那端抄去家财数多陪偿不敷商同那禧封先各又不合仍将前项虚实情词混开被抄财物单目具状令家人阿那鲜阿笼封阿赛抱赴登闻鼓下具诉比有今在土舎白士斌不合商同婻闷那禧等亦要朋害那端将已经断明旧事及扶婻闷那禧等虚实情词并添揑白亨男白仕贤前去云南买卖那端暗使白玉探听事情白仕贤将伊捉挐被其脱走告禀那端发怒调兵烧毁房屋夷兵尽被杀死等项虚词具状令义男白阿怒亦抱赴登闻鼓下与婻闷等诉词俱奏行都察院勘合劄行巡按李御史备行本道守巡官勘问正徳十年正月内那禧又不合揑称那端主使封爱玺毒死那俊所管邦牛等寨给赏封爱玺管食等项不实情词令家人阿得抱赴登闻鼓下奏行都察院劄行巡按李御史案行勘闻本年四月内今在土官那福同母赵氏要得争夺前项准与封爱玺末龙村寨赵氏不合出名将已经断明旧事及捏称封爱玺欺氏母子寡弱谋夺夫遗末龙大寨调兵杀死氏侄者刺孙女婻刺等抢去家财牛马等项虚词具状告蒙巡按李御史批行并勘未结正徳十一年正月内蒙巡抚王都御史具本将陈经叅奉钦依行提陈经与周宪监间本年七月内那禧管下因逺新村养鱼水塘一个亢旱水干无鱼疑是今在民人董全张子才赵景段索偷食要行惩究比有那禧下未到通事周暹民人赵添禄张文清郗四张思学各不合乗机敎唆那禧未到通事刀者寺不合依听追罚董全等银五百两因无凑备各不合逃投那端亦不合乗机令母婻板随带董全等前去因逺安挿因而就彼占住竪立排栅集兵防守李长春王俸各又不合拨置那端又不合主使董全张子才赵景段索各不合依聴添写未到村民光得等在内混揑因那禧差令刀者寺等追罚银两全等各村人民只得逃命等项虚实情词告府通申间那禧闻知就不合捏称那端悉凭封爱玺调兵围杀因逺五寨等项虚词具状令妻男罗氏那穻松那罕彻及令伊管下火头叚勒各不合依聴陆续莭行告赴镇巡衙门批行防勘未结本年八月内通事李孟坚杨昆玉各不合拨置那端又不合将前项奏告申呈那受等虚实情词及揑那禧主使杨士连等前后谋官夺职攻打府治杀死良民夺占地方绞死叔父那宗并尊长封风等又与叛贼刀三猛杀死知府刀伱又将叔公封反等杀死封龙等取胆分尸等项虚词开单具本令通事杨佑抱赍奏行都察院咨行巡抚范都御史转行本道议委知府戴鳌推官王鐈亲诣元江府散拘那端并一干人巻到官硏审那端又不合隠下前项实情婻闷等亦又不肯输服戴鳌等再行量情断令那端又备时银三百两牛马一十五只匹陪偿婻闷那仙回报间那端又不合将前断过牛马掯留不与婻闷亦思陪偿不敷复告本道改委指挥孙玺与王鐈领押婻闷那仙前到甘庄寨安挿仍取那端不致谋害结状及再行勘理间王俸魏海各又不合教诱那端亦又不合聴従揑称王鐈孙玺接受那禧金银台盏四副银千百余两犀角象牙笏梳将所奏事情不行等项虚情具申镇巡衙门批仰并勘正徳十二年四月内婻闷虑恐那端杀害复回省城住坐又不合将前虚实情词及牵撦已经断明事情在内揑称王昊与周宪乡里亲识又因知府黄翺好利当托生员人等厚贿黄翺央伊与王昊属行周宪将夫那受斩杀等项虚情具本令义男那阿三奏行都察院劄行巡按唐御史转行勘问魏海杨杰又不合教诱那端又不合主使白琥亦不合依聴将那受那禧前项为恶虚实情词并将已经防明旧事牵撦又添揑那受将官兵阿笋赚去杀死及扶那端前项诬申委官得受金银等物各项虚情具本及有本府儒学今在生员刘仕俊张铨徐贵赵玘姜秀赵文防杨得先沈荣曽銮罗友质张伦张朝宗杨宣张经杨伏秀马汝莭各不合要得回防那端将不干已事一槩朦胧具呈本学今故教授孚相辄便准信具本各奏行都察院移咨巡抚范都御史勘问那禧又不合将前项莭次奏告虚实情词具本令义男阿勇抱奏陈经周宪要得分辩各又不合执称亏枉亦具本令家属陈永才周升各抱奏行都察院劄行巡按唐御史勘问那端又不合将前项莭次奏告那受那禧等虚实情词巻案备细抄誊开欵及揑委官戴鳌王鐈孙玺饱受那禧等贿赂不行提勘等项虚情具本令通事杨明抱赍奏行都察院备行抚按衙门防行勘问间正徳十三年八月内周宪在监病故相埋讫本年九月那仙封氏那禧赵氏各又将前项虚实情词诉蒙巡按万御史批行布政司催行本道分守朱叅政兵备带管分巡吴副使行委临安府卫知府朱琉指挥冯登亲诣元江府督并本府经歴赵崧等拘将中成那禧等并散拘那端等呈解前来连日逐一审勘前情明白致蒙照依土俗讲断除知府戴鳌等二次断给陪偿婻闷之数外仍责令那端出备时使七成银六百六十八两金盏二个重四两六钱折时银四十两金寳縧环一个金寳镯一对共重一十六两五钱折时银一百二十两金茨镯一对重二两折时银二十两银台盘二个重七两八钱折时银一十一两银壶二把重三十二两折时银五十两段六十六疋纱绢四疋共七十疋作时银三百三十两马二十一疋牛六只作时银二百六十一两共该银一千五百两给与婻闷那仙作陪偿那受人命并家财不敷之数婻闷亦因讦告年乆未得归结亦愿收领前银养赡度日仍将甘庄大小村寨田地及追出封爱玺原捉回婻闷女婻罕闷婻端并家人阿教等共一十五名口退拨给还婻闷那仙收领管业又将罢蒿寨并近城感孟空地二处令那端另拨田一段给与赵氏并男那福照旧安挿居住其因逺新村五寨小南沔梹榔园等处村寨田地俱退拨与那禧父子照旧管业南马四乡田地仍照原断给与那端管业出给印信下帖吐退木刻付各执照仍差人将婻闷赵氏等送归各分定寨分安挿俱聴发落外取具中成等归一供词回报本道防同提取陈经与各覆审前情无异将那福省令土官那端白琥省及蒙查审得陈经前项情罪系干邉方夷情不在宥免之例将中成等取问罪犯外结得银毎两值钞八十贯金毎两值钞四百贯招结是实二十九名口陈经原籍直扬州府髙邮州人始祖陈九一从军相继髙祖陈罩儿调云南后卫左所故曾祖陈良补伍宣徳元年功陞小旗故祖陈顺补景泰元年贵州等处有功歴陞本所正千户故父陈昱袭职老疾经替职治十五年贵州普安等处功陞本卫指挥佥事那禧赵氏婻先那旺婻闷那仙封先白士斌董全张子才赵景段索刘士俊张铨徐贵赵玘杨伏秀姜秀张经赵文泰杨得先沈荣杨先曾銮罗友质张伦张朝宗马汝莭各招与刀中成招同议得刀中成等所犯刀中成那禧封先婻闷俱除革前婻闷陈经俱除奏事那禧除申诉各不实轻罪俱不坐外刀中成合仍依原拟谋杀期亲尊长已杀者律凌迟处死决不待时陈经依官受财枉法有禄人八十贯律绞系杂犯准徒五年赵氏若告封爱玺调兵将侄者刺孙女婻刺杀死等情得实封爱玺合坐以故死者斩今虚依诬告人死罪未决者律杖一百流三千里那禧婻闷婻先那旺俱依奏事诈不以实者律各杖一百徒三年封先白士斌俱依击登闻鼓申诉而不实者律各杖一百董全张子才赵景段索刘士俊张铨徐贵赵玘姜秀赵文泰杨得先沈荣曾銮罗友质张伦张【阙一页】




</div>
    <div class="pagination">
<a href="何文简疏议.html">上一页</a><a href="何文简疏议.html">1</a><span class="current-page">2</span><a href="何文简疏议_page3.html">3</a><a href="何文简疏议_page4.html">4</a><a href="何文简疏议_page3.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
