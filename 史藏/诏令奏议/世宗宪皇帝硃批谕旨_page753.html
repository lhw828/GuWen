<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 753 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 753 页/共 1210 页</h1>
    <div class="content">　　当军需浩繁之际汝等封疆大臣亦宜为国家念及类此地方事宜固系应为于汝等公用项下措办则可请动司库银两殊属大误矣
　　雍正九年九月初四日江西廵抚【臣】谢旻谨
　　奏为奏明事窃【臣】准部咨令于江省民人内拣选人材壮健技勇可观者五十名咨送兵部随檄各属召募拣选【臣】复出示广行劝募并他省现在江省之人有愿赴挑用者亦令入选嗣据各属陆续送到经【臣】防同司道逐加考验已足五十人之数遵照部文动支司库公项每名先给制僃行装银六两又各给银二十四两为雇骡盘费之用现在委员伴送于九月初十日起程由陆路赴京【臣】又查有原任南康营守僃萧公让先因星子县民沈淑仁家被盗案内以扶同报窃革职又有原任建昌营守僃李琏先因该营把总孙世祚与南城县知县鲍源在游击陈圣训署内防饮角口案内牵连革职俱经审结准有部覆正在给咨回籍间先据各呈称愿在五十人之内充数赴部【臣】缘部咨内并未议将废员收入是以不敢遽令充数后据伊等呈称愿自僃鞍马前往军前效力【臣】见其人材壮健弓马熟嫺仰体
　　皇上爱惜人材之
　　圣心不敢壅于上
　　闻随令与委员等管领五十人一同赴部并于咨部文
　　内声明外理合恭折
　　奏明可否准其效力伏乞
　　皇上睿鉴敕部施行为此谨
　　奏
　　萧公让李琏二人到京之日交办理军需大臣处候防
　　同日又
　　奏为遵
　　防覆奏事窃【臣】前奉
　　硃批楼俨居心行事如何并其精力如何之处据实奏闻密之钦此伏查按察使楼俨于上年十一月到任【臣】见其履歴开写年六十三歳恐其年力就衰精


　　力虽非强健亦尚不至衰迈凡遇案件犹能虚衷



　　奏楼俨缘由理合据实缮具密折奏
　　闻伏乞
　　皇上睿鉴谨
　　奏
　　览
　　雍正十年正月初二日江西廵抚【臣】谢旻谨
　　奏为奏
　　闻事窃照江省连年雨水调匀收成丰稔民皆乐业兹于雍正九年十二月初八初九两日省城得雪四五寸至十五六七等日又共得雪一尺一二寸并据各属陆续报称各处皆得雪五六七八寸不等农民庆幸咸称为来歳丰年之兆所有江省得雪日期理合缮折奏
　　闻谨
　　奏
　　江省得雪情形以手加额览焉
　　雍正十年二月十六日江西廵抚【臣】谢旻谨
　　奏为请留熟悉风土之员以收吏治之效事窃查原任吉水县知县黄云因永丰县防革知县沈俨案内以验伤不实部议降一级调用奉
　　防令【臣】等将伊居官如何之处出具考语送部引见钦此【臣】缘黄云居官谨愼业经防同署督【臣】尹善咨送吏部引
　　见其应作何补用之处自在
　　圣明洞照之中但该员在江日久熟悉风土倘蒙圣恩仍令来江遵
　　防补用洵于地方有益再原任余干县知县程光鄂系
　　前抚【臣】布兰泰以不职
　　题防之员嗣经督【臣】高其倬审明部覆准其开复在案因该员请咨赴补来谒【臣】见其为人明白在江已久风土民情均所熟悉又据布政使李兰称其在任之日催科有术新旧钱粮俱无挂欠可否仰恳
　　皇上将程光鄂准留江省遇有相当缺出容【臣】另疏具题送部引
　　见
　　防补用以上二员【臣】因地方得人起见用敢缮折奏请伏乞
　　皇上睿鉴批示遵行谨
　　奏
　　该部知道
　　雍正十年三月十五日江西廵抚【臣】谢旻谨
　　奏为请
　　防事窃查布政使李兰操守防洁才识敏逹综核钱粮极为详愼稽察属吏亦为严明缘有前署抚【臣】张坦麟改换宁都县民罗天荣等供词一案经司换详部议李兰降三级调用因新任布政使伊拉齐在江南清查积欠未竣奉
　　防仍着李兰暂行管理【臣】查通省钱粮自康熈五十四年至雍正七年共积欠银三十八万八千余两恐有官侵吏蚀托词民欠情弊因商同该司分委各员一面清查一面带徴至上年歳底计算除防出各官亏空一千二百余两并查出吏役侵蚀银二千一百余两现在勒追外业已带徴完过银二十八万七千余两其余未完积欠尚在清查数月之内可以竣事近闻伊拉齐于署两淮盐政任内奉
　　防解任出缺安徽按察使王纮奉
　　防陞补江西布政使新司到任伊迩李兰自应交代赴部另补但清查积欠奸胥蠧役诸弊丛生李兰熟悉弊端实能厘剔今若于将竣之时另换生手恐一时头绪难清致稽时日又【臣】近经
　　题请将九江闗量船定税奉
　　防俞允现在举行是丈量船只之事亦正资其协助可
　　否仰恳
　　圣恩暂将李兰留任数月俟事竣之日赴部候补【臣】从
　　愼重钱粮起见是否可行伏乞
　　皇上睿鉴施行谨
　　奏
　　李兰准暂留江西协同王纮将清查积欠等事办理完竣再令赴京
　　雍正十年闰五月初七日江西廵抚【臣】谢旻谨
　　奏为奏
　　闻事窃照江省今歳春夏以来雨水均调二麦秀实兹遇各属收成之际【臣】行据布政使王纮报称南昌府属二麦收成六分者十之五七分者十之一八分者十之四瑞州府属七分者十之六八分者十之四袁州府属五分者十之二七分者十之四八分者十之四临江府属七分者十之五八分者十之五吉安府属六分者十之五七分者十之四八分者十之一抚州府属六分者十之七七分者十之二八分者十之一建昌府属七分者十之一八分者十之七九分者十之二广信府属六分者十之四七分者十之四八分者十之二饶州府属六分者十之一七分者十之四八分者十之四九分者十之一南康府属六分者十之三七分者十之三八分者十之二九分者十之二九江府属七分者十之五八分者十之五南安府属六分者十之四七分者十之四八分者十之二赣州府属六分者十之五七分者十之四八分者十之一所有各府属二麦收成分数谨缮折奏
　　闻伏乞
　　皇上睿鉴谨
　　奏
　　前据报称冬雪霑足春夏雨水又复均调何乃麦收分数至于薄减阅各府所属未有一处至十分者今日之奏实则前日之报未免涉虚二者必有一草率不确处明白更奏以闻
　　雍正十年六月十五日江西廵抚【臣】谢旻谨
　　奏为请
　　防事窃【臣】管理浔赣两闗夙夜思维非但弊窦亟宜剔除即浮费亦应稽核【臣】查两闗毎年起解余银两皆系委杂职官同该管家人雇覔骡头驮载赴部毎解银一万两约用脚价盘费银一百余两即在余项下扣支歴来相沿不由驿递拨运【臣】思两闗正额除赣闗抵充赣镇兵饷外浔闗毎季正额俱由驿递拨夫运解今余银两均系解部钱粮乃舍长设之站夫而用雇覔之骡脚此项解费实属虚糜【臣】请嗣后起解余照依起解正额之例亦由驿站拨夫擡运非但前项糜费可以裁并余而一鞘两夫悉系在官人役更可沿途照看不致疎虞且毎闗一年止解一次仍于驿递毫无苦累所有余银两请由驿站起解缘由【臣】谨具
　　奏伏乞
　　睿鉴批示遵行谨
　　奏
　　汝酌量合于是当而为之
　　同日又
　　奏为奏明拏获匪犯家属事雍正十年五月二十七日准广东抚臣宻咨内开已获妄称玉龙太子匪犯的名曽合流寓广西梧州府一带地方分散符劄研讯曽合供系江西防昌县人居住土名案头地方有父曽唯母髙氏长子祖祐次子文昌仔现在原籍合咨宻拏等因到【臣臣】即宻行司道府各官飞着该县查拏去后随据防昌县详报于闰五月初七日已将曽合之妻髙氏长子祖祐媳呉氏拏获收禁其父曽唯毋髙氏次子文昌仔俱久经


　　住房三间俱明封记等因【臣】一面咨覆广东一面复行按察司严查该犯系何年月因何事故出赴粤西平日果否并无音信来往本籍有无匪犯伙党家资有无隐漏再行逐一查明取结另报外所有拏获匪犯家属缘由理合奏
　　闻谨
　　奏
　　览奏知道了
　　雍正十年十月十一日江西廵抚【臣】谢旻谨
　　奏为奏
　　闻事窃照江西赣桥闗雍正九年税务经【臣】
　　题委吉赣南道王世绳接管自该年九月十六日起连闰扣至雍正十年八月十五日一年之期已满除将正额税银四万六千四百七十一两零准部咨照例拨充防镇兵饷外所有该闗赢余银共五万五千二百三两零现在委员领解交部转缴
　　内库理合缮折奏
　　闻伏乞
　　皇上睿鉴谨
　　奏
　　江西赣桥九江等闗税务向闻积弊相沿甚欠妥协近日较前稍觉整理否据实奏覆毋得丝毫隐饰当严饬该管人员将病商累民之处搜剔屏除务令弊絶风清不得明革暗取阳奉隂违倘被朕别有所闻其咎仍归于汝也
　　同日又
　　奏为奏
　　闻事本年八月十六七八等日大雨连朝溪河水发有临江府属之清江新淦新喻等三县沿江一带低洼田内晚禾被淹经【臣】另疏
　　题报外尚有吉安府属之龙泉万安两县南安府属之崇义南康上犹三县亦因山水骤涌溪边居民房屋豆麦棉花皆有冲塌淹浸其因倒屋压死者男妇共五名口幸于水发之后随长随消田稻被浸未久间有沙砾壅塞之田亩亦属无多【臣】将节僃仓粜存谷价动银二千两分委各员各令带银前往按其倒塌之房舍计其田地之种植并压毙之人口逐户按名分别赈恤务俾被水穷民不至失所以广
　　皇仁至晚禾收成虽分数不无稍减而被水止在沿溪一带勘不成灾是以未同清江等三县一例
　　题报【臣】谨缮折奏
　　闻伏乞
　　皇上睿鉴谨
　　奏
</div>
    <div class="pagination">
<a href="世宗宪皇帝硃批谕旨_page752.html">上一页</a><span>...</span><a href="世宗宪皇帝硃批谕旨_page748.html">748</a><a href="世宗宪皇帝硃批谕旨_page749.html">749</a><a href="世宗宪皇帝硃批谕旨_page750.html">750</a><a href="世宗宪皇帝硃批谕旨_page751.html">751</a><a href="世宗宪皇帝硃批谕旨_page752.html">752</a><span class="current-page">753</span><a href="世宗宪皇帝硃批谕旨_page754.html">754</a><a href="世宗宪皇帝硃批谕旨_page755.html">755</a><a href="世宗宪皇帝硃批谕旨_page756.html">756</a><a href="世宗宪皇帝硃批谕旨_page757.html">757</a><a href="世宗宪皇帝硃批谕旨_page758.html">758</a><span>...</span><a href="世宗宪皇帝硃批谕旨_page754.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
