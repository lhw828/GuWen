<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 554 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 554 页/共 1210 页</h1>
    <div class="content">　　题从此威远新平一带地方谅可安堵纵有一二狡贼潜踪漏网然渠魁尽获终难逃匿再从寛安插之李百叠实系新平贼首既强悍横肆且狡狯不测有时一人数名易于脱复有时一名数人难于雕擒现在投诚之李百叠即前经
　　奏明枭取首级之白得也姓李名白得又名百叠又名廹徳前经官兵追急乃取贼中年貎近似之人故令贼党指引就前追杀一时弁兵亦无从辨认自此匿迹藏踪今复乘机刦掳被官兵穷追势难别窜乃哀恳求生率党服罪此贼不除江外终难宁帖【臣】令就计许降不必惊破暂行安插以寛伙众随密嘱孙宏本如法布置务絶祸根縁本内未便陈叙合先声明至于此番官兵颇受艰苦染瘴病故千总二员把总二员廵检一员带伤把总二员阵亡兵丁十三名带伤身故兵丁三名染瘴身故兵丁一百八十九名阵亡土练六名染瘴病故土练四十名带伤土目土练三十五名【臣】每念此举实切难安欲图一劳永逸势不能不出于此固莫可如何敬记【臣】前折内钦奉
　　硃批且猛做去寛之一字乃
　　上天之恩若容宽时得有可寛之日乃尔我君臣之大福天地神明之殊恩也只此二字之苦
　　圣祖鉴之含泪笔钦此又奉
　　硃批不可留之人即一人亦不可疎纵若不应正法即一命亦当详慎盖千人百人一人皆同一命耳不可就数目而论多寡此等处须用广大识见料理者钦此【臣】卒读神伤再读志豁仰窥
　　一人之苦心俯觇羣工之陋见始知寛猛两字皆出自仁慈详慎合中斯克几广大惟当谨遵
　　寳训事事凛体愿学中庸之难能不敢因循以自弃除将抚猓贼情形防疏报明外谨缮折奏
　　闻伏乞
　　圣主睿鉴施行【臣】谨
　　奏
　　朕嘉悦之外余无可谕题本上巳有旨矣
　　同日又
　　奏为据实覆
　　奏事窃八月三十日
　　颁到二折荷防
　　硃批此系李日更所奏朕当日用伊看其甚耿直所以许他奏折曾折奏二次似实心任事之员今览此奏何世璂恐有此病但未知其中或更有别情否据实奏朕知道伊等科甲袒护沽誉之风寔为吏治之大害朕在此竭力整饬如果如此朕另有道理钦此【臣】跪讽之下仰见
　　圣度虚公不遗弃众论并不轻信羣言是非必覈其实
　　进退一凖于衡【臣】荷
　　圣主殊知惟期仰体
　　天心倘稍有不确何敢冒渎【臣】看得何世璂与李日更谊本同乡又经同在翰林即不行袒护亦何至勒逼【臣】前在贵阳两月申大成富贵俱曾向【臣】言粮道貎似质朴心颇诡谲且待廵抚甚无礼及【臣】面问地方事伊多不能对或稍坐久便垂头瞌睡【臣】经靣问何世璂据云形迹何足论伊能慎重钱粮便是好粮道等语即【臣】亦因其操守硁介并无染指相待甚优此黔省属吏所通知者今所
　　奏诸件皆属虚揑且多自相矛盾实有别情早不出
　　圣明洞鉴中也縁去年奉
　　防保举人才伊再四恳求保举何世璂不允又求富贵保举富贵又不肯遂以此蓄怨【臣】近赴安笼始访闻此语今据称何世璂日日来往宾客筵宴丰盛不虑有悮政事等语【臣】查黔省僻处过客无多其属员因事来谒与各营将僃领饷候考均当接见并得以询问各处土俗民情皆分内事即间留一饭亦奬励之常【臣】前在黔省何世璂留【臣】防食并不见丰盛况此外可知又称接见秀才卑词揖让不虑长其骄志讲书课文自早至晚以大吏而行敎官之事等语【臣】查何世璂每于月朔行香复至明伦堂接见士子并集耆民宣讲
　　圣谕
　　广训则诚有之竟日讲书课文并无此事至于诸生有败坏行检武断乡曲挟持官长者【臣】见其屡行咨革已不下三四十名并未姑息何谓长其骄志又称滥准词讼沿街投控以宪臣而行有司之事等语【臣】查黔省属吏因循成习地方事件多不即完结故致百姓奔控上司即【臣】到黔省每日攀辕投递凡焚烧刦杀等件自当批审详结如有诬告即加倍重处何世璂亲准状词亦同此意若尽视为有司之事槩置不问又何頼有宪臣也又称护庇属员好徇情面详掲亏空仓粮者槩不防处等语【臣】查何世璂到任防劾亏粮者巳经数员何谓槩不防处况凡防亏空当先为完亏空计如防后可完自当即防如任内能完亦应稍待若只欲自了身事不顾难了公事终于钱粮何补前当
　　奏销时李日更正在抱病不察虚实不分多寡混入一详槩请防追据所详揭内有少谷止三四十石需银不上十两者而署铜仁府思州府知府张钺即系李日更发银招买之项并非该府应存谷数縁正值青黄不接张钺不肯承认李日更一靣勒领一面揭防又黎平府知府张广泗系前任马骏领买之项张广泗因在军前办事未及买补银两贮库并无不敷而必欲揭防平越府知府朱齐年系兵丁支借及平粜之项立请买补亦仍列详揭此外尚多半非情理曾经【臣】驳查并札致何世璂嘱伊务查确实毋或屈抑能员随委署藩司富贵盘騐完补出结在案且即据李日更所称止有三四处买补不及存银作抵则非实在亏空可知即如此三知府才具皆堪办事而稍不遂意即欲摧残【臣】亦不料李日更之居心行事至于此极也何世璂清勤自效少通达才过于拘谨近于琐屑则有之徇情市恩不敢出此若果深触其忌寻事中伤则李日更告病时即应代
　　题请休又何至惜其操守婉词慰留至所称驿站陋规【臣】查此项经署抚【臣】石礼哈
　　奏作修理营房之需已据各属报竣
　　题销司道皆有案伊反疑刘师恕申大成适自形其昏愦耳李日更业已起程富贵亦赴部引
　　见刘师恕申大成俱现在京
　　圣询之下自无遁情【臣】无庸琐渎谨据实覆
　　奏伏乞
　　圣主睿鉴【臣】谨
　　奏
　　所奏所论甚公朕于李日更之奏亦觉不实况未有因一道员折奏即调回抚臣对质之理朕原欲俟李日更到来问确再令何世璂明白回奏不料何世璂自奏数折甚属悖谬故调来面问今将何世璂到来问伊谕防録与卿看
　　雍正五年十月初八日云贵总督【臣】鄂尔泰谨
　　奏为恭谢
　　天恩事雍正五年十月初一日新授云南按察使张允
　　随赴任回省赍捧
　　钦赐【臣】
　　御书扁对诚悃宣猷四字体国公忠股肱膺重寄宪邦文武梁栋得纯臣十八字并钩刻撰铜共二十二字到【臣臣】随郊迎至署恭设香案望
　　阙叩头谢
　　恩讫祗领之下瞻诵之余觉感激之私与惊惭而交集抑忻幸之至转恐惧以弥深頫首无言仰天流涕钦惟我
　　皇上
　　至诚致化
　　大知用中
　　念为君实难朝乾夕惕愿臣工堪寄股肱
　　悉宪邦匪易谆诲曲成期文武克充梁栋维
　　天心之黙运虽窃比管窥凛
　　圣谕之频颁应羣开茅塞况反诚为伪反公为私反忠
　　为奸反纯为诈但蹈其辙固
　　王道所必诛而离伪未即是诚离私未即是公离奸未
　　即是忠离诈未即是纯纵渉其途特
　　圣功所与进【臣】尔泰不甘自弃情知亦歩亦趋未能自
　　强实恐忽前忽却期匪躬而体
　　国政多未平矢摅悃以宣猷民犹不信钦承
　　寳训惟当力辨几希仰覩
　　龙文弗敢少寛一息问此心是欺是慊
　　天鉴在兹论有事谋身谋家人言可畏除具疏奏
　　谢外谨缮折恭谢
　　圣恩伏乞
　　圣主睿鉴【臣】尔泰无任激切悚仄之至谨
　　奏
　　览卿奏谢知道了
　　同日又
　　奏为钦奉
　　圣谕事窃雍正五年十月初一日按察使张允随回滇
　　【臣】僃细询问知
　　圣躬康悦行健日强复传
　　谕旨你回去对鄂尔泰说朕入秋以来精神愈好你说与他知道他愈加喜欢钦此【臣】跪聆之下恍如亲闻
　　天语忻幸无似瞻依倍切又奉
　　圣谕鄂尔泰奏称铜厰甚旺请将铜运到湖广江南卖与各省采买的官员狠好再着他将铸的钱多运些


　　还好你回去即传旨与鄂尔泰钦此窃惟运钱运铜虽可以并行然运铜则省饷増益运钱则
　　国寳流通体势所闗轻重悬殊前此滇省之钱必量数鼓铸就近运行者皆以山路险阻运载艰难流行逺则需费多需费多则亏折易亏折易则报销难故司鼓铸者皆不敢求行逺而骛多今我
　　圣主规其逺大略其锱铢以多运为重微折为轻流通为重开销为轻此实经世之良法非蠡测管窥之见所能仿佛规画者也【臣】查滇省钱局共三十六炉每年共铸正钱一十三万四千七百八十四串内除匠役工食标营兵饷搭放各项钱七万一千九百九十五串零尚存钱六万二千七百八十余串【臣】前原
　　题内请将倭铅节省银两作毎年运费约运钱四万串赴外省行销外尚存二万二千余串现拟设法脚费将此项存钱亦运外省行销此外添铸补运买钱转运仍可以调剂【臣】当详细筹算再黔省向无钱局今查得威宁府现出铜厰而鎭雄亦产铜铅现俱檄令开采将来铜觔尽可供用且齐家湾马鬃岭堆积倭铅皆与毕节县相近拟请于毕节县地方开设一局将各厰所出铜铅照滇省例委



　　销果能尽心料理办官事如家事亦必不至亏折威宁府知府杨永斌因防审乌防案现在滇省【臣】已令与管理钱局丽江府知府元展成防商妥议并估计开局一切房库炉卡等费约不过二千金俟估定详报【臣】再加核酌具疏请
　　防外合先覆
　　奏再运铜一案一应防脚等项【臣】早经委办所需二百七十万铜数俱可于明年三四月内到汉口五


　　圣鉴【臣】谨
　　奏
　　同日又
　　奏为
　　奏明酌均公件耗羡以昭画一事窃惟滇居边末赋少事繁通省民屯额赋每年仅徴银一十九万余两秋粮止二十余万石各属条粮秋粮火耗除起解司道二库平奏欵费之外余剩无几而衙役工食等项原无额设俱系自给故从前各府州县薪水日用以及夫马并一切公事俱派民间办应官派一分衙役数倍之地方乡保又数倍之羣蠧分肥每年私派不下三四十万小民困苦异常此滇省向来之陋弊也迨杨名时到任于康熙六十一年间将各属公事核其应需者每年照粮均派随正完纳勒石晓谕名曰公件银两此外不许再加派扰使小民知有定额不受书役之苛索在有田之百姓因向有隐射或侵占无粮之田亦乐于完纳数年以来百姓安之巳视同正额但各属粮额多寡不一在当日酌定亦仍有不均【臣】再四思维若将此公件银两概行革除滇省火耗无几各项公事难以办应转恐不肖有司复开私派之渐若照旧听其自收自用端百出实无以善后因檄令各属造册呈送即按所送册内欵目面与司道逐一细核有必需者斟酌议留办公余各尽行裁去节省办理查通省粮条火耗除去解费约余银一万三千八百一十四两零税秋羡余除去道欵约余银一万四千九百二两零公件银一十一万四千六百四两零内除寻甸路南顺宁和曲禄劝等府州摊丁盐课共银三千三百三两零实该公件银一十一万一千三百一两零各项共银一十四万十七两零除永北府并永平县原未定有公件外昆明等五十五州县并广南元江开化顺宁鹤庆防化景东丽江等八府共留办公银二万二百七十七两零养亷银内除元江一府其广南昆明等六十二府州县共给银四万五千二百三十六两零所留养廉银准其按月扣留应用如无动用仍存留移交不得别用倘有那移亏空与正项钱粮一例防追实应解司库银七万四千五百四两零此外尚有黑井提举司每年应送督抚布按节礼银一千六百八十两白井提举司应送节礼银八百两琅井提举司应送节礼银一千二百一十六两仍应照旧起解通共该解司库银七万八千二百两零至各属公项中如督抚两院与布政司粮盐二道衙门俱有养廉节礼一项应俱裁革云南曲靖大理永昌楚雄元江六府向有税规普洱通判有徴收秋粮羡余可以养廉均无庸议给其临安澂江广西姚安武定等五府及按察司永昌道衙门别无养廉全頼节礼为日用盘费幕宾束脩之需应于解司公项内每年议给按察司银四千两永昌道银三千两临安等五府银各八百两共银四千两按季赴布政司库请领又云南曲靖临安开化大理五府同知通判各二员永昌永北楚雄武定四府同知各一员澂江广西鹤庆顺宁四府通判各一员俱属冷署亦别无养廉每员应量给银四百两共银七千二百两以上司道府防共该养廉银一万八千二百两俱令按季赴司请领【臣】通盘计算省中各项公费有纸张役食修理资并赍奏顔料兵丁犒赏部办饭食以及三年文武科场等项每年应需银二万两尚节省银四万两应请归公充饷如此庻通省公事无悮而各属养廉有资矣但公件名色既条例所无亦别省所未有【臣】未便详叙拟将归公银四万两作为火耗羡余并各衙门节礼等项
　　题报充饷再滇省田地欺隠者巳陆续清出未清者现在委员勘丈又开例招垦钱粮自必渐增如各府州县所得耗羡可以办公养廉则所徴公件一项仍应渐次裁减合并声明除将公费并各官养廉银两数目另开清折恭呈
　　御览外伏乞
　　圣主睿鉴
　　批示遵行【臣】谨
　　奏
　　料理甚属妥协大概川省亦然近者岳钟琪请将一切杂派供给尽行裁革只存加三火耗均与通省属员为养廉百姓亦甚乐从料理虽是妥协但加三犹须核酌所以于恩减浙省钱粮之谕防内亦曾畧带数句滇省如此筹画可谓尽善但各员养廉似少不足从前此事原系杨名时沽名钓誉之举不计可行与否暂沽一时之名而又纵容属员设法巧取置之不问以取悦于属员令感其寛厚毫无实心惠民之处乃大巧大诈之作用耳今既如此只得就此公平料理也将此谕与杨名时朱纲看
　　同日又
　　奏为查出官庄田地报明归公以除隐漏事窃照官有禄以养廉民借田以办赋凡地方田畆惟民可得而有官不得而据也滇省文武衙门大半有官庄名色或系勲庄清出或系叛产归公或无主田地文武衙门招佃开垦因而收租收息视为定额前官之后官私相授受匿不报闻而夷民得以借口欺隐田粮官不能清理亦不敢清理陋因仍由来巳久【臣】于去冬查访既确随檄行各员据实开报去后除云南等府昆明等州县各覆称并无官庄外据粮储道元江广西澂江大理永北永昌防化丽江楚雄顺宁景东等府并安宁易门陆凉平夷河阳路南弥勒建水宁州新平阿迷赵州邓川宾川保山永平腾越南安云州和曲元谋大姚等州县陆续报到官庄田地每年收得租米谷麦荞豆共一万七千三百六十七石四斗四升二合九勺内除上纳条丁秋粮费用之外尚余米谷麦豆八千五百七石七斗七升七合零又据曲寻永顺永北三鎭并腾越协副将段宗岳【臣】标中军副将陈清永北镇左营游击张翰彬守刘化龙各报到官庄田地除完条粮年收租谷麦豆共一千四百二石七斗五升又据东川府报称查出巳故禄氏养赡并文武官庄田共一万五千二百七十二亩年收租谷四千六百八十余石再【臣】标五营有沿海边界开垦老丁田地并各处草场脚下丈出新淤自报田地共二千五百三十六亩三分零年收租谷一千五百七十八石五斗零向为恤养老丁之用其实需用无多查【臣】衙门另有菜地数块可以分赡老丁田地租谷相应归公又【臣】标陆凉州马场年可收大小麦荞谷租三千四十石九斗零业经折报以上共米谷麦豆荞一万九千二百一十八石零又租银一百二十九两统应归公彚入年例
</div>
    <div class="pagination">
<a href="世宗宪皇帝硃批谕旨_page553.html">上一页</a><span>...</span><a href="世宗宪皇帝硃批谕旨_page549.html">549</a><a href="世宗宪皇帝硃批谕旨_page550.html">550</a><a href="世宗宪皇帝硃批谕旨_page551.html">551</a><a href="世宗宪皇帝硃批谕旨_page552.html">552</a><a href="世宗宪皇帝硃批谕旨_page553.html">553</a><span class="current-page">554</span><a href="世宗宪皇帝硃批谕旨_page555.html">555</a><a href="世宗宪皇帝硃批谕旨_page556.html">556</a><a href="世宗宪皇帝硃批谕旨_page557.html">557</a><a href="世宗宪皇帝硃批谕旨_page558.html">558</a><a href="世宗宪皇帝硃批谕旨_page559.html">559</a><span>...</span><a href="世宗宪皇帝硃批谕旨_page555.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
