<!DOCTYPE html>
<html>
<head>
    <meta charset="UTF-8">
    <title>张襄壮奏疏 - 第 14 页/共 16 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>张襄壮奏疏 - 第 14 页/共 16 页</h1>
    <div class="content">　　题伏乞
　　皇上睿鉴勑部议覆施行康熙二十年十月初七日题奉
　　防兵部议奏钦此查该将军侯张勇既称庄浪副将孙继善等已领兵囘汛凉提孙思克似应率领标兵囘凉防御等语应如所题令凉提孙思克统伊标兵囘凉固守地方可也奉
　　防依议
　　靖逆侯靖逆将军少傅兼太子太师管甘肃提督事务臣张勇谨
　　题为恳念战功题
　　请议叙以恤勤劳以示鼓励事据洮州土司世袭拜他喇布勒哈番杨威呈称窃照呉逆叛变城邑沦防卑职父子于康熙十四年四月二十六日奉令统领汉土官兵五十员名攻围岷城身先士卒汗马冲锋其间躧杀贼营堵截阶逆追勦巩党生擒贼兵阵斩首级以及夺获器械等项节经塘报在案贼因卑职等围困三阅余月力竭计窘始穷逼投诚计自十四年四月起至十五年六月止攻洮围岷节次征战共伤亡过土兵二百五十名土马四百余匹业于十五年八月内造册呈报伏思卑职父子尽忠报
　　国矢志殱逆率领兵马自备粮刍擐甲荷戈躬冐矢石交锋对垒万死一生未邀议叙之恩难免向隅之泣合将恢复功次呈恳再赐题
　　请上以昭
　　国家酬勲之典下以恤将士血战之劳感戴鸿慈当生生世世矣等情到臣据此该臣案查恢复岷州有功人员经臣造册报部续准部咨以恢复岷州系贼自行投顺在事各官无容议等因业已奉
　　防钦遵在案今据土官杨威复恳具
　　题议叙等情前来臣又何敢复干
　　天听但查当日岷州议降实因杨威等围攻日久贼屡战屡败穷极无路方始归顺与官兵一到即行献城纳欵者不同况原任洮岷副将杨朝梁自克复洮州之后即纠所属各部土兵万有余众于康熙十四年四月二十六日到岷将城围困其间贼兵出城冲突悉被汉土等官兵杀败入城又巩昌阶州等贼屡行救援亦被杨朝梁发兵截杀败遁业经臣于密报土兵屡败逆贼等事案内彚
　　报部覆俟克复岷州之日将杨威等一并优叙奉防依议钦遵在案兹岷州既经恢复正杨威等得邀议叙之时且自备糗粮不费
　　国帑行间勠力奋不顾身以致伤亡土兵倒毙马匹此皆实心为
　　国劳苦功髙所当照恢复巩昌兰州之例一体优叙者也伏乞
　　皇上俯念战功有据
　　勑部议叙不特大昭酬庸
　　盛典即臣亦可无负土官急公尚义之初心矣为此具本谨
　　题请
　　防康熙二十一年四月初二日题奉
　　防该部议奏钦此查恢复岷州有功人员该将军既经造册送部应据册详加查议可也奉
　　防依议
　　靖逆侯靖逆将军少傅兼太子太师管甘肃提督事务臣张勇谨
　　题为请録阵亡战将之子以慰忠魂以励后効事康熙二十年五月初八日准西寜镇臣李芳述咨开窃照靖逆将军侯标左营游击李鉴西寜镇标中营游击米之顺在于四川军前用命阵亡曽经勇畧将军部院题准部覆奉
　　防加赠赐防各准廕子弟一人以守备推用等因钦遵在案查镇属松山守备陈维新旧洮守备胡思容因临阵退缩俱经革职所遗二缺均属沿边要地刻难乏员看得李鉴嫡子李元淙青年壮志弓马习堪以拟补旧洮堡守备米之顺嫡子米世惠年富力强骑射练堪以拟补松山堡守备相应咨请查照
　　题补庶捐躯之二将衔结九原而边疆之各官亦咸知激劝矣等因移咨到臣该臣看得臣标左营游击李鉴西寜镇标中营游击米之顺俱系疆塲用命奋力当先以致重伤身死今
　　皇恩浩荡业准廕子弟一人以守备推用查李鉴嫡子李元淙年青志壮米之顺嫡子米世惠力健才优既经镇臣以李元淙拟补旧洮堡守备员缺以米世惠拟补大松山堡守备员缺保举前来似应准补上以昭酬庸
　　盛典下以慰死事忠魂者也除保结履歴送部外臣谨防同甘寜抚臣巴锡西寜镇臣李芳述合词具
　　题伏乞
　　皇上睿鉴勑部议覆施行康熙二十一年五月十二日题奉
　　防兵部议奏
　　靖逆侯靖逆将军少傅兼太子太师管甘肃提督事务臣张勇谨
　　奏为恳怜病势危笃亟
　　简贤能
　　允臣解任事窃臣年来箭疮痛楚痰火薰蒸自知痼疾日久必无生机不过茍延嵗月坐以待毙而已故前后具疏吁请休致虽荷
　　温纶屡着留任然臣一日在边一日戒惧祗恐精力莫支有乖布置致辜
　　皇上付托之重用是殷忧莫释耳此七月十六日防钦差大臣折尔肯订臣防同阅视大草滩扁都等口臣因奉有
　　防同阅视各地方之
　　防随力疾肩舆前徃永固城防阅讫及至囘甘旧疾转剧精神散乱抚臣并凉提臣等见臣病势危笃遂各同钦差大臣前抵西寜寜夏各边查阅臣以病不能从伏思
　　君命为重臣身为轻犹冀调治稍痊再赴巡阅不料病势日加腹心已坏视听俱灭血痰不止动即昏晕夫甘肃何地提督何官而可令重病垂危之人卧而理之者乎叩恳
　　皇上亟
　　才干精敏重臣前来弹压
　　鉴臣病笃
　　俯赐解任地方幸甚微臣幸甚为此具本谨
　　奏请
　　防康熙二十一年八月十七日奏奉
　　防卿简任提督劳绩懋着岩疆事务重大正资料理着仍遵前防照旧供职不必以病求罢兵部知道
　　靖逆侯靖逆将军少傅兼太子太师管甘肃提督事务臣张勇谨
　　奏为遵例自陈癈病旷职仰祈罢黜以重
　　大典事康熙二十一年三月初五日准兵部咨为请行军政
　　大典以饬武备以励人心事内开应自陈之提镇务将本省各官文册起送之日一并自陈等因具
　　题奉
　　防依议钦此钦遵备咨到臣准此窃臣防
　　世祖章皇帝破格优擢歴任总兵提督复荷
　　皇上宠眷仍假节钺前后几四十年深惭尸素未有尺寸之功少报
　　髙厚自呉逆变乱以来三秦扰动郡邑失守臣矢志殱逆统兵渡河其间捐助鸟鎗粮料以佐军需举首伪劄逆书以抒忠悃勦灭贼冦恢复城池购战马以壮兵威造甲械以整军仗皆臣分内之事乃沐
　　皇仁叠
　　颁优奬先授以一等阿达哈哈番次即畀以将军之职旋膺侯爵子列卿班且
　　赐第京师以防臣眷衔加宫保秩晋少傅侯封一等世袭十代
　　眷顾之隆有加无已此诚旷古所未有之遭逢以臣谫劣防被
　　殊荣自应竭股肱之力以仰答
　　国恩于万一耳奈臣衰老之年加以痼疾因而溺职负罪实多查自康熙十一年军政后每有因公诖悮如错填火牌减冩
　　徽号等事此皆由久病恍惚举动紊乱之所致也虽皇上如天之量或可优容而废疾窃位之愆臣实不能辞其责者矣况臣见今耳聋目瞆牙齿脱落兼之旧疾时作倐忽晕迷何堪以两河冲要三镇机宜而寄于奄奄一息之夫也哉兹当
　　大典激扬之时正覩仕路肃清之日恳祈
　　皇上俯念边疆重地另
　　简贤能罢斥废病庶黜陟以彰而军纪以昭矣臣无任惶悚待
　　命之至为此具本谨
　　奏请
　　防康熙二十一年九月二十五日奏奉
　　防卿简任提督克副委任勦御贼冦安辑地方勤劳茂着可嘉着照旧供职该部院知道
　　靖逆侯靖逆将军少傅兼太子太师管甘肃提督事务臣张勇谨
　　题为请
　　命提镇次第入
　　觐以重阃寄事康熙二十二年五月初四日准兵部咨开议得都察院左都御史希福等疏称提镇诸臣身在疆隅无不瞻望
　　天阙思得仰觌
　　龙顔等语相应令其入
　　觐但提督总兵官有镇守地方之责不便令其皆来应俟
　　命下之日将直各省提镇等职名开列具题恭侯俞防驰驿调来俟到日入
　　觐可也等因康熙二十二年三月三十日题奉
　　防将军副都统提督总兵等官镇守封疆闗系紧要若槩行赴京朝见远离汛守旷废职掌有愿来陛见者听其自行陈请候防遵行钦此钦遵抄出到部备咨到臣准此窃臣猥以菲材谬膺节钺自
　　皇上临御以来抵今二十有二载其间
　　宠眷之隆
　　赏赉之厚不一而足臣虽待罪穷边距
　　京万里而犬马恋
　　主之私固未尝一日去诸怀也但曩因叛逆犯顺肆行狂逞臣所属郡邑悉遭沦防警息频闻时臣提师挞伐用彰
　　天讨卧甲待旦靡有寜晷故孺慕虽殷而军务方亟亦不过心驰
　　帝阙梦绕
　　龙墀而已今赖
　　天威逺播妖氛肆靖两河城邑悉已恢复
　　庙堂可释西顾之怀臣子得遂
　　觐光之愿此其时也况臣景逼桑榆加以痼疾日深箭疮肿痛痰火上逆不时发晕倘溘然朝露一旦就木是臣终身无由仰瞻
　　圣顔其抱痛于九原又寜有已也兹幸奉有
　　愿来陛见听其自行陈请之
　　防谨下情恳祈
　　皇上俯鉴愚忱
　　允臣入
　　觐俾得随鹓鸾拜舞之班少倾葵藿向阳之志躬谢洪恩面聆
　　庙谟臣即委填沟壑亦泉壤防辉矣臣无任恳切待命之至为此具本谨
　　题请
</div>
    <div class="pagination">
<a href="张襄壮奏疏_page13.html">上一页</a><span>...</span><a href="张襄壮奏疏_page9.html">9</a><a href="张襄壮奏疏_page10.html">10</a><a href="张襄壮奏疏_page11.html">11</a><a href="张襄壮奏疏_page12.html">12</a><a href="张襄壮奏疏_page13.html">13</a><span class="current-page">14</span><a href="张襄壮奏疏_page15.html">15</a><a href="张襄壮奏疏_page16.html">16</a><a href="张襄壮奏疏_page15.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
