<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 383 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 383 页/共 1210 页</h1>
    <div class="content">　　命赴浙于未经受事之前将应行事宜以及各属贤否备询督臣李卫曽经李卫言顾济美居官勤慎于绍郡相宜今据司道等防详请留在任守制縁【臣】等均系暂署印务未敢冒昧具
　　题又不敢壅于上
　　闻可否将顾济美给假两月令其回籍料理仍赴浙省准留在任守制则驾轻就熟于地方实有裨益矣谨缮折具
　　奏伏乞
　　皇上睿鉴
　　奏
　　照该署督抚所请行
　　署理浙江总督【臣】李灿署理浙江巡抚【臣】王国栋谨
　　奏为奏明事窃照浙省因上年冬初雨水稍多晚禾收获之后米谷价值不能甚贱幸屡得瑞雪春花渐见茂盛二月中连雨经旬不止直至二十五日始晴【臣】等委员分往四乡查看并据各属禀报佥称于春花尚无妨碍但查米价未免稍昂【臣】等防商檄行布政使张元懐酌议平粜照督【臣】李卫向例于省城内外分设粜厰四所各委文武官二员量拨仓谷照时减价平粜至于通省各属亦皆据详平粜已饬令遵照每年存七粜三之例多设厰所分委佐杂各员量为减价出粜以广民食其嘉兴府属七县上年偶被虫伤内平湖海盐二县较为稍甚目下虽俱遵照定例饬将仓谷平粜恐将来或有不敷【臣】等再加酌量变通陆续平粜如有细户小民无力插种者现在饬查量为资助工本之需务俾民食接济不致缺乏【臣】等谨具折
　　奏明伏祈
　　皇上睿鉴施行谨
　　奏
　　览奏知道了王国栋署理抚篆安望浙省地方雨旸时若耶
　　署理浙江巡抚印务【臣】王国栋谨
　　奏为恭谢
　　圣训事雍正十年二月十八日接准督【臣】李卫寄信内
　　开雍正十年二月十一日奉
　　上谕杭州各官正月初一日拜牌时向例铺氊三条署总督李灿因王国栋退缩在二班地上行礼李灿即手提氊子转身亲递与王国栋接取朝贺有闗大典二人甚属失体孙国玺在傍不敢入班且闻李灿署理总督印务以来诸事急遽无序举动多有未协之处王国栋软弱游移可寄信回去着实严加申饬钦此谨遵
　　防寄信前来当凛遵
　　圣训改革前错警惕勉励嗣后诸事俱宜按照轻重缓急加意详慎办理毋致贻误为要等因到【臣臣】跪读
　　谕防感激悚惶愧悔无地荷防
　　天恩不加谴责仅
　　命督【臣】李卫传
　　防申饬【臣】惟有敬凛遵奉益加警惕诸事详慎办理将
　　错误之处痛自勉励悛改以期仰副
　　仁于万一为此缮折
　　圣训伏祈
　　皇上睿鉴谨
　　奏
　　勉励悛改与否朕实难凭信
　　署理浙江总督【臣】李灿署理浙江巡抚【臣】王国栋谨
　　奏为恭报海塘秋汛平稳及田禾情形仰祈
　　睿鉴事窃查浙省海塘闗系地方民生最为重大而潮汛至秋更属紧要本年七月十五六两日适遇风潮猛烈工程在在险迫【臣】等亲率工员实力防护已保平穏至八月十七八等日正值大汛潮头较七月望汛更大【臣】等预饬在工各员多备料物人夫昼夜防守随坍随筑又兼新筑草塘日夕趱工将次告竣得资捍御幸保无虞今九月初汛巳过霜降以后将届立冬潮汛自可平缓合将秋汛情形缮折奏
　　闻再查浙省各属田禾被虫先经【臣】等具折
　　奏明兹据委员先后回省覆称各属业已净尽消除惟诸暨景寜海盐平湖等数县内有低洼之田被伤稍重【臣】等已饬动备公银两酌量赈恤外再湖属之安吉州因七月十五六两日大雨山水骤发近山最低之田浸壤者约有一万余亩又乌程归安二县暨嘉属之桐乡县各禀报于本月初九日有数乡忽雨冰雹【臣】等查禾苗将届成熟之时不无损伤即檄行布政司星飞委员确勘被伤处所酌量办理其寜郡被飓风之定镇慈象等县近海田禾收成少减恐将来米价腾贵现在预为筹画于产米之地买运接济至此外各属禾稻情形据各府县申报中稻现在登场晚稻俱盛长结实时近刈获天气晴明秋成不致歉薄合并奏
　　闻伏乞
　　皇上睿鉴施行谨
　　奏
　　王国栋署抚篆似此等灾异乃
　　上天慈恩薄罚耳





　　硃批谕防巻六十下
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻六十一
　　硃批汪漋奏折
　　雍正四年二月二十四日广西廵抚【臣】汪漋谨
　　奏为遵
　　防查覆事窃【臣】扵雍正三年十月二十七日赴圆明园谢
　　恩蒙
　　皇上召至勤政殿
　　训谕地方事宜又防
　　谕【臣】到广西访左江总兵官梁永禧居官如何据实具奏钦此钦遵【臣】到任后因左江总兵官驻劄南寜府与桂林省城相距甚逺【臣】宻加访察梁永禧办理营务尚去得在地方亦不多事【臣】谨据实具
　　奏伏惟我
　　皇上至圣至明无逺不烛凡臣下贤否之分难逃
　　日月之照【臣】履任日浅耳目未周不胜惶惧之至仰祈皇上睿鉴谨
　　奏
　　既云履任日浅耳目未周则办理营伍去得在地方亦不多事之奏亦属荒唐南寜至桂林不过数日之程即以为相距甚逺京城去粤西数千里之遥而谓朕之圣明无逺不烛其贤否之分难逃日月之照云云何不体情理一至于此耶尔初次奏折即如此依违瞻顾居心不纯已见一斑殊大失朕之所望封疆大吏既受国家知遇之恩当思竭力尽命之义切忌柔佞巧诈独善巳身而不乃心国计朕披阅所奏甚忧汝不克胜此任也勉力为之书生章句虚文非此任所需之物茍不以实心行实政秉公甄别贤否据实入告动輙瞻前顾后持首防两端之见以图自便则大负朕任用之意矣勉之慎之
　　雍正四年五月二十五日广西廵抚【臣】汪漋谨
　　奏恭请
　　皇上万安
　　朕安捐谷之奏交部议行折留中部文行知
　　同日又
　　奏为恭报雨水米价事窃粤西春雨连绵已资耕种入夏晴雨相间五月初农家栽插正殷尤望时雨喜初四夜至初六日甘霖大沛各属俱报霑足栽插适宜农人佥云雨泽应时可望丰年再米价二三月间仓斗每石七钱嗣因广东贩籴颇多致广西之沿河府州县米价渐长梧州因接近广东商贩络绎其价尤贵现今桂林府米价九钱平乐浔州南寜栁州等府米价八钱四五分不等梧州府米价一两四钱当兹青黄不接之时米价日长捐谷存七粜三现奉
　　俞防【臣】巳令各属平粜以裕民食至粤西麦已成熟但
　　种麦之处甚少我
　　皇上轸念民瘼遐方赤子时厪
　　圣心所有雨水米价谨缮折奏
　　闻【臣】谨
　　奏
　　天下一家何分彼此隣省遏籴之举当知断不可行
　　同日又
　　奏为叩谢
　　天恩事【臣】赍折人回捧到【臣】查
　　奏梁永禧一折恭奉
　　硃批饬戒【臣】跪读之下战栗汗流置身无地愚闇冒昧
　　罪不容逭防
　　皇上恩赐矜全不即罢斥复荷
　　硃批谆谆训勉即祖父之教子孙师长之训弟子不能如是【臣】恭绎再三涕零感激惟有时凛
　　圣训实心以行实政秉公以别贤否屏絶虚文黾勉尽
　　职以期无负
　　皇上任用之至意并稍赎罪愆于万一耳谨缮折恭谢天恩【臣】谨
　　奏
　　天下类此者颇多皆縁私心未融识见不髙举歩即履此取愧之途也公之一字最为切要时当自省
　　雍正四年六月十六日广西廵抚【臣】汪漋谨
　　奏为恭谢
　　天恩事窃【臣】奉
　　旨调补江西廵抚业经恭疏叩谢
　　天恩伏念【臣】赋质驽钝毫无才识叨沭
　　皇上特达之知畀以廵抚重任受事半载未效寸长【臣】
　　前遵
　　旨查梁永禧居官之处冒昧具
　　奏罪不容逭
　　皇上恩赐矜全不即罢斥
　　硃批谕饬
　　训勉谆谆【臣】顶戴
</div>
    <div class="pagination">
<a href="世宗宪皇帝硃批谕旨_page382.html">上一页</a><span>...</span><a href="世宗宪皇帝硃批谕旨_page378.html">378</a><a href="世宗宪皇帝硃批谕旨_page379.html">379</a><a href="世宗宪皇帝硃批谕旨_page380.html">380</a><a href="世宗宪皇帝硃批谕旨_page381.html">381</a><a href="世宗宪皇帝硃批谕旨_page382.html">382</a><span class="current-page">383</span><a href="世宗宪皇帝硃批谕旨_page384.html">384</a><a href="世宗宪皇帝硃批谕旨_page385.html">385</a><a href="世宗宪皇帝硃批谕旨_page386.html">386</a><a href="世宗宪皇帝硃批谕旨_page387.html">387</a><a href="世宗宪皇帝硃批谕旨_page388.html">388</a><span>...</span><a href="世宗宪皇帝硃批谕旨_page384.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
