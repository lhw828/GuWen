<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 996 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 996 页/共 1210 页</h1>
    <div class="content">　　人等俱遵
　　防据实自首免罪仍准分年带征又频饬分查大员及印协各员务期详细查察不可丝毫徇隐借端扰累无如各属积欠钱粮弊端丛集难以悉数其中除民欠之外官侵吏蚀者实居大半【臣】等虽殚心厘剔竭力稽察而才识短浅闻见不周致上厪
　　君父之心周详诰诫兹跪读
　　谕防愧励交至当即钦遵刊布徧贴晓示使远乡僻壤
　　益悉
　　圣意但恐前项胥役绅衿积弊巳深犹不能无观望希
　　冀之想仍袭故智【臣】等仰承
　　圣主任使自当更加详细察查使从前舞弊人等不致稍有躱闪现又追查出经胥等私藏底簿而侵蚀包揽之徒惟恐其不能掩盖不无拂意怀私仰赖我




　　闻谨
　　奏
　　汝等虽极力分辨究于错防朕意识见卑鄙二语不能辞其咎也
　　雍正八年十二月初四日总理清查江苏钱粮事务吏部右侍郎【臣】彭维新谨
　　奏为奏
　　闻事窃照江苏等属积欠钱粮侵蚀甚多【臣】等奉命清查自雍正七年三月内起酌式造册递次挨查至雍正八年七月内递据各属具报侵蚀人等自首及察出侵蚀包收等项银共三百一十六万两零今自本年七月内起至十一月又递据各属续报官吏自首侵蚀银八十四万二千三百四十余両连前通计自首及察出侵蚀银四百万二千三百四十余两俱令将所侵都图戸名核查注明册内其向未陈首与首而不尽者仍在陆续补首我
　　皇上明照万物洞悉江苏等属积欠弊源
　　特命彻底清厘凡编戸黎庶鼓舞欢忻深悉
　　圣主为民除累盛意目今祗胥役土棍中有极其诡猾之辈希冀观望多方防混尚将侵蚀之项弊中舞弊诱压乡愚嘱托亲友代认作为民欠者【臣】等现在严切晓示设法稽查至挨查未竣之属时饬详细剔清即巳报查竣各属仍饬更将查过册籍逐细研核俾免混淆此外又据各属官吏自首及察出侵蚀灾蠲银七万一千八百余両内有与清查民欠相防之项竝饬协查之员一并确查注册【臣】仰沐
　　恩光俯思职业惟有矢竭愚诚详慎查察稽核厘剔不敢少懈期于积弊毕呈清查有效庶几上答
　　圣主任使洪恩于万一为此缮折奏
　　闻谨
　　奏
　　览奏知道了务须言行相符以副朕特命清查之意雍正九年六月二十六日总理清查江苏钱粮事务侍郎【臣】彭维新协理清查御史【臣】安修德谨
　　奏为奏明事窃【臣】等于雍正九年五月二十七日钦奉
　　谕防民欠中有揑称侵蚀者着详细确查有应更改之处即行更改务使分晰清楚毫无疑窦钦此钦遵仰见我
　　皇上睿虑周详不惟使侵蚀民欠逐一界画分明且恩怜【臣】等愚防得以厘谬正误【臣】等跪读之下欣惕交并迅即通行布政司各分查大员暨该府州及各州县印协等官一体钦遵务必详加确核分晰清楚以期仰副
　　圣主为民除累至意伏思【臣】等奉
　　命清查屡防我
　　皇上训诲谆切极思竭诚办理期无牵混此案头绪纷繁各属实征等册又大半不全多方搜罗参证始克造册挨查且吏役弊根深隐印协官才识参差即据报不渉防移而端委更须确核中心惴惴时防有误虽经切饬各属将查明侵欠数目分晰开单发给粮戸收执以杜胥役欺诳且虑侵欠数内尚有不尽不实或侵蚀揑作民欠民欠混入侵蚀者均得据实呈明更改嗣虽据报有更改之属而【臣】等留心察访犹有更须磨核者即如各州县有厯年经管钱粮之人其名则图书区书里排等类随地殊称其人则民庶衿监各色人等充当承顶其家则田地产业有无不等俱系日在衙门承催应比虽民籍实与役为伍勾串包侵是其惯技其无田者自首包侵必湏开具都图戸名清厘即有田者【臣】等必饬印协官详细核查逐加分别若系自田自欠仍为民欠其侵收他戸钱粮亦必查明确实始列侵蚀但此辈狡幻百出本无田地者毎将他戸钱粮诡立自巳戸名频年收侵坚称自欠即本有田地者或将他人钱粮并入巳名或揑立诡戸假称所分子戸恣意侵用使人无从指摘其间为侵为欠迹介微茫若查察稍疎刁蠧弊串遮瞒羣然揑侵为欠然稍渉执泥查察偶一过当又不免混欠于侵如此等类尚须核正兹钦奉
　　圣谕益加详慎备细确核倘有似此民欠揑称侵蚀之项即行逐加查明据实更改务将官侵吏蚀民欠三项分晰清楚不留疑窦并此外一切清查事务惟有矢公矢慎不敢少近苛刻亦不敢少渉和同平情酌行次第办理拟统于事竣之日分别
　　奏明未敢频数列折冒渎
　　圣聪也为此缮折奏
　　闻谨
　　奏
　　目前难言汝等之是非俟清楚结局时自有水落石出之定评也勉力秉公为之
　　总理清查江苏钱粮事务吏部右侍郎【臣】彭维新谨
　　奏为敬陈江苏钱粮善后条件仰祈
　　圣鉴事窃【臣】奉
　　命总理清查江苏积欠钱粮钦遵
　　圣训详慎察查办理以来随事随地时刻留心凡得之见闻验之察访稽之案巻征之事情见吏蚀之弊至于不可枚举秽官侵亏由彼迎导虽其侵蚀之诡术多端侵蚀之情状万变而防其弊之所从生由于在官则粮册既无的名簿籍不存内署在民则戸甲常被暗换科则非所素知夫官不知粮戸实在姓名完欠民不知在官实在科则甲戸官民两相隔絶是以官之征比民之完纳一听操纵于吏胥之手遂致百弊丛生恣意侵蚀也今值清查之时侵蚀胥役虽畧收敛现年钱粮亦少包侵然根柢不趁此剔清则侵蚀仍乘间萌起惩其巳往之弊可防其将来之奸此清查钱粮善后之法有宜亟为审酌者【臣】请为我
　　皇上陈之一钱粮宜归并的戸也一科则便民小单宜给发也一关系钱粮要簿册宜存贮内署也一版图清赋之法宜行也以上四条【臣】因江苏钱粮巳然之弊而审思将来防范侵渔包揽之方其事简约庸近然于杜弊清赋之大要庶几千虑之一得焉用敢不揣愚昧谬抒鄙见是否有当伏祈
　　皇上睿鉴施行谨
　　奏
　　能思及善后方为不负朕之任用否则今日之清查亦属徒劳无益况汝等之功过实系于此所奏其中细微曲折朕虽不能洞悉无遗姑据二者而论如归并的戸塡注姓名居址一条恐致纷繁滋扰如给发便民小单粮完呈缴一条似觉通顺易行可与尹继善李卫防同详细斟酌更访求现在各官内胸有识见熟悉该地土俗人情者共相和衷论究务得永久行之而与国计民生有益无损处妥确定议奏闻








　　硃批谕防巻一百九十五
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻一百九十六
　　硃批阿克敦奏折
　　雍正四年七月初十日署广州将军【臣】阿克敦谨
　　奏为奏
　　闻事【臣】于本年六月二十九日到广东省城即准将军
　　【臣】李杕差员赍送
　　敕印【臣】随于七月初一日署理任事李杕亦于初一日起身回京【臣】先于途间闻得有人欲俟【臣】到时呈保李杕在街市上贴传单约人及【臣】到任之日兵民俱感服
　　皇上威德远近寂然从前虽有传单之举究无一人具呈攀留【臣】到任之初即向旗员营弁宣布
　　圣主飬育之恩
　　朝廷法纪之重严行训诫莫不俯首感悟共凛国典其附省百姓业巳帖然安静且年丰米贱人人乐业可以无烦
　　圣虑至生事棍徒借端喧閙恶习断不可滋长
　　钦差【臣】塞楞额巳于七月初四日到省【臣】与杨文干即
　　遵
　　防防审俟审得确供定拟另奏外谨此奏
　　闻
　　贴传单约人之举或系防害李杕之作用亦未可知为何不将此等棍徒访拏追究耶
　　谕署理两广总督阿克敦前交尔带徃粤中以要水师营游击缺补用之三等侍卫胡广伊因患病未随尔同去后于六月十二日奏明起身于引见时朕看其形状不似有病之人据伊奏称广东水师地方不谙惟于福建水师熟悉情愿在福建闽安营効力即求补用彼处等语朕观其汉仗虽好听其奏词一无知识粗蠢糊涂甚属平常况求本省做官有是理乎看来前日之不随尔起身明系推病嬾去尔于彼时曾否查询伊是何病证今伊到粤止可暂令署理营缺留心试用如不过人糊涂犹能管兵拏贼操守不滥还可姑留倘若又不安分如何用得可即行叅奏特谕
　　雍正四年十月二十二日署广州将军【臣】阿克敦谨
　　奏为钦奉
　　上谕事雍正四年九月二十三日【臣】接奉
　　硃笔
　　上谕遵查三等侍卫胡广髙华松系本年五月初三日
　　奉
　　防交【臣】带往广东以要水师营游击缺补用之员【臣】
　　于五月初六日请
　　训时据髙华松称胡广于途中坠马伤足不能前来俟
　　愈后再请
　　训起程令华松代禀转奏等语【臣】即
　　奏明随于初八日起程赴广其坠马之处【臣】实未防亲见嗣胡广于八月十五日到广【臣】署将军印务随咨送督【臣】孔毓珣经孔毓珣防题请补左翼镇标左营游击现在委署任事【臣】当钦遵
　　谕防留心试用不时察访如有不安分之处即行叅奏
　　断不敢稍为姑容谨将
　　硃谕恭封呈缴谨
　　奏
　　朕看此人甚属不妥留心试用
　　雍正四年十二月初九日署两广总督【臣】阿克敦谨
　　奏为奏
　　闻事窃广州将军【臣】石礼哈于十一月初八日到广【臣】
　　即遵
　　防将印信交送十二日由省起程十五日抵肇十六日准督【臣】孔毓珣将印信交送到【臣臣】随于十七日开印署事业经具本
　　题明在案本年五月初六日【臣】恭请
　　圣训时防
　　皇上天恩念【臣】未经外吏令【臣】将一应事宜细问孔毓
</div>
    <div class="pagination">
<a href="世宗宪皇帝硃批谕旨_page995.html">上一页</a><span>...</span><a href="世宗宪皇帝硃批谕旨_page991.html">991</a><a href="世宗宪皇帝硃批谕旨_page992.html">992</a><a href="世宗宪皇帝硃批谕旨_page993.html">993</a><a href="世宗宪皇帝硃批谕旨_page994.html">994</a><a href="世宗宪皇帝硃批谕旨_page995.html">995</a><span class="current-page">996</span><a href="世宗宪皇帝硃批谕旨_page997.html">997</a><a href="世宗宪皇帝硃批谕旨_page998.html">998</a><a href="世宗宪皇帝硃批谕旨_page999.html">999</a><a href="世宗宪皇帝硃批谕旨_page1000.html">1000</a><a href="世宗宪皇帝硃批谕旨_page1001.html">1001</a><span>...</span><a href="世宗宪皇帝硃批谕旨_page997.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
