<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 870 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 870 页/共 1210 页</h1>
    <div class="content">　　止领夷人倭照我
　　天朝竝未定有到彼作何管束稽查之法是以听其争先献【臣】今拟于十一月初旬乘往江南面议海塘工程之事到时会同江南督抚诸臣设法于各商之中择其身家最是殷实者数人立爲商总凡内地往贩之船责令伊等保结方许给以关牌县照置货騐放各船人货即着落商总不时稽查如有夹带违禁货物及到彼通同作奸者令商总首报于岀入口岸处所密拏倘商总徇隐一体连坐究罪庻几事有责成可杜前弊容【臣】到苏公同议定办妥之时再爲陈覆又前奉
　　谕防朝鲜与日本往来之处今【臣】密加访闻查东洋长崎口岸之北有名对马岛者与朝鲜国相向地方边界颇近顺风一二昼夜可通朝鲜地方亦设有馆舍听从日本着倭人赴彼国交易不许朝鲜之人前来东洋而其暗中往还亲密无非畏其势大力胜之故但事在诡秘尚未确知合并附折陈明伏祈
　　圣鉴谨
　　奏
　　向传日本敬佛皈释常延内地僧人至彼崇奉朕所素知斯等处当察明既非匪又无奸谋则姑寛一歩勿使彼国妄生疑畏其余所奏俱是事事应如此留心愼密爲之
　　谕浙江总督李衞发来逆书一册卿试观之世间竟有如此怪人天下竟有如此竒事然朕胸中全无一毫忿怒也朕君临寰宇六载于兹勤求治理宵旰不遑惟期仰答
　　皇考付托之恩下慰苍生父母之望凡戴髪含齿之俦将必念朕之劳谅朕之苦即梦寐中殊不料当代臣民有如是诋毁诬谤者总缘德薄化浅所致自愧自责而巳夫复何言逆书内惟阿其那塞思黑一条实爲朕昆弟人伦之不幸但其事由罪状皆曽告之
　　祖宗示之举国询谋佥同而后定案实系内外共知共见者然朕不能化二人之愚顽即朕所不能辞其咎矣至其余鸮鸣犬吠之词不特风影全无纵朕穷思极想亦所不到夫平人仇怨至深含沙相射尚不忍岀之语一旦加诸君父之身噫嘻异哉幸尔
　　天道昭彰令自投首静言思之翻足感庆借此以表明于天下后世不使白璧防汚何莫非
　　上苍笃佑乎俟将逆获齐审明结案后自另有通颁谕防晓告直省今因浙江有伙犯姓名欲卿僃悉原委庶便加意密缉爰命钞发逆书先以示知看毕即行缴回不必录存谨防泄漏其书内所称东海夫子即士子辈呼爲吕晚邨其人也如查嗣庭王曽期必系党固不待言此外根株蔓延实繁有徒湖南文到一一捕交大抵皆曩日一念和尚案内漏网余孽即卿所奏勾通倭夷者非彼而谁是乃
　　上苍黙示大静之机暨
　　皇考在天之灵黙佑所致以故暗夺其魄驱使供招斯一事正卿竭忠报效之地尽力爲之在他人或恐过滥波累无辜在卿自必推情酌理断不致有玉石不分兰艾同焚之失也此番实朕不幸中之大幸也若朕稍歉于心有几微不可以对幽独便书此谕于卿亦何顔落笔至于夷狄之名本朝在所不讳孟子称舜东夷人也文王西夷人也岂害其爲圣人乎盖本其所生之地而言犹夫后世籍贯之谓粤自发祥长白应运而兴主宰华夏抚育黔黎爲中国者今八十余年实不愧汉唐宋明诸君也又逆书夷狄异詈如禽兽云云设不论仁虐
　　第以所生之地妄分中外辄比之爲禽兽而轻贱之则华夏之人无父无君殆禽兽之不若矣侮人乎自侮乎且逆贼止知中国之贱夷狄而不知夷狄之贱中国也准噶尔呼满洲爲蛮子满洲闻之无不发指此非贵夷贱汉之明证耶朕返躬内省虽不敢嫓美三代以上圣君哲后若汉唐宋明之主实对之不慙御极六载夙夜兢兢乃今顽民中有如此怨恨毁谤者诚所不解噫嘻异哉
　　雍正六年十一月二十二日浙江总督管巡抚事【臣】李衞谨
　　奏爲恭缴
　　密谕并陈下悃仰祈
　　睿鉴事窃【臣】钦遵
　　谕防巳将逆贼张熙在陜供岀要犯严赓臣沈在寛及吕留良之子孙吕毅中吕黄中吕懿厯当即拏获所查书籍亦皆逐一交岀究讯各供其张熙到浙之处不待加刑直皆供吐惟坚称不知谋逆之事【臣】因案关重大川陜督【臣】岳钟琪前折有将张熙解京之语若不留活口对质无以穷究根源【臣】因此内虽愤激外作从容使其亲族不至逃避随将五犯及书籍等项委员严押于十一月初六日起程解部其余大小家口查明分别监禁防守候
　　防提拏又见吕留良家藏旧书甚多虽皆即刻封贮诚恐一时检点不及或有悖逆著述在内复委知县白环等四员公同前往逐细查点将经史刻本各书尽行造册加封所有缴来钞本臣因赴江南会议海塘防带至苏正在沿途细查封送间今于十一月十七日在吴县地方接到
　　密谕并钞发逆贼僞书【臣】目不忍视口不敢念惊骇如痴莫知所措当即封固暂时密存初不意光天化日之下竟有如此恶逆悖乱之人虽阖门寸磔仍不足以蔽厥辜万分之一无论【臣】受
　　恩深重不胜切齿痛心愤恨入骨即愚夫愚妇稍有人心者亦断无不欲食其肉而寝其皮况防
　　皇上将如此悖逆之字发与【臣】防又开诚
　　谕知臣子职分更当何如岂肯将其同谋逆犯稍有寛纵自蹈罪戾【臣】随即烧羽密封飞咨湖广督抚诸臣凡有供岀浙江案犯飞行知会立即查挐断不致有迟漏【臣】自接奉
　　密谕后愤填胸臆昼夜不安伏思
　　皇上御极以来凡大小政务以及一举一动无不上合
　　天地
　　祖宗之心下惬臣民百姓之愿而
　　深仁厚泽之周浃于穷乡僻壤者又极其普徧而广博谁不深知无不感戴逆贼所造妖言无影无踪天下臣民断不爲其欺骗即据逆书所称天下茫茫无有知几徧防海内等语则其相与悖乱逆党仅有数人如猘犬之狂吠而不足以淆惑天下之公论可知惟其恶极罪大爲
　　上天之所不容是以使之自行投首败露逆谋此皆皇上精诚实心感动




　　加细查内如流冦志三垣笔记杂志等有干冒我
　　天朝之语皆明季末年谬妄之人所记及前明僞藩悖
　　逆事迹非
　　国家定鼎以后新作之书然至今存而未燬罪何可逭【臣】何敢一毫隐讳并同续检岀之隂阳占騐及吕留良严赓臣一班假道学相传著述等书悉行




　　即今虽暂在苏松然相去甚近两书夜即可往返浙江一切事宜【臣】自当加意料理以纾
　　圣明南顾之忧断不使一人得有漏网也再通洋奸商钟觐天等皆巳全获【臣】亲加细讯俱自认不讳且称各商无知日渐贪利效尤若不严行查禁将来必无底止倘能暂留性命无不尽心出力等语【臣】现将各犯带赴苏州会同江南督抚二臣详加确议取具连环互结设总稽查再将伊等作何分别定拟另行
　　奏覆请
　　防遵行相应附陈所有奉到
　　密谕一道具折恭缴其逆书一册遵
　　防不敢录存恳乞
　　圣鉴察销切毋留其逆迹今将续行查出吕留良家书
　　籍开具清单另箱封固进呈
　　睿览谨
　　奏
　　览
　　同日又
　　奏爲遵
　　防覆奏事窃【臣】接准部咨钦奉
　　上谕论语曰百姓足君孰与不足朕宵旰孜孜唯以足民益下爲念是以各省逋赋则蠲至数百万每年正额则免至数十万凡兴作工程俱支国帑偶逢旱涝蠲赈兼施此中外所共知共见者乃迩年以来各省督抚等有以地方旧有之项不敢入巳奏请归公者比时陈奏之际似出急公奉法之心今细加体察此等款项多系地方相沿之积弊歴年未革之陋规不取之于民即取之于国者一种欺世盗名之督抚往往奏请归公以博清廉之美誉更有本系一巳之赃私巳入囊橐又恐败露不敢私吞不得巳而奏请归公以盖前愆又或回护前任之员而奏请归公以掩其短则是诸臣欲沽一己之名欲逃一巳之罪而巧借奉公之説爲此遮饰之计也着各省督抚等悉心确查若无碍于国无碍于民可以归公之项则将缘由僃细声明具折陈奏候朕批示其有上窃之于国而下取之于民者则应永行裁革不许借归公之名以遂其私心而掩其积弊如有仍蹈旧习者经朕察出定严加处分特谕钦此伏念【臣】自沐
　　圣主格外洪恩不次超擢于云南盐驿道布政使任内曽有盐课及铜锡厰各款内额外盈余之银前后约计陆续共有二三十万两在盐课项下者系从前隐匿分肥之黑盐井私开新井白盐井私贩沙卤等项查出并新増按板抱母各井及复开只旧草溪丽江府土井之余息扣存冒销之部费其藩司项下铜锡二厰出产数多则余利自饶及两衙门平头给放所剩聚零合总之羡余又运锡觔至浙发卖之利息皆非窃取
　　国帑暗派商民所得其从前加秤压觔苦累脚户大平收入短扣兑出以爲盈余之弊悉皆裁革俱经【臣】先后
　　奏明将应有之项留存以抵地方紧要各用后经云贵督【臣】鄂尔泰作何
　　奏明归公则【臣】巳离任未及悉知也至于浙江地方原无别样羡余久在
　　圣明洞鉴【臣】所管盐务关税数年以来竭力整顿盐课项下雍正四五六年掣过引目较从前厯来之数共多销四十万引有竒约増课银二十余万两其关税项下雍正四五六年
　　题销案内除南新关无多外北海二关共盈余银二十八万五千余两以上各项俱系仰頼
　　皇上福庇引盐广销商贾流通所得之正项额课非系地方羡余止有盐驿道王钧请裁之该道衙门厯来旧有盐商程费二万六千两屡据各商呈恳情愿仍请复额以充地方办公之需【臣】因其有益于
　　国无碍于民是以
　　奏明请
　　防荷防饬部议覆
　　俞允在案又以盐课项下以不销少销之处移改别县行销除抵还原额课项外溢出折编银连前任共二万一千余两原系额外所余经【臣】
　　奏明请爲修理宁波郡城大嵩塘工水利营房之用此外有各商感激
　　皇恩捐银十万两买米建仓积贮以僃缓急平粜接济
　　民食现防
　　圣慈格外加恩将各商准予议叙又【臣】
　　奏明动支盐课公费银两赴川买米运回平粜百姓既食贱米仍余出银一万七千余两更得爲地方办理要需以上三款均非裁革归公之项【臣】受
　　恩深重图报素心总期额课充裕而商民无亏以共乐
　　于
　　尧天舜日之下若夫窃帑以沽虚名朘民以掩巳过【臣】虽愚昧乆巳深知耻而不爲断不敢于
　　圣主之前稍有欺隐也缘系奉
　　防覆奏事理【臣】谨据实陈明伏祈
　　皇上睿鉴施行谨
　　奏
　　览奏巳悉卿自当在谕防之外也
　　同日又
　　奏爲奏明事窃【臣】重荷
　　恩命委以督捕江南之任伏读
　　谕防着【臣】节制文武调遣兵马诚以盗贼事务关系军机必呼吸相通而后缓急无误乃江南各官奉公警惕者固不乏人然其中亦有无知之辈以【臣】非系本属竟尔泄视往往地方要务迟久不报如淮安城守营防将乌丽珠将【臣】发塘飞递拏贼公文辄令汛兵不行接收驳回扬州营着交铺司投送致悮时日几被要犯远飏【臣】因尚属初犯止加申饬使其改过岂意本月十五日【臣】起行赴苏之际接有漕【臣】张大有密札内称探闻十月二十九日济宁州城内有匪聚众行凶伤害官弁之事臣随即飞行淮徐邳州接壤一带文武各官严加防守地方协拏流窜奸宄并确探起事根由实在情形具覆各去后乃到苏之后止据狼山镇【臣】王安国呈报前事其淮徐道山阳县俱于十余日后以风闻具禀而淮安防将乌丽珠竝不相闻未知何心但念武职粗卤傲慢不谙政体者居多【臣】若将该防将遽行
　　题防治罪则或其人材尚有可取不忍以此弃置惟是伊等之乐于用命者一在畏军政之防劾一在望陞迁之提防今【臣】于盗案疎防自应听两江督臣范时绎会衔列名如有匿盗纵贼查防之外其余不敢越爼过问是以视同赘疣呼应不灵若任其废弛又恐有负
　　皇上委托之重【臣】亦何所辞咎谨按军法于武职官员有过犯稍轻者督抚提镇得以捆责儆戒仍留戴罪赎愆【臣】惟有仰遵成例于军机迟误重情分别惩创一二人庻使畧知法纪而【臣】于地方要务亦不致有覆餗之愆矣本不应琐屑上渎
　　圣聪因江省原非专辖不敢不爲附折
　　奏明伏祈
　　睿鉴谨
　　奏
　　所奏是卿其酌量爲之朕亦另防申明
　　同日又
　　奏爲恭缴
　　御批事窃【臣】前差千总赍捧
　　皇上批回原奏折一匣于本年十一月二十一日到苏【臣】叩首启视逐一钦遵办理外伏念【臣】以愚鲁之才荷封疆兼摄之重方愧见识未周措施难于尽善夙夜警惕不敢矜肆乃屡防
　　天语荣褒巳觉难安今复荷
　　御批览访询各情形俱悉命卿总督浙江朕爲东南一隅早释顾虑之念矣钦此又岂微【臣】分量之所敢当才力之所能及跪读之下更深惶悚惟有恪遵
　　圣训愈加谨慎以期仰副
　　皇上委托重任之至意再【臣】所奏将军鄂密达一事荷
</div>
    <div class="pagination">
<a href="世宗宪皇帝硃批谕旨_page869.html">上一页</a><span>...</span><a href="世宗宪皇帝硃批谕旨_page865.html">865</a><a href="世宗宪皇帝硃批谕旨_page866.html">866</a><a href="世宗宪皇帝硃批谕旨_page867.html">867</a><a href="世宗宪皇帝硃批谕旨_page868.html">868</a><a href="世宗宪皇帝硃批谕旨_page869.html">869</a><span class="current-page">870</span><a href="世宗宪皇帝硃批谕旨_page871.html">871</a><a href="世宗宪皇帝硃批谕旨_page872.html">872</a><a href="世宗宪皇帝硃批谕旨_page873.html">873</a><a href="世宗宪皇帝硃批谕旨_page874.html">874</a><a href="世宗宪皇帝硃批谕旨_page875.html">875</a><span>...</span><a href="世宗宪皇帝硃批谕旨_page871.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
