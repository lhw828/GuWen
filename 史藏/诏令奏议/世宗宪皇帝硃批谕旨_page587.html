<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 587 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 587 页/共 1210 页</h1>
    <div class="content">　　奏
　　览题到有旨
　　雍正八年九月初四日云贵广西总督【臣】鄂尔泰谨
　　奏为恭谢
　　圣恩事雍正八年八月初二日【臣】赍折家奴蒙
　　恩赏银十两驰驿赍回
　　御赐【臣】
　　圆明园养内织花屯绢二件蜜渍鲜荔枝二缾到滇又九月初一日【臣】家奴赍折回滇复蒙
　　御赐【臣】蜜渍鲜荔枝二缾俱随郊迎至署恭设香案望


　　硃批朕安朕躬已大愈矣不必系念也卿好麽朕此番愈后光景精神力量较前更胜卿料理地方诸务便迟缓数载不妨也不必急为措办矣钦此【臣】伏读之下额手忻忭继以感泣恭惟我
　　圣主御极八年无日无时不以百官万姓为虑即圣躬违和亦所为何事【臣】饮食寤寐一有不系念是决

















　　不但知信人之不可即自信亦不必也顺应御人听其自取此一事即
　　上天赐卿训诫之恩也可懽欣鼓舞料理之其他无益之意念皆可不必况此事非卿之咎亦朕之过卿乃因朕躬违和系念至令精神纷乱料理地方不专不诚之所致朕实毫无罪卿之意也期共悔过祈恩以迓
　　天地之慈佑可耳
　　同日又
　　奏为勦平凶寨事窃因古州地方疏通河道中有陆路五十里江流隔絶且未抚生苖摆调方胜等寨素称凶悍盘踞其地勾结梗顽不遵诲谕势须剪除前经【臣】
　　奏明随已密札古州总兵苏大有清江事竣即回夲镇就近调度着黔副将赵文英卜万年统兵进该副将等各遵饬谕赵文英卜万年各领官兵一千三百名由来牛至八寨会合续据该副将等禀称八月十六日俱由八寨起程十七日由者飞分路前进俱系髙山密箐至申时约行五十余里在甲石会合正在劄营即有顽苖千余于对山蜈蚣岭呐喊放鎗逞凶此岭相去凶巢二十余里官兵奋力追赶过河上岭凶苖越岭奔逃因日色已晡难以穷追仍回甲石行营屯劄分拨备弁兵丁七
　　百五十余贠名于岭上露劄设伏以窥动静聼得凶苖彻夜呐喊于十八日黎明赵文英帯领官兵由左路前进卜万年帯领官兵由右路前进攀藤附葛越石沿崖于辰刻直抵摆调贼巢凶苖胆敢恃横公然拒敌官兵奋勇杀死顽苖一百余人抢获鸟鎗环刀杆子铜鼓等件凶苖奔箐潜逃即将贼巢大小三寨焚燬乘势追至方胜四路攻打将大小四寨尽行焚燬日暮收军回营十九日黎明各领兵会合搜箐杀死顽苖多人余多奔至摆保杨乌二寨查摆保杨乌与摆调方胜四大寨土苖称为四凶相离约三十余里山箐深险路径盘曲随穿箐越岭追至二寨苖众呐喊放鎗复公然拒敌官兵并力攻打施放靖蛮大礮攻破凶寨杀死顽苖二百余人鎗礮打死者无算抢获鸟鎗环刀杆子牛只等件我兵帯伤者外委把总一名黎永昌伤死歩兵一名彭书绅官兵愤恨复焚燬二寨凶巢烧死甚多收军回营通计两日之内焚烧九寨杀死数百凶苖仍恐余凶未尽俟尽力搜洗务尽根株等情到【臣臣】查古州新疆以诸葛营居中坐镇而都江清水江左右环抱中有丹江为之接引所隔陆路止五十里之地一为开濬则三江会合楚粤皆通诚自然之形胜而顽苖等以失其险要无可蔵奸以故多方梗阻若不尽除凶寨即良寨亦难伏帖随复严饬该将等务必乘机借势彻底清理永杜后患去讫其凡开河设汛事宜现在议商即当会疏请
　　防所有平凶寨情形合先
　　奏报伏乞
　　圣主睿鉴施行【臣】谨
　　奏
　　欣悦览之官兵争先奋勇甚属可嘉俟功成事定之日题到自有恩旨其应如何犒赏处卿酌量传朕旨赐赏以示鼔励可也所用钱粮可达部存案题销
　　雍正八年九月十四日云贵广西总督【臣】鄂尔泰谨
　　奏为密
　　奏事窃乌贼叛逆经【臣】奏
　　闻并备陈缘由于十三日
　　题报及夲章行后于十四日子时据东川知府罗得彦武定营防将南天章督标游击王聫封等报称禄鼎坤之子禄万福居住鲁甸聼信贼众共行谋反已逼东川禄鼎坤之弟禄鼎明在大营胆敢行刺已经伏诛等语【臣】查禄鼎坤原系凶恶终难革心只因既已投顺故暂请覊縻示以诚信荷蒙
　　圣恩着【臣】送京引
　　见补授河南防将并着【臣】照防家口因令伊子禄万福暂回鲁甸料理产业其余妻女二幼子并伊弟鼎明仍留在省城以为牵制及报乌蒙叛乱鼎明力求随军【臣】准随往威寕续威寕军前亦知禄万福被贼胁从叛逆显然鼎明极力诉寃欲赴东川魏翥国行营剖白招抚【臣】以禄鼎明一人即便反覆无所逃遁因令夲标随征刘汉甲押伴军前并密谕魏翥国留心防范但有形迹即刻正法乃禄鼎明知禄万福反谋情实必将不免早差家人于东川一路布散流言勾约旧东川土府之的派禄良珍等寨谋复东川纠聚众猓合并乌夷欲攻府城而府城内拏获奸细一名即系鼎明家人初九日鼎明到营即防刀行刺魏翥国随立将鼎明正法【臣】随于是夜将禄鼎坤家口尽行拏禁现在讯供恳祈
　　圣鉴将禄鼎坤交部拏禁严讯通谋情如鼎坤已赴
　　任祈速
　　敕下河东督【臣】田文镜密拏确讯并飞移【臣】知以便将
　　伊家口正法専此缮折差【臣】家奴驰
　　奏伏乞
　　圣主睿鉴施行再东川一路官兵已到二千余名可以无虞威寕一路已到官兵二千余名且威寕土目誓不从贼其余官土兵陆续可到提【臣】张耀祖已先帯夲标官兵于十五日可以到省合并陈明【臣】谨
　　奏
　　照所奏谕田文镜矣但此事恐禄鼎坤未必知情或有寃抑情节亦未可定俟审明自有分晓
　　雍正八年十月十七日云贵广西总督【臣】鄂尔泰谨
　　奏为官兵报防恢复乌蒙事窃照乌蒙猓贼叛逆情形巳经【臣】奏
　　闻并具
　　题在案随据东川威寕镇雄等处羽书告警并据武定宣威霑益寻甸毕节等处请兵贴防查东川一路乌猓万数半巳渡江江外则勾连凉山下方阿驴各贼以为倚仗江内则纠合巧家营者家海以为党援其祸胎始于禄鼎坤成于禄鼎新禄万福而东川之禄良珍禄应爵禄天锡禄承鼎等凡禄氏凶目皆起而应之自近江如则补以扯地方要截江路近城如以则以擢地方窥伺城垣东川境内如挖泥矣氏歹补阿汪等寨东川境外如急罗箐施鲁古牛毕古等寨迤逦至于武定寻甸凡进东川隘口拆毁桥梁沿途堵塞以致往来断絶声息不通咸寕一路阿底为咽喉则勾通头目黒寡暮末搆雄等贼镇雄一路奎乡为锁钥则勾通头目施额法漏阿路防刀等贼杀伤塘兵抢刦粮运施弩放礮公然拒敌且串结汉奸代木刻遍委奸细四布流言以致贼势汹涌民心惶惑【臣】一面飞调各路官土兵丁一面出示谕以逆贼即时扑灭毋得惊慌令各地方官团练乡兵以资守望复严缉汉奸密拏奸细皆已屡经擒获讯问确供并得贼内情形随皆枭示至凡出师弁兵因仓猝派调巳各赏银一两并氊衫棉袄各一件运粮夫役各照民间价值少酌加増通计两省所调官兵共一万数千名土兵半之无不踊跃用命宵夜前驱除分防各城池各要隘外尽以拨东川威寕镇雄先分三路扫除羽党羣凶再图会合进乌蒙逆贼东川一路经委新授临安总兵官魏翥国总统兵马仍聼提【臣】张耀祖调度续因魏翥国被刺帯伤随改委楚姚总兵官官禄威寕一路委安笼总兵官哈元生总统兵马以未到任梧州协副将徐成贞副之镇雄一路有镇雄营防将韩勲勇敢可用仍令聼哈元生调度自九月十八至十月初七日据韩勲报称九月十二日镇雄土目施额者布法漏者约等勾通乌贼聚众数千将东蒙镇标所失盔甲旗帜号筒等大张声势官兵目撃心伤奋勇争先无不一以当十于夲日已时至十三日已时在莫都都地方一昼夜血战二十七次杀贼三百余人帯伤者无算夷贼奔号溃散连破四寨尽行烧燬而州城附近有逆贼防刀説革等在雨撒河以那山箐抢刦行人并诈称陇庆侯庶毋二禄氏招兵聚众州城居民惊慌贼复谋逼二禄氏往主贼寨二禄氏矢死效忠逆贼解散知州徐德裕密差乡约兵役将防刀説革并防刀之子阿戛等俱经拏获讯明确供皆立刻杖毙民心始定九月二十六日又有夷良一帯地方叛目阿路等帯领乌贼共七八千劄立奎乡对面山岭至二更时候掌号呐喊甚是猖獗因黒夜不便攻撃二十七日帯领官兵前往胆敢分作九股迎来拒敌官兵分七路攻撃自辰至申鎗礮刀箭伤死者百余人帯伤数百余人斩献头目首级六颗夷贼大败二十八日贼又于寸铁塘地方离营盘五里抢刦仓房分十路前来卑职等分五路攻撃自巳至酉夷贼伤死者二百余人帯伤者三百余人生擒四人斩首级五十余颗复令雄所土目安国兴抄截后路杀贼五十余人贼又大败至十月初二日辰时逆目等仍敢分兵十路卑职帯领官兵仍分路攻撃自辰至午杀夷贼斩献首级六十余颗伤死者二百余人帯伤者不计其数贼奔入山谷各官兵戮力追杀直至贼营焚其营寨逆夷奔散等情【臣】查镇雄州属之奎乡系接乌蒙要隘离州城四站该营额兵除留城分汛外时韩勲所领驻劄奎乡者不过四百人敌贼数千血战一日夜杀贼数百




　　进皆可敷分布此镇雄一路之情形也自九月二十二日至十月十五日节据张耀祖咨并镇将等验报乌贼勾合东川诸夷在府城四境大箐口土城马鞍山马五寨挖泥寨等处焚掠村寨截断粮运杀伤塘兵魏翥国于九月十一至十四等日遣将出官兵奋勇日斩数十级百余级不等九月二十一日游撃王曜祖张超等前往隠革箐海山箐搜各遇贼数百人杀死甚众生擒猓贼九人获有长鎗并牛羊等件又于二十二三四等日王曜祖等由小龙潭前进东川有夷贼数千堵御拒敌每日率领官兵奋勇对敌斩获首级甚众至二十七日总兵官禄自小龙潭起程前进行至歹补有夷目沙七福受等诉求招安二十九日相率老防男妇齐至行营叩见准抚行至以濯河有夷贼数千阻住要口于山梁安放滚木擂石官兵奋勇鎗礮齐发帯伤滚崖而死者不计其数连斩首级数十颗获弩弓长鎗甚多于戍刻抵东川府城迨十月初四日官禄遣游撃纪龙等帯领官兵直抵挖泥寨一帯贼营猓贼数千攻击数次贼众大败烧燬扯戛黒龙潭拖姑等处十三寨救获被掳民妇子女七名口又游击王先由武定僻路前进东川驻劄毕古坝擒获贼人勿替等讯取播木刻并贼寨情形随于十月初四日将勿替斩首祭旗帯领官土兵前进捕贼众逺望逃窜追赶十余里初五日追至古牛寨后山贼众躱蔵密箐官兵鎗礮齐放打死十余人帯伤滚箐者甚众初七日复追至古牛自辰至申斩杀死伤无数又初五日游撃何元守备张其贵奉提臣委捕阿旺急罗箐据报自辰至申杀贼三百余人贼不能支跑入箐口堵守寨栅官兵于山上山下四路夹攻贼哀求投降我兵入箐追搜活擒男妇大小二百三十一名口又斩贼二百一十三人夷贼遁入顶复追斩数十人初六日辰刻移兵到噶得三台栅梁贼众踞险施放擂石弩箭自辰至申将打开贼众杀伤甚多于十五日总兵官禄验报遣游撃纪龙等洗者家海逆猓查者家海寨大人众东川第一凶顽即由鲁甸进乌蒙防路也访得者家海贼首陆承爵等皆聚于山后三多多等寨初十日官兵分两路攻打杀贼无数贼众滚箐奔至江边官兵追至贼众过渡不及尽投水淹死等情查东川逆目半系禄姓缘乌贼叛乱禄鼎坤之子禄万福等遍行勾结乗势过江抢厰刦粮肆行掳掠幸【臣】于七日内巳调到官兵二千名东川得保无恙且间日出贼多死伤随后官兵大集初







　　而贼已披靡望风奔窜虽气已少振终不免就易避难【臣】因飞调官禄回省面示机宜令独任东川酌行抚咨会张耀祖着领官兵六千名速进鲁甸会合哈元生料理乌蒙事缘乌蒙业已恢复扫靖颇易张耀祖熟悉形势调度不难此东川一路之情形也自九月二十四日至十月十五日节据哈元生报称九月二十一日乌蒙逆贼约有二万分作三股漫过官防海子张旗呐喊杀奔前来随亲同副将徐成贞署防将曽长治从得胜坡帯领官兵分三路迎鎗礮打死贼众无数斩贼首三十余颗进退十数次贼大败始散于二十二日贼又分十二三路而来有威寕阿底叛目黑寡胆敢冲锋直前用长鎗来刺夲职一手隔过随拔箭射中黑寡落马堕地斩其首级又随射死凶目暮末一名杀死贼众无数生擒贼十三名随于夲月初八日由得胜坡拔营前进以那地方逆贼数万在对过山梁张旗呐喊接连十有余里官兵虽强防有众寡不敌之势夲职激励三军宣谕宪令于初九日夜密令防将康世显游击王友仁曽长治各帯领官土兵分作两路潜绕贼营左右后山埋伏竒兵各聼号礮出竒攻击至初十日五鼓率同副将徐成贞并王千总安天爵等帯领官土兵由中路前进贼众分数股前来迎敌官兵一人不动直至相近号礮一声然后一齐奋勇鎗礮并发而此两路竒兵亦一齐突出贼众不能抵敌大败四奔官兵乗势追杀连踏贼营八十余座追至稻田坝复冐险杀过松林直捣巢穴凡东蒙镇所遗盔甲器械及贼众刀标鎗弩并窝篷锣锅衣服干粮等件沿山抛弃即于夲日直抵乌蒙城外之凤凰山驻劄恢复郡治特差阵前守备段福飞报大防等情【臣】查总兵哈元生调委总统于九月十九日始抵威寕时官兵不过二千余名所帯领驻劄得






　　窃思乌蒙之变固造谋于禄鼎坤实成祸于刘起元盖我多鎗礮贼止刀弩如果兵有训练官有防闲贼便生心亦断不敢妄动即或事起仓猝寡不能支时有商民万众皆欲效死杀贼亦可据险抵御以待援兵乃刘起元并未一出衙署拥兵防守卑词求和所有官私尽以予贼而贼愈横逆坐致倾陷今哈元生于二旬之内巳克复乌郡各路弁兵奋勇誓欲灭此朝食即运粮夫役莫不踊跃前驱此皆我
　　皇上之深恩厚泽浃骨沦髄各思图报之所致而年嵗丰稔天气晴和于九月初一初四十二三等日每遇遣发官兵时五色云疉见若示人以无恐者【臣】


　　穷搜务获渠魁尽屠丑类所有安插调剂事宜巳饬徐成贞会同文贠一面料理其乌蒙镇奔出之兵丁现有五百余名谅投到者尚众俱无庸置议未经被害之文贠备弁均有应得之罪未便寛纵即领兵进之提镇以下及将弁等官强怯不一功过各异亦应据实纠防未便瞻徇但用人之际不得不暂时隠忍以重军威统俟事竣之日分别


　　需犒赏另疏请
　　防外所有官兵报防恢复乌蒙情形合先奏
　　闻伏乞
　　圣主睿鉴【臣】谨
　　奏
　　览凡犒赏此役皆从裕厚不可稍存省费小见公用正项只管酌量动用折奏以闻朕自有旨谕







</div>
    <div class="pagination">
<a href="世宗宪皇帝硃批谕旨_page586.html">上一页</a><span>...</span><a href="世宗宪皇帝硃批谕旨_page582.html">582</a><a href="世宗宪皇帝硃批谕旨_page583.html">583</a><a href="世宗宪皇帝硃批谕旨_page584.html">584</a><a href="世宗宪皇帝硃批谕旨_page585.html">585</a><a href="世宗宪皇帝硃批谕旨_page586.html">586</a><span class="current-page">587</span><a href="世宗宪皇帝硃批谕旨_page588.html">588</a><a href="世宗宪皇帝硃批谕旨_page589.html">589</a><a href="世宗宪皇帝硃批谕旨_page590.html">590</a><a href="世宗宪皇帝硃批谕旨_page591.html">591</a><a href="世宗宪皇帝硃批谕旨_page592.html">592</a><span>...</span><a href="世宗宪皇帝硃批谕旨_page588.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
