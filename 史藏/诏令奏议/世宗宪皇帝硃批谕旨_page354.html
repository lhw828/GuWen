<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 354 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 354 页/共 1210 页</h1>
    <div class="content">　　闻事窃睢宁县朱家海黄河决口【臣】于回淮之时曽经亲往看视至今堵筑尚未竣工据兑运徐属漕粮长淮卫三帮徐州帮两帮回空丁船报称行至骆马湖口距朱家海沙淤六十里不能前进【臣】即移咨河臣查问另行河道据河【臣】齐苏勒覆称徐属空船可由骆马湖口逹黄出祥符闸入白洋河抵至漫口前往徐州受兑等因到【臣臣】随差标员同河官由骆马湖一路探水至祥符闸口门有浅阻处所现在挑挖粮船未可遽行又据河员禀称朱家海决口之旁挑有引河十一月内开河放水帮船即可行走等语【臣】查徐属粮船或由祥符闸行走或俟开放引河行走【臣】与齐苏勒同心料理务期无悮新运总之朱家海决口仰頼
　　皇上福庇今歳堵筑完工则来歳粮船自无浅阻之虞矣所有徐属帮船暂停骆马湖口縁由谨缮折奏
　　闻谨
　　奏
　　览奏已悉此等处全頼
　　上苍垂佑但当尽人事以聼之何敢逆料其必然耶雍正四年正月十九日漕运总督【臣】张大有谨
　　奏为奏
　　闻事窃查淮安一带运河因朱家海决口堵筑未竣宿迁桃源中河水势间有浅涩其清江浦以上运河亦有浅处【臣】于正月十二日亲往清口查看黄淮
　　交滙之处既无黄水敌清湖水大溜奔注黄河以致入运之水防弱河【臣】齐苏勒现饬河官挑濬料理又于本月十五日开放济运闸引湖中支河济运再大雪之后水势増长淮安大河等帮重运粮船业经开行其扬州一带运河亦有一二浅处因有高寳湖水接济船可通行至于徐州帮船现在催令由朱家海引河开行赴次如有稽阻【臣】即饬粮道设法兑运不致有悮合并奏
　　闻伏祈
　　皇上睿鉴谨
　　奏
　　湏殚心竭力办理无悮所奏知道了
　　雍正四年三月二十日漕运总督【臣】张大有谨
　　奏窃查淮扬运道自二月十五日以后甘霖时沛入三月以来河水长发粮艘通行无阻计三月十九日以前共过淮安船三千余只其徐州重运粮船已由朱家海引河催至骆马湖口北上矣为此缮折谨
　　奏
　　雨多水长于粮船虽属有益但朱家海决口恐因水大不能如期合龙朕深为忧虑
　　雍正四年五月十九日漕运总督【臣】张大有谨
　　奏为恭报粮船过闸日期仰祈
　　睿鉴事窃【臣】于四月二十六日自清口往骆马湖一带逐节督催于五月初一日抵台庄闸看得湖河之水俱皆充足自初五至十一等日连得大雨各省粮艘以次遄行无阻计五月十八日以前共出韩庄闸船四千九百余只其尾帮粮船俱已催进台庄闸月内即可尽出韩庄闸除差标员前往东昌府一带严行催趱及早抵通外【臣】即趱尾北上为此缮折奏
　　闻谨
　　奏
　　知道了近日直隶雨水过多朕甚忧念未知山左一带光景若何
　　同日又
　　奏为奏
　　闻事窃【臣】恭报淮扬运道一折奉到
　　皇上御批仰见我
　　皇上轸念运道民生至意【臣】于五月初一日督运至皁


　　齐苏勒咨钦奉
　　谕防着齐苏勒酌量俟夏秋二汛过后再行修筑我皇上至圣至明洞鉴万里目今惟有多积料物俟霜降
　　后堵筑合龙仰頼
　　圣主至诚感格自可一举成功矣谨
　　奏
　　总赖
　　神佑助亦不敢预期其必也
　　雍正四年六月初十日漕运总督【臣】张大有谨
　　奏为恭报粮船全过临清日期事窃【臣】于五月二十九日自济宁督押粮船北上仰赖
　　皇上洪福河水处处深通毫无阻滞今于六月初十日将尾帮船尽行催过临清闸较之往年早有月余【臣】随标员押尾催抵天津【臣】即轻舟减从于初十日自临清起身一路趱催先行赴京恭请
　　圣安所有粮船全过临清日期理合奏
　　闻谨
　　奏
　　今歳因雨水过多粮艘虽无阻滞而堤岸时有冲决之虞朕为民生忧懐莫释何反称颂朕之洪福
　　雍正四年九月初一日漕运总督【臣】张大有谨
　　奏为恭报回空粮船数目事窃今嵗运河水势深通所有回空帮船【臣】早已分派标员节节催趱兹于八月十六日起至三十日止淮安大河等帮回空船共五百余只已经陆续到淮又据游击乌丽珠报称八月十四日共催过徳州桑园回空船二千六百余只理合奏
　　闻谨
　　奏
　　知道了今歳漕运之事有何可议论处
　　同日又
　　奏为奏
　　闻事窃【臣】查淮安地方今歳秋禾十分茂盛其早禾正在收获乃自八月初四五至十八等日时雨时晴十九至二十八等日昼夜大雨不止遂致低洼地方报有积水【臣】随经饬令淮安知府刘之顼等亲往查看秋禾有无被淹如果成灾即令通报督抚臣防疏具
　　题所有淮安多雨情形理合奏
　　闻谨
　　奏
　　一省内有张楷庆元辈此等大员贻累地方理应有此灾异
　　雍正四年十二月十一日漕运总督【臣】张大有谨
　　奏为奏
　　闻事窃【臣】据苏松常镇四府各州县纷纷详请咸称入冬以来隂雨过多积水未消收割之稻既不能砻米在田之谷复有生芽欲买米完漕势必躭延时日实难依限完纳请寛兑开之限等因【臣】职司督催不敢轻言寛缓除批饬苏松粮道上紧严催设法徴收兑运又经屡次差催续据粮道杨本植禀称时已季冬各州县尚无报完徴比情形实属艰难等语【臣】念
　　天庾闗系重大现在竭力催徴但恐不能依限开兑谨
　　据实奏
　　闻仰恳
　　皇上特降
　　恩防稍寛冬兑冬开之限俾州县得以设法催办小民
　　得以采买完纳亿万生灵感戴
　　皇仁无既矣【臣】现在严催不敢具本是否可行恭请圣裁谨
　　奏
　　尔督催不力致悮漕兑乃云不敢具本是何言欤此岂折奏可了之事耶
　　雍正四年十二月二十七日漕运总督【臣】张大有谨
　　奏为
　　盛世河清事雍正四年十二月二十五日据淮徐道康勲详称自河南虞城县至徐州淮北一带黄河于十二月十六十七等日起河水澄清等因到【臣】此诚我
　　皇上圣徳感召亘古希有之祥瑞也【臣】除现在具疏题贺外谨缮折奏
　　闻【臣】不胜踊跃懽忭之至谨
　　奏
　　已降防于诸王大臣矣颁发后尔自知悉
　　雍正五年四月二十一日漕运总督【臣】张大有谨
　　奏窃查今歳苏松浙江漕粮内有米色霉变【臣】于过淮时逐帮查验筛飏计算亏折米数着落赔补业经陆续
　　题防在案但【臣】才识短浅虽在淮竭力辨理究恐未能妥协今帮船指日抵通伏祈
　　皇上敕下仓督臣查验起交如有亏折勒令照数赔
　　补庶弁丁知儆而
　　天庾常充矣为此谨
　　奏
　　仓场督臣不烦敕下自必查验查出亏折自必照数追赔治罪不但兵弁知儆总漕亦知儆矣
　　同日又
　　奏为奉到
　　谕防日期事窃【臣】于雍正五年四月十四日接内阁行
　　文为密行知防事内开奉
　　防桃源县监犯张二金棍等刦狱一案着内阁密行寄信与张大有陈时夏务令设法擒获等因到【臣】钦此钦遵【臣】查桃源县监禁盗犯张二金棍等于上年十二月初二日夜刦狱脱逃据该县查讯同案监禁之张黑丁等供出逃犯张二金棍等住居东明县未获盗犯耿大长住居曹县等情详报到【臣臣】随移咨直隶山东督抚臣于各犯原籍地方逐一根究缉拏去后续于四月初八日准署直隶督【臣】宜兆熊等咨据东明县详称张二金棍等逃往河南裕州吴六家其窝藏地方吴六知道等情【臣】正在饬缉间恭奉
　　谕防【臣】即飞移河南抚【臣】田文镜转饬裕州勒缉各犯毋使漏网又差役前往河南密行查访协同该地方官设法擒缉务期拏获以仰副我
　　皇上弭盗安民之至意理合奏
　　闻谨
　　奏
　　缉获之后再云仰副朕不明谕者恐其闻风逺飏耳如此密交案件若不能应命尔等试看
　　雍正五年八月初七日漕运总督【臣】张大有谨
　　奏窃【臣】标兵丁于七月初五日散饷之时有哄闹交甲一事【臣】已将副兴王政等
　　题防在案目今各兵安伍地方宁静但兵丁不守营规辄敢聚众肆行若不将倡首之人严行正法不足以惩戒刁风除争先哄闹兵丁业经河【臣】齐苏勒查拏监禁外其余【臣】现在密饬城守营防将乌丽珠逐一确查的实候
　　防严审其中军副将印务【臣】已委乌丽珠暂行署理相
　　应一并奏
　　闻谨
　　奏
</div>
    <div class="pagination">
<a href="世宗宪皇帝硃批谕旨_page353.html">上一页</a><span>...</span><a href="世宗宪皇帝硃批谕旨_page349.html">349</a><a href="世宗宪皇帝硃批谕旨_page350.html">350</a><a href="世宗宪皇帝硃批谕旨_page351.html">351</a><a href="世宗宪皇帝硃批谕旨_page352.html">352</a><a href="世宗宪皇帝硃批谕旨_page353.html">353</a><span class="current-page">354</span><a href="世宗宪皇帝硃批谕旨_page355.html">355</a><a href="世宗宪皇帝硃批谕旨_page356.html">356</a><a href="世宗宪皇帝硃批谕旨_page357.html">357</a><a href="世宗宪皇帝硃批谕旨_page358.html">358</a><a href="世宗宪皇帝硃批谕旨_page359.html">359</a><span>...</span><a href="世宗宪皇帝硃批谕旨_page355.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
