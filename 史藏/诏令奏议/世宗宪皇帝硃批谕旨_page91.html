<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 91 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 91 页/共 1210 页</h1>
    <div class="content">　　奏为奏报事窃今嵗
　　畿辅地方仰赖
　　圣主福庇雨时若二麦丰收经【臣】将约收分数查明奏报今麦已登秋田正需雨泽于闰四月二十八日自未时起至酉时止得雨甚密农民欢忻咸云秋禾巳种者勃然茂盛凡收过麦地俱可以种晚稼且浓云似墨得雨必广今据清苑县查报得雨入土五寸除各属报到另行彚
　　奏外所有保定郡城得雨縁由【臣】谨缮折恭
　　奏以慰
　　圣怀谨
　　奏
　　京都左近二十八日虽亦得雨未透于初一日雨至初二日早方十分霑足朕深为忻庆况夏至日有事于方泽朕亲诣行礼向蒙
　　髙天之恩今复叨
　　厚地之徳也惟黙感
　　笃祜益加凛惕耳特谕
　　雍正二年五月初五日直隶廵抚【臣】李维钧谨
　　奏为续报雨泽事窃照保定郡城于闰四月二十八日得雨情形经【臣】具折奏
　　闻今据各属陆续呈报查顺天府属之东安等七州县已得雨霑足霸州等十六州县各得雨三四五寸不等保定府属之祁州等十二州县各得雨四五寸不等新城等三州县己得雨霑足河间府属之任邱县天津衞已得雨霑足沧州等十二州县各得雨二三寸不等正定府属之定州等八州县各得雨三四寸不等顺徳府属之内邱县宣化府属之懐来县各得雨二三寸不等正在
　　奏报间保定郡城于五月初三日又得雨三寸甚为及时小民欢庆【臣】查各属自四月以来屡得雨润我
　　皇上念切民依犹于
　　大内设坛祈祷今甘霖叠沛四野均沾皆我
　　皇上诚敬感召成此丰年之象也【臣】谨将各属续报得雨及保定府又得雨泽縁由缮折陈明谨
　　奏
　　连降时雨大约霑被寛广朕忧嵗之心已释雨泽分数此后可不必频频奏报矣
　　雍正二年五月十七日直隶巡抚【臣】李维钧谨
　　奏为恭谢
　　天恩事窃五月初三日【臣】进折人囘防
　　皇上赐【臣】香袋七个荷包二个鲥鱼五尾恭赍到保【臣】
　　出郊跪迎至署恭设香案望
　　阙叩头谢
　　恩祗受讫伏念【臣】材识疎浅毫无寸効乃防
　　皇上格外赏赉疉加
　　恩赐【臣】何人斯频邀
　　异数涓埃莫报感激滋深惟有益加砥砺以仰荅皇恩于万一耳再玉田县还乡河嵗淹旗民田地【臣】仰
　　体



　　闻谨
　　奏
　　览卿奏谢知道了




　　硃批谕防巻十上
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕旨巻十下
　　硃批李维钧奏折
　　雍正二年六月十二日直隶巡抚【臣】李维钧谨
　　奏为保留良吏恭请
　　圣裁事窃顺德府邢台县知县戴天球自莅任以来廉以服官俭以持已催科抚字折狱劝农皆以实心而行实政且濬渠灌地已及千顷【臣】现在令其再








　　仰祈
　　睿鉴谨
　　奏
　　朕览奏不禁大笑惊讶人之不可限量有如是乎若果系真实奋勉学做好官具本题留可也
　　同日又
　　奏为奏
　　闻事窃邪敎潜滋愚民易惑【臣】钦奉
　　硃批谕旨遵即于南四府地方饬令道府加意密访今据顺德府知府曾逢圣密访邢台县之中岩寨有刘大师傅等倡名顺天敎聚众讲法煽惑乡愚当移行通判胡开京等密拏大防首刘言基即刘大师傅到案供出羽党要国卿等并山主马征等复经密拏审讯明白呈报到【臣臣】细阅各供查此敎始于刘言基之曽祖刘才运与要国卿等之祖昔年同入中岩寨托称修行持斋起会倡为顺天教名色沿及言基仍为大防首幻称眞空老祖金公无生佛母黄婆塑像供奉每年三十两月聚众烧香敛取银钱书符消灾诳诱愚民虽非白莲教之遗派实系邪教男妇混杂有坏风俗自应按律严治以罪但刘言基等皆系乡农因祖代相继恬不为怪其志盖在图取香钱以为衣食之资故久假不归今各知悔悟情愿改邪归正似可从寛分别枷责开其自新之路应否如是【臣】未敢擅便理合





　　复严饬守备千把等弁尽心稽查勿使匪潜藏再知府曾逢圣才具素优开濬水利灌田三千余

　　等邪教首先访实拏获解散尤为强干之才洵系贤良之吏【臣】谨一并奏
　　闻伏祈
　　睿鉴谨
　　奏
　　曾逢圣声名好如紧要处遇有应陞缺出具本题奏
　　同日又
　　奏为奏
　　闻事雍正二年六月十二日据通永道高鑛呈报通州武清县二处运河桩土各工原系侍郎【臣】牛钮领帑办修与地方官一无相涉但今大雨时行河水骤长武清县属运河东西两岸河西务棋子淀等处俱各漫开皆因向修堤岸多单薄虚松朽裂拆陷所致理合报明等因到【臣】查运道关系重大【臣】一面飞饬高鑛亲赴验看各堤冲决若干丈尺有无损坏村庄田禾俟查覆到日另折具
　　奏所有武清县运河堤岸冲漫情由理合先行奏
　　闻伏祈
　　睿鉴谨
　　奏
　　牛钮所修工程朕谓断不至如高鑛所报之甚伊受恩深重谅非木石何忍如此负朕今岁雨水原系异常之大所以致有冲决但伊秉性生平与人不睦每每招尤惹怨而旗人憾伊者更多因此堤岸冲决欲乗机以倾陷之耳尔于人言不可深信其为人犹属直率颇称歴练加之训教尚可委用非弃材也
　　同日又
　　奏为奏明事窃照永定河堤岸关系綦重蒙
　　皇上发帑培修
　　遣员廵查诚防护水汛永卫民生之至计也身其事者
　　自当仰体
　　圣心洁已办公以上副









</div>
    <div class="pagination">
<a href="世宗宪皇帝硃批谕旨_page90.html">上一页</a><span>...</span><a href="世宗宪皇帝硃批谕旨_page86.html">86</a><a href="世宗宪皇帝硃批谕旨_page87.html">87</a><a href="世宗宪皇帝硃批谕旨_page88.html">88</a><a href="世宗宪皇帝硃批谕旨_page89.html">89</a><a href="世宗宪皇帝硃批谕旨_page90.html">90</a><span class="current-page">91</span><a href="世宗宪皇帝硃批谕旨_page92.html">92</a><a href="世宗宪皇帝硃批谕旨_page93.html">93</a><a href="世宗宪皇帝硃批谕旨_page94.html">94</a><a href="世宗宪皇帝硃批谕旨_page95.html">95</a><a href="世宗宪皇帝硃批谕旨_page96.html">96</a><span>...</span><a href="世宗宪皇帝硃批谕旨_page92.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
