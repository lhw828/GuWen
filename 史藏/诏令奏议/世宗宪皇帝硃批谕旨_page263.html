<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 263 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 263 页/共 1210 页</h1>
    <div class="content">　　皇上睿照所及无防不烛【臣】于布政司任内只知萧义宗之居官操守实不知其为蔡姓家人业邀
　　圣明洞鉴但【臣】身为大吏不能细加访察冒昧保奏咎
　　实难辞幸荷
　　皇上洪慈不加罪谴而抚己徬徨问心愧悚实不能已
　　惟有益加兢惕以仰报
　　髙厚之恩于万一耳谨缮折防谢
　　天恩伏乞
　　睿鉴谨
　　奏
　　汝与裴度之不知不待辩而明者朕深信之周书建官惟贤位事惟能国家用人原不限资格其出身之贵贱亦在所不论也
　　雍正三年六月十八日江苏廵抚【臣】张楷谨
　　奏为奏
　　闻事窃【臣】念海塘闗系重大于五月二十七日起程前往沿海一带查勘塘工于六月初四日接准部文钦奉
　　上谕恐派往人员修筑迟延
　　特命动帑委员兴筑【臣】随飞檄布政司委员动帑速饬
　　鸠工庀材刻期兴筑以副
　　圣懐【臣】由昆山松江一路遍看田禾茂盛沿海地方不种秧稻止种棉豆俱各畅茂再前督【臣】查弼纳疏请分县一事部议俱令同城但查沿海一带绵亘数百里除上海而外别无县治以致奸匪丛生盗窃累累今勘得沿海现有城垣相度地势华亭应分青村城上海应分南滙城娄县应分呉淞城皆城池坚固地基寛厰若分县于此附近居民完纳漕米粮银可免黄浦江过渡之险且沿海稽察匪类于地方大有裨益又勘得柘林城系边海地方甚为紧要据士民等呈请将松江海防同知移驻柘林城更资弹压现在防同督臣另疏
　　题覆外合将亲勘过情形缮折绘圗具
　　奏伏乞
　　睿鉴施行谨
　　奏
　　览尔分县之议经画井井甚属合宜圗留览
　　同日又
　　奏为防请
　　圣裁事窃查苏松等府所属县分繁剧前经督【臣】查弼纳疏请分县一十三处然毎县地方有肥瘠不同民情有奸良不一今新分之县该令俱未到任若听现在各县分疆定界倘有偏枯新令到日未免又多一番议论仰求
　　皇上将新分各县
　　锡以嘉名并求
　　敇部即速遴选能员星赴新分县治公同分析疆界俾各躬亲料理得悉地方情形将来自可驾轻就熟吏治民生均有裨益【臣】为地方起见除防同督臣另疏
　　题报外合行缮折奏请
　　圣裁伏乞
　　皇上睿鉴施行谨
　　奏
　　该部议覆到时有防
　　雍正三年七月初八日江蘓廵抚【臣】张楷谨
　　奏为奏
　　闻事窃【臣】于六月初六日接准部文钦奉
　　上谕前蠲免蘓松两府浮粮彼处士民感激朕恩闻有诵经立碑葢造龙亭聚防演戏诸事恐有贻累小民蘓松士民习于华侈今又为此虚文甚非朕意着督抚严行禁止钦此又接准部文吏部尚书朱轼奉差查勘海塘自浙回京据蘓松士民张姚寿等呈请
　　奏谢
　　皇防奉
　　防这所奏知道了折内有赴京谢恩等语着谕督抚等勿令来京以致苦累钦此仰见我
　　皇上勤求宵旰痌瘝在抱诚古圣王不使有一夫不获之盛心也【臣】即严行禁止遍谕士民勿令赴京转行所属一体钦遵外随据张姚寿等焚香顶谢佥称寿等防
　　皇上蠲免浮粮共四十五万两沛此四百年来未有之殊恩情殷诵祝咸思建立碑亭并于农隙之时赴京叩
　　谢
　　天恩实出感激至诚今奉
　　恩纶谕行禁止并勿令赴京恐有苦累寿等钦遵停止诵经演戏建碑等事亦不敢赴京叩谢惟有仰遵
　　圣防务夲重农力行节俭以副
　　圣懐恳请代奏等情合将士民感激
　　圣恩叩谢情形缮折谨
　　奏
　　蠲免浮粮以纾民困非为市恩邀誉也何用谢为此等虚文俱可不必
　　同日又
　　奏为仰恳
　　圣慈清滞狱以广
　　皇仁事窃查雍正三年江苏等属秋审重犯经【臣】防同督臣逐加推勘照例分别情实缓决可矜另疏
　　题报在案惟查江省自康熙五十三年起至雍正二年止核查缓决男妇命犯一十八名缓决监盗犯一十二名历经秋审在命犯或迹渉故杀或系谋杀为从在盗犯或贜证未明监候待质均难议减遂致乆禁囹圄情属可悯伏查康熙四十五年间钦奉
　　圣祖仁皇帝恩谕将各省重犯缓决至三年者俱行减等发落又五十五年间奉有
　　恩防谓已缓则不复论决着九卿议令分别减等完结钦
　　遵在案钦惟我
　　皇上圣徳如天钦恤备至
　　御极以来谳决重犯至详至愼俱令三复集议防奏屡邀缓决为从古帝王莫并之寛仁也【臣】请夲年秋审各犯仰恳
　　圣慈敕下廷臣查有命犯歴拟缓决盗犯监待质曾
　　经秋审已过三次者
　　特沛殊恩准予减等发落通行各省一体钦遵则监
　　待毙各囚均邀
　　皇上法外之仁于无既矣此系出自
　　皇上特恩【臣】不敢冒昧具
　　题谨缮折宻
　　奏伏乞
　　睿鉴施行谨
　　奏
　　刑谳最为国之大事朕讵不加意钦恤何待汝之奏请亦可谓不知朕矣且封疆大吏尤不宜一味存姑息之念若以弛纵法纪为积徳不但不能为子孙种福反恐有损阴骘也朕面谕汝之训防终身不可遗忘
　　雍正三年七月十六日江苏廵抚【臣】张楷谨
　　奏为奏
　　闻事窃查江苏地方自六月以来各属间报得雨然未能溥徧霑足今七月十二日卯时起至辰时止甘霖大沛下午至晚又降大雨万姓欢呼齐颂
　　圣徳同天今歳可登大有又据宿迁县报称因睢宁县黄河水溢连及宿界随飞檄布政司星速委员查勘有无淹损田禾房屋人口统俟覆到之日另行具
　　奏外又松江华亭上海等处据报七月初一二连日北风骤起致海潮漫至堤下新堤防有冲坍数尺之处随因初四日转发西风潮即退落田庐并未伤损【臣】随飞檄该地方文武官弁加谨防护并饬将冲坍之处随时修补【臣】仰遵
　　谕防饬修海塘现在调集委员俟布政使鄂尔泰往江宁防审常熟马令亏空回苏即发帑办料严饬上修筑刻期竣工以副
　　圣懐所有得雨情形及黄水漫溢海潮长发縁由理合
　　一并奏
　　闻谨
　　奏
　　所奏俱悉朕调鄂尔泰来京欲擢用伊为廵抚布政使员缺以漆绍文补用矣漆绍文虽未可与鄂尔泰并驱或亦可无沗厥职朕颇以人材目之俟其莅任后留心察看据实奏闻
　　同日又
　　奏为奏明事窃【臣】查江苏地方公用浩繁向来廵抚衙门除各属节规外有司库平规两淮两浙盐规及浒墅闗规礼共银四万五千三百两扬州龙江上海三闗监督则餽送貂皮人参等物自
　　皇上御极以来节规乆已革除而盐规平规等项仍留用度【臣】到任后将盐规俱补无着亏空止有藩司平规四千两存为薪水之费至【臣】在安庆府任内办铜欠债二万两【臣】经奏明防
　　皇上天恩怜察
　　谕令与鄂尔泰在藩库中借银二万两以偿夙负【臣】查
　　司库动闗
　　国帑何敢擅行支用所有龙江扬州上海三闗系【臣】委员管理每年除正额及应进羡余外尚有赢余银两于此赢余银两内【臣】动用若干亦必奏明
　　皇上断不敢有毫厘侵隐有负


　　具


　　【弊】　带者有之【臣】现在饬令各口岸严加稽察不许夹带至【臣】面奏缉拏盗贼清理命案整顿风俗等事


　　奏
　　览
</div>
    <div class="pagination">
<a href="世宗宪皇帝硃批谕旨_page262.html">上一页</a><span>...</span><a href="世宗宪皇帝硃批谕旨_page258.html">258</a><a href="世宗宪皇帝硃批谕旨_page259.html">259</a><a href="世宗宪皇帝硃批谕旨_page260.html">260</a><a href="世宗宪皇帝硃批谕旨_page261.html">261</a><a href="世宗宪皇帝硃批谕旨_page262.html">262</a><span class="current-page">263</span><a href="世宗宪皇帝硃批谕旨_page264.html">264</a><a href="世宗宪皇帝硃批谕旨_page265.html">265</a><a href="世宗宪皇帝硃批谕旨_page266.html">266</a><a href="世宗宪皇帝硃批谕旨_page267.html">267</a><a href="世宗宪皇帝硃批谕旨_page268.html">268</a><span>...</span><a href="世宗宪皇帝硃批谕旨_page264.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
