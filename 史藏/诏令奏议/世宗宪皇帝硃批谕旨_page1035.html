<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 1035 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 1035 页/共 1210 页</h1>
    <div class="content">

　　皇上宵旰精勤刻刻以民生休戚为念谨将【臣】亲歴所见随路所闻地方民事情形收成分数米麦时价据实奏
　　闻谨
　　奏
　　览
　　同日又
　　奏为奏
　　闻事窃【臣】三月间正在平阳府考试风闻蒲州所属之临晋县有村民闹县拒捕一事【臣】恐此案或有不法生员主持附和当即飞行蒲州密查去后随据该州申称闹县拒捕一案系临晋县西乡之张村昝村角丕村三处均属蠢顽愚民内无读书之人竝无文武生员在内嗣于五月中旬【臣】按考蒲州经过临晋县地方细加博采閙县之由缘防革知县刘国琮因临晋向惯拖欠钱粮遂比较过严不分多寡槩用重刑以致村民入县闹署该县拏获为首二人继复脱逃该县复差役往村缉拏差役被殴而回迨后抚臣檄委蒲州绛州临晋等三州县防同协拏三村闹县首犯其角丕村及昝村奸民虽各聚众持械尚未拒捕惟张村奸民则竟拒捕伤人当即两州一县防同详报平阳鎭臣随差游守带领兵丁赴县弹压随后抚臣饬行严拏即据张村之閙县首犯师刑投到解省审讯及【臣】到蒲州后又闻续获昝村闹县之首犯樊中花解省其角丕付之閙县首犯张臣遁迹潜踪已拏获该犯胞兄胞侄拘禁在县追比至于师刑供出三村拒捕各犯内已经拏获角丕村拒捕二人解赴省城其余现在严拏尚未到案目今昝村及角丕村俱知畏法惟张村一处尚在执迷未悟通县居民安堵竝无纷扰合将目前情形缮折奏
　　闻谨
　　奏
　　此事朕已悉知特差部臣前来查审矣
　　同日又
　　奏为密奏事窃【臣】考试绛州时访闻有本州监生在营田例捐纳候选佐贰梁开宗者家赀丰赡有数十万之厚伊本系同祖别房自幼过继为嗣有伊族兄监生梁翼宗者窥开宗以嗣子而拥厚赀挟制吓索分吞祖业者已经屡次去歳又控该州复控臬司经臬司批令该州断给原告银三万两于今春已经交银一万五千两但访得此一万五千两之项原告入手仅十之一二其余银两闻有原任山东布政使侯居广之子候补道员侯琰者在臬司衙门从中説合分肥传言啧啧此事不知按察使蒋炯曾否知情抑或侯琰朦胧中饱均未可知【臣】因事关行贿徇情既有所闻不敢隐蔽谨据实密
　　奏伏乞
　　皇上睿鉴谨
　　奏
　　此奏甚属可嘉凡有所见所闻咸似此据实入告能以不隐为务方为不负朕恩将来可成大器也勉之勉之雍正六年八月十一日山西学政国子监司业【臣】励宗万谨
　　奏为恭谢
　　天恩事窃【臣】弱质庸材仰防
　　皇上高厚洪恩畀以山西学政抵任以来自惭才薄时切恐惶惟以不能称职为惧兹复荷防
　　特恩陞【臣】国子监司业【臣】拜
　　命之下感激悚惶罔知所措伏思学政为风化专司夙
　　夜已怀战惧司业为成均表率闻
　　命更切屏营
　　殊恩异数稠叠便蕃【臣】何人斯膺兹
　　宠渥惟有益加黾勉仰体
　　皇上造就人材之盛心矢竭愚诚少副
　　圣主任用微【臣】之至意于万一耳除具本恭谢
　　天恩外谨此具折叩
　　谢谨
　　奏
　　览奏谢知道了汝少年轻率诸事甚不谨密凡所密奏人皆知之如梁开宗之事通省皆知系汝奏闻似此岂特深负朕恩亦乃速祸之道臣不密则失身君不密则失臣朕于不当宣露之事从不令四目六耳见闻不但汝新进小臣狂妄耀足以取祸即隆科多年羮尧辈皆以不能愼密自致灭亡汝读圣贤书而昧于明哲之理非薄福小人则为作孽召祸之徒岂可复望上进于此若不愧恨痛改仍勉强支吾以图粉饰正所谓欲葢弥彰转增罪咎耳汝一生进退升沉之基全在此任况年当少壮后半世功名事业不可限量倘甘心自弃于谨愼保全四字犹不能加勉试思已为世间何等人耶将朕斯谕当书诸绅以为终身诵前于汝陛辞时朕何等谆谆训谕尚能记忆否诚若下愚不移朕一片望汝之心殊为可惜也
　　同日又
　　奏为谨陈贡监考职之法杜代倩以收眞材事钦惟我
　　皇上临御以来爱惜人材旷古未有于制科取士之外
　　虽考职贡监亦必加意愼重
　　钦点大臣及词臣公阅试卷取定之后又防
　　特行引见如人材可观不拘常格即行
　　拔擢普天之下凡有一长可取一能足录者靡不欢欣鼓舞思登仕路而上年冬间考取贡监计有千余






　　乡里其愿已足文理既不堪考试而又冀盗虚名遂有一种畧知笔墨之奸徒包揽代倩顶名入试虽考试之日未尝不行查察而人数众多在吏部只凭有咨送文结何能逐名辨其眞伪以致相沿

　　者上年幸防
　　皇上洞悉情
　　敕令引见顿使奸宄尽露不然则
　　朝廷职衔又不知冒滥凡几矣【臣】愚以为嗣后贡监考职似应改于三年一次顺天乡试榜发之后举行【臣】监衙门将下第各省贡监照录科之册移送吏部请
　　旨考试此等下第贡监原有本籍文结又在监月课已久素知行文断无代冒替考之其直省不进乡场之贡监等有情愿考试者将赴部考职缘由呈明该地方官查核明确取具邻族甘结造具年貌清册加具印结照例递申抚学两臣防同再加严查果系亲身竝无顶冒一咨吏部一咨【臣】监亦于乡试之后考试但此贡监于临考之时方行到部仍恐有代倩等一时难以查察应定限六个月之前到京亦照贡监乡试之例歴考六次者方准送部考试【臣】监衙门于六个月之内查对年貌毎月与到监乡试之贡监一体考课如文理清通准其送部考试如文理荒谬即行移知吏部着令回籍以杜代倩之倘【臣】监衙门各官徇庇营私有朦混送考者一经控首严加议处倘各省抚学两臣咨送考职贡监不详察明确致有于原籍起文之时即顶冒来京到监者经【臣】监衙门察出即行题防将原籍抚学及送考各官均照科场例议处其作之贡监并顶冒之奸徒亦照科场例治罪如此立法则顶替自除眞材可得庶不负我
　　皇上加意人才广收博采之盛心矣目今又値考职之
　　期【臣】谨陈管见是否可行伏乞
　　圣主睿鉴指示谨
　　奏
　　所奏甚是现今廷臣正议此事奏覆时再加酌看如有不详僃处朕自当另降谕旨
　　同日又
　　奏为奏
　　闻事【臣】于上年十二月内到任检查卷案有代州五台县生员田化霖殴伤本学训导卢标手指一事及田化霖在逃情由于本年正月具折奏
　　闻仰防
　　皇上训诲破面整饬不可瞻徇沽誉【臣】跪读之下仰见
　　我
　　皇上愼重官方整肃风化之至意【臣】于二月内因未据该州报获严催一次又于三月六月叠行严催该州县不但未据报获亦竝无片纸只字回覆【臣】随移咨抚臣查取疎纵迟延职名并转饬严拏去后兹于七月二十日有田化霖之兄田赐霖赴【臣】具呈【臣】即讯究田化霖遁迹处所据称州县各官袒庇教职因此化霖躱避忻州定襄县地方【臣】随差押田赐霖限七日之内拏获田化霖去后如限果至讯问之下极口称寃虽一面之词不足凭信但既据供州县官有袒庇教职等语似不便仍发代州审理【臣】因改委忻州秉公究审并移防抚臣知照讫容俟审明之日具
　　题外所有【臣】拏获田化霖改委审理缘由理合缮折奏
　　闻谨
　　奏
　　但肯秉公处事安往而不得其宜假如该州县果有袒庇实据即当纠防若平日居官犹属才能称职抑或情有可原则宜姑恕
　　同日又
　　奏为清理商民籍贯以除积事【臣】查山西河东专建运学设立教官乃
　　国家优恤商人之
　　殊恩必须的系行盐子弟方准考试其民籍童生不得混行冒考商籍商籍童生亦不得滥考民籍如有冒滥通融送考之盐道地方官收考之学臣均有处分只因河东当日修理盐池禁墙堤堰等工原系蒲解二州并临晋荣河万泉河津安邑夏县平陆芮城垣曲闻喜十二州县旧有额设盐丁其子弟许入运学考试继因额设盐丁修筑无力遂招募十二州县民夫应帮修理其子弟亦遂冒名盐丁入运学考试并此外无因之民籍童生亦纷纷改窜入册乃商籍童生见民既可冒商商亦无妨于冒民遂致商民互相冒滥前后重名往往有一童而冒两籍一人而考几场甚或本籍已经取入将冒考之名卖与他人顶充入试奸百出相习成风【臣】按考解州随行盐法道竝提调各州县彻底清查去后续据盐道杨梦琰分行十二州县查明冒籍情前来除商籍子弟不许冒入民籍考试责成各州县严行查禁外其运学歳科两试童生惟准报部有名商人子弟并从前有锭之商人的派子孙查明祖父三代籍贯准作商籍其别省暂租商锭零星小贩一槩不准冒入商籍考试至从前冒籍文武各生之子弟应令各归本籍考试不得因父兄现属运学而子弟仍行混冒如有故犯察出连父兄一并除名治罪如此则籍贯可清积可除矣【臣】职司学政清查冒籍分所当然何敢琐渎
　　天听但积相沿日久若不具
　　题经部议覆恐后不无仍致废弛理合缮折先行具奏是否可行伏乞
　　圣主训诲指示谨
　　奏
　　可嘉之至若不题明不但冒滥之终不能免且恐为后来提学者仍留任意通融之地具疏题奏可也雍正六年九月初六日山西学政国子监司业【臣】励宗万谨
　　奏为恭谢
　　天恩事本年八月二十四日【臣】家人赍捧
　　硃批奏折到【臣臣】叩首展观钦奉
　　皇上恩懃训诲责【臣】少年轻率之愆教【臣】谨愼保全之道【臣】跪读之下惶悚战惧罔知所措窃思【臣】以新进小臣荷防
　　天恩畀以督学重任
　　陛辞之日又防我
　　皇上谆谆训诲期望成全并
　　赐奏事折匣【臣】承此
　　厚恩夙夜惶惧唯知上畏我
　　皇上之法不敢稍有顾忌上感我
　　皇上之恩不忍稍有欺隐凡有所闻据实密奏期无负
　　此
　　特恩何敢以密奏之事宣露于人自取罪戾但【臣】赋性庸愚事关陈奏访查再三以致不自检点或访问之间为人窥测事内之人臆度张扬实未可定是【臣】疎忽之罪万死难逭幸防
　　天恩不加谴责
　　特颁谕诲懃拳肫切【臣】稽首叩谢之余自愧自恨无地自容惟有加意谨密痛改前非矢竭犬马力图后效以仰副我
　　皇上期望保全之心于万一耳谨此缮折叩谢
　　天恩不胜战栗惶悚之至谨
　　奏
　　能改与否在汝自为朕何能强之使然余所奏数折留中候与廷臣商酌有旨
　　同日又
　　奏为据实奏
　　闻事窃【臣】拟于九月初六日起身自省前往岢岚大同等处考试正在收拾册籍整理衣物间不料于初三日夜被盗入署将【臣】所带皮棉衣物二箱并
</div>
    <div class="pagination">
<a href="世宗宪皇帝硃批谕旨_page1034.html">上一页</a><span>...</span><a href="世宗宪皇帝硃批谕旨_page1030.html">1030</a><a href="世宗宪皇帝硃批谕旨_page1031.html">1031</a><a href="世宗宪皇帝硃批谕旨_page1032.html">1032</a><a href="世宗宪皇帝硃批谕旨_page1033.html">1033</a><a href="世宗宪皇帝硃批谕旨_page1034.html">1034</a><span class="current-page">1035</span><a href="世宗宪皇帝硃批谕旨_page1036.html">1036</a><a href="世宗宪皇帝硃批谕旨_page1037.html">1037</a><a href="世宗宪皇帝硃批谕旨_page1038.html">1038</a><a href="世宗宪皇帝硃批谕旨_page1039.html">1039</a><a href="世宗宪皇帝硃批谕旨_page1040.html">1040</a><span>...</span><a href="世宗宪皇帝硃批谕旨_page1036.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
