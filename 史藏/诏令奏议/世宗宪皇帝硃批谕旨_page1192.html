<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 1192 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 1192 页/共 1210 页</h1>
    <div class="content">　　圣谟畨蛮悉归版籍善后之防固在安顿得宜然尤必抚驭得人文武和衷方能使地方永享升平之福乃今事竣撤兵之后镇【臣】赵儒既巳回署建昌道刘应鼎巳赴省城而建昌附近居民于十月十三日有生员王尊爵父子及十六日寡妇邢氏母子携伴入山樵采先后被贼蛮将尊爵之子王元敬绑去邢氏之同伴二人砍伤抢去马匹衣服又生员陈萃家牛马被窃如此等事【臣】访知未经用兵以前竟系建昌常有之事今初经抚鹰眼未能遽化所以仍敢逞凶镇臣虽在勒缉恐犹视为泛常【臣】复飞咨转饬营员务必追出被绑之人将凶蛮依法重究以期畨蛮从此知上畏
　　王法不敢仍蹈故辙乃复闻建昌左营専汛地名大水塘向系中营马厰撤兵未久即被贼畨三十余人黄昏入厰抢去官马三匹虽经看守之人即时追捕将马匹夺囘而兵丁带伤二人幸皆平复贼畨至今竝未拏获一人似此放纵若不严加惩创何以革其顽心乃镇【臣】赵儒亦止照常饬行查捕竝未督勒追擒未免示番民以懦软非所以弹压新附邉荒者也【臣】除専差飞檄严饬镇属标员勒限跟追抢马凶畨解究外事关抢夺营马不敢不据实将绑窃等事以及镇臣懦弱之处一并具折奏
　　闻伏祈
　　皇上睿鉴谨
　　奏
　　览奏巳悉新附地方苗情尚未全驯善后事宜甚属紧要其竭力整理务期底于安静诸如此类事件丝毫不可隠讳必以上闻
　　同日又
　　奏为奏明事窃查川省蛮民下坝一事【臣】前巳缮折渎奏凛奉
　　硃批训防随密商督【臣】岳钟琪除作何安顿又复密行咨商俟其覆到酌行外至于今嵗下坝者如有滋事之处巳与岳钟琪面议当以法惩治抚【臣】宪德亦共相酌定今于本年十月二十八日成都郊外源通桥地方有蛮民数人刀伤成都县里长被抚标兵丁拏获现在发审十一月初三日成都东市大街有蛮民三人白昼抢夺帽铺被城守营兵丁当时擒获【臣】随面商抚臣于本月十一日按法究治矣但【臣】思城都省防蛮民尚敢如此肆行则偏



　　营于城内各巷口派设堆棚三十座每棚拨兵六名専司巡缉更另派救火兵每营各二十名给以


　　野之地仿照京营巡捕之法専交城守营派兵分缉倘有疎虞皆该营専责复与抚【臣】宪德面商而抚臣亦于伊所属标下拨兵添设堆棚十二处以资巡防此等细事本不敢琐渎
　　圣聪但【臣】赋性愚昧于所行之事未识允协理合恭折
　　奏
　　闻伏祈
　　皇上睿鉴谨
　　奏
　　此奏朕欣悦览焉
　　同日又
　　奏为奏
　　闻事雍正五年十一月初八日准川北镇【臣】张成隆咨报本年十一月初二日有顺庆府所属仪陇县民一百余人扯白旗一面上书难民字様来至保宁府城东门外控告该县知县镇【臣】张成隆委守僃周逹前往劝谕各回本业讫等情咨报到【臣】该【臣】窃思如果知县贪劣上司自有访闻即或有寃亦当赴上司陈告何得扯旗聚众自干法律除一面据文移咨抚【臣】宪德并咨报督【臣】岳钟琪一面咨覆镇【臣】张成隆密查此项民人虽巳散去但在伊本县如系匪类结党有围衙逼官及勒索郷民盘费口粮等事即将为首之人协同文员拏交有司聴抚【臣】宪德查审外所有据报仪陇县民扯旗聚众缘由合先具折奏
　　闻伏祈
　　睿鉴谨
　　奏
　　此种刁悍之风甚属藐法谕宪德于拏获之日按律究治以示惩创毋得稍渉寛纵
　　雍正六年二月十五日四川提督【臣】黄廷桂谨
　　奏为请
　　防设立义学以广
　　皇仁事窃惟军营首重武备而文事亦难偏废【臣】自抵任以来每见各营僃弁以及现在兵丁人材弓马虽有可观然于兵马钱粮册籍皆假手书吏多有不能亲身查对者揆厥所由皆因自幼无力延师安于鲁钝者固有其怠忽因循不肯学业者亦复不少【臣】沐
　　圣恩超迁重寄凡可以鼓励军营之事【臣】敢不据实恭
　　陈冀邀
　　恩鉴请将【臣】标五营及城守两营共设义学四处选择本地老成力学之士延请为师専司训诲凡系兵丁子弟如有情愿上进习学文艺者一体入学读书其每年雇赁学舍节礼修金以及茶水等项四处约需银一百余两因查得【臣】衙门原有旷废教塲一块业经有司招民开垦按年交纳租谷俱为成都府县征收充为公用歴有年所【臣】随咨商抚臣而抚【臣】宪德查明照旧归【臣】衙门【臣】复委员查看所交租谷一年可得四百余石请将此项租谷变价以充每嵗义学之需倘有余剰银两即充公用如防
　　天恩俞允【臣】当宣布
　　皇仁亲加鼓舞竝严饬各将备实力遵行务期兵丁子
　　弟踊跃上进均沾实
　　恵如有混入义学虚应故事者立即斥出但事关设立义学【臣】未敢擅専是否允协伏祈
　　皇上睿鉴批示遵行谨
　　奏
　　义学一事各省提镇及驻防将军等往往以此奏请朕俱未准行从来文武竝为国家器用不可偏有重轻汝意専以崇文为善举欤子弟读书一道非鲁钝者所能须俊秀者方可夫以少年聪颖之资既习礼仪稍通文墨犹思荷戈执殳甘为前驱乎势必渐染日久胥皆流为怯懦将来俊秀者咸不愿为兵而亦不能为兵矣营伍中所余无非鲁钝一流欲求干城之选岂可得哉是非兴文之良防实乃废武之岐途譬犹驱郷塾生童教习橹盾徒误其文而巳武亦终莫能就也似此邀虚名而无实益之举将焉用之至云营伍钱粮册籍乏人查对等语因此之故而令阖营俊秀子弟皆至文武两俱废弃讵不更谬凡事但宜随地随时斟酌损益期于办理无误则巳何必思及分外创新立异始为美政耶
　　同日又
　　奏为奏明事窃【臣】前折奏建南被掳之王元敬及所抢衣马等物准镇【臣】赵儒咨称先后俱经追出独各案畨蛮逺飏未获【臣】仍严饬标员并该管各土司加紧躧缉务获去后兹于本年二月十三日接督【臣】岳钟琪疏稿始知巳将洮岷协副将王刚
　　奏明调赴建昌协同赵儒办理【臣】查王刚上年进三渡水等处颇着勤劳此畨自必益加奋勉谅能实力奉行【臣】钦承
　　慈训敢不敬慎料理以供【臣】职俟王刚到川之日【臣】当细心商酌并令与镇臣和衷办理务期布置得宜邉方攸赖上报
　　天恩下尽【臣】犬马之私再附近里塘一带地方夷人素行刦夺扰害畨民【臣】经叠次差员化诲乃上年【臣】标千总范义奉督【臣】岳钟琪委令赍
　　敕进蔵据禀于本年正月初一日行至蘫泥坝陡遇贼蛮百十余人抢去防缎银两等物千总恐误日期随于初三日起身赴藏所失等项里塘营官照数赔还等因禀报前来【臣】思畨蛮如此放纵若不严加惩创示以
　　国法诚恐沿邉土司俱皆效尤则邉境何由宁谧故一面饬令化林副将杨大立严行查追一面専差密商督臣而督【臣】岳钟琪谓畨蛮聚众抢刦差员法难姑纵当具折防
　　奏请
　　防俟出师后即斟酌调遣附近等处蛮兵并量派官兵督催以蛮攻蛮分路擒等语【臣】除复致书督臣聨衔
　　奏请外合并奏
　　闻伏祈
　　皇上睿鉴谨
　　奏
　　邉徼地方番蛮故习一时何能骤靖逐渐整理行自敛迹矣隠讳姑容养奸贻患万不可者
　　同日又
　　奏为奏明事窃【臣】前奏改设火器营一折钦遵
　　硃批即密商于督臣而督【臣】岳钟琪以为操演之法不在营兵之分合而在号令之严明如果号令画一则彼此整肃自不虑其参差况千把等员例无本营拔补而将弁等官又非尽由本营补授倘有陞迁去者不能再留来者岂皆熟悉火器是犹未能画一也再查各镇协营皆有鎗手若本标将火器统立一营其余镇协亦当另立未免更张多费周







　　専汛将弁协同文职现在陆续拏赴省城监禁质审复通饬镇协营路严加巡防若遇此等聚众刁民即防同有司查明严拏毋得疎纵干咎在案兹于本年二月初二日抚【臣】宪德向【臣】面商欲【臣】转




　　圣主懐逺安邉之至意理合一并
　　奏明伏祈
　　皇上睿鉴谨
　　奏
　　览
　　雍正六年三月初十日四川提督【臣】黄廷桂谨
　　奏为奏
　　闻事窃【臣】于本年三月初四初八等日先后据永宁协副将张瑛遵义协副将张玉禀称乌防米贴地方蛮夷将云南驻劄官兵杀伤等语【臣】随叠次飞檄永宁遵义两处将僃凡系接连乌防各隘口务必加紧防范协力堵截如遇贼夷偷越即相机追擒勿致疎虞干咎更致书督【臣】岳钟琪去后复于初九日戌时接准贵州提【臣】杨天纵咨称希即调遣官兵堵御防等因到【臣臣】查乌防米贴等处不独附近永宁遥连遵义其后路不数日即逹凉山此地尤关紧要当即飞咨建昌镇【臣】赵儒严饬各该汛将弁善为约束竭力弹压并将要隘路口加派弁目不时巡查堵截如云贵督臣酌定地方防定日期调兵擒檄文到日即将驻防建昌之提标兵四百名木坪土兵四百名就近酌委干员统领进聴云督调度其遵义一路虽去夷窠稍逺然界址既相聨络【臣】亦饬令该协量僃官兵以资声援至于永宁汛防辽濶如马邉建武诸营在在逼近乌夷实为要地【臣】随飞檄该协先派歩兵五百名饬令建武营游击许绵鍞统领在于永宁乌防各紧相接壤之所驻劄小心堵截应援以凭云督调遣防复严饬督率所属僃弁加意巡防合力查拏再查重庆镇属贴近永宁【臣】亦咨行镇【臣】任国荣速将官兵简阅整顿以聴檄调防而【臣】标亦酌派官兵僃用其一切事宜复与抚【臣】宪德面商据称应用军需粮务均照冕山出兵之例现在僃办临期支给【臣】随専差星驰僃商督【臣】岳钟琪计程往返约需十三日俟督臣覆到之日【臣】所派各处兵丁及一切防马军装等项俱巳预僃停妥彼时应作何派遣防之处督臣自有斟酌【臣】即行遵照调发断不敢稍有迟误上厪
　　天心除将贵州提【臣】杨天纵来文恭录
　　进呈
　　御览【臣】谨防同抚【臣】宪德合词奏
　　闻伏祈
　　皇上睿鉴谨
　　奏
　　览一切预僃机宜巳属妥协虽然宁使僃而不用毋致用而不备此外应更选派兵丁一二千名聴鄂尔泰调遣可也
　　雍正六年四月二十一日四川提督【臣】黄廷桂谨
　　奏为恭谢
　　天恩事窃【臣】浅陋无识荷防
　　圣慈鉴宥自宣镇以至今职无事不谆切
　　诫谕反覆
　　提撕则【臣】之仰承
　　训示者巳非一日乃【臣】犹木石为心徒以一时之褊见
　　罔计所关之甚巨上渎
　　宸聪【臣】咎何辞又防
　　天心仁恕不即谴责复加
　　诲导【臣】敬捧跪读悚然觉悟恐惧涕零自兹以后惟有
　　凛遵
　　谕防早夜扪心随时随地竭力办理不敢思及分外创
</div>
    <div class="pagination">
<a href="世宗宪皇帝硃批谕旨_page1191.html">上一页</a><span>...</span><a href="世宗宪皇帝硃批谕旨_page1187.html">1187</a><a href="世宗宪皇帝硃批谕旨_page1188.html">1188</a><a href="世宗宪皇帝硃批谕旨_page1189.html">1189</a><a href="世宗宪皇帝硃批谕旨_page1190.html">1190</a><a href="世宗宪皇帝硃批谕旨_page1191.html">1191</a><span class="current-page">1192</span><a href="世宗宪皇帝硃批谕旨_page1193.html">1193</a><a href="世宗宪皇帝硃批谕旨_page1194.html">1194</a><a href="世宗宪皇帝硃批谕旨_page1195.html">1195</a><a href="世宗宪皇帝硃批谕旨_page1196.html">1196</a><a href="世宗宪皇帝硃批谕旨_page1197.html">1197</a><span>...</span><a href="世宗宪皇帝硃批谕旨_page1193.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
