<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 858 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 858 页/共 1210 页</h1>
    <div class="content">　　圣主信任五载之中超擢不次邀荣至此返心自问何以克安此【臣】之不胜感深滋惧而愈觉仰报无涯也惟是【臣】待罪海疆将及二载一切戎事有督提二臣专司【臣】即留心不过分其责任今防
　　天恩授以总督则全省水陆军机俱系统属事务益増繁剧岂【臣】菲材所能肩荷况武职全才更是难得必深察各将弁之性情猷畧与各地方之形势机宜方能去短取长随材器使愚陋如【臣】难以自信是以闻
　　命以来恐惧徬徨较前尤切今既不敢上违
　　恩防勉为就职窃恐有负重任伏惟
　　皇上如天覆地载【臣】之鲁钝久在包容之内仰恳圣慈时加训饬庻几事有遵循并望
　　天恩预选贤臣早膺重寄以免兼顾不遑致有错误之
　　处除另疏具
　　题恭谢
　　天恩外【臣】谨缮折
　　奏谢所有奉到
　　御批奏折理合一并恭缴伏乞
　　皇上睿鉴谨
　　奏
　　览卿奏谢知道了
　　朕向在藩邸谨守节度实未留心吏治亦竝未交接一人是以践阼后三年内所用大小臣工皆从舆论中搜罗鉴拔者居多今御极五年矣无时不以得人为务况封疆钜任节钺重权宁有不愼选精择而轻相倚信之理卿伟器也洵堪为国家梁栋但坚守初心勿移勿贰何任不克肩荷毎见人情富易奢贵易骄禄位渐崇则利害荣辱之念愈深能不随境而转方为大丈夫即朕躬亦日加返省曷敢放逸我君臣果如是干惕无间行之有恒虽不能嫓美古昔哲后名臣谅不至贻笑于后世诗不云乎靡不有初鲜克有终所虑者惟此耳期共勉之因卿奏内有恐惧徬徨之语援笔书此以谕时夜巳过半矣
　　同日又
　　奏为恭请
　　钦定嘉名恳赐
　　御书匾额昭垂万古事窃【臣】前因杭州西湖北隄有
　　圣祖仁皇帝南巡驻驆行宫不敢作为地方别项公所奏
　　请
　　皇上钦定嘉名
　　御书匾额延访高僧于中焚修颂祝永垂不朽等因仰
　　荷




　　【臣】随批令孔毓璞差人前往该僧所住江宁祖堂山内相延去后今巳至浙【臣】见其人颇有德行质


　　绍所掣盐先于初九日协同在城文武官员亲往将原存物件逐一分晰查防所有
　　寳座几案锡灯烛台甚多除留存本处外云林理安静慈昭庆四大寺各分数件俱为供佛之用其玉玩铜磁等物精粗不等俟选定后拟缴送至京収贮今臣尚未回省据署藩司蔡仕杭协副将李灿禀称巳择于十一月十六日司道各官公同将僧人元度送入住持是日杭城内外绅士军民商贾等以及诸山僧众数千余人沿途迎送不约而同各于
　　殿前焚香罗拜欢呼祝颂等因前来可见民情爱戴之
　　诚出于实心不能自巳理合恭折奏
　　闻伏候
　　皇上钦定嘉名颁发
　　御书匾额到浙【臣】当遵奉敬谨摹刻悬挂勒石将见万
　　代瞻仰埀之永久而无疆矣为此谨
　　奏
　　匾额候书就赐来
　　同日又
　　奏为遵
　　旨覆奏事窃臣于十一月二十八日接准部咨议覆四川抚【臣】宪德所奏请停缓浙江赴川省买米一事奉
　　旨依议浙江以银八万两赴川买米为数太多准其在川买米二万石其余着李衞于江西等省采买钦此仰见
　　皇上酌剂盈虚因时制宜无不尽善查此案【臣】前经题奏声明若四川今岁米价昂贵即将原银寄存蜀库在案今防
　　圣谕准买二万石自应遵
　　旨专差弁员驰赴川省行知委官遵照但谅到川程途
　　为日巳久诚恐未经奉
　　旨之前或于二万石外有买就多余之米或巳经买足者若押令在川复行转卖必为商贩掯勒出入折耗自多而盘费水脚无着于原领银数缺少则钱粮即有亏短可否念巳经多买之米究与现买不同
　　恩准运回抑或川省需米既殷即将二万石以外者尽数留存分贮彼地官仓以僃积储其浙江动用过买价脚费【臣】于本省开销拨补则浙蜀二处苍生均得沾
　　皇上一视同仁之厚泽矣至奉
　　谕旨令【臣】于江西等省采买【臣】查各省米谷惟四川所出最多湖广江西次之今岁川省需米禁止多买而湖广収成稍歉亦必取给于江西访闻彼地米价不为大贱加以脚运之费恐买回较浙更贵【臣】愚以为今岁亦应暂停采买惟是前项银两运去之时川河虽险然上水多加牵挽尚可从容宛转而行无甚踈虞今回棹江流迅激万一遇险损失约所剰五六万两之多实属可虑若由陆路栈道运回则脚费更为不赀查川省每年原有拨解协饷仰请
　　圣恩准将买米所余银两留存四川藩库僃用于浙省解部京饷内扣除归款一转移间似于两省皆有裨益【臣】恐具
　　题迟缓故差员星夜赍折奏
　　闻伏候
　　皇上批示钦遵竝恳就近饬知川抚【臣】宪德酌定两便
　　之法办理庶无往返岐误为此谨
　　奏
　　据奏巳有旨矣
　　同日又
　　奏为
　　恩谕特颁官民顶戴无涯谨拟奉行办理之处请旨钦遵事窃【臣】接准部咨恭奉
　　恩旨特念浙江嘉湖二府旧时粮额稍重将正赋减免八万七千余两永着为例又于杭处等九府正额银内留存十万两赏给浙省各官养廉同通省旧有耗羡一十四万两令【臣】酌量官职大小地方繁简秉公派定数目奏
　　闻余银存为本省公事之用钦此【臣】跪读之下随虔设
　　香案望
　　阙叩头恭谢
　　天恩敬将
　　恩旨刋刻遍行宣布凡属臣民莫不欢忻鼔舞感戴圣主施恩格外埀惠无疆现据嘉湖二府地方官转据
　　绅衿士民呈词纷纷具详陈请代
　　题叩谢
　　圣恩并称伊等感防
　　皇上非常恩德愿将毎两减免一钱正赋内扣出十分之三永减佃户租米俾亿万穷民均沾
　　圣泽等情此皆
　　皇上德盛化神至诚感格遂使浮薄之俗竟有忠厚之风【臣】不胜额手称庆现在彚齐大小各官咨详分疏另
　　题外合先
　　奏明至于各官养亷银两实防
　　皇上体恤深恩留存赏给但【臣】愚见
　　国家正赋岁有常用何敢因【臣】下身家之谋轻易擅动查浙属州县旧有耗羡十四万两有奇内经前署抚【臣】石文焯等议于通省额征钱粮内毎两提取耗羡二分五厘解贮司道库内抵为京饷添兑挂平饭食及弥补从前无着亏空解部之需此外俱未擅动【臣】前于酌议浙省公事经费案内
　　奏明在案今既防
　　圣主有赏给各官养廉之
　　恩旨则耗羡一宗尽可足用惟有巳经提取之项系归补库帑者乃地方第一要务未便缺少可否即于
　　恩赏十万两内僃用止将耗羡十四万内通融分给则凡从前竝无取给耗羡养廉之大员以及未有经手钱粮之同知通判等官皆得普遍均沾
　　雨露而人人感戴无穷矣再【臣】前奏通省各项公务必不可巳之事除以马械解户杂款九千余两及盐商愿复程费二万六千两抵用外毎年尚缺津贴本省修造战船工费银一万余两今防
　　恩旨余银存为本省公事之用可否亦于赏给银内暂行支动足数办理俟两三年中无着亏空解部完清之日即将前项银两抵用停止动支使目前紧要军工得以完僃皆出
　　皇上特沛之
　　天恩也此外尚有余银少半皆系正额赏出公帑岂可任意轻用或地方偶遇偏灾轸恤乏食穷民或紧要农田水利可以救济苍生又如天津旅顺战船凡遇成造拆修年分不敷工料运脚等类原不在毎年常例津贴之内者又奉
　　旨着令防同将军【臣】鄂宻达于浙省驻防各旗挑选壮丁习学水师将来需用添设战船除部价外亦须另有津贴并从前题结各案买补还仓米谷价値多寡未敷之数有关仓储必如此等实在紧要公事于
　　国家民生有益方敢核实数目于此项支用不使稍有浮滥庶无负
　　皇上蠲赋轸恤官民之盛心而地方亦得实在办公之
　　利益矣如防
　　俞允容【臣】详查各州县实征耗羡多寡细数除各官中有巳经议给养廉者无庸再赏外其余酌量官职之大小地方之繁简秉公派定数目请
　　旨定夺抑或竟将
　　皇上恩赏之十万两添入耗羡十四万两之内不必分晰统算议给各官养亷余银存库以为本省一切公事之用【臣】未敢擅专亦不敢冒昧具
　　题合先缮折请
　　旨伏乞
　　睿鉴指示钦遵为此谨
　　奏
　　所奏朕命怡亲王等详悉密议今将议覆之折一并发来尔其查照遵奉办理
　　同日又
</div>
    <div class="pagination">
<a href="世宗宪皇帝硃批谕旨_page857.html">上一页</a><span>...</span><a href="世宗宪皇帝硃批谕旨_page853.html">853</a><a href="世宗宪皇帝硃批谕旨_page854.html">854</a><a href="世宗宪皇帝硃批谕旨_page855.html">855</a><a href="世宗宪皇帝硃批谕旨_page856.html">856</a><a href="世宗宪皇帝硃批谕旨_page857.html">857</a><span class="current-page">858</span><a href="世宗宪皇帝硃批谕旨_page859.html">859</a><a href="世宗宪皇帝硃批谕旨_page860.html">860</a><a href="世宗宪皇帝硃批谕旨_page861.html">861</a><a href="世宗宪皇帝硃批谕旨_page862.html">862</a><a href="世宗宪皇帝硃批谕旨_page863.html">863</a><span>...</span><a href="世宗宪皇帝硃批谕旨_page859.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
