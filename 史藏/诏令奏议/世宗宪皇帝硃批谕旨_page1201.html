<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 1201 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 1201 页/共 1210 页</h1>
    <div class="content">　　钦定四库全书
　　硃批谕防巻二百二十三上
　　硃批尹继善奏折
　　雍正六年六月二十八日内阁侍读学士协理河工事务【臣】尹继善谨
　　奏爲恭谢
　　天恩事窃【臣】父子兄弟阖家受
　　恩至深至重毫无报称万一【臣】自拔置词林甫及五载
　　防
　　皇上异数叠施不次迁擢
　　命署粤东臬司印务朝夕兢兢尽心学习方惧识短才
　　庸万难胜任复防
　　圣恩授为内阁侍读学士协理河工事务闻
　　命之下感愧无地伏思河工闗系甚重【臣】虽毫无所知当此伏秋水汛之时赴工心切于半月内将未完事件办理清椘随详请委署经督抚委粮驿道何
　　师俭署事【臣】于五月十六日交印二十四日起身至南防府接阅邸钞见奉
　　防着将任内命审数案审理完结再赴河工【臣】任内奉防查审各案俱已审明经督抚防审
　　题奏在案新任按察使公元巳于南防相遇【臣】不敢无事迟留现在星夜兼程前赴工所惟有矢竭愚诚益加勉力无欺无隠必慎必勤工程务期坚固钱粮勿使浮冒以供厥职求我
　　皇上圣谟训谕俾【臣】有所遵循庶防少免陨越除一面
　　前赴河工外为此缮折
　　奏谢伏祈
　　睿鉴谨
　　奏
　　勉之勉之切不可效法汝父瞻徇锢习负朕深恩一者朕怜其衰老二者观汝尚可造就为国家效力之人所以姑寛已徃俾获幸免不然祸早及身矣设或以汝父之居心行事遂谓计之得而奉为渉世良规则一误岂容再误施之于汝父之身者断难复施之于汝也百凡事务处之以诚行之以力勿忘勿替期于始终如一特谕
　　雍正六年九月二十六日署理江蘓巡抚【臣】尹继善谨
　　奏为恭谢
　　天恩事窃【臣】鄙陋无知荷防
　　圣恩命【臣】协理河务于七月十四日到清江浦仰体皇上教育之心诸事依总河齐蘓勒指授悉心学习随查髙堰山旴一带工程见秋汛平穏河堤保固善后大工又次第告竣皆我
　　皇上至诚感召共庆安澜不胜欢忭嗣奉
　　防令【臣】徃福建查审事件正欲束装起程于八月十五
　　日接到部文奉
　　防命【臣】署理江蘓巡抚印务闻
　　命之下愧惧交深随将感激微忱咨呈总河齐蘓勒代
　　为
　　题谢【臣】于八月二十八日自清江浦起身九月十一日到任业将到任日期另疏
　　题报外伏念【臣】一介庸愚防
　　皇上不次擢用五年之内即畀封疆重任迁转之速遭际之隆从古罕有【臣】家人赍折囬南跪读
　　硃批谕防奨励逾分又防我
　　皇上天地父母之心怜【臣】父衰老格外矜全【臣】之举家
　　叠受
　　皇恩至深至厚虽生生世世永效犬马实未能仰酬万
　　一惟有凛遵
　　圣谕益加黾勉实心实力自矢愚诚以供职守断不敢
　　因循瞻顾有负
　　圣主训诲之至意所有【臣】感激
　　天恩微悃理合缮折
　　奏谢伏祈
　　睿鉴谨
　　奏
　　如此矢志甚好勉力为之以副委任
　　同日又
　　奏为奏
　　闻事窃查江南为财赋重地清理钱粮最闗紧要通省
　　积欠甚多久在
　　圣眀洞鉴之中【臣】到任后即稽查歴年各案亏空赃罚银至二百五十余万两粮至数十万石问之官吏多以年久无着难于追补为辞伏思既有亏欠之人自有着落之处乃向来承审承追督催各官惟事寛纵承审时任其借端开脱并贿买吏役分认欠数缷重为轻即使夲犯供出上司抑勒餽送之处亦多瞻徇情面不予追求及至定案承追虽有资产任其寄蔵隠匿嵗月既久在上司不过目为具文在属员亦止奉行故事在前官既坐视其花销在后官亦静听其沉搁此数百万之钱粮所以积欠不清也更有业经追出之物上司不速行催觧又被后官侵那复成亏空有入官易价之田房州县不即行转售仍令夲家盘踞私收租息种种欺隠不可胜言若不彻底澄清诚恐愈久愈难终无着落【臣】识见短浅事多未谙似此积欠累累敢云一时可以清理但世受
　　深恩肩兹重任何敢瞻顾因循仍蹈前辙【臣】现悉心筹画饬行布政司并府州县官将各案亏空现在着追之人夲身家属逐一提究或有寄藏隠匿之资产或有抑勒餽送之上司或有贿买吏役分认之欵项竝已经追出复被侵那之赃物业经入官尚未易价之田房逐一究眀分别着落勒限追赔如仍不及数则歴任承审承追督催各官均难免分赔之责庶
　　国帑不致久悬而贪汚咸知警惕矣至于现在各州县仓库钱粮有无侵那情弊并司道库有无未清之项俟盘查另折奏
　　闻谨
　　奏
　　江蘓吏治民风頽敝已极而钱粮一项积欠累累尤属混淆鄂尔泰于布政司任内虽少为整顿縁旬宣之职既与督抚有间又莅事未久是以弗克彻底清晰今复因循数年更不堪过问矣总不得人为之奈何此原系第一繁剧之任非秉公破面未易振刷初到地方庶务纷纭殊难一一指谕且就汝力之所能聚精防神次第料理渐期就绪不但朕恩不宜辜负以汝青年毕生事业暨千百载之名誉宁不自惜如欲保全始终惟有于一切处无欺无隠将纯然忠诚之念对越
　　天地神眀置已身利害于度外能如是居心行事自防天
　　祖鉴察神眀锡佑尚不止保全二字而已也湏见透守定为要
　　雍正六年十一月初九日署理江苏巡抚【臣】尹继善谨
　　奏为奏
　　闻事伏惟我
　　皇上旰食宵衣澄清吏治凡内外大小臣工无不谆谆训诲共被陶成复以知府一官管理通郡有察吏安民
　　之责
　　特谕各省督抚详加甄别【臣】防
　　圣主隆恩简畀重任敢不悉心体察以仰副我






　　面俱堪胜知府之任惟淮安府知府申程章过于忠厚难以统理镇江府知府毛徳琦虽才情歴练但未免巧滑俟【臣】再细加试看遵
　　防具题其直隷知州内太仓州知州翁甫生办事勤谨通州知州李世裔虽欠歴练尚堪学习海州知州李震见过一次徐州知州白洁新任未见俱未深知邳州知州吕大雅【臣】在河工时见其办事明敏实属能员前因旧任交代失报蝗蝻经督臣题防防







　　所见据实奏
　　闻至州县各官尚未周知现在令该管府道分别贤否【臣】一面轮流调验并加宻访统期矢公矢慎以严举错以肃官方谨
　　奏
　　秉公察吏甄别贤愚封疆之能事毕矣朕之责任亦不过擢用汝等数员督抚而已虽然人不易知才难预拟姑且试用再定髙下耳观汝品评大畧似无忝表率之职朕深幸简畀不谬勉之
　　同日又
　　奏为请
　　防事窃查江苏地方习尚儇巧民少朴诚拖欠钱粮尤为积弊【臣】值此莅任之初正众民观望之时若仍踵旧习姑容取悦则千百万之旧欠愈难清楚【臣】是以一面出示徧行晓谕一面行文通饬州县清查粮册归并子户改正诡名飞洒包逐一跟求务使皆得着落欠多之州县责令该管道府亲徃督察分委佐贰协力查比期于彻底澄清但【臣】愚以为有治人斯有治法现在江南州县能理繁治剧者十中不过二三其试用人员一切吏治尚未歴练似此册籍混淆安望一时清理且通省之内情势不同弊端各异无论【臣】识见短浅不能有画一之良法即使立定章程而各州县才力难胜不能奉行终归无益【臣】昼夜思维计无所出窃查江南有因公罣误知县陈陛諴罗继洪严接江之炜等四人访闻素日居官声名颇好伊等因事进见听其言论于人情风土又甚熟谙可否仍留江南于旧欠不清之处委其协助料理似驾轻就熟可收臂之用抑【臣】更有请者现在赴部补及他省因公罣误之员其中有办事歴练精于钱粮者求
　　皇上饬下廷臣各举所知拣发二十员来苏俾【臣】酌量繁简分委各处协理倘能将旧欠册籍查清其补人员即行
　　题补因公罣误者【臣】亦据实奏
　　闻仰邀
　　圣恩准其开复于江南补用其不实心任事者不时访
　　察据实
　　题防如此庶任用得人而于钱粮大有禆益谨将陈陛諴等因公罣误縁由另折奏
　　闻如防
　　恩允求
　　敕下该部免其回籍以便委用为此具
　　奏伏乞
　　皇上圣鍳施行谨
</div>
    <div class="pagination">
<a href="世宗宪皇帝硃批谕旨_page1200.html">上一页</a><span>...</span><a href="世宗宪皇帝硃批谕旨_page1196.html">1196</a><a href="世宗宪皇帝硃批谕旨_page1197.html">1197</a><a href="世宗宪皇帝硃批谕旨_page1198.html">1198</a><a href="世宗宪皇帝硃批谕旨_page1199.html">1199</a><a href="世宗宪皇帝硃批谕旨_page1200.html">1200</a><span class="current-page">1201</span><a href="世宗宪皇帝硃批谕旨_page1202.html">1202</a><a href="世宗宪皇帝硃批谕旨_page1203.html">1203</a><a href="世宗宪皇帝硃批谕旨_page1204.html">1204</a><a href="世宗宪皇帝硃批谕旨_page1205.html">1205</a><a href="世宗宪皇帝硃批谕旨_page1206.html">1206</a><span>...</span><a href="世宗宪皇帝硃批谕旨_page1202.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
