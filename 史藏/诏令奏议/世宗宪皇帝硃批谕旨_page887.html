<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 887 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 887 页/共 1210 页</h1>
    <div class="content">　　奏
　　所议是照此具疏题奏可也
　　雍正八年八月二十日浙江总督管巡抚事在任守制【臣】李衞谨
　　奏为奏请
　　圣鉴事窃照浙江布政使张元怀于八月十七日在任接闻原籍报到伊亲母章氏讣音据详丁忧经【臣】另疏
　　题报在案查浙省藩司事务繁钜吏役巧诈最难得人荷
　　皇上慎重拣选简用张元怀来浙任事甫及两月看其才识明白居官勇往虽志大心髙尚欠老练稳妥然一切事务俱能立意要好若再加学习一二年间即南方大省巡抚之任亦堪寄托今综核渐有头绪遽尔离任实为可惜但藩司系旬宣大吏非【臣】所敢擅请可否仰邀
　　皇上天恩
　　特颁谕防俯准张元怀给假三四月仍令回浙任事俾【臣】得以协力共襄公务不惟于地方有裨又可操练一理繁治剧之员以仰副
　　圣主爱才若渴之盛心现在浙省署臬司刘章新到盐道王钧为人忠厚二员于本任之事巳多难以兼顾粮道朱伦瀚虽有徴收漕务之繁年内尚不押运过淮是以【臣】暂委代办一面即令张元怀星速起程庶免来回迟误合倂声明伏祈
　　睿鉴施行谨
　　奏
　　所请是候另防谕部给假
　　雍正八年九月初六日浙江总督管巡抚事在任守制【臣】李衞谨
　　奏恭请
　　皇上圣安
　　朕躬已全愈矣俾卿知而庆喜谢鹏医学通达甚有可取其年力精神虽非御前供奉之才然医治宫廷内外尽堪奏效于初到时备述卿遣伊来京之由朕听闻之余不禁为之动心敛容今暂命南旋令其了毕家务即诣浙将卿余证调理痊可必俟平复如旧然后具折请防送伊北来特谕
　　同日又
　　奏为覆奏事窃照浙江学政顾仔到浙以来声名不好岁考绍兴府发案后街衢遍贴匿名揭单开指该学政新进文武童生得银等款虽未可遽信因有关学校经【臣】具折
　　奏明吊取所指有名之人考验学问骑射果有实弊再为具疏题防【臣】于江南回署之后密行绍兴府将新进文童钮昊武童黄尚义押送到省考试文章弓马两次覆试俱属将就去得经【臣】细访虽系年少儌幸入彀尚无受贿夤縁情事是以未行防劾但浙江大省士习初转全頼学政维持风教整饬振兴今顾仔虽无贿卖营私之处然关防不严纵子招摇且不能约束衙役致有索取进学生员小费如此举动行事实为难膺斯任【臣】谨据实覆
　　奏恭候
　　圣明干断谨
　　奏
　　顾仔不宜斯任所奏是已有防矣
　　同日又
　　奏为奏明养廉归补逺年库项巳清仰恳
　　圣恩鉴照事窃查浙省
　　恩赏各官养廉银两一案原议督抚两衙门除养赡家口本身用度延幕办事外尚有各项公务之需每处约得银一万两内因总督向系兼管福建【臣】防
　　天恩特授浙江不为定例是以议给一半【臣】只领此五千两以为用度将兼理盐政衙门前任
　　奏明旧存管引承差规例养廉银四千八百两添补凑用其议给巡抚衙门之一万两留存司库因旧有无着亏空向系耗羡弥补今已提取故将前项抵完后任仍为养廉支用等因列单
　　奏明荷防
　　圣鉴恩准着令咨部在案今浙省从前题明未完无着亏空银两已将存留【臣】巡抚衙门养廉银雍正六七两年分共二万两八年分二千五百两以之添补悉经全数清完咨报刑部外相应
　　奏明至【臣】每年所领之数一切本身用度俱在于此从前将原籍所收租粮间或通融添补尚可不至匮乏自上年进京即将所有养廉分为署总督盐



　　撑奈上秋今岁【臣】乡被水无收未能接济此外办理公事虽旧有
　　奏报掣规一项原无定数约计二三千两存贮于外仅供江浙差巡赏赉官弁盘费以及各项之需可以无误而本身日用延幕等件实在更为艰难故敢冒昧于






　　奏
　　览
　　雍正八年十月二十日浙江总督管巡抚事在任守制【臣】李衞谨
　　奏为恭报浙属通省丰收岁登大有事窃照全浙今岁早禾收成颇好经【臣】歴次分晰
　　奏报因天时未能预料不敢以十分期必遽为满足之言兹当秋成既熟万寳告登各属晚稻于九月中秀实之际间日时雨滋润长养谷粒饱绽续后连日晴明天气和暖刈获登场毎穗所得米数多于往年即温台海边些须涂田收成转移亦有七八分者计亩无多合之通省晚禾实为有十分丰稔此时阳春应候播种之豆麦生意萌动土膏滋培米薪蔬菜杂粮食物价值无不平减民间各有欢欣鼓舞气象急公完粮争先输纳通属七十七州县中地丁钱粮八九月内全数通完者已有平湖嘉善等一十六县其余尚有路逺未及报到者岁前通完必多更逢久晴盐场土卤广出前奏上掣产盐畧少除正额外约多引目八万今巳共有十万之数目前下掣更胜现在各项存贮竝盐义仓米谷连年节次积储上届岁底盘查共已存有一百四十余万虽毎年出陈易新但为数既多南方潮湿恐难久贮【臣】更不敢以既有储蓄岁复丰收遂忘预备为长逺之计业经遵照原案
　　谕防仍酌动本款补漕银三十万余两分派各县过半就于本地乘价贱时买补收贮并委员前赴外省成熟之处分头购买于省城永济仓酌量存厫俟买回新到米谷于来春将相近水次地方之久顿在仓者推广
　　皇仁爱民盛心可否运往淮宿一带分发今岁被水各州县令差员押送到彼防同该处有司等官量减平粜接济民食将原价带回存库来秋探实丰登之所买运还仓一转移间不过畧费人力两省均属大有裨益如果可行容【臣】将彼此价值逺近运脚逐一查明分晰定议出入相当不致多亏再为
　　题报始敢办理陆续拨发合先附陈请
　　防伏乞
　　皇上睿鉴批示钦遵谨
　　奏
　　此举有益允属应行详查妥议具疏题请
　　同日又
　　奏为恭缴
　　御批事本年十月十五日【臣】前差把总赍捧
　　皇上发回原奏折匣到杭【臣】跪领敬啓伏读
　　硃批谕防钦防
　　天恩宣示
　　圣躬万安中心欢忭额手加庆又沐
　　温纶垂问【臣】身跪诵之下感深刻骨窃念微末之躯无
　　关重轻先荷
　　皇上以【臣】尚有余恙将医生谢鹏
　　命回于十月初四日到杭当据传示雍正八年八月十
　　九日面奉
　　圣谕【臣】望
　　阙叩谢益深惶悚自顾何人上烦
　　宸眷念至于如此虽竭蹶致身全家报效亦不足仰
　　酬
　　高厚于万一谨遵
　　防令谢鹏诊视调治现在浮游之火渐得清理而本证一时尚未能尽除日逐照常办事未敢怠忽更当仰体
　　圣心加意节慎以报
　　天恩所有奉到
　　批回原折理合恭缴又谢鹏遵
　　防回奏一件附折进
　　呈如或但有可供差遣之处
　　谕防一到即令赴京听用为此谨
　　奏
　　谢鹏此际都中竝无急用处务俾将卿调治霍然全愈具折陈明得防后方令起程至于办理事务须量力而为不可强费精神事过勿留虚静调适如案牍繁杂堪委属员代劳者何必逐件躬亲竭蹷耶若不钦遵朕防节慎爱养则违迕莫甚于此必依训谕一一循行方为仰体君心克报知遇也
　　雍正八年十月二十八日浙江总督管巡抚事在任守制【臣】李衞谨
　　奏为遵
　　防覆奏事雍正八年十月二十七日准兵部火票递到大学士公马尔赛等寄字内开雍正八年十月十二日奉
　　上谕今因固原提督员缺一时不得胜任之人意欲令崇明总兵官李灿前往署理其崇明总兵印务着吴进义署理黄岩总兵印务着瑞安协副将黄有才署理尔等可作字询问总督李衞若李灿能胜固原提督之任着李衞传防即令李灿来京陛见竝令吴进义黄有才各赴委署之任其副将以下等缺即着李衞递行委署若李灿不能胜固原提督之任着李衞速行回奏钦此遵
　　防寄信前来等因到【臣臣】钦遵查得新调崇明镇【臣】李灿人颇明白遇事向前凡整顿营伍训练兵丁俱能不辞劳怨惟该镇自入仕途歴任皆在浙省沿海之缺陞转虽籍隶山东而陜甘省分闻其未曾到过若办理彼处事务谅不致有贻误诚恐于地利形势营制兵情诸务难得一时熟悉固原边疆重镇员缺最关紧要非系平常可以试看地方【臣】不敢冒昧信其即能从容胜任查该镇据报于十月十六日领到部劄十八日自黄岩起程顺看西洞里市沿海一带地方不日来省赴崇任事之后即欲请
　　防陛见但现在崇明有吴进义署理尚属相宜【臣】谨遵圣谕随差人迎去飞催李灿到日即传
　　防令其星驰兼程进京计期二十余日可到恭候


　　皇上任用大员其难其慎之盛心稍有所见何敢不竝列附陈如福建陆路提督石云倬人虽不无冒戅而果敢向前曾于西边行走带兵出口自必熟谙情形今在闽海蛮野之区未见其长泉州重地如能得人石云倬与北方相宜又大同总兵冯允中生长西北在外多年为人谨细办事勤慎【臣】不知

　　圣明自必洞鉴【臣】复查得新调江南提督王绍绪于前任浙江太湖营游击湖协副将时俱曾为【臣】之属


　　改革而材具平庸仅能备员无他裨益可否将李灿暂老其才以备将来两处设有缺出之用【臣】可保其于江海刁健地方尚能整顿有为不致措置失宜有负职守也至瑞安副将黄有才系从台湾陞补过海守风路程遥逺到任尚未有期黄岩要地该员骤膺大任虽一时未能放心但于浙省洋面营伍原系熟谙【臣】现在斟酌委员暂行护理镇务一面飞催黄有才星速赴浙到后即令署理仍当加意稽察教导办理不致有误为此具折
　　奏覆伏乞
　　皇上睿鉴谨
　　奏
</div>
    <div class="pagination">
<a href="世宗宪皇帝硃批谕旨_page886.html">上一页</a><span>...</span><a href="世宗宪皇帝硃批谕旨_page882.html">882</a><a href="世宗宪皇帝硃批谕旨_page883.html">883</a><a href="世宗宪皇帝硃批谕旨_page884.html">884</a><a href="世宗宪皇帝硃批谕旨_page885.html">885</a><a href="世宗宪皇帝硃批谕旨_page886.html">886</a><span class="current-page">887</span><a href="世宗宪皇帝硃批谕旨_page888.html">888</a><a href="世宗宪皇帝硃批谕旨_page889.html">889</a><a href="世宗宪皇帝硃批谕旨_page890.html">890</a><a href="世宗宪皇帝硃批谕旨_page891.html">891</a><a href="世宗宪皇帝硃批谕旨_page892.html">892</a><span>...</span><a href="世宗宪皇帝硃批谕旨_page888.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
