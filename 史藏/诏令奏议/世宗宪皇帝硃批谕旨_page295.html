<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 295 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 295 页/共 1210 页</h1>
    <div class="content">　　奏外所有微【臣】到任日期并自京至台经过地方所见年景米价缘前奉有诸事留心之
　　谕防理合一并奏
　　闻谨
　　奏
　　览奏知道了勉为之汪继燝朕颇信伊不及似欠诚实尔与之共事宜时时留心但亦毋致乖异蹈禅济布之前辙而贻笑于人也
　　廵视台湾监察御史【臣】索琳吏科给事中【臣】汪继燝谨
　　奏为恭报台澎两协操期验阅已竣事窃查台湾镇标陆路营大操于去年十一月内经前任满御史【臣】禅济布公同道府验阅先行具折奏
　　闻并声明台澎两协已饬水师将领勤加演习俟【臣】汪继燝到日防同简阅嗣臣汪继燝于二月初四日莅任准台协副将陈伦炯订于三月初八日先演陆路十九日次演水操【臣】汪继燝随与禅济布并镇道等公同临阅陆操则歩伍整齐水操则进退合度施演鎗礮藤牌等艺颇称嫺熟其澎湖一协先因副将董方禀称时当廵哨且值拨防饷银在澎船只无防另期具文申请今于六月十六日新任满御史【臣】索琳路经澎岛风之暇该协即请留阅视随于十九日看演陆操鸟鎗藤牌俱各精熟又于二十二日看演水操开合攻击人船便利此皆我
　　皇上圣武宣昭恩加海外所以士卒欢腾咸思自奋也所有两协大操俱经验阅已竣理合缮折奏
　　闻谨
　　奏
　　凡事务实为要从来君臣之间惟贵忠诚无隐一切粉饰迎合赞颂虚文皆属陋习不可效法勉之
　　同日又
　　奏为恭报地方米价雨水情形仰慰
　　圣懐事窃查台湾米价向来贱于内地顷于五月间因福建省城及泉漳等府米价髙昻俱向台湾采买办运以致有粟之家居竒观望价亦渐长今内地已经丰收赴台采买者渐少价仍平减毎米一石约值银一两一二钱不等海外黎民可免谷贵之虞矣再查台郡四邑田禾仰赖
　　皇上福庇今嵗自春徂夏雨旸时若早稲已尽登场稍迟者俱畅茂坚实最晚者亦乘时树艺民情欢跃比户盈寜此皆我


　　简命廵视兹土见此及时之雨泽欣逄
　　盛世之休徴不胜欢忭之至理合据实奏
　　闻谨
　　奏
　　览奏曷胜欣慰
　　同日又
　　奏为奏
　　闻事雍正四年六月二十三日据诸罗县禀称六月十八日据柴里社通事髙歉土官皆知里等转据荘民刘日魁报称伊伙计陈登攀刘尚伯刘士铎刘连清刘应逺等五人本月十七日早因往斗六东埔地方采收芝麻被生番杀死等情报明到县随经带同仵作前往相验俱称被杀死是实即着各尸亲收殓看守复据甲头廖士干禀称拾有番弓一把箭五枝番牌一面呈验随令通事土官等看认佥称是水沙连内山生番所用等供除一面访缉凶犯务获究审外先将验讯供词縁由通报到【臣】衙门【臣】查凶番肆横大槩在彰化县地方然与诸罗县仅隔虎尾一溪而内山之路迳实绵亘相接今据诸罗县禀报验看番遗凶噐并躧明来往踪迹亦属水沙连内生番攀越大山迈虎尾溪而南遂至斗六东埔地界则是因彰邑既经守御不能逞凶于彼复又流毒于此除饬谕该地方文武严缉务获并令兵役土官乡保等加谨廵防守御外事闗生番杀人理合缮折奏
　　闻谨
　　奏
　　知道了地方上凡遇此等案件当加意察理尤宜与督抚大僚和衷共济髙其倬非满保可比乃朕所委信股肱之臣尔等所闻所见一面奏闻一面就近行知伊未有不秉公推究悉心商办之理遵谕而行可也
　　雍正四年十月二十四日廵视台湾监察御史【臣】索琳谨
　　奏为奏
　　闻事雍正四年九月初二日据鳯山县知县并南路营防将禀报据港西里新东势荘管事等禀报新东势荘佃民邱连发家佣工人邱云麟于八月二十二日往埔种作被生番杀害等情十月十九日据彰化县知县并淡水同知禀报据堋山社通事具禀本月初二日南日社熟番大宇加六歇等共十一名同往东势山邉砍木被山内生番五十余人突出杀死甘仔歇老鬰等四名又箭伤二名等情十月二十二日又据彰化县知县禀报据猫罗社阿宻里荘管事具报本月初八日初更时分生番二十余人各带弓箭镖鎗木牌到荘杀死佃人邱未又镖伤佃人林福等情十月二十三日又据北路营叅将并彰化县知县禀据半线汛千总报称南北投镇番寨守御竹脚□民壮朱八于本月之十五日在水沙连河邉被生番杀死并夺去所执七十二号鸟鎗一杆等情先后各到臣衙门除飞饬各该文武加意防御外伏查【臣】到任后自七月以至十月南路计一案伤佃民一人北路计三案伤民番共六人似此光天化日之下蠢尔丑类乃敢横行无忌若不捕以彰






　　台之日星即同至水沙连一带番境相机抚则南路凶番自必闻风胆落可不讨而归诚矣再台湾全郡今年海飓不作雨顺风调稲谷十分收成理合一并奏
　　闻谨
　　奏
　　朕闻台郡年歳止有八分收成为何奏称十分百凡惟当据实不宜粉饰
　　雍正五年正月十二日廵视台湾监察御史【臣】索琳谨
　　奏为捕生番以保民命事雍正四年十一月初二日道【臣】吴昌祚自省回任带投督【臣】髙其倬咨文一角内开为凶番戕杀民命特委台厦道吴副使为总统兼委淡水同知王汧北路营防将何勉淡水守备钟日陞等带兵分路进专委以知州管彰化县事知县张缟办运军粮等因到【臣】本月十六日道【臣】吴昌祚等调领官兵番壮自府治先发【臣】于十八日选带丁役自备行粮亦从【臣】署起行至二十六日入牛相触番境渡阿勃泉溪而抵竹脚□与道【臣】吴昌祚官兵防劄于虎尾溪阳预令曽歴番地社丁林三招引水沙连内决里社土官阿龙等十八名来归询明路径又令社丁陈蒲同决里社顺番先至北港蛤里难等社晓谕能归化者即免诛戮去后【臣】与吴昌祚随拨同知王汧带领熟番民壮由北港南投﨑抄入番巢之后令进发仍调防将何勉带兵接应一拨守备钟日陞等带兵由南港水沙连之前路竹脚□候令进发仍拨千总蔡彬带兵接应一拨守备杨钤带兵驻劄于凶番之戚属朴仔篱社傍以觇动静仍拨把总任林五带兵驻劄于隣近之猫雾捒社以备应援【臣】与吴昌祚率领员弁兵番由南港竹脚□督兵前进其前后两路官兵统令于十二月初三日进攻仰赖
　　圣主天威及督【臣】髙其倬知人善任道【臣】吴昌祚尽心竭力调遣合宜同知王汧等不避艰险招抚有方知县张缟运济四路军粮各足并随征官将兵番同心协力故自十二月初三日进兵计十有四日兵不血刃而凶番已获各社归诚北路俱已平定【臣】等带领官兵于今年正月初九日已回府城所有【臣】与道【臣】吴昌祚等抚过水沙连一带二十五社畨人凯旋缘由理合缮折奏
　　闻谨
　　奏
　　观一切调拨机宜殊属有方所以奏效迅速甚为可嘉蠢夷经此番振作之后自当安静数时然终非久长良防也要在文武官弁抚恤得法使百姓总不干犯熟番熟番永不欺陵生番各安生理两不相渉自不至生事设或文员贪黩武弁懈弛百姓侵扰熟番熟番又复虐用生番遂尔激成祸端以彼防顽无知近于禽兽之人何事不可为也虽如此抚兼施凶犯就获未免多致杀伤矣今既平定嗣后当徐徐开令其感恩向化渐知人理方为柔逺之道若专逞兵威朕甚不取尔等协力共勉之
　　雍正五年闰三月二十一日廵视台湾监察御史【臣】索琳【臣】尹秦谨
　　奏为奏
　　闻事雍正四年十二月初四日【臣】索琳于水沙连内武滑纳埔军次据南路营防将暨鳯山县知县并报风闻谣言阿猴林黄基仑地方有匪类聚集现在搜捕等因除【臣】飞饬南路文武立即协同细心访拏外【臣】以事属风闻謡言未敢轻易折
　　奏今年正月初九日北路事竣回署之后据鳯山县禀报差役于赤山荘地方访拏得匪类黄万等四人又于行刦台邑陈日隆家案内获到盗犯陈三竒等四人亦系匪党其时尚未审取确供虽未敢遽行奏
　　闻【臣】以凶犯肆横亟宜惩创已经飞咨督抚请其仍委道【臣】吴昌祚等以得胜之兵移南路凶番况阿猴林亦系南路地方并可借此潜消奸民不轨之心随据督【臣】髙其倬行据道【臣】吴昌祚以方春雨水溪涨地湿上蒸恐染瘴患请俟冬间水涸再议惩等因详覆在案三月二十一日据南路营防将暨鳯山县知县并报熟番阿猴社本月十七日三更时分被山猪毛北叶二社傀儡番焚杀等因闰三月十七日又据该营县禀报本月初十日傀儡番杀死加走荘砍柴民人陈义十三日懐忠里东势荘塘□被凶番放火杀死民人蘓厚等因各到【臣】衙门除【臣】等飞饬该管文武官弁分布兵壮加意侦防外随经台湾府知府孙鲁以山猪毛北叶二社离山口不逺若不即加惩创恐杀害之事将接踵而至详请道臣裁酌杜害当据移防镇【臣】陈伦炯飞调南路营守备协同鳯山县知县带领兵番驻劄武洛地方相机捕在案至于阿猴林谋匪各犯据镇道咨报并奉督臣照防令牌以台地事势与内疆不同似此匪徒若照常审
　　题防决为时迟久不足示儆仰亲审确情将倡谋为首及为从情重之犯请出该镇
　　王命当众晓谕枭斩以儆奸宄一靣举行一靣飞报以
　　慿奏
　　闻等因业经审取确供于闰三月十六日恭请
　　王命传集府防县各官将先行强刦陈日隆家分赃正盗复聚众谋匪之陈三竒当众斩首枭示并将为从情重之林居黄允黄万亦当众杖毙示儆又匪党徐寕为行刦陈日隆家盗案首犯应归彼案完结各等因到臣衙门理合一并奏
　　闻谨
　　奏
　　览奏巳悉事事直陈纎毫不可隐瞒地方诸务悉聼髙其倬指挥而行
　　雍正五年四月初二日廵视台湾监察御史【臣】索琳【臣】尹秦谨
　　奏为奏
　　闻事雍正五年闰三月二十五日据南路营防将并鳯山县知县报称本月十五日二更时分傀儡凶番至新东势荘杀死民人谢文竒等等因二十六日据鳯山县知县暨南路营守备禀报本月十八日从武洛社带领兵番移驻于番仔仑经遣通事访知行凶傀儡乃系七齿岸社大文里社之番因山里留社歹番勾引而出随于十九日蚤带领兵番至山里留社该社男妇业已逃遁遂焚□而还二十一日有傀儡加者惹也社土官遣番谢巳卯小贵到营称伊土官闻大兵捕歹番令伊等下山聼吩咐据称东势荘行凶系七齿岸社大文里社山里留社之番其阿猴社行凶系北叶社之巴思立辛武里亦有山猪毛社番在内至于笃佳荘行凶之番则称逺而不知当经给赏令伊回谕土官传谕行凶各社献出凶番去后二十二日带领兵番抵山猪毛社山口于二十三日上山直逼番巢攻开社门番众逃窜鎗伤傀儡四名仍回番仔仑驻劄当据港东里通事禀称港东里傀儡勃朗锡干等社土官咸称港西歹番原该征我们港东各社从不下山作歹等语二十五日据加者惹也社番谢巳夘等到营禀覆小番土官遵至七齿岸大文里等社传谕奈各番在逃未归容伊等回社后呌他献出等情随经给赏令其回谕土官速饬七齿岸等社将凶番献出等因先后到【臣】衙门除俟七齿岸等社番人就抚献出凶番另折具
　　奏外所有南路文武禀报凶犯伤人并捕港西里傀儡情形理合奏
　　闻谨
　　奏
　　所奏知道了凡事以治本为要不宜专务末节尔等身在其地当广谘博询遇事则详悉讲求共相筹画必得一久逺可行之良防方好似此随事支吾逐案整理不过小绩微劳耳何足深取勉之然若见不透信不及又不可逞臆妄言惑朕耳目并回易地方大吏之心思也雍正五年八月十二日廵视台湾监察御史【臣】索琳【臣】尹秦谨
　　奏为访陈台郡田粮利仰请
　　圣裁事窃查台湾全郡尽属沙壤地气长升不降所有平原总名草地有力之家视其势髙而近溪涧淡水者赴县呈明四至请给垦单召佃开垦其所开田园总以甲计毎田一甲约抵内地之田十一畆有零郑氏当日分上中下三则取租开台之后地方有司即照租徴粮而业户以租交粮致无余粒势不得不将成熟之田园以多报少欺隐之田竟倍于报垦之数【臣】等细访向来任其欺隐不行清查之故则其説有五现徴科则计畆分算数倍于内地之粮额若非以多报少不能完纳正供此其説一也台湾沙地毎歳夏秋大雨山水奔泻田园冲为涧壑而流沙壅积熟田亦变荒壤若非以多报少将何补苴亏缺此其説二也台地依山临海所有田园并无堤岸保障海风稍大咸水涌入田园卤浸必俟数年咸味尽去之后方可耕种若非以多报少何以抵纳官粮此其説三也台郡土脉炎热不宜用肥两三年后力薄寡收便湏荒弃两年然后耕种若非以多报少焉能转换办公此其説四也佃丁悉系漳泉潮惠客民因贪地寛可以私垦故冒险渡防设使按畆清查以租作粮伊等力不能支势必各回原借以致田园荒废额赋虚悬此其説五也夫田粮之欺隐若此其所以致此欺隐而难以清厘者又若此今宜作何变通以除


　　圣裁至于北路彰化一带县系新设地稍偏逺【臣】等见多未辟之土亦宜召民开垦案查淡水同知王汧曽经具详称北路虎尾溪以上闲原寛旷其召民开垦之法毋许以一人而包占数里地靣止许农民自行领垦一夫不得过五甲十夫连环互保定限三年比照内地粮额起科再如熟番地向有奸棍认饷包垦久假不归之若任其日被侵削番众无业可依必至退防山内渐渐变为生番宜令大社留给水旱地五百甲中社留给水旱地四百甲小社留给水旱地三百甲号为社田以为社番耕种牧猎之所各立界牌将田场甲数四至刋载全书使日后势豪不得侵占其余草地悉行召垦并限三年起科等因【臣】等细加寻绎事属当行惟召垦农民似宜照【臣】等前折所陈亦令归荘并



　　皇上睿鉴施行谨
　　奏
　　览
　　雍正五年十月十三日廵视台湾监察御史【臣】索琳【臣】尹秦谨
　　奏为防郡农功已毕恭报收成分数事窃查台郡早晚二稲收成分数行据台湾鳯山诸罗彰化四县申报本年春夏以来雨水调匀早晚二稲收成俱有九分八分七分不等米价毎石一两一钱五六分至七八分不等糓价毎石五钱四五分至六七分不等各等因前来与臣等访闻无异再台郡农民因今歳飓风不作雨泽频施将向日缺水难耕弃地亦皆开垦是以今年所收之谷多于往歳现在地方寜静闾阎乐业理合缮折奏
　　闻谨
　　奏
　　览收成米价情形朕懐深慰
　　雍正五年十一月初八日廵视台湾监察御史【臣】索琳【臣】尹秦谨
　　奏为特防虚冒兵粮滥役滋事窃【臣】等访得台湾县所属新港司廵检衙门额设书识一名皁役二名之外另有弓兵一十八名原为廵缉地方奸匪而设乃署新港廵检事台湾县典史徐履谦敢于额设书识之外多设书识陈吉等三名又私设贴写陈逹等十一名俱在鹿耳门汛口挂验船只抄写报单并无弓兵名色及【臣】等行令台湾府知府俞存仁台湾县知县张廷琰查取弓兵名册则该署廵检即以贴写陈逹等十一人姓名造报又揑开吴齐等假名七名以足十八名之数仍于各名下或注退役或注革逐现在召补字様夫设兵原以缉暴卫民若果革退自应立时召补岂可任其悬缺再者贴写系刀笔之徒廵兵有防缉之责奚容假借影射明系虚冒兵粮滥役滋扰今据台湾府县查报前来与【臣】等访闻无异所当特防以儆劣员者也为此缮折具
　　奏伏乞
　　皇上睿鉴施行谨
　　奏
　　朕不解尔等此奏所防者为何人该府县既经查报则不应防若廵检虚冒则止应咨革殊属可笑之极










</div>
    <div class="pagination">
<a href="世宗宪皇帝硃批谕旨_page294.html">上一页</a><span>...</span><a href="世宗宪皇帝硃批谕旨_page290.html">290</a><a href="世宗宪皇帝硃批谕旨_page291.html">291</a><a href="世宗宪皇帝硃批谕旨_page292.html">292</a><a href="世宗宪皇帝硃批谕旨_page293.html">293</a><a href="世宗宪皇帝硃批谕旨_page294.html">294</a><span class="current-page">295</span><a href="世宗宪皇帝硃批谕旨_page296.html">296</a><a href="世宗宪皇帝硃批谕旨_page297.html">297</a><a href="世宗宪皇帝硃批谕旨_page298.html">298</a><a href="世宗宪皇帝硃批谕旨_page299.html">299</a><a href="世宗宪皇帝硃批谕旨_page300.html">300</a><span>...</span><a href="世宗宪皇帝硃批谕旨_page296.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
