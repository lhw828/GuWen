<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 150 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 150 页/共 1210 页</h1>
    <div class="content">　　恩赐敎诲【臣】惟有钦遵
　　谕旨凡事实心効力仰报
　　皇上眷注之恩于万一但【臣】年已六十四岁精力日衰边海地方事务纷繁惟恐思虑不到难免错误叩恳
　　皇上不时敎训俾【臣】得免陨越实为至幸为此具折叩谢
　　洪恩并将
　　御批原折恭缴谨
　　奏
　　君臣为五伦首重内外本一体相关惟宜中正眞实同心合德彼此期于披诚无间而已人非圣贤孰能无过偶然错误勿虑朕不为尔原谅也
　　同日又
　　奏为奏
　　闻事窃查福建地方今年油菜二麦收成丰足米价平
　　贱已经缮折奏
　　闻现今四五两月各府州县雨水俱各霑足早稻十分茂盛目下米价福州府每石九钱一两不等兴化泉州漳州等府每石一两至一两一钱不等建宁延平邵武汀州等府每石九钱一两不等台湾府每石八钱九钱不等地方宁谧百姓俱各安居乐业理合具奏以慰
　　圣怀为此谨
　　奏
　　据奏雨水霑足地方宁谧民咸安居乐业此皆尔等督抚正己率属措施合宜感召
　　天和之所致也勉之
　　雍正元年七月二十九日福建巡抚【臣】黄国材谨
　　奏为恭缴
　　谕旨叩谢
　　天恩事【臣】赍折把总回闽恭捧【臣】前奏雨水年成一折
　　奉有
　　御批到【臣】跪读之下不胜感激惶悚之至伏念我皇上践膺宝位以来
　　仁覆同天
　　爱民如子用是上感
　　天心甘霖时沛【臣】勉循厥职时切陨越之惧曷克感召天和乃防
　　圣语褒嘉勉励【臣】惟有恪遵
　　训旨以期无负
　　奬励训勉之
　　天恩所有奉到
　　御批理合恭缴再查福建福州等各府地方于七月十七八九等日俱得大雨田畴霑足台湾府地方雨水亦俱霑足晚稻禾苗茂盛米价七八钱不等合并奏
　　闻以慰
　　圣怀谨
　　奏
　　雨泽优渥大慰朕怀凛兹
　　上苍之眷顾倍励臣节之清勤勉之敬之
　　同日又
　　奏为恭缴
　　谕旨叩谢
　　天恩事【臣】赍折把总回闽恭捧到【臣】奏缴
　　硃批事一折奉有
　　御批【臣】跪读之下仰见我
　　皇上训诲周详
　　纶言谆切【臣】恭遇
　　尧舜之君惟自愧无报効之实何敢畏惧不言以负广谘博询之至意凡有一得之愚或稍有益于
　　国计民生之事无不据实直陈仰祈
　　睿鉴至于一字欺隐一言迎合欺
　　圣主以欺
　　天【臣】虽至愚断不敢为也所有奉到
　　御批理合恭缴谨
　　奏
　　果如所奏将见我君臣治隆福集用敷锡厥庶民而苍生被泽无穷矣期共勉之
　　同日又


　　守僃有应援全省之责必得谙练营伍熟悉地方形势者庶几可收实效今有【臣】标中军左营游击员缺查有【臣】标右营游击苏明良整饬营伍训练兵丁洵属能员以之调补诚为人地相宜衔缺相当至右营游击员缺查有【臣】标右营中军守僃陈栋年富力强才猷练达堪以补授其右营守僃员缺查有【臣】标左营千总连英人材壮健技勇兼优堪以补授又【臣】标左营守僃杨士虎身故员缺接准部咨令于年满千总内考验题补但恐人地未必相宜查有【臣】标左营千总徐德年力精壮弓马熟嫺堪以补授【臣】查陈栋系署守僃小衔又定例守僃缺出将部发年满千总补放现任千总不准题补与例均属不符部议必不准行但福建地方非比内地【臣】之标员非比外营叩恳
　　皇上逾格施恩准其补授实于地方营伍大有裨益矣
　　理合具折奏明伏乞
　　睿鉴谨
　　奏
　　海疆重地要员缺应以得人为务原不必拘于成例胶柱鼓瑟也具本时将与例不符之处僃细声明朕自有裁夺
　　雍正元年八月十二日福建巡抚【臣】黄国材谨
　　奏为请禁服色僭越以维风俗事窃查风俗奢靡由来巳久服色条例歴经遵
　　旨饬禁在案而奉行者视为具文僭越者毫无忌惮【臣】思章服为上下尊卑体统所系岂容紊越况物力艰难尤宜爱惜【臣】歴任外吏目击地方淳朴者颇多殷实贫者必系奢靡而迩年【臣】在
　　京师亲见八旗风俗大抵崇尚奢靡悉因衣服贵贱相同上下无别是以毫无约束不知节省【臣】愚以为欲致百姓之富庶旗人之殷实必以严禁奢侈分别服色为先【臣】请
　　皇上严禁僭越杜絶奢华凡在京在外现任官员每日按品俱穿补褂其有职未仕之人许穿暗织补服至白丁下贱人等止许穿黑色布疋不得混穿各色绫罗锦縀以及貂皮狐皮种种冠服违者以僭妄论从重治罪如是则以次节俭返朴还淳风俗以正民生以厚矣【臣】冒昧奏
　　闻是否可行仰祈
　　睿裁谨
　　奏
　　此奏切中时病在廷羣工比比奏请奢僭之朕亦稔知但以陋习因循巳久一旦遽然禁止若非立法严峻有犯无宥不能使之永远遵奉揆之于理移风易俗宜渐不宜骤究以从容不迫为贵尔等内外诸卿姑且徐徐劝导诱掖维持倘仍不改革然后严为定制以法绳之耳朕御极之初诸务未遑岂宜汲汲举行此事耶稍迟岁月朕另有处置所奏甚是
　　雍正元年九月十一日福建巡抚【臣】黄国材谨
　　奏为恭缴
　　谕旨事窃【臣】赍折千总回闽【臣】跪接
　　特颁谕旨捧读之下仰见我
　　皇上爱养百姓惟恐弗周防范地方惟恐弗至从古帝
　　王未有如我
　　皇上之敎养兼施于安民戢盗之宜若此之
　　仁无不育
　　明无不照者也【臣】查得闽省自前任抚【臣】觉罗满保通行社仓捐贮谷石现存四万余石今年仰赖





　　以示劝惩至胥役兵丁串通地方匪类赌博窃盗贻害良民【臣】当遵

　　皇上化民成俗之至意总之【臣】受
　　恩深重防



　　谕旨理合恭缴谨
　　奏
　　览奏情词真切所行必力甚属可嘉勉为之
　　同日又
　　奏为奏
　　闻事窃督【臣】觉罗满保与【臣】面商浙江地方今年雨水短少米粮不能接济宁波等处民食维艰福建今年雨水调匀各府秋成可望米价平贱欲将福建省城拨米五千石台湾府拨米五千石由海运至宁波等处地方减价平粜以济民食除现在督臣会【臣】行文地方官拨运外理合奏
　　闻谨
　　奏
　　移粟平粜以济隣封诚为善举凡为督抚大吏者当思寰宇之内莫非王民自应视为一体何分彼此之见耶雍正元年十月初六日福建巡抚【臣】黄国材谨
</div>
    <div class="pagination">
<a href="世宗宪皇帝硃批谕旨_page149.html">上一页</a><span>...</span><a href="世宗宪皇帝硃批谕旨_page145.html">145</a><a href="世宗宪皇帝硃批谕旨_page146.html">146</a><a href="世宗宪皇帝硃批谕旨_page147.html">147</a><a href="世宗宪皇帝硃批谕旨_page148.html">148</a><a href="世宗宪皇帝硃批谕旨_page149.html">149</a><span class="current-page">150</span><a href="世宗宪皇帝硃批谕旨_page151.html">151</a><a href="世宗宪皇帝硃批谕旨_page152.html">152</a><a href="世宗宪皇帝硃批谕旨_page153.html">153</a><a href="世宗宪皇帝硃批谕旨_page154.html">154</a><a href="世宗宪皇帝硃批谕旨_page155.html">155</a><span>...</span><a href="世宗宪皇帝硃批谕旨_page151.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
