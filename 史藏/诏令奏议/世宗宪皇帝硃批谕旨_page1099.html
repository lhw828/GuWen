<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 1099 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 1099 页/共 1210 页</h1>
    <div class="content">　　据奏已有防谕部矣
　　雍正六年四月二十日湖广总督【臣】迈柱谨
　　奏为治苗宜循雕之法以壮军威以安良善事窃照鎭筸凶苗倚恃险阻野性难驯时入内地窃刦害民是以特设重鎭多布汛防原欲借兵威而使之慑伏也乃从前疲玩成习凡遇凶苗事发借称不敢擅自用兵必待呈报上司行文而后遣兵往捕则旷日持久凶苗己窜匿逺飏或预备拒敌往往难扵弋获【臣】到任后广为谘访闻原任云南提督【臣】张国正先任镇筸总兵以雕之法治苗甚善凡遇失事探实贼踪系是何寨何苗一面飞报督抚提督一面即拨弁兵驰往该寨围擒出其不意攻其无备有迅雷不及掩耳之势如雕之捕鸟取其疾速而鸟可必得也国正行之数次而诸苗畏惮终其任内凶锋为之敛戢殊有明效【臣】与镇【臣】周一徳面酌相符今循行此法但期罪犯得获而止不得过为杀戮以广
　　皇仁是否有当伏
　　皇上训示施行谨
　　奏
　　此在卿等酌量为之据理而论制服凶苗之法寜有善于此者乎但朕相隔数千里外未经深悉情形究难遥定可否全赖地方大吏相与详审熟筹方收因地制宜之效也所奏知道了
　　同日又
　　奏窃【臣】防
　　皇上洪恩畀以总督重任扵地方事务惟恐一刻疎误
　　上负
　　圣恩但湖南相去武昌路途遥逺各属详报之文皆先至抚提衙门而后至总督故【臣】扵湖南事件知之



　　抚【臣】先已奏
　　闻矣寜逺县荆之寳被盗拒伤官兵一案【臣】方批取玩


　　臣已先具疏防矣今【臣】虽严督接署逰撃之朱恩贵等上搜捕而据报获贼年亚孙供称贼伙已逃散各回粤省【臣】现在严令设法缉拏合将情由缮折
　　奏明谨
　　奏
　　览
　　同日又
　　奏为奏
　　闻事窃据辰沅靖道王柔钦传
　　上谕原任湖南辰州府知府迟煓贪赃不法欺隐盐木闗税一事所有伊管事家人杜大杜二李大李二等蔵匿武昌令【臣】查拏办理钦此【臣】随自作访闻檄行按察司转委武昌府知府宻拏去后据该府禀称杜大往襄贸易未回杜二己故现获伊子杜正心等李大巳故现获伊子李荣祖等并获李二同子李耀章等续据杜大自行投到审据各犯供称俱系江夏县人并非迟煓家人杜二曾与迟煓作幕扵康熈六十年辞回巳经身故杜大曾为长随李大亦曾为长随扵康熈五十三年辞回身故李二曾在辰州贸易与迟煓并无干渉查其家内止有粗衣什物并无产业资财等情【臣】恐有狡饰情弊现令司府再加确讯实供另报外所有现在获审情由先行具折奏
　　闻伏乞
　　皇上睿鉴谨
　　奏
　　知道了此等事但当秉公据实处断固不可令奸徒漏网亦不可罪及无辜朕意不过凡事欲求得当耳
　　同日又
　　奏为恭缴
　　御批奏折事窃【臣】前准吏部尚书福敏差赍
　　御批奏折一件到【臣】随查福敏所奏桑植保靖归流请设县治并立营制縁由【臣】正在查议间因永顺土司自请改土归流已防
　　皇上恩允则现今布置善后事宜应将三土司地方酌量形势另为妥议与福敏前奏布置桑保二处之局面不同【臣】现令湖南布按二司防同镇筸总兵周一徳辰沅靖道王柔勘明定议俟详到之日覆核防
　　题请
　　防外所有奉到
　　硃批福敏原折理合附缴伏乞
　　皇上睿鉴谨
　　奏
　　福敏原属识见平常之人其所论议何足为准卿酌量机宜料理可也
　　雍正六年五月二十二日湖广总督【臣】迈柱湖北廵抚【臣】马防伯谨
　　奏为请
　　防事窃照湖北汉阳一府地处冲途兼以汉口巨镇词讼繁多非精明强干之郡守不克胜任今查该知府髙克謩身弱多病复患耳聋审理词讼难扵听断又汉阳县知县侯执信书生初任不谙吏治实乏理繁治剧之才【臣】因二员居官尚能谨饬无甚过愆故不具疏劾但员缺要未便因循贻误可否令髙克謩自行告病侯执信自请改教允属相宜其所遗府县二缺容【臣】等扵楚属守令内酌量
　　题请调补【臣】等未敢擅便谨缮折请
　　防伏乞
　　皇上训示施行谨
　　奏
　　所见是具本题请可也
　　湖广总督【臣】迈柱谨
　　奏为恭报二麦全收禾秧尽插地方宁谧情形仰慰
　　圣怀事窃照楚省南北二麦收成分数经【臣】缮折具奏今二麦俱己收割而雨水霑足禾苗亦俱栽插民间现有面食接济米价渐平地方亦甚寜静至扵江湖现今水虽渐长势不甚大隄堘俱各保固惟黄梅县扵四月十八日早山中发蛟停前驿等乡河水陡涨丈余损坏民居数十间田地百余亩本日下午水势渐退现今委员查勘似不为灾所有现在情形理合折
　　奏恭慰
　　睿怀谨
　　奏
　　览奏水不为害朕懐深慰然伏秋二汛未过曷敢释懐但能秉公黾勉政治则
　　上天之感应必不爽也勉之敬之
　　同日又
　　奏为奏请
　　训旨事窃查楚省各营因修整甲械制备火药并一切公费无项可支故各有公费粮多寡不等但当饬
　　经管之官不使多余侵蚀而未可以尽革也上年十一月内前署督【臣】福敏
　　题原任彝陵镇总兵刘业溥一案有五营各设公费粮一十三分饬令尽行募补足额等语扵疏内声明并行该镇尽数查补去后今据彝陵总兵官杜森覆称已将公费等项具折
　　奏明防
　　皇上硃批各营公粮数分乃必需者酌量留用委妥员料理可也钦此本职随行五营将公费招补二名实存公费守粮一十一名又经
　　奏明等因呈覆前来【臣】查彝陵镇公费等粮该镇既称
　　奏明防
　　皇上恩准则五营各将备无庸再为查至扵别营公费可否俱照彝镇量留【臣】酌扵毎营守粮十分为准若逾扵十分之外令其募补庶公事费用有资而额粮亦不致扵多余冒滥矣相应一并
　　奏明伏
　　皇上批示遵行谨
　　奏
　　应如是公粮尽数查补之议乃福敏一时谬见何可踵而行之
　　雍正六年七月初九日湖广总督【臣】迈柱谨
　　奏为恭报早稻丰收分数米价平减情形仰慰
　　圣怀事窃照全楚早禾今己登场行据湖北布政使徐鼎湖南布政使赵城各开报前来【臣】查湖北武郧等府收成八九十分者居多间有数处六七分者惟沔阳潜江监利应山等县因稍有被水之处收成亦有五分现今米价上中米每石八钱至一两不等下米每石六钱七八分或七钱不等湖南长靖等府州早收总计七八九十分不等米价上米毎石九钱至一两中米每石八九钱不等现今南北雨旸调顺【臣】因勘隄自省而抵荆属沿途晚禾亦俱茂盛村荘男妇处处欢欣安乐此皆我
　　皇上轸恤楚民给赈给帑一诚感格上合
　　天心所致【臣】目撃情形不胜庆幸谨缮折
　　奏报恭慰
　　圣怀谨
　　奏
　　览收成及米价情形深慰朕懐楚省得卿如是公忠为国为民之大臣自防
　　上天鉴佑此亦理所必然但当愈加敬畏毋稍肆志期与卿等共勉之
　　同日又
　　奏为奏
　　闻事窃照楚省此畨修筑隄堘防
　　皇上为楚民保全旷典务宜髙厚坚固【臣】扵六月内亲行勘验所有上年冲决各口现在修筑已完间有
　　数处堤身低薄应再加髙厚及浮松拆缝尚须硪筑加实之处【臣】已躬行教率其未经遍歴者委员分饬现在整顿惟沔阳监利潜江天门四州县较之通省势处低洼而沔阳尤在下流本年五月二麦收成后各堤正在完工而夏水骤发武昌汉阳




　　已得所可以无厪
　　宸衷至溃决堤口百姓己有防给
　　皇帑感激赴工现在抢筑计八月间所有一切各堤均
　　能完固永保无虞【臣】谨据实奏
　　闻谨
　　奏
　　一切堤工即可告竣欣恱览之
　　同日又
　　奏为奏
</div>
    <div class="pagination">
<a href="世宗宪皇帝硃批谕旨_page1098.html">上一页</a><span>...</span><a href="世宗宪皇帝硃批谕旨_page1094.html">1094</a><a href="世宗宪皇帝硃批谕旨_page1095.html">1095</a><a href="世宗宪皇帝硃批谕旨_page1096.html">1096</a><a href="世宗宪皇帝硃批谕旨_page1097.html">1097</a><a href="世宗宪皇帝硃批谕旨_page1098.html">1098</a><span class="current-page">1099</span><a href="世宗宪皇帝硃批谕旨_page1100.html">1100</a><a href="世宗宪皇帝硃批谕旨_page1101.html">1101</a><a href="世宗宪皇帝硃批谕旨_page1102.html">1102</a><a href="世宗宪皇帝硃批谕旨_page1103.html">1103</a><a href="世宗宪皇帝硃批谕旨_page1104.html">1104</a><span>...</span><a href="世宗宪皇帝硃批谕旨_page1100.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
