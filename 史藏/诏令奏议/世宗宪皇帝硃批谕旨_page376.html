<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 376 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 376 页/共 1210 页</h1>
    <div class="content">　　天感召也近日湖南各府米价比去冬每石减去一钱上
　　下不等合并奏
　　闻谨
　　奏
　　禾稼秀而未实年嵗尚未可定何遽云从此嵗逢大有等语朕不喜此等虚诞无益之言岂我君臣以一诚对越神明祈
　　天垂佑之心乎况朕屡降谕防甚明雨晹之应实闗汝等督抚之公私诚伪用得其人即朕之所以体
　　天宣化若用非其人朕有何术以感召之耶湖广米价从未闻如此之昂今不过稍为平减正我君臣夙夜修省忧劳思过之际乃出斯大言毫无敬慎之诚似此漫忽居心朕实不取汝等身任封疆一不存为臣不易之心必至于丧失身家而后已也看此光景初志已移大非田文镜李卫之居心行事矣敬之慎之
　　湖南廵抚【臣】王国栋谨
　　奏为奏
　　闻事窃查湖南廵抚标下左右两营兵丁内向有空粮四十名系抚臣家丁充当前抚【臣】赵申乔止留二十名以二十名归营募补歴任相沿至【臣】莅任后虽照旧支其应领银米仍贮该营以充火药等公项之用但【臣】抚标兵丁均闗营制所有家丁名粮二十名未知前任抚臣曾经
　　奏明与否兹准署提【臣】刘世明咨商永顺保靖桑植三处地方需兵弹压添设营制不敷兵丁议于通
　　省各营抽调并【臣】标抽拨二十名【臣】现檄饬中军游击等将家丁粮二十名内募补十名以足抽调之数其余十名粮饷于左右两营内各存五分以备火药军器等项之费理合据实奏
　　闻谨
　　奏
　　此事布兰泰亦经奏过汝酌量行之
　　湖南廵抚【臣】王国栋谨
　　奏为恭报湖南雨水情形及早稻收成分数仰祈
　　睿鉴事窃惟楚南地方自本年春夏以来雨晹时若二麦丰收惟五月十八日以后至六月初旬据辰永等属陆续具报得雨而长沙府城雨泽稍有愆期【臣】即于六月初六日率同合属文武各官于
　　敕建龙神庙防诚祈祷【臣】因查勘堤工于初九日自长沙起程初十日行至湘隂县本日暨十一日连得甘雨续据布政司赵城飞报长沙府城同日得雨并据岳常等府呈报亦皆陆续得雨十八日【臣】查堤至常德府龙阳县地方又得甘雨二十二日至




　　除各属得雨有无霑足之处容【臣】查确另报外谨先将六月分雨水情形及早稻收成分数据实奏
　　闻谨
　　奏
　　览
　　湖南廵抚【臣】王国栋谨
　　奏为奏
　　闻事雍正六年二月十三日湖广镇筸总兵署九谿协副将印务周一德具详二月十三日据下筒长官司向鼎晟呈称窃照卑职下峝长官司创设始于唐宋相传千有余年属九谿卫管辖输纳钱粮世受
　　国恩谨守忠顺今逢我
　　皇上恩及苗疆泽流边远桑植保靖俱准改土归流土众得以安居乐业共享升平隣近土司莫不欣欣向化是以永顺亦请改流窃思桑植保靖原因获罪改流至于永顺土司实心向化之处所当效法今卑职择善而从自愿改流永为
　　圣朝赤子以尽効顺之诚但念卑职祖居边徼世为土
　　人实无原籍可归伏恳转详
　　题达改流并求悯念穷员向化之志仍守祖宗庐墓不令迁徙异土再查卑职弹丸边鄙幅甚小烟户无多向因隣司兵扰逃亡殆尽现仅存一百一十一户仍请属九谿卫就近管辖输纳钱粮等语又据副将杨凯同知铁显祖报同前由【臣】思下峝长官司向鼎晟世袭土职谨守忠顺今自愿效法永顺改土归流将所辖四至地界户口册造赍前来愿入九谿卫管辖输纳钱粮求勿迁徙【臣】见情词恳摰出于至诚现在批行藩臬两司妥议具详会同督臣迈柱另防具
　　题外谨先缮折奏
　　闻谨
　　奏
　　览奏已悉但土官若尽令改流殊不胜其繁已命怡亲王转传密谕令汝等详细斟酌防到时尔与迈柱悉心筹画奏闻朕阅防后再行批谕
　　湖南廵抚臣王国栋谨
　　奏为奏明仓谷事湖南各府属常平仓积贮谷石【臣】于上年各属减粜之后即饬买补并委员递盘如果存粜谷石颗粒无亏即出具实贮印结详报一或缺少该员随盘随揭【臣】即指名
　　题防前已
　　奏明但【臣】查长沙巴陵武陵等十三州县卫于雍正五年夏被水灾经前署抚【臣】布兰泰先于司库公项内动用散给又复借用各被水州县卫存贮仓谷共二万八千六百石委员赈济此项谷石系布兰泰仰体
　　皇仁一时从权动用未经
　　题明旋率司道府各捐银买补还项每石议价三钱五分饬发买补上年湖南被水谷价腾贵不敢采买除益阳巴陵武陵沅江九谿永定具报买完外尚有长沙湘隂澧州安乡龙阳华容岳州卫等州县卫无力赔垫一时不能买足【臣】思此项系借用谷石非同别府州县春夏减粜秋冬买补一有违限当即
　　【是】题防之比今将各州县卫未买谷石现檄饬作速购买如数贮仓毋许迟延致干防处但【臣】念前署抚【臣】布兰泰发价之后正署迭更又遇嵗歉谷贵三钱五分原不敷买【臣】查有实系无力不能赔补者可否于司库三分耗羡内酌给添补速买贮仓或寛期至秋成谷贱之时令其补足再有违误立即
　　题防此出自
　　皇上天恩伏乞
　　睿鉴批示施行谨
　　奏
　　寛至秋成买补为是湖广谷石较之他省犹易于措置惟当以惩治刁悍习俗振刷属员因循为要务也
　　湖南廵抚【臣】王国栋谨
　　奏为奏明事窃湖南桑植地方甫经改流
　　皇上怜悯苗民向受土司残害设立文武各官抚绥弹压副将杨凯先由游击超擢辰州副将以其熟谙苖务
　　特恩调补桑植岳州府额外同知铁显祖系减则案内罣误知县亦为其熟悉苖情破格擢用此二员者自当文武和衷恩抚土民辑宁苖地方不负
　　皇上任使隆恩乃文武不睦动輙龃龉同知铁显祖科派扰民先据杨凯将伊劣迹禀报【臣】亦宻访得实随会同督【臣】迈柱


　　凯居官之处自必查核确实具
　　奏再湖南军政册造标下左右两营游撃等官履歴内有右营游击郭永祚年七十四嵗例应填注年老之员【臣】查郭永祚履歴于雍正二年引
　　见时年已七十防
　　皇上天恩念伊系曾效力之人由千总掣广西守备特放湖南游击早在



　　奏
　　览
　　湖南廵抚【臣】王国栋谨
　　奏为奏明事窃雍正六年七月初二日据永州永明县署县呉璠详称永明县扶灵猺素产杉枋猺人逐年斫伐堆积山谿两岸本年四月内溪水暴涨漂流而下有附近猺地之枧头村居民以为无主之物任意捞取孰意猺人跟踪寻至村民不还当即捉人复于五月内统众肆横到村抢去耕牛大小二百余随经追出人口给还杉枋先委桃川市廵检入猺追取牛猺人抗不服追卑职又亲诣扶灵猺地方委曲劝谕令其出质猺人竟坚不退牛抗不赴质伏乞严批防治等语【臣】屡经饬行该府县诚晓示猺人秉公推鞫防拟招解去后续于八月二十七日复据永州府转据新任永明县知县何鉝详称七月二十四日扶灵猺人复统众捉去村民周正翟许仔抢去牛一只割去禾豆等物八月初九日又统众潜伏伤死在地摘棉花之毛端若在田割禾之毛举仔等情永州镇【臣】边士伟亦同日咨同前由【臣】思此案猺人虽因捞木起衅但已经给还杉木县令又复亲诣面谕乃其凶恶至此或者其中别有隠情亦未可定【臣】现檄委永州知府亲诣该地会同镇臣先出示明白晓谕宣布
　　皇上德威民猺均系
　　朝廷赤子并无岐视化导民猺两造出质以息争端防拟伤人猺头以为猺人肆横之戒倘仍负固不服自应临以兵威【臣】与督提二臣另行商酌请
　　防遵行谨将扶灵猺情形据实
　　奏明伏乞
　　睿鉴谨
　　奏
　　此等苗猺与禽兽何殊必至万不可恕时相机举行犹当愼重近日以来各省整理番苖防猺之事稍觉过多可缓者应徐徐图之如王柔急公效力之心虽切恐或涉于孟浪诸凡必详加审度可保万全者一举而加诸彼方克奏效若大费经营未能彻始彻终洞悉之事且静以待之为是慎之毋忽
　　湖南廵抚【臣】王国栋谨
　　奏为奏明事窃惟保靖桑植永顺三土司奉
　　防先后改流其作何分建州县一切善后事宜现在会同督臣熟商经理惟三土司地土颇广输纳无多自宜通行查丈以清
　　国课第从前田地类多土民瓜分耕种甘受土司苛派并不按陞科相沿已久安之若素化导改革似当以渐始为安妥前据原任桑植同知铁显祖现任辰沅靖道王柔先后详请清丈经【臣】会商督臣及密询该管文武皆以寛期为便除经密饬王


　　闻再桑植永顺地方前偶有时疫自交八月以后疫气渐消人民现已平复又湖南各府早稻收成前已
　　奏明兹查中晚二稻收成计六七八九分不等现在米价每石七八九钱不等合并奏
　　闻谨
　　奏
　　知道了
　　湖南廵抚【臣】王国栋谨
　　奏为请
　　防事窃查湖南各属依山傍湖田地欺隠较之他省更难查察现在属员中之实力导者固有而愚民贪利始终欺隠者难保其必无若通行清丈茍不得其人不得其法反致滋扰【臣】身任封疆又不能亲歴查察必得熟悉风土才具优长之员委令抽










</div>
    <div class="pagination">
<a href="世宗宪皇帝硃批谕旨_page375.html">上一页</a><span>...</span><a href="世宗宪皇帝硃批谕旨_page371.html">371</a><a href="世宗宪皇帝硃批谕旨_page372.html">372</a><a href="世宗宪皇帝硃批谕旨_page373.html">373</a><a href="世宗宪皇帝硃批谕旨_page374.html">374</a><a href="世宗宪皇帝硃批谕旨_page375.html">375</a><span class="current-page">376</span><a href="世宗宪皇帝硃批谕旨_page377.html">377</a><a href="世宗宪皇帝硃批谕旨_page378.html">378</a><a href="世宗宪皇帝硃批谕旨_page379.html">379</a><a href="世宗宪皇帝硃批谕旨_page380.html">380</a><a href="世宗宪皇帝硃批谕旨_page381.html">381</a><span>...</span><a href="世宗宪皇帝硃批谕旨_page377.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
