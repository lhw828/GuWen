<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 956 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 956 页/共 1210 页</h1>
    <div class="content">　　奏
　　览闽省近日情形朕怀深慰
　　雍正七年正月二十日福建总督【臣】高其倬谨
　　奏为恭谢
　　天恩敬遵
　　圣训切实改勉期竭寸忱事窃照侍郎【臣】史贻直自到闽以来凡在公所会集及署室对晤时时谆切详细宣传
　　圣训逐一教谕反覆开导竝将其日在
　　禁庭目瞻心记我
　　皇上宵衣旰食勤求治理所以敬
　　天勤民惟诚惟实中外臣工视同一体之至意无不事事示知殷殷戒勉【臣】敬聆之下沁心洽髓感激涕零伏念【臣】一介庸愚过荷
　　知遇畀以封疆重任格外
　　宠荣涓埃无报愆戾山积
　　皇上屡加寛宥频
　　赐矜全不但【臣】之显荣华膴皆荷
　　天地生成即【臣】之名节【臣】之身族皆出
　　天恩所赐
　　怜悯保全在【臣】奉职无状慙恧欲死乃又防格外天恩数千里外
　　命侍从大臣仍远加
　　训诲俾【臣】猛省期【臣】悛改虽天地之徳父母之心无以至此【臣】亦忝居人列具有心性何肯甘于怙终上负
　　圣恩下慙同列至为
　　盛世之弃物
　　圣主之罪臣嗣后惟有切遵
　　圣训刻励心神断不肯存丝毫希誉之心不敢有一点讨好之念改其优柔勉其缓懦事事据实念念存诚兾少赎前此重大之愆稍报
　　天地高厚之恩于万一耳所有【臣】恭谢
　　天恩祗遵
　　圣训情节谨缮折奏
　　闻谨
　　奏
　　详阅所奏似属本诸天良发乎至诚但恐熟处难忘世俗通病舍已从人大非易事虽目前偶然警醒暂以为是柰薰染已久习惯性成不数时仍循故辙矣朕七年于兹惟以用人为事训诲为心看来欲贪夫防尚易冀懦夫立尤难朕殊惜汝何靳而不勉为
　　天祐之全人也今览此奏深信汝之真切改悔而不敢信汝之事事刚果实力奉行也勉之勉之
　　同日又
　　奏为奏
　　闻事窃照厦门地方为福建通省洋船出入总口澎台之咽喉各处人民辏集于此风习不纯最易丛奸



　　究审理公事之职掌而起提【臣】蓝廷珍在厦凡盗贼及偷渡之人每经拏到间有即严打惩创发落不即送文职衙门审理此虽于例有不符然厦门海疆岩险之地奸宄颇有非威严不足以弹压此处地方消弭奸宄而防速办理始副事机此应通
　　变办理者至于偶有些小讼事间亦即自发落此处是提臣之不是张廷枚不肯听其如此俾归文职办理此处是其职分当言但未免气象太过一则武职性粗一则年富气盛俱不能自返彼此渐成不和光景【臣】现开导提臣严谕该道俾彼此和衷虽外面暂从然胸中芥蔕未必能化久恐无益【臣】愚昧之见提【臣】蓝廷珍管理严肃于厦门有益张廷枚应调换他处伏查福建粮道事务不繁粮


　　皇上将兴泉道另简老成之员张廷枚俟有道缺另



　　当有益【臣】谨将情节详细缮折奏
　　闻谨
　　奏
　　朕谓另调道员抵任之后蓝廷珍势处不得不相和好更无烦朕加批训倘或仍至于不睦其过必在文员汝但切戒李玉鋐可也
　　同日又
　　奏为奏
　　闻事窃照福建地方于今年正月初九等日俱得大雨各处所种二麦甚是芃茂十分之中已有三四分秀穂者正月以来泉州各属县因台米常到又闻
　　皇上赏给之江浙漕米不日将次运到米价每石又贱于前细米一石只卖一两一二钱粗米一石卖一两五六分漳州兴化二府与泉州相似福州省城细米每石卖一两三钱有零粗米每石卖一两一钱延建邵三府之细米每石卖一两一二钱汀州府细米每石卖一两三四钱福宁州细米每石卖一两二三钱各处米价俱极和平春雨俱极普遍所有情形【臣】谨缮折奏
　　闻谨
　　奏
　　览奏春雨情形朕懐犹未寛慰必也封疆大臣诸凡政务能蒙
　　上天许一是字则雨时若可预期不爽朕然后方释顾虑之念也勉之勉之
　　雍正七年二月初八日福建总督【臣】高其倬谨
　　奏为奏
　　闻事窃照福建自入春以来雨水甚足二麦茂盛【臣】业
　　已将情形缮折
　　奏明兹于正月二十八日至二十九三十日天降瑞雪地上积至四寸有余福省地暖难得有雪而地上存积数寸尤不易见实为瑞兆年谷丰盈之应众口同词皆以我
　　皇上敬
　　天勤民诚意感孚所致海隅亿兆咸荷
　　高厚之恩共有盈宁之庆所有瑞雪情形【臣】谨缮折奏闻再浙江截运漕米现据福省遣往押运之员报称已运到一万五千余石泊收五虎门外【臣】现分派贮粜各处米价又更平减谨一并附
　　奏
　　切戒肆志但以诚敬二字对
　　天直待秋成后方可言盈宁之庆也汝于去春亦曾具有如此一奏至收获时乃大相悬殊于心能无愧乎朕观汝等亦知勤学立品然不免狃于私懐自为究于大公至正天道人理茫然未喻奈何奈何此时不过将雨雪情形据实陈奏一无增减则已奚庸铺张如许夸词设似滇豫两省连嵗丰收又不知作何形容矣朕殊代汝惭怍而兼为汝惧也
　　同日又
　　奏为恭谢
　　天恩事窃【臣】于雍正六年十一月初五日于【臣】
　　奏事折匣内敬缮恭请
　　圣安一折恭请
　　圣安又将【臣】与户部主事管志宁议论之情节具折奏闻【臣】以为分处进
　　呈又于折匣内敬缮恭请
　　圣安一折竟不思系同日拜发之事【臣】大不敬谨之罪
　　重不可逭仰蒙
　　皇上格外天恩不加严谴
　　命怡亲王令【臣】赍折家人持回【臣】跪防仰承之下感激愧恧无地自容虽肝脑涂地不能上酬
　　髙厚之恩【臣】无任惶悚战惧之至谨缮折恭谢
　　天恩谨
　　奏
　　斯谬误皆莫之为而为实黙有主之者不知返求诸夲愧恧何益战栗惶悚无非虚文即如肝脑涂地等语虽出诚切何补于朕躬亦何济于地方生民耶要当逺大是务用心探夲寻源于合天理对幽独处着力毋在区区拘谨边耗费精神今嵗秋冬之间朕防刘世明若于闽抚一任犹属妥协地方无事意欲召尔同管志宁来京俟到时再面加训诲但尚在未定临期候旨行
　　同日又
　　奏为奏
　　闻事窃【臣】署理福建巡抚印务兼管海闗税课所有【臣】管理月日内徴收正额盈余及一切火耗担银各杂项【臣】俱逐一造册悉行交新抚臣查收业经具
　　奏今计【臣】管闗三个月零八日共收正额并盈余税银四万五千三百三十四两零连前抚【臣】常赉朱纲所收正额并盈余银共一十万六千七百三十四两零通计雍正六年全年共收正额银七万三千八百五十七两零盈余银七万八千二百一十两零尚有商渔船梁头徴收未完银二千九百六十二两零俟催完亦应归入盈余之内共应盈余银八万一千一百七十二两零又从前常赉朱纲任内所有火耗担杂及家人伙食盐菜等项银除支用公事外其存剰者俱经前抚臣各自行收用尚存觧银水脚等银六千三十三两零【臣】任内所收火耗担杂伙食盐菜等项银除办巡抚衙门公事等项用银二千八百三十五两零又应除觧银水脚等银二千七百五两零及管闗同知张嗣昌养防暨各家人巡役工食外【臣】署任内浄存应得耗杂等项银七千余两【臣】谨逐一将支存细数造册移交抚【臣】刘世明查明此七千余两亦归入盈余数内共计盈余银八万八千一百七十二两零再合正额总计雍正六年海闗共收正额并盈余银一十六万二千二十九两零再【臣】所管尚有自雍正六年十二月二十七日至七年正月初三日计六日之银俟各口报齐查明再行造册一并移交抚臣查核再未完梁头项下尚有应完耗银三百四十余两应俟接管之员随正徴收统归盈余数内所有情节【臣】谨缮折奏
　　闻谨
　　奏
　　览
　　今命准泰来闽管理税务诸凡尽力助之
　　同日又
　　奏为奏
　　闻事钦惟我
　　皇上立贤无方因材器使虽废员之中其才守尚有可取者无不搜求再试使之改过自新内外臣工咸知感激奋勉【臣】所知者有原任福建陆路提标右营游击孙濂因署同安营游击事务将包齐二姓列械伤鬬之事未行实报经【臣】
　　题防革职但其人居官操守颇好办事谨慎勤苦尚有可用又有原任台湾淡水营守备钟日陞因违例顶替班兵郭元等四名经【臣】
　　题防革职提审其前在守备任内不避勤苦管兵有方前带兵进番人甚有胆勇以上二员【臣】不敢因系【臣】所防之员隠没其防长谨据实奏
　　闻仰恳
　　天恩或准令引
　　见伏乞
　　睿裁谨
</div>
    <div class="pagination">
<a href="世宗宪皇帝硃批谕旨_page955.html">上一页</a><span>...</span><a href="世宗宪皇帝硃批谕旨_page951.html">951</a><a href="世宗宪皇帝硃批谕旨_page952.html">952</a><a href="世宗宪皇帝硃批谕旨_page953.html">953</a><a href="世宗宪皇帝硃批谕旨_page954.html">954</a><a href="世宗宪皇帝硃批谕旨_page955.html">955</a><span class="current-page">956</span><a href="世宗宪皇帝硃批谕旨_page957.html">957</a><a href="世宗宪皇帝硃批谕旨_page958.html">958</a><a href="世宗宪皇帝硃批谕旨_page959.html">959</a><a href="世宗宪皇帝硃批谕旨_page960.html">960</a><a href="世宗宪皇帝硃批谕旨_page961.html">961</a><span>...</span><a href="世宗宪皇帝硃批谕旨_page957.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
