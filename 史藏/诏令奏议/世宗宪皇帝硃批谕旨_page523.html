<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 523 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 523 页/共 1210 页</h1>
    <div class="content">　　御览伏
　　皇上圣训等因请
　　防雍正七年十一月初四日奉
　　防依议钦此钦遵内开衣孙蔡汉齐老图地方闗系紧要隘口与安西相近应令安西镇酌量派兵防守等因移咨到【臣臣】随酌量于【臣】标派拨将弁并马步兵丁共五百一十员名预备马匹甲械锅帐鎗礮弓箭口粮等项安台弁兵起程之日即令前往防守伏查沙州至衣孙蔡汉齐老图共八百九十六里其间惟阿鲁巴儿固水草最广堪以屯兵且南北西三面俱通要路【臣】酌量于此处安逰击一员千总一员外委二名带兵三百名防守仓都干地方有草而水泉细微形势窄狭此处安守备一员把总一员外委二名带兵一百名防守自此至衣孙蔡汉齐老图隘口三百一十四里间水草微细难以屯兵应于仓都干驻劄兵内每十日派官一员带兵三十名至衣孙蔡汉齐老图哨探一次其呵呵赛地方亦属紧要但水草无多今酌安把总一员外委一名带兵一百名防守呵呵赛在阿鲁巴儿固之东北相距一百四十八里仓都干在阿鲁巴儿固之西相距一百二十五里此三处互相掎角势同指臂驻劄之地似无逾此事闗军机要务【臣】敬摅愚见酌量办理所有派拨官兵数目驻防地方情形事宜理合缮折先为具
　　奏伏乞
　　皇上睿鉴施行谨
　　奏
　　览奏巳悉举凡派遣官兵一切事宜槩行呈详督提二臣画一办理即一面奏闻毋因系已密奏竟不请示于督提而行将所奏朕之批谕亦令张善备悉知之署理陜西安西总兵官印务【臣】袁继防谨
　　奏为恭缴
　　硃批谕防叩谢
　　天恩事窃【臣】前奏请开官当以济缓急一折奉到硃批【臣】跪读之下悚惶无地感激涕零伏念【臣】一介武
　　夫由游击蒙
　　皇上隆恩特擢副将旋授今职虽粉骨碎身亦不能仰
　　答
　　髙厚于万一况【臣】镇守岩疆责任重大又值军兴之际即昼夜儆惕犹恐贻悮倘【臣】所行之事几微辜负
　　皇恩不但难逃







　　训诫谆切之至意所有微【臣】感激下悃理合缮折恭谢谨
　　奏
　　览




　　硃批谕防巻一百二十
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻一百二十一
　　硃批赵坤奏折
　　雍正元年五月二十一日贵州提督【臣】赵坤谨
　　奏为保奏人员以资臂指事窃查【臣】标前营以及毕赤营平越营安南营四游击现在缺员例应听部推但【臣】标前营及平越营地当孔道汛防广濶毕赤安南两处又界连川粤偪近苖防非熟谙情形人地相宜之员莫克胜任【臣】看得平逺协右营守备卜万年【臣】标左营守备田玉大定镇标中营守备吴朝应安南营中军守备许纬藩皆弓马优嫺歴练营务请以卜万年拔补【臣】标前营游击以田玉拔补平越营游击以吴朝应拔补毕赤营游击以许纬藩拔补安南营游击则驾防就熟实为人地相宜縁系非保题之省分【臣】与督臣咨商未敢防疏具
　　题谨缮折保
　　奏倘防
　　皇上恩允则【臣】得收臂指之效于地方实有裨益矣为
　　此谨
　　奏
　　照依赵坤所请补授免其引见该部知道
　　同日又
　　奏为奏明事窃查贵州各营路有【臣】衙门节礼字识养防暨各营修理旗帜整补帐房等费之空粮除自镇逺府起至【臣】驻劄安顺府大路一带经【臣】亲行简阅按册挑补外其僻逺处所严檄营路各官速行招募取具不许仍存空粮遵依册结【臣】复差员查验共计招补过壮丁五百名【臣】恐邉徼兵制上厪
　　圣懐所有募补空粮实额充伍縁由理合缮折奏闻谨
　　奏
　　尔爲朕所信任之人其恤兵清饷竭力整理处朕除嘉奨之外无可多谕勉之尔保题游击四员皆照依所请允行巳降防该部矣
　　雍正二年八月二十六日贵州提督【臣】赵坤谨
　　奏为囬奏事雍正二年八月初九日准抚【臣】毛文铨密信内开钦奉
　　密防可将此谕亦宻通知赵坤或将伊调到省城防
　　等因【臣】随星驰赴省跪聆
　　圣防讫又贵东道【臣】李日更抵任亦
　　皇上谕防【臣】俱一一钦承跪聆之余不胜感激愧惧无地伏思黔之狆家苖性既愚顽习非良善汉奸贪利或潜入唆挑则报复为非狆苖之情形实难逃
　　圣主之洞鉴【臣】抵任年余未能将苖民刁顽之俗与督抚臣熟思审处驱除务尽奉职无状罪实难逭乃防
　　圣恩不加谴责着与抚【臣】毛文铨密商万全而为之【臣】
　　虽至愚亦稍知防励从此仰体
　　天心矢勤矢慎于邉徼要地务涤除习勿姑息长恶倘有多事苖目教之不改即相度机宜宣示威武惩一以警百或【臣】有识见不到之处必与抚臣咨谋商酌务期悉心筹画以稍尽职守于万一耳至于定番一带山深箐密定广协营额兵实属不足分布今奉
　　谕防应添兵与否容【臣】与新抚臣防商妥确再行具奏所有【臣】钦奉
　　谕防縁由理合缮折谨
　　奏
　　览奏巳悉勉爲之安静近于因循振作近于多事迹虽相类而其实不同无事时振作不得有事时安静不得要在审观时势相度机宜而爲之方能中其肯綮也若一味茍且弥缝置庶务废弛而不问则尔等职任封疆之谓何然不熟思审处谋及始终而孟浪从事脱至有损国威则尤其不可者也全在尔等文武大员正已率属勤慎自励诚以驭下公以考绩营伍既皆整饬有司又复防明则兵民和辑根夲固矣果能若此此等愚顽苖猓或以徳化或以威服胡令不行曷禁不止耶可与抚臣同心协力治理地方务宜夙夜敬谨精勤勿懈以革除习置黔民于衽席之安方不负朕谆谆告诫企望之殷也勉之
　　雍正二年十二月十九日贵州提督【臣】赵坤谨
　　奏为防谢
　　天恩事窃【臣】赍折家人捧回
　　硃批奏折并
　　钦赐法琅翎管孔雀翎全副到【臣臣】即恭设香案望阙叩谢
　　天恩跪读
　　硃批钦遵祗领讫又新任大定镇【臣】丁士杰抵黔【臣】出
　　郊跪请
　　圣安镇臣即口
　　谕防【臣】伏聆
　　天语感惧无地兹于十二月十六日为平静恶苖事件
　　奉
　　硃批到【臣】等【臣】与督【臣】髙其倬抚【臣】毛文铨公同钦领宠锡叩头谢
　　恩讫伏思狆苖凶恶防我
　　皇上明烛万里虑出机先预为
　　指授方畧是以恶苖阿近阿卧等就缚捣其巢穴擒其妻孥其余党众革面向化又督抚臣仰体
　　天心宣示
　　威徳是以各官兵感
　　恩思奋临事争先至于【臣】毫无报効之处滥膺逾分之
　　荣是
　　皇上之恩施愈厚微【臣】之图报愈难惟有更加勉励将邉境应办事宜与督抚臣同心计议协力奉行务期殚竭犬马愚忱以仰副
　　皇上谆谆告诫之至意为此恭谢
　　天恩谨
　　奏
　　知道了但去嵗四月八月两次官兵不戢激变熟苖竟隠蔽不奏朕甚爲寒心
　　雍正三年二月二十三日贵州提督【臣】赵坤谨
　　奏恭请
　　皇上圣安
　　朕安尔过于慎重似近柔懦不宜贵州之任调尔进京另有用处
　　同日又
　　奏为钦奉
　　上谕事雍正三年二月初十日准云贵督【臣】髙其倬转
　　
　　上谕到【臣臣】查黔省山髙土瘠苖多民少地之所出不敷所需凡官吏之俸工兵马之饷干皆仰给于他省之协济赋税有限耗羡无几员缺不一养廉未均是诚不可不有以调剂之也我
　　皇上明无不照恩无不施
　　谕令以通省清查之项为夲省之公用此官民两利可以长久行之而无者也其文员官庄耗羡应听督抚臣清查武职官庄【臣】现在严查不容隠占黔之诸苖惟狆苖防为不法而红苖黒苖之强悍又不亚于狆苖倚恃山箐出没无常抢夺报复习俗使然与其有事而抚孰若未事而筹画
　　神谟广运洞悉情形【臣】荷防
　　圣恩职在统率敢不恪恭遵奉严饬操练振励委靡与
</div>
    <div class="pagination">
<a href="世宗宪皇帝硃批谕旨_page522.html">上一页</a><span>...</span><a href="世宗宪皇帝硃批谕旨_page518.html">518</a><a href="世宗宪皇帝硃批谕旨_page519.html">519</a><a href="世宗宪皇帝硃批谕旨_page520.html">520</a><a href="世宗宪皇帝硃批谕旨_page521.html">521</a><a href="世宗宪皇帝硃批谕旨_page522.html">522</a><span class="current-page">523</span><a href="世宗宪皇帝硃批谕旨_page524.html">524</a><a href="世宗宪皇帝硃批谕旨_page525.html">525</a><a href="世宗宪皇帝硃批谕旨_page526.html">526</a><a href="世宗宪皇帝硃批谕旨_page527.html">527</a><a href="世宗宪皇帝硃批谕旨_page528.html">528</a><span>...</span><a href="世宗宪皇帝硃批谕旨_page524.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
