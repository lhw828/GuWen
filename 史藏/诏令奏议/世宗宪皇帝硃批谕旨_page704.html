<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 704 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 704 页/共 1210 页</h1>
    <div class="content">　　硃批谕防巻一百二十六之二十三
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻一百二十六之二十四
　　硃批田文镜奏折
　　雍正十年五月十一日河东总督【臣】田文镜谨
　　奏为恭奏河东两省得雨日期仰祈
　　睿鉴事窃查豫省二麦现今成熟民间收获过半不日可以登【臣】复密差人员分头查看今麦粒比徃年倍加坚实不独河以南之开归等五府汝陈等七州属均系丰收即河以北之彰卫怀三府亦有六七分八九分收成不等俟查明实在分数容【臣】另折恭
　　奏至东省除登莱青三府莒州所属原未缺雨现在麦穗垂成秋禾长发外再济南一府所属自四月十六日巳得透雨之后又复连得雨泽二麦收成约有七八九分可望秋禾布种者皆巳长发朱种者及时耕种惟兖东二府及泰濵武东髙濮曹等
　　州所属地方得雨未足二麦巳有失收秋禾尚有未种者据各属陆续具报自四月十六七二十三五六八九等日屡次得雨或一二寸至三四寸不等各色秋花农人乘此雨后俱巳一律播种【臣】巳遵先事图维之
　　谕防会同抚【臣】岳濬预行办理查各属现在贮谷五十
　　八万石零米三十九万石零又奉
　　防准截南漕四十万石以备赈济之用竝饬各属勤慎撙节毋致遗滥严禁烧锅躧麯劝令富戸出粜招徕商贩米石务使民食充裕抚恤得所以慰
　　圣懐所有河东两省得雨日期理合缮折恭
　　奏伏乞
　　睿鉴为此谨
　　奏
　　顷闻山东甚旱奏内未免有粉饰之词上下一诚相通方无隔碍不可稍渉回护
　　雍正十年五月十八日河东总督【臣】田文镜谨
　　奏为据实具奏仰祈
　　睿鉴事窃查豫省二麦业巳收获登场仰防
　　皇上修省勤求
　　圣徳格
　　天今嵗全省收成不但俱登丰稔而且麦粒比徃年倍加
　　坚实经【臣】奏
　　闻在案惟是豫省地居天中北通直隶西聫秦晋南接江淮湖楚四方辐辏商贩羣集甫得收获之时即络绎贩运他徃虽普天莫非
　　王土遏籴在所应禁出其有余以济民食自无不可然
　　河南防
　　圣朝休飬有年戸口滋生食指实属浩繁兼之愚民嗜利忘逺不知耕三余一耕九余三之道尽其所余任意粜卖兹据各属禀称他省客商来豫籴麦者陆则车运水则船装徃来如织不絶于道【臣】既不
　　可违例遏籴竟行禁止又不可任其搬运致鲜葢蔵惟有饬令地方官多方劝谕令其早为积贮以偹不虞各崇节俭以惜物力不得因收成丰稔遂忘无巳太康之戒总期粮食充裕以仰副
　　皇上爱飬黎元至意此实【臣】之私心然不敢不缮折奏明仰祈
　　睿鉴谨
　　奏
　　教民积贮固是正恐乏劝谕之方耳
　　同日又
　　奏为遵
　　防预行办理并东兖二府现在情形仰慰
　　圣懐事窃照东省济兖东三府地方上冬少雪入春无雨【臣】自本年正月间巳隠忧思为留前裕后之图有备无虞之计伏查东省仓谷自雍正八年被水赈济之后所在皆空防
　　皇上天恩以雍正九年漕米折谷抵赈又截留南漕通奉等米共九十万石自前署司孙兰芬倡为易霉恐累之说急于出粜凡贮米各属起而效尤不数月间粜卖四十余万石经【臣】将孙兰芬奏防严饬各属止许零星出粜以平市价以济民食现今尚存四十余万石幸而济南一府自三月下旬屡次得雨至四月十六日大雨深透今五月初五初七又连得大雨甚为普遍现在二麦登场秋禾长茂市价甚平民情安帖毋庸置议外惟东兖二府及泰武濵曹东髙濮沂八州【臣】通盘打算现存仓谷五十八万有零南漕通奉米除拨别属外现存三十九万有零恐有不敷议请截留南漕四十万又恐徃返需时密劄抚【臣】岳濬就近奏请防
　　皇上天恩俞允并寛免各关口梁头米税以通商贾今南省商船连樯而至本处商人亦皆携资徃贩据署布政司事按察使唐绥祖禀称抚【臣】岳濬之意有存贮临仓耗羡银万余两意欲动用此项差员赴邳徐一带买麦似属有益应聴抚【臣】岳濬奏请动用【臣】又严禁烧锅躧麯劝令富戸将余粮即在本地出粜并不许奸牙收囤射利病民是以各属集市粮食尚多价值不能骤长但市粮虽属充盈止可买食诚如
　　圣谕不能为穷苦百姓普遍之利【臣】仰体
　　圣心急筹目前接济之策无过于散米一法于乏食灾黎深有裨益现在与抚藩悉心经画尅期举行遴选贤员实力办理务使穷民得霑
　　恩泽不致流离失所以仰副
　　皇上爱飬黎元之至意【臣】查东兖二府并各州属现在二麦尚有薄收者三十八州县二麦竟至失收者二十一州县有此米谷尽可接至秋收止湏查办妥协不致遗漏冒滥自必各得其所近据各属报到五月初五初六初七等日均得甘霖秋禾巳种者条达畅茂未种者现在播种各勤农业民情甚安将来再得时雨丰收可望理合将【臣】遵
　　防办理事务并各属现在情形具折奏
　　闻仰慰
　　圣懐为此谨
　　奏
　　览奏东兖二府泰安等八州米价未昻并近日复经得雨情形忧懐为之稍减
　　雍正十年五月二十七日河东总督【臣】田文镜谨
　　奏为遵
　　防通融办理
　　恩赏镇兵生息银两以广
　　皇仁事窃照马歩战守兵丁防
　　皇上逾格天恩轸念其家遇有吉凶之事费无从办赏给银两营运生息以济其用此从古未闻于今特见之
　　旷典也夫
　　天恩之下逮虽如雨露之润物当纤巨而同霑然亦如川源之就下必盈科而后进是以由内及外由满及汉由督抚提标而及镇次第赏给至于各协兵丁自应静候军务告竣
　　国用充饶之日周遍加
　　恩乃遽欲同沾妄生冀幸此实伊等之不揆时度势量力衡情也然【臣】以为协兵之未得同霑者实由督抚提镇大臣办理失宜之所致非尽在于
　　推恩被泽之自有后先也葢天下协标兵丁非隶于督提即辖于总镇其隶于督提者原为督提之亲标
　　恩赏银两即应在于督提生息银内推及其辖于总镇
　　者即系总镇之亲标
　　恩赏银两即应在于总镇生息银内推及【臣】愚以为不独协兵即推而至于防游都守营分以及沿江沿海水师兵丁何莫非督提总镇分属之标有何区别窃恐望
　　恩之急彼此同情非分之邀逺近一体若不遍及则施恩似有偏枯如欲同沾则经费亦当通算【臣】伏查此
　　项生息银两乃格外
　　殊恩原非兵丁分所应得之赏惟当视其兵丁之众寡利息之盈亏酌量均摊通融匀多则多分少则少给如豫省北镇九营共兵五千一百三十九名南镇八营共兵四千九百二十一名东省兖镇十四营共兵七千五百三十九名登镇十三营共兵九千一百八十名查四镇共马歩兵二万六千七百七十九名内除四镇随标中左右营兵共八千五十八名得沾
　　恩赏外尚有外营之一万八千七百二十一名均未沾恩登镇之兵较三镇颇多故
　　特赏银一万两其余三镇各六千两除各官飬粮公粮无庸赏给现在出征兵丁照部定数目赏给外其余各营【臣】约略计算虽不能如部定马兵吉礼六两丧礼八两歩兵吉礼四两防礼六两之数然亦得各沾实恵无庸岐视者也今据四镇呈报毎年加一五起息止赏同城中左右营等语殊未得宜【臣】查马歩兵丁饷则有多寡之不同而米则毎月同领三斗初无分别今吉凶赏银当此创始之时实无庸分别马歩请照月米之例一律酌量吉礼赏银二两防礼赏银四两巳足接济况吉凶二事非家家常有之事或一家数年而一遇或一家数年而不遇如一年之内吉防事少银有盈余令于年底造报留为次年之用生息之银既日积而日多则赏给之额亦可续増而渐广更不必执一而论赏兵次第先镇后协积有余银再及各营如此办理费用无多可以周徧【臣】再查【臣】标及河南南北两镇标下原无协营惟东省兖镇标下管辖临清沂州二协登镇标下管辖文登胶州二协虽称协镇原属镇标以【臣】愚见即防游都守各营尚请在于该镇赏银内分给何况协营尽可变通似无有不能行之处从此而经费有余再沛
　　天恩赏及协兵亦止宜于该镇原赏银内加増不必另立协兵生息名色即不再赏而该镇原赏所生之息日积月累亦足赡给似此稍为变通方为大公庶可垂乆是否可行理合奏请
　　皇上训示遵行为此谨
　　奏
　　通融办理之议似觉不甚妥协难以施行候朕再加裁夺另有谕防
　　雍正十年闰五月十七日河东总督【臣】田文镜谨
　　奏为据实奏
　　闻仰祈
　　睿鉴事窃照山东东兖二府今春少雨二麦歉收仰防皇上天恩轸念黎元恐致乏食失所
　　特施赈恤【臣】敬绎
　　恩纶或散米或煮粥或借贷仓谷原令因地制宜非令三者竝行【臣】因天气暑热粥易作酸未便煮赈外饬令地方官俾知
　　防中散者指米而言借者指谷而言散米而不责偿者专指赤贫饥口而言借谷以待有秋者专指有产灾黎而言然而二者之中究以散米为先务葢东省旧贮粜存南漕通奉各米共四十余万石又防
　　恩截留南漕四十万石尽可敷用分别大小口按月散给接至秋收贫民得食免饥不湏借领责偿其感沐
　　天恩更为深至【臣】仰遵因地制宜之
　　谕防是以散米为先务宜急借谷为后图可缓也再履
　　亩勘灾计口授食此
　　国家一定之常经灾则必以收成分数为程赈则必以戸口册籍为据舍此常经便同棼丝难理别无简便法门【臣】因奉
　　防谆切贫民口食不可少缓湏臾饬令一靣将原贮拨运米石查有实在乏食朝不待暮之贫民先行赈恤一靣仍遴委道员督同府州县分头查勘灾伤编戸给票领赈庶防无遗无滥否则逢人即给以致不应赈者赈而应赈者不赈矣【臣】又以为愚民不知撙节多领必至花销诚恐地方官乐于简便将数月口粮一时散给以致日后仍至乏食轻去其乡此时坐视不可再赈不能岂非误事节经【臣】熟思长虑以求万全公牍书函不下数千万言俱行山东布政司确议饬遵在案又防
　　皇上恩准光禄寺卿王奏请奉
　　防所兖东等本地人员即令王带领商同办理钦
　　此仰见
　　圣虑周详以本地之人办本地之赈自必极公至当不
　　意王桑梓情深过于从厚不为
　　国家度支出入亦不为灾黎经理舒徐意欲将四个月口粮减作三个月加増戸口复欲于赈米之外再借仓谷因抚【臣】岳濬有借谷不如借银之言又欲于借给籽粒之外再借银两经兖沂莒道万国宣兖州府知府沈斯厚委婉商请以甘霖普降秋禾巳种自应凛遵
　　圣谕因地制宜而王甚为拂然遂坚执已意靣饬滋阳县知县茅瑛务必借给有意更张事多掣肘具禀到【臣】并接河【臣】朱藻来字亦云王办赈甚不妥协有遍及邀誉之意等语【臣】恐似此意见龃龉小民无厌一闻王之言即顽绅劣衿地豪土棍本非乏食灾民亦必赴官纷扰将来未能办理妥帖即日费数万帑金数万仓米亦不能尽如人意于赈务深有未便【臣】逺处豫省既有所闻不敢不据实奏
　　闻仰祈
　　睿鉴【臣】查东省各道府州县多系雍正八年办过赈务
　　谙练之员且既有
　　命来候补候选人员选防贡生已足差遣可否将本省人员王等掣回以杜瞻顾桑梓掠美市恩之弊理合并请
　　皇上钦定训示遵行为此谨
　　奏
　　所奏是巳有防将王等掣回矣
　　雍正十年六月初三日河东总督【臣】田文镜谨
</div>
    <div class="pagination">
<a href="世宗宪皇帝硃批谕旨_page703.html">上一页</a><span>...</span><a href="世宗宪皇帝硃批谕旨_page699.html">699</a><a href="世宗宪皇帝硃批谕旨_page700.html">700</a><a href="世宗宪皇帝硃批谕旨_page701.html">701</a><a href="世宗宪皇帝硃批谕旨_page702.html">702</a><a href="世宗宪皇帝硃批谕旨_page703.html">703</a><span class="current-page">704</span><a href="世宗宪皇帝硃批谕旨_page705.html">705</a><a href="世宗宪皇帝硃批谕旨_page706.html">706</a><a href="世宗宪皇帝硃批谕旨_page707.html">707</a><a href="世宗宪皇帝硃批谕旨_page708.html">708</a><a href="世宗宪皇帝硃批谕旨_page709.html">709</a><span>...</span><a href="世宗宪皇帝硃批谕旨_page705.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
