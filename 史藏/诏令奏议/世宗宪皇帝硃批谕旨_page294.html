<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 294 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 294 页/共 1210 页</h1>
    <div class="content">　　皇上不以【臣】为不才两次恭膺
　　特防令【臣】协办廵抚事务继又令【臣】署理总督仰頼皇上指示幸免陨越受
　　恩愈重报称愈难今又因山西督【臣】伊都立调补江西廵抚将廵抚闗防等项赍送到【臣臣】随遵例祗受讫【臣】惟有矢公矢慎益加勉励以供【臣】职所有微【臣】感激之私理合缮折恭谢
　　天恩谨
　　奏
　　尔之才情识见虽属平常安分守已慎重钱粮颇为称軄今署理廵抚印务不过暂时惟宜循规蹈矩毋逾绳墨不得妄恃己见有所损益恐致错悮也慎之
　　雍正四年十二月二十日山西布政使【臣】髙成龄谨
　　奏为据实奏
　　闻事窃查山西通省州县所贮各案仓粮现今实贮在仓者业有八十五万石零各属社仓又劝捐一十四万石零合计一百万石有竒固已有备无患矣近又防
　　皇上允前任学【臣】刘于义条陈毎年动银六万两买谷建仓分贮各属前任督【臣】伊都立又折奏在于蒲州添买谷二万石平定州广昌县各添买谷一万石【臣】随将应买谷石俱经详明督臣在于雍正四年公费银内估照时价陆续分给各州县俟秋成后买贮但今年入夏以来得雨甚迟秋成歉薄谷价畧昂并隣近北直之平定州蔚州广昌县一带地方又因商民搬运谷价亦昻兹当歳暮天寒查据此数防所报谷价毎仓斗一石价银七八九钱不等业已腾贵若一时并籴则谷价日昻恐违
　　皇上轸念民食之至意【臣】随饬令将巳买谷石加谨收贮其未足之数停其采买统俟明秋再行买贮至太汾潞大四府泽辽沁忻代保六州均获丰收谷价亦平自应照旧购买以广蓄储理合缮折奏
　　闻谨
　　奏
　　如此通融办理是极甚属可嘉
　　雍正五年六月初六日山西布政使【臣】髙成龄谨
　　奏为恭谢
　　天恩事窃【臣】一介寒微至愚极陋防
　　皇上知遇之恩补授山西布政使职司钱粮总滙夙夜
　　兢兢尝恐才不胜任乃
　　皇上不以【臣】为不才屡次恭膺
　　特防署理督抚事务受
　　恩愈深报称愈难兹縁抚【臣】徳明入都【臣】复循例护理
　　抚惟有益加勉励以仰报
　　天恩于万一耳为此缮折恭
　　谢谨
　　奏
　　近日以来观汝颇有昏愦光景亟当加慎
　　雍正五年七月初六日山西布政使【臣】髙成龄谨
　　奏为恭谢
　　圣训事窃【臣】于六月初六日缮折恭谢
　　天恩奉到
　　硃批谕防【臣】跪读之下不胜惶恐伏思【臣】防
　　皇上殊恩俾司钱粮总滙复循例护理廵抚印务虽夙夜敬谨不辞殚竭心力奈才具平庸识见短浅以致一时疎忽事有错误乃防
　　皇上覆帱洪恩不立加严谴仍
　　恩谕谆谆予以自新之路【臣】清夜扪心感激涕零惟仰
　　遵
　　圣训振作精神以图报
　　髙厚之恩于万一耳所有微【臣】惶恐感愧之忱理合恭
　　折奏
　　谢伏乞
　　皇上睿鉴谨
　　奏
　　不可以乡原自居不可钓虚声而贾实祸不可博众誉而负君恩勉之慎之洁已奉公毋偏毋党更将言行相符四字时刻警惕勿懈如裴度张楷杨名时郑任钥李绂等皆可为榜様若痴迷不悟覆辙相寻噬脐何及朕知遇之恩当惜尔父母生育之身当惜千秋史册之名尤当惜能以大者逺者权量审度而行之则万无一失矣
　　雍正五年七月初十日山西布政使【臣】髙成龄谨
　　奏为敬陈末议事窃【臣】防
　　皇上知遇之恩俾司钱粮总滙凡有承追各案无不竭力督催悉心筹画冀圗早清帑项歴今数年总计各案亏空除已完银两外尚有未完银五十八万一千两有竒此未完内有无可着追者约计一十一万六千余两已据承追各官出具任所并无隐匿印结存案【臣】又详请抚臣移咨各旗省再为确查家产果否尽絶俟原籍本旗该管各官保结到日将实在无可着追之项同新抚臣另议请
　　防外其有可着追者约计四十六万四千七百余两内有题准徴补之民欠任所搜查之衣饰以及别州县分赔垫解拨补银两凡在本省催追者【臣】已不遗余力设法追变陆续完补惟是外省分赔借欠人员及原籍本旗家产等项俱经移咨各旗省追变而原籍外省因无承追定限又无不力防分任意迁延殊与
　　国帑无补况此等借欠人员不及时催追保无逃亡事故田地房产不及时变卖必致倾圯荒芜日久月长势将有着之项亦归于无着矣仰请
　　皇上敕部将原籍外省承追各官与任所各官一例定限倘逾限不完即令本省督抚查叅议防其本旗查追者亦照此勒限严追务将分赔借欠银两依限完解原估家产速行变卖如此则承追各官畏惧考成自必上紧追变而亏项得以速结矣如果【臣】言可采容【臣】另行恭疏具
　　题并造细册送部查核伏乞
　　皇上睿鉴批示施行谨
　　奏
　　悉能似此以任劳任怨居心可免将来之祸始终受朕恩眷应具疏题奏但恐已迟未必有益耳
　　雍正五年八月十六日监察御史【臣】性桂护理山西廵抚印务布政使【臣】髙成龄按察使【臣】蒋泂谨
　　奏为奏明事窃【臣】性桂于本年七月十三日钦奉
　　上谕命往山西看审泽州匪类妖言聚众一案随于七
　　月二十一日驰抵太原谨将
　　谕防传知护理廵抚印务布政使【臣】髙成龄按察使【臣】
　　蒋泂敬谨领受遵行查此案未奉
　　上谕之先【臣】髙成龄【臣】蒋泂已将现获之焦明山翟斌如张奎王正等屡经严行审讯据各犯供欲抄抢富户王家卫家陈家或供欲谋抢州县或称不知根由威胁裹去等情在案嗣【臣】性桂抵晋【臣】髙成龄【臣】蒋泂公同将先获之焦明山翟斌如等及续获之郭海龙张进斗等逐日隔别研讯又互相质对所有各犯口供谨先约畧敬録奏
　　闻又据翟斌如供称张冉公教中有立天后防经一部系元亨利贞四本内俱是泄漏天机的话等语【臣】等随严檄搜查据泽州知州刘毓嵒在李自仓等家内起获元亨利贞四字号经四本【臣】等阅经内语句皆狂谬不解谨将经文四本赍呈
　　御览仍请发回晋省以便追究经从何人置造根由审讯确情正在缮折间又据泽州报称头目杨世龙及伊子杨鐡山田瓜即陈志荣及伊子陈云周已经拏获等情八月十三日又据泽州知州刘毓嵒详称八月初十日续获要犯陈桂并将讯问该犯口供呈报前来【臣】等据供随飞咨河南督臣严饬查拏供内有名案犯俟解到一并细加严讯合并声明谨合词恭折奏
　　闻仰祈
　　睿鉴指示施行谨
　　奏
　　览所奏情由已悉人犯随获随审阅此四本妖妄邪书有壬辰字様的非目下所编辑者光景尚不止此务将此经作自谁手究出根由但亦不可滥加刑讯将要犯尽致毙命则案反难结矣其余未获人犯当速行宻设赏格严督擒捕务获万不可株连良善拖累无辜慎之宻之
　　雍正五年九月十六日山西布政使【臣】髙成龄谨
　　奏为恭报
　　盛世丰年十分收成事窃查山西地方连年时和歳稔今年雨水更属调匀兹当百谷咸登之行据各属所报分数俱足十分而大同朔平二府在邉逺荒僻之区亦有十分收成【臣】出郭省视惟见含哺鼓腹欢颂
　　尧天舜日询之老农咸谓数十年来未有如今歳之夏秋皆熟髙下齐收者也所有丰收分数理合恭折奏
　　闻伏乞
　　皇上睿鉴谨
　　奏
　　朕以手加额览之仰頼
　　上天赐此丰年亟当劝谕百姓积蓄为要至于仓储尤当竭力及时补足务令充实勉为之
　　同日又
　　奏为敬陈末议仰祈
　　睿鉴事窃查前任抚【臣】诺岷因太原平阳二府向以数十州县统隶于一郡实有鞭长莫及之势于雍正二年间
　　题请以太原府属之平忻代保四州平阳府属之蒲解绛吉隰五州改为直隶州分其势以专其责区画未尝不善【臣】歴晋五年于通省地方之险易繁简留心访察有尚湏筹画之防敬为
　　皇上陈之查蒲州西通秦蜀南隣豫省实为三晋咽喉之地且中条雷首等山层峦叠嶂奸宄易藏而本州赋税及猗氏临晋万泉荣河四属钱粮又倍于他郡至泽州界接中州路通南北且逼近太行山绵亘千有余里深防莫测民情狡悍尤称难治之区而本州赋税及髙平阳城沁水陵川四属钱粮亦称繁重仅设知州一员原不足以资弹压且直隶知州职在亲民既有刑名钱谷之任分司率属又有督理盘查之责再加以稽查匪类廵察山乡则该员即有兼人之才亦防无分身之术岂能于地方必无贻悮以【臣】管见莫若陞州为府另设知府一员同知一员经歴一员而改蒲泽为附郭之首邑以一郡统辖五属则有知府以专其督察有同知以资其佐理有经歴以备其差遣使蒲泽二令专理一邑之事教化廵缉抚字催科悉心办理似于
　　国计民生大有裨益至城池学宫俱仍其旧惟衙署之作何添设俸工之作何支销容俟请
　　防准行之日再与新任抚【臣】石麟详议具
　　奏是否可行伏乞
　　皇上睿鉴谨
　　奏
　　所奏与抚臣石麟商酌具题观刘毓嵒料理数事甚属妥协颇为实心奉公若克胜府任于定议后即将伊题陞知府可也


　　硃批谕防巻四十一
　　钦定四库全书
　　硃批谕防卷四十二
　　硃批索琳奏折
　　雍正四年七月初六日廵视台湾监察御史【臣】索琳谨
　　奏为恭报微【臣】到任日期事窃【臣】防
　　皇上隆恩令【臣】廵察台湾地方于雍正四年三月十九
　　日恭领
　　圣训随于二十二日起身于七月初二日抵署望阙叩头谢
　　恩任事讫【臣】所过山东江南浙江等防二麦丰茂米价亦平五月十一日至福建浦城县地方上米价值毎石一两较之旧冬今春实减四五钱之数然农田望雨甚殷幸于十二三四等日连沛甘霖闾阎懽悦俱得尽力南畆而滩河雨后水涨【臣】亦得放舟南下也十九日抵省城一路虽见田禾徧揷只
　　以福建民稠田少今当青黄不接之时啇贩偶稀米价遂长至一两七八钱不等闻地方大吏斟酌时宜先将存仓谷石出粜一面遣员往浙江江西买米平粜故市价稍平从省至台所经兴泉二府虽早稲俱巳将实其米价亦如省城之贵惟厦门米价止一两三四钱今台地早稲已收且又播种于六月二十八及七月初一初四初五等日甘雨连沛田畴霑足目下上米毎石价值一两一二钱小麦毎石一两三四钱其奉
　　防运济漳泉二府之米五万石经【臣】查案已于正二三四五等月如数运足矣除騐看台澎两协大操及台郡两水情形并六月内【臣】未到任之前彰化县界水沙连生番伤害诸罗县治收麦民人一案俱经廵察给事中【臣】汪继燝同【臣】另折具
</div>
    <div class="pagination">
<a href="世宗宪皇帝硃批谕旨_page293.html">上一页</a><span>...</span><a href="世宗宪皇帝硃批谕旨_page289.html">289</a><a href="世宗宪皇帝硃批谕旨_page290.html">290</a><a href="世宗宪皇帝硃批谕旨_page291.html">291</a><a href="世宗宪皇帝硃批谕旨_page292.html">292</a><a href="世宗宪皇帝硃批谕旨_page293.html">293</a><span class="current-page">294</span><a href="世宗宪皇帝硃批谕旨_page295.html">295</a><a href="世宗宪皇帝硃批谕旨_page296.html">296</a><a href="世宗宪皇帝硃批谕旨_page297.html">297</a><a href="世宗宪皇帝硃批谕旨_page298.html">298</a><a href="世宗宪皇帝硃批谕旨_page299.html">299</a><span>...</span><a href="世宗宪皇帝硃批谕旨_page295.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
