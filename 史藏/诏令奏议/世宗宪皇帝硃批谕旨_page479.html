<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 479 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 479 页/共 1210 页</h1>
    <div class="content">　　大小共八处罔不星罗棋布哨探紧严矣惟是沙州之西南伊孙插汉赤落并插汉乌素脑儿去西宁拨住索诺木达什所住之柴达木约有千里其间并无夷人住牧游巡卡路【臣】思此二处最为险要若不防范新设之地俱无接应矣再查沙州去伊孙插汉赤落口子并麻鞋戈必口子八百余里实系策妄贼人偷来要路况今又值隆冬戈必正是落雪之时诚恐夷人乘隙前来有失堵御【臣】罪难辞【臣】因先饬令沙州驻防游击派把总一

　　沿途暂留目兵安设台站防备传递紧急之信又查沙州东南四百余里地名插汉乌素脑儿系哨探阿罗衣且并麻鞋盐池戈必二口子接连柴达木来路又东行三百余里系乌喇打班空濶地方



　　应安住牧熟夷三百家西哨伊孙插汉赤落南哨麻鞋戈必口子自此至彼相去不过四百里易于更番巡探又插汉乌素脑儿并乌喇打班二处应安住牧熟夷三百家西南哨阿罗衣且麻鞋戈必口子南哨盐池戈必口子接连柴达木地方路口东哨乌喇打班口外如此则熟夷哨探于外官兵接应于内少有声息递相传报首尾接应一举可擒此无事则以夷防夷而有事则以夷攻夷之道也除将前由咨商督提二臣防议
　　题请外合先缮折具
　　奏伏祈
　　皇上睿鉴施行谨
　　奏
　　尔原系朕极赏鉴之人今果不谬矣所奏可嘉之至朕欣悦览焉勉之
　　同日又
　　奏为恭请
　　圣安仰祈
　　睿鉴事窃【臣】自本年正月内
　　陛辞以来孺慕之私时切依恋兼以一年之中叨荷殊恩不一而足缘【臣】职守极边不能匍匐叩
　　阙仰瞻
　　天顔专差【臣】标把总赍折代叩
　　圣安并进香水梨汁四瓶梨干一匣伏祈
　　皇上叱存少备采用庶犬马恋
　　主之心得稍伸于万一矣为此谨
　　奏
　　前经有防不令尔等总兵进献况尔在边外新设苦寒地方何乃赍进梨汁等物朕嘉汝之诚勉为存留嗣后不可
　　雍正五年四月十八日陜西安西总兵官【臣】潘之善谨
　　奏为奏
　　闻事雍正五年四月初三日准
　　钦差理藩院员外郎【臣】盛柱驻防哈密凉州镇【臣】袁继荫等密咨内开为移知事雍正五年闰三月二十六日谨将哈密喀伦必留夷情公同防议缮清字密折具
　　奏外拟合将清字密折译出汉字粘单一纸移咨贵镇查照等因密咨到【臣臣】接咨之后将【臣】标官兵不时勤加操演马匹加意餧养臕壮所需军实现在设法制办暗挑马步精兵二千名预备相机声援第安西新设要镇百凡创始一切营制尚需整饬尤可虑者兵马钱粮按季赴兰关领动需数月此在安常处顺可以从容少待若遇仓卒调遣之际未免缓不济事【臣】愚仰恳
　　圣恩俯念边陲重地将每年兵饷预先拨贮肃州道库无事则按季关领支放有事则就近可备军需庶往返不致迟悮而缓急均为有济矣【臣】为边疆要务不揣愚昧妄陈如【臣】言可采伏祈
　　皇上睿鉴施行谨
　　奏
　　所奏是极甚属可嘉此兵饷一事朕既未思及而料理筹议诸臣亦皆忽畧矣候另降防谕部
　　雍正五年八月二十五日【臣】马尔泰【臣】汪漋【臣】潘之善谨
　　奏为奏
　　闻事窃【臣】等奉
　　命办理城工事务自五月初一日啓土兴工即派在工员弁分督夫役筑基造城并采办木石砖灰等项缘杜尔伯津地方土厚质润所筑城垣甚属坚固各员弁俱勤于督工上紧筑造目今镇城土垣已经筑完鼓楼亦筑成台基其余楼台衙署营房现在陆续建造惟城垣包砖一项工程浩大恐一时天冷土冻须俟明春和暖之时方敢动工置立窰座所烧石灰极其细腻砖瓦亦甚坚厚与内地无


　　价口粮食用充足莫不感戴
　　皇恩踊跃趋事兹当城垣造完尚须开濬城壕夫役数
　　千人齐向【臣】等口禀我等防
　　皇恩赏给米面口粮又给工价今开壕一事不过数日


　　于至诚不敢不为陈
　　奏再今年嘉峪关外秋成甚好安西沙州等处收获甚多合并奏
　　闻谨
　　奏
　　览奏秋收情形朕怀深慰
　　雍正五年九月初六日陜西安西总兵官【臣】潘之善谨
　　奏为边地初开禾稼咸登进呈
　　御览以慰
　　宸衷事窃照安西新辟岩疆兵民初集【臣】仰沐
　　皇恩调兹重镇抵任后随亲歴所辖地方考察气候阅看土脉内有沙州新城两处水甘土肥【臣】于本年春夏之交试种麦稻糜谷芝麻髙粱棉花各种尽皆秀实且干茎颗粒较之腹里地方无异现在居民以次开垦将见数年以后尽成沃壤但向来塞外严寒所种皆小麦青稞今我
　　皇上仁风惠泽广被遐陬以致天时应序地气和畅初试五谷即获丰登【臣】谨采各种穗头籽粒并土产枸杞洁置瓜干稻米二色恭呈
　　御览仰祈
　　皇上睿鉴谨
　　奏
　　据奏安西地气和畅禾稼咸登朕欣悦览之
　　同日又
　　奏为奏
　　闻事窃照安西新辑民户因各处道路遥远恐一时到迟有误春耕【臣】于正月间即为料理预备代种随请商督【臣】岳钟琪防檄令将雍正三四两年旧屯熟地尽行播种俟户民到日交给经管【臣】查旧屯熟地一万四千余亩止可种籽种一千四百余石不足二千四百户民食用是以饬令兵丁再开生地一万五千余亩共种籽种三千石又因屯田牛骡止三百有余不敷应用若俟请领势必迟延不及是以拨给营马六百匹其犁抄下籽薅锄灌溉尽属兵丁之力至户民于闰三月二十五日起至四月内陆续到沙者仅七百三十户无处居住即将兵房拨给但为数不足不能逐户安插【臣】令搘设帐房聊蔽风雨急催砍伐木植修盖房屋于六月初一日起陆续又到五百四十四户正值天气暑热蚊蠓肆毒原带牲口多有损伤又兼更换水土不能赴沙因拨给安西兵房暂为居住其续到之一百四十九户又因安西兵房缺少留住柳沟时届西成之期防督臣檄令将屯种地亩每户按二石有余籽种之地分给令户民自为收获【臣】屡催地方官俾令尽数赴田奈巳到沙州者砍木托坯盖造房屋而暂住安西柳沟者实因家口拖累及患疾病不能前往【臣】见户民涣散催促不前复令兵丁代为收获今督臣檄令分田原为休息兵丁之计但户民零星散处顾此失彼不能赴田缘由督臣远驻省城未得周知【臣】思田苗分给户民势必致悮收获是以督令兵丁同拨出户民合力公收今巳割麦百万余捆约估获粮二万二千余石现在接食俟今冬碾打完毕得见确数另行奏
　　闻仍照二石有余籽种所获之粮再为分给再查未到之民与损伤牲口之家来春耕作以今岁较之不无迟悮之虞【臣】以此情节咨明督抚商酌料理讫伏思安西地方新辟我
　　皇上动费帑金招集民户其田地农具房屋等项虽巳经料理但安插之计总在地方官随时相机筹画不致失所方于
　　国计民生两有裨益今职司民牧者但知循习旧规即事涉微小亦必请示督抚动经数月迟悮之处皆由此弊【臣】受
　　恩深重不敢缄黙伏祈
　　皇上简任贤员前来专任料理庶边末愚氓得被洪庥于靡既矣为此缮折奏
　　闻仰祈
　　皇上睿鉴施行谨
　　奏
　　诸凡料理甚属妥协如是方为实心任事朕深嘉之凡百咸能似此据实不隐封疆大臣中更属难得勉之勉之
　　雍正五年十一月初八日陜西安西总兵官【臣】潘之善谨
　　奏为奏
　　闻事窃查【臣】标马匹往年于十月初一日在于本城地方收槽餧养因今岁城工兴作车辆驼只雇觅不敷所需草束拽运艰难是以【臣】令将马二百零五匹饬委【臣】标中营把总李良策在于靖逆营之头道沟地方就草餧养忽于本年十月二十九日据驻防柳沟堡守备报称本月二十九日有中营兵丁金必等赶马饮水忽有达子七名从红柳窝内闪出各执器械前来赶马将兵丁衣服剥去随后沙窝里又闪出达子二十余名将马匹接替竟赶往东北去了把总李良策带兵前去追赶守备亦即派拨弁兵星速跟踪追赶等因到【臣臣】于本日晚得信即差守备马进荣把总胡发等带兵二百名并饬靖赤二营各派兵丁寻踪追赶即具文呈明督【臣】岳钟琪提【臣】宋可进肃州镇【臣】杨长泰在案兹据跟随把总李良策之兵丁华贵等报称从布鲁墩湖滩花海子等四处共寻获马一百一十五匹尚少马九十匹又据前差把总胡发报称马守备于十一月初一日进追至咸泉子见贼夷飞奔前往遂带兵飞追前去先有把总张文元等追至马鬃山打班贼与官兵彼此放鎗见后边又有官兵到来随即退去官兵赶过打班有四十里之地贼夷又添十数名在沿山放鎗打仗一次天晚贼夷退去初三日兵分三起赶至一百六七十里赶上贼夷又在沿山放鎗官兵直追前去乱山之中忽然又添贼夷一百余人将官兵围住放鎗马守备带领弁兵上前放鎗攻打多时天色已晚贼夷退去马守备收兵歇息住劄差把总前来回话据此随问你们可知此项贼夷是谁家的达子禀称俱戴着黑白羊羔皮卧帽子穿着好像西海上的达子内中亦有穿绵甲的等情据此【臣】愚料此项贼夷若是厄鲁特并未带有高装帽子况噶尔旦策楞新近差人进
　　贡请
　　安未必就敢起衅恐系土木扎萨去年七月内从西海分领夷人带赴北套去的【臣】闻得内有马匹乏弱留住哈密之探纳庆养马被扎萨额敏逐赶起身前往北套恐伊等仍潜藏乱山之中以打牲为名潜至境内乘隙偷赶马匹【臣】查此项留住穷夷至多不过二百余名因官兵追急故敢迎敌料此必无重大事情理应无烦
　　圣虑但又查向来在卜隆吉住牧之阿拉布坦八素台同罗卜藏丹津一时投策妄阿拉布坦今闻得伊在辽边住牧恐因策妄阿拉布坦病故之后乗隙由巴尔库尔土胡鲁前来妄生事端均未可定除本月初六日派兵一百五十名复令把总胡发带往金钩硖应援追踪讫【臣】惟恐贼势重大复派右营游击陈进福选精兵五百名预备停当一面饬令守备马进荣相机尾追前去若至土胡鲁地方贼势果重查土胡鲁一带与哈密相近【臣】即飞咨督提二臣并肃镇外即带领兵丁防同驻防哈密凉州镇【臣】袁继荫协同杀再为具本
　　题报事关边徼夷情合先具折奏
　　闻再查贼夷潜至境内汛防官弁并餧马弁员漫无知觉其疎防之罪实所难逭俟追贼官兵回营之日【臣】查明确实另为
　　题叅伏祈
　　皇上睿鉴施行谨
　　奏
　　宋可进亦经奏闻此风何可滋长亟当悉心筹计务穷踪迹朕意或恐罗卜藏丹津勾引准噶尔夷贼前来生事起衅亦未可知料青海夷人未必敢如是妄行也
　　同日又
　　奏为奏
　　闻事窃【臣】于本年三月内因沙州户民到迟恐屯种有误【臣】随商请督【臣】岳钟琪派拨【臣】标兵丁一千五百名代为开荒垦种籽种三千石秋收刈获麦捆一百二万有零经【臣】具折
　　奏明今于十月二十八日据经理屯田游击陈进福报称场事完毕共计碾打京石麦二万四千三百余石除还过籽种三千石屯田兵丁加増口粮九百石外尚有麦粮二万四百余石俱盘交沙州衞仓存贮按月支给户民口粮查沙州原议安插户民二千四百户今现到一千四百二十三户营兵所收粮石足敷户民明岁一年食用尚有未到九百七十七户若于明春正二月起发到沙长途远涉牲口乏弱恐不能及时耕种徒费口粮是以【臣】等详明督臣请将未到之户俱于来年交秋起身于八月内到沙不但牲口可免倒毙即所食口粮亦可节省半年有余又不至妨彼盖房之工再督臣以沙州安插户民如何于
　　国帑无亏如何于民生有益如何于农事无误令【臣】防同肃州道齐式汉兴道尤汶确议等因【臣】即公议九条呈覆讫谨将原议九条录呈
　　御览更有请者安西新设边镇各处地土多未开垦成熟出产无多【臣】标马匹上槽餧养所需料豆俱系赴甘籴买因甘肃收成少歉较之去岁价值昂贵况明岁城工正在兴作食指殷繁恐甘肃等处仍遇歉薄采买挽运必致多费钱粮有关
　　国帑【臣】仰体
　　皇上劝谕开荒至意再三晓示据各兵内有子弟呈报情愿认地垦种者准作该丁恒产仍令照例陞科外但查各兵家口先搬接到安者仅三百余家余丁不过百十余名【臣】酌议明春仍量拨营兵带领现在之余丁在于新城地方公种一千余石籽种沙州协标亦有余丁令在沙公种五百石籽种秋收之后粮食存贮公所若遇粮价昂贵之时并紧急需用之处支给兵食庶边疆有备贮之粮兵丁免缺食之虞【臣】愚昧之见是否有当伏祈
　　皇上睿鉴施行谨
　　奏
　　览奏俱悉一应户民屯种等务统宜咨商岳钟琪定议办理朕不便批谕当否凡事不可参差必内外画一方能妥协
　　雍正六年二月二十二日陜西安西总兵官【臣】潘之善谨
　　奏为奏明躧获贼踪事窃照【臣】标就草餧养马匹于雍正五年十月二十九日被贼偷赶二百零五匹责差【臣】标右营守备马进荣领兵追赶缘由节经
　　奏明于雍正六年正月三十日据【臣】前差分途躧探贼踪通事魏汉竒王朝宰等禀称奉差缉贼自肃州起身由坤都伦押斯一掏一带到巴济公住牧的扎防海必尔汉地方躧见踪迹将番文投给阿亥台吉据云贼已拏住给有文书令小的等先来报信他们讨将军吩咐然后差人送贼等语据此【臣】随将来文译出细绎文内情由并面质差来投文之副都统噶尔架等俱有随后送贼之语但等候十余日并未解送前来正在复差通事魏汉竒等持文前赴北套巴济公之弟阿亥台吉处讨取贼夷间于二月十三日准振武将军咨内开贼已拏获一十二名解送军营一一勘明偷马情由咨请内部讫等因【臣】查金钩硖打仗之后据守备马进荣差把总胡发等报称贼夷百十余人今准咨称贼夷一十二名与原报打仗之数目大相悬殊今振武将军止据贼夷供称偷马情由并不知与我官兵打仗之事既称咨请内部应听部审具
　　奏所有前差追贼守备马进荣带领官兵已于二月十六日檄调回营外至贼夷果否多寡之处【臣】责差把总朱禄通事魏汉竒并前与贼打仗报信之通事王孝等同振武将军差人蓝翎侍衞策吝及副都统都噶尔架等前往打仗之所验看交踪前赴振武将军处与巴济公之弟达什达尔架公并阿亥台吉面质贼夷多寡数目讫【臣】谨将躧获踪迹缘由缮折奏
　　闻谨
</div>
    <div class="pagination">
<a href="世宗宪皇帝硃批谕旨_page478.html">上一页</a><span>...</span><a href="世宗宪皇帝硃批谕旨_page474.html">474</a><a href="世宗宪皇帝硃批谕旨_page475.html">475</a><a href="世宗宪皇帝硃批谕旨_page476.html">476</a><a href="世宗宪皇帝硃批谕旨_page477.html">477</a><a href="世宗宪皇帝硃批谕旨_page478.html">478</a><span class="current-page">479</span><a href="世宗宪皇帝硃批谕旨_page480.html">480</a><a href="世宗宪皇帝硃批谕旨_page481.html">481</a><a href="世宗宪皇帝硃批谕旨_page482.html">482</a><a href="世宗宪皇帝硃批谕旨_page483.html">483</a><a href="世宗宪皇帝硃批谕旨_page484.html">484</a><span>...</span><a href="世宗宪皇帝硃批谕旨_page480.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
