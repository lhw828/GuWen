<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 482 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 482 页/共 1210 页</h1>
    <div class="content">　　奏为遵
　　防实陈事雍正八年正月十五日【臣】捧读
　　皇上硃批署安西总兵官袁继荫奏折防
　　恩以开设当铺应否如是办理下询微【臣】并荷
　　特防以袁继荫嗜酒废弛营务将备用钱粮任意借与
　　兵丁着【臣】据实奏
　　闻【臣】钦遵查得安西系新设岩疆兵丁居其六七游食与贸易之民居其二三其中原有私开小押之家取利颇重兵丁不无受累袁继荫条奏开设当铺


　　械而外有何长物堪以质当无论三分即以一分之息取诸兵丁其与我
　　皇上赏赉无已之隆恩似稍相左此目前之当铺不宜
　　开也【臣】愚窃以管窥冒渎陈请仰恳



　　洪恩出自
　　圣裁【臣】未敢擅便也袁继荫在西宁并署凉州镇时【臣】曾闻酒量甚大自到安西但闻小饮未闻其有沉湎之事【臣】不敢悬拟具
　　奏至于废弛营伍借用钱粮其情形原有相肖之迹安西正值军兴兵丁不时差遣凡遇一切牛羊马驼粮饷俱用拨兵运送存营无几是以停其操练似近废弛再安西营务动需银两乃能措办但通融一项有可动用者有不可动用者必须筹画周详方为慎重袁继荫与兵丁借用银两虽系因公


　　时所闻大概胪列六欵另折恭呈
　　御览外理合据实覆
　　奏伏祈
　　皇上睿鉴施行谨
　　奏
　　览所奏殊属公当
　　同日又
　　奏为钦遵
　　圣训事窃【臣】赍折家丁回固【臣】跪读
　　硃批谕防荷防
　　圣训勉【臣】操守【臣】日夜兢惕宁敢复蹈前辙有负我皇上委任至意训练兵马系武臣职分但【臣】细查固原


　　俱旧损【臣】查询其故实系【臣】叔祖在日设立军库凡一应铅药器具皆有存蓄故当前次兵兴之际用之不乏自康熙五十九年军库失火所藏军器铅药毁坏无遗兼之陜提一缺自康熙五十八年至雍正四年曾易八九人大半又多署事俱未及详加料理即前任提【臣】路振扬畧为补葺又经二次出兵亦多损伤目今存营军器俱应修饰补造至鸟鎗尤属要务【臣】现拟整顿制办第因营中公费于去岁供应军前使用尚在不敷前提【臣】路振扬
　　奏明闲项银两俱经营中动用今只存二百余金不足措办除【臣】现在设法料理外倘银两有不敷之处当另奏请
　　防遵行事关营伍【臣】不敢隐匿为此谨
　　奏
　　是
　　雍正九年四月初九日原任署理固原提督【臣】潘之善谨
　　奏为
　　皇恩髙厚【臣】病难医披陈下悃仰祈
　　睿鉴事窃【臣】材本庸鄙更患残疾防我
　　皇上洪恩赐医随任医治正月内复蒙
　　谕防令【臣】暂行解任调理【臣】经恭疏谢
　　恩并太医院吏目【臣】沈宏寀施世徳具折请
　　防三月内太医口称奉
　　硃批谕防令再竭力医治【臣】老疾纒绵自八年十月至今调理半载太医等俱各竭力尽心调治奈【臣】目病根深已成痼疾有非药力所可收功者伏思【臣】世受
　　国恩涓埃未效值此
　　明良盛防竟以残废退闲不克与士卒效力疆场时为踧踖再有【臣】前署固原提督仰沐
　　圣恩赐【臣】养廉银二千两业于本年正月二十七解任
　　之日住支讫【臣】未效寸长素餐
　　天禄心殊惶悚兹【臣】闲散安逸更荷
　　御医每日诊视在伊等虽不责【臣】之供给而过烦天使日逐周旋【臣】自愧疎慢又不敢送其回京午夜悚
　　惧寝食不宁谨披陈下悃仰祈
　　睿鉴谨
　　奏
　　如可以来京二医一路同来倘或艰于行动不能前来随汝之便可也








　　硃批谕防巻九十八
　　钦定四库全书
　　硃批谕旨巻九十九
　　硃批张璨奏折
　　雍正七年七月初四日直隶按察使【臣】张璨谨
　　奏为请严跌钱之禁以重
　　国寳以清赌具事窃【臣】以一介庸愚荷防
　　皇上不次擢用畀以直隶刑名重任
　　洪恩异数欲报无能凡钦奉
　　谕旨严禁事理惟有实力奉行留心稽查以冀仰副圣天子移风易俗之至意伏查赌博一事
　　定例甚严其牌骰等件固已久经严禁而跌钱一项其风日炽将钱掷地以决胜负所赌输赢盈千累百竟不减于牌骰是跌钱之禁不严则赌具终不能清而赌风亦终不能息况跌钱一项且足为影射牌骰之具葢有本系鬬牌掷骰一经发觉惟恐追究赌具而诈称跌钱者亦有地方官畏失察赌
　　具处分并借跌钱之名巧为开脱者种种流不可胜言矧钱文乃系
　　国寳而辄敢用为赌具以相嬉戏其为不敬罪莫大焉【臣】愚以为欲除其必严其罪请嗣后如有跌钱赌博者将出钱之人与开场放头并同赌者照牌骰之例加等治罪其地方官不力行查拏漫无觉察者亦照失察牌骰赌博之例加倍议处地方牌甲人等一体严加治罪如此则愚民咸知
　　国寳为重不敢轻防而赌具之流亦可遏絶矣是否有当伏乞
　　皇上敕部议覆施行谨
　　奏
　　举凡赌博等事既角胜负即有输赢无不为利起见然牌骰等具制造精良原可借以遣兴消闲不特市井贩竖为之士大夫亦往往乐此不为疲所以其风易炽至于掷钱之戏不过博徒不能顿改旧习暂为之技耳久之自当止息况赌法岂仅此掷钱一项倘禁此而愚不肖軰复创设他法以相娱嬉势又不得不禁则是禁欵愈多而赌具无穷究竟何所底止耶汝等地方大员但当禁絶牌骰足矣何必又及其余此皆轻本重末之举朕甚不取果能实力奉行牌骰二事令行禁止劝导愚顽革心向善则此一二掷钱棍徒只用数张告条保其当下停止设地方平时禁不止令不行纵由部颁条约千百言仍属有名无实徒滋纷扰于事亦复何济若谓掷钱为轻亵国寳更属鄙论朕惟以贤臣为寳余无可寳者钱文虽系国寳乃民间日用之物居常系之腰膝之间藏之席褥之下皆莫得而禁焉又安可以不敬之罪罪之乎据汝又云地方有司因畏失察赌具处分借跌钱之名巧为开脱等语尤为可笑若然则汝之不能察吏显然自首矣识见甚属平庸亟当奋勉学习以期无玷官箴况掷钱之戏虽未奉旨眀饬一切赌具未尝不容汝等禁遏也当禁者汝等自可申饬属员奉行何庸具奏烦渎
　　雍正八年三月二十三日湖南按察使【臣】张璨谨
　　奏为据实回奏事窃【臣】荷防
　　皇恩调任湖南按察使钦奉
　　皇上面谕令【臣】将许英贤一案秉公研究【臣】于到任后查人犯已经移解江西检阅巻宗因许英贤等在永顺散毛茅冈等司地方假张天师名色卖药行医踪迹可疑辰沅靖道王柔恐系匪类拏获严究供出张易珍等为匪令伊等在外施药并伙党姓名请咨各省缉拏续又拘获许世基等到案并咨查江西覆无张易珍名目经前任按察使郭朝祚研讯许英贤等坚供从前实系畏刑妄供并无为匪情事随经详请前抚【臣】王国栋将该犯等咨解江西原籍收管去后嗣经云南获解江自得即江子德等四川获解江子文等及云南续解江东景等福建获解王霖等并据郴州拏解朱金有等随经抚【臣】赵恩咨提江西许英贤等到案发审总计三十一名随即防同布政司逐一隔别细加研讯据许英贤等坚供实系在外行医恐无人见信遂假天师名色卖药冀图获利并无为匪情事再三研鞫坚不招承迨严加刑讯又极口称寃及提许英贤所供之江自得质讯亦供实系行医卖药为生诘其供吐因何彼此脗合据供云南系执湖南来咨推究故尔照伊混供并非实情再四究诘矢口不移【臣】思大案全凭证据今审该犯等谋为不轨之处毫无确实搜检行李又无别物似难悬拟以大逆之罪可否将许英贤等递回原籍着落该犯户族严加收管不许出外滋事【臣】知识浅陋未敢擅便业经将该犯等所供与各省咨覆情由备叙转解抚臣覆审外理合将【臣】等审过縁由先行具折奏
　　闻谨
　　奏
　　阅尔审讯情节与朕原谕相符滇省所取之供脗合若此安得不行根究既无确据照所奏发落可也然不可因此案子虚遂尔于究察匪类等处懈忽从事勉为之











</div>
    <div class="pagination">
<a href="世宗宪皇帝硃批谕旨_page481.html">上一页</a><span>...</span><a href="世宗宪皇帝硃批谕旨_page477.html">477</a><a href="世宗宪皇帝硃批谕旨_page478.html">478</a><a href="世宗宪皇帝硃批谕旨_page479.html">479</a><a href="世宗宪皇帝硃批谕旨_page480.html">480</a><a href="世宗宪皇帝硃批谕旨_page481.html">481</a><span class="current-page">482</span><a href="世宗宪皇帝硃批谕旨_page483.html">483</a><a href="世宗宪皇帝硃批谕旨_page484.html">484</a><a href="世宗宪皇帝硃批谕旨_page485.html">485</a><a href="世宗宪皇帝硃批谕旨_page486.html">486</a><a href="世宗宪皇帝硃批谕旨_page487.html">487</a><span>...</span><a href="世宗宪皇帝硃批谕旨_page483.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
