<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 1076 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 1076 页/共 1210 页</h1>
    <div class="content">　　奏谢
　　天恩叩请
　　圣训伏乞
　　皇上睿鉴谨
　　奏
　　览奏知道了已有旨实授卿总督矣严缉私贩一如李衞爲之不可丝毫存姑息之念再者浙省向称僧海爲释敎焚修胜地务令俱各得所若以蔑僧辟释爲理学标准则误矣除此二者之外朕俱信得及卿无可训谕者竭力勉爲之
　　浙江总督【臣】程元章谨
　　奏爲陈奏事窃【臣】奉
　　命署理浙江总督印务于九月十五日由秀水县平望地方入境一路察看田畴晚禾俱巳成熟现在收获居民乐业惟嘉兴府属之石门桐乡二县湖州府属之归安乌程二县于九月初九日夜雷雨交作带有冰雹在田禾稻间有被雹打伤长二三十里及一二十里寛四五里及二三里不等【臣】即谕令各该府县确勘幷加意抚恤去后履任之日随酌动
　　恩赏僃公银两分别赈恤毋致失所查此雹系自东至西所伤地方原不寛广通县计之例不成灾惟是就各村各户而论现已无收目前十月初一日即届漕米开征之期今被雹田稻既无收成难于完漕【臣】伏覩我
　　皇上宵衣旰食勤恤民隐凡所以爱养黎元者无微不至今石桐等四县内被雹田亩约计应纳漕米不过二三万石幷漕项等银仰恳
　　圣恩概准缓至癸丑年秋成带征或分作两年带征民力更觉寛纾其南米一项系给本省兵粮幷请借支仓谷碾放统俟带征还补如此则被灾贫民目前得免追呼而惟正之供将来仍不亏缺闾阎小民实沐
　　圣泽于无疆矣【臣】因事关民瘼不揣冒昩恭折
　　奏请伏乞
　　皇上训示遵行谨
　　奏
　　该部议奏
　　浙江总督【臣】程元章谨
　　奏爲陈奏事窃查浙省海塘爲第一要务今秋沿海各地方风潮甚大塘工尤当加意保防【臣】于履任之初即面询杭嘉湖道王敛福据称今岁入夏以来潮势更大昼夜冲刷海宁接连仁和一带地方俱属险要业经署抚【臣】王国栋等将一切石草各塘应修应筑之处分晰具疏
　　题报在案后于七月十六十七等日风陡作潮势虽极汹涌仰赖
　　皇上至诚感格
　　海神黙祐当夜风转潮退即获安澜现今已届冬令潮水渐平可保无虞等语【臣】因履任伊始政务殷繁现在竭力办理稍有就绪即当亲往海塘逐一细加确勘相度形势饬令各委员上紧赶筑防防务期完固以资捍御容俟勘明之日将应否添改修筑之处详细另行奏
　　闻所有据禀海塘平稳情形合先恭折陈
　　奏伏乞
　　皇上睿鉴谨
　　奏
　　览奏已悉海塘一事应饬在工人员各具忠诚之心以对越
　　神明再加以勤愼从事尽力保防以期安澜奏绩浙省虽云政务殷繁而海塘工程最爲紧要时刻不可释怀万勿因惜小费致误大事极宜留心查勘多方防防工料等项更须预爲区画庶免临期失措敬愼爲之毋忽
　　浙江总督【臣】程元章谨
　　奏爲遵
　　旨督办赈恤江省灶丁事本年九月二十五日接准部
　　咨钦奉
　　谕旨以南滙县下沙头二三场等处灶户盐丁被水署督【臣】李灿盐道江承玠彼此迟延观望不速行赈
　　济以致穷丁嗷嗷待哺流离失业着【臣】督率江承玠尽心办理仰见我
　　皇上轸恤穷丁无微不至【臣】先于赴浙舟抵江宁时即闻沿海灶户盐丁被水甚众亟须赈恤抵任之后随面询盐驿道江承玠各该场被水灶户作何抚恤据称从前止动支存公银四百两委员往赈八月底复动银四千八百两仓米一千七百石借给各灶户爲修葺灶舍置僃柴卤之需又两次共拨盐义仓米五千五百石并存公银一千两委员运往赈恤俱经详明有案等语当查各巻与该道所禀相符第后发银米爲时已觉迟缓且曾否俱已运到各委员办理有无未协之处谕令该道飞檄饬查去后今钦奉
　　恩旨除一面转行该道钦遵一面委令原任金华府知
　　府吴烱星往下沙头二三场等处将
　　上谕遍示宣布
　　皇恩督同各委员逐一确查加意赈恤咸令得所毋任胥役从中侵冒倘前发银米尚有不敷立即详报酌量再拨务期妥协办理俾被水灶丁均沾实惠以仰体我
　　皇上格外加恩之至意所有遵
　　旨督率办理缘由理合恭折奏
　　闻伏乞
　　睿鉴谨
　　奏
　　好尽力爲之务令穷丁均沾实惠日前所降谕旨非欲徒博优恤虚誉也不可错防朕意稍涉疎慢致成有名无实之举
　　浙江总督【臣】程元章谨
　　奏爲钦奉
　　训谕据实覆奏事本年十月内【臣】赍折家人到浙随恭
　　设香案望
　　阙叩头敬谨开读内恭谢
　　天恩一折奉有
　　硃批【臣】跪读之下仰见
　　圣训周详无微不照伏思浙省盐政自前督【臣】李卫兼办以来固巳渐次清厘其办理妥协者【臣】皆照依而行不敢故爲矫异其盐务项下有可节省之处【臣】断不敢滥用糜费至于私枭私贩碍课病啇【臣】素所深恶前任安徽巡抚时凡私盐案件俱由【臣】
　　衙门理结【臣】必按律究拟从不稍爲寛贷今【臣】兼办盐政则缉私究贩乃系专责更何敢少存姑息枉法纵奸以负


　　浙江古刹丛林最多而杭郡尤甚诚如
　　圣谕可称僧海【臣】本庸愚屡防
　　皇上训诲心体力行时时奋勉政事之外不敢标立理
　　学之虚名前防







　　圣训敬谨遵行今先据实覆
　　奏伏乞
　　皇上睿鉴谨
　　奏



　　硃批谕旨卷二百十一上
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕旨巻二百十一下
　　硃批程元章奏折
　　浙江总督【臣】程元章谨
　　奏爲奏
　　闻事窃查浙省从前有截留漕米四十万石以僃赈粜支销之后开捐买补除派发各县分贮外其余二十万石陆续易谷积贮省城永济仓向交宁绍嘉松两分司经管后因米谷在厫年久不无折耗于雍正五年间经前督【臣】李卫议令收米之时每石加收四升五合以僃折耗在案讵宁绍分司徐有纬于上年推陞离任查明伊经管项下缺少米七千四百余石又谷六千五百余石除将预收僃耗米谷抵补外实少米五千八百九十余石谷三千三百四十余石又雍正九年拨运江南淮北米石内搧出气花厫底等项米五千四百余石除盐商
　　捐银二千五百两抵补外尚少米三千石此项已经署督【臣】李灿准于盐道库内动支盐务余银三千两现交署分司汪徳馨买补其余所少米谷徐有纬指称年例应销名色希冀将别项公银代伊补垫又因前督【臣】李卫折
　　奏节省盐商公费银两动用款项内附有拨补永济仓折耗及气花葢头等项米谷一语遂欲于此项节省商费内代爲弥补【臣】到任后据司道议详请以盐务余银拨抵【臣】查李卫送到折稿现称永济仓抵耗一项于节省十三万两内拨补【臣】以仓粮闗系重大不便虚悬是以照亏空仓谷一面纠防一面买补之例批令乘此秋收速行买补仍一面具折奏请
　　圣裁定夺其如细查盐道库贮李卫所
　　奏节省银十三万余两或先已拨用或现在工程待支或别项借用或尚欠在商未经捐缴未有余剩在库是银米两悬徒爲纸上空谈【臣】思仓储米谷倘有缺少霉烂俱应着落经管之员赔补定例昭然各省遵奉今徐有纬缺少米谷已将在仓僃耗及商捐并盐务余银共拨抵过米谷一万余石合之所称应耗之数巳属浮多此外复有缺少明系亏空岂容又以年例应销爲词重开折耗况盐务盈余虽非正项但业已节省归公止可于公务支用岂可以盈千累万之公银代不肖之员弥补亏空耶【臣】荷蒙
　　高厚殊恩惟知谨守绳墨不敢掩饰扶同除将徐有纬
　　照例
　　题防请
　　旨究追外合将从前已经准销拨补折耗缘由具折陈奏伏乞
　　皇上睿鉴谨
　　奏
　　防劾徐有纬甚是至于盐道库贮节省之项曾经李卫折请动用办理数处工程朕记忆未清汝其一面确查一面咨询李衞可也内如弥补徐有纬亏空不应之滥用难言其无若云李衞于中染指料系必无之事总之查询后自然水落石出此奏朕嘉是览之
　　浙江总督【臣】程元章谨
　　奏爲奏
　　闻事窃照浙省乌程归安桐乡石门四县于九月间偶被冰雹其受灾田亩艰于办漕【臣】先经具折奏恳
　　天恩准予缓征在案又查今岁夏秋之交各府田亩间生小虫伤害田禾得雨之后渐次消弭但虫少伤轻及早先得雨之处收成不过畧减惟嘉属之平湖海盐湖属之武康绍属之诸暨等县境内有一二处被虫较重又湖属之安吉州虫患虽轻因天目山发水灌注低洼田亩间有淹浸以上除诸暨一县不征漕粮外其余四州县被伤之田阖县通计原不成灾而被虫之户催令完漕未免难于办理统计四州县被虫田亩应纳漕粮仅三四千石爲数无多似不必与被雹之田槩请缓征【臣】再四思维酌令各州县借动仓谷碾米应兑俟来岁早谷登场时遵照上年虫伤一案所奉
　　恩旨每漕米一石折征银一两责令该州县照数买谷还仓如此则一转移间被虫贫民既免催呼漕粮重大亦无迟误而征银买补仓储仍不致有虚悬矣至于各府被虫之田先经署抚【臣】王国栋等饬将僃公银两酌量赏给助其补种菜豆【臣】抵任后复行令查明实在乏食贫民按户酌恤是以小民不致失所咸颂
　　皇恩欢声遍野惟是通省各州县有捐监补漕及本年平粜各谷俱应买补今岁收成歉薄米价不能平减若再责令购买足数诚恐市价昂贵小民艰于谋食今近水各县皆赴外省籴运其距水遥逺之地暂缓至来岁早收买补价银俱令解贮府库以杜亏空之弊【臣】谨将见在办理缘由据实
　　奏明伏乞
</div>
    <div class="pagination">
<a href="世宗宪皇帝硃批谕旨_page1075.html">上一页</a><span>...</span><a href="世宗宪皇帝硃批谕旨_page1071.html">1071</a><a href="世宗宪皇帝硃批谕旨_page1072.html">1072</a><a href="世宗宪皇帝硃批谕旨_page1073.html">1073</a><a href="世宗宪皇帝硃批谕旨_page1074.html">1074</a><a href="世宗宪皇帝硃批谕旨_page1075.html">1075</a><span class="current-page">1076</span><a href="世宗宪皇帝硃批谕旨_page1077.html">1077</a><a href="世宗宪皇帝硃批谕旨_page1078.html">1078</a><a href="世宗宪皇帝硃批谕旨_page1079.html">1079</a><a href="世宗宪皇帝硃批谕旨_page1080.html">1080</a><a href="世宗宪皇帝硃批谕旨_page1081.html">1081</a><span>...</span><a href="世宗宪皇帝硃批谕旨_page1077.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
