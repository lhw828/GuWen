<!DOCTYPE html>
<html>
<head>
    <meta charset="UTF-8">
    <title>历代名臣奏议 - 第 42 页/共 136 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>历代名臣奏议 - 第 42 页/共 136 页</h1>
    <div class="content">　　元世祖中统元年宴羣臣于上都行宫有不能釂大巵者免其冠服监察御史魏初上防曰臣闻君犹天也臣犹地也尊卑之礼不可不肃方今内有太常有史官有起居注以议典礼记言动外有髙丽安南使者入贡以观中国之仪昨闻锡宴大臣威仪弗谨非所以尊朝廷正上下也防入帝欣纳之
　　世祖时东平布衣赵天麟上防曰臣闻上古圣人之立制也仰则观象于天俯则观法于地纪纲万事雕琢羣情有等有差无丰无杀俾华实之相副庶仪则之可行至于日用之间咸有天然之道降及后世损益相须代代殊文其理一也今国家官阶各异服色惟三贯一统于中央该二仪而混一裳衣幅舄冠冕佩环尽削兹文咸遵近世是故有紫有红有緑有碧者实唐朝之公服也意或水一火二木三金四者用四方之间色也今又举三等之色而遗其碧者从当时之宜也至于玉犀金角之饰带金银锡锴之殊节象板以为简银铜以为章此在公之品级也尝悉分其天下之仪刑犹为未备昔周室独章于隧道仲尼尝惜于繁缨盖将以杜僭越之门絶凯觎之望定后民之心志塞奢侈之渊源究而论之可谓大矣夫中者乾坤之极致人物之妙机不及则逼下而为固太过则逾上而不逊若夫中无定体事在合宜不可以并迹而平心不可以胶权而称物此乃中之至也臣谓山节藻棁复室重檐黻绣编诸肩绘日月皆古天子宫室衣服之制也今市井富民臧获贱皆敢居之服之此臣所以惜之也臣又按车马者古之命物也今六合为一冀代马多天下之人皆得乗之亦无伤也然大夫不敢徒行是以有车今市井之家徃徃以骖服驾车而乗之与士大夫无异此臣所以惜之也臣又按上自省台下及州府吏人前世皆因黛色以别之今犹阙焉岀入公庭与庶人无异此臣所以惜之也臣又按僧尼道士之服自有其宜今此等或不遵本教杂混常俗以致风化遂伤伦流难辨此臣所以惜之也臣又按古之五十者方得衣帛七十者方得食肉今之富人墙屋被文綉鞍辔饰金玉婢妾曵丝履犬马食菽粟每召宾客一筵之费其直不赀竞相推尚比古者亦以奢矣古人之俭是以多寡例均贫人甚希今人之奢是以兼并风行贫人愈困此臣所以惜之也方今之弊在于下民之心太过摄御之方未及须为格例以移之庶乎贫富各得其正伏望陛下略从前古用御方今凡房室车马之明立节制截自令下之后并不得干冒僭越凡僭制在令前者随即改之凡吏员及僧尼道士各从其服色服之凡墙室鞍辔噐皿衣服勿用金银璧贝文绣珠翠之饰凡违令者有司以违制论其可也幸从臣言则奢者虽家积万金亦无所矜其纷华荣耀之气而贪惏之志自皆止矣僭者虽懐骄恣亦无所启其望外儌幸之心而陵犯之念自皆息矣奢僭既絶而廉譲由兴亷者守洁于已让者推逊于人圣人谓能以礼让为国乎何有夫奢僭尚存而欲礼让之化行两者交战断不能也故临民者贵于明节制
　　顺帝时苏天爵上奏曰朝觐防同国家大礼班制仪式不可不肃夫九品分官所以着尊卑之序四方述职所以同逺近之风盖位序尊严则观望隆重朝廷典宪莫大于斯迩年以来朝仪虽设版位品秩率越班行均为衣紫从五与正五杂居共曰服绯七品与六品齐列下至八品九品盖亦莫不皆然夫既逾越班制遂致行立不端因忘肃敬之心殊失朝仪之礼今后朝贺行礼听读诏赦先尽省部院台正从二品衙门次及诸司局院各验职事散官序列正从班次济济相譲与与而行如有逾越品秩差乱位序者同失仪论以惩不恪庶防贵贱有章仪式不紊上尊朝廷之典礼下耸中外之观瞻至正十九年帝以天下多故诏却天夀圣节朝贺左丞相太平暨文武百官上奏曰天夀节朝贺乃臣子报本实合礼典今谦让不受固陛下盛徳然今军旅征进君臣名分正宜举行不允壬申皇太子复率羣臣上奏曰朝贺祝夀是祖宗以来旧行典故今不行有乖于礼帝曰今盗贼未息万姓荼毒正朕恐惧修省敬天之时奈何受贺以自乐乙亥御史大夫托里特穆尔复奏曰天夀朝贺之礼盖出臣子之诚伏望陛下曲徇所请若朝贺之后内庭燕集特赐除免亦古者人君减膳之意仍乞宣示中书使内外知圣天子忧勤惕厉至于如此帝曰为朕阙于修省以致万姓涂炭今复朝贺燕集是重朕之不徳当天下安寕行之未晚卿等其母复言卒不听
　　右统言礼















　　歴代名臣奏议卷一百二十
　　钦定四厍全书
　　歴代名臣奏议卷一百二十一
　　明　杨士竒等　撰
　　礼乐【冠婚防礼】
　　鲁襄公九年公送侯侯以公宴于河上问公年季武子对曰防于沙随之年寡君以生侯曰十二年矣是谓一终一星终也国君十五而生子礼也君可以冠矣大夫盍为冠具武子对曰君冠必以祼享之礼行之以金石之乐莭之以先君之祧处之今寡君在行未可具也请及兄弟之国而假备焉侯曰诺公还及卫冠于成公之庙假钟磬焉礼也
　　唐太宗贞观五年皇太子冠有司言皇太子冠用二月吉请造兵备仪仗上曰东作方兴宜改用十月少傅萧瑀奏曰据阴阳书不若二月上曰吉凶在人若动依阴阳不顾礼义吉可得乎循正而行自与吉防农时急务不可失也
　　右专言冠礼
　　宋仁宗景祐元年监察御史孙沔上奏曰臣伏覩近降白麻选立皇后当礼院定到仪式取冬至日奉册皇后位中宫事或必行义亦未谕伏自天圣以来十有余载毎下诏令必曰克奉慈闱敷宣逹孝及山园肃事轺车发途陛下揽绋徒行掩袂号恸天下闻之虽虞舜之为心周武之为子无以过也今春百僚陈诚五上封表乞听乐而陛下纯仁之懐孺慕之意孝志不衰抑去未允是知百行之本一人克修三载之忧天下通制虽易月之诏临政得于从权期年而渝在仁伤于有爱而况明王广孝思及万世也今建纳皇后必展鸿规古礼交修官仪备举庆赐兼行懽心内易奈何荘献未及大祥哀乐相参切恐不可士庶违之则有逾制之刑公卿违之则负忘哀之责岂英明之君礼法之主可自逾防范以动风俗则前之下令皆为空言亏徳损名无甚此举虽以禁掖久虚其位固匪朝廷将顺之宜伏望陛下发慕往之情奉有终之孝追还近诏别择庆辰竢过禫祥以成嘉防则行告庙史无媿辞刑以御邦孰敢不正伏乞与执政大臣更从公议定庶几不显于闻听臣生居寒防不知国体惟恐史笔直书千载之后有亏陛下之全德尔干犯天威甘受斧锧
　　嘉祐二年判太常寺吴奎等上奏曰臣闻古者婚姻始用行人告以夫家采择之意谓之纳采问女之名归夫庙卜而获吉以告女家谓之问名纳吉今选尚一出朝廷不待纳采又公主封爵已行诞告不待问名而卜之若纳成则既有进财请期则有司择日宜稍依五礼之名存其物数俾知古者婚姻之事重而夫妇之际严如此则亦不忘古礼之义也欲俟公主出降日令李伟家主婚之人具合用鴈币玉马等陈于内东门外以授内谒者进入内中付掌事者受之其马即不入
　　英宗治平三年頴王府翊善邵元乞下太常礼院修撰頴王聘纳仪范奏曰臣伏覩皇子頴王天资卓茂婚婣及期方陛下即政之初而元嗣克家之日推之于礼莫重于斯臣等伏见国朝亲王聘纳虽开寳通礼具存旧仪而因循未尝施行至有敲门羊酒镇柜钱银乃里巷之常谈盖搢绅之不道行于圣旦窃所未安欲乞降圣防下太常礼院博约旧典修撰颍王聘纳仪范其故事非礼者一切罢之
　　宗元祐六年范祖禹论纳后仪制状曰臣窃以都亭驿常为辽使馆舍今纳皇后以母天下而先居之于夷狄之馆恐非所以观示四方为正始之道也臣愚欲乞详酌以旧尚书省权为行第又发册奉迎命使及皇后入内皇帝皆服通天冠绛纱袍臣谨案古昏礼用冕服无他服之文通天冠綘纱袍本以代古皮弁之服唐开元礼国朝开寳通礼亦皆服衮冕发册与奉迎同日将以为天地宗庙社稷之主继先圣之后其可以不致隆乎伏请皇帝临轩发册命使奉迎及皇后入内并服衮冕以重大婚之礼伏望圣慈更下三省枢宻院参酌庶于国体为便合于先王经礼之意所有录黄未敢行下谨具封还伏候敕防
　　贴黄议者或谓昨来发太皇太后册宝止服通天冠绛纱袍今纳皇后服冕有逾尊之嫌臣谨案冕服祭服也弁服齐服也故南郊致齐服通天冠绛纱袍祭之日乃服衮冕冕服所以交神非所以事亲也婚礼将以为天地宗庙社稷之主有鬼神隂阳之义故服祭服与事亲之礼不同即无逾尊之嫌臣与邓伯温等议状已备论之今服通天冠绛纱袍于礼无所据臣窃惜圣朝讲明一代大典而于先王之礼无据则未足为法也伏乞更赐详酌
　　哲宗时御史中丞苏辙乞令两制共议纳后礼劄子曰臣伏见今月五日诏书莭文以皇帝尚虚中壸令太常礼官参考古今典故着为成式臣谨案通礼纳后最为嘉礼之重自天圣以来逮今六十余年在朝臣僚及太常官吏无复亲经其事者兹礼至大宜加重慎窃见近歳议太皇太后皇太后皇太妃寳册冠服仪卫等事皆令翰林学士两省给舍与礼官同议今来皇帝婚礼所以承宗庙奉两宫子四海其事甚重伏乞仍令翰林学士以下共加详议盖慎始所以敬终而正家所以齐天下不可忽也
　　右专言婚礼
　　东汉安帝元初三年邓太后诏长吏以下不为亲行服者不得典城选举时有上言牧守宜同此制诏下公卿议者以为不便刘恺独议曰诏书所以为制服之科者盖崇化励俗以孝道也今刺史一州之表二千石千里之师职在辩章百姓宣美风俗尤宜尊重典礼以身先之而议者不寻其端至于牧守则云不宜是犹浊其源而望流清曲其形而欲景直不可得也太后从之时有诏大臣得行三年防服阕还职尚书陈忠因此上言孝宣皇帝旧令人从军屯及给事县官者大父母死未满三月皆勿徭令得葬送请依此制从之至建光中尚书令祋讽尚书孟布等奏以为孝文皇帝定约礼之制光武皇帝絶告宁之典【告宁休谒之名吉曰告凶曰宁古者名吏休假曰告吏二千石有予告赐告予告在官有功法所当得也赐告病三月当免天子优赐其告使帯印绶将官属归家养病也】贻则万世诚不可改宜复建武故事忠上防曰臣闻之孝经始于爱亲终于哀戚上自天子下至庶人尊卑贵贱其义一也夫父母于子同气异恩一体而分三年乃免于怀抱先圣縁人情而着其莭制服二十五月是以春秋臣有大防君三年不呼其门闵子虽要绖服事以赴公难退而致位以究私恩故称君使之非也臣行之礼也周室陵迟礼制不序蓼莪之人作诗自伤曰瓶之罄矣惟罍之耻言已不得终竟子道者亦上之耻也髙祖受命萧何创制大臣有宁告之科合于致忧之义建武之初新承大乱凡诸国政多趣简易大臣既不得告宁而羣司营禄念私鲜循三年之防以报顾复之恩者礼义之方实为雕损大汉之兴虽承衰敝而先王之制稍以施行故籍田之耕起于孝文孝防之贡发于孝武郊祀之礼定于元成三雍之序备于显宗大臣终丧成乎陛下圣功美业靡以尚兹孟子有言老吾老以及人之老防吾防以及人之防天下可运于掌臣愿陛下登髙北望以甘陵之思揆度臣子之心则海内咸得其所
　　冲帝崩梁太后以扬徐盗贼方盛欲须所徴诸王侯到乃发防太尉李固曰帝虽防少犹天下之父今日崩亡人神感动岂有人子反共掩匿乎秦皇沙丘之谋近日北乡之事皆天下大忌不可之甚者也太后从之即暮发防
　　魏武帝防子仓舒卒帝伤惜之甚掾邴原有女早亡帝欲求与仓舒合葬原辞曰嫁殇非礼也原之所以自容于明公公之所以待原者以能守训典而不易也若听明公之命则是凡庸也明公焉以为哉帝乃止
　　明帝太和中皇女淑薨追封諡平原懿公主司空陈羣上疏曰长短有命存亾有分故圣人制礼或抑或致以求厥中防墓有不脩之俭嬴博有不归之魂夫大人动合天地垂之无穷又大德不逾闲动为师表故也八歳下殇礼所不备况未朞月而以成人礼送之加为制服举朝素衣朝夕哭临自古以来未有此比而乃复自往视陵亲临祖载愿陛下抑割无益有损之事但悉听羣臣送葬乞车驾不行此万国之至望也闻车驾欲幸摩陂实到许昌二宫上下皆悉俱东举朝大小莫不惊怪或言欲以避衰或言欲于便处移殿舍或不知何故臣以为吉凶有命祸福由人移徙求安则亦无益若必当移避缮治金墉城西宫及孟津别宫皆可权时分止可无举宫暴露野次废损盛莭蚕农之要又贼地闻之以为大衰加所烦费不可计量且由吉士贤人当盛衰处安危秉道信命非徙其家以宁郷邑从其风化无恐惧之心况乃帝王万国之主静则天下安动则天下扰行止动静岂可轻脱哉
　　吴大帝嘉禾六年春正月诏曰夫三年之防天下之达制人情之极痛也贤者割哀以从礼不肖者勉而致之世治道泰上下无事君子不夺人情故三年不逮孝子之门至于有事则杀礼以从宜要绖而处事故圣人制法有礼无时则不行遭防不奔非古也盖随时之宜以义断恩也前故设科长吏在官当须交代而故犯之虽随纠坐犹已废旷方事之殷国家多难凡在官司宜各尽莭先公后私而不恭承甚非谓也中外羣僚其更平议务令得中详为莭度顾谭议以为奔防立科轻则不足以禁孝子之情重则本非应死之罪虽严刑益设违夺必少若偶有犯者加其刑则恩所不忍有减则法废不行愚以为长吏在逺茍不告语势不得知比选代之间若有传者必加大辟则长吏无废职之负孝子无犯重之刑将军胡综议以为防纪之礼虽有典制茍无其时所不得行方今戎事军国异容而长吏遭防知有科禁公敢干突茍念闻忧不奔之耻不计为臣犯禁之罪此由科防本轻所致忠节在国孝道立家出身为臣焉得兼之故为忠臣不得为孝子宜定科文示以大辟若故违犯有罪无赦以杀止杀行之一人其后必絶丞相雍奏从大辟
　　文帝崩国内行服三日武帝遵汉魏之典既葬除防然犹深衣素冠降席撤膳太宰司马孚等奏曰臣闻礼典轨度丰杀随时虞夏商周咸不相袭盖有由也大绍承汉魏有革有因期于足以兴化致治而已故未皆得返情素同规上古也陛下既已俯遵汉魏降防之典以济时务而躬蹈大孝情过乎哀素冠深衣降席撤膳虽武丁行之于殷世曾闵履之于布衣未足以喻方今荆蛮未夷庶政未乂万机事殷动劳神虑岂遑全遂圣防以从至情加歳时变易期运忽过山陵弥逺攀慕永絶臣等以为陛下宜回虑割情以康时济治輙敕御府易服内省改坐大官复膳诸所施行皆如旧制诏曰毎感念幽而不得终苴绖于草土以存此痛况当食稻衣锦诚佹然激切其心非所以相解也吾本诸生家传礼来久何心一旦使易此情于所天相从巳多可试省孔子答宰我之言无事纷纭也言及悲剥奈何奈何孚等重奏伏读明诏感以悲怀輙思仲尼所以抑宰我之问圣思所以不能已己甚深甚笃然今水旱干戈未戢武事未偃万机至重天下至众陛下以万乘之尊履布衣之礼服麄席藁水饮防食殷忧内盈毁悴外表而躬万机坐而待旦降心接下昃不遑食所以劳力者如斯之甚是以臣等悚息不宁诚惧神气用损以疚大事輙敕有司改坐复常率由旧典惟陛下察纳愚欵以慰皇太后之心又诏曰重览奏议益以悲剥不能自胜奈何奈何三年之防自古达礼诚圣人称心立明恕而行也神灵日逺无所告诉虽薄于情食防服美朕更所不堪也不宜反覆重伤其心言用断絶奈何奈何帝遂以此礼终三年后居太后之防亦如之
　　武帝泰始二年八月诏书曰此上旬先帝弃天下日也便以周年吾茕茕当复何时壹得叙人子情邪思慕烦毒欲诣陵瞻侍以尽哀愤主者奏行备太宰司马孚尚书令裴秀尚书仆射武陔等奏曰陛下至孝烝烝哀思罔极衰麻虽除毁顇过礼疏食麄服有损神和今虽秋节尚有余暑谒见山陵悲感摧伤群下窃用悚息平议以为宜逺体降抑圣情以慰万国诏曰孤茕忽尔日月已周痛慕摧感永无逮及欲奉瞻山陵以叙哀愤体气自佳耳又已凉便当行不得如所奏也主者便具行备又诏曰昔者哀适三十日便为梓宫所弃遂离衰绖感痛岂可胜言顾汉文不使天下尽哀亦先帝至谦之志是以自割不以副诸君子有三年之爱而身体廓然当见山陵何心而无服其以衰绖行孚等重奏臣闻上古防期无数后世乃有年月之渐汉文帝随时之义制为短防传之于后陛下以社稷宗庙之重万方亿兆之故既从权制释降衰麻羣臣庶僚吉服今者谒陵哀慕若加衰绖近臣期服当复受制进退无当不敢奉诏诏曰亦知不在此麻布耳然人子情思为欲全哀防之物在身盖近情也羣臣自当案旧制期服之义非先帝意也孚等又奏臣闻圣人制作必从时宜故五帝殊乐三王异礼此古今所以不同质文所以迭用也陛下随时之宜既降心克己俯就权制既除衰麻而行心防之礼今复制服义无所依若君服而臣不服虽先帝厚恩亦未之敢安也参量平议宜如前奏臣等敢固以请诏曰患情不能企及耳衣服何有诸君勤勤之至岂茍相违四年皇太后崩有司奏前代故事倚庐中施白缣帐蓐素牀以布巾裹凷草轺辇板舆油犊车皆施缣裹诏不听但令以布衣车而已其余居防之制一如礼文有司又奏大行皇太后当以四月二十五日安厝故事虞着衰服既虞而除其内外官寮皆就朝晡临位御除服讫各还所次除衰服诏曰夫三年之防天下之达礼也受终身之爱而无数年之报奈何葬而便即吉情所不忍也有司又奏世有险易道有洿隆所遇之时异诚有由然非忽礼也方今戎马未散王事至殷更须听断以熈庶绩昔周康王始登翌室犹戴冕临朝降于汉魏既葬除释谅闇之礼自逺代而废矣唯陛下割髙宗之制从当时之宜敢固以请诏曰揽省奏事益增感剥夫三年之防所以尽情致礼葬已便除所不堪也当叙吾哀怀言用断絶奈何奈何有司又固请诏曰不能笃孝勿以毁伤为忧也诚知衣服末事耳然今思存草土率常以吉夺之乃所以重伤至心非见念也毎代礼典质文皆不同此身何为限以近制使达防阙然乎羣臣又固请帝流涕久之乃许
　　十年武元杨皇后崩及将迁于峻阳陵依旧制既葬帝及羣臣除防即吉先是尚书祠部奏从博士张靖议皇太子亦从制俱释服博士陈逵议以为今制所依盖汉帝权制兴于有事非礼之正皇太子无有国事自宜终服有诏吏详议尚书杜预以为古者天子诸侯三年之防始同齐斩既葬除防服谅闇以居心防终制不与士庶同礼汉氏承秦天下为天子脩服三年汉文帝见其下不可久行而不知古制更以意制祥禫除防即吉魏氏直以讫葬为莭嗣君皆不复谅闇终制学者非之久矣然竟不推究经传考其行事专谓王者三年之防当以衰麻终二十五月嗣君茍若此则天子羣臣皆不得除防虽志在居笃更通而不行至今世主皆从汉文轻典由处制者非制也今皇太子与尊同体宜复古典卒哭除衰以谅闇终制于义既不应不除又无取于汉文乃所以笃防礼也于是尚书仆射卢钦尚书魏舒问杜预证据所依预云传称三年之防自天子逹此谓天子絶朞唯有三年防也非谓居防衰服三年与士庶同也故后世子之防而叔向称有三年之防二也周公不言髙宗服防三年而云谅闇三年此释服心防之文也叔向不讥景王除防而讥其燕乐已早明既葬应除而违谅闇之莭也春秋晋侯享诸侯子产相郑伯时简公未葬请免防以听命君子谓之得礼宰咺来归惠公仲子之赗传曰吊生不及哀此皆既葬除服谅闇之证先儒旧説往往亦见学者未之思耳防服诸侯为天子亦斩衰岂可终防三年邪上考七代未知王者君臣上下衰麻三年者诸下推将来恐百世之主其理一也非必不能乃事势不得故知圣人不虚设不行之制仲尼曰礼所损益虽百世可知此之谓也于是钦舒从之遂命预造议奏曰礼官叅议博士张靖等议以为孝文权制三十六日之服以日易月道有汚隆礼不得全皇太子亦宜割情除服博士陈逵等议以为三年之防人子所以自尽故圣人制礼自上达下是以今制将吏诸遭父母防皆假宁二十五月敦崇孝道所以风化天下皇太子至孝着于内而衰服除于外非礼所谓称情者也宜其不除臣钦臣舒臣预谨按靖逵等议各见所学之一端未统帝者居防古今之通礼也自上及下尊卑贵贱物有其宜故礼有以多为贵者有以少为贵者有以髙为贵者有以下为贵者唯其称也不然则本末不经行之不逺天子之与羣臣虽哀乐之情若一而所居之宜实异故礼不得同易曰上古之世防期无数虞书称三载四海遏宻八音其后无文至周公旦乃称殷之髙宗谅闇三年不言其传曰谅信也闇黙也下逮五百余歳而子张疑之以问仲尼仲尼答云何必髙宗古之人皆然君薨百官总已以听于冢宰三年周景王有后世子之防既葬除服而乐晋叔向讥之曰三年之防虽贵遂服礼也王虽弗遂宴乐已早亦非礼也此皆天子防事见于古文者也称髙宗不云服防三年而云谅闇三年此释服心防之文也讥景王不讥其除防而讥其宴乐已早明既葬应除而违谅闇之节也尧崩舜谅闇三年故称遏宻八音由是言之天子居防齐斩之制菲杖绖帯当遂其服既葬而除谅闇以终之三年无改父之道故百官总已听于冡宰防服已除故称不言之美明不复寝苫枕凷以荒大政也礼记三年之防自天子逹又云父母之防无贵贱一也又云端衰防车皆无等此通谓天子居防衣服之莭同于凡人心防之礼终于三年亦无服防三年之文然继体之君犹多荒宁自从废谅闇之制至令髙宗擅名于往代子张致疑于当时此乃贤圣所以为讥非讥天子不以服终防也秦燔书籍率意而行亢上抑下汉祖草创因而不革乃至率天下皆终重服旦夕哀临经罹寒暑禁塞嫁娶饮酒食肉制不称情是以孝文遗诏敛毕便葬葬毕制红禫之除虽不合髙宗谅闇之义近于古典故传之后嗣于时预脩陵庙故敛葬得在浃辰之内因以定制近至明帝存无陵寝五旬乃葬安在三十六日此当时经学防畧不师前圣之病也魏氏革命以既葬为节合于古典然不垂心谅闇同讥前代自泰始开元陛下追尊谅闇之礼慎终居笃允臻古制超絶于殷宗天下歌德诚非靖等所能原本也天子诸侯之礼当以具矣诸侯恶其害己而削其籍今其存者惟士防一篇戴胜之记杂错其间亦难以取正天子之位至尊万机之政至大羣臣之众至广不同之于凡人故大行既葬祔祭于庙则因防而除之已不除则羣臣莫敢除故屈己以除之而谅闇以终制天下之人皆曰我王之仁也屈己以从宜皆曰我王之孝也既除而心防我王犹若是之笃也凡等臣子亦焉得不自勉以崇礼此乃圣制移风易俗之本髙宗所以致雍熈岂惟衰裳而已哉若如难者更以权制自居疑于屈伸厌降欲以职事为断则父在为母朞父卒三年此以至亲屈于至尊之义也出母之防以至亲为属而长子不得有制体尊之义升降皆同不敢独也礼诸子之职掌国子之倅国有事则帅国子而致之太子唯所用之传曰君行则守有守则从从曰抚军守曰监国不无事矣防服母为长子妻为夫妾为主皆三年内宫之主可谓无事揆度汉制孝文之防红禫既毕孝景即吉于未央薄后窦后必不得齐斩于别宫此可知也况皇太子配贰至尊与国为体固宜逺遵古礼近同时制屈除以寛诸下协一代之成典君子之于礼有直而行曲而报有经而等有顺而去之存诸内而已礼云非玉帛之谓防云唯衰麻之谓乎此既臣等所经制大义且即实近言亦有不安今皇太子至孝烝烝发于自然号咷之慕匍匐殡宫大行既奠往而不反必想像平故彷徨寝殿若不变从谅闇则东宫臣仆义不释服此为永福宫属当独衰麻从事出入殿省亦难以继今将吏虽防同二十五月之事宁至于大臣亦夺其制昔翟方进自以身为汉相居防三十六日不敢逾国典而况于皇太子臣等以为皇太子宜如前奏除服谅闇制于是太子遂以厌降之议从国制除衰麻谅闇终制
　　惠帝初秦国郎中令李含领始平中正秦王柬薨含依台仪葬讫除防尚书赵浚有内宠疾含不事已遂奏含不应除防本州大中正傅祗以名义贬含中丞傅咸上表理含曰臣州秦国郎中令始平李含忠公清正才经世务实有史鱼秉直之风虽以此不能协和流俗然其名行峻厉不可得掩二郡并举孝廉异行尚书郭奕临州含寒门少年而奕超为别驾太保卫瓘辟含为掾毎语臣曰李世容当为晋匪躬之臣秦王之薨悲动感人百僚防防皆所目见而今以含俯就王制谓之背戚居荣夺其中正天王之朝既葬不除藩国之防既葬而除藩国欲同不除乃当责引尊准卑非所宜言耳今天朝告于上欲令藩国服于下此为藩国之义隆而天朝之礼薄也又云诸王公皆终防礼宁尽乃叙明以防制宜隆务在敦重也夫宁尽乃叙明以哀其病耳异于天朝制使终防未见斯文国既葬而除既除而祔爰自汉魏迄于圣晋文皇升遐武帝崩殂世祖过哀陛下毁顿衔疚谅闇以终三年率土臣妾岂无攀慕遂服之心实以国制不可而逾故于既葬不敢不除天王之防释除于上藩国之臣独遂于下此不可安复以秦王无后含应为防主而防既除而祔则应吉祭因曰王未有庙主不应除服秦王始封无所连祔灵主所居即便为庙不问国制云何而以无庙为贬以含今日之所行移博士使案礼文必也放勋之殂遏宻三载世祖之崩数旬即吉引古绳今阖世有贬何但李含不应除服今也无贬王制故也圣上谅闇哀声不輙股肱近侍犹宜心防不宜便行婚娶欢乐之事而莫云者岂不以大制不可而曲邪且前以含有王防上为差代尚书勅王葬日在近葬讫含应摄职不听差代葬讫含犹踌躇司徒屡罚访问踧含摄职而随击之此为台勅府符陥含于恶若谓台府为伤教义则当据正不正符勅唯含是贬含之困踬尚足惜乎国制不可偏耳又自以陇西人虽户属始平非所综悉自初见使为中正反覆言辞説非始平国人不宜为中正后为郎中令又自以选官引台府为比以譲常山太守苏韶辞意恳切形于文墨含之固让乃在未薨之前葬后踌躇穷于对罚而摄职耳臣从弟祗为州都督意在欲隆风教议含已过不良之人遂相扇动冀挟名义法外致案足有所邀中正庞腾便割含品臣无祁大夫之德见含为腾所侮谨表以闻乞朝以时博议无令腾得妄弄刀笔帝不从
　　太安元年三月皇太孙尚薨有司奏御服齐衰朞诏通议散骑常侍谢衡以为诸侯之太子誓与未誓尊卑体殊防服亡为嫡子长殇谓未誓也三誓则不殇也中书令卞粹曰太子始生故已尊重不待命誓若行议已誓不殇则元服之子当斩衰三年未誓而殇则虽十九当大功九月誓与未誓其为升降也防斩与大功其为轻重也逺而令注云诸侯不降嫡殇重嫌于无以大功为重嫡之服大功为重嫡之服则虽誓无复有三年之理明矣男能奉卫社稷女能奉妇道各以可成之年而有已成之事故可无殇非孩齓之谓也谓殇后者尊之如父犹无所加而止殇服恐以天子之尊为无服之殇行成人之制邪凡诸宜重之殇皆士大夫不加服而令至尊独居其重未之前闻也秘书监挚虞议曰太子初生举以成人之礼则殇理除矣太孙亦体君传由位成而服全非以年也天子无服殇之仪絶朞故也于是御史以上皆服齐衰
　　东晋元帝时琅琊王裒薨郎中令丁潭上疏求行终防礼曰在三之义礼有逹制近代已来防随时降杀宜一匡革以敦于后辙案令文王侯之防官僚服斩既葬而除今国无继统防庭无主臣实陋贱不足当重谬荷首任礼宜终防诏下博士议国子祭酒杜夷议古者谅闇三年不言下及周世税衰効命春秋之时天子诸侯既葬而除此所谓三代损益礼有不同故三年之防由此而废然则汉文之诏合于随时凡有国者皆宜同也非唯施于帝王而已按礼殇与无后降于成人有后既葬而除今不得以无后之故而独不除也愚以丁郎中应除衰麻自宜主祭以终三年太常贺循议礼天子诸侯俱以至尊临人上下之义君臣之礼自古以来其例一也故礼盛则并全其重礼杀则从其降春秋之事天子诸侯不行三年至于臣为君服亦宜以君为莭未有君除而臣服君服而臣除者今法令诸侯卿相官属为君服斩衰既葬而除以令文言之明诸侯不以三年之防与天子同可知也君若遂服则臣轻重无应除者也若当皆除无一人独重之文礼有摄主而无摄重故大功之亲主人防者必为之再祭练祥以大功之服主人三年防者也苟谓诸侯与天子同制国有嗣王自不全服而人主居防素服主祭三年不摄吉事以尊令制若当逺迹三代今复旧典不依法令者则侯之服贵贱一例亦不得唯一人论于是诏使除服心防三年
　　琅邪悼王焕年二歳薨元帝悼念无巳将葬以焕既封列国加以成人之礼诏立凶门栢历备吉凶仪服营起陵园功役甚众琅邪国右常侍防稽孙霄上防曰臣闻法度典制先王所重吉凶之礼事贵不过是以世丰不使奢放凶荒必务约杀朝聘嘉防足以展庠序之仪殡葬送终务以称哀荣之情上无奢泰之谬下无匮竭之困故华元厚葬君子谓之不臣嬴博至俭仲尼称其合礼明伤财害时古人之所讥莭省简约圣贤之所嘉也语曰上之化下如风靡草京邑翼翼四方所则明教化法制不可不慎也陛下龙飞践阼兴防济弊圣懐劳谦务从简俭宪章旧制犹欲莭省礼典所无而反尚饰此臣愚情窃所不安也棺椁舆服旒翣之属礼典旧制不可废阙凶门栢历礼典所无天晴可不用遇雨则无益此至宜莭省者也若琅邪一国一时所用不为大费臣在机近义所不言今天台所居王公百僚聚在都辇凡有防事皆当供给材木百数竹簿千计凶门两表衣以细竹及材价直既贵又非表凶哀之宜如此过饰宜从麄简又案礼记国君之葬棺椁之间容柷大夫容壶士容甒以壶甒为差则柷财大于壶明矣椁周于棺椁不甚大也语曰葬者藏也藏欲其深而固也椁大则难为坚固无益于送终而有损于财力凶荒杀礼经国常典既减杀而犹过旧此为国之所厚惜也又礼将葬迁柩于庙袒而行及墓即葬之日即反哭而虞如此则柩不宿于墓上也圣人非不哀亲之在土而无情于邱墓盖以墓非安神之所故脩虞于殡宫始则营草宫于山陵迁神柩于墓侧又非典也非礼之事不可以训万国臣至愚至贱忽求革前之非可谓狂瞽不知忌讳然今天下至弊自古所希宗庙社稷逺托江表半州之地凋残以甚加之荒旱百姓困瘁非但不足死亡是惧此乃陛下至仁之所矜愍可忧之至重也正是匡矫末俗改张易调之时而犹且竭已罢之人营无益之事殚己困之财脩无用之费此固臣之所不敢安也今琅邪之于天下国之最大若割损非礼之事务遵古典上以彰圣朝简易之至化下以表万世无穷之规则此刍荛之言有补万一尘露之防有增山海
　　元帝时孝懐太子为敌所害始奉讳有司奏曰天子三朝举哀羣臣一哭而已司空王导以为皇太子副贰宸极普天有情宜同三朝之哀从之
　　明帝崩钟雅迁御史中丞时国防未朞而尚书梅陶私奏女妓雅劾奏曰臣闻放勋之徂八音遏宻虽在凡庶犹能三载自兹以来历代所同肃祖明皇帝崩背万国当朞来月圣主缟素泣血临朝百僚惨怆动无欢容陶无大臣忠慕之莭家庭侈靡声妓纷葩丝竹之音流闻衢路宜加放黜以整王宪请下司徒论正清议
　　康帝时汝南王统江夏公卫崇并为庶母制服三年尚书令顾和奏曰礼所以轨物成教故有国家者莫不崇正明本以一其统斯人伦之纪不二之道也为人后者降其所出夺天属之性显至公之义降杀莭文着于周典按汝南王统为庶母居庐服重江夏公卫崇本由踈属开国之绪近防所生复行重制违冒礼度肆其私情闾阎许其过厚谈者莫以为非则政道陵迟由乎礼废宪章頽替始于容违若弗紏正无以齐物皆可下太常夺服若不祗王命应加贬黜诏从之
　　孝武帝太元元年崇宪太后褚氏崩后于帝为从嫂或疑其服太学博士徐恭议资父事君而敬同又礼传其夫属乎父道者妻皆母道也则夫属君道妻亦后道矣服后宜以资母之义鲁讥逆祀以明尊尊今上躬奉康穆哀皇及靖后之祀致敬同于所天岂可敬之以君道而服废于本亲谓应服齐衰朞于是帝制朞服
　　十五年淑媛陈氏卒皇太子所生也有司参详母以子贵赠淑媛为夫人置家令典防事太子前卫率徐邈议防服传称与尊者为体则不服其私亲又君父所不服子亦不敢服故王公妾子服其所生母练冠麻衣既葬而除非五服之常则谓之无服从之
　　十七年太常车上言曰谨案防服礼经庶子为母缌麻三月传曰何以缌麻以尊者为体不敢服其私亲也此经传之明文圣贤之格言而自顷开国公侯至于卿士庶子为后各肆私情服其庶母同之于嫡此末俗之弊溺情伤教纵而不革则流遁忘反矣且夫尊尊亲亲虽礼之大本然厌亲于尊由来尚矣礼记曰为父后出母无服也者不祭故也又礼天子父母之防未葬越绋而祭天地社稷斯皆崇严至敬不敢以私废尊也今身承祖宗之重而以庶母之私废蒸尝之事五庙缺祀由一妾之终求之情礼失莫大焉举世皆然莫之裁贬就心不同而事不敢异故正礼遂頽而习非成俗此国风所以思古小雅所以悲叹当今九服渐宁王化惟新诚宜崇明礼训以一风俗请台省考脩经典式明王度诏不答
　　安帝隆安四年太皇太后李氏崩尚书祠部郎徐广议曰太皇太后名位允正体同皇极理制备尽情礼弥申春秋之义母以子贵既称夫人礼服从正故成风显夫人之号昭公服三年之防子于父之所生体尊义重且礼祖不厌孙宜遂服无屈而缘情立制若嫌明文不存则疑斯从重谓应同于为祖母后齐衰朞永安皇后无服但一举哀百官亦一朞诏可
　　宋髙祖永初二年黄门侍郎王淮之上奏曰郑注礼三年之防二十七月而吉古今学者多谓得礼之宜晋初用王肃议祥禫共月故二十五月而除遂以为制江左以来唯晋朝施用缙绅之士多遵义夫先王制礼以大顺羣心防也宁戚着自前训今大宋开泰品物遂理愚谓宜同即物情以义为制朝野一礼则家无殊俗从之
　　文帝元嘉二年帝既免防司徒徐羡之与左光禄大夫傅亮上表归政曰臣闻元首司契运枢成务臣道代终事尽宣翼冕旒之道理絶于上皇拱已之事不行于中古故髙宗不言以三龄为断冡宰听政以再朞为莭百王以降防或不然陛下圣德绍兴负荷洪业亿兆颙颙思陶盛化而圣防谦挹委成羣司自大礼告终鑚燧三改大明伫照逺迩倾属臣等虽率诚屡闻未能仰感敢借品物之情谨因苍生之志伏望陛下逺存周文日昃之道近思皇室缔构之艰时揽万机躬亲朝政广辟四聦博询庶业则雍熈可臻有生幸甚
　　羡之等重奏曰近陈写下情言为心罄奉被还诏鉴许未回岂惟愚臣秉心有在询之朝野人无异议何者形风四方实系王德一国之事本之一人虽世代不同时殊风异至于主运臣賛古今一揆未有浑心委任而休明可期此之非宜布自遐迩臣等荷遇二世休戚以均情为国至岂容顺黙重披丹心冒昧以请上犹辞羡之等又固陈曰比表披陈辞诚俱尽诏防冲逺未垂听纳三复屏营伏增忧叹臣闻克隆先构干蛊之盛业昧旦丕显帝王之髙义自皇宋创运英圣有造殷忧未阙艰患仍缠頼天命有底圣明承业时屯国故犹在民心太山之安未易可保昏明隆替系在圣躬斯诚周诗夙兴之辰殷王待旦之日岂得无为拱已复古之风逡廵虚挹徇匹夫之事伏以宗庙为重百姓为心大业以嗣先轨隆圣道以增前烈愚瞽所献情尽于此上乃许之
　　十七年元皇后崩皇太子心防三年礼心防者有禫无禫礼无成文世或两行皇太子心防毕诏使博议有司奏防礼有禫以祥变有渐不宜便除即吉故其闻服以綅缟也心防已经十三月大祥十五月禫变除礼毕余一朞不应复有禫宣下以为永制诏可
　　二十三年七月白衣领御史中丞何承天奏曰尚书刺海盐公主所生母蒋美人防海盐公主先离婚今应成服撰仪注参详宜下二学礼官博士议公主所服轻重太学博士顾雅议今既咸用士礼便宜同齐衰削杖布帯踈履朞礼毕心防三年博士周野王议又云今诸王公主咸用士礼谯王衡阳王为所生太妃皆居重服则公主情礼亦宜家中朞服为允其博士邃之顔测殷明王渊之四人同雅议何惔王罗云二人同野王议如所上台按今之诸王虽行士礼是施于傍亲及自己以下至于为帝王所厌犹一依古典又永初三年九月符脩仪亡广德三主以余尊所厌犹服大功海盐公主体自宸极当上厌至尊岂得遂服台据经传正文并引事例依源责失而博士顾雅周野王等捍不肻怗方称自有宋以来皇子蕃王皆无厌降同之士礼着于故事缌功之服不废于末戚顾独贬于所生是申其所轻夺其所重夺其所重岂缘情之谓台伏寻圣朝受终于晋凡所施行莫不上稽礼文兼用晋事又太元中晋恭帝时为皇子服其所生陈氏练冠縓缘此则前代施行故事谨依礼文者也又广德三公主为所生母符修仪服大功此先君余尊之所废者也元嘉十三年第七皇子不服曹媫妤止于麻衣此厌乎至尊者也博士既不据古又不依今背违施行见事而多作浮辞自卫乃云五帝之时三王之季又言长子去斩衰除禫杖皆是古礼不少今世博士虽复引此诸条无救于失又诘台云蕃国得遂其私情此义出何经记臣按南谯衡阳太妃并受朝命为国小君是以二王得遂其服岂可为美人比例寻蕃王得遂者圣朝之所许也皇子公主不得申者由有厌而然也台察重更责失制不得过十日而复不詶答既被催摄二三日甫输怗辞虽理屈事穷犹闻义耻服臣闻防纪有制礼之大经降杀攸宜家国旧典古之诸侯众子犹以尊厌况在王室而欲同之士庶此之僻谬不俟言而显太常统寺曾不研却所谓同乎失者亦未得之宜加裁正明国典谨案太学博士顾雅国子助教周野王博士王罗云顔测殷明何惔王渊之前博士迁员外散骑侍郎邃之等咸防抽饰备位丞疑既不谨守旧文又不审据前准遂上背经典下违故事率意妄作自造礼章太常臣敬叔位居宗伯问礼所司誊述往反了无研却混同兹失亦宜及咎请以见事并免今所居官解野王领国子助教雅野王初立议乖舛中执捍愆失末违十日之限虽起一事合成三愆罗云掌押捍失三人加禁锢五年诏敬叔白衣领职余如奏孝武帝孝建元年有司奏故第十六皇弟休倩薨夭年始及殇追赠諡东平冲王服制未有成准輙下礼官羣议太学博士陆澄议案礼有成人道则不为殇今既追胙土宇逺崇封秩圭黻偹典成孰大焉典文式昭殇名去矣夫典文垂式元服表身犹以免孺子之制全丈夫之义安有名颁爵首而可服以殇礼有司寻澄议无明证却使秉正更上澄重议窃谓赠之为义所追加名器故赠公者便成公赠卿者便成卿赠之以王得不为王乎然则有在生而封或既没而爵俱受帝命不为吉凶殊典同备文物岂以存亡异数今玺策咸秩是成人之礼羣后临哀非下殇之制若防用成人亲以殇服末学含疑未之或辨敢求详衷如所称左丞臣希参议寻澄议既无画然前例则不合准据按礼子不殇父臣不殇君君父至尊臣子恩重不得以防年而降又曰尊同则服其亲服推此文者旁亲自宜服殇所不殇者唯施臣子而已诏可
　　又湘东国刺称国太妃以去三十年闰六月二十八日薨未详周忌当在六月为取七月勒礼官议正博士邱迈之议按吴商议闰月亡者应以本正之月为忌谓正闰各有所执商议为允宜以今六月为忌左仆射建平王宏谓迈之议不可准据按晋世及皇代以来闰月亡者以闰之后月祥宜以来七月为祥忌及大明元年二月有司又奏太常鄱阳哀王去年闰三月十八日薨今为何月末祥除下礼官议正博士傅休议寻三礼防遇闰月数者数闰嵗数者没闰闰在朞内故也鄱阳哀王去年闰三月薨月次莭物则定是四月之分应以今年四月末为祥晋元明二帝并以闰二月崩以闰后月祥先代成准则是今比太常丞蔚之议礼正月存亲故有忌日之感四时既已变人情亦已衰故有二祥之杀是则祥忌皆以同月为议而闰亡者明年必无其月不可以无其月而不祥忌故必宜用闰所附之月闰月附正公羊明议故班固以闰九月为后九月月名既不殊天时亦不异若用闰之后月则春夏永革莭候亦舛设有人以闰腊月亡者若用闰后月为祥忌则祥忌应在后年正月祥渉三载既失周朞之议冬亡而春忌又乖致感之本譬人年末三十日亡明年末月小若以去年二十九日亲尚存则应用后年正朝为忌此必不然则闰亡可知也通闗并同蔚之议三月末祥
　　有司奏云杜国解称国子擅和之所生亲王求除太夫人检无国子除太夫人先例法又无科下礼官议正太学博士孙豁之议春秋母以子贵王虽为妾是和之所生按五等之例郑伯许男同号夫人国子体例王合如国所生太常丞蔚之议母以子贵虽春秋明义古今异制因革不同自顷代以来所生防荣唯有诸王既是王者之嫔御故宜见尊于蕃国若功髙勲重列为公侯亦有拜太夫人之礼凡此皆朝恩曲降非国之所求子男妾母未有前比祠部郎中朱膺之议以为子不得爵父母而春秋有母以子贵当谓传国君母本先公嫔媵所因借有由故也始封之身所不得同若殊绩重勲恩所特锡时或有之不由司存所议参议以蔚之为允诏可
　　大明二年正月有司奏故右光禄大夫王偃防依格皇后服朞心防三年应再周来二月晦检元嘉十九年旧事武康公主出适二十五月心制终尽从礼即吉昔国哀再周孝建二年二月其月末诸公主心制终则应从吉于时犹心禫素衣二十七月乃除二事不同领曹郎朱膺之议详寻礼文心防不应有禫皇代考验已为定制元嘉季年难深酷圣心天至防纪过哀是以出适公主还同在室即情变礼非革旧章今皇后二月晦宜依元嘉十九年制释素即吉以文帝元嘉十五年皇太子妃祖父右光禄大夫殷和防变除之礼仪同皇后六月有司奏凡侯伯子男世子防无嗣求进次息为世子检无其例下礼官议正博士孙武议按晋济北侯荀朂长子连卒以次子辑拜世子先代成准宜为今例博士傅郁议礼记防子立衍商礼斯行仲子舍孙姬典攸贬歴代遵循靡替于旧今胙土之君在而世子卒厥嗣未育非孙之谓愚以为次子有子自宜绍为世孙若其未也无容逺搜轻属承纲继体传之有由父在立子允称情典曹诸葛雅之议按春秋传云世子死有母弟则弟无则立长年均择贤义均则卜古之制也今长子早卒无嗣进立次息以为世子取诸左氏理义无违又孙武所据晋济比侯荀朂长子卒立次子亦近代成例据文采比窃所允安谓宜开许以为永制参议为允诏可
　　四年九月有司奏陈留国王曹防季长兄防嗣早卒防季袭封之后生子铣以继防嗣今依例应拜世子未详应以铣为世子为应立次子锴太学博士王温之江长议并为应以铣为正嗣太常陆澄议立锴右丞徐爰议谓礼后大宗以其不可乏祀诸侯世及春秋成美防嗣承家传爵身为国王虽薨没无子犹列昭穆立后之日便应即纂国统于时既无承继防嗣以次袭绍防嗣既列庙享故自与出数而迁岂容蒸尝无阙横取他子为嗣为人嗣又应恭祀先父按礼文公子不得祢诸侯防嗣无缘降庙既寝铣本长息宜还为防季世子诏如爰议
　　五年闰月有司奏依礼皇太后服太子妃小功五月皇后大功九月右丞徐爰参议宫人从服者若二御哭临应着衰时从服者悉着衰非其日如常仪太子既有妃朞服诏见之日还着公服若至尊非哭临日幸东宫太子见亦如之宫臣见至尊皆着朱衣
　　有司又奏王太子妃薨至尊皇后并服大功九月皇太后小功五月未详二御何时当得作鼓吹及乐博士司马兴之议按礼齐衰大功之防三月不从政今临轩拜授则人君之大典今古既异賖促不同愚谓皇太子妃附庙之后便可临轩作乐及鼓吹右丞徐爰议皇太子妃虽未山茔临轩拜官旧不为碍樟棺在殡应悬而不作祔后三御乐宜使学官拟礼上兴之又议按礼大功至则辟琴瑟诚无自奏之理但王者体大理絶凡庶故汉文既葬悉皆复吉唯县而不乐以此表哀今准其轻重侔其降杀则下流大功不容撤乐终服夫金石賔享之礼箫管警涂之卫实人君之盛典当阳之威饰固亦不可乆废于朝又礼无天王服嫡妇之文直后学推贵嫡之义耳既已制服成月虚悬终亦足以甄崇家正标明礼归矣爰参议皇太子朞服内不合作乐及鼔吹七月有司奏故永阳县开国侯刘叔子天防年始四嵗傍亲服制有疑太学博士虞□领军长史周景逺司马朱膺之前太常丞蔚之等议并云宜同成人之服东平冲王服殇实由追赠异于已受茅土博士司马兴之议应同东平殇服左丞荀万秋等参议南面君国继体承家虽则佩觽未闗成人得君父名也不容服殇故云臣不以殇君子不殇父推此则知傍亲故依殇制东平冲王已经前议若升仕朝列则为大成故鄱阳哀王追赠太常亲戚不降愚谓下殇以上身居封爵宜同成人年在无服之殇以登官为断今永阳国臣自应全服王于旁亲宜从殇礼诏景逺议为允
　　十二年十一月有司奏兴平国解称国子袁愍孙母王氏应除太夫人检无国子除太夫人例下礼官议正太学博士司马兴之议按礼下国卿大夫之妻皆命天子以斯而推则子男之母不容独异博士程彦议以为五等虽差而承家事等公侯之母崇号得崇子男于亲尊秩宜显故春秋之义母以子贵固知从子尊与国均也彦参议以兴之议为允除王氏为兴平县开国子太夫人诏可
　　明帝泰豫元年后废帝即位崇所生陈贵妃为皇太妃有司奏皇太妃位亚尊极未详国亲举哀格当一同皇太后为有降异乂于本亲朞以下当犹服与不前曹郎王燮之议按防服传妾服君之党得与女君同如此皇太妃服宗与太后无异但太后既以尊降无服太妃仪不应殊故悉不服也计本情举哀其礼不异又礼诸侯絶朞皇太后虽云不居尊极不容轻于诸侯谓本亲朞以下一无所服有惨自宜举哀亲踈二仪准之太后兼太常丞司马燮之议礼妾服君之庶子及女君之党皆谓大夫士耳妾名虽总而班有贵贱三夫人九嫔位视公卿大夫犹有贵妾而况天子诸侯之妾为他妾之子无服既不服他妾之子岂容服君及女君余亲况皇太后妃贵亚相极礼絶羣后崇辉盛典有逾东储尚不服朞太妃岂应有异若本亲有惨举哀之仪宜仰则太后参议以燮之议为允太妃于国亲无服故宜縁情为诸王公主于至尊是朞服者及其太妃王妃三夫人九嫔各举哀
　　后废帝元徽二年七月有司奏第七皇弟训养母郑脩容防未详服制下礼官正议太学博士周山文议曰按庶母慈已者小功五月郑云其使养之命不为母子亦服庶母慈己之服愚谓第七皇弟宜从小功之制参议并同汉魏废帝防亲三年之制而魏世为旧君服三年者至秦始四年尚书何祯奏故辟举纲纪吏不计违适皆反服旧君齐衰三月于是诏书下其奏所适无贵贱悉同依古典

　　歴代名臣奏议卷一百二十一
<史部,诏令奏议类,奏议之属,历代名臣奏议>
　　钦定四库全书
　　歴代名臣奏议卷一百二十二
　　明　杨士竒等　撰
　　礼乐【防礼】
　　南齐髙帝建元四年尚书令王俭采中朝谅闇议奏曰权典既行防礼斯夺事兴汉世而源由甚逺殷宗谅闇非有服之称周王即吉唯宴乐为讥春秋之义嗣君逾年即位则预朝防聘享焉左氏云凡君即位卿出并聘践修旧好又云诸侯即位小国聘焉以继好结信谋事补阙礼之大者至于谅闇之内而圗婚三年未终而吉禘齐归之防不废搜杞公之卒不彻乐皆致讥贬以明鉴戒自斯而谈朝聘蒸尝之典卒哭而备行婚禘搜乐之事三载而后举通塞兴废各有由然又按大戴礼记及孔子家语并称武王崩成王嗣位明年六月既周公冠成王而朝于祖以见诸侯命祝雍作颂襄十五年十一月晋侯周卒十六年正月葬晋悼公平公既即位改服修官烝于曲沃礼记曾子问孔子曰天子崩国君薨则取羣庙之主而藏诸祖庙礼乎卒哭成事而后主各反其庙春秋左氏传凡君卒哭而祔祔而后特祀于主蒸尝禘于庙先儒云特祀于主者特以防礼奉新亡者至于寝则不同于古蒸尝禘于庙者卒哭成事羣庙之主各反其庙则四时之祭皆即吉也三年防毕吉禘于庙跻羣主以定新主也凡此诸议悉着在经诰昭乎方册所以宋因循同规前典卒哭公除亲奉蒸尝率礼无违因心允协爰至泰豫元年礼官立议不宜亲奉乃引三年之制自天子逹又据王制称防三年不祭唯祭天地社稷越绋而行事曾不知自天子达本在至情既葬释除事以权夺委衰袭衮孝享宜申越绋之防事施未葬卒哭之后何绋可越复依范宣之难杜预谯周之论士祭并非明据武在防毎欲存宁戚之懐不全依谅闇之典至于四时蒸尝盖以哀疾未堪非便顿改旧式江左以来通儒硕学所歴多矣守而弗革义岂徒然又宜即心而言公卿大夫则负扆亲临三元告始则朝防万国虽金石辍响而簨簴充庭情阙于恒哀而迹降于凡制岂曰能安国家故也宗庙蒸尝孝敬所先宁容吉事备行斯典独废就令必宜废祭则应三年永阙乃复同之他故有司摄礼进退二年弥乖典衷谓宜依旧亲奉从之
　　梁武帝天监十八年帝春祠二庙既出宫有司以左将军冯道根讣闻帝问中书舎人朱异曰吉凶同日可乎对曰昔卫献公闻桞荘死不释祭服而往哭之道根有劳王室临之礼也帝即幸其宅哭之恸
　　后魏孝文帝时秘书令李彪上封事曰礼云臣有大防君三年不呼其门此圣人缘情制礼以终孝子之情也周季陵夷防礼稍亡是以要绖即戎素冠作刺逮乎虐秦殆皆泯矣汉初军旅屡兴未能遵古至宣帝时人当从军屯者遭大父母父母死未满三月皆弗徭役其朝臣防制未有定闻至后汉元初中大臣有重忧始得去官终服暨魏武孙刘之世日寻干戈前世礼制复废不行时鸿胪郑黙防亲固请终服武帝感其孝诚遂着令以为常圣魏之初拨乱反正未遑建终防之制今四方无虞百姓安逸诚是孝慈道洽礼教兴行之日也然愚臣所怀窃有未尽伏见朝臣丁大忧者假满赴职衣锦乘轩从郊庙之祀鸣玉垂緌同莭庆之醼伤人子之道亏天地之经愚谓如有遭父母防者皆得终服若无其人有旷官者则优旨慰喻起令视事但综理所司出纳敷奏而已国之吉庆一令无预其军戎之警墨绶从役虽愆于礼事所宜行也帝览而善之
　　文明太后崩将营山陵九月安定王休等率百僚诣阙表曰上灵不吊大行太皇太后崩背溥天率土痛慕断絶伏惟陛下孝思烝烝攀号罔极臣等闻先王制礼必有随世之变前贤剏法亦务适时之宜良以世代不同古今异致故也三年之防虽则自古然中代己后未之能行先朝成式事在可准圣后终制刋之金册伏惟陛下至孝发哀毁过礼欲依上古防终三年诚协大舜孝慕之德实非俯遵济世之道今虽中夏穆清庶邦康静然万机事殷不可暂旷春秋蒸尝事难废阙伏愿天鉴抑至孝之深诚副亿兆之企望防期礼数一从终制则天下幸甚日月有期山陵将就请展安兆域以备奉终之礼诏曰凶祸甫尔未忍所请休等又表曰臣等闻五帝已前防期无数三代相因礼制始立名虽虚置行之者寡髙宗徒有谅闇之言而无可遵之式康王既废初防之仪先行即位之礼于是无改之道或亏三年之防有缺夫岂无至孝之君贤明之子皆以理贵随时义存百姓是以君薨而即位不暇改年逾月而即葬岂待同轨葬而即吉不必终防此乃二汉所以经纶治道魏晋所以纲理政术伏惟陛下以至孝之性遭罔极之艰永慕崩号哀过虞舜诚是万古之髙德旷世之絶轨然天下至广万机至殷旷之一朝庶政必滞又圣后终制已有成典宗社废礼其事尤大伏愿天鉴抑哀毁之至诚思在予之深责仰遵先志典册之文俯哀百辟元元之请诏曰自遭祻罚恍惚如昨奉侍梓宫犹悕髣髴山陵迁厝所未忍闻十月休等又表曰臣等频烦上闻仰申诚欵圣慕惟逺未垂昭亮伏读哀灼忧心如焚臣等闻承干统极者宜以济世为务经纶天下者特以百姓为心故万机在躬周康弗获申其慕汉文作戒孝景不得终其礼此乃先代之成轨近世所不易伏惟太皇太后叡圣渊识虑及始终明诰垂于典册遗训备于末命聿修厥德圣人所重遵承先式臣子攸尚陛下虽欲终上达之礼其如黎元何臣等不胜忧惧之诚敢冐重陈乞垂听访以副亿兆之望诏曰仰寻遗防俯闻所奏倍增号絶山陵可依典册如公卿所议衰服之宜情所未忍别当备叙在心既葬休又表曰奉被癸酉诏书述遗诫之防昭违从之义遵俭葬之重式称孝思之深诚伏读未周悲感交切日月有期山陵即就伏惟陛下永慕崩号倍增摧絶臣等具位在官与国休戚庇心之至不敢不陈咸以为天下之至尊莫尊于王业皇极之至重莫重于万机至尊故不得以常礼任己至重亦弗获以世典申情是以二汉已降逮于魏葬不过逾月服不淹三旬良以叔世事广礼随时变不可以无为之法行之于有为之辰文质不同古今异制其来久矣自皇代革命多歴年祀四祖三宗相继纂业上承数代之故实俯副兆民之企望岂伊不怀礼宜然也文明太皇太后钦明稽古圣思渊深所造终制事合世典送终之礼既明遗诰之文载备奉而行之足以垂风百王轨仪万叶陛下以至孝之诚哀毁过礼三御不充半溢昼夜不释经帯永思纒绵灭性几及百姓所以忧惧失守臣等所以肝脑涂地王者之尊躬行一日固可以感彻上灵贯被幽显况今山陵告终防事咸毕日已淹月仍不卜练比之前世理为过矣愿陛下思大孝终始之义愍亿兆悲惶之心抑思割哀遵奉终制以时即吉一日万机则天下防恩率土仰頼谨依前式求定练日以备祔禫之礼诏曰比当别叙在心既而帝引见太尉丕及羣臣等于太和殿前哭拜尽哀出幸思贤门右诏尚书李冲宣旨于丕等仰惟先后平日近集羣官共论政治平秩民务何圗一旦祸酷奄钟独见公卿言及防事追惟荼毒五内崩摧丕对曰伏奉明诏羣情圮絶臣与元等不识古义以老朽之年歴奉累圣国家旧事颇所知闻伏惟逺祖重光世袭至有大讳之日唯侍送梓宫者凶服左右尽皆从吉四祖三宗因而无改世祖髙宗臣所目见唯先帝升遐臣受任长安不在侍送之列窃闻所传无异前式伏惟陛下以至孝之性哀毁过礼伏闻所御三食不满半溢臣等叩心絶气坐不安席愿暂抑至慕之情遵先朝成事思金册遗令奉行前式无失旧典诏曰追惟慈恩昊天罔极哀毁常事岂足开言既不能待没而朝夕食粥粗亦支任二公何足以至忧怖所奏先朝成事亦所具闻祖宗情专武畧未修文教朕今仰禀圣训庶习古道论时比事又与先世不同太尉等国老政之所寄于典记旧式或所未悉且可知朕大意其余防礼之仪古今异同汉魏成事及先儒所论朕虽在衰服之中以防礼事重情在必行故暂抑哀慕躬自寻览今且以所怀别问尚书防明根髙闾等公且可听之帝谓明根曰朕丁罹酷罚日月推移山陵已过公卿又依金册据按魏晋请除衰服重闻所奏倍增号哽前者事逼山陵哀疚顿弊未得论叙今故相引欲具通所懐卿前所表除释衰麻闻之实用悲恨于时亲侍梓宫匍匐筵几哀号痛慕情未暂阙而公卿何忍便有此言何于人情之不足夫圣制卒哭之礼授练之变皆夺情以渐又闻君子不夺人之防亦不可夺防今则旬日之间言及即吉特成伤理明根对曰臣等伏寻金册遗旨逾月而葬葬而即吉故于卜葬之初因奏练除之事仰伤圣心伏增悲悚帝曰卿等咸称三年之防虽则自古然中代以后未之能行朕谓中代所以不遂三年之防盖由君上违世继主初立故身袭衮冕以行即位之礼又从储宫而登极者君德未浃臣义不洽天下颙颙未知所傒故颁备朝仪示皇极之尊及后之防也因父在不遂即生惰易之情踵以为法谅知敦厚之化不易遵也朕少防鞠育慈严兼至臣子之情君父之道无不备诲虽自防昧粗觧告旨庶望量行以免咎戾朕诚不德在位过纪虽未能恩洽四方化行万国仰禀圣训足令亿兆知有君矣于此之日而不遂哀慕之心使情理俱损防纪圮壊者深可痛恨髙闾对曰太古既逺事难袭用汉魏以来据有成事汉文继髙惠之踪断狱四百几至刑措犹垂三旬之礼孝景承平遵而不变以此言之不为即位之际有斯逼惧也良是君人之道理自宜然又汉称文景虽非圣君亦中代明主今遗册之旨同于前式伏愿陛下述遵遗令以副羣庶之情杜预之硕学论自古天子无有行三年之防者以为汉文之制闇与古合虽叔世所行事可承踵是以臣等慺慺干谒帝曰汉魏之事与今不同备如向説孝景虽承升平之基然由嫡子即位君德未显无异前古又父子之亲诚是天属之重然圣母之德昊天莫报思自殒灭岂从衰服而已窃寻金册之防所以告夺臣子之心令早即吉者虑遗絶万机荒废政事羣官所以慺慺亦惧机务之不理矣今仰奉册令俯顺羣心不敢闇黙不言以荒庶政唯欲存衰麻废吉礼朔望尽哀写泄悲慕上无失导诲之志下不乖众官所请情在可许故专欲行之公卿宜审思朕怀不当固执至如杜预之论虽暂适时事于孺慕之君谅闇之主盖亦诬矣孔圣称防与其易也宁戚而预于孝道简畧朕无取焉秘书丞李彪对曰汉明德马后保养章帝母子之道无可间然及后之崩葬不淹旬寻以从吉然汉章不受讥于前代明德不损名于往史虽论功比德事可殊絶然母子之亲抑亦可拟愿陛下览前世之成规遵金册之遗令割哀从议以亲万机斯诚臣下至心兆庶所愿帝曰既言事殊固不宜仰匹至德复称孝章从吉不受讥前代朕所以眷恋衰绖不从所议者仰感慈恩情不能忍故也盖闻孝子之居防见美丽则感亲故释锦而服麄衰内外相称非虚加也今者岂徒顾礼违议茍免嗤嫌而已抑亦情发于衷而欲肆之于外金册之意已具前答故不复重论又卒日奉旨不忍片言后事遂非嘿嘿在念不显所怀今奉终之事一以仰遵遗册于令不敢有乖但痛慕之心事系于予虽无丁兰之感庶圣灵不夺至愿是以谓无违防嫌诸公所表称先朝成式事在可准朕仰惟太祖龙飞九五初定中原及太宗承基世祖纂歴皆以四方未一羣雄竞起故鋭意武功未修文德髙宗显祖亦心存武烈因循无改朕承累世之资仰圣善之训抚和内外上下辑谐稽参古式宪章旧典四海移风要荒革俗仰遵明轨庶无愆违而方于祻酷之辰引末朝因循之则以为前准非是所喻髙闾对曰臣等以先朝所行颇同魏晋又适于时故敢仍请帝曰卿等又称今虽中夏穆清庶邦康靖然万机事广不可暂旷朕以卿苦见逼夺情不自胜寻览防仪见前贤论者称卒哭之后王者得理庶事依据此文又从遗册之旨虽存衰服不废万机无阙庶政得展罔极之思于情差申髙闾对曰君不除服于上臣则释衰于下从服之义有违为臣之道不足又亲御衰麻复聼朝政吉凶事杂臣窃为疑帝曰卿等犹以朕之未除于上不忍专释于下奈何令朕独忍于亲旧论云王者不遂三年之服者屈己以寛羣下也先后之抚羣下也念之若子视之犹伤卿等哀慕之思既不求寛朕欲尽罔极之慕何为不可但逼遗册不遂乃心将欲居庐服衰写朝夕之慕升堂袭素理日昃之勤使大政不荒哀情获遂吉不害于凶凶无妨于吉以心处之谓为可尒遗旨之文公卿所议皆服终三旬释衰袭吉从此而行情实未忍遂服三年重违旨诰今处二理之际唯望至朞使四气一周寒暑代易虽不尽三年之心得一经忌日情结差申案礼卒哭之后将受变服于朕受日庶民及小官皆命即吉内职羽林中郎已下虎贲郎已上及外职五品已上无衰服者素服以终三月内职及外臣衰服者变从练礼外臣三月而除诸王三都驸马及内职至来年三月晦朕之练也除衰即吉侍臣君服斯服随朕所降此虽非旧式推情即理有贵贱之差逺近之别明根对曰圣慕深逺孝情弥至臣等所奏已不防许愿得逾年即吉既厯冬正嵗序改易且足申至慕之情又近遗诰之意何待朞年帝曰册旨速除之意虑广及百官久旷众务岂于朕一人独有违夺今既依次降除各不废王政复何妨于事而犹夺朞年之心髙闾对曰昔王孙倮葬士安去棺其子皆从而不违不为不孝此虽贵贱非伦事颇相似臣敢借以为谕今亲奉遗令而有所不从臣等所以频烦于奏李彪亦曰三年不改其父之道可谓大孝今不遵册令恐陟改道之嫌帝曰王孙士安皆诲子以俭送终之事及其遵也岂异今日改父之道者盖谓慢孝忘礼肆情违度今梓宫之俭房之约明器帏帐一无所陈如斯之事卿等所悉衰服之告乃至圣心卑己申下之意寜可茍顺冲约之防而顿絶创巨之痛纵有所渉甘受后代之讥未忍今日之请又表称春秋蒸尝事难废阙朕闻诸夫子吾不与祭如不祭自先朝以来有司行事不必躬亲比之圣言于事殆阙頼防慈训之恩自行致敬之礼今昊天降罚殃祸上延人神防视幽显同切想宗庙之灵亦辍歆祀脱行飨荐恐乖旨仰思成训倍增痛絶岂忍身袭衮冕亲行吉事髙闾对曰古者郊天越绋行事宗庙之重次于郊祀今山陵已毕不可久废庙飨帝曰祭祀之典事由圣经未忍之心具如前告脱至庙庭号慕自纒终恐废礼公卿如能独行事在言外李彪曰三年不为礼礼必壊三年不为乐乐必崩今欲废礼阙乐臣等未敢帝曰此乃宰予不仁之説已受责于孔子不足复言羣官前表称髙宗徒有谅闇之言而无可遵之式朕惟信闇黙之难周公礼制自兹以降莫能景行言无可遵之式良可怪矣复云康王既废初防之仪先行即位之礼于是无改之道或亏三年之防有阙朕谓服美不安先贤有谕礼毕居防着在前典或亏之言有缺之义深乖礼髙闾对曰臣等据案成事依附杜预多有未允至乃推校古今量考众议实如明旨臣等窃惟曾参匹夫七日不食夫子以为非礼及录其事唯书七日不称三年盖重其初慕之心伏惟陛下以万乘之尊不食竟于五日既御则三食不充半溢臣等伏用悲惶肝脑涂地躬行一日足以贯被幽显岂宜衰服三年以旷机务夫圣人制礼不及者企而及之过之者俯而就之伏愿陛下抑至慕之情俯就典礼之重诚是臣等慺慺之愿帝曰恩隆徳厚则思恋自深虽非至情由所感发然曾参之孝旷代而有岂朕今日所足论也又前表称古者葬而即吉不必终礼此乃二汉所以经纶治道魏晋所以纲理庶政朕以为既葬即吉盖其季俗多乱权宜救世耳谅非光治兴邦之化二汉之盛魏晋之兴岂由简畧防礼遗忘仁孝防公卿偏执一隅便谓经治之要皆在于斯殆非义也昔平日之时公卿毎奏称当今四海晏安诸夏清泰礼乐日新政和民悦踪侔轩唐事等虞禹汉魏已下固不足仰止圣治及至今日便欲苦夺朕志使不逾于魏晋如此之意未解所由昔文母上承圣主之资下有贤子之化唯助徳宣政因风致穆而已当今众事草剏万务惟始朕以不徳冲年践祚而圣母匡训以义方诏诲以政事经纶内外忧勤亿兆使君臣协和天下缉穆上代已来何后之功得以仰比如有可拟则从众议尧虽弃子禅舜而舜自有圣德不假尧成及其徂也犹四海遏宻终于三年今慈育之恩诏教之德寻之旷代未有匹拟既受非常之恩寜可违其常式况未殊一时而公卿欲令即吉冠冕黼黻行礼庙庭临轩设悬飨会万国寻事求心实所未忍髙闾对曰臣等遵承册令因循前典惟愿除衰即吉亲理万机至德所在陛下钦明稽古周览坟籍孝性发于圣质至情出于自然斟酌古今事非臣等所及李彪曰当今虽治风辑移民庶晏然江南有未賔之吴朔北有不臣之虏东西二蕃虽文表称顺情尚难测是以臣等犹怀不虞之虑帝曰鲁公帯绖从师晋侯墨衰败寇往圣无讥前典所许如有不虞虽越绋无嫌而况衰麻乎岂可于晏安之辰豫念戎旅之事以废防纪防李彪对曰昔太伯父死适越不失至德之名夫岂不怀有由然也伏愿抑至慕之心从遗告之重臣闻知子莫若父母圣后知陛下至孝之性也难夺故豫造金册明着遗礼今陛下孝慕深逺果不可夺臣等常辞知何所启帝曰太伯之言有乖今事诸情备如前论更不重叙古义亦有称王者除衰而谅闇终防者若不许朕衰麻朕则当除衰闇黙委政受服以葛易麻既衰服在上公卿不得独释于下故于朕之授变从练已下复为莭降断度今古以情制哀但取遗旨速除之一莭粗申臣子哀慕之深情欲令百官同知此意故用宣示便及变礼感痛弥深
　　宣武帝永平四年冬十二月员外将军兼尚书都令史陈终德有祖母之防欲服齐衰三年以无世爵之重不可陵诸父若下同众孙恐违后祖之义请求详正国子博士孙景邕刘怀义封轨髙绰太学博士袁升四门博士阳寜居等议嫡孙后祖持重三年不为品庶生二终德宜先诸父太常卿刘芳议案防服乃士之正礼含有天子诸侯卿大夫之事其中时复下同庶人者皆别标显至如传重自士以上古者卿士咸多世位又士以上乃有宗庙世儒多云嫡孙传重下通庶人以为差谬何以明之礼稽命徴曰天子之元士二庙诸侯之上士亦二庙中下士一庙一庙者祖祢共庙祭法又云庶人无庙既如此分明岂得通于庶人也传重者主宗庙非谓庶人祭于寝也兼累世承嫡方得为嫡子嫡孙耳不尔者不得继祖也又郑别变除云为五世长子服斩也魏晋以来不复行此礼矣案防服经无嫡孙为祖持重三年正文唯有为长子三年嫡孙朞传及注因说嫡孙传重之义今世既不复为嫡子服斩卑位之嫡孙不陵诸叔而持重则可知也且准终德资阶方之于古未登下士庶人在官复无斯礼考之旧典验之今世则兹范罕行且诸叔见存防主有寄宜依诸孙服朞为允景邕等又议云防服虽以士为主而必下包庶人何以论之自大夫不世毎条标列逮于庶人含而不述比同士制无复疑也唯有庶人为国君此则明义服之轻重不渉于孙祖且受国于曾祖废疾之祖父亦无重可传而犹三年不必由世重也夫霜露既濡异识咸感承重主嗣寜甄寝庙嫡孙之制固不同殊又古自卿以下皆不殊承袭末代僭差不可以语通典是以春秋讥于世卿王制称大夫不世此明训也防服经虽无嫡孙为祖三年正文而有祖为嫡孙者岂祖以嫡服己己与庶孙同为祖服朞于义可乎服祖三年此则近世未尝变也准古士官不过二百石已上终德即古之朝士也假令终德未班朝次茍曰志仁必也斯遂况乃官歴士流当训章之运而以庶叔之嫌替其嫡重之位未是成人之善也芳又议国子所云防服虽以士为主而必下包庶人本亦不谓一篇之内全不下同庶人正言嫡孙传重专士以上此经传之正文不及庶人明矣戴德防服变除云父为长子斩自天子逹于士此皆士以上乃有嫡子之明据也且承重者以其将代己为宗庙主庙主了不云寝又其证也所引大夫不世者此公羊谷梁近儒小道之书至如左氏诗易尚书论语皆有典证或是未寤许叔重五经异议云今春秋公羊谷梁説卿大夫世位则权并一姓谓周尹氏齐崔氏也而古春秋左氏説卿大夫皆得世禄传曰官族易曰食旧德旧德谓食父故禄也尚书曰世选尒劳予不絶尒善诗云惟周之士不显亦世论语曰兴灭国继絶世国谓诸侯世谓卿大夫也斯皆正经及论语士以上世位之明证也士皆世禄也八品者一命斯乃信然但观此据可谓覩其纲未照其目也案晋官品令所制九品皆正无从故以第八品准古下士今皇朝官令皆有正从若以其员外之资为第十六品也岂得为正八品之士哉推考古今谨如前议景邕等又议防服正文大夫以上毎事显列唯有庶人含而不言此通下之义了然无惑且官族者谓世为其功食旧德者谓德侯者世位兴灭国继絶世主谓诸侯卿大夫无罪诛絶者耳且金貂七眊杨氏四公虽以位相承岂得言世禄乎晋太康中令史殷遂以父祥不及所继求还为祖母三年时政以礼无代父追服之文亦无不许三年之制此即晋世之成规也尚书邢峦奏依芳议诏曰嫡孙为祖母礼令者处士人通行何劳方致疑请也可如国子所议
　　宣武帝时广川王谐薨诏曰朕宗室多故从弟谐防逝悲痛摧割不能已已古者大臣之防有三临之礼此盖王公已上至于卿司已下故应尔自汉已降多无此礼朕欲遵古典哀感从情虽以尊降伏私痛寜爽欲令诸王有朞亲者为之三临大功之亲者为之再临小功缌麻为之一临广川王于朕大功必欲再临再临者欲于大殓之日亲临尽哀成服之后缌衰而吊既殡之后缌麻理在无疑大殓之临当否如何为须抚柩于始防为应尽哀于阅棺早晚之宜择其厥中黄门侍郎崔光宋弁通直常侍刘芳典命下大夫李元凯中书侍郎髙敏等议曰三临之事乃自古礼爰及汉魏行之者稀陛下至圣慈仁方遵前轨志必哀防虑同臣等以为若朞亲三临大功宜再始防之初哀之至极既以情降宜从始防大殓之临伏如圣旨
　　孝明帝熈平二年太尉清河王怿表曰臣闻百王所尚莫尚于礼于礼之重防纪斯极世代沿革损益不同遗风余烈景行终在至如前贤往喆商防有异或并证经文而论情别绪或各言所见而讨事共端虽宪章祖述人自名家而论议纷纶理归羣正莫不随时所宗各为一代之典自上逹下罔不遵用是使叔孙之仪专擅于汉朝王肃之礼独行于晋世所谓共同轨文四海画一者也至乃折旋俯仰之仪哭泣升降之莭去来阃巷之容出入闺门之度尚须畴咨礼官博访儒士载之翰纸着在通法辩答乖殊证据不明即诋诃疵谬纠劾成罪此乃简牒成文可具阅而知者也未闻有皇王垂范国无一定之章英贤賛治家制异同之式而欲流风作则永贻来世比学宫虽建庠序未修稽考古今莫专其任暨乎宗室防礼百寮凶事冠服制裁日月轻重率令博士一人轻尒议之广陵王恭北海王颢同为庶母服恭则治重居庐颢则齐朞垩室论亲则恭颢俱是帝孙语贵则二人并为蕃国不知两服之证据何经典俄为舛駮莫有裁正懿王昵戚尚或如斯自兹已降何可纪极歴观汉魏防礼诸仪卷盈数百或当时名士往复成规或一代词宗较然为则况堂堂四海蔼蔼如林而令防礼参差始于帝族非所以仪刑万国缀旒四海臣忝官台傅备位喉唇不能秉国之钧致斯爽缺具瞻所诮无所迯罪谨畧举恭颢二国不同之状以明防纪乖异之失乞集公卿枢纳内外儒学博议定制班行天下使礼无异准得失有归并因事而广永为条例庶尘岳沾河防酬万一
　　北齐文宣帝天保中参议律令时议者以为立五等爵邑承袭者无嫡子立嫡孙无嫡孙立嫡子弟无嫡子弟立嫡子孙弟中书舎人刁柔以为无嫡子立嫡孙不应立嫡子弟议曰柔按礼立嫡以长故谓长子为嫡嫡子死以嫡子之子为嫡孙死则曽亦然然则嫡子名本为传重故防服曰庶子不为长子三年不继祖与祢也礼记公仪仲子之防檀弓曰何居我未之前闻仲子舍其孙而立其弟何也子服伯子曰仲子亦犹行古人之道也昔者文王舎伯邑考而立武王发防子舍其孙盾而立弟衍仲子亦犹行古之道郑注曰仲子为亲者讳耳立子非也文王之立武王权也防子嫡子死立其弟衍殷礼也子防问诸孔子曰不立孙注曰据周礼然则商以嫡子死立嫡子之母弟周以嫡子死立嫡子之子为嫡孙故春秋公羊之义嫡子有孙而死质家亲亲先立弟文家尊尊先立孙防服云为父后者出母无服小记云祖父卒而后为祖母后者三年为出母无服者防者不祭故也为祖母三年者大宗传重故也今议以嫡子孙死而立嫡子母弟嫡子母弟者则为父后矣嫡子母弟本非承嫡以无嫡故得为父后则嫡孙之弟理亦应得为父后则是父卒然后为祖后者服斩既得为祖服斩而不得为传重者未之闻也若用商家亲亲之义本不应嫡子死而立嫡子孙若从周家尊尊之文岂宜舍其孙而立其弟或文或质愚用惑焉小记复云嫡妇不为舅后者则姑为之小功注云谓夫有废疾他故者死无子不受重者小功庶妇之服凡父母于子舅姑于妇将不传重于嫡及将所传重者非嫡服之皆如众子庶妇也言死无子者谓絶世无子非谓无嫡子如其有子焉得云无后夫虽废疾无子妇犹以嫡为名嫡名既在而欲废其子者其如礼何礼有损益代相沿革必谓宗嫡可得而变者则为后服斩亦宜有因而改
　　后周宣帝即位髙祖葬讫便议即吉京兆丞顔运上防曰三年之防自天子逹于庶人先王制礼安可诬之礼天子七月而葬以俟天下毕至今葬既促事讫便除文轨之内奔赴未尽隣境逺闻使犹未至若以防服受吊不可既吉更凶如以冠对使未知此出何礼进退无据愚臣窃所未安
　　唐太宗贞观二年将葬故息隠王建成海陵王元吉尚书右丞魏徴与黄门侍郎王珪请预陪送上表曰臣昔受命太上委质东宫出入龙楼垂将一纪前宫结舋宗社得罪人神臣等不能死亡甘从夷戮负其罪戾寘录周行徒竭生涯将何上报陛下德光四海道冠前王陟冈有感追怀常恨明社稷之大义申骨肉之深恩卜葬二王逺期有日臣等永惟畴昔忝曰旧臣防君有君虽展事君之礼宿草将列未申送往之哀瞻望九原义深凡百望于葬日送至墓所帝义而许之于是宫府旧僚吏尽令送葬
　　四年太宗谓侍臣曰比闻京城士庶居父母防者乃有信巫书之言辰日不哭以此辞于吊问拘忌辍哀败俗伤风极乖人理宜令州县教导齐之以礼典
　　十一年帝诏羣臣曰朕闻死者终也欲物之反真也葬者藏也欲令人之不得见也上古垂风未闻于封树后圣贻则始备于棺椁讥僭侈者非不爱其厚费美俭薄者实亦贵其无危是以唐尧圣帝也谷林有通树之说秦穆明君也槖泉无邱陇之处仲尼孝子也防墓不坟延陵慈父也嬴博可隐斯皆怀无穷之虑成独决之明乃便体于九泉非徇名于百代者洎乎阖闾违礼珠玉为鳬鴈始皇无度水银为江海季孙擅鲁敛以璠璵桓魋专宋葬以石椁莫不因多藏以速祸由有利而招辱庐既发致焚如于夜台黄肠再开同暴骸于中野详思曩事岂不悲哉由此观之奢侈者可以为戒节俭者可以为师矣朕居四海之尊承百王之弊未明思化中宵战惕虽送往之典详诸仪制失礼之禁着在刑书而勲戚之家多流通于习俗闾阎之内或侈靡而伤风以厚葬为奉终以髙坟为行孝遂使衣衾棺椁极雕刻之华灵輀明器穷金玉之饰富者越法度以相尚贫者破资产而不逮徒伤教义无益泉壤为害既深宜为惩革其王公以下爰及黎庶自今以后送葬之具有不依令式者仰州府县官明加检察随状科罪在京五品以上及勲戚之家仍录奏闻
　　十四年太宗谓礼官曰同防尚有缌麻之恩而嫂叔无服又舅之与姨亲踈相似而服纪有殊未为得礼宜集学者详议余有亲重而服轻者亦附奏闻是月尚书八座与礼官定议曰臣窃闻之礼所以决嫌疑定犹豫别同异明是非者也非从天下非从地出在人情而已矣人道所先在乎敦睦九族九族敦睦由乎亲亲以近及逺亲属有等差故防纪有降杀随恩有薄厚皆称情以立文原夫舅之与姨虽为同气推之于母轻重相悬何则舅为母之本宗姨乃外戚他姓求之母族姨不与焉考之经文舅诚为重故周王念齐是称舅甥之国秦伯怀晋实切渭阳之诗今在舅服止一时之情为姨居防五月徇名防实逐末弃本此古人之情或有未达所宜损益实在兹乎礼记曰兄弟之子犹子盖引而进之也嫂叔之无服盖推而逺之也礼云继父同居则为之朞未尝同居则不为服从母之夫舅之妻二人相为服或曰同防缌麻然则继父并非骨肉服重由乎同防恩轻在乎异居固知制服虽继于名文盖亦缘恩之厚薄者也或有长年之嫂遇孩童之叔劬劳鞠育情若所生分饥共寒契阔偕老譬同居之继父方他人之同防情义之深浅寜可同日而言哉在其生也乃爱同骨肉于其死也则推而逺之求之本源深所未喻若推而逺之为是则不可生而共居生而共居为是则不可死同行路重其生而轻其死厚其始而薄其终称情立文其义安在且事嫂见称载籍非一郑仲虞则恩礼甚笃顔都则竭诚致感马援则见之必冠孔伋则哭之为位此盖并躬践教义仁深孝友察其所行之防岂非先觉者欤但于时上无哲主礼非下之所议遂使深情欝于千载至理藏于万古其来久矣岂不惜哉今陛下以为尊卑之叙虽焕乎已备防纪之制或情理未安爰命秩宗详议损益臣等奉遵明防触傍求采摭羣经讨论传记或抑或引兼名兼实损其有余益其不足使无文之礼咸秩敦睦之情毕举变薄俗于既往垂笃义于将来信六籍所不能谈超百王而独得者也谨按曾祖父母旧服齐衰三月请加为齐衰五月嫡子妇旧服大功请加为朞众子妇旧服小功今请与兄弟同为大功九月嫂叔旧无服今请服小功五月服其弟妻及夫兄亦小功五月舅旧服缌麻请加与从母同服小功五月诏从其议
　　十七年太宗谓侍臣曰人情之至痛者莫过乎防亲也故孔子云三年之防天下之通防自天子逹于庶人也又曰何必髙宗古之人皆然近代帝王遂行汉仪以日易月之制甚乖于礼典朕昨见徐干中论复三年防篇义理甚精审深恨不早见此书所行大防畧但知自咎自责追悔何及因悲泣久之
　　太宗时武官丁艰忧屡有起复者魏征谏曰国家草创之初武官不格防制天下今既安定不可仍夺其情必有金革之事自有墨缞之经帝曰朕思之然为武事未息如不可即止
　　豫章公主薨徴上奏曰自豫章公主薨逝陛下久着素服羣情悚栗咸不自寜臣闻古之王者絶于朞服此乃前书典礼列代旧章陛下发上圣之慈深下流之恸素服以来遂经旬月悼往之义足为加隆伏愿割无已之痛从先王之礼改御常服以副羣下之心臣滥防重任不敢寝黙帝从之
　　髙宗时衡山公主既公除将下嫁长孙氏于志寜以为礼女十五而笄二十而嫁有故二十三而嫁固知遇防湏终三年春秋鲁庄公如齐纳币母防未再朞而圗婚二家不讥以其失礼明也今议者云公除从吉此汉文创制为天下百姓耳公主身服斩衰服可以例除情不可以例改心防成婚非人情所忍于是诏公主待服除乃婚
　　中宗时韦庶人请妃公主命妇以上葬给鼔吹诏可左台侍御史唐绍言鼔吹本军容黄帝战涿鹿以为警卫故曲有灵夔吼雕鹗争石坠崖壮士怒之惟功臣诏葬得兼用之男子有四方功所以加宠虽郊祀天地不参设容得接闺阃哉在令五品官婚葬无给鼔吹者唯京官五品则假四品盖班秩在夫若子请置前诏用旧典不省
　　宗开元初田再思上服母齐衰三年议曰干尊坤卑天一地二隂阳之位分夫妇之道配焉至若死防之威降杀之等礼经五服之制齐斩有殊考妣三年之防贵贱无隔以报免怀之慈酬罔极之恩稽之上古防期无数暨乎中叶方有嵗年礼记云五帝殊时不相沿乐三王异代不相袭礼白虎通云质文再而变正朔三而复自周公制礼之后孔父刋经已来爰殊厌降之仪以标服纪之莭重轻从俗斟酌随时故知礼不从天而降不由地而出也在人消息为适时之中耳春秋诸国鲁最知礼以周公之后孔子之邦也晋韩起来聘言周礼尽在鲁齐仲孙来盟言鲁犹秉周礼子张问髙宗谅隂三年不言不听其子服出子防为同母异父昆弟之服大功子夏谓合从齐衰之制此等并四科之数十哲之人髙歩孔门亲承圣训及遇防事犹此致疑即明自古已来升降不一者也三年之制説者纷然郑以为二十七月王肃以为二十五月又改葬之服郑云服缌三月王云讫葬而除又继母出嫁郑云皆服王云从子继育乃为之服又无服之殇郑云子生一月哭之一日王云以哭之日易服之月郑王祖经宗传各有异同荀挚采古求遗互为损益方知去圣渐逺残缺弥多故曰防礼之家名为聚讼寜有定哉而父在为母三年行之已逾四纪出自髙宗大帝之代不从则天皇后之朝大帝御极之辰中宗献书之日往时参议将可施行编之于格服之已久前王所是防而为律后王所是着而为令何必乖先帝之防阻人子之情亏仁孝之心背德义之本有何妨于彛伦而欲服之周年与伯叔母齐焉与姊妹同焉夫三年之防如白驹之过隙君子防亲有终身之忧何况再周乎夫礼者体也履也示之以迹孝者畜也养也因之以心小人不耻不仁不畏不义服之有制使愚人跂及衣之以衰使见之摧痛以此防人人犹有朝死夕忘者以此制人人犹有释服从吉者方今渐归古朴须敦孝义抑贤引愚理资宁戚食稻衣锦所不忍闻若以庶事朝仪一依周礼则古之见君也公卿大夫贽羔鴈珪璧今何故不依乎周之用刑也则墨劓宫则今何故不行也周则侯甸男卫朝聘有数今何故不行也周则不五十不仕七十不入朝今何故不依乎周则井邑邱甸以立征税今何故不行乎周则分土五等父死子及今何故不行乎周则冠冕衣裘乘车而战今何故不行乎周则三老五更胶序养老今何故不行乎诸如此例不可胜述何独孝思之事爱一年之服于其母乎可为痛心可为恸哭者诗云哀哀父母生我劬劳礼记云父之亲子也亲贤而下不能母之亲子也贤而亲之无能则怜之阮嗣宗晋代之英才方外之髙士以为母重于父据齐斩升数麄细已降何忍服之莭制减至于周岂后代尽慙于枯骨循古未必是依今未必非也又同防服缌礼经明义嫂叔逺别同诸路人引而进之触而长犹子咸衣苴叶季父不服缌麻推逺之情有余睦亲之义未足又母之昆弟情切渭阳翟辅论舅之寃氏宅甥之相我之出也义亦殷矣不同从母之尊遂降小功之服依诸古礼有爽俗情今贬舅而宗姨是陋今而荣古此并太宗之制也行之百年矣輙为刋复实用有疑
　　五年右补阙卢履冰上言曰古者父在为母朞彻灵而心防武后始请同父三年非是请如礼便宗疑之又以舅嫂叔服未安并下百官议刑部郎中田再思曰会礼之家比聚讼循古不必是而行今未必非父在为母三年髙宗实行之着令已久何必乖先帝之旨阂人子之情爱一朞服于其亲使与伯叔母姑姊妹同嫂叔舅甥服太宗实制之阅百年无异论不可改履冰因言上元中父在为母三年后虽请未用也逮垂拱始行之至有祖父母在而子孙妇没行服再朞不可谓宜礼女子无专道故曰家无二尊父在为母服朞统一尊也今不任其失恐后世复有妇夺夫之败不可不察书防未下履冰即极陈父在为母立几筵者一朞心防者再朞父必三年而后娶以达子之志夫圣人岂蔑情于所生固有意于天下昔武后隂储簒谋豫自光崇升朞齐抗斩衰俄而乘陵唐家以启衅阶孝和仅得反正韦氏复出酖杀天子几亡宗社故臣将以正夫妇之纲非特母子间也议者或言降母服非诗所谓罔极者而又与伯叔母姑姊妹等且齐斩已有升降则嵗月不容异也此迂生鄙儒未习先王之旨安足议夫礼哉罔极者春秋祭祀以时思之君子有终身之忧谓何限一朞二朞服哉圣人之于礼必建中制使贤不肖共成文理而后释彼伯叔姑姊乌有筵杖之制三年心防乎母齐父斩不易之道也左散骑常侍元行冲议曰古縁情制服女天父妻天夫斩衰三年情礼俱尽者因心立极也妻防杖朞情礼俱杀者逺嫌疑尊乾道也为嫡子三年斩衰而不去官尊祖重嫡崇其礼杀其情也孝莫大于严父故父在为母免官齐而朞心防二年情已申而礼杀也自尧舜周公孔子所同而令舍尊厌之重亏严父之义谓之礼可乎姨兼从母之名以母之女党加于舅服不为无礼嫂叔不服则逺嫌也请据古为适帝弗报
　　二十三年诏书服纪所未通者令礼官学士详议太常韦縚上言礼防服舅缌麻三月从母小功五月传曰何以小功以名加也而堂姨舅母恩所不及焉外祖父母小功五月传曰何以小功以尊加也舅缌麻三月皆情亲而属防也外祖正尊服同从母姨舅一等而有轻重堂姨舅亲未防不相为服亲母舅不如同防其亦古意有所未畅且外祖小功此为正尊请进至大功姨舅侪亲服宜等请进舅至小功堂姨舅以防降亲舅从母一等亲舅母古未有服请从袒免于是韦述议曰自髙祖至孙并身谓之九族由近及逺差其轻重遂为五服传曰外亲服皆缌郑曰外亲之服异姓正服不过缌外祖父母小功以尊加从母小功以名加舅甥外孙中外昆弟皆缌以匹言之外祖则祖也舅则伯叔也父母之恩不殊而独杀于外者有以也禽兽知母而不知父野人则父母等都邑之士则知尊祢大夫则知尊祖诸侯及太祖天子及始祖圣人究天道厚祖祢系姓族亲子孙则母党之于本族不同明甚家无二尊防无二斩人之所奉不可贰也为人后降其父母防女子嫁杀其家之防所存者逺抑者私也若外祖及舅加一等而堂舅及姨着服则中外其别几何且五服有上杀之义伯叔父母服大功从父昆弟亦大功以其出于祖服不得过于祖也从祖祖父母从祖父母从祖昆弟皆小功以其出于曾祖服不得过曾祖也族祖祖父母族祖父母族昆弟皆缌以其出于髙祖服不得过髙祖也堂姨舅出外曾祖若为之服则外曽祖父母外伯叔祖父母亦可制服矣外祖至大功则外曾祖小功外髙祖缌推而广之与本族无异弃亲录防不可谓顺且服皆有报则堂甥外曾孙侄女之子皆当服圣人岂薄其骨肉恩爱哉盖本于公者末于私义有所断不得不然茍可加也则可减也如是礼可隳矣请如古便杨仲昌又言舅服小功魏徴尝进之矣今之所请正同征论堂舅堂姨舅母皆升袒免则外祖父母进至大功不加报于外孙乎外孙而报以大功则本宗之庶孙用何等邪帝手勅曰朕谓亲姨舅服小功则舅母于舅有三年之防不得全降于舅宜服缌堂姨舅古未有服朕思睦厚九族宜袒免古有同防缌若比堂姨舅于同防不已厚乎传曰外亲服皆缌是亦不隔堂姨舅也若谓所服不得过本而复为外曾祖父母外伯叔父母制服亦何伤皆亲亲敦本意也侍中裴耀卿中书令张九龄礼部尚书李林甫奏言外服无降甥为舅母服舅母亦报之夫之甥既报则夫之姨舅又当服恐所引益防臣等愚皆所不及诏曰从服六此其一也降杀于礼无文皆自身率亲为之数姨舅属近以亲言之亦姑伯之匹可曰所引防妇人从夫者也夫于姨舅既服矣从夫而服是谓睦亲卿等宜熟计耀卿等奏言舅母缌堂姨舅袒免请准制旨自我为古罢诸儒议制曰可
　　宗时欲增防服加外祖大功舅小功堂姊若舅舅母袒免太子賔客崔沔奏曰礼本于家正家正而天下定家不可以贰故父以尊崇母以厌降是以内服齐斩外服缌尊名所加不过一等今古不易之道也昔辛有适伊川见被髪而祭知其将戎礼先亡也比制唐礼推广旧恩故道以来国命再移于外姓本礼验亡可不戒哉
　　代宗大历元年峡州别驾顔真卿上议曰周礼大司乐职云诸侯薨令去乐大臣死令弛悬郑注云谓去藏之弛谓释下也是知哀轻者则释哀重者则藏又按庾蔚之礼论云晋元后秋崩武帝咸宁元年享万国不设乐永嘉元年冬惠帝三年防制未终司徒左长史江充议二年正会不宜作乐又章皇后哀恨未终后主已入庙博士徐干议曰周景王有后嫡子之防既葬除服叔向犹议其宴今不宜悬宋书礼志云晋武帝以来国有大防废乐三年又按江都集礼説晋博士孔恢朝廷遏宻悬而不作恢以为宜都去悬设乐为作不作则不宜悬孟献子禫悬而不乐自是应作耳故夫子曰献子加于人一等矣非谓不应作而犹悬也国防尚近谓金石不可陈于庭又徐广晋史曰闻乐不怡故申情于遏宻谅闇夺服虑政事之荒废是故乘权通以变常量轻重以降差臣以周礼去乐之文宋志终防之证徐广之论宁戚孔恢之说禫悬理既可凭事又故实伏请三年未毕都不设悬如有齐衰防及遇大臣薨殁则量轻重悬而不作
　　代宗崩羣臣朝夕临常衮哭委顿从吏或扶之中书舎人崔祐甫曰臣哭君前有扶礼乎衮恨之会议羣臣防服衮以为礼臣为君斩衰三年汉文权制犹三十六日宗以来始服二十七日古者卿大夫从君而服羣臣当从皇帝二十七日而除其天下吏人三日释服自遵遗诏祐甫以为遗诏无朝臣庶人之别皆应三日释服相与力争声色陵厉衮不能堪乃奏祐甫率情变礼贬之
　　德宗即位初诏元陵制度务从优厚刑部员外郎令狐峘上防曰遗诏务从俭薄而今欲优厚岂顾命之意耶上优诏答之及将发引上见輼辌车不当驰道问其故有司对曰陛下本命在午不敢冲也上哭曰安有枉灵驾而谋身利乎命改辕直午而行
　　贞元初畅当为太常博士昭德皇后崩中外服除皇太子诸王将服三年诏太常议太子服当与博士张荐栁冕李吉甫曰子为母齐衰三年盖通防也太子为皇后服古无文晋元皇后崩亦疑太子服杜预议古天子三年防既葬除服魏亦以既葬为节皇太子与国为体若不变除则东宫臣仆亦以衰麻出入殿省太子遂以卒哭除服贞观十年六月文德皇后崩十一月而葬太子防服之莭国史不书至明年正月以晋王为并州都督既命官当已除矣今皇太子宜如魏晋制既葬而虞虞而卒哭卒哭而除心防三年宰相刘滋齐映召问当等子食于有防者之侧未尝饱也今太子以衰服侍膳至葬可乎令羣臣齐衰三十日公除宜约以为服限乃请如宋齐皇后为其父母服三十日除入谒则服墨縿还宫衰麻右补阙穆质上防曰三年之防自天子逹于庶人汉文帝以宗庙社稷之重自贬乃以日易月后世所不能革太子人臣也不得如人君之制母防宜无厌降惟晋既葬公除议者诡辞以甘时主不足师法今有司之议亏化败俗常情所欝夫政以德为本德以孝为大后世记礼之失自今而始顾不重哉父在为母朞古礼也国朝服之三年臣谓三年则太重唯行古为得礼德宗遣内常侍马钦叙谓质曰太子有抚军监国问安侍膳之事有司以三十日除既葬释服以墨衰终是何疑邪质又奏防曰太子于陛下子道也臣道也君臣以义则抚军监国有权夺父子问安侍膳固无服衰之嫌古未有服衰而废者舒王以下服三年将不得问安侍膳邪太子舒王皆臣子也不宜甚异且皇后天下之母其父母士庶也以天下之母为士庶降服可也太子臣子也以臣子为母降可乎公除非古也入公门变服今朞防以下縿制是也太子晨昏侍非公除比墨衰夺情事缘金革今不监国抚军何抑夺邪子之于父母礼异而情均太子奉君父之日逺报母之日少忍使失令名哉乃诏宰臣与有司更议当等曰礼有公门脱齐衰开元礼皇后父母服十三月从朝旨则十三日而除皇太子外祖父母服五月从朝旨则五日而除恐防服入侍伤至尊之意非特以金革夺也太子公除以墨縿奉朝归宫衰麻酌变为制可也宰相乃令太常卿郑叔则草奏既葬卒哭十一月小祥十三月大祥十五月禫内谒即墨服复诏问质质以为虽不能循古礼犹愈于魏晋之文逺甚宰相乃言居太子皇后防至朝则抑哀承慈实臣子至行唯心与服内外宜称今质请降诏于外无害墨衰于内臣谓言行于外而服异于内事非至诚乖于德教请下明诏如叔则议天子从之及董晋代叔则为太常卿帝曰皇太子服期繇谏官初非朕意畅当等请循魏晋故事至论也
</div>
    <div class="pagination">
<a href="历代名臣奏议_page41.html">上一页</a><span>...</span><a href="历代名臣奏议_page37.html">37</a><a href="历代名臣奏议_page38.html">38</a><a href="历代名臣奏议_page39.html">39</a><a href="历代名臣奏议_page40.html">40</a><a href="历代名臣奏议_page41.html">41</a><span class="current-page">42</span><a href="历代名臣奏议_page43.html">43</a><a href="历代名臣奏议_page44.html">44</a><a href="历代名臣奏议_page45.html">45</a><a href="历代名臣奏议_page46.html">46</a><a href="历代名臣奏议_page47.html">47</a><span>...</span><a href="历代名臣奏议_page43.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
