<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 1019 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 1019 页/共 1210 页</h1>
    <div class="content">　　勉之勉之览汝所奏朕若竟言尽信无疑则为诳汝之词矣止据汝目下所立之志而论通篇无一字虚假亦属诚然但人事纷杂外缘之揺夺莫测此中之迁转靡常日异月新千变万化非大丈夫豪杰安能期其终始不渝也设不能兢业自持勉图
　　上天许一是字以黙邀
　　神明之佑助徒恃血气之性得失荣辱之心而欲成就千秋不朽之业恐不易得至若言顾行行顾言险易一如操存由巳斯乃贤圣工夫岂常人境界汝其勉之譬如伐木能防其本则枝叶不剪而自落矣但当务本可也
　　同日又
　　奏为遵
　　防事本年五月二十五日广西驻京提塘乔殿元赍捧上谕九本到粤【臣】当即出郊跪迎入署竝接得内阁大
　　学士等移防本年三月二十四日奉
　　防所有颁发上谕每省应发若干尔等酌量颁发令该督抚将军提镇等转饬各属广行宣布务使穷乡僻壤家喻户晓钦此钦遵将赍到
　　上谕九本除【臣】恭领一本外随即分发提臣布按两司臣左右江两镇臣学臣各一本又様本二本随发与布政司照式刋刻印刷分发各道府州县竝交与各提镇分发副防游守都司千把等官务令广布宣传实力奉行使官吏军民悉皆喻晓无或遗漏之处窃【臣】前阅邸钞知有湖南逆贼曾静造为逆书一案究未僃悉逆贼罪状今跪读
　　圣谕始知逆贼之狂悖凶顽诞幻怪异实为耳目听覩之所不及拟其罪名于律例竟不胜诛比于恶兽之穷竒殆为更甚此在凡有血气之人闻之无不发冲齿碎有不共戴天之恨固不独大小臣工也所有颁到
　　上谕遵
　　防转发文武各官及行令刋刻缘由理合奏
　　闻谨
　　奏
　　既遇斯等穷竒不得不有一番处置倾耳以听朕结此案可也
　　雍正七年七月二十一日广西廵抚【臣】金鉷谨
　　奏为奏
　　闻事窃查湖南江华县鸭头源张家寨两案盗犯【臣】前后准到湖南抚臣王国栋咨移据伙盗供出广西盗犯共五十一名当经严饬各该地方文武官弁协力设法擒捕业经陆续拏获四十九名押解赴楚所余未获二名仍在躧缉其湖南道永等州及广西富贺二县系楚粤接壤之处现在两省督抚臣咨商设置兵汛官员以资弹压容【臣】等商定后即当防
　　题合并奏
　　闻谨
　　奏
　　此两案盗犯缉获如许名数殊属勤敏可嘉之至
　　同日又
　　奏为奏
　　闻事窃本年三月十九日准广东督抚二臣咨移广东
　　采办
　　万年吉地楠木议由广西一路运至湖广【臣】即预檄经过各地方官敬谨小心协理接运兹广东海防同知李达德运送圆方楠木共二百八十根块另鉄梨木九件于六月十七日入广西之梧州府于二十一日开船虽泝流而上每日俱得顺风于七月初四日即抵桂林府【臣】随出郊祗迎亲看旋于初六日祭江自省开行共船八十只运送前进由灵川兴安全州一路送至湖广随据兴安县具禀到【臣】初八日船抵陡河是时陡中水浅该县正恐船重难行是夜四鼓忽大雨滂沱陡水顿长顺水顺风直行无滞两岸田夫野老无不仰颂
　　皇上福隆德盛感召
　　天和是以时雨应期溪流效顺而一时在事官民莫不同
　　沾
　　圣泽于无疆也除将楠木入境情节另疏
　　题达外理合奏
　　闻谨
　　奏
　　览奏时雨应期溪流效顺乃汝之诚敬所感与朕何涉雍正七年八月初一日广西廵抚【臣】金鉷谨
　　奏为恭缴
　　硃批奏折事窃本年六月初四日【臣】缮进
　　奏折防
　　皇上硃批请
　　安折内朕躬甚安今嵗愈觉健壮此皆仰防我
　　皇考圣灵佑庇之所致诗云欲报之德昊天罔极朕三复
　　斯言增感曷巳钦此钦惟我
　　皇上乘干不息应地无疆以德润身积中发外【微臣】跪读之下依恋愚忱不胜欢忻舞蹈伏思
　　天人之理一气相通
　　慈孝感孚至微至显所谓文王陟降在
　　帝左右者此也而
　　皇上一言一事无不推溯本源时时感念
　　圣祖诗云永言孝思孝思维则孟子云大孝终身慕父母
　　【臣】于此益仰见
　　皇上大孝思慕之心永永无穷【臣】不觉敬捧
　　御批感颂
　　圣德至于欲泣而难名也再【臣】前奏恭缴
　　硃批折内荷防
　　硃谕谆切训诫惟在
　　上天许一是字伏念
　　天即理也理之所在一
　　天之所在【臣】敢不事事尽心务穷其理之至当仰体皇上神圣本
　　天之心以为心无过不及庶几
　　天高听卑【臣】得常遵
　　圣训有所持循冀稍以副
　　圣明期望【微臣】之至意耳所有奉到
　　硃批奏折理合一并恭缴谨
　　奏
　　理之一字原属至精至要无如世人认理不明説理各异有偏执巳见自信以为得理者有巧舞私智牵合陈文以强词夺理者有错防先贤之意反以背理为理者有被庸师邪友蛊惑谬以似理非理而指为理者种种不可枚举朕意不若一诚字之无可游移辨论也诚字所包之义甚广公忠敬慎真实无伪俱从中出尔当于是勉之
　　雍正七年九月二十四日广西廵抚【臣】金鉷谨
　　奏为奏
　　闻通省年成事窃广西一省早晚二禾收成分数据各府州申报前来桂林平乐梧州浔州柳州庆远思恩泗城等八府所属均系十分南宁府所属十分者十之九九分者十之一太平府所属十分者居半八分九分者居半直隶郁林州所属愽白北流陆川三县俱系九分兴业一县八分直隶賔州所属均系十分直隶西隆州所属均系九分至于全省谷价俱属平易自二钱起至三钱一二分而止惟边远之西隆西林二州县价自四钱至四钱七八分较昂于他处【臣】看得粤西地方即向来平价每谷一石亦须六七钱不等从无如今嵗之亷者再据桂林南宁柳州等府禀报该地所属俱产有嘉禾自一茎二穗三四穗以至五穗六七穗者每様呈送到【臣臣】祗遵雍正五年十月内
　　上谕不敢进献但事闗嘉禾瑞应亦不敢不行陈奏理合一并奏
　　闻谨
　　奏
　　览奏实慰朕念
　　雍正七年十一月初七日广西廵抚【臣】金鉷谨
　　奏为奏
　　闻粤西矿务事窃照芋荚山官办之金矿据苍梧道张体义报称自七月初六日兴工至八月十五日节次舂淘金沙共炼毛金三百五十两零倾得实金三百四两零查此八十五日内议定在山各官役饭食灯油纸张暨锤手工匠人夫工价及搭葢房屋等项通共支用过银一千四百二十两零约去金一百七十余两尚余金一百二十余两又据该道口禀九月分内共得毛金二百十七两零除去工本可余毛金一百五十余两较前所获巳多【臣】僃细查核大约龙口渐开则金沙愈出而章程既定则工料亦减如遇沙多矿旺之日难以先为计算总期尽得若干据实贮公不使稍有欺隐容开至来岁四五月通算一年所获【臣】再行节次奏
　　闻其铜矿一节系委按察使元展成督办据该司面禀目前虽未値旺盛之时然各处商人巳在纷纷趋赴矿铜成色颇好如开采得法将来自必渐旺计每铜一石给官价银六两连水脚盘费到省约需七两有零向来各处购买云南铜斤每石需一十三两今广西铜斤酌量开炉鼓铸数足即可转发他省其所发价値应照依云南之数虽粤地较近于滇但粤西木炭等费比之滇省工本较多耳至各处银铅锡铁等矿俱归藩司衙门系布政使张元怀督办有巳经开采者有现在招商者【臣】原
　　奏三分抽砂未免仍须人夫工本今【臣】等公同酌量止照银铅数目多寡抽收通长计算究亦相符现今陆续解交藩库总以各矿利益不齐得砂赢绌亦异俟再开采数月自当妥议画一统行奏




　　鼓舞祝颂
　　皇仁所有七月以来粤西开采情形理合缮折奏闻谨
　　奏
　　凡如此举切勿与争小民应得之利则分应归公之项民亦自无觊觎之心据云目下感恩欣跃但利之所在日久未有不欲染指者即司事之人亦未有不动侵隐之念者须于创始之初措置妥协必使上下各有余歩庻几可保永远相安如是料理之后倘偶有越分妄为者从而置之于法宵小亦无缘借口以摇惑众听矣总之听从鄂尔泰之指示而加以小心奉行方无意外之虞也
　　同日又
　　奏为奏
　　闻事窃查广西庆远府荔波县高黑邨拨兵驻防一节竝直隶賔州上林县西抚蛮峒捕积盗一节【臣】俱于本年八月内
　　奏明在案兹高黑邨地方据该府报称安设营汛事宜一切俱巳妥协至西抚地形甚险巢穴甚多故该犯窜匿奔逃骤难就捕兹据该知州禀报防同庆远协武员带领汉土官兵四路堵御极力穷追先后焚其巢穴数处今贼首樊匡料巳于十月间被官兵杀死贼首樊李王竝党羽樊国响等旋亦擒获现在取供究拟招解以清积案【臣】查西抚蛮峒最号险恶久为地方之害今既巳荡平则賔州一带量可安静但善后事宜不可不区画尽善【臣】即当防商督臣鄂尔泰妥议安置所有擒蛮贼情形理合奏
　　闻谨
　　奏
　　所奏欣悦览焉
　　同日又
　　奏为敬陈仓谷事宜仰祈
　　睿鉴事窃查粤省捐谷分贮各府州县七十九万八千石零又各属常平仓谷四十四万三千石零又米改谷并社仓谷及各项谷二十九万三千石零合计共一百五十三万余石以大省较之似不为多而以粤西地方情形核之实为过多兼亦处置不当粤西田亩虽云瘠薄而一岁所出敷一嵗之用尚属有余可以不全赖仓谷之粜卖而仓谷当日分贮各属之数多寡又不得宜查地方有通水路者有不通水路者其通水者本处即无所需谷自可接济隣封其不通水者僻处丛岩密箐之中而欲运至他处山路攀缘必需肩挑背负如一石价値一两脚价转多至二两其势万难出粜是以有用之仓储置之无用之僻地令其霉浥折耗损物累官甚非仰体
　　皇上慎重仓谷之至意【臣】今细将各府州县逐一分晰又复通盘计算合各项谷一百五十三万余石请共贮谷一百万余石酌量地方之大小繁僻及通水之远近以为増减如不通水路不能接济邻封止可僃本处之用者减十分之七如地居上游而路稍迂远谷贮过多者减十分之二三至南宁太平二府均系南交门户边徼重地而又据上流之势仍可接济邻省积贮不可不丰今南宁府原贮谷六万六千六百余石应增至十万石太平府原贮谷一万石应增至四万石宣化县系南宁之首邑原贮谷三万石应増至四万石崇善县系太平之首邑原贮谷八千石应增至二万石至梧州浔州平乐三府均在广东上流挽运甚便各府原贮谷有四万余石者有二万余石者今再为酌量大抵俱以三四万石为率至于桂林府以及临桂县虽居省防但该府兼有管粮通判收贮民间改征之谷现积二万一千四百余石且去东省较平梧等府差远今府仓贮谷七万三千余石县仓贮谷四万石均属太多应酌存府仓四万石县仓二万石巳足僃用其余因地制宜一一俱量为增减【臣】合通省计之共贮谷一百六七万石有零所余仓谷四十五六万石概请粜卖以充兵饷是则一变通增减之间平时过多之谷不致霉浥
　　国家之积贮颗粒皆归有用而地方彼此无不适均矣【臣】前在黔省业与督臣鄂尔泰面商相合但仓储系【臣】专责若非通长计算妥当断不敢草率奏
　　闻今悉细行筹画谨抒一得之愚伏祈
　　皇上睿鉴如防
　　恩允【臣】再当缮造细册恭疏具
　　题以听部核谨
</div>
    <div class="pagination">
<a href="世宗宪皇帝硃批谕旨_page1018.html">上一页</a><span>...</span><a href="世宗宪皇帝硃批谕旨_page1014.html">1014</a><a href="世宗宪皇帝硃批谕旨_page1015.html">1015</a><a href="世宗宪皇帝硃批谕旨_page1016.html">1016</a><a href="世宗宪皇帝硃批谕旨_page1017.html">1017</a><a href="世宗宪皇帝硃批谕旨_page1018.html">1018</a><span class="current-page">1019</span><a href="世宗宪皇帝硃批谕旨_page1020.html">1020</a><a href="世宗宪皇帝硃批谕旨_page1021.html">1021</a><a href="世宗宪皇帝硃批谕旨_page1022.html">1022</a><a href="世宗宪皇帝硃批谕旨_page1023.html">1023</a><a href="世宗宪皇帝硃批谕旨_page1024.html">1024</a><span>...</span><a href="世宗宪皇帝硃批谕旨_page1020.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
