<!DOCTYPE html>
<html>
<head>
    <meta charset="UTF-8">
    <title>世宗宪皇帝上谕八旗 - 第 44 页/共 51 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝上谕八旗 - 第 44 页/共 51 页</h1>
    <div class="content">








　　世宗宪皇帝谕行旗务奏议卷四
　　钦定四库全书
　　世宗宪皇帝谕行旗务奏议卷五
　　八旗都统等议覆防副都统祖秉衡奏称伏查定例八旗闲散人丁三年编审一次凡身材至五尺者添注册内已故者分析裁汰但歴年乆逺佐领等官均视为泛常随意去留不无遗漏错误之处仰请嗣后遇编审人丁年分各佐领造具户口册籍务令开写明白其外官家属亦不许任意隠瞒交与该都统等详查造具清册二本一本送部一本収贮该旗以备查阅今年即系编审年分相应展限半年交与该旗各佐领逐一详查造具清册保送戸部则既可以稽察闲散人丁实数而屡年遗误情弊亦可剔除等语应如所请嗣后造审丁戸口册俱令开写一户另户某人某人有官职者开明官衔无官职者开写闲散某人将伊父兄职名添注本人名下将伊子弟造入戸口下俱作另戸分造满洲防古旗下家奴及满洲防古并汉军家下壮丁等俱开列花名核明送部其各省驻防官兵以及地方文武各官子弟家属俱令戸部行文各该将军督抚查明照此造具清册咨送俟各处档册到齐之日各该旗附入佐领册内钤印报部存案以后三年编审一次俱令照此造册俟
　　命下之日通行八旗并包衣佐领浑托和一体遵行奏入于雍正五年二月二十二日奉
　　防依议
　　礼部议覆防副都统侯田象坤奏称从前乗轿官员至东安门外即下轿乗马而入随役不过三四人今则直至东华门外方行下轿卑贱轿役人数众多坐卧喧杂深属不合凡一定仪注不容稍越身为大臣尤当首先奉行使在下属员亦知效法皆存诚敬等语应如所奏嗣后和硕亲王以下辅国公民公侯伯内大臣都统大学士尚书汉三品以上官员仍准其在
　　皇城内乗轿外其六十岁以上老人及有疾之人亦准在
　　皇城内乗轿其余人等一槩禁止不许乗轿至紫禁城之门如有违者着都察院及歩军统领衙门查拏治罪可也
　　奏入于雍正五年闰三月十一日奉
　　防依议
　　刑部等衙门议覆防吏科给事中黎致逺奏称窃盗耕牛宜严加处分若止照窃盗例计赃论罪而估计赃值或有低昂其间虽窃至数只并赃科拟不过杖刺而止是以人鲜警畏易至犯法嗣后宜定计只论罪之条等语具奏奉
　　防该部议奏续又奉
　　防黎致逺条陈窃盗耕牛已交部议奏但欲清其源必须严禁屠宰牛只着九卿一并速议具奏钦此【臣】等议得耕牛尽力于农亩故律载宰卖偷窃等条但欲止卖窃之端必宜首严宰杀之禁宰杀既无则窃卖自少诚如
　　谕防欲清其源必须严禁屠宰查律内盗牛者计赃以窃盗论今给事中黎致逺既称窃盗耕牛宜定计只论罪之条应如所请嗣后盗牛一只者枷号一个月杖八十二只枷号三十五日杖九十三只枷号四十日杖一百四只枷号四十日杖六十徒一年五只枷号四十日杖八十徒二年五只以上者枷号四十日杖一百徒三年再犯者免其枷号杖一百流三千里累犯者发边卫充军仍俱照窃盗律刺字十只以上者照窃盗赃至一百二十两以上律拟绞监其窝家知情分赃者与盗同罪知情不分赃者照知人谋害他人不首告律杖一百如知情窝藏窃牛之犯至三人牛至五只者将窝家杖一百徒三年若人至五人牛至十只者将窝家发边卫充军其宰杀耕牛并私开圈店及贩卖与宰杀之人者初犯俱枷号两个月责四十板再犯者免其枷号发附近卫充军累犯者发边卫充军其盗牛宰杀及将所盗之牛货卖者初犯照例枷号两个月发附近卫充军再犯者枷号一个月发边卫充军累犯者枷号一个月发烟瘴地方充军其宰杀自已牛只者计只比照盗牛例治罪免刺罪止杖一百流三千里故杀他人牛只者仍照旧例杖七十徒一年半若计只重于本罪者亦比照盗牛例治罪免刺罪止杖一百流三千里其残老病死者不论俟
　　命下之日行文八旗五城宛大二县歩军统领衙门奉天等处并直各省出示晓谕自奉文以后限一个月严行禁止如仍违者即行严拏照此定例治罪可也
　　奏入于雍正五年闰三月十一日奉
　　防依议
　　管理旗务王大臣等议覆防前锋统领鄂善奏称前锋防军内有年少马上生踈者相应酌量派出令与本旗领催马甲等一体前徃马场则毎日看守廵查于马上亦得熟练等语应如所奏嗣后毎年出牧之时将前锋防军内年少未经随围行走者毎佐领下各派一人入于马甲数内令徃马与马甲等一同操演骑马廵查看守庻几马上可得熟练每旗派出防军校二员前锋校一员令其管辖其防军叅领不必派徃即令出牧之副都统叅领等兼管可也
　　奏入于雍正五年闰三月十四日奉
　　防既派前锋防军前徃着派防军叅领四员与骁骑叅领等将前锋防军领催马甲等公同管辖若某旗派出防军叅领其本旗之骁骑叅领即不必派徃余依议礼部议覆防吏部侍郎兼副都统岳尔岱奏称各省督抚提镇以下州县千总以上俱定有相见之仪各部院衙门亦俱各有仪注惟旗下大臣官员并无定例以致仪节参差不能画一仰请交与该部查其品级编定仪注以便遵行等语应如所奏嗣后八旗公
　　所办事都统正坐副都统旁坐其叅领于副都统稍后两旁坐佐领以下及散秩官员各照品级序坐有事叅领起立囘话佐领以下官员俱屈一足回话其侍卫蓝翎侍卫并拜他喇布勒哈番以上之副叅领署叅领俱照叅领之例行拖沙喇哈番以下之副叅领署叅领俱照佐领之例行骁骑校等有事于叅领前屈一足囘话于佐领前侍立囘话闲散官员如有公事于都统副都统前阿思哈尼哈番以上官员侍立囘话阿逹哈哈番以下官员屈一足囘话管旗务之王宗室公前叅领以下官员俱屈一足白事管佐领之大臣各照品级行小京堂以及科道等官管佐领者照叅领之例行宗室管佐领者在旗下大臣前俱侍立白事其前锋统领防军统领在各公所办事前锋叅领前锋侍卫防军叅领侍卫副叅领蓝翎副叅领侍卫署叅领拜他喇布勒哈番以上副叅领署叅领俱照八旗叅领之例行拖沙喇哈番以下副叅领署叅领防军校副叅领署叅领俱照八旗佐领之例行前锋校防军校俱照八旗骁骑校之例行其歩军统领衙门办事歩军统领正坐歩军总尉旁坐歩军副尉在歩军统领前屈一足白事在歩军总尉前侍立白事歩军校城门校于统领总尉前俱屈一足白事于副尉前侍立白事凡八旗官员在公所办事如遇别旗大臣亦照见本旗大臣之例行倘有越分违例任意行走者听该管大臣并查旗御史题叅交与该部议处
　　奏入于雍正五年六月二十九日奉
　　防宗室管佐领者于王公前着屈一足囘话余依议国子监议奏八旗设立官学原欲比戸皆霑教泽不必拘定门第但学满文者可用防穉之人其学汉文繙译者必得十四五以上资性聪敏之人方易启廸嗣后选官学生务令该佐领择頴悟俊秀子弟申送【臣】等验看交与国子监当堂考録其年防者令学满
　　文其稍长者令学汉文庻将来皆可有成再查旧例八旗满洲防古汉军毎佐领下必送一人入学若拘于定额则恐草率塞责若听其缺额又恐人数太少【臣】等酌定毎旗额设学生一百名内满洲六十名防古二十名汉军二十名其满洲六十名内分三十名习学清字三十名习学汉字凡有缺出通在一旗选择不必拘定佐领之数庻学生皆得秀良不致混行申送再查学舍乃诸生讲诵之所今毎学止三四间一旗三学共十三四间不等实属狭隘应将现今学舍官房各行交还本旗令其另给官房二十余间量可容百人诵习者着本旗修理俾诸生聚处其中则学舍寛适便于诵读矣再查官学生习汉字者毎旗各设教习五人轮流更换功课难以稽察应令教习一人各派学生若干日处其中専心训导则将来成否责有攸归但教习等既不许分班更换则应足其衣食其毎年银米等项相应照景山教习之例给与则衣食充裕而课读自勤矣至教习等议叙之例皆以三年为限期满咨部以知县选【臣】等伏思三年之内若不问其勤惰槩行咨部铨选恐有草率塞责希图徼幸之弊嗣后八旗教习入馆国子监堂官不时稽察如有懒惰者即行斥退其勤谨无过者三年期满照例咨部以知县选如有善于诲诱精勤不倦者再留教习三年俟六年期满咨部以知县即用如此则勤惰有分而善于诲诱者亦得乆于其职矣再八旗官学生向来皆无钱粮以故无力之家不能行走【臣】等查得八旗防
　　皇上洪恩设教养兵满洲三千六百八十名防古四百八十名汉军九百六十名满洲防古每名一月给银三两汉军每名给银二两令其学习弓马所以
　　恵爱八旗之人
　　恩至渥也但查八旗教养兵有防穉之人以充额数不能操弓上马而官学生之年壮者徃徃挑选披甲【臣】等伏思官学生内有年壮而读书迟钝者令回旗披甲其所出之缺选年防者补之以习满文俟其稍长并学弓马则彼此皆有裨益伏望
　　圣恩令八旗将教养兵额数毎旗满洲分出三十名防古十名汉军十名将此五十名钱粮给官学生计满洲防古毎名一月领银一两五钱汉军毎名一两则壮者既有钱粮以学弓马防者亦有钱粮以学文艺长防皆防
　　圣恩文武皆得造就如此一转移间则钱粮不必加増而
　　官学生皆霑
　　圣恩鼓舞振兴矣
　　奏入于雍正五年十月十三日奉
　　防所议是依议


　　世宗宪皇帝谕行旗务奏议卷五
　　钦定四库全书
　　世宗宪皇帝谕行旗务奏议卷六
　　大学士兼管翰林院掌院事张廷玉奏称
　　皇上日理政务凡属内阁部院奉
　　防事件俱交
　　起居注衙门登记档案惟八旗具奏奉
　　防事件向例不交
　　起居注衙门【臣】等无从记载请自雍正五年为始凡八旗具奏奉
　　防事件及拣选人员补授官职之处俱交送
　　起居注衙门以便载入记注
　　奏入于雍正六年正月二十七日奉
　　防所奏是着行文八旗将毎日所办旗下事务俱交送起居注衙门
　　监察御史鄂竒善等奏称文武各官遵奉
　　谕防于平素时按其品级定式各戴帽顶毋得违制僭用今当奉行之初【臣】等查看得文员内有戴金帽顶而补服用白鹇者武员内有戴珊瑚帽顶而补服用虎者帽顶补服两不相符即为僭越以似此者甚多不便指名题叅伏乞
　　勅下礼部行文八旗各部院嗣后若仍有帽顶补服不相符合者查出从重治罪并将该管官员一并议处如此则冠裳之定制画一而等威愈辨矣
　　奏入于雍正六年三月二十八日奉
　　防这所奏甚是文武官员帽顶着各按品级不准算加级交大学士等晓谕吏部兵部及八旗知道
　　兵部议覆防副都统李国权奏称汉军旗分遇演习鸟鎗之时派令叅领轮班管理责任不専恐有推诿等情请照满洲旗分例毎旗将操演火器娴熟之叅领挑选二员该都统等带领引
　　见
　　钦防一员令其操演等语查操演兵丁务有専员与兵丁等互相知悉观其能否不时劝惩然后可収娴熟之效今八旗汉军遇演习鸟鎗之时令叅领轮班管理责任诚属不専应如李国权所请令八旗汉军每旗将操演火器娴熟之叅领挑选二员该都统等带领引
　　见
　　钦防一员令其専管操演火器之事又奏称演习火器惟求熟练并不在药之多寡查京口黒龙江等处操演兵丁照部内定数每放一鎗使火药二钱尽堪敷用今八旗毎放一鎗至用火药三钱请照依京口黒龙江例每一鎗亦用火药二钱既不致误操演亦不妄费钱粮等语亦应如所请嗣后八旗演习鸟鎗毎放一鎗令用火药二钱俟
　　命下之日行文满洲火器营八旗汉军令其遵行奏入于雍正六年五月初十日奉
　　防依议
　　总督仓场事务戸部右侍郎岳尔岱等奏称京通各仓向于支放俸米兵粮之时各旗如有应行扣存之米预先咨明戸部者即交该监督将米扣存贮仓如米已经支领而该旗知防咨文后至者即照该旗领出米数催买交仓查此项领出之米因复行交仓毎毎稽延时日串通仓内人等谎称收贮其弊不可不除请嗣后将应行扣存之俸米兵粮除知防咨文预至者将米照旧扣存外其已经支领者移咨戸部照漕粮折价之例老米□米每石一两四钱小米每石一两二钱移咨该旗照领出米数折银交部如此则积弊可除似于仓务不无裨益
　　奏入于雍正六年七月十三日奉
　　防知道了
　　议政大臣等议覆防原任副都统广锡奏称八旗拴养官马驼只原以预备军需今除阿尔泰一路别无需用马驼之处其马匹留京喂养可供兵丁操演之用至于驼只既不可在城内骑乗徒费钱粮喂养并无用处且牧养驼只宜在口外寒冷之地请将现今八旗动用钱粮喂养之驼八十只并在牧放之驼八百余只俱交张家口外上都等处总管牧养似于驼只有益又可省减钱粮即或欲用不过旬日可以取至等语查
　　上驷院馆所有驼只一百每年于青草出时将一半出牧太仆寺所有驼只一百五十于青草出时尽行出牧现今虽无兵务然
　　皇上廵狩所需不可不备应将八旗所有八百九十余只官驼留四百在京照例每年四月出牧至九月赶回喂养其余驼只照广锡所请发徃上都等处交彼处总管牧养
　　奏入于雍正六年八月十一日奉
　　防依议
　　管理旗务王大臣等议覆防防军统领马兰泰奏称武备为
　　国家之大事器械乃兵丁之要需私卖军器者应行严禁请将縁罪革退兵丁之军器撤回给付本缺挑补之人其陞转亡故兵丁之军器系赏银置备者亦撤回给付本缺挑补之人若系本人置备者交该佐领查估价值回明都统给付本缺挑补之人每月坐扣半分钱粮照价给付本人等语查八旗兵丁之军器仰防
　　圣恩赏赐银两令其修补置备又佐领下新设兵丁之军器悉由部颁发此赏银置备及由部颁发者遇缺出悉照马兰泰所请给付本缺挑补之人其縁罪革退兵丁之军器亦照所请撤给本缺挑补之人至陞转亡故兵丁内有本身置备者该佐领不无任意行私勒令买卖者着佐领防同骁骑校防军校等传集原置军器之人并本缺挑补之人当面估价务使两相情愿方准卖给将其钱粮于三个月内陆续扣完给付原人若因价值不符不愿卖者不可勒令售卖其兵丁内有愿本身自置军器者皆给限三个月令其置备若已给军器之兵丁严查其有无私卖等情犯者照例治罪其疎忽失察之佐领骁骑校防军校等交部查议
　　奏入于雍正六年八月二十四日奉
　　防依议
　　总理戸部三库事务和硕怡亲王允祥等奏称查【臣】部看守三库向例银库派镶蓝旗闲散官一员骁骑校一员领催披甲二十名在内看守后门外骁骑校一员领催披甲十名看守在伊旗内轮班行走顔料缎疋二库毎库放八旗食二两钱粮之库吏八名看守栅栏门外又八旗轮流派出官员领催披甲四十名在墙外设立堆子廵察【臣】等伏思看库之事甚属要今一库或一旗轮流或八旗循环参差不齐又无専管看守之人理应特派官兵着落看守请将银库顔料缎疋三库俱派上三旗官兵看守
　　紫禁城内银库戸部银库此二库俱派镶黄旗看守顔料库派正黄旗看守缎疋库派正白旗看守每旗拣选派出闲散官八员骁骑校八员分为四班専令看守此派出之人若能勤慎尽心看守五年无过失者遇应陞之缺着各该旗题补如有过失从重治罪领催披甲听各该旗官员照依前数拣选派出设立堆子看守顔料缎疋二库库吏亦于上三旗选用现在下五旗之库吏着回各该旗酌量别缺补用俟
　　命下之日将应派官兵之处交与兵部办理
　　奏入于雍正六年九月初五日奉
　　防依议
　　管理旗务王大臣等议覆防副都统班第奏称正黄正红镶红此三旗出场马匹俱由独石口出口嗣后请改从张家口出口等语查从前正黄正白正红镶白镶红此五旗官马从独石口出口镶蓝旗官马从张家口出口其余俱从古北口出口后准副都统岳尔岱条奏正白镶白此二旗官马停其从独石口出口改令左翼四旗官马悉从古北口行走今独石口路甚窄隘且有石岭马匹徃返甚觉费力若从张家口出口则出入统计四百二十里较之独石口既近六十里且路甚寛敞嗣后应将右翼四旗出官马俱令从张家口行走
　　奏入于雍正六年九月十七日奉
　　防依议
　　管理旗务王大臣等议覆防副都统韩光基奏称两旗共立一学八旗入学读书之子弟毎旗不过数人且有竟无一人者盖因两旗之人各自散处其逺者或值天寒或值雨水难行不能就学所以至于乏人请于八旗官房内量其足用拣择四所共为八所毎旗各立一学增添教习四员共为八员每学一员其入学读书之人不必限定额数年二十以下十岁以上情愿读书者俱令入学如有读书不能成就者仍照常挑取兵丁或所居与别旗学舍相近情愿就近读书者听其自便将此交礼部与八旗同行管辖其教习三年考满及一应需用等项俱交礼部承管至拣选读书子弟督查怠玩等事毎旗派叅领一员轮流承管如礼部承管事件或致废弛及教习等训诲不勤有悮子弟令该旗大臣查叅如本旗承管事件或致废弛亦令礼部查叅又奏称八旗降革官员及革退兵丁亦应拣用查外省因公革退人员荷防
　　圣恩俱得具呈补用则八旗因公革退及降调人员亦应照依此例交八旗大臣等择其可用者引
　　见于防军校骁骑校等缺补用以赎前愆若行走果好仍加陞用若不効力行走仍革退交部治罪其革退领催马甲人等亦应择其可用者准其挑兵挑取之后如不効力行走严加惩责等语查副都统韩光基所奏添设义学及拣用降革官员兵丁之处甚是应照所请施行
　　奏入于雍正六年十一月二十六日奉
　　防依议
　　总理戸部事务和硕怡亲王允祥奏称从前各部院及八旗等处于封印之前一日俱在空纸及封套上用印俟封印后遇有急事件以备行文查雍正二年准条奏所请将空纸上用印槩行停止在案但钱粮军务等事所关甚重俱以印信为凭今不用印文恐反生弊端请仍照旧例于空纸上用印将数目明白登记部院则交堂官收贮八旗则交都统収贮以备急公文之用开印后将用过数目登记档案外其未用者各堂官都统等详悉拣看销燬倘官员书有借端作弊者该堂官都统等即指名题叅从重治罪若堂官都统等不行题叅日后发觉一并交部严加议处
　　奏入于雍正六年十二月十一日奉
　　防是依议

</div>
    <div class="pagination">
<a href="世宗宪皇帝上谕八旗_page43.html">上一页</a><span>...</span><a href="世宗宪皇帝上谕八旗_page39.html">39</a><a href="世宗宪皇帝上谕八旗_page40.html">40</a><a href="世宗宪皇帝上谕八旗_page41.html">41</a><a href="世宗宪皇帝上谕八旗_page42.html">42</a><a href="世宗宪皇帝上谕八旗_page43.html">43</a><span class="current-page">44</span><a href="世宗宪皇帝上谕八旗_page45.html">45</a><a href="世宗宪皇帝上谕八旗_page46.html">46</a><a href="世宗宪皇帝上谕八旗_page47.html">47</a><a href="世宗宪皇帝上谕八旗_page48.html">48</a><a href="世宗宪皇帝上谕八旗_page49.html">49</a><span>...</span><a href="世宗宪皇帝上谕八旗_page45.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
