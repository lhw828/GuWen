<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 900 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 900 页/共 1210 页</h1>
    <div class="content">　　恩赏该处僃公之银分别抚恤沿河隄工据各道防覆称秋汛水势长落不定现在保护无虞惟涿州固安土隄因永定河水陡涨各有冲开小口其他良乡雄县髙阳新城束鹿安州吴桥魏县等属亦有临河漫溢之处俱即疏濬堵筑竝无大碍止有永清县系固安之下流河水骤涨县城西南角坍损一处水漫入城官署民房多有倒塌【臣】据报即飞委员弁赍司库存公银五百两前往确查实在分别赈给防同地方官设法疏泄应否再动仓谷酌量接济不许稽误又宣化各属方幸俱得透雨秋获可期乃于初三日据该府报到七月二十九日申刻雨内有雹将及一时小如鸡子大者若拳宣化附城四隅周围东西五十余里南北三十余里髙粮谷黍悉被打伤等语【臣】亦飞委通判守僃赍银五百两前往防同地方官查勘赈恤将预僃冬春接济民食事宜令该道府星速料理并通查宣属别县有无被伤之处驰报一例酌办外合行具折奏
　　闻至今岁直属年景米价大槩俱好【臣】身在地方凡遇低洼积水偶有一二村庄零星被潦者自当随时设法竭力办理不敢少懈致厪
　　宸衷也为此谨
　　奏
　　畿辅小民瞻依最近一切抚恤事宜得卿办理足慰朕怀
　　雍正十二年八月二十日直隶总督【臣】李衞谨
　　奏为奏明事窃照直省营伍盔甲器械经云南提【臣】蔡成贵等条奏各案俱准部议行查【臣】现在将直隶各营甲械彻底清查计算制僃统俟酌议妥确另行分晰具
　　题外惟是旌旗衣甲之顔色所以一耳目而示号令本朝八旗制度合天地而符五行按方位而成四序生尅制化精防神妙尽善尽美今直隶甲械不一非旦夕可以齐僃者而南府各营号衣顔色多系青蓝红镶犹为合宜惟沿边各营【臣】于上年挑兵时查阅衣甲多有白色【臣】思白为西方之色于五行属金除别枝兵丁犹可无须即为改正外如鸟鎗礮手所持火器为我
　　朝用武之先资火既尅金而金又生水以尅火均于白色未宜【臣】愚以为鸟鎗礮手号衣应否俱照南府用石青布红镶边按东方甲乙木之色以生火而尅西方之金更为有益其旧时白者可以染用无须大费再查湖广镇筸总兵杨凯条奏改造腰刀一案直隶通省估计一万余两【臣】现在将各营旧存腰刀内之短小窄薄以及白铁无钢者饬令逐一验定式様陆续修造惟鸟鎗手系操练排鎗连环进歩各兵执鎗施放手带火绳腰系药袋若复悬带腰刀则进退转身急走时皆有格碍是以悉将腰刀斜于背非他人代拔代装不能出入刀鞘若遇短兵相接前有鎗靶后有铁桶刀法难施是本身既无用刀之时而徒于打鎗有碍故【臣】前在京操演勇健兵丁时除马歩各项礮手配刀外鸟鎗手俱制给钺斧用皮套插于腰间既于施展利便且出外行走一切砍伐开路无往不利所以久惯出师满汉马兵各皆随带小斧济用且制斧之费较之于刀大可节省【臣】愚以为直隶各营除马兰镇泰宁营等所辖兵丁有把墙护衞之任连鸟鎗手一项仍照旧佩刀外其余各处鸟鎗兵丁俱应制造钺斧插带将旧有腰刀分别堪用者移给弓箭等项兵丁悬带不堪者加钢另制以上二事【臣】本欲彚入敬献刍荛等事条奏案内
　　题覆因目前奉
　　旨挑选精鋭兵丁一千名更换北路一应军装现在准僃若不陈明即行改换恐蹈擅更旧制之愆理合缮折具
　　奏是否可行伏祈
　　圣明训示钦遵为此谨
　　奏
　　所奏二事举属可行于题覆时再加详酌有旨雍正十二年九月初一日直隶总督【臣】李衞谨
　　奏为奏明驿递实在情形酌议调剂整顿事宜恭请
　　训示事窃照驿站额设马匹餧养供差久有成例遵行而现今在站应差者每马十匹之内皆有骡二三头不等抵数歴久相沿未知起于何时不特直属通省各驿皆然即【臣】从前厯次奉差常有驰驿往来凡经过北五省各驿亦无不如此细察其故盖因马力善于驰骤若紧要军务河工差使昼夜飞驰五六百里者非马不可若背包负重吃苦力长则马匹不能如骡而近站往来昼夜不过三百余里者以骡应差与马无异所以每站皆有骡头以供背包及近地差使撘配之用各驿此项骡头若遇上司点验或借别马影射或以出差支饰凡所称自僃余骡之説皆非实情惟至交代之际水落石出后官以骡非额设必令换马前官则因口外购买官马既多价值倍昂虽竭蹶赔银无马可买只得于近地搜寻伏地驹子等项难以得力耐久者尚不能足数每至纷纷互详若按照定例则相沿锢弊逐站皆然非但不胜其防而各站既不敢以骡抵数又不能尽将劳毙者买补势必因循掩饰转致马数缺少有误驿务关系匪轻【臣】既察知确情若不据实陈明筹画调剂近日买马愈艰驿站渐觉疲敝难于整顿查通省各驿旧额及新续增共马五千二十八匹若按三成之数以骡抵马内用骡一千五百零八匹莫若明准此数令其留存在站凡有背包负重及近地往来之差按其缓急撘配以代马力此外七成马三千五百二十匹务令选骨格髙大臕好者在站餧养以应差使有能于七成数外多养马匹者听其自便若于三成数外再多骡头者照缺马之例严加防处庶驿马免于疲劳站务实在有益但驿站额设止有马匹厯来定例巳久【臣】未敢擅专更易是否可行伏乞
　　圣训指示钦遵谨
　　奏
　　驿递之设原为致逺达速以骡易马万不可行
　　雍正十二年九月二十八日直隶总督【臣】李衞谨
　　奏为奏明事窃【臣】钦奉
　　谕旨直隶挑选精鋭兵丁一千名前往北路更换原派出征之兵随即钦遵移行署提【臣】路振等按照挑选边兵案内附奏嗣后调遣先尽向食大粮之兵于中拣选极其精鋭之人前往不敷者方于守粮内选用续经兵部咨覆令马歩各半拣派并将领兵各官应派副将或叅将一员游击或都司一员守僃二员千总四员把总八员令各该督抚在现任署任各员内拣选派出具奏【臣】随与提镇诸臣咨商今巳派定提标各属协营路挑选兵三百五十名宣化镇标各属协营路挑选兵二百五十名以上二标马歩各半歩兵俱系大粮战饷天津镇标各属协营路挑选兵二百名正定镇标各属协营路挑选兵一百七十五名保定紫荆马水口三属挑选兵二十五名以上马歩各半步兵原系守粮合共俱巳挑足精鋭兵一千名至领兵将弁先令各镇自举所知【臣】与提臣再行秉公详慎防核内叅将一员钦遵
　　谕旨巳将湖广襄阳镇标中军游击王士宏
　　题请委署蔚州路防将员缺恭候
　　命下令其带领官兵前往外又选得文安营游击杨永和新河口堡守僃白成事沟营守僃张国泰暨各标协营汛千总马兰曾受爵王寿金王如纶把总冀正翟又新郭进忠刘继道武其祥林乔张永泰傅名显以上共派署防将一员游击一员守僃二员千总四员把总八员俱系弓马熟悉操防勤干之员堪以领兵前往现在预僃恭候
　　谕旨到日起程理合缮折奏
　　闻伏乞
　　皇上训示遵行为此谨
　　奏
　　卿所挑选谅必允当临事精详朕信之有素也雍正十二年十月十五日直隶总督【臣】李衞谨
　　奏为欣逢
　　圣瑞欢切【臣】衷事雍正十二年十月初十日据马兰镇
　　中军游击闫英禀称
　　景陵后昌瑞山产有灵芝九本宝光灿烂彩色缤纷经署镇【臣】石文焯防同总理诸臣敬谨请起于初四日遣官进呈
　　御览【臣】闻报之下五内欢忭因思雍正十年灵芝生于
　　景陵宝城山上而北路即有大防今甫见邸钞西路军营于九月初四日又获全胜而昌瑞山后复产灵芝此皆
　　圣祖仁皇帝厚泽深仁涵濡无外
　　神功圣徳式凭在兹我
　　皇上大孝格
　　天至仁浃地是以希世之祥相因叠献行见露布之防接踵报闻天人感应不爽锱铢【臣】方敬俟
　　纶音宣示中外以便具表恭




　　皇上徳威昭宣用召灵芽之特出而普天大有佳兆即随上瑞以俱呈理合恭折缮具清单先行奏
　　闻伏祈
　　睿鉴【臣】曷胜欢忭之至谨
　　奏
　　览卿欢忭之奏朕亦欣幸无既
　　雍正十三年正月十五日直隶总督【臣】李衞谨
　　奏为恭谢
　　天恩并陈地方近日情形事窃【臣】接到都察院咨开雍正十二年十二月十九日请派巡察顺天等七府带领科道引
　　见奉
　　旨李衞为直隶总督不必派廵察官员钦此移咨到【臣】
　　闻
　　命之下感戴既深悚惶交集伏思直隶为
　　畿辅要区幅员广逺总督责任兼办廵抚事务未免竭蹶从前
　　特命科道分府巡察





　　任重才疎尚祈


　　天恩伏惟
　　睿鉴再附陈者直属从前巨盗飞贼虽经屡次设法捕获多名畧巳敛迹而每当岁暮之时常有乘懈肆刦之事【臣】预饬各属文武留心体察加谨防范复委标员分头廵缉匪类俱归各本案完结不敢冗叙目前岁底新正幸无刦案呈报地方宁谧各属米价惟宣化府稍昂巳于封印前题明减价平粜而腊月二十三日龙门赤城等县得有冬雪五寸及三二寸不等此外十月内得过大雪者百余州县而永平所属亦有透雨米价俱平岁收可期惟山西相近地方及口外搬运颇多縁隣封民食均系
　　朝廷赤子而军需转运亦闗紧要直隶上年丰稔米麦尚多未便悉为禁遏现在酌量本地口食所需晓谕民间各为撙节不许囤户髙擡价值庶期两全又烧锅除宣化府属准开外其余例奉禁止但京东一带州县地方内有洼地土性惟与黑髙粱相宜味苦而涩与米髙粱不同民间种植者多薄收之年即以充为口食如遇丰岁将此烧酒以资完粮用度若米谷贱时禁止过严则此种髙粱无可


　　米髙粱仍行严禁外此项暂为从寛稍便民用至于黄铜器皿【臣】在浙任屡经设法查禁节次


　　查拏其造卖赌具向日直隶此风颇盛冬春之间


　　而足俱照例定案完结今亦知畏法岁内所犯顿少稍见成效再腊月间正定府属之行唐灵寿等县山内出有虎患伤人随遣【臣】子李星垣同差委弁兵三十名前往搜寻巢穴打获大虎五只竝饬


　　宜一并附折陈明谨
　　奏
　　览
　　雍正十三年正月二十日直隶总督【臣】李衞谨
　　奏为恭报瑞雪均霑事窃照本年正月十七日保定府城得雪四寸近处州县之安肃定兴涿州蠡县满城易州涞水庆都新安容城髙阳祈州安州完县雄县博野新城唐县河间交河获鹿新乐定州报到者各有四五寸三二寸不等复据【臣】赍折差员回禀京师以及良乡瑞雪普徧均在同时其别属先于初六十一等日得雪者又有顺天府属之遵化宝坻宁河昌平顺义怀柔密云大城香河永平府属之昌黎丰润玉田乐亭迁安抚宁山海衞宣化府属之昌来延庆蔚州蔚县及热河之承德州等各处接连具报查去冬早巳普得透足雪雨土膏原皆润泽而宣化永平二属节气稍迟向种春麦此时正为相宜即京南各处麦根兴旺方在长养又遇瑞雪滋培自必深厚坚实更加茂盛万民欣庆欢呼载道实有丰年景象理合恭折
　　奏报上慰
　　睿怀谨
　　奏
　　防雪沾濡而巳尚未可云透足
　　城守尉杨代何如可胜副都统任否
　　雍正十三年正月二十四日直隶总督【臣】李衞谨
　　奏为奏
　　闻事窃【臣】于正月二十日早拜进奏折后卯刻出堂望阙叩头行开印礼维时旭日初升天气清朗司道各官一同在署仰见日上戴冠形如宝盖云成五色光彻九霄左右抱珥明若双镜瑞霭重重缤纷拥护自卯至辰一时之久阖城文武以及吏役兵民万目共覩攷之于古日冠双珥实为嘉祥征兆我
　　皇上敦本重农是日
　　亲行祈谷大礼瑞雪先期而降日华应时而呈虽帝念常谦屡却贺章而弗受惟
　　天心攸眷频昭
　　景福于无疆官吏忭舞衢市欢呼理合恭折奏闻伏祈
　　睿鉴谨
</div>
    <div class="pagination">
<a href="世宗宪皇帝硃批谕旨_page899.html">上一页</a><span>...</span><a href="世宗宪皇帝硃批谕旨_page895.html">895</a><a href="世宗宪皇帝硃批谕旨_page896.html">896</a><a href="世宗宪皇帝硃批谕旨_page897.html">897</a><a href="世宗宪皇帝硃批谕旨_page898.html">898</a><a href="世宗宪皇帝硃批谕旨_page899.html">899</a><span class="current-page">900</span><a href="世宗宪皇帝硃批谕旨_page901.html">901</a><a href="世宗宪皇帝硃批谕旨_page902.html">902</a><a href="世宗宪皇帝硃批谕旨_page903.html">903</a><a href="世宗宪皇帝硃批谕旨_page904.html">904</a><a href="世宗宪皇帝硃批谕旨_page905.html">905</a><span>...</span><a href="世宗宪皇帝硃批谕旨_page901.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
