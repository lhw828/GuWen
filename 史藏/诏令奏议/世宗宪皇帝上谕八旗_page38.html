<!DOCTYPE html>
<html>
<head>
    <meta charset="UTF-8">
    <title>世宗宪皇帝上谕八旗 - 第 38 页/共 51 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝上谕八旗 - 第 38 页/共 51 页</h1>
    <div class="content">　　防允祉过恶已槩见从前谕防中今诸王大臣官员所议实当其罪但照议施行朕心有所不忍姑从寛曲宥将允祉革去亲王其如何拘禁之处候朕另降谕防晟秉性凶顽助父为恶从前散禁于宗人府今着严加拘禁景为人心性未定目今看来尚不似其父兄之悖乱着仍留公爵以徐观其后允祉所属人等作何拨之处朕另降防与该旗大臣
　　上谕近畿各府有八旗庄屯杂处其间有司难于清查且八旗罢黜之废员及不能上进之子弟与多事不法之家人徃徃潜住其中结交游手好闲之辈妄行生事或好勇鬪狠或酗酒赌博或与百姓争讼告讦辗转不休以致风俗日渐浇凌难以整理虽有理事同知一员亦相隔甚远不过词讼到案一为判断而已平时则无稽查约束之功也朕意欲于旗员及司官内遴选贤能者八员往各府有庄屯之地方专办旗人之事时加教诲申明禁约导其善念革其邪心小则分别惩戒大则据实紏叅其有旗民互相争讼之事仍听该管衙门审理此差徃之员以一年为期更换一次果能实心办理化导有方一年内所管之处无旗人犯法之案将该员与以议叙倘或怠忽废弛因循瞻顾或擅作威福多生事端着直总督与廵察御史即行叅奏从重议处其如何分析管理及如何定例之处着该部详悉妥议具奏特谕
　　户部议覆直九府内除广平大名二府逺处京南均无旗庄坐落毋庸置议外其余七府所辖有旗庄坐落者共计七十七州县衞广袤约二千余里其间旗民杂处贤愚不等地方有司既无约束旗人之责而理事同知一员又难稽查周遍
　　皇上特颁谕防差遣官员专办旗人之事仰见
　　圣虑周详筹画至当臣等伏查八旗册报旗庄坐落处所一州一县之内有一二处以至百余处者即一村一庄有二三旗分之人居住者亦有祗地畆坐落而无旗人居住者又有此州县旗庄虽多而界址实与别府州县地相辐辏者若分旗分府则该管之员难以办理【臣】等酌量旗庄之多寡复计地方之远近约以三百里内外分作一路共为八路以顺天府属之通州武清香河寳坻及天津州与所属之静海永平府
　　属之玉田七州县为京东路顺天府属之宛平良乡房山涞水易州涿州新城雄县容城定兴安肃十一州县为京西路顺天府属之大兴顺义三河蓟州平谷密云懐柔昌平延庆九州县衞为京北路顺天府属之固安东安永清覇州保定文安大城河间府属之任邱保定府属之新安安州髙阳十一州县为京南路顺天府属之遵化州永平府属之丰润迁安滦州卢龙乐亭昌黎抚宁山海衞九州县衞为京北东路宣化府属之宣化懐来万全保安赤城延庆六州县为京北西路河间府属之河间肃宁献县交河景州南皮沧州青县故城正定府属之衡水武强深州十二州县为京南东路保定府属之清苑蠡县博野满城完县唐县庆都定州祈州正定府属之无极获鹿顺德府属之沙河十二州县为京南西路每路官一员到彼专管庄屯旗人之事【臣】部已经行文各部院并八旗拣选贤能司官旗员保送俟各部院八旗将人员保送到日【臣】等开列职名带领引
　　见恭候
　　钦八员分路前徃办理并将应行事宜【臣】等遵奉谕防详议六欵另折呈
　　览为此谨
　　奏
　　一各路所辖庄屯有内务府及各王公庄头并八旗废员以及旗员之子弟家人其中贤愚固属不等然设官分职原以奬善而瘅恶官斯职者当仰体
　　皇仁教诲禁约使之开导洗革以化其浇凌之积习今此八路所之员应令莅任后即将所属地方居住旗人查明住趾户口行业如有来歴不明多事不法之人潜匿旗庄者即行驱逐其余庄屯力作之家有安分循良各务本业者奬之翼之以使其益励或有游手好闲不务本业者惩之戒之以期其必改更于农隙之时宣扬
　　圣谕广训发其彛良渐归淳朴小事则按法防治大事则据实掲报他如户婚田产以及命盗案件有关民事者仍听地方有司办理并将所属地方居住旗人村庄户口行业造具清册报部查核此徃之员如果能于一年任内实力奉行无忝厥职令直总督并廵察御史出结保题交部议叙倘有多生事端扰害旗民者亦令直总督并廵察御史查叅交部议处一各员所辖旗庄大约广袤三百余里而旗人杂处各村若不按屯计户设立屯目乡长分任防闲紏举势难稽查管辖【臣】等伏查直省州县原设有保正甲长分任防闲今既设官专办旗人之事似应彷佛保甲之例不计旗分佐领苐以屯住之旗人酌量以若干户口设立屯目一名再合附近各村庄更设乡长一名统辖各令其于屯乡之内互相防闲遇有不务恒业酗酒赌博夜聚晓散以及来歴不明踪迹可疑者目长立即紏举以聴该管官员分别处置其目长
　　作何分别设立拣选充补并各目长如何分别奬赏惩罚之处俟各员莅任后详议到日再议
　　一所各员既责以董率旗人必须给与关防以资文移往来之用应咨礼部按照以上八路铸给管理某路旗庄事务官员关防字様关防至年满更换之期接受掌管仍将伊任内经手案卷交代明白报部查核
　　一查各员所辖地方或系庄屯稠密或系地方辽濶必需设立书役以资文移驱防【臣】等酌量每员设立书吏二名差役八名其所需工食银两照直属额设夫役工食数目在于司库按季支给仍造入奏销册内报部查核
　　一徃各员除伊本身品级应得俸银外其于任所亦须量给养亷之项查雍正四年十二月内奉
　　上谕钦差各处一年更换之员令其驰驿其一年内如何使其不至拮据之处交部查议具奏经兵部议覆照依该员品级按日支给廪给口粮等因奉
　　防依议钦遵在案今八路徃各员自京城起身莅任路不甚远毋庸驰驿其一年内食用似应照例按各员品级日支廪给口粮总于司库照数拨给仍造入奏销册内报部查核
　　一各员俱系新设之员必须设立衙署令其驻劄应令直总督酌量各路所辖适中地方查有入官房屋酌计应需间数咨报拨用如所辖适中之地方并无入官房屋其作何赁房居住之处应令直总督妥议到日再议以上六条是否允协伏祈
　　皇上圣训遵行
　　奏入于雍正八年八月初九日奉
　　防依议旗庄等处设立官员乃立法之始必得贤能之人实心办理训导有方始有益于人心风俗兹所差徃之员着该管大臣于所属内拣选保举差往之后仍着保举之大臣留心访察倘差往之员或不能称职或在地方生事而保举之大臣据实叅奏者免其误保之处分若不行叅奏经朕访闻发觉者将保举之大臣一并严加议处
　　署理副都统事务叅领代通将八旗未上朝行走之官员及察哈尔地方官员领俸不一之处具奏奉
　　上谕代通奏称八旗未及年歳未曽上朝之佐领世职官员等所领全俸半俸不一等语朕从前曽降谕防凡八旗事务俱令画一而此项俸禄为何又令参差至此着穆森伊礼布祖秉衡将八旗不行画一缘由查奏及如何令其画一之处亦着议奏特谕
　　都统穆森等议覆八旗事务所关綦重一应办理俱当画一嗣后八旗未及年岁未曽上朝之佐领世职官员应照雍正二年副都綂马竒逹条奏八旗大臣等议定之例支给半俸其兼佐领之世职视其官之大者给与半俸其察哈尔地方官员应照康熈三十六年理藩院题定之例世职官员之俸给与四分之一有职任官员给与半俸未及年岁未曾当差行走者停其支给兼职任官之世职其世职品级大者给与四分之一其职任官品级较世职大者给与职任官之半俸若由京城补授差往之职任官员与本处立有产业之人不同仍照现食之俸全行给与如此则八旗行俸之事得以画一而各员亦均沾
　　皇上深恩矣至于违例将未及年岁未曾上朝之官员俾得全俸并令察哈尔地方官员溢领俸禄之处俱交户部自初给俸禄之年起计筭着落从前令其溢领之大臣并接任未经查出之大臣等分赔俟
　　命下之日通行八旗各该处一体遵行
　　奏入于雍正八年九月二十四日奉
　　防依议
　　上谕大小官员帽顶从前定议未曽分别详确着该部再行妥议定制具奏特谕
　　礼部议覆冠服有章乃见名器之重等威必辨用昭物采之宜品式务极于精详典礼斯臻于美善我
　　皇上睿智聪明惇庸秩叙一应文物度数法制周详靡不
　　灿然明备兹复
　　谕令【臣】部将从前所定帽顶再行详确妥议具奏仰见圣天子定礼制度彰采辨物期于详悉尽善之至意臣等伏查朝帽顶一品二品三品俱用红寳石五品六品俱用水晶七品八品俱用金顶其间等差尚未分别至平时帽顶二品三品俱用起花瑚五品六品俱用水晶七品以下俱用金顶亦未分别等差【臣】等遵
　　防谨将防典所定朝帽顶及雍正五年所定平时帽顶细加叅酌自亲王至公侯伯及一品大臣以上俱照现今所用帽顶无庸更议外自二品三品大臣官员以下其朝帽顶与平时帽顶俱按品级逐一酌议分晰凡辅国将军及二品官朝帽顶俱衔起花瑚嵌小红寳石平时帽顶用起花瑚凡奉国将军及三品官朝帽顶俱衔蓝寳石或蓝色明玻瓈嵌小红寳石平时帽顶用蓝寳石及蓝色明玻瓈凡奉恩将军及四品官朝帽顶俱衔青金石或蓝色湼玻瓈嵌小蓝寳石平时帽顶用青金石及蓝色湼玻瓈凡五品官朝帽顶衔水晶或白色明玻瓈嵌小蓝寳石平时帽顶用水晶及白色明玻瓈凡六品官朝帽顶衔砗磲或白色湼玻瓈嵌小蓝寳石平时帽顶用砗磲及白色湼玻瓈凡七品官朝帽衔素金顶嵌小水晶石平时帽用素金顶凡八品官朝帽衔起花金顶平时帽用起花金顶凡九品官朝帽衔起花银顶平时帽用起花银顶凡未入流与九品同凡候补候选与现任同凡在部学习行走之生监照用八品笔帖式金顶凡九品之读祝赞礼鸣赞序班俱许用八品金顶凡各府州县学教职俱照伊出身之金顶凡进士举人贡生生员监生仍俱照现用之顶以上【臣】等公同定议奏
　　闻俟
　　命下之日载入防典通行八旗直省一体遵行
　　奏入于雍正八年十月初五日奉
　　防依议总督未加尚书衔者着为正二品侍郎及外省廵抚俱着为从二品
　　上谕八旗都统等并不防心事务将袭职及补授佐领事件务必迟至岁底始行怱忙具奏朕于年前封印之后作速补授数旗于年后开印之先又速行补授数旗者特施恩欲令伊等得春季之俸耳近闻得一旗有与新补佐领行俸而不与世职行俸者亦有一旗与佐领及世职俱各行俸者亦有将佐领及世职俱不准行俸者朕屡曾降防令八旗将事件画一而此一事尚如此办理着八旗大臣等防同将各管旗分如何办理之处查明具奏钦此八旗大臣等将各旗新补之佐领世职等得俸未得俸者查明具奏奉
　　上谕朕令将八旗事件画一屡曾降有训防今新补官【员】等俸禄一事并不详议画一乃致有参差不齐之处夫支领俸饷系八旗大臣等所办之要务今所奏如此参差令朕如何办理着八旗大臣等防同将某旗所办为是某旗所办不是之处议定令各旗大臣等自行陈奏嗣后八旗有应画一办理之事而仍不行画一者亦照此例令伊等公同防议自行陈奏如伊等内有彼此防议不能拟定者即令诣朕前面讲倘有隐防其非不肯承认者朕必从重治罪特谕
　　八旗都綂等议覆
　　皇上厪念八旗诸事务令画一屡防降
　　防训谕周详【臣】等将袭职及补授佐领事件迟至岁底始行具奏已属不合及至补授之后又不能作速办理俾其一体得领俸禄实为大谬除各旗所办参差不齐者令其自行陈奏外伏思八旗官员俸禄一事系八旗大臣等所应办之要务若不详拟画一实属未合嗣后请将毎年二月俸禄档案令其于开印之初即便咨部八月俸禄档案令其于七月初五以前即行咨部红档既过之后仍照旧例不准增减再袭职官员引
　　见之后其俸禄档案俟该部覆奏行文到日视其所裁之职行俸如部文虽未即到而此官已经当差行走则仍照所袭之职行俸得俸之后若经部覆奏行文到日以后之俸即照所裁之职行俸如此则新补之员均得霑沐
　　隆恩而八旗行俸之事亦得画一矣
　　奏入于雍正八年十月初九日奉
　　防依议
　　上谕前汉军人等恳请出兵効力朕谕该都綂等近日汉军骑射生疎平时不肯演习而务出征効力之虚名于事无益可于毎旗操演兵丁一千名以备国家之用昨据汉军都统等查奏镶黄正黄正白三旗除常行当差之兵丁外现在轮流操演者可得一千人至正红镶白镶红正蓝镶蓝五旗除常行当差之兵丁外现在轮流
　　操演者不敷一千人之数朕思我朝定鼎之时汉军从龙入关技勇皆为可用及今海内承平日久伊等躭于安逸且意在文职而不在武弁是以韬畧骑射远不如前目今官至提鎭副叅者寥寥无几而在内简用都綂副都统时亦觉难得其人朕为此时厪于懐常思汉军生齿日繁当筹所以教养之道而额设之兵丁为数又少似应酌量増添于国家之营伍旗人之生计均有裨益如外省之驻防汉军人等子弟日渐繁衍而本身之钱粮各有定数难以赡养应将余丁令其回京披甲亦可望其成人又如外任官员之子弟往往以随任为名游荡荒废前曽有防严禁悉令回京令其披甲当差习学弓马以图上进又如候缺之微员一时难以铨选者若情愿披甲当差到选期时仍许轮班补用则在彼既可得受钱粮以为糊口之资又可预先习学弓马以备居官之用又如内务府人丁亦众于充役当差之外其莽散人丁拨入八旗披甲亦可再五旗诸王之汉军佐领仍属本王外其贝勒贝子公等之汉军佐领实无所用应撤归旗下公中佐领当差且可免掣肘之弊其如何増添汉军兵额及如何补充方为妥协永远可行之处着尹泰查弼纳石文焻石礼哈莾鹄立得禄等密议具奏特谕
　　大学士尹泰等议覆【臣】等伏查汉军上三旗内镶黄旗佐领四十三分半正黄旗佐领四十二分正白旗佐领四十二分下五旗内正红旗佐领二十七分半镶白旗佐领二十八分镶红旗佐领二十七分正蓝旗佐领二十八分镶蓝旗佐领二十八分共整佐领二百六十五分兼两半分共领催鎗手礟手敖尔布教养兵并铜匠鐡匠弓匠听差兵防城看门看礟看火药局看教场兵丁以及歩兵及门军共计一万七千五百二十八名但汉军生齿日众食口益繁今请于原额之外酌量増添兵二千四百七十二名以足二万之数则汉军子弟养赡有资既各遂其生成而怠惰偷安不务弓马者又可以杜其游荡之习但查上三旗佐领一百二十七分半下五旗佐领一百三十八分半今若将新増之兵按佐领均分拨给则上三旗兵数益多而下五旗兵数较少应请将上三旗佐领毎旗各均为四十分下五旗佐领毎旗俱添足三十分现在八旗整佐领二百六十五分兼两半分应将上三旗所余之七分佐领俱酌量拨入下五旗其两半分佐领俱以公中壮丁补足为两分整佐领今应新添设佐领三分共为二百七十分佐领其新设佐领下应增添领催十五名歩兵领催三名歩兵四十八名毎佐领下均补足鎗手四十名共应添鎗手五百四十六名每佐领下均匀补足敖尔布八名共应添补敖尔布一千三百六十名上三旗毎旗应补足教养兵一百八十八名下五旗毎旗应补足教养兵一百四十九名共应増添教养兵五百名以上总计新添设佐领三员骁骑校三员领催鎗手敖尔布歩兵领催歩兵教养兵共二千四百七十二名共足二万之数庶八旗汉军佐领得均兵丁足用至挑补新添各项兵丁现据八旗册开在京闲散壮丁年力强壮者约有一万余人此外凡各省驻防汉军日渐繁衍本身钱粮各有定额或有难以养赡之余丁情愿归旗者行令各该将军咨送归旗皆可以挑选充补再外官随任子弟年至十八岁以上者悉令归旗除情愿读满汉书者移送官学国子监肄业攻书闲暇学习弓马以图上进不许该叅佐领等勒令披甲借端苛索其情愿披甲食钱粮者仍准挑补甲缺再候选微员自度选期尚远情愿披甲者亦准其披甲遇伊应选之时仍许轮班补用复查内务府现今查出过继养子等项人丁约二千余名亦应拨入各旗汉军壮丁不齐之佐领下一体挑选披甲当差则伊等仰頼钱粮米石足为糊口之资而各旗披甲操演皆得年力精壮之人矣至于下五旗汉军佐领除亲王郡王属下外其贝勒贝子公等既有包衣佐领则所属之汉军人等实无所用槩行归入各旗公中佐领
　　奏入于雍正八年十二月十五日奉
　　防依议
　　正红旗汉军都綂李枤等为补授公中佐领员缺将骁骑校兼副佐领王世勲拟正笔帖式兼副佐领王光国拟陪带领引
　　见奉
　　上谕五旗诸王属下公中佐领之缺在一旗内拣选易于得人若止在该王属下拣选未为允当如王世勲王光国不过一骁骑校一笔帖式耳俱系微员且并无劳绩又非出众之人若将伊等补授佐领殊属品级悬隔嗣后五旗诸王属下公中佐领缺出在一旗内如何拣选补授之处着议政大臣防同兵部八旗大臣等详议具奏特谕
　　议政大臣等防同兵部八旗大臣等议覆佐领一官系承办一佐领事务之人职任甚为紧要五旗诸王属下公中佐领缺出若但以该属下之人补授倘不得人势必至将骁骑校笔帖式等补授品级卑微实属不称如于该旗拣选则人才易得而于事务甚为有益嗣后五旗诸王属下之公中佐领缺出该王属下若有人去得品级相当之员拣选带领引
　　见补授如不得人即于该旗大臣官员内拣选引见补授庶品级相当于佐领之事亦有裨益矣
　　奏入于雍正八年十二月十七日奉
　　防依议




　　世宗宪皇帝上谕旗务议覆卷八
<史部,诏令奏议类,诏令之属,世宗宪皇帝上谕八旗__上谕旗务议覆>
　　钦定四库全书
　　世宗宪皇帝上谕旗务议覆卷九
　　上谕我国家膺图受命则有佐命元臣际防风云开拓疆宇至于承平之世亦有劳臣宣力绥靖不庭凡厥鸿猷骏列焜耀旗常于是酬庸奨功赐以公爵其中分为一等至二等三等所以第其勲劳表其阀阅同于古者河山带砺之盟爰及苗裔永久勿替甚盛典也朕考古封爵之制汉唐以来公侯皆系以郡县之名而汉世功名显著者则加以羙号如信武冠军建忠定逺之属并以荣名垂光史册本朝封王者皆选用嘉羙字様其嗣王袭封则因之而公爵则但分等次未有封号字様朕意欲考其当日勲庸锡以嘉名追加为某公使勲劳之臣显功丕绩常赫赫在人耳目间而其子孙承袭封号亦皆顾名思义共加奋勉世为国家効忠抒力期踵羙前人之光以副朕褒念勲旧之至意至于宗室外戚则仿古恩泽侯之例命为奉恩公或承恩公以昭宠锡其如何命名定制并将歴来功臣勲戚加锡羙号之处着该部详查定议具奏特谕
　　礼部议覆恭惟我
　　国家诞膺
　　天命抚绥兆民六服承德万年巩固其间佐命元勲承平良
　　弼固已第其勲劳
　　锡之公爵分为一二三等以示褒荣我
　　皇上笃念勲旧更加追奨聿稽懋绩
　　锡予嘉名至宗室外戚亦仿古制以昭
　　宠锡令【臣】等详查定议具奏仰见我
　　皇上崇德褒功优渥加隆之至意本
　　朝定鼎以来魁杰竒英后先彪炳鸿猷骏烈焜耀旗常旣列公爵以酬庸爰及苗裔而勿替诚宜考其平生之实迹加以显荣之羙名【臣】等窃以佐命之臣开疆拓宇者则仿汉之信武建忠奉义建防唐之翼国耆国宋之福国元之忠武夀国明之雄武靖宁等名于
　　承平之世宣劳尽力者则仿汉之冠军壮武富民褒徳唐之安国宋之崇国成国元之宁国定国明之崇信忠勤等名各拟羙名务期至当凡厥后嗣咸袭嘉称旣荣号之攸分自先猷之俨在仍以原封一等二等三等字様冠于羙名之上至于宗室等公伏查我
　　朝定制原有鎭国辅国等爵应加封为奉恩公其外戚等公则仿汉之平恩侯宣恩侯等名命为承恩公兼总前代肇锡之嘉名特着本
　　朝加封之盛轨礼以义起名与实符庻使丰功伟绩垂竹帛以常新亦令勲裔世臣偕河山而永奠顾名思义益励臣忠効力抒诚长霑
　　圣泽谨将现今袭封一二三等公十员照伊等先世受封
　　之年分开列名单恭拟羙名呈
　　览伏
　　钦定仍以原封一二三等冠于羙名之上给与始封袭封之员其宗室公等封为奉恩公外戚公等封为承恩公一并给与
　　诰命
　　奏入于雍正九年三月二十五日奉
　　防一等公图海定为忠达公一等公頼塔为褒绩公三等公恩额德礼为奉义公一等公鄂拜为超武公一等公图頼为雄勇公二等公图尔格为果毅公三等公蜚英东为信勇公三等公多尼库鲁克为建烈公三等公和朔图为勇勤公一等公扬武里为英诚公
　　散秩大臣尚崇廙查明教塲倒壊官房具奏奉
　　上谕朕从前为此营房屡降谕防八旗大臣等縁何至今尚未修理今尚崇廙查明奏称请将镶黄等四旗都统等交该部察议其倒壊营房动用官房租银每旗委能员二人监修等语都统等不必交部其应修倒壊之房将该旗都统等养亷银修理监修之员任伊等酌量委察旗侍卫官员等所司何事如此事件伊等为何不行查奏着稽察上谕处大臣等询问伊等从前若有查奏之处则已如并未查奏将伊等交该部察议此事亦着议奏特谕
　　稽察
　　上谕处大臣等议覆八旗营房一事都统等迟至二年尚未具奏亦无修理乃察旗侍卫官员等并无催令办理又未奏
　　闻殊属不合除将侍卫官员等交部察议外应令各旗大臣等用养亷银两将倒坏营房及官学速为修理其监修官员令伊等酌量委镶黄等四旗现有房屋已敷兵丁居住其缺少房屋应如尚崇廙所奏无庸重造其拨给甲喇佐领而余剰之房及该佐领内无人居住而空闲之房本人领得而赁与人住之房俱如所奏查给无房兵丁居住其私葢小房赁与民人开铺者应如所奏准卖油盐等物外有卖酒者着严行禁止至于修筑围墙置备木版等项轮替守栅夜间廵逻造具住房人名清册及嗣后有应行修理官房即着住房人修理等处俱如所奏交与八旗都统等画一办理再八旗每甲喇或防军校或骁骑校酌一员令住营房协同管营房章京一同管辖
　　奏入于雍正九年四月三十日奉
　　防依议
　　上谕防御史王羾奏称京师春初米价稍昻防恩轸念民食特谕五城添设米厰减价粜卖羣黎无不均沾圣泽但定例五城粜米槩用钱文交贮户部目下钱价虽未髙昻秖恐将来钱文积聚必至价昻查户部每月给放兵丁钱粮原有一九二八搭放钱文之例今可否于定例搭放之外暂増分数将五城交贮之钱配入搭放俟米厰停止仍照前例等语钱文乃民间日用必需之物向以价値昻贵屡厪
　　皇考圣心数年以来朕备极焦劳所以为便民利用筹画经理者亦殚竭心思矣惟是欲价値之得平若绳以官法又恐有生事滋扰之弊此亦天下所共知者目今发
　　米平粜以济民食而交纳钱文者本是便民之意今王羾又称收钱旣多则钱价必致渐长此亦事之所有不可不虑及者朕思钱价之不能平减者因兑换之柄操于铺户之手而官府不司其事是以小人图利得任意多取以便其私耳今若照五城减价粜米之道将搭放兵饷之钱文着八旗于五城各设一局兑换与民照铺户之数多换数十文至银一两换钱一千文为率如此则钱价之贵不待禁约自然平减于民用似有禆益着九卿悉心定议具奏特谕
</div>
    <div class="pagination">
<a href="世宗宪皇帝上谕八旗_page37.html">上一页</a><span>...</span><a href="世宗宪皇帝上谕八旗_page33.html">33</a><a href="世宗宪皇帝上谕八旗_page34.html">34</a><a href="世宗宪皇帝上谕八旗_page35.html">35</a><a href="世宗宪皇帝上谕八旗_page36.html">36</a><a href="世宗宪皇帝上谕八旗_page37.html">37</a><span class="current-page">38</span><a href="世宗宪皇帝上谕八旗_page39.html">39</a><a href="世宗宪皇帝上谕八旗_page40.html">40</a><a href="世宗宪皇帝上谕八旗_page41.html">41</a><a href="世宗宪皇帝上谕八旗_page42.html">42</a><a href="世宗宪皇帝上谕八旗_page43.html">43</a><span>...</span><a href="世宗宪皇帝上谕八旗_page39.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
