<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 228 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 228 页/共 1210 页</h1>
    <div class="content">　　奏为奏
　　闻事【臣】于
　　陛辞之日恭聆
　　圣训时深兢惕到任后谨将所奉
　　上谕及条奏之事逐案饬查嗣于属员来见者再三告诫未见者再三申饬今【臣】访得各属俱实力奉行其有成效者亦多除恭缮
　　御览黄册另疏
　　题报外【臣】必不敢于既经
　　题奏之后稍有懈弛惟当永遵
　　谕旨益加勉励以仰副
　　圣怀于万一耳再原奉
　　上谕内有密降
　　谕旨应密行详悉奏
　　闻【臣】到任未久止有奉到
　　谕旨一道系米船下楚不许禁遏事先经具折回奏合并声明为此缮折具
　　奏谨
　　奏
　　览奏知道了百凡惟务无欺无隐为要尔乃朕十分赏鉴之人许尔将来可成大器必勉励以符朕旨再者多有人言尔为年羮尧之鹰犬朕思尔断不肯为此等无耻之行而年羮尧亦不应居此等无理之心至隆科多年羮尧二人朕初看伊等具有聪明见解能知大体受恩深重自循谦退岂肯趋蹈危险以玷朕名而招天下后世之议论朕原作如此想所以迩年来言听计从任用之而不疑也不料今岁年羮尧来京陛见二人皆被朕看破均非无瑕之器于奏对之间错乱悖谬举止乖张大露擅作威福市恩揽权情状朕随深加训诲曲示保全之道大凡从古功臣第一须君上爱防次须自能保守其三更赖大小臣工不相趋附愚弄送入危地三者缺一不可而其要尤在众臣工之居心正也不然功臣鲜有能全者致令人君蒙寡恩之名而若辈方且旁观笑之此等居心之人难逃天地诛灭者也今即尔身而言若竟将年羮尧知巳之情荐举之德一旦尽付之流水人非木石必无此理感激思报分所当然但宜思所以报之之道耳朕意惟有赤忠为国勉力作一不朽人物勿使人主疑贱勿令天下后世鄙薄不与施恩人助虐致祸斯乃深所以报之也假若贿赂酬奉狥私废公惟以阿谀顺从言报则天下后世以尔为何如人以年羮尧为何如人谓朕为何如主耶所关甚大反覆之间三利三害系焉尔其详思慎勉且督与抚系比肩大臣一省政治所关非细宜自出已见各立功名何可一味依违将就以软局防害朕之功臣尔等嗣后若不仰体朕心改易辙实力遵谕而行朕即先将尔等误朕功臣之人戒惩岂肯遽向朕之功臣加罪乎苟能幡然醒悟秉公不阿或虑大将军年羮尧责尔辜恩负义朕可力保其无妨也能如是报德之大无以过此切莫虚负朕爱惜之意朋比之习向为朕所深恶勉之戒之更须内外如一奉行方好倘务巧密以首防两端为妙策则大负朕此一番苦心可惜此数行谕旨也细加玩味必豁然领会始能身受实益勉之又勉
　　谕巡抚王景灏昨年羮尧奏南坪坝番子一事朕询据蔡珽云南坪等处虽新附未久然曾遣刘应鼎前往踏勘建城地方诸番悉皆恭顺并未见有阻抗情形今云为建城谋逆何大相迳庭如此又据年羮尧奏称目下杂谷大金川小金川等处土司渐有多事之状依此看来必因尔措置不妥所致况犬羊无知蠢动亦系夷猓之常惟在地方官制御抚绥得法自然宁帖土司原非内地之民可比尔为封疆总领诸凡须平和寛大慎勿见小尚气任性作威致生变故责有攸归断不尔宥也其遣往南坪等处建堡造房之员若不能体朕爱恤远人之意肆行无忌激出事端朕必正以国法而用人不当之咎尔亦何辞以免谕到尔其尽力调剂设法驾驭并严行饬察所遣官弁务令安静宁妥尔果忠诚任事无贰无疑此等事务再无不办之理勿得他诿特谕雍正三年二月二十七日四川巡抚【臣】王景灏谨
　　奏为覆奏事【臣】于二月二十五日准兵部咨文由驿逓送
　　内廷捧出黄匣一个到【臣】随即跪接开匣伏读
　　谕旨仰见
　　皇上训诫严明
　　天恩浩荡【臣】自知无调驭之才实切悚惶之惧前者【臣】闻南坪番子蠢动一事恐差委建城人员或有扰累番寨之处【臣】即遣松茂道孟以恂往松潘料理并密加访察如有委员生事【臣】即据实
　　题防断不敢少有狥隐自罹咎戾近闻各番已经平定不日即可兴筑城工再查年羮尧原
　　题给与大金川号纸以分小金川之势今差人往取宗图必由小金川经过因而拦阻不令前往今年羮尧巳令奋威将军岳钟琪差人由打箭炉僻路直达大金川后山往取宗图册结矣至杂谷土司所辖之囊索沙加布意欲争管新经招抚之赤进赤物等寨署松潘镇副将张瑛一靣申饬随将情由通报岳钟琪差员持文晓谕【臣】与署提督纳钦亦行文开导今据张瑛报称已经遵依回巢此不过土俗常情易于完结之事今奉
　　谕旨严切【臣】自觉惶恐无地惟有恪遵
　　圣训实心尽力奉行仰答
　　高厚隆恩又何敢见小尚气致生事端上干
　　国典也前者【臣】以革达地方建城设镇曾经具折请往彼处相度形势蒙
　　皇上御批临时酌量审择轻重而行【臣】因南坪之事所
　　以未曾出口谨缮折一并奏
　　闻谨
　　奏
　　封疆大吏将公清勤慎四字常置于靣前何愁诸务不理耶所奏知道了
　　同日又
　　奏为恭领
　　圣训敬陈愚悃事【臣】于二月二十日捧接
　　硃批谕旨再四跪读仰见
　　皇上保全功臣至意诚千古未有之
　　殊恩凡属臣工有不感激奋励者断难逃于
　　国法也至【臣】不肯为人之鹰犬已在
　　圣鉴之中【臣】又何敢置辩复荷
　　天语以三利三害谆谆开导伏读至此不禁感惧涕零
　　况【臣】世受
　　国恩倘不以大义报
　　君而以阿附顺从报荐举之私恩不但于年羮尧无益
　　抑且于【臣】有损徒招物议上负
　　皇上爱惜之恩下有玷于祖父【臣】具有人心断断不敢
　　出此惟有恪遵
　　谕旨务期内外如一实力奉行做好官好人以仰报皇仁于万一而已为此缮折具
　　奏谨
　　奏
　　览此奏朕甚嘉之尔巳明白朕旨领会朕意矣朕颇能觉照人情尔果能不听年羮尧指使不为其所牵制各出巳见办理一切朕保尔是一上等封疆之臣也尔若逐件请命于年羮尧不特诸务迟悮机宜而年羮尧之责报无穷尔之金帛古董有限少不遂其意塞尔图蔡珽宁非一彰明较着之榜样耶年羮尧与尔向日之交情有推重尔处或未必能及此二人尔今亦效法塞尔图蔡珽之为人可矣且何等体靣何等平安令朕何等信重以尔之材质当自加爱惜也勉力为之
　　雍正三年五月十九日四川巡抚【臣】王景灏谨
　　奏为奏
　　闻事蜀省自入春以来仰赖
　　皇上福庇晴雨及时收成倍好兹据成都重庆等十府嘉定眉卭等六州并各衞所地方陆续报称夏季一切麦豆杂粮等项收成俱有九分十分不等秋禾亦皆栽种等情【臣】复查得目下因夏收甚好所以米价甚平至于秋禾俱各栽种平田既有堰水灌溉山田亦雨水霑足甚是茂盛诚恐上厪
　　圣怀谨将夏季收成分数及秋田播种情形缮折奏闻谨
　　奏
　　览收获情形实慰朕怀蒙
　　上天赐兹丰年当及时督率属员劝导百姓勿致粒米狼戾加意葢藏必耕三余一耕九余三方合治民之要道也勉之毋忽
　　同日又
　　奏为恭谢
　　温纶事雍正三年四月二十四日【臣】赍折家人回川奉
　　到
　　硃批奏折【臣】跪读之下深蒙
　　圣主埀谅愚【臣】下悃兼荷
　　天语褒嘉感激无地愈切悚惶【臣】惟钦遵
　　谕旨而行夙夜益加兢惕以尽微【臣】职分四川提督印
　　务复蒙
　　皇上格外恩
　　命【臣】暂行署理【臣】于军旅事务素未谙练惟有竭力学
　　习尽心料理以图仰报
　　皇仁于万一而已为此缮折奏
　　谢以
　　闻谨
　　奏
　　尔之才朕所稔悉至于守之一字朕未确知大抵居官守较才为要譬如年羮尧魑魅魍魉之才适足为害亦奚足取朕再不料伊竟为此等狗彘一类之人也以朕之精明尚被伊如此欺隐防蔽若遇少不更事之君将何所防止今败露一至于此朕惟自愧乏识人之明耳夫复何尤凡尔等向来被其愚惑之人若不奋然为国家为天下臣工作将来一大榜样深恶而痛絶之切齿而愤恨之不但罪无所逃是亦无父无君之人也已矣其已发觉之种种奸欺事迹于中或少有寃诬处不妨为之辩白陈奏既可全昔日友谊兼可全朕用人颜靣亦朕所乐闻者苟覈其行为书罪无穷考其心志包藏莫测审为奸险无疑则惟有悔艾从前悮交匪类亟图改易砥砺名节以自全耳今命各省搜查年羮尧隐匿赃物此正尔等赎愆于朕表暴心迹于天下后世之机会极当留意勿失至如人言借借佥云王景灏乃年羮尧之假子似此向朕前奏者岂止数十人朕殊代尔耻之兹所交事件若少瞻狥为留一毫地步犹顾恋向日之私恩小惠而不力行发擿恐朕亦难以庇宥于尔全在尔自立主见而已朕历观史册所载奸臣负君亦所时有若以逆情悖理辜恩负义而论则年羮尧为第一即至今日并未见伊有一毫知过惭悔之念真大奇事苟非丧心病狂则系
　　天夺其魄不然世间宁有如是情理耶
　　谕巡抚王景灏川省自兵兴以来一切军需奏销甚属浮冒朕所悉知特以军务方殷督抚捐项颇多朕是以姑听之而不深问今西藏已安西海已定打箭炉外诸处防守官兵从此皆乆远驻劄矣军需之项曷可不清楚明白尔于一切奏销宜悉照实数不可仍蹈浮冒故辙其给过部费等项从前旧事朕槩不追究至于口外办事官役及一切杂费如果有应用不可省者当题明赏给因尔折内有秉正不敢存私之奏是以朕降此旨与尔尔将以前并现在各项俱一一据实奏闻毋少为
　　年羮尧隐讳掩饰代受过咎也特谕
　　雍正三年七月初二日四川巡抚【臣】王景灏谨
　　奏为奏
　　闻事雍正三年七月初一日准管理打箭炉税课事务扎萨克喇嘛楚尔齐木藏布拉木展巴员外郎伊特格尔咨称六月二十三日申时打箭炉地动将税务衙门及买卖人蛮人住居碉楼房屋俱行摇塌压死宣慰司土司桑结驿丞俞殿宣粮务办事之南部县典史徐翀霄并压死买卖人蛮人等甚多等因到【臣】查打箭炉驻劄税差且汉蛮交易地方关系要随委化林协副将张成隆成都府知府李泽兼程前往加意赈恤务使安顿得所俟料理完日另行折奏外为此缮折奏
　　闻谨
　　奏
　　巳有旨矣可照依蔡珽六十一年料理之法尽心措置毋得少忽
　　雍正三年八月初八日四川巡抚【臣】王景灏谨
　　奏为奏
　　闻事雍正三年八月初五日【臣】赍折家人回川奉到谕旨【臣】跪读之下仰见
　　圣明无微不烛因军需原有浮冒令【臣】查明具奏【臣】敢
　　不彻防清查仰副
　　圣怀查年羮尧自康熙五十六年至六十年所办军需虽已奏销其中不无浮冒自应彻底清查但经手各官多有陞迁离任若俟各处行查翻致躭延岁月以【臣】愚见只应立法稽查【臣】思军需一项除官兵俸饷及盐菜银两俱为实在之数似无浮冒之处所有虚浮皆在采买米豆草束等项及雇运脚价内藏掩然而皆有底案可稽【臣】惟将底案逐年清查发价若干实用若干报销若干则浮冒之数必能得其确实无复有所遁藏在年羮尧亦当无辞再为巧饰矣至年羮尧离任以后驻藏官兵渐次撤回采买挽运亦属有限各项军需更为容易查核俟【臣】详查明白即据实奏
　　闻至【臣】于去岁八月到任后粮米己经运贮口外足以供支并未采买米石其现驻官兵【臣】不过月给口粮盐菜所用无多此后军需俱照实数奏销不敢浮冒如有应用之项自当
　　题请赏给以杜滥用端缘系密奉
　　谕旨事理容【臣】将浮冒银数查明或应折
　　奏或应具
　　题理合一并请
　　旨伏候
　　睿裁批示遵行为此缮折奏
</div>
    <div class="pagination">
<a href="世宗宪皇帝硃批谕旨_page227.html">上一页</a><span>...</span><a href="世宗宪皇帝硃批谕旨_page223.html">223</a><a href="世宗宪皇帝硃批谕旨_page224.html">224</a><a href="世宗宪皇帝硃批谕旨_page225.html">225</a><a href="世宗宪皇帝硃批谕旨_page226.html">226</a><a href="世宗宪皇帝硃批谕旨_page227.html">227</a><span class="current-page">228</span><a href="世宗宪皇帝硃批谕旨_page229.html">229</a><a href="世宗宪皇帝硃批谕旨_page230.html">230</a><a href="世宗宪皇帝硃批谕旨_page231.html">231</a><a href="世宗宪皇帝硃批谕旨_page232.html">232</a><a href="世宗宪皇帝硃批谕旨_page233.html">233</a><span>...</span><a href="世宗宪皇帝硃批谕旨_page229.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
