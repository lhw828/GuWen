<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 1112 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 1112 页/共 1210 页</h1>
    <div class="content">　　感激涕零仰见
　　皇上至仁育物不以傅延之驽钝
　　命【臣】着实敎导望其成人虽天地之生成未有委曲周
　　挚至于如此者也【臣】钦遵
　　圣训日夕敎导俾傅延用心习学冀得成就以图报效
　　于将来【臣】谨率傅延望
　　阙叩首恭谢
　　天恩伏祈
　　睿鉴谨
　　奏
　　汝子无用之才甚属庸碌所以令汝着实教导非望其将来可以成就也汝竟错防朕旨洵可谓人莫知其子之恶矣
　　雍正九年十二月初六日湖广总督【臣】迈柱谨
　　奏为请
　　旨事窃照湖北地方幅员广濶处处险要需防而额设各标协营马兵仅共一千七百六十三名步兵一万五千六百五十名今派往陜西马兵一千名藤牌兵丁一千名则通省马兵仅存七百六十余名恐不足以资弹压【臣】愚以为似宜另募壮健技勇之人补足马步二千之数以应操防俟赴陕原兵凯旋回楚之日遇有事故兵缺陆续开除以符原额庶地方无汛广兵单之虞如果【臣】言可采恭请
　　皇上特颁谕旨或容【臣】另疏具
　　题伏乞
　　睿鉴批示遵行谨
　　奏
　　交办理军需大臣议奏
　　同日又
　　奏为奏
　　闻事窃照江西省行刦道府官署盗犯沈二杨金山二名解至楚省杨店地方脱逃一案【臣】据县营详报已即立限勒拏迨奉
　　严纶又复专差员役悬赏各路购捕业于上年十一月内在陜西泾阳县缉获逃盗杨金山审明脱逃情由具疏
　　题明并将杨金山解赴江西抚臣归案审拟在案尚有沈二一犯【臣】委员四路追拏今于本年九月二十六日在广东番禺县地方擒获经番禺县审据沈二供认行刦江西道府官衙情实现今押解回楚除饬司转解江西收审外所有逸盗沈二杨金山二名俱已全获缘由理合
　　奏明伏祈
　　皇上睿鉴谨
　　奏
　　朕实代汝愧之逸盗虽经全获功过何能相抵耶




　　硃批谕旨巻二百十三之四
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕旨巻二百十三之五
　　硃批迈柱奏折
　　雍正十年正月十二日湖广总督【臣】迈柱谨
　　奏为恭报楚省得雪情形仰慰
　　圣懐事窃照楚省地方先据州县呈报于十二月初八日及十六十七连日得雪【臣】自襄阳回省于正月初二初三日舟次又连朝遇雪深有尺余随即晴和所有冬腊得雪情形相应缮折奏
　　闻恭慰
　　圣怀谨
　　奏
　　览得雪优渥情形深为楚民庆慰
　　同日又
　　奏窃照镇筸总兵官周一德赴京员缺先奉
　　谕旨于通省总兵内拣选调补或于副将防将内拣选委署
　　命【臣】一面奏闻一面即令赴任【臣】即会同提【臣】岳超龙选得永顺协副将杨凯委署镇印业经
　　题奉
　　俞旨钦遵在案今查杨凯署印以来于地方营伍诸事留心整饬且久任红苖地方实属人地相宜况周一德业已留京另用则镇筸总兵一缺现在应补仰恳
　　皇上准将杨凯
　　恩赐补授俾其专心办理以裨苖疆至所遗永顺副将员缺有保靖营游击王进昌经【臣】请补荆州营防将现今赴部引
　　见该员久任苖疆熟知土俗情形而居官办事甚为妥恊请即补授永顺协副将其荆州营防将一缺【臣】查提标前营游击董朝辅歴练老成熟谙营伍以之补授则人员各得其宜其董朝辅员缺以候补游击黄天寅补授【臣】因要地需材伏请
　　皇上特颁谕旨或容【臣】具
　　题统祈
　　睿鉴批示谨
　　奏
　　所请俱是候另有谕旨
　　雍正十年二月二十四日湖广总督【臣】迈柱谨
　　奏为恭报楚省雨雪情形米粮价值仰慰
　　圣懐事窃照湖北腊月喜得连次瑞雪业经【臣】具折奏闻今据湖南布政使张璨开报自雍正九年十月起至本年正月各属俱得雨雪充足现在上米仓斗每石八钱四五分至九钱五六分不等中米每石七钱二三分至八钱七八分不等又据湖北布政使徐本开报通省自上年十月以来雨雪调匀上米仓斗每石九钱至一两以外不等中米每石八钱四五分至九钱五分不等下米每石六钱三四分至八钱不等各前来理合具折奏
　　闻恭慰
　　睿懐谨
　　奏
　　览楚省雨雪情形米粮价值朕懐曷胜欣慰
　　同日又
　　奏为奏明事窃照楚省北南虽获连年丰稔米粮价平但邻省搬运甚多皆缘富啇大户牟利之徒任意私贩广为囤积是以每年三四月间楚省因贩多而价长邻省因囤积而更昻垄断罔利民受其困今查汉口地方自去年十一月至本年二月初旬外贩米船已有四百余号而盐啇巨艘装运者尤不可以数计目下米价巳渐增加倘至青黄不接之时必甚昻贵楚价一长则邻省之贵可以类推【臣】以民食攸闗亟宜豫计伏查雍正元年钦奉
　　上谕凡邻封郡邑偶遇荒歉即相拯恤毋得各分疆界漠不相闗其所当禁者富户规利贩米动盈千万该督抚提镇当着实严查禁止钦遵在案是盐船夹带以及贩户囤积之米亟应暂停至于邻省或有需米平粜【臣】一面移咨江省即速委员赍价来楚将南北仓贮常平襄漕等米可得一二十万石运回平粜楚省秋収买补每谷一石不过三钱以外至四钱为准倘邻省不用即在本省青黄不接时减粜于民有益如此则囤积病民之弊可杜而楚省与邻省之民均无食贵之虞是否有当伏乞
　　睿鉴谨
　　奏
　　如是办理可谓酌剂合宜一举而两得也
　　同日又
　　奏窃【臣】前因镇【臣】岳含奇极言楚省鸟鎗精利经【臣】将制就之鎗五百杆交付带往后又照式再造五百杆并僃九龙袋药筩各五百副星夜告竣现在委员给与路费于本月十六日起程解赴凉州军前应用理合奏
　　闻谨
　　奏
　　工欲善其事必先利其器此举是嘉悦览之
　　雍正十年三月二十一日湖广总督【臣】迈柱湖广提督【臣】岳超龙谨
　　奏为请
　　旨事窃查楚省水师七营于雍正六年防
　　皇上命选闽省熟练兵丁五十名至楚教习续经【臣】岳
　　超龙请
　　旨又发五十名连前共一百名分发各营安插按给粮饷勤加训练迄今已经三载各营水兵凡往来进退及行使撑驾之法据各将僃俱称传授精熟又经【臣】等各加试验相符现据洞庭协详据闽兵徐申等呈称申等奉拨至楚教习水务今已纯熟得法无可再加指拨之处乞发回闽仍归原伍报效等情前来【臣】等伏查楚省水师兵丁既己熟习从此可以自相传授所有原拨闽兵似可仍回闽省各归原伍仰请
　　皇上睿裁俟
　　命下之日于公项内酌给路费委员护送回闽合并陈
　　明谨
　　奏
　　该省水师既称学习熟谙闽兵自应仍归原伍照所请发回可也
　　雍正十年四月二十六日湖广总督【臣】迈柱谨
　　奏为请留任事能员以收劝垦实效事窃【臣】现准部咨内开湖广廵察归宣光以郧襄两府开垦荒地等因具奏奉
　　旨归宣光所奏着交与该督抚拣选贤能官员劝导民人实力开垦务使田畴日辟地无弃利以惠楚民钦此【臣】即防同抚臣现在钦遵奉行外伏查郧襄二郡距省遥远虽垦荒之责在于守令而朝夕提撕就近督察则郧襄道一官尤为紧要该道赵之均先以荆关加耗经【臣】疏防审明具
　　题现在候
　　旨或防
　　皇上恩念功勳之后不加重谴而之均生于世禄之家未悉闾阎之事恐不能胜郧襄重任亦应量材别用【臣】再四思维有原任襄阳知府尹会一经【臣】遵
　　旨请补江南扬州府知府因留办赴陜兵丁军需现在交代未赴新任该员任襄数载颇得民情且任内以劝垦曾邀议叙以之补授郧襄道缺洵属相宜【臣】因劝垦需员冒昧陈请可否伏候
　　圣裁如防
　　俞允其扬州府缺【臣】于楚省选择未得胜任之人恭恳皇上另赐简补庶要地均有裨益矣谨
　　奏
　　扬州府任甚属紧要命尹会一交代事毕速赴毋迟
　　同日又
　　奏为请
</div>
    <div class="pagination">
<a href="世宗宪皇帝硃批谕旨_page1111.html">上一页</a><span>...</span><a href="世宗宪皇帝硃批谕旨_page1107.html">1107</a><a href="世宗宪皇帝硃批谕旨_page1108.html">1108</a><a href="世宗宪皇帝硃批谕旨_page1109.html">1109</a><a href="世宗宪皇帝硃批谕旨_page1110.html">1110</a><a href="世宗宪皇帝硃批谕旨_page1111.html">1111</a><span class="current-page">1112</span><a href="世宗宪皇帝硃批谕旨_page1113.html">1113</a><a href="世宗宪皇帝硃批谕旨_page1114.html">1114</a><a href="世宗宪皇帝硃批谕旨_page1115.html">1115</a><a href="世宗宪皇帝硃批谕旨_page1116.html">1116</a><a href="世宗宪皇帝硃批谕旨_page1117.html">1117</a><span>...</span><a href="世宗宪皇帝硃批谕旨_page1113.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
