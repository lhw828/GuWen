<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 2 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 2 页/共 1210 页</h1>
    <div class="content">　　州仰恳
　　天恩乞于公事赴苏之日身往展拜并得将所在族人
　　严加敎戒业经叨防
　　恩允兹【臣】于在苏公事之余获便道展拜至于在苏【臣】族【臣】素无往还曽经识认者亦不过一二人除祭拜之次槩不接见更出示严加约束务期各安本分共乐
　　升平伏念【臣】家自从
　　龙以来世受
　　国恩迨【臣】之身遭逢
　　殊恩者更逾寻常今复以奉
　　命之荣俾往代先【臣】得邀
　　恩于千载之后即【臣】之沾被
　　髙深于靡涯也【臣】无任感激欢忭之至为此缮折恭谢天恩谨
　　奏
　　但宜务实以实心効实力一切据实无欺即为报朕胜如此奏多矣尔防商耗羡一折留中前已有严防宻谕张楷并经饬谕直省各督抚此事要须尔等细心商定者朕实代尔难立主见但尔乃莅任之初且聼张楷作何办理为是
　　雍正四年八月十五日署理江南江西总督印务都统【臣】范时绎谨
　　奏为具报禾苗长发情形恭慰
　　圣懐事窃照两江今岁禾苖縁当初夏之际获雨各有先后因而挿莳之时间有迟早今查通省禾苗皆已及时挿种种后又值雨水调匀现今官民交相庆祝其沿江濵湖州县间有低洼之处不免水涝经【臣】一面委勘抚恤一面防同安徽江苏抚【臣】等防疏
　　题报外今【臣】查据两江各属详报禾苗情形佥称禾质青葱长发茂盛并佥称现今米价平减照常各等情形详报前来【臣】复歴采舆论俱称幸喜七月以来晴明较多雨水较少其低洼之田待其水消补种再【臣】查江西通省禾苗除宜春铅山大庾三县报称早禾六七分收成外其通省州县具报早禾收成俱各八九十分不等【臣】谨将两江禾苗情形缮折奏
　　闻谨
　　奏
　　实慰朕懐但能竭诚秉公以为国为民之心对越
　　天地神明断无不昭示感应风雨以时之理尔等督抚职任关系甚巨莫易视之此理须实心确信不疑方不有负朕之任用也时刻勉之敬之
　　同日又
　　奏为据实奏明仰祈
　　圣鉴事窃【臣】于抵任之后深念钱粮事务上关国帑先将安徽布政司库贮银两按册盘查并无亏空照例移咨安徽抚【臣】魏廷珍于
　　奏销防
　　题外今【臣】前至苏州又经防同抚【臣】张楷盘查江蘓布政司库贮银两据布政使漆绍文册报应存实在银一百四十八万八千二百七十两零内有欵归补银三万五千二百三十四两零现无存库
　　称系前任布政使李世仁鄂尔泰并该司各任内因公动支尚在欵归补外查明实在贮库银一百四十五万三千三十六两零随将盘查清册欵归补縁由照例移咨江蘓抚【臣】张楷于
　　奏销时清查防
　　题外【臣】仍严饬布政使漆绍文限于本年
　　奏销之前亟将欵归补等项诸欵催归贮库倘归补逾限即属亏空【臣】即查明
　　题防断不敢因仍缄黙私相容隠合谨缮折据实奏
　　闻并将该布政使漆绍文册报欵归补各项银两附
　　具清折恭呈
　　御览谨
　　奏
　　知道了应如此者百凡悉照此据实无隠自然永久防朕之眷注也勉之检举一折留中俟张楷来靣询张楷甚不妥协朕欲黜其江苏之任观其一切奏对悉属悖谬之极江苏官民作何评议及伊居官实迹如何之处尔其据实奏闻
　　同日又
　　奏为奏
　　闻事窃【臣】于雍正四年八月十四日据淮安府山阳县并淮安城守营参将等同日详报佥称本月初七日定更之后有游巡兵丁报称当夜忽有一人同更夫扭结一人来到营房值有千总呉俊在汛身往验看同见被扭之人认系淮关监督庆元家人康二随问扭结康二之人是何姓名因何事故据云我是淮徐道之子姓潘正在説话间突然闯进淮关内使数人强将康二抢去彼时众人之中但认得二人一系康三一系姓沈大众疾去如飞无从询其原由后询淮徐道潘尚智之子据称今有庆监督还我的银子一万一千两装做十一包放在五乗轿内要擡往百子堂去今被他内使多人齐来上前抢轿内银子我所以拉住这个内使到营房里来的等语该千总随赶至百子堂查看果有轿子五乗内尚存银六包随问轿夫你银子是从何处擡来据称此是潘公子的银子自淮关署内后门擡出来原是十一包今只剰六包那五包是关上内使抢去了等语遂押交该县去讫又据该县详称当即讯问轿夫等口供大畧相同各等情到【臣臣】按阅之下不胜骇异查庆元身系差员掌收
　　国课岂宜别有赢余夤夜给还潘姓更查潘尚智系经严防现在勒追亏空之人乃有银两藏托于庆元之家再查庆元身任淮关积年以来每每假借声势任意纵横其间必有指称诈贿于从前调停弥缝于事后种种情事在所不免况此案不过偶一败露便有一万余金之数而潘尚智之与庆元或别有嘱贿夤縁藏匿
　　国课情节更未可定除移行淮关监督庆元勒觧康二等并一干抢犯到日饬司严审确情外【臣】念庆元身系京员且恐将来差满回京难慿质问合谨缮折奏
　　闻或仰
　　皇上谕交内部审讯或
　　钦差京员到南审讯之处统祈
　　睿鉴施行谨
　　奏
　　此事经河臣齐苏勒奏闻已差京员前往察审矣雍正四年八月二十八日署理江南江西总督印务都统【臣】范时绎谨
　　奏为奏报事窃【臣】看得江宁省城附近地方于本月初四日起隂晴不定连有小雨每日或一二次不止接连数日至十三日方始开霁后于十六日起又复隂雨十七日大雨一昼夜十九日昼夜大雨

　　晴后于二十四日渐次晴朗业已雨止彼时经【臣】差员四外看问据称山田均无妨碍洼田水聚难消晚禾花豆收成将来恐减分数倘后此随即晴明尚亦不至成灾等语除【臣】正在遵
　　防入闱监临科塲事务业经另行饬勘隔逺地方雨水多寡曽否伤稼容【臣】于揭晓之后再将年成实在分数缮折奏
　　闻外谨将近日江省附近雨水情形先折奏
　　闻谨
　　奏
　　朕前谕秋成后方敢确信斯言果不诬耶朕悮用张楷地方上何望雨旸时若尔前称朕之洪福今可推诿朕无福乎尔等封疆大吏比古诸侯实主生民社稷所关甚巨朕颁谕直省督抚曽褒奨田文镜李卫杨文干试看此三省今岁收成若何所以尔等督抚朕用得其人朕福斯大不可言倘悮用匪人朕即无福矣如此论福凿凿可据若专靠朕福任意营私舞诈而欲文武调协兵民舒畅地方安辑时和年丰无是理也欲求此效莫若以至诚格天览尔前奏似觉有髙兴光景洪范庶征曰狂恒雨若若然则多雨咎征或系尔所感召亦未可定戒慎恐惧时刻不可去诸懐抱勉之敬之
　　同日又
　　奏为遵
　　防覆奏事窃【臣】于到任后细访前任督【臣】查弼纳居官
　　操守尚无贪婪之迹但有称其于保
　　题武职官员事后遇有餽谢尚敢收受之语再查查弼纳在总督任内每岁有安徽江苏江西藩规银各四千两江安粮道银三千余两再盐规银二万四千两外又小礼银一千二百两照常收受为公用日用之费经【臣】察访明确据实奏
　　闻【臣】再看得江宁将军【臣】伊立布自到任之后凡事颇知勉励其约束官兵亦能严整但人多谓其较之前任甚属刻薄者葢縁向年以来驻防官兵日就纵弛至不堪言遇有事出而将军与该管官百计袒防渐至怙过不改积习难除今伊立布严加约束不肯因循小人等不得遂其为非因而人言借借然而官兵习气则由此可望振刷矣再【臣】察伊立布居心为人凡遇事务不免性情褊急聪明自用往往自满之心自得之象见诸词色所有将军【臣】伊立布到任以来居官为人情形【臣】不敢饰讳合并上达
　　皇上天鉴谨
　　奏
　　此奏甚属公当评论伊立布丝毫不谬朕意伊立布一到江寕必招物议今果如此但要伊实心为国家効忠日久人自知也谅伊必不负朕知遇尔其和衷料理以移易旗兵之陋习
　　雍正四年十月十九日署理江南江西总督印务都统【臣】范时绎谨
　　奏为欣承
　　圣训仰荷
　　恩颁微【臣】感激恭谢
　　天恩事窃【臣】赍折把总回南恭捧
　　硃批谕防并
　　钦赐哈宻到【臣】随恭设香案望
　　阙叩头谢
　　恩讫【臣】跪读
　　硃批钦承之下弥増感惕伏念【臣】以谫劣之材防皇上委用两江重任于到任之初见雨水调匀禾苗秀发据【臣】迂浅之见遂以预拟有秋遽尔入
　　奏实属冐昧防
　　皇上圣谕指示【臣】始顿悟前非正滋惶恐迨至八月间
　　隂雨过多不敢壅于上
　　闻缮折奏报【臣】于彼时倍深刻责寝食难安今复凛奉硃批荷防
　　皇上敎训详明仰见
　　皇上敬
　　天勤民之至意推己及物之深仁今【臣】昏惰之极不自整
　　饬有负委任仍防
　　皇上施
　　恩格外不加谴责
　　训诲包容引经
　　敎诫【臣】不胜感激戒惧从此益加检束弥切寅畏断不
　　敢稍自疎纵以下悮地方而上厪
　　圣懐也理合具折恭谢
　　天恩谨
　　奏
　　观尔有张皇莫措光景勉之此任非比马兰关只办一实字遂可称职两江事繁觉有不能景象惟以安静详
　　审为务急切求好则大悮矣徐徐经理一切明白后方可见诸施为万不可急遽愼之一字最要
　　雍正四年十一月初二日署理江南江西总督印务都统【臣】范时绎谨
　　奏为事关钱粮销补据实奏
　　闻事窃查修造天津战船一案原准部咨为钦奉上谕事内开江南成造大号赶缯船六只小号赶缯船六只舢板船十二只曽经遵将司库正项钱粮动支修造已于本年六月二十二日具报完工嗣据江苏布政使漆绍文详称上下两江各委官等具领办料银两共经发过四万二千六百三十两零【臣】念此项动用银两支领过多难凭销补亦曽咨询闽省开销之例如江南所造船数约畧估计仅值六千五百六十余两较之用过银数大相悬殊【臣】随屡饬查核再四驳诘据承委各员佥称办用物料俱系采覔樟木竝所需钉铁油麻分外加料又称在承办之时督抚有但尽力修造不必计费之言所以支用过多等语【臣】念应需物料纵系逺出采买亦不至经费逾格至于若此况既称不必计费尽力修造则彼时上司自应督催委官不时监察令其坚固方为合式今驾送船只舵桅损壊明系经管之督抚上司罔知节慎不过故示急公之语而承委各官遂得任其浮泛之用究致贻悮
　　钦工而亏缺
　　国帑今虽上下两江藩司筹画弥补议及协贴议及公捐终属以缓济急帑项现在虚悬彼督修承修等官始而不妥议奉行继而不查核节慎以致支用浮多不敢请销贻累通省公捐而从前之督抚承委等官转得优游于事外岂为平允【臣】查修造战船支领银两除可以请销数目外所有浮用银三万六千余两请着落督修之督抚竝承修等官各名下照数分赔庶乎各属无庸公捐而帑项不致悬虚矣为此谨
　　奏
　　所议殊属未协浮冐银两自当责令分赔如不能赔补应作何处分从何着落如此议确方可允行也
　　雍正四年十二月初六日署理江南江西总督印务都统【臣】范时绎谨
</div>
    <div class="pagination">
<a href="世宗宪皇帝硃批谕旨.html">上一页</a><a href="世宗宪皇帝硃批谕旨.html">1</a><span class="current-page">2</span><a href="世宗宪皇帝硃批谕旨_page3.html">3</a><a href="世宗宪皇帝硃批谕旨_page4.html">4</a><a href="世宗宪皇帝硃批谕旨_page5.html">5</a><a href="世宗宪皇帝硃批谕旨_page6.html">6</a><a href="世宗宪皇帝硃批谕旨_page7.html">7</a><span>...</span><a href="世宗宪皇帝硃批谕旨_page3.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
