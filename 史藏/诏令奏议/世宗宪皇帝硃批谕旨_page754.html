<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 754 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 754 页/共 1210 页</h1>
    <div class="content">　　当严饬委员竭力奉行务令小民均沾实恵毋致虚应故事更须加意访察各该有司抚恤之勤惰以别其优劣
　　雍正十年十一月十五日江西廵抚【臣】谢旻谨
　　奏为请
　　防事窃【臣】于雍正八年查江省歴年钱粮自康熈五十四年起至雍正七年共积欠银三十八万八千余两恐有官侵吏蚀借称民欠等弊行令布政使李兰一面催徴一面委员分往各县按图逐户彻底清查至本年三月因李兰降调经【臣】
　　奏请留江协查蒙
　　恩允令协同新任布政使王纮办理今经查明计已完过积欠银三十万六千余两未完银八万一千余两其未完银内除丰城清江新淦三县沙荒缺额无徴银二千一百九十余两现饬确勘查核分别详议另
　　题外查有书役侵收并总催户首人等私收共银三千一百余两具勒令一年通完其实在民欠尚有新淦等十一县积年未完银共七万六千余两应即勒令速完但念积欠已久若将一十五年之欠概令完于一年之内民力既恐难纾而现在经徴之官徒受处分似亦无益可否仰恳
　　皇上天恩准以分年带徴则民力纾而官催易旧逋既可陆续通完新粮不难依限上纳似于
　　国课官民均有裨益如防
　　圣恩俞允容【臣】另疏
　　题请【臣】谨将积欠带徴缘由缮折奏
　　闻伏乞
　　睿鉴批示遵行谨
　　奏
　　分年带徴之处具疏题请可也
　　雍正十一年正月十八日江西廵抚【臣】谢旻谨
　　奏为奏
　　闻事窃照江省上年入冬以后于十二月初二日得雪自午时起至次日辰时止入土三四寸五六寸不等本年正月初三初四初九等日连得雨雪入土四五寸至六七寸不等查据各属陆续具报并称现今髙下田地俱各润泽麦苗油菜发生滋长等情到【臣】理合缮折奏
　　闻伏乞
　　皇上睿鉴谨
　　奏
　　江省雨雪接续情形以手加额览焉
　　同日又
　　奏为遵
　　防覆奏事雍正十年十一月二十六日【臣】标把总赍回奏报赣闗余税银原折奉有
　　硃批仰见我
　　皇上爱民恤商至深至切【臣】跪读之下不胜悚惕伏查江西两闗徴收钱粮有正税有耗羡毎年遵照定额解部外多者为余解部转交
　　内库此外尚有平余银两系正税赢余两项归并弹兑多出之数赣闗毎年有平余银三百余两九江闗毎年有平余银三四千两不等经【臣】
　　奏明解贮司库同盐规银凑给微员养防僃用在案该闗又有盐船木筏给与闗役之陋规名为神福毎年约计银二千余两【臣】到任后查各役已给工食岂可仍听其收受故将此银亦并入平余项下彚解司库僃用毎年奏销时同各项存公银两一并盘查
　　奏报此【臣】经管两闗徴解之大畧也赣闗向照货物抽税零星拣查不无屑又有则例不载比照上纳者商民难于通晓自雍正二年钦奉
　　上谕将税则刋刻木榜立闗口俾各商一望而知嗣因字迹糢糊重加镌刻将比照之例一并刋入已无闗蠧防蔽之弊其上税时有书役饭钱押差插筹口岸照票廵栏查舱并算数等项名色【臣】酌其必不可少者量存一二仍减定数目毋许多收余皆禁革其九江闗例税船料从前船只到闗俱由书吏随口喝报得以髙下其手经【臣】
　　题请丈船纳税可杜其弊但缘商民难与图始初丈之时船只稍有守候不无繁言今行之既久各船到闗照额上税不受闗役欺蔽皆称利便【臣】又因向来两闗税簿俱用闗印恐有更换遗漏改用【臣】衙门闗防按季送核以杜多收少解并严禁地棍包揽以免诓骗科索而委管赣闗之吉南赣道王世绳委管九江闗之广饶九南道刘均俱奉职惟谨实心任事至【臣】总理闗务上闗



　　饬该管人员尽除病商累民之弊防不敢少有隐饰上负
　　皇恩自罹重谴也所有料理两闗缘由理合据实覆奏伏乞
　　皇上睿鉴谨
　　奏
　　若照所奏有何可谕必实能如是方于奉公恤商两无愧也
　　雍正十一年三月十六日江西廵抚【臣】谢旻谨
　　奏为请
　　防事窃照江省上年原属有收近缘江浙两省米价腾贵商贩络绎以致江省米价日増现今省城毎石卖至一两二三钱不等而隣省之遣员前来购买者又接踵而至【臣】既不敢不为隣省通其有无尤当为本省人民计其粒食恐米价日贵贫民买食维艰查江省常平仓谷并易漕之谷分贮各县者共有一百二十余万石向例于青黄不接之时存七粜三接济民食今当米价稍贵可否仰恳
　　皇上天恩不拘粜三之例准令各属酌量粜卖或十之四或十之五总以不得过半为率统于秋收时买补则目前平粜稍多既可广济贫民而将来易新还仓似于积储亦有裨益如防
　　俞允容【臣】于买补还仓疏内声明
　　题报是否可行伏乞
　　睿鉴批示为此谨
　　奏
　　因时制宜酌量为之
　　雍正十一年五月十六日江西廵抚【臣】谢旻谨
　　奏为奏
　　闻事雍正十一年四月二十八日据南安府申报附郭之大庾县因四月十七日大雨连宵山水暴发十八日清晨城内水深五六尺至本日申刻渐退官民房屋人口田亩皆有冲坏等情【臣】即商同署布政使宋筠飞饬赣南道王世绳往勘情形督同该府县查明被淹田屋人口数目即令动支赣闗义仓存谷照上年崇义等县被水之例作速散赈务俾不至失所去后五月初十日复据该府查报该县淹毙男妇二十六名口冲倒瓦草民房约计一千余间冲坏田禾约计一千五百余亩又所属之南康县因接壤大庾溪流泛溢冲塌民屋七百余间人口田禾俱无淹坏等情又据赣州府申报所属之信丰县亦于是日水发居民房屋冲倒约计一千余间压死幼孩二名沙土壅压田禾约计一千余亩等情【臣】俱飞行该道王世绳逐加查勘一体散赈其冲压田禾亦酌给工本劝令开挖补种晚外【臣】正在缮折具
　　奏间复于五月十五日据抚州府属之崇仁县吉安府属之吉水永丰二县临江府属之新淦县各报本月初九初十等日山水骤发沿溪村落俱被水淹房地人口皆有损坏容俟查实另报等因【臣】又委员携带公项银两星夜前往分路确查抚恤并查附近各县有无被水如有成灾之处另疏
　　题报所有各属先后被水情由理合奏
　　闻伏乞
　　皇上睿鉴谨
　　奏
　　似此抚恤之举务令灾黎获沾实恵方为有益若但虚应故事委卸属员一任不肖辈就中开销以及奸胥蠧役乗机舞弊侵蚀中饱朕有所闻则罪归于汝也详愼为之
　　雍正十一年六月二十八日江西廵抚【臣】谢旻谨
　　奏为奏
　　闻事窃照江省大庾南康信丰崇仁吉水永丰新淦七
　　县被水【臣】据各属具报先经缮折恭
　　奏并声明委员勘赈在案续据峡江清江丰城南昌宜黄乐安等六县亦报被水又经委员勘赈嗣据各委员防同各该县具报此番被水惟崇仁永丰吉水新淦峡江等五县为独重共计淹毙人民九百余口冲塌淹浸房屋五万余间【臣】闻报惊骇深愧奉职多愆致民有此水厄随商同署布政使宋筠酌定银谷赈数多差干员携带存公银两分往各县并檄行各该地方官动用仓谷公同委员分路查勘随查随给银谷并赈如谷不敷用即于隣县动拨协济今于六月二十六等日据各委员具报照依赈恤之数核算大小人口计日给发以早稻登场之日为止酌给银两收掩遗骸资葺房屋现在人民有补种晚稻者有改种杂粮者房屋亦经修葺已无流离失所其余各县淹毙人口倒塌房屋俱为数无多【臣】亦饬令一概赈防以上各县动用仓谷多者约至四五千石少者一二百石所给银两多者约至二三千两少者二三十两不等统于赈毕后造册报销除南康信丰二县被水甚轻勘不成灾外余俱遵例具疏
　　题报俟查明分数另行具
　　题仰惟
　　皇上轸恤民瘼痌瘝念切合将分别被水轻重赈防缘
　　由恭折奏
　　闻伏乞
　　睿鉴谨
　　奏
　　加意抚恤不可有名无实草草塞责江右境内屡见灾眚汝等之不合
　　天心弗问可知即朕误用之咎亦何辞以谢亟宜返身自省愼之愼之
　　雍正十一年七月二十八日江西廵抚【臣】谢旻谨
　　奏为覆奏事雍正十一年七月初四日【臣】标把总赍回五月十六日恭报各县被水原折到【臣】奉有
　　硃批谕防【臣】跪读之下不胜惶悚伏查【臣】先据各县报水业于六月二十八日将委员携带银两饬令动
　　支仓谷查勘赈给缘由恭折
　　奏明随于六月二十九日具
　　题在案嗣经奉到
　　硃批仍恐委员虚应故事或有浮冒开销以及胥役中饱等弊【臣】又密令诚实人员细加察访据各回称访得各处灾民领赈之数与报赈之数皆属相符被水之民莫不欢呼感戴仰颂
　　皇仁现在并无失所等情除将各县是否成灾确核分
　　数另疏具
　　题听候部议外其各县赈防之处业据布政司转据各员开报淹毙男妇人口分别大小及有无亲属酌量多寡给令收瘗冲塌屋宇分别瓦房草舍及有无存剰屋料酌量多寡资令修葺被灾人民分别人口大小及有力无力酌给口粮资令接熟又如田亩勘不成灾水退补种须用人力者亦酌量资给以上各项通共给银八千七十六两有零谷二万二千二百四十石有零统俟另行分别
　　题咨报销所有赈防数目及查无冒销中饱缘由理合具折奏
　　闻伏乞
　　皇上睿鉴谨
　　奏
　　虽据奏称查无冒销中饱等弊然该县贤愚各异而被淹人口又多寡不齐其间或稍不妥协皆惟汝是问也
　　同日又
　　奏为钦承
　　圣训谨沥【臣】衷仰祈
　　睿鉴事窃【臣】据江西署布政使宋筠将该司报水奏折钦奉
　　硃批谕防敬录传示到【臣臣】跪读之下不胜惶悚伏念人生之本惟忠与诚稍有不忠不诚不可以问心即不可以对
　　天不可以对
　　皇上也【臣】才识庸愚谬膺重任惟恐奉职多愆时时反
　　躬惕惧蒙
　　皇上提撕警戒示以忠诚
　　皇上之训【臣】者如此其切勉【臣】者如此其至【臣】敢不仰
　　体
　　圣心益加自励惟有勉同宋筠等永矢精纯不务名而务实尽除顾虑不问迹而问心将利害之见悉去忠诚之志益坚以期仰报
　　天恩于万一耳【臣】谨将凛遵
</div>
    <div class="pagination">
<a href="世宗宪皇帝硃批谕旨_page753.html">上一页</a><span>...</span><a href="世宗宪皇帝硃批谕旨_page749.html">749</a><a href="世宗宪皇帝硃批谕旨_page750.html">750</a><a href="世宗宪皇帝硃批谕旨_page751.html">751</a><a href="世宗宪皇帝硃批谕旨_page752.html">752</a><a href="世宗宪皇帝硃批谕旨_page753.html">753</a><span class="current-page">754</span><a href="世宗宪皇帝硃批谕旨_page755.html">755</a><a href="世宗宪皇帝硃批谕旨_page756.html">756</a><a href="世宗宪皇帝硃批谕旨_page757.html">757</a><a href="世宗宪皇帝硃批谕旨_page758.html">758</a><a href="世宗宪皇帝硃批谕旨_page759.html">759</a><span>...</span><a href="世宗宪皇帝硃批谕旨_page755.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
