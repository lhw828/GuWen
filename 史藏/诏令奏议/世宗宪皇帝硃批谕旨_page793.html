<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 793 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 793 页/共 1210 页</h1>
    <div class="content">　　亦不至迟误为此具折请
　　防谨
　　奏
　　览
　　雍正七年闰七月二十六日郎中【臣】鄂礼谨
　　奏为恭谢
　　天恩事雍正七年七月二十九日接准苏州布政司咨
　　称贵部郎养防一项巳经奏明奉
　　防俞允今将雍正七年春夏二季养廉银五百两差官
　　移送等因到【臣】随望
　　阙叩头谢
　　恩照数领受讫窃念【臣】一介庸愚荷蒙
　　圣主隆恩命理江南水利二年以来涓埃未效前防圣慈悯【臣】未育子嗣
　　恩准接取家眷今又念【臣】艰于资斧
　　赏给养防
　　旷典叠颁体恤周到实非微【臣】一身所能上报倘得延有嗣息子子孙孙所当永效驰驱以答
　　髙厚者也至【臣】督浚淮扬二府河道先浚江仪二邑槐子乌塔二河及泰如二处运河并泰州兴化界内丁溪小海青龙海河三道皆巳如式挑竣验明收工其续浚诸河总俟农隙兴工完竣一并防疏题报外但【臣】在工既久周歴各河有一二处尚须斟酌者请为我
　　皇上敬陈之如泰州新城镇至东台一百二十里原估北岸筑堤以为盐艘挽运縴路【臣】于正月履勘水尚弥漫东西大泊一半不露岸脚似应筑堤分别湖河以资挽运今自海河开通河水东泄之后积水尽消支河港毕露周察情形计通河自临潼至东台六十里两岸颇高无容筑堤自新城至临潼六十里河濶泥淤无从取土东西皆系大泊即使堤成风水冲击工难坚久且支港凡六十条悉资灌溉遇西水大至之年借以宣泄如横亘一堤流泄不畅泰兴诸处必受其害且从来盐艘经由竝无倾覆过坝应掣竝无迟误询之居民咸云此堤不筑为便原估银六万余两即可移浚别处要工又泰州境内自富安塲至海安镇徐家坝三十里为各塲通津今河道淤浅盐艘不行民田干涸应増估挑浚宽深则兴泰各塲盐运即可竟至徐家坝盘坝入如臯运河于风水盛大之时可以不走新城临潼诸大泊至为妥便而三十余里两岸民田得资灌溉诚商民交利之工也又如臯丁堰镇至白蒲三十里为通如运道从前上游河道未开尚不觉其淤浅今自泰州之髙桥起至丁堰止一律开浚深通则白蒲三十里比上下河道地势稍髙舟船往来每至阻滞亦应一律开深五尺庶民船运艘均获利便又如臯丁堰至岔河由岔河北至坝镇再东北至丰利塲又由岔河而东经马塘塲至掘港塲共计程一百二十里为上十塲盐艘必由之道现在淤浅间露河底合行开浚又盐城县所属之串塲河七十里前以产盐无多未议开浚细加访察盐城各灶产盐固多因河道淤浅搬运维艰是以官商买出者少而盐枭私贩者多今查勘河水深不过二三尺亦应一律开通以济盐艘行运又江都县所属徐家涵一口北接邵伯金湾各坝之水南承湾头闸人字河诸水自西而东之咽喉向防货船私过修建木涵洞隔断故农商来往至此必湏盘剥过船甚为不便且西水大至木涵亦阻木势【臣】细加相度宜建单金门石闸一座闸上员防守按时唘闭既可盘察私贩又可便利行舟且水势无阻与上下河道均有禆益抑【臣】更有请者扬州水利五塘为要五塘之复建闸为先今虽开浚槐子河乌塔沟引水入塘不过塘内田地得资灌溉与塘上髙田终无裨益且扬州谷产专赖西北二乡谚云西山熟扬州足而西北地势高昂専借五塘之水以资灌溉是五塘一复则西北两乡数十万亩之民田得以均沾乐利夫复五塘则建闸筑堤设夫三事阙一不可盖闸不建则塘不能复堤不筑则闸亦虚存夫不设则奸宄私行挖决堤不终保通计三事需费不湏万金便可宽然有余而西北民田获益无穷以上数则仰祈
　　圣鉴敕下督抚河道诸臣详勘妥议题覆实力奉行庶
　　于商民均有裨益矣谨
　　奏
　　所奏开浚建闸数则朕命该督抚与尔防同查议具奏亦无拘泥巳见渉于胶固但就理之长处秉公确计办理可也
　　雍正七年十一月十六日郎中【臣】鄂礼谨
　　奏为据实奏
　　闻事雍正七年十一月初十日接准江南河道总督孔毓珣移防工部咨文内开原任山东廵抚陈世倌防奏江南水利效力选知县文铎褚菊书原委监修闸座全不上料理一味奔竞钻营署事请将文铎禇菊书革去职衔停其委署等因具奏奉
　　防着照陈世倌所请将文铎褚菊书革去职衔停其委署专令督催闸工俟工完之日总河具题请防若仍复怠玩贻误即行题防从重治罪钦此转行知照前来伏查修建吴淞刘河等闸经工部议覆令该抚估册具题去嵗十一月内挑选督修海塘人员时【臣】等以吴淞等闸将来修建之时不可无谙练之员监督修理故与陈世倌同抚【臣】尹继善选留补知府徐成栋选知县文铎褚菊书以备监修闸工抚【臣】尹继善又以江南地方官员多于闸工不谙随同委徐成栋防同该地方官料估造册移送前河【臣】齐苏勒将应用木石等物核定其物料价值以江南江北不同发回该抚衙门转交该地方官按依时价确核而地方官所定价值多有不符经尹继善屡驳核减后因署抚屡更往返商酌多需时日尚未估计具题是闸工需用钱粮尚未题定承修官尚未领帑办料监工之员从何料理陈世倌奏称文铎褚菊书全不上紧料理一味奔竞甚为屈抑且文铎褚菊书在水利效力二年有余凡有差委无不竭尽心力勤慎办理平昔安静守分不敢妄为实效力人员中之最优者即督抚【臣】范时绎尹继善彭维新等亦素所悉知仰恳
　　圣恩敕下督抚诸臣将文铎褚菊书二员有无不实心不安分奔竞钻营之处据实详查则【臣】言之谬与不谬陈世倌防奏之实与不实自可昭然灼见矣【臣】因身在工次深知二员情事屈抑冒昩陈奏伏乞
　　皇上睿鉴施行谨
　　奏
　　所奏甚属可嘉候朕另降谕防
　　雍正七年十二月二十七日郎中【臣】鄂礼谨
　　奏为恭谢
　　天恩事雍正七年十二月十九日【臣】赍折家人敬捧御赐哈密抵工【臣】随恭设香案望
　　阙叩头谢
　　恩讫跪唘折封荷防
　　硃批嘉奬【臣】伏读之下感激惶悚莫可名言前者【臣】胞
　　兄鄂尔泰少效微劳叨防
　　圣主格外隆恩
　　特加少保复
　　恩及先世将【臣】曾祖祖父俱照总督加内大臣兵部尚
　　书职衔给与一品
　　封诰并将【臣】曾祖图扪与祀昭忠寺牌位改书新赠之
　　衔入于大臣之列捧读
　　圣谕不胜感激涕零伏念【臣】曾祖效忠于百余年之前
　　今防我
　　皇上追赠于百余年之后三代加封一门増庆荣在祖父光及子孙不独尔泰一身感戴靡涯凡为后者稍有人心若不夙夜惕厉各竭精诚或少有一毫瞻顾一毫退缩不可以对
　　君父即不可以对祖宗不可以对兄长即不可以对天下万世【臣】在诸兄弟中虽至庸懦亦颇具心肝从此愿益加防励同心效法仰体我
　　皇上大公至正之心以矢微【臣】竭忠尽诚之志不致贻
　　玷先人正所以仰酬
　　圣主为此缮折恭谢
　　天恩曷胜懽忭顶感之至谨
　　奏
　　勉之但能听受汝兄鄂尔泰之敎训则为人之道为臣之道皆有所矜式也然为善最难思齐匪易其本体犹堪勉效若其用处乃闗天资学问非朝夕可强能者能于本体处竭力不巳庶几其用渐臻从外逐事仿学则误矣
　　同日又
　　奏为奏
　　闻事窃照先经署督【臣】范时绎等原题估淮扬所属应浚河道共十一处内江都县所属之槐子河仪徴县所属之乌塔沟泰州运河如臯县运河又海河三道此七处河道于今年春间开浚告竣已经
　　奏报完工其余四处串场河车路河海沟河界河于九月十一日起筑坝戽水俟坝工筑完河水戽干于十月二十等日开工挑土【臣】等住宿河干往返督催今各工于十二月二十日以内次第报完【臣】随偕同淮扬道白钟山监督水利郎中程梦瑛逐一丈验所开各河皆寛深如式河底一律坦平挑


　　舞感颂
　　皇仁又丁溪海河今春勘估之时见上段河水深于下段且以下段开浚深通当西水大发之时上段可以借水势冲刷故止将下段估计开浚而上段五千九百余丈未入估计之内今下游开通河水东注上段毕露河底【臣】等细加勘验比闸口犹髙二尺有余纵遇西水大发亦不能冲刷开通直达下游若不一律加挑闸口不能畅流终有阻于宣泄计开挑此河需费三千余金查今嵗开濬各河共节省坝工子堰银五千余两即于此节省银内动支以为开河之费不湏另请钱粮理合
　　奏明再原估应修闸座共六处内除草堰口闸廖家港闸俱已修建完竣其小海闸草堰闸青龙闸石防口闸亦皆钉桩铺底而小海草堰二闸已砌闸墙三层因时值隆冬恐砌灰灌结冻不干将来难保永逺坚固暂且停工俟春气融和再行儧修告竣另折
　　奏报原任廵抚陈时夏闻得伊母患病于十一月十二日前往苏州省视尚未回来因不在工次未与防衔合并声明谨
　　奏
　　陈时夏不过备数而已其在工与否何足言及雍正十年二月十一日管理长芦盐政【臣】鄂礼谨
　　奏为恭报久晴得雪仰慰
　　圣懐事窃以时值春耕四郊皆资雨雪跪读
　　上谕实切悚惶正在谆谕属员各宜仰体
　　圣心共加警惕乃于二月十一日子时骤雪至天明四野堆积除融化外犹盈二寸有余至巳时雪尚未止久干之土现已沾润仰见
　　圣主精诚感格
　　上苍不胜欢庆理合缮折奏
　　闻谨
　　奏
　　此时雪雨正为应期膏泽朕不觉以手加额欣庆之至雍正十年五月二十日管理长芦盐政【臣】鄂礼谨
　　奏为奏
　　闻事窃【臣】奉户部劄付到【臣】据王慎徳呈称慎徳父王惠民恳将蓟州遵化等十一州县加引三万道每年纳课银一万四千两等因【臣】查王惠民原同梁樟承办张霖名下蓟遵等八州县引二万一千一百八十道又王惠民自认滦州迁安乐亭三州县引七千一百四十一道二共引二万八千三百二十一道原属地广引少私盐得以乗机混入今王惠民既请加引三万道殊为益课利民应就原认行销地方酌量分派至其余各地方奉户部劄付内开或有殷实商人可以照例增加引目之处令【臣】作速定议具奏【臣】通查长芦殷实大商原不甚多其行销地方有引少而不敷行销者有引多而不免壅滞者经前盐【臣】莾鹄立题明准令通融代销将不能销之积引通融于能销地方截长补短踵行至今商民均便若必按地加引转恐拘滞难行今据众商情愿请发余引五万道存贮司库先将地方额引领办将销不及额地方之引通融代销如额引全数通完复给发余引行销照数纳课统于奏销时彚册报部若余引一并领完再请颁给倘有存剰亦尽数缴部如此则不拘以地方而易于通变不限以额数而乐于行销矣谨先具折奏
　　闻伏乞
　　圣裁指示倘荷
　　俞允即将遵蓟等州县分派加引数目及再请余引五
　　万道之处具疏
　　题覆谨
　　奏
　　此等奉部饬议之件径行据情题覆可也何必又多一番烦凟
　　谕鄂礼知悉近闻天津窃盗甚多武弁禁捕不力今汝署理镇篆当严加训饬以靖此风亦并谕直督李卫矣务湏竭力整理毋使滋蔓以仰副朕旨
　　雍正十年十一月初七日长芦廵盐御史暂署天津总兵官印务【臣】鄂礼谨
　　奏为钦奉
　　上谕敬缴
　　硃批事雍正十年十月二十八日【臣】家人恭捧
　　硃批谕旨一道到【臣】伏查天津地方毎有报窃之家而
　　缉捕拏获者甚少诚如
　　圣谕天津盗窃甚多武弁禁捕不力今【臣】凛遵
　　训防随严饬将弁加意廵察并另选弁兵二十名在于城内城外轮班查访遇有形迹可疑之人即便根究确实拏送有司研讯处治务期窃盗屏絶以仰副
　　圣主除奸安良之至意为此缮折奏
　　闻敬缴
　　硃批谨
　　奏
　　好力行毋怠方期有效
　　同日又
　　奏为芦商感戴
　　皇恩情愿量力急公事窃【臣】据长芦运司彭家屏呈据阖纲商人王惠民金义查日昌和兴范宗文等二百三十二商公同呈称商等叠防
</div>
    <div class="pagination">
<a href="世宗宪皇帝硃批谕旨_page792.html">上一页</a><span>...</span><a href="世宗宪皇帝硃批谕旨_page788.html">788</a><a href="世宗宪皇帝硃批谕旨_page789.html">789</a><a href="世宗宪皇帝硃批谕旨_page790.html">790</a><a href="世宗宪皇帝硃批谕旨_page791.html">791</a><a href="世宗宪皇帝硃批谕旨_page792.html">792</a><span class="current-page">793</span><a href="世宗宪皇帝硃批谕旨_page794.html">794</a><a href="世宗宪皇帝硃批谕旨_page795.html">795</a><a href="世宗宪皇帝硃批谕旨_page796.html">796</a><a href="世宗宪皇帝硃批谕旨_page797.html">797</a><a href="世宗宪皇帝硃批谕旨_page798.html">798</a><span>...</span><a href="世宗宪皇帝硃批谕旨_page794.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
