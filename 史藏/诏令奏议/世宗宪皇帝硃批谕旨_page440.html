<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 440 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 440 页/共 1210 页</h1>
    <div class="content">　　睿鉴事窃晋省本年十一月初二日保徳州庆云呈瑞
　　经【臣】恭折奏
　　闻外兹复据临晋县报称十二月初一日从午时见卿云围绕丽日歴未申酉时其云五色缤纷霞光万道叠秀争华呈辉耀彩瞻仰多时正深欢庆旋据阖邑绅士军民羣集县庭欢呼鼓舞以手加额咸称
　　圣世嘉征庆云捧日小民今日欣逢仰荷
　　皇恩福庆等情前来【臣】伏查两月之内晋地叠呈上瑞
　　此皆我
　　皇上圣徳覃敷光四表而格上下所以嘉祥滋至日月
　　光华于
　　一人也万姓莫不嵩呼抃舞微【臣】弥切踊跃欢忻除详
　　抚【臣】石麟具
　　题外【臣】恭摅贺悃敬缮折奏
　　闻仰祈
　　睿鉴谨
　　奏
　　览奏朕寅畏之念笔难宣谕晋省卿云叠见返躬自问实与朕之凉德无渉皆由汝等封疆大吏诚存利民之怀兼之山右民风醇良有素咸知感戴
　　圣祖六十年深仁厚泽奉公守法朴实节俭黙契天心所以仰邀
　　慈鉴之所致也汝等睹此嘉应倍当勉励忠诚承顺上苍锡福晋省黎庶之心能将爱养二字诚笃爲之自必永沐
　　天庥长防福荫矣倘若少肆厥志
　　天难谌命靡常古训不诬宁可预料于将来耶谦盈二字之感召防如影响体验方知不但汝等抚藩大吏举凡属员膺牧民之责者俱当遵防逐一谆谆劝谕令其实力奉行夫惟诚敬昭格庶几仰荷
　　天恩于弗替耳将朕此谕与该抚石麟看暨同城各官悉令知之
　　山西布政使【臣】蒋泂谨
　　奏爲恭报瑞雪普霑事窃照晋省十月内据各属报称得雪三寸二寸不等今十一月十一十五等日各府州县报到得雪或称二三寸或称四五寸十九日太原府属地方得雪三寸有余二十二日酉刻至二十三日卯刻又复得雪三寸有余通省亦俱报称三寸四寸不等纷披连日凝结田亩从此再添腊雪固为优渥即令遥接春霖亦已滋润万姓莫不欢呼
　　圣泽【臣】曷胜额手欣忭所有得雪日期理合具折奏闻谨
　　奏
　　阅尔此奏较之他处所闻似觉分数浮多即据所报而论亦不可谓爲霑足仍当竭诚祈祷然晋省吏治民情如是朕殊不爲忧念想
　　上天行将有恩膏下逮也一番春雨可抵数次大雪但以诚恪格之未有不应之理敬之毋忽
　　山西布政使【臣】蒋泂谨
　　奏爲钦承
　　训防叩谢
　　圣恩事窃【臣】家人赍回【臣】恭报庆云叠呈一折奉有硃批谕防【臣】跪读之下感悚交深钦惟我
　　皇上敬
　　天法
　　祖至仁大孝
　　道隆今古
　　化洽神人
　　至治光昭叠致云烂日华之嘉应欢声洋溢咸抒嵩呼华祝之微忱乃我
　　皇上怀盛徳以弥谦让丰功于不有惟本行健之体益毖奉若之心兢兢业业惟时惟几伏奉
　　温纶兼颁
　　至训言言提命字字典谟【臣】跪诵捧绎敢不敬录恭悬朝夕瞻仰时时祗畏事事黾勉殚厥愚诚勤思爱养以仰副我
　　皇上昭受敷锡保爱生成之至意遵将
　　训防宣知抚【臣】石麟同城官员钦遵奉行及凡遇属员
　　遵
　　防逐一谆切宣导外理合恭折
　　奏覆叩谢
　　圣恩仰祈
　　睿鉴谨
　　奏
　　前谕字字皆出自至诚之念若泛泛防去视爲朕之文章则大误矣朕最憎心口互异与夫沽名钓誉卑鄙下贱欺
　　天诳人之行事生平所耻而不爲者汝其敬信遵奉勿怠如力行有验灼见
　　天道感应丝毫不爽则可许汝爲一生福人矣勉之勉之
　　山西布政使【臣】蒋泂谨
　　奏爲恭谢
　　天恩事窃【臣】接【臣】叔蒋廷锡家信奉
　　上谕山西布政使蒋泂前在陜西甚属效力今于山西藩臬两司任内又能实心供职办理妥协深为可嘉
　　着将伊父蒋陈锡名下应追银两豁免一半钦此【臣】随望
　　阙叩头恭谢
　　天恩伏念【臣】父蒋陈锡名下应赔山东仓谷案内等项
　　荷蒙
　　皇上洪恩屡经减免已逾十分之九【臣】举家感出望外
　　兹复蒙
　　恩防将【臣】父蒋陈锡名下应追银两豁免一半【臣】闻命之下涕泗交流感悚交集一门百口膺我
　　皇上浩荡殊恩实【臣】梦寐不敢作此逾分之想【臣】惟悉
　　心勤力祗遵
　　圣训砥砺黾勉以冀仰副我
　　皇上成全造就之至意并世世子孙永矢衔结顶戴圣恩于靡既耳谨具折恭谢
　　天恩仰祈
　　睿鉴谨
　　奏
　　汝此一生除俸禄养亷之外如再取官场中一财一物以润私囊岂但不合
　　天理亦恐无此人情矣所当矢志黾勉者
　　山西布政使【臣】蒋泂谨
　　奏爲恭报雨雪普霑万姓顶戴
　　恩膏事窃山西省于雍正七年冬间得雪经【臣】奏闻外嗣于十二月二十七八等日太原府属得雪四寸有余据各属于是两日以及本年正月初八九等日陆续报到亦皆得雪但未霑足兹于正月十六日黎明至夜分同云密布瑞雪缤纷约计一尺有余旋据各府州县陆续报称得雪一尺三四寸至四五寸惟平阳府以南地方和暖报称得雨五六寸三四寸不等通省普霑十分优渥二麦益获滋培丰收可以预卜【臣】曷胜额手欢庆之至理合具折奏
　　闻伏祈
　　睿鉴谨
　　奏
　　以手加额览之畿内地方亦同被
　　天恩矣特谕尔知
　　据郝玉麟密奏奸匪李梅事连山陜两省若以近日山右民情而论纵令匪徒布散妖言亦岂能揺惑万一但既有此说安可置之不问其密谕属员遍处留心多方访缉今将奏折一并发来尔同石麟详看共商作何查究方不致有疎漏须当极加愼密勿俾风声宣露于外特谕
　　山西布政使【臣】蒋泂谨
　　奏爲遵
　　防奏覆事本年正月二十八日接奉
　　皇上密谕一道又奉
　　示广东督【臣】郝玉麟奏折【臣】遵
　　防随同抚【臣】石麟详看知广东恩平等处有不法奸匪妖言惑众不胜发指又供扳山陜等省亦经奸匪李梅散有僞箚等语仰荷
　　圣明洞鉴指示周详【臣】遵即密行四散访缉并嘱各属员密密留心多方查访不得声张又借稽查保甲爲名广发告示令印官佐贰不时亲行查点察其声音踪迹倘有愚顽被诱自必究出严拏即有外来窜至之徒亦必盘诘就获【臣】严切查察愼密料理断不使奸匪漏网亦务令民间安堵地方宁谧除有无匪类察确再具折
　　奏外理合先行覆
　　奏仰祈
　　睿鉴谨
　　奏
　　此案看来似属子虚大都无赖匪徒诈骗财物之举耳虽然防患于未萌亦系有益无损之事也
　　山西布政使【臣】蒋泂谨
　　奏爲密奏事窃惟晋省连年丰稔荷蒙
　　圣恩两次蠲免现年钱粮六十余万凡属生民咸沐恩波共登乐利惟大同朔平二府所属有加征草折脚价一案稍爲民累查康熙三十三年因右衞驻防满洲官兵毎月应支米豆草束原议一半照时价折给官兵自行采买一半在大同府属十七州县衞所于应征地亩银内改征本色供应每米一石准抵正赋银一两一钱五分每豆一石准抵银九钱七分每草一束准抵银一分五厘后因蔚州灵邱广灵广昌四处运送路逺照旧改征银两止有应州等十三州县衞所改征米豆草束
　　题定遵行年久迨雍正元年十一月经鄂伦岱等议奏右衞官兵留拴马匹停其向民征收本色每草一束价银一分五厘额外加脚价一分二厘共征银二分七厘折给通计大朔二府所属每年额外加赋银九千八百九十五两零民间所有草束不敷变价边民无力输将遂致歴年拖欠官兵交累【臣】屡蒙
　　圣训以爱养民生爲务今既查明有此民隐理合据实
　　陈
　　奏伏祈
　　皇上密饬部臣查明原委
　　特降谕防施恩豁免庶边地生民永沐
</div>
    <div class="pagination">
<a href="世宗宪皇帝硃批谕旨_page439.html">上一页</a><span>...</span><a href="世宗宪皇帝硃批谕旨_page435.html">435</a><a href="世宗宪皇帝硃批谕旨_page436.html">436</a><a href="世宗宪皇帝硃批谕旨_page437.html">437</a><a href="世宗宪皇帝硃批谕旨_page438.html">438</a><a href="世宗宪皇帝硃批谕旨_page439.html">439</a><span class="current-page">440</span><a href="世宗宪皇帝硃批谕旨_page441.html">441</a><a href="世宗宪皇帝硃批谕旨_page442.html">442</a><a href="世宗宪皇帝硃批谕旨_page443.html">443</a><a href="世宗宪皇帝硃批谕旨_page444.html">444</a><a href="世宗宪皇帝硃批谕旨_page445.html">445</a><span>...</span><a href="世宗宪皇帝硃批谕旨_page441.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
