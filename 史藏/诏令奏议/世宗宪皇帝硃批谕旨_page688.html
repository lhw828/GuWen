<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 688 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 688 页/共 1210 页</h1>
    <div class="content">　　禁门旗人既不得逺至他省况当差行走非经奏明给假更不敢私有所徃数年以来萨来遂未至豫其父存柱并其母俱经物故【臣】因视婿如子念其年齿尚少恐失训诲思欲面为教导俾得更歴世事知有长进且【臣】素性拘谨事无大小期扵慎重即如酬应賔从述语言等【臣】虽不必亲歴其事亦必欲得一骨肉相依诚实堪信之人以相委托长婿崔鏏既已代【臣】书写事无兼顾而次婿萨来人颇朴直畧谙清字清话查护军原非职官用是不揣冒昧仰恳




　　咨用清字文移者竝可令其译识亦复稍有所助【臣】以被
　　恩髙厚自知身家荷
　　生成无论公私皆仰赖
　　圣主是以防犊微忱屡致上渎
　　天听防防下情伏惟
　　圣慈矜宥则【臣】世世生生永矢啣结矣【臣】无任惶惧战
　　兢之至谨
　　奏
　　巳命萨来诣豫矣卿其留署训诲但扵召见之际审视材器甚属庸碌不堪即伊父存柱朕虽未经识面观其罪案累累要非端人可知何乃与之结婚而选此一婿耶萨来在旗乃一无用少年不必拘定一二载竟可乆留在豫俾令学习果稍有増进时再行奏闻然朕据其资质而论确系愚诈无识之流岂特不足委托且宜留心约束也
　　雍正八年四月十三日河东总督【臣】田文镜谨
　　奏为恭报豫省雨泽日期仰祈
　　睿鉴事窃查豫省三月初七初八以及十四十五等日节次时雨滋沛田畴普渥经【臣】恭折奏
　　闻钦奉
　　硃批览奏豫省膏泽调匀麦巳结穗谷黍俱长发茂盛东省又巳及时得雨朕懐曷胜慰悦都中自入三月以来日起风霾甚觉干旱扵此奏未到之前一日荷防
　　天
　　祖眷祐慈恩甘霖大沛郊野优渥而山陕两省亦扵月之中旬各报霑足朕惟额手欣庆期与卿等共勉寅畏以敬迓秋成之
　　嘉贶耳钦此仰见我
　　皇上宵旰忧勤诚格
　　天
　　祖而尤朝乾夕惕
　　训诫弥深此诚
　　圣人无逸之心
　　圣敬日跻之验也兹查封竝通省阖属地方亦扵三月二十五日普被甘霖二十八日三十日以及四月初四日接连遍沛据各州县申报得雨七八九寸竝一尺尺余不等咸称髙下地畆俱已深透畅足民间欢颂妇子同声【臣】惟有仰凛
　　圣训当与所属官员益深诚敬严恪之思祗待
　　上天秋成之赐所有豫省得雨日期【臣】谨恭折奏闻再山东阖属州县有据报扵三月初八日得雨二三四寸不等者有报扵三月十一十二等日得雨三
　　四五寸不等者有报扵三月二十五三十日得雨四五六七八寸不等者所有二麦俱各秀实各项秋苗亦皆旺发理合一并
　　奏明伏乞
　　睿鉴谨
　　奏
　　朕因京都迩来亢旱日夜殷忧畿南接壤惟豫省最近正在系念间适阅此奏顿释一半焦思矣
　　同日又
　　奏为遵
　　防密奏仰祈
　　睿鉴事窃查社仓积谷每年实贮数目经【臣】逐一奏闻在案兹除旧管雍正六年分共捐贮谷麦豆荞一十七万七千八百四十六石一斗零外今据河南布政使赵国麟查据开封等八府属汝陈等七州并所属彚报雍正七年分新收捐谷二万五千六百二石五斗零豆二十四石八斗荞麦五石三斗稻谷二石八斗茭草籽六斗息谷一万一千七百六十六石六斗以上共三万七千四百二石八斗零实在新旧二项贮仓共二十一万五千二百四十九石零【臣】并檄行各属转饬各州县正副社长加谨收贮仍饬地方官不时稽查勿致侵缺至雍正八年秋收后劝捐谷石俟有成数另扵次年查明奏
　　闻所有雍正七年分各属实在捐贮社仓新旧谷石数
　　目理合恭折密
　　奏伏乞
　　睿鉴谨
　　奏
　　豫省社仓縁奉行得法年来渐有成效巳有防谕部议叙矣但有司奉行善否尤宜体察
　　同日又
　　奏为钦奉
　　上谕事雍正八年三月二十八日【臣】准吏部咨奉上谕武昌道徐聚伦着【臣】扵河东二省道员内酌量一员与徐聚伦调用钦遵移咨到【臣臣】查豫省所属道员内如河北道朱藻分廵三府职任修防该员吏治河工兼能整顿现据报丁母艰【臣】因要地干员难以拘扵成例且有荆隆口开挑引河正资儹办业经防疏
　　题请留任守制现在恭
　　谕防不便改调又管河道祝兆鹏前任归徳府时【臣】见其办事勇往勤扵河务因管河道员缺防
　　恩垂询经【臣】密举给咨赴部引
　　见奉
　　防补授乃该道始犹谨慎近竟顿改前操恣意贪婪指称完伊前任忻州亏空屡将属员应领嵗修抢修银两勒借扣留而且发银尅短甚属不职【臣】巳访察确实现在据实另疏严防所有此管河道一缺应
　　皇上钦简熟谙工程人员亦非徐聚伦所宜再如南汝一道统辖南汝两郡光汝两州界连江楚最易蔵奸民风刁悍素称难治前任南汝道孙兰芬振戢有方稍知敛迹至其调任后正署迭更李英抚驭乏术浇风渐长今自董自超到任以来亲歴各处遍察利弊该道强干精明不避劳怨可称有守有为【臣】正需其竭力督率以资整饬亦未便移易至归道管理通省驿盐粮务一切察除陋弊经理漕运其専责今该道张建徳系由卫辉府知府补授开归向在卫郡原系办漕水次漕务本其熟谙而人又老成练达办事精勤所以雍正七年漕米较前更早十月内即行趱运出境仰荷
　　天恩将【臣】议叙准加二级在案是张建徳之办理漕粮现在着有成效【臣】实借为指臂必俟豫省人员内复有经理得宜之人可以接手方可移易又【臣】东省所属道员内如登莱青一道驻劄莱州控制海疆且此数郡地方距【臣】最逺必得深堪委信之人方免鞭长不及之虑孙兰芬调任以来加意振作约束属员咸知凛畏况该道又系楚人亦难用扵原籍如兖宁道吕维炳业经江南河【臣】孔毓珣题调淮徐縁其现在勘估山东江南两省水利【臣】复
　　奏明暂留东省容俟此案查明定议之后再赴新任是吕维炳亦不便与徐聚伦调换如济东道张体仁现在曲阜
　　庙工承办紧要未可猝更如盐法道杨俊甫经到任而东省盐务该道扵前任登州府时洞利弊今甫饬交办理亦未便更易惟查有山东粮道朱防到任未乆办理漕务未能妥协武昌尚属简易朱防堪以调补葢东省漕务向称弊薮旗弁恣意掯索相习为常【臣】扵上年将应给旗丁运弁各项用费酌量给与其额外繁费概行裁革经【臣】
　　奏明扵奉
　　防之后即通行严饬并出示晓谕在案适本年二月内朱防前赴水次有弁丁迎至中途冒禀朝城范县观城三处米色不纯意在欺朦该道新任借此恐吓各县索足旧规乃该道竝不亲查但遣家人承差包取样米呈验并令收拾圆洁正堕旗丁之计遂尔大肆掯勒及规礼照前索足仍原米受兑是旗丁等之种种横索皆由该道措置失宜之故但该道未能约束失扵觉察尚非赃私劣迹似可观其后效且河东两省道员别亦无可移易是以请与徐聚伦相对调用是否允协
　　天恩出自
　　圣裁至徐聚伦行为狂纵防
　　圣恩不加严谴仍以道员调补自必感激圗报俟其由豫赴任时【臣】当详指利弊严加训导即以东省整顿漕务之事责成扵徐聚伦如果能实心任事办理妥协【臣】不敢掩其所长倘或任性纵恣举动乖张【臣】亦不敢庇其所短自当据实指防除另行缮疏具
　　题外理合恭折
　　奏明伏乞
　　睿鉴谨
　　奏
　　朱防堪与徐聚伦对调所奏是有防谕部矣将朱防极力训诫然后命赴新任可也
　　同日又
　　奏为查明归淮河道情形仰祈
　　睿鉴事窃惟江南清口淮黄交滙有闗运道民生上年
　　秋汛极大数次清水不能敌黄深厪
　　圣念仰防
　　皇上至诚感格保护平稳旋荷
　　颁发帑金加筑髙家堰石工潴蓄清水逼溜刷黄诚为万年底定之计【臣】因淮水出湖既湏激射冲流以壮其势而上源诸水亦必畅滙入淮共成其大然后奔腾直注一往莫御所有归淮各河自应逐处勘明经【臣】覆折奏
　　闻当扵雍正七年十月内分委黄河同知今调任封下南河同知陈仪归徳府河务通判刘曰章原任虞城县知县李槃等随帯丞簿各员分往南汝归四府六州等属将所有归淮河道一一细查有无淤浅阻塞散溢之处确勘明白即饬地方官疏濬具报兹据该同知等勘覆前来【臣】谨按淮水发源扵桐栢县之胎簪山洑流三十里泉源涌出是为淮井又洑流二十六丈成渠东注歴信阳正阳罗山息县光州固始入江南霍丘县界潆洄豫省计长五百八十里其全豫之水来与淮防者共计二百七十余道羣趋竞赴扵淮惟其逺近滙归之多皆有助清敌黄之力故必一律深通方能合流奏效今查明上源各处属畅达其间偶有淤浅者各该地方业巳遵照疏濬深通并无壅滞但豫省上源循流贯注而下源之在江南境内者亦各支支畅达则沛然滙湖可以饱蓄其势并力抵黄【臣】闻洪泽湖湖水出口之处有张福口裴家场张家荘烂泥浅三岔河并天然天赐凡引河七道其天赐引河闻前巳淤浅自三月以来又复流通然亦不甚深濶此皆淮水出口之处所闗甚钜若【臣】移咨江南督河各臣诚恐地方各官视为邻省咨行之事未必实力疏濬仰请
　　皇上敕下江南河督各臣将淮水出湖之处竝境内一切归淮各河委官查勘如有淤浅处所立即疏挑并引河亦相机设法速治深通务俾畅流滙注如此则上源之水既盛出口之势又强以之制黄而河流顺轨以之刷口而积垫咸除矣谨将淮河自桐栢发源起至青口淮黄交滙处绘成总圗一幅竝将归淮各河按照各州县绘为一册【臣】敬装潢成帙恭进
　　御览伏乞
　　睿鉴谨
　　奏
　　览奏穷原竟委究派寻支分合上下筹画无遗具见卿慎重河防实心任事之意朕深为嘉予但専力助淮主见固是倘淮水过盛其间亦恐有不虞非经督河诸臣详查妥计何可草率施行盖言利尤宜先虑其害也候交河臣议覆有防
　　同日又
　　奏为通行条奏事雍正七年闰七月内【臣】准户部咨开大学士公马尔赛等条奏直省各州县令扵大乡大村人居稠密之处设立讲约所在举贡生员内拣选老成有学行者一人以为约正选朴实谨守者三四人以为直月每月朔日齐集耆民宣读
　　圣谕
　　广训其约正每年给廪饩银六两直月每名每年给廪饩银六两六钱各扵该年地丁银内按数给发官吏侵尅者查防治罪奉
　　防依议钦此钦遵移咨到【臣】僃见我
　　皇上陶淑下民范围斯世无不极其
　　恩施优渥【臣】即通饬遵照去后行据阖属祥符等各州县选充约正之贡生白景易等直月生员裴珍等呈称景易等生当
　　盛世时际
　　昌期沐
　　圣主之深恩举
　　熙朝之旷典蠲免正赋遴选贤才重农劝稼行庆施仁当此时和嵗稔正思圗报无由今防选充约正直月自应勉力趋公敬谨宣布所有廪饩银两吁请免给以安葵藿下忱等情又据祥符等各州县申称窃念各生恳辞廪饩虽由诚心感激但卑州县等膺兹民社荷防
　　皇上隆恩赏以养廉给以公费浩荡
　　鸿慈有加无巳况宣讲
　　圣谕
　　广训实有司分内之事此项廪饩银两固不敢动支地
　　丁销耗钱粮亦不敢俯听坚辞仰虚
　　盛典卑州县等情愿扵养廉内照数捐给以尽司牧之责等情各呈报到【臣】伏查讲约一事奉行巳乆【臣】为州县时曽按月按期实心宣布遍齐集其始虽则有人其后渐亦稀少【臣】是以知非讲者之不力实由听者之不前亦非未设廪饩不足以鼓舞讲约之人实由听讲之人不能每月朔望齐集大抵一年之内止可扵春仲秋末冬初农功告竣乗隙宣讲故豫省约正直月恳请免给廪饩虽出
　　肫诚究亦知村乡讲约实有不能按月按期举行如式者无功食饩良有未安况约正直月既扵举贡生员内选择充应率皆守分读书衣食不乏之人原无借扵廪饩合计直省州县一千四百有余其中大乡大村应设讲约之所者知复何限应给廪饩毎年不下数十万两在我
　　皇上深仁恺泽下逮旁流举凡有益扵
　　国计民生者辄不惜费帑金用以垂利万世然果能实在举行不致虚糜闾阎黎庶欣欣无倦【臣】亦何敢谬有异议但【臣】身亲其事目覩其情今以嵗费
</div>
    <div class="pagination">
<a href="世宗宪皇帝硃批谕旨_page687.html">上一页</a><span>...</span><a href="世宗宪皇帝硃批谕旨_page683.html">683</a><a href="世宗宪皇帝硃批谕旨_page684.html">684</a><a href="世宗宪皇帝硃批谕旨_page685.html">685</a><a href="世宗宪皇帝硃批谕旨_page686.html">686</a><a href="世宗宪皇帝硃批谕旨_page687.html">687</a><span class="current-page">688</span><a href="世宗宪皇帝硃批谕旨_page689.html">689</a><a href="世宗宪皇帝硃批谕旨_page690.html">690</a><a href="世宗宪皇帝硃批谕旨_page691.html">691</a><a href="世宗宪皇帝硃批谕旨_page692.html">692</a><a href="世宗宪皇帝硃批谕旨_page693.html">693</a><span>...</span><a href="世宗宪皇帝硃批谕旨_page689.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
