<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 1189 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 1189 页/共 1210 页</h1>
    <div class="content">　　闻谨
　　奏
　　地涌甘泉堪资灌漑乃生民乐利之休当具疏题奏兴筑坝堰以垂永久及或建立祠宇以昭
　　神贶一并酌议施行
　　雍正十二年三月十二日山西廵抚【臣】石麟谨
　　奏为奏
　　闻事窃照晋省地方于本年二月二十八日省城得雨三寸三月初五日得雨四寸初九日得雨三寸据各州县申报二月二十八九三月初五等日有各得雨三四五六寸及霑足者臣查三春之内雨泽
　　甚是调匀周徧在地麦苗现髙出四五六寸不等农人俱各乘时耕耘欢声徧野咸颂
　　皇仁【臣】谨恭折奏
　　闻为此谨
　　奏
　　据奏三春雨泽调匀麦苗长发以手加额览焉
　　雍正十二年四月二十八日山西廵抚【臣】石麟谨
　　奏为奏
　　闻事窃照山西地方今岁自正月以至三月雨水俱各
　　调匀充足经【臣】节次奏
　　闻在案嗣据各属申报四月初一日得雨二三四五寸不等并有霑足者其蒲解二府州地气和暖麦苗蚤发获此雨泽尤为得济二麦现俱吐秀结穗惟入夏以来雨水渐觉稀少十八日省城得雨寸余二十二日又得雨一寸行查各属十七八二十二等日得雨一二三四寸不等有报霑足者亦有未得雨者伏念时届仲夏禾麦等项正需雨水滋培今未获及时均霑【臣】心切徬徨深自刻责修省现在敬谨祈求仰冀
　　天鍳大沛甘霖溥利田畴以慰
　　圣懐谨将四月内得过雨泽并现在祈求缘由恭折奏闻谨
　　奏
　　京畿地方亦需雨甚殷朕正为此日夜焦忧亟当竭诚修省以祈
　　天恩垂祐可也
　　雍正十二年七月十一日山西廵抚【臣】石麟谨
　　奏为奏
　　闻事窃照山西省城地方于六月二十五六日得雨霑足【臣】卽行查各属去后兹省城又于七月初一初二初四初五等日疉沛甘霖十分深透随据各府州县陆续申覆前来【臣】查各属于六月二十五六
　　日得雨霑足者十居七八其余得雨三四寸者续于七月初一二初三四五等日均获霑足太汾二府属内从前少雨者亦皆普霑西成无虞查各属在地禾稼前此之已成植者畅茂倍常其渐次栽种之荞麦等项得此膏雨亦即勃然兴发现在平地之粟禾长有一尺八九寸至二尺五六寸不等髙地之粟禾长有八九寸至一尺五六寸不等平地之髙粱长有四五尺不等髙地之髙粱长有三尺六七寸不等豆黍等项平地者长有二尺余髙地者长有八九寸及尺余不等芃芃彧彧徧野青葱凡兹黎庶靡不欢忻【臣】谨将晋省得雨霑足及禾稼现在长发情形一并奏
　　闻谨
　　奏
　　览奏朕懐深慰但访闻沿边一带朔平等处仍属缺雨目今直隶宣郡与晋省北界接壌地方俱现在苦旱为何竝未言及耶
　　雍正十二年八月初三日山西廵抚【臣】石麟谨
　　奏为钦奉
　　上谕事窃【臣】前具奏晋省得雨霑足一折钦奉
　　硃批谕旨览奏朕懐深慰但访闻沿边一带朔平等处仍属缺雨目今直隶宣郡与晋省北界接壤地方俱现在苦旱为何竝未言及耶钦此钦遵伏查朔平一带地处边疆气候较迟本年四月当播种之时雨泽稀少至五月初一二等日亦只各得雨二三寸不等雨未透足二麦未能畅茂秋禾播种未齐嗣于五月十四五二十二十八等日得雨霑足秋禾杂粮咸得播种惟因边圉地方多系沙土若十日或半月不雨卽觉干燥故于五月底虽得雨霑足而六月望后又需雨泽正在祈求旋于二十五日得雨二三四寸不等复于七月初一二三等日连得透雨优渥霑足查六月下旬得雨虽觉稍迟而连霈甘霖禾黍均获滋培兴发是以【臣】于七月十一日同各属霑足情由一并具
　　奏未敢以缺雨冒昧率陈也兹奉
　　谕旨查问【臣】谨据实覆
　　奏伏祈
　　睿鉴至各属自七月初一二初四五等日得雨霑足之后省城于七月二十三四日得雨霑足又于二十六日得雨十分深透随据各属陆续申报七月十九二十二十三四五等日各得雨三四五寸及霑足不等其沿边朔平府所属之五州县内右玉左云平鲁马邑等四县于七月初十十九二十等日俱得雨霑足朔州于二十四五日得雨五寸大同府所属之九州县于七月十九二十二十二等日均得雨霑足查各属蚤禾现在结穂晚禾等项亦渐次秀实【臣】正在缮折具
　　奏间省城于八月初三日甘雨大沛四野霑足理合一并奏
　　闻谨
　　奏
　　览奏知道了凡雨旸奏报惟以据实爲要若少加粉饰遮掩则心涉欺隠近于无耻小人之行矣戒之志之雍正十二年十月初三日山西廵抚【臣】石麟谨
　　奏为恭报
　　盛世丰年收成分数事窃照晋省地方今嵗三春雨水到处充足入夏之后惟沿边大朔保三府州属暨近省太汾二府属内间有雨水未获普霑者至六月下旬七月初旬内甘霖叠沛通省普徧霑足田禾仍属得济兹当百谷吿登之【臣】留心查察并据各府州县陆续开报分数前来【臣】复逐一查核晋省共一百五州县今十分收成者共三十六州县九分收成者共三十一州县八分收成者共二十四州县七分收成者共十二州县六分收成者共二州县黄童白叟羣相鼓舞感颂
　　皇仁此皆我
　　皇上敬
　　天勤民至诚感召以致万姓得此盈寕之庆也谨将各属
　　所报分数遵奉
　　谕旨分别开明另缮清折恭呈
　　御览为此谨
　　奏
　　晋省今岁秋成得有如是分数可谓望外之幸也
　　同日又
　　奏为钦承
　　圣训恭谢
　　天恩事雍正十二年九月二十三日接准兵部咨开将
　　【臣】
　　题补镇西城都司之马自能浑源城都司之王哲朔平营都司之杨国彦带领引
　　见奉
　　旨马自能王哲杨国彦俱弓箭生疎姑照所请补授石麟凡题补武职多似此等人员是何意见尔部饬行该署提知之钦此移【臣】钦遵跪读之下惶悚靡已伏思【臣】庸材陋质荷防
　　圣恩畀以晋抚重任复奉
　　命署理提督印务任事以来时时督饬员弁勤习技勇整理营伍惟期殚竭驽骀之心力以报
　　圣主委任之
　　隆恩至于
　　题补将备等员尤深兢惕遇有员缺会同镇臣详加拣选再三考核不敢稍忽祗缘知识短浅选择未当【臣】心深愧【臣】咎难辞乃防
　　圣主洪恩不加处分
　　特赐训饬【臣】跪诵
　　恩纶实感愧交深难以名言嗣后如遇员缺益当详慎
　　拣选以仰副
　　圣主训诲之至意也所有微【臣】凛遵
　　圣训感激之忱谨恭折叩谢
　　天恩为此谨
　　奏
　　若详加拣选再三考核之人尚皆如此平庸则通省武备废弛将弁怠懈营伍之不整齐兵丁全未训练不问可知矣惟愧惟惧庶免陨越慎之
　　雍正十二年十一月初八日山西廵抚【臣】石麟谨
　　奏为奏
　　闻事窃照山西省城十月十一十二日得雪情形【臣】当
　　即恭折奏
　　闻并声明行查各属俟覆到另
　　奏荷防
　　睿鉴嗣省城于十四日未时起至十五日已时止复得雪六寸并据各府州县陆续申覆于十月十一二日十四五日各得雪五六七八九寸及一尺二三寸不等通省普霑在地麦苖得此瑞雪叠降均获滋培之益所有查明缘由理合奏
　　闻伏祈
　　睿鉴谨
　　奏
　　览奏阖境普霑瑞雪麦苖均获滋培曷胜欣慰
　　雍正十三年三月十七日山西廵抚【臣】石麟谨
　　奏为钦承
　　圣训恭谢
　　天恩事窃【臣】于雍正十三年三月十五日接到【臣】兄新授福建按察使伦逹理寄字内开我于三月初六日奏请
　　圣训防




　　圣训实深惶悚伏念【臣】由笔帖式至微极末之员防皇上天恩教养生成防置
　　御前奏事
　　特授为员外郎旋放安徽布政司寸长未效仰荷圣恩逾于常格
　　简畀晋抚重任又防
　　命【臣】署理山西提督印务【臣】身受
　　殊恩至优至渥即捐躯糜顶尚恐不能报效何敢自甘暴弃以蹈罪谴惟是才识短浅心思耳目不能周到靡遗以致愆尤日积复防
　　圣主洪恩寛宥矜全屡颁
</div>
    <div class="pagination">
<a href="世宗宪皇帝硃批谕旨_page1188.html">上一页</a><span>...</span><a href="世宗宪皇帝硃批谕旨_page1184.html">1184</a><a href="世宗宪皇帝硃批谕旨_page1185.html">1185</a><a href="世宗宪皇帝硃批谕旨_page1186.html">1186</a><a href="世宗宪皇帝硃批谕旨_page1187.html">1187</a><a href="世宗宪皇帝硃批谕旨_page1188.html">1188</a><span class="current-page">1189</span><a href="世宗宪皇帝硃批谕旨_page1190.html">1190</a><a href="世宗宪皇帝硃批谕旨_page1191.html">1191</a><a href="世宗宪皇帝硃批谕旨_page1192.html">1192</a><a href="世宗宪皇帝硃批谕旨_page1193.html">1193</a><a href="世宗宪皇帝硃批谕旨_page1194.html">1194</a><span>...</span><a href="世宗宪皇帝硃批谕旨_page1190.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
