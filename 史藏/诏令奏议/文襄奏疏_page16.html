<!DOCTYPE html>
<html>
<head>
    <meta charset="UTF-8">
    <title>文襄奏疏 - 第 16 页/共 23 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>文襄奏疏 - 第 16 页/共 23 页</h1>
    <div class="content">　　文襄奏疏巻六
<史部,诏令奏议类,奏议之属,文襄奏疏>
　　钦定四库全书
　　文襄奏疏巻七
　　河道总督靳辅撰
　　治河题藳
　　中河已竣疏
　　题为恭报中河已竣重运刻期进口事窃照康熙二十
　　六年【臣】于
　　题明挑筑未尽事宜等事疏内
　　请自宿迁桃源清河等处黄河北岸一带遥缕二堤之中加挑中河一道俾将来重运旣出清口即于黄河截流径渡北岸由仲家庄闸进入中河歴拦马河直达北运河则各省重运永得避黄河之险溜而行有縴之稳途等因具
　　题奉有
　　俞防在案查前疏内
　　题估平旺河以下堤工虽并系要然较之上流稍缓况中河早成可以挽漕速运避险就安【臣】因并力加挑中河昼夜疾儹务令本年重运得以早达
　　天庾今据监理扬河通判冯佑呈报完工【臣】又恐初开之河地势高洼不同水流浅深不一复令再加挑濬节据该监理呈报已经挑濬深通漕船于三月内可径由仲家庄闸内进中河北上查从前重运粮船自清口至张庄运口歴黄河不过二百里而急溜险程每遇风浪几及两月方得进口今免此险道自兹而后各省重运粮艘可早抵通而回空亦永无守冻之虞矣但【臣】前疏估
　　题遥堤惟以可防救民田为主原估止高八尺今念运道关系重大倘遇伏秋霪涨如二十四年之水则见筑之堤势不能御一有疎虞前功尽弃必得再加高一二三四五六尺余不等比缕堤更高方可保固永久而伏秋之水断须于本年伏秋之前防御加帮方为万全之防所有加帮工费原
　　题于屯垦内取息济工但以前屯麦业经
　　题明变价还部而目下工程要刻不可待【臣】通融那动飞儹济工总俟各工全完之日一并彚造清册送部核销相应一并
　　题明伏乞
　　皇上睿鉴施行
　　霪霖漫涨疏【高堰二十二万工程】
　　题为霪霖之漫涨非常杜患之绸缪贵蚤谨
　　请再加善后工程以期永奠下河永拯民生事窃【臣】惟高家堰一带临湖堤工为运河与下河之屏翰【臣】前疏已备陈之矣今安徽按察使【臣】多宏安条奏称高堰一工不特为下河屏翰而实有关乎黄河之内灌运道之通塞等因诚一定不易之论【臣】知之最确而前疏止陈下河情形未曾并及疎忽之愆【臣】实无以自解也兹蒙
　　皇上将
　　廷【臣】议覆微【臣】前疏并臬【臣】多安条奏之疏一并敕【臣】确议【臣】钦遵之下敢不分别缓急力筹万全之防
　　以仰答
　　皇上保运安民之至意乎窃查微【臣】前疏
　　请将高家堰一带临湖堤工约长一万三千丈估加密排桩内下丁头小埽又于堤里加筑束水堤约长一万一千五百丈又挑浚武家墩以下淤浅工约四千丈并杨家庙以下平滩工约长四千丈四共估银二十二万四千三百二十两等因今【臣】再四筹维此四工虽原为下河而请举今下河暂停似乎当缓但高堰堤工攸关运道民生至重至大上年异涨之际危险非常虽幸获无恙然【臣】不敢不仰请
　　皇上发帑兴修以保万全者也至山宝高江四州县加高运河堤工约五万丈并高江两州县湖内加挑大河约八千丈二共估银三十万八千五百两内【臣】于上年因新建减坝之水无路宣泄巳动岁修钱粮六千五百余两量挑过金湾三闸迤东小河二千余丈其余工程尚需银三十万余两专为下河而举原无关于运道今下河暂停理应一并停止者也至于高堰一带工程倘
　　皇上允行请
　　敕部【臣】速拨钱粮二十二万四千三百二十两以便乘此青黄不接雇夫易得之际作速发此银二十二万余两亦可于黄河北岸新淤之侍丘苍颉等湖铜盆龙窝等荡屯垦利息内还项应俟本案所借之五十万两七年还完之后将此二十二万余两再分为三年解还户部又臬【臣】多宏安条奏内称排桩内皆灌碎石等语查贮碎石于排桩之内果可御浪但止可酌量灌高一二尺若太高则其势重恐有敧桩之患容【臣】随便石相机加灌所费钱粮总在二十二万四千余两内销算又高堰旧石工五千余丈多年未修被去岁异常风浪击卸二千二百九十七丈其未卸者亦俱动摇残缺若今年再被风浪势必尽卸湖中【臣】见督山清旴同知刘暟购料雇匠普面加修其需用钱粮应于岁修内另疏
　　题估者也【臣】谨一并
　　题明伏乞
　　皇上睿鉴
　　敕部议覆施行
　　卫河水势疏【归漕得运】
　　题为卫河水势微弱漕船浮送难前谨请
　　天语申饬挽水归河立济重运事窃照重运漕船自进仪闸口之后在清河运口以南则赖淮水浮送清河运口以北至于皁河则赖黄水浮送皁河迤北至济宁州之南旺则赖汶水之分流南下者浮送南旺迤北至临清州则赖汶水之分流北注者浮送临清闸口以北至天津则赖卫水浮送我
　　国家数百万漕粮数千只运艘惟恃此淮黄汶卫四水
　　得以早送
　　天庾今淮黄尽归故道江南处处深通虽春来雨少汶河水弱而各闸蓄水灌塘不过畧迟时日即可儹过惟卫河水势微缓异常兼之并无闸座不能蓄储今据济宁道副使董安国等详称三春久旱汶水旣少而卫水弱极临北一带浅处甚多且闸河无接济之资一经起闸则建瓴之势将闸河灌蓄之水顷刻泄尽不特闸内易涸而重运漕船从闸门乘高放下万分危险请饬河南道府各官速啓五闸之板堵塞防泄渠口挽水下济漕运等因【臣】查卫水发源于河南卫辉府辉县之苏门山其泉颇大更有洹淇等水并流入卫尽足济漕秖以自卫至临相隔五百余里沿途居民往往私泄为灌田之计是以下注防汶者甚少【臣】虽严行该管道府防县各官将所有仁义礼智信五闸之板尽行取起并各泄水渠口尽行堵塞而牢不可破之积习每每阳奉隂违直待时频沛河水大发而后重运方得畅行此歴年皆然也但从前漕艘过淮甚迟及至稽阻临北乃在五六月之间彼时入夏巳深去伏不远虽经暂阻而时可期故或阻数日而得水或阻一二十日而得水若本年漕艘赖各督抚【臣】疾儹严催加以漕【臣】亲行驱督过淮极早三月甫半而出清河运口入黄河者将及五千余只其过济宁者巳逾三千见今衔尾而北俱阻于济北临南一带若照往年故事必待卫河时水涨发方得浮送北上则临南济北之船必得守候两三月之久是过淮虽早而回空仍复迟悮彼时虽将沿河各官从重处分亦无及矣除【臣】见在严行河北大名两道并卫辉大名两府着令将五闸闸板取起封贮两岸泄水渠口尽行堵塞挽流归卫以济重运外但【臣】逺在江南呼应不灵鞭长莫及诚恐沿河官民狃于积习阳奉隂违仍前阻水不下贻悮匪轻伏乞
　　皇上特赐天语敕令直河南两抚【臣】严着该管道府防印等官火速尽啓闸板尽堵渠口务使卫河之水涓滴不致防泄全归运河以济漕运如再仍前膜视容【臣】防同抚【臣】严防重处俟指日漕船尽行北上或将来河水盈漕之候听民照旧分泄以滋灌漑如此则无伤于民田而漕运克济可免阻滞回空之虞矣【臣】谨特疏
　　题请伏乞
　　皇上睿鉴
　　敕部迅赐议覆施行
　　天心之仁爱巳极疏【灾异陈言】
　　题为
　　天心之仁爱巳极
　　主德之修省惟诚【臣】谨竭悃陈言以备
　　睿明采择事【臣】惟
　　天人感召之理虽甚微而实着帝王致治之道茍力行则无难是故古来朝廷之上礼乐刑政措施偶有未当
　　上天每殷殷告儆以兾君心之悔悟人主统御寰区荷上天垂戒之殷于是充其固有之仁动合应行之义守之以信而之以勇法度明纪纲立风行草偃俾无一夫之不获自可驾轶三代比隆唐虞故灾异之见实安危治乱之机不可不至谨至勉以仰荅极仁极爱之
　　天心也我
　　皇上天纵聪明胞与之量一以仁民爱物为本凡政敎施令罔不皆然宜乎日就升平渐臻至治矣乃边陲尚有未宁田亩反増荒芜小民之供亿愈繁而司农之仰屋日甚其故何耶良由内外【臣】工不能体
　　皇上尧舜之心共求治理以致上干
　　天和地震之变谴告非常耳今
　　皇上特颁
　　上谕实图修省将应行应革事宜令部院科道督抚诸臣明白条奏直言无隠并令在京三品以上堂官及在外督抚提镇据实自陈毋得浮泛塞责【臣】跪诵之下不胜感激除将【臣】不职情由另疏自陈外伏念古者一国之君以一言之善即可弭灾况我
　　皇上以天下之主当地震之异
　　上谕屡颁修身之切与求治之勤至于如此将见上行
　　下效
　　皇上一人兴起于上内外【臣】工竭勉于下
　　君责难于【臣臣】责难于
　　君都俞喜起之象声溢溥天协和于变之风庥传万禩
　　【臣】虽自分庸劣而躬逢至仁之
　　主敢不勉竭【臣】愚敬陈一得以仰佐
　　皇上被格之化于万一耶事各有是用列为六疏其
　　间有关军机者仍行宻进【臣】谨具
　　题伏乞
　　皇上睿览采择施行
　　遵
　　谕敬陈第一疏【修省宜坚】
　　题为遵
　　谕敬陈修省宜坚永保
　　至徳第一疏事窃惟致治之道力行无难与灾异之见为国家治乱安危之机【臣】首疏已敬陈之矣惟是力行无
　　难之道【臣】不敢不复进其説以偹
　　皇上去乱逺危久安长治之助夫修身敷政既在力行尤贵勿替若夫上行下效之风则又捷于枹鼓焉我
　　皇上励精求治实欲痛除积习使徳礼政刑施行各当
　　纪纲法度焕然一新推
　　皇上之心同尧舜精一执中之心即天地覆载万物之
　　心也【臣】愚以为
　　皇上宜坚持此心永保
　　圣德一日之内虽有万几然兵农礼乐用人行政之事皇上必亲加详览与宰执大【臣】讨论得失务期合乎公正然后见之施行仍令近臣将逐日行过事宜摘叙畧节彚造一册
　　皇上万几之暇不时取览而详绎之其间或有巳行而未当者不妨随时酌改左右侍卫之【臣】必择小心勤慎亷干俭约之人以供使令设有狎邪儇佻谄佞奢靡与善为郑卫之音能作奇技淫巧之饰以惑
　　圣聪者悉屏去之台省诸【臣】宜寛其谴责以养其敢言
　　之气迩来风闻旣不得入
　　告而所
　　告失实则有降谪之愆是以虽有谠言未敢直达今皇上切谕诸【臣】俱令直言无隠则謇谔之风行见赓歌殿陛矣但失实处分若不稍为区别则终有疑畏不前之獘【臣】请嗣今以后凡谏【臣】有假公济私颠倒曲直结党招摇示威求赂者仍行从重处分外其有论
　　朝政而切中时因风闻而纠劾奇贪虽或至于失实
　　并礼乐兵农用人行政诸务在
　　庙堂原无未协
　　皇上原非过举而谏【臣】坚执巳见据理执法极言廷诤骨鲠具在亷介可风者俱槩为优容而免其处分使逺近贪婪之吏有所忌惮且
　　朝廷政治得失诸【臣】从此皆尽心讲究日渐可益经济
　　之才以备不次之用也伏候
　　上裁
　　遵
　　谕敬陈第二疏　　【干断宜勇】
　　题为遵
　　谕敬陈
　　干断宜勇以除窦第二疏事【臣】伏读
</div>
    <div class="pagination">
<a href="文襄奏疏_page15.html">上一页</a><span>...</span><a href="文襄奏疏_page11.html">11</a><a href="文襄奏疏_page12.html">12</a><a href="文襄奏疏_page13.html">13</a><a href="文襄奏疏_page14.html">14</a><a href="文襄奏疏_page15.html">15</a><span class="current-page">16</span><a href="文襄奏疏_page17.html">17</a><a href="文襄奏疏_page18.html">18</a><a href="文襄奏疏_page19.html">19</a><a href="文襄奏疏_page20.html">20</a><a href="文襄奏疏_page21.html">21</a><span>...</span><a href="文襄奏疏_page17.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
