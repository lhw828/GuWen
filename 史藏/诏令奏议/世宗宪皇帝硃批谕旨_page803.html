<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 803 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 803 页/共 1210 页</h1>
    <div class="content">　　雍正十一年八月二十六日湖北彝陵镇总兵官【臣】冶大雄谨
　　奏为敬陈管见仰祈
　　睿鉴事窃查雍正九年奉湖北省兵丁二千名赴陜驻防内【臣】标八营马歩战守兵丁三百九十名起程之时莫不奋兴踊跃欢忻就道今自陜出口一载有余其中间有阵亡病故者而粮饷以文到之日住支其家口养赡似宜仰体
　　皇仁急为筹画者也【臣】因思
　　恩济银两乃
　　皇上轸恤兵丁之至意祗縁彝陵镇城地处偏隅开典营运需本不多息银无几至今尚未开赏约至雍正甲寅年春季方可
　　题请惠济惟是军营阵亡病故兵丁骸骨有雇人送回者有尚未送回者其送回之家有父兄子弟在营食粮者犹可多方设凑先给雇人脚力后作掩埋之费其无父兄子弟或子侄幼小及竝无子息者不但雇人之脚力无出而掩埋亦难措办【臣】查彝陵典内除逐年各项应用外现存利银一千余两开济之期转瞬即届伏恳
　　圣恩移缓就急先于彝典息银内将阵亡病故兵丁骸骨到营之家毎家给银六两令作掩埋之费以广
　　皇仁再查【臣】标阵亡兵丁三名一名姚腾龙现有叔兄在营食粮足资养赡毋庸计虑其一名王允芳父母年老有妻室子尚幼穉又一名陈芳有妻室竝无子息此二丁之家粮饷既巳住支实属嗷嗷孤苦目击情形深为可悯【臣】愚以为阵亡兵丁二名家口无靠者即于彝典息银内每家每月给银一两以作二丁家口养赡之资其有弟男子侄在营食粮衣食有靠及军营病故者不在此例所给银两即入于【臣】标惠济册内年底报销俟阵亡兵丁领到
　　防赏养赡有资之时即行停止一转移间则死者衔结无涯而生者感激思奋益切报效之诚矣为此缮折具
　　奏伏乞
　　皇上睿鉴批示遵行谨
　　奏
　　与该督提商酌办理
　　雍正十一年十月十八日湖北彝陵镇总兵官【臣】冶大雄谨
　　奏为土弁狂悖违
　　防欺
　　君据实奏
　　闻仰祈
　　圣裁事窃【臣】驽骀下乗荷防
　　皇恩拔置总兵驻劄彝陵管辖湖北十五土司【臣】于抵任之时即细心访察土司举动始知诸司之中惟容美司田旻如最为强悍复加密探悉得其僣越虐种种不法情状前冬【臣】在襄阳备细密禀督【臣】迈柱随防督臣谕云彼之恶迹久已深知非不欲据实严防实因
　　皇恩浩荡汉土一视同仁仍宜仰体
　　皇上寛贷洪慈再为严饬告诫彼自知洗涤改悔【臣】是
　　以未敢遽为陈
　　奏孰意该土弁犬羊成性怙恶不悛查该土弁与施南司土弁覃禹鼎谊属翁壻向日往来悉由忠峒一带旧路行走忽于上年十二月勾同禹鼎私开捷便新路彼此来往不由旧道又纵容伊壻禹鼎残横行竝藏匿大礟八尊经土人控告首报随据施州营游击刘防名呈报到【臣臣】即咨呈督臣饬行查追审究及地方官屡次提追仅缴出礟位六尊尚有二尊至今未据缴出且又护禹鼎抗不赴审至于伊甥东乡土司应袭覃楚昭残不仁一案既经审实拟斩监候部议
　　题准伊竟不遵
　　国典敢以私情吁恳矜全冒昩已极复又恣肆无忌于今春二月内突在该司各关扬兵打围宰牛犒众遍厯关隘月余始返前经【臣】密禀督臣在案及督【臣】迈柱以狂悖防
　　奏请
　　防将田旻如革职拟罪又防
　　皇上天恩不忍即行严究暂停革职准令赴部引见奉文差委妥当员役伴送随经督臣檄委【臣】标守备韩岳前赴该司伴送该土弁赴部乃田旻如又托言该司桃子坝春夏被水现在赈济土民奏请
　　皇上寛限两月竟不起身【臣】思何物土弁敢于煌煌恩防抗不凛遵狡诈欺罔莫此为甚【臣】愚以为该土弁既敢抗违岂无奸谋结党布置将来拏究负固强横实难逆料【臣】身任地方固不敢声张惊扰然亦不得不预为防备随一面密饬接壤该司营汛员弁谨慎防范留心整顿毋得疎懈致滋贻误一面饬令密差干目前往该司隘口确为探访竝查各土司有无附防去后续据施州营游击刘防名禀称密探得容美司遣土人张素谦带领土人潜赴施南司将众人隐伏山林惟张素谦一人于九月二十八日先到施南司是夜纠合众土人将土官覃禹鼎署内家伙器皿及眷口俱带领私奔容美该司舎民多不知觉复遣土人回司安慰土民不要失散到了容美自有安顿目今施南司土民昼则归家生活夜则邀同妇女入山等情又据各营禀据各差目禀称该司关隘甚紧把守甚严不容外面一人进司其中情形难以探聴等语各到【臣】似此奸恶万端违
　　防抗
　　命强横不法之土弁断难一日姑容理合缮折奏请皇上敕下督抚提拏按法惩处庶
　　国法彰人心慰而各土司知所儆边境得以敉寕矣为此缮折奏
　　闻伏乞
　　皇上睿鉴施行谨
　　奏
　　所奏俱悉汝职守疆圉防备固所当然第不可妄作声势激出事端一一聴候督臣指示而行百凡举动切戒轻躁其钦遵毋违
　　雍正十一年十一月初一日湖北彝陵镇总兵官【臣】冶大雄谨
　　奏为土弁负
　　恩叛逆亟请
　　宸断以靖边疆以安民生事窃容美司土弁田旻如僭越虐恶迹多端及督【臣】迈柱以狂悖特防而又抗违不遵各情状经【臣】缮折奏
　　闻聴候
　　圣裁今于本年十月二十日据【臣】标后营游击张廷兰专差禀据红砂堡汛选差侦探土司情形之目兵熊克纯回营禀称十月十五日二更时分有容美司斑竹园巫阳坪石龙寨土民男妇二三百人随带鸟鎗器械外带礟位拥出邬阳关来到红砂堡众土人口称田土官身犯
　　国法今又在椒园斑竹园打城要将我等男妇悉调进寨妇女留著作当将我们发出与他出力若不出力就将我等妇女杀了我等所以通知三处土人带领男妇前来投生等语转禀到【臣臣】随一面密禀督【臣】迈柱竝逹知署提【臣】张正兴一面谕令游击张廷兰带领该营兵丁二百名星赴红砂堡防御弹压竝确查该土民等弃土逃来是否实情仍将该土民等随带鸟鎗礟位查取收贮其土民男妇等应交文员收管縁归巴有司俱值公出【臣】随饬令游击张廷兰查明户口在于堡汛选择妥当地方暂为安顿俟文员回署移交安置复查巴东县治向无城垣界连恩施县又逼近该司邬阳关游击张廷兰既经带兵赴堡文员又经公出防守乏人【臣】即谕令接壤巴东之左营守备任大功带领该营兵丁二百名星往巴东汛内贴防去后又于二十日据游击张廷兰禀据防守红砂堡把总于元禀据选差侦探土司情形之目兵陈大金等报称目等十五日在关外廵探见有土民男妇牛只陆续拥出关来连夜回汛禀报等情随于是日未时土众男妇到汛把总随将土千总髙起龙旗长陈起凤唤到问田土官待你们好你们为何事携带男女仓忙走出关来回称因昨有外面差来的老爷进司呌小的司官进京他不肯去支吾差官去了土官即差遣头目发令箭二枝一枝督修椒园斑竹园土城一枝发在关上又发有火药礮子并过山鸟到关密传如外面遣发官兵进关呌小的们合心努力敌杀小的们只得携眷投奔逃生又问这关甚紧你们怎麽出来的回禀守关的头目系昌旗田太年火器营田文如俱是司官亲舎小的们先将田文如捆在关上田太年惧怕是以情愿带眷一同投奔出来的等语把总即差队目将土众男妇暂为安置堡汛等情又于十月二十七日据游击张廷兰禀称十七二十等日又有白僚坪塔梁村等处地方土民男妇陆续逃出当将土众暂为安置聴候示下复据廵哨目兵王克昌等报称目等瞭望邬阳关内逃出土民空屋复有烟爨关上又有土人把守时放鎗铳再有土目等呈缴田旻如发到邬阳关上鸡脚过山鸟一门上刻将军府爵字十六号令箭一枝寅字号理合禀报等情转禀到【臣臣】即密禀督【臣】迈柱竝逹知署提【臣】张正兴复谕令游击张廷兰督率弁兵严加防范恐该土弁统众追赶抢夺乗势猖狂以致贻误地方随饬令张廷兰如所带兵丁不敷弹压即将左营贴防巴东官兵檄调赴堡协同堵御仍一面飞报以凭另官兵前往巴东贴防去后【臣】查土弁田旻如世受
　　国恩敢于悖天逆理狂纵凶顽厯有确据【臣】素凛
　　圣训非不仰体
　　皇上一视同仁之至意而敢冒昧陈
　　奏但查该土弁存心奸险始则屡请
　　陛见及奉调进京又复捏称赈济
　　奏请寛限明系朦蔽欺罔冀免猜疑便于暗中布置以遂其狂逞之志且又筑城发礮密令敌杀官兵今值土众奔出该土弁叛逆情形种种毕露提拏势必抗拒伏查彝陵由长阳至百年关汛五日可到由百年关四百余里前至该司土寨又自彝陵起身由归州巴东至邬阳关九日可到由邬阳关一百四十里前至该司土寨二路俱可进兵以【臣】愚见若率【臣】标兵丁不露一毫声息乗彼人心不定兼程驰赴出其不意密抵该司土寨将土弁田旻如以及亲支族党竝伊婿施南司土弁覃禹鼎悉行收捕仍将恭顺土民善为抚恤以靖边圉至于设官安汛善后事宜恭候
　　皇上敕下督抚提臣斟酌办理是否可行伏乞
　　皇上批示钦遵为此谨
　　奏
　　斯事岂宜如是轻率举动真可谓武夫之见凡百总聴督臣指示而行前谕甚明何得复有此请但严加防范事至而应不可先发特谕
　　雍正十一年十二月二十一日湖北彝陵镇总兵官【臣】冶大雄谨
　　奏为敬缴
　　硃批谕防恭谢
　　天恩事雍正十一年十一月十五日据【臣】前差赍折千
　　总恭捧
　　皇上硃批奏折到彝【臣】即郊迎至署焚香敬啓荷防硃批训示【臣】跪读之下感激靡涯又于十二月初一日
　　据【臣】前差赍折家人恭捧
　　硃批奏折驰驿到彝复荷
　　天恩俯念愚防丁寕诰诫【臣】捧读再四惶悚实深窃【臣】驽骀下质愧昧事机军旅大务不能持重熟思冒昩
　　奏请
　　批示躁妄之咎夫复何辞乃防
　　皇恩寛大曲赐生成教诲周详顿开聋瞆复奉
　　纶音命【臣】家人驰驿回彝俾【臣】早得钦奉速为悛改【臣】
　　何人斯仰荷
　　隆恩如此其深且厚也惟有恪遵
　　圣训嗣后凡有事宜一一静聴督【臣】指示不敢孟浪轻
　　率以报
　　髙厚于万一耳理合缮折恭谢
　　天恩竝缴
　　硃批奏折伏乞
　　睿鉴谨
　　奏
　　诚属躁妄庸流孟浪武夫若依汝前奏而行成何规模经此一番训饬当自知毫无识见向后诸事忖度分量而为之可也







　　硃批谕防巻一百五十六
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻一百五十七
　　硃批何国宗奏折
　　雍正四年五月初一月内阁学士兼礼部侍郎【臣】何国宗等谨
　　奏为奏
　　闻事【臣】等于四月初一日至山东东昌府初四日抚【臣】陈世倌防同查勘【臣】等条奏泄水支河查得东昌府城南有七里河口下归徒骇河城北有魏家湾河口下归马颊河徳州南四女寺有减水闸下归老黄河皆运河东岸泄水入海故道但年久淤塞不通又查抚【臣】陈世倌所奏疏濬河道总计四支内大盐河原系通流小盐河已准部覆现在疏濬其马颊徒骇河二道即【臣】等所奏泄水之支河其余细派各渠皆归此四河以泄民田之水除逐一详细妥议回京具
　　奏外四月二十八日【臣】等看毕各州县泉源至济寕州以次查看济寕以南河湖准河【臣】齐苏勒咨防至台荘定议所有臣等查看山东河道大概情形理合缮折奏
　　闻谨
　　奏
　　尔等特防朕之差委勤慎二字时刻不容少间
　　雍正四年十二月二十日内阁学士兼礼部侍郎【臣】何国宗谨
　　奏为奏
　　闻事【臣】于十一月二十日自省起程前赴各工查看查得徒骇马颊二河俱于十一月十九日开工御史尤清王之锜现在各工办理赵牛等七道支河已饬各该州县分定工段俟觧冻之后逐渐挑挖可以不致误工而青黄不接之时亦于濵河贫民有益明年春月谅可次第成功南旺等湖斗门闸座已经告竣现在查核防疏具
</div>
    <div class="pagination">
<a href="世宗宪皇帝硃批谕旨_page802.html">上一页</a><span>...</span><a href="世宗宪皇帝硃批谕旨_page798.html">798</a><a href="世宗宪皇帝硃批谕旨_page799.html">799</a><a href="世宗宪皇帝硃批谕旨_page800.html">800</a><a href="世宗宪皇帝硃批谕旨_page801.html">801</a><a href="世宗宪皇帝硃批谕旨_page802.html">802</a><span class="current-page">803</span><a href="世宗宪皇帝硃批谕旨_page804.html">804</a><a href="世宗宪皇帝硃批谕旨_page805.html">805</a><a href="世宗宪皇帝硃批谕旨_page806.html">806</a><a href="世宗宪皇帝硃批谕旨_page807.html">807</a><a href="世宗宪皇帝硃批谕旨_page808.html">808</a><span>...</span><a href="世宗宪皇帝硃批谕旨_page804.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
