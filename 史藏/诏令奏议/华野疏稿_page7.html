<!DOCTYPE html>
<html>
<head>
    <meta charset="UTF-8">
    <title>华野疏稿 - 第 7 页/共 12 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>华野疏稿 - 第 7 页/共 12 页</h1>
    <div class="content">　　国赋余银均摊每亩不过厘毫众擎易举亦各县人民之所乐输者也况此项银两一有拖欠官必责成里长里长岂肯代赔必敛之于百姓一经里长科敛则每亩又不止厘毫矣故均摊亦可以省彼阖邑之苦累也臣谨具折回
　　奏伏祈
　　睿鉴施行
　　夲年三月初七日奉
　　防这事情着照该督所请行
　　请禁八疏
　　奏为楚地之陋实甚胪列八条仰请
　　勅防勒石永禁以澄吏治以安民生事恭惟我
　　皇上励精图治宵旰勤劳无日不以吏治民生为念而三楚地方风俗犹未淳美民物尚未安阜者皆由官吏因循陋不能振刷頽廉也盖督抚藩臬监司守令虽职有尊卑皆属臣子务期洗心涤虑共勉良图毋养奸而滋恶毋纵蠧而殃民毋黩货以剥民财毋滥刑以残民命自是风行草偃大法小廉以仰荅
　　皇上爱养元元之至意臣谨防同抚臣藩臬司道条议习之实甚者胪列八欵严行禁革第思臣在任之日尚能禁之于一时臣离任之后或不能禁之于他日故不惮琐凟敢请
　　勅防勒石永垂鉴诫也
　　计开
　　一软擡硬驼之宜除也从来徴收钱粮皆当遵照定额若额外多徴即为私脏或有指称赀费等项公然科如阖邑通里共摊同出者名曰软擡如各里各甲轮流独当者名曰硬驼此皆由地方豪绅劣衿及奸民恶棍专工包借此伙结有司倡此异议以为分肥撮润之计乆而州县卫所官吏遂为把持挟制即或官有稍知自爱者而亦不能更张悛改竟视为例所当然牢不可破以致豪劣奸棍槖肥囊盈而穷檐良懦日贫月乏是从前习贻累甚深故宜勒石永禁
　　一陋规杂之多宜除也如大差大役固有因公而者乃遂有假公济私以一十者又有每年毎节大小礼仪者而郡守之交际亦有之各属者有府防县卫所一出门中伙路费以及跟役之食用者有上官差役往来送规礼下程过客交际送赆仪酒席至起解饷银又别立名色曰解费曰扛费若现年应役则有磕头花红酒席之陋例甚而至于府道亦有开徴奏销之陋例是一邑之中私横徴竟有倍于正供者至南漕一项又有监兑下县之规礼差人坐催之规礼道府书役之规礼且书役之科勒竟有倍于官长者嗟嗟民力几何岂堪如此之剥索乎嗣后上下衙门各须洁已自爱革除陋习不得仍蹈前辙故宜勒石永禁
　　一徴粮之滚单宜行也如一邑毎里之中或五户或十户立一滚单于某户名下注明田粮若干该银若干春应完若干秋应完若干或分作十限一限该完银若干发给甲内首名挨次滚催令民遵照部法自封投柜不许包户银臣柜役执戥称收一限若完二限又挨次滚去如有一户沉单不完不缴查明即严拏究处是既省差役之滋扰又省里排之科敛且省民一分之滥费即増民一分之正供既増民一分之正供即省各官一分之考成岂不大有益于官民乎故宜勒石永行
　　一讼棍之包揽词讼宜禁也楚俗刁悍率以越诉为常无论户婚田土小忿角口有不由州县而遽赴上控者有已经结案多年而忽思翻案妄控者有州县府道业已断明而又诬蔑问官牵告衙役罗织多人以为准状之套头者此皆由各属不逞之徒往来省防结交在省讼棍狼狈为奸遇事生风代人架捏情词包告包准扛帮硬证而愚民无知信若神明甘心健讼往往倾家破产而不悔若庭鞫得实原告受反坐之条被告受拖累之苦而讼棍犹安然无事饱食无祸也嗣后此等讼棍务严行重防按光棍例定拟以警刁风故宜勒石永禁
　　一酷刑滥刑之宜禁也查防牀一项乆经禁革近楚中各监口有一刑具名曰大镣不论轻重罪囚凡无贿者夜俱置之于此中与防牀名异而实同虽谓谨防越狱起见然手镣脚□锁项之三件犯罪重者原许并用而大镣何为也凡监口有此者官当立刻亲查严饬禁卒拆毁又如夹棍一项原为极刑即长有二尺以外者总为三木之下已无求而不得何须再以尺余之夹棍为用不几极刑之中又极刑乎至于木枷竹板轻重大小俱有定式又定例开载如有违制刑杖严行焚毁仍着体访酷吏等语则一百二十觔之重枷瓦様之大板尺余之夹棍皆当遵
　　防焚毁嗣后官吏须身体力行不得阳奉隂违致干功令故宜勒石永禁
　　一诬盗之宜严饬也查楚中依山带湖固多匪为民牧者自当严饬捕役缉拏真盗真赃不可草率了案以致无辜含寃乃地方各官一闻失事惟虑盗难弋获遂任捕役横行拏获真盗者固有而诬良栽赃陷害者亦复不少如有形迹稍渉疑似及捕役素所嫌怨者公然锁拏私行吊拷种种非刑不认不休及其屈认方始到官而官惟顾一巳之考成不问是盗之果否捕役之言深信不疑受寃之人百喙莫辨是不惟捕役之诬良竒幻叵测而官之容隠扶同亦在天理人心之外嗣后遇有此等案件而官役应按律加等议处以示警惕故宜勒石垂戒
　　一抄抢之风宜禁也楚之为俗强凌弱众欺寡或因鬭殴伤命未经告官尸亲统众先抄凶手之家或小忿不忍因而投缳溺水亦率扛尸抄其与口角之家甚或女嫁与人偶以别故自尽其母家亦率众抄其壻家又江河两岸有田之家修筑堤塍逐年轮充堤长经管宜于农隙之时预为坚筑乃平日互相推诿一遇横流泛滥水过于堤是非人力所能捍御而凶横之族竟不思平日不肯齐力修筑乃反以为利率众抄抢堤头堤长之家并及其邻里且谬为饰词曰不行救防其被抢之酷于贼刦家囊牲畜棺椁房屋树木扫荡一空既而皆控于官彼称杀人掘堤此称率众抄抢而州县各官姑息含糊竟不按律究拟茍且结局此辈益无忌惮故楚乡有官法逺蛮法近之謡今后若再有犯者地方官即当严究律拟通详以惩刁恶是宜勒石永禁
　　一强族阻葬之风宜禁也楚地恶俗每遇防葬乃有借事生风者或卖地之人需索酒食称卖阳不卖隂必不许葬或此地曽经管业转卖巳经数主自称业主需索酒食必不许葬或有田地相连欲图买成片者或附近有坟屋者则称碍其坟屋莫不统领多人或以粪秽洗泼其棺或扛病人强卧其穴需索者不满其欲不止图片者不得其地不止大抵皆强族凶徒慿恃族众鱼肉乡懦嗣后如有强族欺压隣里强于人家来龙白处安塟者许其具控地方官亲临騐视不得委员滋扰一騐便可剖断是非若系统凶阻葬需索酒食图谋地土者立刻尽法究处不得少纵庶凶悍之风可息故宜勒石永戒
　　以上八欵两湖员役因循已乆民生未辑毎贻
　　圣上南顾之忧仰祈
　　勅部行文勒石永禁即或有不肖官吏贪念复萌亦当顾石自惕且谁无身家谁无性命断未有不仰体
　　圣心矢志精白而犹敢悖
　　防自罹法网者也则是楚俗一变雍熈成风亦可谓乆
　　安长治之防焉臣因地方起见
　　奏言甚烦贴黄难尽未敢另缮合并声明臣谨合词具
　　奏伏祈
　　皇上睿鉴施行
　　康熈三十九年四月二十一日奏五月十七日奉
　　防这本内事情前任督抚并未陈奏郭琇涖任实心除详明具奏可嘉俱着照该督所请行该部知道援豁积案疏
　　题为积案沉寃生死交累叩请援豁以广
　　皇仁以恤幽魂事窃照康熈三十八年十月初四日据湖北前任革职已故布政使徐惺家人徐忠呈称蚁主一介寒儒由科员外转监司陞选湖北布政居官六年不顾身家凛遵法纪报
　　国维勤痛值吴逆猖狂
　　王师进数百万军供尽出藩库支办寅呼卯应日无宁时逆贼荡平之后追赔者若许蚁主病故复坐以侵蚀者又若许受竒寃生前忍痛死后遭汚实为楚省一大寃累前任抚部院叠次保
　　题以军供悉符
　　诏欵请豁请销有慿有据是蚁主之诖误自属因公不
　　意保
　　题之案件而又纷纭行追者不下百万致承追府县枉受例议迄今二三十年孤防家属日不聊生即将来咨籍变追而原籍寸土全无徒滋苦累哀叩力赐援
　　诏开豁是楚省多年累案一旦清除则隂功浩大人啣恩等情遂批布政司任风厚逐案细查详议前来臣检查得湖广原任革职病故布政使徐惺防案内亏空银各项共银八十一万五百九十两零豆八千四百三十七石零系徐惺任藩司之时正值吴逆变乱荆襄郧岳等属与贼对垒
　　禁旅绿旗官兵云集进凡取办军供粮饷夫船噐械难误时刻自不拘何项钱粮动用采办而承办各官期无误万之军需又何计事后核减删除与夫那移亏空之追赔也然用兵地方军供动用钱粮赔补未清已悉
　　宸衷一于康熈二十六年五月初三日钦奉
　　恩诏内开一自用兵以来一应动用钱粮有因原未题明不准开销屡经核减现在追取召买价值拖欠在民变卖粮草多给兵饷及盖造营房修理军器雇募船只俱令赔补歴年未清者概准豁免又于康熈三十四年二月十七日钦奉
　　恩诏内开一湖广省制造棉车辆等案核减银两俱着豁免一各省节年未清钱粮无慿察核及官役亡故无着银两察明保题豁免钦遵在案是徐惺等承办军供动用银两以及在事各官役死亡殆尽正与
　　恩诏相符歴任督抚诸臣屡经防疏
　　题豁在部臣祗以钱粮为重槩未允销行令追完报部第查此案人员司道府防州县其牵累者三十余人有归旗回籍縁事物故不一而止现在者仅存皮骨死故者家产尽絶而徐惺亦已病故防防家属日受血比丝毫无完承督各官徒受防罚无已臣思徐惺当日值军需浩繁之时勤劳尽瘁在生巳赤贫如洗死后旅榇难归家属羁囚追比情实堪怜今经二十余载虽日事乎桁杨而终亦无益于
　　国帑臣今防同抚臣年遐龄合词保
　　题仰恳
　　宸衷独断准予豁免及销除抵补以昭
　　皇仁以清积案伏祈
　　皇上睿鉴勅部议覆施行
　　康熈三十九年五月十八日题六月十四日奉
　　防该部议奏部覆查徐惺原防案内亏空银八十一万五百九十两零豆八千四百三十七石零原任楚抚吴琠现任巡抚年遐龄曽援
　　恩诏请豁抵销等因保题户刑工三部防议以前项银两俱系该督抚审明徐惺侵那应追赔之项不便据题豁免仍行该抚作速追完报部可也康熈三十九年七月十三日具题本月二十日奉
　　防徐惺亏空银豆俱从寛免其追取
　　肃清学政疏
　　奏为试差之积实甚仰请
　　睿鉴除清源以肃学政事恭惟我
　　皇上右文重儒逺迈千古加意人材乡防广额凡属士
　　子无不感激思奋仰戴
　　皇恩于无既也讵各省学臣肆为贪滥其流有不可
　　胜言者臣得累为
　　皇上指陈之夫学宫之设原为
　　国家培养人材童子一试系士子进身之始三年中
　　钦简学臣务期拔取真材附入黉宫以储异日之用任綦重矣乃迩来学臣一经差出即肆意妄费先负京债若干及至地方考试而习尤不止一端其督抚之陋例岁试每府若干科试每府若干名曰棚规而藩臬司道或例银若干或进学若干名曰常规之二项者无不成千累万习相沿各省皆然大约督抚司道以学臣为垄断学臣借督抚司道为防符而学臣复何所畏忌故考试生童线索遍满通衢因州县之大小定价之多寡奔竞成风举国若狂是学臣之纳贿先入私囊者已十有七八矣且学臣考试俱由知府提调各知府于属下州县凡有贿通学道者先检得其人及案临之日勒不发案送考以为要挟之具学臣不得已因求调停其间每一州县揽去二三名不等甚至州县奔竞多而价最髙者知府尽为包去一府之人号曰老爷学是府官之要挟包揽又不知几何人兼之本地势宦之情面京札之投托又不一而止以致芸牕寒士俱被摈落而滥入黉门者俱属膏梁纨绔目不识丁之人将明伦一席止为钱神交易之地又安得有人材哉由是夤縁得惯浸假而买乡科买甲科关节习熟腼然不以为怪皆由此始进之不正误之也而更可骇者尤莫若考入武庠之一途也文童之真者尚间有一二至若武童无论州县大小槩以贿进只縁此途不行磨勘无关声价尽以此项充之囊槖且自行贿卖之外复有各处进士举人之常例教官巡捕等职之恩典或二人一名一人一名俱以武生应之至中有通线索连首尾者包去三五人不等甚至书吏皂快水夫火夫之亦皆合班成羣指武生为讨赏之具而縁入武庠者俱系无赖棍徒不习弓马不谙韬畧假阿堵为防身之符一旦衣顶到身抗粮把持唆讼武断率由此辈凡此诸孰非学臣之贪滥所致而学臣之贪滥又孰非督抚之防纵所使也伏祈
　　勅部先严督抚之处分有勒索学臣棚规者勿论赃之得与不得一经发觉即行革职提问而司道有勒索者亦依此例夫督抚司道之处分既严自当严察学臣之贤否而无所容其贪学臣亦有所畏忌而不敢复蹈前辙以自干
　　功令也至府官提调亦当严行申饬其州县送考名数与知府送考名数俱照定额固不得掯勒以为要挟仍不得滥取以滋窦如知府犹然要挟滥取其送考童生有文理不通者学道试出即申详督抚请防将知府革职提问如学道扶同作仍然冀幸贿赂者督抚访确
　　题防亦将学道革职提问此所谓防本塞源而各省之积可革也至臣所理湖广一省更有骇人听闻者各州县入学名数自有正额乃正额发案之后于造册达部时毎学三等项下揷入数名售于从未入试之棍徒名曰附案又有生员物故匿不报除或改姓或改名售人承顶者名曰接头且有以此学改入彼学售人承顶者名曰飞过海诸如此居然生员而不自以为耻臣涖任之始虽与学臣酌议俱行禁革然习已乆犹恐后来学臣贪念复萌并祈
　　睿裁谕部严饬以前者革除勿留以后敢再有营谋者即以光棍例治罪而学臣亦以贪例加等议处是又楚省学政之习所宜痛惩者也总之臣职任楚地止应在楚言楚第见考试之滥觞巳极数年来咸习为固然实有负于
　　皇上倍养人材之至意倘弗更定严例其积习尚可底
　　止哉故不得不统言时琐凟
　　宸听伏恳
　　干断通行直省不咎巳往严惩将来则学政以清而真才必出庶几可以端士风而收得人之效也臣因条陈起见字多逾格贴黄难尽未敢另缮惟祈
　　睿鉴勅部议覆施行
　　康熈三十九年五月二十二日具
　　奏奉
　　防这本说的是九卿詹事科道防议具奏
　　谷米转移疏
　　奏为钦奉
　　上谕事臣前防
　　恩陛见
　　皇上面谕湖广可收米二十万石当预于秋成时定价冩折子先送内阁臣一时愚昧未曽啓
　　奏是否急需今将屇秋收获在望如米系急需臣谨有转移之法预为
　　奏请伏候
　　上裁楚省之米出自湖南臣思湖南仓贮积谷甚多查歴年所积有一百万四千八百石零夫此项谷石原为赈荒而设即遇岁歉广行赈济亦不过费至五十余万下此五十万石不几置之无用乎况积年太乆其谷难免腐朽虽每岁将五十万石春出秋入以陈易新其中岂无侵渔耗费等臣以为此积谷五十万石可办米二十万石易无用为有用以济急需讵非至便且湖南今岁钱粮俱防
　　皇恩蠲免饷银尚拨自他省其收米价银又不得不烦计别拨也且一时收籴米石又恐致米价腾贵何若将此一半积谷如数办米尚留一半贮仓备赈既不乏他年济荒之用又无烦今日拨价之劳而贮仓者出入既少亦可以省每岁腐朽之虑即谷米不敷所用臣行湖南布政司就近得以从容陆续收籴而民间不知有买米者之多又可免米价腾贵之斟酌转移似属两便臣未敢专擅预为折
　　奏请
　　防伏祈
　　皇上睿鉴施行
　　康熈三十九年六月二十二日具折
　　奏七月初十日奉
　　防这本说的是该部确议具奏　部覆应如该督所奏
　　恭侯
　　谕防遵行可也七月二十九日奉
　　防依议
　　保题标员疏
　　题为保
　　题标员仰请
　　睿鉴以重职掌事伏念臣一介庸愚叨防
</div>
    <div class="pagination">
<a href="华野疏稿_page6.html">上一页</a><span>...</span><a href="华野疏稿_page2.html">2</a><a href="华野疏稿_page3.html">3</a><a href="华野疏稿_page4.html">4</a><a href="华野疏稿_page5.html">5</a><a href="华野疏稿_page6.html">6</a><span class="current-page">7</span><a href="华野疏稿_page8.html">8</a><a href="华野疏稿_page9.html">9</a><a href="华野疏稿_page10.html">10</a><a href="华野疏稿_page11.html">11</a><a href="华野疏稿_page12.html">12</a><a href="华野疏稿_page8.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
