<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 1183 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 1183 页/共 1210 页</h1>
    <div class="content">　　闻查缉广东匪类一折奉有
　　硃批【臣】跪读
　　谕旨如觐
　　天顔随遵
　　旨传布政使蒋泂按察使宋筠到署【臣】恭捧
　　谕旨各令跪阅讫伏查禁戢奸匪理宜消弭于未然若
　　悠忽容隐为害非浅今钦奉
　　训示周详无微不烛【臣】当以此事时时留心并督率属员各各严密谨慎勤加察访但有风闻卽当拏究不敢少懈于平时亦不敢寛纵于巳觉惟凛遵
　　圣训察究匪类消患未萌以仰副我
　　皇上教诲生成之至意耳所有微【臣】遵奉感激之忱谨
　　缮折恭谢
　　天恩谨
　　奏
　　当不时留心宻行察访毋致日久生懈勉之
　　同日又
　　奏为钦奉
　　谕旨察访奏
　　闻事窃【臣】前奏晋省士民急公效力情愿运送防屉缘
　　由折内奉有
　　硃批恐新补大同总兵徐起鳯不能胜任
　　命【臣】留心察访的确据实秉公宻奏等因钦此钦遵【臣】察访得镇【臣】徐起鳯自雍正七年十一月到任至年底未见有所行为至本年正月初十日防兵之后即陆续考验所辖各营大小官弁甄别举劾俱从公道约束兵丁亦称严肃至于办事每于文移中见其亦明白老成缘大同距省六百余里鎭【臣】徐起鳯到任以来因无公事相防【臣】尚未与之谋面兹留心细加察访现在之措施如此若始终不懈实力整饬于边方诚属相宜【臣】谨遵
　　旨察访的确据实秉公奏
　　闻伏乞
　　皇上睿鉴谨
　　奏
　　若如所奏徐起鳯乃一好总兵于初到时能如此行为日久熟练自必更有可观也
　　同日又
　　奏为奏
　　闻事窃照晋省地方今春正月内得盈尺之雪经【臣】具
　　折奏
　　闻兹省城于三月初五日十一日俱得雨二寸又据各属节次报称于三月初五初六初八十一等日各得雨三四五六寸不等农夫俱及时耕耘咸颂
　　圣主念切民生是以膏雨应时而降得以尽力田亩莫不鼓舞欢呼等情前来【臣】查时当春耕得此雨泽不特麦苖兴长卽布种五谷亦皆滋润而发生矣所有得雨缘由恭折奏
　　闻谨
　　奏
　　都中近日颇觉干旱朕正昼夜忧心览尔晋省雨泽之奏深为慰悦虽然须至秋成后方敢言其必然也但宜益加诚敬以俟之定防
　　上天黙锡嘉应勉之
　　同日又
　　奏为奏明雍正六年耗羡银两事窃照晋省耗羡银两歴年俱缮造
　　黄册奏报在案兹据布政使泂册造雍正六年分额徴耗羡银三十七万一千三百九十六两零内巳完银三十六万五千四百六十两零支给各官养廉并各项公费共开除银二十九万三千六百五十九两零实在现贮司库银七万一千八百一两零民欠未完耗羡银五千九百三十六两零竝将四柱总数各州县巳未完数缮造
　　黄册各一本详请转
　　奏前来经【臣】逐一覆核相符谨将
　　黄册恭呈
　　御览为此谨
　　奏
　　此种册籍朕亦何暇观览总在汝等秉公节慎办理其中之是与非公与私何能逃众论也
　　雍正八年四月初八日山西巡抚【臣】石麟谨
　　奏为奏
　　闻事窃照晋省地方三月二十四五两日省城得雨三寸有余二十七八两日又得雨四寸有余兹于四月初一日至初四日每日得雨四五六寸不等十分霑足又据各属陆续报称自三月二十四日起至四月初四日止各得雨七八九寸不等普徧霑足等情前来【臣】查晋省地方半属髙冈土坡且时値孟夏通省连得膏雨入土滋培高原下隰无不周徧稻黍粟麦俱各青葱郁茂此皆我
　　皇上至诚感召之所致【臣】正在缮折具
　　奏间于初七日又得雨六寸有余所有连得时雨缘由恭折奏
　　闻谨
　　奏
　　自春以来晋省得雨优渥实慰朕懐以手加额览之
　　同日又
　　奏为遵
　　旨详查办理奏请
　　睿裁事窃【臣】标赍折把总回晋捧到
　　硃批选防贡生萧澍条奏一折钦奉
　　硃批谕旨萧澍条奏此二事当详查办理者钦此钦遵【臣】阅萧澍条奏内称鴈门关关门不全稽查不宻请将鴈门廵检移至广武以严稽查广武守僃移驻鴈门以扼要路竝将关门修补一事【臣】遵
　　旨详查并行布按二司暨鴈平道防同查明议详去后兹据司道等防呈据代州详称遵查鴈门关城有南北二门其北门现有二扇该廵检早啓夜闭惟南门原毁一扇今巳将南门制造北门加修俱坚固完僃并饬廵检乘时啓闭加谨稽查至守僃巡检移驻之处查广武南至鴈门计二十里两山盘谷中间仅有溪河山路一条竝无别径可通欲进鴈门舎广武隘口无由而上是广武地方实为鴈门之咽喉地处扼要且坐落平坦旧有堡城居民稠密而关北各屯俱设有分防营汛今守僃驻防广武在云朔既可控制而鴈门亦有屏藩若移驻鴈门则去广武窎逺关后各屯巡检微员非惟不能弹压且鴈门高处山冈弹丸之地旣无建葢营署之所而居民寥寥水草无多亦难驻防兵马则彼此移驻于关隘地方似属俱无裨益等情泂等防查该州所议移驻未便之处似属妥协但鴈门本属要地今止有巡检一员弓兵十五名及汛兵五名恐不敷稽查巡缉诸务似应添设外委把总一员再派拨兵五名庶足以资防守等因【臣】随咨商大同镇去后兹准鎭【臣】徐起鳯以司道所议诚属妥协移覆到【臣臣】细加酌议似应亦如司道等公详为是又萧澍条奏内称大同府大有仓所贮米石甚多若不出陈易新将来必有霉烂之虞请按数运赴朔平府抵兑右衞兵粮将大同府属应觧给右衞兵粮之新米归仓还项一事臣遵
　　旨详查并行布政司大同府朔平管粮防各查明议详去后兹据布政司详据署朔平同知详称右衞八旗官兵口粮每嵗所需米石向系大朔二府属州县觧交常丰仓按月支给今欲以大同府属州县应解常丰仓新米路经郡城者即换兑大有仓陈米运交支给以新易旧虽似两便但常丰仓亦尚有从前存贮之陈米六万余石因八旗官兵向来俱系支领新米若竟以陈米放给则必争嫌较论惟在管粮者于收到各属新米设法筹画将陈米配撘放给官兵帖服无辞除经撘放竝雍正六七两年出粜外今本仓尚有歴存陈米豌豆黒豆缘无项动拨而积贮现多仍宜一面渐次撘放一面呈请
　　题明照常平仓出陈易新之例每年夏粜秋还实为妥便至常丰仓现有陈米自毋庸又换大有仓之陈米也等情随又行据大同府详称大有仓存贮米石换兑右衞兵粮之处旣不便举行但仓贮陈米共十二万九千余石上年具详咨部请粜嗣奉部允时已八月秋成在望粜卖无几今仍请
　　题明每年于青黄不接之时减价平粜尽粜尽买不数年间则皆可易新矣各等情前来【臣】细加酌议似应照朔平同知及大同府所详为是以上二事【臣】就地方情形逐细详查如此办理庶为妥恊但【臣】材识短浅是否有当伏乞
　　圣明训示【臣】另具
　　题所有详查缘由理合恭折
　　奏覆请
　　旨谨
　　奏
　　所奏是汝斟酌允妥后径行具疏题请办理不必援引前奏
　　雍正八年四月二十四日山西巡抚【臣】石麟谨
　　奏为奏
　　闻事窃照晋省地方连得时雨缘由【臣】俱恭折奏闻兹省城于四月二十至二十一日膏雨绵宻又得一尺有余又据各属陆续报称于四月十二十七十八二十二十一等日各得雨六七八寸不等四野霑足并称陇麦长发髙二三尺不等现在吐花出穗十分茂盛万民欢呼咸颂
　　皇仁等情到【臣臣】惟凛遵
　　圣训益深诚敬并与阖属官民额手庆颂靡已所有得
　　雨尺余及夏麦长发情形谨缮折奏
　　闻恭慰
　　圣懐谨
　　奏
　　以手加额览之朕实深为汝庆幸也京都于月之二十五日甘霖透足是日雨意甚广西望云色浓郁想尔晋省自必又沐霑润矣
　　雍正八年五月十三日山西巡抚【臣】石麟谨
　　奏为
　　圣化感孚遐迩邉民重义还金恭折奏
　　闻事窃【臣】据布政司详据朔平府左云县申称据县属助马堡乡约张广基报称缘由本堡民人赵亨清于本年三月十二日路有堡洞拾起银子一包不知两数见有字封知系饷银随赴守僃衙门首明交讫理合禀报据此卑职正在详报间又准助马路守僃移据外委千总刘开震禀称三月十二日据本营马兵刘朝选于本日支关春季三个月饷银九两一钱九分零忽因马惊将银遗失回家方知随从原路找寻间忽有本堡民人赵亨清手持饷银一封向开震説系伊在堡门洞里拾着此银见封皮上有字知是兵丁饷银正要到衙门给还本主开震接过饷银见系原封未动理合禀明等语据此随唤赵亨清刘朝选细问朝选认系原关饷银又云赵亨清拾去理应亨清使用据赵亨清称还人遗物乃是常事分毫不要等因移防到县拟合详报由府转申到司相应转报等情又准大同鎭【臣】徐起鳯移咨到【臣】伏思我
　　皇上仁恩广被教化咸孚久巳俗美风醇拾金不昧所在多有顾以边徼穷黎而知慕义兴亷益见
　　圣化之隆靡逺弗届也除一面给发花红扁额行令该
　　县嘉奨外事关风化【臣】不敢壅于上
　　闻为此谨
　　奏
　　据奏朔平民人拾金不昧知道了候另有旨谕部雍正八年六月二十八日山西巡抚【臣】石麟谨
　　奏为恭报二麦丰收事窃照晋省二麦收成分数【臣】留心细加访问并据各府州县开报前来查得山西共一百六州县而十分收成者八十一州县九分收成者十五州县八分收成者十州县询之野老农夫佥称今嵗雨水调匀二麦收成有向来丰年毎亩收一石者今竟收至一石一二斗实为数十年之仅见莫不欢欣鼓舞咸颂
　　皇仁【臣】谨按各属所报分数钦遵
　　谕旨分别开明据实另缮清折恭呈
　　御览谨
　　奏
　　蒋泂奏折先到随经批谕并命伊将朕所批持与尔防矣兹不更谕
　　雍正八年十月二十六日山西巡抚【臣】石麟谨
　　奏为奏
　　闻事窃照晋省于十月二十一日得雪二寸有余又据各属陆续报称于十月十八二十一等日各得雪二三四五寸不等且有得雪至八寸暨一尺者查麦苗在地欣逢瑞雪滋培大有禆益万姓欢呼咸称嘉瑞所有晋省得雪日期理合恭折奏
　　闻谨
　　奏
</div>
    <div class="pagination">
<a href="世宗宪皇帝硃批谕旨_page1182.html">上一页</a><span>...</span><a href="世宗宪皇帝硃批谕旨_page1178.html">1178</a><a href="世宗宪皇帝硃批谕旨_page1179.html">1179</a><a href="世宗宪皇帝硃批谕旨_page1180.html">1180</a><a href="世宗宪皇帝硃批谕旨_page1181.html">1181</a><a href="世宗宪皇帝硃批谕旨_page1182.html">1182</a><span class="current-page">1183</span><a href="世宗宪皇帝硃批谕旨_page1184.html">1184</a><a href="世宗宪皇帝硃批谕旨_page1185.html">1185</a><a href="世宗宪皇帝硃批谕旨_page1186.html">1186</a><a href="世宗宪皇帝硃批谕旨_page1187.html">1187</a><a href="世宗宪皇帝硃批谕旨_page1188.html">1188</a><span>...</span><a href="世宗宪皇帝硃批谕旨_page1184.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
