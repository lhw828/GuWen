<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 162 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 162 页/共 1210 页</h1>
    <div class="content">　　皇上圣不自圣至意【臣】虽至愚仰承
　　圣德敢不时存戒惧益加惕厉以副
　　皇上诚敬之
　　圣衷于万一所有奉到
　　御批理合恭缴叩谢
　　天恩谨
　　奏
　　存诚主敬为立身之本内外诸臣皆当效法朕以居心也
　　雍正三年六月初三日福建巡抚【臣】黄国材谨
　　奏为奏
　　闻事窃查福建地方从前有奸民王还初假借邪敎煽惑愚民经前任督抚访拏杖毙【臣】闻得王还初有孙王文治形迹可疑时有面生之人往来其家【臣】随密谕该管文武官员留心察访因王文治出外未经缉获于五月十九日据府县禀称王文治回家随准督【臣】满保约【臣】到署差督标防将同【臣】标守僃协同地方官密拏王文治到案并搜出经巻等物供出为首传敎之陈立昭知情相帮之王文卜等当经饬拏到案确讯各供实系假借邪敎惑众诓骗愚民银钱并无别故闽省亦别无伙党本应
　　奏明在闽发落示众但供内有在浙江温州等处同范子盛行敎之语除各犯聼督【臣】满保解赴浙江温州质审明白请
　　旨完结外所有闽省查拏王文治等缘由理合奏闻谨
　　奏
　　发奸擿伏总在察访密而缉捕速自无兔脱之虞此案获犯可嘉
　　请安折用绫绢为面表汝等郑重之意犹可至奏事折面概用绫绢物力艰难殊为可惜以后改用素纸可也将此谕亦传知满保遵奉
　　同日又
　　奏为奏
　　闻事窃查福建各府地方春夏以来雨水应时高下田禾俱皆霑足现在早稻陆续收割约有八分九分收成米价平减人民乐业再查台湾府地方雨水亦皆霑足稻田十分茂盛可望丰收目下米价亦贱地方安静此皆我
　　皇上敬
　　天勤民之感召是以时和年丰民物咸宁【臣】仰叨圣主福庇曷胜欣幸之至理合奏
　　闻以慰
　　圣怀谨
　　奏
　　阅所奏雨水收获情形朕怀深慰
　　雍正三年七月十五日福建巡抚【臣】黄国材谨
　　奏为恭缴
　　谕旨叩谢
　　天恩事【臣】赍折把总回闽捧到【臣】前奏广西捐谷叩谢天恩一折奉到
　　硃批【臣】伏思广西捐谷一案防
　　皇上天恩不加谴责不令赴质【臣】感激
　　圣恩实难言喻此诚
　　皇上格外天恩曲赐矜全【臣】跪读之下感
　　恩涕泣永镂心骨【臣】若再存一点隐餙之心是真不知恩实与禽兽无异矣除俟广西抚【臣】李绂咨到各供【臣】
　　即一一据实回
　　奏外所有奉到
　　御批理合恭缴叩谢
　　天恩谨
　　奏
　　汝到粤西将捐谷窦尽情剖露纤毫不隐或可邀寛宥之恩
　　同日又
　　奏为恭缴
　　谕旨事【臣】赍折人回闽捧到【臣】前奏起解海关羡余一
　　折奉有
　　硃批钦惟我
　　皇上御极以来庶绩咸熙仁恩广被是以
　　天心豫顺民情悦服我
　　皇上犹圣不自圣敬勤之念弥殷操持之功益密开诚训谕委曲周详【臣】跪读之下惟有益加自矢实心効力
　　尽忠报
　　主以仰副
　　皇上敎诲之
　　天恩以尽【臣】报効之微忱耳所有奉到
　　御批理合恭缴谨
　　奏
　　朕时时以真诚为谕尔事事惟巧诈是务所谓诲之谆谆听之藐藐也若不及兹改图难以挽回矣
　　同日又
　　奏为恭缴
　　谕旨叩谢
　　天恩事【臣】赍折把总回闽捧到【臣】前奏钦奉
　　上谕一折奉有
　　硃批伏念【臣】幼年孤立荷防
　　圣祖仁皇帝及我
　　皇上隆恩由中书歴陞今职每念
　　国家豢养深恩图报之诚铭心镂骨只因少年失学每至见理不明被人诳惑办事错误之处实多今防
　　皇上开诚指示
　　谕令检点【臣】跪读
　　天语感激涕零呜咽难言窃思【臣】今年六十六岁【臣】子
　　焜炳荷防
　　天恩陞授侍郎藩司其余诸子及孙年已长成者俱邀恩出仕是受
　　恩深重者莫过于【臣臣】现在桑榆暮景岂不思保全名节以为子孙长久之计乎况【臣】自【臣】祖父以及【臣】之子孙一门五代世受
　　国恩【臣】若少有欺饰党护不惟
　　王法不宥实
　　天地之所不容矣【臣】嗣后惟有钦遵
　　圣主明训事事务必实心检点期免错误以副皇上成全高厚之恩【臣】不胜感激悚凛之至所有奉到御批理合恭缴叩谢
　　天恩谨
　　奏
　　开口以孤立自许真属奇谈似此指天画地恬不知惧如年羮尧一类之人朕实不解是何等肺肠也殊可诧异
　　雍正三年八月十二日福建巡抚【臣】黄国材谨
　　奏为恭缴
　　谕旨叩谢
　　天恩事【臣】赍折家人回闽捧到【臣】前奏
　　贺日月合璧五星联珠一折奉有
　　硃批【臣】跪读之下仰见我
　　皇上存诚主敬不贰居心是以干健运行潜孚黙感上
　　契
　　天心因而上瑞骈臻嘉祥协应今岁秋收定占丰稔天下
　　臣民共享盈宁之福也兹防
　　谕旨以诚敬二字
　　训诲谆谆【臣】虽赋质愚昧必当黾勉凛遵竭力效法我皇上之居心仰副
　　圣主训诲臣子成人之至意所有奉到
　　御批理合恭缴叩谢
　　天恩谨
　　奏
　　览尔一切奏覆无非信口酬酢随事敷衍全不由衷无怪以朕谕旨亦皆作具文观也仰副二字朕信不及
　　同日又
　　奏为恭缴
　　谕旨叩谢
　　天恩事【臣】赍折家人回闽捧到【臣】代【臣】子黄焜啓奏一
　　折奉有
　　硃批【臣】跪读之下感激涕零伏念【臣】自幼孤立荷防
</div>
    <div class="pagination">
<a href="世宗宪皇帝硃批谕旨_page161.html">上一页</a><span>...</span><a href="世宗宪皇帝硃批谕旨_page157.html">157</a><a href="世宗宪皇帝硃批谕旨_page158.html">158</a><a href="世宗宪皇帝硃批谕旨_page159.html">159</a><a href="世宗宪皇帝硃批谕旨_page160.html">160</a><a href="世宗宪皇帝硃批谕旨_page161.html">161</a><span class="current-page">162</span><a href="世宗宪皇帝硃批谕旨_page163.html">163</a><a href="世宗宪皇帝硃批谕旨_page164.html">164</a><a href="世宗宪皇帝硃批谕旨_page165.html">165</a><a href="世宗宪皇帝硃批谕旨_page166.html">166</a><a href="世宗宪皇帝硃批谕旨_page167.html">167</a><span>...</span><a href="世宗宪皇帝硃批谕旨_page163.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
