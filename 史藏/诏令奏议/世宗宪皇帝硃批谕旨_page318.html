<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 318 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 318 页/共 1210 页</h1>
    <div class="content">　　知道了从来受恩易报徳难勉之观毛文铨在闽甚觉不妥据实奏闻
　　同日又
　　奏为敬陈管见仰祈
　　睿鉴事窃【臣】荷防
　　圣主特逹之知超擢今职随防
　　恩谕令【臣】有应奏之事具折奏
　　闻【臣】钦承之下感深五内茍有一得之愚安敢隠黙不
　　言以负
　　皇上顾问至意今将【臣】在河南深知有可以裨益于国计民生之事谨为我
　　皇上陈之一豫省临河州县应以黄河为界分管南北以便廵防一豫省附近兑漕水次之沿河地方应预为积贮仓粮以济漕运一丁银俱应按地徴以广
　　皇仁以上三条是否可采伏乞
　　皇上垂览鉴择施行谨
　　奏
　　所奏三条俱好已发部议矣
　　雍正四年九月二十九日福建布政使【臣】沈廷正谨
　　奏为奏
　　闻事窃【臣】于本年八月初二日到福建布政使任所有【臣】衙门经管通省一切钱粮仓谷等项经【臣】详明督抚现在委官分路盘查容俟查明照例具详督抚
　　题报外至查【臣】衙门歴来陋规每年约收各属致送节礼夀礼等银一万余两又各属解司起运钱粮每正银一两外加银二分以为总督廵抚布政司盐菜养廉之用通省每年额征起运正银一百二万六千九百七十七两零共该收盐菜养廉银二万五百余两但此项银两系随正解收每年各属正项钱粮嵗内不能如数全完故盐菜养廉一项每年约止收银一万五六千两不等内除送给督抚银各四千余两其下剰银六千余两留为布政司盐菜养廉今【臣】到任将各属致送节礼夀礼等项俱皆禁革惟止存盐菜养廉一项不敢遽革合谨缮折奏
　　闻伏祈
　　皇上睿鉴谨
　　奏
　　类此等奏朕槩付之不览但务实行自能鉴悉何待汝之陈奏耶
　　同日又
　　奏为恭谢
　　天恩事窃【臣】前奏敬陈管见仰祈
　　睿鉴一折奉到
　　硃批伏念【臣】所条奏原属管窥蠡测恐不足以当圣明采择今防
　　硃批奬许发部议奏此诚格外
　　天恩【臣】感难言喻惟有殚竭驽骀实心报效以期仰副皇上奬许鼓舞之
　　圣心已耳所有奉到
　　硃批一并赍缴谨
　　奏
　　知道了朕之褒奬宠眷不可恃惟信已之居心行事则百无一失也
　　同日又
　　奏为奏
　　闻事窃【臣】查得本年八月初七八九等日闽属地方连日大雨有福州府属之侯官古田连江罗源等县福宁州属之宁徳县俱被水淹浸当据各地方官申报随经【臣】将情形一面详请督抚
　　题报在案今【臣】委官细查惟连江县受灾稍重所有被灾穷民业经督抚拨发银谷赈救现已安宁其余各县虽经被水但水势随长随消惟有沿河低防处田禾稍减分数其高阜田禾并无损伤现俱丰茂至查今年闽省地方早禾收成丰稔是以各处米价自八月至今日渐平减又查各属晚谷丰茂异常民间咸称收成俱在十分以上今已时届九月转瞬十月即可收获将来晚谷登场米价自必更减诚恐地方民食上厪
　　宸衷理合将闽省田禾丰茂米价平减情形据实奏闻谨
　　奏
　　总赖尔等地方大员实心敷政有以感召
　　天和方可获丰登之庆也朕曽言高其倬一入闽界必有一番维新气象今果然矣试观
　　天人交感之理昭然不爽于此若仍信不及非庸愚而何勉之
　　同日又
　　奏为恭谢
　　天恩事窃【臣】于本年八月十七日接到部文知陜西廵抚圗理琛以【臣】先在延安府知府任内因会审汪元仕亏空一案限满将周涌收贮西安府库银两擅那代完等语具疏
　　题防致奉部议革职乃荷
　　皇上格外慈
　　特赐恩防沈廷正在豫省开归道按察使任内声名俱好从前此案乃畏惧年羮尧势力逼勒所致并非伊之本意沈廷正着从寛免革职钦此【臣】随恭设香案望
　　阙叩头谢
　　恩伏思【臣】被防之案罪实难辞乃防
　　皇上圣明洞鉴
　　特赐矜全免【臣】革职此实从来罕觏之
　　洪恩而【臣】独身承如此
　　殊遇跪聆之下感激涕零即肝脑涂地亦难仰报高深于万一惟有益加惕厉勉尽匪躬之节以期上副
　　我
　　皇上鉴防之深恩而已所有微【臣】衔感下忱谨缮折恭
　　谢
　　天恩伏乞
　　皇上睿鉴谨
　　奏
　　类斯等事亦止可邀恩一次亟当深自愧悔若视此以为无妨因而倚恃恩宠放胆肆志殊非将来之福也勉之慎之
　　同日又
　　奏为恭谢
　　天恩事窃【臣】于本年五月初七日防
　　皇上召见面奉降与河南廵抚田文镜
　　谕防并
　　御赐田文镜鼻烟壶荷包
　　命【臣】前赴河南宣给田文镜【臣】恭奉
　　谕防随即就道于五月二十六日到河南恭传
　　谕防并将
　　御赐物件恭交田文镜外【臣】随将宣给过缘由具折奏闻今防
　　皇上将【臣】原折发回【臣】敬谨启封伏阅【臣】原折内防皇上将【臣】向抚【臣】田文镜宣述
　　谕防内用
　　硃笔抹去七句仰荷
　　圣恩特赐
　　硃批内有错记者巳改发与田文镜矣钦此窃念【臣】一
　　介庸陋仰防
　　圣主事事优容屡加
　　训励今将面奉
　　皇上所降河南廵抚田文镜
　　谕防不能记忆错误传宣昏昩之罪实所难逭乃防皇上不加谴责且复防
　　批谕使【臣】知所警惕【臣】跪读之下既深感激更切悚惶
　　嗣后惟有敬遵
　　皇上批饬时加佩诵夙夜冰兢以期无负我
　　皇上天高地厚之隆恩于万一耳谨此缮折奏谢天恩并将奉到
　　硃批一并恭缴谨
　　奏
　　殿陛之间面聆谕防传述一无错谬原属难事诸如此等不及之过朕自谅汝也
　　同日又
　　奏为微【臣】奉到
　　硃批谨据实回奏仰祈
　　睿鉴事窃【臣】钦遵
　　皇上硃批访查得福建抚【臣】毛文铨自到闽省先因不谙地方情形或将穷民有拖欠地主租谷者通饬地方官照依徴比钱粮之例勒限拘追以致穷民不无嗟怨或将贪暴不法之官如兴泉道陶范延平府知府张道沛不行纠叅反令陶范仍管盐务令张道沛兼管海闗事务而引为肘腋信用之人以致官民多有不服又查有沿海向系地方官给照稽查之商船毛文铨听信张道沛言语止令海闗给照不令地方官稽查以致商船出入海洋无可稽考又有章二杜四等系毛文铨管堂家人欺瞒伊主结连衙役孟爱等在省城开设银号米铺又令门子陈瑞等前赴光泽县一带行盐覔利遂致百姓有廵抚爱钱与民争利之謡后经毛文铨觉察将陈瑞革役不许行盐银号米铺亦已停止又有各属仓谷毛文铨止据各属报到之册籍为凭并不细加盘查以致多有未清此等行为诚如
　　圣明洞鉴实属不妥但此俱系毛文铨初到闽省所行之事自【臣】到任之后细看毛文铨为人尚属忠厚而办事亦甚勤谨凡有从前所行与地方不甚相宜之事现与督【臣】高其倬和衷商酌逐一更正以故数月以来官民俱各相安再查本年五月十一日百姓至廵抚衙门嚷閙一事缘彼时省城米少价昂百姓见南台客米八船欲贩徃兴化府粜卖百姓阻住不容开船毛文铨以兴化地方需米甚急客贩不可阻滞令闽县知县前徃晓谕该县不善开导劝谕以致拥进省城齐至廵抚衙门嚷閙直至毛文铨亲自出堂明白晓谕复将嚷閙者查拏十余人当即责惩百姓始认罪散去至今人皆传説实系百姓刁顽等语此皆【臣】到闽所见所闻之事合谨据实奏
　　闻至抚【臣】毛文铨此后行事如果有未妥之处容【臣】再
　　行具
　　奏断不敢稍有隠讳以负我
　　皇上垂问至意所有原奉
　　硃批一并恭缴谨
　　奏
</div>
    <div class="pagination">
<a href="世宗宪皇帝硃批谕旨_page317.html">上一页</a><span>...</span><a href="世宗宪皇帝硃批谕旨_page313.html">313</a><a href="世宗宪皇帝硃批谕旨_page314.html">314</a><a href="世宗宪皇帝硃批谕旨_page315.html">315</a><a href="世宗宪皇帝硃批谕旨_page316.html">316</a><a href="世宗宪皇帝硃批谕旨_page317.html">317</a><span class="current-page">318</span><a href="世宗宪皇帝硃批谕旨_page319.html">319</a><a href="世宗宪皇帝硃批谕旨_page320.html">320</a><a href="世宗宪皇帝硃批谕旨_page321.html">321</a><a href="世宗宪皇帝硃批谕旨_page322.html">322</a><a href="世宗宪皇帝硃批谕旨_page323.html">323</a><span>...</span><a href="世宗宪皇帝硃批谕旨_page319.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
