<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 605 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 605 页/共 1210 页</h1>
    <div class="content">　　圣鉴事窃【臣】于雍正二年十二月初六日接准部咨钦
　　奉
　　谕旨前谕山东河南二省买米运送江南平粜据何天培奏称江南小米不能发卖请易小麦等语此事曽经署河南廵抚田文镜具奏江南人不食小米请买小麦运送朕览奏甚喜曽谕朱轼张廷玉据田文镜所奏办理甚善山东亦当照此行彼时朱轼张廷玉囘奏小米煮粥甚好江北人亦多食之朕从其言遂未降旨与山东廵抚今廵抚何天培所奏与田文镜相同可见田文镜办理尽心朱轼张廷玉不过因张廷璐之事归怨田文镜欲使所奏不行耳大将军年羮尧曾奏田文镜居官平常舅舅隆科多亦曾奏过此皆轻信浮言未得其实现在买麦一事即是实心办事之确据陈世倌料理之处远不及田文镜山东所买之米今到江南不能发卖着陈世倌照依时价在江南地方自行发卖其不敷之价着草率办事之陈世倌赔补田文镜办理此事既好应着吏部议叙具奏钦此到【臣臣】遵即捧接拜诵逐字细绎不胜感激涕零愈滋惧矣伏念【臣】本庸材至愚极陋仰防
　　皇上干断畀以重任受
　　恩深重无可图报惟有随时随事恪遵
　　圣训心体力行并不敢稍留一毫心血亦不敢旦夕茍且偷安至买米一事臣实愚昧无知并不识如此料理方免贻误此皆叠防
　　圣恩多方教导【臣】遂不揣具
　　奏请易小麦并非【臣】有一得之愚可以仰邀
　　旷典兹蒙
　　皇上因办理此事着吏部议叙清夜环思
　　圣恩愈重【臣】罪愈深矣所有防【臣】感激私忱合先缮折奏谢仰祈
　　圣鉴谨
　　奏
　　朕由来秉性凡事公听并观必求其理之当尔辈大臣若不负恩朕断不辜负尔辈也勉之勉之
　　同日又
　　奏为恭报得雪日期分寸以慰
　　圣怀事窃【臣】伏查豫省于十一月二十八日暨十二月初二初三等日省城连降瑞雪【臣】随通檄各属确查有无得雪去后续据开封等八府郑州等七州具报所属各州县俱得瑞雪自四寸起至一寸五分止二麦滋培丰年有兆此皆我
　　皇上宵衣旰食励精图治因而上感
　　天和花飞六出【臣】职任封疆覩此休征不胜懽欣踊跃之
　　至所有得雪日期分寸理合缮折奏
　　闻谨
　　奏
　　瑞雪占丰诚为可喜可庆封疆大臣惟当懋勉吏治
　　上苍之感应原如立竿见影系必不爽者须认理真确为要耳勉之
　　同日又
　　奏为遵
　　旨据实奏明仰祈
　　圣鉴事窃查豫省南北两岸堤工仰防
　　皇上轸念民生休戚
　　特发帑银四十九万八千三百余两以资兴筑今据管河道陈世倕具
　　奏每土一方除部议加一节省并支给工价银九分六厘外尚余银一分二厘通省合算应共该再扣加一银四万余两另行
　　题请以为各工补修补筑等项之用转传
　　硃批谕旨命【臣】酌量或题或行等因钦此【臣】遵即悉心谘访原估干土一方工价银一钱二分除扣存加一节省应给银一钱零八厘今止给银九分六厘者盖因河工钱粮实与州县不同水势变迁事在呼吸有昔平而今险者亦有昔险而今平者是无论通省之工程多有难易即一人承筑之工亦各有平有险在印河各官自不得不相度水势之大小工程之难易截长补短随时变通方克有济若胶执一定不特钱粮糜费抑且苦乐不均官民畏缩难免贻误【臣】查平易之工每土一方即给银九分六厘或八分上下一应修邉打硪制办绳索买土镶垫拖脚等项均可在内如遇昔平今险取土甚逺难做工程即给至一钱二三分外尚需夯硪檾辫等物银两至于水工一项有照原估一钱六分扣存加一节省再扣加一节省已敷所用者亦有帯水泥土挑运路逺难做易塌之工竟有给至一钱七八分至二钱三四分不等者则是前项再扣加一之银原非尽为部费而设也若夫
　　奏销各项钱粮在部胥不能枵腹办事厯来各省皆有发给饭食之陋例【臣】访闻南河工程凡遇
　　奏销每开销银一两支给部胥饭食银自五分起至七分止今豫省此案大堤动用正项钱粮至四十九万余两册籍繁多
　　奏销核算需时给发些须饭食亦似不可少钦惟我
　　皇上明并日月无防不照所有
　　奏销部费已奉
　　严旨禁革在部胥自不敢因饭食之有无吹毛驳诘舞
　　弊作奸然【臣】伏思



　　岸堤工尚可再扣存银二万五千余两并令管河道陈世倕再将难易工程暨别案堤工有无一例节省并节省若干之处确查详报一并具
　　题所有此案堤工除原议加一节省外又节省银两应听副总河【臣】嵇曾筠查有应行补修补筑之工
　　题请酌量通融支给仍饬管河道严加察核毋许冒破庶难做工程不致偏累贻误而帑项丝毫均得实用矣除俟管河道陈世倕详报到日恭疏具
　　题外谨将【臣】察访确实縁由缮折奏
　　闻仰祈
　　圣鉴谨
　　奏
　　览
　　同日又
　　奏为据实奏明仰祈
　　睿鉴事窃查兰阳县防革知县朱燧亏空厯年地丁银八千六百二十二两零常平仓谷四千一百八十一石零经抚【臣】石文焯先后核防嗣据朱燧交完以钱易囘银二百七十三两又据绅衿里民情愿乐输银五千九百六十四两零以上共完解司库银六千二百三十八两零尚未完银二千三百八十余两朱燧自行买补过常平仓谷一百七十一石尚未完谷四千一十石零【臣】虽现在着落该地方官严行追比但查朱燧任所并无财物可变而访查原籍亦无家产可追将来势必另作归结至其人在任柔懦无能诸事因循玩愒并不征比钱粮每遇
　　奏销俱系那新掩旧代为报完所以士民念其被防离任于未奉
　　旨意之前情愿乐输实无抑勒情弊亦并非因朱燧居
　　官确有善政舆情踊跃也今此案具
　　题【臣】惟恐部【臣】以士民乐输有悖
　　明旨且代完如许银两必以朱燧为好官疑而驳诘合将士民输纳情由并朱燧居官之处据实奏
　　闻伏乞
　　皇上俯准【臣】
　　奏则不特案件可以早结而帑项亦不致久悬矣为此谨
　　奏
　　此案该部并未驳议巳照题具覆随经降旨允行矣雍正二年十二月二十七日河南廵抚【臣】田文镜谨
　　奏为
　　圣恩日重图报愈难谨沥丹诚仰祈
　　睿鉴事窃【臣】一介庸愚仰沐
　　皇上隆恩稠叠优渥清夜环思捐糜莫报其如【臣】知识
　　短浅不能料理妥当以致上厪
　　圣怀寤寐之间不觉神魂悚栗手足无措乃复荷皇上逾格优容不加罪谴反怜【臣】恤【臣】谆切
　　教导委曲保全并将【臣】奏折给与在
　　廷诸臣公同阅看遂使犬马防忱得以共白【臣】何人斯而仰邀
　　皇上天髙地厚之恩一至于此【臣】即永矢清节竭尽血
　　诚总不足以报效
　　慈于万一也至于唐县知县闗敶一案并防
　　圣恩将【臣】奏折给与在
　　廷诸臣共阅【臣】亦惟有矢公矢慎审明
　　题结总之【臣】蒙
　　圣主隆恩夙夜冰兢正不知如何可以图报谨当时时
　　刻刻凛遵
　　圣训愈加公清和恕着实勉力做好官以副我
　　皇上圣明独断委曲
　　成全之至意而已理合缮折
　　奏谢伏祈
　　睿鉴谨
　　奏
　　览奏谢足见悃忱
　　同日又
　　奏为恭报得雪日期分寸以慰
　　圣怀事窃查雍正二年十一月二十八暨十二月初二
　　初三等日豫省普降瑞雪业经具
　　奏已蒙
　　圣鉴兹又据八府七州具报所属各州县于本年十二月十五日复得大雪自二寸起至四五寸不等四野均霑二麦滋培农夫士女莫不鼓舞欢欣共庆丰年有兆【臣】职任封疆覩此休征不胜踊跃忻忭之至所有得雪日期分寸合再缮折奏
　　闻谨
　　奏
　　览奏豫省连降瑞雪情形朕怀曷胜欣慰
　　同日又
　　奏为敬陈刍荛请增营汛官兵保固疆圉以垂永逺仰祈
　　睿鉴事窃查河南一省居天下之中地形四达为九州之腹心诸夏之阃域向设标镇协营业巳星罗棋布近年省城又添驻满洲官兵措置极其周详自可奠安我
　　国家于泰山磐石之固而为万世不拔之基矣【臣】又何容置喙但【臣】既蒙
</div>
    <div class="pagination">
<a href="世宗宪皇帝硃批谕旨_page604.html">上一页</a><span>...</span><a href="世宗宪皇帝硃批谕旨_page600.html">600</a><a href="世宗宪皇帝硃批谕旨_page601.html">601</a><a href="世宗宪皇帝硃批谕旨_page602.html">602</a><a href="世宗宪皇帝硃批谕旨_page603.html">603</a><a href="世宗宪皇帝硃批谕旨_page604.html">604</a><span class="current-page">605</span><a href="世宗宪皇帝硃批谕旨_page606.html">606</a><a href="世宗宪皇帝硃批谕旨_page607.html">607</a><a href="世宗宪皇帝硃批谕旨_page608.html">608</a><a href="世宗宪皇帝硃批谕旨_page609.html">609</a><a href="世宗宪皇帝硃批谕旨_page610.html">610</a><span>...</span><a href="世宗宪皇帝硃批谕旨_page606.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
