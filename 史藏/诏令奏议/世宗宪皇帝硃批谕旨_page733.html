<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 733 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 733 页/共 1210 页</h1>
    <div class="content">

　　题事关复设道员【臣】未敢擅便伏乞
　　训示遵行谨
　　奏
　　览
　　雍正八年八月初六日四川巡抚【臣】宪德谨
　　奏为奏明事窃【臣】先于雍正八年七月二十七日准部咨内开据防关监督隆升防奏防州府知府周彬侵隐关税一案奉
　　防着廵抚宪德秉公查审钦此移咨到【臣臣】钦遵随卽委员前徃确查周彬任内在涪州公摊曾否徴收商税并行调周彬及提案内有名人等来省以便审讯去后兹于八月初六日复准戸部钞发【臣】奏
　　闻周彬隆升互相指揭一折奉
　　防着将周彬隆升咨详一倂交与宪德查讯钦此【臣】查此案止咨查而不令面质不惟文移徃返有稽时日其中是非虗实亦难悬定但监督隆升一经来省则防关税务乏员管理【臣】查重庆府知府张光鏻办事素称谨愼勤敏随委该府前徃防关暂行代管更替隆升来省以便秉公查讯除将饬委更替缘由咨部外理合缮折
　　奏明谨
　　奏
　　览奏知道了查讯此案丝毫毋得偏徇若稍渉不公日后必身受其累也
　　同日又
　　奏为请严定欺隐田粮之例以清积弊事窃查川省丈量田地册籍已经完毕其丈出地亩钱粮数目【臣】已具
　　题报部并将册籍差员分送部科讫惟是田地钱粮数目较先倍增则从前欺隐委系十之五六蒙
　　皇上宽大之恩俱不治其欺隐之罪则此番丈量在民自不应少有隐漏重蹈欺罔在官亦不应少致遗阙自干罪戾但川省辽濶地方险隘颇有人迹罕到之处且册造五十余万户之众【臣】不能保无一二户之未尽未实者夫当此
　　浩荡恩槩免从前之欺隐倘仍复有隐匿若不严定
　　处分则官民无以知儆【臣】请
　　敕部严行定例嗣后川省田粮倘尚有隐漏未尽者或被告发或被访闻或被后任官察出除将田地照律入官外其欺隐之户应请加等治罪至经办各官自道府以及正佐亦应分别承督知情失察从重定以议处之条庶官民各知儆惕川中积弊得清矣伏乞
　　皇上睿鉴敕部议覆施行谨
　　奏
　　惟恐将来累及于巳而欲增例外处分之条甚属私心谬论或俟数年后新垦地亩渐广许令再行首报又在汝等临时酌量而为之耳目下丈量甫定复滋纷扰于情于理均有未恊
　　雍正八年十一月初九日四川廵抚【臣】宪德谨
　　奏为奏
　　闻事窃查防关监督隆升防州府知府周彬互相指揭
　　一案屡奉
　　谕防令【臣】秉公查审【臣】何敢少存私见以蹈狥庇之愆随经调齐至省【臣】亲拟问语令伊二人亲自录供所有周彬未令商人亲塡部档之处巳据周彬自认情实其周彬任内曾否于涪州收税一节臣差员徃查覆称周彬虽未收税而曾经差役廵查张挂告示并伊家人私自得银数两俱实有其事诘之周彬巳俯首无辞至实在侵蚀关税之处即隆升亦无指实现在行令两司将书廵人役严加鞫讯【臣】仍亲审不使毫有遁情惟是监督隆升于初问时亦亲自录供次日卽云不善书写令人代录其供词支离含混竟有所答非其所问之处且于供词内有谓【臣】何必明知故问之语是其不服【臣】查讯之状已情见乎辞矣且查出伊任内亦有不令商人亲塡部册并重戥苛征到任后即更例增收塡档册等事俱有确凿证据而隆升并不输服塡供【臣】不敢不据实奏
　　闻伏祈
　　皇上睿鉴施行谨
　　奏
　　天下未有秉公而人不输服之理汝不能令其输服即奏闻于朕亦何济于事耶
　　同日又
　　奏为敬陈边方宁谧情形恭慰
　　圣懐事窃照乌蛮不法甫经闻信之时接壤滇疆等处居民不无惊扰惶惑亦有搬移家口欲行远避者【臣】即飞委永宁道驰徃分头赶回晓谕安抚旋有官兵前徃沿境堵近准据各鎭将移报已于十月初十日十一月初四五等日恢复大关小关豆沙关等要隘逆蛮奔逃现巳进攻深入并将讐杀阿兴土千户安永长之桧溪逆夷攻克斩杀现在摉逸贼沿边居民俱各安堵地方宁谧惟是初闻贼警之时雷波黄螂工所之匠役小夫多有闻风潜逸欲令暂行停工又恐从前所做未完之处一时损頽不无虚糜钱粮现虽严催各州县令其押解夫役急赴工所又值分催背运各路军粮需夫既多且急工程或少迟延耳兹恐上厪
　　宸衷谨将沿边地方宁谧情形据实奏
　　闻谨
　　奏
　　民夫既有背运军粮之役督催工作不应过急一切雇募价値应从宽裕者据实题请务令小民乐于趋赴毫无苦累酌量办理可也
　　雍正九年四月初一日四川巡抚【臣】宪德谨
　　奏为据实奏明军需银两事窃照川省从前军需并无绳墨节制承办各员俱得任意开销雍正四年内前抚【臣】法敏据建昌道刘应鼎将应用军需逐加查核酌定例册详请具
　　题以便遵办嗣蒙部议发交川陜督【臣】岳钟琪再加核议于雍正六年内经岳钟琪核定
　　题请遵行办理在案今雍正六年内进兵西藏并云南乌蛮米贴禄氏不法川兵于建昌之凉山阿驴叙马之雷波等处堵动用过军需银两据建昌道今陞按察使刘应鼎详称各粮务委员遵照例册承办但地方有险易之别物价亦随时各异各委员相机酌办有通融支用减于例册者通计六七两年分其节省银八千七百七十九两零又有势处于无可如何不得不用浮于例册者且甚有例册未经议载用与例册不符者通计共银六千八百一十三两零仰蒙
　　上谕军需令其据实报销钦遵在案岂容稍渉欺伪理合详明等情到【臣】该【臣】查得前项通融支用减于例册节省之银两应请归军需原项接支应用其有不得不用浮于例册且有不合例册之银两应责令各委员赔补但实系急公用去之项与糜费有别而军帑又难以虚悬以【臣】愚见即将此浮用银六千八百一十三两零仰恳
　　皇仁请照云南之例于川省盐茶耗羡充公项内拨补庻军需造报既不失实而委办各员均沐
　　皇恩于无既矣是否有当伏乞
　　睿鉴训示施行谨
　　奏
　　既称有节省银两即应以减用之数议抵浮用之数奏明请销何必又于盐茶耗羡项内拨补多此一番曲折未解汝意
　　雍正九年五月二十八日四川巡抚【臣】宪德谨
　　奏为据情覆奏事窃【臣】前以雍正六七两年军需内节省银八千余两请归入军需项下其浮用六千余两请于盐茶耗羡银内动拨缮折具
　　奏奉有
　　硃批【臣】跪读之下悚惶无措伏思若无节省银两或节
　　省之数不敷浮用数目或可仰恳
　　皇仁动拨别项今节省之数尽可补其浮用数目尚有余银自应以节省数内请补浮用而外余者请归入军需项下庻为直截了当乃【臣】于具
　　奏之时昧于所见只以军需册内【臣】既不敢令其通融捏造而浮用各欵又恐内部不准开销所以越想越浑愈办愈拙也现今催令造册将减用浮用各款俱于项下登明于
　　题本尾内请以节省银内补其浮用之数余者请归入军需项下等情具
　　题外谨将【臣】从前愚昧卑鄙之见据情奏
　　闻谨
　　奏
　　但改勉愚昧卑鄙则朕委任封疆之寄是矣总因私心未能屏除净尽遇事必不妥恊也
　　雍正九年六月初八日四川巡抚【臣】宪德谨
　　奏为请遣员防审以伸
　　国法以惩奸邪事雍正九年六月初五日【臣】等在防府公坐处有按察使刘应鼎禀称访闻得有本司衙门缘事已革之书办彭懋辉承差唐现章等又复贿投督院衙门充役随差人拏获昨于众司道齐集时质审得行贿立约情由供出提标提塘杨姓说合手札内有昨日已向敝友说白等情本日又据刘应鼎来院禀【臣】说今早有署督标中军傅礼向本司说杨提塘手札内有所谓敝友者我已经讯问据杨提塘供系抚院衙门赵相公等语【臣】随将【臣】衙门绘画之赵瓒立刻差员押送臬司对质研讯又据臬司禀称反复质对即杨提塘亦供委不与赵瓒相干等语【臣】恐此事或刘应鼎因赵瓒系【臣】衙门延请之人致有瞻徇或礼假捏杨提塘之供诬頼赵瓒以杜抚臣之口并使臬司掣肘勿得深究均未可定伏乞
　　皇上密敕大臣来川严审究出札内所谓敝友之人定拟总不假手于川员庻奸徒无所肆其伎俩而执法之员各得尽法矣又有贡生简宣家被盗一案先经该府县审详谓简宣家捏报已咨部暂将简宣斥革研审后有简宣妻子来省诉寃又有首告共盗知情之人经臬司提审谓已得大槩复令府县虚公核审随互相指摘不休刘应鼎亦称寃不了如蒙
　　皇恩遣员来川审究前件并祈将此一案亦
　　敕差员定审以上二事或已革之胥役贿求复充串通之中保希图渔利或未被盗而报为大盗或刦盗而硬谓捏报皆属常有之事祗宜法在必行耳无论为文为武或宪或属一有偏私便分党羽此则必不可有之势【臣】所以亟亟入
　　告干冒
　　圣听也伏乞
　　皇上俯允施行谨
　　奏
　　览奏类如赵瓒无益之辈招置署中何用况封疆紧要案牍殷繁奚暇留心绘事耶似此本省所属些小案件尚不能服人心口辄请差员审理朕实代汝愧之未知汝具何靣皮公然奏请也
　　雍正十年九月二十九日四川巡抚【臣】宪德谨
　　奏为恭谢
　　天恩事雍正十年七月二十二日【臣】赍折人回川恭捧御赐荔枝一瓶到【臣臣】随恭设香案望
　　阙叩头祗领讫理合缮折
　　奏谢
　　天恩谨
　　奏
　　览
　　闻川省今岁科场主考声名甚属平常详细访察据实奏知
　　同日又
　　奏为覆奏事窃查川省军需承办各项俱于雍正六年定有例册而六七两年承办各册内有用减于例册者亦有用浮于例册者【臣】前以浮用各款诚恐内部不准开销是以请将用减于例册之节省银两收归军需原项接支而用浮于例册银两请于盐茶耗羡充公项内拨补等情钦奉
　　硃批既称有节省银两即应以减用之数议抵浮用之数奏明请销何必又于盐茶耗羡项内拨补多此一番曲折未解汝意钦此钦遵【臣】随催造军需各册令将减用浮用各款俱于项下登明兹于本年九月内据该司造清赍送雍正六七两年用减于例册节省银两共计二万九千五百二十二两零用浮于例册银两共计六千八百一十三两零【臣】已于
　　题本内请以节省银两补其浮用之数外尚有余银二万二千七百九两零归入实存军需项下接支等情具
　　题请销伏乞
　　圣慈敕部核销施行谨
　　奏
　　览奏知道了候具题到日有防
　　雍正十一年二月初七日四川巡抚【臣】宪德谨
　　奏为钦奉
　　上谕事雍正十一年正月二十四日准戸部咨雍正十
　　一年正月初七日内阁钞出
　　命【臣】速弛米禁
　　上谕一道转发到【臣臣】跪读之下不胜悚惕伏思我皇上中外一体天下一家【臣】叨沐
　　隆恩职任封疆惟应仰体
　　睿怀无分此疆彼界何敢自干遏籴之戒只以雍正九年川省米价颇昂各路碾办军糈需米甚殷经【臣】
　　奏明暂遏商贩亦系禁止大艘伙贩并漏税不法之徒至于滇楚二省差员入川买米【臣】俱行令各地方官任凭采买而贩运米石之小商亦仍聼徃来查雍正九年防关米税收银计五千八百余两原未敢一槩杜絶也迨至雍正十年川省大获丰登民间米价日减【臣】于上年九月内防折
　　奏请弛禁随于十一月初七日恭奉
</div>
    <div class="pagination">
<a href="世宗宪皇帝硃批谕旨_page732.html">上一页</a><span>...</span><a href="世宗宪皇帝硃批谕旨_page728.html">728</a><a href="世宗宪皇帝硃批谕旨_page729.html">729</a><a href="世宗宪皇帝硃批谕旨_page730.html">730</a><a href="世宗宪皇帝硃批谕旨_page731.html">731</a><a href="世宗宪皇帝硃批谕旨_page732.html">732</a><span class="current-page">733</span><a href="世宗宪皇帝硃批谕旨_page734.html">734</a><a href="世宗宪皇帝硃批谕旨_page735.html">735</a><a href="世宗宪皇帝硃批谕旨_page736.html">736</a><a href="世宗宪皇帝硃批谕旨_page737.html">737</a><a href="世宗宪皇帝硃批谕旨_page738.html">738</a><span>...</span><a href="世宗宪皇帝硃批谕旨_page734.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
