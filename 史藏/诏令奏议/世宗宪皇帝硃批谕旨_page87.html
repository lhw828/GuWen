<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 87 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 87 页/共 1210 页</h1>
    <div class="content">　　闻一焦国栋奸淫家人妻女众家人情急将国栋捆绑防堂该县并守备亲至其家好言安抚解放一打死家人刘进台贿买尸亲不行呈报一打死家人崔之林之妇将尸抛在河内一隠瞒壮丁女子柱姐为妾一焦国璧强奸家人万六之妇不从自缢又将万六打死一打死壮丁常住李三一打死伙计孔防子一喂养鸡鵞粮食奉
　　旨恩赦国璧指称使费打点派大粮庄头三百余家共计银二万余两一私立集塲一包揽民人张海宇强奸雇工人之妇不从打死命案得贿银八百余两一包揽民人王二打死雇工人张姓命案得贿银数百两以上各欵俱经密访得实必严加拏问始畅民情但伊等住非一处其田产当铺又散在各邑伏祈
　　皇上密交【臣】同廵道法敏遴择干员分委查拏封鎻庻
　　无隠匿搬运之虞为此密行奏
　　闻谨
　　奏
　　除暴安良尔分所当为此等事宜极力振作更勿虑朕以多事见责仓场甚属紧要目下漕务正殷料理需人已将法敏陞用矣今以常徳夀补授廵道此人不在法敏之下俟伊到来即将此事一靣题叅一靣严拏各犯并将家产封鎻毫毋得瞻狥疎纵如六哥等一例严审追拟特谕
　　雍正元年九月二十四日直隶廵抚【臣】李维钧谨
　　奏为奏
　　闻事窃查大名一协地接两省兼三郡之营汛统辖之员尤宜善于抚绥今署事之防将刘可徳于八月初八日抵任并不拊循亦不训练惟向各营汛需索规礼又私役兵丁买办一任侵蚀短价賖欠扰累行户以致兵民交口怨腾【臣】念该副将任事伊始或可改悔【臣】一靣严加训饬令其自新倘将来怙终不悛即当特防
　　题防【臣】蒙
　　皇上靣谕凡应防之员不可因特放之人少有瞻狥故
　　不敢知而不言伏祈
　　睿鉴谨
　　奏
　　原系一介武夫当严加诫饬不能改过自新即行题叅若不实心悛改亦不可姑容
　　雍正元年九月二十八日直隶巡抚【臣】李维钧谨
　　奏为恭请
　　圣裁事窃直隶巡道为通省刑名总滙事繁任重今巡
　　道常徳寿已丁母忧除另疏
　　题报外伏查常徳寿断狱明晰为人亦复和平似此贤员若竟离任深为可惜可否
　　特颁谕防准其在任守制如未荷
　　俞允【臣】属员中惟通永道髙鑛亷明谨慎【臣】知之最久
　　倘蒙
　　简补于刑名必能清理【臣】冐昧具奏恭
　　皇上圣裁谨
　　奏
　　常徳夀准其留任至于髙鑛当再加试騐其人朕殊不深信也密之
　　雍正元年十月十五日直隶廵抚【臣】李维钧谨
　　奏为恭报瑞雪及时事窃今二麦在地正赖冬雪及时来春土膏滋润兹保定郡城于十月十四日天降大雪随落随消据清苑县查报入地五寸且观是日云气甚广得雪必寛俟各属报到另行彚
　　奏外所有保定郡城得雪缘由理合具折陈明谨奏
　　冬令之雪消蝗润麦洵称瑞应我君臣惟共相朂勉以恭迓
　　天庥不因瑞雪及时遂尔逸豫怠忽则一诚上格自必嵗嵗年年永承
　　彼苍之佑也
　　按地输丁原属优恤穷民之善意但直隶江浙等处田地多有名为有地而其实无租税可收者其故大畧有四从来置产之家多系乡绅富戸其弃田之人贿通置田家人将髙下错杂一槩指为美产徃徃以九亩作十亩或以九亩五六分作十亩当其富饶之时无从细察亦并不觉有代为纳粮之累及至家业渐贫必鬻其实在八九分之产而此一二分之虗地虚粮无从推去不得不照户纳课此有地无租之一也再向日置产之时原系髙下错杂今则急而求售不得不尽鬻其髙者而独留其下此下地所入十年九空偶有收成仅足完一年之粮不足赔
　　九年之累此有地无租之二也再有一种弃产之人原因一时急用希图日后取赎故赵甲之田卖与钱乙而户名不即改换赵甲收钱乙之粮为之代完乆之究竞无力取赎及子孙户名仍在而赵甲遂为无田有户不得不照户纳粮此有地无租之三也又有一种弃产之人原系出入衙门穷困无赖或系武举劣衿身倚护符既已弃产仍复希图包纳于中取利然其利止于一时而其累及于子孙遂有年代久逺无从推收过户赵甲之家有不得不为钱乙每嵗纳粮者此有地无租之四也至于直隶之顺天保定河间永平宣化五府多有圈占之地其所拨补大约逺隔数百里不等而地畆半属洼下每年除完粮之外所余无几应令该抚查明直属地畆分为上中下三则其上则中则按其多寡摊入丁银至于下则及有地无租之人并与清查免其一体均摊务期粮归实在有田之人不得私相影射如此则无地穷民与有地无租之穷民均不致有赔累之苦矣
　　前因九卿议内有无地穷民赔粮之语朕深怪之业谕照尔所请施行今九卿内有数人宻奏一折辨明此语看来似觉有理尔可再为详悉规画务与国课无损穷黎有益悬之象魏无可讥评方合琴瑟不和解而更张之之义设尔前説或少有利此累彼不便之处慎母固执巳见不妨密以奏闻另为商酌莫负朕独断专任之意也勉之密之特谕
　　雍正元年十月十六日直隶廵抚【臣】李维钧谨
　　奏为酌议按地输丁之法恭请
　　圣裁事【臣】伏查密奏内有地无租四条如所云虗地虚粮江浙地窄人稠亩无足数以九分作一亩从无丈实分数之例至于直隶多有以二三亩作一亩者其地皆有浮余九卿虚粮之説未实也又如所云所鬻之产尽鬻其髙独留其下或不免于赔累然直隶下产每亩亦值两许或值数钱非不可鬻之产九卿下田赔粮之说未实也再如所云赵甲卖与钱乙户名不改收粮代完此在在有之但代完之人岁向得地之家催索粮银如一年不出不难推收改戸安有无地有戸无从推收之累且【臣】止因直隶无地穷丁起见而北五府丁浮于地尤为苦累故条
　　奏摊丁未尝议请通行各省九卿牵入江浙等省甚不相渉惟所云直隶之顺天保定河间永平宣化五府地多圏占其所拨补半属洼下完粮之外所余无几诚如九卿所虑而【臣】亦计之再三北五府地少丁多难就本州县之丁银摊入本州县地粮之内自当筹度尽善以苏民困今接准部咨将丁银均摊地粮之内事关更定赋役作何均摊徴收之处令【臣】造册具
　　题等因奉
　　防依议钦此钦遵【臣】查直隶通属地粮共二百零三万四千七百两有竒丁银共四十二万零八百两有竒统为核算将此四十二万零八百两之丁银均摊于二百零三万四千七百余两地粮之内仍照上中下三则之田各计其纳粮轻重之数而分摊其丁银永无偏累之患所有现在无地穷民尘生世世感戴
　　皇恩于无既矣【臣】谨陈末议可否如是仰祈
　　圣裁批示遵行谨
　　奏
　　朕因九卿所议四条内或恐有尔想不到处故发来着尔再加熟计今覧尔此奏分析甚明筹度极当实可准行即遵防悉心料理具本覆奏可也
　　雍正元年十一月初一日直隶廵抚【臣】李维钧谨
　　奏为谨沥下情仰祈
　　睿鉴事窃【臣】一介孤踪九年守道今兹抚直心切报主权势嫌怨皆不顾忌如紏叅李麟业张鹏飞及奏请按地输丁尽与时宜不合至刘可徳虐兵厉民虽经严饬仍不悛改于所辖殷实马兵每图需索以致众兵积怨于初四日夜皆防集
　　关帝庙要缴盔甲经大名府知府吴允谟劝止朱姓马兵忽放百总羣受贿从张家口带去马匹散给五营兵弁每匹收价银十五两又奴使兵丁各懐愤恨幸防
　　圣明调囘兵民无不感恱惟刘可徳以【臣】紏叅肆有后
　　言必图报复然【臣】重沐
　　殊恩即肝脑涂地尚有不恤况以直结怨
　　自此以后当益矢公忠防不瞻狥情面贻悮地
　　方【臣】虽一无所恃而受
　　知独深已不为孤立是以谨沥下情仰祈
　　皇上察【臣】之愚终始
　　矜全【臣】之感荷
　　圣恩生世以之矣谨
　　奏
　　朕当年即是孤臣并无恃援此心自有
　　上苍鉴察但祗蓦直做去坦然勿虑若信不得自已即信不得朕矣朕之耳目岂易为人荧惑耶
　　同日又
　　奏为奏明事窃照天津关税据代理关务长芦盐运使如蕙禀称康熙六十一年九月二十八日起至雍正元年九月二十七日止应余正额赢余铜觔水脚等银共八万二千九百七十两有竒又各项杂费银五千八百一十八两今四季徴收过税银统计现亏缺二万三千两又据禀称愿甘赔补【臣】思津关税银虽有缺额何至亏缺二万三千两之多明有徴多报少之当唤经手官役将各关口所徴税银逐一分析开单实收过八万四千两
　　就正额赢余铜觔杂费通行算入仅亏缺银四千七百八十八两零【臣】随传同守巡道面诘如蕙惟有引过认完窃念如蕙匿其实征揑作亏缺本应
　　题防但已悔悟愿甘清完【臣】仰体
　　皇上用人无求备至意故未即指防然【臣】不敢不据实奏明为此缮折谨
　　奏
　　念段如蕙平日官声颇好准尔所奏免其处分不然似此欺隠情弊何可姑寛尔之据实奏闻可嘉请寛防劾亦是
　　雍正元年十一月初九日直隶巡抚【臣】李维钧谨
　　奏为
　　圣恩髙厚感戴弥深事窃【臣】具折沥陈下情防
　　皇上硃批勗勉
　　天恩指示周详古称



　　以冀少答
　　主知于万一【臣】夙守硁介歴任多年与王公大人一无交接而与怡亲王亦未尝谒见今秋进京【臣】诣
　　阙廷得奉怡亲王面询摊丁【臣】遂悉心以对嗣扈从圣驾东行一路徃返于
　　宫门外时承怡亲王谕问【臣】心虽感而于私第终不敢徃来通问今蒙
　　谕防凡有为难不便奏闻小事密使人同王商酌钦此【臣】敢不谨密自后倘遇有为难不便奏
　　闻之小事敬使人啓怡亲王商酌遵行伏祈
　　睿鉴谨
　　奏
　　如许年来即怡亲王亦系孤介自持之人从不与人交接而为多事务名之举朕昔在藩邸与诸兄弟除公处相见之外并不曽私结恩好以图彼此倚仗自经大事后朕即位以来见伊真实赤心许国深明大义而且公正和平目能识人诚有人之有技若己有之之品量如此等为国竭忠之王大臣彼此敬重互为劝勉以期报効朝廷斯乃有益之事朕所乐闻况尔既奉朕谕防不必疑畏将来尔或改易操行王或更变初心彼时则任从尔等之便也朕惟愿内外诸臣相钦相惜同心合徳共懋公忠普天率土和气盈溢不愿羣工妬贤嫉能彼此陷害也朕因念尔孤介寒儒今膺重寄恐偶遇掣肘不能自达之处故有前谕朕若于怡亲王少有疑惑王若非实心重尔朕亦无此一谕也坦然放心遵防而行雍正元年十一月十五日直隶巡抚【臣】李维钧谨
　　奏为要地需才谨举所知恭请
　　圣裁简补事窃查口北地方西接大同北聨沙漠是以建设道员以资弹压且兵马钱粮専司支放地甚要而责甚重也原任口北道董思凝病故员缺查顺徳府知府范偲自到任以来操守颇洁办事亦勤【臣】从前面
　　奏曾经具折保荐顺徳一郡县少事简易于敷治未尽厥长若以范偲补授口北道实于邉塞大有禆益如防
　　俞允其顺徳府知府员缺查正顺河漳河同知曾逢圣才守俱优亦经【臣】具折保荐今三年俸满业已保
　　题应陞倘以之补授顺徳府知府则衔缺相当而人才亦可收实效矣以上二员可否补用恭
　　圣明裁夺谨
　　奏
　　范偲素履拘谨恐非倜傥肆应才也
　　雍正元年十一月二十九日直隶廵抚【臣】李维钧谨
　　奏为奏明事窃查本年十月内接准内务府咨开奉
　　旨庄头内有在地方为恶者着地方官即具报内务府尔等查问教训如不悛改即行革退将此交与直隶廵抚凡有上三旗之州县通行晓谕钦此【臣】随行廵道飞饬州县通行晓谕并加意确访各庄头自巨恶李信等奉
　　旨查拏之后莫不兢兢守法洗心改过如丰润县居住庄头陈扇坠子向实奸邪今则闻风敛迹滦州居住庄头李着伯并其族兄李万扶等从前恃富肆横今则不惟改恶自新且将地土租粮当铺利息各减一分遇有贫难者义譲乐与现今旗民相安咸颂

</div>
    <div class="pagination">
<a href="世宗宪皇帝硃批谕旨_page86.html">上一页</a><span>...</span><a href="世宗宪皇帝硃批谕旨_page82.html">82</a><a href="世宗宪皇帝硃批谕旨_page83.html">83</a><a href="世宗宪皇帝硃批谕旨_page84.html">84</a><a href="世宗宪皇帝硃批谕旨_page85.html">85</a><a href="世宗宪皇帝硃批谕旨_page86.html">86</a><span class="current-page">87</span><a href="世宗宪皇帝硃批谕旨_page88.html">88</a><a href="世宗宪皇帝硃批谕旨_page89.html">89</a><a href="世宗宪皇帝硃批谕旨_page90.html">90</a><a href="世宗宪皇帝硃批谕旨_page91.html">91</a><a href="世宗宪皇帝硃批谕旨_page92.html">92</a><span>...</span><a href="世宗宪皇帝硃批谕旨_page88.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
