<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 85 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 85 页/共 1210 页</h1>
    <div class="content">　　雍正元年五月初七日直隶巡抚【臣】李维钧谨
　　奏为
　　奏明事窃查【臣】衙门向有亲丁名色动支【臣】标营马兵三十五名饷米马干银每年共一千四百余两【臣】防
　　皇上深恩复荷
　　圣训日凛冰渊之惧一切旧规悉已革除而于营汛尤严虚冒今【臣】亲丁不过数人何敢踵袭虚造虚支自蹈欺罔上负
　　圣恩已将马兵三十五名缺额选防騐补以实军伍并
　　咨明户兵二部在案理合据实
　　奏明伏祈
　　睿鉴谨
　　奏
　　革除随丁名色以实军伍固属善举但恐尔等大吏过于窘乏或致费用不敷酌量为之所属境内无论逺近一有雨泽即行奏闻
　　雍正元年五月十三日直隶巡抚【臣】李维钧谨
　　奏为恭报雨泽事窃据各属陆续具报得雨日期前来查顺天府属之武清河间府属之交河庆云广平府属之成安宣化府属之宣化万全等县于五月初二三等日得雨二三寸不等保定府属之蠡县博野束鹿正定府属之安平武强武邑晋州等州县于五月初八九十等日得雨一寸五六分及二寸余不等大名府属之元城魏县大名开州濬县长垣清丰南乐东明等州县于五月初二三等日得雨三四寸余不等滑县得雨七八寸内黄县得雨四五寸其余各属俟报到另行奏
　　闻再查正定府属之井陉一县歴嵗歉收雨泽愆期夏收无望获鹿一县地丰平衍稍有四五分收成【臣】仰体
　　皇上爱养元元至意已于守道库内借银三千两发井


　　皇上发囘【臣】奏折跪读
　　硃批内有所属境内无论逺近一有雨泽即行奏闻钦
　　此仰见
　　皇上勤求民瘼无逸居心万方生计无时不上厪圣怀所有得雨之处【臣】谨缮折奏
　　闻谨
　　奏
　　虽得微雨尚未霑足内外一体専诚恳祷庶望
　　天心下应甘霖大沛也
　　雍正元年五月十四日直隶巡抚【臣】李维钧谨
　　奏为恭报二麦收成分数事窃查二麦因去秋旱干播种稀少今嵗三月内幸得甘霖普降颇多秀实其续种春麦入夏缺雨收成减薄兹据各道府将二麦收成分数陆续呈报前来查顺天府属收成内洼地及有水可灌之地约有八分至五分不等髙地约有四五分不等永平府属收成内有洼地及有水可灌之地约有七八分不等髙地约有四五分不等河间府属收成内洼地及有水可灌之地约有八分至六分不等髙地约有四五分不等正定顺徳二府属收成内洼地及有水可灌之地约有八分至五分不等髙地约有四五分不等广
　　平大名二府属内洼地及有水可灌之地约有七分至五分不等髙地约有三四分不等宣化府属收成内洼地及有水可灌之地约有六七分不等髙地约有四五分不等所有二麦收成分数理合具折奏
　　闻谨
　　奏
　　览奏已悉麦秋获此大半收成幸赖三月内之恩膏不然朕畿内赤子将何以糊口耶
　　雍正元年五月十六日直隶巡抚【臣】李维钧谨
　　奏为奏
　　闻事窃查直属内荘头以及大户有势力者从前半皆
　　强横不法流毒肆虐人人侧目自
　　皇上御极以来各知敛迹革面革心者固已不少惟宛平县之鹅房庄头索保住并子八哥侄乌允一横霸一方田连阡陌所招佃户一呼千诺供其驱使其侄乌允一凶恶尤甚酗酒殴人全无忌惮本年五月初二日有李世英活被打死索保住与房山县夏村荘头六哥原系至戚交好更密互为犄角朋比作奸六哥家富势大男女混杂弹唱演剧耍拳防棒以前窝顿响贼近则各处开矿开窑以致宣化府士民罢市现在查明另疏具
　　题所有庄头索保住等豪横扰害之处【臣】查访得实不敢容隠谨具密折恭
　　奏以
　　闻伏祈
　　睿鉴谨
　　奏
　　尔既奏闻且静听勿使彰著将此数人即谕内务府拏解交尔同法敏严审究拟毋得瞻狥情面此二人之家产俱不下数十万之富所以敢于骄纵现存者清查隠匿者搜追并其爪牙党恶扰害百姓者即于此案内一并推究审出勿使漏网以示惩创以舒畅小民怨抑之气但此辈向日専以鑚营结纳为事与内廷势要无有不交接往来者尔断不可防移软懦倘遇难以推却之处直告之曰上意指示何敢少寛特谕
　　雍正元年五月十八日直隶巡抚【臣】李维钧等密
　　奏为访拏势恶以除民害事【臣】等到任后即密加访查有房山县居住之李信父子并宛平县居住之索保住父子及侄乌允一素性淫虐骄侈僣妄受害人民皆惧伊势力豪富虽百般受害无敢控告者此等之人一日不除则地方生民俱不安枕谨将伊等恶迹胪列密以奏
　　闻一李信父子于房山县地方聚众数百人违禁独霸石行将附近居民牲口强夺拉车一房山县矿李信霸占开采一年约可得银四五万两伊家人于五刘二董理务百姓稍有违抝即非刑拷打一李信强占宛平县良民于文龙之媳王氏并房山县陈铁匠弟妇三儿为妾一重息放债折算百姓房产若有不能完者即将妻妾子女勒买为奴一于房山县张房等处开印子舗重息殃民本村人王重元管事一索保住父子招集佃户一呼千诺逞奸作恶无所不为稍不遂意即指令抄殴横霸一方一广放私债违禁取利如不能完威逼半价凖产勒买其妻女一索保住父子济恶又聫结李信父子朋比为奸势大莫制被害畏惧无敢告诉一乌允一恃势妄为酗酒肆毒于本年五月初二日有李世英活被打死一李信父子并索保住及其子侄倚恃百万财产肆行不法出入行走辄


　　问断不能尽得其实但拏问地方恶棍务须审拟具
　　题伏乞



　　此密行陈明谨
　　奏
　　知道了人犯解到时一一逐欵研审确情奏闻
　　同日又
　　奏为再报雨泽以慰
　　圣怀事窃查顺徳府属之沙河南和唐山任县邢台等县于五月初十日得雨二寸五分宣化府属之西宁县于初九初十等日得雨四寸保定郡城于十七日酉时起微雨至十八日午时雨尚未止入土约有三寸此雨未足尚在祈求伏念
　　皇上宵旰殷怀望雨甚切【臣】谨将各属续报得雨日期
　　及保定郡城得雨情形先行遵
　　防缮折奏
　　闻谨
　　奏
　　览奏殊慰朕之忧怀京城于十九日薄暮亦得大雨真可为内外同庆也
　　雍正元年六月十七日直隶巡抚【臣】李维钧谨
　　奏为改就武职以圗报効事据正定府同知石礼哈呈为窃礼哈年四十嵗正白旗人由嵗贡捐纳同知选授今职复遵西安驼例捐陞副使道深念祖孙父子兄弟世受
　　国恩岂可虚縻嵗月不思图报伏查成例康熙六十年间川陜总督年羮尧将同知武正安
　　题授永宁副将雍正元年湖广总督杨宗仁将广州左卫守备范宗尧
　　题授汉阳县知县此文武互用有例可援礼哈情愿改就武职以効犬马之报特恳折
　　奏等情到【臣臣】查正定府同知石礼哈即系河南抚【臣】石文焯之子年力正壮骑射颇嫺情愿以文改武援照武正安等改补之例呈请折
　　奏钦惟我
　　皇上用人无方不限资格倘蒙
　　俞允将石礼哈所捐副使道之衔改用武职查正定协副将王基告休员缺请即以石礼哈改授则整饬操练就近可觇厥効仰请
　　皇上准令引
　　见询察之下应否改调伏
　　圣裁抑【臣】更有请者石礼哈如防
　　恩准改授出缺查保定府蠡县知县浦文焯慈祥廉洁才具优长若以之陞补正定府同知则分猷佐治必能弭盗安民虽以知县
　　题同知与例不符但【臣】为地方紧要人材难得故冐昩
　　奏请仰祈
　　睿鉴谨
　　奏
　　准尔所请着石礼哈来京引见宜文宜武朕观其才质再定将此折封固交与石礼哈带来
　　雍正元年六月二十二日直隶巡抚【臣】李维钧谨
　　奏为遵
　　防具奏事雍正元年六月二十一日准兵部咨为钦奉上谕事内阁交出监察御史觉罗莫礼博等条奏二折
　　咨交到【臣臣】钦遵拆阅内奉
　　硃批交【臣】察议具奏钦此【臣】查得请严私税之禁等事折内土棍吴三勾串旗人郑四借山主抽分名色并致伤人命之处前据迁安县详报已批令巡道饬审招解在案至立号私抽现在飞饬该道府州县严禁密拏俟查明确实另疏具
　　奏外其敬陈愚悃等事一折【臣】议得蓟州知州赵松声名原属平常遵化州知州毛徳琦办差洵为软弱诚如台臣所
　　奏但赵松于差务颇称干练毛徳琦官守亦能谨饬是以未遽指防今台臣以蓟遵二州接近
　　陵寝差使络绎必得才干有守之员方能办理无误应如
　　所请仰祈
　　皇上于卓异荐举人员内
　　简选补放实于地方大有禆益倘防
　　勅【臣】于通省州县中酌量调补容【臣】慎择
　　题请至赵松毛徳琦二员应否从寛作何调补恭请
　　圣裁谨
　　奏
　　蓟州遵化二缺尔于属员中拣择人地相宜者具题调补赵松毛徳琦如能改易辙奋勉上进则已倘仍委靡不振即严加防处示惩
　　雍正元年六月二十三日直隶巡抚【臣】李维钧谨
　　奏为奏
</div>
    <div class="pagination">
<a href="世宗宪皇帝硃批谕旨_page84.html">上一页</a><span>...</span><a href="世宗宪皇帝硃批谕旨_page80.html">80</a><a href="世宗宪皇帝硃批谕旨_page81.html">81</a><a href="世宗宪皇帝硃批谕旨_page82.html">82</a><a href="世宗宪皇帝硃批谕旨_page83.html">83</a><a href="世宗宪皇帝硃批谕旨_page84.html">84</a><span class="current-page">85</span><a href="世宗宪皇帝硃批谕旨_page86.html">86</a><a href="世宗宪皇帝硃批谕旨_page87.html">87</a><a href="世宗宪皇帝硃批谕旨_page88.html">88</a><a href="世宗宪皇帝硃批谕旨_page89.html">89</a><a href="世宗宪皇帝硃批谕旨_page90.html">90</a><span>...</span><a href="世宗宪皇帝硃批谕旨_page86.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
