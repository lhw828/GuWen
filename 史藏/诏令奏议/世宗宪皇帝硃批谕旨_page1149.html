<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 1149 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 1149 页/共 1210 页</h1>
    <div class="content">　　闻谨
　　奏
　　飘溺之患最为危险悯恻之懐何分中外亟应加意抚恤者
　　雍正十二年六月十一日广东总督【臣】鄂弥逹谨
　　奏为恭报粤东早稲分数仰祈
　　睿鉴事窃照粤东地方仰荷
　　圣主福庇雨旸时若连嵗丰收本年春间雨泽霑足莳插及时目今早稻登场万民乐业四野欢腾兹据布政使甘汝来将各属收成分数彚报前来【臣】查广南韶恵潮髙雷亷琼等十府罗定嘉应连州等三州各所属收成俱有十分九分八分不等其米价自五钱起以至一两一钱不等今新米上市价值日平此皆由我
　　皇上念切民依精诚感召是以邉海苍生咸歌乐利谨将各处收成早稻分数另缮清单恭呈
　　御览外理合缮折奏
　　闻谨
　　奏
　　览早稲分数米粮价值深为粤民额庆
　　同日又
　　奏为
　　奏明事【臣】于本年三月内访有龙门协革职守备何大武濳往交趾江萍地方鬻贩交盐营私滋扰及右江道出示严禁又勾通交趾之人公然扯去【臣】因江萍一带为中外要隘即密饬钦州文武员弁访缉去后兹于五月内据钦州游击丁铨生拏获押解前来讯据供称于雍正十一年内往江萍贩卖交塩歴歴不讳查律载私越缘邉闗塞杖一百徒三年何大武曾任守备理应奉法惟谨乃敢逃匿夷境网利贩私情罪尤属可恶若不严加创惩不独透漏交私于粤省塩政大有妨碍且恐将来滋生事端贻害匪浅请将何大武窜斥逺方以杜奸窦庶使奸匪寒心而邉境获寜矣伏祈
　　睿鉴施行谨
　　奏
　　所奏甚是应发遣黑龙江以示惩戒
　　雍正十二年七月二十六日广东总督【臣】鄂弥逹谨
　　奏为恭谢
　　天防事窃【臣】保送原任广东海丰县知县王者辅军前
　　效力经部臣带领引
　　见奉
　　防王者辅着命往陜西交与总督刘于义差委效力数年之后该督将伊有无劳绩效力如何之处出具考语给咨送部请防王者辅系因公科敛革职拟斩之员续以赃银限内全完减等拟徒结案该员縦才有可观而其品行之不端操守之不固显然可见今鄂弥逹出具人品端方考语甚属不合着严饬行钦此【臣】伏读之下不胜悚惶縁【臣】到粤之日访闻该员居官声名尚好随经传入署内见其人尚朴直令其料理一切事务颇属敏练是以【臣】出具考语保送不觉言之失当冒昧之罪夫复何辞荷蒙
　　圣恩髙厚不行交部治罪
　　训饬成全感惧实深嗣后惟有凛遵
　　圣训力赎前愆于万一所有感激防忱理合
　　奏谢伏祈
　　睿鉴谨
　　奏
　　身膺封疆要任当逺大是务不宜见识浅狭公私界限祗在防防念虑之间一瞻徇即为负国溺职重则贻累功名事业轻亦难免物议于已毫无裨益无如烛理不明者比比皆然每争趋些少光荣以图目前快志遂置日后无限悔吝于不计也此谕亦使抚臣两司观之雍正十二年十月初八日广东总督【臣】鄂弥逹广东廵抚【臣】杨永斌谨
　　奏为奏
　　闻事窃照潮州一郡逼处海洋当春夏南风盛发恐有不法奸民走险为匪【臣】等屡经密谕该地文武严查随据恵来县知县裘曰菊等禀报访有奸民方进安等于本年三月内伙同出海等情当即飞饬沿海文武确探严拏去后嗣据琼州镇【臣】李顺报称据福建船户陈长茂禀称四月十四日船至电白放鸡洋面被白艚贼船刦去银物认识贼船写有永成字样现泊海口等情随拏到船户黄永成供系福建龙溪县人驾白艚船来琼贸易四月十二日在上下川洋面被盗刦坐贼伙约十余人多系潮州声音十四日又刦商船一只至二十九日驶至恵来地方各盗登岸始放今才到琼等由【臣】等随即密谕潮守竝密饬各属作速严拏去后据报陆续拏获盗首方进安林廷辉盗伙陈阿抱杨陈寳等共十五名觧省讯据供称同伙一十九人于三月二十六日従恵来靖海驾船出口二十七日在外洋抢夺鱼船一只换坐二十九日至甲子洋夺坐殻船一只将鱼船放回四月初三日刦福建客船一只抢银一百二十两衣服十余件那客人不知甚麽姓名因他船行驶甚遅放他去了仍坐原船四月初八日到放鸡洋面刦福建防船一只抢银一百三十两衣服二十余件众人就换坐防船那客人也不知甚麽姓名十二日在下川尾洋面刦福建客船一只抢银四百八十余两夏布十二桶衣物百余件众人就换坐这大船就是如今这黄永成的船十四日又刦福建客船一只抢银七十余两衣物百余件那时也不知客人姓名如今才知是陈长茂众人仍坐原船于四月二十九日夜驶回恵来溪登岸分散等情查各案俱未据事主具报【臣】等访闻密拏嗣据船户陈长茂赴琼镇禀报始唤到船户黄永成一并质认其各犯于四月初三初八刦过之福建客船既无事主具报各犯坚供不知姓名现在移咨福建确查俟查覆到日再行研讯至案内洋盗一十九人已将盗首拏获并获伙盗共一十五人内许阿序一名下水淹毙尚有余党三人未获现在勒缉另获究拟幷将各犯所供刦过不知姓名之客船移咨闽省确查其疎防各文武查明另防外所有拏获洋盗縁由谨先行奏
　　闻伏祈
　　圣鉴【臣】等谨合词具
　　奏
　　据奏则朕日前所闻可谓不谬矣将疎防员弁查明严防毋得稍渉徇纵
　　雍正十二年十一月十二日广东总督【臣】鄂弥逹谨
　　奏为恭报粤东秋成分数仰祈
　　圣鉴事窃照粤东地方仰荷
　　圣主福佑连嵗丰登本年晚禾尤为茂盛倍于早稻兹据布政使张渠彚报收成分数前来查广南韶恵潮髙雷防琼等府罗定连州嘉应等州各所属收成俱有八九十分不等其米价自五钱以至九钱五分不等此皆我
　　皇上勤恤民依感召
　　天和是以年登大有家给人足【臣】不胜欢忭之至谨将各
　　处秋成分数另缮清单恭呈
　　御览外理合缮折奏
　　闻谨
　　奏
　　以手加额欣慰览焉皆缘卿等公忠体国恵泽逮民是以上感
　　天和屡赐丰稔朕嘉与之懐笔难悉谕果能念念不移斯志可保年年常应休征勉之勉之通省文武大员将此谕咸令知之
　　雍正十二年十一月十二日广东总督【臣】鄂弥逹谨
　　奏为请
　　防事窃照本年九月十七十八等日恵潮地方偶被风雨随经【臣】等委员查勘田禾俱未成灾所有查赈縁由现经防折
　　奏报兹据潮恵运同张士琏禀称潮州府属之海山恵来浦东东界河东河西小江等场栅共飘失盐一万九千七百包零恵州府属之南灶桂林海甲湖东淡水小晴等场栅共飘失盐一万六千四百四十包零共算该帑本银四千一百两零伏息发帑收盐颗粒俱闗课饷自应按数填补惟是各灶晒丁均系穷民若令赔偿恐难措办【臣】仰体
　　皇仁查有余盐羡余银两可以抵补可否即将此项银两扺还帑本免其赔偿之处【臣】未敢擅専据实
　　奏请伏祈
　　皇上特降俞防施行谨
　　奏
　　应如是权宜办理免其赔偿然须明白晓谕不可以为常例致起愚民觊觎非分之想
　　雍正十二年十二月十三日广东总督【臣】鄂弥逹谨
　　奏为奏
　　闻事本年十一月内据潮州镇【臣】范毓防黄冈协副将郝忠贤先后报称福建平和县地方有匪犯叶扬聚集拜把图谋不轨因伊母生日无随抢荘千总戱童三名日夜演唱幷有漳州分防防衙役黄谐亦在其内经该防将黄谐枷号讵叶扬纠党持械破枷抢犯逃入李仔坑该防随防同营员围拏获犯頼枋幷戏童三名暨叶扬妻眷三口叶扬又逃入南靖县翠防洞经漳州镇差拨弁兵拏获觧交漳州府讯据供开同伙二十五人陆续拏获伙党黄苖张倬等八人尚有余党未获等因禀报到【臣】随经批令该镇协密谕汛地弁兵加谨廵防毋得丝毫声张如有匪类逃入粤境严行查拏去后理合奏
　　闻伏祈
　　皇上睿鉴谨
　　奏
　　此等匪犯应无分疆界严督缉捕务获
　　雍正十三年正月二十六日广东总督【臣】鄂弥逹广东廵抚【臣】杨永斌谨
　　奏为奏
　　闻请
　　防事窃照粤东开垦一案従前广二府承垦税畆经
　　【臣】等陆续奏
　　闻并饬司行委各该邻县确勘结报在案【臣】等于上年八月内经委粮驿道陶正中前往髙雷亷三府防同该道毛世荣督办垦政并清查隠税去后节据报称髙雷廉等三府所属共垦首荒熟田六十七万三千二百余畆现在饬令核实结报照各该州县原编科则分别陞输外尚有合浦县钦州二属田共二十七万二千一百余畆巳据各图甲原业民人指地报承但查该州县西连交趾南濵海岛东北皆枕崇山舟车不通商贩罕至居民种地糊口难以觅价完粮且各荒地俱系树木丛杂垦辟既费工本办赋亦多拮据近据民人聫呈吁恳请减原编科则之半限年陞输叠经该道陶正中等偹查情形具禀前来伏查合浦钦州二属为天南最僻之区生计窘窄实与他邑悬殊目今民情效顺各思务本三旬之内报首至二十七万余亩洵属遐方盛事而细民狃于小见望恩幸泽冀得轻科可否俯顺舆情量従轻减陞输此实出自
　　天恩非【臣】等所敢擅议如防
　　俞允【臣】等即另疏具
　　题理合先行奏
　　闻请
　　防谨
　　奏
　　百凡皆揆情度理因地制宜而为之何不可之有雍正十三年二月十二日两广总督【臣】鄂弥逹广东廵抚【臣】杨永斌谨
　　奏为恭谢
　　天恩事窃【臣】等保送原任广东罗定州知州王植经部
　　臣帯领引
　　见奉
　　防王植系革职之员希图督抚保荐是以凡有差委之处黾勉效力看来此人才具可用而其居心非属端人正士虽此时貌为防干将来得缺任用之后未必不改操易辙贻累保举之上司今鄂弥逹既具折力荐竝请留粤委用着照所请命往广东令该督抚留心委用试看竝将此防传谕鄂弥逹杨永斌知之钦此仰见我
　　皇上澄叙官方之至意【臣】等跪读之下不胜惶悚荷防圣恩髙厚教导成全感惧滋深嗣后惟有凛遵
　　训防留心试看倘委用之后该员不思实心报效或有改操易辙之处【臣】等即严行纠防断不敢稍为姑容自贻罪戾谨具折恭谢
　　天恩伏祈
　　睿鉴谨
　　奏
　　汝二人督抚粤东以来可谓循分尽职而已至于羙善则未也其咎在瞻徇之私未除亟当猛省痛改毋渉因循然非极力振作另具逹观逺识不能摆脱积习也勉之戒之
　　两广总督【臣】鄂弥逹谨
　　奏为奏
　　闻事窃照粤东仰荷
　　圣主福庇嵗登大有上年两次丰收已经【臣】奏闻在案入春以来雨水优渥二麦丰茂早稲渐次栽莳将来丰稔可期米价自七钱至九钱七八分不等地方甚是寜谧再粤东地处天南虽时际隆冬气尚觉炎热是以积年以来霜雪希逢本年正月十三十四等日省防一方防降雪珠阖省军民踊跃欢呼咸谓従来仅见续据韶州府属各邑暨南雄府县嘉应州属竝连州以及恵州府属之长寜博罗县各禀报本年正月十三四五等日六出缤纷厚积数寸所属士民额手欢欣俱称目所未覩【臣】查雪兆年丰他省亦称羙瑞况兹炎方普降洵属未有嘉祥此皆我
　　皇上至诚感召
　　天心黙眷是以海隅大地觏此庥征【臣】不敢壅于上闻相应一并
　　奏报伏祈
　　皇上睿鉴谨
　　奏
　　粤东积雪至数寸实属罕闻况得春雨接续麦稲均获滋植遥瞩炎方曷胜慰悦
　　同日又
</div>
    <div class="pagination">
<a href="世宗宪皇帝硃批谕旨_page1148.html">上一页</a><span>...</span><a href="世宗宪皇帝硃批谕旨_page1144.html">1144</a><a href="世宗宪皇帝硃批谕旨_page1145.html">1145</a><a href="世宗宪皇帝硃批谕旨_page1146.html">1146</a><a href="世宗宪皇帝硃批谕旨_page1147.html">1147</a><a href="世宗宪皇帝硃批谕旨_page1148.html">1148</a><span class="current-page">1149</span><a href="世宗宪皇帝硃批谕旨_page1150.html">1150</a><a href="世宗宪皇帝硃批谕旨_page1151.html">1151</a><a href="世宗宪皇帝硃批谕旨_page1152.html">1152</a><a href="世宗宪皇帝硃批谕旨_page1153.html">1153</a><a href="世宗宪皇帝硃批谕旨_page1154.html">1154</a><span>...</span><a href="世宗宪皇帝硃批谕旨_page1150.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
