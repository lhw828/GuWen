<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 370 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 370 页/共 1210 页</h1>
    <div class="content">　　硃批百凡但须据实陈奏钦此仰见
　　皇上轸恤民瘼勤求吏治凡四海九州之大无微不察有感即通稍有人心敢不仰体【臣】于六月内岁试事竣起身回省路经上蔡西平许州等处一路髙下平原禾麻菽黍一望如绣惟六月中旬以后雨泽过多低洼之地积水苦涝至七月十三日开封府属之大寨兰阳县之坂厰河堤一时溃决田苗庐舍漂没颇多祥符县相近地方亦有被其患者惟幸居民迁避未曽伤损河【臣】嵇曽筠抚【臣】田文镜赴工查勘并委地方官料理赈恤堵筑事宜十八九日天气晴明闻决口现在兴工堵塞可无他患其余州县低下处所田苗分数少减平原髙阜皆有十分成熟已经渐次收获【臣】谨据实奏
　　闻谨
　　奏
　　知道了丝毫毋得粉饰
　　提督河南学政【臣】王国栋谨
　　奏为遵
　　旨密陈事窃【臣】访闻河南府属卢氏一县地处万山之中向年亢挺一案卢氏县学生员亦多窜入其中彼时地方官见亢挺事巳
　　题达未肯又多一事设法和解并未惩创一人现今卢氏一县俗尚浇凌皆缘前此妄为未经处分效尤成习【臣】荷
　　圣明委任不敢以事属前任置若罔闻亦未便以既结之案声张滋扰密行亷访将向日附和多事生员摘其微过渐次革除以清学校【臣】愚以为
　　国家事无大小与其惩创于既事之后无宁防杜于未事之先士子者百姓所观瞻教官者士子之表率【臣】见现在卢氏县学教谕刘晋办事勤敏心胸明白颇能弹压多士且歴任数载亦悉地方情形縁系生员捐职例应离任赴部改选【臣】思教官虽微关系学政诚恐部选之人不识地方情事抑或羸老软弱不得其人卢氏士习便难整饬合无仰请
　　圣恩准将刘晋留任办事俾其分别优劣明示劝惩庶卢氏一学不至无知犯法则学校澄清地方宁谧矣查刘晋巳捐陞知县尽可赴部投供【臣】为学校得人起见未敢具本陈请不揣冐昧缮折奏
　　闻是否可行伏候
　　圣明裁示谨
　　奏
　　刘晋若愿留任则题留以知县衔管教谕事可也如不愿留任因其勤敏明白而反阻其上进之阶殊非鼓励人才之道
　　浙江观风整俗使【臣】王国栋谨
　　奏为覆
　　旨事窃【臣】一介庸愚荷防
　　皇上天恩畀以观风整俗重任于雍正四年十一月二
　　十二日赴汤山
　　行宫恭请
　　圣安并防
　　圣训剀挚详明大中至正圣经贤传之奥一经
　　圣明阐发内圣外王之道一以贯之【臣】粗习章句学识



　　竭力倘可稍图报称皆我
　　皇上天地造就之仁也【臣】于十二月初二日自京起
　　程遵
　　旨从河南省奉【臣】母赴浙江任河南抚【臣】田文镜恭请


　　卫率同司道诸臣恭请
　　圣安【臣】随将所奉
　　谕旨宣示抚【臣】李卫及按察司【臣】董永芠皆感激天恩望
　　阙叩谢除【臣】到任日期巳经具疏题报外所有宣示谕旨縁由理合具折覆
　　奏再防
　　皇上面交与【臣】二折【臣】与抚【臣】李衞同阅内开稽察棚民一事先经遵照部行大学士张廷玉条奏奉



　　奏所交二折再行缮写
　　呈缴【臣】又特奉
　　上谕命【臣】清查浙江顽抗钱粮一项旧例包揽抗欠绅衿州县详请革惩督抚院司始行查究【臣】思浙江风俗浇漓不同他省必待有司详请恐州县未必尽能执法【臣】已行文各府州县依限催徴仍令按季将完欠分数据实册报【臣】于完半全完之期按


　　惩者革惩庶通省之人咸知奉法而顽欠可清矣又【臣】到浙江时访闻民间有胥役市贩合凑几家买阅邸抄者【臣】思小民无知不宜与闻
　　国事虽
　　皇上所行率皆化民成俗仁育义正之事无不可使人


　　立拏重惩乂【臣】在汤山时面领
　　上谕抚【臣】李衞奏带额外郎中朱伦瀚令【臣】稽察贤否
　　【臣】到浙后于朱伦瀚进见之时即将
　　皇上戒董策励之意详悉宣示朱伦瀚悚栗恐惧感激
　　涕零据云
　　圣祖拔擢之恩


　　委署宁波府任事未久俟【臣】巡歴时细加查察据实具
　　奏又仁和县知县纪逯宜书生初任【臣】见其谨饬有


　　具
　　奏又【臣】自河南至浙江见浙江隂雨与江南无异自上年入冬以后雨雪连绵直至今春晴日颇少【臣】到任后尚多隂雨初六日抚臣奉
　　旨行耤田礼是日天气晴明农民欢忭以为丰年有兆嗣后仍时晴时雨十五日【臣】与抚臣宣讲




　　巡查竭力办理理合奏
　　闻伏惟
　　圣鉴谨
　　奏
　　览
　　浙江观风整俗使【臣】王国栋谨
　　奏为敬陈浙西风俗事窃查浙江风俗浇漓惟杭嘉湖三府为甚杭州人狂放湖州人刁健嘉兴人浮薄【臣】每至一州县即传集绅衿人等至明伦堂宣布
　　皇上天地覆载之仁
　　御极以来敬
　　天法
　　祖勤政爱民四海之内一夫不获即厪
　　宸衷湛恩溥被不可枚举数计又因浙省风俗浇薄屡
　　颁
　　圣训深切着明复设专官整齐化导无非欲尔神衿士民明天地之经识尊亲之义安上下之分重亷耻
　　之防尔等遭逢
　　圣世仰沐
　　皇仁应各念父母之邦为子孙之计一切浮狂诈伪抗粮健讼种种恶习务期洗心涤虑痛自革除庶几化行俗美共乐升平一时绅衿人等听闻之下无不感激愧悔众口一辞似出中诚非由强饰【臣】到海宁地方绅士向多浇薄而民亦刁顽【臣】如前宣扬
　　圣教之后更严加戒饬虽俱战战栗栗叩头谢
　　恩切齿查贼然或一时面从未必中心改革尚当不时巡察倘有怙终不悛者应即分别重轻防革惩治【臣】于杭嘉湖三府凡所巡歴之地无不加意察访从前肆恶之徒实皆畏惧敛迹除生事劣绅等【臣】俱缮疏纠防外凡抗粮包讼生监及奸胥里棍俱拏交各该地方官审究各州县有力学敦行之士【臣】访知的实或给扁示旌或面加奬劝以示鼓励再浙民向来健讼每逢地方上下衙门放告动辄一二百纸近日询之各属有司俱云词讼比往时减半皆仰赖
　　皇上存神过化之用民知安分稍返醇良此亦小小一转关也又浙民虽多诈伪而性终柔弱如杭州海宁绍兴数处前者偶惑讹言阖邑震恐【臣】与抚【臣】李衞随经出示晓谕安辑大抵愚柔之人皆知畏罪【臣】恪遵
　　圣谕分别淑慝而劝惩之或可以渐转移仰副我皇上牖民成俗之至意【臣】谨缮折奏
　　闻伏乞
　　睿鉴谨
　　奏
　　尔到浙与李卫协衷任事能推诚布公宣明朕旨风俗人心顿觉转移朕闻知嘉悦之至勉之二字外无可多谕也
　　浙江观风整俗使【臣】王国栋谨
　　奏为敬陈浙西州县事宜仰祈
　　睿鉴事窃【臣】巡歴浙西留心查访司道各官俱防皇上特简优劣贤否久在
</div>
    <div class="pagination">
<a href="世宗宪皇帝硃批谕旨_page369.html">上一页</a><span>...</span><a href="世宗宪皇帝硃批谕旨_page365.html">365</a><a href="世宗宪皇帝硃批谕旨_page366.html">366</a><a href="世宗宪皇帝硃批谕旨_page367.html">367</a><a href="世宗宪皇帝硃批谕旨_page368.html">368</a><a href="世宗宪皇帝硃批谕旨_page369.html">369</a><span class="current-page">370</span><a href="世宗宪皇帝硃批谕旨_page371.html">371</a><a href="世宗宪皇帝硃批谕旨_page372.html">372</a><a href="世宗宪皇帝硃批谕旨_page373.html">373</a><a href="世宗宪皇帝硃批谕旨_page374.html">374</a><a href="世宗宪皇帝硃批谕旨_page375.html">375</a><span>...</span><a href="世宗宪皇帝硃批谕旨_page371.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
