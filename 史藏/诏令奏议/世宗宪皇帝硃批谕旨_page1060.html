<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 1060 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 1060 页/共 1210 页</h1>
    <div class="content">　　闻是否有当伏乞
　　圣明睿鉴谨
　　奏
　　甄别详确甚与朕意相合
　　同日又
　　奏为奏
　　闻事伏查陕省今岁正月以至二月初旬雨雪应时二
　　麦盛长【臣】业经具折奏
　　闻今查陕省各属府州县自二月到今叠降甘霖油然沛然至霑至足【臣】每因公事亲歴郊原伏见禾苖畅茂秾緑盈畴不但二麦可卜丰登其余豌豆菜子以及各种杂粮竝皆硕大蕃多倍于往岁【臣】细问田间白首乡农提携妇稚无不环列【臣】前佥云今岁麦秋实近年所罕见欢欣舞蹈颂我
　　皇仁【臣】谨将年岁情形以及民心欢乐之处具折奏闻谨
　　奏
　　雨水禾苖田野情形宛然在目朕懐为之深慰
　　雍正十二年四月初六日署理西安廵抚【臣】史贻直【臣】硕色谨
　　奏为据实奏
　　闻仰恳
　　天恩事窃查渭南县民李悉义李月贤同谋勒死李全义一案前据渭南县知县岳冠华审拟斩绞由府司详解到院经【臣】史贻直同协抚【臣】鄂昌覆审具
　　题经部臣以李悉义应拟斩决等因题驳随复转行审拟间忽据按察使何师俭报称前详勒死之李全义自行投到据此伏查此案前据该县岳冠华以李悉义诱奸李全义之妻恐其觉悟故邀同李月贤将李全义用绳勒死弃尸井中是以将李悉义李月贤拟以斩绞今李全义竝未身死自行投到【臣】等闻之不胜骇异因事闗重案随批饬同城司道公同防审去后今据按察使何师俭会同布政使杨馝驿传道任晟讯供详报李全义原因李悉义诱奸其妻假神吓逼于雍正九年出外未归而谋死在井之説实出于寡妇张氏巫觋通传之口乃知县岳冠华竝不详察确情躧寻踪迹因于枯井内起出尸骨随谓谋死李全义无疑遂将李悉义叠夹成招且将张氏通传情节一并删去以杜上司驳诘之端又故为旋风绕身之诞词以神其事以逞其才今李全义既经归里则井内尸骨另当究讯而岳冠华之煆炼虚招草菅人命百喙何辞除将岳冠华防疏
　　题防并从前审转之知府乌灵阿陞任按察使杨馝及【臣】史贻直一并检举现在具
　　题请
　　防敕部议处外查李悉义奸拐李全义之妻尚有应得之罪而案内李月贤乃无干之人从前错拟绞罪则审转之司府例应分别降调革职【臣】等何敢更置一词但思此案实系岳冠华自逞才能删词诡详煆炼成狱而李月贤等又畏惧该县于解审之时直认不辩以致司府各员据详审转情似可原【臣】等不揣冒昧仰恳
　　皇上天恩俯念陕省现值军兴需才办事可否将杨馝
　　乌灵阿应得处分
　　恩赐从寛仍留在任俾其效力以赎前愆则不特该员
　　等仰沐
　　鸿恩益当感愧图报而【臣】等亦可収臂指之效矣谨缮
　　折具
　　奏伏祈
　　皇上睿鉴施行为此谨
　　奏
　　知道了具题到日酌量有防
　　雍正十二年六月二十五日署理西安廵抚【臣】史贻直【臣】硕色谨
　　奏为遵
　　防代奏事窃照旗员随任子弟年十八岁以上者悉令
　　归旗肄业或披甲食粮乃
　　皇上教育之天恩而另有情节不能相离者又准【臣】等
　　代奏尤
　　圣恩俯体下情之旷典【臣】等查得兴安州陞任州同张毓珂系正黄旗汉军张达佐领下人自雍正七年调赴军前今经六载前虽题补绥徳州知州然仍留军前尚未回任伊父原任监察御史张文教年已八十七岁迎养任所自毓珂调赴军前之后惟次子张毓璋在任侍奉父子相依今因毓璋年逾十八例应归旗【臣】等屡经查催而张毓璋以父年迟暮老病日增实难离侍恳请留养俟伊兄回日归旗等情具呈到州由布政使杨馝详请前来【臣】等伏查张毓珂既在军前不遑事父而张文敎年逾八旬老病日笃则张毓璋实有不能相离之下情可否仰邀
　　皇仁俯准留养俟张毓珂回任之日再令张毓璋归旗
　　【臣】等未敢擅便理合缮折代
　　奏请
　　防伏祈
　　皇上睿鉴施行为此谨
　　奏
　　准其留养仍咨明该旗知道
　　同日又
　　奏为恭报得雨日期仰慰
　　圣懐事窃照陜省二麦収成之后民间布种秋禾必须雨泽应时禾苖始能滋长自入夏以来天时稍觉亢旱虽曾得雨数次田畴未能霑足农民望雨甚切今于六月十七十八十九二十等日甘霖大沛昼夜滂沱西凤二府属邠干同华耀商等州属各具报得雨一二尺不等四野均霑禾苖畅茂且此番得雨正直初伏之时于秋禾大有裨益民情欢乐共庆有秋所有陕省得雨日期理合具折奏
　　闻为此谨
　　奏
　　览时雨霑足情形朕心之喜笔莫能罄
　　雍正十二年九月三十日署理西安廵抚【臣】史贻直【臣】硕色谨
　　奏为恭报得雨日期仰慰
　　圣懐事窃照八九月间正值陕省秋禾秀实二麦播种之际前因雨泽愆期农民望雨甚切【臣】等率同文武各官虔诚祈祷业经具折奏
　　闻自具奏之后续据汉中凤翔及邠干耀兴商鄜等府州俱屡报连得透雨惟西安府属及同华二州属虽于九月初四初八十六十八等日各得雨数寸然究未霑足亦未普遍今于九月二十九日未时起至三十日辰时止共得雨一二尺不等现在浓云密布雨势未止民情欢庆歌咏太平虽此番得雨较迟秋谷収成分数不无稍减然秦民所重在麦今得此甘霖髙低田亩二麦遍种则来岁夏収庶可有望闾阎尤为庆幸所有得雨日期及陕省二麦普种情形理合缮折奏
　　闻谨
　　奏
　　自阅前折以来朝夕翘首西望今据奏得雨如是深透岂止忧懐顿释且不禁额手称庆也
　　雍正十三年正月二十九日署理西安廵抚【臣】史贻直【臣】硕色谨
　　奏恭请
　　皇上圣安
　　朕安
　　鄂昌系因汝等推荐始加擢用未料少年福浅负朕委任至于如此之甚不但行止乖谬且日入醉乡前在陕时汝等岂竟毫无知觉耶
　　同日又
　　奏为仰恳
　　圣恩简补道员以重地方事窃照西安驿盐道任晟于上年十二月二十七日病故【臣】等另疏
　　题报外伏查驿道一缺总理通省邮传今又兼理盐法必须才守兼优之员方克胜任今陕省所属各府或系新任未久或系循分供职竝无可以题补驿道之员伏乞
　　皇上特简贤员补授庶要缺得人而【臣】等亦可収臂指
　　之效矣为此缮折
　　奏请仰祈
　　皇上睿鉴施行谨
　　奏
　　有防谕部矣
　　雍正十三年三月初四日署理西安廵抚【臣】史贻直【臣】硕色谨
　　奏为彚奏雍正十二年社仓粮石数目仰祈
　　睿鉴事窃查陕省社仓粮石【臣】等于上年四月内查明除民借外实贮谷四十七万一百七十九石零业经奏
　　闻在案嗣后饬令各州县稽察经理照例于岁暮分晰开报竝行据布政使程仁圻彚核呈赍前来【臣】等统计雍正十二年分共収过生息谷一万二千五百五十二石零又収续捐谷二百石连上年原奏谷六十三万八千八百八十七石零共该实存谷六十五万一千六百三十九石零内除给过仓正仓副口食竝修仓鼠耗等项实应存谷六十四万六千九百四十七石零内民借未还谷二十三万九千九百七十二石零应俟収获之后听仓正仓副经理收还【臣】等仍饬令各州县加意稽查外现存谷四十万六千九百七十五石零其出纳支存各数目应俟十三年年底照例查报另折具
　　奏所有十二年社粮数目理合缮折奏
　　闻谨
　　奏
　　当核明确实数目无俾属员虚捏徒美观听
　　雍正十三年四月初七日署理西安廵抚【臣】史贻直【臣】硕色谨
　　奏为恭报甘霖叠降通省均霑仰慰
　　圣懐事窃查陕省西凤邠干等府州二月内所得雨泽
　　【臣】等前已奏
　　闻在案其余各属虽得微雨数次究未普徧霑足兹据西延凤汉榆五府属并邠干耀同华兴商鄜绥葭等十州属各具报于三月二十一二十三等日得雨三四寸以至五六寸不等又于二十五日连得透雨自五六寸以至七八寸不等又于二十九日寅时得雨起至申时止入土尺余现今四野霑足二麦畅茂粮价大减所有节次得雨日期理合缮折奏
　　闻谨
　　奏
　　春雨如膏最为难得岂止二麦畅茂谅秋禾亦大获滋培矣览奏甚为欣慰
　　署理西安廵抚【臣】史贻直谨
　　奏为覆
　　奏事本年三月初九日钦奉到【臣】等恭请
　　皇上圣安一折奉
　　硃批朕安鄂昌系因汝等推荐始加擢用未料少年福浅负朕委任至于如此之甚不但行止乖谬且日入醉乡前在陕时汝等岂竟毫无知觉耶钦此【臣】跪读之下汗流浃背惶悚无地【臣】以庸下之才荷蒙
　　圣恩畀以封疆重任凡所属各官之优劣倘有灼知不
　　敢不据实入
　　告伏查鄂昌于雍正十一年二月奉
　　防协办西安廵抚事务于四月二十日到任【臣】与之朝夕共事见其恂恂谨饬少年老成凡遇地方案件以及军需事宜甚肯虚懐讲求细心学习是以将鄂昌及平日所知之各员一并具折奏
　　闻至鄂昌前在西安【臣】除同办官事外间有会席之处从未见其于人前纵饮或其私居饮酒亦未可定但【臣】与之分居各署原未留心访查实【臣】疏忽之咎伏思鄂昌以新进小臣蒙
　　皇上鸿恩不次超擢自应夙夜恪共力图报称乃竟敢
　　上负
</div>
    <div class="pagination">
<a href="世宗宪皇帝硃批谕旨_page1059.html">上一页</a><span>...</span><a href="世宗宪皇帝硃批谕旨_page1055.html">1055</a><a href="世宗宪皇帝硃批谕旨_page1056.html">1056</a><a href="世宗宪皇帝硃批谕旨_page1057.html">1057</a><a href="世宗宪皇帝硃批谕旨_page1058.html">1058</a><a href="世宗宪皇帝硃批谕旨_page1059.html">1059</a><span class="current-page">1060</span><a href="世宗宪皇帝硃批谕旨_page1061.html">1061</a><a href="世宗宪皇帝硃批谕旨_page1062.html">1062</a><a href="世宗宪皇帝硃批谕旨_page1063.html">1063</a><a href="世宗宪皇帝硃批谕旨_page1064.html">1064</a><a href="世宗宪皇帝硃批谕旨_page1065.html">1065</a><span>...</span><a href="世宗宪皇帝硃批谕旨_page1061.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
