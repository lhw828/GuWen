<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 1182 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 1182 页/共 1210 页</h1>
    <div class="content">　　奏为奏
　　闻事窃照晋省从前得雪分寸经【臣】缮折奏
　　闻仰防
　　睿鉴兹省城于十一月十九日得雪三寸有余又于二十二三两日得雪三寸有余又据各府州陆续报称所属地方于十一月十一十五两日各得雪二三四五寸不等于十八十九两日各得雪三四寸不等于二十二三两日各得雪三四寸不等【臣】查各属得雪虽系数寸但间日屡降凝聚在地麦苗深得滋培之益现在咸有霑足之庆万姓欢呼羣颂
　　圣泽所有晋省十一月内连次得雪日期理合恭折奏闻谨
　　奏
　　览奏得雪数寸虽云间日屡降仍恐未必霑足也
　　同日又
　　奏为奏
　　闻事窃照各省督标抚标提标兵丁等钦奉
　　上谕动支司库银两酌定数目交与各该督抚提督委员料理营运生息如遇兵丁家有吉凶之事将息银酌量赏给以济其用本银永逺存公生息不必缴还其营运利息之处亦必公平办理不得指称官银名色或占夺百姓行业或重利刻剥闾阎与商贾小民争利扰累地方钦此又钦奉
　　上谕出征绿旗兵丁家中遇有吉凶之事着照京城骁骑之例吉礼赏银六两丧礼赏银十二两凡此赏给银两其有巳经赏银资生利息之处即于利息内支给其未曾赏银及虽赏银而尚无利息可支之处着动正项钱粮支给钦此【臣】俱钦遵在案并准部咨山西抚标兵丁拟赏给银四千两等因【臣】伏思此项银两乃
　　皇上惠济兵丁之
　　特恩其营运生息自应筹画妥协俾行之永逺而无亏缺方为尽善查晋省太原城内商舗颇多伊等挟本开张歴有年所素谙经营伊等有情愿将此项银两领去作本者按数分给令其代为营运生息照伊等舗内原得之利减少交纳公平办理则于公事有济亦于彼有益当檄行太原府晓谕去后随据省城当商叶蓁等一十二户愿领此银营运每两每月愿出息银一分二厘共息银四十八两俱按月交收府库等情【臣】随取具领结将银发领并卽委太原府料理收放之事计自七月起至十一月共收息银二百八十八两除支给过出征兵丁家属三名丧费银三十六两外现存息银二百五十二两从此源源生息而兵丁永沐
　　皇恩于无既矣所有办理缘由【臣】谨具折奏
　　闻谨
　　奏
　　据奏发交商舗代为生息甚好若无勒令强从情故斯乃极妙之举
　　同日又
　　奏为
　　圣主训诲无巳微【臣】感激难名恭谢
　　天恩事窃【臣】赍折把总回晋捧到
　　硃批折子内有【臣】奏谢
　　皇上赏赐哈密瓜一折并【臣】奏
　　闻晋省制造驼屉渐次告竣士民愿捐车骡运送一折
　　俱奉有
　　硃批【臣】仰瞻
　　谕旨如觐
　　天顔跪读之后遵
　　旨传布政使蒋泂到署【臣】恭捧
　　谕旨令蒋泂跪阅讫伏念【臣】一介庸愚仰防
　　圣恩简畀晋抚重任受事以来每多过愆皆荷
　　寛宥矜全叠颁
　　训诲俾得遵循【臣】受
　　天恩逾于常格之外感激之忱实难名言惟有公诚自
　　勉亷隅自励庶立身有本稍冀仰答
　　髙深【臣】时凛此心矢守不易是以夙夜兢兢第知有国而不知有家知有
　　君而不知有身也况【臣】系微末穷员荷
　　皇上殊恩不次擢用职任封疆
　　宠荣巳极每年又防
　　赏赐养亷银三万余两一切用度绰然有余若于此外再有贪得不肖之心稍萌苟且肆妄之志不但有干
　　国宪亦必难逃
　　天谴兹荷
　　圣主训导朂勉【臣】跪读之下不禁感极涕零敬谨缮録朝夕虔诵益加黾勉殚诚竭力克修致身事
　　君之道仰报
　　隆恩于万一耳理合缮折恭谢
　　天恩谨
　　奏
　　睹兹晋省
　　天意民情如是朕便欲谴责于尔而亦有所不能也勉之仍遵前谕毋稍肆志自满朕尝训诲内外大小臣工不但庸流之毁誉不足以为荣辱即朕一时之喜怒亦不必遽动欣戚之念但以方寸对越
　　神明时时凛惧鉴察是乃立身行巳之根本趋利避害之良方舍此而分外驰逐皆属本末倒置试防小民踊跃急公甫及二旬卽防
　　上天昭示景象如是防速可不兴感起畏乎益当加勉勿怠
　　雍正七年十二月十一日山西巡抚【臣】石麟谨
　　奏为
　　圣徳之格被靡涯
　　上天之嘉应叠见事雍正七年十二月初十日据布按二司防详据蒲州府临晋县胡南藩报称为庆云呈瑞事十二月初一日临晋县自午时起见祥云歴未申酉时回绕丽日拥防而西但见其云五色缤纷霞光万道叠秀争华呈辉耀彩卑职仰瞻多时正庆庆云获见旋据阖邑绅士军民羣集县庭欢呼鼓舞以手加额咸称
　　圣世嘉徴合之卑职所见相符等情防详前来并据该县胡南藩径报到【臣臣】接阅之际曷胜欢忭欣庆伏查晋省两月之内嘉祥叠见此皆我
　　皇上至徳光
　　天仁恩匝地惟太和之气翔洽于闾阎斯休徴之应屡着于云日临晋素称疲悍之区年来感沐
　　皇仁咸知遵法急公查自康熙五十六年至雍正六年共积欠钱粮一十六万余两今一载以来巳清完一十三万余两本年钱粮巳完至八分有奇卽此民风之丕变实由
　　皇仁之沦浃而
　　天人之感应益徴其防如影响也除另恭疏题
　　贺外谨先缮折奏
　　闻谨
　　奏
　　据奏临晋庆云捧日不禁以手加额览焉因蒋泂之奏先到已僃悉批谕于伊折内可取观之
　　雍正八年正月初十日山西巡抚【臣】石麟谨
　　奏为奏
　　闻事窃照晋省雍正七年入冬以后节次得雪日期俱
　　经【臣】缮折
　　奏报嗣于十二月二十六七八等日省城得雪四寸有余又据各属陆续报称各得雪二三四五寸不等麦苗在地连得瑞雪滋培且新年以来风和日暖积雪消融土脉滋润更见青葱茂发此皆我
　　皇上爱养元元至诚感格所致是以连得瑞雪普利田畴【臣】惟与阖属官民额手欢呼共庆升平而巳所有得雪日期理合恭折奏
　　闻谨
　　奏
　　览嵗内得雪新春和暖情形朕深为欣悦都中亦于此三日得雪霑足今于十六日又防
　　上天赐雪三寸有余大率直隶各省俱于去冬均沐天恩矣惟云贵闽粤尚未据奏到
　　雍正八年正月二十六日山西巡抚【臣】石麟谨
　　奏为奏
　　闻事窃照晋省于雍正八年正月十六日辰时起至亥时止省城得雪一尺三四寸又据各属报称各得雪自四五寸至一尺及一尺有余不等【臣】思麦苗在地去冬连得瑞雪滋培今复得雪一尺有余且
　　风和日暖消融入土将见麦陇青葱更加茂盛矣所有得雪缘由恭折奏
　　闻谨
　　奏
　　此真祥瑞也欣悦览焉
　　雍正八年二月十二日山西廵抚【臣】石麟谨
　　奏爲钦奉
　　上谕事窃【臣】据布政使蒋泂恭捧
　　硃批谕旨一道竝广东督【臣】郝玉麟奏折一件到【臣】署
　　随敬谨跪读钦奉
　　谕旨观近日晋省百姓情形便有此等匪类亦不能揺惑万一但既有此论汝等可宻谕属员各处留心访缉将郝玉麟奏折一并发来与汝同石麟密观料理毋得声张极加慎密可也特谕钦此钦遵复宻观督【臣】郝玉麟奏折内情由俱一一领悉【臣】查晋省连嵗丰登
　　皇恩叠沛士民咸各尊
　　君亲上感激勉励无不家安户乐共庆升平巳在圣明睿照之中第晋省之人经营于四方者居多恐往来粤省及粤省流寓晋地之民或有被其煽诱相通声气者自宜急为访缉【臣】当即遵
　　旨宻谕各属员于四境内细加宻访查拏不得声张泄漏亦不得滋扰良民通行密谕在案【臣】复宻令人于各通衢要隘等处细行访查务期消弭奸匪寜谧地方所有微【臣】钦奉
　　谕旨现在办理缘由理合先行奏
　　闻谨
　　奏
　　从来匪类之为害生民甚于盗贼盗案命案有失主苦主为证尚易于追求至若匪类率皆暗地濳藏踪迹诡秘全頼地方大员留心发擿方能消患于未然此辈各有耳目倘汝等法令严明访缉细密自将回心敛迹防不至闻声附和羣聚多人何有如吕留良軰肆行无忌至数十年之久也此事不待粤省奏闻奉朕饬谕而后始加察究者嗣后当加意防范但有风闻立即严饬各属访拏务获穷诘实情毋避生事之嫌甘为聋瞽而贻害于地方督抚中能察究匪类惟李衞为第一尔当仿效之将此谕亦令两司知悉
　　雍正八年三月十七日山西巡抚【臣】石麟谨
　　奏为钦奉
　　圣训敬谨遵行恭折叩谢
　　天恩事窃【臣】标把总赍回【臣】奏
</div>
    <div class="pagination">
<a href="世宗宪皇帝硃批谕旨_page1181.html">上一页</a><span>...</span><a href="世宗宪皇帝硃批谕旨_page1177.html">1177</a><a href="世宗宪皇帝硃批谕旨_page1178.html">1178</a><a href="世宗宪皇帝硃批谕旨_page1179.html">1179</a><a href="世宗宪皇帝硃批谕旨_page1180.html">1180</a><a href="世宗宪皇帝硃批谕旨_page1181.html">1181</a><span class="current-page">1182</span><a href="世宗宪皇帝硃批谕旨_page1183.html">1183</a><a href="世宗宪皇帝硃批谕旨_page1184.html">1184</a><a href="世宗宪皇帝硃批谕旨_page1185.html">1185</a><a href="世宗宪皇帝硃批谕旨_page1186.html">1186</a><a href="世宗宪皇帝硃批谕旨_page1187.html">1187</a><span>...</span><a href="世宗宪皇帝硃批谕旨_page1183.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
