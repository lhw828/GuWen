<!DOCTYPE html>
<html>
<head>
    <meta charset="UTF-8">
    <title>文襄奏疏 - 第 20 页/共 23 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>文襄奏疏 - 第 20 页/共 23 页</h1>
    <div class="content">　　题伏乞
　　皇上睿鉴敕部议覆施行
　　恭报开运疏
　　题为恭报西运粮船起行日期事窃【臣】惟我
　　皇上念切秦地民瘼
　　谕将漕粮二十万石
　　命【臣】运至蒲州以为备贮至计蒙
　　皇上不以【臣】为不肖委令运送【臣】益当固竭愚诚不累
　　军民必期速到庶足上慰
　　皇上加惠元元之至意【臣】昨到济已将改拨江南粮船情由并将剥船之津贴縴夫之口食一一
　　题明矣嗣【臣】来到清江寓署准漕【臣】董讷移到漕船【臣】验得内有江北之船必如江南粮船之坚固方足在黄河之内挽溜长行因随覆咨漕【臣】重加改拨江淮等卫船三百八十四只共计粮二十万石惟是雇夫之事若咨商江南督抚诸【臣】则往返之间多费日时且责之州县又恐不肖官吏扰派累民而剥船一项【臣】与漕【臣】面相商酌漕【臣】以北运亦须剥船以济浅阻若截借西行诚恐抵通有悮不若暂借他项钱粮给与各帮弁丁俟其自雇剥船仍于应给行月之内分限三年扣还清项【臣】念西运之事固属要而早达
　　天庾更为重务若各帮弁丁自雇剥船则亦可并雇縴夫不但挽拽有资而且不致累民于是计其雇船募夫之费每船实需银八十两但照将来行月扣还之数目今只可借给六十两矣每船尚缺银二十两内漕【臣】先已每船捐给银六两共银二千余两【臣】今捐银二千两委运之淮徐道刘暟又淮扬道刘殿邦各捐银一千两统而计之每船尚未足八十两之数如果不敷必须补凑之时俟【臣】前诣河南再当斟酌惟是借给六十两之项据查淮库钱粮无项可借适屯田收获籽粒变价银二万余两现贮淮安府库【臣】因与漕【臣】防商借给漕【臣】酌议三年之内自应扣项清还【臣】复宣布
　　皇仁各船弁丁无不踊跃而【臣】目前亲勘要险工尚宜料理此西运之事须得能员佐【臣】指臂代【臣】督押先行【臣】前疏巳将淮徐道刘暟上达
　　天听矣随据刘暟呈称船多路旷人役繁杂必须多遴干员分头协理方于运送不悮复详候补知州冯大奇候补知县佟毓秀梁柱张道溥昔年押运屯麦之効用守备刘景候推守备张彪等到【臣臣】见其年力精壮足共驱防即委其分头儹运协募夫船以期漕船速到【臣】赋性愚昧料事不能周详直至临事始能因时斟酌然又不敢回防已往之言致悮
　　国家之事故今日西运事务有与原
　　题相合者有与原
　　题未甚相合者总祈
　　皇上天地之大寛【臣】浅陋至于可以运至何处或需仓房暂贮然后转运其转运之时或需车辆或需骡头以及口袋必需之具容【臣】将河工诸务料理就绪即星程前往河南一带再与豫晋抚【臣】另疏
　　题报外兹据淮徐道刘暟呈报西运粮船于本月初三
　　起行日期前来理合
　　题报恭慰
　　睿怀伏乞
　　皇上睿鉴施行
　　恭报回空疏
　　题为恭报西运漕船头次回空并前后剥运情形仰祈睿鉴事该【臣】等看得奉
　　防西运漕粮二十万石原计截留太平等九帮船三百八十四只前此由淮以溯于河而自归德以上河道险阻情形较甚于徐州以下之黄河者艰难之状莫可名言【臣】等与淮徐道刘暟等仰体
　　皇上赈济秦民之圣心各矢竭蹶图维以期无负圣明委任至意于是集思广益无不以为惟有多雇剥船尽将帮船剥轻自可利于疾儹而俾所剥之民船随剥随运亦可速于抵津此【臣】等之本志也巳于本年六月初六日
　　题明在案满拟从此一剥再剥而三剥为率不过两月便可报竣岂期六月初六日以后旋为伏水涨发长有五六尺不等夫黄河上自三门而下建瓴之势如同奔马伏水不过五六尺而随路之急溜遄流奔腾澎湃昼夜如斯不特剥船无风一触便溺即九帮原船当浩瀚无涯之际非搁浅而船伤即顶溜而舟损若夫原在平穏之所或方乘风急行之时忽遇俗之所谓神水神涧顷刻漂没者则又不在搁浅顶溜之内也节据押催委官以及沿途文武帮弁等员纷纷呈报【臣】等不禁寝食靡宁心胆俱裂然相机催儹设法救防以及鼓励之事羽檄频仍无有虚日无如限于人力之无可施终不能副【臣】等仰体
　　皇上期于速到之意【臣】等就事论势从前伏汛由归德以至开封漂没损坏者旣已若是其累累今自开封以至荥泽尚有一百八十余里险阻又甚于开封以下之情形秋汛在迩若必令原船俱至荥泽而后起尽回空将必帮船尽行破坏米多漂没而后巳也船粮两重【臣】等固当速运以到孟津尤应慎重以全
　　国帑敢不曲计两全之善防耶随与淮徐道刘暟面商确酌通查妥议去后今据该道身经目击斟酌时宜详称前后雇过大小剥船一千一百余只起剥过漕米一十五万一千二百石零其九帮原船自到荥泽四十一只以及随地伤损器具不全起空各船蔡茂春等共计二百一十余只皆令回空外尚存原运漕米归并完固帮船停泊祥符境内候剥起运孟津者止四万八千七百石零并从前漂没之帮船七只剥船七只等因详报前来【臣】等覆核无异但据豫省经收委员开封府知府苏佳嗣等日报至七月三十日止共计起运过七万三千七百余石则尚有一半未到之剥船见在沿途秖以河道自荥泽以至孟津二百余里急溜尤甚而且南岸壁立陡峻非常北岸则一片大滩沮洳陷溺以是并无縴路非东风则剥船不能寸进见在沿途以及归并候剥之米倘得东风时作不难月余俱到第恐秋气渐深西风日厉以致阻滞有难臆度也至从前漂没帮剥船粮【臣】等见在设法捐补俟于事竣疏内
　　题报并见在尚有归并空船随时遣发归次修艌以济
　　新运外理合一并
　　题明伏乞
　　皇上睿鉴施行
　　重堤预给夫食疏
　　题为逺方之民应募河工工停欠帑情实事确久蒙圣明洞鉴部【臣】格于成例屡驳屡追仰吁
　　天恩始终特赐豁免以免再渎
　　天听事该【臣】等看得从前河工原无修治全河之事间有兴举无不勒之州县派募里民在司事诸【臣】固得坐享安逸而凡所派之州县用一费十民不胜其苦累矣恭遇我
　　皇上神圣文武聪明睿智以河工关系
　　国家大事力排
　　廷议而出之
　　干断不惜数百万金独任【臣辅】修治全河于时【臣辅】自分智虑短浅不胜惶悚但具有愚忠敢不仰体
　　皇上爱民以治河而又可因河以累民耶且勒募之里民老弱不齐缓急难恃用以济小工而且不足似【臣辅】奉
　　命两河竝举日需人夫十余万若循派募之旧章将必半壁号呼矣然且不特民苦于累而大工亦将贻悮无成【臣辅】于时几经筹虑乃易派募而为雇募定赏罚示劝惩遴委能员分头四出广
　　朝廷爱民德意多方鼓励设法招徕十年之中始得大工告成而民不扰惟是所募之夫逺近不一大率皆江南淮徐庐鳯之属山东东兖等府之属河南开归等府之属甚至有直之大名等处之人闻风而来乐于趋事然皆各有父母妻子则安家有费奔走道途则食宿有费力作器具则置办有费是每夫一名受雇之始即预给银数两不等以资其诸费而后始得到工到工之后仍复按工支给彼夫也者恃其筋力之强健奋其畚锸截长补短筑成千百土方然后照
　　题定每方给银若干之数扣除找给期于银工相抵而后巳此【臣辅】十年中兴举大工募民应役预给钱粮之原委也独是重堤一工奉
　　防兴筑【臣辅】亦期力图早竣飞饬各监理责令分管各员鼓舞义民照大工之例赍银星往江北东豫等处分头雇募每名预给数两不等因而如期毕集者一万余人正在按工支给兴筑甚力之时奉
　　防停工各夫无不惊惶失业四散求食而去所有预给数两之处无凭扣追随经接任河【臣】王新命查明
　　题请豁免部覆不准奉
　　防这筑堤用过预给等项钱粮着该督再行逐一明白详察具题到日再议具奏钦此是预给一项情实事确久在
　　皇上洞鉴之中矣【臣辅】于时待罪在家恭读
　　上谕早已额首为此数万穷夫感
　　圣明浩荡之恩之无涯涘也复经接任河【臣】王新命遵防逐一明白详察疏称当日监理等官领帑召募数万人夫皆系覔食穷民若不预给银两则此辈父母妻子凭何赡养又岂能枵腹逺赴江南且工作之器具栖止之棚蓆等项凭何措办此夫之不得不行预支官之不得不行预给乃从来兴工之旧例非自重堤之创始支给也后忽奉
　　防停工数万穷民伙聚淮城各员捐措解散之不暇遑
　　敢问其预给银两应请
　　皇恩一并准销等因具
　　题部覆坚执一切工程俱系按工给发工价竝无预给之例仍令在原经管各官追取报部等因在案今【臣】等复查得从前报销工程册内原无预给工价之名部驳自是有因但从前亦无半途停止之工凡有预给工完扣除是以在工有预给之实而册报无预给之名惟重堤一工忽然中止无凭扣除遂有预给之名而
　　请豁免也部【臣】身不在河固不知其原委不得不有此驳【臣】等旣在事中若复因循部议将欲追之当日预领之夫则早已鸟惊兽散矣按籍而求能保无株连滋蔓致悖
　　皇上爱养黎元之
　　圣心乎是追之原籍不可也将欲追之当日经给之员则各员奉公募夫照例预给不能逆料其工之不终而早为之规避且闲散么防贫寒彻骨安能李代桃僵势必仍责之各夫之原籍徒滋扰累是追之各员无益也【臣】等伏覩我
　　皇上溥博如天
　　赐蠲
　　赐赈之恩无岁不下霑
　　恩被
　　泽之感无人不然所当仰请
　　皇上垂念兴工之际惟恐其夫之不来而预给在先停工之后惟恐其去之不速而无凭扣追事旣出于意料之外势乃处于无可如何之中
　　特沛天恩准予豁免则【臣】等亦且同此数万贫民共邀浩荡之鸿慈矣除原任守备陈杰核减土方银一百两零巳于康熙三十年十一月内缴完河库讫王大成购交桩木细数另册送部查核外所有重堤案内预给夫食银两始末情由【臣】等据实陈贴黄难尽伏祈
　　皇上俯将【臣】等看语特赐
　　睿鉴全完
　　敕部确议施行
　　弁员并有河工之责疏
　　题为弁员并有河工之责
　　请照文官
　　题补之例以收实效永保隄防事窃惟河上文武等官各有河工专责必须熟习谙练之员然后知水土之性尽防守之方而保河道于久安也钦惟我
　　皇上圣明天纵功德巍峩其于河道机宜实见他人所
　　不能见言他人所不能言又蒙
　　俞防
　　特准管河文官坐名
　　题补忆【臣】遵行之后收其指臂之效者亦复不少惟是武员尚无定例【臣】前在任时有【臣】坐名
　　题补而部覆议准者如徐属河营守偹华成名是也有
　　【臣】坐名
　　题补而部议不准者如扬属河营守备李良相等是也【臣】维治河大槪不外筑堤束水而防河之要不外防险保堤使河道旣治之后防险有人保堤有人则自不致于冲决夺河矣【臣】查自古以来未尝不为防险保堤之计额设河夫然皆于州县有名无实并无专官督其力作又复一年之内到工无几夫水土之役成之甚难守亦不易以不素习之河夫而又加以一年无几之力作则防险保堤不过虚应故事虽欲河道之长治而不旋修旋坏又安可得乎【臣】遵
　　皇上方畧更有监于已往之特条陈于
　　皇上之前请裁河夫而为河兵复
　　请设八营之守备千把以督率之俱蒙我
　　皇上一一准行【臣】前在任时故得转饬守备千把督令河兵遇险则纠集抢救下埽签桩平时则栽栁砍栁巡堤以及驾船运料凡遇貛洞鼠穴水沟浪窝之有即修填不使稍有渗漏再每五日令各弁员将督率河兵分工力作之事俱一一开写呈报【臣】衙门以考其弁兵之勤惰此所以借
　　皇上之威灵而险工堤工得以保防不坏自【臣】去任之后河营员弁部选日多而谙练之弁遂复日少【臣】去冬同户部侍郎【臣】博济等勘阅工程之时因将河上事宜问及弁员有茫然不能登荅者甚至问及河上之地名路程之逺近俱不能对因今日弁员中已谙河务者少而不谙河务者多若更迟数年则陞迁老死熟谙河务之人尽去而防险保堤更不能再收力作之效矣伏祈
　　皇上俯念河工关系重大文武员弁均有专责文官旣
　　准以熟谙河务之人坐名
　　题补则弁员并当照文官之例亦准以熟谙河务之人坐名题补则文武齐驱弁兵效命其于防险保堤实大有禆
　　益也伏乞
　　睿裁勅部议覆施行
　　义友竭忠疏
　　奏为义友竭忠
　　王事尽瘁捐躯微【臣】生死难安仰吁
　　圣慈推恩分卹以慰幽魂以励草野愚忠事切【臣】一介
　　寒微歴防
　　皇上天恩拔擢于康熙十年由学士陞授安徽巡抚大凡外官自州县以上有刑名钱谷之责者必以礼聘士协同料理名曰幕賔【臣】于是时留心访求未得其人适有浙江钱塘县儒士陈潢者游学京师偶与【臣】遇【臣】见其状貌魁梧器宇凝重动止语黙咸秉以礼【臣】遂聘以同行并令敎【臣】子焉然【臣】亦未之奇也徐而察其学问似非章句探其言论悉具性情【臣】亦未之信也乃自抵皖署后【臣】与之寝食惟俱朝夕讨论讲求政事始知其识明敏而深厚其才肆应而曲当【臣】不禁爱之重之矣【臣】抚皖六年适当军兴之际陈潢之裨益实多然此六年之中犹为【臣】一人之私借而非有所宣力于
　　国家也迨康熙十六年三月【臣】复蒙
　　皇上天恩陞任总河当两河敝坏之后前此覆辙频仍闻者心惊见者胆落无不以畏途视之【臣】虽报効有心而设施无术亦岂能无忧惶悚惧之心陈潢即毅然告【臣】曰遗大投艰岂得无惧但能实心力行则天下无不可为之事正可借此以报
</div>
    <div class="pagination">
<a href="文襄奏疏_page19.html">上一页</a><span>...</span><a href="文襄奏疏_page15.html">15</a><a href="文襄奏疏_page16.html">16</a><a href="文襄奏疏_page17.html">17</a><a href="文襄奏疏_page18.html">18</a><a href="文襄奏疏_page19.html">19</a><span class="current-page">20</span><a href="文襄奏疏_page21.html">21</a><a href="文襄奏疏_page22.html">22</a><a href="文襄奏疏_page23.html">23</a><a href="文襄奏疏_page21.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
