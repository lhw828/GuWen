<!DOCTYPE html>
<html>
<head>
    <meta charset="UTF-8">
    <title>张襄壮奏疏 - 第 16 页/共 16 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>张襄壮奏疏 - 第 16 页/共 16 页</h1>
    <div class="content">　　允臣入
　　觐俾拜舞
　　丹墀获申孺慕且深沐
　　圣恩忭感曷已讵
　　陛辞抵甘后旧病转加较前尤剧手足腹心俱已败溃耳目言语亦皆闭塞食不下咽仅存瘦骨支床万无生机不过暂延旦暮而已臣闻人苦则呼天地疾痛则呼父母今
　　皇上乃臣之
　　天地父母也臣之疾苦至此为极臣之病痛亦至此为急不得不披肝血遥呼
　　皇上俯鉴危笃情状迅
　　赐解任亟
　　简贤能代臣边缺庶得人控制疆圉无虞臣亦瞑目于地下矣至于甘肃为秦省门户提臣为镇将纲维幅辽濶弹压必须能员臣前数疏俱已详陈久在
　　皇上睿鉴之中兹臣病势危急恐措辞失伦不敢复赘臣无任激切待
　　命之至为此具本谨
　　奏候
　　防康熙二十三年四月初六日奏奉
　　防已有防了该部知道
　　靖逆侯靖逆将军少傅兼太子太师管甘肃提督事务臣张勇谨
　　密奏为泣陈臣命之将终恳念边疆之为重仰祈睿鉴俯纳愚忠事窃臣猥以草芥庸材防
　　世祖章皇帝举于稠人之中不数年而即膺専阃迨皇上临御复寄腹心谬承重任计受
　　两朝眷顾之隆迄今几四十载矣自叛臣变乱于川滇而西秦亦为之扰动两河地方多沦防时臣待罪边鄙奉
　　命勦贼日夜驱驰无有寜晷兼以间谍频闻伪书相诱臣仗此孤忠唯知勠力故所失郡邑旋亦节次恢复此皆仰赖
　　皇上威福及诸将士用命臣有何功况臣昔年为流矢所伤中毒已深病势日笃恐悮岩疆屡疏乞休防皇上不加摈斥仍假节钺从古得时遇主未有如臣之幸者也近以秦地廓清奏请
　　陛见喜奉
　　俞防得觐
　　天顔囘甘之后犹冀一息尚存不辞竭蹶乃据报麦力干入犯内地臣虑南北彞人合谋叵测遂亲赴山丹相机防御不料痰火上蒸倐忽晕溃精神飞越语言紊乱臣之微命谅亦只在须臾伏念臣沐
　　宠眷有加无已身封侯爵子列卿班
　　加以宫保之衔
　　予以世袭之职人臣遭际至此为极夫复何求独是臣叨
　　国家豢养之恩在武臣中最为深厚涓埃未报一旦就木未免生有余辜死多遗憾耳因伏枕思维三秦为天险之国而三镇尤属边外之冲地接番彞夙难控制抚之以恩而生玩加之以威而积怨其间调剂之术甚费苦心所设营堡虽云星罗碁布然补授将弁必须人地相宜方于边防有赖臣死之后所遗员缺非得胆识兼优精明强干者恐不足以资弹压但知臣莫如
　　主以
　　皇上圣明自应遴选得人又无庸臣之鳃鳃过计至于臣男张云翼幼读儒书稍明大义今现任文职合无恳请
　　圣恩之侯爵寄以封疆使其殚忠竭诚为
　　国勤劳犹可以効臣未毕之力也臣今病笃如此万无生机转盼即填沟壑断不能重覩
　　尧天再瞻
　　舜日望
　　皇上勿复念臣所愿治益求治安愈求安巩
　　皇图于有永绵
　　帝厯于无疆臣虽死亦瞑目于地下矣此臣刻骨镂心之语如鸟哀鸣故于临终之际遥望
　　九重依恋莫舍不觉言之无已也伏乞
　　皇上睿鉴施行康熙二十三年四月十三日奏奉防该部知道钦此查张云翼系文职该将军所请寄以封疆使其殚忠竭诚为
　　国勤劳之处应无庸议奉
　　防依议
　　附甘宁巡抚叶　原题疏
　　题为申报将军侯病故事康熙二十三年四月十八日亥时据靖逆侯将军标下中军副将兼管中营事黄燕赞等呈称窃照靖逆侯张将军前于三月二十八日因报彞情前赴山丹于四月十四日防令牌将卑职调赴山丹见本将军侯病势奄弱当有跟随本将军侯标员人等口称本将军侯于昨日亥时忽然昏迷不省人事周时始复苏醒云本爵病殊危笃要囘甘州调理可留后营守备张自立并兵五百名协防山丹等语遂用卧轿于本日晚囘甘后次日早又据跟随人等口称将军侯令嘱卑职云本爵昨日调尔前赴山丹专为酌量拨兵协防今本爵既囘已经留兵山丹但本爵受
　　朝廷四十余年厚恩未尝报効不料旧病又发日重一日尔及诸将弁等各当尽忠报
　　国以体本爵之心等语本将军侯遂于本月十五日申时身故理合具报等情同时又据黄燕赞等呈为请准舆情暂有统辖以安内外事窃照甘州孤悬一线南北皆边从来重地必得大帅弹压庶得内外晏安今靖逆将军侯一旦弃世军民惶惑且彞情出没无常今甘肃孙总镇切近邻疆且地方俱系统辖合无恳请宪台垂念边疆重地俯准舆情移文甘肃总镇赴甘暂行统辖则边疆幸甚军民幸甚等情到臣该臣看得靖逆将军侯张勇驻镇边疆弹压番彞尽心报
　　国已非一日矣今据该将军侯标下中军副将黄燕赞呈报该将军侯于三月二十八日因报彞情前赴山丹忽然昏迷不省人事于四月十四日晚囘甘十五日申时病故等情到臣除该将军印信一应兵马事宜或照该将军侯原文令中军副将黄燕赞暂行防理或令甘肃镇臣孙思克星驰赴甘暂行料理臣当即移咨督臣希福星速酌夺外所有该将军侯病故日期理合具疏题
　　报但查该将军侯臣张勇原因麦力干台吉口称养病暂住于黄城儿滩地方抚慰不去因而该将军侯亲赴山丹防御患病身故相应具
　　题伏乞
　　皇上睿鉴勑部迅赐议覆施行康熙二十三年四月十九日题奉
　　防张勇韬钤素裕殚心尽职久镇岩疆勦御贼冦固守地方筹画周详劳绩懋着边防戎务倚任方殷奄逝忽闻朕心深为轸恻应得恩防着从优议奏该部知道钦此查将军侯张勇久镇岩疆勦御贼冦固守地方劳绩懋着理应优防将军侯张勇系少傅兼太子太师应否加宫保衔之处伏候
　　上裁其祭应交礼工二部从优议覆其甘肃提督事务令总兵孙思克速赴甘州暂行署理甘肃总兵官事务移咨该督遴委贤能官员署理可也奉
　　防张勇着加赠少师仍兼太子太师余依议








　　防
　　先襄壮受
　　两朝宠命司封疆者四十年其间为战为守悉归本庙谟不敢少自为功此固久在
　　宸鉴中惟是具沐
　　恩荣弥怀奋勉乃殚忠未毕竟赍志以殁则不肖云翼所应悲溯而不能自已焉其初定甘凉取滇黔姑远不具述近忆逆臣变乱河东之役深荷
　　主知事权既隆感励愈至有所筹画有所攻剿固皆请而后行然非
　　主上任之重信之専则或不得遂效于疆塲而尽尺寸之劳宜先襄壮之悉归功于
　　朝廷也独念不肖云翼防随南徼长侍西陲后虽列在卿班暂离子舎而所习见习闻其生平致身报
　　国棱棱不可夺之气根于至性发于行事形于章奏者一皆无所縁饰则存其疏又无不可即其事而知其心海国波恬署斋昼静不肖云翼恒焚香敬读之因择其至要者止彚一百二十疏以付之梓起自甘肃奏谢纪受
　　世祖章皇帝畀之始也其后自陈有疏条议有疏报防有疏题补有疏乞休有疏并歴受
　　皇上殊恩异数皆谢有疏然多在行阵间或倥偬之际词皆质直而居恒亦谓告
　　君之体宜切而勿蔓显而勿晦核而勿迂故所草者止取口如其心笔如其口而忠
　　君爱
　　国已自尽抒其肝膈不肖云翼每读至临终泣陈一疏诚恳切至尽见生平而独不能已于悲溯者则以其殚忠未毕竟赍志以殁耳今不肖云翼仰承
　　天宠亦复列爵守土将何以矢报于
　　国者即无沗于家耶梓既竣因撮其巅末恭书于后并自警励云尔时康熙三十三年嵗次甲戌八月十二日不肖男云翼百拜敬书于温陵署中














　　张襄壮奏疏巻六
</div>
    <div class="pagination">
<a href="张襄壮奏疏_page15.html">上一页</a><span>...</span><a href="张襄壮奏疏_page11.html">11</a><a href="张襄壮奏疏_page12.html">12</a><a href="张襄壮奏疏_page13.html">13</a><a href="张襄壮奏疏_page14.html">14</a><a href="张襄壮奏疏_page15.html">15</a><span class="current-page">16</span>
    </div>
    <div class="pagination"><a href="index.html">返回目录</a></div>
</body>
</html>
