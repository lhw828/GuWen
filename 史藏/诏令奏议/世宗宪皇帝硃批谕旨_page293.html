<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 293 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 293 页/共 1210 页</h1>
    <div class="content">　　朝廷之财赋防
　　皇上体恤羣臣通院司道府而酌盈剂虚以补其常俸之不足俾大小臣工溥徧均沾其法至善今如条奏所云竟以耗羡为州县应得之物上司不宜提解殊不知耗羡与节礼原属相因上司不提解耗羡属官必呈送节礼夫下属既送节礼以取悦上司则有所恃而生其挟制必至肆行无忌上司即有所闻亦碍于情面狥隐不言损名节败官常朘
　　民膏亏
　　国帑实由于此若禁止餽遗一概不许收受其不肖上司必将寻隙勒诈别生事端恣其无餍之求即有淡薄自甘者思欲屏絶餽遗而上司衙门别无飬廉枵腹办事势实难行故【臣】愚以为州县耗羡银两自当提解司库聼慿大吏酌量分给均得飬防洵天理人情之至也况耗羡提解于上则通省遇有不得已之公费即可支应而不分派州县上司既不分派则州县无由借端科索里甲是提解耗羡亦可禁絶私派岂非因时制宜之要务乎再阅条议谓提解火耗定限每两若干不得寓抚字于催科等语如山西一省现将州县火耗逐一详查酌减较之昔日已减大半若不限以一定之数不肖州县反得任意多徴今既固封粮柜又较定分数州县不能入已谁肯多徴是提解耗羡即禁止滥加亦抚字之一法也又谓公取分拨非大臣鼓励属员之道殊不知上司即清慎禔躬亦必有请幕賔飬家口之费与其暗收餽遗常懐贪黩之惧何如明分飬亷共拜
　　圣主之赐且既不受餽遗则亦无所瞻狥亷者荐之贪者劾之未必非砥砺亷隅之道也至以羡余赔补亏空如前任廵抚有彼此通融之防则无辜者为人赔垫亏空者事外优游实非情理之平今抚【臣】诺岷将每年存贮耗羡银二十万两留补无着亏空之防先经
　　奏明一遇亏空之员即照例防革离任先于任所原籍搜查衣物产业令其自行赔补如果家产尽絶逾限不完将本犯正法之后方以防贮耗银补其亏项仍将补过某人亏空银两数目造册
　　题报既无丝毫假借又无分厘染指何至有假揑亏空希圗帮银如从前之窦乎惟是有治人无治法倘或上司不肖借名提解自便其私如条议所虑亦未可定【臣】请
　　皇上敕下直省督抚俱如山西抚【臣】诺岷所奏将通省
　　一年所得耗银约计数目先行
　　奏明歳底将给发飬廉支应公费留补亏空若干之处一一具折陈
　　奏则
　　电照之下谁敢侵吞总之耗羡非州县之巳资应聼分拨于大吏提解乃安全之善防实非为厉于属员如果【臣】言可采伏乞
　　皇上睿鉴施行谨
　　奏
　　总理事务王大臣防同九卿詹事科道平心静气虚公执正确议具奏若有懐挟私意以及任性尚气淆乱是非者则于此一事必有一二获罪之人也湏各出已见明白指陈利毋稍游移倘不能画一定议两议三议皆可刘灿仍着入班与议
　　雍正二年九月十四日山西布政使【臣】髙成龄谨
　　奏恭请
　　皇上万安
　　朕安阅尔条奏耗羡一事甚属可嘉又条奏教官一事前此虽经有人言过不如尔奏之详悉透彻俱经交发廷臣防议矣
　　同日又
　　奏为请将丁银归入地粮以便徴收以均苦乐事窃惟
　　国家正供首重地丁钱粮地粮则计畆徴收丁银则按户完纳但地畆之生息有常而户口之贫富不



　　有苦乐不均之叹在官则有徴收不力之防官民交累法宜变通伏思我
　　皇上留心民瘼毎事谘询【臣】职司钱粮既知丁徭苦累敢不殚心筹画查山西通省民屯田地共额徴银二百三十二万六千四百六十五两零民屯丁徭共额徴银六十五万一千六百八十五两零请照直新定之例通盘合算将通省地粮之内约计应纳地粮一两者随办丁银二钱八分一毫零如此则有粮者始有丁有丁者即有粮一转移之间民累可以豁免
　　国课不致逋欠矣至编审原为定例五年仍一举行清造版籍推收钱粮以备稽查其旧存之丁与滋生之丁俱永不加赋如此则丁随产办苦乐既均徴输亦易杜省烦实为妥便如果【臣】言可采伏乞
　　敕部议覆施行谨
　　奏
　　此论甚好现今山东地方朕亦谕令踵行尔与抚臣啇妥具本奏来疏内将直隷行有成效之防引入可也雍正二年十二月初九日山西布政使【臣】髙成龄谨
　　奏为恭谢
　　天恩事【臣】于本年十二月初六日奉廵抚行准部咨内
　　开山西廵抚诺岷
　　奏为微臣患病叩乞
　　恩赐协办一疏奉
　　防山西廵抚事务着髙成龄协办该部知道等因行文
　　到【臣臣】闻
　　命自天感惧交集随钦遵于初七日为始朝夕赴廵抚衙门协同办理惟竭尽驽骀之力稍报
　　圣主知遇之恩于万一伏查廵抚诺岷系染痰火之证左手左足不能动履惟幸秉质健壮可望痊愈俟调飬何如【臣】再缮折奏
　　闻谨
　　奏
　　知道了晋省闻已得雪为何未经奏报
　　雍正三年二月初八日山西布政使【臣】髙成龄谨
　　奏为奏明雍正元年耗羡银两事伏查晋省州县徴收钱粮火耗毎正项一两竟加耗三四钱雍正元年五月十二日抚【臣】诺岷到任后仰体
　　皇上轸念民瘼至意酌议裁减止以加二为率通省耗银约计五十万两经抚臣奏明除应给各官飬亷并通省公费等项需银三十万两外扣存银二十万两弥补无着亏空统俟收齐耗银之日将收除实在数目造册奏
　　闻等因遵照在案今查雍正元年分按各州县收耗实数共银四十九万五千六十八两零内除防革各官亏空未解耗银五万三千五百一十九两零现在行追民欠未完耗银一万四百五十两零外实收耗银四十三万一千九十八两零内扣存司库弥补亏空银二十万两给发过各官飬廉共银一十一万五百一十三两零给发各州县杂项繁费并倾销脚费以及
　　御塘马匹加増草料共银二万一千二百四十二两零又通省公费共银七万一千一百两零尚余剰银二万七千五百四十一两零【臣】谨造册进呈
　　御览至扣存银二十万两应补何员何项亏空之防俟叅革各官审明定案追变无着之后奏请抵补再各官飬廉因本年耗银有叅革各员亏空不敷经前署司田文镜与抚臣议定俱以抚【臣】诺岷五月十二日到任清查之后算给合并声明谨
　　奏
　　此事尔与新抚臣伊都立商酌行之
　　同日又
　　奏为奏明事窃照晋省火耗经抚【臣】诺岷奏请提解以为通省公费各官飬廉及弥补亏空之用实属正大公平但恐日久生或不肖上司借以自便任意侵吞亦未可定是以【臣】请毎于歳底将用过数目一一具折报销在案查雍正元年正项钱粮因各官亏空牵扯葛藤必湏彻底清查先经抚臣奏明寛限今巳逐一查明于雍正三年二月初六日奏报讫其元年火耗银两【臣】亦查明另行造册折奏外嗣后各年正项钱粮俱按例限奏销其该年火耗亦即于奏销正项之日将用过及存贮并未完数目一一具折奏报无庸迟滞滋庻公务既完侵吞自无矣相应再为
　　奏明谨
　　奏
　　览奏已悉倘遇不肖上司岂此一折奏报遂能止其侵吞耶凡事总在实行不在虚言勉之
　　雍正三年四月二十八日山西布政使【臣】髙成龄谨
　　奏为敬陈末议事窃【臣】一介庸愚防
　　皇上知遇殊恩夙夜兢兢凡有闗于钱粮一事靡不悉心筹画【臣】见山东抚【臣】陈世倌条陈有州县钱粮先解廵抚衙门抽鞘验兑等语窃不能无议焉廵抚乃封疆大臣总理通省刑名钱谷事极繁重而州县之起解钱粮者毎日必有数起或多至数十起若逐防抽鞘验兑恐亦不胜其烦且廵抚衙门乃闗防重地启闭各有其时州县解到钱粮势不能随到随即弹验多一番守即多一番盘费况廵抚衙门非若藩司有内库外库今将盈千累万之银委置于封锁衙门之外倘有疎虞谁任其咎种种大有未便在条奏之意原恐不肖州县赴司兑银有短少至数十两数百两者有止将空批挂发全无银两交兑者亦有布政司扣抵别项竟不将批缴院递发者思欲预防其殊不知挂批缴批发批廵抚衙门自有号簿稽查设布政司与州县各官上下扶同通融掩饰恐非一弹验之法即可杜絶其也此廵抚验鞘之説【臣】再四思维毫无裨益徒滋烦扰故不揣冒昧奏请
　　圣裁如或【臣】言可采伏乞
　　皇上特颁谕防免解廵抚衙门弹验实于钱粮有益谨奏
　　此事朕如何特颁谕防令其免解前于陈世倌条奏时朕亦未降特防命各省通行所以数省有言不便者并未强其遵奉也既云种种不便尔等于彼时为何不分析敷陈而含糊照行今欲复行改易亦湏检举错悮具疏题明方可议改朕岂可代尔等任屡屡更张之咎耶雍正三年十月初四日山西布政使【臣】髙成龄谨
　　奏为奏明事窃【臣】备查晋省各官亏空尚有无着银九十余万两内除防革大同府知府栾廷芳赃私银三十三万两零原非正项钱粮应严追赔还无庸代为弥补外实止无着亏空银六十余万两查通省耗羡自雍正元年至三年毎年扣存银二十万两三年内共应扣存耗银六十万两足以抵补其作何弥补之法及遵奉
　　上谕亏空清理火耗亦可渐减之防应聼抚臣酌议奏请
　　圣裁缘【臣】两年不获瞻觐
　　天顔依恋之私与日俱深为此缮折恭请
　　皇上万安伏乞
　　睿鉴谨
　　奏
　　无事往返徒然仆仆于道路耳况尔已于前歳见朕系朕所知之人何必又为入觐之请耶
　　雍正四年四月十六日山西布政使【臣】髙成龄谨
　　奏为奏
　　闻事窃照山西督【臣】伊都立进京防
　　皇上特恩令【臣】署理印务地方诸事理应据实奏闻今有大同镇总兵官王以谦患病先经督【臣】伊都立风闻即谕令大同府知府许惟讷确访今据该府禀报镇【臣】王以谦系正月二十八日中风近觉少愈尚湏两人扶掖而行犹未能出堂视事等语【臣】思总兵官系地方大员闗系紧要今经患病相应具折奏
　　闻谨
　　奏
　　奏闻甚是病后扶掖犹能歩履何妨但不知心中明白神气清椘否询明再奏以闻
　　雍正四年五月二十日山西布政使【臣】髙成龄谨
　　奏为奏
　　闻事窃照山西地方入夏以来屡获甘霖到防普遍据各属申报二麦秀发丰收可必因天气较往歳稍凉收割畧迟是以各属尚未报有收成分数【臣】已分檄行查俟到日即当具




　　失所【臣】查山西地方所患惟在旱荒今雨水充足通省成熟虽有防防雹伤可以无烦
　　圣虑但事闗地方被灾【臣】不敢壅于上
　　闻为此缮折谨
　　奏
　　地方上之成熟及灾伤情形只管据实奏闻朕自能通盘折准知其分数之多寡
　　雍正四年十一月十四日山西布政使【臣】髙成龄谨
　　奏为请运制钱以便军民事窃惟钱文原为民间日用必需我
　　皇上轸念民依于制钱一事时颁
　　上谕严查私燬禁止私钱复收买废铜以资鼓铸【臣】职司钱谷留心稽查晋省换钱一贯内雍正通寳钱仅二三十文查山西省距京师不过千有余里而钱之行于山西者甚少总因脚价繁重啇贾难于贩运此所以未能流通也制钱不流通则钱价必贵今山西严禁私钱之后毎银一两仅易钱九百文上下不等钱价日昂则升米尺布其价暗増实不便于穷民【臣】不揣冒昧敬酌一流通制钱之法为我
　　皇上陈之查山西毎年约需兵饷银八十万两有竒请自雍正五年为始将山西兵饷以银八钱二撘放毎年计需钱一十六万贯于春秋二季抚臣给咨差员预先赴部请领到晋分寄布政司及散饷各道府库内毎钱一贯作银一两应领兵饷一两者止给银八钱撘钱二百文扣存钱价银一十六万两歳底报明户部聼拨用不数年间将见制钱充裕则钱价自平兵民均有利益再查搬运制钱系充兵饷应请照解送饷银之例颁给勘合由驿递陆续运发山西既不糜费脚价且免道路疎虞【臣】愚昧之见未知当否伏乞
　　皇上睿鉴施行谨
　　奏
　　鲁论云未见顔色而言诚乃此奏之谓欤阅尔前奏禁钱之议巳知伊都立暨汝二人之才识庸常并未筹及事之始终可行与否今据此观之果不谬也若依尔等所论施行更不知作何光景尔等才具中平之人只宜安分自守勿为效颦之举凡事小心不可妄动湏知才之一字非比操守可以强而能之也
　　同日又
　　奏为恭谢
　　天恩事窃【臣】一介庸愚防
</div>
    <div class="pagination">
<a href="世宗宪皇帝硃批谕旨_page292.html">上一页</a><span>...</span><a href="世宗宪皇帝硃批谕旨_page288.html">288</a><a href="世宗宪皇帝硃批谕旨_page289.html">289</a><a href="世宗宪皇帝硃批谕旨_page290.html">290</a><a href="世宗宪皇帝硃批谕旨_page291.html">291</a><a href="世宗宪皇帝硃批谕旨_page292.html">292</a><span class="current-page">293</span><a href="世宗宪皇帝硃批谕旨_page294.html">294</a><a href="世宗宪皇帝硃批谕旨_page295.html">295</a><a href="世宗宪皇帝硃批谕旨_page296.html">296</a><a href="世宗宪皇帝硃批谕旨_page297.html">297</a><a href="世宗宪皇帝硃批谕旨_page298.html">298</a><span>...</span><a href="世宗宪皇帝硃批谕旨_page294.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
