<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 671 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 671 页/共 1210 页</h1>
    <div class="content">　　奏为奏
　　闻事窃惟我
　　国家统一寰区声教广被是以万邦向化重译来朝我
　　皇上优待逺人体恤僃至一切夫马船只令各省给以勘合应付于柔逺之道至矣极矣今【臣】访闻得暹罗国贡使四员自广东由山东赴京进
　　贡广东省给发勘合差顺徳县廵检陈珪伴送于本年四月十七日进山东滕县界四月二十七日在东平州逗留三日始行闻其勘合二道共夫二百六十四名马二十八匹今经过州县先有传单一纸传知前站用夫二百五十名较勘合少十四名马四十疋较勘合多十二匹额外用车二十五辆又每站需索上席四桌下席十桌前站三人银三两象奴三人银三两二钱等费【臣】念逺使感荷
　　圣化输诚进
　　贡所至之处自必奉法惟谨今于勘合之外多索车辆酒席等项在贡使远人何由而知此皆通事及伴送人员等借名需索扰累地方者也【臣】忝任封疆既有所闻不敢不据实奏
　　闻为此谨
　　奏
　　察漕御史旋京业据奏闻即命其具疏纠防矣续接此奏嘉悦览之举凡外任大臣人人咸肯如此据实入告则凡无知妄为之軰莫不屏气敛迹孰敢肆行无忌耶候另有谕防
　　雍正七年五月二十一日河东总督【臣】田文镜谨
　　奏为恭报东省二麦收成分数仰祈
　　睿鉴事窃查雍正七年五月初十日经【臣】将豫省二麦
　　收成分数恭
　　奏在案兹据东省各属具报现今二麦俱巳登场其收成分数自十分九分以至八分七分不等理合据实恭
　　奏仰慰
　　圣懐惟据青州府安邱县报称五月初七日雷雨近城地方下有冰雹二麦秋苗有无被损现在确查另文申报等语其被雹地方寛长若干未据声明【臣】当即檄行布政司委员速行确查详报外合先奏
　　闻但【臣】思此时二麦刈获居多谅无妨碍即秋禾或有被损尚可再为播种俟确报到日另折恭
　　奏再豫省于五月十七八九等日据开封卫辉彰徳陈州各属俱报得雨入土三四寸四五寸不等相应一并奏
　　闻伏乞
　　圣鉴谨
　　奏
　　今嵗直隶各省虽不为旱大都雨水欠足从来物极必反春末夏初既苦恒旸夏末秋初或恐霖潦不免也一切河工隄岸之防护俱当绸缪于早加倍慎重将朕此谕转传河臣嵇曽筠暨大小河员悉令知之
　　同日又
　　奏为钦奉
　　上谕事雍正七年五月初六日据提塘官黄震赍到内阁大学士移防内开雍正七年三月二十四日内阁奉
　　防所有颁发上谕每省应发若干尔等酌量颁发令该督抚将军提镇等转饬各属广行宣布务使穷郷僻壤家喻戸晓钦此钦遵等因计颁发到【臣】一本河道总督一本副总河一本学政一本河北南阳总兵各一本布政司一本样本二本按察司一本【臣】随躬率在城文武各员出郊跪迎至署恭设香案望
　　阙叩头宣读讫窃惟
　　君臣者天地之常经忠孝者生人之大义我
　　朝自
　　太祖
　　太宗
　　世祖
　　圣祖积徳累功久安长治我
　　皇上克绍鸿基
　　龙飞御极
　　天心协应叠见嘉祥凡含生之类负气之伦莫不尊君亲上共游于光天化日之下矣不意有大逆不道如
　　曽静等者背理逆
　　天造言侮
　　圣肆为诬谤之词极其悖逆之语狼嘷犬吠实何异是即寸磔以谢天下犹不足以泄神人之愤快臣庶之心乃我
　　皇上本覆载之公行神圣之事光明正大日月莫逾至
　　孝纯忠
　　天
　　祖共鉴薄海内外固无不共见共闻共知共信今防皇上颁发
　　圣谕布告天下煌煌
　　天语揭至公无我之心洋洋
　　圣谟昭地负海涵之量惟是【臣】跪读之下实不禁切齿痛心眦裂髪指恨弗食其肉而寝其皮也谨将颁到
　　上谕十本随即分发各衙门并饬令布政司照式刋刻广行宣布则凡逆贼軰之居心行事在穷郷僻壤平日之未克周知者莫不家喻戸晓斯纲常之大义以伸而普天之公愤亦泄矣所有奉到缘由理合缮折恭
　　奏伏乞
　　圣鉴谨
　　奏
　　既遇此种怪物不得不有一番出竒料理倾耳以听可也
　　同日又
　　奏为豫省办理车骑事宜动用耗羡银两据实奏明仰祈
　　睿鉴事窃照车骑兵丁一案【臣】节奉部咨逐一遵照料理于雍正七年五月初四日经【臣】将兵丁起程日期恭
　　奏在案至办理各项动用银两之处【臣】查前后部文有行令在藩库银两内动支者有行令在公项内给发者【臣】伏思正项钱粮与公项银两均属
　　朝廷库帑而前后动用银两同为一案是以【臣】饬令布政司一并在于公项内动支给发除将动用细数造册送部外所有车骑案内办理各项并动用雍正七年分贮库耗羡银两数目【臣】谨条析另折恭
　　奏伏乞
　　圣鉴谨
　　奏
　　仍照原议赏赐兵丁银两支给将弁俸薪皆动用正项钱粮其将弁至京路费暨制造棉甲备办行装雇骡等务俱动用公项银两如此方与他省画一虽云均系库帑其实大有不同遵防行毋违
　　同日又
　　奏为恭报动存耗羡银两数目仰祈
　　圣鉴事窃查豫省自雍正二年起至雍正五年所有收过各年耗羡银两并动支数目业经【臣】节次恭折奏
　　闻兹据署布政使谢旻造册详报内开雍正六年分原贮司库各年耗羡共银五十万四百二十一两零又自雍正六年正月起至嵗底止新收过各年耗羡并归还原款共银二十六万五千六百五十两零新旧二项共银七十六万六千七十一两零内除起觧各部补平帮费等银暨布政司详明【臣】衙门存案动支过各官养防并各项应需用银共一十六万二千六百五十八两零实在贮存司库各年新旧耗羡共银六十万三千四百一十二两零所有雍正六年分贮存动支过新旧耗羡银两年款数目理合恭缮细折一并据实奏
　　闻仰祈
　　圣鉴谨
　　奏
　　卿料理一应钱粮事件考核精明出纳妥确朕实笃信无疑此奏不过闲览耳应咨部者仍照例咨部存案备查
　　同日又
　　奏为钦奉
　　圣训据实覆奏事雍正七年五月十三日【臣】家人赍回
　　【臣】恭报河东得雨日期折内奉有
　　硃批谕防仰见我
　　皇上朝乾夕惕敬
　　天勤民之念无时不存
　　圣徳髙深非【臣】愚所能仰窥万一又防
　　圣训谆谆以敬诚垂诫【臣】跪读之下感悚交集窃查豫省自本年三月十二日以后河北一帯稍缺雨泽然赖去冬以至今春二三月雨雪深透土膏滋润虽觉缺雨实不为旱自四月二十六七八及五月初四等日通省各得大雨后现今二麦俱巳收获讫【臣】遍加察访委无失收之处【臣】恐上厪
　　圣念随经陆续恭




　　皇上福庇河流循轨中刷深桃汛以来水势平穏其



　　圣懐至于敬诚之心刻不可懈满假之念刻不可存【臣】
　　益当谨志
　　圣谕服膺勿失焉耳又于【臣】具
　　奏济东道张体仁折内奉有
　　硃批谕防伏念【臣】一介庸愚荷防
　　圣恩总督河东察吏安民时刻在念是以偶有所知无
　　不入
　　告兹钦奉
　　谕防遵当再为试看若夫豫省道员粮储道张建徳有办漕之责管河道祝兆河北道朱藻有河防之任南汝道缺业经【臣】
　　奏请以登莱青道李英调补防
　　皇上俞允在案均未便将张体仁调补且张体仁在东省亦系【臣】所辖惟有留心试看以仰副我
　　皇上爱惜人材之
　　圣意所有奉到原折理合恭缴谨
</div>
    <div class="pagination">
<a href="世宗宪皇帝硃批谕旨_page670.html">上一页</a><span>...</span><a href="世宗宪皇帝硃批谕旨_page666.html">666</a><a href="世宗宪皇帝硃批谕旨_page667.html">667</a><a href="世宗宪皇帝硃批谕旨_page668.html">668</a><a href="世宗宪皇帝硃批谕旨_page669.html">669</a><a href="世宗宪皇帝硃批谕旨_page670.html">670</a><span class="current-page">671</span><a href="世宗宪皇帝硃批谕旨_page672.html">672</a><a href="世宗宪皇帝硃批谕旨_page673.html">673</a><a href="世宗宪皇帝硃批谕旨_page674.html">674</a><a href="世宗宪皇帝硃批谕旨_page675.html">675</a><a href="世宗宪皇帝硃批谕旨_page676.html">676</a><span>...</span><a href="世宗宪皇帝硃批谕旨_page672.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
