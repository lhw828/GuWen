<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 590 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 590 页/共 1210 页</h1>
    <div class="content">


　　硃批谕防巻一百二十五之十六
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻一百二十五之十七
　　硃批鄂尔防奏折
　　雍正九年正月二十八日云贵广西总督【臣】鄂尔防谨
　　奏爲逆首全获各路荡平事窃照乌贼一案自十二月十七日已将前事具折奏
　　闻【臣】因地方虽经恢复逆首犹未尽擒则根株尚存后患未熄随更严饬军前凡禄氏逆族及逆党头人一孽未尽则罪不抵功一寨未清则赏不胜罚乌防所属则专责之哈元生徐成贞韩勲等东川所属则通檄各将详切指示奬其前劳防其后效寛其巳徃望其将来总期早结大案务爲永图节据哈元生等报称分遣各将带领官兵搜山捕箐猓贼皆潜匿深林啸聚险硐遇兵则拒敌势急则奔逃各路毎日被官兵鎗礮打死刀箭伤死滚岩投
　　江而死者多寡不等其活捉追擒并搜获逆贼大小男女兵器什物牛羊马匹亦多寡不等凡属贼巢业巳扫荡一空然而禄万福一日不获贼情一日观望擒贼擒王尤不可稍懈续据徐成贞报称躧得禄万福自破鼠复逃回鲁甸后箐宻遣本标把总頼君翼带兵前徃令开化把总张有礼与乡导张广扮作夷人分路捕踪阅六昼夜于十二月二十四日找着禄万福随劝诱招安禄万福因同奶公罗士贤即罗阿摸家人李洪义并带出汉人江文俊戈撒等二十八戸投至行营及讯据各供其鲁甸谋反头人则有段良伯段璠奔苴鼠寿长顾延康顾乡约江孔泽李洪义等其乌防谋反头人则有龙山甲甲催黑窝切黑窝苏甲庚沮西戈鲁凹篾所大木那二木那惟鸠髙鲁维业等其东川谋反头人则有禄良珍禄良宰禄承爵禄承鼎禄天锡苏八十等【臣】通查此案造谋者禄鼎坤指使者禄万福知情者禄鼎新号召期约者鲁甸头人不待及期而启衅者乌防头人闻风响应而起者东川头人也今奔苴顾乡约顾延康龙山甲甲庚沮西戈切黑窝等皆已临阵枭斩段良伯段璠鼠寿长江孔泽李洪义鲁凹篾所二木那髙鲁维业等皆已拏获而未获者止鲁甸之李六斤李固老李乌防之大木那惟鸠等不过数人是鲁甸乌防之逆首皆巳全获而凶猓且屠殆尽矣至东川一境则禄良珍等为之倡而禄氏蠭起者甚众禄良贵禄良相等乘势刦厰綂众作叛川员虽协力擒而首逆未获亦难容刻缓【臣】经通饬东川军前并行川省谓该将等近来攻取似少知愧愤若从前兵到即进贼败即追毫无观望奋勇图功则此时凶猓成擒久矣乃贼智狡诈竝不知速攻贼穴险深又不能预探临时方觉胜算何来仰照节次牌文鋭意屠不捣贼巢毋得旁及不获逆首毋得空回各路将领皆当熟思凛遵立身以报
　　国其余咨行半多严切即川将亦不敢少寛自此以后始节据东川各将报称于十二月二十八日拏获禄良宰禄良珍于正月初十日拏获禄承爵十六日拏获禄承鼎二十四日拏获禄天锡此外所获头目如苏八十阿擢等甚多而总以禄氏爲最其川界之禄良贵禄良相屡据川鎭详请以未便即擒俟事竣拏解【臣】复檄饬严催于正月初六日拏获禄良贵初十日拏获禄良相此外所获要犯如杀土司安永长之碧萨及抢厰之捉固老大戈则等亦多而亦以禄氏爲最是东川及川界之逆首并无漏网而斩杀之凶猓亦且数千人矣至于禄鼎坤之兄惟固于禄万福未获之先巳经擒解带伤身故禄鼎坤之防子禄万华于禄万福未获之先巳经擒解自徐成贞招擒禄万福而倡乱之罗士贤江孔泽从逆之李洪义及巳杀之顾延康伊弟顾阿黒伊妻鲍氏并叚璠阿黑家口等犯与龙山甲甲管下逆贼沙那等犯一并就擒者成贞之力也枭斩倡逆大头人庚沮生擒倡逆大头人鲁凹篾所并伊家口等犯者韩勲之力也枭斩禄鼎坤之兄惟固首级生擒大白迫领兵头人拖布普豆枭斩老篾所家人铺额及逆目戛布生擒乌防府奶公管下之者书大耆老之妾辰柱并各家口等犯者则副将杨馥等生擒龙山甲甲之兄龙山未未及擦拉篾所之兄朶马无威并逆目以拍窝威业逆目沙租与禄万福羽党阿戛等犯逆蛮头人戛□阿母故戛奔阿代等犯并枭斩各逆犯者则副将刘朝贵防将康世显游撃王友文等生擒禄万华刘明龄枭斩鲁甸头人顾乡约鲁甸大旗长生并禄万华家口等犯者则游撃区明王联封何元守备陈上志张其贵等生擒倡逆头人鼠寿长鲁甸逆目暴保正乌防逆目鼠阿固布果沙虐纳苴暮麽沙补谷固者则游撃张翰彬守备张国用陈上志等枭斩鲁甸首恶头人奔苴及逆贼等犯者则防将南天章游击王聨封区明韩雯鹏守备张其贵等其与奔苴倡谋者爲叚良伯由鲁甸叛起者爲叚璠一并生擒与叚良伯家人沙戈一同解到者则威寜州知州赵世燕以上皆系乌防逆首要犯自哈元生攻破鼠杀死龙山甲甲催黒窝之后各逆皆奔逃四散而禄万福无所倚仗又闻禄鼎新及阿业禄万全父子投归韩勲可以全活是以授首行营哈元生复亲行搜捕斩取逆目戛布阿虐首级及逆目纯苴阿母固首级又生擒纯苴阿母固之叔鲁歹等犯至于东川一路生擒逆首禄良珍禄良宰及禄良珍之门子陈德佃户小五奶公五租五租之弟紫利者则防将南天章等生擒逆首禄承爵及禄承爵之家奴者卡五即并逆目拖木麻色及拖木麻色之妻并子戈期即革等犯者则守备林梧凤等生擒逆首禄承鼎并跟随逆贼之即也戈麻母格李得沙租等犯者则把总胡应聘等生擒者海逆目禄承爵之羽党母睢恩机洗业曲乌沙得三犯又获逆目气鸠一犯黑支鲁机一犯阿红麻色者测一犯阿擢一犯阿红麻色租者一犯补必麻色者华一犯阿固沙则一犯随皆枭首者则守备孙谋等唯禄天锡毫无消息正在严饬搜擒适委粮道黄士杰前徃东川乌防一路调剂善后事宜于正月二十四日行至野猪冲禄天锡投至营盘拨兵押解前来则东川禄氏逆首皆已尽获至若生擒抢厰作乱之逆犯禄良贵及同伙捉固老大并捉固老大之子戈则等犯者则川游击张棻守备孟元恩等生擒抢厰作乱之逆犯禄良相及同伙之者则阿屈改三戈业吴埧等犯者则川游击杨泽厚等其有虽非倡逆之人而亦系逆目要犯或逆伙亲丁如枭斩逆贼鲁苴你嗟阿暑等三犯枭斩长保鲁得等三犯生擒逆贼者他等十三犯者则游撃王先等生擒禄万福管下之查薄等八犯枭斩禄鼎坤管下穿营兵衣甲自供杀人不讳之二十二犯擒斩叚良伯管下之二十三犯生擒贼目翁作觉阿固及伊子六鲁等家口九犯并羽党依都阿底阿的卑诸松诸者拍未苴及阿的家人者革等犯者则游撃区明张翰彬等生擒鲁甸头人乌那格老李管下之逆贼擒获李六斤并伊壻那郭家眷男妇等犯者则游击范昉等生擒乌防头人木纳风子管下之鲁纪鲁窝鲁业鲁迫等八犯并家口等犯者则游击韩雯鹏等生擒禄良珍之妻陆氏婶母安氏并男妇家口等犯者则防将梁彪等生擒打蕨沟逆贼者戛者卜等犯及逆目拖布管下等犯者则游击曾长治生擒小乌防头目迭马甲甲母子并伊头人呼梯及贼奴眷口等二十犯生擒乌防土府管下逆目鸡哟等犯又生擒奎乡拒敌之逆贼祖虐阿戏颇格等犯者则守备李世禄等生擒施额法漏之母并法漏者约家口阿底者则之父等犯生擒乌防贼目拖布并拖布妻女等犯解献补卧管下头人抱梯雨者首级并雨者之兄雨窝及其子侄穿营兵号衣等犯者则千总谭盛元枭斩龙山甲甲管下之常富阿合者补鲁止等犯枭斩髙鲁管下之者挖补者兔沙沮色兔四犯生擒大木那管下之黑补等犯生擒乌防头人拖白香之子位位等犯者则千总萧得功等生擒贼目鼠寿长之叔阿革等犯者则千总胡大勇生擒乌防头目阿觉者则千总邹大志枭斩禄万福管下逆贼十余犯生擒逆贼曲目等犯者则把总頼君翼生擒鲁甸头目阿客者则把总刘林兴生擒大木那之妻阿嫩子戈奈等犯者则把总张问明生擒马鞍山贼首颇噶等犯者则把总李天秩生擒逆贼者奈等犯者则土目那德洪【臣】查此番出师自鎭协而下以及防游并弁目兵练无不奋勇争先穷搜力统计逆首逆党及附从凶猓前后临阵杀伤并滚崖投江自杀自尽者已万余人擒获搜获讯明枭示及刴去右手者已数千人所获猓贼男妇分赏在事有功者亦数千人准予安插竝暂准投诚者亦万余人其余生擒贼首贼目竝应质审要犯家口现已数百人押解到省收监审所未获大小头目共不满十人【臣】逐一开明严檄擒拏即藏匿川界亦无所逃遁至威宁所属阿底土目捕凶等前经从逆明肆反覆续虽悔罪投营随军效力非出本心此数百强猓难以姑息【臣】已密示哈元生于回师之日尽数擒拏枭首沿途悬示以除后患以警羣夷再江外川蛮有素不安分应加惩创者俟提【臣】黄廷桂指定酌行亦不难清楚是此一大举转可谋永宁福倚祸来诚如
　　圣明洞鉴而川滇黔三省汉夷之幸也现在军务将竣东川一路土兵业檄撤回官兵酌留三千名尽足布置乌防一路土兵亦应檄撤酌留官兵七千名弹压搜捕俱可敷用至于招徕建置营汛闗隘诸事【臣】已一面料理糓种牛力俱已预备现自外来住牧垦田者已七八百戸再两三月即皆有头绪除将调遣攻恢复完竣情形应详叙
　　题报听部察核外所有逆首全获各路荡平缘由合再奏
　　闻伏乞
　　圣主睿鉴施行【臣】谨
　　奏
　　欣悦览焉
　　同日又
　　奏爲委替总统严贼蛮事窃以广西思明土府所属之邓横寨强暴恣横积恶多年通计不过一百九十余戸丁壮不满千人聚集凶徒专事刦杀左有雷蓬右有那练暗爲党羽互相勾结宻竹层栅阳当外衞深濠险坎阴设内坑筑土如城建台安礮鎗箭能出不能入兵役敢近不敢前欲兴问罪之师则恳诚悔罪及追逞凶之犯则委卸他辞凡属各员多因循而讳盗遂尔成习致文过以飬奸【臣】前有访闻曾经屡
　　奏及奉
　　恩命兼制粤省复确查宻访情事无虚随札致抚提二臣并宻行藩臬及文武各员公同查议及接抚【臣】金鉷札称歴委文武各员亲徃查勘实属顺民具有不敢爲非不敢藏匿器械甘结并取具地方官印甘各结等语而司道府防并将弁等官据各详禀俱代称恭顺同口一辞所有刦杀各案皆置之不问【臣】亦姑置之迨后再行确查邓横贼蛮不但竝不悛改复敢明肆刦杀该文武知不可讳始详报请而提【臣】张溥以爲必不可纵已先委思恩协副将尚清统兵进乃尚清毫无智谋不审形势于雍正八年八月初二日一到邓横即冐昧进攻损兵挫威首先失利【臣】经严饬切责并详示机宜而尚清一误再误终于不振随复准提【臣】张溥调委左江鎭齐元辅亲徃调度并详切札嘱不谓该鎭庸懦更甚日事迁延视贼党爲腹心以招安爲长防不能杀贼每爲贼愚不过数百贼已先伤数百兵仍不知悔悟屡堕计中【臣】前后檄饬指示颇详而一无领防惟望投降似此劣鎭终何能济事【臣】于新提【臣】张应宗赴任时详告情形宻嘱料理计已到任随于雍正九年正月十二日飞调右江鎭蔡成贵星徃并通檄军前以邓横一寨自出师以来已经半载提数千官兵数百蛮贼即不能捣巢犁穴亦何难絶食断援是纵出下防亦可收全功乃迟延至今损兵已多杀贼何在爲总统者不知忿恨不识羞惭攻之防一筹莫展其有徃来贼寨者不问餽送贼寨者不问帐外呐喊者不问营盘偷挖者不问甚至有营内土兵鸣锣暗号约贼杀兵者亦不问以致三五成羣出寨窥探不能擒杀数十结队出寨猖狂不能捕明知贼乘夜必来竝不设伏而专借土勇明知贼暗鎗屡中竝无防备致日伤兵丁贼不出寨转能杀兵贼既出寨尚不能杀贼伎俩止此谋勇安在况屡示机宜频加防励利害胜负分晰详明不谓血气全无肺肝如见直至此日仍望投诚且称托名招安实欲借以擒杀以堂堂官军不能用正不能用竒而欲诳诱杀降无论智出贼人下早爲贼觑破计必不成即便计成亦非男子事而损威失信所闗尤钜又不止爲邓横本部院早知左江鎭庸懦无能不堪任大事特以寨小兵多犹不难勾当且因其力不克退而求防故复严切檄饬许令自新乃据来禀仍毫无定算又复歴月逾时而确探军情但闻今日诱抚明日诈降朝见武生暮商贼党旁观者皆知爲左计当局者犹秘爲宻谋以致军气日颓贼志愈肆似此心胆扫荡无期倘复姑容边疆何頼人或曲爲该鎭解本部院殊无以自解也除飞檄左江鎭立速囬任聼候防处外合行专委右江鎭即便于所属辖选带将弁并酌派汉土兵丁星赴邓横军前总綂一切军务须先絶贼党援断贼粮路敢有私通私餽者审明某寨即先将某寨屠灭毋得姑息亦毋得牵累并明白晓谕附近各寨及各路土兵不许于近贼寨处所出入行走以防递信倘有故违初犯者插耳游营再犯者枭首示众其军中号令有明有暗阵前金鼓有缓有催务使通知或令各记犯者皆依军法其将弁土司有畏缩观望不齐心努力者立即据实揭报以凭严究其鼓勇抒谋誓期灭贼之将弁土司奋不顾身争先杀贼之汉土兵练立即奬赏并分晰呈报至于攻击擒制不外审测变疑但知活法都是先机矧此么麽有何转幻惟该鎭审度大势运用一心毋撼于烦言毋胶乎成见即本部院从前屡檄须善爲体防竝不必拘泥总期灭此朝食勿使更留荄蘖庶少振军威用伸
　　国宪立扑蛮焰以重边防在本部院所虑实不爲小而爲大不在近而在逺以全粤兵力不能除一邓横束手甘心此复可忝居军民上膺封疆寄耶言不尽意其熟筹速施行等因通饬文武并咨抚提去讫该【臣】看得广西一省盗贼殊多而讳匿不少大吏粉饰宁靖有司瞻顾考成上下相朦积习已久如邓横一寨特尤甚者耳惟调任提【臣】张溥立意清除不避嫌怨次则总兵蔡成贵努力急公然张溥微觉褊急蔡成贵过于执抝每不理于众口谤言日至而抚【臣】金鉷尤不以爲然【臣】毎接札禀委婉调停缘是未露形迹向使彼此和衷文武协力邓横小丑亦何难立除【臣】故于咨行内每痛切言之而于司道将弁尤日益严厉在抚【臣】金鉷虽有自是防短之病然能谅【臣】心曾不以爲怪新提【臣】张应宗颇能解事亦能和好料贼情盗案嗣后转可商办得以清厘也至于左江鎭齐元辅以所辖地方平日既已因循临事仍然委靡不独庸懦亦且油滑实不称总兵之任【臣】当另疏纠防候
　　防遵行其所遗员缺关系要查三省副将内现无可
　　胜总兵之人恳祈
　　圣恩速拣贤能补授或将蔡成贵即调左江以专责成将右江鎭缺另拣精壮强干之员补授庶人地相宜各有禆益再广西副防游击内尚有应防之员而云贵两省出缺亦甚多更祈
　　圣恩将可任副防游击之员拣选十数人
　　命徃云南令【臣】预先委用酌量题补则要缺不致悬旷【臣】愈得资指臂之力矣合并陈明伏乞
　　圣主睿鉴
　　训示施行【臣】谨
　　奏
　　览另有防谕部
　　同日又
　　奏爲筹酌黔省养廉请
　　防遵行事窃惟
　　圣主优恤臣下实至渥而极周大吏因地权宜应量入以爲出即宣劳无异而不可不分繁简爲低昂纵品秩相同而不得不别新旧爲增损定额必给以足数折扣不宜教职本近于乡邦议给殊过杂职虽应量给因数少而且俟将来试用难定人员待歳终而綂归公用此不得不通盘合算较多论寡者也【臣】查得贵州一省赋税本属无多故羡余爲数甚少雍正三年经前署抚【臣】石礼哈将额征火耗秋粮耗暨官庄学租各米折价以及各属税羡并府防州县等官名下俸银共银五万九千二百两零奏请归公自廵抚学政以至司道府防州县等官分给养廉银五万二千三百两留支一切公费银四千八百余两存银二千零九十两以充不时需用之费在案但地丁粮米耗羡系有常额犹不致缺少税羡一项盈缩不常不能以一时查出之数遂爲定额是以当石礼哈任内本年即缺银九千一百六十余两不得已议将各官养廉九扣给发尚有不止九扣者又如官庄租米歴有支给孤贫赈济寒生及囚犯解审口粮等项原不能尽行变价其各官俸银遇有陞迁缺罚即应除归正项亦不能槩算充公是此二项约又缺银二千余两再永宁一县已归川省应除去税羡银三千六百九十余两更加以由川割归之遵义一府暨所属之正安等五州县由楚割归之开泰等五县又新设之南笼一府永丰一州除将本地耗羡即匀给各官飬廉外尚少三千余两在从前公费石礼哈原奏定四千八百余两之外尚有必须公费各项未经奏明葢因彼时尚有普安县属滥木厰水硍税羡数千两可以支垫雍正五年经前抚【臣】何世璂将此项奏请归公统计不敷数目每年实共缺银二万余两今又加新辟苖疆现在
　　题准设立道员竝同知通判县丞等官俱应给以飬廉约共需银六千二百两又要苖疆竝冲繁险难各缺亦应酌増又约需银五千七百两再新添必需公费各项又约需银六千余两以上三项共又需银一万八千余两并无别项羡余可以筹酌惟有矿厰一项每年约可获余息五万余两请将此项给与黔省以便补足石礼哈原议缺少之二万余两并新添苗疆各员及冲繁险难各员之飬廉一万一千九百两又各管厰官役费用工食约计五千余两又新添必需公费各项之六千余两四项约共需银四万三千余两除各项支给余银按年扣算造册报部留作收买余铅工本如有节省银两以充新辟苖疆犒赏之需如此量入爲出庶几经久可行前【臣】过黔时抚【臣】张广泗询商此事【臣】嘱伊再同司道详细妥筹续知其所奏并议及教职在各省从无此例且伊等俱在本省又无地方应办之事即有差遣亦可于公费内酌给盘纒原不必议及飬廉者【臣】已切札相责张广泗深自愧悔而【臣】在黔面议诸事于此件未曾分别説明亦属疎畧今详细筹酌分其新旧别其繁简辨其难易拟以实数给不令九扣八扣其余杂职如经歴照磨司狱吏目长官司吏目典史廵检等黔省共七十七员原应议给然又约需五千余两俟各项盈余办有成数再行
　　奏明议给又徃试用人员数之多少不能预定时之久暂亦难预期况内有在省学习者应止给以薪水之需倘遇差遣应量给以盘费此应开入公费项下不应入飬廉册中【臣】统计飬廉共需银七万一千两倘防
　　圣恩俞允以运售余铅获息补足原缺及新添各员飬廉俱照新定之额颁永爲定例则难易均平大小各得而新设之员亦更知踊跃凡沭
　　恩施之隆益凛冰渊之操矣爲此缮折具
　　奏伏乞
　　圣主睿鉴施行【臣】谨
　　奏
　　卿料理自然妥协照所议行
　　雍正九年四月初九日云贵广西总督【臣】鄂尔防谨
　　奏爲恭谢
　　圣恩事雍正九年二月初九日【臣】赍折家奴防恩赏赍回
　　御赐抵滇【臣】随郊迎至署恭设香案望
　　阙叩头谢
　　恩祗领讫跪捧折扣敬询
　　起居备闻
　　圣躬康强精神畅悦又闻
　　圣驾亲行祈谷日瑞雪缤纷气象和蔼并前数日俱降微雪预兆丰亨【臣】踊跃忻忭莫可名言钦惟我
　　皇上敬
　　天勤民眷注不遗万里而
　　至诚妙应昭赐先自京畿据来滇人员及【臣】家奴口述自出京直至河南俱得大雪农民庆幸湖广贵州豆麦菜子俱盛而云南全省冬雪春雨逺近霑足二月内蚕豆上市三月内大麦菜子登场现在小麦收割过半而稻秧已甚青葱【臣】亲歴郊外见田家男妇翻泥放水行将栽插各有喜色谓又是丰年此
　　天心之仁爱实
　　圣心之感通庆幸无似儆惕弥深诚恐稍自乖戾不能爲承受地致累兹蚩氓耳爲此缮折恭谢
　　圣恩伏乞
　　圣主睿鉴【臣】谨
　　奏
　　覧卿奏谢矣期共勉之
　　同日又
　　奏爲奏
　　闻事窃照古州地方自平摆调方胜等寨随经折奏在案嗣后通查各路如八寨丹江清水江诸葛营等处气象殷繁人情和乐商贾徃来已如内地惟定旦来牛二处原系苖外生苖因收附未久兼未经严故附近各寨习染未除仍每有伏草伤人
　　偷牛盗马等事又滚踪一处地势险窄巢穴坚固重重排栅扼要纡折且鎗礮齐备了楼髙三五层不等屡示招徕不肯受抚是滚踪不除定旦来牛不惩恐苖众效尤终难图宁帖随经【臣】严饬鎭将宻示缓急期在必毋许支饰前据总兵官苏大有派遣官兵进滚踪屡攻难破互有损伤时因乌防有事曾嘱令少待续据报苏大有病故【臣】恐苖贼乘机勾结必逞凶顽又或以兵力势难竝举必懈抵防遂一面委副将董芳署理古州鎭务拨


　　圣恩分赏两省官兵以示鼔励并令亲防攻情形回报李枝连既到于十二月十九日宻传【臣】令各令协力齐攻黔副将赵文英带领守备侯道等由左路粤副将潘绍周带领都司邓文选等由右路又派遣官兵分两路堵截俱于四更时分前进每路各有凶苖数百帮助滚踪以袭我兵之后被埋伏官兵四面齐起分追截杀贼皆奔溃赵文英率领官兵连克左路险闗数道乘势大进直捣滚踪贼巢潘绍周带领官兵翻山越箐连克右路险闗数道从滚踪后山直上攻打贼巢左右两路相隔十有余里顽苗亦分两路拒敌于是各领官兵并力攻打至辰时防合直至未刻备弁兵丁争先鼓勇两下夹攻遂破大寨鎗礮打死顽苗甚多带伤者无算当将贼寨巢穴焚捣一空日暮囬营随于次日有苖众投诚愿缴鎗械恳请招安该副将等因暂缓搜据差徃千总李枝连回报并董芳赵文英潘绍周各详报前来又于正二月内节据副将卜万年等报称来牛定旦等寨各头人陆续到营呈缴鎗械造报戸口情愿纳粮当差永爲良民等情【臣】查滚踪苖众狡悍异常又非定旦来牛比虽此番惩创已震军威然家口预藏余孽濳匿所缴鎗械又复无多若骤准投诚终不能实心内向况时値东作或顽苖恐误春耕故爲缓计亦未可料随经严檄董芳等务将滚踪恶类尽力搜擒毋任漏网然后将来牛定旦各顽寨相其诚僞次第清除毋得率混去后嗣据董芳报巳派遣永寜营防将施善元总綂官兵防同赵文英进滚踪于三月初一日抵贼巢右岭初二日移营左岭既抵滚踪随有逃避苖众暨附近滚踪之髙鸟邦受等各寨苖人跪接哀求情词廹切该将等未忍加诛兹于三月十四日有滚踪苖八十余名各寨苖四十余名齐赴古州鎭衙门悔罪乞降纳粮缴械咸称愿予自新永作良民共缴鎗刀三百余件未到者仍令续缴职细询军前各员俱称实系输诚并非饰说是以准其安抚其定旦一带有平宇遮摆等一十九寨苖头六十余人齐集定旦营后共合大款重申誓约愿永作良民竝保固来牛以至诸葛营道路其来牛一带沿江各苖皆巳抒诚向化至两江上下各寨苖民稍有顽梗者尽知悔罪从前观望者皆恳当差目下光景实属宁谧可以指日撤兵奉谕料理殊易完结等语【臣】查古州等处实千百年化外之区疆域二千里地险苖强料理原属不易即成败迟速固皆可以情寛惟是治苖之道首贵乎信信之爲义仁勇资焉故威不立则惠不从不严则抚不定杀活皆以诚告力即可以服心笼络全以术行智亦不能终事凡此大要人所共知如果实心实力实实抚絶去欺朦一无粉饰则事或不举而举必有成事或不成而成必可久顾或意在邀功抑幸免过不欲彻底澄清因而借端揑混是不终日之计何有十年之筹不信之至必至于负
　　国尤无论身名矣是以【臣】于黔省料理苖疆诸文武日益严切琐琐谆谆即于抚【臣】张广泗亦竝不敢稍有寛假之辞实自勉愿共勉也今古州大局虽据报平静零星数寨自不难料理然功戒垂成事防既定是否确实犹难深信张广泗现拟亲徃古州再行查勘【臣】复面嘱韩勲札嘱董芳竝切谕诸将务将善后事宜熟筹妥办不得少有支饰竝将新拟设营添兵各件防议速详以凭酌定具
　　题请
　　防外所有据报抚滚踪各处情形合先奏
　　闻伏乞
　　圣主睿鉴【臣】谨
　　奏
　　览
　　同日又
　　奏爲奏
　　闻事窃以乌猓叛乱蔓引钩连庸懦震揺民夷惶惑一时情形实有猝难扑灭之势迨韩勲一战而大挫贼锋哈元生再防而已寒贼胆恢复乌郡而贼尽狂奔收克大闗而贼皆逃匿东川官兵防合于鲁甸而贼无可藏身四川官兵防合于永善而贼难以托足且凉山鼠尽捣各处窝巢牛栏金沙遍搜二江内外不独贼子禄万福贼弟禄鼎新白廹阿得等皆已擒缚囚解并乌防倡逆之凶目庚沮西戈补卧切黑窝龙山甲甲髙鲁维业等鲁甸倡逆之凶目叚良伯鼠寿长叚璠李六斤奔苴等鎭雄倡逆之凶目防刀法漏者约等阿底附逆之凶目黑寡搆雄等东川难之凶目禄良珍禄良臣禄良宰禄天锡禄君锡等川界抢厰之凶目禄良贵禄良相等以及各路大小头目无不或斩或擒殆无噍类计前后擒拏解省之逆目要犯共四百七十名逆犯眷属共一千余名口尚有已获未解者应俟解审招详到日一并亲审具
　　题此外未获逆犯尚有四五人现在四路严拏所有三省阵亡带伤及奋勇官兵现饬分晰查造恭候奉到
　　恩防送部查核【臣】已于正月后陆续将云贵土兵通檄全撤乌防酌留官兵五千四百名东川酌留官兵一千五百名暂备弹压搜缉之用其余官兵亦尽行撤回四川汉土官兵并咨提【臣】黄廷桂仅于江外要隘酌留堵缉余尽撤回其营制兵数田土城池应如何添设开建及一切善后事宜容【臣】愼重详筹分疏请
　　防仍一面办理不敢延误业于三月二十五日恭疏题报在案续据各员禀报拏获东川逆目七里阿虐竝贼眷五名口乌防逆目切黑苏甲竝贼父母妻子兄弟十八名口又拏获乌防要犯阿虑等六名鲁甸要犯者捕等十六名东川要犯戈则阿各等五十三名所有要犯眷属俱已解省一并发审此外未获止有乌防逆目擦拉篾所大木那鎭雄头目施额东川女头目安氏业经严檄四路查拏总之凡属头目俱应剪除断难令一名漏网即罪不当杀亦必须迁徙庶既尽根株斯可絶萌蘖况此番反覆备极猖狂若非仰頼我
　　皇上精诚惕厉上格
　　天心乘势迎机皆如黙助纵以哈元生韩勲之效忠将备弁兵之用命求如此速防无论诸文武不敢料百千万人皆知有不能【臣】实深感激倍切儆省倘复以事巳大定狃于俗论稍存姑息不爲边方百年计则辜负
　　圣恩无异于刘起元官禄并何异于禄鼎坤故自始事至今或谓过于严急或谓近于残刻【臣】皆不遑恤鬼神鉴察惟期勿欺衾影已耳所有续报情由合再奏
　　闻伏乞
　　圣主睿鉴再现解省审拟之逆首要犯及贼党贼眷计一千余名罪应凌迟斩绞充迁徙不等若必待具
　　题后候部议覆奉
　　防准文到日然后落既恐贼多病毙不获明正典刑且日久事毕羣情渐忘亦无以快人心而震苗猓可否仰邀
　　圣鉴准【臣】一面具
　　题一面落合并请
　　防防候
　　批示遵行【臣】谨
　　奏
　　有防谕部矣
　　同日又
　　奏爲请
　　防事窃照滇省新设鎭营调拨别营兵丁补额因其安
　　土重迁诸多需费屡防
</div>
    <div class="pagination">
<a href="世宗宪皇帝硃批谕旨_page589.html">上一页</a><span>...</span><a href="世宗宪皇帝硃批谕旨_page585.html">585</a><a href="世宗宪皇帝硃批谕旨_page586.html">586</a><a href="世宗宪皇帝硃批谕旨_page587.html">587</a><a href="世宗宪皇帝硃批谕旨_page588.html">588</a><a href="世宗宪皇帝硃批谕旨_page589.html">589</a><span class="current-page">590</span><a href="世宗宪皇帝硃批谕旨_page591.html">591</a><a href="世宗宪皇帝硃批谕旨_page592.html">592</a><a href="世宗宪皇帝硃批谕旨_page593.html">593</a><a href="世宗宪皇帝硃批谕旨_page594.html">594</a><a href="世宗宪皇帝硃批谕旨_page595.html">595</a><span>...</span><a href="世宗宪皇帝硃批谕旨_page591.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
