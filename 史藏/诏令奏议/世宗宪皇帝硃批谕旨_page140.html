<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 140 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 140 页/共 1210 页</h1>
    <div class="content">　　训防兢兢业业竭尽驽骀以供职守图报
　　天恩浩荡于万一也兹于新正【臣】复寄信严饬谦流令
　　其恪遵雍正元年
　　钦颁
　　上谕知府一道察吏勤民不辞劳苦不避嫌怨凡事实心实力而行庶表率属贠不愧知府之任以无负
　　皇上天恩曲成不遗之至意所有防【臣】钦遵縁由并感
　　激愚忱理合恭折
　　奏谢谨
　　奏
　　好遇便即朂勉之日久生懈随境迁移乃人情之常心为一身主宰尚时有揺惑君父之训何能一听不忘须频加提撕自必获益良多
　　雍正七年四月二十八日山东布政使【臣】费金吾谨
　　奏为恭谢
　　天恩敬请
　　圣训事雍正七年四月二十六日奉山东巡抚牌开准
　　吏部咨开奉
　　上谕岳濬着于五月初起身赴陜送伊父岳钟琪前往肃州俟岳钟琪统领大兵起程后再回山东任所山东廵抚印务交与布政使费金吾暂行署理钦此钦遵牌行到【臣臣】随恭设香案望
　　阙九叩谢
　　恩讫伏念【臣】本庸才现在藩司事务阅歴已经数载犹觉绠短汲深今署理抚篆责任尤重伏乞
　　皇上俯念【臣】愚
　　恩垂
　　圣训俾【臣】奉为章程措诸行事则于封疆重务既裨益
　　宏多而【臣】获免错误亦得为
　　圣世称职之臣尤感
　　皇恩于生生世世矣为此缮折恭谢
　　天恩谨
　　奏
　　虚心听从督臣田文镜之指授实力奉行不懐嫁怨推过之念训汝章程止此二语勉之倘遇紧急事又当一论亦不可因往复商订而迟误机宜原为汝稔悉田文镜之居心行事所以调汝山东但能于根本主见处暗相契合枝叶边即少有同异亦无妨也
　　雍正七年六月初八日山东布政使【臣】费金吾谨
　　奏为恭报二麦丰收秋禾徧播仰慰
　　圣懐事窃今嵗东省地方仰荷
　　圣徳涵濡雨时若二麦丰稔查得济南等六府泰安等六州所属各州县二麦收成据报七八九十分不等惟邹平昌乐安邱等县五月初七日偶下氷雹麦收稍减其雹重之处【臣】已飞饬查明如有无力补种晚谷杂粮者酌给社仓粮食以资籽种日内正当秋苗望雨晚禾补种之时于六月初三初七等日连得大雨早禾畅茂晚禾补栽省城新麦价值每仓斗一石银五钱五六分千村万户共庆盈宁所有二麦收成分数并得雨日期理合缮折奏
　　闻谨
　　奏
　　览奏麦收分数并得雨情形已悉至于秋禾必待登场方可谓之收成惟宜诚敬以迓
　　天庥切毋肆志预为大言
　　同日又
　　奏为奏
　　闻事窃查山东藩库耗羡公项银两欵项不一如耗羡则有一钱四分者有七分者公项则有扣缺养防有杂项充公有抚藩分规俱应缮折
　　奏报谨将【臣】自雍正六年七月到任起扣至雍正七年四月止所有耗羡公页银两管收除在数目分析造具清折恭呈
　　御览又前任布政使岳濬暨【臣】各查明藩库并尾余平
　　银两数目谨一并缮折奏
　　闻再查从前歴任布政使任内支用银两有现经奉防追补者有未经
　　奏请而动支者有不应动支者有支用浮多应核减者均须分追还项【臣】前已详请署抚【臣】岳濬酌夺
　　犹未及逐一酌定所有已经酌定追还之项【臣】已于新収项下登明尚有未经酌定追还之项因岳濬已往陜西【臣】今复禀商督【臣】田文镜去讫俟督臣核定示知到日另折具
　　奏合并声明谨
　　奏
　　统听督臣田文镜核定奏闻朕无暇细览此等琑屑计簿也
　　同日又
　　奏为奏
　　闻事窃照
　　朝贡驿使并伴送人员所用夫马廪膳应遵定例支给若额外需索滥应与受均有应得之罪雍正七年五月十二日据茌平县知县禀称暹罗国
　　朝贡使臣人等于五月初二日到茌平境俱遵照勘合应付于初三日出境今将广东号票二纸山东交界州县入境出境日期同前途知草单禀送等情到【臣】随将草单与号票比对所用夫马车辆廪给口粮多寡不符且草单内开有通事前站押象及象奴人等银两并酒席等项事属违例支给法应查防【臣】巳将贡使所歴之山东州县分谕严查因各属禀覆情节防差不一正在严谕驳查是以未敢具
　　奏兹于六月初五日接准部咨钦奉
　　上谕令州县等官将伴送暹罗国贡使人员勒索骚扰
　　之处据实首报【臣】现在遵
　　防严檄各属据实首报如有含糊隠匿即行
　　题防谨此缮折先行奏
　　闻谨
　　奏
　　前既隠匿未奏后若不能确察实情则不能辞其咎也毋听属员文饰之词自干欺蔽之过加意访察以闻雍正七年六月十七日山东布政使【臣】费金吾谨
　　奏为请定复职人员补用之例以裨吏治事钦惟



　　复之员该督抚
　　题报全完即给咨本官随本引
　　见


　　数月始得明悉而试用新选之员尤未易熟谙以





<史部,诏令奏议类,诏令之属,世宗宪皇帝硃批谕旨,卷十六>
　　地方凡临民办事既知所趋向而该省多得熟悉风土之员于吏治亦不无小补【臣】愚昧之见是否可行伏乞
　　圣裁谨
　　奏
　　此奏殊无可取録用废贠系朕格外之恩若作为成例不令离本省本任则将因公罣误庭分视为具文矣今仍令离任引见防伊之功名得失尚在两可之间畏法之心自不能已及至开恩録用感奋之心必当倍切若照汝所奏则法不畏而恩不感大非朕此举之初意矣尔于此一事识见甚属卑浅总之到用人一节未有不被牵扯淆乱主见之人也为君难治天下之道除用人外更无难事若不能深体此一难字而以専去取作威福为快意事则与求才用人之道大相悖谬矣
　　同日又
　　奏为科场经费不敷请
　　防动用库项事窃惟雍正七年已酉科乡试在迩所有科事宜现在上料理查文经费项欵有二一系贡院修理一系场内铺垫供给以上二项额设香税银两不敷应用从前开销香税之外将俸工银两添补迨俸工停捐则动耗羡银两添补案查雍正四年丙午科修理贡院动用丁地银四千五百六十八两有竒其铺垫供给动用额设香税银二千五百一十二两有竒又添补耗羡银六千四百两有竒【臣】细加查察铺垫供给一项从前尚无浮冐唯贡院修理一项窦甚多尤当加意清厘是以今年二月间即委济南知府金允彛估计修理据估报工料银四千八百两有竒【臣】思东省贡院于丙午科
　　题请大修之后迨今甫及三年何至需用工料如此之多【臣】随亲往验看内外房屋并举子号舍果皆坍塌不堪逐一估计约需银二千六百余两【臣】细访坍塌縁由及济南府多估之故縁东省向有蠧棍曾衍泗韩世杰等名为贡院经承一遇乡试之年委员估修彼即承当料理勾通各匠头崔进举




　　各蠧役工匠拏禁现在审拟其修理贡院之事改委齐东令李浤监督现在兴工但额设修理之费只应开销香税银五百六十两约不敷银二千余两例系耗羡银两添补今查有从前刑名部饭余剰银二千两适可敷用是本年已酉科修理贡院可无庸更动耗羡添补矣至于铺垫供给一项以往科计之约需银七千二三百两但额设铺垫供给只应开销香税银二千四五百两其不敷银四千七八百两例系耗羡银两添补今拟将巻价节省可余银二千余两添补应用则铺垫供给项下所不敷者只有二千七八百两【臣】拟于司库公项银内动支应用事竣核实具
　　奏事闗动用库项【臣】未敢擅便伏
　　皇上批示遵行谨
　　奏
　　肯如此细心办理地方事务朕复何虑可嘉之至雍正七年七月十二日山东布政使【臣】费金吾谨
　　奏为奏
　　闻事窃查兖州府属之鱼台县濵临运道地势低洼又为济宁嘉祥濮州钜野曹县单县城武金乡定陶诸邑出水咽喉一遇大雨则上游诸邑之水建瓴而下莫可遏御抑且下游江南沛县之荆山口等处淤塞日久水无所归致鱼台县频年被水是鱼台县之水利亟宜讲求唯虑鱼台之淤河一开则东省十余州县之水全注于江南沛县夫江南山东之民均属
　　朝廷赤子岂可异视是欲开鱼台之淤河必先开沛县之淤河欲开沛县之淤河必先查沛县出水之处【臣】已于本年二月间严谕鱼台县闗会沛县查谦疏濬于四月内据鱼台县详称准沛县覆称沛邑昭阳湖迤东有张孤山十字河等处可逹荆山口引水入于运河因河形年深久废现在详请开挑未防上司批示等情到县转详到【臣臣】随详请河【臣】曾筠咨催江南河臣抚臣会同疏濬去后尚未接奉回咨于七月初五日据鱼台县报称六月初七初八十六等日天降时雨各处咸庆甘霖而鱼台为聚水之区以致两岸洼地方翻被水淹等情到【臣】除飞饬该府县加意抚恤并劝谕补种杂粮外伏思鱼台县地势低洼【臣】若早能会同江南设法疏濬俾髙下地亩全省丰收岂非全美乃【臣】俟沛县闗覆前来始详河臣咨催以致辗转稽滞贻悮地方罪实难逭伏乞
　　皇上勅部将【臣】严加议处以为奉行不善之戒再济宁州嘉祥县等处应开之河道亦在江南上流必须江南查明出水处所会同疏濬【臣】均于五月间详请河【臣】曾筠督【臣】田文镜咨商讫惟俟江南覆准之日殚心竭力会同办理合并声明谨
　　奏
　　览奏已悉江南大员于本省本任内政务尚多旷废不能料理何暇及汝隣省咨商事宜耶疏濬事宜命廷臣现今详议另有谕防
　　同日又
</div>
    <div class="pagination">
<a href="世宗宪皇帝硃批谕旨_page139.html">上一页</a><span>...</span><a href="世宗宪皇帝硃批谕旨_page135.html">135</a><a href="世宗宪皇帝硃批谕旨_page136.html">136</a><a href="世宗宪皇帝硃批谕旨_page137.html">137</a><a href="世宗宪皇帝硃批谕旨_page138.html">138</a><a href="世宗宪皇帝硃批谕旨_page139.html">139</a><span class="current-page">140</span><a href="世宗宪皇帝硃批谕旨_page141.html">141</a><a href="世宗宪皇帝硃批谕旨_page142.html">142</a><a href="世宗宪皇帝硃批谕旨_page143.html">143</a><a href="世宗宪皇帝硃批谕旨_page144.html">144</a><a href="世宗宪皇帝硃批谕旨_page145.html">145</a><span>...</span><a href="世宗宪皇帝硃批谕旨_page141.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
