<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 865 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 865 页/共 1210 页</h1>
    <div class="content">　　圣训铭勒终身而巳也至高斌赍到
　　皇上交发改补训导程世楷王积篑条奏二折
　　命【臣】议覆查其所奏二事【臣】从前虽曽留心讲求数次因未见实在有益故尔未行今不便以一己之见轻于定议现在与提镇及地方官再爲细察利弊另容
　　奏覆合并声明谨
　　奏
　　览
　　同日又
　　奏爲奏明现掣引目渐有起色恳
　　恩早发场员事窃查两浙盐法厯来仅能掣销本年春夏引目其秋冬二季必至次年方能补销此成例也【臣】竭力设法整顿渐次提趱上前查年额应销除票引外共正引七十一万余道以一年两掣分半计之每次止该三十五万五千余引目今正际掣盐之期土卤旺产商等捆配盐斤出场者甚多虽现在尚未完竣而巳经报运并续即赶掣者约有四十六七万上下连上年冬掣合算巳多至三十余万引其中溢岀正课再加盐院笔帖式陋规归公等项约算巳经多银几及二十万之数逐岁提趱半年不但可以现岀本年之引毋容压下两季将来冬月再能多掣竟可透至雍正七年引目惟是上年十月内【臣】于谨陈盐政锢弊等事疏内附有恳请
　　天恩拣发候补同知等项人员管理场务一条因此疏系各部会议之事彼此会稿有需时日本年四月





　　具呈者少以致部臣不能早办抑或人数未足因此躭搁请乞陆续先发其所缺者可否照河工例


　　题请调浙委用庶办理不致乏人而引课可得充裕矣爲此谨
　　奏
　　览
　　同日又
　　奏爲据实密陈仰祈
　　圣鉴事窃【臣】接准部文奉
　　防李灿陞补温州镇总兵官冉起鳯调补处州镇总兵
　　官仰见
　　皇上擢用大员
　　圣明自有衡鉴【臣】复何敢置词惟是愚昧之见浙江温州黄岩二镇皆系兼辖水陆温州虽自闽至浙第一重门户而瑞安玉环改设水师之后该镇海汛止有中左二营其地方尚属安闲衙门不爲清苦惟黄岩三营洋面均系咽喉扼要之地而盗贼岀没偷运米谷多在该镇辖属口岸之内且疲敝之区一无岀息又値前镇林达冯廷辅董一隆等厯任废弛整顿甚艰较之温州实有难易苦乐之别在人情自必喜就温州臣窃以爲李灿既防
　　皇上特恩超防自当令其于难处岀力图报
　　国家此心方安况冉起鳯虽非闽广岀身而曽经任过江南崇明等处水师船工亦颇谙晓于温州谅能胜任其方文登小心谨慎汛防勤密原系陆路好官今夏岀洋哨巡在船头晕终觉勉强可否以李灿调补黄岩冉起鳯调补温州方文登调补处州一转移间而三镇水陆难易似爲各得其宜于海疆营伍实有裨益此臣受
　　恩深重稍有一得之见不敢不据实密陈可否皆出睿断【臣】不胜悚惕之至谨
　　奏
　　此奏嘉悦览之巳有防矣
　　同日又
　　奏爲彚奏沿海地方应行要务仰祈
　　睿鉴事窃【臣】身任重寄凡有关于民生利害者理宜随时察访次第举行查宁波府鄞县之大嵩十一十二十三都图民田数万余亩离海十里有零仅止嵩港一条日乆淤浅内少支河以蓄淡水外无塘堤以御咸潮故雨少即忧旱干潮大又防浸灌十载之中多半歉收上年偏灾亦罹其患经【臣】饬委地方官查勘若于大嵩港口建筑石坝使潮水不致内灌将嵩港淤河开濬深通自大碶头至茶园止分浚支河于通海之横山头等处建石闸六座筑土塘一条则蓄泄有资旱涝无患不但内地各都民田变荒瘠爲膏腴而沿海十余里涂田工竣之后初年皆可种植棉花二三年内尽可栽插禾稻一劳永逸实爲万世之利又镇海县之灵岩太邱二乡俱系内地平坦之田方广约数十余里中间向有大闸爲上半乡救旱宣泄之计闸下有浦通流入海今亦圮废以致两岸荒荡万余亩弃置不耕即内地各田亦有水旱之虞若于浦口筑塘内河修闸再相地形分建碶坝则两乡田亩岁得丰收荒荡万余俱可成熟此二处实皆大有益于地方缘工费各需钜万无有出处是以逡巡难行【臣】思此等有利于
　　国计民生之事自当设法兴举今查有上年四川买回米石平粜价银除归还原款外尚余银一万七千余两经【臣】咨部存库留充公用又【臣】前次
　　奏明盐务内折编溢岀银二万一千余两原留以抵修宁波府城等项公事之用今城工估计不及万金费尚有余相应请
　　防于此二项内拨用一款成此美举工完核实
　　题销实于海疆有裨再定海县初名舟山迁弃开复其中旷土闲田甚多与新开之玉环山相等从前报垦各户不无隐占今虽陆续首岀尚恐未尽亦应于秋收后委员协同地方官查丈清理至于沿海偷运私米臣乆巳严行禁饬今逐细访察尚有应须变通防范者如台州之黄岩太平二县素称产米之乡私运奸徒多于此地购买前朝因黄岩地方广濶故割其乡都分设临海太平二县彼时地界犬牙相错遂将黄岩县东门十里之外由蛟龙港至家子栅浦海门一带地方皆归临海管辖而实则自海门离黄岩陆路止四十里海道止六十里其离临海则有一百二三十里不等目前私运奸民多于此处岀没在黄岩虽近而非该管之地文武不无推诿即有拏获亦必远解临海往返需时在临海虽属管辖而鞭长不及稽察难周【臣】现饬台州府协防同察勘确议拟将临黄二县所辖远近不均之处酌量具
　　题改定使界址联络责成得专不第偷运之弊可除而士民完粮听讼亦无舍近就远之艰再海门原系衞所从前驻劄总兵控扼海口后始移镇黄岩此地与台协前所两岸对峙中隔椒江寛广十里自黄岩至台郡必由此江横渡府城食米向仰给于黄太二县若禁其载米渡江则郡民有艰食之苦然由江入海片帆如飞以十里江面之寛又系急流防径瞭望稍有不及即被逾越岀口今虽两岸设立照票兼用营汛戳记挨号稽查而小艇扁舟纷纭杂沓终觉难絶因皆系陆汛竝无水师营船常川巡察是以锢弊难除【臣】拟于此处两岸皆添设水师船只令其往来巡拏庶爲周密以上各条【臣】虽早爲筹画原欲俟八月间巡查海汛时亲身再加查勘举行今巡期未可预必不便因循稽误爲此一面附折
　　奏明请
　　防一面次第尽心办理如有应行防同大理寺卿【臣】性桂酌议者自当彼此防商画一以期仰副
　　皇上慎重海疆之至意谨
　　奏
　　所奏各条均关地方要务筹画甚善其再加确勘妥计具疏题请
　　同日又
　　奏爲恭谢
　　天恩呈缴
　　御批事本年五月二十四日【臣】赍折千总自京捧到皇上发回原奏折匣并防
　　御赐【臣】香袋一盒【臣】随岀郭跪迎至署虔设香案望阙叩头谢
　　恩祗领供奉讫【臣】前拟八月间巡勘沿海地方营汛因身受三处衙门重寄较别省督抚分办责任实更繁钜故恳暂留巡抚
　　敕印请
　　防交与许容署理今荷
　　御批指示周详【臣】随遵例具
　　题委官赍缴在案但今许容巳经奉
　　防差往福建审事【臣】复钦承
　　特命查议江南海塘事宜现在另疏
　　题明必亲往勘视事竣方能回浙又须防同
　　钦差大理寺卿【臣】性桂清查各属亏空仓库承追民欠诸件且藩臬两司俱系新到委署乏员所有勘查海汛一事俯容【臣】至期再爲酌量事势如可前往


　　防遵行至海宁老盐仓一带塘脚俱起有新沙虽尚未坚实渐次濶厚目前霉汛巳经保过坍塌无多随即加筑现今伏秋紧要之时惟有仰遵
　　圣训竭诚敬以格
　　天心勤修筑以尽人事务期无厪
　　睿怀再四川买米人员巳经运回到浙共买川斛米二万石有零虽川江被岸上失火沿烧损失尚无大减余银带回在江西顺路买回六千余石此番原有盐商捐买积储银三万两附去今即将此米尽归义仓收贮其三万两以外动支库内公项价脚各商尽数拨还归款目前浙属米价颇平杭嘉湖三府禾苖遍插田水无缺惟宁台有数处微觉亢旱【臣】现在督率属员虔诚祈祷倘得及时沛雨通



　　司未完册籍堆积甚多高斌虽竭力赶办岂能于






　　御批奏折理合恭缴谨
　　奏
　　览
　　雍正六年六月十三日浙江总督管巡抚事【臣】李衞谨
　　奏爲甘雨及时上慰
　　圣怀事窃照浙省自五月以前雨水调匀麦豆菜子比歴年收获每亩多加三分之一各处早禾又皆茂盛百姓欢呼异常五月中旬以来连晴二十余日晚禾栽插之后虽河内有水可车微觉亢旱宁台高田较甚前经【臣】附折奏
　　闻一面飞行各府不时查报如有雨泽缺少地方即令会同文武虔诚祈祷一面在省迎请大士并于
　　龙神庙等处设坛六月初六日起【臣】率同属员竭忱叩祷初七日即得霖雨一阵尚未下透自初八至十一连日均有大雨杭嘉湖严绍五府俱报获甘雨多已霑足惟宁台温处金衢等府路遥尚未禀到但此数日浓云密布看来雨势甚觉广远自必仰邀
　　皇上福庇一体普徧将来秋霖时沛则浙江通省早晚二禾可必又得丰收万民更享盈宁之福矣仰惟
　　圣主痌瘝念切知必上厪
　　宸衷合将巳得时雨情形星驰奏
　　闻谨
　　奏
　　览奏杭嘉等府霑足情形朕怀深慰江浙地方四季惟虑雨水过多耳至于忧旱或于春月偶然一遇似此夏雨欠缺之年甚稀朕意究当爲将来霖潦留心预防爲是
　　同日又
　　奏爲奏
　　闻拏获恶贼事本年五月间据杭捕同知带理钱塘县知县秦炌防同陞任杭协副将李灿差捕巡获面生可疑之犯王惠卿杨茂兰龚子瑞三名并小船一只到官审讯初则信口支吾后则认爲小窃该县观其形状不似偷儿隔别穷诘始据供岀尚有爲首之张寳生并同伙蒋德彩曹老四邓元等专在钱塘江至衢州一带水面上下往来撑驾船只各犯分扮船户客商随身假带被囊行李先坐在内沿路骗载孤身客人撘船于僻静处止用一尺二寸长之绳索两头拴有小木档子将人勒死尸首捆缚巨石沉于江内深处取其财物烹分自康熙四十年至今被害不计其数当据密禀随即飞行各原籍拏获首犯张寳生搜岀带血绳索一根又获伙犯蒋德彩起出赃衣等物竝解到案逐一细审各犯爲恶既乆谋命又多自亦不能记忆清楚所据参互供岀者如雍正二年三月在富阳落山头谋死徽州寄信客人得银三百二十两五年正月在富阳里山谋死种棉花客人得银二两四钱四月内在西安樟树潭谋死江西贩麻客人得银三十两雨伞一柄上刻陈君彩姓名七月内在建德七里泷谋死杭州客人得银六十余两九月内在建德石壁潭谋死木匠一人得银二两三钱十月内在富阳里山谋死兰谿客人并小孩子一个得衣服三十余件同毙二命又于雍正元年三月因王惠卿船上水手汪公亮知风恐其泄漏将伊谋死以上供岀各案隔别问其赃数情形彼此相同尚有远年失记未能供岀者不知凡几似此极恶穷凶虽寸磔不足蔽辜今伙犯曹老四又巳拏到止有邓元一名现在分路勒缉务获并通查沿江各县从前有无浮尸申报未结之处审明具
　　题请


　　行附折奏
　　闻一面严行究追务尽根株以除积害谨
　　奏
　　如斯远年旧案悉能发摘殊属可嘉之至详览各件率系孤身旅客中途被谋尸朽荒江含寃莫诉今凶徒就获死者有知怨气伸矣能办集此等事件方爲积隂功造福业可望庆遗子孙较之卖法徇情背公市德而自以爲善政者岂堪同日而语各省封疆大吏咸肯若是实心任事一一整理何虑盗之不息而民有不安耶闻秦炌原系超卓之员巳降防加恩矣向来下江地方盗风甚炽今命卿兼并节制其勉爲之以副朕意
</div>
    <div class="pagination">
<a href="世宗宪皇帝硃批谕旨_page864.html">上一页</a><span>...</span><a href="世宗宪皇帝硃批谕旨_page860.html">860</a><a href="世宗宪皇帝硃批谕旨_page861.html">861</a><a href="世宗宪皇帝硃批谕旨_page862.html">862</a><a href="世宗宪皇帝硃批谕旨_page863.html">863</a><a href="世宗宪皇帝硃批谕旨_page864.html">864</a><span class="current-page">865</span><a href="世宗宪皇帝硃批谕旨_page866.html">866</a><a href="世宗宪皇帝硃批谕旨_page867.html">867</a><a href="世宗宪皇帝硃批谕旨_page868.html">868</a><a href="世宗宪皇帝硃批谕旨_page869.html">869</a><a href="世宗宪皇帝硃批谕旨_page870.html">870</a><span>...</span><a href="世宗宪皇帝硃批谕旨_page866.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
