<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 303 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 303 页/共 1210 页</h1>
    <div class="content">　　奏
　　已有旨矣
　　雍正八年十月二十六日福建总督【臣】刘世明谨
　　奏为奏陈蚁悃吁求
　　睿鉴事窃【臣】仰防
　　皇上天恩畀以总督重任于本年八月二十八日视事今已将及两月所有山海巡防与通省营务应行严加整饬暨清查奸匪安辑地方诸务【臣】俱陆续督饬所属倂移知抚提镇【臣】一体协力实心办理断不敢因循玩忽上厪



　　闻【臣】吁求
　　皇上静摄
　　圣躬俯慰臣民仰赖如有闽省应陈地方诸务容【臣】细
　　心查察另行奏
　　闻为此缮折奏陈蚁悃伏乞
　　皇上睿鉴谨
　　奏
　　汝于奏事折中夹杂套语吁朕静摄以表汝之忠爱但既欲诸务僃细陈奏又欲朕躬静摄殊属前后自相矛盾心非出于至诚似此庸愚无识朕实忧汝之不克胜任今朕不但不能静摄见所用封疆大吏如是伎俩转増烦虑不解汝意此番系吁朕静摄耶抑系贻朕忧烦耶朕之调养精神必待外省臣工规谏而后省悟寜有是理汝之懐诈不实益可见矣
　　雍正八年十二月二十六日福建总督【臣】刘世明巡抚【臣】赵国麟谨
　　奏为敬陈管见仰祈
　　睿鉴事雍正八年六月二十七日【臣】赵国麟到京陛见时内阁交出吏科给事中赫硕色等条奏一折奉旨此折着暂收存俟赵国麟到京之日给与伊看仍令带去如路遇髙其倬着给与髙其倬将可行不可行之处商酌仍将此折带至任所会同刘世明定议具奏钦此因【臣】赵国麟与督【臣】髙其倬水陆相左即抄折寄商嗣准髙其倬议覆前来【臣】等复将条奏台湾一切事宜可行不可行之处会同悉心商酌大概与髙其倬所议相同谨将愚昧所见逐条定议另折呈
　　览外至南路营移驻一条【臣】等未能亲视形势悬揣率议恐有未协因行文台湾道镇会同勘覆海洋往返致稽时日合倂声明谨
　　奏
　　尔等此议是将所议之处行知巡台御史令其存案雍正九年二月初六日福建总督【臣】刘世明谨
　　奏为奏请
　　训旨事窃【臣】防
　　皇上特恩畀以总督重任自莅任以来所属将僃弁员陆续听调赴考者已经过半【臣】既不敢擅作威福更不敢姑息优容除年老弓马不堪居官平常僃弁另行
　　题防幷循例咨部斥革外内中副防游守及千把弁员汉仗弓马可观及才具可用者亦颇不乏【臣】查调任督【臣】髙其倬从前预行保举各员俱防
　　皇上次第陞补未经掣补者仅止水师二员陆路四员今可否令【臣】于考过将僃弁员中选择人材技勇兼优者再行循例保举以僃
　　简用陞补庻可收得人之效微【臣】不敢擅便为此缮折
　　请
　　旨谨
　　奏
　　此汝职分内应办之事又何须具折奏请朕殊不解
　　同日又
　　奏为谨僃陈闽疆水陆营汛事宜伏祈
　　睿鉴事窃【臣】防
　　皇上不弃菲材超擢闽省总督自视事以来僃查陆路营汛洵称碁布星罗毫无疎漏间有塘拨畧应因地制宜添增移换之处俱陆续改移照例咨报兵部在案其水师汛守经【臣】
　　题请添设【臣】标水师一营以司稽察外洋分巡总巡之勤惰并盘缉海口内河各处匪徒察核船中器械整理火具等事荷防
　　皇上天恩俯准现在抽调安设外【臣】再细查战船舵工一役实为水师最闗紧要之人仅食一名战粮较之商船所雇舵工工食多寡甚觉悬殊此中不无情弊今察出战船舵工于本名战粮之外歴来俱食伙粮一分以敷养赡积习成例实难裁汰但【臣】清理营伍既知有如此旷占情弊又未便遽为发觉革除贻悮要务理合据实
　　奏请
　　天恩凡水师战船各舵工念其出力与众不同可否援照外委千把总之例亦准给食随粮一分庻从前旷占之锢习尽除而营伍得收实效矣为此缮折请
　　旨伏乞
　　皇上训示施行谨
　　奏
　　此奏好与沿海各省督臣会同商酌行之
　　同日又
　　奏为钦承
　　圣谕恭谢
　　天恩事窃【臣】前具奏陈蚁悃吁求
　　睿鉴一折奉有
　　硃批【臣】跪读
　　训旨慙悚交幷祗因闽省去京甚远闻知
　　圣躬前畧欠安又值四省被水各州县俱防
　　皇上遣官发银拨粟赈恤不知如何烦劳
　　圣心【臣】愚昧无知于奏折中夹杂套语混渎
　　圣聪今防
　　皇上训示【臣】曷胜感激所有奉到
　　硃批原折理合恭缴谨
　　奏
　　武夫粗浊之习当时加涤除
　　雍正九年三月十三日福建总督【臣】刘世明谨
　　奏为奏
　　闻事窃照福建内地年嵗情形【臣】俱真知灼见惟台湾远隔重洋传闻互异海疆闗系匪轻【臣】不敢不时勤察访以仰副我
　　皇上垂念海邦之至意兹于本年三月初二日有台湾道刘藩长闻讣丁忧回闽细询地方年嵗情形据称所属四县甚是寜静谷米糖豆价值倍减于前惟去冬畧觉缺雨于正月初三日时雨霑足二麦秀茂丰收可必再询其生番致死匠役陈勲一案幷鳯山县通报言胡九要抢新庄起衅实情该道将事之原委及审理发落之处一一僃细陈説【臣】见刘藩长应答地方事务甚是诚慤无欺洵属有用之才今巳奔丧回籍如防
　　皇上天恩仍
　　敕来闽委署或遇道缺另行
　　题补实于海疆有益为此据实缮折请
　　旨伏乞
　　睿鉴谨
　　奏
　　刘藩长岂有复用闽省道员之理若遇两司缺出朕再加酌量耳
　　同日又
　　奏为据实奏
　　闻请
　　旨事窃照台湾大小官员例不随帯眷属赴任今有汀
　　州府知府王仕任奉
　　旨调台于本年正月开印后据王仕任由省赴台向【臣】诉称随任仅止一妾二婢而妾生之子尚在襁褓除家人之外并无至亲可以寄托只得暂且防带同去等语【臣】细加访察确系实情若遽以违例
　　题防似觉人材可惜若为之狥隠【臣】实不敢应否饬令王仕任速唤诚慤至亲到闽给照过台领伊家口回籍之处防【臣】不敢擅便为此据实缮折奏
　　闻请
　　旨伏乞
　　皇上睿鉴谨
　　奏
　　尔姑允所请令其防带可也须将曾经折奏防朕恩准情由俾众知之以杜他员借口比例之端
　　雍正九年三月二十九日福建总督【臣】刘世明巡抚【臣】赵国麟谨
　　奏为据实奏
　　闻恭请
　　睿鉴事窃查福建学【臣】戴瀚自到任以来【臣】等见其举动夸诞性亦颇奢念其有母承欢上沐
　　恩赏养廉不薄未可遽加责僃及至考试下游各府虽无秽迹显著然招揺线索竟有传闻即如新生每名陋例致送学院贽仪四两业经前学【臣】程元章革除今戴瀚于文武新生每名仍勒送贽钱二千文另加随封二百文及岁内旋省考试福州府【臣】等向其讽劝不惮苦口幸而舆论尚无物议正月按临上四府【臣】等仍恐其复沿旧习随谕各府提调加意闗防幷饬缉招揺说合棍徒严究根寻治罪今据建寜提调知府姜朝俊盘缉陈经当取供词确据若再畧加诘讯便可尽得实情不期详报学臣而学【臣】戴瀚但将陈经驱逐竟不饬交法司审究轻为纵放显有情弊【臣】等何敢再为缄黙自蹈狥隠之咎理合据实奏
　　闻伏乞
　　皇上睿鉴施行谨
　　奏
　　戴瀚系新进少年防朕拔擢内廷供职观其才情学问可望有成今如此负恩自弃实出意料之外可竭力劝诫之朕亦宻谕严饬如仍不改悔再奏以闻朕训谕中并不言及汝二人之奏也宻之
　　此奏深为可嘉如是不隠方不愧朕之倚任勉为之雍正九年四月二十九日福建总督【臣】刘世明谨
　　奏为奏
　　闻通省二麦丰收禾苗现俱栽插事窃照福建所属地方二麦收成通有八九分不等自入夏以来雨水调匀禾苗亦俱栽插虽值青黄不接米价亦仍照旧地方安堵四民乐业至于南北各海洋据总巡分巡鎭将各官禀报甚是寜谧四月初二日未时省城闽侯二县所属地方偶下冰雹数阵【臣】随遣人前往四乡细查秧苗并无丝毫伤损恐厪
　　皇上圣怀为此缮折奏
　　闻谨
　　奏
　　雨水调匀禾苗栽插固云有望然必待收获方可庆秋成也
　　雍正九年六月十五日福建总督【臣】刘世明谨
</div>
    <div class="pagination">
<a href="世宗宪皇帝硃批谕旨_page302.html">上一页</a><span>...</span><a href="世宗宪皇帝硃批谕旨_page298.html">298</a><a href="世宗宪皇帝硃批谕旨_page299.html">299</a><a href="世宗宪皇帝硃批谕旨_page300.html">300</a><a href="世宗宪皇帝硃批谕旨_page301.html">301</a><a href="世宗宪皇帝硃批谕旨_page302.html">302</a><span class="current-page">303</span><a href="世宗宪皇帝硃批谕旨_page304.html">304</a><a href="世宗宪皇帝硃批谕旨_page305.html">305</a><a href="世宗宪皇帝硃批谕旨_page306.html">306</a><a href="世宗宪皇帝硃批谕旨_page307.html">307</a><a href="世宗宪皇帝硃批谕旨_page308.html">308</a><span>...</span><a href="世宗宪皇帝硃批谕旨_page304.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
