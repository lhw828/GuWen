<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 258 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 258 页/共 1210 页</h1>
    <div class="content">





　　题请裁减以省糜费理合先具折奏是否可行伏祈
　　皇上圣鉴批示谨
　　奏
　　览
　　同日又
　　奏为奏请
　　圣谕事窃【臣】查湖北所属武昌汉阳荆州黄州等府沔阳江夏汉阳嘉鱼江陵黄冈等州县地广民顽最称难治今现任府州县以及
　　命往湖北试用人员内其才能办事者固不乏人而庸懦无才不能理繁治剧者亦复不少且今岁咸宁等处畧被水灾荷蒙
　　皇上特恩将钱粮全行蠲免尤在良有司仰体
　　圣心加意抚恤又自十一月起至明春三月十五日止
　　遵
　　旨散赈全赖贤能各员实心料理再沿江堤堘奉旨兴修【臣】现在饬委道府勘估转瞬兴工更须州县承修办理以图久安之计则是在在需员而现任以及试用人员实不敷用伏祈
　　皇上于补选同知通判州县人员内
　　敕发年力精壮才具优长者十员来楚同现在命往人员一例试用效力其现任各府州县内【臣】察其才具之短长酌量地方之繁简彼此调用以观后效至科目出身之员有不胜州县之任而年力尚未衰迈学问不致荒疎者【臣】遵例
　　题请改教使之各效其能各竭其力于吏治民生均有裨益为此缮折恭请
　　睿裁批示遵行谨
　　奏
　　知道了但人材甚难得现今为川省丈量地亩拣选尚在乏员若将平常庸碌之軰命往充数反致悮事得人时发来以敷尔用可也



　　硃批谕旨巻三十一上
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕旨巻三十一下
　　硃批马会伯奏折
　　雍正六年二月十七日湖北廵抚【臣】马会伯谨
　　奏为奏请
　　睿裁事窃据容美土司田旻如申称桑植协副将暨桑植军民府檄开桑植人民从前为容美司掳掠饬照单内所开户口委舍把防送各归故土乐业缘由到职查职司与桑植地接隣境从前累有雀角彼此边民逃窜迁移者有之迨后俱经排解审明退归今桑植协来文粘单姓名职司俱无可考又不知某人系何年掳去从何稽查即现有人在职司亦俱纳粮安业等情又抄册内开桑植民人二百六十六户共计男妇一千三百五十六名口等情到【臣】又准湖南抚【臣】王国栋咨开桑植土司残虐其民蒙
　　皇上改土为流欲使出水火而登衽席今副将杨凯岳州额外同知铁显祖既经查明容美土司昔年掳去桑植人民千有余口该土司自应遵照防送回籍未便任其饰掯应请严檄饬查等因到【臣臣】理应严饬该土司即查明人口送归桑植以安戢边氓但【臣】查永顺桑植等土司俱沐
　　圣朝德化先后归诚蒙我
　　皇上再造洪恩准其改土归流斯民悉登衽席官兵初集其营房一切事务现在料理尚未完备而土民新附正须抚恤宁谧之时此项人口【臣】愚以为或俟营制安定人民绥辑诸事妥帖之后【臣】先申以
　　功令谕以大义勒令送归桑植以仰副我
　　皇上爱惠边民之至意倘田旻如仍怙终不悛犹复支
　　吾延缓【臣】即据实奏
　　闻请
　　旨办理是否可行仰祈
　　圣鉴批示谨
　　奏
　　从容办理之见甚是此事应当徐徐详审而为之者田旻如受朕恩深厚料必知改悔从前之过断不敢支吾延缓也
　　同日又
　　奏为奏
　　闻事窃查湖北地方仰邀
　　皇上福庇腊雪连降足征瑞应入春以来风雨甚属调匀是以二麦豆菜等苗俱皆畅茂条逹春花可卜丰收目今米价上米每石一两一钱五分一两二钱不等中米一两五分一两一钱不等下米九钱五分及一两不等再查去夏被水就食湖南及四川等省穷民【臣】先严饬各州县加意招徕并会同督【臣】迈柱委员赍银分往湖南四川等省招还复业近据兴国大冶蒲圻江夏咸宁沔阳潜江等州县呈报陆续招回户口清册到【臣臣】思穷民既经回籍尤当尽心安集毋令失所【臣】复严饬各州县加意抚恤以仰副我
　　皇上爱育元元之至意理合一并
　　奏逹上慰
　　圣懐谨
　　奏
　　览奏雨雪情形及招回穷民复业之处深慰朕懐雍正六年三月初七日湖北廵抚【臣】马会伯谨
　　奏为奏
　　闻事窃查前任湖北驿盐道今陞江西按察使柳国勲于驿盐道任内兼收荆关税银指称差人廵察各税口名色每月添设使费银二百两管理七月有余共计开销银一千四百两零尽入私槖现据【臣】委收荆关税务襄阳道赵之均口禀巳将此项名色革除其银并入正项解库又柳国勲于应得养廉之外每年复受盐商船礼引礼样盐礼以及批查等项陋规银约八千余两在任三年零七个月共计受银二万八千余两且闻柳国勲于支放水陆驿站工料银两俱有克扣事事存私利己毫无公忠为
　　国之心再现任驿盐道高淳职司盐驿事务其柳国勲所受盐商陋规银两该道知之甚悉既不秉公揭报又不详明归公游移观望志在踵行至柳国勲克扣工料银两亦不查明详揭更不知其何心且年少性躁举止轻佻政务多有未谙办理甚属懈弛实难胜此钜任理合一并据实奏
　　闻伏祈
　　皇上睿鉴谨
　　奏
　　如此毫不瞻顾据实直陈甚属可嘉巳有旨矣但属官中遇有新进初仕之员事务虽未谙练其居心才干尚可取者当加教导容其改悔毋因小疵微瑕遽令废弃如柳国勲者一无可取之处便系大员岂容姑息理应如是防奏况密折具奏非疏防可比朕裁酌之后应施行者即可批发应谕汝姑寛者亦自当训示也领悉朕意勉为之
　　同日又
　　奏为仰吁
　　圣恩敕发贤员以肃吏治事窃【臣】以湖北修筑堤堘需
　　员料理
　　奏请人员荷蒙
　　皇上俞允


　　整饬【臣】于抵任后凡属员接见靡不谆谆训诲冀其各自勉励无如积习既深兼之贤员实少一时难以振作【臣】夙夜忧心悚惶无极伏思有治人无
<史部,诏令奏议类,诏令之属,世宗宪皇帝硃批谕旨,卷三十一下>









　　皇上睿鉴批示钦遵谨
　　奏
　　州县缺者现得三人似堪造就驱策有旨谕部发来试用看至于府缺者实难得人目下陜省请发同知三员尚未得有一人亦于微员中拣选发往矣览汝此奏殊不谅朕用人之苦衷盈篇议论悉属画餠充饥之谓也
　　雍正六年四月二十二日湖北廵抚【臣】马会伯谨
　　奏为恭缴
　　硃批奏折事窃【臣】前两次缮折祗奉
　　硃批谨将原折恭缴伏祈
　　皇上睿鉴
　　一件为奏请
　　睿裁事【臣】以容美土司昔年掳去桑植人民请俟永顺桑植等处营制安定之后勒令追出等因具奏奉有
　　硃批【臣】仰遵
　　谕旨徐徐而行更当详审不敢冒昧从事以仰副我皇上绥辑边氓之至意
　　一件为奏
　　闻事【臣】以前任湖北驿盐道柳国勲贪婪等事具奏奉
　　有
　　硃批【臣】嗣后当仰体
　　圣心爱惜人才凡新进属员内有才干可取者务必委曲教导俟其改悔不敢即令废弃倘有如柳国勲者【臣】具折奏
　　闻断不敢姑息以负我
　　皇上委任之至意
</div>
    <div class="pagination">
<a href="世宗宪皇帝硃批谕旨_page257.html">上一页</a><span>...</span><a href="世宗宪皇帝硃批谕旨_page253.html">253</a><a href="世宗宪皇帝硃批谕旨_page254.html">254</a><a href="世宗宪皇帝硃批谕旨_page255.html">255</a><a href="世宗宪皇帝硃批谕旨_page256.html">256</a><a href="世宗宪皇帝硃批谕旨_page257.html">257</a><span class="current-page">258</span><a href="世宗宪皇帝硃批谕旨_page259.html">259</a><a href="世宗宪皇帝硃批谕旨_page260.html">260</a><a href="世宗宪皇帝硃批谕旨_page261.html">261</a><a href="世宗宪皇帝硃批谕旨_page262.html">262</a><a href="世宗宪皇帝硃批谕旨_page263.html">263</a><span>...</span><a href="世宗宪皇帝硃批谕旨_page259.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
