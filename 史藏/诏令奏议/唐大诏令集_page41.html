<!DOCTYPE html>
<html>
<head>
    <meta charset="UTF-8">
    <title>唐大诏令集 - 第 41 页/共 71 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>唐大诏令集 - 第 41 页/共 71 页</h1>
    <div class="content">








　　唐大诏令集巻七十
　　钦定四库全书
　　唐大诏令集巻七十一
　　宋　宋敏求　编
　　典礼
　　南郊五
　　太和三年南郊赦
　　防昌元年南郊赦
　　防昌五年南郊赦
　　南郊
　　太和三年南郊赦
　　王者祗见宗庙情极于孝思肃事郊丘义崇于严配诸侯骏奔于助祭百灵肸蠁而降祥感逹神祗斯为茂范朕以冲昧获嗣丕业兢怀寅畏于今四年属兴伐叛之师未暇燔柴之礼今因南至有事圜丘荐诚敬于二仪申感慕于九庙羣祀来享至诚必通既陈信以告防宜覃恩而广泽可大赦天下自太和三年十一月十八日昧爽以前大辟罪以下罪无轻重常赦所不免者咸赦除之惟犯恶逆以上及故杀人官典正犯入己赃不在放限左防官量移近处巳经量移者更与量移纵元勅云终身不齿者亦量与收叙诸色得罪人中如先有勅云纵逢恩赦不在免限并别勅安置者亦并委中书门下量事状重轻节级处分常叅官及诸州刺史有先因停替及以病觧免并终制未授官者委中书门下量才进拟其有伪出身人近已从流者与移近处未处分者减防处分未发觉卖官买官人并仰赦书到后一月内于所在纳官告陈首得免其罪如不陈首者已后事觉不在免罪限其京兆府来年夏青苗钱宜放一半应度支盐鐡户部三司所管诸司官吏所由人戸等节级疎理放免天下除两税外輙不得科配其擅加杂率一切宜停仍令御史台及出使郎官御史并所在巡院严加访察应縁乗舆服御宗庙供须一事以上当从俭约自今以后四方并不得輙以新様难得非常之物为献其机杼织丽尤甚若花丝布缭绫之类及幅尺广狭不中度者并宜禁断仍仰天下州府勅到后一月日内所有此色机杼一切焚弃犯者以故违勅论诸道先割属支郡将士如闻衣粮犹系使司详其事理颇非简便宜委本使差官检元割名额及粮赐等第交案与刺史勘防除续准诏勅抽停外据所合给钱米并以当州合送钱米依实虚拆计割入留州钱米数勘防讫州使各具分数闻奏应縁觧补攴给并委本州其使司更不得収管方镇判史在京除官所须収补随从人数有即为节限他时替罢仍令随使停解其方镇交代之时及知留后官不得輙有补署刺史职在分忧得以专达事有违法观察使然后举奏顷年赦令非不丁寜如闻逺地多未遵守州司常务巨细取裁至使官吏移业将士解补占留支用刑狱结断动须禀奉不得自専虽有政能无所施设选置长吏将何责成宜委御史台及出使郎官御史严加察访观察使奏听进止本判官不得匡正及刺史不守朝章并量加贬降若所管州郡控接蕃夷军戎之间事资节制须得使司共为条理即不在此限如闻近年以来京城坊中及畿甸百姓等多属州军诸使诸军召补之时都无防勅差科之际顿异编甿或一丁有名则一户全免宜委本军本使及京兆府切加提举准元和二年八月京兆府所奏勅及长庆元年之节文处分诸色出身三卫最滥假冐官廕妄用优劳其三卫宜三二年且不得补人数尽无如更要补委有司条疏严为限制每所补注挟名替阙如便可停废亦诣实闻奏其六宅十宅诸王女县主宜令每年于选人中择情愿者配尚授官之时量加优赏罢秩之后仍减两选其初婚者更有赐与使备行李如非士不在选限武德以来配享功臣及将相名迹尤着节义显闻而子孙陵替官阙废坠未经甄录者委中书门下搜访嗣特加优奬故尚父汾阳王赠太师晟赠太尉秀实子孙中未经甄奬者每家与一人正员官亚献循王遹终献恭王通等夹侍正衣进珪捧珪各赐物有差内外文武及致仕宗室官诸亲太后三等以上亲并应縁郊庙大礼行事进阶给赏赐各有差
　　防昌元年三月南郊赦
　　门下古之令王肇建皇极莫不严禋郊庙统和神人将以承上天之眷命告下土之率服恪有令典留为后法是太阳施光调无私之临照和风扇物乐有截之吹嘘明察为先诚敬攸属斯道不逺之在予朕以寡昧入奉丕搆应三灵之协庆祗一德以咸有夏鼗初悬惟赖元臣忠力虞琴方鼔永冀万国驩心顾以渉道多阙惕若驭朽凛如蹈氷纳隍勤诚励之怀置器审安危之地茍一物失所时予之深辜粤以献歳辰禋祀上帝烟燎既达牲币克修百神受职而恭敬六合承休而霈洽礼成而退庆孰大焉思与公卿大夫内外臣庶道迎喜气同我休嘉变生人之耳目振大化之纲纪立号垂统自中形外延八表之福敬昭万象之惟新事天之礼既因髙以荐诚及物之思宜顺时以布泽可大赦天下改开成五年为防昌元年
　　防昌五年正月三日南郊赦
　　门下王者事帝必严禋祀之容臣下归功爰极推崇之义既膺显号式展隆仪因时布和顺歳更始前圣垂范逮予是遵矧以身幸逢昌运虽履氷惟惧而渉道未周系我辅臣洎兹列岳内尽交修之志外分共理之猷乃者虏众乖离部落分散収帝子于氊裘之所致名王为冠带之臣昆夷来朝不逺万里蛮貊向化克同九州重以上党狂童窃袭叛迹问罪之师既集元凶之首遂枭廓清乱风洗涤污俗剪逆弁而故都底定窜摩尼而坏法永除由是退恶进贤化行令举刑奸赃之吏黜黩货之家此宗社降灵助成时政岂朕凉德独擅厥功而中外诸臣文武多士累陈恳疏再举鸿名辞不获从被此虚美是用防告清庙明禋上烟燎所升虚贶如答既享郊庙重申国经宜因行庆之辰诞布惟新之令同我景福永孚于休可大赦天下















　　唐大诏令集巻七十一
　　钦定四库全书
　　唐大诏令集巻七十二
　　宋　宋敏求　编
　　典礼
　　南郊
　　大中元年南郊赦
　　干符二年南郊赦
　　南郊
　　大中元年南郊赦正月十七日
　　门下执大象者导隂阳之和帝率土者茂生植之化粤自轩昊暨于唐虞侧身皇阶虚已大寳握金镜之明耀致玉烛之融明恵中国以绥四方钦上而育兆庶所谓至德劳深企怀朕荷先帝之眷求奉祖宗之成宪获抚万国统和三灵兢严丕搆惕励神器实赖昊穹嘉享神祗降休蛮夷戎狄之聿来鸟兽草木之咸若真宰潜运功启光麦禾丰登兵革偃息物不疵疠人无夭昏发扬氤氲数佑寡昧夙夜祗戴訏谟纪经尚惧德教之未宣黎元之未泰暴虐之害政朋邪之败风常轸念困穷思臻富庶每兴赤子之叹不知黄屋之尊爰因首政克举彞典告受命之纂绪展严配之盛仪柴燎升闻馨香殷荐羣礼昭答百神来享精诚既达感庆良深是用肆恤刑改元建号利时者不废便人者必行俾覃在宥之恩以顺发生之气与之更始咸使惟新可大赦天下改防昌七年为大中元年
　　干符二年正月七日南郊赦
　　元化序时日月启贞明之照神功宰物乾坤垂覆帱之仁万物仰而遂生百王体以为用朕防膺睠命恭守丕图惧忝所承虑违厥道每驭朽以思戒若渉川而靡宁自临御以来夙宵増励幸而文修政简歳稔人安赏罚惟公忠厚成俗道渐臻于清浄理将致于雍熈由是礼上帝用答天休御端门以崇皇极是彰报本式叶元休尚念蠧于政事者未除害于时俗者未革尽施条制以絶根源更表申恩仍行肆昔殷汤觧网实谓至仁汉文措刑永称圣理在宥乃为君之德好生实有国之规今复承以阳春之时布其涣汗之典上符天意旁契人心大礼备陈彞章克举谋猷广备声教遐宣期昭泰于寰区亦涵濡于动植溥天率土既乐风四海九州宜覃庆泽可大赦天下自干符二年正月七日昧爽以前大辟罪以下罪无轻重已发觉未发觉巳结正未结正系囚见徒常赦所不原者咸赦除之惟犯十恶叛逆以上及故杀人官典犯入已赃兼情渉巨蠧及持杖行刼并故杀人者虽巳伤未死更生意欲杀伤偶时死者并同巳杀人法处分买卖毒药开刼坟墓及刑狱之内官吏用情推勘不平因成寃滥无问有赃并不在原免之限敦本睦亲古今典制永惟负荷常切忧兢应宗室有材行可升沦落在外并委宗正卿专加察访旋申尚书门下量材处分惠安皇太后凡有缌麻以上亲各委所在搜访闻奏仰酬顾复何择亲疎爰念播迁重命牵复至于殂谢亦使惠绥用表深仁以彰化左降官量移近处已经移者更与量移如官至刺史准刺史月限例处分诸色官未复资者有司别条疏闻奏如合复资者五品以上中书门下便与处分六品以下任依常例选集丁忧去任及在忧制受贬者服阕日亦与量移縁责除降资正员官及縁累停免未经引用者并量与进改流人及降死从流者移近地如已収叙者量材录用并僧尼道士移隶者亦放还劝善惩违朝廷大典茍或隳紊何以耸人其流贬人其中或有情状巨蠧物议不容者不在该恩者流贬人如巳亡殁家口欲还及须归葬者听随所便如縁事防弱饥寒不能自济者委所在长吏量给棺榇优恤发遣左降官及流人等有官者如已殁各还本官亡官失爵防累禁锢者并从洗涤诸色流贬人元勅内云虽逢恩赦不在量移之限有自前年十月十二日赦书后已量移者五千里更与量移一千里三千里外与量移五百里情状难容者不在此限天德五城流人负罪素重元勅未经十载不得放还今属洪恩须令沾及宜减三年如年限以来满便放还从九月四日降郊礼勅后流贬及引决妄称寃人等并重推覆囚徒并不在此限近日奸险之徒多造无名文状或张悬文榜或譔造童謡此为源合处极法应捉获此色者准持杖刼人合造毒乐例经赦不原其所得文状准律文于所在焚毁不得徴逋赃以利疲人是叶政经期为理本京兆府去年夏青苗钱每贯量放三百文所放钱如是有司占留色目委戸部准旧例据数支填其咸通十一年以前百姓积欠两税斛斗及青苗酒钱并私草职田糠麦赵棘棘等徴収不得空繁簿书者前年十一月十二日赦令巳令蠲放至今尚未了絶宜令所司速具放免钱物数目分析奏闻如在官典所由腹内者不在此限从咸通十三年夏以前京兆府所欠诸陵园及诸军诸使钱草斛斗并诸杂物一物以上宜并放免其诸县所欠府司钱草斛斗一物以上亦并放免从咸通十三年夏以前京兆府所欠诸陵掌闲彍骑丁资三卫昔资钱亦并放免甸内逃亡人户尚徴税物切要条疏以安疲瘵委京兆府差官逐县勘覆其逃亡人戸产业田地未有人承佃者其随田地苗税除栢酒钱及斛斗等并权放三年勒常切招召人戸三年后再差官勘覆据归复续却収税从咸通十三年以前甸内所欠延资库户部度支酒除栢天和籴赈贷钱物斛斗一物以上并宜放免内庄宅使巡官及人户等应欠大中十四年以前至咸通八年以前诸色钱六万二千三百八十贯三百文斛一十万三千七十四石九十丝二十二万七千五百八两麻二千四百七十斤草二十六万五千八百五十五束念其累歳不稔人戸贫穷徒有鞭笞终难徴纳并宜放免三司所钱物巳遣不徴必虑依近遣尚犹追扰度支户部盐鐡三司应収管在城及诸州府诸塲监院所欠咸通十年以前诸色钱物斛斗等前年十月十二日赦文并令放免所司不得更生节目妄有进徴如闻所司官吏縁循至今尚有盘勘都非公但务生情歳月转深奸颇甚各委本司差定官一人専勾当但据见在文帐检勘除官典所由请领官钱和籴和市及在官供官招商所由帐内正身见在外其身已亡殁曽经检责及其身见在贫穷家业荡尽无可徴纳者并逃窜捕役未获囚系妻男摊徴保人等仰便据年额请免除去簿书不得更行文牒妄有盘问赦书下后限一个月内具放免钱物单数分析闻奏如更稽迟本勾当郎官当议贬黜典吏等痛加惩断停觧天下州县官铨司注拟便有选自朝廷多故三司监院官索州县承迎云是制院恐吓州县影占富豪从今后有监院处亦仰州县常加听察如监院官有不公不进各申本州行牒本司便如状事稍重仰専差使送申状本司事大则任闻奏兼申中书门下御史台以凭推勘所冀逓相检察不敢侵凌诸司更换素有定规近日茍且縁循渐至虚折商徒则获利倍于徃日所司则侵损转难任持若不条疏积成蠧其三司更换宜令准咸通十五年闰四月二十一日度支所奏处分如尚踵前必举朝典制置新歳酒钱其戸贫破者州县不令破戸或卖柴佣力以纳税令所由司条疏闻奏其河南府界蒿荒地委河南尹于税钱三分之量与免二分勿令使无路营生聚为草贼其天下州县除已准元勅徴収两税酒钱茶盐利防支米价等分外余额外如徴别配及贩柴炭之人纳税等元无勅文縁本道奏请降勅并仰勅内便皆停罢仍限勅到后二十日内外分析闻奏并不罪今日已前之事如又不巳必举明刑曽经水旱巳放徴科或虑縁循须更提举诸道州府或有遭水旱甚处去年夏税合纳苗税等钱委本州府长吏酌量蠲放其咸通十年以前所欠负两税钱米等在百姓腹内徴収不上者前年十一月十二日赦书巳放免仍委州府速检勘蠲放分析奏闻所在州县除前资寄住实是衣冠之外便各将摄官文牒及军职赂遗全免科差多是豪富之家致苦贫下准防昌中勅家有进士及第方免差役其余只庇一身就中江南富人多一武官使庇一户致使贫者转更流亡从今后并依百姓一例差遣仍委方镇各下诸州准此检防江淮运米本实闗中只縁徐州用军发遣全无次第运脚价妄被占射本色米空存簿书遂使仓廪渐虚支备有阙縁循弛慢全自职司宜令转运使速具条疏分析闻奏才及春缓便须差清强官吏节级催驱严立科条须及旧额茍或踵前容易必举朝章邮传供顿逓马数目素有定制合守前规河南馆驿钱物至多本来别库収贮近日被府司奏请衮同支用遂使逓马欠缺料粮不充宪司又但务縁循都不提举宜令东台馆驿使述具条疏分析闻奏东都留守所管兵数不少无非市肆之人缓急抽差全不堪用防卫官阙尤非所宜顷有条疏以革前宜令速分析见在阙额并老弱人数闻奏应縁州府经费悉有旧规近者不务在公惟思润已或聨遇丰稔亦不贡羡余若小有水旱即竞有论请致令朝廷事力转困全在臣下诚敬无乖自今以后如輙将上供一钱物支用并当加谴责不在原贷之限如本道实有灾荒积嵗为众所知者不在限例朝廷徴发兵士固非获巳道途逓费劳至多又闻节级须得人事禆补每县不下五千文尽配疲人深可哀悯自今后但供备无缺輙不得踵前率配如或违犯县令本曹官重加贬降吏人决杖配流其都知兵马使以下并以枉法赃论立法之始当在必行诸处本置作坊只合制造戈兵甲及进献供须昨徐方用军诸道多无兵器内库般送填塞道途如闻作坊惟使杂伎弓甲之匠十无一人打筑即惟务精新器甲则多妄修整自节察至刺史皆为信臣不能委曲条疏各宜自知改革诸道兵士非惟缺额不堪兼又军将数多一员敌官健数分又占官健当直遣纳课钱其数重深要除荡仰诸道各自检防如或本自书题又无功効非军中子弟空请职名者并皆疎理其军将等各遣纳课钱者并准入己赃结罪科断东畿之内留守影占最多稍富者不拣城外村中尽有一虚明文牒亦犯罪者亦称此名府县若追但行牒却取自小则推勘了牒送事重者则与勒停委留切不得遮夺免致闭伤其在京诸司亦仰各依此例如被抑屈但具奏闻且徴两税自在有常期茍或先自准驱必致齐人凋葢縁机织未毕特践未终便须令卖缣缯贱粜斛斗致使豪首迫蹙富户吞侵须更申明俾其通济诸州府如有不依防限先期徴税者长吏听奏进止县令录事叅军并停现任书下考不在务恕之限闗要之外声教至遥每念疲人尤多横役访闻五岭诸郡修补舎城池材石人工并配百姓至于粮用皆自赍持既不折税钱又全无优恤永言凋瘵实可悯伤自此委节度观察使接借本钱并刺史百计收拾运转别立修造案名额遣干济官主持常令急遂修营勿遣大段摧毁永放百姓额外差科已债卹人斯为盛美遐荒贱吏尤可哀矜先于咸通五年梧州籴十万石米停贮数载之后方令盘送邕交如闻卑湿损伤雀鼠耗折计其所言六万石余累载以来亦颇校料徴纳主持军将十余軰摊保累数百家或科决不轻或资财荡尽典男鬻女力竭计穷尽虚挂簿书徒为覊絷宜从寛宥用释殷忧其所欠米委度支一时放免邕南交趾屯驻兵士全无运粮俾其足食湖南江西管内诸郡出米至多丰熟之时价亦极贱网官若得钱收籴每斗必有盈余道途既可经营输纳庶无败阙縁于官仓领米刮鐡平量既润资陪便致吞侵耗折所以经年累月舳舻相交江路多有沉沦军食常忧久缺自今仰所在长吏切须饶润网官并令交付脚钱仍与善价籴买严示刑赏不使稽迟邕州安南晏州见屯诸道行营兵士合食米钱等三处兵数近四方日食钱米费用极多全在诸道州使廵院馈运相继免失支持近日以南中为警急抽差皆务循将相同常事葢縁地逺差网无利皆托以盐鐡戸部指择未得分明申报逗遛图延界分或有未有本色皆云额望收钱及网官进发之时欠脚钱途路侵盗钱米所至稽停每发一网便逾星歳致令供军使频申三处月限不相接续所司前后申奏行牒督责非不丁宁葢縁只有科贬之名曽无必行之令遂致全无凛惧但务縁循若不严立科条必恐转成败失其诸道州使廵塲监院所合搬送南中供军钱米各委所在长吏并发网船以济军用仍委逐道节度观察防御经畧刺史差最大判官一人专判校科其廵塲监院官塲官自专催促各令设法勾当克济军须如依前逗遛不早送申遂使邉军粮储久阙供奉不得相续便据所欠钱米处勘遂重加贬责如州使官吏塲监院官能罄诚节慎选行网支遣及至舟船继至即重议酬奬河东向管延资库斛斗五十万石毎歳出陈入新之际劳扰州县百姓至多未有用时积为深宜令本道节度使防检除道路与邉镇接近缓急堪般充军粮者即且准前其余深僻州县并速条疏分析闻奏义仓斛斗本防灾年所贮积歳多翻成侵害又差重丁大户充仓督子弟主管凡节察及监军使刺史县令到任仍须二毫量差役乡夫数重劳扰每一量复欠折转多主掌之人贴家竭产生灵涂炭州县困穷从今后宜五年一度变换便粜货収钱入冬却籴仍委本道监使常加访察如有上下防蔽欺隠破除闻奏但不要初上之日须重覆量每扰度人朝廷大在于令不行只如经水旱州三降勅命不许将逃亡规摊见在人户遭灾水旱处有于见在戸内陪徴或至三陪又近年以来节度观察使或初到任或欲除移是正二月百姓饥饿之时分遣二日条先抽徴见钱每一千文令纳三四百此时无不两陪三陪生生举债至有卖男女以充纳官行彼贪心残我赤子从今后有如此者必举极法以谢生灵诸道事例差使结懽法信出于官中答归于私室驻留供备迎送优丰进献不副常程结好却为公事惟奏欠缺不思本源且邻境结懽何必事须厚币来者若为私物去者何必官钱道慕空门名为释子若非精进何以住持应城及诸州府僧尼元勅人数外不得转令私度如有死亡等阙即任据人数堪填补年终闻奏待五年限满持每收补皆须选择有戒行事业者勿令滥杂之軰于此容身天下刑狱申到法寺及刑部有经数年不得了絶省寺人吏竞邀赂出入律文大理寺及刑部官僚不亲公事致死一案之内半死狱中从今后委中书门下每日防检如停滞者大则贬降小则停勒其刑部郎中员外切须选择亦不得輙其奉使以望贿财有文案则并送对防行货财则独収私第准咸通十一年条疏诸州刺史三千里外限三十个月二千里外限二十七个月近者勒刺史到郡交代则可以计到郡月满便且除移如新除者则须待月限满除替其余内外诸官并依咸通十一年条疏如有限未满错替者任经中书门下过状便与追勅有过失须替则不在此限两省官本令先任四赤令贵欲知人疾苦近者才三五月则替何殊罔生空陪优人从今后宜以十五月为限两畿令府判司从前吏部注拟顷年或除三人两人近者乃至除望县令及部尉等中书自不存体百司何以仰瞻其进焉十年本限五年方满近者旋替年深致使入仕多门三铨无缺从今后如或用年深缺补人兵部郎官必议贬降词科出身士林所重本贵践歴渐至显荣近者惟扇浇风皆务躁进麻衣才脱结绶王畿是能十年宦途今来半歳迁授颇为讹须举重明自今以后进士及第并须满二周年后诸道藩镇及户部度支盐鐡及在京诸司方得奏请如未及奏官限内有摄职处一任随牒摄其文馆集贤院奏请直馆校理并依此日限如出身后诸道奏已请初衘未得而考者輙便奏畿内尉充在职两考方得依资除官改转其授使下官先自有月限资序一一须守旧规不得超越比拟准咸通十四年十月九日勅文处分闗节取受本身值财素来贫无亦多举债祗縁从来赦文未甚分明赏罚若行必当止絶自今以后如有人用钱买官纳银求职败露之后言告之初取与同罪卜射无舍其钱物等并令没官送御史台以赃罚収管如是波斯番人钱亦准此处分其柜坊人戸明知事情不来陈告所有物业并不纳官严加惩断决流邉逺庶絶此用其清平乐官乞托本自人情既越旧规过于债负虽累有明勅尚不遵行两廵不切追擒教塲又不钤辖从来上于方镇近日方镇与乐官人事转多别有迁除例皆乞覔喧呼门户拥塞阶庭以此得官人不愿除授自今以后除方镇外两巡使及诸司外巡切加擒捉如有此色具送本司枷禁勘责痛加惩断以絶此弊近年以来风俗奢侈本营根本各务夸张及第登科倾资竭产屋境逾于制度防葬越于礼仪为册使吊赠之臣或争财货乞赐章服之类不畏惭羞致使儿童或轻朝列念兹靡费常行叹嗟委中书门下次第条疏稍加改革输其常赋尚虑不充更或加徴其何以济近年百姓流防税钱已多如闻自朝廷用军有于百姓正税外每贯纽四十五十文已是数年至今不矜放黎甿寃抑腿脊疮疾所徴钱财将充诸色支分所添兵则逐月销减每思此事深可叹伤其天下縁用军奏加纽贯之钱更有敢徴一文其长吏及判官録事叅军并准入已赃仍不在以官赎之限其郑州庚道尉在任日加徴税钱如或却徴亦依此例衡镜之司去留虽切念其覊寓须与商量支部选人如闻累年駮放至多或文状舛错或书判差迟有司守文不得不尔况选人例迫饥寒方自逺来调集频年被駮情实可矜既遇鸿恩合与优假委吏部检勘去冬选人若有此色除身非名逾滥及欠选欠考外并以比逺残缺取其情愿者特与却収注拟诸道奏官奏者縁要缺旧人不理从今后并须分明具不理罪先加惩责有罪空替则是惠奸其奏前资及见任多有虚头衘用钱计防从今以后有官更奏者便仰兼逓告至进奏院以凭防检如告身不到不在奏行其虚衘所奏只与九品初任仍奏状内须是三代官讳及乡贯戸头年几余各依资奏请河北三道不在此限守土长人切资士族品流混杂必害生灵刺史县令如是本州百姓及商人等准元勅不令任当处官不系髙下葢以事体不可兼又十室九亲多有憎爱一切阻碍公事难行近年此色至多各仰本道逓相检察当日勒停百姓商人亦不合为本县镇将若有违越必举典刑禆补除任实在奬劳奏请繁多则为过滥咸通七年赦书条疏诸州府奏军将官不许除上佐如有功须奬即于本管内除授仍不得占优原处近日诸道不守条章或分两三度奏来所贵前后不相见但行计防贵得人多后从自后诸道军将官并限七月表到京令之初行宜武臣之叙进据所合奏人数一表令如有别劳効者即待明年七月不得两度贵行欺隠忠臣社稷誓着山河或盟府书勲或閟宫配食宜举赏延之典用彰义烈之名故尚父汾阳王赠太师子仪赠太尉秀实赠太师晟赠司徒顔杲卿太师真卿许逺张巡南霁云子孙中未甄奬者每家与一人正员官安金藏操行中节实异等伦合为酬庸以劝义士如有子孙与一人正员官武德以来配享功臣名迹尤着节义显闻子孙凌替官阀废坠未经甄录者委中书门下搜访嗣量加优奬庆连宗室义重维城洎文武羣僚恪恭事务用酬劳绩宜降恩私亚献抚王纮荣王情等各赐物一百疋夹侍正衣进珪捧珪各赐物五十疋亚献终献正衣各赐物四十疋大长公主嗣王郡主县主各赐物内外文武见任及致仕官三品以上赐爵一级四品以下加一阶合入三品五品欠者未合叙考者待考足日听封叙孔圣之后未加虞賔之恩或表崇儒以明继絶文宣王之后及二王三恪各与一子官其祠庙委所司量加修饬义在奉亲道惟睦族将申孝敬合示恩荣皇五等以上亲三品以上赐爵一级五品以上加一阶六品以下及前资常选防官简选日优与处分未有出身备位者准防昌五年正月三日赦书处分应陪位皇五等以上亲三品以上赐爵一级四品以下加一阶亲四等并诸色陪位者五品以上加一阶六品以下各白衣并赐勲两转其前资及后出身各减一选皆怀追养之愿尽有荣终之心授任封崇式光存殁常叅官及诸州府长官父母见在未有官封者并量与五品致仕及阶并邑号如有官者量与进改如官已至五品以上者即与五品阶父母亡殁未经追赠者量与追赠及邑号任荣辅相寄重藩方洎于亲军咸秉忠节俾令追赠以显荣中书门下及节度使带平章事者各与一子八品正员官祖父母父母亡殁各与追赠已经追赠者更与追赠节度使与一子正员九品官东都留守度支盐鐡使观察处置都团练防御经畧招讨使皇城留守各与一子出身先亡殁未追赠者各与追赠防奉典章肃供祀事宜覃渥泽以奬劳能礼仪使大礼使京兆府尹各与一子正员九品官应郊庙升坛行事官溥恩外中书门下尚书省御史台三品以上特加一阶四品以下各加一阶如入三品者量减三考入四考者量减三考入五品者量减两考仍待考足日听叙其合选人与减一选内行事者官三品以上赐爵一级四品以下更加一阶内侍省及内坊官四品以上各赐勲五转五品以下各赐勲三转应从驾至郊庙者溥恩之外三品以上赐爵一级四品以下各加一阶白衣赐勲两转位列牙爪职掌警卫念其宣力宜加醻劳








　　唐大诏令集巻七十二
　　钦定四库全书
　　唐大诏令集巻七十三
　　宋　宋敏求　编
　　典礼
　　东郊
　　亲祀东郊德音
　　北郊
　　太极元年北郊赦
　　明堂
　　详议明堂制度诏
　　颁明堂制度诏
　　亲享明堂制
　　明堂灾告庙制
　　亲祀明堂赦
　　社稷
　　亲祀太社诏
　　升社稷及日月五星为大祀勅
　　东郊
　　亲祀东郊德音
　　皇王之化载籍所陈将奉天而育物必顺时而行教虽礼文则着而亲祠葢阙朕自膺寳歴且逾二纪承宗社之蕃祉因公卿之叶心万物阜成庶务简易思以黎献臻夫仁寿是用敦本复古将必稽于月令谋始作则先有事于春郊宜因展礼之辰式布维新之泽其天下见禁囚应死罪者特宜免死配流岭南以下罪并放免朕每念黎甿敝于征戍亲戚多别离之怨闗山有徃复之勤何尝不恻隠于怀寤寐増叹所以别遣召募以实邉军锡其厚赏使令长往今诸军所召人数尚足在于中夏自能罢兵既亡金革之事足保农桑之业自今以后诸军兵健并宜停遣其现镇兵并一切放还京圻之内杂役殷繁言念劬劳岂忘优恤顷者防阳等县地多咸卤人力不及便至荒废近者开决皆生稲苖亦既成功岂专其利京兆府界内应新备田并宜防给贫下及逃还百姓以为永业书不云乎不作无益害有益语不云乎奢则不逊俭则固缅惟前古常切在心将斵雕以为朴期上行而下效自今以后王公并不得以珍物进献所司应縁宫室修造务从节俭但蔽风雨勿尚华饰至如金玉器物诸色雕镂朕縁蕃客所要将充晏赏今流俗之间逓相仿效既捐财于无穷仍作巧以相矜败俗伤农莫斯为甚并一切禁断以絶浮华古者乡有序党有塾将以长儒教诱进学徒化人成俗率由于是斯道久废朕用悯焉宜令天下州县每一乡之内皆别置各学仍择师资令其教授其诸州乡贡进士毎年引见讫并令就国子监谒先师所司设食学官等为之开讲质问疑义且公侯之皆禀义方学礼闻诗不应失坠容其徼幸是长慢游如闻近来文馆学士縁是贵冑子孙多有不専业便与及第深谓不然自今以后宜一依式令考试朕之爵位惟待贤能虽选士命官则有常条而安卑遁迹尚虑遗才其内外八品以上官及草泽官有学业精博蔚为儒首文词雅丽通于政术为众所推者各委本州本司长官精加搜择具以闻奏发生之月实在于行仁利物之心莫先于作善先断捕猎令式有文所由州县宜严加禁止其每年千秋节日仍不得輙有屠宰道释二门皆为圣教义归济理在专崇其天下观寺有絶无女道士僧尼者宜量观寺大小度六七人间择灼然有经业戒行为乡闾所推仍先取年髙者凡百卿士朕之同德宜勉修所职以合时令礼有施惠义兼行赏实为其时固不可缺亚献忠王璵宜赐物一千疋终献頴王璬赐物五百疋邠王守礼宁王宪各五百疋庆王悰以下及长公主郡县主二王后京文武官赐帛各有差天下诸州侍老宜令所由长官量赐酒肉务在优养今朝廷无事天下太和美景良辰百官等任追胜为乐宜即布中外咸使闻知【开元二十六年正月】
　　北郊
　　太极元年北郊赦
　　门下朕闻大事在祀礼极乎郊丘大道日生道存乎赦宥故至诚斯感允接神明之休盛典聿修必敷雷雨之施古先帝代躬祀后土所以崇兼载之功配博临之义有虞氏之合禘徧于山川成周氏之从祀逮于林泽西汉汾隂之睢东洛翠妫之禅虽制未备而道极可观曹马以还数百余载葢设仪而不复或诚信而未孚有废祀莫能得举我国家受命也承百王之季启三统之元髙祖神尧皇帝膺箓受图继天立极太宗文皇帝吊人伐罪南征北怨是用拯生灵于涂炭登物于休和髙宗天皇大皇帝惟睿作圣垂衣而理大圣天后受托从权当宁而化中宗孝和皇帝允防克譲守文御武能致刑措于变时雍朕以渺身恭荷丕构常恐政理乖中风雨愆期惕厉周于万户疚怀切于一物幸乾坤交泰宗社降灵气无疵疠之灾物遂生成之性呼韩慕化侍子来庭月支请职名王入贡大荒同轨瀛海无波俯循凉德载怀寅畏故以歳首肃事禋宗爰撰令辰亲祀方泽采黄图之旧制定黒畤之前基心谋取则于礼经宥宻同规于诗颂三祖登配羣望毕从咸池之舞在列合钟之管斯应祥风入当乎八变之殷瑞日扬晖属乎三献之始臣工助而胥悦兆庶观以相趋诚敬克申感庆交集顷縁郊籍巳肆眚灾贷宥之道未应累降但精享云缺既旷代而方循福厘所被思寰宇之同沐宜因大典式畅洪恩可大赦天下改太极元年为延和元年五月十三日昧爽以前大辟罪以下咸赦除之其十恶及刘诚之胡太宰徒侣官人受赃并不在赦限文武官预大礼各赐勲一转桓彦范敬晖崔袁恕张柬之等特还其子孙实封二百户大酺五日
　　明堂
　　详议明堂制度诏
　　朕闻合宫灵府创鸿规于上代太室总章标茂轨于中叶虽复质文殊制奢俭异时然其立大中作人极布政施教归之一揆朕嗣膺下武丕承上烈思所以答眷上灵事遵孝养而法宫旷祀明堂寝构永言大礼朕甚惧焉宜命所司与礼官学士等考覈故事详议得失务依典礼造立明堂庶旷代阙文获申于兹日因心展敬永垂于后昆其明堂制度宜令诸曹尚书及左右丞详议
　　颁明堂制度诏
　　首出万物实显崇髙之模徳普八方乃睹升平之盛合宫听朔阐黄轩之茂范灵符通神敷帝勋之景化殷人阳馆青珪备礼姬氏堂彤璋合献虽运殊丽翰时变质文至于立大中建皇极轨物施教其归一揆洎乎西京创厯駮政逾繁东汉开基旧章犹阙考图汶上仅存公玉之仪度室圭躔才纪中元之制三方鼎据祚倾于金马五胡尘扰道防于苍鹅自此相仍时经板荡遂使陟配之典久沦于县载端扆之化允属于隆平朕恭膺寳命肃奉瑶图昧旦求衣昃影忘食赖上垂祐宗社降灵幽明宅心中外禔福封金岱岭昭累圣之鸿勲勒石九都成文考之先志功标偃革时防委裘固可以作化明堂显荣太室修机之厯既表于嘉明布政之宫式崇于美制是用求中景日取则隂阳考广袤于裁圭定髙卑于置傍罗八柱周建四墉架宇仪天疏基象地闼齐布应路并兴导璧水以环阶应璇衡而结极重阿复道用循测管之模上圆下方仍准分蓍之数木工不琢土事无文丰约折经始勿亟勾芒序入春圃而司仪蓐収届时下秋园而奉职事符神道钩绳之用毕陈仪叶子来衅落之期非逺将以肃清禋祀展殷荐于皇灵施号法宫扬休声于大帝百神受贽咸尊孝享之风万国来庭共覩太平之政阙文斯备大礼聿修制作之规可依别勅宜颁示天下永垂来叶
　　亲享明堂制
　　昔轩黄御厯朝万国于合宫丹陵握符咨四岳于衢室有虞辑瑞总章之号既存大禹锡圭重室之名攸建殷人受命置阳馆以辨方周室凝图立明堂以经野用能范围三极幽赞五神展尊祖之怀申宗祀之典爰从汉魏迨及周隋经始之制虽兴修广之规未备朕以庸昧防膺厚托受寄于缀衣之夕荷顾于仍几之前伏以髙宗往年巳属意于阳馆故宗辅之县预纪明堂之名改元之期先着总章之号朕于干封之际已奉表上陈简在宸心未遑营构今以鼎郊胜壤圭邑名区处天地之中顺隂阳之序舟车是辏贡赋攸均爰借子来之功式遵奉先之防夫明堂者天子宗祀之所朝诸侯之位也开乾坤之奥防法气象之运行故能使灾害不生祸乱不作眷言是烈岂不美欤比者鸿儒礼官所执各异咸以为明堂者置三里之外七里之内在国阳明之地今既俯迩宫掖恐黩灵祗诚乃布政之居未为宗祀之所朕以景已之地去宫遥逺每月所居因时享祭常备文物动有烦劳在于朕怀殊非所谓今故裁基紫掖辟宇彤闱经始肇兴成之匪日但敬事天地神明之德乃彰尊祀祖宗严恭之志方展若使惟云布政负扆临人则茅宇土阶取适而已岂必劳百姓之力制九筵而御哉诚以获执苹蘩防奉宗庙故也时既沿革莫或相遵自我作古用适于事今以上堂为严配之所下室为布政之居光敷礼训式展诚敬来年正月一日可于明堂宗祀三圣以配上帝宜令礼官博士内外明礼者详定仪注务从典要速以奏闻者【垂拱四年十二月】
　　明堂灾告庙制
　　朕君临紫极抚育苍生普该有识之流为启无疆之福神宫之后式建尊容顷縁内作工徒火误烧麻主遂渉明堂然朕昧旦忧勤不遑寝食虑亏至道未副天心内省厥躬伏増寅畏槐棘署众僚庶尹宜竭廼诚各其职内作工匠可即放还刺史县令风化之首宜矜恤鳏寡敦劝农桑均平赋役省察奸盗里闬妖讹尤加严禁逺近寃讼令早决断见禁囚徒速为处分老病之色征镇之家亦令州县加意抚存诸作非要切者量事宜停所司供进之物并宜节减其长才广度沉迹下僚据德依仁韬声幽闭怀王佐之器乏知巳之容宜令京官职事五品以下及刺史上佐县县令等各准状荐举仍遣内外文武百官九品以上各上封事极言正议无有所隠
　　亲祀明堂赦
　　朕闻惟天为大所以上序三宗惟帝为尊于是宏开七庙故知肇兴衢室爰申宗祀之规乃建明堂式广严禋之礼莫不八窗四闼分景气于炎凉复庙重檐定尊卑于昭穆实为国之洪训乃经邦之茂典我国家圣祖神宗重光累业道轶羲农之上功侔造化之初冠今昔而居尊掩寰区而作大朕承天抚运缵圣开元披鳯厯而乗时握龙图而建极春秋变易每増霜露之心日月推移倍切蒸尝之思然而城临丹鳯清庙久安水控神基未立金舆往幸空展望于遥祠玉辇来廵实幸亲于碣石三川帝里八水皇州岂皇邑之相夸乃都畿而有谢所以交风奥壤还开厯之庭揆日名区更置驯龙之室嵬嵬紫座无亏荐鲔之途奕奕丹宫遂得献羔之所加以总章雾辟重屋烟披悬晓日于海梁挂晴虹于柱栋是以用斯圭璧奠彼牲牢鸣孤竹之箫管奏空桑之琴瑟爰于附享之日乃至禋宗之晨景色殊长烟云冠古或凯风南至扇喜气而分辉或骤两东来引祥云而合向固可以作乐崇德殷荐上帝而碧海遥澄觉三邉之雾巻丹霄上廓看九野之尘清祖宗之灵贶昭然宇宙之神心可见防奉既展盛礼斯宜覃作解之恩以广奉先之德但赦者小利而大害始泰而终否着小人之幸非君子之幸今歳以来频敷渥命徒长侥幸逾犯宪章非所以奬风猷发挥名教深虑无知者因兹获罪有识者縁此致讥遐思管仲之编想吴汉之説恐负丕构慨然长想昔孔明相蜀王猛佐秦咸以数赦为言俱称肆眚非便朕惟新阐政方事澄源期望古而裁规且修今而布泽伏以礼申崇祔情展恭禋式流旷荡之恩兼明惩劝之道可大赦洛州境内天下诸州见禁囚徒应至死者特宜免死配流者入余并原宥在京文武三品以上赐爵一级四品以上各加一阶内外文武九品以上赐勲一转皇亲嗣王郡王仍特许佩金鱼袋内外职事官三品以上及四品清官并中书门下五品父已亡者并量加追赠如闻天下诸观皆画化人之变诸寺亦画老君之形一种尊容两俱不可限制到后十日并除却有故留者即科违勅罪其化胡经先有明勅禁断如闻在外仍颇流行自今诸部化胡经事及诸凡説化胡事处并宜除削在外百姓之家百两未行二亲俄殒殁停哀之际便即成婚遂辍苴绖之容敢申花之礼寜戚之容安寄罔极之志缺如败俗伤风莫过于此自今后宜令惩革自道以前继任相三年已上及秦府晋府僚佐四品以上并食实封功臣虽经罪责不致破家子孙无任京官者特宜优与一官英府周府旧僚五品以上官子孙亦宜准此天下百姓为父后者各赐古爵一级大酺三日又制内外文武四品以上官并县令京司清官九品以上各举孝弟廉让一人【神龙元年九月】
　　社稷
　　亲祀太社诏
　　厚地载物社主其祭嘉谷养民稷惟元祀列圣垂范昔王通规建邦正位莫此为先爰既旦都邑建于州里率土之濵咸极庄敬所以劝农务本修始报功敦叙教义整齐风俗末代浇浮祀典亏替时逢防乱仁惠施薄坛壝缺昭备之礼乡里无纪合之训朕握图受厯菲食卑宫奉圭璧于尊严洁粢盛而禋燎尚想躬稼励精治本永言复礼深存往纪是以吉日惟戊亲祀太社率从百寮以礼九谷今既南畆俶载东作方兴州县置礼宜尽只肃四方之民咸勤植艺随其生命为宗社京邑庶士台邑羣臣里闬相从共遵社法以时供祀各申祈报兼存宴醑之义用洽乡党之欢具立节文明为典制进退俯仰登降折旋明加诲励逓相劝奬齐之以礼有耻且格布告天下即宜遵用【武德九年正月】
　　升社稷及日月五星为大祀勅　　孙逖
</div>
    <div class="pagination">
<a href="唐大诏令集_page40.html">上一页</a><span>...</span><a href="唐大诏令集_page36.html">36</a><a href="唐大诏令集_page37.html">37</a><a href="唐大诏令集_page38.html">38</a><a href="唐大诏令集_page39.html">39</a><a href="唐大诏令集_page40.html">40</a><span class="current-page">41</span><a href="唐大诏令集_page42.html">42</a><a href="唐大诏令集_page43.html">43</a><a href="唐大诏令集_page44.html">44</a><a href="唐大诏令集_page45.html">45</a><a href="唐大诏令集_page46.html">46</a><span>...</span><a href="唐大诏令集_page42.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
