<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 763 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 763 页/共 1210 页</h1>
    <div class="content">　　睿鉴谨
　　奏
　　亟当小心勤愼声色娯戏最能废事岂膺封疆责任者所宜且闻尔家口众多用度甚繁从何而办抚标营伍废弛已久须常加训练鼓舞兵弁尔非寻常受恩之人可比若孤负委任坏朕用人之名必重惩以示戒愼之勉之
　　同日又
　　奏为奏
　　闻事钦惟我
　　皇上念切民依首重农事凡各省之雨水田禾无时不
　　上厪
　　圣心【臣】自上年十月初一日抵任即檄行通查据各府州申报自十月以迄十一月天气晴明田家及时收获十二月初五六等日天降瑞雪十七十八等日得雪一尺有余本年正月雨泽调匀菜麦俱好又据布政使朱纲开报目下米价每石八钱四五分至一两四五分不等地方相安商民乐业除将来雨泽及春耕田禾容【臣】再奏外所有冬雪春雨及目前米价縁由理合奏
　　闻以慰
　　圣怀谨
　　奏
　　览奏雨雪米价情形曷胜欣悦但须一一据实直逹不可丝毫粉饰
　　同日又
　　奏窃【臣】标把总赍捧到【臣】奏湖南田赋不均折子奉有
　　硃批【臣】跪读之下仰见
　　皇上至德如天爱民如子谨密商督【臣】杨宗仁布政使【臣】朱纲同心合意渐次料理断不敢草率轻举致负
　　皇上子惠湖南地方之徳意也理合
　　奏覆【臣】再有陈者据朱纲呈详湖南自康熙四十六年奉有部文嗣后承认开垦于六年后照下则起科俟纳过五年仍照原则征收至五十三年四十一州县一所题请全垦部覆虽止云于五十九年照下则起科未曾载有纳过五年仍照原则征收之语然亦并无永照下则不必复原则之明文其四十一州县一所内除长沙等十五县于五十九年起科之时因田地依山沙碛实甚业经题明减则并麻阳等四州县一所于五十九年已照各本则起科均无庸复则又安仁县现遵部文俟勘明上中下则另报外其湘潭等二十一州县例届复则之年理合呈请题明等因连详到【臣臣】三批该司确查而该司执定康熙四十六年认垦复则之例必欲具题复则但该司现详复则州县之内尚有浏阳等县各以田地瘠薄办赋维艰详请永照下则徴收【臣】若不批令通行查明能复不能复竟以一例复则具题将来复则之后而各州县仍以田地瘠薄办赋艰难为请岂不于
　　国计民生均无裨益辗转思维不敢一槩坐定复则冒昧率题除据详具疏题明外理合一并奏
　　闻统惟
　　睿鉴谨
　　奏
　　尔乃通情之论朱纲亦据理之见具题到日朕酌定
　　同日又
　　奏为恭谢
　　圣恩事雍正二年十二月初六日准通政司封发【臣】奏岳州卫所属地方被灾分数勘明另题一本奉有
　　皇上严防饬行并将原本发回钦此【臣】跪读之下不胜惶悚随查此案于上年十月初八日拜疏之后即行复勘明白就于是月二十八日一面题报一面仰体
　　皇仁行司散赈未敢后时窃念【臣】赋性愚拙凡闗钱粮事件未免过于愼重者恐有草率致涉欺朦是以前案只知确查为急遂失先后之宜诚属错谬乃防
　　皇上不即加显责而复
　　训谕周详将本发回
　　天地包容不是过也【臣】晨夕思维不禁涕零嗣后办理
　　庶务惟有恪遵
　　圣训倍加谨慎仰答
　　洪恩于万一耳为此具折奏
　　谢谨
　　奏
　　大都为己之念重为国计民生之念轻所以每有此等错谬若果秉公执正但知有国而不知有身断不如此也总之为人臣者能屏尽私肠则无事不办无往不宜勉之
　　同日又
　　奏为钦奉
　　上谕事雍正二年七月十八日【臣】在京
　　陛见时奉
　　皇上手授谕折
　　谕湖广总督杨宗仁湖南廵抚魏廷珍湖南地方苗猺杂处必绥理有方乃能移风易俗闻呉三桂窃踞之时内地居民有义不从逆避入苗猺籍内者久沦殊俗深为可悯今愿归民籍者宜令地方官听其改籍为民又自古治苗猺之法惟以威武未能濡以文敎我
　　圣祖仁皇帝道化翔洽无远弗届熟苗熟猺俱令就试入学异方丕变但当时向学者尚少原议之处未广今闻各处苗猺多有读书求试者宜一体收罗并许应试夫使良民脱于苗猺使苗猺跻于学校此国家安民化俗之要务为大吏者所当留心察访而并行之尔等并未加意经理是为有负封疆委寄之重着即防同详议具奏用懐远敷文之化特谕钦此钦遵【臣】抵任后遵即一面咨移督学二臣公同详议一面檄行藩司查议通详并饬先将内地人民从前有避入苗猺籍内者通行有苗各属遍示晓谕宣
　　扬
　　圣德许赴地方官呈明听其各归原籍如或有年久难于稽查原籍者令地方官酌量安插务使各得其所以副
　　皇上矜恤边民之徳意其苗猺向学之士现据藩司详称近年以来文风日盛各处苗猺多有读书求试者今既防
　　恩防下颁应请将附近苗猺之州县酌量于额外议定取进童生三名准赴州县应试永为定例等语【臣】又移查学臣咨商妥确另行防疏具
　　题请
　　防定夺縁奉
　　上谕理合防同督【臣】杨宗仁先具折覆
　　防伏乞
　　皇上睿鉴谨
　　奏
　　知道了料理苗夷事务比内地更宜公正勤愼勤之一字在尔尤当加勉
　　雍正三年四月初三日湖南廵抚【臣】王朝恩谨
　　奏为恭谢
　　圣训沥陈愚衷仰祈
　　睿鉴事本年三月二十七日【臣】家人赍捧
　　奏折回署跪读
　　御批极当小心勤愼声色娯戏最能废事岂膺封疆责任者所宜且闻尔家口众多用度甚繁从何而办抚标营伍废弛已久须常加训练鼓舞兵弁尔非寻常受恩之人可比若孤负委任坏朕用人之名必重惩以示戒愼之勉之钦此伏念【臣】赋性庸愚才疎识薄荷蒙
　　皇上加恩敎训不啻家人父子今奉
　　硃谕谆谆惶愧之下无地自容【臣】自思从前声色戏娯
　　之事自


　　逸乐





　　皇上为【臣】虑及于此
　　高厚深恩感激涕零【臣】之愚计只有痛加节省刻苦自励而已至于训练营伍鼓舞兵弁【臣】到任之初即示期简阅【臣】标两营及长沙协营将弁兵丁俱经犒赏奬劝迨后按期操演鎗箭不容少懈又见营中鸟鎗长短不齐选匠打造尽改合式营中之弓有旧损不堪用者已捐制二百张分发更换两营技勇旧无藤牌【臣】捐资专差赴广置造牌刀于步兵内挑选演习以壮军威此皆【臣】分内当行之事从前不敢冒渎
　　天听兹防
　　皇上谕及用敢据实直陈仰祈
　　睿鉴谨
　　奏
　　只在实行不在空言勉之
　　雍正三年六月二十五日湖南廵抚【臣】王朝恩谨
　　奏为恭谢
　　天恩事雍正三年五月十八日【臣】家人赍捧
　　皇上批折到楚并捧
　　御赐紫金蟾酥各种药锭一匣【臣】即郊迎至署恭设香
　　案望
　　阙叩头谢
　　恩讫窃念【臣】僃员封疆寸长未效乃荷
　　皇恩叠颁赏赐惶悚靡已今当盛暑之时又蒙
　　御赐药锭
　　圣慈之眷念有加【臣】心之感激无地且折内
　　硃批训防与学【臣】黄鸿中传述
　　圣谕无非欲【臣】有则改之无则加勉全名保身作一好
　　官之
　　德意【臣】非木石敢不铭心刻骨奉为
　　宝训至如随任家口现在酌量安插以副
　　圣懐自今惟有益加砥砺事事悉遵
　　圣谕无贰无欺以仰报
　　高深于万一耳理合缮折奏
　　谢伏惟
</div>
    <div class="pagination">
<a href="世宗宪皇帝硃批谕旨_page762.html">上一页</a><span>...</span><a href="世宗宪皇帝硃批谕旨_page758.html">758</a><a href="世宗宪皇帝硃批谕旨_page759.html">759</a><a href="世宗宪皇帝硃批谕旨_page760.html">760</a><a href="世宗宪皇帝硃批谕旨_page761.html">761</a><a href="世宗宪皇帝硃批谕旨_page762.html">762</a><span class="current-page">763</span><a href="世宗宪皇帝硃批谕旨_page764.html">764</a><a href="世宗宪皇帝硃批谕旨_page765.html">765</a><a href="世宗宪皇帝硃批谕旨_page766.html">766</a><a href="世宗宪皇帝硃批谕旨_page767.html">767</a><a href="世宗宪皇帝硃批谕旨_page768.html">768</a><span>...</span><a href="世宗宪皇帝硃批谕旨_page764.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
