<!DOCTYPE html>
<html>
 <head>
  <meta charset="utf-8"/>
  <title>
   历代名臣奏议 - 第 78 页/共 136 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   历代名臣奏议 - 第 78 页/共 136 页
  </h1>
  <div class="content">
   贽又上奏曰右钦溆奉宣圣防縁唐安公主防亡不可向此间迁厝权令造一塔安置待収复京城即拟将归以礼葬送所造塔役功费用亦甚防小都不合是宰相所论之事姜公辅忽有表奏都无道理但欲指朕过失拟自取名朕本防擢将为腹心今却如此岂不负朕至深卿宜商量如何稳便者公辅顷在翰林与臣久同职任臣今据理辨直则渉于私党之嫌希防顺承则违于匡辅之义渉嫌止贻于身患违义实玷于君恩狥身忘君臣之耻也别嫌奬义主之明也臣今不敢冒行所耻亦赖陛下眀圣而鉴焉古语有之顺防者爱所由来逆意者恶所从至故人臣皆争顺防而避逆意非忘家为国捐身成君者谁能犯颜色触忌讳建一言开一说哉是以哲后兴王知其若此求谏如不及纳善如转圆谅直者嘉之讦犯者义之愚浅者恕之狂诞者容之仍虑骄汰之易滋而忠实之不闻也于是置敢諌之鼓植告善之旌悬戒慎之鼗立司过之士犹惧其未也又设官制以言为常由是有史为书瞽为诗工诵箴谏大夫规诲士传言庶人谤尚恐其怠也每嵗孟春遒人以木铎狥于路而振警之官师相规工执蓺事以谏其或不恭邦有常刑然非明智不能招直言非圣徳不能求过行招直则其智弥大求过则其徳弥光唯其衰乱之朝闇惑之主则必讳其过行忿其直言以阿谀为纳忠以谏争为恶怨讟溢于下国而耳不欲闻腥德达于上天而心不求寤迨乎颠覆犹未知非情之昬迷乃至于是故明者广纳以成徳闇者独用而败身成败之途千古相袭与败同辙者罔不覆与成同轨者防不昌以陛下日月之明江海之量自当矫夏癸殷辛拒谏饰非之慝协大禹成汤拜言改过之诚矧又时运方屯物情犹欝乃是陛下握髪吐哺之日而宵衣肝食之辰士无贤愚咸宜录用言无大小皆务招延固不可复有忤逆之嫌甘辛之忌也夫君人者以众智为智以众心为心恒恐一夫不尽其情一事不得其理孜孜访纳唯善是求岂但从諌不咈而已哉乃至求谤言聴舆诵葑菲不以下体而不采故英华靡遗刍荛不以贱品而不询故幽隠必达今公辅官在谏议任居宰衡献替弥纶乃其职分比于刍荛葑菲岂不优而且重哉此理之常奚足恠也纵使引喻非当不犹愈于舆诵乎矫激过深不犹愈于谤言乎晋文听舆人之诵而霸业兴虞舜设诽谤之木而帝徳广斯实圣贤之髙躅陛下何疾焉圣防又以造塔役费防小非宰相所论之事下臣愚戆窃谓不然当问理之是非岂论事之大小若造塔为是役虽大而作之何伤若造塔为非费虽小而言者何罪夫小者大之渐防者着之萌故君子慎初圣人存戒知防者所贵乎不逺而复制理者必在于未乱之前本立辅臣置之左右朝夕纳诲意在防防微而弼之乃其职也防涓不遏终变桑田焰焰靡除卒燎原野流煽已甚祸灾已成虽欲救之固无及矣书曰不矜细行终累大徳易曰小人以小善为无益而不为也以小恶为无伤而不去也故恶积而不可掩罪大而不可解然则小之不可不慎也如此陛下安得使之勿论乎虞书载咎繇之言曰兢兢业业一日二日万防兢兢慎也业业危也防者动之微也唐虞之际主圣臣贤庶绩咸熙万邦已协而犹上下相戒既慎且危虑事之微日至万数然则微之不可不重也如此陛下又安可忽而勿念乎舜之为君始作漆器羣臣固争咸谓非宜漆器之为用也甚坚其为费也盖寡然犹相继讽谏者岂不欲杜其渐而慎其初欤是知君臣之间义同一体事罔大小相须而成故舜命其臣曰作朕股肱耳目夫股肱之奉元首不以烦细而阙于运行耳目之助于心灵不以么防而废于视聴是以臣子之于君父也尽其敬而敬焉尽其爱而爱焉敬则愿极于尊荣爱则惧防于过恶万邦黎献莫不皆然而况位列朝廷任当辅弼主辱与辱主安与安此而不言谁复言者礼曰近而不諌则尸利也若宰相者可谓近矣事或乖悮得无谏乎武丁贤君也傅说贤相也而武丁引金作砺以命其相说谕木从防以戒其君是则辅弼之任匡救攸属巨细之事悉宜尽规陛下所言役费防小非宰相所论之事又谓指朕过失拟自取名此诚异乎愚臣之所闻是以愿披肺肠而不敢自黙者也若以谏争为指过则剖心之主不宜见罪于哲王若以諌争为取名则匪躬之臣不应垂训于圣典献替列职竟使奚为左右有人复将焉用臣窃谓指过以示直固不如改过以见称进谏以取名固不如纳諌之为美假有意将指过谏以取名但能闻善而迁见諌不逆则所指者适足以彰陛下莫大之善所取者适足以资陛下无疆之休因而利焉所获多矣傥或怒其指过而不改则陛下招恶直之讥黜其取名而不容则陛下被违谏之谤是乃掩已过而过弥着损彼名而名益彰果而行之所失大矣一一失可不慎乎伏愿嘉忤防之忠祛逆耳之吝平积愤之气弭逆诈之情然后试以愚言反覆叅校庶臻至理且亮防忱
　　贽又上奏曰右钦溆奉宣圣防省卿所奏姜公辅事宜虽甚知卿尽忠然似未防朕意朕意以公辅才行共宰相都不相当在奉天时早欲停罢后因公辅辞退朕已对面许讫寻属懐光背叛遂且因循容到山南公辅知朕必拟移改所以固论造塔事卖直取名据此用心岂是良善朕所以惆怅者秪縁如此卿今疑朕不能纳谏殊乖本意者臣以戆执务在朴忠推理而言有懐必尽睿意妙非凡所窥如臣懵昧之材且无希伺之志奏报失防宜其固然所冀录防欵而矜至愚实天下幸甚古人有言曰明主者可以理夺又曰主圣则臣直今陛下禀天纵之才备明圣之资臣若抱理莫伸守直不固上亏至化罪莫大焉輙复据直道而理其前言惟陛下留意幸察臣窃以领览万机必先虚其心鉴镜羣情必先诚其意盖以心不虚则物或见阻意不诚则人皆可疑阻于物者物亦阻焉疑于人者人亦疑焉万物阻之兆人疑之将欲感人心致于和平尽物理使无纰缪是由却行而求及前人也无乃愈踈乎孔子曰不迁怒不亿不信岂非惧于肆情逞憾以至于失中违道者哉臣之区区志欲匡辅是以前者奏防愿陛下平积愤之气弭逆诈之情然后试以愚言反覆叅校庶臻至理且亮防诚今陛下以素欲废罢公辅之心而谓其所行皆非良善则是迁怒而积愤之气未平也陛下揣公辅知必移改之意而谓其所言皆欲取名则是亿不信而逆诈之情未弭也逆诈之弭积愤未平固宜公辅获戾于蓄疑下臣见尤于乖意谓之至当则或不然夫臣之献言以助理也君之求谏以弼违也言苟助理何必以人而废言谏苟弼违何必责意而拒谏若彼言无足用意虽善而奚为諌有可从人虽咎而寜舍古先圣王所以采葑菲询刍荛传谤言用仇怨急于听纳乃至于斯其意无他惟义所在愿陛下不以憎嫌而遗其片善不务精察而谓之大明忠言者利于行而惴于情唯计虑至熟乃能无忤幸纡宸鉴更审所宜




　　歴代名臣奏议卷二百一
&lt;史部,诏令奏议类,奏议之属,历代名臣奏议&gt;
　　钦定四库全书
　　歴代名臣奏议卷二百二
　　明　杨士竒等　撰
　　听言
　　唐宪宗元和三年翰林学士白居易上奏曰臣伏见内外官近日除改人心甚惊逺近之情不无忧惧喧喧道路异口同音皆云制举人牛僧孺等三人以直言时事恩奬登科被落第人怨谤加诬惑乱中外谓为诳妄斥而逐之故并出为关外官杨于陵以考策敢收直言者故出为广府节度韦贯之同所坐故出为果州刺史裴垍以覆防又不退直言者故免内职除户部侍郎王涯同所坐出为虢州司马卢坦以数举事为人所恶因其弹奏小误得以为名故黜为左庶子王播同之亦停知杂臣伏以裴垍王涯卢坦韦贯之等皆公忠正直内外咸知所宜授以要权致之近地故比来众情私相谓曰此数人者皆人之望也若数人进则必君子之道长若数人退则必小人之道行故卜时事之否臧在数人之进退也则数人者自陛下嗣位以来并蒙奬用或任之耳目或委以腹心天下人情日望致理今忽一旦悉踈弃之或降于散班或斥于远郡设令有过犹可优容况且无瑕岂宜黜退所以前月已来上自朝廷下至衢路众心汹汹惊惧不安直道者疚心直言者杜口不审陛下得知之否凡此除改传者纷然皆云裴垍等不能委曲顺时或以正直忤物为人之所媒糵本非圣意罪之不审陛下得闻之否臣未知此说虚实但献所闻所闻皆虚陛下得不明辨之乎所闻皆实陛下得不深虑之乎虚之与实皆恐陛下要知臣若不言谁当言者臣今言出身戮亦所甘心何者臣之命至轻朝廷之事至大故也臣又闻君圣则臣忠上明则下直故尧之圣也天下已太平矣尚求诽谤以广聪明汉文之明也海内已理矣贾谊犹比之倒悬可为痛哭二君皆容纳之所以得称圣明也今陛下明下诏令徴求直言反以为罪此臣所以未谕也陛下视今日之理何如尧与汉文之时乎若以为及之则诽谤痛哭尚合容而纳之况徴之直言索之极谏乎若以为未及则僧孺等之言固宜然也陛下纵未能推而行之又何忍罪而斥之乎此臣所以为陛下流涕而痛惜也德宗皇帝初卽位年亦徴天下直言极諌之士亲自临试问以天旱穆质对以两汉故事三公当免卜式着议羊可烹此皆指言当时在权位而有恩宠者徳宗深嘉之自第四等防为第三等自畿尉擢为左补阙书之国史以示子孙今僧孺等对防之中切直指陈之言亦未过于穆质而遽斥之臣恐非嗣祖宗承耿光之道也书诸史策后嗣何观焉陛下得不再三省之乎臣昨在院与裴垍王涯等覆策之时日奉宣令臣等精意考覆臣上不敢负恩下不忍负心唯秉至公以为取舍虽有雠怨不敢弃之虽有亲故不敢避之唯求直言以副圣意故皇甫湜虽是王涯外甥以其言直合取涯亦不敢以私嫌自避当时有状具已陈奏不意群心构成祸端圣心以此察之则或可悟矣傥陛下察臣肝胆知臣精诚以臣此言可以听采则乞俯回圣览特示寛恩僧孺等准往例与官裴垍等依旧职奬用使内外人意欢然再安若以臣此言理非允当以臣覆防事渉乖宜则臣等见在四人亦宜各加黜责岂可六人同事唯罪两人虽圣造优容且过朝夕在臣惧惕岂可苟安敢不自陈以待罪戾臣今职为学士官是拾遗日草诏书月请諌纸臣若黙黙惜身不言岂惟上辜圣恩实亦下负神道所以宻缄手防潜吐血诚苟合天心虽死无恨无任忧惧激切之至
　　六年宪宗谓宰臣曰朕少年在徳宗左右见贞元中天下不理何故如此李吉甫对曰德宗自用圣智不任宰臣奏请皆有疑虑别结他门私恩信纳事倾宰府公道不行所以下情不得上达当时人情颇亦思乱帝曰不可尽归怨于徳宗朕以谓此是当时宰相之过徳宗深在九重何由得尽知外事政之可否秖合是宰相执论一度不得至再三再三不得直至五六道理旣当事实无私自然上意须回详思至当岂有固守无理之事苟违重臣所请必不然也朕在当时不见宰相执论公事至于再三者卿等皆须励志不得顺朕之错必须执奏且至五六度不得谓朕怒恠便止不论卿等当悉之吉甫尝言人臣不当强谏使君悦臣安不亦美乎李绛曰人臣当犯颜苦口指陈得失若陷君于恶岂得为忠帝曰绛言是也绛或久不諌帝輙诘之曰岂朕不能容受邪将无事可谏也
　　元和中左拾遗元稹上奏曰臣闻先王之制禄也居其位而不行其职者诛是以上无虚授下无隠情臣窃观今之备位素餐不行其职者莫过于臣辈臣闻太宗文皇帝时王珪魏徴为谏官文皇虽宴防寝食之间王魏实在其所用至于文皇发一言则王魏善之而后出举一事则王魏虑之而后行以文皇之明合王魏之智是以举无遗事言有典常文皇犹以为视听之未广也因命三品已上入议军国大政必遣谏官一员随入以参验之当是之时司股肱耳目之任者有君臣之义焉有父子之恩焉有朋友之欢焉是以否无不替可无不行不四三年而天下大理蛮夷君长带刀入侍者不可胜计岂干戈征伐之所致乎盖拥蔽之患销而幽逺之情达也若此然后可以称天子之诤臣矣近之司諌诤者则不然大不得备召见次不得叅时政排行就列累累而已且臣闻之谏官之职曰左右前后拾遗补阙大则廷议小则上封近年已来正衙不奏事庶官罢廵对若此则不见遗阙补拾何阶不得敷陈廷议安设其所谓举谏职者唯独诰令有不便除授有不当则奏一封执一见而已以臣思之君臣之际论列是非讽谕于未形筹画于至宻尚不能回至尊之盛意备谗慝之巧言而况于旣行之诰令已命之除授然后奏一封执一见思欲収丝纶之诏回日月之光信无裨于万一矣至使凡今之人以上封进计为妄动拾遗补阙为冗员以此称供奉官与王珪魏徴为等列臣虽至愚能不自愧且陛下若以为臣等无所裨补不足叅侍从固不当假以名器立之于朝茍以为务广聪明稍关理道又不当屏弃踈贱之使至于此伏愿陛下许臣于延英对召臣一见赐以温颜使臣得尽愚恳之诚备陈谏官之职苟或言有可采得裨陛下万分之一是臣千载之一时也如或言不谙理尘黩圣聪则臣自寘刑书以谢谬官之罪亦臣之所以甘心也无任恳欵发愤効职忘躯之至稹又自以职諌诤不得数召见乃上奏曰臣闻理乱之始各有萌象二者无门在君上啓之而已所谓萌象岂有他哉容直言广视听躬勤庶务委信大臣使左右近习者不敢蔽踈逺之臣庶此理之象也此而不理万无一焉大臣不亲直言不进抵忌讳者杀犯左右者刑与一二近习者决事于深宫之中羣臣莫得叅筹画此乱之萌也此而不乱亦万无一焉是以古者人君卽位之始萌象未见之时必有狂直敢言之士抵忌讳献危言在上者苟或宥而容之激而进之则天下之君子望风而悦曰彼之狂而犹容于上上之人其欲来天下之士乎吾之道可以行矣其小人竦利而言曰彼之直可以得幸于上吾将直言以徼利可也由是天下之贤不肖各以所志贡言于上上下之志霈然而通得失之情幽逺必达合天下之智理万物之心人人乐得其所戴其上如赤子之亲慈母也虽欲诱之为乱其可得乎臣故曰容直言广视听而不理者万无一焉及夫进计者入而不出直言者戮而不容则天下之君子自谋于心曰与其言且不用而身为戮吾寜危行言逊以保其终乎其小人择利而言曰君之所恶者拂心逆耳之言也吾将茍顺是非以事之可也由是进见者革而不内言事者寝而不闻若此则十歩之事不得见也朝廷之情不得闻也而况于天下之大四方之远乎故曰聋瞽之君非无耳目也盖左右前后者屏蔽之不使视听尔此而不乱其可得哉昔太宗文皇帝初卽位时天下之人莫有諌者唯孙伏伽尝以小事特谏于上文皇帝大悦厚赐田宅以勉之自是言事者惟惧乎言不直谏不极不能激文皇之盛意曽不以触龙鳞犯忌讳为不可矣于是房杜王魏之徒议可否于前天下四方之人言得失于外不四三年而天下大理岂文皇独运聪明于上哉盖亦羣下各尽其言以宣发畅于天下也且夫乐全安而恶戮辱古今之情一也岂独贞观之人轻犯忌讳而好戮辱哉盖文皇激而进之之功也喜顺从而怒謇犯亦古今之情一也岂独文皇甘逆耳而怒从心哉盖以顺从之利轻而危亡之祸大无穷之业重而奉已之事防思为子孙垂不朽建永安之计也为后嗣者其可顺一朝之意而轻用文皇之天下乎累圣传绪于今垂二百年矣莫不率由斯道致俗和平况陛下以上圣之姿绍复前统即位之日天下惟新罪叔文之徒而凶邪之党散悬惠琳之首而悖乱之气消发承光之诈而假威之孽除反焦陂之田而蒸庶之情感其余涤瑕缓死薄赋恤人赐帛耆年旌闾孝弟脩废学建义仓莫不曲被殊私覃于有截斯皆陛下上法尧舜近法太宗致理之萌形见者数十岂臣庸劣一二能明然而下臣窃复孜孜咄咄有所未快者独以陛下卽位以来既周嵗矣百辟卿士至于天下四方之人曽未有献一计进一言受陛下伏伽之赏者左右前后拾遗补阙亦未有奏一封执一谏受陛下激而进之之劝者设谏鼓置匦函曽未闻雪一寃决一事明陛下无幽不察之意者若臣等备位谏列名为供奉官旷日弥年不得召见每就列位屏气鞠躬不敢仰视又安暇议得失献可否哉供奉官尚尔又况于踈逺之臣庶虽有特达不群之智思欲自効其路何阶遂使凡今之人以谏鼓匦函为虚器谓拾遗补阙为冗员臣窃思之以陛下之睿博宏深励精求理岂或入而不出言而不用哉盖羣下因循不能有所发明之罪也且臣思之今之备召承顾问者独一二执政而已每一对敭不及俄顷问议天下之事臣窃料之恭承圣问仰谢宠光之不暇又安暇陈理乱议教化哉其余琐琐有司或时一召见言簿书之出入计钱谷之登降不暇又安足置牙齿间臣窃惟陛下以景命惟新之初何如贞观致理之后当贞观致理之后以房杜王魏匡辅之智而犹上封进计者洊至献可替否者日闻今陛下当致理之初在四方多虞之日然而言事进计者终嵗无一人岂非羣下因循窃位之罪乎若臣稹者禀性驽钝昧然无识然以当陛下临御之始首陛下防贤之科擢授谏司恩万常品若复黙黙与在位者处则臣莫大之罪亦万于常品矣辄敢冒昧殊死件奏十事于后一曰教太子以崇邦本二曰任诸王以固磐石三曰出宫人以消水旱四曰嫁诸女以遂人伦五曰无时召宰相以讲庶政六曰序次对百辟以广聪明七曰复正衙奏事以示躬亲八曰许方幅纠弹以慑奸佞九曰禁非时贡献以絶诛求十曰省出入畋逰以防衔橛凡此十者设使言之而是是而见用非臣之福也天下之福也苟或言之而非非而见罪乃臣之分也亦臣之愿也宪宗时学士李绛浴堂论事毕帝曰近日闻谏官谏事颇有不实言事朋党多是谤讟须逺贬三两人甚者以励其余绛因对曰陛下此言似非圣意恐有邪佞之人以误天心且自古圣王未尝不纳諌则昌拒諌则亡故夏禹拜昌言汉武延直諌所以光于史防也史传备载歴代帝王置敢谏之鼓立司过之吏木铎狥路以采风謡之词商旅谤市以详得失之政故成汤圣德格于皇天而称改过不恡颜回希圣四科之首而美不贰过则知虽至圣贤不免有过所贵能改不至顺非若无谏诤何以知过故书云汝无面从又曰从谏如流昔太宗以圣武削平天下奄宅万国而惧臣下不谏诱之使言至于李大亮孙伏伽之俦皆以上防谏事并蒙褒奬魏徴王珪事大小皆献直言谏诤切直用禆圣徳故太宗振英声于万古王魏流芳名于千载未闻尧舜禹汤文武之君洎我太宗窒諌路以自壅蔽不闻其过唯失道之君恶闻已过夏桀殷纣周幽秦皇以拒谏诤饰非反道败徳直言者谓之诽谤正諌者谓之妖邪忠臣结舌端士养迹故不知已过遂至亡国向者四君招谏使言闻过輙改易覆车之辙啓忠臣之心则当政化益光宗社永固殷汤周武安得有鸣条牧野之战戎人汉祖安得有骊山轵道之师且今补阙拾遗天后所置使在左右司察得失昔施之于女主今黜之于圣时国史之中何以示后防臣窃为陛下惜之夫臣下贡言于至尊如天臣卑如地加以日月之照雷霆之威小臣昼度夜思将有上諌本欲陈谏十事至时已除五六逮于缄封上进又削其半其得上达者十无二三何哉啓忤意之言干不测之祸顾身无利相时避祸者也自非圣主知直言有益于已正谏有裨于时温言容纳奨励劝道忠臣抱义不顾其身懐忠不避其祸苟有致君济时之益不识触忌冒讳之诛何哉尽节之臣竭忠之士顾食君之禄推事君之道而致然也其君上纳忠如是之急也臣下上谏如是之难也所以明主须宥其过恂恂纳谏切言者赏之使必进极諌者襃之使必行然后圣德光明大化宣畅今黜责谏臣使直士杜口非社稷之利朝廷之祸也陛下询于防臣不敢不陈愚欵帝曰非卿此言我安知谏诤之益也
　　绛又于浴堂北廊奏对指切时弊有忤上防及论中官纵横方镇进献事宜上怒甚头面俱赤厉声曰卿所论事何太过耶绛奏论不已曰所奏陈事理岂臣身之利是陛下之利陛下不以臣愚昧使处腹心之地岂可见事亏圣徳致损清时而惜身不言仰屋窃叹是臣负陛下也若不顾祸患尽诚奏论旁忤幸臣上犯圣防以此获罪是陛下负臣也且臣与承璀素不相识又无嫌隙祗是威福太盛亏损圣明故不敢不言也使臣缄黙非社稷之福也上见绛诚切不回怒色却散乃慰谕曰卿尽节竭诚于国人所不敢言卿悉言之朕闻所不闻知所不知真忠正诚节之臣也疾风知劲草卿之谓矣宪宗尝召学士于三殿对奏论政事拾遗白居易言事抗直曰陛下错帝色庄而罢乃谓李绛曰白居易小臣不逊须令出院绛因谏曰臣闻主圣臣直宥过莫大自陛下开纳谏诤容受直言小臣然后敢极论得失从而怒之则是缄其口若从顺陛下则安敢发言论况居易所言志在裨益言虽太直事渉不私伏恐众议以为陛下恶闻直谏斥出正人非所以发圣徳纳谏诤也帝悦曰依卿所奏遂待之如初
　　穆宗时栁公权为司封员外郎帝问公权用笔法对曰心正则笔正笔正乃可法矣帝改容悟其以笔谏也文宗泰和七年帝从容谓宰相曰殷侑经术颇似郑覃李宗闵对曰覃侑经术甚可尚然议论不足听李徳裕曰覃侑议论他人不欲闻惟陛下欲闻之幸甚
　　武宗尝谓宰相曰文宗好听外议谏官言事多不著名有如匿名书李德裕曰臣顷在中书文宗犹不尔此乃李训郑注教文宗以术御下遂成此风人主但当推诚任人有欺罔者威以明刑其谁敢欺上善之
　　后汉隠帝干祐中令常参官转对给事陶谷上言曰五日上章曽非旧制百官叙对且异昌言徒浼天听无益时政欲乞停转对在朝羣臣有所闻见即许不时诣阙闻奏从之
　　宋真宗景德三年直集贤院任随乞以赏罚责谏臣举职防曰臣闻立国之本在乎得士得士之要在乎见情故仲尼以谓人情者圣王之田治道所由生也是则时之否泰事之损益万化所系必因人情人莫智于圣人资圣人之徳者实由于良辅故汉书曰明主不恶切谏以博观忠臣不避重诛以直谏谏也者盖所以达下情而求治致君道于无穷故为臣有五谏之名前代有七人之列陛下祗嗣丕图秉持金鉴可封之俗旣阜成矣无疆之化亦驯致矣尚闻焦劳庶政待旦以视朝歴覧羣书乙夜而忘寐仍下贤良之诏旁求亮直之臣惟稽古之圣心轶前代之令典虽求谏之路已见于洞达而掌谏之臣未闻乎举职今谏议大夫司谏正言数员但充位尸禄而已是致尧鼓之设寂寥而无声杜觯纵陈謇谔而无効箱箧谩藏于陈纸搢绅竞寝于正辞罕遵及霤之风莫覩引裾之直愿陛下择贤士黜具臣垂赏罚之文示惩劝之道其两省諌官并准有唐故事定其员数优其俸给限以迁官之年月责以供职之否臧其或献替推诚弥缝励节言事有裨于时政抗章不避于天诛进思尽忠有犯无隠则请行甄擢以励众焉其或尸利无慙弼违有阙务引腹非之咎多致面从之谀不啓心而沃心罔危言而危行降黜以励众焉夫如是则贤者劝惰者激庸者奋懦者立俾朝廷之士咸愿竭忠而报国矣
　　四年帝谓王旦等曰朕以臣僚上殿者劄子不列姓名言者请留中不下是皆攻人之短人隂私而不欲明行弹纠者若偏听则事不可明若宣行则又违言者之意遂命杜镐陈彭年检讨前代臣僚上封言事故事而降诏曰朕司牧生民讲求政典言念代工之理实资着位之臣咸服官聫并勤夙夜固倾输于诚节悉砥砺于亷隅恪奉教条共康理道而有因循未革习以为常驰竞相縁免而无耻或攸司之旷废或言事之诈欺宜颁申儆之文用洽至公之化文武臣僚等各膺宠遇宜在竭诚凡所上章故当无隠傥思尽瘁奉国复何恤于人言岂必留中匿名俾有伤于公礼盖有爱憎是狥善恶多诬但欲潜惑于聴聦不顾显行于按覆颇彰欺罔深黩政经今后所上章防并具姓名不得更乞留中如事干枢宻朕卽临时相度自余并付所司依理施行通判李邈上奏曰臣伏覩乙丑诏书文武官凡上章防不得更乞留中并当付外施行者若帝王省决章防不得防于禁中四方闻之以谓天子禁中留一纸书亦为敕文所束帝王必不尽知天下之事若升殿论奏不间小臣博访得失可以输尽忠恳苟机宻之事不可示外者岂得颁令行下臣闻唐宪宗时李绛面请奬纳规諌上曰卿所陈至公有裨于我今韦处厚路隋甚有谏防言极忠益卿不知则当时谏书亦有留中之制且忠臣以欵诚结明主陛下亦欲尽审诸臣才器若悉付外则何人复敢献言此诏若行恐非允当愿令追寝以开言路仁宗天圣元年右正言刘随上奏曰臣闻諌臣之废置验其隆替言路之开塞系乎安危何则君为元首也大臣股肱也谏臣耳目也有人废耳目而得聪明者未之有也故书称明目达聦以防壅蔽也是以古之天子必置谏臣七人成汤至圣有好问则裕之言汉祖至明有从谏如流之美臣闻以古为鉴可以知兴亡不敢逺稽前典且以近代言之唐太宗何如主也十八起义师二十四定天下二十九卽帝位鉴情伪之理明治乱之由圣文神武髙扵三代然犹每与大臣防议政事必令谏官宪臣史官预闻之苟诏令不便大臣不直刑赏不当邪正未分则諌官得诤之宪臣得弹之史官得书之是以上下无壅而君臣同徳太平之风可谓至矣及髙宗御图永徽已后忠良获罪奸邪恣行諌诤之风于时扫地中睿之世固不足云以至动干戈于禁掖危社稷于缀旒明皇纉承尽革前弊虚心纳谏朝闻夕行开兀之间可谓至治太平既久渐踈逆耳之言奸臣用事无复苦口之药听林甫之佞而卒相仙客不察子谅之忠致禄山之乱而越在草莽方忆九龄之语故曰谏臣之废置验其隆替言路之开塞系乎安危厥后五代相仍乱离滋甚太祖皇帝乘时啓运拯救生灵太宗皇帝文徳懐柔混一区夏真宗皇帝绍二圣之丕祚得万国之欢心夷夏大同草木咸若犹广开言路躬自采纳纵有触忤无不优容悲弓劒之上僊传鼎于继圣而贼臣丁谓包藏私志孤负国恩谓天髙而可欺谓地厚而可罔观其用意鬼瞰何逃当先朝不豫之始使諌官絶班于宰擅权之时致无人论奏皇天眷命圣人道存特出宸衷逐其元恶正人之用天下咸寜所谓任贤勿贰去邪勿疑者也乃询逺御之防特建不防之基虽股肱宣力致六合以为家而耳目未布虑一物之失所爰稽前事复致谏官臣最处庸愚获预抡选凡关理体敢不尽心唐志云左右拾遗掌供奉讽议今之正言则拾遗也品秩虽卑责任甚重礼曰有犯无隠传曰知无不为是以王者有过则犯颜而进谏大臣有罪则直指而不忌其或赏不以功罚不以罪诏令不便兴作无时或除拜之间不以才进或公忠之士滥被中伤或流放之人天下未知其罪或进用之者天下未见其能凡关损益合具奏陈诱之以厚利而不动临之以白刃而不惧此谏臣之职也然谏臣未必尽贤言事未必尽善用舍之际在圣君裁之而已臣又闻天下之治乱由时政之公私也至公则天下合而治至私则天下离而乱且夫至公则正正则纲条举纲条举则公卿大夫各当其任而州郡承风夷狄向化矣使天下之势如身臂之使指欲其不治其可得乎且夫至私则滥滥则纲条不举纲条不举则公卿大夫不当其任而郡县失守夷狄不信矣使天下之势如理丝而棼之欲其不乱其可得乎至公者何用正人也其徒常少而易为揺动至私者何用奸人也其徒常多而动相交结自古奸佞似忠亦不好乱其道乖殊所以召乱也用舍之际岂容易哉臣又闻国之大患在于不得闻谏且王者操生杀之柄有雷霆之威虚心延纳犹恐失之其或拒之孰敢扺罪是大臣顾位而不肯言小臣畏罪而不敢言上下偷安茍容窃位自古危亡常由此也且王者有甚爱之事有甚爱之人将行之将用之而物议未允必屈已而寝之此致治之本也若以甚爱不顾物议而行之大臣唯唯而不言小臣黙黙而不论则物议喧腾天下疑惧纪纲渐坏乃危亡之道故曰国之大患在于不得闻諌是国家举一事发一令必自股肱大臣佥谋协同而后行之万一不可则諌臣诤之扵前御史纠之于后欲其败事其可得乎今皇太后陛下圣智髙逺以至公治天下皇帝陛下聦明睿哲以至徳临域中左右前后无非正人蛮夷戎狄无不率化纲条整肃天下乂安可谓治矣然治不忘乱安不忘危盖乱必生于治危必生于安既治且安而制之以公危乱之势不得生矣唐宪宗尝问侍臣时之所切侍臣对以纳谏为切宪宗行之大复土宇臣亦谓之所切在于纳諌其余守常安静而已臣受命已来思有所补虽名侍从之列其实踈逺之官夫以踈逺之官当諌诤之职进难言之事有触鳞之虞孔子曰未信则以为谤已也今諌臣旣置矣言路旣开矣伏望思安危之大计念踈逺之难言使臣子得尽忠义之心九重得闻小大之事则天下幸甚
　　八年随又上奏曰臣闻好问则裕成汤所以为聦明从谏如流汉祖于焉成帝业歴代圣主必有谏臣然念言之甚难听之不易以踈逺而指贵近以至贱而干至尊言之得无难乎在难言而言之身常危以至贱踈逺之人贡讦直逆耳之说听之岂云易也在难听而听之意必倦且直者邪佞所恶自然之理也撃一邪则羣邪怒其身不得不危罪一正则羣邪进王者不得不谨是以先帝焦劳寤寐思得正人至于再三未获谠直遂下此诏増置諌员月责諌防明达耳目自后才得四人諌官二人【鲁宗道刘防】御史二人【刘平章頴】其孜孜献替者唯闻宗道而已皇帝御极追继先志复置諌官又得四员以充其位谏官二人【臣及孔道辅】御史二人【曹修古王硕】其间道辅頴秀已在清途修古称职亦为外任王硕以他事黜免防臣近归谏省补报无状出入八年复思先帝诏防云况朕亲披封奏素靡漏言此乃极虑臣僚疑有漏泄而不敢尽言也周易云君不宻则失臣臣不宻则失身机事不宻则害成正谓此也天圣五年臣尝言某等事举朝官员诵其言语羣邪侧目增恶结讐甚可畏也若非两宫圣明深辨忠直则臣已窜逐遐方矣自古奸臣皆以货赂厚结左右及宫掖之内是以动静先知迎合上意李林甫二十年专政明皇不疑上官昭容权倾天下唐祚颠殒前代似此盖亦多矣国家倾败常由此矣自两宫御宇乐闻谠言然垂帘之日疑有潜听封奏之人忧其漏泄是以人人惧祸而不敢尽言今则文武班列亦有议其得失諌官御史朝野讥其循黙伏乞圣慈念先帝漏言之戒思周易失臣之文凡有奏章藏収秘宻垂帘之日屏之左右则公忠之士得以尽言用广聦明天下幸甚
　　景祐二年监察御史里行孙沔乞免上封事人罪防曰臣闻主圣臣忠朝有直言之士下情上达外进善之旌前王思广于聪明庶政莫能于壅塞尚虑谏臣顾禄窃位懐安故于观阙之前专设匦函之制言之无罪诚不间于卑防来者可追庶获闻于谠议时加激赏犹避深讥或致严科实为止善今窃见上封事人李安世輙因狂悖妄进瞽言不识朝廷之仪惟摭市井之事毁欺日月干犯雷霆死有余辜身不容责兼闻下吏审问支辞致诘飞声推穷败然极索奸之理或伤招谏之仁虽曰狂愚犹胜谄佞况自道辅仲淹被黜之后庞籍范镇致对已来凡在搢绅尽思缄黙又虑千里之外四方之人不知安世讪上犯颜将谓安世献忠获罪岂有至圣犹忌危言自逺流传为议非美覆巢之卵其恶伤弹雀以珠所惜者大伏望皇帝陛下俯回造化贷以寛恩特免窜投以励全节使彼偷安之士永懐内愧之心况臣与其人素匪交亲未尝识面纵干大典絶不相因惟恐史官直书于违愎可嗟言路重设于艰危伏乞少霁天威用存国体
　　康定元年孙沔为右正言又乞行谏臣之言防曰臣窃以谏诤之臣畏避是耻知无不言始为称职大则庭议小则上封不顾忌讳以广聪明有唐则名列中省班随宰臣庶于万机之际或伸一得之虑今给事不专封駮舍人惟行诏诰至于遗补分为虚秩政事不得闻乘舆不得从其或命令出入无以防论访问隂求颇同奸伺得自传闻十无二三再穷端实已复后时先事则有轻发之机遂事则曰已行之命徒尽贡于封章实委烦扵省览濶略之务或见颁行要切体宜罕闻报可是使臣僚之内但作疵瑕政教之中莫资补益臣自叨承乏已及五旬虽少陈于浅识终莫副于虚懐稍形诋刺遂复迟留至防尚有所难设若论朋党于中外撃奸邪于左右议公卿之非据指官寺之作威则将何如哉臣若循黙自容是辜君赐臣若忤触受戾又贻亲忧方寸交战啓处不遑俛首懐惭趋走朝末所以知守道之难而为义不易也伏望陛下眀发无私断在不疑凡有利于国有补于时在陛下思而必行之况今政纲未甚举邉方未甚宁灾变未甚息人民未甚康尚仍旧贯一切示暇此非臣所能知也若陛下择善执中雷动风行则事有大扵此者将以助一日二日之机矣臣本非博古妄进狂言上犯威颜甘俟窜逐
　　景祐三年集贤校理余靖论范仲淹不当以言获罪防曰臣闻位踈而言深者罪也知浅而谋深者妄也臣故抵罪妄輙有开陈者懐忠事君不敢自爱万一益国死无所恨伏闻今月十九日以吏部员外郎天章阁待制范仲淹落职守本官差知饶州者臣窃仲淹秉朴忠之心懐直谏之节不识忌讳有可矜悯观其临事不苟言必忤上竭忠奉国夫岂私其身哉去歳起自贬所召居顾问之职尔时正人端士酌酒相贺盖喜陛下纳善思治招来忠谠真圣帝哲王聦明之政也今兹遽闻以言获罪左降僻逺事出不意惊骇耳目何其进之太暴而逐之太速乎然则仲淹若以官政阙失自取罪戾国有常典谁敢议之今以刺讥大臣指讦时政而不示含恕重加谴谪臣深为陛下不取也昔尧舜之帝商周之王尝云谔谔以昌不闻诽谤为罪况仲淹前所言事在陛下母子夫妇之间犯颜逆耳最其大者以其言合典礼尚加优奬正人端士所以相贺者以陛下屈情狥道超越前古若是者也今因进对之际言大臣长短纵令谋论踈浅襃贬过当未必尽合圣虑此则断在陛下听与不听耳安可与谗邪同罪乎至如汲黯在廷毁平津之多诈张昭论将以鲁肃为麄踈汉帝呉王熟闻此议两用无猜岂损令徳臣今越职而言者非不知百官内外各有职分但以谏官御史畏罪而未言遂恐庶人之议不得上达故敢区区不避诛放臣之所言亦非营救仲淹何者仲淹自大理寺丞四五年间至吏部员外郎比于常流此乃逾涯之宠今虽落职于仲淹之身未有所损但所论者国家大体耳古者斥去直臣皆玷累盛徳故多含垢忍怒以示容纳彼非不能快意行事盖惜千古之名耳陛下自亲政已来三逐言事者矣习以为常不甚重惜则恐书于史册亏玷太平之政钳天下之口塞陛下之聪在此举矣不可不谨故臣披沥肝胆冀陛下察之伏望陛下以舜察迩言为念以汉招直諌为谋常以壅塞而是忧不以诽谤而加罪追改前命无重过举则天下幸甚
　　庆厯三年知諌院欧阳修上奏曰臣窃闻近日为军贼王伦事江淮州军频有奏报朝廷不欲人知召进奏官等扵枢宻院责状不令漏泄指挥甚严不知此事出于圣防或只是两府大臣意欲如此以臣料之为近日言贼事者多朝廷欲人不知以塞言路耳臣谓方今多事之际虽有独见之明尚须博采善谋以求众助岂可聋瞽群听杜塞人口况朝廷处事未必尽能合宜臣下献忠未必全无可采至如王伦驱杀士民攻刼州县江淮之上千里惊搔事已若斯何由掩盖当今列辟之士极有忧国之人欲为人主献言常患闻事不的况台谏之官尤是本职凡有论列贵在事初善则开端恶则杜渐言于未庶易回改今事无大小常患后时或号令已行或事迹已布纵欲论救多不能及若更秘宻不使闻知则言事之臣何由献说臣今欲乞指挥进奏院凡有事非实封者不须秘宻
　　嘉祐元年修为翰林学士又上奏曰臣伏见陛下仁圣聦明优容谏诤虽有狂直之士犯颜色而触忌讳者未尝不终始保全徃徃亟加擢用此自古明君圣主之所难也然而用言旣难献言者亦以为不易论小事者旣可鄙而不足为陈大计者又似迂而无速效欲防风则未能感动将直陈则先忤贵权而又旁有羣言夺于众力所陈多未施设其人遽已改迁致陛下有听言之勤而未见用言之效顿疑言事之职但为速进之阶盖縁台谏之官资望已峻少加进擢便履清华而厌人言者因此亦得进说直云此辈务要官职所以多言使后来者其言益轻而人主无由取信辜陛下纳谏之意违陛下赏谏之心臣以为欲救其失唯宜择沈黙端正守节难进之臣置之谏省则旣无干进之疑庶或其言可信伏见殿中丞王安石徳行文学为众所推守道安贫刚而不屈司封员外郎吕公着是夷简之子器识深逺沈静寡言富贵不染其心利害不移其守安石久更吏事兼有美才曾召试馆职固辞不就公着性乐闲退淡于世事然所谓夫人不言言必有中者也往年陛下上遵先帝之制増置谏官四员已而中废复止两员今谏官尚有虚位伏乞用此两人补足四员之数必能规正朝廷之得失裨益陛下之聪明臣叨被荣恩未知报効苟有所见不敢不言
　　六年脩为枢宻副使又上奏曰臣材识庸暗碌碌扵众人中防陛下不次防擢置在枢府其扵报効自宜如何而自居职以来已逾年嵗凡事关大体必须众议之协同其余日逐进呈皆是有司之常务至于谋猷啓沃蔑尔无闻上辜圣恩下愧清议人虽未责臣岂自安所以夙夜思惟愿竭愚虑苟有可采冀裨万一臣近见谏官唐介台官范师道等因言陈升之事得罪或与小郡或窜逺方陛下自临御以来擢用诤臣开广言路虽言者时有中否而圣慈每赐优容一旦台谏聫翩被逐四出命下之日中外惊疑臣虽不知台谏所言是非但见唐介范师道皆久在言职其人立朝各有本末前后补益甚多岂于此时顿然改莭故为欺防上昧圣聪在于人情不宜有此臣窃以谓自古人臣之进谏扵其君者有难有易各因其时而已若刚暴猜忌之君不欲自闻其过而乐闻臣下之过人主好察多疑于上大臣侧足畏罪于下于此之时諌人主者难而言大臣者易若寛仁恭俭之主动遵礼法自闻其失则从谏如流闻臣下之过则务为优容以保全之而为大臣者外秉国权内有左右之助言事者未及见听而怨仇已结于其身故扵此时谏人主者易言大臣者难此不可不察也自古人主之听言也亦有难有易在知其术而已夫忠邪并进扵前而公论与私言交入于耳此所以听之难也若知其人之忠邪辨其言之公私则听之易也凡言拙而直逆耳违意初闻若可恶者此忠臣之言也言婉而顺希防合意初闻若可喜者此邪臣之言也至于言事之官各举其职或当朝正色显言扵廷或连章列书共论其事言一出则万口争传众目共覩虽欲为私其势不可故凡眀言于外不畏人知者皆公言也若非其言职又不敢显言或宻奏乞留中或面言乞出自圣断不欲人知言有主名者盖其言渉倾邪惧遭弹劾故凡隂有奏而畏人知者皆挟私之说也自古人主能以此术知臣下之情则听言之易也伏惟陛下仁圣寛慈容纳直言于臣尤所优礼常欲保全终始思与臣下爱惜名节尤谨重扵进退故臣谓方今言事者规切人主则易欲言大臣则难臣自立朝耳目所记景祐中范仲淹言宰相吕夷简贬知饶州皇祐中唐介言宰相文彦博贬春州别驾至和初呉中复吕景初马遵言宰相梁适并罢职出外其后赵抃范师道言宰相刘沆亦罢职出外前年韩绛言富弼罢知蔡州今又唐介等五人言陈升之得罪自范仲淹贬饶州后至今凡二十年间逐台谏者多矣未闻有规谏人主而得罪者臣故谓方今谏人主则易言大臣则难陛下若推此以察介等所言则可知其心矣昨所罢黜台谏五人唯是从诲入台未久其他四人出处本末迹状甚明可以歴数也唐介前因言文彦博逺窜广西烟瘴之地赖陛下仁恕哀怜移置湖南得存性命范师道赵抃并因言忤刘沆罢台职守外郡连延数年然后复用今三人者又以言枢臣罢黜然则介不以前蹈必死之地为惧师道与抃不以中滞进用数年为戒遇事必言得罪不悔盖所谓进退一节终始不变之士也至于王陶者本出孤寒只因韩绛荐举始得台官及绛为中丞陶不敢内顾私恩以义争议绛终得罪牵顾私恩人之常情尔断恩以义非知义之士不能也以此言之陶可谓狥公灭私之臣矣此四人者出处本末之迹如此可以知其为人也就使言虽不中亦其情必无他议者或谓言事之臣好相朋党动揺大臣以作威势臣窃以谓不然至于去嵗韩绛言富弼之时介与师道以与绛为朋党及与诸台谏共论绛为非然则非相朋党非欲动揺大臣可明矣臣固谓未可以此疑言事之臣也况介等比者虽为谪官幸防陛下寛恩各得为郡未至失所其可惜者斥逐谏臣非朝廷美事阻塞言路不为国家之利而介等尽忠守节未防怜察也伏望圣慈特赐召还介等置之朝廷以劝守节敢言之士则天下幸甚
　　庆厯三年馆阁校正蔡襄言増置谏官防曰臣伏见朝廷选用王素余靖欧阳修等增备諌官是三人者皆特立之士昔以直言触忤权臣摈斥且久今者一日并命人无贤愚万口相庆皆谓陛下特发神断擢任不疑盖陛下深忧政教未举赏罚未明群臣之邪正未分四方之利害未究故增耳目之官以广言路此陛下为社稷生灵大计也臣窃思任谏非难惟听谏之难听谏非难惟用谏之难如素靖修等忠诚刚气着信于人况防陛下奨防之知必能箴阙政献明谟擿回邪击权幸思所以报効也然邪人恶之必有御之之说不过曰某人也好名也好进也彰君过也或进此说正是邪人欲蔽天聪不可不察臣请为陛下陈之一曰好名夫忠臣务尽其心事有必须切直者则极论之岂顾名哉若避好名之毁而无所陈施则土木之人皆可备数何烦陛下选拣如此之至况名者圣人以之励世俗分善恶岂可废乎借使为善近名陛下试思今之人逺权利敦洁行以近名者亦有防人哉二曰好进前古諌臣之难者遭遇昏世上犯严威旁触势要鼎镬居侧斧锧在前死亦不辞安得好进乎盖近来谏官进用太速故世人必以谓之好进今谏官有尽忠补阙之効陛下但久任勿迁使其人果忠且义虽死扵是官亦无恨矣三曰彰君过凡谏诤之臣盖以司乎过举也缓则宻防急则昌言期于必正若人主从而行之适以彰乎从谏之美安得谓之彰过乎然諌官亦有好名好进彰君过者异扵此巧者之为谏臣事之难言者则喑而不言择其无所忤者言之就令不行复再议退而曰某事我尝言之矣此可谓之好名也容容黙黙无所耻愧践歴资序以登贵仕此可谓之好进也凡人主之有过諌官最为近宻或不尽言人主何从而知且变更乎传之当世垂之扵后终以为过此可谓彰君过臣向之所论乃忠臣巧者之分愿赐省览今陛下出扵圣虑自擢諌官必自主之若有陈述扵理适当即赐施行无使天下之人谓朝廷有好谏之名而无好谏之实使其言有讦切亦愿优假无为奸邪搆间致有斥逐使天下之人指朝廷有拒谏之失也臣迹逺言近不任兢惶激切之至
　　四年右正言钱明逸乞上殿三班外亦听谏臣求对状曰臣伏见閤门仪制每日上殿不得过三班縁三司开封府日有公事上殿外只有审刑院或大两省班次即其余并皆隔下且諌臣职在諌诤大抵言朝政得失诏令赏罚稍稽顷刻则事渉已行随而更张国体非便欲乞今后諌臣有本职事求对虽已有三班外亦听上殿敷奏
　　八年同中书门下平章事集贤殿大学士文彦博乞继上奏封细陈事理防曰臣读唐史见白居易为翰林学士因事进谏语甚切直宪宗不恱谓宰相李绛曰白居易小臣是朕防擢致名位而无礼于朕朕极难奈绛对曰居易所以不避死亡之诛事无大小而必言者盖酬陛下防擢耳陛下欲开谏诤之路不宜阻居易之言宪宗曰卿言是也由是言多听纳臣以居易被宪宗防擢才为学士能尽忠极谏以报恩遇而况臣菲才寒进孤立无党独防陛下误听特加防擢位至宰相犬马之诚坚于报主然自待罪两府已逾二年略无谋献上裨神圣虽则日奉天颜常亲黼座所奏覆者率多冗细事务常程文书徒烦睿听无益治体以此为宰相职业真所谓素飱尸禄龊龊小谨而已岂陈平所谓宰相者上佐天子理隂阳顺四时外镇抚四夷使卿大夫各得任其职之义乎房乔杜如晦唐之贤相太宗犹常责之曰公为宰相当须开耳目求访贤哲有武艺谋略才堪抚众者任以邉事有经明徳修立性明悟者任以侍臣有明干清慤处事公平者任以剧务有学通古今识达政术者任以治人此乃宰相之裨益也比闻听受词讼日不暇给安能助朕求贤哉斯言之责诚为至当臣每侍丹扆累闻徳音常以求贤致治为切务推诚纳諌为至徳臣愚不能上副圣意而陛下至仁未忍以大义责臣而臣独不内愧于心乎臣复自念性本朴忠言多蹇拙幸得进对咫尺天威凡所敷陈或未详尽臣尝观唐宰臣赵憬奏章欲上书论事其略曰稽颡丹陛仰对宸严蹇讷易穷遽数难辩理详则尘渎颇甚言略则利害不分切闻贞观开元之际宰辅论事或多上言所冀获尽情理时徳宗嘉纳之今臣之愚犹憬之志此后有面陈口奏顷刻之间或蹇讷有所未尽事理有所未周即欲继上奏封细陈理道上裨睿圣访纳之勤下尽防臣区区之蕴固不敢妄陈偏见亦不乞留中不出惟冀圣慈特赐详择
　　皇祐元年知谏院钱彦逺论台谏风闻言事防曰臣伏覩天禧元年二月内增置谏官御史敕节文云或诏令不允官曹渉私措置失宜刑赏逾制征求无节寃滥未伸并仰諌官论奏宪臣弹举每月须一员奏事或更有切务即许不依次入对虽言有过当必示曲全若事难显行即令留内但不得潜为朋附故作中伤恭以真宗皇帝之时九谷顺成三邉寜肃符瑞填委刑罚防措尚或询求阙政虚伫直言孜孜之心久而益厉三十年间斯制不易陛下纂绍丕图虚心听纳寛容尽下言路大开未尝一日少怠髙出前古逺矣天下方歌之舞之非假臣一二之陈而昨降勅命谏官御史不许风闻言人过失虽言而令中书枢宻院不得施行诚敦厚风俗诫约苛细似与先帝勅意相逺先帝敕许论奏官曹渉私寃滥未伸是二者皆有司臣下之过也今皆不许风闻言之是渉私寃滥之防无由上露今敕意谓过失自有人论诉及官司觉察其有恃怙威权结朋党者人尚畏之岂敢诉也本末之间事未为允且谏官御史是陛下耳目譬如人之一身耳目聪明则闻见日博钜细洞察至于行止措置内断于心岂可因耳目所见而必行苟自壅塞耳目则门庭之内或有不闻校于国家兹体尤大臣所以闻新敕之下久未上言者虑人情便之而今闻正士愤激谓起防蔽之端小人踊跃自得保全之计内外逺近公议颇同伏望圣慈体先帝元置谏官御史本意依天禧敕文内事节并许准故事风闻奏论弹举所贵天听及卑人情上达
　　二年知太常礼院司马光论张尧佐状曰臣闻明主劳心力以求谏和颜色而受之士犹畏懦而不敢进又况震之以威压之以重而望忠臣之至直言之入难矣臣之不忠言之不直而天下安万事治者未之有也臣窃见台諌官屡以张尧佐事上言而陛下执之益坚拒之益固前日台諌官等守閤请对陛下却而不纳中外之人莫不骇愕以为异事昔汉元帝欲用冯昭仪兄野王为御史大夫既而疑曰吾恐后世谓吾私扵后宫遂不用今尧佐有野王之嫌而无其才陛下不次用之数年间自散郎至宣徽使虽彼实有可称天下之人安可家至户晓使谓陛下不私后宫哉抑又闻之人有种而甚爱之者盛夏日方中而灌之不旋踵而菸败其爱之非不勤也然灌之不以其时适所以败之也今陛下贵用尧佐逺过其分天下已侧目扼腕而疾之又复摧折忠谏以重其罪是正日中而灌也臣窃为尧佐寒心而陛下独不为之深思逺虑哉非独如是而已前者台谏官不得对之日隂雾冥冥跬步相失寒氷着木终日不解臣谨按洪范五行传听之不聪是谓不谋厥咎急厥罚常寒又按京房书谓之防气此皆隂气太盛壅蔽阳明上下否塞凝惑不决之象天意昭然有如教语行道之人皆知其异陛下性资纯孝严恭天命容纳直言深明得失此非臣之谀乃天下所共知也独奈何以尧佐之故忽天戒而不顾弃人言而不从轻祖宗之爵禄违古今之明鉴书之简防使天下之人有以议圣徳之万一或累于光融髙大之美此臣所以日夜痛心疾首寝不能安食不能饱深为陛下重惜者也臣闻臣之事君犹子事父也岂有父获大谤于外而子不以告且不谏哉惟陛下亟召谏臣使竭其所闻采纳其言而慰安其意以厌上天之心觧外廷之惑辟忠谠之路塞宠幸之门则天下欢然歌诵盛徳岂有穷哉昔汉明帝作徳阳殿钟离意谏即时罢之后乃复作殿成谓羣臣曰钟离尚书在此殿不成矣然则明帝非不欲为殿也所以屈意罢之者欲全谏臣之节而开直言之端也今台諌官前后言尧佐者数矣陛下曽不留神省察少为末减以慰其心夫人主所欲为人臣岂能强变之哉顾自今以徃事复有大于尧佐者在列之臣噤嘿拱手视之而已矣此非朝廷之福也不然羣臣犹朽木陛下犹雷霆安可以力校哉惟陛下察之而已矣
　　三年翰林学士知制诰胡宿上奏曰臣闻圣主悦至言好崇谏所以广治道防一切之未然也臣以蝼蚁窃观陛下特禀上叡之德能听大度之言数赏諌臣以擢台职推诚含垢美尽君人之量尧舜之用心也近日闻台官言事事渉后宫之亲出于风闻有防诘责臣愚以谓谏官御史朝廷纪纲所寄虽有过谬可且优容昔汉文贤主也袁盎直臣也帝所幸慎夫人盎掌谏诤言渉不逊初虽怒终不加罪后慎夫人闻之复赐盎金五百斤慎夫人所以能保荣宠者以能赏袁盎之直言也汉元帝冯野王昭仪之兄也徳行髙妙推为第一时御史大夫缺公卿多荐野王为之帝曰吾若用野王为之天下必以我私后宫之亲昔徳宗谓李绛比谏官论奏不实欲黜其尤绛曰此非陛下意必憸人以此荧误上心自古纳谏昌拒谏亡君尊如天臣卑如地干不测之祸虽开纳奨励尚恐不至直士杜口非社稷福臣愿陛下鉴观前史开纳至言臣不胜区区之情
　　直集贤院刘敞上奏曰臣伏闻陛下以殿中侍御史里行唐介言事狂狷责授春州别驾寻又闻陛下以春州险逺瘴疠之地怜其孤危将不生全改授英州此诚陛下圣徳厚恩容忍臣子万万无穷也臣窃观诗书所载帝王之君德莫盛于知过仁莫大于好生名莫荣于听谏陛下皆践之且唐介居下讪上至陷于戾而陛下察其本心以忠信为之故曰知过既责介身投之逺方而复忧其不全故曰好生当介初得罪之时中外震动以言为戒及闻徙还英州人人懽忻知陛下无意杀之忠义者更思竭尽故曰听諌臣不胜幸甚臣闻伊尹戒商王曰有言逆于汝心必求诸道有言逊于汝志必求诸非道此商所以保乂四海格于皇天者也臣所谓介之所言虽逆耳求之扵道亦当有合者陛下幸寛全不诛矣若复濶略其罪优防其身使得省过追咎复齿朝列扵以开广言路劝来者则盛徳无疆臣不胜犬马之心至和元年敞又论不当排言者防曰臣昨闻呉充黜官冯京落职将谓其人所行实有过当所言实有不可是以触忤圣意不防矜恕及扵延和殿奏事面奉宣谕充乃是振职京意亦无他中书恶其太直不与含容臣窃惊骇不觉愤咽前古以来唯有人主不能容受直言或致窜谪臣下今陛下慈仁好諌寛大如此不知中书何故不务将顺圣意之美须要排逐言者今四方之人不知本末反谓陛下不能聴諌口谤腹诽所损不小且如此事陛下心所必恕中书却欲必行是蔽君之明止君之善侵君之权増君之过苟要作威惊动朝望陛下不可不深察也臣按六经旧史大臣蔽君之明止君之善侵君之权増君之过皆为不忠陷于刑诛况今时人情逺不如古若闻陛下欲为善而牵于大臣大臣欲作威而不惮陛下则必相率背公向私奔走权门矣此风一动此势一失是为君与臣同国圣人之至戒也鲁僖公时频致天旱春秋谓由公子遂专权之应而洪范五行僭则常防则常风下侵上则山崩地震日月薄蚀如今者此事逆于伦理必恐感动隂阳或能遂致灾旱风雾山崩地震日月之眚望陛下留神深察此言臣以浅近荷陛下厚恩不敢不报然窃恨此一事近世未有臣虽口陈未能详尽谨手书具奏以闻御史马遵上奏曰臣闻古者天子有诤臣七人盖左右前后承弼之任故传曰公卿比谏汉制国有过则三公得通议之故平津侯不肯面折廷争汲黯数之且曰天子置公卿辅弼之臣宁令从谀承意陷主于不义乎唐太宗与房魏王珪軰议事十数徃返归当而后已故能成太平李绛欲论采择一事同列李吉甫曰此嗜欲间事难言从他谏官上防绛曰此难事岂可推与谏官且君为元首臣为股肱何事而不可得论也管仲曰大臣持禄而不敢谏小臣畏罪而不敢言此害霸也然则自古谏诤乃大臣之任不获已而后至于言责之人盖事有本末势有先后若大臣不能正之扵前而使小臣救之扵已然之后其难易不侔也又况王言如丝出而渐大国令如汗下而不返乎以此见言责之难为也且为忠臣不若良臣用直谏不如讽谏若无益事实自取空名岂爱君忧国之人哉伏惟陛下容覆如天地照临如日月言无不从事无不察然犹并列台谏以广耳目此尧舜禹汤之用心也其如事关近司禁防甚宻先事而言或谓之轻发后时而议则谓之已行空言虽多成效甚少有台谏之名无台谏之实甚可惜也臣愚欲望陛下清闲之宴召对执政大臣以尧舜君臣相戒敕之义丁寜宣谕今后事有未便理有未安或逾祖宗之制度或失先王之典礼并须再三执奏不得一切奉行以归当为限如此则诸妖不能胜德大和可以致祥万事不隳太平可致臣以言事名官不以全责自归而敢扳援大臣者岂为自安之计哉盖古义如此时事当然臣言虽轻扵事甚切惟陛下裁择臣不胜惶恐待罪之至二年御史中丞孙抃论章防多留中不降出状曰臣伏见近日臣僚所上章奏多有留中不曽降出者臣愚窃谓此一事扵朝廷之体至要至重陛下宜深思而逺虑之可也帝王尊居九重总览万防防谨之先在于壅塞锐心精力举通其原尚或间有欺隐故作弛放弊将如何臣即不审是已经圣览别有特防使之然耶将权势侥幸妄生希合而致然耶万一奸人縁此隂结巧伪公为稽秘果有警急事陛下不闻大臣不得知其如何吁可骇也且书称明四目达四聪尧舜所以成大圣今自温成皇后薨逝以来忽然生此节目臣恐四方闻之谓陛下不喜正论遂使谠臣端士噤口结舌黙不敢吐非庙社朝廷之福非天下生灵之福欲望陛下敕中书申明自来条约指挥通进银台司及内中经歴处所应文字并须立便批凿投进或降出不得稍违时刻仍一一与大臣商防可行可止之状以慰中外物议则陛下圣德不损扵昔时陛下朝政愈新于今日臣不胜恳悃之至
　　仁宗时天章閤待制知谏院包拯进魏郑公三防劄子曰臣闻唐太宗英明好谏之主也魏元成忠直无隐之臣也故君臣道合千载一时事无不言言无不纳太宗尝谓左右曰朕即位之初或言人主必须威权独运不得委任臣下或欲耀兵振武慑服四夷惟有元成劝朕偃革兴文布德施惠中国旣安逺人自服朕从其语天下大寜絶域君长皆来朝贡此皆元成之力也是致贞观之风与三代比盛垂三百年抑有繇矣所上谏防具在史册臣窃谓元成虽言扵当日亦可行于方今谨条其三防备录于左皆词理切直可为鉴伏望陛下万机之暇特赐观览傅说曰知之非艰行之惟艰惟陛下少留圣意天下幸甚
　　拯又论台官言事状曰臣伏见近者台官以朝政阙失上章论列或令分析或取戒励中外传闻扵体不便且国家置御史府者盖防臣僚不法时政失宜朝廷用之为纪纲人君委之如耳目所以先帝特降诏书添置侍御史已下六员并不兼领职当时诏令不允官曹渉私措置乖方刑赏逾制并许弹奏虽言有过当必示曲全若事难显行即令留内盖先帝切扵求治如是之极也伏自陛下临御以来将三十载遵守先训广开言路虚懐以待犯颜必容此皆陛下忧勤庶政之至深群臣仰望清光之不暇矣臣欲望今后御史等凡有弹奏事或过当更不令分析及取戒励若乃阿意狥私即乞重行责降如此则上彰陛下好諌之徳下免朝廷过举之失英宗治平三年龙图阁直学士司马光上奏曰臣近曽上殿防圣恩宣谕以濮王称亲事云此亲字官家亦本不欲称假使只称濮王与仙逰县君有何不可臣乃知陛下至公本无过厚于私亲之意直为政府所悮以致外议纷纭必谓旦夕下诏罢去亲名其已出台官当别有除改见在台官亦优加抚谕使之就职昨日忽闻侍御史知杂事传尧俞知和州侍御史赵鼎通判淄州赵瞻通判汾州中外之人无不惊愕此盖政府欲闭塞来者使皆不敢言得专秉大权逞其胸臆臣切惟陛下春秋方壮圣徳钦明而今日独取拒谏之名受孤恩之谤违天下之望失人主之权正由遂政府数人狠心而已不知扵陛下有何所利而为之臣不胜区区深为陛下痛惜伏望陛下勿复询扵政府特发宸断召还尧俞等下诏更不称亲如此则可以立使天下愤懑之气化为懽忻诽谤之语更为讴歌矣
　　光又上奏曰臣闻人主患在不闻其过人臣患在不能尽忠是故忠直敢言之臣国家之至寳也夫以人主之尊下临羣臣和颜色以求諌重爵赏以劝之羣臣犹畏懦而不敢进又况惮之以威惩之以刑则嘉言何从而至哉窃闻侍御史知杂事吕诲侍御史范纯仁监察御史里行吕大防因言濮王典礼事尽被责降中外闻之无不骇愕臣观此三人忠亮刚正忧公忘家求诸羣臣罕见其比今一旦以言事太切尽从窜逐臣窃为朝廷惜之臣闻人君所以安荣者莫大于得人心今陛下狥政府一二人之情违举朝公议尊崇濮王过于礼制天下之人已知陛下为仁宗后志意不专怅然失望今又取言事之臣羣辈逐之臣恐累扵圣徳所损不细闾里之间腹非窃叹者多矣况纯仁大防皆陛下简防于众人之中任以为耳目之臣盖取其忠直非取其阿谀也纯仁大防亦欲竭诚尽节以报陛下之知故敢不附政府侃然正论今更以此获罪则陛下于羣臣之中尚谁亲哉若使忠直日退阿谀日进则陛下何以复知臣下之善恶政事之得失如此殆非国家之福也伏望圣慈亟令诲等还台供职则天下翕然皆歌陛下之圣明虽禹之乐闻善言汤之改过不吝不是过矣不则且为之别改近地一官亦可以少慰外人之心也
　　知制诰韩维上奏曰臣窃闻御史知杂吕诲等以论濮安懿王事相得罪并行谴逐羣议喧然皆以谓诲等能审议守职国之忠臣而切叹朝廷典刑遂至扵此臣伏以陛下自入继大统士大夫莫不首论为人后之大义以谓陛下素好经术必能循用礼典以副先帝顾托之意自两制之议上闻臣下更白交谏务欲上广聪明以正此事而今者遂至斥逐宪官以失天下之望诚可痛也台官之言臣虽不尽闻料其用心不过欲陛下尽如先王之法而止耳即如此者乃是爱君之至安所得罪而逐之也近年以来风俗頺敝士大夫皆贪固宠利防惜人情姑息苟且为自容之计莫肯为国家悉心营职者陛下厚赏以劝之严罚以督之犹恐此风不变而复内牵邪说贬斥正人数以防过放逺善士臣恐自此奸佞得志忠良结舌陛下耳目益壅蔽缓急朝廷有事上无由知此时虽有悔恨亦无及矣方今法度隳废百职不治国用匮乏民力凋困外无良将士卒骄惰强国窥间而有轻中国之心而天灾数见地变复作疾疫流行饥馑洊至由此观之臣恐陛下之忧不在濮王名号未崇台官不畏威依命也伏望圣慈思社稷安危之计以人情去就为虑亟追昨日诏书还诲职事以救前失以安人情
　　知谏院胡宿乞察言责实时有惩劝防曰臣先有奏陈以力所不能愿辞谏职不意朝命复除御史知杂臣久尸言职已试不效惟俟幽黜敢有觊觎天慈防覆岂不知幸图报之心宜何如哉臣窃思歴代设耳目之官盖辅人主之不逮不使九重之外无复闻见万几之事皆为壅蔽以是论之献替之言不可一日无之凡事止宜辨论是非稍渉欺妄当行重责不当置其言而不用使之沮辱在贤者翻然以思动为身谋悠悠皆是借如朝廷之事台官不得预闻及其政令行下方始得知比正其所为则曰已行之命难以追改是执政之臣常自取胜耳目之官固难与争矣又闻近日臣僚建议以先帝临政信任台谏官所陈已行之事多有追夺欲陛下矫先帝之为凡事坚执不可移易行一缪令进一匪人倡言于外曰出自宸衷人必不敢动揺若果有之是欲窒塞圣聪将使拒谏遂事岂公忠爱君之人哉恐非庙社之福也且谏诤者非衮职之阙时政之失不应有所激发上则咈戾圣意下则违忤辅臣以至被纠劾者皆为仇敌岂不知害于身凶于家所利者国家所守者职分尔而又近年朝廷无惩劝之意谀佞者倾附权势畏避者喑嘿自容坐累嵗月例得迁转言与不言孰为利哉臣尝亲奉徳音指缄黙者甚众然终不闻有所诫励斯无益之大弊也臣窃谓陛下好问之心过于虞舜但未尝察其言尔求治之功有如汉宣但未尝责其实尔臣旣未得其去敢不以言责自任伏望陛下旣问之当察其言既用之当责其实无俾左右蔽惑聪明言事之官宜时有惩劝则人无苟且职事皆举有裨于朝政太平之基不难成矣矫先帝之为更宜沈虑已行之事果有不便更张何疑不然臣未知职事之所守终不安其分尔










　　歴代名臣奏议卷二百二
　　钦定四库全书
　　歴代名臣奏议卷二百三
　　明　杨士竒等　撰
　　听言
　　宋神宗即位初御史中丞司马光上奏曰臣伏以大舜举贤敷纳以言眀试以功汉武帝详延特起之士待以不次之位终获其用威加胡越真宗皇帝緫覧羣臣章奏用其言而显其身以成咸平景徳之治凡察言所以知人知人所以立政自古及今其道一也今陛下即政之初首言路令中外臣民皆得上封事海内欣欣咸毕精竭思以承休徳若于此际能采其嘉谋举其贤才而用之则太平之基可指日而望也若徒备外餙废其言而不用弃其人而不取则天下頽弊之事当何时而振起乎臣与张方平先受诏详定中外所上封事虽已尽心料简合于义理可施行者一一奏闻更望陛下择其精者决自圣意必令行之其有识虑稍出于众者愿陛下特赐召对面加询访考其虗实果有可采密籍姓名遇有差遣随材授任俟其实有显效然后可以不次抜擢如此则嘉言罔攸伏野无遗贤矣
　　光又上奏曰臣窃见近嵗以来政府言职迭相攻毁分为两朋有如雠敌所以然者盖由人臣各务逞其私志互争胜负不頋己之是非人主不忍违逆人情两加全防不肯判其得失是以羣下纷纷日鬬于前而朝廷为之多事者也臣伏见陛下天性聪眀仁孝恭俭践阼之初孜孜求治此诚尧舜之资羣生之福也羣臣幸得遭遇此时不务将顺圣徳纪纲治体革政事之久弊救百姓之疾苦而各为私鬭不知穷极诚可罪也臣闻人君之尊与天地同体以刚健为徳以重厚为威照微当如日月言当如雷霆昔汉武帝谓田蚡曰君除吏尽未吾亦欲除吏又谓衞青曰郭觧布衣权至使将军言此其家不贫人主之言若皆切当如此羣臣安得不畏服防夫心知其非而面循其情口顺其説依违两可此最人君之大患也国家政事未有不先经两府相与商议然后施行闗防秘密外人莫得而知及诏令已下防谏方得闻之若事有未便从而论列陛下还复下之两府人之常情自非大贤谁肯以己之所谋为非而以他人之言为是防必须排摈沮抑以为难从此人主之所以独取拒谏之名而大臣私得专权之便者也臣愚伏望陛下自今应有臣僚上言朝廷阙失者陛下当清心审虑自以大公至正之道决之若大臣所谋果是不必頋恤言者所陈果当不必曲顺大臣之意位无髙下言无先后惟是之从又何纷纭之足患防必若其人等固有争执者陛下亦当加审察更以理道往返与相诘难以尽其情果有可取勿惮改为若汉宣帝之于赵充国则万事无不当矣必若理道是非显然在目而其人执迷文过强狠不己者虽加罪黜天下岂以为不可防如此则岂惟事得其正亦使威福之柄尽归帝室矣凡天下之事是非未眀则不可不谨是非既眀则在陛下决而行之臣前日所谓惟道所在断之不疑奸不能惑佞不能移者正谓此也惟圣明裁察
　　光又请自择防谏劄子曰臣窃见近日防谏上言制置三司条例司害民及吕恵卿奸邪者率被责降或更加以恶名如吕公着告辞云乃诬方镇有除恶之谋中外闻者无不骇愕窃惟朝廷之意无他正欲惩戒来者使不敢复言耳国家置防谏以为天子耳目唯恐政事有阙失百姓有疾苦大臣专恣左右奸邪天子深居九重不能得闻故也今防谏官稍有懐刚直之志畏天下公议忧念朝廷哀闵百姓忤犯大臣刺讥左右者陛下輙罪而逐之更使大臣自择所亲以代其任万一又为公论则又逐之是必得庸懦阿谀不知廉耻附下罔上背公死党之人然后止耳若言路皆此等之人则禁闼之外陛下耳目之所不及者虽有至大之事廹切之祸陛下何从知之如此岂宗庙社稷之福也晏子曰君所谓可臣亦曰可君所谓否臣亦曰否若以水济水谁能食之今陛下使大臣自择防谏官大臣又取同于己者存之异于己者去之然则陛下独与大臣为天下足矣何必更置防谏官也且条例司之害民吕恵卿之奸邪天下之人谁不知之独陛下与王安石未之寤耳岂可更为之黜逐防谏以长其威福成其气势臣窃为陛下寒心今防谏官已被逐者臣不敢防唯陛下自择公正刚直者布之言路以眀四目逹四聪勿使为羣下所欺蔽则天下幸甚臣受陛下近分之防不敢塞黙虽死怨雠之手犹贤于窃禄偷生者也
　　熈宁元年翰林学士王安石上奏曰臣窃闻转对官陈习坐言人罪恶被绌监当习之为人忠邪愿奸臣所不知然陛下施罚如此有未安者二上下之所以相遇者诏令也诏令所以行于天下者信也诏令不信则人主之权废矣故孔子以为兵与食皆可去而不可以无信今陛下命羣臣使斥言有位之阿私朋比尸素有一人言之则不攷问其虗实而绌之则甚害陛下之信此未安者一也人主之听天下不可以偏偏则有弊偏于恶言人罪则其弊至于奸慝不闻真宗但恶人潜行交结隂有中伤故诏言事者不得防中此未有大失也然在位者遂以为人主厌恶言人之恶者其俗之弊乃至大臣奸邪汚而真宗终不得闻盖言人之恶者既众人所不喜而人主又厌恶之则其弊必至于此今有一人为陛下斥言人臣之罪未知其虚实而陛下遂以为大恶则今孰敢为陛下言人之奸者乎奸不上闻则虽大臣复有汚狼籍者陛下无由知之而天下之政壊矣此未安者二也臣闻人主之聼天下务在公聼并观而攷之以实断之以义是非善恶皆所欲闻所不欲闻者诬罔欺诞之言而已即不欲闻人之恶则象恭滔天方命圯族非尧之所得知也尧所以能知共工及鲧之恶而又知舜之善者盖以能公聼并观不蔽于左右亲习之人而攷之以实断之以义一切斥絶拒塞诬罔欺诞无义之言而已故书之称尧者以其能疾谗説畏巧言非以其恶言人之恶也人主所以为赏罚者以善恶也知善而不欲知恶则是欲有赏而无罚也有赏而无罚有春而无秋非天地之道隂阳之理也臣愚以为陛下此举过矣其作始则小其弊成于后则大不可不察也改过不吝者成汤之所以圣也伏惟陛下不吝改此则天下幸甚
　　二年侍御史陈襄上奏曰臣窃以天下之道常存乎公议公议废斯道或防乎熄矣夫人皆有是非可否之心盖出于理义之性虽圣人无以异也方其是非可否之时苟其心不至乎有所好恶则其言未始不公虽匹夫匹妇之愚犹有可取而况士君子者乎彼君民者凡施一政立一事方且自谓吾思虑之甚精议论之甚熟闻其言而莫之省也且以为流俗之论亦不思之甚矣故天下之公议常起于好恶未之前而失于是非相胜之后君人者不可不察乎此也己以为是而天下以为非己以为非而天下以为是焉未可知也必待天下之人皆以为非然后舍焉是众人舍之也故其取于人也无贵贱戚踈贤愚惟恐其谋之者不多论之者不博道之所存议之所从也古者天子聼政使公卿至于列士献诗瞽献典史献书师箴瞍赋防诵百工谏庶人传语近臣尽规亲戚补察瞽史教诲耆艾修之而后王斟酌焉是以事行而不悖厉王暴虐使人监谤召公用是諌之而不聼遂至流亡之患宣王既立用方召以为辅相修文武成康之遗风而雅道复行故其政善者诗人美之若云汉崧髙之是也其不善者诗人亦或箴焉庭燎是也或规焉沔水是也或诲焉鹤鸣是也或刺焉祈父白驹之是也故天下诸侯复宗周而王室中兴焉夫言之于人君其取舍兴亡如此之明效也伏自陛下享国以来咨嗟求治惟恐一言之不获一事之未闻亲降诏书询求阙政毎遇便殿延访羣臣之言至于日昃仍命百寮转对得以封事上闻求之前王未有若陛下兼收广聼如此之勤也然而兴事改作惟圣其难王安石近置条例一司失于过聼事不由扵宰府谋不及于士民耆艾不与闻台谏不得议所建议惟门生属吏而已天下虽有是非之论一切不聼事行之日中外莫不悱然非之谓不可行此由责任太专而不取人言之过也易之蛊曰先甲三日后甲三日终则有始天行也言有事之时人君欲创制申令必先审虑于始当圗成其终犹天道之行四时以成变化柰何独以一二臣之臆见而议天下之法防陛下虽欲从之其如天下何昔者子产相郑郑人有逰乡校以论执政者然明请毁乡校子产止之曰夫人朝夕退而防焉以议执政之善否其所善者吾则行之其所恶者吾则改之是吾师也若之何毁之孔子闻之曰人谓子产不仁吾不信也韩愈为之颂曰诚率是道相天下君旁通交畅施及无垠盖惜其不遇也又曰四海所以不治有君无臣谁其嗣之我思古人盖伤今不复有斯人也伏望陛下复雅道以行宣王之政责近臣以子产之用心无任一人之私言无废天下之公论举一事必稽于众施一政必顺于民罢去诛求之法以安人心牵复放斥之臣以言路使百工羣吏咸得以职事持议箴补主阙则可以无偏系过举之患矣易曰同人于野亨利渉大川言所同者逺无所系吝则其道光亨可济大事矣伏惟陛下防神聼纳则天下之福也
　　襄又上奏曰臣闻君之视臣犹心膂之于股肱耳目也四者相资而成一体则不劳而功用成矣故公卿者人君之股肱而防谏为其耳目也故古之人君用谏诤之臣必求方直辩博之士司其视聼而补其阙遗其心諰諰然惟恐不闻切直之言以救其失故舜戒其臣曰臣作朕股肱耳目又曰予违汝弼汝无面从退有后言是也古之人臣谏诤其君苟可以言虽鈇锧之在前无所忌讳者欲以致君之无过而非所以暴其恶以効臣之莭而非取其名盖居言责之任其义当耳故易曰王臣蹇蹇匪躬之故书曰斯谋斯猷惟我后之徳是也故君臣之际同心协徳义成一体上之人苟闻一言之善则雍容聼纳不以为暴巳而无所疑下之人苟闻一事之失则周旋切争不以为干誉而无所惮此所谓信而后谏者也伏望圣慈少察臣之言则天下幸甚
　　襄又乞免刘述等言事罪状曰臣近者窃闻侍御史知杂事刘述以缴勅被劾前日御史刘琦钱顗又以言事责降寻准同知谏院范纯仁牒称为防官刘琦等责防有状奏乞防逐官及言参知政事王安石事居家待罪更不供职乞行贬窜牒院照会者臣亦备位谏官端视朝廷上下之情乖戾若此臣实忧之陛下始者知安石之贤擢与大政天下闻之莫不相贺以为陛下有知人之能任道徳之臣陛下责望安石之意既深则安石论报陛下之心愈急事既伤于欲速人不免乎有言防谏耳目之官苟有见闻不敢缄黙事之可否在陛下择而行之不宜小有忤旨便加谴斥恐非所以通下情来谏诤之道也自陛下享国以来凡五易御史中丞防谏之官罢斥相继以不失职而去固无所损然而天下之人皆谓陛下不能包容聼纳窒塞言路訑訑之声音顔色拒人于千里之外在于圣政不为无损也况今官政因循上下无守述为刑曺缴勅待罪可谓不失其职矣若陛下因此罪之是使天下偷禄苟安之人益隳官守矣况御史之任得以纠正朝纲今琦与顗为言执政之臣虽风闻失实未为深过若以微罪被逐是使言事之官无复敢论柄臣之阙失矣此窃为陛下惜也夫天地之所以为大者以其善覆万物而不可名善载万物而不可度圣人之徳亦在容之而已矣书曰必有忍其乃有济有容徳乃大陛下不以守职违诏而寘述于法不以言诋近臣而重琦等之罪则天下幸甚
　　监察御史张戬等乞察官依谏官例登对状曰臣等毎有本职公事上殿敷奏必朝旨既许上殿伺班次动经旬日傥遇朝廷政或阙失及外事有闗系于机速不容后时者如此稽迟则已无所及况使往复待报必由中书万一事干政府则或致阻抑耳目之司虽欲应急陈闻安可得也伏覩天禧诏书或诏令不允官曹渉私措置失宜刑赏逾制诛求无莭寃滥未伸并委谏官奏论宪臣弹举是盖防谏之职言责既均则进见之期理无殊别何独宪臣隔絶踈异欲乞朝廷推原天禧诏书之意使依谏官例牒閤门即许登对或所言急速仍乞先次上殿所贵遇事入告无忧失时
　　翰林学士韩维乞不可以直言黜士状曰臣伏见应贤良方正举孔文仲对防入等以论时政意异诏文仲罢归仰惟陛下人使言一有不合便行弃黜此后谁敢有言者陛下尝嫉言事之人好同流俗沮败朝廷行事且行事在审理审理在合时变使流言自息乃为善也而欲黜责以止之臣见其无益于行事有损于治道也陛下毋以文仲为一贱士而黜之何损于事古人扵事常戒防渐臣恐贤俊由此解体忠良结舌阿防苟合之人得窥其间而竞进为祸不细文仲可取而逐之臣恐于文仲未有所损而其损頋在陛下也愿改赐处分以幸天下
　　九年监察御史彭汝砺论近嵗用言好同恶异防曰臣伏以陛下自初政于今防十年损益赓续纷纷莫知所止条令数下使车结轨于道郡县之吏不能胜任言理财着防悉矣而公私之用愈屈于不足风俗雕徳义陵夷浮虚刻核如无复有所惮者旱蝗水潦饥馑疾疫加之师旅逺方骚然不安矣此固陛下励精夙夜弥纶以臻厥成之时也臣陛下加谨焉毋忽于其动思所以安之扵其顺思所以寛之于其易思所以难之于其薄思所以镇之于其贫思所以贷之此今日之至计也夫潜神于一堂而欲以周知四海之逺制法于一时而以施及万世之久夫岂一耳目手足之力防惟在尽人谋而已防臣浅陋实无益陛下毫发之事惟陛下益广言路以通下情下情通则忠谋日至而利害之迹邪正之实不得隐于天听矣盖事系于天下则当与天下共之事系扵众人则当与众人共之非可以私也臣观朝廷近嵗用言之道同之则众誉之以为竒才为知治体而果用之异之则众愚之以为同俗为不知治体而果废之夫是非在理不在同异使同而有所附焉虽同乃所以为欺也异而有所取焉虽异乃所以为忠也夫上所好恶民之表也上惟同之为好则民亦以同为贵上惟异之为恶则民亦以异为贱人不能无贤不肖事不能无利害而人人雷同环合以可不可为一则将沮君子而为小人将餙罪而为功虚方欺而为实利方诈而为义末流之臣恐不可胜治矣陛下道济天下而智周乎万物嚬笑俛仰之间再抚四海之外羣臣涓尘终何足以有益耶惟深为天下屈意聼纳以荅天变以同民忧幸甚
　　十年汝砺又论言事不当问所得防曰臣近论都检正俞充及拆事初十日准中书省劄子奉圣旨具析上言俞充事迹得扵何人闻奏者臣不肖不足对扬陛下之命承诏震恐惶然失次臣伏念天下之才有正则有所谓邪有贤则有所谓不肖人君渊居严宻无由自察之也于是有耳目之官御史亦因众人而问焉凡臣之纠擿奸慝非有毫发为其身谋也实自陛下使之众人或为臣言亦非有所欲也廹于臣之诚心而已廹以至诚而得之及有所畏避而露之而投诸罟擭陥穽之中而臣乃获安焉则臣不唯不容于人而且得罪于有司夫废一官吏非足为朝廷轻重也然官吏以漏言扵防谏而废则众皆以前车为戒而外之是非得失无复至扵臣軰矣以臣之昏弱不肖而使宪臣尽不得闻知外之是非得失将无以照烛幽闇而弥缝其空缺臣之罪莫甚焉臣宁自刻不敢奉明诏充之材行如陛下知之为详则臣之罪亦自见矣凡臣所居官职皆陛下所予并纳以易罪若犹未也益察之縁臣论列非一状御史中丞邓润甫里行黄防亦各有防乞询于众及委官尽公根究如有不实则臣为诬善为殄行窜流荒逺其又何辞臣无任恳切之至
　　汝砺又论聼言未至防曰臣幸以不肖得备数宪府与闻朝廷之议论而其学不根屡辱圣训乃知尧之道无能名孔子之言性与天道不可得而闻而其间有所未达不敢讳匿不陈以负盛防惟陛下加察焉臣闻之凡人莫难扵争臣为人臣则不得有己为争臣则不得有隠人君我之所天也能制祸福防制贵贱而有过则必正之人臣我之所委也非防轻重之非能荣辱之而有奸恶则必言之以至贱应至贵而言其所恶闻之过失以至孤敌至众而发其所隐之奸恶则危辱怨祸之至如归焉危辱怨祸不独其身亦及其子孙夫抱闗击柝乗田委吏皆可以成业而以傥来之名器舍去天下之至安而投不测之危祸背违众人之荣誉而召无穷之怨恶则其身其计非为其家亦明矣陛下至诚恳恻治如臣不肖而优容假借慰藉之良厚则知陛下屈意于天下之贤虽古不能过也聼言之道有所未至者三盖有所疑有所易有所专此臣之所未喻而不敢讳匿者也臣闻之人君之所以交扵天地应于万物者无所不用其诚也在我者无所不用其诚则人之诚亦至焉臣窃闻陛下励精扵事纎悉必躬而不能无疑心臣以谓不然周尹言王中正事陛下疑以谓中正不能成就蜀中士大夫然后知说者有以焉夫言国防与乡里孰重必曰国恩重得于人君与得扵人臣孰重必曰人君重违所重而取欺天之罪从所轻而取小人之誉臣子恐不敢如此臣伏思陛下扵百官之中取六七人者为谏官御史使得察百官邪正辩天下利害而言则必以其人为可信也以为可信则任之而不疑以为可疑则去而不任既任之复疑之既疑之复任之非诚之至也盖上以疑待下则下亦以疑事上上下之志不交则不足以有成矣陛下所委者外台也今外防乞罢免黜逐者日夕不絶使陛下以意度之以为某人为某事言某事为某人言某人臣知有所不能徧臣非为尹辩恐陛下以是心待天下则贤才如尹者知有所不言矣臣所论多陛下宣谕及所戒饬者则知陛下之意不以不肖为可恶而将教之也臣虽已铭刻然扵义有所不安则其告之亦不敢后也盖君视臣如手足则臣视君如腹心陛下知足以格天地辩足以雕万物圣敬日跻方登于尧舜而羣臣区区曽不足以髣髴扵五帝之佐其何能仰望清光哉陛下归视收聼退藏于深宫羣臣犹且缩栗震慑不敢以尽使以眀为用则荧荧之火必不能为光矣臣毎见陛下之臣称陛下髙明博厚比扵天地论之扵古则贯穿歴世而不遗以之扵今则周旋万事而无尽臣下知嗟叹而已臣独有疑焉臣前论市易事防宣谕以谓不知本末臣诚山野未更扵事然臣所以事陛下其严如天凡所欲言稽之古参之今聼之民谋之士大夫反覆至扵无不同而后言少疑则阙之十至扵八九焉则于本末之际不敢言不知也陛下诚尽察之而少赐寛闲之燕使臣得指画扵前而少容尽其区区之愚则臣之言必有以当圣心者盖天下之人散之则愚合之则智故曰君子之道造端乎夫妇夫妇之愚非足以言扵君子有取焉以其所长而已不以其不足聼而忘之也如臣昏闇未谕指数其言不善固不足道惟陛下以诚心待之则言有善于臣者有不得疑之矣臣尝言之曰是非在扵众人则与众人共之利害系扵天下当与天下共之盖虽人主有不得专也吕嘉问之奸诈险防自大臣以至扵仆圉之贱自朝廷以至扵四海之逺盖无不闻知所以爱怜而不忍去者独陛下而已夫人君之于人臣固有所谓庸之者能有益扵国而于民为损防有利于上而扵民为害皆非先王之所庸也传曰民功曰庸则先王之所以庸之者以民为主而已夫辟土地以强国实府库以富国以今言之如所谓才也而孟子以为民贼况嘉问上欺陛下下欺扵民实未有以益国羣臣言之愈切陛下持之愈固臣未知所谓也夫嘉问区区实不足数为陛下道然陛下以是待天下之士是害有甚扵嘉问者陛下有不得知矣有所疑似乎不能毋意有所易似乎不防毋我有所专似乎不防毋固凡此皆非防臣所望扵圣学也有所疑则忠信之士不至有所易则礼法之臣不勉有所専则正直之臣不进忠信之士不至则所与者谲诈而已礼法之臣不勉则所任非所严者矣正直之臣不进则过有不得而知矣此不可不戒也臣闻之治国犹治疾不防望而知之问而知之亦可矣不防问而知之脉而知之亦可矣知疾在一支则治一支在一体则治一体以一支体为不足忧则嵗时日月之变外有之内小有积而大四支百体病有不可胜治矣臣窃惟陛下刚健不惑日励精扵事天下指日数月以望唐虞成周之太平今有为十年矣而事功未至扵成就而其有加焉凡此疑皆言路不通之过也惟陛下加慎焉
　　神宗时制侍郎以下不许独对御史中丞黄履上言曰陛下博访万务虽逺外防官犹令独前頋于侍从乃弗得愿也遂刋其制御史翟思言事有防诘所自来履谏曰御史以言为职非有所闻则无以言今乃究其自来则人将惩之防谏不复有闻矣恐失开言路之意事乃寝
　　御史中丞邓润甫上奏曰向者陛下登用隽贤更易百度士狃扵见闻蔽于俗学竞起而萃非之故陛下排斥异论以圗治功然言责之路反为壅抑非徒抑之又或疑之论卹民力则疑其违道干誉论补法度则疑其同乎流俗论斥人物则疑其讦以为直故敢言之气日以折而天下事变有不得尽闻曩变法之初势自当尔今法度已就绪宜有以来天下论议至于滛辞诐行有挟而发自当屛弃如此则善言不伏而真大治也
　　宗即位初门下侍郎司马光上奏曰臣今月一日夜防降到吕公着劄子一道付臣看阅所陈更张利害有无兼济之才直书当与未当具悉奏来者臣自公着到京止扵都堂众中一见自后未尝私相见及有简帖往来今公着所陈与臣所欲言者正相符合盖由天下之人皆欲如此臣与公着但具众心奏闻耳臣闻书曰有废有兴出入自尔师虞庶言同则绎言国家政事欲有所改更必先谋于众人所言皆同然后行之则无失也传曰上酌民言则下天上施言为人上者当采酌民言从其所欲则在下之人戴上如天受其恩施也伏望陛下察公着所陈参以臣民所上实封奏状若与之同者断志行之勿复有疑臣见太平之功不日可成矣公着一言而天下受其利可谓有兼济之才所言无有不当惟有保甲一事欲就农隙教习臣愚以朝廷既知其为害扵民无益于国便当一切废罢更安用教习容臣续具劄子奏闻次其公着劄子谨同封上
　　光又上奏曰臣伏见陛下诏言路至今已渉旬月必有臣僚民庶上言朝政阙失民间疾苦奏状已多见有付外令三省或枢宻院商量施行者如此则徒烦聼覧何所裨益昔汉昭帝时吏民上书言便宜有异輙下杜延年正处复奏先帝初即位诏中外上言得失亦令臣与张方平同详防选择可取者与元奏状同进入内或降付三省枢宻院施行臣窃计今来臣民所上文字其间是非臧否虽错杂嘉谋长防不可谓无以睿明所烛谅毫发无遗岂可一概弃置全不采用欲乞选其可从者防出施行或以万机之繁未暇遍加施览即乞依臣前奏防付三省及执政官分取防详择其可取者用黄纸签出再进入或防置左右或防付有司施行
　　光又上奏曰臣闻古人有言谋之在多断之在独陛下寛仁委政羣下或政有大疑议论难壹傥陛下不决其是非则争辩纷纭无时而息事功何由可成臣谨按蔡邕独断叙汉制有疑事公卿百官会议若防阁有正处而独执异意者曰駮议其合扵上意者文报曰某官某甲议可此所以各尽羣下之所见而人主亦不失操柄也今执政之臣虽相与竭力同寅协恭若万一有议论必不可合者欲乞许令各具劄子奏闻望陛下精察其是非可否以圣意决之或于帘前宣谕或扵禁中批出令依某人所奏若羣臣犹有固争执者则陛下更加审察若前来处分果非则勿惮改为若灼然无疑则决行不移耳如此再思而行庶防得尽众心事亦少失矣监察御史兼殿中侍御史吕公着上奏曰臣闻古者天子聼政命百官箴王阙近臣尽规亲戚补察然后事行而不悖故孔子曰天子有诤臣七人虽无道不失其天下唐太宗以髙世之资亲防大业然犹克已从谏以致太平正观初孙伏伽始谏太宗悦而赏之有言赏太厚者答曰朕即位以来未有谏者故特赏之尔他日尝怒苑西监而皇太子骤谏太宗喜曰朕始得魏徴朝夕进谏徴亡而刘洎岑文本褚遂良马周继之儿在膝前见吾悦谏熟矣故太宗始以纳谏致治而又以恱谏教其子孙宜乎功烈甚髙而鲜及也然至其裔孙徳宗恶谏诤之臣以为卖直取名当时北省闭闼累月南防唯一御史不闻过失终致乱亡由是观之好谏者帝王之髙致可不务防恭惟太皇太后陛下自亲庶政盛徳日新皇帝陛下临朝恭黙未有过事然而天下至大万务至广方始初清明之际正是求言纳谏之时况先帝新定官制设谏议大夫司谏正言之官其贠数甚备伏乞申敕辅弼选忠厚骨鲠之人正直敢言之士徧置左右使掌谏诤无空要职益广言路又御史之官号为天子耳目而比年以来专举六察故事废国家治乱之大计察官司簿领之细过况唐制湮没已久别无分明稽据臣在枢府日常见先皇颇已厌其烦碎特因近臣献言聊试其法耳伏乞尽罢察按只置言事御史四人或六人仍诏谏官御史并须直言无讳规主上之过失举朝政之纰谬指羣臣之奸党陈下民之疾苦言有可用不以人微而废言令或未便不为已行而惮改所言无取姑亦容之以示明盛之世终不以言罪人若缄黙巽懦畏避不言者明正其罚如此则左右前后不防壅蔽嘉言罔伏庶绩咸熈天下幸甚
　　监察御史孙升上奏曰自二圣临御登用正人天下所谓忠信端良之士豪杰俊伟之材俱收并用近世得贤之盛未有如今日者君子日进而小人日退正道日长而邪慝日消在廷济济有成周之风此首开言路之效也愿于耳目之臣论议之际置党附之疑杜小人之隙疑间一则言者不安其职矣言者不安其职则循黙之风炽而壅蔽之患生非朝廷之福也
　　元祐元年升为殿中侍御史又乞令防谏专对防曰臣窃观嘉祐治平之间防諌风莭悚动天下比年以来苟容持禄飬交之俗成而台谏风莭扫地尽矣伏以陛下临御以来登用正人广言路徳音以告中外下明诏以谕四方自古圣帝明王欲治求谏之意不过如此也臣窃惟陛下深居九重所与共天下之事者大臣而已大臣皆至公而无私处事无一不当扵理犹当博延羣议杜渐防微若防谏难于请对忠言不获面陈枢机之发既虞扵失身犬马之心徒懐扵向主下情未达壅蔽或生非社稷之福也臣近覩诏防许令臣察请对此实盛徳之举矣然条制未免曲为防阻者臣愚不避僣越之诛为陛下言之陛下隔日一视朝而一月之间休假居半聼政不过十数日日引一班而防谏必待长官同对且防谏之官十有余员待其议论相同又须无不得次之日方一获对若日有不得次之人而或议论各异则是有终不获对者矣夫区区踈逺之臣竭诚欲望帏披沥肝胆不亦难防有唐御史萧至忠号为称职尝谓防中无长官论事不须闗白当时以为知言今法式若出于故事则自当随宜増损若出扵陛下之意则陛下方且至诚聼纳乃为是形迹妨嫌何示天下不广也若出于大臣之议则防谏之对本为大臣而设而乃自下制上曲为防阻此尤大不可也伏望圣慈特出睿断指挥许令防谏専对如遇当日有不得次之人仍特引防谏一班不独章陛下至诚聼纳之徳且以广达聪眀消除壅蔽之患则天下幸甚
　　四年升又乞依旧制引对臣寮防曰臣愚不肖伏防误恩再玷言职夙夜思念恐无以塞责而孟子以谓敬其君莫如陈尧舜之道伏防二圣临御以来仁厚之泽结于人心微如蠢动逺暨幽荒莫不爱戴鼓舞自三代以来未有如今日之治臣窃以谓至治之世销患扵无形居安虑危防防杜渐正在今日夫尧舜以聦眀文思濬文明之徳而必曰眀四目达四聦又曰稽于众舍己从人者广耳目以防壅蔽也壅蔽之伤国其患为大陛下深居九重仰成辅弼一日万防之防四海九州之广天下之利病生民之休戚安危治乱之所系茍睿智未达则耳目安得不广而壅蔽之患安得不防也天圣垂聼政未久臣寮上殿并如常仪今二圣临御五年矣而此制缺未讲中外窃有疑焉士大夫懐忠拘义欲望帘帏披沥肝胆有不可者四海九州之利病休戚陛下有不得闻者壅蔽之患不可不防治忽之机不可不戒伏惟太皇太后睿智烛理可洞判扵羣言皇帝陛下圣徳日跻宜习闻扵庶务收天下之耳目以为聦眀兼四海之见闻以资聼览此尧舜之所先而圣政之不可后也伏乞眀诏有司依天圣旧制引对臣寮并如常式实尧舜之所先眀目达聦之举也伏望圣慈少防聼焉天下幸甚
　　元祐元年右正言刘安世上奏曰臣近被圣恩擢寘諌列内惟谫薄媿无以称寻具辞免不防俞允窃伏思念陛下所以不次用臣者岂徒备二省之员为朝廷美观而已盖授之以名者必求其实任之以职者必责其効故臣拜命之初未敢指陈政事而首论治乱之本原人君之大体庶有以副公朝图任之诚意尽愚臣平昔之所学惟陛下毋惮烦而试聼之臣闻书称尧之徳曰稽于众舍己从人舜戒其臣曰予违汝弼汝无面从退有后言伊尹之告太甲曰有言逆于汝心必求诸道有言逊于汝志必求诸非道传説之复于髙宗曰惟木从防则正后从諌则圣然则古之聦眀睿智之君所以能大过于人者未有不以求谏为先务也今陛下居久安之时乗不拔之势崇起教化修举法度粲然追迹于三代之隆者岂有他防特以陛下至诚虚己首开言路故人人自竭乐告善道而天下之情无不通也然臣尚有疑者自去嵗以后屡罢言事之官中外臣民不知其详往往窃议以为陛下好贤之志稍异于初年纳谏之心渐怠于昔日臣窃忧之恭惟祖宗以来尤以防谏为重虽所言者未必尽善所用者未必皆贤然而借以弹击之权养其敢言之气者乃所以制奸邪之谋于未萌防政令之失扵未兆也今陛下深居九重政在大臣之际固宜开广聡眀防意采纳而前日防谏数人相继罢去甚者至扵不究其所论之是非不察其所争之当否阳饵以美迁隂夺其言责使忠正之臣愤懑而不能发修洁之士愧赧而不敢受若果出于陛下之意邪则亏损圣徳不可不戒若出于大臣之计邪则陛下宜察其用心不过欲排天下之公议以快其私意而已臣窃谓奸人用事之始任防谏足以折其谋至扵祸胎既成虽圣贤不能救其害陛下视今日何如祖宗之朝而乃一聼大臣之所为蔽耳目之任而挫忠义之气非所谓慎终如始者也臣之所以先献此言者非谓忝列谏垣乃敢要君以固位也实以上闗宗庙社稷安危之机下系君子小人消长之渐是以反复论列期有以感动宸衷若夫世俗之人指以为嫌疑者臣固有所不避也伏望万防之暇详览瞽言奨进端良容受直谏参之以公议持之以诚心所爱者必知其恶所憎者必知其善使臣下不能窥伺间隙以售其私则忠言嘉谋将继此而进矣臣天赋愚直不识忌讳惟陛下察其爱君忧国之诚少赐防聼不胜幸甚
　　安世又乞籍录防谏章防状曰臣尝观唐李綘之对宪宗以谓君尊如天臣卑如地加以日月之照雷霆之威小臣昼夜思度本欲陈谏十事至时已除五六逮于缄封上进又削其半得上达者盖无二三以此推之则人臣之所以献于天子之前者莫非精思熟虑而自以为不易之言也虽人之才智逺近小大之不齐而其所论未必皆至于尽善要在君相推至公之心择所长而行之则天下无遗防矣今二圣临御委任大臣方此之时尤宜开广言路以防壅塞臣愚欲望陛下深鉴前古之弊务通天下之情应防谏官有所论奏别于内中置籍先录事目然后付外若三省聚议以谓可行即扵章疏之后具已施行次第缴奏或议论少理决有难从者亦具不可行之状封进以闻伏乞陛下更加参酌苟执政与夺已得允当并注籍讫却以真本防付三省或宸衷以为不然即大臣奏事之际更可面加询访所贵忠言谠议尽闗圣览取舍至公为后世法
　　户部郎中曾肇乞复转对状曰臣伏覩令文臣下得言时政阙失公私利便者臣闻帝王即位之初必有以顺天下之心荅中外之望其为之有序在知其要而已伏惟皇帝陛下仰承頋命而履天下之尊太皇太后陛下俛徇权宜而议军国之务此正华夏蛮貊洗心注目颙颙观聼之时也端本谨始实在今日臣愚輙不自揆敢布腹心伏惟防神聼察幸甚臣伏覩先帝嗣位以来忧勤恭俭日谨一日神功圣徳充塞天地固非臣言所能髣髴也陛下继之承之任大责重然四海之广万事之烦亿兆之众不可家至而人接之则欲达天下之情成天下之务岂有他防在广言路尔言路广则人人得尽其情人人得尽其情则上无不闻之事下无不通之志政令之得失百姓之休戚羣臣之忠邪贤不肖虽在四方万里之外陛下不出户庭不降几席可以周知而备见矣然后察政令之得者则力行之弥纶未至者则损益之百姓之所愿欲则与之百姓之所疾苦则除之显忠而去邪任贤而退不肖夫然故上泽得以下及下情得以上闻百官有司奉法遵职贵者不以崇髙而敢肆贱者不以踈逺而敢欺陛下深处法宫之中端拱无为而天下治矣夫任己聦眀则其察愈详其蔽愈甚因众之聦眀则所视者逺所聴者周故先王设进善之旌立敢谏之鼓陈诽谤之木又使瞽献书师箴瞍赋蒙诵工谏近臣尽规亲戚补察彼岂聦眀之不足哉知任己不如任众也舜之继尧所守一道然舜初受命则辟四门眀四目达四聪以谓继治世者耳目尤不可以不广故也三代以还咨询访纳固非一途然近世之所尝行祖宗之所己试则命百官转对实今日之要务也昔唐太宗初即位延见羣臣或论往古成败或究民间利病毎言及稼穯艰难则上下相规务遵勤俭言及闾阎疾苦则君臣感叹议息征徭故能创业垂统成贞观之治下至代宗毎于紫宸聼朝常限三人奏事敢言者赏其尽规不言者责其隠黙故陆贽以谓谏虽未从且不深忤情茍有阻终获上通周世宗即位之始亦延羣臣使陈当世之务故能外强兵威内修政事而显徳之政独髙五代先帝熈宁之初亦诏百官咸以次对故事不逺行之非难此臣愚惓惓所以有望于陛下也今学士大夫布满周行人有所懐皆愿自竭但虑询求之未广聼纳之未至尔陛下沛然发徳音下恻怛之诏使之极言无有忌讳则孰不踊跃奋励各罄所知以补聦眀之万一防陛下察其言之当者纳之用之而劝之以赏言而未当或过扵讦直者寛裕包涵而不加以罪非但举空文循故事而已如此则四海之内知陛下有好问之美有听言之实忠谋谠论日闻于上而阿防壅蔽之私不得行矣天下之情孰有鬰塞而不伸天下之务孰有怠废而不起者防故臣愚过计以谓今日之要务未有易此者也至于广收骨鲠敢言之人充耳目之任敕左右侍从之官责以论思献纳是皆朝廷之所素讲不待臣言而悉者也伏惟圣虑深逺无所不周如臣贱微不识大体頋以世荷国防兄弟皆防先帝不次收采不胜犬马之私贪于自效愚者千虑冀有一得冒进狂瞽干犯典刑惟陛下察其用心而赦其僣易不胜幸甚
　　三年肇为中书舍人又上奏曰臣伏见陛下临政以来开寛聦眀大辟言路虽拂意逆耳诋讦狂妄常人之情所不能容者莫不虚心克己温辞防色以受之天下之人歌咏颂叹以谓古之圣帝明王不过如此一二年来不唯朝廷政事人情以至四方万里幽深隠伏之利病莫不毕闻于上者言路无壅故也是以在廷之臣人人勇扵自効至不以出位为嫌而以不能尽言为耻振起天下敢言之气始自今日如王觌者身在言责有所闻见不得不为陛下尽言而无隠也陛下未以其言为然犹当寛大含容未宜遽弃何则以言赏人犹有观望畏缩而不敢进者以言罪人人将钳口结舌望望然去矣其肯以身陥祸而觊万一之聼防故觌之一身出入内外不足以为轻重而陛下言路之通塞人情之伸屈在此一举此臣不得不为陛下虑也陛下寄腹心于大臣寄耳目于防谏二者相须不可阙一今觌一言论及执政即去之是何异爱腹心而涂耳目岂不殆哉且执政大臣朝夕在人主左右据利势国柄人情之所难言者也导之使言犹或不闻其过今一言及之遂至逐去臣恐在廷之臣以觌为戒依违頋望莫肯正论执政大臣虽有罪恶陛下亦将不得闻矣此可为寒心者也陛下临政以来何独至于觌一言之入遽不能容示天下以不广也觌以小官不二三年防擢至此今以言获罪犹补便郡于觌何损臣所惜者于圣政不为无累尔伏望陛下深念祖宗付托之重爱惜朝廷防谏之体不以容纳狂直为难而以壅塞言路为惧以觌所论质之公议茍其言可取固当行之如无足采亦愿陛下容之度外使天下之人知朝廷不罪人言终始如一而执政大臣有所畏忌增益陛下虚心纳谏之眀是一举而数美从之也其可忽哉臣备位侍从首尾三年常恨不能补报万一今輙縁职事冒进狂瞽惟陛下防神省察幸甚所有制辞未敢修撰
　　元符三年肇又上奏曰臣伏惟给事中龚原以妄议政事罢职降官差知南康军臣初闻之意谓原资性山野不善为辞触犯天威自取黜逐陛下寛仁大度容纳直言初虽震怒终必矜赦倾聼数日未闻别有指挥臣愚窃有所懐不敢隠黙苟止惟陛下防神聼察臣伏见陛下即位之初深惩前日羣臣阿防壅塞之収录废锢召还朝廷又命近臣选举防谏官以补阙贠仍下诏书许人直言时政阙失中外喧呼以谓尧舜之治指日可待故四方之士闻风踊跃争献所闻以裨圣教况于朝廷之内有官守言责之臣孰不激励自奋以仰副陛下虚心纳善之诚防是以朞月之间近者献其眀逺者通厥聦其有官守言责之臣则遇事輙发无所頋避比之前日论事之人其多何啻百倍非皆好黙于前而好辩于后其所以诱之者然也古人所谓主圣臣直岂非信哉矧如原者素以学行知名颇识事君之义昨防陛下取于踈逺之中骤置侍从之列其设心以谓非倾竭忠诚有犯无隠不足以当陛下防擢委任之意是以自入东省数有论列虽未必皆当圣意然比之前日偷安茍容以保禄位者则有间矣以陛下之眀圣岂不察其用心以陛下之寛仁岂不容其冒渎遽然出逐实骇众听况当独断之初而近臣以言得罪臣恐在位之臣自此以言为戒蹇谔之风浸微阿防之俗滋长小人观望复萌侥幸之心所系甚重不可忽也臣受陛下厚防而以论思为职茍有所见輙以上闻每防优容未赐诛斥今兹所论非独为一龚原实以上系国体伏望陛下少霁雷霆之威俯纳刍荛之议万一可采乞出自中批寛赦原罪或令降官供职以责后効或别移在京差遣使之自圗去就庶免朝廷有因近臣论事遽行出逐之名不胜幸甚
　　宗时苏轼乞依旧制许臣寮上殿疏曰臣谨按唐太宗着司门令式云其有无门籍人有急奏者皆令监门司与仗家引奏不许闗碍臣以此知明主务广视聼深防蔽塞虽无门籍人犹得非时引见祖宗之制自两省两制近臣六曺寺监长贰有所欲言及典大藩镇奉使诸路出入辞见皆得奏事殿上其余小臣布衣亦时特赐召问非独以通下情知外事亦以考察羣臣能否情伪非苟而已伏见陛下嗣位以来唯执政日得上殿外其余独许防谏官及封知府上殿不过十余人天下之广事物之变决非十余人者所能尽若此十余人者不幸而非其人民之利病不以实告则陛下便谓天下太平无事可言岂不殆防其余臣寮虽许上书言事而书入禁中如在天上不加反覆诘问之因而斥有位之阿私纠在朝之朋比推至诚来谠议追夏禹拜言之美此甚盛徳非羣臣所能当然自降诏书四年于兹转对者固多矣未闻有一言能开悟圣聼一事有推行于时者岂言尽不足采其事皆不足行耶昔之人君有谋事而当羣臣莫能及退而有忧色曰以吾议于朝而羣臣莫能及吾国其殆防今在廷之臣言事四年而卒无可采者其为朝廷所宜忧逺矣使万一其言有可收录而不见省焉则所以丁宁而求者恐乖至诚之道也陛下万机之繁百官封事固难悉览顷令馆閤臣寮分阅属近臣防详而緫择其可否此乃陛下谨于聼纳不以独见为眀然议者犹以为可否羣臣之言当在人主宜非臣下所得预也今又不然罢近臣防详而悉付中书执政之大臣中书执政之大臣未必得暇尽览则属之掾属掾属又未必能详择乃问委外廷之臣使之可否迭为重轻羣臣诚浅薄不足以仰望清光在陛下聼言之体为轻矣古之圣王询于刍荛而择狂夫之言者岂谓刍荛狂夫其虑有过于圣王防所以博询兼聼而来善言者也夫善言者非言之为难得其所以言为难也故信而后谏可以言而后言诚使自处如此者转对扵廷其言有深切至当而陛下聼览有所未至例出其封章可否于公府之掾属下及外廷之小臣则彼以为愧悔莫甚为后来者孰肯励精竭诚输切至之言防且人臣进言莫不希人主一省而有惧后患之心如知陛下不必亲览而悉送中书则孰可以尽利害之实而况天下事有不可以书载者心之精防口不能尽而况书乎恭惟太皇太后以盛徳在位每事抑损以谦逊不居为美虽然眀目达聦以防壅塞此乃社稷大计岂可以谦逊之故而遂罕与羣臣接防方今天下多事饥馑盗贼四夷之变民劳官冗将骄卒惰财用匮乏之不可胜数而政出帷箔决之庙堂大臣尤宜开兼聼广览之路而避专断壅塞之嫌非细故也伏望圣慈更与大臣商议除防谏封知府已许上殿外其余臣寮旧制许请间奏事及出入辞见许上殿者皆复祖宗故事则天下幸甚
　　监察御史王岩叟乞养诚心以来谏诤状曰臣伏以社稷有安危天下有治乱羣生有忧乐系人君措之何如耳夫以一身之寡而应万机之繁以九重之深而察万里之逺非谏诤以寄聦眀于万有使人人为我视物物为我聼则何以遂羣生之乐成天下之治保社稷之安防然而聼谏非难来谏为难来谏非难在诚心以好之诚心以行之而已矣百姓至愚也诚心则可以感四海至广也诚心则可以达鬼神至幽也诚心则可以通天地至大也诚心则可以动而况扵其余乎人主苟诚心于好谏而诚心以行之则天下之人皆愿以诚心告之惟恐其后耳惟恐其不至耳好名之君盖亦未尝不自以为好谏也然天下之善不至于前而天下之美不归焉者何也无诚心以将之也无诚心以将之者患在蔽于有所偏好耳有所偏好则小人得乗间以进而君子之论逺矣小人固亦自以为能谏也特顺其所好而补助之以为说岂谏也防然其君自以为忠于我而日加亲近曾不知所以説已而成己之恶也君子之于谏直拂其意以攻其偏好而勉之于大道然其君或以为异已而恶之甚者至以为谤己而害之此安危治乱忧乐之所以分也臣以谓养诚心有道守之以至静处之以至虚持之以至平行之以至公而不置毫厘他意于其间则诚心得矣诚心得则明明则是非不乱而忠邪判矣忠邪一分天下之治可坐而致也伏惟皇帝陛下始初清眀圣徳方进愿养诚心以来天下之善不立偏好以杜小人乗间而使君子之论日闻于前天下幸甚社稷幸甚
　　岩叟为右司谏又乞令防谏专对疏曰臣窃以纳忠之道贵乎尽论事之体贵乎宻不尽则不足以感动圣心不宻则不足以成就机事人主待臣下虽无间而臣下自立不能无不同既不同则不能无忌碍而言有所不尽事有所不宻言之不尽事之不宻非有益于朝廷之道也古之人有以告于君者虽父子之间不以相语况可使他人闻之防伏望圣慈察臣之言特赐指挥依久来故事防谏官只令一人上殿庶使各尽其忠而无不宻害成之失且防谏官天子耳目之任当使各尽其见闻以告主上岂可却使互相窥察常得志同道合之人则可若有懐私意持异见者如何与之共论于上前此不可不察也故事防谏官论事不相通议亦不关白官长盖欲以各尽其忠岂可上殿却使两人同也六曺封有司之事皆有定法所以官长与属官同奏对今防谏官须二人同上则似与六曺封相恐非体要如防允臣所奏只乞作出自宸衷批出指挥
　　岩叟又论安反侧不必降诏状曰臣前日以风闻欲降诏书安搢绅之心輙犯天威论奏不便乞收诏勿下深虑言之未切圣心未加采纳窃縁此事出于陛下举动所系国体至重臣不敢苟且自安便为俛黙负陛下平日待遇之意伏覩陛下即位以来惟以求言为盛徳纳谏为圣功天下风闻莫不鼓舞虽前代英主有所不及正宜日进此道不倦以终之以副天下之望今方逾年而遽下此诏虽名为安慰罪人其实乃约束言者窃恐四方流闻疑朝廷厌言而拒谏有损陛下盛美臣谓此诏之出上无益于圣徳中无益于治体下无益于忠言惟是挫端良之心增奸邪之气耳不独如此而又将有人睥睨朝廷以为可以窥测侮易政令以为可以动揺自古欲治之主惟患言之不多天下之善恶有所不闻以塞其聦眀未闻禁言者使之不言也言者言之陛下择可行者而行之仰不累陛下之眀俯不失言者之职则言虽多而何伤臣初为谏官对于下亲闻徳音丁宁谕臣等曰天下之事无大小一一言来当一一主张臣感激至防恨不倾沥肝胆以为补报今日诏书臣所未谕陛下求言如此之切不应厌言如此之早也近古好谏莫如唐太宗敢谏莫如魏郑公太宗一日问曰今日所行与往时何异郑公曰贞观之初恐人不言导人使谏三年已后见人谏诤恱而从之一二年来不悦人谏虽勉以聼受然终有难色太宗曰扵何事如此郑公遂一一陈之太宗曰诚如公言非公无能道此者人皆苦不自觉公向未道时都自谓所行不变及见公论説过失甚惊公但存此心朕终不违公臣读之至此每叹美太宗之服义景仰魏公之尽忠愿陛下慕太宗贞观之初心导人使谏羣臣亦当有希魏公事君之大莭以报陛下者以诏书未宣布间惟陛下断自清衷早赐収还天下幸甚
　　岩叟为侍御又论张舜民罢言职状曰臣谨按张舜民防中引文彦博照管刘奉世之语非出自譔乃是收采众论闻之朝廷此盖言事常体复有何罪若闻外议心知其非而不告陛下得为忠乎况外人之议亦有所以縁奉世是彦博门下之人待遇最厚今封册夏国既属重事外人不知出于执政同奏但传以为彦博照管亦不足恠舜民据所闻而言乞朝廷裁察别有何意诗曰言之者无罪闻之者足以戒正谓此也果是则有益于聦眀果非则何伤于彦博书曰狂夫之言圣人择焉况舜民非狂言皆有理行与不行在陛下择之而已遂加之罪臣恐而今而后居言职者以言为讳他日大臣有大恶陛下欲闻亦不得闻矣此非社稷之福也今朝政阙失犹许尽言岂有大臣不受一言之触国家置御史正欲警察权强虽有过论亦当优容今舜民以一言获罪臣疑非陛下本意必有误圣聼者矣此事扵舜民殊无所损所惜者朝廷之事体陛下之举动天下之观望也伏望特回圣意还舜民言职使忠臣义士得尽其心以事陛下而众庶之情不壅于上闻不胜幸甚
　　岩叟又上状曰臣连上封奏乞复张舜民言职尚未防指挥施行臣以舜民志在尽忠虽一言失当而无可罢之罪清议沸腾以为过举义不敢安理当极论惟陛下少赐采纳幸甚臣读汲黯毎切叹息其为人憃直好谏遇事輙发如公孙张汤軰懐诈餙智以阿人主他人所不敢言黯常面触之故不独汉庭之臣知所畏惮至淮南王欲谋叛以黯在朝为之寝谋直臣之于国家戢奸慝消祸乱其益如此故天下之爱其君者莫不愿得而用之愚臣区区之衷实在于此今日之论非私于舜民也为陛下惜一敢言之臣也非争一属官也为陛下惜言路也言路重则朝廷尊言路轻则风宪陵迟国体随弱皆必然之理也陛下于此幸加反思非好臣之説胜也好人主之道胜也臣以言为职言而见用与言而得罪皆所以报陛下唯知而不言则为负徳耳舜民得敢言之名朝廷被罪言之谤臣窃恨之伏望圣慈检会臣等前章早赐付外施行使怨归言路而美在朝廷臣不胜大愿
　　岩叟又上奏曰臣累上章言张舜民罢职非罪乞令还防未防采纳施行此事所系不在一张舜民而在人主在国家臣所以夙夜忧惧不知所处陛下言路之初言事官多与权臣为敌怨仇不易当毎徳音丁宁既慰藉之又嘉赏之谓朝政阙失大臣私邪百姓疾苦事无小大一一但言欲赐一一主张言事之臣恃陛下照鉴如此故敢遇事必言无所回隠然古今之公患患在执政大臣多不便之而隂为巧説以害其忠必使主信之而不觉终至于忠言不用而权臣得以行其志所以人之言曰宁触人主怒莫忤权臣意盖人主无心虽怒必觧权臣私意一忤不忘此人情不得不畏也苟非守莭死义之士谁能忘其家而遗其身以取权臣之怒防陛下虽加奨激未必便得其人今又罪而斥之臣恐忠义知难而退藏佞邪乗间而进取隂附大臣为自安之计不复以陛下之事为事矣前日御史中丞黄履殿中侍御史刘次庄隂附蔡确为奸方确用事陛下何由得知确去而其奸始败使确且在位履与次庄进用盖不可量今日舜民忠向陛下因论邉事偶有一言旁及大臣又无所伤遽以大臣不説而罢之是附人主不若附权臣也事在耳目非臣妄言臣伏覩陛下初降出舜民论封册防必不以彦博照管奉世之言为毁伤彦博亦未必须欲朝廷逐御史臣恐执政大臣有忿舜民攻其所讳而增饰老臣之言以动圣心而挤舜民以快其私忿者陛下不可不察又非独挤一张舜民也其意乃欲以尽倾言路也盖知舜民之罢防谏必争封奏纷纭言词愤激必拂圣意圣意不喜则言路皆可揺而去矣此其奸谋陛下又不可不察也奸人以此惑陛下一事既行后必有甚于此士大夫之所以为朝廷忧也臣度圣心岂不欲复舜民言职恐不能彦博意故两难耳臣切伏思陛下特屈公议黜御史以为老臣者亦足矣今以公议不可夺而复还之非陛下得已也老臣岂不亮陛下之心防尚何以为憾乎由此而言臣以谓陛下处之不两难耳臣闻君子之爱人也以徳而不以姑息愿陛下以徳爱老臣勿使受姑息之议则陛下所以待之者厚于黜御史矣诚防陛下幸聼臣言则朝廷过举反而为盛徳老臣谤议变而为美谈破奸谋于欲肆激忠义于已销社稷之福多矣非臣之利也臣倾尽肝胆以告陛下今日遂死无所恨矣惟圣主防意毋忽
　　岩叟又请广言路叅用四方之士防曰臣以谓天下之事度而知之不如耳闻其説耳闻其説不如目覩其真今四海之大万里之逺民情之利害不可以槩言风俗之美恶不可以凡举人材之贤不肖不可以互知切以陛下所頼以察四方之事达四方之情者言路数人而巳而专用一方之人非所以广聦眀于天下也臣愿陛下常于言路参用四方之士天下甚
  </div>
  <div class="pagination">
   <a href="历代名臣奏议_page77.html">
    上一页
   </a>
   <span>
    ...
   </span>
   <a href="历代名臣奏议_page73.html">
    73
   </a>
   <a href="历代名臣奏议_page74.html">
    74
   </a>
   <a href="历代名臣奏议_page75.html">
    75
   </a>
   <a href="历代名臣奏议_page76.html">
    76
   </a>
   <a href="历代名臣奏议_page77.html">
    77
   </a>
   <span class="current-page">
    78
   </span>
   <a href="历代名臣奏议_page79.html">
    79
   </a>
   <a href="历代名臣奏议_page80.html">
    80
   </a>
   <a href="历代名臣奏议_page81.html">
    81
   </a>
   <a href="历代名臣奏议_page82.html">
    82
   </a>
   <a href="历代名臣奏议_page83.html">
    83
   </a>
   <span>
    ...
   </span>
   <a href="历代名臣奏议_page79.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
