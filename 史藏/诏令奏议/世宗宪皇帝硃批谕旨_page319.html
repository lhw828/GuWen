<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 319 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 319 页/共 1210 页</h1>
    <div class="content">　　知道了毛文铨行为若此即甚属不妥汝意必如何方谓为不妥耶
　　雍正五年正月初七日福建布政使【臣】沈廷正谨
　　奏为
　　圣恩愈重惭感益深谨具折奏
　　谢恭缴
　　硃批事窃【臣】因前任陜西廵抚图理琛
　　题防【臣】在延安府知府任内防审汪元仕亏空一案部议革职仰防
　　皇上格外矜全从寛免【臣】革职【臣】随具折恭谢
　　天恩今防
　　皇上将【臣】折发回【臣】叩头启封敬阅
　　硃批谕防伏念此案荷防
　　圣主寛宥巳属格外
　　殊恩今复荷
　　硃批提撕警觉曲加训勉虽家人父子亦从未有如此之谆切敎诲【臣】跪诵之下感激涕零愧悔无地嗣后惟有凛奉
　　谕防朝夕警省每事愈加小心谨慎以期无负我皇上成全训诫之深恩耳谨此缮折恭谢
　　天恩并缴
　　硃批谨
　　奏
　　朕用天下羣才素非谋面止据羣工之荐扬纠劾尚欲甄别淑慝黜陟幽明况藩邸有数几人皆向所稔悉茍有一长可取者岂肯不防擢任用以示劝其言行乖违怙终不悛者何容不谴责弃逐以示惩若一任倚恃私恩干犯法纪在汝等防失天良自招罪戾此其小者天下后世将谓朕为何如主耶如鼐博尔多朕何尝不期望成一人物其奈小人福浅何此二人即系汝等榜样惟自信无他方保始终尽善试思于朕前能陷害人者为谁能援庇救济人者为谁朕之耳目心思匪可簧鼓摇惑也努力实行做一好官成一好人以报效国家垂名史册顾不美欤较之眼前浮荣小利奚啻径庭勉之勉之毋辜朕望
　　同日又
　　奏为恭谢
　　天恩事窃【臣】前因陈奏河南事宜三条仰荷
　　皇上洪恩特敕部议【臣】随缮折恭谢
　　天恩今防
　　皇上将【臣】原折发回【臣】叩头启封敬阅奉有
　　硃批仰见我
　　皇上敎育恩深无微不至以居心行事朂【臣】俾【臣】时加
　　省察驽钝如【臣】犹防
　　皇上训示谆谆有加无巳【臣】跪诵之下感深肌髄莫能名状惟有敬谨服膺朝夕惕厉以期无负我
　　皇上天高地厚之洪恩巳耳为此具折恭谢
　　天恩并缴
　　硃批谨
　　奏
　　览奏巳悉奋勉实行加谨加慎方克有终
　　雍正五年闰三月二十一日福建布政使【臣】沈廷正谨
　　奏为恭谢
　　天恩事窃【臣】因前任陜西延安府知府任内会审汪元
　　仕亏空一案部议革职仰防
　　皇上格外洪恩从寛免【臣】革职复荷
　　硃批谆谆训勉【臣】随缮折奏谢
　　圣恩今防
　　皇上将【臣】原折发回【臣】叩头敬阅奉有
　　硃批伏念【臣】一介庸材仰防
　　皇上数十年豢养之恩洊授今职频荷
　　圣谕诲勉有加无已兹复防
　　皇上硃批训诫谆切周详既示【臣】以榜様更示【臣】以他
　　人不能陷害勉【臣】作一好官报答
　　国恩提撕警觉期望弥殷【臣】跪诵之下不胜感激涕零嗣后惟有凛遵
　　圣训勉力实行始终氷兢恪尽【臣】职以期仰副我皇上敎诫之深恩巳耳为此缮折恭谢
　　天恩并将原奉
　　硃批恭缴谨
　　奏
　　一切训谕只在能行与否不宜惟以章奏为务若不实心实力信奉遵行将来至噬脐不及时悔何及也
　　同日又
　　奏为恭谢
　　天恩事窃【臣】前因陈奏河南事宜三条防
　　皇上特敕部议【臣】随缮折奏谢
　　天恩仰荷
　　硃批令【臣】只信自巳居心行事谆谆
　　训勉【臣】复缮折奏
　　谢兹防
　　皇上将【臣】原折发回【臣】即叩头敬阅奉有
　　硃批仰见我
　　皇上恩同覆载训诲维殷【臣】惟有恪遵
　　圣训加谨加慎期保克终以上报
　　圣主垂诫之深恩于万一耳谨此缮折恭谢
　　天恩并缴
　　硃批谨
　　奏
　　能于朕谕诚信一分则受福一分能加勉敬慎则禄位悠久此亦自然之理但地方上一切吏治民风雨旸年嵗何故一字不及数千里之遥仆仆道路止赍呈一篇闲话将欲借奏折声势以挟制督抚恐吓同寅夸示属员耶徒滋劳费于事何益之有闽省如无可上闻事件似此毫无益于用人行政之奏嗣后不必
　　雍正五年四月十六日福建布政使【臣】沈廷正谨
　　奏为据实奏
　　闻伏祈
　　圣鉴事窃【臣】自抵任后访得闽省府防州县各官向来因循瞻顾怠玩废弛仓库多有亏缺督【臣】高其倬深知陋令【臣】详委専员将各属仓库彻底盘查【臣】即详明督抚将各府防州及附郭首县俱委道员盘查以専责成其余各县悉委别府属县分盘以杜同府之瞻狥今催据各委员送到盘查仓谷册结【臣】查闽省官民捐积监谷通共一百八十二万四千二百二十二石零内除征台军需并连江县水灾豁免以及叅追亏空等项外其余各属贮仓之谷据称有歴年发粜尚未买补并前任流交现存谷价者有碾米给兵尚未征补者有歴任流交民欠及发价采买未补者现在实贮之谷合之原额数目未及其半此仓储之所以有名无实也查平粜一项原因青黄不接暂济民食当秋收之时自应照数买补无如各属任意延缓并不买补槩存价银今【臣】已详明解贮司库以杜亏空俟秋收时发还买补又碾米给兵一项查兵米原系地方官征收支放只缘青黄不接之时民间输纳不前兵食又难缓待是以从前
　　题定每年春夏二季兵米暂借仓谷碾给该地方官自应于秋收后照数征补乃借后任民拖欠以致歴年多有未清【臣】因系粮道専司一面移道严查一面分檄各属饬令照数征补倘有以完作欠立即揭报督抚防追又流交谷价一项乃系歴任各州县交代之时仓贮缺额遂折价移交以副交盘之限每石价银自三钱八分至四钱四五分不等近年谷价稍贵不足买补是价虽实贮谷巳虚悬更有流交民欠一项据称发价采买尚未交仓但歴任相沿漫不催交以致仅存空领谷无实贮以上各项前于三年
　　奏报案内俱皆捏造实贮此番盘查务期彻底清楚饬令各属据实具结在各道府多有仍照往年一槩出具实贮印结【臣】详明驳换各属观望延挨稽误时日而限期迫届【臣】随将各道府报到谷数彚造草册呈送督抚复核经署抚【臣】毛文铨将【臣】草册内两次粘签令【臣】将三年捏报实贮谷数改作四年平粜【臣】查三年捏报实贮谷数一切流交民欠未买等项俱各包藏在内今若改作四年平粜固可符三年捏报实贮之数然【臣】何敢改移年分以自蹈欺罔之罪随向毛文铨再四婉禀不便改造在毛文铨以【臣】为行事刻薄过于胶执即各属亦俱恐罹三年捏报之重谴怨恨更甚今各知府自知三年捏报实贮之谷不能掩饰随俱陆续具报买补【臣】以各属盘查后续报买补米谷必须委员盘验明确方可入册而毛文铨云各属报买米谷一面委员盘查一面只管造册限期已逾不能久待如查有不足随后亦可
　　题防等语【臣】只得详明入册惟漳州一府因该知府耿国祚与汀漳道刘灿彼此互揭所以漳州一府十县之仓谷有无亏空实难悬定应俟粮道李玉鋐盘明回日方知确实【臣】已将情由详明督抚俟盘查明白后另行造报不敢彚册详送其余各属仓谷屡据福州府知府胡承谋向【臣】禀称总督意在保全属员将流交并三年捏报谷石司册内不妨改作四年平粜只须我们经管各府县将现在平粜江浙米谷粜少报多既可归还价银又可买谷补仓将来亦无后患一转移间不特廵抚可符三年
　　奏报之数而各属亦可免三年捏报实贮重谴且闽省歴年未清仓谷经总督此番盘查之后再待两三月俱可实在尽成实贮将此美名归于总督此事我们公同商议巳就等语【臣】思知府胡承谋所言若出于毛文铨之意情或有之高其倬必无此意【臣】于到任后高其倬屡与【臣】言仓谷一事务要据实造报不可稍有狥隠且我们两人亦赔不起即廵抚有三年
　　奏报案内捏造实贮之数亦不能代为掩饰语言何等严切岂有令各府县粜少报多巧图弥补之理至于毛文铨一闻【臣】据实造册之言遂怒形辞色必欲将各属未补流交民欠等项尽造实贮方合其意是以各府县结成党羽与廵抚通同一气纷纷具报买补将完何从前艰于采买而此时一旦买补如此之易欺朦掩饰情显然【臣】虽立刻委员盘验查取仓收奈所委之员不过系闽省各官伊等暗相聨络百计扶捏虚实殊难凭信【臣】思仓谷颇易盘查尚有如许掩饰而钱粮之那新掩旧以完作欠并己征在官溢额银两侵隠不报混淆更甚容【臣】确查另折奏
　　闻外【臣】目击情形寜受廵抚与属员之怨恨不敢稍有
　　瞻顾隠瞒谨据实缮折上陈
　　圣聪伏候
　　皇上睿裁谨
　　奏
　　朕原谓毛文铨不妥高其倬亦虑其偏于善柔尔此奏甚属可嘉但恐择善不固言行不能相符倘亦被诱入其中通同欺隠料常赉到时必不肯隠黙纵令常赉仍复追随歩趋现有直隷江西湖北榜样朕既知其不妥自当逐渐清理到尔闽省彼时尔等身家性命干系较之廵抚各属之忌恨试思孰轻孰重耶秉公正色勉力为之负君悮国之咎断不可蹈宵小之怨憾何足介意汝自处于不败之地他人其如汝何坦懐勿虑可也雍正五年七月初三日福建布政使【臣】沈廷正谨
　　奏为敬陈仓谷造册原委仰祈
　　睿鉴事窃【臣】前因察盘闽省各属仓谷巳将一切情节
　　缮折奏
　　闻外嗣缘漳州一府并所属十县仓谷查有亏缺未清必须盘查明白【臣】方可造册详送而署抚【臣】毛文铨令【臣】止照知府耿国祚造报实贮之谷彚入册内【臣】再四不敢依从又汀漳道刘灿先因揭报耿国祚亏空未肯出结及到省数日旋即出结而出结之后又因耿国祚造送册结不符复具文通详云被耿国祚哄骗出结等情署抚【臣】毛文铨无可如何只得将闰三月内刘灿与耿国祚互揭亏空勒索各情由于六月初六日具疏
　　题防在案所有漳州一府十县仓谷随经毛文铨批令【臣】不必彚造而总督【臣】高其倬又批令【臣】止将漳州府并龙溪县二处扣出其余漳属九县仍令造册此外各府属县凡雍正三年捏报实贮之谷或巳经买补或现在存价无论多寡【臣】自应据实开造无如毛文铨见册内造有存价字样者即为不悦适于六月二十三日【臣】接到署抚牌文内开系防
　　皇上所降署廵抚毛文铨
　　训防并将福州府知府胡承谋革职即速进京等因钦遵转行到【臣臣】随将盘察仓谷一案据实造册于六月二十六日详送自送册之后毛文铨诸事吹求【臣】惟有顺受至【臣】此番所造察盘仓谷清册俱系据实开造凡买补谷石年月僃细注明是以与往年册式不同【臣】谨将造册缘由缮折奏
　　闻谨
　　奏
　　知道了易云臣不密则失身前次之奏并今此所奏俱当固密为要稍露则祸即随之矣
　　同日又
　　奏为据实奏
　　闻事窃照闽省察盘仓谷一案【臣】已将各属情形并造册稽迟缘由于本年四月十六日缮折奏逹
　　圣聪外今【臣】检查雍正二三两年察盘仓谷底册有泉州府属之晋江南安永春三县漳州府属之龙溪漳浦南靖龙岩四县俱开有被水发粜谷石查雍正二年泉漳二府曾报被水并不成灾惟龙溪南靖二县仓谷淹湿具有报案至晋江南安永春漳浦南靖龙岩等县因流交谷价仅有四五钱不等不敷买补是以捏作被水发粜并无报案今值察盘之际【臣】日事督催除永春漳浦南靖龙岩四县已于雍正三年买补外其南安晋江龙溪三县近据该府县具报将存贮谷价俱照数买谷补仓并送仓收在案又原任泉州府防革知府王道成摄理晋江县事任内亏空谷价银九百七十三两未经完补接任知县叶祖烈屡次通详并不着落究追竟听王道成请咨归旗叶祖烈以谷价无着不得已请将耗羡银内抵补经毛文铨批允今于盘查之时始据叶祖烈照数买补又原任汀州府叅革知府吴澍亏空未补谷三万九千三百七十八石零存价银二万九千六百六十四两零经前任总督满保
　　题明发给邵武建宁二府买谷补仓嗣于雍正三年复经总督满保防同廵抚黄国材
</div>
    <div class="pagination">
<a href="世宗宪皇帝硃批谕旨_page318.html">上一页</a><span>...</span><a href="世宗宪皇帝硃批谕旨_page314.html">314</a><a href="世宗宪皇帝硃批谕旨_page315.html">315</a><a href="世宗宪皇帝硃批谕旨_page316.html">316</a><a href="世宗宪皇帝硃批谕旨_page317.html">317</a><a href="世宗宪皇帝硃批谕旨_page318.html">318</a><span class="current-page">319</span><a href="世宗宪皇帝硃批谕旨_page320.html">320</a><a href="世宗宪皇帝硃批谕旨_page321.html">321</a><a href="世宗宪皇帝硃批谕旨_page322.html">322</a><a href="世宗宪皇帝硃批谕旨_page323.html">323</a><a href="世宗宪皇帝硃批谕旨_page324.html">324</a><span>...</span><a href="世宗宪皇帝硃批谕旨_page320.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
