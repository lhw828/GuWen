<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 522 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 522 页/共 1210 页</h1>
    <div class="content">　　闻伏乞
　　睿鉴施行谨
　　奏
　　此事朕早经备悉尔奏甚属可嘉一切皆似此据实无隠乃报朕第一着也勉之朕甚嘉尔之存心立志于此奏未到前数日已有谕矣尔此一奏更为有益常赉到时朕自有一番料理但密奏一事以密为要尔曾再三鄙薄李卫石礼哈之不谨毋至已身反蹈其辙而不觉也密之慎之
　　雍正五年五月二十八日福建陆路提督【臣】丁士杰谨
　　奏为奏
　　闻事窃【臣】叨蒙
　　特命畀以闽疆重任凡系营伍事件无不留心而军装器械实所以壮军威而资防御尤为紧要【臣】到任以来倡率公捐增新换旧迩来营伍稍有起色谨将【臣】更造鸟鎗帐房锣锅数目并各镇协营捐造盔甲器械缮折恭陈
　　御览【臣】更有奏者【臣】自到任后于所属各官之贤否技艺未悉地方之土俗民情未知边海辽濶汛守宜严是以按次调考祗縁前任提【臣】吴陞莅任四载于各属官员总未识面【臣】此番调考即未免滋多事之议【臣】受
　　恩深重焉敢避嫌姑息而贻悮地方也其中调考各官之优劣【臣】与督【臣】髙其倬业巳咨商按次举行理合一并声明伏乞
　　皇上睿鉴施行谨
　　奏
　　调考乃系専责何必为此渎奏将此皆谓不避嫌疑可见尔原系避嫌疑之人也公事断断不可避嫌任怨二字较任劳尤难须勉力为之营伍捐助之事朕甚不喜不肖将官毎多借此名色以图余利倡率公捐有何可嘉处倘遇营伍有公办之事若系真实无私将官不妨余数分名粮少或数月多或一年以充公费整理之后即行补足兵弁既无怨言公务亦得就绪此为上防至若倡率捐助之风不宜令其滋长抑且观聴不雅不比尔等总统大员自出已资急公报效后奏闻于朕加恩议叙尚可举此朕甚为不取也
　　同日又
　　奏为恭谢
　　天恩事窃【臣】擅将提督执事借人私用又不将陈万防狂妄之处具奏一按接阅邸抄部议将【臣】降三级调用蒙
　　圣慈曲为寛宥奉


　　阙叩头谢
　　恩讫伏念【臣】至愚极陋际遇
　　圣明不弃葑菲屡邀
　　殊典此实千古未有之遭逢非微【臣】梦想所能到也惟



　　谢谨
　　奏
　　览
　　同日又
　　奏为敬陈末议仰祈
　　睿鉴事窃【臣】前任贵州大定总兵官时于二月上丁致
　　祭
　　先圣该州具禀令【臣】于前一日致祭【臣】问其故彼言知州系主祭官不便令总兵陪祭嗣闻贵州云南二省凡系大员皆于前一日致祭至【臣】莅任福建泉州陆路提督于祭丁之期晋江县知县亦具禀令【臣】先期致祭言福建省城督抚皆然祭丁之礼载在祀典未闻有祭丙之説何滇黔闽三省竟有豫日先祭之举如果他省皆如此行大非恪遵
　　皇上崇祀典礼之至意【臣】愚以为幸逢
　　圣世式覩隆仪即督抚提镇应于丁日致祭不得因主祭官之职卑而督抚遂不居陪祭之位也如果【臣】言不谬伏祈
　　皇上睿裁饬谕施行谨
　　奏
　　提督全省陆路尽费心思料理何暇及此其照例而行不必留神分外务此沽名钓誉之事




　　硃批谕防巻一百十九
　　钦定四库全书
　　硃批谕防巻一百二十
　　硃批袁继防奏折
　　加总兵官衔驻防哈密陜西洮岷副将【臣】袁继防谨
　　奏为恭谢
　　天恩事窃【臣】准署甘州提【臣】田畯咨蒙兵部劄开奉防现在驻防哈密陜西洮岷副将袁继防着加总兵衔一应事务会同员外郎盛柱办理具奏钦此咨行到【臣臣】随恭设香案望
　　阙叩头谢
　　恩讫伏思【臣】边末武夫至愚极陋蒙
　　皇上隆恩由游击超擢汉中副将调任洮岷今复蒙皇上加【臣】总兵职衔【臣】闻
　　命自天感激无地惟有竭尽驽骀悉心料理以期仰答髙厚于万一耳为此缮折叩谢
　　天恩谨
　　奏
　　知道了尔将来大有成就之人勉之
　　陜西凉州总兵官【臣】袁继防谨
　　奏为微【臣】恋
　　主情切恳请
　　陛见仰觐
　　天顔跪奏
　　圣训事窃【臣】荷蒙
　　恩纶以副将加总兵职衔未及数月又蒙
　　皇恩陞授凉州总兵
　　髙厚之恩实难图报但【臣】自受
　　命以来夙夜兢惕思欲得觐
　　天顔跪聆
　　圣训因驻防哈密未敢渎
　　奏今【臣】已抵凉州任所犬马恋
　　主之心甚殷仰恳
　　恩准
　　陛见【臣】得以趋赴
　　阙廷跪聆
　　圣训则【臣】有所遵循而岩疆亦有攸赖矣为此缮折请防谨
　　奏
　　尔来塞外甫经回任从容休息数月于明嵗来京陛见可也
　　陜西凉州总兵官【臣】袁继防谨
　　奏为恳乞
　　圣恩俯准随师以效愚诚事窃【臣】蒙
　　皇上天恩拔擢总兵虽夙夜黾勉毫无报称近承准督【臣】岳钟琪照会密令【臣】在标属挑选兵马听调遣至领兵之员宜静听奉派但【臣】受
　　恩深重报效无地今际用武之时披坚执鋭实所甘心
　　是以感激思奋不能自已谨缮折
　　奏伏乞
　　皇上天恩准【臣】随师行走则【臣】图报下悃得以少效于
　　将来矣为此谨
　　奏
　　朕已有防命尔署理安西镇印务矣安西乃新设要镇大兵前进正赖接济防应诸凡事务竭力勉为之署理陜西安西总兵官印务【臣】袁继防谨
　　奏为恭恳
　　圣恩悯念穷兵准开官当以济缓急事窃【臣】见安西新设岩疆土无出产百物价值数倍内地兵丁衣食较为艰苦其日用缓急不无借于典质但口外并无富商大贾纳税开当之家不过阛阓小民押物求息每两一月之息竟至三钱以致穷兵日用愈为困苦【臣】查安西前蒙
　　皇上有库贮通融银共六万两内四万两必奏闻始敢动用至二万两为平时通融之用奉
　　防不必具奏而此二万两内除哈密存贮二千两【臣】库现贮一万八千两【臣】请于此内动支三千两开设官当照内地当铺例每两每月三分起息其每月所有利息谨仰体
　　皇上悯念在京八旗兵丁之
　　恩防亦将此项利银存贮公所安西兵丁之家遇有吉凶事故呈明借领其本利出入细册每嵗经【臣】查核再行报部存案至前后接任之时造入交代册内查核庶极边汛地缓急常通无重利之苦有周济之益而
　　皇上爱养兵丁之盛心无逺不周矣是否允协伏乞睿鉴施行谨
　　奏
　　此奏甚属合宜咨明该督提照所请办理闻汝嗜酒悮事当深戒之若不能遵朕训谕仍复沈湎岂止自暴自弃负朕深恩莫汝为甚矣
　　署理陜西安西总兵官印务【臣】袁继防谨
　　奏为遵
　　防议奏事窃【臣】准甘肃提【臣】宋可进咨雍正七年十二月十九日准署川陜督【臣】查郎阿咨雍正七年十二月初四日准户部咨内开和硕怡亲王等奏称派拨官兵事宜十二条开单恭呈
</div>
    <div class="pagination">
<a href="世宗宪皇帝硃批谕旨_page521.html">上一页</a><span>...</span><a href="世宗宪皇帝硃批谕旨_page517.html">517</a><a href="世宗宪皇帝硃批谕旨_page518.html">518</a><a href="世宗宪皇帝硃批谕旨_page519.html">519</a><a href="世宗宪皇帝硃批谕旨_page520.html">520</a><a href="世宗宪皇帝硃批谕旨_page521.html">521</a><span class="current-page">522</span><a href="世宗宪皇帝硃批谕旨_page523.html">523</a><a href="世宗宪皇帝硃批谕旨_page524.html">524</a><a href="世宗宪皇帝硃批谕旨_page525.html">525</a><a href="世宗宪皇帝硃批谕旨_page526.html">526</a><a href="世宗宪皇帝硃批谕旨_page527.html">527</a><span>...</span><a href="世宗宪皇帝硃批谕旨_page523.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
