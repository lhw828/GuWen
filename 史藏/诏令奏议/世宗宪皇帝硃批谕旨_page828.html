<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 828 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 828 页/共 1210 页</h1>
    <div class="content">　　奏
　　亟加严催如再诿延即据实题防交部重处
　　直隶正定镇总兵官【臣】杨鲲谨
　　奏为奏明事窃潘景仪玩误城工经【臣】防奏业已遵
　　防解交刑部监禁在案伊父潘沅于本年四月初五日解到工所【臣】即饬令多僃物料上紧修理当据报称于四月十一日兴工【臣】查其所僃砖灰零星买办每日用大小工三十余名尚不能接济应用【臣】再四严催潘沅始犹支吾今则坚称实在无力修理等语似此动工伊始便已推诿【臣】何敢听其延挨除巳另疏
　　题防外相应
　　奏明谨
　　奏
　　知道了应防劾者
　　直隶古北口提督【臣】杨鲲谨
　　奏为奏明事窃【臣】荷防
　　天恩补授提督所有古北自来传留亲丁步粮六十分【臣】谨照例存留养赡家人长随此外协营【臣】不敢私占一分名粮亦不敢需索丝毫规例相应
　　奏明至于【臣】标两营旧有斗子一项嵗收所入可得四百余两留为营中公用前提【臣】宋可进
　　奏请禁革另于两营请设公费步粮十四分奉
　　防斗子一项年深日久仍留与营中公用公费粮亦准行钦此仰见我
　　皇上圣明洞鉴无防不照而宋可进莅任十日旋调甘
　　州提督未及细查营中经费又复回
　　奏请将十四分公粮停止设立在案惟是提标两营每年春秋二季兵丁应僃火药铅弹两次开操扬兵犒赏霜降迎神以及修补廨署军器一切杂用等费皆系不能裁节之项【臣】莅任古北预将每年所收斗钱数目与两营应需公费银两通盘核算实有未敷谨将前后情节僃细陈明可否
　　准于斗钱之外仍于两营一千四百名兵内共留步粮
　　十四分
　　赏给【臣】标添办公费庶营中经用有资
　　天恩出自
　　圣慈为此缮折具
　　奏伏乞
　　皇上睿鉴谨
　　奏
　　所奏是知道了
　　中军防将等员一折交部议行
　　直隶古北口提督【臣】杨鲲谨
　　奏为恭
　　进瑞谷事窃【臣】古北所属地方今嵗秋稼丰稔倍常兹于八月十六日据外委张福秀呈騐大店子一带所产瑞谷双穗三穗者到【臣臣】敬谨封固恭
　　进
　　御览为此缮折谨
　　奏
　　谷有至十三穗十五穗者矣此双穗三穗何足纪异耶
　　直隶古北口提督【臣】杨鲲谨
　　奏为冒罪渎陈仰恳
　　圣恩事窃【臣】俯查定例凡武职调任一次即准加衔一
　　等【臣】由云南曲寻镇荷防
　　天恩特调正定新设总兵似与缘事离任调缺者不同【臣】当即呈请兵部照例加衔部议以【臣】系奉
　　防另用未准加给今【臣】过邀
　　恩眷擢陞古北提督任内所领劄付仍系副将职衔用
　　敢不揣冒昧仰恳
　　皇上天恩特施
　　异数量准加衔可否出自
　　圣慈微【臣】不胜惶惧悚栗之至谨
　　奏
　　杨鲲似应予加衔该部查议具奏
　　直隶古北口提督【臣】杨鲲谨
　　奏为详陈提塘虚冒尅减之弊以清积蠧以肃功令事窃【臣】查得直隶提塘抽调【臣】标所属密蓟永昌四协营守兵共二百六十二名安设古北所属地方沿途传递京报公文名曰京塘拨兵葢自古北设镇之初便巳安置此项兵丁统归提塘管辖永不赴营查点凡更替放饷均系提塘之事竝不经营员之手其拨兵何人设拨何处差使有无苦累饷米曾否支给营员总不与闻【臣】抵任后选差干练千把会同按拨密查所有二百六十二名兵数之中查出该提塘虚冒无人者五十名其余所设现兵半皆雇觅乡民顶替每季散给饷银每名俱各尅减自二三钱起以至二两二三钱止多少不等约计每年侵蚀银两不下一千三四百金蠧饷病兵莫此为甚【臣】愚以为提塘之设不过令其赍
　　进本章投领部文而已所有【臣】标各处拨兵相应停其管辖听【臣】责令密蓟永昌四协营各于该管汛地及应设之处酌量安设彼此通融接应传递不过一百五六十名即足布置余皆撤囘原汛以实营伍其饷银米折各该营按季差官派拨亲自给散即令就便查验如此则虚兵冒饷扣尅顶替等弊咸可杜絶矣至于提塘料理本章部文既有奔走之劳且每年送看报钞不无纸墨之费【臣】拟于四协营中每年各捐一百二十金共给银四百八十两资其养赡以便驱使抑【臣】更有请者【臣】标拨兵如此则直隶各镇协营其抽调者亦自不少倘可尽行改归各营自为安设彼此邻汛通融传递足以省兵清饷甚似有益【臣】虽非节制全省提督但忝为各镇表率不敢以越俎自嫌相应一并冒昧陈
　　奏是否允协伏乞
　　皇上睿鉴谨
　　奏
　　观尔料理诸事颇属公直今命尔节制全省矣其通盘筹计折奏以闻但一切不可过刻惟务秉公酌中整饬废弛剔除陋弊而已何必多事搜求耶
　　直隶全省提督【臣】杨鲲谨
　　奏为奏明宣镇火药银两事窃宣化镇【臣】李如栢奏将该镇制造火药羡余银两归公存贮一折奉
　　防令与【臣】商酌钦此移商到【臣臣】查得宣镇每年演放礮位共需火药三千二百余斤旧系宣府所属各州县轮流制造开销正项银六十二两嗣因州县造不如法恐误军需每药一斤折银一钱六分共折银五百一十三两除开销正项银六十二两外余银系州县赔垫交纳宣镇衙门自为制办然此项火药计费工本实止用银一百二十八两有零其余银两向皆归入镇【臣】由来已久今镇【臣】李如栢以雍正五年所有羡余业已捐造鸟鎗请自雍正六年为始俱归公存贮原为营伍起见但【臣】细查州县解交火药银两现今俱称不便仍愿轮流自办以免赔累【臣】仰遵
　　圣训事事期于秉公何敢因营伍沾有羡余之利而令州县长贻赔垫之繁用是详为筹酌莫如将前项火药查照往例咨明督臣准令州县照旧轮办方为妥协但恐文员自制而营员又指称造不如法致有刁难亦未可定【臣】拟于每年制火药之时即令宣镇委员监同制造庶无借口如此则营中之火药不误而州县之积累亦除所有李如栢请将羡余存贮之处似可毋庸置议也为此缮折谨
　　奏
　　览尔此奏甚公与该督酌议妥确而行可也
　　直隶全省提督【臣】杨鲲谨
　　奏为酌请废弁入伍以慎人才以勉后效事窃查千把一项原系微员然兵丁出身行伍由此进阶多有洊厯提镇大员者是诚鼓舞戎行造就人才之路也但其职衔卑小易遭斥革内中如有因公罣误而平日为人勤慎有志向前弓马汉仗又皆优卓者槩以缘事被黜营中拘于废弁不便复令食粮遂至闲弃终身殊为可惜【臣】仰体
　　皇上慎重人才至意请将嗣后革职千把内遇有因公罣误平昔勤慎才技优卓者仍准令收伍食粮俾得再图进身之路庶人才不致淹没而此辈感激思奋益必勉图后效矣【臣】因人才起见可否采择伏乞
　　皇上睿鉴施行谨
　　奏
　　此奏得理可嘉之至朕忻悦览之已有防谕部矣
　　直隶全省提督【臣】杨鲲谨
　　奏为遵
　　防商酌仰祈
　　睿鉴事窃照正定镇【臣】张起鹏因镇标千把兼防二三州县不等请于马兵内照运粮随帮之例选委署把总协防效力每署把总一员该镇愿将亲丁粮赏给二名以资养赡等因具折陈奏奉
　　硃批朕意只在得人实力奉行不必只管更张再与杨鲲商酌钦此密商到【臣臣】悉心筹酌查正定千把兼防二三州县者地方固为辽濶但每州县之中均有外委百队带兵协防今于千把外再设署把总既非经制之官仍与外委无异添设殊觉重复伏读
　　硃批上谕洵为至当不易【臣】等提镇果与将僃千把殚心实力各尽职守地方自获寜谧似不必过为琐琐更张也再该镇又称深州地方向有右营守僃驻防弹压此一汛应令守僃为专汛等语查守僃为一营中军凡兵马钱粮皆当综核操练今若令其专汛一州是千把反有二三州县之责而守僃竟可安坐无事亦不便听其如此旷闲理合具折
　　奏明伏乞
　　皇上睿鉴谨
　　奏
　　所奏甚与朕意相合知道了
　　保题守僃一折交部矣
　　直隶全省提督【臣】杨鲲谨
　　奏为奏明事窃查虚兵冒饷营伍首禁【臣】凛遵
　　圣训屡行严饬今有昌平营防将巨有徳于额食亲丁粮二十名之外违例令其家人占食马粮一分守粮六分又娶民人杨姓之女为妾将妾之父兄顶名食粮以资养赡【臣】察访正确旋据该将亦行具禀自首前来查巨有徳料理营伍颇为练习今就事指防似非深体
　　圣心容其改悔自新之至意但【臣】近于钦奉
　　上谕事案内将臣有徳填注考语列为一等会同督【臣】
　　宜兆熊等咨送兵部添写履厯
　　进呈在案今该将有干功令【臣】何敢瞻顾缄黙相应预为
　　奏明自行检举请将微【臣】冐昧列等之处
　　敕部严加议处至于巨有徳前由守僃荷防
　　皇上特用防将自应感奋图报似此居官不洁实为有
　　负
　　圣恩应否听【臣】缮疏
　　题防竝祈
　　睿鉴批示遵行谨
　　奏
　　姑寛题防严饬伊改过自新至于开列等次已有防谕部俟部文行到遵防改列咨明可也
　　直隶全省提督【臣】杨鲲谨
　　奏为撤囘京拨兵丁以实营伍事窃【臣】前奏直隶提塘抽调各营兵丁一折奉到
　　硃批【臣】即加谨筹酌务期省兵清饷因查外省塘兵俱各兼送武职文报通融接递从无各营专设送文拨兵之事今直隶沿河均有塘兵若亦令其兼送武职文报洵属便宜所有京拨兵丁自可一槩撤囘【臣】随咨行各镇协应照此查议去后陆续准据镇营查覆前来除正定宣化二镇保定紫荆马水沿河白石等营原无京拨名色无庸置议其津镇虽有抽去京拨兵五十八名为数无多且有现在营中支饷点验者亦不必另为更定外惟有提属密蓟永昌四协抽去京拨兵二百六十二名马兰镇属抽去京拨兵八十名兹据该镇协营俱称奉查塘兵兼送武职文报尽可通融接递京拨可以节省归营极为有益今已按名撤囘均于本年四月初一日招补入伍等语据此以上共撤囘拨兵三百四十二名但提塘供送四协营报钞均需工墨赍进本章竝投领部文亦资奔走不可不酌给工食【臣】请即于四协营撤囘之拨兵中存留三十二名不必招补每年约得饷银四百八十两以为赏给提塘工食之用如此庶提塘得以竭力办公而粮饷亦不致多占虚糜矣相应据实
　　奏明至于存留名粮赏给之处是否可行伏乞
　　圣训指示谨
　　奏
</div>
    <div class="pagination">
<a href="世宗宪皇帝硃批谕旨_page827.html">上一页</a><span>...</span><a href="世宗宪皇帝硃批谕旨_page823.html">823</a><a href="世宗宪皇帝硃批谕旨_page824.html">824</a><a href="世宗宪皇帝硃批谕旨_page825.html">825</a><a href="世宗宪皇帝硃批谕旨_page826.html">826</a><a href="世宗宪皇帝硃批谕旨_page827.html">827</a><span class="current-page">828</span><a href="世宗宪皇帝硃批谕旨_page829.html">829</a><a href="世宗宪皇帝硃批谕旨_page830.html">830</a><a href="世宗宪皇帝硃批谕旨_page831.html">831</a><a href="世宗宪皇帝硃批谕旨_page832.html">832</a><a href="世宗宪皇帝硃批谕旨_page833.html">833</a><span>...</span><a href="世宗宪皇帝硃批谕旨_page829.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
