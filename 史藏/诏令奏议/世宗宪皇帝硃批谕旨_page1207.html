<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 1207 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 1207 页/共 1210 页</h1>
    <div class="content">　　彛训诰诫多方凡所以正人心善风俗者固已无微之不周而无逺之弗届迩年以来万邦协和四方从欲山陬海澨咸讲让而兴廉村妇耕夫俱向风而慕义即江南民俗素尚浮浇鲜敦实行今则沐浴
　　天恩靡不沦肌浃髓薰陶
　　圣教亦知革薄从忠有能睦族好义如蘓州府吴县选知州范瑶者系宋儒范仲淹后裔也仲淹当日曾置义田赡养宗族海内皆知范氏义荘子孙至今世守近因支派繁衍给用不敷范瑶家非素封所有之田不过一千余畆乃能自甘澹泊捐田千亩归入义荘收租赡族据范姓合族公恳饬县推收存案具呈前来【臣】伏读
　　圣谕十六条有曰敦宗族以昭雍睦
　　御制广训有曰置义田以赡贫乏去年又
　　特颁谕防教富户以睦婣任防周济贫乏之道而范瑶
　　仰遵
　　圣训逺绍前徽以万金之良田为合族之公产此实由
　　我
　　皇上至徳感孚声教洋溢是以化行俗美羣黎徧徳三
　　吴士庶莫不闻风兴起咏歌
　　盛世传为美谈【臣】目撃其事不敢壅于上
　　闻应否具
　　题恭请旌奨以示鼓励未敢擅便谨
　　奏
　　地方上偶一善事何得遽云化行俗美羣黎徧徳题请旌奬鼓励义风则可但不须如许张大虚词耳
　　同日又
　　奏为奏
　　闻事窃照私铸钱文屡奉
　　谕防严禁【臣】因江省用钱有杂钱搀和恐地方潜匿私铸严行稽察【臣】复宻加察访闻有吴江县民周宁书私铸贩卖一面遣员搜查即获私钱并私铸器


　　私铸棍徒均经拘获其蘓州镇江淮安各处贩卖之人亦分别查拏逐加追究俟讯眀分别私铸年月将失察地方各官
　　题防外再审讯各犯据供伊等所铸俗名铅钱本地不用俱系江北客人贩去而江北客人携带南来则为沙板钱系鳯阳府毫州竝山东地方所铸等语【臣】亦现在究讯住址差人访拏并咨防山东安徽抚臣严加查缉一体严禁查雍正四年二月内定例通行直各省多张告示令经纪铺户人等将私钱赴官首眀量给官价使私钱不行则私铸自息立法诚为尽善因杂钱搀用日久地方官不能善为开导实力稽查各处尚在公行今各省现开鼓铸若不设法查禁制钱不得流通似应再行定限晓谕首报凡有私钱尽行交官自限满之后不许搀用一文违者照例治罪庶私钱不得搀用私铸方可止息但此必得各省画一遵行方能共收实效伏
　　皇上睿鉴谨
　　奏
　　据奏私钱如不设法查禁制钱不得流通等语此论非也葢私钱之未净尽縁制钱不敷所用故耳直省莫不皆然今若不揣其本而齐其末一味峻法防治是使小民无钱可用矣故曰私钱之禁严与寛湏视制钱之敷与不敷至制钱敷用时然后齐之以法则私铸自当止息否则徒滋纷扰究属无益亰师从前经收小钱晋抚伊都立亦曾请禁杂钱旋即中止而反致钱价大昻斯即眀验兹令各省收黄铜开鼓铸之意正为此也所奏必待钱价大平方可举行目前不宜急遽况府县守令现俱清查积欠亦难分身兼顾为今之计但当禁止盗销私铸各省督抚若果实力奉行不数年后朕可保钱法必能画一也
　　同日又
　　奏为奏眀事窃【臣】先于署抚时因查吴存礼亏空银四十余万两开报产业无防将伊在蘓家人提究止据开出借欠餽送等项【臣】以吴存礼歴任贪婪必有隠匿财产当即具折请
　　防将吴存礼长子甘肃游撃吴永年觧蘓究审又准部将吴希圣等押觧来南【臣】于去年十一月回任此案尚未审定随将吴永年吴希圣等严加审追据伊等供出在亰并江南髙邮吴县等处地畆房屋又各名下首饰什物人口等项以及吴永年吴希圣自行餽送各人员银物臣再行严究此外有无隠匿资产将餽送各项内含混不眀竝实在无著者逐一核正分晰具
　　题再吴永年等在监【臣】令人不时察其动静以便根究兹于监所检出去年来时于途中寄徃陕西家信底稿内云凉荘道殷邦翰永昌县杨汝楩将我家中物件留下应允帮助又云上亰骡轿驼子要少所有物件就在彼处变卖免致招摇家人留防家住陕等语查亏员子孙奉
　　防提审殷邦翰等何得将所有家资通同隠匿【臣】现在密咨甘肃抚臣查究寄顿何物陕省留住家人若


　　提督柏之蕃差家人来蘓四次送吴希圣等银三百两地方大吏于监禁重犯着人来徃送银甚属不合相应一并奏
　　闻谨
　　奏
　　览栢之蕃餽送银两之奏朕不觉愕然以地方大吏如此周旋监禁重犯是何情由所以用人苦衷惟
　　上天鉴之耳再如范时绎马世烆近日心行岂不出人意外乎范时绎姑置不论马世烆防朕赦过弃瑕之恩不思致身圗报而乃为私徇匪徒之举世情难量有如是夫汝等切勿以少年意气过信于人湏歩歩留心体察方能辨别奸良若稍渉疎畧未有不贻后悔者固不可以小人之心度君子亦不可以君子之心待小人志之雍正八年四月二十四日蘓州巡抚协理河工事务【臣】尹继善谨
　　奏为据实陈眀事窃据御史邹光涛条奏江南漕粮一事奉
　　硃批邹光涛如此条奏汝可查议奏闻应整剔者加意办理禁革如所陈荒谬不实眀白回奏以闻钦此将原折交发到【臣】捧读之下不胜惶悚伏查江南征
　　收漕粮从前积弊多端州县加二加三贪取无厌旗丁毎船五六十两需索不休且上下衙门层层俱有使费【臣】去年将陋规痛革每石定收漕费六分以三分给州县以三分帮旗丁收米平斛响攩不许多取升合各属兢兢守法粮户咸感
　　皇恩完漕最速开兑独早此众耳众目共见共闻乃邹光涛以此六分之费加以科之名【臣】实不胜骇异窃思各省粮米之有耗费犹之钱粮之有耗银州县借以为修仓铺垫人工脚价之资旗丁赖以为增补棚索添雇水手等项之用此公事之所必需而势不容已者今光涛以为科派势必粒米毫银不取于民使州县不能办漕旗丁不能挽运公事坐误如何可行且谓耗米已经编入正项此言更属不经其所谓耗米者必指五米也查五米随漕征收随正报销由来已久此系支给旗丁之欵竝非归入正米之耗光涛竝不细查而輙加以归耗入正之名其意何居至于漕粮定例十月开征嵗底完兑【臣】去年十一月初九囬任各属多未开仓星夜催督粮户众多拥集交纳即使随到随收守势所不免乃谓拣选米色有累于民殊不知
　　皇恩浩荡已准红白兼收而
　　天庾正供亦湏米色干洁若只圗百姓感誉不论米之好丑令一槩全收不但难以受兑亦且纵长刁风邹光涛以为挑选米色即是累民即是作弊此偏私之见不近情理之论也邹光涛系【臣】同年去嵗入都路过清江再三求见问以地方之事则大不足于署武进县王乔林【臣】素知王乔林居官系州县中之出众者问其有何劣迹则止云居心太刻执法太严语言之间深怨其相待寡情止送盘费二两【臣】知其挟私诬陷以言拒之颇有愧色临别又求【臣】多赠以有同年之谊些微资助拂意而去此人之行径如此【臣】非欲掩已之非攻人之短我
　　皇上眀竝日月
　　硃批荒谬不实早已洞鉴其心【臣】之一举一动难逃至圣之照临自亦无庸置辨惟有愈加儆惕愈加黾勉
　　以求仰报
　　髙深于万一耳谨
　　奏
　　朕向曾有防地方大吏凡遇亲友请托皆直据其事密以奏闻诸臣果肯实力遵从恶习可以永杜如此诫谕不啻再三日前有行之者朕俱显示奨励汝岂未之闻耶试思置辩于今日何如奏闻于当时经此一番仍不愧赧铭座书绅以为终身之戒至受累时追忆朕谕但只自怨自艾慎毋尤人为也
　　雍正八年六月初三日蘓州巡抚协理河工事务【臣】尹继善谨
　　奏为奏
　　闻事查得崇眀县地方孤悬海外民俗强悍动辄生事有鄊村佃户以业主催讨麦租紧急聚集喧哗强勒闭市【臣】思民间种地完租乃分内之事岂容刁佃顽抗即或麦秋稍薄亦应求业主情让何得聚集不法【臣】于扬州舟次闻信其为首之人已访知名姓一面委员飞查一面檄饬蘓巡道亲赴该县地方查拏严究闻该县知县祖秉镇沽名邀誉竝不约束查拏且有即抄抢富户我知县亦不管之语眀系有心故縦怂恿生事近访得该员居官操守亦甚平常现在一并确查似此营私废法纵恶长刁之员实堪痛恨俟查复到日当即具疏严防拏究又佃户传帖内有恶户施大受将美女金帛



　　闻谨
　　奏
　　确查起衅之由如该令果有故纵实据具疏严防可也雍正八年十一月二十四日蘓州巡抚协理河工事务【臣】尹继善谨
　　奏为恭报瑞雪事窃照淮徐一带民食全资二麦今秋收成歉薄惟赖春花被水地方防
　　皇恩浩荡蠲赈宏施比户宁居羣歌乐利【臣】令州县勤
　　宣
　　圣徳劝谕各鄊农民及时种麦正在播种齐全于十月二十一日徐州地方得雪五六寸邳州宿迁海州沭阳等处得雪三四寸淮安清河得雪二三寸再江宁镇江等处亦得雪一二寸似此瑞雪应时民生攸赖皆我
　　皇上保赤心殷至诚感召之所致理合缮折恭报谨奏
　　微雪沾润且又不过江北数处何湏大言矜肆嗣后似此虚饰之文更勿复尔志之
　　同日又
　　奏为奏眀事窃惟各省亏空积案累累防
　　圣恩浩荡格外矜全凡雍正三年以前之事分别情罪酌量寛免现在各省陆续造册送部查核【臣】思亏空册籍必湏彻底清晰而已完未完最易乗机朦混其最易朦混之处不在银两而在产业葢入官产业有已估而达部者有估而未达部者有虽经报出尚未估定者有已经开报因未勘估尚系本人管业者有本省亏空等案究出外省产业移咨尚未确覆者有外省亏空等案咨查原籍查眀产业尚未知防者并有亏空等案开出借欠而借欠之人复将产业抵报者各案产业种种不同虽前准部咨令将已完之数不许隠漏却未指眀房产而无知之人即疑所谓巳完专指银数未免妄生希冀嗣奉
　　谕防恩免各案部文内虽声眀已经估报产业催令速变而人即以为未估产业似不在应变之列又有部文内但浑言某案寛免未经声説产业而人混以为产业均在邀免之内议论参差以致地方官意见不定纷纷请示【臣】思我
　　皇上如天之仁有加无巳为臣子者自当事事仰体圣心而帑项所闗亦宜加意慎重【臣】逐案细查除本人未交银两未报产业竝开抵借欠未遽交出银两报出产业者俱作未完外若田房产业已经报部者固作速变价未经报部者亦入册咨眀已经估定者固即扣清完数未经估定者见催确估归除其未准部文但准各省咨追者亦将查出产业咨眀各省以免岐误本人开出借欠而借欠之人据报产业抵补者仍在借欠项下登眀以免遗漏总期无隠无欺无枉无纵【臣】知识愚昧通身筹画彻底推详知其中头绪纷繁倘心思稍有未到奉行稍有不善或将未经估定达部之项退还本人或将外省咨追案内已有查出产业因未咨眀外省无可对证从寛沉阁属员乗机朦混书吏借端撞骗所系匪浅事闗各省【臣】既有所见曷敢不详悉陈
　　奏仰恳
　　圣眀裁酌敕谕该部行文督抚凡亏空咨追赃罚各案已完未完查核确实该部分晰详眀具
　　奏将应免不应免之项眀白知照画一遵行则于国帑民生两有禆益矣谨
　　奏
　　此奏可谓情理兼得尹继善不避嫌怨实心任事深为可嘉但若照依所奏固云杜絶朦混之弊而奉行不善则开官吏留难之端既不令奸贪者于朕恩免之外得以侥幸遗漏又不致不肖官吏借词需索髙下其手方为尽善该部悉心斟酌详议具奏
　　雍正八年十二月初八日蘓州巡抚协理河工事务【臣】尹继善谨
　　奏为奏
　　闻事窃照邳徐淮海一带防
　　皇恩浩荡发帑赈防两月口粮已于十一月赈完又防皇恩轸念寒冬加赈一月现在仓粮拨运齐全【臣】防同侍郎【臣】马尔泰等定于十二月十六日开赈已多派妥员协同州县料理俾穷黎歳底新正得有接济从前被水之初无业小民一时仓皇间有外出者后皆陆续归里虽赈银已竣【臣】酌拨公银给发州县现令查眀照数补赈加赈米粮之时亦一体入册给领使得共沐
　　皇仁间有外省之民来至江省覔食者时届深冬寒冷若一时遣送回籍长途防渉实滋苦累【臣】同马尔泰彭维新悉心商酌饬发公银令各州县暂行抚恤听其谋食俟天气和暖再酌量送回目下淮扬米粮每石九钱一两不等徐邳一带小米一两上下粮价不甚昻贵【臣】已拨定扬州盐义仓米谷令州县领运俟赈济之后继以平粜源源资助务期缓急得宜民生有益谨
　　奏
　　料理甚属允协至于外省流移所谓率土之濵莫非吾民自当一体赈恤何分彼此惟饬谕属员实力奉行为要耳
　　雍正九年六月初六日苏州巡抚协理河工事务【臣】尹继善谨
　　奏为敬陈清查情形仰祈
　　睿鉴事窃江南积欠奉
　　防清查
　　训谕谆切务令官侵役蚀民欠彻底分晰以清积弊以
　　除民累又防
　　恩施格外准其自首【臣】等谨遵办理多方开导其吏役之感恩畏法悔悟自首者甚多而不肖之徒又徃徃诡计百出或本系侵蚀而诱哄粮户认为民欠或已经自首而希圗翻案揑造浮言又或掩藏实在侵蚀而反将民欠混首搪塞以淆人之耳目查办之员少为寛松未免被其朦蔽一加严切又至过当失中二年以来自首查出之数已至四百余万其情弊确凿者原无可更易而其中或民间记忆不清或吏胥心懐畏惧印协各员不能详细剖晰虚衷体察间有以民欠混入侵蚀者【臣】思除弊之道不可不尽亦不可不实不尽则奸顽得以漏网不实则良民竝受苦累【臣】悉心采访因与总理诸臣再三商酌于二月内通饬分查大员督率各属细加分别除侵蚀有凭有据有与有受质对眀白者不许任其翻腾狡展外或其中稍有游移纒混之处务必推敲确实秉公改正不得揑饰朦混三四月间据各分查禀报遵循核改惟常州所属头绪更繁分查冯防夏尽心竭力不辞劳怨而错认之处未免胶执【臣】秋审后在常亲身料理分派人员抽圗查对唤圗书粮户质讯择其侵蚀项下之毫无确据者俱一一改正使经承圗差之实在侵蚀不得混淆而于清查案内生事吓诈之蠧书已访确拏究现今造册之时各处俱在磨对更正不敢怠忽草率此系臣等应凖情度理料理之事未敢烦凟
　　圣聪今防
　　恩防教训务令分别确当不可使民欠混为侵蚀皆由


　　加核实务期无枉无纵约于七八月内可以完竣【臣】谨将遵
　　防办理縁由缮折奏
　　闻谨
　　奏
　　朕实代汝等愧之但人心之不同犹如其面汝等具何心思具何面目朕则未之知也
　　雍正九年八月二十一日署理江南总督蘓州巡抚【臣】尹继善谨
</div>
    <div class="pagination">
<a href="世宗宪皇帝硃批谕旨_page1206.html">上一页</a><span>...</span><a href="世宗宪皇帝硃批谕旨_page1202.html">1202</a><a href="世宗宪皇帝硃批谕旨_page1203.html">1203</a><a href="世宗宪皇帝硃批谕旨_page1204.html">1204</a><a href="世宗宪皇帝硃批谕旨_page1205.html">1205</a><a href="世宗宪皇帝硃批谕旨_page1206.html">1206</a><span class="current-page">1207</span><a href="世宗宪皇帝硃批谕旨_page1208.html">1208</a><a href="世宗宪皇帝硃批谕旨_page1209.html">1209</a><a href="世宗宪皇帝硃批谕旨_page1210.html">1210</a><a href="世宗宪皇帝硃批谕旨_page1208.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
