<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 512 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 512 页/共 1210 页</h1>
    <div class="content">　　硃批谕防巻一百十四
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻一百十五
　　硃批田畯奏折
　　陜西凉州总兵官【臣】田畯谨
　　奏为奏
　　闻事窃【臣】叨沐
　　皇恩畀以封疆重任自今嵗奉
　　防撤兵于八月初九日抵凉州任所随即清查标属各营兵马钱粮盔甲器械一切营汛事宜縁军兴以来节次征防以致营伍凋敝甲胄破损及不足者十有四五查凉州镇标设公费步粮一百二十五分凉属永昌营设公费步粮二十四分庄浪营设步粮一十六分其余大小营分或设步粮十二三分以至守粮二三分不等【臣】准督【臣】岳钟琪来文凉州应制办帐房六百顶锣锅六百口令在藩库先借银两作速制造其借过库银即将公费扣还
　　【臣】即遵照领银制造至营中盔甲破损及不足数者【臣】将制造锣锅帐房余剰银两饬令五营作速补造至永庄二属各营盔甲【臣】俱严饬该营官弁将各营公费粮饷作速料理制造再【臣】承准督【臣】岳钟琪遵
　　防委署甘提印务于十一月十五日抵甘署理随查提标五营额设盔甲帐房火药器械等项亦皆大半损壊不全【臣】查提标设有公费步粮一百五十分即严饬五营将公费粮饷制办修补齐全以济实用所有查过【臣】标属并甘提标破损及不足盔甲锅帐另具一折恭进
　　御览谨
　　奏
　　盔甲器械通融公费修补整齐以壮军容甚属可嘉但须实力奉行勉之
　　陜西凉州总兵官【臣】田畯谨
　　奏为恭缴
　　硃批谕防仰祈
　　睿鉴事窃【臣】扵雍正五年二月二十四日自凉州起程
　　赴京
　　陛见行至【臣】属土门堡地方有【臣】赍折千总捧到皇上硃批谕防【臣】即望
　　阙叩头谢
　　恩讫伏思整饬营伍乃【臣】职分当然荷蒙
　　天语褒嘉【臣】跪读之顷惶悚靡寜惟期勉竭驽骀实力
　　奉行稍尽犬马之职于万一【臣】谨将
　　硃批原折恭缴伏乞
　　皇上睿鉴谨
　　奏
　　览
　　如果言行相符有何惶悚靡寜防
　　广西提督【臣】田畯谨
　　奏恭请
　　皇上圣安
　　朕安
　　军需案内尔与韩良辅李佛保皆系一例处分朕因尔应赔之数尚不甚多粤西又未得胜任之人従寛留尔在任赔补但既有此一事更当扵操守勉力一生功名人品岂只值数千金耶凡关利之一字当避如虿毒方能保全功名始为不负任用扵此一字少见不透则将朕知遇之恩付之流水矣勉之慎之
　　同日又
　　奏为奏
　　闻事窃【臣】蒙
　　皇上隆恩简用提督到任之后查粤西旧案苗獞相残俱以逺年仇隙起衅二三年来仰赖我
　　皇上徳威夷民渐知礼法土司不敢玩纵惟离城窎逺之苗獞间有捉人羇禁索银勒赎抢掠耕牛霸占田产之事虽该管文武极力拏究而此风尚未尽息【臣】细加访查夷性顽悍轻生法非所畏惟迁徙地方则既不能占踞产业又不能固结恶党且地利不熟独力难支是以夷情所畏惟在扵此【臣】愚意欲因其所畏者以治之则可移风易俗嗣后流土地方之苗獞如有不遵化导仍聚众仇杀者除正犯治罪外其余家口令该管文武清查造册详报督抚核明迁徙邻省地方安插于禁止仇杀似有裨益是否可行伏乞
　　圣裁谨
　　奏
　　此法甚妙可与督臣详细商酌如应题奏防疏具题可也
　　广西提督【臣】田畯谨
　　奏为备陈粤西情形仰祈
　　睿鉴事窃【臣】查南丹土州地方旧有锡矿间出银砂自





　　界油米等物俱在独山州搬运由黄坭哨蛮尾塘入厰日用终未缺乏矿徒仍未驱尽【臣】细访矿厰之弊富者出资本以图利贫者赖佣工以度日惟





　　圣明干断【臣】再查广西苗猺防獞内从前肆恶者惟思明土府之邓横为最近年以来渐次敛迹【臣】查其可以化导者谕其迁善如怙恶不悛【臣】即设法擒治本年七月十六日据署上林营守备周得胜禀报有富川县民蒋友榴居西林县岩康地方租土恶潘定逺之山地栽种粟米今嵗大熟定逺主使抱甘等恃强割去继而友榴及妻俱被杀害伊弟友镜控于西林县将抱甘等拘拏审讯途间被潘定逺父子叔侄率领多凶抢犯而去【臣】即檄行泗城副将就近协拏又于八月十六日据西林令申称潘定逺等穷凶极恶案积如山请大兵擒等情【臣】又檄令思恩副将委备弁各一员带鎗手兵二百名并行拨土田州土兵二百名防同泗城安隆上林三营官兵与该县前去擒捕务获潘定逺等以正其聚众抢犯之罪理合缮折具
　　奏伏乞
　　皇上睿鉴施行谨
　　奏
　　类此等事务须筹画万全而行方无后悔切毋多事致损国威朕扵数千里外难谕是与非也此事自当与督臣详酌为何折中并未提起
　　广西提督【臣】田畯谨
　　奏为奏
　　闻事窃【臣】于八月内据西林县申报土恶潘定逺等当
　　官抢犯请兵擒一案【臣】业经具
　　奏即于九月内官兵齐集路程地方潘定逺等咸知畏惧即与潘兊抱甘等自赴行营投到十月十五日据泗城副将拨差弁兵押解到省【臣】即移交抚【臣】韩良辅转收审外至思明之邓横寨【臣】行文勒令砍竹毁垣缴械去后随据思明同知把总等回称前至该寨谕以祸福现在自行砍毁并缴出鸟鎗十数杆其寨内人口俱经该同知查点讫【臣】又咨防左江镇【臣】齐元辅严查该寨但有器械令其尽缴将竹围伐尽根株以免日后复恃为非其余各寨亦次序料理【臣】惟仰体
　　皇上好生之徳凡迁善者即予以自新仍怙恶者必须
　　擒治縁系地方事宜理合据实
　　奏明谨
　　奏
　　所奏知道了但尔等封疆大臣切记不可偏于柔善姑息以养奸成患好生固属美徳又须揆酌情理假如縦豺狼以伤物命亦可谓之好生乎若无害扵地方民生原非豺狼可比好生二字更不必言矣凡涉于沽名干誉之事皆不可为勉之慎之
　　广西提督【臣】田畯谨
　　奏为叩谢
　　圣训事窃【臣】伏读
　　御批荷蒙
　　主恩谆谆指示【臣】下愚陋质不胜感激惶悚所有禁止
　　仇杀一事【臣】遵
　　防与督【臣】孔毓珣商酌外查南丹土州矿厰督臣同【臣】
　　俱差将备防同地方官至厰宣布
　　皇上徳威示谕矿徒人等作速散归不许逗留矿徒及买卖人并妇女约有二万咸遵法纪于九月内尽行散去其井口房屋自行烧燬【臣】思此厰僻在土司之中必须添设一汛以専责成现在咨商督臣俟酌定妥议后另折具
　　奏至【臣】请令开采之奏惟见目前相安未虑后日滋事及跪阅
　　硃批谕防
　　睿虑周详无微不烛始知【臣】之粗疎愚昧如梦方觉也
　　荷沐
　　圣慈寛宥理合缮折奏
　　谢谨
　　奏
　　朕所倚赖者尔等封疆大臣将地方事宜筹画妥确奏闻扵朕酌量施行方得治理之要若皆似尔将地方此等大事一味草率孟浪全不向人商酌任情渎奏令朕遥定于数千里之外及自知不是又毫无愧怍但以如梦方醒数句颂圣空言结局则大负朕之倚赖矣况朕简用作梦之人寄以封疆重任则朕亦何有无微不烛之明耶尔愧与否朕则不知朕实深愧乏知人之明奈何奈何
　　广西提督【臣】田畯谨
　　奏为叩谢
　　天恩从寛赔补军需事窃【臣】一介武夫虚糜厚禄屡沐洪恩极人生未有之荣遇即捐糜顶踵难报万一兹因
　　军需案内有【臣】应赔之项更沐
　　圣慈寛宥许【臣】在任赔补且荷
　　天语诫谕不啻家人父子【臣】跪阅之下感激涕零惟有誓竭犬马之力不敢稍负初心以仰报
　　髙厚之恩耳理合缮折奏
　　谢伏乞
　　皇上睿鉴谨
　　奏
　　朕今日之恩为尔暂时之荣他日之辱又在尔自取与否也勉力全在去诈伪而已钦哉毋忽莫少差尔念
</div>
    <div class="pagination">
<a href="世宗宪皇帝硃批谕旨_page511.html">上一页</a><span>...</span><a href="世宗宪皇帝硃批谕旨_page507.html">507</a><a href="世宗宪皇帝硃批谕旨_page508.html">508</a><a href="世宗宪皇帝硃批谕旨_page509.html">509</a><a href="世宗宪皇帝硃批谕旨_page510.html">510</a><a href="世宗宪皇帝硃批谕旨_page511.html">511</a><span class="current-page">512</span><a href="世宗宪皇帝硃批谕旨_page513.html">513</a><a href="世宗宪皇帝硃批谕旨_page514.html">514</a><a href="世宗宪皇帝硃批谕旨_page515.html">515</a><a href="世宗宪皇帝硃批谕旨_page516.html">516</a><a href="世宗宪皇帝硃批谕旨_page517.html">517</a><span>...</span><a href="世宗宪皇帝硃批谕旨_page513.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
