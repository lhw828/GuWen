<!DOCTYPE html>
<html>
<head>
    <meta charset="UTF-8">
    <title>唐大诏令集 - 第 30 页/共 71 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>唐大诏令集 - 第 30 页/共 71 页</h1>
    <div class="content">　　崔淮南节度平章事制
　　周用周召为桢干之臣以正天下故入调鼎鼐则弼亮之道尊出抚方国则蕃宣之功着我有上相天实间生文武之用髙并于昔贤中外之寄允资于硕德爰举旌钺仗于股肱光禄大夫守尚书左仆射兼门下侍郎同中书门下平章事兼文馆大学士充太清宫使上柱国魏郡开国公食邑二千户崔瑞玉凝姿春林发秀贞谅植徳谦虚葆光冲用既臻于化源达实毎于理本擅松柏后凋之色劲节自髙含金石希代之音正声特异洎发扬令闻辉霭公朝道无缁磷言符体要继相如之丽藻夙侍禁林嗣傅説之旁求早膺台席日者歴居亷镇常总朝纲令肃方隅风行宪署及膺我宠擢复司化权毎正惟公持平不挠畅缉煕之茂典经济之明谋功勒旂常道光夷貉励山甫匡周之操竭子房佐汉之忠终始一心周旋七年富人斯久伟绩弥勤是宜载圗尔庸优尔恩宠乃睠淮海号为通都控扼实据其咽喉封部适罹其灾患予所注意尔其往哉于戯居则秉鸿钧绍阿衡之业动则驾长毂圗方叔之勲茍非全才孰付重任若抚封之长术阜俗之嘉谋一部之惨舒三军之政令我属良弼则又何规勉登将坛敬佩相印副是宠寄其惟戒哉可检校尚书左仆射同中书门下平章事兼扬州刺史大都督长史充淮南节度副大使知节度事管内营田观察处置等使【大中九年八月】





　　唐大诏令集巻五十三
　　钦定四库全书
　　唐大诏令集巻五十四
　　宋　宋敏求　编
　　大臣
　　宰相
　　出镇下
　　裴休宣武军节度平章事制
　　魏謩西川节度平章事制
　　崔慎由东川节度制
　　萧邺荆南节度平章事制
　　杜审权镇海军节度平章事制
　　刘瞻荆南节度平章事制
　　郑从谠河南节度平章事制
　　王铎义成军节度兼中书令制
　　崔武安军节度平章事制
　　王威胜军节度平章事制
　　独孤损静海军节度平章事制
　　出镇下
　　裴休宣武军节度平章事制
　　将相大臣中外迭任入奉股肱之寄出为藩翰之雄无爽具瞻式章注意金紫光禄大夫中书侍郎兼户部尚书同中书门下平章事集贤殿大学士上柱国河东县开国子食邑五百户裴休气禀岳灵梦叶岩瑞威凤孤翔于玉圃仙独步于芝田学精典坟文纬邦国自彤庭发防鹓列升班粉署擅贰卿之荣纶扉阐五字之妙迨司馈运整葺牢笼防画每得于亲闻功庸必见其显効章程轨物歴试无差是用付以权衡宜承任委咨之逺略炳然大猷四后协心万邦系尔今百度有截庶绩其凝前时屡以疾辞犹烦卧理岂无优贤之道因遂由衷之意乃眷梁苑实为重藩荒大东于周疆接小沛于贡壤富庶将及悍勇无哗仁化已洽于一方清风渐扇于全境开关自固悬瞂不鸣可仗台臣寘之静理尔其践厥位畅厥庸侯服既増相印不解辅弼莫系于逺迩声容暂闲于朝昏敬哉戒哉毋替重命可检校户部尚书同中书门下平章事使持节汴州诸军事充汴州刺史充宣武军节度使知节度事汴宋亳等州观察处置兼亳州太清宫使【大中十年六月】
　　魏謩西川节度平章事制
　　股肱之臣与君上而合体心腹之寄虽中外而同途入则付之钧衡出则委其藩翰茍非望隆硕德道备全才则何以克副具瞻久膺重寄银青光禄大夫门下侍郎兼户部尚书同中书门下平章事监修国史上柱国魏謩天生贤杰岳降英灵深沉莫究其澄陂和裕可羣于爱景自践华贯备着徽猷故事播于三防谠论留于两掖而式资重用任以地征简于朕心爰立作相惟尔列祖佐佑太宗辅弼之光号为人镜代济其美厥生令孙蕴致君匡国之谟见奉上竭忠之志勤劳匪懈夙夜在公动关典彝言成啓沃阐化由其赤诚星霜七年风一贯朕以九折巨屏山川奥区控临百城统驭羣虏眷兹慎择不其才难尔宜往践将坛仍持相印举武侯之筹防底定逺戎继叔度之讴歌载康遐俗勉服休命恭惟有初可检校户部尚书同中书门下平章事兼成都尹充剑南西川节度副大使知节度事管内观察处置统押近界诸蛮及西山八国云南安抚等使【大中十一年二月】
　　崔慎由东川节度制
　　夫尊任辅相之道也入则秉钧衡以临羣辟出则赐弓矢以长诸侯宠光不渝寄属咸重将求良辅乃命台臣大中大夫守中书侍郎兼礼部尚书同中书门下平章事监修国史上柱国赐紫金鱼袋崔慎由继美德门承家贵位缙绅伟望礼乐上流挺松筠之贞姿服兰荪之懿行自居名器累歴清华禁林才擅于多能纶阁词推于巨丽物情愈茂廷誉甚髙再列二卿之崇亟阐六条之化爰加奨任益付重难屡启嘉谟俄防大柄而周渉寒暑备见器能道巳着于始终恩岂殊于中外眷玆东蜀实曰奥区俾授旌旄以彰优重昔叔子望髙于岘首次公声振于颍川孰有后先率是为理勉风教期懋厥庸可检校礼部尚书使持节梓州诸军事兼梓州刺史御史大夫充剑南东川节度副大使知节度事管内观察处置等使【大中十二年二月】
　　萧邺荆南节度平章事制
　　入调鼎鼐作我股肱出镇藩垣为予心膂分命虽殊于中外倚才皆属于安危将相迭居文武兼用允兹遇者厥维艰哉况地控南荆土连全蜀振五岭之通道当七泽之要津统驭所难抚理为重顾兹渥命爰辍重臣银青光禄大夫守门下侍郎兼工部尚书同中书门下平章事监修国史上柱国彭城县开国男食邑三百户萧邺昴宿垂芒山庭表异膺诞明德佐理生贤开济洞达其泉源进退率由于律度端亮秉志寛和待人而累践华资克流芳问俨卿云之词藻焕发皇猷迈管乐之智谋掌司邦赋台阁备详其政事朝野咸推其上才由是道观明诚夣叶先帝爰立作相陟于台阶果能经纬岩廊镇安夷夏罄乃一心凝其庶绩逮予纂承亟获匡辅畴庸任旧宜乎加恩是用择其匡藩委之硕德尚执中枢之柄仍加右揆之崇相阁良规岂忘萧曹之业戎垣宠寄更隆羊杜之功勉服殊荣伫懿烈可检校右仆射同中书门下平章事兼江陵尹充荆南节度管内观察处置等使【大中十三年十一月】
　　杜审权镇海军节度平章事制
　　朕垂衣向明负扆成化内则委辅弼之重论道于岩廊外则寄垣翰之崇分忧于抚驭是以入掌钧轴出拥麾幢必仗兼才乃膺迭任况军称镇海地亘长江建置既殊宠剧斯在驾戎车而佩相印持庙算以统全军非我诚臣岂行茂典特进行门下侍郎兼吏部尚书同中书门下平章事兼修国史上柱国建平县开国男食邑三百户杜审权独依松孤鸾上汉耸三峰之峭壁澄万顷之清澜早以重名洽于时辈擅谠言于谏署留正范于南宫史笔弛而更张宪纲紊而复正由是如纶不纪刈楚无遗绍蔽芾于讴謡尽侀成于法理先皇帝知其可用召入内庭果能新耳目之见闻备肺腑之待遇朕初登寳位素抱嘉猷遽行制书首列台席故能彞伦攸叙庶政惟和举去无差于激扬流品并分于泾渭出入五载初终一途每念鸿勲布在青简近者固辞机务动启恳诚虽懐好德之言难抑防谦之雅是用辍盐梅于调鼎赐斧钺于专征金陵大藩正张新幄式兼启事载践中枢不移注意之荣无替沃心之道勉服休命厥惟懋哉可检校吏部尚书同中书门下平章事使持节润州诸军事兼润州刺史充镇海军节度使浙江西道观察处置等使【咸通四年五月】
　　刘瞻荆南节度平章事制
　　门下将相二柄倚注攸难委钧衡则望庶绩昭明授斧钺则冀一方宁谧中外迭处列朝旧规是用辍于岩廊付以藩翰正议大夫中书侍郎兼刑部尚书同中书门下平章事判集贤院彭城县开国公食邑一千户赐紫金鱼袋刘瞻早以文学疉中殊科俄婴艰阻久滞云路朕擢授华级遄跻禁林羽翼未安风霜旋廹洎并汾解印辇毂还镳熟闻赤心再陟丹地而应对多敏诏书立成风棱甚髙恭慎无玷承受宻旨敷陈大猷洽于具瞻乃降明命果能竭忠心力申行典章启宗社之宻圗惜朝廷之故事振拔沉滞柬録忠良思继美于咎夔显致君于尧舜将明啓沃无惭良史之书正直公忠备得贤人之业而又癖于亷慎不尚荣华安敏之居仍非己有四方之赂惟畏人知虽自乐于清贫当勉成于富贵乃眷荆渚实惟奥区纪江汉之洪流振黔吴之要路舟车所防财赋咸殷况台鼎旧臣拜章辞务爰思重屏当委全才授任无疑宠章斯备兵符在手相印悬腰吞云于胷襟运筹于掌握当年得志报国圗功大夫之荣何以加此勉膺殊渥勿替令猷可检校刑部尚书荆南节度使勲封如故【咸通十一年九月】
　　郑从谠河南节度平章事制
　　古者公卿在朝则辅主致理有事则统众出征是以却縠行师爰求説礼祭遵推毂不废雅歌今者羗防未寜烽烟尚警慎择镇安之略尤资柱石之功若非文武兼才将相全业夙蕴峻望为吾鼎臣岂倾丹赤之懐以授股肱之任开府仪同三司门下侍郎兼兵部尚书同中书门下平章事充太清宫使文馆大学士延资库使上柱国荣阳郡开国公食邑二千户郑从谠秀禀岳灵操含氷洁赵衰冬日乐广青天端操而峭壁寜偕旷度而澄波未测周宻得大臣之体诚明君子之儒许月品题人伦自警膺门歩武明彦知归奋飞早践于修途育德逾髙于舆论仗节三光于侯府题剑累陟于崇班洎擢处钧衡若来麟凤才惟应物动必研防屹若嵩峦炳符台曜嵇松磊落长标构厦之姿和璧温良克表如虹之气朕以北门重镇兴王故都披全晋之山河有陶唐之风俗以尔曽施惠化尚有去思方当用武之时暂辍调元之气尔其厚抚战士谨备粮储必使黠冦革心征师贾勇善守训齐之令以圗台鼎之勲位以上公式先元辅副我忧厉往惟钦哉可检校司徒同中书门下平章事行太原尹充北都留守河东节度管内观察处置兼行营　讨等使【广明元年二月】
　　王铎义成军节度兼中书令制
　　门下朕以烟尘犯阙士庶贻灾思九庙以懐惭顾万邦而是愧危同驭朽诫甚履氷遂乃防祝上冀平积愤劳乎宵旰实贯神明其有舍元辅之崇副大朝之切拜章恳面奏请行者得不超兹爵秩盛以统临今则厘斾经时驻军未进宜更戎号以焕宠光诸道行营都统指挥诸军兵马収复京城租庸等使兼判延资库户部事权知义成军节度郑滑颍州观察处置等使兼开府仪同三司守司徒兼中书令上柱国晋国公食邑三千户王铎硕德名门清风直道为一时之圭表作百行之源流骐骥絶尘方知逸势松篁犯雪更耀寒光洎中第从军升朝擅价掌纶业茂选士功髙进必流芳劳惟可则专铜盐之任副舟楫之权雅有令名不诬信史尔后再持钧轴重领藩维智识愈精始终无替旋属省方之际犯难而来首冒锋铓忠贯天地由是将我大柄答尔明诚当其艰危之时实有整持之计沉机累献秘画频闻渐理纲条俨予班序致使簮裾复盛礼乐重兴克念尔劳谅洽人听而又忿兹国难期以身先恳望统师力求专伐既伫平于狡穴贵独耀于将星宸命登坛俾之仗钺及乗白马叠降紫泥虽嘉将就之勲尚滞进军之防而诸军观望相顾迁延将谋荡定之期因有改更之制在吾优贤之道求旧之心俾循和峤之荣敷其五教更假却縠之用惠此一方尔宜振彼宏圗耸于东夏式资论道共赞中兴体我深懐敬承休命可检校司徒守中书令使持节滑州诸军事守滑州刺史充义成军节度使滑颍等州观察处置等使散官勲封如故主者施行崔武安军节度平章事制　　　陆扆
　　门下入居岩朝施明略以匡时出陟斋坛运沉防而镇俗茍非材推命代望重当朝则何以宣我武威易其风俗朕志先定佥谋允成持危匡圣致理功臣金紫光禄大夫守礼部尚书兼中书侍郎同中书门下平章事兼集贤殿大学士判户部事上柱国清河郡开国侯食邑一千户崔文星垂耀神岳标竒袭礼乐之清风冠簮缨之贵胄佩觿之际濳韬经济之才筮仕以来寻积公辅之望洎更华胄益振令圗居论思而献替尽忠提纲纪而囬邪敛迹旋自繁剧俾司燮调茍利于君无所不至洎宠蒲坂再秉洪钧明谋时合于蓍雅操不渝于风雨作砺之业为时而生乃眷重湖实维奥壌荐臻多难屡易元戎哀彼征人昌我皇度间尔尝随重币往曵长裾迄今授卿台阶尚播诗咏是用拯彼涂炭宣予惠和假其问喘之仁慰彼来苏之望仍持相印式宠名臣暂追羊杜之政能未凂臯夔之事业往践厥位尔惟钦哉可检校礼部尚书同中书门下平章事功臣散官勲如故充义安军节度湖南管内观察处置观察等使使持节澶州诸军事守澶州刺史【干宁三年七月】
　　王抟威胜军节度平章事制　　　　杨钜
　　门下朕闻有国家者内则立四辅以贞百度外则建羣臣以宁八区持吾重权惟此二事其有弼谐之道已溢于简编是期训抚之规更满于方岳中外迭处古今所荣扶危匡国致理功臣金紫光禄大夫门下侍郎兼户部尚书同中书门下平章事监修国史判度支诸道转运盐铁等使上柱国琅琊郡开国公食邑二千户王抟长淮衍庆维岳降神抱文行忠信以饰身范珪璧琮璜而为器动多伟节言必匪躬自践歴清华汪洋令望左垣蹇谔之称凛然古风右掖丝纶之功垂作雅诰嗣后恤刑着効作赋推能陟于梅霖掌我金谷果罄致君之道无惭出相之门忠谋必成茂绩仍举朕念于越久罹凶灾狂童既平疲俗未泰是思被我寛政进之皇风厚其浇漓涤彼污染再造其任求才惟艰辍于三台先以十乘不改岩廊之任用资垣翰之光于戯阻于重江负于沧海号称殷厚属为剽轻虽兵革乍销而闾井犹抚循之理可不慎诸副吾任贤俟尔报政可检校户部尚书同中书门下平章事散官勲如故充威胜军节度浙江东道管内观察处置宣抚等使使持节越州诸军事守处州刺史【干宁三年八月】
　　独孤损静海军节度平章事制
　　门下凝庶绩而厘百工峻列藩而屏中夏中外迭处朝廷旧规乃眷交州是为奥壤我辍良辅时谓当仁银青光禄大夫户部尚书兼门下侍郎同中书门下平章事监修国史判度支上柱国河南郡开国侯食邑一千户独孤损德参瑞玉贞配兼金鬱为君子之儒雅得大臣之体先皇帝爰徴有旧委以钧枢燮调而四序无差献纳而万邦取则昨者大礼虽期于七月丰财未贡于九州但抱焦劳莫克负荷而尔适当重任颇竭宏才因山之制俄然执绋之仪必备事君罄节来工收功所宜行酬赏之恩罢繁难之任登于揆路陟以师坛用示奨酬勉化理服我休命往惟钦哉可检校尚书右仆射同中书门下平章事兼安南都防充静海军节度使安南管内观察处置等使散官勲封并如故【天祐二年三月】












　　唐大诏令集巻五十四
　　钦定四库全书
　　唐大诏令集巻五十五
　　宋　宋敏求　编
　　大臣
　　宰相
　　罢免上
　　长孙无忌开府仪同三司制
　　李靖特进制
　　魏征特进制
　　王方庆麟防监修国史制
　　姚元之相王府长史制
　　张説停中书令制
　　源乾曜停侍中制
　　裴耀卿张九龄尚书左右丞相制
　　陈希烈太子太师制
　　吕諲太子賔客制【阙】
　　姜公辅太子左庶子制【阙】
　　李勉太子太师制
　　卢翰太子賔客制
　　崔造太子右庶子制
　　卢迈太子賔客制
　　赵宗儒太子右庶子制
　　郑珣瑜吏部尚书髙郢刑部尚书制
　　郑余庆太子賔客制
　　郑絪太子賔客制
　　李藩太子詹事制
　　权德舆礼部尚书制
　　韦贯之吏部侍郎制
　　李绛礼部尚书制
　　罢免上
　　长孙无忌开府仪同三司制
　　昔东汉功臣莫任机揆西京戚里或存退让故能长守富贵不惧危殆尚书右仆射齐国公无忌神识清举风彩凝映贤戚之望朝野所推比轩禁不虞衅生虑表仓卒之间厥功以茂自居枢要声实弥逺然以椒掖之亲处权衡之地深知止足有戒满盈収袵之请言辞恳切宜遂其心以励贪竞可解尚书右仆射仍进散位开府仪同三司【贞观二年正月】
　　李靖特进制
　　髙秩厚礼允属茂勲贵德崇譲用光彝典尚书右仆射代国公靖器识恢风度宏邈早申期遇夙投忠欵宣力运始効绩邉隅南定荆扬北清沙塞皇威逺畅功业有成及参闻政本职重端副绸缪翌赞勤劳宴绩知无不为嵗寒弥厉既懐冲挹以疾固辞表疏恳至情理难夺烦以吏职有乖养贤宜加优宠申其雅志可特进勲封如故并赐物一千段尚乘马两匹禄赐国官府住及亲事帐内防阁等并依旧给患若少瘳每三两日至门下中书平章事患若未除任在第摄养【贞观八年十二月】
　　魏征特进制
　　留侯名相济北之志巳髙防傅人师东都之迹弥逺后进仰其遗烈前防以为美谈谅可以砥节励行化俗风者也左光禄大夫侍中郑国公魏征器识沉敏轨仪详整文史优赡学业该通自参赞机衡绸缪帷幄知无不为心力备尽格言弗隠正议日闻一德载宣四聪斯达实赖嘉猷用襄治道而深执谦逊志懐冲逺词诚恳切良用怃然杼柚于懐屡移气序而固陈丹欵义在难违今便申其雅志以成厥美可特进封如故仍知门下事朝章国典参议得失自徒流以上罪详事奏闻其禄赐及国官防阁等并同执事【贞观十六年册】
　　王方庆麟防监修国史制
　　鸾台芸阁秘文蓬山奥府是为国重尤切帝艰银青光禄大夫行凤阁侍郎同鸾台平章事上柱国石泉县开国子王方庆钟鼎髙门簮缨旧徳学富今古才优舒向自参机宻亟改寒暄蹇谔之风不忘于献替谦挹之美屡陈于衰疾西垣掌事虽借谟猷东观属词更资通博宜掇凤凰之省俾缉麒麟之署可麟防监仍监修国史勲赐如故主者施行【圣歴元年八月】
　　姚元之相王府长史制
　　忠为令徳孝乃天经义着君亲道存敬爱其或兼者可不美欤银青光禄大夫行凤阁侍郎兼检校相王府长史同凤阁鸾台三品姚元之自掖垣趋走廊庙谋猷竭忠尽诚谠言正议始终无替益以多近以母氏衰老情兼喜惧在休沐之期阙晨昏之礼乞解所职以就闲养外奏内请志剀词勤宜遂恳请用敦孝道睠彼藩邸髙选经佐俾従梁苑之游以致潘园之乐可行相王府长史一事巳上并同三品【长安四年六月】
</div>
    <div class="pagination">
<a href="唐大诏令集_page29.html">上一页</a><span>...</span><a href="唐大诏令集_page25.html">25</a><a href="唐大诏令集_page26.html">26</a><a href="唐大诏令集_page27.html">27</a><a href="唐大诏令集_page28.html">28</a><a href="唐大诏令集_page29.html">29</a><span class="current-page">30</span><a href="唐大诏令集_page31.html">31</a><a href="唐大诏令集_page32.html">32</a><a href="唐大诏令集_page33.html">33</a><a href="唐大诏令集_page34.html">34</a><a href="唐大诏令集_page35.html">35</a><span>...</span><a href="唐大诏令集_page31.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
