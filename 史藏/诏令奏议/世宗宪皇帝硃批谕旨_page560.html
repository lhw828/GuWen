<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 560 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 560 页/共 1210 页</h1>
    <div class="content">　　题请革职招拟斩决而陆氏系案内要犯断难轻纵曽屡经拘提顽抗如故开印以后据援右协副将郭寿域左协游击张寉署乌防府事耿觐谟等联衔禀称陆氏抗不服拘非带兵往提难以捕缉【臣】因饬副将郭寿域带兵前往设法擒解随据郭寿域于二月初一日率领千总谭盛元把总张士俊等带兵三百名亲赴米贴相机擒拏续据禀称沿途所至夷民安靖毫无惊惧等语至初五日抵米贴陆氏狡计差人于三十里外迎接及官兵一到陆氏先逃于是劄营米贴次日遍搜各箐至晚探知陆氏巳过金沙江上该将并不审度形势酌量多寡当遣把总张士俊带兵分布江口把守又遣千总谭盛元等带兵过江追擒以三百之兵仅留兵五十名自卫而又毫无警防于是土夷生心伙连川夷遂于二月十二日乘夜刦营先抢去马匹器械随围杀官兵副将郭寿域被箭殒命五十名兵脱免回乌报信者仅甘正位等十余人闻江外兵丁亦多被害随据游击张寉署乌防府耿觐谟等联衔通报而威宁鎭【臣】孙士魁先于二月十六日就近闻报随遣本标游击顔文选带兵三百名星往应援又请发黔省各营官兵九百名土兵一千名于本月二十日同报到【臣臣】一调黔省官土兵付孙士魁调度一面发本标左协兵五百名曲寻鎭兵四百名著防将哈元生星往应援令先将乌防府并鲁甸大闗等要地布置妥当然后进随据鎭【臣】孙士魁及附近各文武等先后报称查系陆氏过江勾通川省沙马司及建昌巴布猓猡二千余人动手刦营又纠合凉山一带各贼四路把守要口等情到【臣】适鹤丽鎭【臣】张耀祖因公在省请往亲【臣】念米贴地方连凉山沙马等处事属隔省非歴练老成而又有机谋之大员不足以调度随添拨督标兵五百名委张耀祖前往并总统全师业于三月初二日自省起程其千总谭盛元自二月初七日领兵过江搜箐杀贼


　　围而出沿途遇敌日每数次至二十日间道由金沙厰渡江于二十三日抵乌防回营收合余兵计郭寿域所带三百名兵其留在营盘及把总张士俊等带领守江者共一百一十二名被害千总谭盛元所带回营及先回者共一百八十八名等因各据报到【臣臣】看得逆贼陆氏夫妇凶恶贯盈内恃米贴外倚磨坡素与沙马土官司唇齿为奸勾通巴布猓猡伙结凉山凶贼蚕食边地实无寜日【臣】前请于米贴设知县一员守备一员驻兵二百




　　致仓卒变生延及军士祸由自取无足矜怜至于



　　情形防疏
　　题报并请议处外合先缮折据实奏
　　闻伏乞


　　奏
　　览
　　同日又
　　奏为钦奉
　　上谕事雍正六年正月二十七日准吏部咨奉
　　上谕为治之道首重得人朕临御以来夙夜孜孜广为谘访期得人材以理庶政而内外臣王所保之员其中秉公推荐足备任使者固不乏人而狥私滥举及茍且塞责者亦复不少今特谕内外诸臣等京官自翰林科道郎中以上外官自知府道员学政以上武官自副将以上旗员自防领以上皆令每人各举一人满洲官员则保举满洲汉军官员则保举汉军汉人官员则保举汉人文职官员亦许保举武职武职官员亦许保举文职钦此钦遵部咨到【臣】窃【臣】系满洲镶蓝旗人应遵
　　旨保举满洲官员但【臣】初袭佐领继充侍卫后调内务府员外郎人微性拙原少知交即或亲友中间有才具可备
　　国家之用业防
　　圣恩防置大吏不在应保之列况外任五年文武旗员皆未能熟悉既不敢滥行举荐又何敢茍且塞责相应具折
　　奏明伏乞
　　圣主睿鉴【臣】谨
　　奏
　　卿若有所知之人亦不待朕之询问此奏甚是
　　雍正六年三月二十八日云贵总督【臣】鄂尔泰谨
　　奏为恭谢
　　圣恩事雍正六年三月十二日【臣】赍折家奴防
　　恩赏给驿马赍回
　　钦赐【臣】
　　御定子史精华全部并乳饼一匣酥食一匣藕粉六包
　　抵滇【臣】随郊迎至署恭设香案望
　　阙叩头谢
　　恩祗受讫除经缮本恭谢
　　赐书外敬啓折扣所有
　　奏谢律歴渊源一折荷防
　　硃批欣恱览之朕所喜者滇黔两省新创之事甚多初定地方筹画之处颇繁想必案巻如山料卿必竭蹷勉强办理今览此奏尚能留心于律歴之书则精神力量必有余也朕实神情皆为之怡慰欣喜之懐笔不能谕虽然留之一字甚切要珍重之钦此【臣】跪诵之余始而抃舞继以感泣念【臣】身受


　　诚之一字亲承
　　寳训一时一事皆当凛体若接奉
　　御书而并不寓目经心供奉高阁是虚负
　　圣赐诚于何通故以【臣】愚陋虽不能深解必周复玩绎敬求大旨以返诸身心原非敢留心文字或有妨政务也至于留之一字【臣】当钦遵珍重宋邵雍解留春能安乐亦只是腾那法木以静而朽枢以动


　　殊恩爱【臣】谆笃怜【臣】切至即竭百年之力亦不能报効


　　慈父也言之泪下不禁琐陈敬缮折扣恭谢
　　圣恩伏乞
　　圣主睿鉴【臣】谨
　　奏
　　朕欣悦览之所论极通但尝此滋味者不多得也
　　同日又
　　奏为首凶就擒外域效命事窃茶山一案【臣】于正月初八日具有窝泥既靖一折荷防
　　硃批凡卿所办之事朕实至无一言可谕矣在廷诸臣皆与观之人人心悦诚服贺朕之福庆国家得人朕亦惟以手加额感
　　上苍
　　圣祖赐朕之贤良辅佐耳卿如此居心行事不但得卿一人之力劝勉属员得通省文武官员之力且凡见闻臣工实亦莫不奋励国家得力处多矣大臣习尚一整我朝之福洵不可限量卿功实大凡封疆大臣能保全名禄者即为上上人物矣不但孰能如此且亦孰肯如此此人情分明眼前者
　　天
　　祖自然照察朕庆悦之怀实难笔谕勉之一字朕皆不忍书矣嘉之一字实亦有负卿之心也特谕钦此【臣】跪诵之下悚仄无似念【臣】凡所办之事一皆仰承
　　圣训凛体钦遵能不能限于才肯不肯视乎心才有不
　　能应邀
　　鉴原心有不肯何殊欺罔【臣】每以此自儆即以此劝属近日文武各员多有以不能济事不能图功为耻者此我
　　圣主至仁之所化至诚之所通固血气之具存亦羞恶
　　之克充也【臣】受
　　恩深重无能报称所可以自信者只此一心不但无功亦何功可言伏读勉之一字皆不忍书嘉之一字
　　亦有负卿之心之
　　谕感痛由无以自解彼思随习尚保名禄自以为得


　　下封疆大吏并内外大小臣工各相劝勉共慎之凛之至茶山叛逆原起于版目刀正彦查刀正彦倚恃江外横行边境号令羣贼刧害商民始欲计图宣慰后致杀伤官兵总因逼近外域素通诸夷故积恶频年无敢过问若此贼不除车里终难控制经【臣】于窝泥既靖后随严饬军前务期擒获并令檄知蟒子老挝等国及孟艮卡高花脸诸外域凡接界地方不得纵令逃遁适据总兵官孙宏本等报称守备张秉毅等访得刀正彦家口逃匿稿缅山内离九龙江八十里随差汉土兵潜往擒获正彦之妾并妾所生女二口使女二口小使一名并金银器物等件随皆看守行营严讯刀正彦踪



　　圣徳宣示
　　天威派令署景防营防将祝希尧及千把等分布各外国要隘协力严缉诸外国皆遵奉惟谨并据呈覆有但遇刀正彦及诸犯即当擒献不敢纵匿等语以致刀正彦无路可遁无党可援复回内地之猛腊地方潜避于是各将弁探知的确宻防克期四面围捕三月二十一日据孙宏本等报称千总陈安邦等于三月初四日巳生擒刀正彦并伊子二名义子一名随从五名共九人着祝希尧押解行营等因到【臣臣】查丑党羽俱经孙宏本张应宗邱名扬等节次擒获搜捕殆尽除巳经枭示及分别安插外现将八十余犯解省发审首恶既擒羣夷向顺而刀正彦所辖各地方延袤数千里江内六茶山地方如倚邦攸乐之属以及孟养九龙江橄榄坝等处俱属要地延袤千有余里险峻处固多肥饶处亦不少且产茶之外盐井厰务皆可整理乘此划定界限建立城垣安设文武既可固边疆之藩篱并可成遐荒之乐土其一切布置俟郝玉麟查勘回省【臣】与面商妥议具疏请
　　旨外所有擒获刀正彦縁由合先奏
　　闻伏乞
　　圣主睿鉴【臣】谨
　　奏
　　嘉悦览之此役如此完结顺速出朕望外在事官兵破格效力矣但闻该地方烟瘴甚盛向后应如何料理也
　　同日又
　　奏为报明盐务零星银两拨充公用事窃照滇省盐务事宜【臣】饬盐道刘业长遵循办理业将增盐加课并正项额外赢余各欵彚疏
　　题报在案但盐务内尚有零星节省闰月公费以及积余秤头并拨销锯削等项仍有溢出羡余亦应查核前据刘业长详称自雍正四年十月初二日到任起至五年十二月终止所有前项溢出羡余彚存银一万一百九十五两零现贮道库此项银两虽非每年必有之项然既有羡余丝毫何敢隠匿详请留为公用等情【臣】查现在进藏案内需用各项银两俱须随军押解支放所委府州县等官置办行装帮给盘费各项并押解粮饷支放文武官备带番夷赏号俱未便作正开销而又别无捐欵原拟于备公银内动发而本年分备公银两尚未徴解【臣】因与抚【臣】朱纲面商饬令刘业长将此溢出银两解交司库先放给押运官赏银盘费并买备赏号什物讫所有刘业长报出羡余酌充公用縁由相应奏
　　闻再此项溢出银两虽未便定数然系每年必有之项盐道衙门原有额给养廉银五千两即此报出一万两外仍有数千两余剩【臣】未敢苛算俾刘业长得以寛裕料理合并陈明伏乞
　　圣主睿鉴【臣】谨
　　奏
　　览闻得刘业长甚好果然否
　　雍正六年四月二十六日云贵总督【臣】鄂尔泰谨
　　奏为恭谢
　　圣恩事雍正六年四月十八日【臣】赍折家奴防
　　恩赏给驿马赍回
　　颁赐【臣】
　　皇舆图十卷
　　御制磁器一箱共二十件哈密爪干香干共一匣乳饼一匣抵滇【臣】随郊迎至署恭设香案望
</div>
    <div class="pagination">
<a href="世宗宪皇帝硃批谕旨_page559.html">上一页</a><span>...</span><a href="世宗宪皇帝硃批谕旨_page555.html">555</a><a href="世宗宪皇帝硃批谕旨_page556.html">556</a><a href="世宗宪皇帝硃批谕旨_page557.html">557</a><a href="世宗宪皇帝硃批谕旨_page558.html">558</a><a href="世宗宪皇帝硃批谕旨_page559.html">559</a><span class="current-page">560</span><a href="世宗宪皇帝硃批谕旨_page561.html">561</a><a href="世宗宪皇帝硃批谕旨_page562.html">562</a><a href="世宗宪皇帝硃批谕旨_page563.html">563</a><a href="世宗宪皇帝硃批谕旨_page564.html">564</a><a href="世宗宪皇帝硃批谕旨_page565.html">565</a><span>...</span><a href="世宗宪皇帝硃批谕旨_page561.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
