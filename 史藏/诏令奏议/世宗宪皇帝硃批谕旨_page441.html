<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 441 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 441 页/共 1210 页</h1>
    <div class="content">　　皇仁矣爲此谨
　　奏
　　所奏是候另有谕防
　　山西布政使【臣】蒋泂谨
　　奏爲恭报晋省甘雨普霑事窃照晋省现在二麦盈野全资雨泽今于三月初五日太原府得雨二寸十一日又得雨三寸霡霂滋润麦苗长发旋据各属报到俱于初五初八十一等日得雨或二三寸四五寸不等其平阳蒲州泽州三府及解绛二州各地方俱报得雨十分霑足正际望雨之时获此甘霖之沛髙原下隰麦穗盛长丰收可必其种植秋禾之地亦渐次播谷万姓莫不额手所有雨泽普霑情形理合缮折奏
　　闻仰慰
　　睿怀伏祈
　　圣鉴谨
　　奏
　　京城左近微觉干旱朕深以爲虑兼爲山陜系念昨据查郎阿之奏今览尔所报两省均获霑足朕之忧怀减除一半矣
　　山西布政使【臣】蒋泂谨
　　奏爲恭报时雨普遍霑足事窃晋省三月十一日以前得雨日期分寸经【臣】具
　　奏外兹太原府省城复于三月二十四五两日得雨四寸二十七日得雨四寸四月初一日得雨三寸初四日得雨六寸又据各府州县陆续报称俱于是数日得雨二三寸四五寸六七寸至一尺不等正在缮折间省城于初七日又得雨六寸通省时雨普被优渥霑足二麦发荣茂盛自必十分丰收髙原下隰百谷皆及时播种万姓歌咏太平莫不感戴
　　圣泽【臣】曷胜欢忭之至理合具折奏
　　闻谨
　　奏
　　晋省时雨普被曷胜欣慰览奏不禁以手加额大朔二府草束折价一折交发廷臣密议候覆到有防
　　山西布政使【臣】蒋泂谨
　　奏爲恭报晋省二麦丰收分数仰祈
　　睿鉴事窃本年晋省入春以来雨泽霑足二麦蕃滋今际收获之期各属俱陆续报到通省十分收成者八十余处九分者十五处八分者止十处询之农夫野老咸称数十年未有之丰穰比户盈宁皆仰荷
　　圣主福泽至见在膏雨时施秋禾尤倍常茂盛所有各属二麦收成分数另折分析恭呈外谨此奏
　　闻仰祈
　　睿鉴谨
　　奏
　　览奏二麦分数朕怀深慰但勉诚敬公忠
　　上天之锡嘉应朕可力保若稍懈肆则恐难预必矣将朕此谕令抚臣石麟知之其共加黾勉可也
　　山西布政使【臣】蒋泂谨
　　奏爲奏明事窃【臣】接奉部文办理各案军需【臣】与抚【臣】石麟详细酌议星速料理查城守尉察库领兵三百名前赴宁夏驻防摘调采买马一千余匹俱巳交收足额定于本月十八日起程讫又巴尔库
　　尔筑城器具四万五千余件分派各州县制造俱经齐全于本月十三四五等日陆续委员运赴军前交投又制办壮帽一千顶棉褂一千件于本月初十日造完十三日委官起解又抚标游击茅典等领兵一千五百名赴甘州听调摘调马一千五百匹采买骑马驮骡三千匹亦已齐僃现在督催各州县解赴太原大同二镇交收给发兵丁起程又摘调营马一千九百八十匹采买马二百九十八匹赴临洮府餧养亦已陆续解送讫凡此军务皆仰蒙
　　皇上天恩赏赐优渥官兵莫不踊跃奋往一应采买寛裕给发是以遵奉办理俱各全僃惟解陜马三千匹见在各处采买合并声明理合具折奏
　　闻伏祈
　　睿鉴谨
　　奏
　　候另有谕防命大学士等由内阁颁发
　　山西布政使【臣】蒋泂谨
　　奏爲恭报晋省得雨情形事窃山西地方入夏四五两月雨泽均各霑足六月迄今尤田间颙望之时查据各属虽节次报于六月初三十三二十一等日得雨犹未均敷惟二十八九等日则称霑足者甚多太原府省城于六月初四十七二十九三十等日各得雨三四寸七月初六日得雨五寸亦复普徧初八日又复得雨甘霖叠沛仰荷
　　圣主恩膏亿兆额手所有见在得雨日期情形理合缮
　　折奏
　　闻仰祈
　　睿鉴谨
　　奏
　　夏雨及时情形以手加额览之
　　山西布政使【臣】蒋泂谨
　　奏爲密奏事窃惟总兵爲专阃重寄而云朔尤边疆要镇操防弹压全在强干廉明今大同镇【臣】徐起鳯怠于训练营伍未能整饬遴拔兵弁人言亦未允服边疆折冲之任似非所长此非【臣】所应言缘从边疆紧要起见不敢不行密
　　奏仰祈
　　睿鉴谨
　　奏
　　所奏是徐起鳯于初用时已觉其庸平料难胜大同要任候朕酌定有防
　　山西布政使【臣】蒋泂谨
　　奏爲恭报晋省秋禾丰收分数仰祈
　　睿鉴事窃山西地方夏秋雨泽霑足田禾丰茂经【臣】具
　　折奏
　　闻外兹百谷登场之际查据各属陆续报到分数十分者居其大半余亦九分八分其称七分者仅一州十二县比户顶戴
　　圣泽欢声载道【臣】额手之下欣忭弥深所有各属收成
　　分数谨分析另折恭呈外理合奏
　　闻仰祈
　　睿鉴谨
　　奏
　　览晋省秋收分数曷胜欣慰
　　山西布政使【臣】蒋泂谨
　　奏爲奏
　　闻事窃晋省地方入春以来查据各属报于正月初二初三及十九二十等日得雪潞安宁武泽州蒲州等府属及保徳州解州代州等处各称三四寸五六寸不等朔平府属之朔州则称一尺有余太原府属之岢岚州兴县称于十九日得雪仅二寸三寸不等【臣】深以入春雪泽微少及尚未普遍爲虑但查上年九月十月间合属俱得深透雨雪早寒凝结入春尚未融化土膏犹润而晋省二麦春种居多惟以二三月得雨爲及时【臣】僃员地方敢不仰体
　　皇上敬
　　天勤民之至意悉心访察虔谨修省所有晋省春雪及见
　　在情形理合具折奏
　　闻仰祈
　　睿鉴谨
　　奏
　　朕正爲此日夜焦虑当防诚祈祷并竭力省察吏治刑狱以挽回
　　天意庶可望春泽之普降也敬之毋忽
　　山西布政使【臣】蒋泂谨
　　奏爲奏
　　闻事窃晋省所属本年正月间及二月初二初五并十九日太原府省城得雪情形【臣】节经折
　　奏外伏查十九日得雪沾被甚广续据太原汾州大同宁武朔平辽州沁州平定忻州代州保徳各府州所属俱报于十九日得雪三四寸至六七寸不等大同与繁峙两县则八寸至一尺有余平阳潞安泽州吉州隰州各府州属俱报于十九日得雪一二三寸至四五六寸不等惟蒲州解州绛州所属据报于十九日得雪一寸二寸不等随查二月初二初三等日得雨处所惟该府州属爲均徧现在麦苖发生土膏滋润又平阳大同宁武府属之灵石天镇阳髙神池并忻州据报于二十二三四


　　丑时太原府省城又得甘雨三寸有余现未晴霁容各属报到再行具
　　奏外所有全省得雪普徧省城得雨情形日期理合具折奏
　　闻仰祈
　　睿鉴谨
　　奏
　　览雨雪接续情形实慰朕怀
　　山西布政使【臣】蒋泂谨
　　奏爲恭报全省雨雪普徧霑足事窃晋省自本年正月二月及三月初四五日各得雨雪情形经【臣】节次
　　奏报外兹于三月初十十一两日太原府省城共得雨雪一尺八寸有余【臣】随飞查各属续据太平大潞汾朔宁泽蒲九府辽沁平忻代保解绛吉隰十州各所属飞报于初十十一十二等日各得雨雪自八九寸至一尺七八寸不等合省东西南北各府州统计皆十分霑足深透宿麦倍加滋长百谷遍地播种而市集米粮云集粮价亦渐平减万姓莫不踊跃欢呼咏歌
　　圣泽所有全省雨雪普被霑足情形理合具折奏闻仰祈
　　睿鉴谨
　　奏
　　览奏曷胜欣悦之至
　　山西布政使【臣】蒋泂谨
　　奏爲甘雨叠沛全省霑足事窃查三月十二日以前晋省所得雨雪普被霑足情形经【臣】恭折
　　奏报外续据太原平阳等九府辽沁等十州各属申报于三月二十七八两日各得雨四寸至六七寸不等【臣】正在彚
　　奏间兹于本月初四日太原府省城自酉时起雷雨滂沱至初五日巳时四野均沾十分深透当此百谷滋生之时甘雨应期屡沛
　　圣泽涵濡靡不普徧优渥万姓踊跃欢呼【臣】曷胜额手
　　称庆理合具折奏
　　闻谨
　　奏
　　晋省雨泽如此霑足麦禾均可无虞矣朕怀深慰
　　山西布政使【臣】蒋泂谨
　　奏爲恭报全省雨泽事窃查晋省从前得雨情形经【臣】具折
</div>
    <div class="pagination">
<a href="世宗宪皇帝硃批谕旨_page440.html">上一页</a><span>...</span><a href="世宗宪皇帝硃批谕旨_page436.html">436</a><a href="世宗宪皇帝硃批谕旨_page437.html">437</a><a href="世宗宪皇帝硃批谕旨_page438.html">438</a><a href="世宗宪皇帝硃批谕旨_page439.html">439</a><a href="世宗宪皇帝硃批谕旨_page440.html">440</a><span class="current-page">441</span><a href="世宗宪皇帝硃批谕旨_page442.html">442</a><a href="世宗宪皇帝硃批谕旨_page443.html">443</a><a href="世宗宪皇帝硃批谕旨_page444.html">444</a><a href="世宗宪皇帝硃批谕旨_page445.html">445</a><a href="世宗宪皇帝硃批谕旨_page446.html">446</a><span>...</span><a href="世宗宪皇帝硃批谕旨_page442.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
