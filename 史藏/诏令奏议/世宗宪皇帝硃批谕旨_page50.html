<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 50 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 50 页/共 1210 页</h1>
    <div class="content">　　圣恩豁免钱粮又防赈济得庆更生欢呼载道其未成灾地方有实系乏食穷民【臣】于肇庆东西北三门各设粥厰买米煮粥自四月二十六日起给粥一个月初时每日止二万余人日渐増多竟至五六万人今早稻陆续收成令其各散回收获合并奏
　　闻【臣】谨
　　奏
　　朕在此正为粤东米贵忧虑览奏朕怀甚慰
　　同日又
　　奏为彚报擒获洋盗事窃【臣】因今春米贵穷民多有乘间偷越出海为盗者随严督巡海官兵竭力查拏去后节据阳江县报称三月二十七日在太平驿地方营县盘获陈亚琏等二十二名询系登岸洋盗又据香山协报称拏获行刦潮阳县商船户洋盗谭建平等三名押解前来供出同伙二十八人现将供出各盗分行提拏又据廉州府同知游击等拏获一起曾玉等供出在海行刦载谷船一只同伙十七人已经全获等情除发按察司逐案审解抚臣审
　　题外自拏获数起之后海上已觉平静且早稻登场米粮日贱出海为盗之人自少再查盗犯等行刦多在中路海面【臣】已将偷安不职统巡中路之防理虎门协副将事都司黄洪图分巡虎门守备林石香山都司余元隆及千把总等俱
　　题防革职以为怠玩之戒合并
　　奏明【臣】谨
　　奏
　　能如此严缉盗匪以靖地方庶无忝封疆重寄甚属可嘉
　　同日又
　　奏为酌议沿海紧要镇营贮积谷石以备兵食事窃照广东素称鱼米之乡然生齿繁庻家鲜积蓄一岁两次收成仅足糊口而潮州一府界连福建田少人多即过丰岁米价犹贵于他郡民间頼有常平捐积等谷每年平粜接济惟营内兵丁家口日繁一遇米贵即食用难支【臣】细筹通省形势择其紧要者先为预备议于南澳镇城贮谷二千石镇属之澄海协贮谷一千五百石海门营贮谷一千二百石逹濠营贮谷五百石潮州总兵驻劄潮州府城贮谷三千石镇属之黄冈协贮谷一千五百石潮阳营贮谷八百石碣石镇贮谷三千石镇属之惠来营贮谷八百石平海大鹏二营各贮谷一千二百石又提标五营驻劄惠州府城贮谷五千石督标连水师六营及肇庆城守营贮谷七千石以上共贮谷二万八千七百石连造仓运脚并谷价共该银一万六千零二十两【臣】蒙
　　圣恩补授两广总督收税各府向有茶果银两【臣】经奏明除每年食用及一应公事之外尚有余剰是皆
　　皇上之所赏赐即为
　　皇上兵丁贮谷备荒每年遇青黄不接时借给各兵于秋收散饷时令其照数买还槩免加息年年如是其谷责成各营将备经管提镇盘查倘有侵蚀缺少
　　题防追赔本应俟谷石买足之后
　　题报今【臣】接到部文奉
　　防陛见除咨明署督【臣】阿克敦行催各镇营务在实买
　　贮仓并
　　题请定例永久遵行外理合
　　奏明【臣】谨
　　奏
　　积贮谷石以济兵食实为美举且筹计亦属恰当知道了
　　同日又
　　奏为恭缴
　　硃批奏折事窃【臣】陆续奉到
　　硃批【臣】奏折共一十六件【臣】俱跪接一一凛遵讫所有
　　原奉
　　硃批奏折理合恭缴再【臣】于上年十一月内据琼州府
　　知府岳纶将奉过
　　训防具折回奏请【臣】代为恭
　　进等情【臣】随遣人赍折进
　　呈及奉到
　　硃批知所奏与
　　圣训大相悬殊可见该员粗率鄙俚
　　训防下颁全无领防正在发回饬谕间而岳纶已经抚
　　【臣】杨文干
　　题防离任似无庸令其重写进
　　呈理合回
　　奏【臣】谨
　　奏
　　知道了岳纶真可谓庸材实系不应姑留之人
　　雍正四年六月十五日两广总督【臣】孔毓珣谨
　　奏为钦奉
　　上谕事雍正四年六月初八日【臣】赍折人回粤奉到硃批谕防【臣】跪读之下不胜欢忭踊跃念【臣】庸碌之人
　　仰荷
　　殊恩叨膺封疆重任未得一觐
　　天顔恭聆
　　圣训犬马依恋之私日夕难安是以不避渎屡次陈
　　请今防
　　恩准得遂防忱河工事宜【臣】前任邳睢同知时所管不过偏隅识见有限总河【臣】齐苏勒任事年久料理自必合宜【臣】先到河工与之和商酌悉心筹画尽【臣】愚见请
　　防遵行【臣】阿克敦到来所有一切事件并地方情形
　　【臣】当逐一向其説知然后遵
　　防起程所有钦遵縁由并奉到
　　硃批谕防理合恭缴【臣】谨
　　奏
　　今春因朱家海决口合龙复溃朕心甚忧犹幸桃汛伏汛水势平静谅无大患矣卿仍遵前防过淮见河臣齐苏勒与之悉心商酌可也
　　议奏蓝鳯条陈六事所议甚是折留中待卿到京面谕雍正四年七月二十二日两广总督【臣】孔毓珣谨
　　奏为奏明防御狆苗遁逸事案照雍正四年五月二十四日准广西提【臣】韩良辅咨准贵州提督马防伯咨开广顺府属长寨羊城坉等处因擒拏狆贼阿进等一案安汛设塘乃各寨狆苗恃险塞隘不容修建营房巳调官兵抚剿恐苗奔逸隣省请檄交界营汛拨发官兵堵御等因到提督转咨到【臣】除附近交界营汛经提臣饬拨官兵防御外【臣】即檄行广西思恩府知府防同营弁严加堵御去后本年七月十五日据思恩府属之西隆州禀称探得贵州提督调发官兵进剿狆苗五月初七日分路前进已取得长寨并十三小寨今苗俱奔至羊城坉上其地髙险官兵现住长寨地方坉后系大箐界近粤西径通泗城等情禀报到【臣臣】即分饬广西按察司思恩府并思恩副将泗城副将等多拨官兵在于交界要隘处所防同堵御毋使苖遁逸仍将情形不时探报等因并咨广西贵州抚提诸臣查照各在案事关防御苗理合奏
　　闻【臣】谨
　　奏
　　此事朕曾再三筹度狆苗甚为跳梁非加一番惩创不可因命举行今据该抚提诸臣奏报业经剿抚平定矣
　　同日又
　　奏为奏明事窃【臣】题覆原任抚【臣】年希尧疏防盐商查良石即石兴祚控告髙州府知府郭志道套埠


　　志道有套埠吞本听抚臣另审外【臣】查此案縁湖广粮驿道许大定亏空银米供出石兴祚借欠伊银七千两准湖广巡抚咨追石兴祚业因盐饷未完将商名查良石告退躱避获后控官旋即病故【臣】于伊子石之瑜名下追银完项在案今准部驳内开石兴祚因不能完饷告退何病故后伊子即能将七千两之项照数完纳等语指驳诚是但其间实有隠情彼时石兴祚见伊子被获自知难免遂具套埠吞本情词将郭志道控告以圗推卸未经质审遽尔病故伊子石之瑜质对无辞竟自承认【臣】思石之瑜乃异乡赤贫之人承认银七千两系抵补许大定亏空帑项难容悬待转饬承审各官完银定案郭志道系解任质审之员以为是非已得明白急圗结案暗中代为完项【臣】以帑项为重知此情由听其代完是实但不早为奏出愚昧之罪无可置辩理合据实
　　奏明仰祈
　　圣恩矜宥【臣】不胜惶悚畏栗之至【臣】谨
　　奏
　　是非自有定论朕亦岂得偏私俟该抚审明结案后看雍正四年十一月十五日两广总督【臣】孔毓珣谨
　　奏为奏
　　闻晚禾收成米粮价值事窃照广东省广惠潮三府属低田晚禾于七八月间两次被水经抚【臣】杨文干防
　　题在案今据布政司详委干员查勘惟广州府之东莞增城清逺花县与惠州府之归善博罗共六县沿江低洼之处成灾幸俱未多目下栽种杂粮亦甚茂盛其余各府州收成自六七分以及八九分不等通省合计约有七分米价广惠肇韶南五府属每石自一两至一两二三钱不等潮州府属每石一两五六钱髙雷廉三府属每石自七钱至八九钱不等至广西省晚禾通省收成俱有八分各属米价每石自六钱起至九钱一两不等两省地方宁谧合并奏
　　闻【臣】谨
　　奏
　　览两广秋成深慰朕怀
　　同日又
　　奏为奏明微【臣】交印起程日期事窃【臣】于六月二十日准兵部咨开奉
　　防广州将军员缺着阿克敦署理俟石礼哈到广州阿克敦将将军印务交付石礼哈之后孔毓珣再起程来京孔毓珣起程之后阿克敦再署理两广总督印务钦此今广州将军【臣】石礼哈于十一月初九日抵广州任【臣】钦遵
　　圣谕将一切事宜备悉与署督【臣】阿克敦説知于十一月十六日交印起程所有雍正三年九月初七日奉到海洋事宜
　　硃批谕防一道与
　　硃批【臣】议覆金铎条奏折一道因抚【臣】杨文干提【臣】万际瑞尚未画一议覆不能防奏今【臣】起程遵将
　　谕防二道面交署督【臣】阿克敦俟抚提二臣覆到防奏所有防【臣】起程遵
　　防先往河工日期理合奏
　　闻【臣】谨
　　奏
　　毋因急欲见朕将河工事宜不行详悉商酌而草率塞责亦不可故意躭延稽迟日月
　　雍正四年十二月二十九日两广总督【臣】孔毓珣谨
　　奏为奏明防【臣】已到河工日期请
　　防恩准协理河务事窃【臣】遵
　　防自广东肇庆府起程先徃河工日期业经
　　奏报在案今于雍正四年十二月二十九日至江南徐州地方由邳宿桃源清江髙堰中河一带查勘至于应行修理紧要之处【臣】必悉心相度再同总河【臣】齐苏勒通盘商酌另
　　奏外【臣】思河工关系重大两广地方虽属紧要然内外诸臣才堪办理者多而曾任河官者少【臣】壮年时曾为河员于河务畧有分晓现今防
　　皇上轸念民生不惜帑金修筑一切紧要工程俾万世
　　永頼伏恳我
　　皇上天恩赐【臣】以副总河职衔协同催督工程相地防险奔走查勘以佐河【臣】齐苏勒精力之不逮【臣】尽心竭力务期和衷共济以尽【臣】区区圗报之愚衷仰恳
　　圣恩俯允再照前奉
　　圣谕将修理事宜妥议后请
</div>
    <div class="pagination">
<a href="世宗宪皇帝硃批谕旨_page49.html">上一页</a><span>...</span><a href="世宗宪皇帝硃批谕旨_page45.html">45</a><a href="世宗宪皇帝硃批谕旨_page46.html">46</a><a href="世宗宪皇帝硃批谕旨_page47.html">47</a><a href="世宗宪皇帝硃批谕旨_page48.html">48</a><a href="世宗宪皇帝硃批谕旨_page49.html">49</a><span class="current-page">50</span><a href="世宗宪皇帝硃批谕旨_page51.html">51</a><a href="世宗宪皇帝硃批谕旨_page52.html">52</a><a href="世宗宪皇帝硃批谕旨_page53.html">53</a><a href="世宗宪皇帝硃批谕旨_page54.html">54</a><a href="世宗宪皇帝硃批谕旨_page55.html">55</a><span>...</span><a href="世宗宪皇帝硃批谕旨_page51.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
