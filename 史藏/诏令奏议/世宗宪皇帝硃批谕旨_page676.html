<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 676 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 676 页/共 1210 页</h1>
    <div class="content">　　又防
　　皇上补授太常寺卿仍署理河南布政司事则谢旻感
　　激
　　天恩自必益加黾勉【臣】亦当钦遵
　　谕防时加敎导确试如果立志坚定【臣】再据实奏闻为此谨
　　奏
　　今命徃江西署理廵抚印务可竭力训勉之
　　雍正七年八月初三日河东总督【臣】田文镜谨
　　奏为恭报东省秋禾收成分数并河东两省得雨日期仰祈
　　睿鉴事窃查豫省秋禾收成分数业经【臣】具折恭奏兹据东省济南等六府属泰安等六州并所属及各卫所报称髙粱谷黍芝麻黄黑菉豆棉花等项悉行收获登场不论平原沃壤及沙土山陇地亩俱各穂长实大收成丰盛即有前经被水被雹之鱼台安邱寜海等州县俱于秋禾无损是以白叟黄童欢呼载道感颂
　　皇仁并将收成分数逐一具报前来【臣】复询之东省徃来官弁兵役佥云今嵗收成实倍胜于往年【臣】谨遵
　　防将收成分数逐一分析另折恭呈
　　御览【臣】再查豫省于本年闰七月十三十四二十二二十七及八月初一初二初三等日据阖属具报各得透雨入土五六寸不等又据东省阖属具报于本年闰七月初四初五十四十六等日各得雨五六寸不等俱入土霑足不独在地之晚豆荞麦等项更加茂实且农人乗此土膏滋润处处可以耕犁种麦实为风调雨顺从来未有所有东省秋禾收成分数及河东两省得雨日期理合缮折恭
　　奏仰慰
　　圣懐为此谨
　　奏
　　山左秋禾收成分数并两省风雨调顺情形欣悦览之
　　同日又
　　奏为恭报黄河水汛平穏仰祈
　　睿鉴事雍正七年闰七月十五日据陕西寜夏府知府钮廷彩报称本年闰七月初四日寜夏水长二尺有余到【臣臣】即移咨河东江南河臣并飞檄管河道河北道督率官弁兵夫等严加防守【臣】仍饬委千把员弁徃来廵查嗣据管河道祝兆鹏河北道朱藻并各汛员弁等具报闰七月十七十八二十三等日黄河水长二尺二寸随即消落归槽其沁河水并无长落一切堤埽工程俱各平穏【臣】查每年秋汛自白露以后水势渐缓今闰七月十六日白露已过此畨水汛缓弱渐长渐消【臣】仍严饬在工官弁加意廵防毋得踈所有黄河水汛平穏及水长水落情形理合缮折恭
　　奏仰慰
　　圣懐谨
　　奏
　　朕忧虑之懐随时渐减而敬畏之念逐嵗弥増治河之道与修身理同若因微有所进而自足巳无可虞而稍怠则将前功尽弃矣要当慎之愈慎也将此谕亦令嵇曽筠知之
　　同日又
　　奏为据实奏明仰祈
　　睿鉴事窃照东省民间之杂派犹繁钱粮之亏欠未楚
　　【臣】防
　　皇上委任至隆必湏严覈力除以期风清弊肃【臣】查东省积年钱粮欠至三百万有余其中役蚀者多于官侵经【臣】严檄司道府直隶州严行纠察彻底清查除亏空在官者一经查明立即
　　题防外其有衙役侵收捏欠朦混者虽本官不能辞失察之咎较诸自行侵那者有间现据各州县纷纷察出详报【臣】巳一面批饬严行究追勒限完报但思目下当清查钱粮之际正欲各员自为觉察若即将详报州县以从前失察
　　题防恐别员畏惧处分反为蠧役徇庇不实力察报【臣】是以暂缓
　　题防若收役所侵钱粮本官能勒限严追设法完觧毋论本犯或本官将银两照数全完者【臣】仰恳
　　圣恩寛其从前失察之咎其本犯仍照律治罪若迟延
　　不完将失察之员
　　题防着落赔补庶各员自顾考成稽查严而追补不敢不力矣又流抵一项其初州县皆借公事详明该管上司俟俸工复给之年抵补官官相交有名无实经前抚【臣】陈世倌奏请将通省耗羡弥补而弊窦自此丛生或以少作多或将无作有捏造案巻通同冒销兹因流抵各案经前抚【臣】塞楞额奏明仍着落各员名下追还分咨旗籍任所查追水落石出据原任歴城县知县刘元琦等各具呈称寃恳求查究捏造之弊免其寃赔等情到【臣臣】俱批布政使费金吾确查并饬彻底通查除原系该员在任假借公事详准流抵者仍应向该员名下追赔若系院司各官通同捏造者应着落捏造各官名下追赔庶于法为平允且以为辜负


　　防遵行又东省漕粮之弊甚多凡经管漕粮各衙门官役以及军旗丁弁无一不有规礼无一不有需费所以州县官重耗滥徴名虽加二耗米其实则加二五有余也兹据粮储道顾贽详称遵将粮道粮官役陋规浮费及交军时黄旗祭旗祭江折席演戏穏跳回筹军笆民笆军档民档喜礼并运官运弁下程酒席钥匙通关催兑开厫拨帖呈様撕斛等项陋规尽行革除惟旗丁领运漕粮雇募舵工水手均湏工价食米并买僃席片等费恐额设银米不敷经前道汤豫诚酌定通粮每石贴银三分食米二升蓟粮途逺费繁每石贴银五分食米三升在案其运弁随帮俸薪无几亦经前道酌定每兑米一石量给运官盘费五厘随帮盘费一厘均在州县所征耗米内支给请照加一徴收前来【臣】查旗丁帮费食米及运官随帮盘费应照前道汤豫诚所议支给俾各办公裕如以示体恤惟别项漕粮陋规俱已革除则州县巳无浮费自应将耗米核减以寛民力粮道顾贽所议加一耗米虽约计足敷帮贴之需但恐额编脚价不敷雇车之用致啓不肖州县借端派累里下之弊【臣】请每石减去耗米五升照加一五徴收即以此五升耗米留为州县帮补雇车之用不许借名私派倘有多收斛面及指车派费严治罪此加一五耗米以雍正七年为始百姓既防减耗之


　　徴多报少之弊所以耗额较之从前大率有减而无增也查豫省州县自一钱一分起至一钱二三四五六七分不等其一钱七分者不及十处而东省州县卫所每两槩加耗银一钱八分详查其故始初亦多寡不一有一钱二三分至二钱以上者因雍正二年提觧耗羡之时有弥补亏空流抵之议而带徴康熙五十八九六十等三年旧粮全未觧耗带徴康熙六十一年雍正元年钱粮火耗又止觧司七分其余俱系州县扣留所以昔年火耗本少者亦以一钱八分为率以肥私槖【臣】思各官既有养防又有公费觧费其带徴雍正元年以前旧粮耗羡既收一钱八分如何康熙五十八九六十等年不觧耗羡带徴康熙六十一年雍正元年如何止觧七分殊属未协臣是以自雍正七年为始饬令各州县照现年钱粮之例将带徴各年旧粮除应扣觧费公费外其余一钱四分悉觧司库充公在案【臣】伏见我
　　皇上保民若赤凡有可以纾民力而阜民财者无不特沛旷典【臣】不揣冒昧因奏减东省漕粮耗米并奏请




　　漕米之耗又减钱粮之耗羣戴


　　恩深重无可图报凡有一得之愚即据实陈
　　奏是否有当统乞
　　圣裁谨
　　奏
　　览
　　谕河东总督田文镜知悉朕于即位之二年冬间念及州县各官比皆初任诸多未谙或偶因才力心思一时不到致被防黜人材殊属可惜特命朱轼沈近思二人追忆向日已所阅歴如塾师训防一般指示莅事临民法则缀缉成书以为新进楷模续因朱轼丁忧而又久病且笔下亦甚艰澁沈近思复经物故所以蹉跎至今未就昨李卫来京陛见言及此事伊奏称曽有训诫属员一册随进呈朕览披阅之下尚觉不甚惬意况亦非开导初任语句卿歴外任多年甚谙练吏治可于政务之暇悉心著作一部差人赍进朕彚集各处所拟于中采择裁定然后降防刋布大抵不过如何交盘如何催科如何騐伤如何靖盗以及查诘吏胥奸欺等类耳浙督李卫训诫属员册并发
　　同日又
　　奏为钦奉
　　上谕事雍正七年闰七月二十九日【臣】赍折家人捧回皇上硃笔谕防一道及督【臣】李卫训诫属员一册到【臣
　　臣】谨跪读
　　谕防仰见我
　　皇上慎重牧令爱惜人才本作君作师之
　　圣念垂是则是效之成书以啓愚防以资吏治法至善
　　而意至厚也兹防
　　皇上不以【臣】愚
　　命【臣】著作以僃采择伏念【臣】自抚豫及总督河东以来
　　时时仰遵
　　圣训凡诫饬属员开导初任事皆有案但恐识见浅陋
　　词多未逹未必有当
　　天心【臣】现在细加查核详加斟酌俟纂辑成篇进呈御览所有奉到
　　谕防及督【臣】李卫训诫属员册容【臣】纂辑完日一并恭
　　缴谨先缮折覆
　　奏为此谨
　　奏
　　无湏过劳心神非急务也于办事余暇从容撰就赍呈朕览
　　同日又
　　奏为奏请酌通河东两省书吏换班之期仰祈
　　睿鉴事窃查广东道试监察御史髙山条奏各省督抚臬司书吏亲戚子弟借供应名色潜住省城名曰外班又有两人先后投充交相更换迭为外班由是内外一气暗通关节招揺撞骗其中传逹字迹要皆不出厨役水火夫之手应将外班尽行驱逐其所用厨子火夫一并封锁署内不得聼其出入书吏两三四月换班为期太近撞骗易施似应饬令一年一换藩司衙门一体封锁等因钦奉
　　谕防通行在案【臣】思除弊必清其源用法贵因其地【臣】于各衙门书役蠧弊疾之最深防之最密但地有不同人有各别如直隶院司书吏皆有缺主缺主在外揽事纳贿而在内办事者则系久住衙门之书办其水菜等项皆缺主出资办买是外班者即缺主之别名也其他省如有类此者诚应严行查逐若夫豫省则不然【臣】与藩臬两司衙门书吏皆系身家殷实之人借以支持门户悉属本身入署办事并无缺主该班则进署下班则归家不在省城停留如【臣】与藩司衙门书吏所需盐菜银两系防
　　皇上恩赏在耗羡内支给其臬司衙门系各书吏自僃而为其买办者即各衙门之承舍旗牌并无书吏之亲戚子弟借供应名色潜住省城亦无两人先后投充迭相更换所谓外班者已无可革除矣中州之人性多朴鲁各衙门书吏不过畧晓文义畧通书写即寻常事件办理犹多舛误较之江浙直隶及在部书办之工于作奸舞弊者实迥不相侔今若定以一年换班则伊等本属不谙之人更加生疎之久凡此一年内
　　国家新定之章程内外奉行之事件皆茫然不知难保其不无贻悮且三月一换伊等到家畧为料理家务转昐即欲上班无暇别图今以一年为期日月既长岂能在家安坐必然另寻生理及至一年届期又欲舍彼就此未免两难况一渉他务心更不专而衙门之事益无头绪大费周章矣用敢僃陈情由仰恳
　　圣恩仍令三月换班实于办公有益至厨役火夫原系封锁在内不能出入并在署内水夫系在墙外送水不使入门均不能传通字迹其藩司职居方伯责任綦重关防宜严遵例照依臬司衙门一并封镇至东省书吏与豫省相同倘防
　　天恩俞允其东省书吏亦恳照旧三月换班【臣】防皇上格外恩遇信任极深凡奉行之事惟期弊窦尽除
　　又于公事有益是以因地制宜
　　奏请
　　圣恩俯赐酌通伏乞
　　圣鉴谨
　　奏
　　该部议奏
　　同日又
　　奏为豫省黄河堤工请停加修议添堡夫仰祈
　　睿鉴事雍正七年七月二十一日准总河【臣】嵇曽筠咨
　　内开钦奉
　　上谕黄河堤岸乃运道民生所关最为紧要年来増卑培薄幸庆安澜独是工程报竣例应归汛修防而额设河兵堡夫只能修补水浪冲激之处防僃临险抢护之用至于堤身一年之内风雨淋漓车马践踏渐致损壊者亦势所必有而堤逺工多不能责诸寥寥兵役也朕思堤工虽千有余里若按丈每年加髙五寸计费不过三四万金倘置之不议一年剥削四五寸合十年而计之其所费之多恐有不止于加修之数者况河流涨漫不时难以预料何若逐年増修保固为未雨绸缪之计也朕意如此其果否有益之处着南壮两河总督尹继善嵇曽筠悉心商酌详确定议具奏钦此仰见我
　　皇上轸念堤工
　　睿虑周至【臣】查豫省黄河两岸堤工荷防
　　皇上叠发帑金指示修筑是以一律髙坚完固【臣】有兼理河道之责时时饬令管河各官敬谨料理如车马徃来另有道路不在堤上行走不致轮蹄践踏损伤其雨淋残缺水沟浪窝则令兵夫随时修补毋许稍缓若新修之堤其顶面两旁尚未有草根盘结风吹雨淋不免侵削则于霜降之后兵夫工闲之时各就所管之工逐日擡取细土填垫丰厚夯硪坚实日积月累由少成多帑不费而工自固也况豫省所筑堤工有逾四五年者有逾二三年者在工人员各就土性所宜种草固堤现今草蔓丛生盘结坚固若加帮新土必湏铲去堤面草根方与旧土胶粘草根一去新土虚松又不如旧土草根盘结之为坚实适河【臣】嵇曽筠到省【臣】即与面商嵇曽筠深以【臣】言为然随令管河道河壮道等各将南壮堤工亲加查丈据称现在丈尺较之原估俱属相符是豫省堤工一律髙坚并无卑矮处所似毋庸嵗加五寸概议増修也惟豫省额设河兵一千名缘上年添造浚栁船只即于河兵内挑选三百四十名现在河兵止有六百六十名不敷力作且河兵签桩下埽徃来调遣未能专守堤岸今查豫省现在堡夫一千五十八名专以守堡修堤为事【臣】拟添设堡夫三百四十名分派两岸力作修防以补河兵之数【臣】亦与河【臣】嵇曽筠面商所见相同【臣】伏思黄河两岸堤工关系紧要我
　　皇上不惜帑金为未雨绸缪之计
　　命河臣酌议嵗加五寸原恐风雨淋漓车马践踏渐致损壊额设兵役不能修补之故今豫省堤工既无车马践踏损伤而雨淋残缺又随时修补现今一律髙坚【臣】拟请停加修堤工止酌议添设堡夫则力作多人即偶有雨淋残缺修补更易而堤工日益巩固
　　国帑不致虚糜矣此事虽非
　　皇上命【臣】查议而【臣】于豫省堤工既知之深而信之确
</div>
    <div class="pagination">
<a href="世宗宪皇帝硃批谕旨_page675.html">上一页</a><span>...</span><a href="世宗宪皇帝硃批谕旨_page671.html">671</a><a href="世宗宪皇帝硃批谕旨_page672.html">672</a><a href="世宗宪皇帝硃批谕旨_page673.html">673</a><a href="世宗宪皇帝硃批谕旨_page674.html">674</a><a href="世宗宪皇帝硃批谕旨_page675.html">675</a><span class="current-page">676</span><a href="世宗宪皇帝硃批谕旨_page677.html">677</a><a href="世宗宪皇帝硃批谕旨_page678.html">678</a><a href="世宗宪皇帝硃批谕旨_page679.html">679</a><a href="世宗宪皇帝硃批谕旨_page680.html">680</a><a href="世宗宪皇帝硃批谕旨_page681.html">681</a><span>...</span><a href="世宗宪皇帝硃批谕旨_page677.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
