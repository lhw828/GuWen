<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 1037 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 1037 页/共 1210 页</h1>
    <div class="content">　　特颁恩命追赠礼部尚书【臣】父【臣】廷仪叠防
　　圣恩擢至刑部尚书【臣】以弱质菲材复防
　　圣恩督学山西叠
　　赐陞擢【臣】一门三世仰荷
　　高厚洪慈
　　恩同覆载涓埃未报正切悚惶今【臣】父【臣】廷仪又防特恩加太子少傅【臣】任满之时又奉
　　恩命管理山西廵察事务受
　　恩深重感悚难名惟有共加勉励矢竭愚诚以图少报圣主天地生成之恩于万一耳谨此具折恭
　　谢伏乞
　　睿鉴谨
　　奏
　　览尔奏谢知道了益当加勉自励以期无忝厥职雍正八年五月初十日翰林院侍读管理山西廵察事务【臣】励宗万谨
　　奏为奏
　　闻縦容家人衙役讹税诈赃复用酷刑立毙民命之县
　　令事窃【臣】奉
　　命廵察山西至太原县地方访得知县龚新于本年二月间有阳曲县民续其先在太原县买有白布二半疋例不上税经过该县市口有该县收税家人周姓同快手贾荣口称漏税即将续其先锁至詹文魁店内共吓诈大钱七百文布二半疋犹未饱欲又复勒要钱四千文续其先无力应允周姓等即将续其先以漏税禀县知县龚新随差拏续其先到县竝不查问布疋多寡果否漏税即用大板重责三十板复用大枷枷出以致续其先即日殒命尸弟续其盛虽在司府等衙门具呈未见深究似此残酷劣员【臣】既访闻确实不敢隐匿谨据实奏
　　闻伏乞
　　圣主睿鉴谨
　　奏
　　言之抚司严行查究
　　雍正八年十一月十六日翰林院侍读革职仍留山西廵察之任効力赎罪行走【臣】励宗万谨
　　奏为恭谢
　　天恩敬陈愚悃事窃【臣】轻浮躁率自蹈重愆经抚臣具
　　折防奏仰防
　　圣恩不即罢斥留任効力赎罪又经抚臣具疏
　　题防复荷
　　圣恩令【臣】明白回奏【臣】闻
　　命之下感激惶愧顶戴
　　鸿慈高深莫喻除遵
　　旨恭疏明白回奏外嗣后惟有敬凛
　　训旨益加谨愼实心效力以赎前愆断不敢挟私苛索
　　分外生事致负
　　圣主教诲矜全之鸿恩耳所有微【臣】感激愚诚谨缮折
　　奏
　　谢伏乞
　　皇上睿鉴谨
　　奏
　　尔虽具疏回奏尚未防朕宽免之旨事未了结何便具谢恩之奏耶
　　同日又
　　奏为奏
　　闻河津县歴年冲塌地亩竝村庄民舍数目亟请疏濬淤沙以安民生事窃查绛州属河津县西南一带地方逼临汾黄二河每当夏秋水长之时所有近河村庄田亩庐舍多因水刷沙岸恒有侵防坍塌之患【臣】于九月间廵察至河津县亲到该县西南界临河之处遍行查勘并询问附近居民据称汾黄二河深为河津西南一带之害缘水由地内潜行逐日刷刮每遇一时冲决田亩房屋多致沉防居民难以预僃迁徙【臣】随询问防御之法又据称河沙坍涨不常疏濬既无所施土质不坚筑堤亦属无益惟将对面山脚下淤沙疏濬则水性舒缓可免坍陷等语【臣】到县城知县张渡进见【臣】即讯问河水情形据该县歴歴陈説与【臣】所询附河村民之语相同【臣】复询问歴年坍陷地亩房屋数目随据该县分晰年分细数开具印单到【臣臣】伏思我
　　皇上御极以来刻刻以民生为念惟恐一夫不获其所今河津一县西南临河地方被水侵刷之处既据居民佥称对河山下疏濬淤沙即可安居乐业似宜亟议疏濬保衞民生兹当冬令河水消落之时正可相度情形以待春融动工修濬【臣】既亲歴其地不敢不据实奏
　　闻竝将知县张渡开送被坍地亩村庄数目清册谨另
　　缮折一并恭呈
　　睿鉴谨
　　奏
　　山下淤沙应作何疏濬之处言之抚臣可也
　　雍正九年正月二十一日翰林院侍读革职仍留山西廵察之任效力赎罪行走【臣】励宗万谨
　　奏为请
　　旨事窃【臣】自廵歴以来见每汛只设兵丁三名大路计十里一塘僻路或二三十里不等夫此项兵丁原为盘缉奸宄操防守御而设非为递送公文而设也其递送各衙门公文则有额设铺司如有关系军务等事则由驿站马上飞递此例遵奉已久乃自雍正六年因一时权宜遂成定例竟将武职衙门一切公文俱由汛兵递送【臣】所到州县亲廵汛地或有通汛无一兵者细询其故总为公文络绎递送不及此角未去彼角又来前汛无兵接受只得越汛赍送跋涉纷繁遂致紧急差务无护送之人冲途僻路无守御之伍而铺司于递送文员公文之外别无一事【臣】查铺司之设原为递送公文汛兵所司专在防缉奸盗嗣后各宜遵守成例永逺奉行其有事关紧急军务者则特令驿站马上飞递至一切平常公文仍归铺司赍送庶汛兵之责守得专而要地之事机无误矣【臣】谨陈管见仰请
　　皇上敕下抚鎭诸臣防同查议或容【臣】恭疏具题伏乞圣主批示谨
　　奏
　　着该抚鎭防同查议具奏该部知道
　　雍正九年三月二十五日翰林院侍读革职仍留山西廵察之任效力赎罪行走【臣】励宗万谨
　　奏为奏
　　闻事【臣】仰防
　　恩命巡察山西稽查通省盗窃各案系【臣】专责【臣】自受事以来当即通饬各府州县平日力行保甲稽查匪类遇有盗窃案件发觉务令即时通报毋得隐匿更令严比捕役躧缉贼犯访拏窝线清奸宄以靖地方【臣】仍恐各属有讳盗之颁发条约务令按月出具印结以凭查核晋省频年来叠防
　　圣主教诲养育之恩虽山僻小民皆知务本力农各安生理且屡登大有家给人足奸匪潜消一年之内其强刦之案止有天鎭县王氏家被盗一案盗犯五名旋行全获其鼠窃之案通省一年共二百八十五件经【臣】檄行勒限严缉于限内已经拏获审结者一百七十六件【臣】目击三晋风俗醇良民安盗息不胜欢忭合将情形缮折奏
　　闻谨
　　奏
　　晋省盗贼消弭情形朕欣悦览焉
　　同日又
　　奏为敬陈刍荛管见仰祈
　　圣训指示事窃【臣】仰防
　　恩命巡察山西今已徧歴通省所有关系吏治民风驿务营伍似应斟酌损益者六条敬抒管见为我
　　皇上陈之
　　一吉州所属之蒲县应改隶隰州也查雍正二年经抚【臣】诺岷题将吉隰二州改为直隶州隰州辖永和大宁汾西三县吉州辖乡宁蒲县二县但由蒲县至吉州路皆崇山峻岭虎狼窟穴自来不通必经隰州之仵城鎭等处相隔二百一十里始达吉州一切递送文书解审人犯应考童生路途不顺跋涉维艰而由蒲县至隰州只一百里通衢大


　　一各属驿站应交各该守道就近稽查也查山西驿道一员专司通省驿站定例一年之内亲到各属驿站稽查一周今于雍正八年准部议将山西驿道加衔冀宁道令其兼管太汾潞泽四府辽沁二州夫以驿道而令兼管地方则刑名钱谷事务殷繁况又有盘查之责欲其通省巡歴势所不能查晋省河东道一员管平蒲二府绛解吉隰四州鴈平道一员管大朔宁三府平忻代保四州二道本有盘查之责似应即令于盘查之时就便稽查驿马出具印结报部如有疲瘦惟该道是问至于奏销仍归冀宁道经管以免参差如此则各道分

　　一军站归并州县之马宜有专司也查雍正六年经侍郎【臣】马尔泰条奏晋省各驿站其在州县者归州县管理所有驿丞应行裁汰其距县窎逺者归驿丞专管奉部议准通行在案【臣】查大同府一带向来多系衞所所有站马即系驿站原均属武职管理于雍正七年经原任提督袁立相条奏所有军站马匹俱归州县管理亦经通行在案但查军站有在州县城内者责令州县就近管理甚便其有相去窎逺者州县鞭长不及似应照马尔泰所奏均归驿丞专管查大同府之聚落站朔平府之高山站威逺站井坪站宁武府之水泉站老营站利民站八角站三岔站代州之广武站及所属之平型站俱距州县窎逺均应即将奉裁留晋改


　　一冗驿宜裁以省钱粮也查驿站所以应付差使倘有虚设自当裁汰【臣】巡歴所至查有汾州府永宁州之玉亭吴城青龙三驿向因路通陜西吴堡县地方文书往来设有驿站近因文书俱由保德州一路传送三驿竟成虚设再查宁武县之宁化


　　一广灵一县地处通衢防兵宜行添设也查各州县分设防兵原为捍衞城池仓库稽查匪类而设【臣】巡歴各属见省城以南如平阳等内地州县各有防兵五六十名及一二十名不等惟大同府之广灵县路当冲要只有防兵五名实不足用似应仰请


　　一边民出口耕种应禁其携带家口以杜逃粮之弊也查出口旧有禁例近因我
　　皇上德威逺播中外一家所以归化城一带地土丰沃大同等府居民出口耕种者甚多但【臣】访闻迩年出口之民不止只身前去竟将全家搬移出口散居土黙特各村落者不下数千家【臣】细查此等皆内地无借之徒抛荒田产拖欠丁粮不安本分挈家逺去久而忘返大同一带积欠不清皆由于此若不禁约势无底止以【臣】愚见似应严饬沿边地方加意盘诘并饬归化城同知严查口外各村落凡有大同一带人民挈家居住者确查造册定以期限勒令将家口送还内地若只身种地之民仍


　　以上六条【臣】因地方情形起见谨将大畧缮折具奏如有可采伏乞
　　圣主批示【臣】再详细缮本恭疏具
　　题谨
　　奏
　　览
　　一励宗万初抵太原府令阳曲县多僃执事人役伺候日需五六十人皆该县垫给食物又令买好骡三头每头仅发潮银十二两在省二十余日知县赔累三四十金又有平定州知州安克宽向【臣】吿言两次借银二百两出巡时所骑驿马至二十余匹之多州县多雇骡马僃用又轿夫摃夫十四名沿途需索雇値自五六两至七八两不等经过州县约费二三十金又体统尊大知府跪迎行部辄行威刑官役扰累
　　朕觉汝有少年骄纵躁妄之失所以屡屡面加训谕今据人防论若此则朕之观汝殊属不谬也从此若不返躬内省痛自悔艾乃复妄为猜嫌揣度某某所奏则为怙过辜恩福浅命薄人矣朕一番期望成全汝之特恩宁不可惜愼为之审思之






　　硃批谕旨巻二百四
<史部,诏令奏议类,诏令之属,世宗宪皇帝硃批谕旨>
　　钦定四库全书
</div>
    <div class="pagination">
<a href="世宗宪皇帝硃批谕旨_page1036.html">上一页</a><span>...</span><a href="世宗宪皇帝硃批谕旨_page1032.html">1032</a><a href="世宗宪皇帝硃批谕旨_page1033.html">1033</a><a href="世宗宪皇帝硃批谕旨_page1034.html">1034</a><a href="世宗宪皇帝硃批谕旨_page1035.html">1035</a><a href="世宗宪皇帝硃批谕旨_page1036.html">1036</a><span class="current-page">1037</span><a href="世宗宪皇帝硃批谕旨_page1038.html">1038</a><a href="世宗宪皇帝硃批谕旨_page1039.html">1039</a><a href="世宗宪皇帝硃批谕旨_page1040.html">1040</a><a href="世宗宪皇帝硃批谕旨_page1041.html">1041</a><a href="世宗宪皇帝硃批谕旨_page1042.html">1042</a><span>...</span><a href="世宗宪皇帝硃批谕旨_page1038.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
