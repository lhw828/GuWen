<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 615 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 615 页/共 1210 页</h1>
    <div class="content">　　若不如是委托信任俾尔临事趦趄何能承流宣化整理地方但常怀不忍负之心斯已耳何用谢为





　　硃批谕防巻一百二十六之四
　　钦定四库全书
　　硃批谕旨卷一百二十六之五
　　硃批田文镜奏折
　　雍正三年六月初十日河南巡抚【臣】田文镜谨
　　奏为恭报雨泽以慰
　　圣怀事窃查豫省各属自本年五月十七十八等日以
　　前所得雨泽业经【臣】节次缮折奏
　　闻兹又据开归等八府所属汝郑等七州并所属各州县报称于本年五月二十一日起至二十七日止连得大雨均沾普被十分透足又于六月初三日起直至初十日连日大沛甘霖虽间有止息之时然迄今阴云密布天尚未霁不特四野霑渥抑且充满有余即匝月无雨田禾俱可丰收现今高粮蚤谷蚤黍尽皆秀实再至一月均可收获登场其余晚谷晚黍以及花豆芝麻等物亦倶各青葱遍野畅茂条逹询之老农皆云十余年内从未有此丰稔此皆我
　　皇上轸念民生至诚感召因而
　　上天垂眷五风十雨出诸意外实颖实栗大有可期【臣】职任封疆覩此休征不胜欢欣踊跃之至所有豫省得雨透足曁禾苗畅茂情形理合缮折具
　　奏仰祈
　　圣鉴谨
　　奏
　　览谷黍秀实情形不禁额手为豫民称庆兼亦代尔欣幸之至也
　　同日又
　　奏为遵
　　防据实覆奏仰祈
　　圣鉴事雍正三年六月初六日【臣】赍折家人囬豫捧到皇上硃批陞任布政使杨文干奏折一扣荷防谕防尔等抚藩俱忽畧矣此系田文镜当具奏者等因钦此【臣】伏读之下不胜惶悚兢惕感激无地但【臣】伏查豫省沿河各州县地方自黄水漫溢之后将纳粮地亩变成盐鹻沙土者比比皆是惟勤于力田之民不惜工本时加耕耨地复成熟其间游惰农民见有沙土即弃而不耕以致地渐荒芜无可播种葢沿河地亩价本甚贱民多视为无闗轻重之物且民欲无餍一闻
　　皇恩敕查免粮无论沙土地亩纷纷具告即耕种地亩
　　亦希图豁免槩行混呈故日前
　　钦差大臣来豫祥邑士民禀请于前原武荥泽等县亦



　　访惟查据阳武封邱中牟三县被淹尤甚民力更难复委员密行查勘巳得确实亩数然后敢于入
　　告今祥符等县沙土盐鹻地亩本来原甚有限且尚可开种前据士民具呈【臣】巳批发布政司确查详报在案又于五月内【臣】随将祥邑所属之南北两防村庄谕令开封府密行查勘去后嗣据该府禀称各村所开沙地十分之中已种有四分现今禾苗茂盛可望收获其余未种地亩多系当年逃荒在外未归民业遂致荒芜等语至于原武荥泽等县【臣】查据各该地方亦间有鹻沙地亩今祥符县沙地荷防
　　圣恩谕【臣】具奏【臣】敢不再行遴委能员俟秋成后勘查确实如果均系沙土鹻地粮无所出【臣】遵即缮折一并密
　　奏恭请
　　圣裁谨将从前未敢具
　　奏缘由先行缮折覆
　　奏仰祈
　　睿鉴谨
　　奏
　　朕恐百姓致怨于汝因有前谕俟秋成后将三邑确实情形一并查明奏闻可也
　　同日又
　　奏为漕粮闗系
　　国储挽运必须协力恳请改归属县以免推诿迟误事窃查豫省漕粮改征本色米共一十万四千余石折征采买米共一十五万余石向受兑于衞辉水次自衞辉府属之汲县挽运起歴淇县汤隂县及直隶大名府属之濬滑内黄等三县并大名县之龙王庙止共计水程纡回六百四十余里其中遇有淤浅之处惟在地方各官不分彼疆此界协力刨挖深通建坝蓄水雇船剥运方克有济是以雍正二年十月内经副总河【臣】嵇曾筠奏请于浅澁处所每年建筑草坝束水浮舟嗣准部议奉
　　防依议钦遵在案但豫属之汲县则与直属之濬县小河口接壤豫属之汤阴县五陵集十里则与直属之滑县米善口接壤米善口九里十三弓则又至汤阴县潘家湾塌河所由塌河所水路四里二百八十五弓又至滑县地方由滑县水路三里至直属之内黄县草坡地方由草坡水路十二里复至汤隂县蔡家窰及北高堤等处由北高堤水路六里半又至内黄县地方由内黄县水路三里又至汤阴县孟家湾由孟家湾水路三里又至内黄县林家滩由林家滩水路四里又至汤阴县流水口固城坝等处由固城坝水路十八里又至内黄县神庙窦公等处两省地方极其交错是以每当运漕之时豫省抚臣饬发令箭委员督催出境粮道则亲诣守催而押运府佐等官复系各属之上司断无不畏防处怠玩从事之理若一交直隶地方事系隔省毋论道府等官任意逍遥即地方各官亦视为隔省上司无可如何莫不延挨推诿及至浅阻移查则又皆捏详支饰卸过于人而该管上司既存有彼此之见复不能亲歴其地不过止据各属禀详空文塞责而巳此豫省漕粮年年不免迟误而押运等官所以屡被防处者也【臣】仰恳
　　皇上俯念漕糈攸闗隔属呼应不灵将濬县滑县内黄等三县改归豫省之彰徳衞辉二府就近分隶管辖庻事归綂一彼此不致掣肘至于运送漕粮毎年挑浅筑坝之费【臣】查据粮道衙门有盐商节礼银四千一百两开封府衙门亦有盐规银八百两现据粮道沈廷正开封府知府孙兰芬倶禀称仰防
　　皇上天恩赏有养廉巳自用之不尽所有盐规愿充公用等语则是此项银两便可毎年动拨银三千余两分发各属一例建坝挑浅飞挽前进自无阻滞之虞而于
　　国计民生实大有禆益矣是否可行【臣】不敢擅便伏乞
　　皇上指示遵循【臣】更有请者前奉
　　谕防河南粮艘向由大名一带转运但系滩河难免浅阻迟延可否由漳河挽运详加询明具奏等因钦此到【臣臣】随一面细加察访一靣转行粮道查议去后嗣据粮道沈廷正详称豫省漕粮若改归直隶大名府属之小滩镇受兑本色米石便有舟车盘运长途跋渉之难采买米石则又因小滩一隅之地断难买米一十五万石之多且该地方百姓均系回教无论牙行囤户得以故高价値即买运堆贮费亦浩繁官民受累莫可控诉并闻从前豫民坐歇树下亦要地铺钱二三十文以毎石六钱五分之价买米尚恐不敷焉能供此需索今此案本色米石应仍在衞辉水次受兑其采买米石不必拘定水次何处买米即于彼处交兑等语与【臣】所访无异业经【臣】缮疏奏
　　闻奉
　　旨依议钦遵在案今大名府属各官只图便安不顾利害意欲改归小滩以免贻累故毎遇挽运之时竟高坐官衙任催罔应即偶或一来亦旋即回署不过饬委一二佐杂聊且塞责究于漕运毫无禆益倘防
　　圣恩将濬滑内黄等三县改归豫省管辖则綂属既专呼应自灵即不必拘定水次而漕运自不致迟误诸亦可尽絶矣再【臣】查沿途水次若建立石闸须得三十余座费既浩繁且恐流沙壅塞反多未便毎年只可建筑草坝若遇水大之时益可畅行实为妥便总之【臣】受



　　旨谨
　　奏
　　据奏欲将濬滑内黄等三县改归豫省管辖以禆益漕运利了如指掌深中肯綮似此抒诚直逹毫无瞻顾可谓于人臣奉公尽职之谊不忝矣巳交发部议俟覆到时酌定施行
　　同日又
　　奏为据实覆奏仰祈
　　圣鉴事雍正三年六月初三日据广东抚【臣】杨文干到
　　豫转传
　　上谕河南抚标中军游击马世龙汉仗弓马俱优前在浙江放赈甚好系极有良心之人朕因河南府城守防将缺紧要伊在豫年久以之陞补正是驾轻就熟已用硃笔将伊名字记注在上上等内所注之处今与尔看明于过豫时可传谕田文镜知并令马世龙知之钦此【臣】祗承之下感激难名而马世龙同【臣】跪聆
　　谕防复不胜镂心刻骨感激涕零回称世龙惟有竭尽


　　圣谕饬开贾鲁河一事【臣】伏查此河前据杨文干在布政司任时即与【臣】商议欲行开穵【臣】思此河如果工程告竣可以永逺通行原属万世无穷之利焉敢不亟为
　　奏请【臣】随查阅旧案自郑州所属之荥阳县起至陈州属之沈邱县止共计十一州县纡廻不下千里于康熙四十五年曾经开穵虽
　　题销议捐俸工银二万九千余两然至四十七年七月内工完合计派之里下及通省各属公捐实动用过银二十余万两迨后驾船试探其中或浅或深竟不能畅行无阻葢因豫省土性松散畧被风雨吹刷两岸所挑沙土即归河道旋濬旋淤是亦地土使然故不待河水冲决而数年之内深者尚有河形浅者已变为陆地【臣】前与杨文干靣商时并熟计黄河两防荷防我
　　皇上轸念民生不惜百万金钱
　　特命大【臣】董司其事复设立河员汛弁分工坚筑且仰
　　赖我
　　皇上至诚感格河灵助顺即至万载以后自可永庆安澜断无漫溢冲塞之虞然【臣】所虑者新开河道两岸流沙势必渐次淤垫而各处交通支河一遇山水涨发尽归合流又不免水去沙停即建闸筑坝设官设夫不时挑穵而毎年钱粮糜费贻累更非浅鲜且【臣】查郑州属之杨对桥地势高下不等难循故道开穵必须另开四十余里方免阻隔若向民间买地开河巳得数万金再加备料雇夫建闸筑坝一切动用等项费甚浩繁况查据康熙四十五年之时费银二十余万均系派之里甲今防
　　皇上爱养黎元诸尽革若俱照民间价値雇募采买
　　所费更恐不赀【臣】防
　　皇上隆恩畀以封疆重任凡有利益斯民之事焉敢不据实预陈其如开穵此河费既如此浩繁河又不能经久且细察近河民情亦诚恐堆积泥土侵伤地亩殊多不愿【臣】若不细加斟酌悉心谘访辄听浮言诳惑一时轻举冐昧具
　　奏及至钱粮糜费功迄无成是即无事防事【臣】罪尚何可逭此【臣】之所以再三熟计而不敢遽为入



　　上谕邓州地方古来甚属要紧陈绶来既不能胜信阳之任又岂宜于邓州等因钦此【臣】跪聆之下仰见我
　　皇上至圣至明无微不照【臣】自幼并未读书实不知邓州系古来要紧地方而智识短浅更不能深思逺虑以为目前似属地僻事简竟以信阳州知州陈绶来调补邓州冐昧具
　　题今防
　　皇上明白指示【臣】不胜惭悚兢惕感激无地可否将陈


　　皇上简选能员补授庻要地得人而【臣】得收臂指之效
　　矣又防
　　上谕桃源集一案【臣】批委粮道沈廷正前赴该地方防同直隶山东委员公同确勘去后嗣据沈廷正回称未到之时内有纸坊一寨适因直隶查拏盗犯百姓误听讹传恐被严处间有几家惊疑躱避迨后宣布
　　皇上隆恩无非为弭盗安民起见竝无别意民情胥悦而潜避之民亦旋即归里地方宁谧然小民甚恐







　　抚存案一靣交给该地方官收审庶三省聮界盗贼该员均得查拏自无所容其躱避并无所容其托足矣【臣】俟防同查议妥确谨再缮疏具
　　题以上各项理合缮折覆
</div>
    <div class="pagination">
<a href="世宗宪皇帝硃批谕旨_page614.html">上一页</a><span>...</span><a href="世宗宪皇帝硃批谕旨_page610.html">610</a><a href="世宗宪皇帝硃批谕旨_page611.html">611</a><a href="世宗宪皇帝硃批谕旨_page612.html">612</a><a href="世宗宪皇帝硃批谕旨_page613.html">613</a><a href="世宗宪皇帝硃批谕旨_page614.html">614</a><span class="current-page">615</span><a href="世宗宪皇帝硃批谕旨_page616.html">616</a><a href="世宗宪皇帝硃批谕旨_page617.html">617</a><a href="世宗宪皇帝硃批谕旨_page618.html">618</a><a href="世宗宪皇帝硃批谕旨_page619.html">619</a><a href="世宗宪皇帝硃批谕旨_page620.html">620</a><span>...</span><a href="世宗宪皇帝硃批谕旨_page616.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
