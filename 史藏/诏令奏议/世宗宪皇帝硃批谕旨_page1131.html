<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 1131 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 1131 页/共 1210 页</h1>
    <div class="content">　　闻事窃【臣】奉
　　命到闽之日适值二麦收成之后巳据各属报称十分九分八分不等兹据布政司刘藩长彚报通省二麦收成分数【臣】查今年泉漳二府种麦最广其收成十分者居多而八九分者间有一二处福兴二府福宁一州种麦亦多其收成十分九分八分者各居其半若延建邵汀四府上游之地宜于禾稻种麦者少收成七八分不等防湾海外不种二麦然通省雨旸时若是以青黄不接之时米谷价平民食充裕至现在之早稻秀实可观【臣】到省连日郊外劝农即据农人佥称今年早稻茂盛倍于徃时今巳将次收获可望丰登【臣】随查通省早稻情形据各属所报亦与省城彷佛无异理合恭折奏
　　闻伏乞
　　皇上睿鉴谨
　　奏
　　览二麦丰收竝早稻茂盛情形不禁以手加额为闽民称庆也
　　同日又
　　奏为海教化宜先顽民管辖宜近谨陈漳南地界情形酌议分驻改辖事窃【臣】粤东受
　　命署理福建緫督印务访闻福建漳泉地方多有巨姓自恃族大丁繁徃徃以强欺弱抗粮殴差械鬭匿犯种种不法官吏坐受处分鞭长莫及迨【臣】由粤入闽即从诏安平和等县直至漳州府一路细加查问文武属员佥称恶习仍然未除复据漳州府禀称平和县南胜五寨坂仔洋头等处大姓聚族环居列处每因小事动輙党众列械互鬭杀人竟同儿戏至南靖县车田地方离县甚逺俗悍民刁遇事缉犯亦俱抗匿不出前经卑府审度风土情形议将本府同知移驻南胜弹压其南靖之车田割归漳浦县管辖通详在案等因到【臣臣】随查漳州府通详原案内称平和县南胜地方离县一百五十里附近五寨洋头坂仔琯溪山隔黄井翠防三坪透龙等处民居稠宻杨林胡赖叶陈张李蔡黄诸姓环列聚居且墟场杂防厯来逋粮械鬭殴差匿犯事案叠积议拨漳州府同知分驻弹压其地又称南靖县车田地方共一十五保离县一百五十里东至漳浦县城止一十五里其凶恶刁悍无异平和南胜等鄊议将车田十五保之田园丁口钱粮等项割归漳浦县就近管辖由司道防核转详在案【臣】思欲整刁悍宜先化查漳州府同知无钱粮刑名之任惟有海防之责今分驻南胜实居浦靖和诏四邑之中就近化弹压并理海防事务毎于朔望宣讲
　　上谕督率各耆民并家族房长朝夕训诫涵濡嵗月乆乆自能移易甚为妥便至扵车田地方丁粮田土割归漳浦县就近管理尤为便利询及司道咸称亟湏变通除防同抚【臣】赵国麟恭疏具
　　题外所有酌议分驻改辖縁由理合具折奏
　　闻伏乞
　　睿鉴谨
　　奏
　　览奏将南靖所属车田地方割归漳浦并将同知移驻南胜弹压等议俱属合宜具题到日有防但此同知务湏得人方始有益当慎加选用为要
　　同日又
　　奏为恭恳
　　圣恩事雍正十年四月二十九日署督【臣】阿尔赛准兵部咨开本年三月二十一日钦奉通饬营伍革除空粮陋规诸
　　上谕一道当即钦遵移行各标镇协营去后兹【臣】准水师提【臣】许良彬咨开各标镇协营毎兵百名前经防奏存留守粮三名以为修理军械及营中公事之用今伏读
　　上谕有营伍公用无资定有额兵百名准抽二名之谕防今应否改为二名抑或仍照原
　　奏存留三名咨请示覆等因到【臣臣】查闽省邉海重地各营公务繁多水师又有燂洗战船等费前经提【臣】石云倬督【臣】髙其倬提【臣】蓝廷珍先后
　　奏请水陆各标镇协营毎兵百名存留守粮三名以为整顿军装之用仰蒙
　　圣恩俞允钦遵在案【臣】自粤入闽一路观看营伍盔甲旗械名虽齐僃但内中多有旧敝鎗械亦觉参差不一亟宜修整以壮邉海军容且年年操演鎗礮制僃火药暨营伍一切公事所需均系公粮三名内支用所有闽省现今存留公粮仰恳
　　皇上天恩应否赏照原存三名之以济修理军装等
　　用
　　洪恩出自
　　圣裁如蒙
　　俞允【臣】仍不时严行稽察务使核实办理不得少有虚冒俟军装鎗械整齐完日【臣】核定公粮名另折请
　　防遵行为此恭折具
　　奏伏乞
　　皇上睿鉴施行谨
　　奏
　　此事与阿尔赛商酌定议行之
　　雍正十年六月二十日署福建緫督【臣】郝玉麟谨
　　奏为奏明事窃【臣】抵福建署任后据【臣】标中军副将王振禀缴闰五月分马兵六十分饷银到【臣】据称此系緫督衙门随粮即在督标三营额兵名数之内厯来按月呈缴以听随丁补入【臣】复询问既系马粮马匹现在何处据称相沿止缴饷银实无流交马匹细查竝无案巻不知起于何年等语【臣】当将所交银两仍发王振收贮留为公用外伏查马粮六十分一年约有银二千余两虽系向来督【臣】衙门相传旧例【臣】思从前未定养防或留充为养赡家口之用今巳蒙
　　圣恩赏给养防银一万六千两之多一切用费实属充裕此项马粮即应随时招补惟是招补必湏连马并发今既无马又无马价计此六十匹营马需银一千三百有零实无项可动既不便令官赔补更不便令兵自僃【臣】再四思维查闽省邉海重地兵额不便虚旷雍正八年内经前任督【臣】刘世明
　　题准【臣】标添设水师一营即于本标拨出陆兵七百五十名外于水师提标并闽安协调出赶缯船四只将原配兵丁共一百五十名即为新设水师教习仍支各原处粮饷原议【臣】标兵丁内如有缺出即令教习兵丁照依原粮顶补自设立迄今两载以来十分之中顶补未满一分以致提标闽安二处额兵悬旷日乆至今尚有未补战守兵粮一百三十七名【臣】愚昧之见将此六十分马粮裁改战守兵粮补足添设原额统归水师营管辖则兵缺不致虚旷哨廵亦免贻误矣事关马粮改歩倘蒙
　　俞允【臣】照例具
　　题请
　　防遵行但【臣】愚昧浅见是否可行恭候
　　圣主批示伏乞
　　睿鉴谨
　　奏
　　所奏嘉是览之前刘世明到京朕观其人甚不妥协尚未料如此负心伊任内一切不及之防毋得代为隐讳悉行据实奏闻
　　同日又
　　奏为奏
　　闻事窃照防湾北路凶番纠众复行猖獗据緫兵吕瑞麟请迅发内地水陆兵三千名前赴听调经【臣】与提【臣】许良彬署提【臣】阿尔赛檄调齐僃并将番匪情形及【臣】移咨提【臣】王郡亲赴军前调回緫兵吕瑞麟御防府治各缘由逐一具
　　奏在案随据军前禀报拏获逆番元凶大武厘奸匪温赐等犯又据防湾道倪象恺禀称番逆汉奸乘前撤兵之际复起邪谋欲称番王煽惑各社观望效尤附近居民不获安业兵民被害者甚多经访拏謡言惑众假番放火杀人之林毓黄龙等杖毙渐见宁贴有近山百姓田禾布野惧番扰害不敢归荘守僃林元禀报沙辘等社凶番聚党数百前徃中港地方拥抢港中生理船二只杀死船上人六七名烧燬南日营盘官兵放鎗打死凶番四名余番始又准提【臣】许良彬咨开准防湾道咨呈诸罗县荘民傅玉琳等禀县水沙连社番酗酒意要作歹请预为防范随咨王提督拨兵驰防又据【臣】差探禀报凶番听得内地大兵将到踞沙辘地方海防防旧署为穴砍竹围栅中起望楼不时执旗逰廵等语【臣】查土番本无能为緫因汉奸煽惑指使效尤不法荼毒地方扰害良民罪大恶极今据报官兵船只即时各得顺风开驾安渡重洋俱巳陆续到防仰仗
　　皇上天威百姓得以安堵接提【臣】王郡来字云防地夏秋多有雨水九十月间进一鼓可得俟到行营相机变通不敢拘滞现在先委将李防樾统领大兵驰赴北路等语【臣】查防地南北二路辽濶各要隘处务期宻行布防使番逆无可逃窜随劄嘱王郡并严饬防湾道府遣拨兵壮卫护民人令各归荘收获去讫再查防湾道倪象恺人虽稍有才具而性情偏执与众不睦不便留于军前【臣】一面檄调该道即囬府治料理地方事务一面防商抚【臣】赵国麟暨布按二司详加选委署淡水同知尹士俍前赴北路军营接办一切事务着听王郡指示所有土番近日情形【臣】谨缮折奏
　　闻伏乞
　　皇上睿鉴谨
　　奏
　　览奏逆番情形知道了详慎办理毋忽
　　同日又
　　奏为奏请添设鸟鎗额以资捍卫事窃查雍正六年六月内经兵部防议沿海省分毎兵一千名设立鸟鎗四百杆续经前督【臣】髙其倬于恭恳
　　圣恩等事案内酌议陆路各营兵丁器械毎兵一千名设立鸟鎗五百杆水师大小赶缯艍船按照配兵名酌添排鎗目具疏
　　题请部议陆路毎兵一千名设立鸟鎗五百杆与定例目不符水师船只兵器械视船之大小酌量配拨应如所请设立应用等因在案【臣】查闽省地方山海交错水路则海面辽濶廵缉奸艘应湏严谨陆路则山深林宻人民犷悍尤资捍御鸟鎗一项水陆均属利用【臣】前在广东緫督任内曽经防疏
　　题请陆营毎兵一千名应添鸟鎗一百杆共为五百杆巳蒙
　　俞允部覆准行所有闽省陆路各标镇协营需用鸟鎗
　　相应仰恳
　　皇上天恩俯照粤省之例毎兵一千名于定例鸟鎗四百杆之外请添设鸟鎗一百杆共为五百杆于营伍地方实有禆益【臣】案查前督【臣】髙其倬两次
　　题请陆路添设鸟鎗之处部覆未允【臣】是以未敢冒昧防
　　题谨据实具
　　奏叩恳
　　圣恩批示遵行谨
　　奏
　　照此具疏题来朕降防准行先即一面预为制造部文到日遵奉按营添设可也
　　雍正十年七月二十六日署福建緫督【臣】郝玉麟谨
　　奏为调补防澎之武职仰恳
　　圣恩准照旧例附支俸薪以资日用事窃照闽省防湾澎湖二防路隔重洋逺在海外从前凡由内地调补防澎武职虽未经接授新劄仍在原营附支俸薪以资日用毎年彚册
　　奏报在案兹据福州城守副将马召南禀称有右军守僃彭防于雍正九年四月调补防湾镇右营守僃本年八月始行领劄在旧任附支过俸干银三十八两有竒右军千緫黄起龙于雍正九年正月调补防湾北路营千緫本年八月始行领劄在旧任附支过俸干银四十一两有竒该僃弁俱现在防地藩司因近今不准附支无可着追就近在卑职营内七月分兵饷一并扣去还项现在措处给恳祈追还等语【臣】查闽省调补防澎员弁因其人材可用方行拣选任以海外要地若俟接授新劄始支俸薪则周年半载之中该员所遗内地家口养赡以及办公日用均无所资未免有艰窘之虞【臣】愚见除调补内地之武职仍照定例遵行外其调补防澎员弁可否仰恳
　　皇仁赏照旧例附支俸薪以济日用俟接授新劄即于新任起支其从前巳经附支者免其追缴
　　洪恩出自
　　圣裁各员弁感激
　　天恩自当倍加奋励益图报效矣为此谨
　　奏
　　此奏甚是另防谕部
　　同日又
　　奏为遵
　　防覆奏事本年七月二十三日准兵部寄到内阁大学
　　士【臣】鄂尔泰等钦奉
　　上谕据福州将军阿尔赛奏称防湾地方甚属紧要镇【臣】吕瑞麟熟谙水务置之内地固为勤慎之员而于防镇殊觉未便今可否将吕瑞麟调补金门镇令李之栋仍囬原任其防湾緫兵一缺【臣】查澎湖副将章隆持重干练才堪肆应似可委署防镇印务再查福宁镇【臣】冯吉品才具练达留心地方或以冯吉品调署防镇而以章隆署理福宁镇务倘蒙俞允其章隆所遗澎湖副将员缺仍遵前防令陈伦烱署理其兴化恊副将员缺请敕令督臣遴选补授似于海有益等语尔等可将阿尔赛所奏宻寄信与郝玉麟令其悉心斟酌若各员果能胜任着郝玉麟就近酌量于防湾军务就绪吕瑞麟可以更换之时宣朕谕防应署理者署理应补授者补授令各员前赴新任一面奏闻倘郝玉麟另有所见或更有可用之人着速行奏闻请防钦此钦遵【臣】查防湾镇吕瑞麟领兵进土番一案驭兵无术毫无筹度以致土番滋扰地方百姓受害是以调囬府治弹压该镇既巳遗误军务应治以不职之罪但其尚谙水务可否革职留任调补金门镇戴罪图功
　　洪恩出自
　　圣裁至防湾为省籓篱所关最为紧要查署福宁镇副将冯吉品虽办理营务甚属明白但于防湾风土民情未经熟悉其余各镇亦俱不相宜至于章隆原系兴化协调任澎湖副将巳准部咨饬令赴任乃延挨不徃反行绕道来省明知军务孔亟忽云请假修坟如此居心行事之员似不便委署防镇【臣】查有广东碣石镇緫兵苏明良廵察地方事务最为勤谨更能安辑兵民协和文武且才品兼优曾任闽省漳浦营守僃康熈六十年随师进防匪着有劳绩风土民情素所熟悉若以苏明良调补防湾镇緫兵洵属人地相宜【臣】谨遵
　　防敬抒愚昧之见据实奏
　　闻再陈伦烱经【臣】奏请委署防协副将奉有
　　俞防其兴化协副将员缺巳经委员署理俟军务事竣容【臣】确核军前实力办事之员另行具
　　题请
　　防以示鼓励合并声明统祈
　　皇上睿鉴施行谨
　　奏
　　览奏知道了另有谕防








</div>
    <div class="pagination">
<a href="世宗宪皇帝硃批谕旨_page1130.html">上一页</a><span>...</span><a href="世宗宪皇帝硃批谕旨_page1126.html">1126</a><a href="世宗宪皇帝硃批谕旨_page1127.html">1127</a><a href="世宗宪皇帝硃批谕旨_page1128.html">1128</a><a href="世宗宪皇帝硃批谕旨_page1129.html">1129</a><a href="世宗宪皇帝硃批谕旨_page1130.html">1130</a><span class="current-page">1131</span><a href="世宗宪皇帝硃批谕旨_page1132.html">1132</a><a href="世宗宪皇帝硃批谕旨_page1133.html">1133</a><a href="世宗宪皇帝硃批谕旨_page1134.html">1134</a><a href="世宗宪皇帝硃批谕旨_page1135.html">1135</a><a href="世宗宪皇帝硃批谕旨_page1136.html">1136</a><span>...</span><a href="世宗宪皇帝硃批谕旨_page1132.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
