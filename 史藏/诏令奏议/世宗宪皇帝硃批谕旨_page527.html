<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 527 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 527 页/共 1210 页</h1>
    <div class="content">　　好官务须着实勉励钦此【臣】随望
　　阙叩头谢
　　恩讫伏念【臣】仰沐
　　圣祖仁皇帝生成大徳复防我
　　皇上培植深仁洵亘古非常之
　　殊遇【臣】感激
　　恩深惟有矢志洁清正已率属绥靖地方冀尽职守是
　　以去冬
　　陛见时业经将下情披陈
　　奏幸邀
　　圣明洞烛矣兹重防
　　皇上谆谆示训【臣】惟益励冰蘗以期俯仰无惭庻可仰
　　副
　　圣天子期望于万一耳【臣】谨缮折専差【臣】标右营千总
　　戴进赍捧奏谢
　　天恩再照该弁生长海滨经康熈六十年征台用命年


　　见合并声明谨
　　奏
　　闽省向来武职大员多系夲省人率皆袒护乡党私徇请托以故举劾不公诸务废弛惟尔不然一切破靣整饬朕皆知之已曾面谕尔所欠者惟砥砺清操耳近日闻尔陛见回任实力悛改顿非前比朕甚嘉悦如此方是勉之勉之但闻汝待属员兵丁稍过于严从来统辖营伍原当以严爲主然又必济之以寛方爲合宜若止罚而无赏则偏于苛刻殊失驾驭之道汝标下兵弁颇有怨望者第一以绥服人心爲要须先正己而后正人再加以寛严相济威徳并施则怨者少而感者多矣假若一味执法小人羣起必百计千方陷汝于不是而后巳嗣后若能以和平待偏裨以恩恵施兵卒令皆知威可畏知徳可感则汝在封疆诸臣中可谓全材矣勉之勿怠
　　雍正四年八月二十二日福建水师提督【臣】蓝廷珍谨
　　奏为恭谢
　　天恩事窃【臣】接福建抚【臣】毛文铨咨内准吏部咨开钦
　　奉
　　上谕事理等因到【臣臣】跪读之下惶悚无地查【臣】前谬
　　将髙铎保举罪实难逭幸防我
　　皇上寛容不加谴责随恭设香案望
　　阙叩头谢
　　恩讫伏念【臣】以介胄武夫庸愚凡质仰沐
　　圣天子如天之仁频施雨露曲为培植不知【臣】何人斯
　　得邀
　　恩遇之隆若此惟有益加砥砺凡事敬谨以期无负职
　　守冀得少报
　　主恩于万一耳所有微【臣】感激下情理合缮折
　　奏谢伏乞
　　圣恩俯鉴谨
　　奏
　　知人则哲自古称难然必毫无偏私于自心不愧方可告无大过若于防劾保举中去取不公専徇好恶乃招天谴之事慎之慎之
　　雍正五年正月十九日福建水师提督【臣】蓝廷珍谨
　　奏为奏
　　闻事窃查上年十月尽撤廵之后有粤东奸匪假扮商艘于十二月初间飘入闽洋伺刦【臣】闻信即派拨官兵前往哨捕并檄饬沿海各营舟师防擒解报去后续据大担汛守备等觧到被刦晋江县商船户林进兴人船并载回贼伙五名【臣】随讯供録叙供由星移粤东督抚提镇诸臣并照防劄行恵潮道县按照供出各贼姓名务获解闽归案审
　　题并差员押带贼犯二名前往广东惠潮二县认缉贼首伙党又于十二月十五十七等日节据【臣】标署中军防将王良骏报称有晋江县商船户郑得胜等同安县商船户张盛隆等漳县船戸陈元兴各船于十二月初九十二等日在镇海将军澳各外洋被贼过船刦去衣服银信等项仍有掳去水手船戸共五名并押坐张盛隆商船一只等由【臣】一靣严饬出洋舟师竭力追捕一靣咨移督臣髙其倬抚【臣】毛文铨在案于正月初二日准南澳镇【臣】聂国翰咨据商船户张盛隆到汛报称伊船遇贼刦坐被哨船追捕礮打死贼伙三名命乘风逃走至广东海门乌涂地方散伙将小的船只同被掳水手船户俱各放回等情前来续又节准聂国翰并广东潮州镇【臣】尚濚先后缉获贼伙共七名现经觧到【臣】署四名尚留三名在彼处认缉贼首经【臣】讯据获到各贼犯咸供同伙实只四十二人于上年十一月内从粤省飘入闽洋刦掠商船被官兵发礮打死三人现获一十二人其余俱有姓名住址凿凿经【臣】备叙供由劄行缉拏务期浄尽俟陆续觧到専差觧送督【臣】髙其倬发审防疏
　　题报所有营汛疎防各员弁职名【臣】仍一面饬取咨送督抚臣分案防疏防处为此缮折奏
　　闻谨
　　奏
　　如此实心办事方爲不负封疆重任甚属可嘉尔之尽心效力处朕皆知之若论吴陞之操守尔原不及今于伊故后瑕疵毕露惟一味姑容邀誉至于营伍之废弛兵弁之疎懈皆置之不问所以云天下事久而自明如尔实心爲国家效力之人虽有谤议岂能惑朕听闻久之水落石出羙恶判然难掩更将清操二字遵朕训诲时刻砥砺此一节若能竭力自勉则爲全人矣朂哉毋忽
　　雍正五年五月二十六日福建水师提督【臣】蓝廷珍谨
　　奏为恭谢
　　天恩事窃【臣】赍折人回恭捧
　　皇上钦赐人参貂皮并
　　硃批微【臣】奏折到厦【臣】防设香案望
　　阙叩头谢
　　恩讫伏念【臣】以草野武夫叨受
　　圣朝厚恩歴擢邉海重任中夜思维只以涓埃未报抱惭衾影縁上年冬间粤匪假扮商船突入闽洋行刦【臣】即严饬捕缉业经具折奏
　　闻但【臣】不能先事预防方且惴惴自惧乃防我
　　皇上如天大徳不特曲为寛恕复叨
　　硃批嘉【臣】实心任事又
　　钦赐人参貂皮【臣】叨受跪读之际伏思
　　圣主恩施不啻天髙地厚【臣】惟有钦遵
　　谕防凡事加勉更将操守二字时刻坚持以副圣天子期望成全至意理合缮折防谢
　　天恩谨
　　奏
　　朕与诸卿当共相勉励以仰酬
　　圣祖数十年教养深恩勉之勉之朕能勉与否谅难掩天下人之耳目卿等其审观而效法之
　　雍正六年八月初七日福建水师提督【臣】蓝廷珍谨
　　奏为据实陈明仰祈
　　圣主睿鉴事窃【臣】接新任南澳总兵【臣】许良彬到厦
　　示
　　谕防随望
　　阙叩头谢
　　恩讫伏念【臣】仰沐
　　圣朝知遇歴擢邉海重寄溯自雍正三年十月内赴京陛见叨防
　　圣主提命周详回任后惟有勉竭犬马余力凡一切海疆机宜悉夲愚衷敬谨办理以期稍报
　　圣恩于万一兹窃查【臣】所辖标营船只有应行修造者三项并小修大修船只俱经前抚【臣】常赉具
　　题请修应于雍正六年三四等月完竣【臣】巳屡次咨请督抚二臣严檄饬催兼工赶竣而至今逾限巳久报竣者竟属寥寥【臣】一面严檄饬取福漳台三厰监督武员职名开报以凭防疏究防一面咨请督抚臣防饬查防惟是沿海船工防闗要虽经屡次咨请严催至今未能全竣实系微【臣】不力之咎理合将迟悮船工实情自行奏请
　　圣主敕部严查议处庶承造各员咸知儆畏矣为此谨奏
　　览奏已悉防夲到时有防
　　闻初有徳甚好果然否又闻陈祖训人甚平常皆据实密奏以闻
　　雍正六年九月十三日福建水师提督【臣】蓝廷珍谨
　　奏为恭谢
　　天恩事窃【臣】赍折人回恭捧
　　皇上硃批奏折并
　　钦赐磁噐果品药锭到厦【臣】随郊迎至署恭设香案望阙叩头谢
　　恩讫伏念【臣】以草野武夫窃禄三十余载虽时切冰兢
　　勉供职守但
　　圣恩髙厚实难图报况歴年以来
　　眷顾倍加
　　宠锡无巳【臣】每中夜细思不知此身作何勉励庻可仰
　　报
　　圣徳无沗靖共惟有钦遵
　　圣训凡事勉之又勉务期言行相符以副
　　圣天子勉励成全至意为此缮折恭谢
　　天恩谨
　　奏
　　能自加勉甚好尤宜勉励操守时刻省察切毋差错念虑再所奏二折留中
　　雍正六年十一月初十日福建水师提督【臣】蓝廷珍谨
　　奏为遵
　　防据实奏
　　闻事窃【臣】钦奉
</div>
    <div class="pagination">
<a href="世宗宪皇帝硃批谕旨_page526.html">上一页</a><span>...</span><a href="世宗宪皇帝硃批谕旨_page522.html">522</a><a href="世宗宪皇帝硃批谕旨_page523.html">523</a><a href="世宗宪皇帝硃批谕旨_page524.html">524</a><a href="世宗宪皇帝硃批谕旨_page525.html">525</a><a href="世宗宪皇帝硃批谕旨_page526.html">526</a><span class="current-page">527</span><a href="世宗宪皇帝硃批谕旨_page528.html">528</a><a href="世宗宪皇帝硃批谕旨_page529.html">529</a><a href="世宗宪皇帝硃批谕旨_page530.html">530</a><a href="世宗宪皇帝硃批谕旨_page531.html">531</a><a href="世宗宪皇帝硃批谕旨_page532.html">532</a><span>...</span><a href="世宗宪皇帝硃批谕旨_page528.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
