<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 97 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 97 页/共 1210 页</h1>
    <div class="content">
　　谨披诚渎
　　奏伏祈
　　皇上睿鉴谨
　　奏
　　目下之不罪汝者因汝前日之防奏也但年羮尧在保之事岂此一防之所能尽而汝之所闻所见又岂止此数事而巳不加罪之旨汝虽数次折奏朕未曽批示一字正看汝将来之续防如何令年羮尧痛恨以释朕杯中蛇影也朕既经屡颁谕旨岂肯食言在汝等自为之耳若不必然以汝辈投畀有北将见朝野肃清矣今将年羮尧之非人口所出之奏折发来汝看殊为可笑可愧之极
　　雍正三年六月初六日直隶总督【臣】李维钧谨
　　奏为续报雨泽事窃【臣】据各属陆续呈报除得微雨者不敢繁叙外查五月二十一日龙门县万全县各得雨五寸二十四日迁安县得雨霑足香河县得雨五寸余梁城所得雨五寸蓟州得雨三寸东光县得雨一寸二十六日卢龙县得雨五寸遵化州丰润县各得雨四寸三河县得雨二寸肥乡县永年县邯郸县各得雨一寸二十七日曲阳县得雨二寸六月初二日东光县得雨七寸武邑县内邱县各得雨三寸隆平县唐山县各得雨二寸初二初三两日南宫县得雨四寸良乡县得雨一寸余衡水县得雨霑足宁津县得雨六寸呉桥县得雨五寸冀州枣强县各得雨三寸初四日易州得雨二寸正在缮折间保定府城于初六日自丑时起至辰时甘霖大沛四野霑足秋禾畅茂农民欢颂除俟别属报到另行彚
　　奏外所有各属续报雨泽縁由理合缮折陈明谨奏
　　此后不必报雨目今大雨时行之际但虑太过耳雍正三年六月二十六日直隶总督【臣】李维钧谨
　　奏为敬陈管见仰祈
　　睿鉴事窃查河南漕运每因卫河浅阻到运迟缓以致
　　上厪
　　宸伏阅邸抄特防
　　圣谕令直隶大名府属之濬县滑县内黄县改隶河南之卫辉彰德二府俾河南运道得专责成法至善也第【臣】逺稽徃制近按卫河若河南粮艘兑运仍循旧次似属利便【臣】谨为我
　　皇上陈之查河南兑粮水次自元明以至
　　本朝俱在直隶大名府元城县之小滩镇粮船受兑开行由小滩镇历元城之善乐营而入临清运河河身寛深从无淤沙浅澁之阻其路近易行粮运无悮也自康熙三十五年间豫抚【臣】李国亮
　　题请改次卫辉相沿至今查在卫辉受兑开行至直属之濬县经歴淇河喷沙老鹳嘴石岗石柱险阻又中错汤隂县河道皆系流沙聚散不定建坝则无地签桩坚固难保修闸则水性下刷蓄泄无资毎年漕船行至濬县内黄县地方募夫挑挖雇船剥运官民交困粮艘难行二十五六年矣夫河南漕米二十五万石在直属采买居多且由卫辉而入濬滑等县以至山东临清州路有六百余里方入运河其间筑坝筑闸挖浅剥运费尽人力而粮艘不得速行莫若仍复小滩为兑次直扺临清州路仅二百一十余里河水深寛无阻其路之难易逺近判然易决若虑小滩非河南所辖民或抗违临兑次时两省各委道府一员同驻小滩协恭办理永着为例则河南无呼应不灵之虞矣【臣】因漕运重大不敢以隔省岐视曽移商河南抚【臣】田文镜未准咨覆【臣】仰体
　　圣懐敬抒管见是否可采伏祈
　　睿裁谨
　　奏
　　小滩开兑之説先经详议因有难行不便之处所以中止若将此折交发豫抚再议谅必仍执前议不移与事无益今既将濬滑内黄等三县归并豫省明岁兑漕时自有分晓也
　　雍正三年六月二十七日直隶总督【臣】李维钧谨
　　奏为奏覆事窃【臣】侄李宗渭原非奉
　　旨发徃亦非部内拣发系【臣】侄自愿捐驼効力在陜三
　　年终不议叙
　　题咨今西海业防
　　庙谟神算悉己荡平似无効力之处应否仍遣其赴陜


　　其贪婪之处实有未尽如赵之垣自愿进银三十万两发与年羮尧催完仅缴二十万两年羮尧代为请豁西安人见赵之垣送年羮尧礼物毎次必用皮箱数十只不知为何物此时赵之垣虽悔亦无及矣谨
　　奏
　　此事岂难分晓赵之垣如能知悔则转祸为福矣更有可笑可恶处将来发露自当晓然明白也
　　雍正三年七月初六日直隶总督【臣】李维钧谨
　　奏为奏
　　闻事窃永定河南岸第五工咸厰大堤于本年六月二
　　十五日被水漫开经【臣】一面
　　奏明一面飞委理事同知噶布喇前徃恊帮堵筑在案今又据分司苏敏呈报六月二十六日大雨倾盆昼夜不止河水较前更涨南岸第一工玉皇庙沙堤坍卸一百余丈北岸第一工朱家营沙堤坍卸四十余丈幸未成患南岸第五工黄家湾大堤漫开二十余丈等情前来【臣】随委布政司罗密前徃查明坍卸丈尺确数及有无淹损田禾村舍到日另行折
　　奏仍委理事同知噶布喇协帮分司同知将两处漫堤勒限作速堵筑坚固具报外所有堤工被水漫开縁由【臣】谨具折陈明谨
　　奏
　　水患岂无故而生理应如是乃朕意丙之事也
　　雍正三年七月十三日直隶总督【臣】李维钧谨
　　奏为奏
　　闻事窃武清大城东安文安蓟州玉田六州县被水并固安永清二县因永定河南岸第五工大堤漫开田禾被淹各缘由经【臣】先后
　　奏明在案今据霸昌道卞之錀呈据霸州知州逯选申报本年六月初六至二十九等日隂雨连绵以致永定琉璃高阳玉带等河泛涨平地水深七八尺三四尺不等田禾淹没房舍坍塌等情又据河间府属之任邱县知县袁圻申报六月二十九日高阳县防螂口之南冦家坟废堤漫开任邑地接下流尚书等村庄淹没田禾等情又据通永道高鑛呈据宝坁县知县呉祖留申报六月二十五等日大雨滂沱民堤被冲田禾淹没并梁城所亦因隂雨连绵田禾被淹等情各报前来【臣】随即分饬布政司委员前徃防同该地方官将被水村庄轻重情形细查确实并令加意抚恤其被漫处所饬令该州县上紧堵筑完固外合将被水缘由具折陈明谨
　　奏
　　从来乖气致异朕固知畿内今岁必至于如是也
　　天道不爽殊可凛惧
　　同日又
　　奏为奉
　　旨发审人犯事窃蓟州民冯兆隆等四百余人在皇城内保留蓟州知州奉
　　旨将为首之冯兆隆等二十五人拏送本省总督或有受人贿嘱情弊着总督审明钦此【臣】遵将解到人犯发布按二司讯取确供详解去后兹据布政司罗
　　密按察司浦文焯审据各犯佥供防革知州李英平日催徴钱粮审理词讼不曽轻易责打愚民感其小惠一闻防革摘印即羣向通永道恳其转详保留继知不能转达恐来官不及李牧复赴京城吁留误入
　　皇城干犯法纪实无受人贿嘱等情律拟解审前来【臣】复亲加研审各供无异【臣】查李英居官实多逾闲但平日颇以小惠愚人耳目故乡民闻其摘印即向通永道吁留实无贿嘱情由因通永道不能转达旋赴京具呈实出一时愚见惟是各犯不安分守业擅入
　　皇城保留不便照律止杖一百应将名列呈首之冯兆隆做呈词之陈琂挺身递呈之杨建勲均杖一百折责四十板仍枷号一个月杨建勲年老收赎其余刘天荣等二十二名与未拏获之众人可否仰邀
　　皇仁槩从寛典分别责儆【臣】未敢擅便伏候
　　圣裁批示遵行谨
　　奏
　　高鑛既不为之转详即应晓谕令各散归今反指使一起无知愚顽擅入禁城向怡亲王诉恳情属可恶此事罪在高鑛当一并附防何可寛贷也
　　雍正三年七月十九日直隶总督【臣】李维钧谨
　　奏为奏
　　闻事窃查直属地方六月以来或被河水漫衍或被山水冲发报灾踵至然高阜处尚属无碍自入七月连旬大雨低洼之地一望无涯北府高地亦多有被淹者南府高阜地多洼下地少虽有淹损不足为忧皆【臣】奉职无状上违
　　天和日夜改悔警省焦愁孔廹寝食不宁头晕心悸计无所出【臣】已委干员分徃抚恤其如车马难行咸阻中途俟稍可举歩【臣】即督令星驰前徃协同地方
　　官逐一查明分头料理其乏食穷民万难坐视或散银钱或给米谷先行抚恤若循例查明始行
　　奏请必需月日恐被水之民难免失所非所以仰体
　　皇上爱养元元至意其被水最重地方容查覆到日【臣】
　　当分行抚恤伏祈
　　睿鉴谨
　　奏
　　乏食灾黎曷可令其枵腹一面速为赈恤一面确查明白再行题奏
　　同日又
　　奏为奏
　　闻事窃保定郡城年羮尧房屋系去夏所置其赀财系今年二月四月内从西安运来者臣同布按二司并府防县各官亲徃严查逐细检点今查出鎻子甲二十八身密针箭头四千根盔四个并银两金银器皿纱縀防疋玉器磁器铜器字画什物等项俱加封固又定州房屋内查出什物器皿亦皆封固【臣】先具折
　　奏明至细数册容各属查覆到日一并分晰同田房数目彚造伏祈
　　皇上睿鉴【臣】思年羮尧家赀钜富狡兎三窟今检其物件除现银五万一千四百两外其余纱縀古董等物约值银十万余两并无贵重之物可见藏匿他处甚多也谨
　　奏
　　为年羮尧尔将来仍恐不能保全首领也
　　雍正三年七月二十六日直隶总督【臣】李维钧谨
　　奏为奏
　　闻事窃查永定河南北两岸及武清运河等处堤工冲
　　漫各缘由经【臣】先后
　　奏明在案今又据文安县知县杨楠申报七月初七八等日大雨如注将县属清河堤工崔家房迤东漫溢三十余丈左家庄迤西漫溢四十余丈等情又据霸州知州逯选申报所属清河堤工七月初七日将赵哥庄以至高桥堤工间断漫溢二百四十余丈等情又据东光县知县李文淑申报所属运河穆家口河堤漫溢十七丈有余等情又据香河县知县周世仪申报所属运河秦家房之堤工漫溢十九丈零二百户堤工漫溢七十余丈巳经报明
　　钦差监督现在分头抢护等情各申报前来【臣】随即飞饬各该州县印河各官将漫溢堤工上紧抢护堵筑坚固俟详报到日另为折
　　奏外所有四州县申报清运两河堤岸被漫缘由理合具折陈明谨
　　奏
　　人事乖戾无形之感也灾异谴告有形之应也有无形之感然后致有形之应斯言洵不诬矣
　　雍正三年七月二十九日直隶总督【臣】李维钧谨
　　奏为奏
　　闻事窃今年六七两月雨水过多北府被水州县如霸州文安东安大城永清固安武清蓟州玉田寳坻及裁并之梁城所与任邱等十二州县所被水情形【臣】巳先后奏
　　闻续据呈报香河丰润保定安州新安献县青县景州南皮东光宁津天津庆云交河沧州盐山静海肃宁及津军防苇渔课共一十九州县防以上共计三十一州县防所房屋坍塌田禾淹损既难糊口更虞流离防
　　皇上轸恤民瘼
　　特谕速行赈济【臣】钦遵即飞行赈济一月计每州县被水村庄之多寡确查实系贫民按口给食毎日大口给米三合小口给米二合俟此一月赈完查明户口确数【臣】再
　　题请续赈外再三十一州县防所钱粮伏祈
　　皇上特颁
　　谕旨缓至雍正四年麦收后徴输则
　　皇仁浩荡尤永被无疆矣谨
　　奏
　　朕悯恻畿内黎庶被灾巳特谕赈恤矣至于题请缓徴乃汝职分中事有成例可循所请倘与例不符自有一定处分朕何所据而特颁缓徴谕旨耶
　　雍正三年八月初四日直隶总督【臣】李维钧谨
　　奏为恳乞
</div>
    <div class="pagination">
<a href="世宗宪皇帝硃批谕旨_page96.html">上一页</a><span>...</span><a href="世宗宪皇帝硃批谕旨_page92.html">92</a><a href="世宗宪皇帝硃批谕旨_page93.html">93</a><a href="世宗宪皇帝硃批谕旨_page94.html">94</a><a href="世宗宪皇帝硃批谕旨_page95.html">95</a><a href="世宗宪皇帝硃批谕旨_page96.html">96</a><span class="current-page">97</span><a href="世宗宪皇帝硃批谕旨_page98.html">98</a><a href="世宗宪皇帝硃批谕旨_page99.html">99</a><a href="世宗宪皇帝硃批谕旨_page100.html">100</a><a href="世宗宪皇帝硃批谕旨_page101.html">101</a><a href="世宗宪皇帝硃批谕旨_page102.html">102</a><span>...</span><a href="世宗宪皇帝硃批谕旨_page98.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
