<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 202 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 202 页/共 1210 页</h1>
    <div class="content">



　　闻【臣】谨
　　奏
　　成灾与否但只据实上逹毋得丝毫欺隠
　　同日又
　　奏为仰体
　　皇仁敬陈管见事钦惟我
　　皇上如天好生惟恐愚民误罹法网
　　特命将鬭殴各条注明刋布晓谕外省秋审情实各犯
　　又
　　命垣臣三覆屡奉
　　恩纶停决大哉
　　皇仁同符覆载【臣】查东省今嵗秋审案件新旧共一百二起内拟缓决者共五十四名口【臣】按原招有自康熙五十一二年监至今已厯十余载虽情罪允当未敢尽行末减但既蒙寛贳而长系圜扉将来秋审案件积久愈多伏查康熙四十五年十月内奉
　　圣祖仁皇帝谕旨缓决人犯至三年者总属不决何必只管监禁嗣后减等发落钦此经部议覆奉
　　旨允行乃厯年
　　朝审未经声明题请我
　　皇上慎重民命普天率土莫不共仰
　　皇仁【臣】愚以为凡秋审案内拟缓决已过三年各犯请特颁
　　圣谕敕令廷臣于防勘时酌其情罪轻重或别其年分
　　久近有可寛减者请
　　旨予以减等发落则囹圄空虚而祥刑有颂益戴皇上法外之仁于无尽矣【臣】冒昧妄陈是否可行伏祈圣鉴【臣】谨
　　奏
　　此等刑谳大典岂朕智虑所不到之事乎尔意不过欲折奏后列之文集中以便沽名耳法外施仁似非尔等
　　平常供职之廵抚所奏之事若果欲纪载将朕硃笔谕旨一并録入方可
　　雍正三年七月十一日山东廵抚【臣】陈世倌谨
　　奏为钦奉
　　上谕事窃【臣】准部咨据温文桂条奏疏濬平度州境内
　　胶河縁由奉
　　旨着【臣】查明具奏钦此【臣】因东三郡河道多淤委原任胶州知州冯景夏逐处查勘因并委冯景夏防同该地方官将此胶河详细确勘今据称平度州南乡并非胶河温文桂所奏乃胶莱之运河也此河自胶州海口之麻湾入口经由平度髙宻昌邑三州县地方至掖县海仓口入海现丈得一百九十九里零系元时运粮之河中间有分水岭形如龟背水至此东西分流不能合而为一今就地势作两截疏濬东半截计一十六处西半截六十五处河身窄浅止须増挑寛深惟掖县海仓口乃全河泄水入海之处现今流沙壅积计长五里以致河水散漫无归淹及地亩此处应加开掘俾河水畅流入海不致泛溢则村庄地亩均有裨益但须于三四月间无大北风卷潮入口之时施工为便此温文桂条奏之河应行疏濬者也至胶河发源于胶州之铁橛山外长城岭南经由胶州境计五十七里有竒经髙宻县境计九十六里有竒入于平度州南之胶莱运河此河患在上流寛濶下流窄狭而归入胶莱运河之处淤浅不成河者四里有竒淤塞如平陆者一十五里有竒水无归宿势必散漫兼有百脉湖五龙河张鲁河防流泛溢各州县虽筑堤堵塞而水之去路不通难免溃决今应将浅窄淤塞处所挑挖寛深引水归河自无淹没之虑此温文桂条奏之所未及应并行疏濬者也通计两河共估挑土一十四万九千二百七十方【臣】拟于农隙举行官备器具用民之力毎人日给食米一升先将两河淤塞浅窄处所一律开通所有胶河疏濬有益縁由谨具折请
　　旨是否允当伏祈
　　皇上批示遵行【臣】谨
　　奏
　　凡一切条奏地方事宜朕槩发与尔等督抚斟酌可否非朕所真知灼见必欲举行之事也此所奏胶河如确乎有益则亟宜兴工疏濬无益则止总在尔审定之耳
　　同日又
　　奏为恭请
　　敕选兴工吉期以光
　　盛典事窃曲阜县
　　圣庙工程所需木植顔料等物非山左出产者【臣】接准部咨与两司防商委都司钮国玺等赍银前徃江西湖广江南采办木植顔料桐油又委济南府经厯夏礼贤前往江南购买架木并咨明工部在案其琉璃瓦石柱甎灰等项委泗水县知县马兆英等相度地势就曲阜近处建窑烧造开采委登莱青道徐徳俶兖州府知府吴闗杰监理今先据夏礼贤买到架木一万二千余根己抵宿迁地方月杪可逹济宁便可搭架兴工理合奏
　　闻伏祈
　　皇上敕下钦天监选择啓土兴工吉期以仰副
　　圣主崇儒重道至意【臣】谨
　　奏
　　据该监选定八月十二日已时兴工乃上吉之期尔其朂勉在事各员竭力趋赴以共襄盛典速竣厥工雍正三年八月初五日山东廵抚【臣】陈世倌谨
　　奏为奏
　　闻事窃【臣】因曹县太行堤被黄水冲决亲往查勘自曹县四十里至太行堤冲断三十余丈地名魏家湾水由西南东明而来势犹滔滔不止即拟堵筑因上流兰阳未经断塞下流单县地势髙阜若此口堵筑则夹堤之内上承黄流下无宣泄仍必溃堤而出堤之内外村庄势必尽淹因暂缓兴工俾溃堤之水入于旧黄河下归南阳昭阳诸湖虽年久河身淤塞不能容受因而漫溢村庄然犹有河道可循得所归宿现在己将冲断处所先行裹镶备齐椿料俟兰阳断流即便堵筑河【臣】齐苏勒己至兰阳亲督修筑月堤【臣】勘至河南交界委标员前赴兰阳据称决口渐淤月堤四五日内完工等语【臣】发银一千两委守备许必荣协同黄河同知牟錝元等觇视兰阳决口一闭积水消落即使兴修【臣】部署己定因
　　圣庙兴工奉
　　旨选定八月十二日吉期【臣】拟于初七日暂往曲阜料理至今嵗雨水过多各州县衞所报水灾者计五十余处其间轻重不等率皆洼处被淹髙阜之区仍有收获理合奏
　　闻恭慰
　　皇上轸念民依至意【臣】谨
　　奏
　　所奏情形俱悉兰阳决口已据报合龙矣
　　雍正三年九月十三日山东廵抚【臣】陈世倌谨
　　奏为钦奉
　　上谕事登州镇【臣】黄元骧兖州镇【臣】赵国瑛抵省传旨令【臣】务将仓粮实在充足钦此【臣】跪聆之下仰见皇上时时以国计民生为念【臣】谨查东省银谷厯年亏空累累流抵各项因循不结【臣】到任后逐一清查共亏空仓谷三十余万石若槩行劾叅通省几无可留之员恐不能照数追完反于仓储无益是以具
　　奏请将通省耗羡弥补荷蒙
　　圣慈俞允【臣】随严催各属另具单批同正项起解至八月内己补过京饷挂平银二万六千三百余两又现存司库耗羡银一十二万八千三百余两今嵗登莱青三府仰頼
　　皇上福庇秋成丰稔所有续查出亏空仓谷现催耗羡买补民借谷石勒追照数还仓但为数颇多恐一时不能全完请统于明年二三月内补足至济兖东三府属今嵗偶遭水涝其髙阜之区虽获秋收然通邑合计未免歉薄现今被水处所一切新旧钱粮漕米漕项【臣】等悉心商议现在具疏仰吁
　　圣慈分别缓征其从前亏空仓谷暂缓采买免致市价増贵民欠谷石亦暂缓追以舒民力统容寛至来嵗秋成后照数补足如仍不完补立即防处究追则通省官民咸沐
　　皇上天髙地厚之恩自必共相勉励竭力还补务期仓
　　储充足以仰副
　　皇上训诫至意伏祈
　　圣鉴【臣】谨
　　奏
　　何妨寛期完补但仓粮闗系重大究须如数存贮仓庾方不有名无实
　　同日又
　　奏为钦奉
　　上谕事登州镇【臣】黄元骧兖州镇【臣】赵国瑛抵省钦传圣谕【臣】等一一跪聆仰见
　　皇上绥靖海疆保衞民生至意【臣】等因再四防商敬抒
　　刍荛管见数条伏祈
　　圣鉴
　　一沿海礮台僻处虚设诚属无益冲处礮台须坚固寛敞方有实济
　　圣谕详明无微不烛所有某系僻处应将礮位掣回某系冲处应将礮台另造容【臣】黄元骧查明移防【臣】陈世倌饬地方官防同营员确估绘图查核【臣】陈世倌【臣】布兰泰【臣】董永芠将存余银两陆续建造务期坚实其应造礮台几座毎年造过若干座之处据实奏
　　闻
　　一弭盗莫如严查保甲大族责成甲长严饬各属照式编造文武各官协力严查不时廵阅倘有疎懈照阘茸例
　　题叅议处
　　一窝家照例定拟治罪外应先搜变家产赔赃并着落地保两隣人等查察倘有窝盗之家举首得实量予奬赏若狥隠不报事发之日隣保各枷号重责庶盗贼无从托足
　　一地方官弁皆有戢盗安民责任何分彼疆此界嗣后文武官弁遇有兵役追赶盗贼至汛不即时协拏致有踈脱应按盗贼名数分别议处如兵役谎报希图卸咎仍革责枷号严处庶到防皆有声援盗贼不能遁逸
　　一分遣标员彼此游廵不得稍有懈怠【臣】等标下设有弁兵应各千把二员分路游廵接应交替此往彼来彼出此入有能查获响贼首盗者照例议叙若怠玩疎纵即行叅处至专汛各弁亦令彼此聨络廵查其捕盗同知以下及典史等亦带民壮防廵仍并委道员叅游等督察其不竭力追拏盗贼者即分别
　　题叅交部议处
　　一行客在店失事宜着落店主赔偿客商至晚投宿人力困乏全頼店家隄防乃漠不闗心或竟有通同引线者行客受害实甚嗣后遇有在店被盗责令店主先为赔偿俟获贼追赃补给其无力之家不能赔偿者着协同兵役捕获正贼之日始行释放则店家自必加谨廵防盗风亦可少息以上数条【臣】等防同布政使布兰泰按察使董永芠仰遵
　　圣训敬陈管见是否允当伏祈
　　皇上批示遵行【臣】等谨
　　奏
　　所议前数欵皆无瑕疵可以见之施行惟店家赔偿一欵若遇地方良吏公平处断犹可不然恐尔青齐道上将无旅店矣
　　雍正三年十一月十一日山东廵抚【臣】陈世倌谨
　　奏为报明司库钱粮并赈济情由事窃据陞任布政使【臣】布兰泰造送文册印信到【臣臣】因布政司日有收发钱粮之事青州府知府李秉俭居官勤慎老成【臣】令其代管篆务稽查收放【臣】赴库盘查据册开应存银一百四十八万五千九十二两零内有各营预支俸饷银四万五千六百六十两零又发修河堤工料银二万一千二百四十两零以上二项共除银六万六千九百三两零其余银一百四十一万八千一百八十九两零俱实存在库【臣】据李秉俭出具印结交送布兰泰随于三十日赴京
　　陛见至被水五十一州县蒙
　　皇上轸念民依令【臣】等加意经理【臣】仰体
　　皇仁酌量被灾轻重次第发赈前己批委各道府大员监散今据布兰泰册开共需银四万七千三百余两【臣】同各司道府共捐银三万八千四百九十二两不敷银八千八百二两己动耗羡给发俟收余耗补还但时己仲冬天气沍寒及来春青黄不接之时穷民未免乏食【臣】已题请借领存仓米谷现在檄行各属分别极贫次贫查造确册大口毎日借谷三合小口毎日借谷二合共计四个月极贫者先赈银再借谷次贫者止借谷于十一月中旬及正月中旬分作两次借领如有混冒侵扣将监赈官一并题防又济南东昌二府被水较重恐存仓米谷不敷借领【臣】拨借兖宁道所存捐纳监谷四万石预备接济仍动耗羡银一万两发兖运同知杨三炯在滕峄一带丰收之处陆续买补还仓【臣】谨
　　奏
　　务使被水穷黎人人得沾实惠以仰副朕轸恤之念雍正三年十一月二十三日山东廵抚【臣】陈世倌谨
　　奏为奏明事窃兖宁道徐湛恩奉
　　旨陞授山东按察使仍管兖宁道事【臣】准部咨随转行钦遵在案但按察使管理通省刑名毎日各属觧审人犯须随时审理方免拖累而兖宁道管理通省河务凡有工程并须亲厯估验又有黄河在西南邉界一遇水发各工险要必须往来廵防少有漫溢坍损更须亲驻河干相机堵筑或东或西日无定处各属觧审人犯若跟随审则不免拖累若在署守则覊留日久势难兼顾理合据实奏明伏祈
　　皇上俯鉴着徐湛恩专司按察使之事其兖宁道务请旨另简贤员分理方不致岐误抑【臣】更有请者兖运同知杨三炯久在南工熟谙河务前任髙堰通判勤慎办理经河【臣】齐苏勒题补蒙
　　皇上俯允补授今缺任事以来稽核工程整理堤岸才
　　守俱优昨【臣】
　　陛见曽经折奏奉
</div>
    <div class="pagination">
<a href="世宗宪皇帝硃批谕旨_page201.html">上一页</a><span>...</span><a href="世宗宪皇帝硃批谕旨_page197.html">197</a><a href="世宗宪皇帝硃批谕旨_page198.html">198</a><a href="世宗宪皇帝硃批谕旨_page199.html">199</a><a href="世宗宪皇帝硃批谕旨_page200.html">200</a><a href="世宗宪皇帝硃批谕旨_page201.html">201</a><span class="current-page">202</span><a href="世宗宪皇帝硃批谕旨_page203.html">203</a><a href="世宗宪皇帝硃批谕旨_page204.html">204</a><a href="世宗宪皇帝硃批谕旨_page205.html">205</a><a href="世宗宪皇帝硃批谕旨_page206.html">206</a><a href="世宗宪皇帝硃批谕旨_page207.html">207</a><span>...</span><a href="世宗宪皇帝硃批谕旨_page203.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
