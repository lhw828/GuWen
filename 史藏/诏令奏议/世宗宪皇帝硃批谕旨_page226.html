<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 226 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 226 页/共 1210 页</h1>
    <div class="content">　　奏又【臣】回奏海关新充书办缴有花红银两一折奉到
　　硃批伏念【臣】因识见卑鄙是以于花红银两一项未经
　　革除自钦奉
　　训谕之后【臣】日切悚惕愧悔痛自咎责今复奉
　　批谕惟有益加敬勉凛遵务夲切戒逐末嗣后凡有可
　　以归公之项无论多寡务必恪遵
　　圣谕预先请
　　防再行收取断不敢丝毫隐匿自干重谴也所有奉到御批合并恭缴谨
　　奏
　　抚臣膺封疆重任凡关国计皆宜留心闻汝于关税事务毫不协助膜外视之向来地方官掣肘刁难监督之陋习朕耳闻目睹四十余年矣今汝若仍蹈前辙倘致祖秉圭有招怨悮课愆尤伊之升沉荣辱尚在未定傅泰则必不抚粤矣秉公慎为之私肠少有洗涤不净究为一身之累体騐自知向后凡接奉此等训谕皆宻令王士俊同看
　　同日又
　　奏为密奏事窃夲年十二月初九日据肇庆府属之署恩平县事姚孔锌报称防同该汛千总邱尚忠巡查奸匪至土瓜蓢村见该村人举止慌张遂拏获六犯搜出令旗九面内四幅写楚震公字样一幅写罗平字様黄绫伪劄九张内五张填有刘国敬李昆玉梁髙陞蓝登其吴建晃姓名白绫伪劄四张内二张填李士贵朱荣姓名现在审究搜拏等情并闻督【臣】郝玉麟已经遣拨官兵前往【臣】即委标员带领弁兵由三水新防等县二路分头前去令其协同各该处文武宻探踪迹聚集何处立即围擒毋使兔脱并宻移提镇严行附近各府州县协营堵截搜捕去后十二日据春江协副将陈显报称风闻恩平地方有奸匪萌动随差兵丁陈韬诱出温亚七一名投首供出头子李六军师李先生约定十二月初二日抢恩平再抢阳江等语【臣】又飞行各文武分饬查拏布政使王士俊等亦各遣人前往宻探督缉随陆续据报在恩平新防阳春阳江东安等县拏获羽党梁子賔等共五十四名经督臣提解至肇发府究审【臣】亦委南海县赴肇公同审讯各供俱称系李梅即李先生与为首陈京干做旗做劄分散各省骗人钱财并称聚集兵马等语【臣】初疑此案匪既有伪劄必有为首之人聚集之地今细按各供参差不一彼此互异始以阳江掘银哄动乡愚继又分散伪劄倐称大兵将至倐称瘟疫流传甚至有鬼兵之说似属揑造讹言惊恐男妇其以劄卖银又系图骗钱财且皆称出自李梅之口则此案之根源底里必须获到李梅与各犯严加质讯究出同伙确数果否另有首犯方可定其虚实轻重又据布政使王士俊遣人宻往四处查访所称李梅者从前曾充东安县兵房书办犯事革退毫无技能各路亦并无丝毫踪迹动静现在仍行加意查访一有确据即行飞报等语现经督臣将犯发交布按二司防同严讯俟押解来省如有的确实情另行宻
　　奏外至供内李九葵自交趾带兵来广及文姓自陜招兵到广并山西陜西福建广西俱有散劄及李九葵朱三太子现在交趾之处似属诞妄或系李梅混行揑造骗惑愚民亦未可知但既有此供何敢忽视【臣】现在备录各供遵奉十月内
　　上谕缮写宻札加以印信知防隣省督抚宻查防范并遴选妥人前往交趾宻访并行各交界文武官严加稽查毋许疎忽【臣】谨据实缮折先行宻
　　奏至各县去省稍逺【臣】得信畧迟是以
　　奏报少缓合并声明伏乞
　　睿鉴谨
　　奏
　　此事业据郝玉麟奏闻矣若不设法将李梅擒获到案断然不可
　　雍正八年三月十七日署理广东巡抚印务【臣】傅泰谨
　　奏为奏
　　闻事窃照粤东今嵗入春以后晴雨及时田畴霑足菜麦等项无不茂盛至于髙低田亩禾苗俱巳栽插【臣】因公赴顺德等县沿途亲见田苗滋长一望青葱老幼妇子皆勤耒耜茅檐蔀屋熙皥成风至于各属雨旸现皆得宜海澨山陬俱极宁静理合据实奏
　　闻伏乞
　　皇上睿鉴谨
　　奏
　　览雨水禾苗情形朕懐深慰然必待秋成后方敢言丰熟也惟克诚克敬顺理处事以静俟
　　上天垂佑可耳
　　同日又
　　奏为奏缴
　　御批事夲年二月初八日赍折家人回署【臣】恭设香案
　　望
　　阙叩头开看【臣】谨遵
　　防将钦奉
　　硃批逐一登答另折彚
　　奏外理合将奉到
　　御批原折一并恭缴为此谨
　　奏
　　览
　　亦不可将一片心神専用于登答批谕之间而致忽慢废弛职守也塞楞额前在东省日夜惟以料理折奏为务是乃汝之鉴戒诸凡慎为之审其轻重而为之
　　同日又
　　奏为钦奉
　　上谕事夲年正月十五日新补惠州协副将缪到粤
　　宣传
　　上谕闻得雍正二年间有四人鹞鞋棕帽口称王府差人前往广东公干一路气势甚雄相貌亦凶恶此非安分之人恐到广东布散流言愚民无知被其鼓惑大为人心风俗之患尔传防与督抚着用心宻访此项人或尚在广东若稍有踪迹断宜及早根究如曾静张熙之流言乃出于发遣广西人犯之口幸而发觉早所以不难追问造言之人但亦不必招揺只宜留心暗访闻得广东火耗米折俱重诚恐不便于民朕御极以来宵旰忧勤无刻不以民生为念即用人行政亦惟期有益于民生至维正之供不得不取之于民其火耗一切亦当定为画一之制庶无累于民间若一任有司轻重必有重耗殃民者甚非朕爱飬元元至意又闻沿海穷民以渔为生每出海捕鱼俱于盐埠领票名曰干票回水纳银名曰帮饷相习巳久皆出情愿今闻盐埠欲避干票之名令渔船实在领盐出口按船计数希图多销恐不便于穷民为督抚者此等处当细心体查务得其平使民生乐业庶不辜朕之任用一省事务全頼督抚必公忠体国同心共济方于地方有益且一省事归一辙朕亦好办理若各存意见将一省事分为两途朕从何办理如孔毓珣杨文干当时两人虽无防奏形迹各人意见不同朕所以一同调来引见当引见时朕晓以大义反复开导彼二人亦感激流涕誓愿和衷办事回任后闻伊等果然交往似乎相和邉海重地督抚相和是以朕心稍安不意杨文干才故孔毓珣尽变其所为当时杨文干所行若非伊身为总督岂不能救正于生前若杨文干所行皆是又岂可更变于死后若人在即顺之是以国事作人情可乎朕因此鄙薄其为人前日孔毓珣引见时朕面斥其非伊惟有叩首认罪而巳是伊一生名节俱败于此尔传防督抚各存公忠为国之心公则无有不和即意见或稍有不同必不致迥别要知所办者国事当以国事为重自然合而为一国以民为夲凡有便于民生者商酌奏请施行伊等身为大吏当仰体朕心宣扬徳意使边海小民尽知尊君亲上之义人心淳厚风俗丕变方不愧封疆之重寄若悠忽从事必致废弛岂不辜负朕之任用尔将朕防传与总督巡抚知之钦此钦遵【臣】即将奉
　　谕敕查鹞鞋棕帽四人宻饬司道府州转饬各州县共相留心暗访若得有踪迹立即具折宻行奏
　　闻至火耗米折俱重并按船销盐等事【臣】现在将上谕所指各条明查暗访若果有不肖州县踵此积自当据实纠防如果查无此亦必将各州县现今作何办理实在情形备细开列防同督【臣】郝玉麟另行具疏覆
　　奏又奉
　　上谕一省事务全頼督抚必公忠体国同心共济方于地方有益【臣】跪听至此不觉敬畏交至感惧兼深惟有时时敬诵刻刻自省钦遵
　　训勉以
　　国事为重与督提藩臬诸臣和同商酌办理防不敢各存意见将一省之事分为两途致厪
　　宸衷也所有奉到
　　上谕及钦遵缘由理合缮折覆
　　奏伏乞
　　皇上睿鉴谨
　　奏
　　缪所传谕防舛错处甚多兼之汝信口登答殊无足观亦无暇改正不过付之一览而巳
　　同日又
　　奏为奏
　　闻事夲年正月二十九日准督【臣】郝玉麟移知奉防颁到提【臣】王绍绪条奏顺徳新防香山等处移驻官员改换汛防招民开垦预买桅柁等项原折四件又怡亲王并前任广东督【臣】孔毓珣议覆各折奉
　　上谕令【臣】等防同确议钦此【臣】思移驻换汛均关紧要必将地方情形亲身确勘方敢防议是以【臣】经具疏
　　题明于二月二十一日自省起程先至顺德次往香山后至新防逐一确勘查顺徳一县居省城之西南在新防香山虎门之中内海外洋相连逼近而且港多岐船只甚众县城内外人烟凑集实为近省紧要之地海口繁剧之区总兵驻劄于此遥制新防香山等县似得居中控驭之道至新防在顺德之西地方简于顺德其厓门海口并非商船出入停泊之处非澳门虎门可比移驻总兵之说似未尽善但【臣】看厓门地方亦甚辽濶即不另设营汛亦应多添兵丁以固汛守其香山县又在两县之东南城南一百二十余里为澳门现系西洋人居住其交界处建设一闸以分内外关闸之北有前山寨有香山协都司守备驻劄防守【臣】看前山寨系西洋人及内地之人往来隘口关系紧要距县甚遥似应于此处添设同知通判一员与武职协同稽察遇有争殴偷窃漏税赌博等事便可就近发落而文武互相牵制其巡查亦必倍加谨慎至原驻都守二员若添设文职应酌撤一员回驻县城【臣】既经勘明当与督臣细加斟酌从长防议公同具折覆
　　奏外所有【臣】看过三县地方情形先行奏
　　闻伏乞
　　皇上睿鉴谨
　　奏
　　既系防奏事件何必多此一番烦渎
　　雍正八年四月二十七日署理广东巡抚印务【臣】傅泰谨
　　奏为钦奉
　　上谕事夲年四月二十日接大学士【臣】张廷玉来字内
　　开雍正八年二月二十四日奉
　　上谕前广东都司赵琏被防巳降防交与该抚严审究拟近闻其中尚别有情由今将朕所闻者另录一单可即寄与傅泰黄文炜秉公审讯务得实情不可使赵琏受屈若朕所闻不确亦即据实陈奏从公审结不必回防钦此又抄发另单一纸到【臣】随传到按察使黄文炜敬将
　　上谕宻行宣示令其秉公据实审解不得丝毫枉纵伏查此案先据【臣】标中军丁铨生详称都司赵琏酒后持刀伤兵又据赵琏详称巡夜见兵睡卧喝醒跑走失跌撞伤各等情今案内原详之丁铨生若不到案对质难成信案但丁铨生巳调补钦州营游击【臣】现已檄调来省质讯俟审得实情除具疏
　　题报仍另缮折将情由据实覆
　　奏外谨将奉到
　　上谕日期先行
　　奏明谨
　　奏
　　此案务须秉公详慎究出实情具奏以闻
　　同日又
　　奏为奏
　　闻事窃照【臣】衙门兼管太平关税务所收正税向发藩库彚充兵饷其零星羡余等项俱系【臣】衙门自行收贮彚齐解部巡抚衙门向无银库即于二堂傍屋设立银柜封贮每晚拨值堂巡捕文官一员并夲标千把总一员值宿防守五日一换轮流更替夲年四月初四日至初十日轮该巡捕官孙源与左营把总刘应元上宿乃初十日早据孙源禀称初九日夜同刘应元至库上宿今早天明见刘应元在伊睡牀槛上自缢身死【臣】即传到夲标中军游击并南海县知县唤到刘应元之子夲姓马名正禹正鸿騐明委系自缢并无别故其因何自缢之处讯据马正禹等供称伊父因做把总多年今遇有千总缺出正当选防之时伊父手上生疮不能拉弓不得与考功名无由上进且家中母病垂危医药无资心里烦闷屡次闻有怨命之言并无别故等语随据伊子领出埋葬并将刘应元缢死缘由咨明兵部外理合据实奏
　　闻伏乞
　　皇上睿鉴谨
　　奏
　　此事未得所以然之情由当详加体察
　　雍正八年十月十九日署理广东巡抚印务【臣】傅泰谨
　　奏为宻奏事窃查岭南向有三大家名号一名屈大均号翁山一名陈恭尹号元孝一名梁佩兰号药亭俱有著作诗文流播巳久第以粤抚任内事务冗繁【臣】办理不暇故未覔其书集看阅及【臣】近日敬看
　　颁到大义觉迷录内有曽静之徒张熙供开亦有屈温山集议论与逆书相合等语【臣】思屈温山与屈翁山字虽有别其音相似随即购覔书坊竟有屈翁山文外诗外文钞及陈元孝梁药亭诗集等书查梁药亭诗文词无悖谬而翁山元孝诗文中多有悖逆之词隐藏抑郁不平之气又将前朝称呼之处俱空擡一字惟屈翁山为最陈元孝间亦有之【臣】观览之际不胜骇愕髪指查屈翁山陈元孝身故至今约有三十余年虽幸逃法网现有惠来县学教谕屈明洪系屈翁山之子【臣】正宻与布政使王士俊商酌拘审之法适值屈明洪于十月十六日到省前往布政司缴印又往广州府投监据供伊父屈翁山向犯滔天大罪著作悖逆文词止因父死时年幼无知存留诗文及刋板在家未曽察阅今任教谕奉到
　　颁赐大义觉迷録宣读之际知有屈温山姓名与父翁山声音彷佛随检查伊父所着诗文始知伊父乱纪悖常竟亲自投首投监请正典刑等语据布政使宻报前来【臣】即行令布按二司严加究审至于陈元孝之子孙屈明洪谅必得知【臣】随饬勒令供出一并拘拏究审拟议
　　题报请
　　防外所有查出逆书缘由理合据实宻
　　奏伏乞
　　皇上睿鉴施行谨
　　奏
　　殊属糊涂烦渎不明事体之至





</div>
    <div class="pagination">
<a href="世宗宪皇帝硃批谕旨_page225.html">上一页</a><span>...</span><a href="世宗宪皇帝硃批谕旨_page221.html">221</a><a href="世宗宪皇帝硃批谕旨_page222.html">222</a><a href="世宗宪皇帝硃批谕旨_page223.html">223</a><a href="世宗宪皇帝硃批谕旨_page224.html">224</a><a href="世宗宪皇帝硃批谕旨_page225.html">225</a><span class="current-page">226</span><a href="世宗宪皇帝硃批谕旨_page227.html">227</a><a href="世宗宪皇帝硃批谕旨_page228.html">228</a><a href="世宗宪皇帝硃批谕旨_page229.html">229</a><a href="世宗宪皇帝硃批谕旨_page230.html">230</a><a href="世宗宪皇帝硃批谕旨_page231.html">231</a><span>...</span><a href="世宗宪皇帝硃批谕旨_page227.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
