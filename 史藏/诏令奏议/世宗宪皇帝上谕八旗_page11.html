<!DOCTYPE html>
<html>
<head>
    <meta charset="UTF-8">
    <title>世宗宪皇帝上谕八旗 - 第 11 页/共 51 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝上谕八旗 - 第 11 页/共 51 页</h1>
    <div class="content">　　我若虚言一家俱死故违
　　谕防显行诅咒大为不道众所共知者一也奉防将阿其那拘禁宗人府伊全无恐惧悔过之意反向防守之人云我向来每餐只饭一碗自从拘禁之后每饭加餐矣又云汝等勿虑我自尽我心断断不愿全尸以殁似此凶恶之言古今罕闻众所共知者一也塞思黑行止恶乱谋望非常暗以赀财买结人心且使门下之人广为延誉称其仁贤夸其相貌如西洋人穆金逺伊皆收为腹心各处为之揄扬以希图储位众所共知者一也康熈五十六年冬
　　圣祖仁皇帝召诸王子面询建储之事塞思黑陈奏之语背
　　谬
　　圣祖仁皇帝面加切责是夜三鼓时
　　圣祖仁皇帝念及塞思黑之言益増愤怒中夜起坐次日塞
　　思黑即知夜间
　　圣怒之事畏惧称病塞思黑平日交结近侍宻行伺察故圣祖仁皇帝之一言一动探听速防如此众所共知者一也塞思黑因畏罪而诈称有疾扶杖而行反私向西洋人穆金逺云因
　　皇父欲立我为皇太子我是以诈病回避僭妄无耻莫此为
　　甚众所共知者一也
　　圣祖仁皇帝稍加教训即生怨恚每云不过革此微末贝子耳又每云如大阿哥二阿哥一例拘禁我倒快乐出言如此悖逆众所共知者一也塞思黑因
　　圣祖只封伊为贝子心怀怨望令秦道然各处向人称其宽洪大量慈祥恺悌图买人心以谋大位又密结何图当何图出任同知时塞思黑云你且向外省去走走将来有用你之处再呌你进来不之情敢公然出口无忌秦道然何图亲口所供众所共知者一也康熈四十七年
　　圣祖仁皇帝降防凡非本王门上之人俱不许在别王子阿哥处行走而塞思黑抗不遵奉仍复招集私人往来无忌何图在塞思黑处私相行走因此畏惧商之塞思黑塞思黑向伊云有我在谁为此事启奏乎何必惧怕此何图亲口所供众所共知者一也康熈四十七年九月阿其那因结党事犯
　　圣祖仁皇帝将伊鎻拏交议政审问塞思黑与允禵计议每日怀藏毒药愿与同死塞思黒又令随从人等携带鎻靠而行以示同患之意及阿其那防
　　圣祖仁皇帝之恩从宽免罪开鎻之后塞思黒允禵当众笑云八阿哥之事既已完结怀此药何用遂从靴内取出与众人防毕而弃之似此固结死党凶暴悖乱众所共知者一也塞思黒向秦道然言伊生时有异征又言曾患病见金甲神满屋梁其病遂愈夫果生有异征
　　圣祖仁皇帝岂不知之病果无妨何必金甲神来而始愈诡作妖言欲惑人以图非分此秦道然亲口所供众所共知者一也将伊子晸认内侍魏珠等为伯叔窥探宫禁信息行事卑汚机谋叵测众所共知者一也允禵往军前时塞思黑又私与密约若
　　圣祖仁皇帝圣躬欠安即遣人驰信军前以便计议此秦道然穆金逺等吐供明凿众所共知者一也伊女聘与明珠之孙永福索取其家财累百万金夺据各处买
　　卖贪婪无厌众所共知者一也
　　圣祖仁皇帝宾天之时
　　皇上正在哀痛哭泣塞思黑突然近至
　　皇上之前对坐箕踞大无人臣之礼意欲激
　　皇上之怒若非
　　皇上镇定包容其情甚属叵测众所共知者一也
　　梓宫在
　　乾清宫上食举哀塞思黑全无滴泪众皆共见
　　皇上降防问其缘故塞思黑即出帕向
　　皇上忿争云我帕俱湿观此便知状大不逊众所共知者一也允禵往军前时塞思黑遣其太监姚子效随从复往来寄信差人谋事允禵囘京时塞思黑又差人迎过大同密致消息暗筹私事众所共知者一也又私与允防允禵相约彼此往来密信防后即行烧燬则图谋不法之处显然众所共知者一也
　　圣慈曲加保全发往西宁居住伊屡次挨延日期既到西宁竝不感悟改过乃寄书允防内称事机已失追悔无及似此逆乱之语公然形之纸笔及【臣】允祉等从允防家中捜出此字而塞思黑闻知向穆金逺怨云
　　我原与彼相约书札防后即行烧燬何以此字独留竟落他人之手此塞思黑之言众所共知者一也塞思黑初到西宁时穆金逺恐将来移往口外向塞思黑私虑塞思黒云你不知道越逺越好据此则心怀悖乱显然众所共知者一也伊妻前往西宁时路经山右乃纵容手下之人骚扰百姓殴打生员公行不法众所共知者一也应赔钱粮抗不还项乃将诈取明珠家财数百万两带往西宁凡市买物件听人索价即如数给与不计贵贱使贸易之人俱称为贤王以此图买人心又越礼犯规僭称王号不知羞耻众所共知者一也纵容属下之人在地方生事
　　皇上特遣都统楚宗往行约束及楚宗到彼传宣谕防伊安坐屋中不出迎接气槩昻然竝无愧悚之容唤令跪听亦不叩头谢罪旋即起立口称我已出家离世之人矣种种怨望之语众所共知者一也塞思黑寄与伊子及所属官员人等字俱用硃批伊子称塞思黑之言为防僭逆已极众所共知者一也
　　皇上宽容之恩未尝禁絶其书信伊乃别造字样巧编格式令伊子学习打听内中信息缝于骡夫衣袜之内传递往来隂谋诡计甚于敌国奸细众所共知者一也
　　太祖高皇帝钦定国书为万世法程臣民所共遵守中庸称非天子不考文塞思黑径敢添造七字头私行刋刻变乱
　　祖制干犯
　　国经罪属僭逆众所共知者一也在西宁时于所居后墙潜开窗戸密与西洋人穆金逺从窗戸往来商谋计议行踪诡秘众所共知者一也又与穆金逺商议欲将资财藏匿伊所又令穆金逺覔人开铺以便将京中带来信息物件先放铺中慢慢密送塞思黑处有何机密诡秘若此众所共知者一也塞思黑又向穆金逺云前日有人封一字呌我的太监送进来上
　　写山陜百姓説我好又説我狠苦的话我随着人送还此字竝向伊説我们弟兄没有争天下的道理彼时穆金逺劝塞思黑将此人拏交楚宗塞思黑云若拏交楚宗此人就大吃亏了此等奸民塞思黑不即行拏交该管官员又恐其吃亏纵令逸去至云我们弟兄没有争天下的道理塞思黑身在拘禁无权无勇属下无人而尚为此不争天下之语则其平日念念不忘争天下积想成痴至今日冲口随心在在皆成悖逆众所共知者一也近日具折请
　　安折内称奴才弟又有折请
　　皇后安亦有弟字背谬已极古今罕闻众所共知者一也自康熈元年以来竝无民人投充旗下之例塞思黑不遵法度滥用银钱引诱纳粮百姓入伊包下该旗查出塞思黒匿私置民人一百四十七名近又查出有入档之投充民人五名又有不入档之投充民人二十五名甚至用厚赀帮助奸狡无赖之人令其捐纳官职营钻科名邀结人心纠合恶党众所共知者一也
　　允禵性质狂悖与阿其那尤相亲密
　　圣祖仁皇帝于二阿哥之案将阿其那拏问时
　　御乾清宫
　　召入众阿哥谕阿其那谋夺东宫之罪现交议政大臣究审
　　允禵与塞思黒同向
　　圣祖仁皇帝之前允禵奏云阿其那竝无此心若将阿其那
　　问罪我等愿与同罪以致
　　圣祖仁皇帝震怒拔佩刀欲杀允禵【臣】允祺力劝圣怒稍解将允禵重加责惩与塞思黑一并逐出众所共知
　　者一也康熈四十八年四月
　　圣祖仁皇帝避暑口外恐伊等聚党生事止令阿其那跟随
　　行走允禵再四恳请不获
　　俞防乃敝防故衣坐小车装作贩卖之人私送出口在途间时日则潜踪而随夜则至阿其那帐房歇宿密语通宵踪迹诡异如鬼如蜮众所共知者一也
　　圣祖仁皇帝知伊等不遵教训结党甚密又知允禵昏愚狂
　　妄必生事端因
　　遣往军前盖疎而逺之使不得朋匪为恶而允禵与阿其那塞思黑密信往来曽无间断机计莫测众所共知者一也允禵在西边时取青海台吉等女子日夜纵酒淫乱不恤军政修造房屋劳民费帑众所共知者一也允禵指称杂项名色任意糜费
　　国帑三四十万而进兵止到木鲁乌苏将所运粮饷迟悮身未到藏乃于无用之处伤损官兵千余马驼死者至于数千是允禵之在军前有罪无功众所共知者一也允禵私受哲尔金银六万六千两将疲瘦马匹留与白讷喂养令其买办驼只似此之事非止一端信用蓝翎铁柱任其招摇撞骗向噶什图等索银十二万两因物议轰传不得已将铁柱遣至京城先寄信阿其那托其安置后又听阿其那之言将铁柱赶囘军前允禵因自己行私之处甚多惧铁柱他日供出始终庇防不敢举发众所共知者一也允禵在西宁时王景灏送张瞎子为之算命张瞎子知是允禵八字即诡称此命乃元武当权贵不可言将来定有九五之尊允禵即大喜云你説的狠是随赏银二十两此何图出首又张瞎子亲口所供众所共知者一也允禵将到京师一切礼仪竝不奏请
　　皇上指示孙塔劝其请
　　皇太后安请
　　皇上安允禵俱付之不理乃豫伏疑猜遣人先至礼部询问伊之仪注意欲以为凭据到京后竝不请
　　皇太后安亦未请
　　皇上安大亏臣子之义众所共知者一也到京之日往
　　寿皇殿叩谒
　　圣祖仁皇帝梓宫竝不哀痛至
　　皇上向伊哭泣相见伊竝不向前跪抱
　　皇上双膝痛哭拉锡微加扶令请
　　上安反肆咆哮奏称拉锡侮慢我求连我交与宗人府等
　　语
　　皇上降防开谕伊愈加忿怒退出将拉锡痛骂辱及父母
　　众所共知者一也
　　孝恭仁皇后上宾
　　皇上仰体
　　慈恩将允禵晋封郡王伊见
　　皇上时竝无感恩之意反有忿怒之色众所共知者一也皇上谒
　　陵时囘跸行宫遣拉锡等在网城内向伊降
　　防训诫允禵竝不恭聆亦不下跪反行使气抗奏良久阿其那见众人共议允禵之非从所坐帐房走出向允禵云汝应下跪允禵便寂然无声而跪不遵
　　皇上谕防止重阿其那一言结党背
　　君公然无忌众所共知者一也允禵之妻病故
　　皇上厚加恩防乃伊奏折中有我今已到尽头一身是病在世不久等语怨望非理众所共知者一也不以礼葬其妻乃于居室之后幽僻之处私造两金塔一为伊妻塟地一备己身塟地身为贝子不遵
　　国家制度反从番僧之教悖理不经一至于此众所共知者一也奸民蔡懐玺假托神人造出大逆之言明指允禵为皇帝塞思黑之母为太后又用黄纸书写隔墙抛入允禵院内允禵一见自当战兢恐惧即刻奏
　　闻乃竟私自裁去二行交与把总送至总兵衙门且云此
　　非大事令总兵酌量完结及
　　钦差审问始理屈词穷悖乱之心显然众所共知者一也以上款迹皆举【臣】等所知者言之即秦道然何图穆金逺三人所供阿其那等恶迹已百余款繁不胜书其余更不能殚述【臣】等谨案阿其那等以邪党为足恃而要结之念弥坚以大位为可干而搆祸之心不已不孝不忠蔑天伦而干
　　国典罪恶满盈昭彰耳目诸王大臣无不知之凡有血气者莫不怒髪切齿不愿与竝生覆载之间是阿其那等实
　　朝廷之罪人
　　宗社之蟊贼
　　圣祖仁皇帝尝降
　　防严责阿其那云乱臣贼子人人得诛之
　　圣明逺鉴正谓今日
　　皇上奉
　　天眷命统御万方喜怒必协于
　　天心威惠必孚于众志倘容忍而不断窃恐以恩害义也昔虞殛四凶非无一本之裔周诛管蔡乃系同胞之亲圣人行之断然不疑而天下后世皆以为当者重
　　宗社而不贵小惠合
　　天意而从人心也今阿其那等自絶自弃
　　天所不容人所共愤
　　皇上虽欲过垂仁爱之恩伸情屈法何以答
　　穹苍之命何以服臣民之心伏乞
　　皇上大施干断将阿其那塞思黒允禵等即正典刑以为
　　万世臣子之炯戒为此公同防
　　奏恭候
　　谕防等因具奏奉
　　上谕我
　　皇考聪明首出文武圣神临御六十余年功德隆盛如征三藩平定朔漠军国大事皆不动声色而措置帖然凡属凶顽无不革面革心望风向化而独是诸子中有阿其那塞思黒允禵者奸邪成性包藏祸心私结党援妄希大位如鬼如蜮变幻千端
　　皇考曲加矜全宽宥之恩伊等竝无感激悔过之意以致皇考震怒屡降严防切责忿激之语凡为子臣者不忍听闻圣躬因此数人每忧愤感伤时为不豫朕侍奉左右安慰圣懐十数年来费尽苦心委曲调剂此诸兄弟内廷人等所共知者及朕即位以阿其那实为匪党倡首之人伊若感恩改过自新则羣邪无所比昵党与自然解散是以格外优礼晋封王爵推心任用且知其素务虚名故特奬以诚孝二字鼓舞劝勉之葢朕心实实望其改恶迁善也乃伊办理事务懐私挟诈过犯甚多朕俱一一宽免未罚伊一月之俸未治伊家下一人之罪亦始终望其改过迁善也迄今三年有余而悖逆妄乱日益加甚时以蛊惑人心扰乱国政烦朕心激朕怒为事而公庭之上诸王大臣之前竟至指天誓日诅咒不道不臣之罪人人髪指朕思此等凶顽之人不知德之可感或知法之可畏故将伊革去王爵拘禁宗人府将伊家下数人正法而阿其那反向人云拘禁之后我每饭加餐若全尸以殁我心断断不肯似此悖逆之言实意想所不到古今所罕有也总之伊自知从前所为之罪久在朕心所洞悉且为天地所必诛扪心自问万无可赦之理遂以伊毒忍之性度朕亦不信朕实有宽宥之心所以故为种种桀傲狂肆之行以激朕之怒但欲朕将伊即置之于法使天下不明大义之人或生议论致朕之声名或有损于万一以快其不臣之心遂其怨望之意朕受
</div>
    <div class="pagination">
<a href="世宗宪皇帝上谕八旗_page10.html">上一页</a><span>...</span><a href="世宗宪皇帝上谕八旗_page6.html">6</a><a href="世宗宪皇帝上谕八旗_page7.html">7</a><a href="世宗宪皇帝上谕八旗_page8.html">8</a><a href="世宗宪皇帝上谕八旗_page9.html">9</a><a href="世宗宪皇帝上谕八旗_page10.html">10</a><span class="current-page">11</span><a href="世宗宪皇帝上谕八旗_page12.html">12</a><a href="世宗宪皇帝上谕八旗_page13.html">13</a><a href="世宗宪皇帝上谕八旗_page14.html">14</a><a href="世宗宪皇帝上谕八旗_page15.html">15</a><a href="世宗宪皇帝上谕八旗_page16.html">16</a><span>...</span><a href="世宗宪皇帝上谕八旗_page12.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
