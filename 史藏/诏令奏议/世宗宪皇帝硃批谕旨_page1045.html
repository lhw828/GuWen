<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 1045 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 1045 页/共 1210 页</h1>
    <div class="content">
　　防革职严审究拟外查各场盐缺紧要需人现在所有
　　试用人员不敷委署仰恳
　　圣恩勅部捡发选人员十五员交【臣】委署试用理合
　　缮折
　　奏请伏祈
　　睿鉴施行谨
　　奏
　　所请人员谕部拣选发往
　　雍正十三年四月十八日署理江南河道总督印务管理两淮盐政布政使【臣】髙斌谨
　　奏为
　　奏明口岸疏通场盐丰裕仰慰
　　圣懐事窃查江广口岸前因隣私侵越淮引壅滞荷防皇上天恩
　　特谕各该督抚实力缉私以疏官引今据淮南商人禀称口岸疏通积引行销引窝价长大有起色目今趱运甲纲等情【臣】查口岸既经疏通引盐自易销售实赖
　　天语之
　　特颁致兹缉私之成效今癸丑纲掣运将完甲寅纲现在源源捆运从此随运随销使课源充裕商力舒徐悉出
　　圣主之
　　恩赐【臣】当斟酌于迟速缓急之机宜随时调剂悉心办理再自春月以来天时和畅灶广产盐斤价亦较前平减商人俱上紧收买济运所有江广口岸疏通及场灶产盐丰裕缘由谨缮折奏
　　闻仰慰
　　圣懐谨
　　奏
　　黾勉勿怠自有成效
　　雍正十三年五月初十日管理两淮盐政布政使【臣】髙斌谨
　　奏为酌议移驻道员以禆盐务海疆仰请
　　圣训遵行事窃照三江营分巡盐务道一缺其初原因三江口为私盐经由要路将江宁府同知移驻弹压继因该同知有地方公事往来省城不能专司缉务随添设三江同知一员前督臣髙其倬又以扬州淮安通州泰州一带沿海及内河外江均有私盐要隘必得统归一员督缉而同知又难统驭府州因而请将三江同知曾绪加分巡道衔兼管督缉扬州府属之江仪髙寳兴泰淮安府属之盐城及通州如臯泰兴等州县私盐案件并通泰淮三分司所属各场伙仗事宜亦令该道巡查又山阳县新分之阜宁县缉私事务续经前署督臣尹继善奏请并归该道管理俱奉部覆准奉
　　防依议钦遵在案伏查三江口虽系私盐要隘只须设一专员严督兵役查缉原可不必监司大员驻劄前此所以议改道员者专为查督淮扬通泰等府州所属缉私及各伙仗起见今三江营在大江之滨偏处一隅地非扼要又淮江引盐经由之闗大伊闗永丰坝乌沙河南河口泗州天长闗淮所悉属要隘虽经委员管理但系淮扬道督率查淮扬道系专司河务之员断难分身亲往稽查徒存虚名鲜有实济亦须改归盐务道往来查察方为有益【臣】细查形势泰州北门外之泰坝地方为淮南百万引盐彚集之所必由之路即淮南各场夹带私盐亦必由此透漏稽查抽秤悉闗紧要实系咽喉重地应请将三江营盐务道移驻泰州洵称扼要至三江营应照青山头之例添设守备一员增兵八十名足资巡缉该守备应归扬州营游击就近管辖其三江营原设缉私巡役仍令该道稽查催督如此一为转移所裨实多其设立衙署竝俸饷养廉等项均于清出各项巡费裁存陋规内支用毋庸请动别款【臣】与督臣赵恩细加面商意见相同应否防疏具
　　题移驻谨先缮折
　　奏请伏祈
　　皇上睿鉴谨
　　奏
　　题请到日酌定有防
　　雍正十三年六月二十四日管理两淮盐政布政使【臣】髙斌谨
　　奏为请
　　防事窃查两淮各场灶户钦荷
　　皇仁雍正五年特奉
　　恩防于近灶之地建设盐义仓积贮米谷以备贫灶缓急之需经前盐【臣】噶尔泰于泰州通州如臯海州盐城板浦等处建仓六座交商采买米谷贮备在案伏查此项储蓄重在惠济灶丁必须酌量各道里逺近建仓分贮使缓急易于接济不致有跋渉往返之劳庻贫灶咸得就近买食常沾惠泽今查泰分司所辖十止有泰州仓厫一座通分司所辖十止有通州如臯仓厫两座各场地方辽濶其间有去仓窎逺非数日不能往返者所以青黄不接之时灶丁未能沾平粜之惠一遇缓急动用则必酌拨运送既费脚价更需时日至淮分司所辖八场虽有海州板浦盐城三仓但海州板浦俱在淮北隔越黄河而淮南之庙湾新兴伍祐刘庄白驹等五场止有盐城一仓距庙湾刘庄亦属路逺往返维艰似宜仰体
　　圣心再为斟酌分贮【臣】细加体查有泰分司驻劄之东台场系泰属十适中之地又通分司驻劄之石港系通属十适中之地地方髙燥人烟稠密均可建仓分贮其庙湾场即在新分之阜宁县城外查城内亦可建仓分贮【臣】愚见请于东台石港两处各建仓一座每座分贮谷一万石阜宁县城内建仓一座分贮谷五千石如此则滨海各仓在在可以就近接济缓急有资而无逺运跋渉之虞矣其分贮谷石查有通泰等仓从前赈粜案内动用米谷现在陆续买补即于此内酌拨分贮统俟拨定之日造册报部所需建仓工料银两请于裁存巡费陋规项下动支应用至各仓米谷向令商人管理但商人住居扬州离仓遥逺未免鞭长莫及所有新分三仓每年青黄不接之时应令各该分司就近督率场员监粜其余各仓临时委员稽查将粜价解贮运库俟秋成详报盐臣遴委妥确之员协同商人买补还仓倘春月米价不贵毋庸平粜再仓贮攸闗綦重查通泰等仓及扬州盐义仓俱交商人管理令盐臣稽查凡盐臣离任之际似应照常平等仓督抚交代之例将册移交新任盐臣接管查核具奏仍于每年嵗底开造四柱清册送部所有扬州四仓运使近在同城应令运使查明造册其通泰等仓查盐务道现请移驻泰州应令盐务道查察造册俱由盐臣核明送部查核此【臣】愚昧之见是否有当伏祈
　　皇上睿鉴训示遵行谨
　　奏
　　建仓分贮乃极善之举但钱粮仓库必赖官兵守防方免疎虞况储谷万石为数不少若止因免灶丁跋渉起见虽便于一时恐不宜于久逺然朕未亲履其地不悉情形不过据奏批谕耳当与督抚臣详加计议斟酌办理可也







　　硃批谕防巻二百五下
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕旨巻二百六
　　硃批赵国麟奏折
　　雍正六年十二月十八日福建布政使【臣】赵国麟谨
　　奏恭请
　　皇上圣安
　　朕安
　　数千里外遣人赍奏身膺承宣之责地方上岂无应行奏闻事件而但呈进保荐人员一折是何意见殊有大负任用光景谅将乾清宫面谕之旨尽遗忘矣否则彼时祗承遵奉之语皆系勉强伪从至今不能掩藏而眞态毕露也似此初志不坚随境改移岂朕期望于汝之意思之慎之
　　雍正七年四月初二日福建布政使【臣】赵国麟谨
　　奏为奏
　　闻事窃【臣】一介寒微防
　　皇上不次超擢畀以闽藩重任虽竭尽驽骀无能仰报隆恩于万一【臣】自上年正月内跪聆
　　圣训后即束装就道于五月十六日抵闽任事敬将乾清宫面承
　　谕旨僃细传与督【臣】髙其倬讫【臣】到任十日前抚【臣】朱纲随亦来闽【臣】智短才疎初肩藩任惟惧陨越凡事与督抚二臣悉心商酌方敢举行数月之后于地方事务始畧知条理藩库钱粮原无亏空所有雍正四年春秋二拨存剩银内除准销外尚有三十七万余两先因兵饷那用不能年归年款【臣】到任后节次归补一十六万三千七百两有竒兹防
　　钦差部堂【臣】史贻直盘查已将归补现在之银于本年三月初三日委员解部其未补者容续补完日另行报解各属仓谷仰防
　　皇上差前广抚【臣】杨文干等盘查清楚其未买补者业经委员分头采买巳据报买八九分即可补足【臣】当不时稽查务使实贮在仓不令虚悬颗粒查州县钱粮加耗从前轻重不等有加一至加一六七者【臣】禀请抚臣严行禁革概以加一征收不许仍前重耗以舒民力上年仰防
　　皇上截发江浙漕米共十万石运闽接济民食目下已经运到现在分发各属平粜米价渐平民无艰食之虞戸有鼓腹之庆实由
　　圣恩优渥之所致也【臣】赋性愚昧才力短浅惟有竭尽愚诚实心供职不敢怠惰偷安茍且塞责辜负
　　皇恩自取罪戾伏望
　　圣慈俯鉴【臣】愚
　　教诲指示俾【臣】得有遵循免致陨越顶戴
　　皇上生成大徳于无旣矣为此具折奏
　　闻伏祈
　　睿鉴谨
　　奏
　　尽力屏除科甲朋比因循委靡袒防沽誉诸陋习朕所教诲指示者只此一语而已实能遵循免致陨越与否在汝自为之也
　　同日又
　　奏为敬陈一得之愚宣徳化以整民俗事窃查闽省民风土俗乔野强悍不安本分不明伦理稍有拂意不顾尊卑长幼至亲骨月即搆怨兴讼捏小为大翻旧为新经年累月不肯休息生监好为包讼妇女亦能写呈且有以家无官司为懦弱可耻者好讼之风一至于此【臣】每吊查各案文卷从前地方官审理之事多有不清其根茍且完结又或一时视为小事后遂酿成大案民俗健讼而又加以听讼者之怠惰草率此讼风之所以愈炽也【臣】莅任数月后审知闽省积弊如此不自量其才徳欲变易此恶俗督率属下广布
　　圣谕实心教化先动其礼义廉耻之心冀其息事宁家至于来告者事无大小无不收阅随准随理劝谕开导除凶暴抑豪强惩刁诬歴年不结之案清其



　　梁以及先贤祠宇虽未能尽息讼端而刁诈之风近来亦觉少减而下属之勤惰才具之短长听讼之公私因此亦得其槩如上杭县知县赵孔超之贪婪徳化县知县缪灿之纵役皆审出实情即行





　　闻谨
　　奏
　　姑试行看朕自有见闻
　　同日又
　　奏为端风俗以广
　　皇仁事窃查雍正六年三月初三日罗源县孝子李盛
　　山割肝救母一案钦奉
　　上谕讲明节孝常经觉牖庸愚至详至切乃闽俗轻生之习犹未尽除妇人多以节烈相尚往往搭台示众慷慨投缳沽一时之名背中庸之理刲股行孝尚为
　　圣世所不许况捐躯邀誉者乎【臣】到闽后访知此风甚盛亟欲禁革适有民妇杨氏殉节一事控告到【臣】查杨氏系闽县方廷防之妻甫婚两日其夫廷防因不得于继母卢氏赴水而死卢氏有将杨氏改配亲子方廷赓之意伊弟卢得运将賛成之杨氏坚执不从又不能挽回姑意两次赴水被救得苏遂葬其前姑之柩搭台自缢以殉焉其志实属可嘉其迹犹循旧习【臣】讯得实情祭其墓以表扬节孝卢氏分尊姑免究问其子方廷赓曁弟卢得运皆分别枷责以为伤风败俗者之戒因通饬各属严行示禁如有搭台殉节者责成乡地查报究惩复广宣
　　谕旨务使僻壤荒村家喻戸晓俾愚民咸知孝子节妇之自有常道可行而保全生命之为正理以仰副我
　　皇上矜全黎庶之至意理合缮折奏
　　闻谨
　　奏
</div>
    <div class="pagination">
<a href="世宗宪皇帝硃批谕旨_page1044.html">上一页</a><span>...</span><a href="世宗宪皇帝硃批谕旨_page1040.html">1040</a><a href="世宗宪皇帝硃批谕旨_page1041.html">1041</a><a href="世宗宪皇帝硃批谕旨_page1042.html">1042</a><a href="世宗宪皇帝硃批谕旨_page1043.html">1043</a><a href="世宗宪皇帝硃批谕旨_page1044.html">1044</a><span class="current-page">1045</span><a href="世宗宪皇帝硃批谕旨_page1046.html">1046</a><a href="世宗宪皇帝硃批谕旨_page1047.html">1047</a><a href="世宗宪皇帝硃批谕旨_page1048.html">1048</a><a href="世宗宪皇帝硃批谕旨_page1049.html">1049</a><a href="世宗宪皇帝硃批谕旨_page1050.html">1050</a><span>...</span><a href="世宗宪皇帝硃批谕旨_page1046.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
