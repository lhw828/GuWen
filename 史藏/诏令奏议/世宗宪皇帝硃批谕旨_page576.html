<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 576 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 576 页/共 1210 页</h1>
    <div class="content">　　圣主睿鉴【臣】谨
　　奏
　　好此辈当尽法处之再严加访缉务令此风尽息方可
　　同日又
　　奏为军田加税难完仰请
　　圣恩寛免事窃查贵州省军田一项原系前明屯卫军
　　丁管业粮赋差徭较民田独重自
　　本朝裁汱卫所改设州县后军丁之名已经革除其向编屯粮仍照旧输纳因此田受之于官例不买卖或有军丁故絶遗产无归或有子孙困穷私相典当此纷争占夺讦讼不休所由来也【臣】前于雍正四年到黔时前布政使申大成即有加征税银之议【臣】以军田名色虽由官授然子孙相承已三百余年原与已业无异且粮赋最重几倍于民田若更每亩征税五钱恐不可必得反多扰累议遂中止迨申大成内调入欵条陈部议准行【臣】恐已见未确不敢执谬随经转饬遵行在案今【臣】因公来黔据军民人等纷纷呈诉虽恐长刁风仍行批饬而留心访察复面询司道府县各官知军丁先代受田因明时随征有功分给土地计军一户授田十八亩除上纳屯粮嵗丁外一切差役皆军户应承在当时已不免苦累故虽田本膏腴难以割弃而故军子孙欲脱重赋转售于人者已十分中之八九申大成谓故军子孙坐享无价之田独不念该军户等累代累世之应差纳粮犹不足抵十八亩之田价乎是所见之小矣至谓百姓顶买军田利其价贱者按民间置产必核算籽粒除算钱粮然后合其利息照值论价此各省皆然查贵州军田一亩自一斗五升起至三斗七升科则不等嵗丁在外是便以一亩之价买得民田二亩之田而应纳钱粮已以一亩可抵民田二亩之赋故虽军田赋重而未便骤议轻减者实亦于轻重之中仍权量平准也今若每买田一亩再征税银五钱合算毎户十八亩而应完银九两虽据称有十余万之虚名料难完数千两之实数究于民生无益更于
　　国赋何补相应仰恳
　　圣慈将申大成条议新増税银一项准
　　赐豁免凡田土授受悉照常例投税印契从前私相典当者并令首明完税补给契纸准其管业如有豪强侵夺及仍敢隐漏者严加惩罚庶讼端可除规条画一而民无观望军无借称即清理田亩一案亦可渐次就绪矣谨缮折
　　奏伏乞
　　圣主睿鉴施行【臣】谨
　　奏
　　所奏是已交部议覆申大成真庸愚小人也
　　雍正七年六月十八日云贵广西总督【臣】鄂尔泰谨
　　奏恭请
　　皇上圣安
　　朕躬甚安好向来朕甚畏暑今嵗都中盛热而总未觉苦饮食起居更好谕卿慰念卿好么
　　同日又
　　奏为恭谢
　　圣恩事雍正七年六月初六日【臣】赍折家奴防
　　恩赏银十两驰驿赍囘
　　御赐【臣】各种锭药一匣纱羽洋席芭蕉堆绣各种宫扇共六柄一匣画扇四匣素扇二匣各种香囊共二十七匣桂花雕香一匣黄红络手串四匣各种香药扇坠四匣抵贵阳【臣】随郊迎至公馆恭设香案望
　　阙叩头谢
　　恩祗领讫敬启折扣跪诵
　　硃批朕躬甚安好今嵗饮食肌肉更觉増长健壮卿好麽钦此又敬闻择吉遣师先期告
　　庙颁
　　勅大礼既成
　　天日晴和气象舒畅
　　圣驾大阅官兵人人感奋懽声雷动【臣】不胜忻忭不胜踊跃再云南大理府同知佟世防回任过黔【臣】敬询
　　圣安据佟世防传示世防跪辞之际奉
　　皇上面谕佟世防你再细看看朕身体精神可好世防回奏
　　主子圣躬精神甚是安好随防
　　谕防你就将朕身体精神这般安好回去告诉总督鄂尔泰教他放心以前朕闻得他因办事过于忧劳以致身子气弱甚不放心教他此后惟遇要大事亲身料理然亦不可过于忧思凡夜晚办事最是伤人务教他善体朕谕以仰副垂注至意钦此【臣】尔泰敬聆之下仰窥
　　圣慈气咽泪流莫能自解伏念都俞喜起古已称难如【臣】遭逄更何伦比洵以臣子之名实兼受



　　务当凛体
　　训谕节慎自爱万不敢于无关要事积忧躭劳以致
　　复厪
　　圣虑谨此缮折恭谢
　　圣恩伏乞
　　圣主睿鉴【臣】谨
　　奏
　　览卿奏谢矣
　　同日又
　　奏为新开水道并兴修陆路事窃惟边境之大防莫重于苗猓而穷荒之大利莫急于舟车查滇黔两省崇山复岭鸟道羊肠旁逼夷巢中通一线因舟车之难至致商贾之不前是以开辟近百年而犹无殊草昧其各郡县内地原不无大小河流可疏凿以资灌漑亦縁半由苗界出入遂因循至今【臣】自叨奉
　　简命虽已遍访熟筹思欲开修而苗疆未靖凶顽未除
　　虑有阻挠故不得不缓待今仰赖
　　圣主仁威强梁者就擒良懦者归化业已粗定只须抚绥若不及时兴举以计久长恐日后不无懈弛又将观望【臣】故于去嵗冬月即遍饬估勘以便次第料理所有疏濬云南府之滇池海口及金汁等六河并自阿迷州直达粤西大河等縁由前经【臣】折
　　奏荷防
　　硃批有何可谕可谓超羣拔类之办理为从来封疆大臣未举之善政也朕为滇南赤子曷胜庆幸凡此等有利于地方民生之事若有应动正项者只管奏请不可瞻顾竭蹶从事钦此【臣】伏读之下不胜惭悚不胜踊跃务当竭力尽心期于有济断不敢少有瞻顾以上负
　　殊知并负滇黔赤子已耳兹于五月二十三日据云南广南府贾秉臣等覆称职等奉委开河随同各委员沿江查勘源发于澂江流达于粤闽内有巨石间阻疉滩陡险相传汉唐迄今未曽开凿职等详看形势初甚以为难乃不数月而工己告竣自阿迷州以下一千五百里至剥隘之水道已通八达河而土黄一百六十里之旱路亦修整平坦可行车马是不特东西两粤片帆可至将来通商竝可达吴楚等情【臣】随饬令多造鳅船麻阳船并于楚省雇募熟练之匠工水手前徃广南教习彼地民人打造撑驾复缮刻告示饬发滇黔粤三省地方官遍行晓谕使各商贾知徃来贸易之便其所费工价俟该府等开报到日【臣】即照数捐补縁去嵗【臣】有余剰存司养廉银五六千两可以充用竝非敢小见竭蹷从事也又据粮道黄士杰覆称海口子河由清水闸新村大闸开通泻入大河水势俱己畅流可无壅滞之虑现值农忙已暂时停工俟秋成后再开修下截其盘龙江金汁银汁宝象马料等六河俱己疏濬深通凡各河闸口俱饬巡水人役用闸板启闭以资分灌民田现在逺近俱己得水等情此【臣】前
　　奏粤河滇海水利之大概也再曲靖府属寻甸州有宣甸二里地面低洼时遭淹没者计二十余村又宣化七甲之归龙寺山后有山河一道直垂瀑布流于山下可引以灌山下之田而土民畏其工费佥云难成若疏凿开渠山下田亩可开者不下千工旁有横坡亦可陆续増垦又果马里十甲之潘所海子其地土约四五千亩而两沟山河及五六月霖雨并四山之水俱积聚于此无路消泄只于南山脚下乱石罅隙中浸渗不得通流因而低下田地屡被淹没又乞曲里之五里箐地势水道约可垦田亦应修筑渠堤【臣】前经详饬该州逐细查勘复于赴黔之便路经寻甸又备悉指示续据知州崔乃镛先后覆报宣甸二里劝民修葺堤渠已免受水患归龙山河随雇覔匠工遍歴山巅用筑堤之法凿石开渠并雇土工筑坝蓄水三月内已经完工现在引水开田潘所海子搜剔石孔己凿通洞口七处皆可消防海面之积水其两旁田地已现可开垦五里箐地方修濬水渠亦己告竣现在具详藩司请领工本分给各民买备牛力趁时布种等情至该属有海子屯大河闻每多泛滥以致平原沃野尽成草地沙洲业己数百年甚属可惜【臣】令绘图呈送竝饬亲勘估计工程几何需费若干先召募湖广熟练工匠确核详请俟秋后兴工此寻甸州水利之大概也又临安府属建水州之南庄十六营以下暨狮子口郭衣村罗家坡大小回龙宗家庄中所营金鸡寨等处田地甚多竝无活水灌溉若雨泽愆期地皆焦土田半荒芜每致栽插过时秋成失望经【臣】饬令该知州祝宏设法疏濬今据详覆访问父老知附近南庄李浩寨山腹之中有过泉一股常闻水声昼夜不息卑职亲徃查探见山中陂地深防源流甚逺似可疏通以济田地随招募人夫备办噐物至李浩寨对山开凿因髙坡层叠巨石嶙峋几费工力不能疏通遂用谷糠灌试之法寻流三十里果浮出于州属之老防窄石穴其水径由此山无疑因即于李浩寨山外里许穿穴地道伐木为厢截流激水已于四月二十六日开凿告成穴中水涌湍急开沟筑堤顺流以资灌漑竝立约各村每至播种之候按定时刻挨次引水豪强不得阻截其嵗修沟堤着有田之家各就已田濬筑毋得推诿再山穴出水之处有民田二坵既在其田侧建堤不无借口亦给价银五十两买存以免滋扰其开凿人夫俱止捐给口粮各村踊跃赴工竝无工价等情此建水州水利之大槪也至于贵州通省河水源流道路平险早经【臣】檄委勘报竝绘全图以便筹画除支流小路应渐次开修外如镇逺府属苗界之清水江上达平越府之重安江下通湖南属之黔阳县现可行舟无须修凿实黔省之大利前因生苗阻截故须有待今凶顽既经剿抚夷民亦知便益据该府方显禀报由柳罗行营装米试船已直到施秉又用船四十只令弁役前徃黔阳县买杂粮试运俱可通达无阻是此河道计日可以常行矣且由重安江至都匀府亦有河道少加疏凿即可行舟由都匀府至省现据知府王钟珣勘报可开寛平大路堪以行车既避旧路之险又近止三站是急宜兴修者又府属独山州之烂土司地方亦有河道可通粤西闻计程七日便可抵柳州因路经来牛寨生苗地界向不能通【臣】已宻行黔粤各官确查路径先示化导如或敢拒命应即勦灭此寨以通声援至黔省通滇大路如关岭盘江等处实系险途【臣】拟由安顺府之安庄另开新路直出亦资孔寛平可以行车且可裁减三驿前嵗已有成议业经奏
　　闻时因黔员各有异议不无私心【臣】转恐已见未确遂复暂止兹因公赴黔沿途覆加查问又委员细勘据称实系路平而近竝无阻隔只有一坡稍险亦逺不及关岭易于开修等语【臣】当更与抚提二臣防商妥酌另疏请
　　防此黔省水利之大要陆路之大端也窃念庸人俗吏难与创始易于落成若立有规模俾知利益则相因相习官不必率而自勤民不必劝而自力将不数年即支流小路亦皆遍行开修【臣】当敬体
　　圣训凡有利地方民生之事如果有确见应一面请动正项一面预备料理千载一时力半功倍【臣】知自奋【臣】知自勉矣所有新开水道并兴修陆路縁由相应
　　奏明伏乞
　　圣主睿鉴【臣】谨
　　奏
　　欣悦嘉奬观览六字不能谕朕之意而此外又觅欲谕之辞不得在卿自为防详可耳
　　同日又
　　奏为奏
　　闻事窃照清水江之公鹅等寨顽苗素行凶残虐害夷众抗不听抚屡次拒敌官兵经抚【臣】张广泗分兵进勦业将破寨杀贼情形缮折
　　奏报查自五月十四日惩创之后羣苗震慑向受公鹅荼毒者尤切懽忻官兵随分作两营对江驻劄防范乃公鹅余孽犹敢即于十四日夜暗冦新营随被官兵击退有鸡摆尾寨苗因先曽与公鹅合榔为公鹅苗激动复行勾结聚集千余人于十五日竟来攻营当复被官兵鎗死者甚多贼苗俱各奔窜十六十七等日有董兜等各寨苗头来营投诚前附逆之柳利寨鸡摆尾大寨各悔罪求生又有白索等五寨同鸡摆尾苗头来营上纳钱粮愿听约束该营府等随细讯汉奸曽文登拨唆被杀事由据供苗等原割了木刻要来投降是曽文登説你们不要去见不要上粮若今年上一两明年就要上十两还要丈田当差所以听了他的话实是被他误了今定当缚献等情随立将曽文登竝伊妻子共六名口缚献来营严讯之下俱直认不讳即令于行营枭首示众该犯家口应酌赏出力弁兵现解镇逺府禁候旋准抚【臣】张广泗札开各寨闻公鹅破灭鸡摆尾收抚连日赴营投诚纳赋讨求告示者暮夜不絶即逺处生苗皆自来投抚其公鹅逃苗奔窜无地亦自投军营认罪求生尚未准其招安等因【臣】以众寨虽经慑服但该地环夷背水形势险要必须就地即驻重兵庶可以资控制此江最关要务须熟筹万不可少有将就縁由札覆续又连接抚臣札称现在驻兵于北岸弹压凡沿江可渡处俱委弁守探其公鹅逃匿之苗若发兵搜捕势难尽俘其众捕之愈急逃匿愈深旣不能穷追徒为他寨添羽翼留此三百失业之苗反致滋事因就其恳乞哀切责令缴献鎗械并令托柳寿等大寨具保方准收抚初五日据各寨苗头带领公鹅苗人赴营禀称公鹅归顺求生不敢复反日后倘有犯法我们众寨领罪情愿杀他随缴献鸟鎗环刀标鎗弩弓甚多查苗地向有合欵之例今清水江南岸逺近投抚生苗已纳粮编甲者共四十余寨不下万户因传其合欵适于初五日齐集随晓以公鹅罪状姑念老弱无辜今仰体
　　圣天子如天之仁暂准招回赏还田地如果能改过则永为良民倘少萌异志即立就殱灭又告以清理苗疆之举
　　朝廷不惜钱粮官兵不辞劳瘁原为开通清水江河道使商贾徃来财丰物阜为尔等苗民垂永逺之利若不安营设汛河道终不能开今于公鹅寨基安设大营余择善地另立塘汛保防客商稽察匪类该苗等听闻之下莫不欢喜庆幸始知自古汉兵不渡河孔明曾与立石为信之语亦皆汉奸有以教之也目下因江北岸有平夏一寨约三百余户向属生苗凶恶更甚去嵗正当清理苗疆犹敢杀死顺洞之粮苗六命捉去二人一带苗民衔恨入骨现在勒令献凶如敢抗延应即发兵进勦此寨不除无以服众苗之心故仍须有待再清水江上下接连九股南岸直达古州地不止千里而现在闻风投附之苗已数万计驾驭抚绥实非寻常所能胜任苏总兵办事忠诚威名素着得士卒心有兼人之勇如得委调前来即可以交替前进黎平安抚古州矣等因查总兵苏大有前在丹江因腿受鎗伤久未平复【臣】到黔后即调官禄徃替令回省医治复割开皮肉取出二鎗子不二十日俱已全愈行走如常随经面委竝嘱一切机要即令于本月十二日前赴清水江去讫平夏一寨不难完结鸡摆尾等苗尚须防范此番料理张广泗颇称周详苏大有必能干济也五月二十三等日据驻劄丹江之定广协副将官禄呈称丹江苗众甫经归附因有汉奸老杨老许以鬼师之説煽惑愚苗复萌叛念都司罗资衮闻知差头人阿豹等五名徃彼开导令将汉奸献出请赏乃该寨苗人听信汉奸竟将阿豹等杀害即于二十一日夜前来刦营被官兵鎗礮击退现在确查汉奸竝倡谋寨分续报等情续据呈称自击退贼苗之后各苗寨无一反覆且恐有干连俱到营誓信随加奬赏安慰其反覆苗众系桃绕大寨今见各寨俱自投辩诉料无帮附亦着属苗到营投顺当即着令献出汉奸凶手去后随据该寨头人阿尚等先后缚献汉奸老杨老许到营除汉奸二名己严讯牢禁候示外现在勒献凶手再报等情【臣】查苗人之反复实由汉奸之播弄汉奸不尽除苗寨终难宁帖况丹江一带原未及妥办目下多一番整顿将来加一倍安帖倘将就完事即致误事必转费事【臣】屡防
　　圣谕指示详明业钦遵凛体毎事类推现计各处官兵虽已足用但久役疲懈及疾病懦弱之兵料所必有且苗疆一有定议即应设汛安营分驻弹压若俟具
　　题准咨到日始行召募则数千之兵即一年亦不能足额【臣】于四月内即通檄各标协营令遍查余丁现据册报现可充伍者已近二千名适安笼总兵


　　先到丹江以备调遣并查勘各处将疾病疲弱等兵替换回营将来即留驻新镇仍将余丁添补庶可两无缺误再苏大有拟调黎平新镇之处经【臣】折请业奉


　　亦不致久悬合并声明统乞
　　圣主睿鉴【臣】谨
　　奏
　　览
　　同日又
　　奏为谨报广西豆麦收成分数并云南陆凉南宁二州县被水情形事窃照雍正七年分滇黔二省豆麦丰收【臣】己查明具折奏
　　闻今据广西布政使张元怀呈称本年豆麦收成分数除梧州府属之藤县容县柳州府属之融县南宁府属之忠州归德果化下雷湖润迁隆剥甘上中下勾庆逺府属之东兰那地南丹忻城永定永顺长副思恩府属之归顺都康兴隆等汉土州县共二十属尚未报到外其余汉土州县共九十四属彚造总册呈送并据册开泗城一府横州上思河池三州富川贺县修仁昭平怀集桂平永淳怀逺上林等九县安定白山古零定罗旧城那马等土司奉议土州所辖向不种豆麦镇安土府土田州武縁县向武土州种麦甚少收成只有二三四分宾州甫种黄豆向不栽麦郁林州所种豆麻芋薯均有八分收成新宁州博白县从不种麦所种黄豆黑豆七月始收西隆州西林县俱不种豆麦西隆所种小米早稻□子均收成八分西林所种小米收成七分岑溪县不种大小麦间或种豆向来收成无几永宁县只栽豆收成七分思明土府州左州养利永康象州等四州隆安崇善思恩三县万承太平安平恩承龙英全茗茗盈佶伦结安都结镇逺罗阳江州罗白下石西思陵慿祥上下冻等各土州并上龙下龙二土司所辖俱不种豆所种小麦荞麦均六七八九分收成其入夏并夏末秋初始栽豆现在止种麦之州县惟迁江一县六七分收成临桂兴安阳朔永福义宁灌阳平乐柳城荔波宜山天河等十一县全州一州有七八九分恭城马平雒容三县俱十分收成豆麦兼种之州县内苍梧县豆系五分麦系七分平南县豆系五分麦系六分宣化县豆麦俱系六分罗城县豆系六分麦系八分永安一州灵川荔浦贵县北流武宣陆川兴业来宾等八县豆麦俱有七分九分又獞猺不谙种植之上映土州豆麦只收三分土上林县下旺都阳二土司所辖豆麦止收五六分至各属米价惟永安新宁二州毎石市价一两三


　　兵牧东乃一带髙山西南北三面皆土坡髙阜之地每于五六月间大雨时行山水骤发马厰之中地势低洼为聚水总滙【臣】因原未牧马徒为刁顽侵占经委员招民开垦成地每年于秋尽冬初水涸时播种麦荞等粮至次年四月及五月初收获复虑不能全熟故科租从轻其上则地每亩只完小麦租一斗中则地毎亩完小麦租八升下则地每亩完大麦租六升除完升斗官租外其所得花利颇多连年皆系十分收成【臣】已
　　奏明归公在案今嵗因春雨霑足兼有闰月节候少迟适值四月中连雨上流河水泛涨所以马厰内之低下地亩不及收获致被水淹抚【臣】沈廷正据报随委府州各官同徃覆勘续于五月二十六日据覆被淹者二万三千七百余亩未淹者一万四百余亩被淹之地计算大小麦租该折徴银一千九十五两五钱零但马厰归公纳租原与民间纳赋之田不同且止一隅而各户未淹之地业已十分收成况此承种佃民皆系绅衿吏役各有本面稻田现在及时栽插实与穷民有间米价亦不昻贵此项租银或减免或缓征等语【臣】复批行布政司详核酌议去后旋准抚【臣】沈廷正札开马厰被淹应输本年粮银一千余两若照分数请免甚属无几己具折恳请
　　圣恩全免其征收在司库备公存剰银内拨补完项可
　　否再按被淹分数
　　题报请免商酌前来【臣】查此项地土原系低洼若雨水稍迟反加倍丰收凡雨泽应时即间有淹没既


　　圣谕遵行除札覆沈廷正外相应
　　奏明再据曲靖府知府刘斌详称据南宁县勘报该县东北二乡田地低洼易于积水五月二十一夜庙髙山起蛟山水陡发以致冲决圩堤田庐被淹今水势日消其髙阜之处禾秧未伤可望有秋圩内低田尚有被淹至民房因水势急骤间或冲倒各村居民竝无损伤理合转报请饬各委员确查等情【臣】随批仰云南布政司速饬委员勘明果否成灾据实详夺又据抚【臣】沈廷正委勘之澂江府知府王铎详称六月初四日到曲靖带同南宁县亲徃被灾之所查勘东北二乡李家等圩低田果将围堤冲决田苗淹没近水草房被水浸坏倒塌幸水势虽大不过两三时即退并未伤损人口俟同该令清查被灾顷亩分数及倒塌民房造册另报等情【臣】因蛟水陡发既称不过两三时即退现在积水曽否全消可否补莳秧苗未据声明仍批行云南布政司速饬查明通详外【臣】查滇省今嵗春雨霑足故春熟甚盛因四月末旬至五月间雨水稍多髙阜处所遍得栽插低洼田亩不无泛滥抚【臣】沈廷正现己库银五百两交给委员酌散冲塌田房之户俟委员再细勘覆如应赈恤蠲免钱粮即同抚【臣】防疏
　　题报合并奏
　　闻伏乞
　　圣主睿鉴【臣】谨
　　奏
　　览
　　同日又
</div>
    <div class="pagination">
<a href="世宗宪皇帝硃批谕旨_page575.html">上一页</a><span>...</span><a href="世宗宪皇帝硃批谕旨_page571.html">571</a><a href="世宗宪皇帝硃批谕旨_page572.html">572</a><a href="世宗宪皇帝硃批谕旨_page573.html">573</a><a href="世宗宪皇帝硃批谕旨_page574.html">574</a><a href="世宗宪皇帝硃批谕旨_page575.html">575</a><span class="current-page">576</span><a href="世宗宪皇帝硃批谕旨_page577.html">577</a><a href="世宗宪皇帝硃批谕旨_page578.html">578</a><a href="世宗宪皇帝硃批谕旨_page579.html">579</a><a href="世宗宪皇帝硃批谕旨_page580.html">580</a><a href="世宗宪皇帝硃批谕旨_page581.html">581</a><span>...</span><a href="世宗宪皇帝硃批谕旨_page577.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
