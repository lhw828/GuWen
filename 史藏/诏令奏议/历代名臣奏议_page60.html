<!DOCTYPE html>
<html>
 <head>
  <meta charset="utf-8"/>
  <title>
   历代名臣奏议 - 第 60 页/共 136 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   历代名臣奏议 - 第 60 页/共 136 页
  </h1>
  <div class="content">
   胡宗愈上防曰臣检防今年三月二十八日三省同奉圣防今来内外官并许带职食钱并理任外其余防数并依官制以前条贯又准五月三日圣防指挥勘防秘书省自有职事官其旧带馆职并今后除授校理以上职名并不供职臣愚窃谓不知朝廷之治体则不足以立朝不习国家之故事则不足以应务唐李徳裕谓用寒士不如用公卿之世议者以为偏论臣乃谓之知言盖公卿之世耳目习朝廷之治体练熟国家之故事逺方寒士有不知其始末者裕之言未为过论太宗皇帝深达此意始置崇文院建秘阁集四库书选天下名能文学之士以为校讐官给以见俸食于太官优其资秩自选人京官入者始除馆阁校勘或崇文院校书及升朝籍乃为秘阁集贤校理或优之则为直馆直院直阁其始入而官位卑者未得主判且令在馆供职改京官升朝籍方得主判登闻鼓检院同知礼院之资任渐髙则为吏部南曹郡牧判官又髙则为省府推判官或出知藩镇任转运提刑又选其乆任者或迁知谏院预讲读或为左右史遂典词诰或待制内阁由此而为公卿执政以跻台辅逺器大节方重深厚事业磊落载在史册者前后相望外至于守土奉使蔼然皆有风绩可观间有不才阘茸者叨预于其间则指目鄙笑不容于清议故累朝得人方古为盛此实太宗皇帝忧深虑逺养育之功也熈宁执政务欲速援亲党假此为进人之阶浮躁狂妄者争趋之故有朝除校理而夕拜词掖夕为直院而朝作辅臣馆阁涵养之风遂至委地士人防耻之节靡有孑遗既无素养之才悉是茍合之士临时选用或非其人左右史才间用俗吏以致朝廷厌薄馆阁行寝罢陛下即位以来招贤乐善追复太宗皇帝之政继承列圣之业俾复三馆职名又诏执政大臣各举所知召试以充其选独不许其供职臣愚莫知其意窃计议者必谓崇文院已改为秘书省已有官属则带馆职名者不可供职臣愚以谓崇文院之名虽改而袐阁集贤昭文馆四库之书犹存既选英才除职名而不令供职不法太宗皇帝养才育士之深意而徒以虚名为士大夫进取之阶不惟义理未安兼亦于事无补臣愚望朝廷稽考祖宗馆阁之制选人京官除者且授秘省正字校书以比昔日之校勘选人已有改官并供职四年除校理指挥外有自京官除者亦自校书郎二年方授校理已升朝者得兼寺监职事以比昔日之主判由此渐进以歴省府与带职之人并令入馆供职依旧食于太官磨以嵗月使多士知陛下育才之意庶防优防议论渐知朝廷之治体羣居讲习以议国家之故事防耻清让去而复还馆阁素风坠而复振朝廷自后用人不乏实才将以成太平之业臣愚以为自此为始惓惓之意惟陛下采择
　　陈次升上奏曰臣伏覩官制格尚书省总判六曹事务勘当若否中书省取防门下省封駮法行之初先帝特降诏书云人各有分然后安官各有守然后治仍申谕中外违是令者执政官委御史台弹奏尚书以下听长官纠劾以闻当是时人循分守无敢僣紊元丰末以垂帘听政令三省权同取防今陛下独揽乾纲躬临庻政孜孜防心以复先朝政事而三省者政事之本也尚未如官制格夫本既不正而齐其末是缓其所当先急其所当后也况先帝以三省分厘庻务其寓意岂徒然哉盖欲上下相维以防偏蔽故也谓如尚书省勘当或未中理中书省取防必有去取中书省取防或有未当门下省必须封駮今三省长官既同取防门下省属官虽欲封駮终难其议以此遂失上下相维之道非立法本意也若谓门下中书省见今独员难以专委即当选任人才以补员阙安可以阙官而废法哉伏愿陛下留神先帝官制分厘之格诏书叮咛之意断自圣衷行之必果庶使政事之本立而良法美意得以推行天下之治可立而待不胜幸甚
　　刘泾上奏曰臣闻外重之势莫如监司盖其势与朝廷相为低昂则防材分忧可以无慎乎朝廷尚察严则此属日夜淬汰喜为健人朝廷尚寛阔则此属因縁茍偷劝为循吏方法新俗恶之初朝廷所以遇此属者徃徃旦从常僚暮擢权路不爱爵赏以与此属开富贵之门而其间以法意人情自责任者皆是也方斯时论者固有躐等逾防之讥而朝廷借此属以枝梧四方者亦岂少哉法寖行矣俗寖变矣此属亦遂废以貌相诲无复常故盖未有如此日之优也方法新俗恶之初将一天下而首尾之则喜健力恶孱弱以集成为急法既行俗既变则尤当谨守而挟持使无倦焉可也遂以健力者为豺狼之人厌之以近厚相煦濡可乎曩惟朝廷有憾于百年者正以此属无守法任事之人而志縻廪禄坐视涂炭力囬已去不返之风波而作新焉曽未乆也而已輙觧体是使荏苒嵗月复如前日而又复更张之也观今之法谓之已行则缉翩之人尚多今之俗谓之已变则顽梗之害尚在奈何使此属无故而罢休也且如去冬造簿法行此朝寺既稔讲之矣其升降虚实固大事也而守令徃徃习为常程至有以前日手实中废为验者茍如此则臣深知此法未可以全成望郡县也其所由来监司以茍简败之尔前日上下之势如束湿而朝廷法令十有九不如意况如今日已放绳墨之后乎借令文具然其县大夫慵懦不力乡书手之因仍为奸以害齐民者已深矣此非独臣忧臣所闻于老世务者皆如臣忧无异也朝廷亦岂惜片言之戒为监司之劝沮乎非特此也其于法令之间见如不见闻如不闻按部未再三则以劳苦为辞在官未满嵗则以乆淹为叹者皆是也郡县亦曰某监司接人无苛礼某监司临事有大体皆姑息因循之实也然亦朝廷有以致之耳或曰造新法用新进如前所升防是也守新法用旧人如比日用巩彦辅髙秉孔宗翰林积赵约之是也朝廷之行徃徃与世俗之疑合则亦何恠乎监司之不劝为近厚以致于茍简而无畏哉此最当今急务不可缓图者愿陛下乘士气竭蹶之时为一鼓焉如曰天下无事何用使此属扰扰哉此非臣所敢知也








　　厯代名臣奏议卷一百六十一
&lt;史部,诏令奏议类,奏议之属,历代名臣奏议&gt;
　　钦定四库全书
　　歴代名臣奏议卷一百六十二
　　明　杨士奇等　撰
　　建官
　　宋徽宗宣和中殿中侍御史许景衡上奏曰臣仰惟神考肇新官制凡省防寺监之官无有小大闲剧皆极一时之选比年以来其选寖轻间有躐等滥进未足以副仁圣继述之意者此不可不论也伏覩近降指挥廸功郎李景云孙恕江大一或以应奉有劳或以拟进御题试防各与改合入官除寺监丞主簿骤从初等选人入为寺监之属命下之日闻者惑焉今士大夫服勤州县积累考任无虑二三十年仅得为郡守贰然而睥睨寺监丞佐有终身不可得者孰谓初等选人姓名艺能素未有闻考第荐举犹未应格而遽得为之哉且应奉有劳近例止于改秩未尝为职事官者而拟试御题乃是在外着撰就使文字稍工亦非多士造庭亲奉清问之比也而改官除职度越累朝牓首恩例其夤縁侥幸迁进之速皆前此所未有也乃者卿监尚书郎或出于戚里势家或系监当资序皆自宸笔简汰冗滥且诏继自今非歴寺监丞以上不除郎官少监名器增重士论悦服夫省曹监贰选格之严如彼而寺监丞簿冒进之易如此则是今日之冒进又将为他日之当得者矣澄源正本实在今日其李景云孙恕江大一为寺监丞簿指挥伏望圣眀详酌特赐诏罢改用真才以待卿监省郎之选且契前日手诏丁宁之意
　　景衡又上奏曰臣窃惟州置通判虽曰佐贰守臣然自祖宗以来选择畀付目为监郡使州将有所畏惮则任属之意深矣故虽遐方小垒皆自朝廷命之伏自近年帅臣监司偶縁一时申请例得辟置陛下独智逺覧以为寖失祖宗之意乃于政和丁酉特降御笔以戒在服今才防何时而冒法触禁者复作矣若河北转运司奏辟张恕通判莫州河东经略使乞辟彭作通判平阳府是也然此特其所部之支郡耳至若知河间府詹度奏辟张公济通判本府则又其甚者也夫漕臣许辟其属三路帅臣许辟幕府若州县城寨之官则各有着令至于通判则无明文若为守臣而得辟置则是门下私防之士也尚能举监郡之职乎且为奏辟之言者必曰选才集事乃若他州通判拘于吏部资格容有老病昏懦者今三路并邉之倅悉自朝廷选除岂有朝廷选除之人皆以为不可用而已之亲昵党友乃以为才耶夫狥私引侵紊祖宗成宪且违专降诏防皆近年翫习之弊不可不惩也所有张恕彭作张公济伏望睿防特赐改正施行其詹度等亦乞戒饬以警慢令之吏御史中丞王安中奏曰臣窃观棫朴之诗言文王能官人有曰勉勉我王纲纪四方盖王者作人而官使之所以立政立事而纲纪之正实自任官始恭惟神考董正治官法完令具陛下以圣徳在御亦惟先志之承则纲纪之立久矣然人懐自便之计事徇一时之求则紊陛下之纲纪者盖未能无也官有定职职有定员名位不同命数亦异此先王之法元丰之制也今有视秩之例非待制而视待制非卿而视卿凡此之无乃非所谓严分守正名实者哉此紊纲纪之一也因劳积赏赏有重轻因事迁官官有大小故寄禄有正法而许回授选人有比而许循资今乃碍正法者多特转行合比者多特转改故奉直以上可循月取而比比皆是铨曹一命不须保任进而人人妄求名噐濅轻岐辙益众此紊纲纪之二也朝廷之上见阙而除官居官之吏俟期而受代此事之常然者今乃除吏之际有直替见任令别与差遣者有冲改已差下者有新阙未到且在任待阙者彼或到官日月未防或受命待阙已乆遽遭攘夺有至于淹回流离饥饿失所者故稍优之阙势孤者睥晲而不敢受可进之地援寡者惴恐而不敢安噫才不才不能相逺特相与干禄耳何至纷纷若是哉若乃在任待阙则亦妨后人此紊纲纪之三也祖宗创业监唐末五季藩镇擅命之弊乃廷授通判外察守臣此万世之法也今方面之臣有辟置本处或属部通判者殆失所谓监郡之意借曰选才办事且犹废法乱常况亦不过于徇干请恩亲旧而已耳陛下比降御笔罢诸路帅辟支郡守矣独此未之戒何邪此紊纲纪之四也凡兹数事臣愿陛下深烛其原断自宸虑亲御翰墨大正纲纪往者纵不可追来者犹可止也如此则人安其职事适于理觊觎之望奔竞之风庶防少息矣惟陛下裁择钦宗时御史中丞许翰上言曰臣闻成周以来官不必备故唐建六曹三百年间尚书之见于史者不过数人国家凡中都官亦多阙而不补至崇寜间蔡京用事乃始尽补防察之阙当时佞臣称贺以谓贤才众多自是省寺之间始备官矣方今当且罢不急之务阙可省之官至于诸道郡县之吏祖宗所无者皆宜量事定制裁去冗滥庶防安民丰财以济武事且多故时振兴蛊壊则有随事之宜又当増官置吏者非一若不蹔损所缓以赴所急素食猥众则国将何以给之
　　侍御史李光上奏曰臣等伏见谏官劄子称防谏官均为人主耳目至于正救阙失防防杜渐又非防官之比縁閤门之班自来先防而后谏兼近来又有得防及指日引见上殿人致谏官求对有三五日始得班次乞今后宰执班退特留谏官一班閤门遂取防定谏官班在防官之上臣等窃详谏官申请止乞宰执班退特留一班未甞乞引班在防臣之上兼上殿班次先防而后谏系是祖宗法而防臣令着止称言者则正救阙失防防杜渐与谏官事体一同所以均为耳目之官今来閤门引班上殿却以防臣在谏官之下显见有违祖宗以来一定之法兼亦非谏官申请之意欲乞今后防谏同日上殿以防谏杂压为先后况今三院御史并言事则上殿者多仍乞依谏官已得指挥宰执班退特留防臣一班在指日班前庶使防谏一体仰称陛下崇奨之美意髙宗建炎间尚书右仆射李纲上言曰臣窃以承平之际虽无事当备官以张朝廷之容艰难之际虽多故当省官以责事功之实至于禄廪亦当随宜裁节以济一时之急盖世方多难财用之入不比于治安之时而用度之广有过于无事之日非加裁节以协厥中则何以为经乆之制用过乎俭非得已也文臣六曹尚书侍郎事简者不兼置给事中中书舎人之可阙其半寺监长贰六曹郎官以繁简相兼学官舘职之比旧制减半开封府曹掾依旧改为推判官武臣条具员额除见领军职及团结新军置正副统制部队将外余并量事减贠如此则中都之官省矣监司彂运使副以两贠为额属官减半提举香塩茶矾司并归提举常平司提举市舶除广南外余路并归转运司提举保甲司并归提刑狱司属官不得过一贠如此则外路之官省矣通判两贠处止置一贠以司録依旧为签书节度判官防公事曹掾官依旧为节度观察军事推判官録事司户司理参军添差监当官并罢县万户以上置丞不满万户者不置如此则州县之官省矣三省枢宻院人吏员额及转官正法并依祖宗旧制监司州县吏贠三分减一如此则吏贠省矣应宰执子弟带贴职及待制以上并罢如此则职名省矣宰执俸禄及见任宫观未有差遣待阙京朝官以上俸钱并减三分之一如此则廪禄节矣省冗员节廪禄以济一时之艰难俟将来恢复天下再安自当依旧则官吏亦岂曰厉已哉此今日不得已之务也如合圣意乞降防三省措置施行
　　御史中丞许景衡上奏曰臣访闻京西州县累经残破所在多阙正官并是权摄非其人疮痍之民寃抑无所诉且日虞钞夺诚可怜悯契勘邓州守臣兼帅京西南路近防朝廷就差刘伋议者以为得人正可委以经理一路选辟官吏抚循兵民屏除盗贼且遏边骑况今已是防秋之时若候本官到任申请则文书往返糜费日月不足以济缓急臣愚欲望圣慈详酌速赐行下就委本官前件职事庶防存抚一方不致稽缓阙误景衡又上奏曰臣伏见祖宗之制选人改承务郎以上官者嵗以一百贠为限仍逐月均定人数引见至元丰中稍加至一百三十五贠方是时承平滋乆人材日盛而改官之数止于此者盖吏部阙次有定限故也又承务郎以上一嵗之内致仕罪废死亡大略须减百余贠故以新改官人补之是以吏贠不至甚冗而铨部差注不至壅滞俸禄给赐不至阙絶故百余年间上无失职乆闲之吏而下无被扰受弊之民此法度维持之效也伏自崇寜以来用事者徇私市恩始壊祖宗之法选人改官更不立限一嵗有至数百贠籍名吏部者多至不可胜数计一阙率四五人共之自古官冗之弊未之有也其源皆岀于入流太杂及改官不限人数之故方陛下绍复祖宗之制以成中兴之业则官冗之弊所当首加澄革也其限数改官伏乞睿防下有司遵依旧法施行秘书省正字洪遵上奏曰臣闻古之盛时文徳怀逺凡四方万里之外罔不慕义賔服行李往来殆无虚嵗中国所以待之之礼则亦有加既为之邮传供张以舎之又设官以摈相之故行人典客闻于周秦自汉以来始置大鸿胪兼治祭祀朝防封袭道释之事有国者所不可废也恭惟陛下以不世之资光啓中兴思与生灵休息而清疆之虞英断刚明排斥异议独任一徳之臣结驩北国以建万世长乆之防使南北元元仰父俯子而知有生之乐然其使车脩聘结辙于道虽处之有邸其至如归而司賔之官犹未及建诚为阙文臣愚欲望圣慈讨论旧制复建鸿胪若使人至止则率其属以主摈賛之事闲平时自可脩举本职庶防逺方知朝廷所以尊崇之意亦今日之先务也
　　胡寅上奏曰臣闻设官分职凡以为民受官莅职非以为身兵兴以来衣冠失所者众于是开奏辟之路置添差之阙广宫庙之任増待次之除所以惠恤之者亦厚矣而奔竞日昌不安义命方在责籍则乞叙雪已得叙雪则乞祠禄已得祠禄则乞差遣已得差遣则乞改替已得改替则乞近阙已得近阙则乞见任已在见任则乞超擢攀縁进取肩摩辇下士风之弊莫甚此时人以私计不便为言岂有体国在公之念曲徇其意则阙少贠多势难均及漠然弗顾则造为讥謡有害治道伏见旧法已有差遣未满任及方在贬谪者不得輙入国门所以杜贪躁清仕路存纲纪也臣愚伏望陛下明诏宰执举行成宪有驰骛不悛者仍委御史防觉察弹奏重惩治之庶防澄清选授兴崇防耻合傅说惟治乱在庶官之戒无子产恵而不知为政之失诚中兴急务也寅又上奏曰臣闻昔冉有退朝孔子问其何晏也对曰有政孔子曰其事而已如有政虽不吾用吾必与闻之既讥冉有之以事为政又以明大夫之职当与政而不与事也列国之大夫尚以与政为先务而况天子之大臣乎夫审于音者聋于官明于小者暗于大而以庶事不举必躬视而行之则于大政必有偏而不起之防矣圣人之言后世法也今左右大臣陛下之所委任以图中兴之丕烈而兼緫六曹有司之事至于受词诉阅案牍走卒贱史一有所求皆得自达穷日之力不得少息皆细故也而政事堂与州县无以异矣自顷刀笔之吏偷安之人窃据此地劳心毕智于簿书期防之间以为称当无足深恠而余风尚在乆弊未革此天下所以疑中兴之无效也臣愚欲望陛下诏宰相大臣选补六部长吏凡有格法者一切付之使得各举其职则大小详要不相夺伦中书之务清有司之事治文移奏报各従简省庙堂之上可以志其逺者大者乆长之防恢复之功庶乎可冀矣
　　寅又奏曰臣窃谓无功而受禄则有功者不服故曰士无事而食不可也今日有之宫观岳庙是也臣尝论之矣夫既以禄养无事之人而磨勘转官暗理资任与服勤职事积日累劳者无以异是以官爵益滥任子益众贤事不勤而用人之资格废矣是弊政之大者岂可不为之限制哉臣愚伏望睿防诏大臣立法应宫观岳庙人并不许理磨勘月日入官资任庶防名器稍重劳逸殊科于今日兴事建功之政所补不小大臣侍从以身率之则人知侥冒之不可为而心自帖服矣所有臣前来奏论未防采用亦望圣慈指挥检防特赐施行
　　寅又奏曰臣窃见近嵗帅臣监司更易频数虽使絶人之才居之号令未及信扵民而已报除代矣建官分职皆以为民今二年成资徒欲为人择官速扵使阙非为民也为政而不为民茍徇士大夫饕禄营私之计则非政矣臣愚欲望陛下明诏大臣凡前宰执侍从官为州郡未满三年不许除代其庶官知州及转运副使判官提刑狱到任一年方差替人其余凡系堂除者除代以两人而止仍皆以三年为任如此则官有宿业之志功绪可稽士息竞夺之风亷耻可立乃中兴急务也寅又奏曰臣窃以州置通判佐守而治廵行属县号按察官其任重矣祖宗旧制必两任知县无罪犯有保举然后闗陞通判其难其慎如此近来由判司簿尉初改官人虽为京朝官而实不曽歴亲民差遣者例皆不肯叅部便欲直为通判其意以谓一经堂除即是资歴他时可以攀縁越次差遣其人既不安于小吏之分而有骤升半刺之心则必作势威黩货贿为民之害无所不至茍徇其欲岂所以为治也伏望睿防诏大臣严守格法不轻除授其已除未赴者亦乞别作施行庶几息侥幸之风励人材之操以称陛下奉若成宪择吏而爱民之意
　　寅又奏曰臣窃见比来嵗旱民力已竭而国用方滋县令近民之官尤宜慎择而贤才可用合入知县之人往往禄隠扵宫庙而自以为能者则未必不为民害此国用之所以日屈而民力之所以重困也臣愚谓宜籍中外已为台省寺监官依仿汉制分宰百里俟有治绩不次升擢则又増重事权优假其礼借以服色厚给饩廪凡军马屯驻本县者许其节制其经由者悉从阶级则又据今诸路县分户口赋入分为三等上等自朝廷除授中等自吏部注拟下等令帅臣监司同共辟奏立为定格不得差互则又用宋元嘉致治之法以六朞为防革去三年成任両考成资与堂选数易之弊则又立四条为三等县令考课之法曰纠正税籍曰团结民兵曰劝课农桑曰敦勉孝弟俟及三年考其绩効已就绪者就加旌赏未有伦者严行程督皆无善状则黜汰之则又命从臣各举二人之能任亦刺举二人之奸者皆籍扵中书俟攷按功实以次施行如是则县令之选重仁人君子有爱民利物之心者屑为之安民固本为中兴不拔之基其与用才取办斵防元气以成膏肓之疾者相去逺矣臣言或有可采伏望睿防诏大臣详酌而行之
　　章谊上奏曰臣契勘尚书六部寔朝廷典则制度之所在其人吏掌行文书奉循法令尤当谨闗防明约束不与他司交通然后人人孤立一意以守职业是以不许诸防抽差虽奉特防听奏知不遣着为定令盖有年矣近者官司凡有建请率称如有一切拘碍且依今来指挥彂遣以是省曹人吏不复安职造请干求唯利是视身在他司而籍居本部当剧曹重案之日则亟去不顾在禄优事简之地则厯年不还然犹请给自随转迁如故来往纷纭有同舎岂朝廷设官置司之本指哉欲望圣明推严旧制一切禁絶设有选委特差即乞割移元籍彻去旧请庶塞侥幸之门不胜幸甚如臣所言或有可采乞赐详酌立法施行
　　孝宗时赵汝愚上奏曰臣窃闻近降指挥令检正检详都司官同议诸军司马兵曹参军胄曹参军记室参军资任等事臣輙有区区管见恐或可备采择之万一谨条画如后
　　一臣伏闻所置官属各有分领职任议者盖谓古者建官分职皆不徒设今既并建众寮因欲使之分理庶务幸甚幸甚然臣思之天下之事亦当为之有渐使国家蒙实利而令上下不惊不疑故能持乆不坏彼诸军自和好以来四十余年不复置参佐军中庶务惟决于主帅固难以尽拘绳墨今一旦钱谷器械之朝廷尽责成于参佐主帅束手无复少肆揆之人情固自不堪加之所置官属人人既有职务则自当尽心守职以仰称使令然于职事之间必至互有争占賔主乖异易至纷纭将使一夫受疑羣职尽废究观事理恐或至此臣愚欲望圣慈且令所置官属逐日秪赴本军供职通佥书本军文字如诸州幕官体例若遇军中有大政令及更革事件亦许与主帅公共商量但使賔主叶和其间自多裨益故臣谓今日朝廷设官大意本谓长养人材宜且令优防在军中使习知诸军事体未须骤然责以职事一二年间人情上下渐渐相安至时朝廷别有委任事件却乞徐议指挥未晚
　　一防江诸帅骤闻朝廷建置官属而初未知朝廷之意将谓别有闗防窃恐妄相传播人情不安臣愚欲望圣慈特降诏书训谕诸将使知朝廷本意盖秪欲文武并用如比年武臣既为监司守臣选任非一文臣却欲使之习知军中事务庶几缓急必能协济诸将亦当深体朝廷之意务在协和相与同心共济国事
　　一臣昨甞面奏诸军官属全在选择得人若用一种刚正有守之人则恐意气不能相下若用一种和柔易制之人又恐依随不能自立须是得持已公亷接物寛厚知事体有识虑之人方能称职然则朝廷一时选任诚未易多得也臣愚窃谓今来所议官属资格宜令稍寛庶几人材合格者多易扵选择
　　一自三衙至蜀汉军屯十余防合置官属四十余人固不易得又縁东南士大夫惮于逺渉未必肯入蜀而蜀士之能否朝廷又未必深知万一选用非才地逺尤为非便臣愚窃谓今来所降指挥固当逺近一体至于除用之际且乞就近差置候三両防措画稍成次第又逐旋搜选得人然后迤逦自近及逺非惟人物选择得精亦使逺方知所视效不至一时生踈所在纷扰如臣言可采即乞出自圣意指挥施行
　　卫泾上奏曰臣闻赏以劝功国家之所不可废也然赏当其功则人知所劝倘无功受赏或赏幸而功不称则人有侥心而不知贵矣此不可不察也臣近者伏见録黄大理少卿陈景俊以招抚使郭倪保举随军转漕有劳与转一官臣观其荐词简率若因请嘱黾勉不获已而为之言者臣固已疑之已而吏房送至词头称合转奉直大夫准令诸朝请大夫正法若以恩赏转官者以四年为法各计所得磨勘收使縁景俊系一时特恩臣已与撰述词命继有词黄亦止是转奉直大夫臣亦已书过昨日忽有告院人吏赍告一道令臣书名及取视之乃与词黄不同径自书冩朝议大夫逮取索词黄及对所冩告皆是旋行揩改字迹甚明迫晚又有前项録黄臣实大骇夫国家所恃者纪纲法度张官置吏亦相与维持此物而已若弃法度而自便抉纪纲而坏之其害可胜言哉景俊见任朝散大夫所得转官赏若用本法自不当转设有特防与转奉直大夫足矣今又超转无乃不可乎且景俊将漕淮东仅五阅月师行无功虽非其过然轺车未甞出境不过蹔至盱眙督趣诸县官吏有何劳能一旦冐转所不当得之官此不可一也在法有出身人虽许自朝请大夫超转朝议大夫然须用七年磨勘景俊无出身止合先转奉直大夫亦须用七年磨勘又七年而后得转朝议又拘以员数遇阙额方补若因特恩始不拘员阙许之改转景俊以合得四年磨勘之赏与之转七年之官已为叨窃今徒以数月之劳而超转十四年之官毋乃太甚乎此不可二也在法除有岀身人许超转外虽有带职人亦许超转之文盖得此者殊少臣度景俊今不过援此为说臣又以不然凡带职者必是外任若见带职外任与之转行犹之可也景俊任淮漕日常带直寳谟阁今既归班谓之寄职不悉元法亦有寄职并许超转之文乎且重内轻外人之常情在今为尤甚景俊身则欲居朝列以幸速化至于转官则引用外任带职条法何其巧于择利而行乎此不可三也又有甚不可者景俊乆任法官固当守法纵使有寄职亦许超转之文兼有已行之例亦合伺吏部申明朝廷退聴可否傥可得之岂不明白何至徇私舞文仓卒营求别降特与转行指挥影带引用破壊成法自以为得防不思人之视已如见肺肝殆掩耳盗钟白昼攫金亦何异登龙防以防市利之贱丈夫乎且前后朝列寄职者盖多矣未闻因赏典转官引用带职之文超转官资者今使景俊巧计而得则此一幸门实自景俊啓之源源而来夫孰能御此臣所谓甚不可者也且景俊身居九卿班列不为不高固未暇责以体国之谊防靖之节使其稍自爱重循次而进亦奚患不达顾乃因职任谄事军帅请嘱荐进又觊望超转官资侥求茍得寡防鲜耻欺防众聴挠乱朝纲具此四恶非小过也夫以区区循转一官而所为缪戾至是脱若利害有大于此者其躁竞无忌惮亦何所不为乎此非臣之所得尽言也臣与景俊同朝初无纎芥亦非为一官惜所惜者朝廷纪纲法度所系士大夫风俗所闗廹于职守不容缄黙欲望圣慈特彂英防令陈景俊且依法转行奉直大夫在景俊初无毫发之损庶于事体稍安臣亦免失职之讥所有録黄臣未敢书行
　　泾又奏曰臣闻武阶以横行为重非有功不迁遥领至戎团二级在右列为宠平居无事犹当谨惜以重名器若建功立业之际正所恃以为犇走激劝之具尤不可授非其人也臣近者伏见刘伯震奉圣防与换武除环卫官继而授右武大夫遥郡团练使臣初谓中兴诸将之家例许换武已尝书行退而询之公论稽之令甲则有甚不然者伯震为刘光世亲孙不可谓非名将之后但其人姿禀轻浮趣向凡下不绍前烈习成骄騃识与不识目为刘侥此非美名也伯震偃然居之曽无愧悔尝得湖州倅即为臣寮缴駮自是由祠禄倅严陵夤縁再任前后别无履歴傥其有志事功与之换武使宣劳効亦何不可臣窃攷乾道中重脩中书门下省文臣换官格朝奉大夫遥郡刺史据伯震自称见该磨勘亦不过得武徳大夫惟带职朝请大夫以下三阶方许换左右武大夫亦止于遥郡刺史即无朝散大夫换右武大夫遥郡团练使条格兼武臣官至武功大夫自碍正法有终身不得转行者伯震何人輙尓超躐意犹未满乃援杨文昌为比多见其不知量伯震视文昌阶官虽不逺文昌为三丞为郎曽经朝廷擢用玉音嘉奨优示褒除正任刺史是为特恩安得为例至于韩杕亦有圣语褒拂犹正依格换授伯震固不应与二人比矧陛下规恢逺略旌防人才正功名之士踊跃思奋之秋方将以是官赏边功励将帅顾如伯震者得之非分恐闻之者不以朝廷恩命为重而临事或觧体矣或言伯震近时稍加收防然其市井儇薄之称喧中外之乆未闻有所植立以自表见一旦加诸右班之上庸人孺子皆得易而侮之亦何以耸动观瞻重环尹之寄哉臣用是不避仇怨为陛下别白言之欲望圣慈将刘伯震换官指挥止与依条格换授允叶公论増重横列戎团之选使违法徼求者有所不容庶防朝廷益以尊严纪纲益以振肃诚非小补所有词头臣未敢撰述
　　太子詹事王十朋上防曰臣尝谓官冗之患莫如今日汉唐之时部刺史之职于今为甚简而事无有不举者今之监司有漕有宪常平茶塩则有提举坑冶铸钱则有提其职甚备而治不加于昔何也监司之职愈多而州县之扰愈甚于治无益也迩者提刑狱増置武臣臣窃以为赘矣且是官之设臣不知其所为者何事也以详刑之任耶则一道之使固有其职未见其废事曰训练士卒则総管钤辖路分都监者即武臣之监司也置之而无用废之而不为阙是官之设岂不为冗哉一监司之建增州县之大扰也臣窃攷之祖宗虽尝有武臣同提刑狱矣至嘉祐则罢之其诏之大略以谓武臣或出将阀或由军功文墨期防未必深究监司项背适以为烦夫既置之矣而继罢之知其无益也昔罢之今复置之在朝廷则冗于官在州县则扰于民则其置之也甚无谓矣臣愚欲望圣慈断然察其无用罢去勿置庶防官不虚设事得其当而人各安其职矣袁说友上言曰臣尝观汉制凡遣丞相史必分刺诸州未闻遽以部刺史任也夫亲民之官莫先郡守其视部刺史之职于民事为尤详盖更治民以考功当自二千石始臣窃见近嵗卿监郎曹凡未典郡而补外者往往以监司之职权重而事简郡守之任责重而事繁人之情莫不逺责而就权畏繁而嗜简故自内而乞外者必以监司为首臣窃以为不然监司察人者也郡守受察者也夫受察者然后可以察人今使之一日得外未歴郡守即居澄察之职所察郡县略无能以制其心志佚气骄未有不流于苛薄者臣愚欲望睿防明诏大臣应在内职事官未曽典郡而乞外者未得遽除监司且只与除郡守岂特更扵职任为不轻亦使在外之职当以次第而进其扵成就人材似非小补
　　兵部侍朗胡铨上奏曰臣闻官冗者国用之大蠧也臣江西人也且以江西诸州言之如吉州小郡而兵官七八人幕职郡掾六七人酒官税官四五人贑州虽号剧郡兵官至十余人幕职郡掾八九人酒官税官六七人如筠如袁又非贑吉比而兵官亦不下三四人幕职郡掾四五人税官三四人隆兴大府兵官宜倍扵他州而幕职郡掾酒官税官亦复称是繁然淆乱徒费廪给今縦未能顿罢宜稍损其数大郡止存二员小郡一员此省官冗之一也如臣言可采乞令给舍更加商防倘以为可行望赐行下诸路庶国用稍寛少纾民力天下幸甚
　　宁宗嘉定元年太学博士真徳秀上奏曰臣防惟陛下天姿仁恕矜谨庶狱蔼然有祖宗之风真祈天永命之本也然臣窃观四方郡国之间犹有亡辠而致死有辠而逭刑者推原其故岂非典狱之官未尽得其人乎盖天下之狱起扵县而成于州审订其情而研覈其实皆州郡狱官之责也狱官而非其人则委成扵吏手变乱扵赇赂何所不有郡守不能尽知也提刑狱不能徧察也繇是而上之朝虽刑寺审详之宪部谳决之淑问如臯陶不过凭已成之案牍少加攷阅焉耳本源既失救之末流何益哉臣愚窃惟狱官之任匪轻而狱官之选未重有如特奏之授官胥史之补官入粟之拜官其间非亡材且能者然荣进之路既穷茍且之念易启精明防洁者常少昏眊贪黩者常多顾使居典狱之官任民命之寄臣未见其可也且一尉之微近制犹不容以特恩授而百里之宰胥史入粟之流未甞得预其间盖以近民之官当重其选也何独扵狱官而轻之哉臣愿陛下念仁政之当先轸民命之至重明诏铨曹自今差注狱官非进士任子官无过与闗陞及格之人不许充选其特恩杂流之见为狱官者委监司守臣择人保奏两易其任待阙未上者改注他官治狱有称者监司守臣条其实状以闻与量减举主之数其汚不法者令所属按劾重寘典宪盖注授不轻则人知自重激劝有方则人知自勉庶防小大之狱必察以情所以恵民生而召和气非小补也倘臣言可采乞付有司详议施行
　　九年袁燮上奏曰臣闻人主不能躬亲庶政故必择忠贤以为之相宰相亦不能尽亲庶政故必择忠贤以为之属然则宰属者朝廷政事靡不闗焉顾不重哉故神宗皇帝尝谓左右司所以学为宰相洋洋乎真帝王之格言大训也臣尝观周礼天官冢宰之职虽百官群有司无所不统而独于其为宰属者表而出之故其序官曰太宰卿一人小宰中大夫二人宰夫下大夫四人上士八人中士十有六人旅下士三十有二人自小宰以至旅下士合六十有二人皆宰属也其品秩虽不侔然与闻国政足以裨大宰之所不逮者均焉尔大宰以辅佐人主为职而为属者又以弥缝太宰为职合众多之谋智讲国家之利害岂复有所阙失哉今之宰相古太宰之职也太宰之属至于六十二人而今之为宰属者不过数人而止何其多寡之甚相逺哉葢自汉而下寖不如古所谓宰属者惟曰长史曰司直曰公府掾而已去古益逺法制益隳而堂后官始得以用事我艺祖皇帝知堂史之多奸也开寳五年诏选令録簿尉为堂后官以士人代之取其究心儒学通知古今足以为宰属之助与胥吏固不侔也自时厥后任吏如故蔡京秉政隂与交结更相表里而纪纲日隳矣今陛下更化以来垂意宰属精选才能之士以戢堂后官之奸可谓盛举矣然政事不胜其多而宰属不过数人耳目不能徧察思虑不能周知速则卤莽缓则壅滞甚非所以弥缝宰辅也而况边境未宁干戈未息正国家多事之秋有大议论有大更张必得人以共图之自从臣以下谒见宰辅月不过一再尔岂能如宰辅之无时不见欵宻无间哉当世所切不容少缓伏惟陛下明诏二三大臣増置宰属虽未能复成周之制亦宜求贤俊秉心公正者共济国事则所补者多矣惟圣主亟图之
　　宁宗时彭年上奏曰臣窃考监司之官盖源流于秦以御史监郡然汉初犹恶其繁遂以丞相长史分刺诸州不立常贠逮世宗时始置十二部刺史亦不过一部一人而已本朝遵之其始逐路止置转运使一人唯京东西河东北淮南两浙乃有使副若纠察刑狱则命转运司一常叅官掌之自淳化而后逐路置提刑之官然或置或罢犹不为常熈丰以来朝廷命使始纷纷矣苏轼常论其弊譬之立廐长而马益癯盖善谕也绍兴初间虽未尝大有所更革然所在监司多不备置或以一贠而兼领亦不闻有所阙败然则天下之治乱系乎监司之贤否不繋乎多寡也槩可见矣臣窃观近日监司皆无阙贠间有一事而分为两司一司而辖以二人者其间职掌不同好恶亦异外假举刺内示趣向同一讼也而有是非焉同一吏也而有能否焉号令难于奉行往来疲扵迎送盖不止如苏轼之所论其为害岂细也哉臣愚欲望陛下考祖宗创立之规监绍兴权宜之意将所在监司或省或并间総于一贠或文或武不必于并置庶防州县之吏易于趋向朝廷政令有所総一而贠数不多亦易选贤如姚崇所谓今止择十使犹患未尽得人此尤当深察也
　　年又上奏曰臣照对湖北州军朝廷向来以经兵火之后土旷人稀民淳事简县道佐官多不备置而以县尉兼主簿又以江湖盗贼出没不常而差武臣为县尉盖亦因时施宜初非以为经乆可行不可改之制也近年以来户口寖盛事亦向繁而一县之间自知县而下别无文臣为佐官若知县或有事故即簿尉监务以次摄事而小使臣少知自爱不甚循谨吏民玩狎多致败阙如本府近日监利县酒税姚师言因摄县日侵夜行刑杖死坊户为提刑司按罢又有监利县簿尉刘汝翼因摄县事盗用官钱见具案闻奏此皆迹不可泯不容阔略者也其它生事扰人徃徃而是其弊至此岂容不解而更张之哉臣照得诸县各有监务一贠虽云酒税当置专官然一县酒税知县鲜有不任责者酒税若非知县任责亦未必能趂办故所至外县多令知县检察酒税政谓是尔臣愚以谓若使省罢税官而以知县兼酒税复置主簿差注文臣而以佐知县则一邑之事宜无不举倘防圣慈以为可行即乞从臣所请下吏部将湖北县道有未置主簿去防复置主簿一贠依格差注文臣却扵本县省罢税官一贠令知县兼管酒税其见任人令满今任已授未上人别令改注不胜幸甚理宗时许应龙进故事曰淳化中王化基论冗官之弊曰唐虞建官惟百庶政惟和夏商官倍亦克用乂盖官不必备而惟其人今国家庶官实倍常数蠧国耗财乞相度废省庆厯中欧阳脩言方今凋残公私困急由官吏冗滥乞行澄汰若冗官去则科率减吏贠清不过防月民必受赐臣闻为官择人则官虽简而常若有余为人择官则官虽繁而常若不足夫张官置吏所以为民岂使之无功受禄而反以病民哉量能而后授则居其职必任其事而不才者不敢妄觊故官不滥而财不耗循情而轻予则奔竞者必至扵侥求故官愈多而费愈广自汉以来莫不以官冗为病皆由为人择官而不为官择人耳今日之官其冗尤甚倅贰添差大藩方置今则或创扵列郡议幕优闲絶无职掌今则防増为两贠诸司之属添辟无已制领之官同正并置不厘务者防给以正官之俸创窠阙者多徇其亲故之私至若军功尤为泛滥不歴行阵以议事为名而推赏初无寸功乃侥冒得官而注阙乃若左选入仕自有成式不应陞等者妄冀陞等法当待郊者求免待郊试铨不中则増年而注授京削尚欠则减贠而改秩自陈劳绩未经覈实而滥叨迁秩牵合弊例巧于经营而亦获循资侥幸之门既开奔竞之风滋炽求而不予则恐咈人情执而不行则必犯众怨夫贪位慕禄谁无幸得之心毁法为通适启无厌之请为政者安得每人而恱之断之以至公律之以定法则宛转营求者自然息念况州县之吏劳扵从事而廪给防薄无用之官反安坐而享厚禄此又所当察者伏读开寳诏书有曰吏贠冗多而求其治诚难也俸禄鲜薄而责以亷无谓也与其贠冗而重费不若省官而益俸州县以户口为率差减其贠而旧俸之外悉与増给大哉王言今日所当取法也矧今之楮币折阅已甚以镪计之不及元俸三分之一何以养亷若闲曹冗局可并者并之添差创阙可省者省之冒滥得官者澄汰之扳援妄求者杜絶之一遵公法不徇私情则当得者免需乆次奸巧者莫敢攘夺是非之心人皆有之则恱者众而不悦者寡尚何旧弊之难革哉迩者邉功皆俾从军冒授功赏严行追究欺伪转官者缴而不行妄求陞等者抑而不予固足以明示意向息絶侥幸尤愿守之以坚行之以必为官择人而不为人择官则各称其职事罔不举冗滥之弊既除俸给之费可省此乃王化基欧阳脩之所已陈而祖宗之所已行也輙敢援此以为献惟陛下与大臣亟图之
　　福建安抚使李鸣复上奏曰臣误防圣恩分畀越阃适当去嵗水潦之后库筦空虚财计耗竭赋入有限支吾不行原其所由多縁近年以来官员添差数多蠧耗甚伙俸给嵗以数万计米以千计他费不与焉近甞具劄奏陈乞止差正任免放行添差庶防郡无横费民得少苏朝夕俟命今月十九日准省劄添差浙西提刑司干办公事黄元直改差浙东安抚司主管机冝文字仍厘务填见阙臣照得帅臣事务最简旧管正任参议机宜抚干三员事未甞不办今添差参议则有兰徳添差干办公事仍厘务则有赵与薇添差干办公事不厘务又有赵希防添差准备差遣仍厘务则又有史松卿兼准备差遣监赡军酒库则又有余绍祖正员居其三而创员居其五已不胜其多矣若更添差机宜一员则是两倍其数非惟重费俸给又且徒见冗员闻黄元直世居绍兴以本郡人任本郡差遣恐于祖宗成法不能无妨朝廷亦何便于此臣愚欲望圣慈特降睿防照臣前请与免放行添差黄元直改畀别郡差遣庶祖宗之法不至废壊而州郡之力亦得少寛不胜莫大之幸
　　元世祖时朝廷録平宋功迁至宰相执政者二十余人因议更定官制太常少卿王磐奏防曰歴代制度有官品有爵号有职位官爵所以示荣宠职位所以委事权臣下有功有劳随其大小酬以官爵有才有能称其所堪防以职位此人君御下之术也臣以为有功者宜加迁散官或赐五等爵号如汉唐封侯之制可也不宜任以职位
　　中统时朝议汰冗官权近私以按察司不便欲并省之磐又上防曰各路州郡去京师遥逺贪官污吏侵害小民无所控告惟赖按察司为之申理若指为冗官一例罢去则小民寃死而无所诉矣若曰京师有御史台纠察四方之事是大不然夫御史台纠察朝廷百官京畿州县尚有弗及况能周徧外路千百城之事乎若欲并入运司运司专以营利増课为职与管民官常分彼此岂暇顾细民之寃抑哉由是按察司得不罢
　　至元七年议立三省侍御史髙鸣上封事曰臣闻三省设自近古其法由中书出政移门下议不合则有驳正或封还诏书议合则还移中书中书移尚书尚书乃下六部郡国方今天下大于古而事益繁取决一省犹曰有壅况三省乎且多置官者求免失政也但使贤俊萃于一堂连署参决自免失政岂必别官异坐而后无失政乎故曰政贵得人不贵多官不如一省便世祖深然之
　　十三年中书左丞许衡上防曰国家能汰省冗官则可以重名器抑侥幸厉亷能其为善政无疑也然言之甚易为之甚难盖人之情大抵患扵得失故凡得则喜凡失则怨此所谓已夺者犹可与已与者不可夺正谓此也方其用之之初正当甄别审察不以私亲不以贿赂不以权贵量其限而简用之自无冗长今既滥之于前遽欲黜之于后是恩之在私门者固无恙而怨则归于上矣其可哉往者既不可复追继自今后当尽改前失使天下之官有定贠嵗取之人有定数其科举荐举考课之法具见前史可考而知也然又必重风宪之权任防能之士使廵行天下纠弹黜陟无一不当则前所谓冗官者日减而新进者无积庶乎可补前日之失也衡又上防曰兵之于国在古已重在后世为尤重故枢宻之设特与中书对持号为二府兵兴则宰相主之事宁则枢宻任事盖宰相平章军国兵事可知也而兵之籍则不与枢宻兼緫兵马兵籍可掌也而兵之符则不在体统相维无有偏失制虽近代而意实仿古或者谓枢宻并于中书为合古宰総百官之意殊不知古者冢宰止一人而今之为宰辅者动輙数十人此而不古而谓枢宻者独可以古邪国家切务止在得人人苟未得徒纷更于此无益也
　　赵天麟上防曰臣闻车舆之枢要在于管辖衣裳之提纲系扵要领要领不可以兼衽袂之资管辖不可以兼辕衡之用盖噐殊缓急则一无为万有之宗名限重则一贵乃群卑之仰轩辕置六相而以风后等为之天乙立二相而以伊尹等充之是时爵分万国国建诸侯及嬴秦罢侯而丞相号起自是以来累朝相效其増损之制难以胜言其髙下之秩例皆极品仪刑端禁緫领纪纲掌一人家事之张皇作四海士民之倡率金章紫绶黄閤沙堤非惟诧殊异之丰仪所以示尊荣而委重也既资厚望当振清风我国家内立中书外立行省行省以革藩镇诸侯之专中书以为公卿大臣之任防防之理亦已至矣树治之法可谓盛矣然犹有未尽輙敢妄陈愚言窃见中书内省宻迩皇宫统余省于上防弼圣君于中域但当坐而论道据槐府以秉钧宽以宅心守台司而助化今也汴梁以北北京以南西界长安东穷辽海毫厘细务靡不相烦升斗防官亦来取决岂非管辖兼辕衡之用要领兼衽袂之资乎伏望陛下载崇都省申以大名谏院焉六部焉除乌防相府所统之外随朝九品以上亦皆焉选徳才无玷地望极清者为大中书令其丞相平章丞辖叅政以至府之参议院之谏臣暨郎官都事之司咸冠以左右之号凡宰执朝防商确万机常以谏臣班于厥次有阙斯补有遗斯拾如此而圣徳加明治具张矣凡都省移文于行省以咨付付之行省移文于都省以咨呈呈之凡都省事闗行省及行省一切合禀事务咨呈于都省都省判送六部六部拟而呈之转咨行省以行凡随朝九品以上及外路受宣命以上官都省注之如此而宰执益崇政事简矣更望陛下于腹内取中别立一省谓之燕南等防行中书省以间汴梁北亰辽阳安西四省之间凡外路受勅牒以下官行省注之然后咨呈都省乞颁勅牒可也凡随朝诸有司当受付身者委都省出之凡外路诸有司当受付身者行省出之如此则上防逺地而堂陛愈髙都省増崇而天王益重矣或者以为国家因四逺及蛮荆之新附故立行省以镇之腹内不湏立也殊不知汴梁有省岂汴梁亦新附之城哉事在不疑惟陛下察其可否而行之
　　天麟又策曰臣闻视乎防防防防之中独见晓焉者眼之神也听乎无声无声之中独闻和焉者耳之精也用此道以脩身则收视反听而六通四辟矣移此理于御下则官贤委能而聦眀睿智矣故圣王不窥望而视已明不殚耳而听已聦言贵委人之周也方今御史防官内有监察院以之外有防访司以承之所以儆肃百僚风宪万姓张理上下整齐人道也由此观之御史之职非天子视听之官而何哉是以霜简鹭车柏林石室昭其清也援以立秋象以荧惑昭其严也鹰击之谕豸冠之服昭其威也千歩清道王公逊避昭其重也中书门下并为三司昭其贵也五者备矣然后能指佞触邪彰善瘅恶使雄奸巨媚胆破声消封豕长蛇骨寒心颤则狐狸渺害蠭虿防毒将不治而自息矣今国家令御史台凡百官之非违诸司之案牍朝防祭祀之事理断失宜之以至于该载不尽应合纠察者并行纠察之其制可谓恢恢而不漏矣然则朱帷峻位但小节以为先苍佩崇班视大端而难顾臣请以畴昔騐之阿哈玛特擅政于前虽龆齓之童亦知切齿而恨也王僧格弄权于后虽牛马之走亦知侧耳而憎也于是防官以下察院之属闭口吞声见如不见宴居髙坐闻若不闻赖社稷福添曦朗照太原侠客揖聂政之长风大理名卿致臯陶之淑问凶渠遂翦赤子更生羙则美矣未尽善也且我国家建兹御史岂惟计典宪之末仪顾行文之小事哉然而宪防之不言本匪宪防之所欲由其省府之职秩悬隔而不敢抗衡故也况权臣之计百网千机以崔公并职尚且绳之以极刑以杨子同僚犹且防之于死地进而极正则徒遭刑戮而令清朝有杀直之名退而引病则诬以不忠而谓不肯出皇家之力睚眦以禁之艾顶以脇之所以霍光忠厚乃能容延年于宣帝之朝廷梁冀豺狼终亦致文纪于广陵之贼窟方今百官公正庶务丕平然而弊习不可不防宪防不可不重伏望陛下厉宪防之风采俾行省以齐阶首之以御史大夫一员使与行省首官品秩相同其余贠位以次升之又宜命监察御史与六部侍郎品秩相同又宜立绣衣使者八贠于中丞之下秩同侍御史使之分使天下专纠行防及防访司之不如法者又内防或有愆违宜命天下皆得举发如罪状明白委为故犯重则投诸四裔以御魑魅轻则免官禁锢放归里闾如或妄举反坐其人故圣王之御下也用而不疑疑而不用委任之体貌之及其得罪则是臣下自以罪加乎身也幸従臣言则奸邪难蔽而中外永清矣
　　天麟又防曰臣闻设纪张纲莫如清简建官置吏切戒繁多夫爵者官之尊也阶者官之次也品者官之序也职者官之掌也位者官之居也禄者官之给也吏者官之佐也虽则事非位立而不办亦有事因位多而益生此圣王所以贵寡而不贵众欲静而不欲躁也唐虞稽古建官惟百夏商官倍亦克用乂周卿分职各率其属厥后职贠愈多而治愈不及古矣是以汉光废四百县而下民业定隋文废五百部而天下政行皆以官不用多而在乎得贤政不在烦而贵乎省事也今国家立制自王及国王郡王国公以下为爵自特进崇进至将军大夫校尉郎为阶自正一至从九为品掌典当行为职各职所居为位各位养亷之资为禄各司賛佐行文之史为吏其制亦以详矣然而文武二等分布中外本欲图宁而似乎难宁也臣伏见京师不急之司院无用之局署及随朝防省院部以下诸有司官吏可兼不兼可并不并亦已有之矣畿外行省随省诸有司宣慰防访等司路府州县仓库局监等诸衙门及各衙门内官吏亦有冗者矣武臣万户所管不满万人千户所管不满千人之亦已有之矣臣窃以冗官之大弊有三一曰选法之弊二曰政事之弊三曰军民之弊夫文武官吏贠数既多当考满之时近春秋之选资格之簿扰攘纷纭保荐之文交错旁午有司行文犹且未暇奚暇顾孰果有才孰果有徳而考校之也哉既不遑考校则取准于籍文荐书之所陈布者矣如此而欲杂流之人不进货贿之隙不开岂可得乎杂流行贿者得志则人皆可以仕矣以致贠多阙少无如之何经营者早得迁除养髙者坐淹嵗月此选法之弊也夫文武官吏贠数既多有当决之事而不决有当行之事而不行问其职则曰我此职也问其施为则曰僚属非一岂我之所能独主哉混齐竽而难辨受王命而自安及乎朝廷闻之遂立稽违期限之罚不亦甚欤此政事之弊也夫文武官吏贠数既多国家用人路广浮滥亦升遂使临莅在下岂能敷政化哉政化不敷而刻剥之苦役使之烦为害良多此军民之弊也三弊不絶而立法以防之主法者不能旁照贠益增矣贠增而弊亦自有矣况法立而惧法之人奸欺之计愈生乎故湏二弊尽絶而后法方可立也伏望陛下凡亰师不急之司院无用之局署及天下诸衙门可罢者罢之凡行省随省诸有司宣慰防访等司路府州县等一切诸衙门及万户千户所管不及数之可并者并之凡省防院部以下有诸司之官吏及天下诸衙门之官吏可减者减之然后以慎名器之法择人而用之又以考幽明之法顺理而考之则典选者易见其人易程其效而选法清矣临政者事有所归职有所主而政绩成矣在下者省于烦役免于苦刻而民业定矣民者天下之本也民业定而天下太平矣文宗至顺二年监察御史陈思谦上言铨衡之入仕之门太多黜陟之法太简州郡之任太淹朝省之除太速欲设三防以救四弊一曰至元三十年以后増设衙门冗滥不急者従实减并其外有选法者并入中书二曰宜叅酌古制设辟举之科令三品以下各举所知得才则受赏失实则受罚三曰古者刺史入为三公郎官出宰百里盖使外职识朝廷治体内官知民间利病今后县尹有能声善政者受郎官御史郡守有竒才异绩者任宪使尚书其余各验资品通迁在内者不得三考连任亰官在外者湏歴两任乃迁内职绩非出守不败官者则循以年劳处以常调凡朝阙官贠须二十月之上方许迁除帝可其奏
　　顺帝时议罢先朝所置奎章阁学士院艺文监等官学士康里山奏曰民有千金之产犹设家塾延馆客岂有堂堂天朝冨有四海一学房乃不能容耶帝深然之





　　厯代名臣奏议卷一百六十二
　　钦定四库全书
　　歴代名臣奏议卷一百六十三
　　明　杨士竒等　撰
　　选举
　　晋大夫祁奚老晋君【悼公】问曰孰可使嗣祁奚对曰解狐可君曰非子之讐邪对曰君问可非问讐也晋遂举解狐后又问孰可为国尉祁奚对曰午也可君曰非子之子邪对曰君问可非问子也君子谓祁奚能举善矣称其讐不为谄立其子不为比书曰无偏无党王道荡荡祁奚之谓也外举不避仇讐内举不囬亲戚可谓至公矣惟善故能举其诗曰惟其有之是以似之祁奚有焉汉武帝元光六年冬十一月有司奏议曰古者诸侯贡士壹适谓之好徳再适谓之贤贤三适谓之有功乃加九锡不贡士一则黜爵再则黜地三而爵地毕黜矣夫附下罔上者死附上罔下者刑与闻国政而无益于民者斥在上位而不能进贤者退此所以劝善黜恶也今诏书昭先帝圣绪令二千石举孝亷所以化元元移风易俗也不举孝廉不奉诏当以不敬论不察廉不胜任也当免奏可
　　元帝竟宁元年御史大夫缺在位者多举冯昭仪兄大鸿胪野王上使尚书选第中二千石而野王行能第一上以问中书令石显显对曰九卿无出野王者然亲昭仪兄臣恐后世必以陛下度越众贤私后宫亲以为三公也上曰善
　　东汉章帝建初中陈事者多言郡国率非功次故守职易懈而吏事寖疏咎在州郡有诏下公卿朝臣议大鸿胪韦彪上议曰伏惟明诏忧劳百姓垂恩选举务得其人夫国以简贤为务贤以孝行为首孔子曰事亲孝则忠可移于君是以求忠臣于孝子之门夫人才行少能相兼是以孟公绰优于赵魏老不可以为滕薛大夫忠孝之人持心近厚鍜链之吏持心近薄三代之所以直道而行者在其所以磨之故也士宜以才行为先不可纯以阀阅然其归要在于选二千石二千石贤则贡举皆得其人矣帝深纳之
　　和帝永元十四年司空徐防上疏曰汉立博士十有四家设甲乙科以勉学者今大学试博士弟子皆以意说不修家法不依章句妄生穿凿轻侮道术寖以成俗诚非诏书实选本意改薄从忠三代常道专精务本儒学所先臣以为博士策试宜从其家章句开五十难以试之解释多者为上第引文明者为髙说若不依先师义有相伐皆正以为非上从之
　　顺帝时尚书令左雄议改察举之制限年四十以上儒者试经学文吏试章奏尚书仆射胡广上书駮之曰臣闻君以兼览博照为德臣以献可替否为忠书载稽疑谋及卿士诗美先人询于蒭荛国有大政必议之于前训谘之于故老是以虑无失策举无过事窃见尚书令左雄议郡举孝防皆限年四十以上诸生试章句文吏试牋奏明诏既许复令臣等得与相叅窃惟王命之重载在篇典当令县于日月固于金石遗则百王施之万世诗云天难谌斯不易惟王可不慎欤盖选举因才无拘定制六竒之防不出经学郑阿之政非必章奏甘竒显用年乖彊仕终贾声亦在弱冠汉承周秦兼览殷夏祖德师经叅杂霸轨圣主贤臣世以致理贡举之制莫或回革今以一臣之言刬戾旧章便利未明众心不厌矫枉变常政之所重而不访台司不博卿士若事下之后议者剥异异之则朝失其便同之则王言已行臣愚以为可宣下百官叅其同异然后览择胜否详采厥衷敢以瞽言冒干天禁惟陛下纳焉
　　灵帝时中常侍吕强上言旧典选举委任三府三府有选叅议掾属咨其行状度其器能受试任用责以成功若无可察然后付之尚书尚书举劾请下廷尉覆按虚实行其诛罚今但任尚书或复勅用如是三公得免选举之负尚书亦复不坐责赏无归岂肯空自劳苦乎夫立言无显过之咎明镜无见玼之尤如恶立言以记过则不当学也不欲明镜之见玼则不当照也愿陛下详思臣言不以记过见玼为责书奏不省
　　议郎蔡邕上疏曰伏见幽冀旧壌铠马所出比年兵饥渐至空耗今者百姓虚县万里萧条阙职经时吏人掾属而三府选举逾月不定臣径恠其事而论者云避三互十一州有禁当取二州而已又二州之士或复限以歳月狐疑迟淹以失事防愚以为三互之禁禁之薄者今但申以威灵明其宪令在任之人岂不戒惧而当坐设三互自生留阂邪昔韩安国起自徒中朱买臣出于幽贱并以才宜还守本郡又张敞亡命擢授剧州岂复顾循三互继以末制乎三公明知二州之要所宜速定当越禁取能以救时敝而不顾争臣之义茍避轻防之利选用稽滞以失其人臣愿陛下上则先帝蠲除近禁其诸州刺史器用可换者无拘日月三互以差厥中书奏不省
　　魏明帝时曹植陈审举之义疏曰臣闻天地协气而万物生君臣合德而庶政成五帝之世非皆智三季之末非皆愚用与不用知与不知也既时有举贤之名而无得贤之实必各援其而进矣谚曰相门有相将门有将夫相者文德昭者也将者武功烈者也文德昭则可以匡国朝致雍熙稷契防龙是也武功烈则可以征不庭威四夷南仲方叔是也昔伊尹之为媵臣至贱也吕尚之处屠钓至陋也及其见举于汤武周文诚道合志同谟神通岂复假近习之荐因左右之介哉书曰有不世之君必能用不世之臣用不世之臣必能立不世之功殷周二王是也若夫龌龊近歩遵常守故安足为陛下言哉故阴阳不和三光不畅官旷无人庶政不整者三司之责也疆埸骚动方隅内侵没军丧众干戈不息者边将之忧也岂可虚荷国宠而不称其任哉故任益隆者负益重位益髙者责益深书称无旷庶官诗有职思其忧此其义也陛下体天真之淑圣登神机以继统异闻康哉之謌偃武行文之美而数年以来水旱不时民困衣食师徒之发歳歳増调加东有覆败之军西有殪没之将至使蚌蛤浮翔于淮泗□鼬讙哗于林木臣每念之未尝不辍食而挥餐临觞而搤腕矣昔汉文发代疑朝有变宋昌曰内有朱虚东牟之亲外有齐楚淮南琅邪此则磐石之宗愿王勿疑臣伏惟陛下逺览姬文二虢之援中虑周成召毕之辅下存宋昌磐石之固昔骐骥之于吴阪可谓困矣及其伯乐相之孙邮御之形体不劳而坐取千里盖伯乐善御马明君善御臣伯乐驰千里明君致太平诚任贤使能之明效也若朝司惟良万机内理武将行师方难克弭陛下可得雍容都城何事劳动銮驾暴露于边境哉臣闻羊质虎皮见草则悦见豺则战忘其皮之虎也今置将不良有似于此故语曰患为之者不知知之者不得为也昔乐毅奔赵心不忘燕廉颇在楚思为赵将臣生乎乱长乎军又数承教于武皇帝伏见行师用兵之要不必取孙呉而闇与之合窃揆之于心常愿得一奉朝觐排金门蹈玉陛列有职之臣赐须臾之问使臣得一散所怀摅舒蕴积死不恨矣被鸿胪所下发士息书期会甚急又闻豹尾已建戎轩骛驾陛下将复劳玉躬扰挂神思臣诚竦息不遑宁处愿得防马执鞭首当尘露撮风后之竒接孙吴之要追慕卜商起予左右効命先躯毕轮毂虽无大益冀有小补然天髙听逺情不上通徒独望青云而拊心仰髙天而叹息耳屈平曰国有骥而不知乘焉皇皇而更索昔管蔡放诛周召作弼叔鱼陷刑叔向匡国三监之衅臣自当之二南之辅求必不逺华宗贵族藩王之中必有应斯举者故传曰无周公之亲不得行周公之事唯陛下少留意焉近者汉氏广建藩王丰则连城数十约则飨食祖祭而已未若姬周之树国五等之品制也若扶苏之谏始皇淳于越之难周青臣可谓知时变矣夫能使天下倾耳注目者当权者是矣故谋能移主威能慑下豪右执政不在亲戚权之所在虽疏必重势之所去虽亲必轻盖取齐者田族非吕宗也分晋者赵魏非姬姓也惟陛下察之茍吉专其位凶离其患者异姓之臣也欲国之安祈家之贵存共其荣没同其祸者公族之臣也今反公族疏而异姓亲臣窃惑焉臣闻孟子曰君子穷则独善其身逹则兼善天下今臣与陛下践氷履炭登山浮涧寒温燥湿髙下共之岂得离陛下哉不胜愤懑拜表陈情若有不合乞且藏之书府不便灭弃臣死之后事或可思若有毫厘少挂圣意者乞出之朝堂使夫博古之士纠臣表之不合义者如是则臣愿足矣帝辄优文答报
　　青龙中诸葛诞邓飏等驰名誉有四窓八逹之诮帝疾之时举中书郎诏曰得其人与否在卢生耳选举莫取有名名如画地作饼不可啖也吏部尚书卢毓对曰名不足以致异人而可以得常士常士畏教慕善然后有名非所当疾也愚臣既不足以识异人又主者正以循名按常为职但当有以验其后故古者敷奏以言明试以功今考绩之法废而以毁誉相进退故真伪浑杂虚实相防帝纳其言
　　晋武帝咸宁初司校尉刘毅以魏立九品权时之制未见得人而有八损乃上疏曰臣闻立政者以官才为本官才有三难而兴替之所由也人物难知一也爱憎难防二也情伪难明三也今立中正定九品髙下任意荣辱在手操人主之威福夺天朝之权势爱憎决于心情伪由于已公无考校之负私无告讦之忌用心百态求者万端廉譲之风灭茍且之俗成天下讻讻但争品位不闻推譲窃为圣朝耻之夫名状以当才为清品辈以得实为平安危之要不可不明清平者政化之美也枉滥者乱败之恶也不可不察然人才异能备体者寡器有大小逹有早晩前鄙后脩宜受日新之报抱正违时宜有质直之称度逺阙小宜得殊俗之状任直不饰宜得清实之誉行寡才优宜获器任之用是以三仁殊涂而同归四子异行而均义陈平韩信笑侮于邑里而收功于帝王屈原伍胥不容于人主而显名于竹帛是笃论之所明也今之中正不精才实务依党利不均称尺务随爱憎所欲与者获虚以成誉所欲下者吹毛以求疵髙下逐强弱是非由爱憎随世兴衰不顾才实衰则削下兴则扶上一人之身旬日异状或以货赂自通或以计协登进附托者必逹守道者困悴无报于身必见割夺有私于已必得其欲是以上品无寒门下品无势族暨时有之皆曲有故慢主防时实为乱源损政之道一也置州都者取州里清议咸所归服将以镇异同一言议不谓一人之身了一州之才一人不审便坐之若然自仲尼以上至于庖牺莫不有失则皆不堪何独责于中人者哉若殊不脩自可更选今重其任而轻其人所立品格还访刁攸攸非州里之所归非职分之所置今访之归正于所不服决事于所不职以长谗构之源以生乖争之兆似非立都之本防理俗之深防也主者既善刁攸攸之所下而复选以二千石已有数人刘良上攸之所下石公罪攸之所行駮违之论横于州里嫌雠之隙结于大臣夫桑妾之讼祸及吴楚闘鸡之变难兴鲁邦况乃人伦交争而部党兴刑狱滋生而祻根结损政之道二也本立格之体将谓人伦有序若贯鱼成次也为九品者取下者为格谓才德有优劣伦辈有首尾今之中正务自逺者则抑割一国使无上人秽劣下比则拔举非次并容其身公以为格坐成其私君子无大小之怨官政无绳奸之防使得上欺明主下乱人伦乃使优劣异地首尾倒错推贵异之器使在凡品之下负戴不肖越在成人之首损政之道三也陛下践阼开天地之德不讳之诏纳忠直之言以览天下之情太平之基不世之法也然赏罚自王公以至于庶人无不加法置中正委以一国之重无赏罚之防人心多故清平者寡故怨讼者众听之则告讦无已禁絶则侵枉无极与其理讼之烦犹愈侵枉之害今禁讼诉则杜一国之口培一人之势使得纵横无所顾惮诸受枉者抱怨积直独不防天地无私之德而长壅蔽于邪人之铨使上明不下照下情不上闻损政之道四也昔在前圣之世欲敦风俗镇静百姓隆乡党之义崇六亲之行礼教庠序以相率贤不肖于是见矣然乡老书其善以献天子司马论其能以官其职有司考绩以明黜陟故天下之人退而脩本州党有德义朝廷有公正浮华邪佞无所容厝今一国之士多者千数或流徙异邦或取给殊方面犹不识况尽其才力而中正知与不知其当品状采誉于台府纳毁于流言任己则有不识之蔽听受则有彼此之偏所知者以爱憎夺其平所不知者以人事乱其度既无乡老纪行之誉又非朝廷考绩之课遂使进官之人弃近求逺背本逐末位以求成不由行立品不校功党誉虚妄损政五也凡所以立品设状者求人才以理物也非虚饰名誉相为好丑虽孝悌之行不施朝廷故门外之事以义断恩既以在官职有大小事有剧易各有功报此人才之实效功分之所得也今则反之于限当报虽职之髙还附卑品无绩于官而获髙叙是为抑功实而隆虚名也上夺天朝考绩之分下长浮华朋党之士损政六也凡官不同事人不同能得其能则成失其能则败今品不状才能之所宜而以九等为例以品取人或非才能之所长以状取人则为本品之所限若状得其实犹品状相妨系絷选举使不得精于才宜况今九品所踈则削其长所亲则饰其短徒结白论以为虚誉则品不料能百揆何以得理万机何以得脩损政七也前九品诏书善恶必书以为褒贬当时天下少有所忌今之九品所下不彰其罪所上不列其善废褒贬之义任爱憎之断清浊同流以植其私故反违前品大其形势以驱动众人使必归已进者无功以表劝退者无恶以成惩惩劝不明则风俗污浊天下人焉得不解德行而锐人事损政八也由此论之选中正而非其人授权势而无赏罚或缺中正而无禁检故邪党得肆枉滥从横虽职名中正实为奸府事名九品而有八损或恨结于亲亲猜生于骨肉当身困于敌雠子孙离其殃咎斯乃历世之患非徒当今之害也是以时主观时立法防奸消乱靡有常制故周因于殷有所损益至于中正九品上圣古贤皆所不为岂蔽于此事而有不周哉将以政化之宜无取于此也自魏立以来未见其得人之功而生雠薄之累毁风败俗无益于化古今之失莫大于此愚臣以为宜罢中正除九品弃魏氏之弊法立一代之美制防奏优诏答之
　　太康中太子少傅卫瓘以魏立九品且权时之制非经通之道宜复古乡举里选与太尉王亮等上防曰昔圣王崇贤举善而教用使朝廷德让野无邪行诚以闾伍之政足以相检询事考言必得其善人知名不可虚求故还脩其身是以崇贤而俗益穆黜恶而行弥笃斯则乡举里选者先王之令典也自兹以降此法淩迟魏氏承颠覆之运起丧乱之后人士流移考详无地故立九品之制粗具一时选用之本耳其始造也乡邑清议不拘爵位褒贬所加足为劝励犹有乡论余风中间渐染遂计资定品使天下观望唯以居位为贵人弃德而忽道业争多少于锥刀之末伤损风俗其弊不细今九域同规大化方始臣等以为宜皆荡除末法一拟古制以土断定自公卿以下皆以所居为正无复悬客逺属异土者如此则同乡邻伍皆为邑里郡县之宰即以居长尽除中正九品之制使举善进才各由乡论然则下敬其上人安其教俗与政俱清化与法并济人知善否之教不在交游即华竞自息各求于已矣今除九品则宜准古制使朝臣共相举任于出才之路既博且可以厉进贤之公心覈在位之明闇诚令典也武帝善之而卒不能改
　　太熙中时燕国中正刘沈举霍原为寒素司徒府不从沈又抗诣中书奏原而中书复下司徒叅论司徒左长史荀组以为寒素者当谓门寒身素无世祚之资原为列侯显佩金紫先为人间流通之事晩乃务学少长异业年逾始立草野之誉未洽德礼无闻不应寒素之目李重曰案如癸酉诏书廉譲宜崇浮竞宜黜其有履谦寒素靖恭求已者应有以先之如诏书之防以二品系资或失廉退之士故开寒素以明尚德之举司徒緫御人伦实掌邦教当务峻准评以一风流然古之厉行髙尚之士或栖身岩宂或隠迹邱园或克已复礼或耄期称道出处黙语唯义所在未可以少长异操疑其所守之美而逺同终始之责非所谓拟人必于其伦之义也诚当考之于邦党之伦审之于任举之主沈为中正亲执铨衡陈原隠居求志笃古好学学不为利行不要名絶迹穷山蕴韣道艺外无希世之容内全遯逸之节行成名立搢绅慕之委质受业者千里而应有孙孟之风严郑之操始举原先谘侍中领中书监华前州大中正后将军婴河南尹轶去三年诸州还朝幽州刺史许猛特以原名闻拟之西河求加征聘如沈所列州党之议既举又刺史班诏表荐如此而犹谓草野之誉未洽德礼无闻舍所征騐之实而无明理正辞以夺沈所执且应二品非所求备但原定志穷山脩述儒道义在可嘉若遂抑替将负幽邦之望伤敦德之教如诏书所求之防应为二品诏从之
　　武帝时重为始平王文学上防陈九品曰先王议制以时因革因革之理唯变所适九品始于丧乱军中之政诚非经国不刋之法也且其检防转碎征刑失实故朝野之论佥谓驱动风俗为弊已甚而至于议改又以为疑臣以革法创制当先尽开塞利害之理举而错之使体例大通而无否滞亦未易故也古者诸侯之治分土有常国有定主人无异望卿大夫世禄仕无出位之思臣无越境之交上下体固人德归厚秦反斯道罢侯置守风俗浅薄自此来矣汉革其弊斟酌周秦并建侯守亦使分土有定而牧司必各举贤贡士任之乡议事合圣典比踪三代方今圣德之隆光被四表兆庶颛颙欣覩太平然承魏氏雕弊之迹人物播越仕无常朝人无定处即吏蓄于军府豪右聚于都邑事体驳杂与古不同谓九品既除宜先开移徙听相并就且明贡举之法不滥于境外则冠带之伦将不分而自均即土断之实行矣又建树官司功在简久阶级少则人心定久其事则政化成而能否着在三代所以直道而行也以为选例九等当今之要所宜施用也圣王知天下之难常从事于其易故寄隠括于闾伍则邑屋皆为有司若任非所由事非所覈则虽竭圣智犹不足以赡其事由此而观诚令二者既行即人心反本脩之于乡华竞自息而礼让日隆矣
　　惠帝时重为尚书吏部郎上防曰凡山林避宠之士虽违世背时出处殊轨而先王许之者嘉其服膺髙义也昔先帝患风流之弊而思反纯朴乃谘询朝众搜求隠逸咸宁二年始以太子中庶子征安定皇甫谧四年又以博士征安南朱冲太康元年复以太子庶子征冲虽皆以病疾不至而朝野悦服陛下逺迈先帝礼贤之防臣访冲州邑言其虽年近耋耄而志气克壮耽道穷薮老而弥新操尚贞纯所居成化诚山栖耆德足以表世笃俗者也臣以为宜垂圣恩及其未没显加优命时朝廷政乱竟不能从
　　怀帝永嘉初尚书左仆射领吏部山简上防曰臣以为自古兴替实在官人茍得其才则无物不理书言知人则哲惟帝难之唐虞之盛元恺登庸周室之隆济济多士秦汉以来风雅渐丧至于后汉女君临朝尊官大位出于阿保斯乱之始也是以郭泰许邵之伦明清议于草野陈蕃李固之徒守忠节于朝廷然后君臣名节古今遗典可得而言自初平之元讫于建安之末三十年中万姓流散死亡畧尽斯乱之极也世祖武皇帝应天顺人受禅于魏泰始之初躬亲万机佐命之臣咸皆率职时黄门侍郎王恂庾纯始于太极东堂听政评尚书奏事多论刑狱不论选举臣以为不先所难而办其所易陛下初临万国人思尽诚毎于听政之日命公卿大臣先议选举各言所见后进儁才乡邑尤异才堪任用者皆以名奏主者随缺先叙是爵人于朝与众共之之义也朝廷从之
　　东晋元帝太兴初尚书陈頵上陈时务以为昔江外初平中州荒乱故贡举不试宜渐循旧搜隠逸试以经防又马隆孟观虽出贫贱勲济甚大以所不习而统戎事鲜能以济宜开举武畧任将率者言问核试尽其所能然后随才授任举十得一犹胜不举况或十得二三日防降虏七世内侍由余戎人入为秦相岂借华宗之族见齿于奔竞之流乎宜引幽滞之儁抑华校实则天清地平人神感应
　　元帝时以兵乱之后务存慰悦逺方秀孝到不防试普皆除署至是申明旧制皆令试经有不中科刺史太守免官太兴三年秀孝多不敢行其有到者并托疾帝欲除署孝廉而秀才如前制尚书郎孔坦奏议曰臣闻经邦建国教学为先移风崇化莫尚斯矣古者且耕且学三年而通一经以平康之世犹假渐渍积以歳月自丧乱以来十有余年干戈载爼豆礼戢家废讲诵国阙庠序率尔责试窃以为疑然宣下以来渉歴三载累遇庆会遂未一试州诸郡接近京都惧累及君父多不敢行其逺州边郡掩诬朝廷冀于不试冒昧来赴既到审试遂不敢会臣愚以不会与不行其为阙也同若当偏加除署是为肃法奉宪者失分侥幸投射者得官頽风伤教惧于是始夫王言如丝其出如纶临事改制示短天下人听有惑臣窃惜之愚以谓王命无贰宪制宜信去年察举一皆策试如不能试可不拘到遣归不署又秀才虽以事策亦记问经义茍所未学实难闇通不足复曲碎乖例违旧造谓宜因其不防徐更华制可申明前下崇脩学校普延五年以展讲习钧法齐训示人轨则夫信之与法为政之纲施之家室犹弗可贰况经国之典而可翫黩乎帝纳焉
　　后魏孝文帝时秘书令髙佑上防曰今之选举不采识治之优劣专简年考之多少斯非尽才之谓宜停此薄艺弃彼朽劳唯才是举则官方斯穆又勲旧之臣虽年勤可録而才非抚人者则可加之以爵赏不宜委之以方任所谓王者可私人以财不私人以官者也髙祖皆善之
　　帝雅重门族以范阳卢敏清河崔宗伯荥阳郑羲太原王琼四姓衣冠所推咸纳其女以充后宫又更为六弟聘室而以前所纳者为妾媵又诏以代人穆陆贺刘楼于嵇尉八姓勲着当世位尽王公勿充猥官一同四姓其旧为部落大人而三世官在给事已上若本非大人而三世官在尚书已上者皆为姓其大人之后而官不显若本非大人而官显者皆为族帝与羣臣论选调李冲曰未审张官列位为膏粱子弟乎为致治乎帝曰欲为治耳冲曰然则今日何为专取门品不拔才能乎帝曰君子之门借使无当世之用要自德行纯笃朕故用之冲曰傅説吕望岂可以门地得之帝曰非常之人旷世乃有一二耳李彪曰鲁之三卿孰与四科韩显宗曰陛下岂可以贵袭贵以贱袭贱帝曰必有髙明卓然出拔萃者朕亦不拘此制
　　孝明帝时崔亮奏立停年之格不简人才专问劳旧吏部尚书薛琡上书言黎元之命系于长吏若得其人则苏息任非其器为患更深若使选曹唯取年劳不简贤否便义均行雁次若贯鱼执簿呼名一吏足矣数人而用何谓铨衡请不依此书奏不报后因引见复谏曰共治天下本属百官是以汉朝常令三公大臣举贤良方正有道直言之士以为长吏监抚黎元自晋末以来此风遂替今四方初定务在养民臣请依汉氏更立四科令三公贵臣各荐时贤以补郡县明立条格防其阿党之端诏下公卿议之事亦寝
　　时任城王澄以北边镇将选举弥轻恐贼虏闚边山陵危迫奏请重镇将之选脩警备之严诏公卿议之廷尉少卿袁翻议曰比缘边州郡官不择人唯论资级或值贪污之人广开成逻多置帅领或用其左右姻亲或受人货财请属皆无防宼之心唯有聚敛之意勇力之兵驱令抄掠夺为已富羸弱老小防解工作苦役百端伐木芸草贩贸徃还穷其力薄其衣用其功节其食绵冬歴夏加之疾苦死于沟渎者什常七八是以邻敌伺间扰我疆埸皆由边任不得其人故也愚谓今后边镇郡县府佐统军至于戍主皆令王公以下各举所知必选其才不拘阶级称职败官所举之人随事赏罚时不能用及正光之末北边盗贼羣起遂迫旧都犯山陵如澄所虑
　　唐太宗贞观初上谓右仆射封德彛曰致安之本惟在得人比来命卿举贤未尝有所推荐天下事重卿宜分朕忧劳卿既不言朕将安寄对曰臣愚岂敢不尽情但今所见未有竒才异能上曰前代明王使人如器不借才于异代皆取士于当时岂得待梦傅说逢吕尚然后为政乎且何代无贤但患遗而不知耳德彛惭赧而退上又谓侍臣曰朕今孜孜求士欲专心政道闻有好人则抽擢驱使而议者多称彼者皆宰臣亲故但公等至公行事勿避此言使为形迹古人内举不避亲外举不避雠而为举得其真贤故也但能举用得才虽是子弟及有雠嫌不得不举
　　二年上谓吏部尚书杜如晦曰比见吏部择人惟取其言词刀笔不悉其景行数言之后恶迹始彰虽加刑戮而百姓已受其弊如何可获善人如晦对曰两汉取人皆行着乡闾州郡贡之然后入用故当时号为多士今每年选集向数千人厚貌饰词不可知悉选司但配其阶品而已铨简之理实所未精所以不能得才
　　十三年太宗谓侍臣曰朕闻太平后有大乱大乱后必有太平承大乱之后即是太平之运也能安天下者唯在用得贤才公等既不能知贤朕又不可遍识日复一日无得人之理今欲令人自举于事何如魏征曰知人者智自知者明知人既以为难自知诚亦不易且愚暗之人皆矜能伐善恐长浇竞之风不可令其自举
　　太宗时冀州进士张昌龄与王公治皆有文名考功员外郎王师旦知贡举黜之上问其故师旦曰二人文体轻薄终非令器若置之髙第恐后进效之伤陛下雅道上善其言
　　髙宗即位屡责侍臣以不能进贤众不敢对中书舍人李安期进曰十室之邑且有忠信天下至广不为无贤比见公卿有所荐进皆劾为朋党滞抑者未申而主荐者已訾所以人人惟噤黙以避嚣谤若陛下忘其亲雠旷然受之惟才是用塞谗毁路其谁敢不竭忠以闻上乎帝纳之
　　显庆中吏部黄门侍郎刘祥道知选事乃厘补敝阙上防陈六事一曰今取士多且滥入流嵗千四百多也杂色入流未始铨汰滥也故共务者善人少恶人多臣谓应杂色进者切责有司试判为四等第一付吏部二付兵部三付主爵四付司勲若坐负当责虽经赦仍配三司不者还本贯则官不杂矣二曰内外官一品至九品万三千四百六十五员大抵三十而仕六十而退取其中数不三十年存者畧尽若嵗入流五百人则三十年自相充补况三十年外在官犹多不虑其少今入流嵗千四百其倍两之又停选六七千人复年别新加其广殆非经久之制古者为官择人不闻取人多而官少也三曰永徽以来在官者或以善政擢论事者或以单言进而庠序诸生未闻甄异是奬劝之未周也四曰唐有天下四十年未有举秀才者请自六品以下至草野审加摉访无令赫赫之辰斯学遂絶五曰唐虞三载考绩黜陟幽明二汉用人亦久其职今任官率四考罢官知秩满则怀去就民知迁徙则怀茍且以去就之官临茍且之民欲移风振俗乌可得乎请四考进阶八考听还以息迎新送故之弊六曰三省都事主事主书比选补皆取流外有刀笔者虽欲参用士流率以俦为耻前后相沿遂成故事且掖省崇峻王言秘宻尚书政本人物所归专责曹史理有未尽宜稍革之以清其选干封中时承平既久选人益多司列少常伯裴行俭始与员外郎张仁祎设长名姓歴牓引铨注之法又定州县升降官资髙下其后遂为永制无能革之者刘晓上防论之曰今选曹以检勘为公道书判为得人殊不知考其德行才能况书判借人者众矣又礼部取士专用文章为甲乙故天下之士皆舍德行而趋文艺有朝登甲科而夕陷刑辟者虽日诵万言何闗理体文成七歩未足化人诚使取士以德行为先文艺为末则多士雷奔四方风动矣
　　永淳元年中书门下同平章事魏同言选举法弊上防曰方今人不加富盗贼未衰礼谊薄者下吏不称职庶官非其才取人之道有所未尽也武德贞观庶事草创人物固乏天作大圣享国永年异人间出诸色入流嵗以千计官有常员人无定限选集猥至十不取一取舍淆紊夏商以前制度多阙至周焕然可观诸侯之臣不皆命于天子王朝庶官不专一职穆王以伯冏为太仆正命曰慎简乃僚此乃自择下吏之言也太仆正特中大夫耳尚以僚属委之则三公九卿亦当然也故太宰内史并掌爵禄废置司徒司马别掌兴贤诏事是分任羣司而统以数职王命其大者而自择其小者汉制诸侯自置吏四百石以下其傅相大臣则汉为置之州郡掾史督邮从事悉任之牧守自魏晋以后始归吏部而迄于今以刀笔量才簿书察行法与世弊其来久矣尺丈之量钟庾之器非所及则不能度非所受则无以容况天下之大士类之众可委数人手乎又尸厥任者间非其选至为人择官为身择利下笔系亲防措情观势要悠悠风尘此焉奔竞使百行折之一面九能断之数言不亦难乎且臣闻莅官者不可以无学传曰学以从政不闻以政入学今贵戚子弟一皆早仕文崇贤千牛辇脚之类程较既浅技能亦薄而门阀有素资望自髙夫所谓胄子者必裁诸学少则受业长而入官然后移家事国谓之德进夫少仕则不务学轻试则无才又勲官三卫流外之属不待州县之举直取书判非先德后言之谊臣闻国之用人如人用财贫者止糟糠富者余梁肉故当衰弊之乏则磨策朽钝以驭之太平多士则遴柬髦俊而使之今选者猥多谊以简练为急窃见制书三品至九品并得荐士此诚仄席旁求之意也但褒贬不明故上不忧黜责下不尽搜扬莫慎所举而茍以应命且惟贤知贤圣人笃论臯陶既举不仁者逺身茍滥进庸及知人不择举者之贤而责所举之滥不可得已以陛下圣明国家德业而不建经久之策但顾望魏晋遗风臣窃惑之愿少遵周汉之规以分吏部选则所用详所失鲜矣
　　武后天授中选举多滥左补阙薛登上防曰臣闻国以得贤为寳臣以举士为忠是以子皮之让国侨鲍叔之推管仲燕昭王委兵于乐毅苻坚托政于王猛子产受国人之谤夷吾贪共贾之财昭王锡路马以止谗永固戮樊世以除譛处猜疑而益信行间毁而无疑此由黙而识之委而察之深也至若宰我见恶于宣尼逢萌被知于文叔韩信无闻于项氏毛遂不齿于平原此失之故也是以人主受不肖之士则政乖得贤良之士则时泰故尧资八元而庶绩其理周任十乱而天下和平由是言之则知士不可不察而官不可妄授也何者比来取士多不以才驰声假誉互相推奬希润身之小计忘臣子之大猷非所以报国求贤副陛下翘翘之望者也臣切观古之取士实异于今先观名行之源考其乡邑之誉崇礼让以励已明节义以标信以敦朴为先最以雕虫为后科故人崇劝让之风士去轻浮之行希仕者必脩贞确不抜之操行难进易退之规众议以定其髙下郡将难诬于曲直故计贡之贤愚即州将之荣辱秽行之彰露亦乡人之厚顔是以李陵防而陇西慙干木隠而西河美故名胜于利则小人之道消利胜于名则贪暴之风扇是知化俗之本须摈轻浮昔冀缺以礼让升朝则晋人知礼文翁以儒材奬俗则蜀士多儒燕昭好马则骏马来庭叶公好龙则真龙入室由是言之未有上之所好而下不从其化者也自亡国之季虽杂纵横而汉代求才犹征百行是以礼节之士敏德自脩闾里推髙然后为府寺所辟魏氏取人尤爱放逹晋宋之后祗重门资为奬人求官之风乖授职惟才之义有梁荐士雅爱属辞陈氏简贤特珍赋咏故其俗以诗酒为重不以脩身为务逮至隋室余风尚存开皇中李谔论之于文帝曰魏之三祖更好文辞忽君人之大道好雕虫之小艺连篇累轴不出月露之形积案盈箱唯是风云之状代俗以此相髙朝廷以兹擢士故文章日烦其政日乱帝纳李谔之策由是下制禁断文笔浮辞其年泗州刺史司马幼之以表不典实得罪于是风俗改励政化大行炀帝嗣兴又变前法置进士等科于是后生之徒复相放效因陋就寡赴速邀时缉缀小文名之防学不以指实为本而以浮虚为贵有唐纂歴虽渐革于前非陛下君临思察才于共理树本崇化唯在旌贤今之举人有乖事实乡议决小人之笔行脩无长者之论防第喧竞于州府祈恩不胜于拜伏或明制才出试遣捜敭驱驰府寺之门出入王公之第上啓陈诗唯希咳唾之泽摩顶至足冀荷提携之恩故俗号举人皆称觅举觅为自求之称非是人知之辞察其行而度其材则人品于兹见矣徇己之心切则至公之理乖贪仕之性彰则廉洁之风薄是知府命虽髙异叔度勤勤之譲黄门已贵无秦嘉耿耿之辞纵不能挹已推贤亦不肯待于三命岂与夫白驹皎皎不杂风尘束帛戋戋荣髙物表较其广狭也是以耿介之士羞自拔而致其辞循常之人舍其踈而取其附故选司补署喧然于礼闱州贡賔王纷争于阶闼谤议杂合浸以成风夫竞荣者必有竞利之心谦逊者亦无贪贿之累自非上智焉能不移在于中人理由习俗若重谨厚之士则怀禄者必崇德以洁己若开趋竞之门则邀仕者皆戚施而附防附防则百姓罹其弊洁己则兆庶防其福故风化之渐靡不由兹今访乡闾之谈唯秖归于里正纵使名亏礼法罪挂刑章或冐籍以偷资或邀勲而窃级假其不义之赂则是无犯乡闾岂得比郭有道之铨量茅容望重裴逸民之赏拔夏少名髙语其优劣也祗如才应经邦之流唯令试防武能制敌之例秖验弯弧若其文擅清竒便充甲第藻思防减旋即告归以此收人恐乖事实何者乐广假笔于潘岳灵运辞髙于穆之平津文劣于长卿子建笔丽于荀彧若以射防为最则潘谢曹马必居孙乐之右若使协賛机猷则安仁灵运亦无裨附之益由此言之不可一槩而取也至于武艺则赵云虽勇资诸葛之指防周勃虽雄乏陈平之计畧使樊哙居萧何之任必无指踪之机使萧何入麾下之军亦无免主之效闘将长于摧锋谋将审于料事是以文渊聚米知隗嚣之可图陈汤屈指识乌孙之自解八难之谋设髙祖追慙于郦生九拒之计穷公输息心于伐宋谋将不长于弓马良相宁资于射防岂与夫元长自表妄节辞锋曹植题章虚飞丽藻较量其可否也伏愿陛下降明制颁峻科千里一贤尚不为少侥幸冒进须立隄防断浮虚之饰辞收实用之良策不取无稽之说必求忠谠之言文则试其効官武则令其守御始既察言观行中亦循名责实自然侥幸滥吹之伍无所藏其妄庸故晏婴云举之以语考之以事寡其言而多其行拙于文而工于事此取人得贤之道也其有武艺超絶文锋挺秀有効技之偏用无经国之大才为军锋之爪牙作辞赋之标准自可试淩云之策练穿扎之工承上命而赋甘泉禀中军而令赴敌既有随才之任必无负乘之忧臣谨按吴起临战左右进劒吴子曰夫提鼔挥桴临难决疑此将军事也一劒之任非将事也谨按诸葛亮临戎不亲戎服顿蜀兵于渭南宣王持劲卒不敢当此岂弓矢之用也谨按杨得意诵长卿之文武帝曰恨不得与此人同时及相如至终于文园令不以公卿之位处之者盖非其所任故也谨按汉法所举之主终身保任雄之坐田议责其冒荐成子之居魏相酬于得贤赏罚之令行则请谒之私絶退让之义着则贪竞之路销自然朝廷无争禄之人选司有防谦之士仍取寛立年限容其采访简汰堪用者令其试守自然见贤不食禄不专则荀彧进钟繇郭嘉刘隠荐李邕朱穆势不云逺有称职者受荐贤之赏滥举者抵欺防之罪自然举得贤行则君子之道长矣
　　长安中太后尝与宰相议及刺史县令李峤唐休璟等奏窃见朝廷物议逺近人情莫不重内官轻外职除授牧伯多是贬累之人风俗不澄实由于此望于台阁寺监妙简贤良分典大州共康庶绩臣等请辍近侍率先具僚从之
　　宗开元中国子祭酒杨玚奏流外出身每歳二千余人而明经进士不能居其什一则是服勤道业之士不如胥史之得仕也臣恐儒风寖坠廉耻日丧若以出身人太多则应诸色裁损又奏主司帖试明经不求大指专取难知问以孤经絶句或年月日请自今并帖平文上甚然之
　　肃宗寳应二年礼部侍郎杨绾条奏贡举防曰国之选士必借贤良盖取孝友纯备言行敦实居常育德动不违仁体忠信之资履谦恭之操藏器则未尝自伐虚心而所应必诚夫如是故能率已从政化人镇俗者也自叔世浇诈兹道寖防争尚文辞互相矜衒马卿浮薄竟不偶于任用赵壹虚诞终取摈于乡闾自时厥后其道弥盛不思实行皆徇空名败俗伤教备载前史古人比文章于郑卫盖有由也近炀帝始置进士之科当时犹试策而已至髙祖朝刘思立为考功员外郎又奏进士加杂文明经加帖经从此积弊寖而成俗防能就学皆诵当代之诗长而博文不越诸家之集递相党与用致虚声六经则未尝开卷三史则皆同挂壁况复征以孔门之道责其君子之儒者哉祖习既深奔竞为务矜艺者曽无愧色勇进者但欲淩人以毁讟为常谈以向背为己任投刺干谒驱驰于要津露才己喧腾于当代古之贤良方正岂有如此者乎朝之公卿以此待士家之长老以此埀训欲其返淳朴怀礼譲守忠信识亷隅何可得也譬之于水其流已浊若不澄本何当复清方今圣德御天再宁寰宇四海之内颙颙向化皆延颈举踵思圣朝之理也不以此时而理之则太平之政又乖矣凡国之大柄莫不先择下臣古先哲后皆侧席待贤今之取人令将牒自举非经国之体也望请依古制县令察孝廉审知在乡闾有孝悌及信义廉耻之行加以经业才堪策试者以孝亷为名荐之于州刺史当以礼待之试其所通之学其通者送名于省自县至省不得令举人輙自陈牒比来有到状保辨识牒等一切并停其所习经左传公羊谷梁礼记周礼仪礼尚书毛诗周易任通一经务取深义奥防通诸家之义试日差诸司官有儒学者对问毎经问义十条问毕对防三道其防皆问古今理体及当时要务取堪行用者其经义并防全通为上第望付吏部便与官其经义通八防通二为中第与出身下第罢归其明经比试帖经例非古义皆诵帖括冀图侥幸并近有道举亦非理国之体望请与明经进士并停其国子监举人亦请准此如有行业不着所由妄相推荐请量加贬黜所冀数年之间人伦一变既归实学当识大猷居家者自脩德业从政者皆知廉耻浮竞自止敦厖自劝教人之本实在兹焉事若施行即别立条例诏左右丞诸司侍郎御史大夫中丞给舍同议闻奏
　　尚书左丞贾至议杨绾条奏贡举防曰谨按夏之政尚忠殷之政尚敬周之政尚文然则文与忠敬皆统人之行也且夫述行美极人文人文兴则忠敬存焉是故前代以文取士本文行也由辞以观行则及辞也宣父称顔子不迁怒不贰过谓之好学至乎脩春秋则游夏之徒不能措一辞不亦明乎间者礼部取人有乖斯义易曰观乎人文以化成天下闗雎之义曰先王以是经夫妇成孝敬厚人伦美教化移风俗盖王政之所由废兴也故延陵听乐知诸侯之存亡今试学者以帖字为精通而不穷防义岂能知迁怒贰过之道乎考文者以声病为是非而务择浮艶岂能知移风易俗化天下之事乎是以上失其源而下袭其流乘流波荡不知所止先王之道莫能行也夫先王之道消则小人之道长小人之道长则乱臣贼子由是生焉臣弑其君子弑其父非一朝一夕之故其所来者渐矣渐者何谓忠信之陵頽耻尚之失所末学之驰骋儒道之不举四者皆由取士之失也夫一国之事系一人之本谓之风賛其风系卿大夫也卿大夫何常不出于士乎今取士试之小道而不以逺者大者使干禄之徒趋驰末术是诱道之差也夫以蜗蚓之饵杂垂沧海而望吞舟之鱼至不亦难乎所以食垂饵者皆小鱼就科目者皆小艺四民之业士最闗于风化近代趋仕靡然向风致使禄山一呼而四海震荡思明再乱而十年不复向使礼譲之道仁义之风着则忠臣孝子比屋可封逆节不得而萌也人心不得而揺也且夏有天下四百载禹之道丧而殷始兴焉殷有天下六百祀汤之法弃而周始兴焉周有天下八百年文武之政废而秦始并焉观三代之选士任贤皆考实行故能风俗淳一运祚长逺秦坑儒士二代而亡汉兴杂三代之政四科之举西京始振经术之学东都终持名节之行至有近戚窃位强臣擅权弱主孤立母后专政而社稷不陨终彼四百岂非学行扇化于乡里哉厥后文章道弊尚于浮侈取士术异茍济一时自魏至隋仅四百载三光分景九州阻域窃号僭位德义不脩是以子孙速颠享国咸促国家革魏晋梁隋之弊承夏殷周汉之业四隩既宅九州攸同覆焘亭育合德天地安有舍皇王举士之道踪乱代取人之术此公卿大夫之辱也杨绾所奏实为正论然自典午覆败中原版荡刘石侵凌衣冠迁徙南北分裂人多侨处圣朝一平区宇尚复因循版图则张闾井未设士居乡土百无一二因缘官族所在耕筑地望系之数百年之外而身皆东西南北之人焉今欲依古制乡举里选犹恐取士之未尽也请兼广学校以训诱今两京有太学州县有小学兵革一动生徒流离儒臣师氏禄廪无向贡士不称行实胄子何常讲习独礼部每歳擢甲乙之第谓奬擢不甚谬哉秖足长浮薄之风啓侥幸之路其国子博士等望加员数厚其禄秩选通儒硕生间居其职十道大郡量置太学舘令博士出外兼领郡官召置生徒依乎故事保桑梓者乡里举焉在流寓者庠序推焉朝而行之夕见其利如此则青青不复兴刺扰扰由其归本矣人伦之始王化之先不是过也
　　德宗时试太常寺协律郎沈既济以肃代兵兴天下多故官员益滥而诠法无可道者至是极言其敝曰近世爵禄失之者久其失非他四太而已入仕之门太多世胄之家太优禄利之资太厚督责之令太薄臣以为当轻其禄利重其督责夫古今选用之法九流常叙有三科而已曰德也才也劳也而今选曹皆不及焉且吏部甲令虽曰度德居任量才授职计劳升叙然考校之法皆在书判簿歴言辞俯仰之间侍郎非通神不可得而知则安行徐言非德也空文善书非才也累资积考非劳也茍执不失犹乖得人况众流茫茫耳目有不足者乎盖非鉴之不明非择之不精法使然也王者观变以制法察时而立政按前代选用皆州府察举至于齐隋叙置多由请托故当时议者以为与其率私不若自举与其外滥不若内收是以罢州府之权而归于吏部此矫时惩弊之权法非经国不刋之常典今吏部之法蹙矣不可以坐守刓弊臣请五品以上及羣司长官宰臣进叙吏部兵部得参议焉六品以下或僚佐之属听州府辟用则铨择之任委于四方结奏之成归于二部必先择牧守然后授其权髙者先署而后闻卑者听版而不命其牧守将帅或选用非公则吏部兵部得察而举之圣主明目逹聪逖听遐视罪其私冐不慎举者小加谴黜大正刑典责成授任谁敢不勉夫如是则窃名伪命之徒菲才薄行之人贪叨贿货懦弱奸宄下诏之日随声而废通大数十去八九矣如是人少而员宽事覈而官审贤者不奬而自进不肖者不抑而自退或曰开元天寳中不易吏部之法而天下砥平何必外辟方臻于理臣以为不然夫选举者经邦之一端虽制之有羙恶而行之由法令是以州郡察举在两汉则理在魏齐则乱吏部选集在神龙景龙则紊在开元天寳则理当其时久承升平御以法术庆赏不轶威刑必齐由是而理匪用吏部而臻此也况以此时用辟召之法则理不益久乎天子虽嘉其言而重于改作讫不能用
　　贞元中中书侍郎同中书门下平章事陆贽上奏曰今月十七日顾少连延英对廻奉宣宻防卿先奏令台省长官各举属吏近闻外议云诸司所举皆有情故兼受贿赂不得实才此法甚非穏便已后除改卿宜并自拣择不可信任诸司者臣以闇劣谬当大任果速官谤上贻圣忧过防恩私曲降慈诲感戴循省寝兴不宁縁是宻防特宣不敢对众陈谢祗禀成命所宜必行恭惟圣规又合无隠茍有未逹安敢勿言虽知尘烦固不可已夫理道之急在于得人而知人之难圣哲所病听其言则未保其行求其行则或遗其才校劳考则巧伪繁兴而贞方之人罕进徇声华则趋竞弥长而沈退之士莫胜自非素与交亲备详本末探其志行阅其器能然后守道藏用者可得而知沽名饰貌者不容其伪故孔子云视其所以观其所由察其所安人焉廋哉夫欲观视而察之固非一朝一夕之所能也是以前代有乡里举选之法长吏辟署之制所以明歴试广旁求敦行能息驰骛也昔周以伯冏为太仆命之曰慎柬乃寮罔以巧言令色便僻侧媚其惟吉士是则古之王朝但命其大官而大官得自柬僚属之明验也汉朝务求多士其选不唯公府辟召而已又有父任兄任皆得为郎选入之初杂居三署台省有阙即用补之是则古之郎官皆以任举充选此其明验也魏晋以后暨于国初采择庶官多由选部唯髙位重职乃由宰相考庶官之有成効者请而命焉故晋代山涛为吏部尚书中外品员多所啓授宋朝以蔡廓为吏部尚书郎先使人谓宰相徐羡之曰若得行吏部之职则拜不然则否羡之答云黄散已下悉委蔡廓犹愤恚以为失职遂不之官是则黄门散骑侍郎皆由吏部选授不必朝廷列位尽合柬在台司此其明验也国朝之制庶官五品已上制勅命之六品已下则并防授制勅所命者盖宰相商议奏可而除拜之也防授者盖吏部铨材署职然后上言诏防但画闻以从之而不可否者也开元中吏部注拟选人奏置循资格限自起居遗补及御史等官犹并列于选曹铨综之例着在格令至今不刋未闻常参之官悉委宰臣选择此又近事之明验也其后旧典失序幸臣专朝舍佥议而重已权废公举而行私惠是使周行庶品茍不出时宰之意者则莫致焉任众之道益防进善之途渐隘近者每须任使常苦乏人临事选求动淹旬朔姑务应用难尽当才岂不以荐举淩迟人物衰少居常则求精大过有急则备位不充欲令庶绩咸熈固亦难矣臣实驽钝一无所堪猥防任使待罪宰相虽怀窃位之惧且乏知人之明自揣庸虚终难上报唯广求才之路使贤者各以彚征啓至公之门令职司皆得自达臣当谨守法度考课百官奉聪明信赏必罚庶乎人无滞用朝不乏才以此为酬恩之资以此为致理之具爰初受命即以上陈求贤审官粗立网制凡是百司之长兼副贰等官及两省供奉之职并因察举劳効须加奬任者并宰臣叙拟以闻其余台省属僚请委长官选择指陈才实以状上闻一经荐终身保任各于除书之内具标举授之由示众以公明章得失得贤则进考増秩失实则夺俸赎金亟得则襃升亟失则黜免非止搜下位亦可阅试大官前志所谓逹观其所举即此义也自防允许即以宣行南宫举人才至十数或非台省旧吏则是使府佐僚累经荐延多歴事任议其资望既不愧于班行考其行能又未闻于阙败而议者遽以腾口上烦圣聪道之难行亦可知矣陛下勤求理道务徇物情因谓举荐非宜复委宰臣拣择其为崇任辅弼博采舆词可谓圣德之盛者然于委任责成之道听言考实之方闲邪存诚犹恐有阙所谓委任责成者将立其事先择其人既得其人慎谋其始既谋其始详虑其终终始之间事必前定有疑则勿果于用既用则不复有疑待终其谋乃考其事事愆于素者革其弊而黜其人事协于初者赏其人而成其羙使受赏者无所与譲见黜者莫得为辞夫如是则茍无其才孰敢当任茍当其任必得竭才此古之圣王委任责成无为而理之道也所谓听言考实虚受广纳接下之规明目逹聦广济人之道欲知事之得失不可不听之于言欲辨言之真虚不可不考之于实言事之得者勿即谓是必原其所得之由言事之失者勿即谓非必穷其所失之理称人之善者必详征行善之迹论人之恶者必明辩为恶之端凡听其言皆考其实既得其实又察以情既尽其情复稽于众众议情实必参相得然后信其说奬其诚如或矫诬亦寘明罚夫如是则言者不壅听之不劳无浮妄乱教之谈无阴邪伤善之说无轻信见欺之失无浸润不辩之寃此古之圣王听言考实不出户而知天下之方也陛下既纳臣言而用之旋闻横议而止之于臣谋不责成于横议不考实此乃谋失者得以辞其罪议曲者得以肆其诬率是以行触类而长固无必定之计亦无必实之言计不定则理道难成言不实则小人得志国家所病恒必由之昔齐桓公将啓覇图问管仲以害覇之事管仲对曰得贤不能任害覇也任贤不能固害覇也固始而不能终害覇也与贤人谋事而与小人议之害覇也所谓小人者不必悉怀险诐故覆邦家盖以其意性憸邪趣向狭促以沮议为出众以自异为不羣趋近利而昧逺图効小信而伤大道故论语曰言必信行必果硁硁然小人也夫以能信于言能果于行唯以硁硁浅近不克通宣尼犹谓其小人管仲尚忧其害覇况又有言行难保而恣其非心者乎此皆任不责成言不考实之弊也圣防以为外议云诸司所举皆有情故兼受贿赂不得实才者臣请陛下当使所言之人详陈所犯之状某人受贿某举有情陛下然后以事质于臣臣复以事质于举主若便首伏则据罪抵刑如或有词则付法阅责谬举者必行其罚诬善者亦反其辜自然宪典克明邪慝不作惩一沮百理之善经何必贷其奸不加辩诘私其公议不出主名使无辜见疑有罪获纵枉直同贯人何頼焉圣防又以官长举人法非穏便令臣并自拣择不可信任诸司者伏以宰辅常制不过数人人之所知固有限极必不能徧谙多士备阅羣才若令悉命羣官理须展转询访是则变公举为私荐易明敭以暗投傥如议者之言所举多有情故举于君上且未絶私荐于宰臣安肯无诈失人之弊必又甚焉所以承前命官罕有不渉私谤虽则秉钧不一或自行情亦由私访所亲转为所卖其弊非逺圣鉴明知今人将徇浮言专任宰臣除吏宰臣不徧谙识踵前须访于人若访于亲朋则是悔其覆车不易前辙之失也若访于朝列则是求其私荐必不如公举之愈也二者利害惟陛下更详择焉恐不如委任长官慎柬僚属所柬既少所求亦精得贤有鉴识之名失实当闇谬之责人之常性莫不爱身况于台省长官皆是久当朝选孰肯循私妄举以伤名取责者乎所谓台省长官即仆射尚书左右丞侍郎及侍御史大夫中丞是也陛下比择辅相多亦不出其中今之宰相则徃日台省长官也今之台省长官乃将来之宰臣也但是职名暂异固非行业顿殊岂有为长官之时则不能举一二属吏居宰臣之位则可择千百具寮物议悠悠其惑斯甚圣人制事必度物宜无求备于一人无责人于不逮尊者领其要卑者任其详是以人主择辅臣辅臣择庶长庶长择佐僚所任愈崇故所择愈少所试渐下故所举渐轻进不失伦选不失类以类则详知实行有伦则杜絶徼求将务得人无易于此是故选自卑逺始升于朝者各委长吏任举之则下无遗贤矣寘于周行既任以事者于是宰臣序进之则朝无旷职矣才德兼茂歴试不渝者然后人主倚任之则海内无遗士矣夫求才贵广考课贵精求广在于各举所知长吏之荐择是也考精在于按名责实宰臣之序进是也求不广则下位罕进下位罕进则用常乏人用常乏人则惧旷庶职惧旷庶职则茍取偹员是以考课之法不暇精也考不精则能否无别能否无别则砥砺渐衰砥砺渐衰则职业不举职业不举则品格浸防是以贤能之功不克彰也皆失于不广求人之道而务选士之精不思考课之行而望得人之美是以望得弥失务精益麤塞源浚流未见其可臣欲详徴旧说伏恐听览为烦粗举一端以明其理徃者则天太后践祚临朝欲收人心尤务拔擢委任之意开汲引之门进用不疑求访无倦非但人得荐士亦得自举其才所荐必行所举辄试其于进士之道岂不伤于容易哉然而课责既严进退皆速不肖者旋黜才能者骤升是以当代谓知人之明累朝赖多士之用此乃近于求才贵广考课贵精之效也陛下诞膺寳歴思致理平虽好贤之心有逾前哲而得人之盛未逮徃时盖由鉴赏独任于圣聦搜择颇难于公举但速登延之路罕施练覈之方遂使先进者渐益凋讹后来者不相接续施一令则谤沮互起用一人则疮痏立成此乃失于选才太精制法不一之患也则天举用之法伤易而得人陛下慎柬之规太精而失士是知虽易于举用而不易于茍容则所易者适足广得人之资不为害也不精于法制而务精于选才则所精者适足梗进贤之途不为利也人之才行自昔罕全茍有所长必有所短若録长补短则天下无不用之人责短舍长则天下无不弃之士加以情有憎爱趣有异同假使圣如伊周贤如杨墨求诸物议孰免讥嫌昔子贡问于孔子曰乡人皆好之何如子曰未可也乡人皆恶之何如子曰未可也不如乡人之善者好之其不善者恶之盖以小人君子意必相反其在小人之恶君子亦如君子之恶小人将察其情在审其听听君子则小人道废听小人则君子道消今陛下慎选宰臣必以为重于庶品精择长吏必以为愈于末流及至宰臣献规长吏荐士陛下则但纳横议不稽始谋是乃任以重者轻其言待以轻者重其事且又不辩所毁之虚实不校所议之短长人之多言何所不至是将使人无所措其手足岂独选任之道失其端而已乎臣之切言固非为己所惜者致理之道所感者见过之恩輙因陈谢布露以闻惟陛下幸察
　　韩愈上奏曰右臣伏见今月十日勅今年诸色选举宜权停者道路相传皆云以歳之旱陛下怜悯京师之人虑其乏食故权停举选以絶其来者所以省费而足食也臣伏思之窃以为十口之家益之以一二人于食未有所费今京师之人不啻百万都计举者不过五七千人并其僮仆畜马不当京师百万分之一以十口之家计之诚未为有所损益又今年虽旱去歳大丰商贾之家必有储蓄举选者皆赍持资用以有易无未见其弊今若暂停举选或恐所害实深一则逺近惊惶一则人士失业臣闻古之求雨之词曰人失职欤然则人之失职足以致旱今缘旱而停举选是使人失职而召灾也臣又闻君者阳也臣者阴也独阳为旱独阴为水今者陛下圣明在上虽尧舜无以加之而羣臣之贤不及于古又不能尽心于国与陛下同心助陛下为理有君无臣是以久旱以臣之愚以为宜求纯信之士骨鲠之臣忧国如家忘身奉上者超其爵位置在左右如殷髙宗之用傅说周文王之举太公齐桓公之拔戚汉武帝之取公孙清闲之余时赐召问必能辅宣王化销殄旱灾臣虽非朝官月受俸钱歳受禄粟茍有所知不敢不言谨诣光顺门奉状以闻
　　宪宗元和中舒元舆上防曰圣德修三代之教尽善矣唯贡士一门阙焉不修臣窃以为有司过矣臣为童子时学读书见礼经有乡举里选必得其人而贡于上上然后以弓旌束帛招之臣年十五既通经无何心中有文窍开则又学之徧观羣籍见古人有片善可称闻于天子有司天子有司亦修礼待之不茍臣既学文于古圣人言皆信之谓肖质待问上国必见上国礼无几前年臣年二十三学文立成为州县察臣臣得备下土贡士之数到阙下月余待命有司始见贡院悬板様立束防检束之自勘磨状书剧责与吏胥等伦臣幸状书备不被驳放得引到尚书试试之日见八百人尽手携脂烛水炭洎朝哺餐器或荷于肩或提于席为吏胥纵慢声大呼其名氏试者突入棘围重重乃分坐庑下寒余雪飞单席在地呜呼唐虞辟门三代贡士未有此慢易者也臣见今天下之贡士既如此有司待之又如此乃益大不信古圣人言及覩今之甲赋律诗皆是偷拆经诰侮圣人之言者乃知非圣人之徒也臣伏见国朝开进士一门茍有登升者皆资之为宰相公侯卿大夫则此门固不轻矣凡将为公侯卿相者非贤人君子不可有司坐举子于寒庑冷地是比仆以下非所以见征贤之意也施棘围以截遮是疑之贼奸徒党非所以示忠直之节也试甲赋律诗是待之以雕虫防艺非所以观人文化成之道也有司之不知其为弊若此臣恐贤人君子逺去不肖汚辱为陛下用且指近陈之今四方贡珠玉金银有司则以箧篚皮币承之贡贤才俊乂有司以单席冷地承之是彰陛下轻贤才而重金玉也贤才耻之臣亦耻之臣又见每歳礼部格下天下未有不言察访行实无颇邪然后上贡茍不如格抵罪举主臣初见之窃独心贺谓三代之风必作于今日及格既下而法不下是以歳有无艺朋党哗然扇突不可絶此又徒用格为徒乱人耳又于格中程之人数每歳多者固不出三十少或不满二十此又天子纳士之心也何以言之今日月出没皆为陛下内地自渐海流沙朔南周环绵亿万千里其间异气所钟生英豪俊彦固不少矣若陛下明诏必以礼举之忽一歳之内有百数元凯马之才德者来之则有司必曰吾格取二十而黜八十是为求贤耶遗贤耶若有司以仆待之忽一歳之内负才德来者无十数軰则有司必曰吾防二十是缪收其半徒足满人数是为取才耶取合格耶其不可先定人数亦昭昭矣向之数事臣久为陛下疾有司不供职使圣朝取士首科委就地矣臣寒防若此出言不足以定贡士之得失然百虑之中或几一得之臣窃欲陛下诏有司按三代故事明修格文使天下入贡者皆茂行实不拘人数其不茂行实法与之随此为澄源源既澄则来者皆向方矣俾有司加严礼待之举六义试之试之时免自担荷廊庑之下特设茵榻陈炉火脂烛设朝晡饭馔则前日之病庶几其有瘳矣人人知天子重贤奬士之道胜气坌漫如此士之立身无不由正以成之者为士身正则公卿正公卿正未有天下不治者天下治而陛下求不埀拱以髙揖羲轩不可得也茍不如此则士之求名无不由邪以成者为士邪未有公卿不邪者公卿邪未有天下而治者天下不治而陛下欲不役圣虑而忧黔首不可得也臣虽至愚以此观之知贡士之道所系尤重是以愿输血诚以正此门陛下无以臣迹在贡士中疑臣自谓臣虽不敏窃窥太常一第不为难得何以明之若使臣为今日贡士之体事便僻巧佞驰骛关键固非臣之所不能也耻不为也故臣以顽才干有司得之固无忝不得则纳履而去踪迹巢由以乐陛下熈熈之化何徃而无泉石之快哉伏惟陛下留神独听天下之幸也于臣何幸



　　歴代名臣奏议卷一百六十三
&lt;史部,诏令奏议类,奏议之属,历代名臣奏议&gt;
  </div>
  <div class="pagination">
   <a href="历代名臣奏议_page59.html">
    上一页
   </a>
   <span>
    ...
   </span>
   <a href="历代名臣奏议_page55.html">
    55
   </a>
   <a href="历代名臣奏议_page56.html">
    56
   </a>
   <a href="历代名臣奏议_page57.html">
    57
   </a>
   <a href="历代名臣奏议_page58.html">
    58
   </a>
   <a href="历代名臣奏议_page59.html">
    59
   </a>
   <span class="current-page">
    60
   </span>
   <a href="历代名臣奏议_page61.html">
    61
   </a>
   <a href="历代名臣奏议_page62.html">
    62
   </a>
   <a href="历代名臣奏议_page63.html">
    63
   </a>
   <a href="历代名臣奏议_page64.html">
    64
   </a>
   <a href="历代名臣奏议_page65.html">
    65
   </a>
   <span>
    ...
   </span>
   <a href="历代名臣奏议_page61.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
