<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 208 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 208 页/共 1210 页</h1>
    <div class="content">　　闻事雍正三年十二月十八日
　　钦差奏事员外郎觉罗石麟到浙江拘挐曹涛安当即并伊胞弟曹人表一并挐获随差委千总王瑄把总高陞押解赴京交部外所有房产人口什物当经查明造具清册此外有无寄顿年羮尧财物饬令地方官严加搜查另行奏
　　闻【臣】谨
　　奏
　　此一要犯恐其知风逺飏故遣石麟前往密拏今巳就获深惬朕懐
　　雍正四年十月初十日署理湖广总督印务都察院左都御史【臣】福敏谨
　　奏为恭谢
　　天恩事窃【臣】至愚极陋蒙
　　皇上格外洪恩不次任用今复蒙
　　天恩命【臣】驰驿到楚署理总督印务【臣】于九月十九日自京起程十月初八日至汉口地方接印所有入境接印日期恭疏
　　题报外伏念【臣】才劣任重不胜悚惧惟凛承
　　圣训钦奉遵行所有奏折更乞
　　皇慈垂悯愚昧
　　御批指示俾得知所遵循以圗仰报
　　天高地厚之恩于万一【臣】不胜感激之至【臣】谨
　　奏
　　应如是奋勉力图报称若因暂行摄署以五日京兆自居而诸事诿卸则负朕之信任矣勉之
　　同日又
　　奏为钦奉
　　上谕事【臣】于九月二十八日到河南省城廵抚田文镜
　　出城恭请
　　圣安【臣】即恭传
　　上谕汝所办理之事皆是所以累次加恩若一有偏执便不能皆是朝廷虽欲加恩亦不可得乃知臣道之克尽君恩之常保皆由于凡事之合宜而不执也汝宜深体此意当据田文镜回奏【臣】蒙
　　皇上洪恩委以重任复蒙
　　圣谕谆谆教训【臣】虽愚昧亦知感激不敢稍执偏见凡
　　事务求合宜庶几仰报
　　皇恩等语【臣】复钦遵
　　谕旨向按察使魏定国开归道杨梦琰云直隶总督李绂来京面奏魏定国杨梦琰系诚实之人恐与田文镜不能相合
　　皇上闻奏甚是不喜葢凡为臣子之道务须絶去偏党和衷共事不可误信人言致与上司参商即或意见稍有不同亦须委曲周旋诚心商酌方能有济何得以此龃龉不合致妨公务
　　皇上命我切嘱汝二人自后有则改之无则加勉当据
　　二人回称我等本系微员蒙
　　皇上殊恩超擢显任何敢妄信人言致与上司参差今后益当勉力絶去偏私凡事皆与廵抚商量务求至当以图报
　　天恩等语为此具折奏
　　闻【臣】谨
　　奏
　　田文镜懋勉公忠克尽厥职朕命尔传旨褒奬以揄扬其美尔何得将朕谕顚倒错乱向伊宣此一篇训饬之旨大非朕意殊属谬甚莫非忘记耶
　　同日又
　　奏为钦奉
　　上谕事【臣】于十月初八日至湖广省城抚【臣】郑任钥恭
　　请
　　圣安【臣】随敬传
　　上谕郑任钥陛见时陈奏议论俱有可观到任以来所办之事甚是平常须竭力自勉不可安于因循有负委任至意当据郑任钥回奏【臣】蒙
　　皇上天高地厚之恩虽捐糜顶踵难以报称奈才识短
　　浅力不从心又蒙
　　圣主不即罢斥赐之教训【臣】非木石岂不感激自今以
　　后惟有恪遵
　　圣训竭尽驽骀稍报涓埃等语【臣】伏覩郑任钥为人虽少觉迟缓然其居心行已尚知自爱一闻
　　圣谕愧悔无极我
　　皇上时加鼓励尚可膺一方之任也理合据实奏闻【臣】谨
　　奏
　　郑任钥经朕面加训诲尚不能遵奉率多言与行违况尔转传谕旨如水沃石耳亦何益之有观尔评论郑任钥之言颇染汉人陋习于此处看不透不过歩徐元梦之后尘而已往往虚名能贾实祸不可不知也迂腐识见断然宜去淳朴古风谨守弗失戒之愼之
　　同日又
　　奏为奏
　　闻事窃【臣】入湖广境即知奸民谢录正等巳获此皆我皇上天威神算无逺不周所以顽梗奸民立即就擒但闻辰沅地方界连溪峝苖夷错处最易煽动今谢




　　训旨再楚省军政颇多懈弛【臣】入境所见已觉不堪除
　　一面通行严饬外理合奏
　　闻【臣】谨
　　奏
　　闻魏经国清正和平持已则有余至于训练营伍甚属废弛经杨宗仁整理一番之后较前稍觉改观汝亟当加意严饬竭力整顿毋懈
　　同日又
　　奏为奏
　　闻事【臣】自京赴楚路过直隶河南各府细询秋收丰歉畿南地方收成七八分不等二麦已种大半入河南境年成更好开封以南秋成十分丰收刈获堆积如坻如京二麦巳种十之七八目下雨水霑足春间可望丰收及至湖广自德安逹武昌一路稍逊河南亦有七八分收成至米价直隶小米每斗二百四五十文至三百二三十文不等河南开封等府以及湖广德安等府每斗二百二三十文或一百一二十文不等然沿途小民所言皆系地方行斗大小极其不齐约畧较量其价皆不甚昂而河南尤贱惟湖广有被水州县另折具
　　奏外至【臣】所歴郡县访其长吏俱各兢兢守法此皆我
　　皇上宵旰励精察吏安民所以大法小廉皆知儆惕内有直隶顺德府知府范偲者廉干执法声名尤好合并奏
　　闻【臣】谨
　　奏
　　阅所奏深慰朕懐范偲人好操守更优朕知之甚悉但少过于柔软好行小惠以邀誉是其微疵耳今巳另用矣
　　同日又
　　奏为奏
　　闻事【臣】由河南至楚路遇老防男妇扶防道路询其所自系湖广被水之沔阳潜江等十州县饥民逃荒入豫【臣】到湖广省城即问抚【臣】郑任钥知巳先经
　　题报并请动常平仓谷赈济未奉部行【臣】思常平仓谷虽以备不时之需然非万不得巳岂可轻动今此十州县皆系水乡舟楫利渉米商易通目下但须谷六万石散赈即可无忧琐尾【臣】与抚臣及司道官公同商酌查有各衙门赢余银两原充公用即动银二万四千两买谷六万石但一时采买不便且恐谷价反致腾贵议将常平仓谷借支六万石发赈即将此项银两陆续买补庶于积储无损而民生有益理合奏
　　闻【臣】谨
　　奏
　　买谷散赈筹画甚为允当实属可嘉朕救荒心切岂惜仓谷但如此一转移间赈务既济积储仍不亏缺可谓一举而两得也
　　雍正四年十一月初八日署理湖广总督印务都察院左都御史【臣】福敏谨
　　奏为请
　　旨事窃查湖南绥宁县苖猺屡肆刦掠本县士民公呈请于黄桑坪地方立营弹压情愿公捐建造营房等语经湖南布按二司防详议以铜鼓五开清浪平谿四衞巳奉
　　旨拨归黔省其备弁及四衞所辖兵丁二百八十三名可以撤回防守绥宁合之绥宁本汛兵二十一名再令宜都营游击带宜都兵五十六名移驻绥宁共将弁五员兵丁三百六十名分作三路驻防庶可弹压等因到【臣臣】思绥宁旧汛只二十一名今骤增四衞兵丁二百八十三名似不为少况宜都系楚蜀咽喉从前设兵防御自有深意恐未便抽兵他驻再令详议去后又查湖广天柱县奉
　　旨归黔部议天柱营将弁兵丁亦即归黔独此四衞地去兵回似未画一【臣】思黔楚均关紧要今遽议撤兵恐未妥协另以手书驰问抚提二臣据抚【臣】布兰泰云天柱营系本县额设之兵自应随地归黔此四衞系靖沅二协内拨往汛防之弁兵原与天柱额设之兵不同以楚兵防楚地似为妥协等语【臣】伏查绥宁地方凶苖刦掠之案不一而足士民再三呼龥则移兵驻防诚不可缓【臣】意但撤铜柱等四衞弁兵令宜都营游击改为绥宁营游击移驻黄桑坪巳足弹压其带宜都兵五十六名之处似无庸议但铜柱等四衞业巳归黔俱系苖夷错杂之区亦关紧要仰祈



　　皇上睿鉴批示施行【臣】谨
　　奏
　　此一事之机宜朕未经透彻何可遽行敕谕酌拨守御尔当备叙情形咨商鄂尔泰详议妥确会题到日朕再行裁夺可耳
　　同日又
　　奏为恭请
　　圣训事窃【臣】署理湖广总督印务才识短浅恐措置不
　　能合宜惟敬将所办之事恭请
　　皇上训谕谨逐条开列于后一楚省吏治怠玩皆由于狥庇请托而湖南尤甚下属公然以禀折求请上司亦多以手札密谕因而久悬之帑项未清外结


　　闻种种讳匿皆如此即如【臣】以宪臣出使尚有湖南



</div>
    <div class="pagination">
<a href="世宗宪皇帝硃批谕旨_page207.html">上一页</a><span>...</span><a href="世宗宪皇帝硃批谕旨_page203.html">203</a><a href="世宗宪皇帝硃批谕旨_page204.html">204</a><a href="世宗宪皇帝硃批谕旨_page205.html">205</a><a href="世宗宪皇帝硃批谕旨_page206.html">206</a><a href="世宗宪皇帝硃批谕旨_page207.html">207</a><span class="current-page">208</span><a href="世宗宪皇帝硃批谕旨_page209.html">209</a><a href="世宗宪皇帝硃批谕旨_page210.html">210</a><a href="世宗宪皇帝硃批谕旨_page211.html">211</a><a href="世宗宪皇帝硃批谕旨_page212.html">212</a><a href="世宗宪皇帝硃批谕旨_page213.html">213</a><span>...</span><a href="世宗宪皇帝硃批谕旨_page209.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
