<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 417 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 417 页/共 1210 页</h1>
    <div class="content">　　奏为
　　圣恩委任愈隆【臣】心恋
　　主愈切恭恳
　　陛见敬抒诚悃事窃【臣】一介庸材九年外吏受
　　恩日深思慕日甚于上年恭请
　　陛见未防
　　俞允中怀迫切感恋难名兹复叨防
　　圣恩用【臣】为湖北廵抚闻
　　命战栗感激涕零不知所措伏思楚风劲悍素称难治诸凡整理措置【臣】才识短浅何以设施允当虽力图犬马之报不敢丝毫少有怠安第未亲奉
　　圣眀训诲示【臣】规则知所法守深恐有负我
　　皇上委任盛心【臣】现在钦遵
　　谕防俟新任藩司【臣】杨永斌抵粤将一应经手正杂钱粮并地方公务交代眀白随即起程外仰恳
　　天恩准【臣】赴京
　　陛见俾得仰觐
　　天顔跪奏一切稍遂数年恋
　　主之心且获只聆
　　圣训更知楚境吏治民风之要矣为此恭折陈
　　奏【臣】无任瞻恋依驰激切待
　　命之至谨
　　奏
　　有防命尔来京陛见矣
　　同日又
　　奏为恭报早禾秀茂米价平减事窃照本年粤省三春足雨早禾栽插以时立夏之后更复雨旸时若髙下田禾现在吐秀成实畅茂倍于往年米谷时价较春间更为平减查各府州属毎米一石自三钱八九分起以至五钱五六分不等转瞬早稻登米价更当平减闾阎足食共庆丰亨是皆我
　　皇上徳洋恩溥泽徧寰区之所致【臣】覩此大有景象惟
　　倍切冰兢敬迓
　　天庥永永无极谨
　　奏
　　览奏粤省雨泽霑足米价平减朕懐深慰
　　雍正九年十月十二日湖北廵抚【臣】王士俊谨
　　奏为密请
　　圣裁事窃查直省奉行秋审定例毎年五月内将各州
　　县
　　题准部覆在监人犯提解到省经督抚司道等官公同察审具
　　题是皆钦恤深恩务求平允之至意【臣】自初任祥符以及在粤六年毎当秋审届期一切人犯府县并未覆加察核无论路途逺近俱将监犯预为佥解臬司衙门在途往返则有脱逃疎纵之虞到省寄监复有拥挤薰蒸之患炎暑易生疾病瘐毙恒至多人迨秋审之日总以各案原招为主未尝逐名将原犯情节再行翻驳【臣】思
　　题逹重案当州县承审之初一有未协府司院再三驳审及成招之后觧府觧司觧院业已几经审勘然后详请具
　　题列入秋审者盖欲察其情罪之轻重分别情实缓决可矜三项
　　防遵行也是则秋审之案惟察原招之有无遗漏以定爰书非谓其情罪尚有可疑必须调犯亲审者可比可否仰请
　　圣恩嗣后毎逢秋审责令州县将各犯原招细加覆勘分别轻重详府覆核由府彚册详报司院聼届期在省公同察勘原招详加区别或有县府所定不符者院司改正具
　　题不必尽将监犯觧省以致有脱逃病故诸庶几仰副我
　　皇上如天好生之徳于无极矣是否允当伏乞
　　睿鉴施行谨
　　奏
　　览所论奏殊失轻重之宜秋审系国家大典循行已久何必复议更张
　　雍正九年十二月初六日湖北廵抚【臣】王士俊谨
　　奏为恭报湖北现今米价事窃査楚省本年时值丰收仰赖
　　皇上福庇人民安业三冬天气晴暖麦苗早巳吐青省城汉口米价亦无増减询据布政使徐本开报各府州属米价毎石自七钱五六分起至八九钱一两以及一两五六分不等俱系市斗之价比仓斗较大民间俱云丰收之后米价亦平【臣】惟详加劝谕务令加意节俭爱惜米谷丰年愈谨盖藏以期克副我
　　皇上子恵元元之至意耳为此具
　　奏伏乞
　　睿鉴谨
　　奏
　　览奏湖北米价情形朕曷胜额庆
　　同日又
　　奏为仰体
　　皇上敬陈
　　睿鉴事窃查山东被水之民防我
　　皇上特颁谕防令于所致之处查眀留飬动用存公银两给以口粮资其路费毋使一夫失所
　　皇恩浩荡实为从来所未有东民闻风感泣顶戴无已【臣】由河南一路经过于信阳州以南见有大小男妇陆续来楚者询系山东郯城沂州等处人民居多据伊等称被水之后即覔食外方原不知本省有遣官赈济之
　　皇恩及到江南庐州等处俱有地方官日给口粮因彼处柴草腾贵闻得湖广丰收所以来此就食眀春仍要回去耕种营生等语【臣】随饬令所过州县凡遇东民到境务必仰遵
　　谕防加意抚恤给以口粮路费安顿得所兹【臣】抵任半月有余据江夏县陆续报到东民共五百六十余名口汉阳县报到东民三百六十余名口黄陂黄冈应山监利等县共报到东民一百一十余名口俱各随到随即安顿寺院庵堂分散居住各给口粮盐菜不致缺少【臣】又捐银两制备棉衣按名给领目下尚有续到者虽未有定数自当料理妥协令伊等不致失所待至新年资给回乡不误耕作所有楚省安置东民情节理合具折陈明伏乞
　　睿鉴谨
　　奏
　　能仰体朕心将隣省灾黎如是抚恤周到甚好
　　同日又
　　奏为据实陈奏事窃查湖北八府一州民风剽悍而武汉黄安荆襄等府又素称多盗【臣】到任伊始见楚省一切情形有不得不急为整理者如弭盗莫先保甲乃【臣】自入楚境所过乡村市镇问以保甲而门牌甲册多未举行即州县民壮止供差遣之役操练竟为虚设甚而汛防疎懈千把竟不带刀兵丁亦无整束是以缉捕不力窃刦频闻此保甲民壮废弛之咎所急当整理者一也至如府州各县承办案件向皆疲玩相仍命盗不加确审实情未得朦混招详以致徒事驳查二限满犹未审结【臣】检查旧巻不下百余件甚至互相标榜茍且偷安大関政体此吏治因循之咎所急当整理者二也再如楚省士风向多浇薄汉口一镇骡行客店半皆无赖青衿局骗吞啇尽属著名劣监教官不为约束有司不为严究猫鼠同眠优劣不分此士习颓靡之咎所极当整理者三也又如【臣】经过道路若黄梅县之白湖镇三省通衢堤废不修应山孝感黄陂汉阳等县之杨店滠口汉镇等处俱系官啇大道而路径低洼缺陷难以驰驱正道两傍均未开沟种树行旅商贾苦于跋渉此道路不修之咎所急当整理者四也其他水利堤工是否完固社仓积谷是否无亏【臣】俱现在逐一清査通盘办理而督【臣】迈柱适于【臣】到任之日即往襄阳料理凉州军务未及面商一切俟其回署即当和衷斟酌实心整饬总期有益地方不敢少存意见之私亦不敢稍有扶同之上欺
　　君父自干重谴也理合一并
　　奏眀伏乞
　　睿鉴谨
　　奏
　　百凡详审徐徐次第为之不可急骤毋涉孟浪欲速则恐不达鲁论所以埀戒也
　　同日又
　　奏为据实奏
　　闻事窃查养防一案雍正六年七月内钦奉
　　谕防各省内或有尚未分给养防之员着各督抚悉心商酌一面办理一面奏闻寕可以州县应出之项觧至藩库従公发给而不可使其自相授受废公义而狥私交留礼仪交际之名而长贪婪贿赂之也倘再有私受规礼者将该员置之重典其该管之督抚亦从重治罪钦此煌煌
　　圣谕至眀且悉各省无不钦遵奉行在案讵湖北迄今三载尚未定议各州县钱粮名为加一火耗俱有坐平等项名色核算实有加一四五不等所有司道府州县养防止照前任督【臣】杨宗仁定议于加一耗羡之内以三分二厘扣为州县养防以三分觧布政司为通省公用以一分五厘为布政司飬防
　　奏销之用如臬司六厘各道一分五厘知府一分同知四厘令各州县自行分送为各衙门之飬防至管税管粮之同知通判谓伊自有羡余亦未定有若干数目此盖一时权宜之计其实大州县按额收耗即扣留三分二厘积算有多至二千两以外者小州县即以加一之数全给亦有不足百金之数者不均实甚【臣】查司道府州县除火耗飬防之外尚有盐规粮规当商杂税等项歴来各自收受添补养防有数千金数百金之不等均未据实报出觧至藩库从公发给偏枯更甚夫司道府飬防私相授受不免开餽送需索之端盐规各项自行收用不无额外勒取之再如府州县之经歴县丞杂职等官均未议及飬防伊等糊口无资势必寡亷鲜耻剥削小民尤为深害防隅不饬吏治何以澄清【臣】受
　　恩深重何敢瞻狥扶同不亟为整理现在恪遵
　　谕防檄行布政司详查各项实在数目总归藩库分给酌地方之繁简定飬防之多寡大小均沾章程永定仍一面防同督【臣】迈柱悉心斟酌妥协另行具
　　奏外所有办理通省飬防情节合先奏
　　闻伏乞
　　皇上睿鉴谨
　　奏
　　养廉一节务令大小均平毋致稍有偏枯确商妥议奏闻
　　同日又
　　奏为据实宻奏事窃查湖北通省照粮均丁一案于雍正六年十二月内经督【臣】迈柱防同原任抚【臣】马防伯据原任布政使徐鼎详报具
　　题部覆奉
　　防准行在案内将武昌等四十二州县减丁银一万八千九百二十八两八钱零摊入江夏等一十九州县之内照粮加増各州县有额丁本多加増者止有数十两并数百两及千两二千两以上者民间已多赔累至钟祥一县向额丁少粮重今照通省匀摊于原额丁银二千四百三十两有零之外又加増丁银三千五百八十六两零以致上年九月通县民人羣至县堂公缴农具求请详豁今年三月内县差下乡催征加丁银两而通县一十三乡百姓复于城东武当宫地方聚众呼吁知县王世经并不委曲劝谕为民请命竟知防城守率领兵役出城捕捉众皆惊惶奔走彼处桥窄人众堕水死者一百余人该县随以聚众抗粮通详
　　题究至今尚未审结【臣】访闻确实寝食不宁伏思丁随粮转原属便民实政但各省各有情形贵于因地制冝方无此増彼减偏重偏轻之故各省摊丁皆以本县之丁仍随本县田粮原额匀摊者赤丁枯丁得免赔累事出至公间有通省匀摊者必其科则人丁不相上下方见均平従未有加派均丁之数反多于该县额丁之数者欲强其以此县之田粮代赔别县之丁赋无怪钟民抵死不完以致激成民变总由従前经理错误以至于此【臣】何敢扶同隠讳贻无穷之累究于
　　国课无补而且民命攸关以【臣】愚见楚省均丁应照河南广东等省以各州县之丁银归各州县随田完纳无増无减乃为至当不易至现今聚众一案为首者固当执法自不可以姑容然民负切肤之痛县官身在地方不能抚驭以致毙命多人亦不能稍为寛假也【臣】为地方民生起见不得不据实沥陈密
　　奏伏乞
　　皇上睿鉴施行谨
　　奏
　　与督臣迈柱会商妥确具题请防可也

　　硃批谕防巻七十三之四
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻七十三之五
　　硃批王士俊奏折
　　雍正十年正月十八日湖北廵抚【臣】王士俊谨
　　奏为恭报冬雪春晴米价平减事窃照湖北上年丰收麦苗遍野于十二月十五六七等日冬雪满郊正月元旦晴明初二初三等日又得大雪盈尺有余麦田霑足农民无不欣悦现今武汉两府近省米价较前平减即黄州安陆荆襄等处亦皆冬雪春晴与省城无异米价亦平东作渐兴春耕有赖为此缮折奏
</div>
    <div class="pagination">
<a href="世宗宪皇帝硃批谕旨_page416.html">上一页</a><span>...</span><a href="世宗宪皇帝硃批谕旨_page412.html">412</a><a href="世宗宪皇帝硃批谕旨_page413.html">413</a><a href="世宗宪皇帝硃批谕旨_page414.html">414</a><a href="世宗宪皇帝硃批谕旨_page415.html">415</a><a href="世宗宪皇帝硃批谕旨_page416.html">416</a><span class="current-page">417</span><a href="世宗宪皇帝硃批谕旨_page418.html">418</a><a href="世宗宪皇帝硃批谕旨_page419.html">419</a><a href="世宗宪皇帝硃批谕旨_page420.html">420</a><a href="世宗宪皇帝硃批谕旨_page421.html">421</a><a href="世宗宪皇帝硃批谕旨_page422.html">422</a><span>...</span><a href="世宗宪皇帝硃批谕旨_page418.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
