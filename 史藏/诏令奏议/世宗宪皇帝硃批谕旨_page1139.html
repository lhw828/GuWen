<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 1139 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 1139 页/共 1210 页</h1>
    <div class="content">　　奏报外所有春花丰收情形今因恭缴
　　硃批之便具折奏
　　闻谨
　　奏
　　据奏杂粮收获稻苖畅茂欣恱览之
　　同日又
　　奏为钦奉
　　圣训事窃【臣】前因陈明家人萧大一事缮折具
　　奏奉有
　　硃批【臣】跪读之下感愤交集念佛喜马哈博尔多等身
　　受
　　皇上隆恩既不能克已急公恪供职守以图仰报万一乃复利欲薰心贪赃枉法下愚无耻莫此为甚虽置重典亦不足以蔽其辜今防
　　皇上天恩恐【臣】不自省惕仍蹈锢习谆谆
　　训诫不啻慈父之教诲赤子身非草木应知感奋况【臣】
　　家本寒防向从节俭所有
　　赏给养亷尽足用度何敢稍存不肖之念如资性利钝则限于天分辨别物理则限于学问至于操守实能一心主之【臣】赋性既属愚钝办事又多未谙若复不能洁巳奉公以蹈贪赃枉法之辙乞
　　皇上立置重典以为负
　　恩忝职之戒谨奉到
　　硃批原折另封恭缴谨
　　奏
　　非言之难而行之为难也朕前谕甚明今于三人中止佛喜所奏一二事发来尔看令朕览此数行空文遂深信其心行可乎
　　雍正七年八月十二日贵州布政使【臣】鄂弥达谨
　　奏为恭谢
　　天恩事窃【臣】承准户部照防议覆【臣】具奏京局所需铅觔动支黔库捐纳银两买运至汉口交商人转运可节繁费一折部议以事属难行不便更张具
　　题奉
　　防依议户部所奏甚为明当鄂弥达现为贵州布政使于地方事务必原委利弊确查明白方可陈奏岂风闻言事者可比今乃以偏私之见遽欲更改成例冒昧渎陈甚属不合着严饬行钦此照防到黔钦遵在案【臣】跪读之下不胜惶恐愧悔交集实縁【臣】初任外吏见事多疎因思黔省产铅甚多商人买运费繁欲节省钱粮起见未及详查原委一时冒昧渎陈防
　　皇上天恩不即交部重处谕令饬行闻
　　命自天感激无地【臣】嗣后凡于一切事件惟有虚衷详
　　慎不敢偏执已见以仰副
　　圣主训诫之洪恩所有感激防忱理合具折恭谢伏乞
　　皇上睿鉴谨
　　奏
　　常时返省确知已系庸平材质则日有进益稍若自以为是一渉盈满骄矜岂止谬误一事二事而已哉
　　同日又
　　奏为恭缴
　　硃批原折事窃【臣】具奏钦奉
　　圣训事一折奉到
　　硃批非言之难而行之为难也朕前谕甚明今于三人中止佛喜所奏一二事发来尔看令朕览此数行空文遂信其心行可乎钦此伏念
　　上天不可欺
　　主恩不可负神明鉴察形影相随欺防狡诈未有不败
　　露者【臣】虽至愚亦知自省惟当恪遵
　　训防即以佛喜之言行相违为终身炯戒时时警惕竭尽驽骀断不敢饰空文而忘实行以期仰报
　　圣恩于万一合奉到
　　硃批原折二扣并佛喜奏折二扣另封恭缴为此谨奏
　　果能存诚务实终身坚守不移
　　上天必不汝负也
　　雍正八年正月二十四日贵州布政使【臣】鄂弥达谨
　　奏为社仓请専委任以明劝惩以收实效事窃查建立社仓劝民捐谷以备荒歉令官吏不得过问听民自便虽有不肖官吏书役欲上下其手实无从而施其伎俩法至善也第百姓愚昧恐奉行日久视为泛常秋成所捐之谷青黄不接之时仍旧自用如遇稽查虚甘结掩饰一时司仓者向来止
　　取家道殷实之人令其掌管名虽禁其出入不公并未立有考成人遂不知惩劝且司其事者俱系乡闾之人任其虚揑漫无稽查【臣】再四筹画若主之于官难杜胥役扰累之弊若听之于民又多虚揑惟有捐积之事听之于民而稽查劝惩之方委人专任方有实济请于每州县分东西南北四乡乡择适中之地建立仓社十户立一甲长五十户立一社长司仓者令地方官于本地补候选及考职州同州判以上人员内秉公选择品行端方者四员每仓着一员总理稽查劝惩劝谕捐积现在之谷并续捐之谷登簿申报地方官转报上司存案青黄不接之际愿借者由甲长上之社长社长率本人向司仓之人交票司仓者验实登簿发给俟秋成加息完仓如逢小歉照例免息年底令地方官上仓稽查取结加印申报上司如有亏空奉行不力之处即行揭报
　　题防倘地方官不行揭报经上司查出地方官照扶同徇隠例分赔如三年内劝捐积多收放公慎许地方官申详督抚核实具
　　题候选考职者即行録用应选应补者加陞一级以示奨劝如此则委任专而积贮实似于社仓不无裨益是否有当伏乞
　　皇上睿鉴谨
　　奏
　　如此则社仓之良法壊尽矣据奏年底令地方官稽查出结申报上司立定考成是所谓官仓何名民社耶若照所奏必遇百姓真实爱戴如父母之贤有司方可否则徒增无限弊端于事何济之有所见甚属悖谬雍正八年七月初七日贵州布政使今陞广东廵抚【臣】鄂弥达谨
　　奏为敬陈管见仰祈
　　睿鉴事窃照古州一带地方向为生苖盘踞未通声教
　　今防
　　皇上徳威逺播指示方畧督【臣】鄂尔泰调度得宜俱巳向化其安营设汛筑城开河已就绪惟是苖性反覆不常一切善后事宜实属要务不得不急为筹画者也查古州清水江等处新辟苖地甚是辽濶苖獞户口不下数十余万今古州清江丹江都匀黄施来牛各镇协营兵丁合计旧拨新设共九千九百名尚恐地广苖众不足以资弹压倘遇有事除去防设塘汛守城再分布进剿防遏党援之游兵则恐现在之数不敷分用【臣】之愚见请于古州都匀丹江清江四处各添兵一千名以资调遣俟三五年后苖猓感化已深帖然无事然后再议酌减至添兵后兵粮更属急需查通省新旧兵丁共二万九千六百四十三名每年需粮一十万六千七百一十四石八斗额徴秋粮共一十一万六千八百一十石有竒内附近各营可以设法挽运支领本色者只有六万三千七百余石仅足半年之粮其余离营窎逺难以挽运若尽行折价则新设苖疆籴买维艰如令百姓每年逺运军营不特有妨农业恐致滋扰若令附近州县改银徴米难免周章且统计每年额徴之数则新旧兵丁与现请添设四千名之兵粮尚不敷支给【臣】再四思维查湖南乃产米之处而辰州府所属之沅州与黔属玉屏县聨界附近军营至贵州省城仅止八百一十五里至湖南省城则一千五百八十里较其逺近相去一半况今清江一带河道开通自沅抵黔水路徃来尤为便利仰恳
　　圣恩准沅州割归黔省管辖所有该州每嵗额徴秋粮用船直运清江都匀丹江等协营存贮就近支给至于都江河道现在开通舟楫直达粤西柳庆二府查二府属近水州县歴年支放余剰改贮之谷甚多若令古州按季遣员赴粤西近水州县支领接济不特挽运省力而在黔无驮载之苦在粤免红朽之患殊为一举两得又查古州八万苖地出产树木棉花白蜡等项向縁河道不通生苖阻截以故商贩稀少且黔地素不产盐日用皆借川淮盐斤价值甚贵爰是苖民多有食淡兼之布帛鲜有今河路疏凿开辟已广正可乗时利民如防
　　俞允沅州归黔则运米之回空船只即载苖地之出产货物带徃湖广江浙各处发卖卖完之日即载淮盐防布赴黔贩卖如此徃来运售交相济用不数年间苖人与客商交易知获厚利则谋生之苖猓渐化为守法之良民地方官员再加以随时抚绥则瘠薄之边方变为富饶之乐土矣再查四川重庆府所辖之酉阳司并所属之邑梅平茶石耶地把等土司离府十八站离黔属之思南府仅止五站地界相连因离川省窎逺鞭长莫及以致该土司等匿犯藏奸横行不法且其地方辽濶土脉肥沃每有铜仁等府贫窘百姓在彼开垦生理完纳土司租赋稍不遂意百般凌虐考之黔志思南府属之甫南图地方久被该土司占去似此侵课害民亟宜钤束清理应请酉阳等司就近割归黔省管辖如有应垦地土即给照附近穷民令其前徃照云贵开垦事例自行开垦并该土司田土一并查明照例纳赋以资粮饷如此非特该土司等得以就近约束不敢滋事而于
　　国计民生均有裨益矣【臣】确访苖情审度形势故敢直陈管见是否有当伏乞
　　皇上睿鉴施行谨
　　奏
　　鄂尔泰悉心详议奏闻候朕裁夺
　　雍正八年九月初六日新任广东廵抚【臣】鄂弥达谨
　　奏为恭报防【臣】起程日期仰祈
　　睿鉴事窃【臣】荷防
　　圣恩补授广东廵抚接准部文已经缮折奏谢
　　天恩恭请
　　陛见候
　　防遵行嗣縁调任布政使张允随在滇交代未能即赴新任奉督【臣】鄂尔泰委令粮驿道署理藩篆【臣】即于雍正八年七月二十七日布政司印信委员赍送粮驿道王廷琬查收署理并【臣】任内经手一切钱粮逐一交代明白听查明出结详报外查广东乃沿海要地关系重大闻
　　命以来日夜恐惧因思督【臣】鄂尔泰公忠为国识见深逺又闻伊抱病【臣】向在黔藩任内凡大小事务无不承督臣剀切指示今署司查核交代册籍尚需时日【臣】随星赴滇省请商海疆一切要务自【臣】到滇督臣病已全愈诸凡事宜承督【臣】谆谆开导明白讲论受益实多【臣】即回黔于九月初六日起程赴粤东新任讫再【臣】自黔起程至滇沿路禾稻畅茂硕大坚实问诸民苖佥云数十年未有如此丰盛【臣】目睹丰亨景象不胜踊跃欢忭之至合并奏
　　闻谨
　　奏
　　览奏知道了当夙夜省察竭力黾勉照鄂尔泰之居心以居心效鄂尔泰之行事以行事则来必不虚负朕期望委任之恩也勉之勉之
　　雍正九年正月十二日广东廵抚【臣】鄂弥达谨
　　奏为奏
　　闻事窃【臣】荷防
　　圣恩廵抚粤东已入境到任日期具疏
　　题报在案【臣】仰体
　　圣主轸念民生至意于湖南广西经由地方访问湖南今嵗春间觉雨水过多而秋成倍于徃年广西亦属丰收米价甚平【臣】抵任后行查粤东秋收据布政使彚报各属收成八九十分不等米价每石四钱五六分起至六钱七分不等年登大有万民熙皥【臣】睹此升平景象不胜懽忭之至惟勤宣
　　圣天子保赤之深仁使海疆黎庶返醇归朴共乐圣世以仰副
　　皇上爱养元元之
　　圣心【臣】谨缮折奏
　　闻谨
　　奏
　　览奏俱悉尔初抵任即值嵗熟米贱之时原属可庆然当倍加寅畏不可少有肆志
　　雍正九年二月初十日广东廵抚【臣】鄂弥达谨
　　奏为敬陈粤省情形仰祈
　　睿鉴事窃查粤东山海交错素多盗匪或啸聚山谷或勾连蛋艇人少则暮夜偷窃人多则白昼刦抢甚至百十成羣私挖山矿一经官弁查拏輙行拒捕致伤兵役其有嗜利恶徒争攘私矿竟成仇敌命盗多由此起从前各官因循故习凡遇案件半多讳匿半由外结因而法令废弛风俗日壊种种积习难以枚举【臣】于抵任后一靣与文武诸臣和衷办理严饬地方有司协力整顿每于亲审案件内核其情罪可恶者即痛加惩处事事执法究拟近见若軰稍有畏惧又查广东地方土豪恶棍在在皆有若不尤甚者重惩儆众余恶仍然玩法而罹重罪者反多今访有潮阳县恶棍蘓阿武东安县恶棍严选乳源县恶棍叶聨芳并其子叶清诚恵来县恶棍黄髙飞家藏军器窝匿盗贼欺压良懦动辄杀人奸淫诈伪无恶不作叶聨芳黄髙飞现今拏获发审其蘓阿武严选二犯现在宻拏但弋获到案若待提齐受害质证则由县府司到【臣】辗转审解未免躭延嵗月况伊等积恶数十年党羽数百人受累者不啻千百家若辗转质解受害之民拖累甚众且恐疎脱【臣】愚以为此等豪棍人人切齿一经审明即应提至市曹杖毙示众庶不法之徒闻风敛迹即受害者之寃抑亦得早伸矣再【臣】思凡事必当探本穷源源清则流自洁粤东无产无业之民甚多查髙雷亷等府地广人稀必须设法调剂使其衣食有借方望风俗还醇【臣】现在饬查实在荒地水利并保甲练总等项俟查明确实如何料理之处悉心妥议另
　　奏外所有地方情形合先具折奏
　　闻伏乞
　　皇上睿鉴批示遵行谨
　　奏
　　访拏豪恶最尤者惩一警百固属善举但一经审明即提至市曹杖毙示众之论当极加详慎恐该有司未必尽属公明其中倘有错误或致寃抑所关岂浅鲜哉雍正九年三月二十二日广东廵抚【臣】鄂弥达谨
　　奏为请定保甲练总功过以期盗息民安事窃照弭盗之法保甲最善【臣】到任后饬令各属印官亲身编点有地方辽濶者即于
　　命徃试用人员遴委办理渐告竣然保甲既清而村长保正练总三项尤为保甲之要查从前村长惟论年齿保正则按年轮当练总则闲汉充数迨后地方有司凡遇勾摄人犯来往公务以及护送均于保正练总是累遂视为苦役各皆告退即有存名亦皆无頼包当日求有事而巳【臣】查粤属各乡有大姓小姓之分大姓则户口数千余丁小姓乃杂姓附居遇事惟大姓是听今拟以大姓户内择言行公正之贡监立为乡长令其稽查本家以及附居杂姓随时劝令务本力农不得游手好闲倘有违犯许即禀明地方官就近查究拟役满考职在籍选之吏员遴当保正使之盘诘匪类擿伏指奸倘有滋事许地方官不时申究再就于武生乡勇中择有力而嫺武艺者以充练总无事则廵逻防范有事则协力救援倘有偷安多事许保正就近禀究若不立以功过予以劝惩恐任事不力拟于三年之内一乡之中地方宁谧无出境为非者乡长贡生咨部以敎职即选监生已考职者即以应选之职衔即用其未考职者给以八品顶带以示鼓励保正查其考职年分咨请先用练总补伍食粮遇有外委把总缺出选择挨补如三年之内有藏奸纳匪犯案一次者乡长保正练总各行记过至有三犯乡长革去贡监保正革去职衔练总责革一切徃来公务永禁不得滥役如地方官因循庇护纵奸殃民查确纠叅庶责有攸归法无寛纵而盗风或得以少息矣为此具折陈
　　奏伏乞
　　皇上睿鉴施行谨
　　奏
</div>
    <div class="pagination">
<a href="世宗宪皇帝硃批谕旨_page1138.html">上一页</a><span>...</span><a href="世宗宪皇帝硃批谕旨_page1134.html">1134</a><a href="世宗宪皇帝硃批谕旨_page1135.html">1135</a><a href="世宗宪皇帝硃批谕旨_page1136.html">1136</a><a href="世宗宪皇帝硃批谕旨_page1137.html">1137</a><a href="世宗宪皇帝硃批谕旨_page1138.html">1138</a><span class="current-page">1139</span><a href="世宗宪皇帝硃批谕旨_page1140.html">1140</a><a href="世宗宪皇帝硃批谕旨_page1141.html">1141</a><a href="世宗宪皇帝硃批谕旨_page1142.html">1142</a><a href="世宗宪皇帝硃批谕旨_page1143.html">1143</a><a href="世宗宪皇帝硃批谕旨_page1144.html">1144</a><span>...</span><a href="世宗宪皇帝硃批谕旨_page1140.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
