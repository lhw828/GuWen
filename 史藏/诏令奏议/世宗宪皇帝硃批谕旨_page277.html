<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 277 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 277 页/共 1210 页</h1>
    <div class="content">　　钦赐内制各色锭药一匣今赍折把总又捧回
　　钦赐鹿尾六个到【臣臣】俱郊迎至署恭设香案叩头跪领讫伏思【臣】一介庸愚窃禄旷官愧乏涓埃之报更防
　　天恩髙厚
　　赏赉频加【臣】惟时时以
　　君恩在念深思地方为重益加兢惕小心谨愼奉职以
　　图报称于万一耳为此具折恭谢
　　天恩谨
　　奏
　　朕今巳用尔为楚督矣其加勉毋怠莫负朕恩照此三年居心行事庶可永保无虞也愼勿再蹈前辙因循自便事事举头看
　　天件件扪心自问凡起一因私废公之念随即惭而不忍为则渐近自然矣湖广盗案繁多当竭力整顿能清盗源始为上策不揣其本而齐其末可怜无借穷黎比比陷于诛戮殊觉恻然尔悉心讲求良法而力行之雍正三年九月初十日安徽廵抚【臣】李成龙谨
　　奏为敬陈微【臣】感激下悃并报凤阳关税足额赢余仰祈
　　睿鉴事【臣】蒙
　　皇上谆切教训得以勉奉职守涓埃未报悚惧不安今
　　又防
　　特恩补授湖广总督惊闻








　　感激下悃并赢余数目缮折具
　　奏伏乞
　　睿鉴谨
　　奏
　　知道了
　　雍正四年正月十七日湖广总督【臣】李成龙谨
　　奏为据实奏明仰祈
　　睿鉴事【臣】蒙
　　圣恩简任总督全楚地方重大夙夜兢兢惟恐措施未
　　得其宜至于钱粮关系
　　国计民生尤当经理尽善查湖北湖南各额征银一百一十余万前督臣杨宗仁定以加一耗羡以三分解交各司库作起解钱粮饭银及阖省各项公务之用以七分分给司道府防州县各官为养廉之需一切上下餽送尽行革除闻其曾经奏



　　委任祗此勉效清愼或可稍报
　　高厚于万一耳为此据实
　　奏明伏乞
　　皇上睿鉴谨
　　奏
　　果肯实力厘剔如杨宗仁所为冉兼以尔之和平历练夫复何谕朕之格外加恩于杨宗仁者欲为天下后世劝也勉为之
　　雍正四年三月初三日湖广总督【臣】李成龙谨
　　奏为恭缴
　　硃批仰祈
　　睿鉴事窃【臣】具据实奏明一折奉有
　　硃批【臣】跪诵之下感激难名【臣】才微任重若非
　　圣主训诲周详何能免于陨越谨当凛遵
　　天语时时省惕勉其所难以期稍尽职守于万一所有
　　奉到
　　硃批理合恭缴至【臣】属湖北湖南地方现在雨水霑足
　　麦苗畅发合并陈明伏乞
　　皇上睿鉴谨
　　奏
　　极当聚精防神以敬敷治理若只不过料检文书章奏以及刑名钱谷之案牍而谓克尽乃职则末也封疆任重必夙夜思维凡关阖省之吏习民风事无大小纎毫不遗毅然秉公持正以进贤退不肖为已责方不有负朕之任用倘欲以因循茍简之积习邀安静持重之羙名乃朕所深恶而不取者戒之
　　雍正四年三月二十日湖广总督【臣】李成龙谨
　　奏为据实具
　　奏仰请
　　睿裁事本年三月初四日辰沅靖道张廷枢引
　　见回楚密传
　　谕防前任总督杨宗仁审理张圣弼一案尚未公当致多物议着总督李成龙秉公审理如有情不可轻纵如有寃抑亦当据实具奏钦此【臣】查核原巻前任湖北布政使张圣弼先经督【臣】杨宗仁以司道朋比侵销俸工等银
　　题叅续经抚【臣】纳齐哈以亏空库银
　　题叅俱奉
　　防审拟经督【臣】杨宗仁抚【臣】纳齐哈公同防审分别拟
　　罪着落追赔具
　　题经部议覆于雍正二年九月十八日奉
　　防依议转行钦遵在案除张文灿续经身故并张连登吕犹龙牟钦元等应追银两已咨原籍本旗着落杏追外张圣弼许大定现在湖广严追今杏原报有着可抵银九万三千三百一十四两内已完补银六万三千八两原报各属可催俸工等银一万七千七十六两内已完补银一万二千五百二两原报张圣弼名下应追银二万三千六百二十四两内巳续完银六千六百两又查另案所防朋比侵销俸工等银一事张圣弼应追银八千三百二十两内已完银二千七百四十两又另案题防张圣弼将州县起解地丁违例扣批混抵捐项应追银五千六百四十一两未完俱于原案报部未完银两各将承追官扣限防处是前后各官扶同侵那亏空既实照例问拟追赔似无寃抑【臣】谨查明原案据实具
　　奏应否再审伏候
　　睿裁批示遵行谨
　　奏
　　览奏可谓明晰之至朕意浮言之起不过因杨宗仁无隙可寻于其身后将此等旧案吹毛求疵以来荧惑朕之耳目耳然朕凡有所闻务必追究根源不容糢糊过去也
　　谕湖广总督李成龙廵抚法敏等朕闻有名高符吉者籍隶楚省之汉阳县年羮尧于任川抚时即托伊执掌货贿贸易江湖兴贩米粮木植家累巨万以故隐匿年羮尧赀财甚多尔等速行查究搜追毋使奸徒得以诡寄运藏也李成龙与年羮尧原系世谊今年羮尧罔上营私罪谴重大李成龙当愼瓜李之嫌勿稍瞻狥以自取波累特谕
　　雍正四年五月初四日湖广总督【臣】李成龙谨
　　奏为恭缴
　　硃批仰祈
　　睿鉴事【臣】前具恭缴
　　硃批一折续具前任湖北布政使张圣弼亏空钱粮一
　　折俱奉
　　批示到【臣】当即恭设香案叩头跪诵祗遵讫所有防圣主指训之处【臣】惟时时留心省惕勉力奉行以期无
　　负我
　　皇上谆切提撕之至意谨将
　　硃批二件恭缴伏乞
　　睿鉴谨
　　奏
　　务湏实力奉行始不有忝厥职如满保黄国材三年以来何事不批谕天下督抚中惟于伊二人批谕甚多硃笔所书不下数万言阅其所奏天花乱坠朕亦无数嘉奬格外优恤及至于今考其作为何尝实力奉行一事言念及此殊无意味毎不禁为之面赤也纵不惜朕恩其如昧自心何其如
　　上苍之鉴察何尔万不可效法若辈之居心行事而为宇宙所不容也向来负国辜恩欺天罔上朋比为奸夤縁作种种巧诈钻营之积习惟赖内外大臣痛加浣濯力为刬除训饬子弟劝戒亲友正已化人上行下效庶或挽回浇漓而渐防于返朴还淳也否则不特非国家之福基亦为尔等之祸囮流荡不已且恐殃及于后世子孙读朕此谕当恍然警悟如遒铎振耳晨钟醒夣各皆心悦诚服乐从朕训而行将见我大清太和翔洽悠久无疆福祚寜可量耶勉之勉之朕以四十年来所眞知灼见者于此三年内备悉开导晓譬万端诚不啻舌敝唇干矣而内外臣工竟不见有翻然悔悟者仍然固执陋习疲玩如故朕实有所不解不知诸臣何靳而不乐从也俗尚之难移一至于此朕时惟仰
　　天叹息自愧无能耳
　　雍正四年七月十一日湖广总督【臣】李成龙谨
　　奏为恭缴
　　硃批仰祈
　　睿鉴事【臣】前具折恭缴
　　硃批奉
　　皇上批示到【臣】当即恭设香案叩头跪诵祗遵讫【臣】防圣主教训周至感激涕零每念身受
　　皇恩至高至厚日思捐糜顶踵以图报效惟是才识浅
　　陋无以仰副
　　委任至意晨夕惶悚不能自安谨当实心省惕知改知
　　勉以期仰报
　　天恩于万一合将
　　硃批恭缴伏乞
</div>
    <div class="pagination">
<a href="世宗宪皇帝硃批谕旨_page276.html">上一页</a><span>...</span><a href="世宗宪皇帝硃批谕旨_page272.html">272</a><a href="世宗宪皇帝硃批谕旨_page273.html">273</a><a href="世宗宪皇帝硃批谕旨_page274.html">274</a><a href="世宗宪皇帝硃批谕旨_page275.html">275</a><a href="世宗宪皇帝硃批谕旨_page276.html">276</a><span class="current-page">277</span><a href="世宗宪皇帝硃批谕旨_page278.html">278</a><a href="世宗宪皇帝硃批谕旨_page279.html">279</a><a href="世宗宪皇帝硃批谕旨_page280.html">280</a><a href="世宗宪皇帝硃批谕旨_page281.html">281</a><a href="世宗宪皇帝硃批谕旨_page282.html">282</a><span>...</span><a href="世宗宪皇帝硃批谕旨_page278.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
