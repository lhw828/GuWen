<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 265 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 265 页/共 1210 页</h1>
    <div class="content">　　髙深今又蒙
　　皇上谆切开示提撕警觉【臣】惟有恪遵
　　训防公尔忘私国尔忘家小心兢业以圗上报
　　主恩于万一耳谨缮折防谢
　　天恩伏乞
　　睿鉴谨
　　奏
　　汝但能屏絶务名之念不为乡原之所为于察吏安民毅然独任自可无虞覆餗若遇事瞻顾毎以煦煦自矜则惠而不知为政朕所不取也
　　同日又
　　奏为奏
　　闻事窃查江苏等属今嵗仰頼
　　圣主福庇秋成丰稔谷穗九岐【臣】俱经
　　题奏在案今苏城于十月二十一二十六等日又得时雨所种豆麦俱皆发生畅茂米价平减民乐盈宁至奉到
　　上谕务令民间际此丰年广为积贮并行社仓撙节爱养钦此钦遵【臣】即转行布政司通饬遵照出示劝谕务使家喻户晓实见施行社仓之法【臣】查旧案因江苏水旱不时经前抚【臣】宋荦议以民田每亩捐谷二合存为积贮
　　题明在案地方有司久不遵行【臣】思按畆均输乃积贮之良法江苏今嵗十分丰收【臣】循旧例量为加增己经出示令民趁此完纳漕粮之时毎亩改令捐米二合随漕捐输令州县印官另贮仓厫将捐过米石造册报【臣】查核俟捐完之日即以此存为社仓听民备赈以后照年嵗丰歉再行变通损益【臣】仰体
　　皇仁凡有裨益民生之事务竭尽驽骀斟酌举行以副圣主委任至意伏乞
　　睿鉴谨
　　奏
　　有备无患社仓实为美政古人行有成效惟在汝善为劝导士民踊跃乐输不可稍渉强勒也
　　同日又
　　奏为奏
　　闻事窃陞任江苏布政使【臣】鄂尔泰蒙
　　皇上简任封疆益思报效所有伊任内经收钱粮除解支外应存库银一百一十一万一千四百五十七两零【臣】防同督臣查弼纳于十月二十六日诣司盘查逐柜抽兊丝毫无缺并据详称莅藩二载以来兢兢供职今蒙
　　圣恩简擢尔泰仰体
　　皇仁所有任内应得余剩银两捐买谷三万三千四百四石八斗零分贮苏松常三府备赈等情随据新任布政使漆绍文申报各该府仓收到【臣】除经防同督【臣】另疏具
　　题外今鄂尔泰已于十一月初一日自苏起程赴京
　　陛见新任布政使漆绍文系于十月十三日到任为人
　　谨愼和平存心甚正诚如
　　圣鉴但甫经履任其办事如何尚未深悉俟后再行具
　　奏理合一并
　　奏明伏乞
　　睿鉴谨
　　奏
　　据奏鄂尔泰以所余银捐谷备赈急公之心可嘉尔等理应代为题达至漆绍文朕信而不疑但其才情能及鄂尔防与否尚未可知耳
　　雍正三年十一月初十日江苏廵抚【臣】张楷谨
　　奏为海塘务期永固工料应请酌增仰祈
　　睿鉴事窃查松江海塘自金山墩至华家角所有改建石塘险工共三千八百五十四丈四尺内惟漴缺墩至东湾九百六十六丈六尺当海潮之冲实通塘要害为最险之处己经
　　钦差吏部尚书朱轼查勘确实
　　奏明在案诚如原议理应先筑以奠民居【臣】业经飞饬该委员俞兆岳等速行办料将此漴缺险工先令协力儹修完固再行分叚次第建筑【臣】于十月十二日率同该员等祭告
　　海神宣扬
　　圣意拟于十一月望前择日兴工另行
　　题报其塘工移筑于旧土塘之内以期永固民皆情愿【臣】在工所己经相度地势钉立桩橛分叚委筑俟塘工完日将挖损民田钱粮勘明
　　题请豁免至石塘桩木等项原议己极详明亦可遵照修筑【臣】细加估勘兼访舆论若增添桩木加以铁锭更为万年永頼是以不揣冒昧另折渎
　　奏所有增添桩木等项不敷钱粮恳求
　　皇上圣裁或即在黄叔琳等名下追补或另发一二员
　　协同办理仰祈
　　皇上批示遵行谨
　　奏
　　凡有所作胥当以一劳永逸为期矧此塘工保固海疆实系利民之举所议增添桩木铁锭足见汝实心任事处殊可褒嘉其办理人员之发徃与否着李衞于过苏时面谕
　　雍正三年十二月十一日江苏廵抚【臣】张楷谨
　　奏为奏
　　闻事窃据布政使鄂尔泰详称旗丁运兊漕粮一路提溜过闸剥浅抵通穷丁需费无出各属州县除额给银米外毎船向另有贴费相沿已乆但旗丁毎于受兊之时借此延挨勒索印官惟恐误漕而隠忍胥役毎借词以浮收总縁贴费向无定数以致旗丁苛求无己今议于江苏等属受兊粮船每船约贴银二十两此外不许旗丁多索分厘故意掯勒请通饬遵行以肃漕政等情通详到【臣臣】查旗丁运兊漕粮向有贴费难以禁革从前因无议定数目致旗丁借端需索故意掯延今据该司详议每船贴银二十两不许此外勒索分厘则数有定而旗丁不敢为任意之求并杜胥役浮收之【臣】经转饬遵照外谨据实奏
　　闻伏乞
　　皇上睿鉴谨
　　奏
　　议定贴费数目以杜胥役浮收之固属善举但旗丁亦必令其敷用方可行之永乆否则恐因此误事或更致生事也
　　雍正三年十二月十八日江苏廵抚【臣】张楷谨
　　奏为钦承
　　上谕事夲月十七日
　　钦差奏事员外郎石麟到【臣】衙门口传
　　上谕闻嘉兴府有曹涛安即靖一道人张楷若知其人即刻密拏若不知其人即差员跟随石麟密谕嘉兴府协拏钦此【臣】素不知曹涛安随作密札印封知防该府当遣千总二员把总二员跟随石麟连夜往嘉兴府密拏俟拏获回苏之日再行
　　奏报谨
　　奏
　　石麟此行万一不获其人尔当设法严缉断勿使致脱
　　同日又
　　奏为钦承
　　上谕事窃【臣】前准部咨钦奉
　　上谕凡文武官员曾奉面谕者俱详细缮写进呈其不应折奏之员着封固交与该上司转奏钦此【臣】即转行所属一体钦遵去后兹据镇江府知府魏观禀称曾经面奉
　　谕防缮具奏折自行封固交【臣臣】谨遵
　　防转奏伏乞
　　皇上睿鉴谨
　　奏
　　此等转奏将来尽多非要务也嗣后当彚齐乘便附奏以闻
　　同日又
　　奏为遵
　　防奏陈仰祈
　　睿鉴事窃【臣】前奏社仓一折奉到
　　皇上硃批谕防惟在汝善为劝导士民踊跃乐输不可稍渉强勒钦此【臣】查江省民情浮薄若令自行捐积终无成效惟立法劝输趁此丰收令毎畆捐米二合民皆乐从絶无勉强又【臣】前囬奏布政使漆绍文为人办事之处奉到
　　硃批谕防漆绍文朕信而不疑但其才情能及鄂尔泰与否尚未可知钦此漆绍文到任已两月有余观其存心行事诚实谨愼但才情少逊鄂尔泰然办事勤谨亦不致有迟误舛错之处又【臣】前因冒奏狱犯减等一折两防
　　圣恩教训缮折叩谢今又奉到
　　硃批谕防汝但能屏絶务名之念不为乡原之所为于察吏安民毅然独任自可无虞覆餗若遇事瞻顾每以煦煦自矜则惠而不知为政朕所不取也钦此【臣】跪读
　　训防感激涕零惟有益加奋勉时切冰兢以仰副圣主训诲成全至意谨
　　奏
　　知道了尔等虽云仰赖朕之成全亦湏自有以成全之也外君子内小人阴柔二字朕生平所憎汝其知之江南额赋向有鱼鳞册备载编氓啚甲以便征输法良善也但日乆生不无牵混错谬之处况今分县伊始新旧更易尤宜察覈明晰源洁则流清庶将来不致纷扰所虑者地方上未免有挟私阻挠之人即如俞兆晟条奏殊为簧惑朕聪特发与汝看此事全在汝坚持不拔殚心经画方能厘剔一清若少依违瞻狥必贻筑舍道旁之诮大抵流俗可与乐成难与谋始汝率同漆绍文协力为之虽或繁言啧啧愼毋被其摇夺茍邀一时绅衿豪户之虚誉恐反隳汝一世之官声也朕见之甚透故尔切谕当谨志之
　　雍正四年正月初一日江苏廵抚【臣】张楷谨
　　奏为遵
　　防具奏事窃【臣】奉到
　　皇上硃批谕防伏查江苏财赋殷繁各州县向有鱼鳞册查照啚甲花户姓氏于各户名下分别田地山荡号叚弓口实徴地丁漕米若干按册而稽以絶飞洒诡寄等【臣】到任以来即查各属鱼鳞册籍有湮没无存者亦有散失不全者以致奸胥猾吏移邱换甲侵揽影射或有产去粮存民受赔累州县无从查核致钱粮历年积欠共至八百八十余万两【臣】谨筹徴输积欠议请按年分征具折渎
　　奏仰荷
　　圣恩俞允【臣】思若无鱼鳞册清查欠户啚甲的名何能总其欠数分限催征现在饬行各属查造外今跪读
　　谕防仰见我
　　皇上至圣至明无微不烛以鱼鳞册乃经界所由定征
　　输所必需恐日乆生谆切
　　训示令【臣】等协力察覈【臣】随遵
　　防传示布政使漆绍文一体钦遵严饬查造【臣】惟有恪
　　遵
　　谕防竭力整刷剔除锢饬行各州县将鱼鳞册备行查造毋致牵混错谬并不许里胥蠧役借端扰累倘有绅衿豪棍抗玩阻挠【臣】不避嫌怨必绳之以法断不敢稍有依违妄干虚誉有负我
　　皇上防励臣工轸恤黎元至意【臣】谨遵
　　防奏明伏乞
　　睿鉴谨
</div>
    <div class="pagination">
<a href="世宗宪皇帝硃批谕旨_page264.html">上一页</a><span>...</span><a href="世宗宪皇帝硃批谕旨_page260.html">260</a><a href="世宗宪皇帝硃批谕旨_page261.html">261</a><a href="世宗宪皇帝硃批谕旨_page262.html">262</a><a href="世宗宪皇帝硃批谕旨_page263.html">263</a><a href="世宗宪皇帝硃批谕旨_page264.html">264</a><span class="current-page">265</span><a href="世宗宪皇帝硃批谕旨_page266.html">266</a><a href="世宗宪皇帝硃批谕旨_page267.html">267</a><a href="世宗宪皇帝硃批谕旨_page268.html">268</a><a href="世宗宪皇帝硃批谕旨_page269.html">269</a><a href="世宗宪皇帝硃批谕旨_page270.html">270</a><span>...</span><a href="世宗宪皇帝硃批谕旨_page266.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
