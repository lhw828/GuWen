<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 78 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 78 页/共 1210 页</h1>
    <div class="content">　　贺先经具疏
　　题报在案今麦徳乐择于十一月十六日自粤起程【臣】照例给与勘合但定例勘合内所填止有二十余人因麦徳乐所赍方物甚多跟随共四五十人【臣】于勘合外另支公费银一千两给为盘费并遣员伴送赴京为此缮折奏
　　闻谨
　　奏
　　此事尔等所办稍欠允协巳差官往迎矣所奏知道了雍正四年十二月十八日广东巡抚【臣】杨文干谨
　　奏为奏
　　闻事窃照粤东今年早收丰熟兼以粤西贩米频来自六月以后米价平减近因粤西买补仓谷禁止商贩转运其东莞等被水各县又赴省城搬籴而米行射利之徒借端昂其价值是以十一月间每米一石卖至一两七钱潮州亦卖至二两以外【臣】思米价骤长小民便难籴买所有奉
　　旨准拨粤西仓谷三十万石大约明嵗三月间方能有
　　谷运到再从前
　　题准将惠州府五万石谷价拨令潮州府买谷存贮亦因价贵未买【臣】思广潮二府均闗紧要酌拨接济不可刻缓除一面移咨粤西抚臣不可遏籴外伏查各府惟髙雷廉为产米之区三府各属现贮仓谷三十余万石彼处米价平贱无庸粜卖且年乆恐致霉朽若暂为拨用发价买补亦属甚易【臣】随酌拨髙州府仓谷七万石雷廉二府各三万石委员押运将八万石贮于广州省城将五万石贮于潮州以备粜济即将广州府仓今春平粜谷价惠州拨解潮州谷价照依时价发交髙雷廉三府令其照数买补还仓【臣】拨运之文甫发米行人等并积粮之家闻之即不敢闭粜市价顿减俟髙州等府之谷运到并粤西仓谷运送前来自当日减一日市价平而小民无艰食之虞矣为此缮折奏
　　闻谨
　　奏
　　虽云因拨运而米价顿减但平粜之举必看地方情形察访本处富戸积蓄及仓廪中存贮之多寡熟筹得当方可举行不可性急轻举止图价平取快一时倘遇紧要之际积贮巳至空虚所闗甚巨设负贩小人軰探知尔意欲求平粜但齐行长价数日即可遂其愿矣以有尽之仓粮何能应无厌之恳求果仓粮有余原系善政何妨转移若不能接续买补慎毋轻动总之尔等大吏必胸存远大长久之谋斟酌轻重缓急之机无过不及适中合宜方不忝封疆重寄至于米价因平粜而减系自然之理亦非竒特之筹策也凡百不可为目下小利髙兴于一时事事当详慎为之
　　同日又
　　奏为秋审缓决人犯密奏请
　　旨以广
　　皇恩事本年十二月初六日【臣】接准部咨奉到
　　皇上钦恤刑狱
　　谕旨【臣】随通行各属现在凛奉遵行以仰副
　　圣心伏惟我
　　皇上天地为心恩被万物而虑囚决狱更复哀矜慎重
　　其防
　　特恩寛宥者不知凡几八月内大沛
　　恩纶将保辜五日外殒命之案何纯恭等一百一十七名从寛追埋释放今年秋审情实人犯又奉
　　特旨停决虽尧之三宥汤之开网无逾于此【臣】仰体圣慈因思秋审案内有缓决人犯一项为数最多论其情罪虽非可矜而亦不至于情实所以一次缓决之后逐年皆拟监候有歴五六年始改可矜者有歴十余年尚未减等者此项人犯在狱日乆懦弱者或因衣食不继或因疾病纒绵歴年乆远遂化狱燐殊觉有负
　　圣主好生之至意至于狡黠者与狱吏禁卒狎习串通鱼肉新犯名曰牢头竟成狱中之蠧并无改悔之心且伊等在监情熟越狱逃监等事亦由此种人犯倡率所致【臣】愚以为除秋审缓决一两次者仍行监禁再行详审外其已经三次缓决者可否槩予减等发边逺为民如此则瘐毙之可免而犯少狱清易于防范并可免越狱逃监之虑矣但此法外施
　　恩出自
　　圣裁非臣子所敢擅请者为此缮折密奏如果可行伏
　　乞
　　皇上睿鉴谨
　　奏
　　此所奏断乎不可身为封疆大吏切勿崇尚妇人之仁犯人中如有不知改悔公然为牢头为狱中之蠧者当题请改其缓决仍从重议则可今日之予以缓决者皆朕姑息之恩令其茍延性命之軰实无有可寛者在内也朕甚不取汝此奏且恐汝务小而遗大寛严不得其宜朕甚忧之大凡应严者既不能严则应寛者亦必不能寛寛严失宜则赏罚颠倒赏罚颠倒则吏治何有凖绳也诚欲积阴功为子孙造福惟有一秉赤衷为国家旌善惩恶当于此求之若枉国法以宥人乃损阴功殃及子孙之心行有何福可造耶总缘中下之材居多识见通达者少率皆不究根本不权轻重被世俗小知小见朦蔽己灵方云造福不知巳种无穷罪业方谓有利不知大害已随及至通盘大错尚不悟已罪之由来反怨
　　上天辜负好心之人殊不知皆其自取也读朕此谕当警省勉为之果能以公忠血诚对越
　　天地神明刑所当刑即决人亦造福之事何况其他勉之勉之
　　同日又
　　奏为遵
　　旨具题再行覆奏事窃【臣】前奏设法积贮并恳将落地
　　税赢余买谷一折奉到
　　硃批【臣】谨钦遵将十府一州之各大路总口查明可通达数州县之适中处所建立仓厫酌定应贮谷石数目并将酌开捐纳欵项各具疏
　　题报外又查广肇两府地势低洼每年受西江水发之患是以民间筑有围基以为捍御从前皆系土基不过为一时之计水势猛急随筑随坍欲图永远坚固必须石工桩埽方能抵御狂澜然工程浩







　　采买运贮【臣】本应先行折奏候奉有
　　批谕然后具疏但捐纳一疏已遵
　　旨同积贮一案
　　题请今围基先借支库项亦拟于捐案弥补是以一并具
　　题至于围基受害之由【臣】巳僃查的确并将髙要等五县围基险冲平易逐一委勘明白及开濬卢包口淤塞旧河修复各围内陂塘闸窦等项详悉具


　　人员协同办理倘防
　　恩允则
　　圣恩浩荡实拯亿万生民于饥溺中矣至捐纳条欵因有围基一项需费是以于捐监之外拟添数条庶可敷用合并声明伏乞
　　睿鉴谨
　　奏
　　览
　　同日又
　　奏为奏
　　闻事本年十二月初九日巳刻忽闻各旗官兵将归徳门城门及街道木栅尽行闗闭持弓挟矢戒严防守人民惊惶罢市旗员禀报将军石礼哈而石礼哈即传八旗官兵各带器械围署防护【臣】飞查缘由因有卖柑人以柑为赌胜负不均致抢夺追赶奔走喧嚷忽讹传南海县监犯越狱一语旗员遂将城门闗闭木栅封锁官兵戒严【臣】即令司道等员往将军衙门问其闭门之故石礼哈云外边纷传越狱所以如此据守堆兵获解二人云越狱之言即系二人所説遂将二人交送到【臣】而石礼哈遂将城门木栅即行复开官兵散去【臣】将二犯发交按察司严讯据供俱系南海县民壮因旗兵忽闗城门伊等有防护监狱之责所以往查不知旗兵为何将伊擒解等语【臣】思将军【臣】石礼哈既巳戒严拏获若不将二人惩处难以完结此事因将二犯枷责示众又令该府遍晓铺戸居民照常安业矣惟是粤东边海之地省城又洋商辐辏之区




　　裨益矣谨
　　奏
　　待伊奏到朕自批谕以训诲之石礼哈虽于此一事颇欠镇静但其人究系好者
　　雍正五年正月初三日广东巡抚【臣】杨文干谨
　　奏为奏
　　闻事上年十二月二十六日申刻忽报番禺县监犯越狱【臣】随遣标下官兵疾驰前往将军标广州镇协标兵丁亦来协拏又署广州府胡恂亲身督率兵丁奋力擒拏查逃出犯人共三十九名当下获回三十四名当场拒捕杀死五名未至三更俱巳全获居民并无扰动除现在查明各犯案由并行按察司确讯逃越实情照例加等问拟具疏
　　题报外合将越狱获回并杀死五犯缘由先行据实奏
　　闻谨
　　奏
　　越狱各犯当即擒获殊属可嘉观此则日前石礼哈之举动又不为孟浪矣
　　雍正五年二月初十日广东巡抚【臣】杨文干谨
　　奏为覆奏事窃【臣】赍折家人回粤【臣】敬谨拆阅内有条奏琼州事宜一折奉有
　　硃批【臣】谨祗领随将折内各项逐一确查并遣人密访
　　情由谨胪列奏
　　闻
　　一原奏称琼州离省窎远每多苛派交府者名曰府平【臣】到任之后即详明督抚尽行革除等语【臣】歴查巻案琼州向有陋规康熙五十八年知府俞存仁曽具文报称革过府平陋规等项至知府岳



　　一原奏称黎粮交纳輙用重秤加倍征收【臣】已经禁革等语查黎人完粮向无加倍之事但黎人不知粮赋科则俱系托人代纳其代纳之人或有多


　　纳
　　一原奏称琼州土地平旷尽可开垦而居民以树






　　一原奏称琼州生黎往往以采取梨木骚扰致使不安其性所宜抚绥驯致等语【臣】查生黎性多犷悍从前采取梨木香片每致骚扰生事【臣】嘱令各属设法化导现据崖州知州程哲等详报招到生黎戸口【臣】已批行确查丁粮各数目俟到日另疏
　　题报外【臣】又饬各属竭力抚绥寛以时日示以恩惠则边海生黎尽可为
　　圣世良民矣为此缮折覆奏伏乞
</div>
    <div class="pagination">
<a href="世宗宪皇帝硃批谕旨_page77.html">上一页</a><span>...</span><a href="世宗宪皇帝硃批谕旨_page73.html">73</a><a href="世宗宪皇帝硃批谕旨_page74.html">74</a><a href="世宗宪皇帝硃批谕旨_page75.html">75</a><a href="世宗宪皇帝硃批谕旨_page76.html">76</a><a href="世宗宪皇帝硃批谕旨_page77.html">77</a><span class="current-page">78</span><a href="世宗宪皇帝硃批谕旨_page79.html">79</a><a href="世宗宪皇帝硃批谕旨_page80.html">80</a><a href="世宗宪皇帝硃批谕旨_page81.html">81</a><a href="世宗宪皇帝硃批谕旨_page82.html">82</a><a href="世宗宪皇帝硃批谕旨_page83.html">83</a><span>...</span><a href="世宗宪皇帝硃批谕旨_page79.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
