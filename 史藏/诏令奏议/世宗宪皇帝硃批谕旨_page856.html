<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 856 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 856 页/共 1210 页</h1>
    <div class="content">　　既受
　　天高地厚之深恩又当年力方壮之岁月及时黾勉尚恐不能报称岂敢退缩偷安昧心妄渎实有愚悃苦衷不得不冒死直陈伏念【臣】自到浙江日思勉尽职守稍图寸效夙夜警惕若不将一切公务认眞实心办理势必茍且塞责
　　国家何贵有此窃位糜禄之臣子既欲尽力任事则非徒承办目下各项案件遂为称职当思培植地方元气作何未雨绸缪整饬通省属员作何寛严竝济务期上有益于
　　国计下有利于民生凡用人理财经画久逺化导积习惩创愚顽稍为
　　皇上分劳宣力方不愧于此心且身为封疆大吏必有经文纬武之才博古通今之识庶能不动声色措置咸宜而【臣】读书日浅不学无术于此数者惭无一能岂敢俨然自居久膺重任再【臣】屡奉
　　圣训安民之道首在察吏浙江财赋重地山海要区人








　　导望其自新不改即防【臣】常于劾官疏内分晰声明从未有司道各府揭出劣员而护庇驳回者俱有案巻可稽实无所用其姑息之处至于人心爱



　　在【臣】愚见窃以躬逢
　　圣世重荷








　　谕旨时颁是以深自警省方得勉强支撑将及二载但粗直之人嫉恶过严既不能改浅露为深藏而才情有所限量实无异防奇谋以此心日劳而政愈











　　天恩何此微【臣】犬马思效之心甚切而蚊负难安之惧
　　弥深也至于【臣】八旬有余之母幸荷
　　圣主洪恩得以相依膝下但老病龙钟仅存残喘【臣】形虽外壮而中气颇虚春秋两犯失血毎早脾泻怔忡不时此等身家之计【臣】皆不敢瞻顾私情暂忘


　　疆【臣】实局蹐不安进退维谷窃忆前岁仰觐




　　万寿之前冒昧恳求进京琐渎
　　圣聪今感恋之忱逾切覆餗之恐益甚寤寐悚惕无地
　　自容伏乞
　　皇上恩鉴下悃准【臣】于新年春月将巡抚诸事竭蹶赶办俟观风整俗使【臣】许容回浙之日交与印务署理其盐政之事可否暂交藩司彭维新或新任臬司到来兼办再为起程赴京
　　陛见竝奏地方一切要务靣请
　　训旨钦遵倘防
　　俞允则仰戴
　　圣主覆载之恩非此身此世所能报答万一也【臣】临奏
　　不胜感切惶悚待
　　命之至谨
　　奏
　　明春不必来京俟巳酉年看
　　同日又
　　奏为彚覆条奏事宜仰祈
　　睿鉴事本年九月二十八日【臣】接到奏折黄匣内防皇上发交员外郎詹锡瓒等四员履歴各折条奏浙省
　　事宜俱经钦奉
　　御批令【臣】分别详悉议奏酌行【臣】钦遵随将所奏事件
　　逐一详察分别四条彚折覆
　　奏
　　一员外郎詹锡瓒履歴条奏折一件钦奉
　　硃批朕靣加询问据云所见甚确可详悉查议具奏钦此伏查棚民一项詹锡瓒所指其中窦情形【臣】细加详看不但伊原系开化县人本地现有棚民所言俱系确实即【臣】从前未经到浙及莅任以后留心察访棚民奸良不齐去来不定所垦蔴山数年之后地力易尽又复翻垦新土损伤塜墓且性情粗顽倚众争鬭动辄逞凶若遇歉収之年窃盗为匪等【臣】知之巳熟与詹锡瓒所奏无异但其指称防范之法在浙省不过查验批照注册収垦不许业主租与新地尚属易行若所称令江西福建本处地方官取里邻宗族保结给与印批方许出境之处则彼地实有势不能行者夫棚民淳顽不等原非尽为匪而来也皆福建江西贫民因本地人多田少不能养活故相率就食于外方歴今三十余年其中有先携眷而来者有种地获利搬取家眷同居者又有住居年久置买田地并与本地民间结聫婚姻者此等皆不回籍惟内有无室家之辈年终回去留下数人守棚次年复来其出门时或携带些须干粮徒步防涉而至未肯轻用盘费若责其俱赴本县呈明取结领批则有守候之艰衙门纸笔之需伊等无知愚氓断不能遵行当必私自出境而彼处地方官亦岂能于各境上尽为拦截执行路之人而问其所往则此法虽设


　　性而廹于饥寒大则聚而抢夺小则羣行偷窃是又激而成之矣至于止给熟地不给新地皆系部议所定目今现在遵行者【臣】愚以为此等棚民其来巳久其聚巳多一旦更张必生事端况伊等之中尚知务实力作渐有温饱非尽游手奸徒率土王民何分疆界现今以棚民之奸良责成于招佃之垦户取结造册编查保甲严禁不许再租新地数年以来亦皆安静无事似应将此一事上下留心饬令各知府营员督率各县汛实力稽察抚辑得宜不使吏役借端科敛因时调度稍有犯法即



　　圣鉴
　　一改补训导项景倩履歴条奏折一件钦奉
　　硃批此奏似属不谬汝其查明如果可行具疏题覆钦此【臣】查项景倩所奏二条一称瑞安县钱粮歴年积欠册籍混淆若得通县逐畆清丈则欺隐无逃而赔累可免等语伏查浙江通省田地于康熙四年奉文清丈塡造鱼鳞图册归户办粮直至康熙九年完竣自十三年耿逆煽乱土众窃发浙东数郡多遭兵燹鳞册遂有燬失粮额因此混淆而数郡中又惟台温处三府为尤甚其中移坵换段垦多报少飞洒诡寄以熟作荒等为条奏之所未及者尚多即杭嘉湖绍等属县内鳞册虽存而蠧吏里书瞒官作花户无的名实征无底册防混错杂者亦复不少曽经【臣】通饬清查据天台仙居青田寿昌等县俱以清丈具详八月三十日瑞安县知县何诗亦曽具禀到【臣】縁丈量一事关于通县民生休戚行之不得其法徒见滋扰是以【臣】巳于本年三月间先行设立顺庄滚催之法令通省各县照依保甲烟户册内人户查其所有田地粮额归入本户的名造册于各里就近用滚单传催限以年终完竣并着杭嘉湖道徐鼎遵照办理此册一定则田地户名巳有根据因而查丈诡寄侵隐不难清厘现在巳有寿昌等县剔除清楚归正粮额民皆称便其余各县若官有才干行之颇好亦有才平事繁之处令知府不时稽察容【臣】催造完日查明粮额不清如瑞安等县彚疏具
　　题并遴委干员分督查丈以副
　　皇上轸恤民瘼之至意一称沿海可施耕种之地不止玉环一隅今闻玉环山巳经具报此外请令据实开报等语查温台海边之玉环山经【臣】防同督提二臣
　　奏明于今年春月委员清查召垦凡玉环地方并附近玉环之楚门老岸及磐石蒲岐大荆三盘黄大岙等各处查出可垦田地共十万余亩现在详议分设文武营制并经理地方事宜另疏防
　　题至于孤悬海洋各岛屿俱经委员遍行查勘或地方窄小垦辟无多不足供设汛分兵之经费或相离遥逺防范难周恐徒起奸匪接济之隐患如南田大佛头等处不敢轻为议垦其但有可行者断不肯因循遗漏总期斟酌妥便再加核实渐次兴举务使
　　国课充裕海疆严毖庶于地方实有裨益理合据实奏覆伏祈
　　圣鉴
　　一改补训导朱琪履歴条奏折一件钦奉
　　硃批审察所奏若有可取酌量施行钦此【臣】查浙西杭嘉湖三府俱系水乡河道支流四通八达所谓港浜者有大小长短之别实则支河之分流而水道之小径也其间有原来地势如此者有从前乡民将低处之泥逐渐刨挖堆于高处种植桑麻而洼地日久成河者数其土名一县之中何止千百余处内中尚有石坝土围不等若欲官为开濬则竭一县之钱粮不足供半县之用然皆乡民行舟之所必经灌溉之所必用若有淤浅则不待催督本村居民自能合力疏濬除官塘大河俱系查丈估计出给工资雇夫开濬外其乡僻港浜于农隙时【臣】行令各州县及分管巡查地方之佐贰水利杂职等官着落圩长乡保各村劝谕催督使之及时挑濬量力而行止将坐落处所及兴工完竣日期报县查考民亦称便若如朱琪所奏传集业户照田出工即有压派之扰且所称圩长造册报县亲诣勘验申详督抚委员覆勘彚册咨题等语查一境之内港浜盈千州县事繁岂尽能亲到胥役因縁为奸则造册供应小民之费不赀而咨题之册汗牛充栋驿递亦将不胜其扰矣至于海塘帮筑修砌因近塘沙土浮松难御潮汐方且出给夫价于近地挑取坚土应用若得各处港浜之泥筑塘岂不更善然欲责其尽行载往海塘实属难行无论各处港浜多与海塘隔逺数十里数百里不等且有不通水路者固难责其逺运即数里之近而




　　一改补训导赵景循履歴条奏折一件钦奉
　　硃批此事虽属不甚紧要亦与地方有关一并酌议具奏钦此【臣】查孝丰一县地属山陬其西北与江南之宁国县广德州东南与本省之临安于潜余杭等县聫界而天目山则东西南三靣山谷深邃居民畸零防处其间者十有余图向设巡检一员弓兵十五名专司巡缉亦因山径丛杂隘口险要所以防宵小而靖地方也目前太平无事巡检一官似属无足重轻此赵景循所以有请裁巡检归并县丞之奏但浙江公事繁多觧饷办差络绎不絶非但县丞不能常在本任即巡检亦时有差委似此界连两省之山县百余里空虚无官于知县典史外不可少佐杂之员以僃缓急况现经【臣】
　　题明将各县佐贰杂职等官分派地方巡缉盗贼盐徒各有责成则此巡检一员亦非竟无职任虚糜廪禄可比似应毋庸裁并留以防范地方理合斟酌


　　斟酌详察据实敷陈所有钦奉
　　颁发履歴折四件一并恭缴谨
　　奏
</div>
    <div class="pagination">
<a href="世宗宪皇帝硃批谕旨_page855.html">上一页</a><span>...</span><a href="世宗宪皇帝硃批谕旨_page851.html">851</a><a href="世宗宪皇帝硃批谕旨_page852.html">852</a><a href="世宗宪皇帝硃批谕旨_page853.html">853</a><a href="世宗宪皇帝硃批谕旨_page854.html">854</a><a href="世宗宪皇帝硃批谕旨_page855.html">855</a><span class="current-page">856</span><a href="世宗宪皇帝硃批谕旨_page857.html">857</a><a href="世宗宪皇帝硃批谕旨_page858.html">858</a><a href="世宗宪皇帝硃批谕旨_page859.html">859</a><a href="世宗宪皇帝硃批谕旨_page860.html">860</a><a href="世宗宪皇帝硃批谕旨_page861.html">861</a><span>...</span><a href="世宗宪皇帝硃批谕旨_page857.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
