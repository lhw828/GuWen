<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 717 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 717 页/共 1210 页</h1>
    <div class="content">　　闻伏乞
　　睿鍳谨
　　奏
　　据奏左翼总兵李维扬才难胜任已有旨矣
　　雍正八年十月二十一日广东提督【臣】王绍绪谨
　　奏为微【臣】恋
　　主情切恭请
　　陛见伏乞
　　恩准以抒下悃事窃【臣】仰荷
　　皇上特恩由狼山总兵于雍正四年二月初一日陛见即防
　　恩旨特授广东提督自到广任事以来勉竭驽骀时深
　　蚊负之惧幸防
　　训谕屡颁至谆至切不啻家人父子【臣】毎跪读感激涕零益加黾勉但【臣】质本庸愚愆尤丛积扪心自问殊切惭惶谨于雍正七年十一月内恭疏
　　题请
　　陛见未防
　　恩准兹又仰奉
　　恩纶调【臣】江南提督
　　圣主殊恩有加无己微【臣】瞻望
　　阙廷弥深孺慕伏乞
　　皇上念【臣】依恋下情准【臣】广东交代后起行顺由江西
　　兼程入京拜飏
　　殿陛恭请
　　圣安敬聆
　　训旨随即兼程赴任计往返路途止多二十余日庶犬马下忱得以稍慰而江南诸务亦得有所遵循矣伏
　　睿鍳敕示遵行谨
　　奏
　　不必来京且赴新任观汝光景恐未能胜斯任也勉之
　　同日又
　　奏为奏
　　闻事窃惟各标营伍钦奉
　　上谕发帑生息赏给兵丁吉凶需用又奉
　　恩旨俟营运利息丰裕再行给与钦此钦遵随据【臣】标中军朱钿详称藩库领回银一万八千两借给殷商汪赞眀等照贸易行规纹银九七扣库平九八兑毎两每月二分行息按月缴収其本银十个月一缴再聴酌借移查盐法道据覆各商殷实请为借给随经借给去后【臣】具
　　题咨部在案兹自雍正七年九月起至八年八月止十一个月共収得利银三千九百六十两又两次出借扣存平色银一千八百两及将前项収存利息平扣复陆续借出又存平色银三百二十一两零収得息银四百五十二两零前后总共収得利息及平色银六千五百三十两零若至年底共应得利银八千三百两零又经【臣】具折奏
　　闻兹据该中军禀称查所得息银六千五百余两内除陆续借出五千二百两转为生利外尚余息银一千三百两有零又现収九十两个月利银共计二千二百余两间贮在库今拟于附近石泷汛开设典铺一座三分行息不仅
　　皇仁恵济于营兵民间亦可得通缓急等情到【臣臣】随准其开设外至赏给兵丁吉凶需用【臣】经拟定赏格具折请
　　旨如荷
　　恩谕即令赏给计【臣】标毎月可収商利银四百六十余两月収月赏约有余剩亦陆续发给典铺作本至各商内如有缴还原本者亦即发给典中为本是兵赏不匮且能永久源源生息矣事关
　　国帑【臣】今调任江南现交代起行所有开设典铺情由除造册咨部外理合具折
　　奏眀伏乞
　　皇上睿鍳谨
　　奏
　　观所经营处总属不甚妥协张溥代汝接续办理归于是当耳
　　雍正九年六月十六日江南提督【臣】王绍绪谨
　　奏为敬陈裁马益兵末议以収标营实用事窃惟兵制之设贵乎因地制宜西北平原旷野驰骋冲突利在马兵东南山水交错登渉进攻宜于歩卒江苏地方外近海洋内连湖淀因地制冝似应多设歩战兵以资防遣提标有援应通省之责【臣】前任广东时所设兵制现系马一战七守二今江南兵制系马二战一守七设马战兵八百零二名歩战兵四百九十五名守兵二千五百八十六名共设马歩战守兵三千八百八十三名内守兵数多战兵实少且松城滨海地气潮湿水草瘠薄马匹易生癀证实难餧养歴年倒毙每浮于一百八十四匹之定额况系四面水区多马亦属无用【臣】敬陈管见请将所设马战兵八百零二名止留马战兵四百名减去战马四百零二匹该兵改食歩战粮所余加饷草干共银六千六百一十三两零每守兵嵗加饷银五两六钱五分零可改为战兵一千一百六十八名共得马歩战兵二千四百六十五名尚存守兵一千四百一十八名仍符原额亦止成马一战五守四之营制是减无用之马以益有用之兵一改移间额饷未増而兵自强盛实有益于防御但裁马四百余匹一时骤难更张似应陆续改除如马匹倒毙者停其购补该兵即改为歩战兵遇有事故者即将马战兵缺改为歩战名粮于守兵内拔补其陆续裁出之马即分补通省各营倒毙之额而所裁马价亦得归还藩库矣再查松江城守一营现在马歩战守兵制与【臣】标相类事同一体请亦照此改设以収实用均祈
　　皇上饬议施行谨
　　奏
　　所陈裁马益兵之议与尹继善李卫商酌防疏具奏
　　同日又
　　奏为恭缴
　　硃批并谢
　　圣训事窃【臣】前于广东提督任内恭具奏事各折奉有皇上硃批到【臣】一一开读伏念【臣】质本庸愚屡沐天恩饬训得有遵循感激无地惟江南为财赋重地水陆交错【臣】才识短浅膺兹重寄时切不能胜任之惧幸荷
　　皇上训勉谆切【臣】自顾何人得沐
　　隆恩造就至于此极惟有益竭犬马之力办理地方营伍缉私弭盗整躬率属文武和衷以期仰副
　　皇上训勉至意并报
　　髙厚之恩于万一耳所有奉到
　　硃批理合一并恭缴具折奏
　　谢伏乞
　　皇上睿鍳谨
　　奏
　　闻尔在粤将蓄积寄顿省城被火焚燬所余囊槖尚用人夫七百余名扛擡过岭于离任起程时属员之所餽送概行収受云云果若是王绍绪扪心自问安乎否耶此任设仍不检点専务巧取密藏恐终无济也恩不可负当极加省察戒慎为要






　　硃批谕旨卷一百二十九
　　钦定四库全书
　　硃批谕防巻一百三十
　　硃批陈天培奏折
　　雍正二年六月初一日江南崇明水师总兵官【臣】陈天培谨
　　奏为
　　圣治弥隆海疆宁谧事窃【臣】于二月初一日带领官兵驾船出洋巡哨五月以来风恬浪静盗息民安商渔船只往返游行毫无阻碍【臣】身任封疆覩此升平之象不胜踊跃欢忭为此缮折奏
　　闻谨
　　奏
　　知道了勉力做好官以副朕委任之意
　　雍正二年七月二十二日江南崇明水师总兵官【臣】陈天培谨
　　奏为海潮泛溢田地被淹事窃查七月十八日夜天降大雨陡起飓风海潮涌溢崇明阖邑田地尽被水淹海边居民房舍多被漂没内地屋宇幸保无虞其风势至二十日稍缓潮水渐退崇明城内水深四五尺不等【臣】督令文武属员昼夜防护仰赖



　　弼纳署抚【臣】何天培聼候委员查勘设法赈济外所有被灾情形理合缮折奏
　　闻谨
　　奏
　　所奏巳悉据督臣查弼纳奏到已有防矣
　　雍正三年六月初一日江南崇明水师总兵官【臣】陈天培谨
　　奏为恭谢
　　天恩事窃【臣】赍折千总捧回
　　钦赐福字到崇【臣】郊迎至署恭设香案望
　　阙叩头谢
　　恩只领讫伏念【臣】身任封疆寸长未效荷防
　　天贶频加
　　宸章宠锡循分思省弥切惭惶惟有矢竭驽骀益励职
　　守以仰报
　　髙深于万一耳为此缮折恭谢
　　天恩谨
　　奏
　　知道了尔之整饬营伍实心尽职处朕皆悉知惟操守一节舆论不一其加勉毋忽
　　雍正四年六月初二日江南崇明水师总兵官【臣】陈天培谨
　　奏为奏
</div>
    <div class="pagination">
<a href="世宗宪皇帝硃批谕旨_page716.html">上一页</a><span>...</span><a href="世宗宪皇帝硃批谕旨_page712.html">712</a><a href="世宗宪皇帝硃批谕旨_page713.html">713</a><a href="世宗宪皇帝硃批谕旨_page714.html">714</a><a href="世宗宪皇帝硃批谕旨_page715.html">715</a><a href="世宗宪皇帝硃批谕旨_page716.html">716</a><span class="current-page">717</span><a href="世宗宪皇帝硃批谕旨_page718.html">718</a><a href="世宗宪皇帝硃批谕旨_page719.html">719</a><a href="世宗宪皇帝硃批谕旨_page720.html">720</a><a href="世宗宪皇帝硃批谕旨_page721.html">721</a><a href="世宗宪皇帝硃批谕旨_page722.html">722</a><span>...</span><a href="世宗宪皇帝硃批谕旨_page718.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
