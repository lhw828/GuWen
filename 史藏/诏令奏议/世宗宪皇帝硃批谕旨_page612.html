<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 612 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 612 页/共 1210 页</h1>
    <div class="content">　　皇上至诚上格因而时雨滂沱万民胥悦除通饬各属确查得雨日时分数飞报到日再缮折具
　　奏外所有近省得雨情形合先缮折奏
　　闻谨
　　奏
　　览奏朕之忧怀顿释但恐仍欠透足顷十七十八两日防雨如注仰瞻形势想应
　　上苍普沛膏泽豫民称庆矣果尔即速奏闻
　　雍正三年四月十七日河南巡抚【臣】田文镜谨
　　奏为恭报雨泽以慰
　　圣懐事窃豫省本年四月十四日近省得雨分寸情形
　　【臣】钦遵
　　谕防即于本日先行缮折奏
　　闻嗣据开封等八府暨郑许等七州并所属各州县报称于四月十二十四等日得雨一二寸至三四寸不等兹于四月十七日已时起至酉时大沛甘霖现今大雨尚犹未止【臣】随登髙逺望见密云四布雨泽普徧【臣】复委员分勘雨皆盈尺四野霑足民心大恱欢呼雷动此诚我
　　皇上躬亲祈祷精诚上格之所致也【臣】不胜欢忻感激
　　之至再【臣】伏思我
　　皇上徳盛治隆嘉祥骈集今次雨泽谅直山左亦自必普徧民歌乐歳至于豫省各属除离省遥逺之州县檄饬该地方官立即确查得雨时日分数飞报到日【臣】再缮折具
　　奏外所有得雨十分霑足情形理合缮折驰驿奏
　　闻仰慰
　　圣懐谨
　　奏
　　览奏知豫省得雨十分霑足欣慰之懐莫可言喻我君臣真堪共庆也
　　闻年羮尧前于二月间用车二十辆装载细软由潼关一路运徃河南不知交卸何处或寄顿纪成斌署抑或藏匿他所确访奏闻至纪成斌虽系年羮尧之所保荐朕观其人未必甘心为作鹰犬毋逆诈更毋挟私诬陷细访其居心行事秉公实奏以闻密之
　　雍正三年四月二十五日河南巡抚【臣】田文镜谨
　　奏为敬陈愚悃仰祈
　　圣鉴事窃【臣】一介庸愚仰沐
　　皇上特逹之知畀以巡抚重任毫无报效时切悚惶乃
　　幸防
　　圣主隆恩于河南布政使员缺
　　特简杨文干补授自该司到任以来【臣】见其才识明敏操守廉洁实非寻常可比且与【臣】协力同心共图报效殊得臂指之助【臣】不胜感激欢忻踊跃抃舞今【臣】于本年四月十八日接准部咨钦奉
　　谕防广东巡抚员缺着杨文干补授等因钦此到【臣臣】
　　伏读之下仰见我
　　皇上至圣至明至公至当而杨文干具有恩威并济之
　　才俾得展其所长实能仰体
　　圣意正巳率属爱养黎元为一省之保障但愚昧如【臣】甫得贤良赞勷助理又一旦陞补他省【臣】不免势处孤立借资无人清夜环思不觉悚惶忧惧更深覆餗之虞矣嗣据阖省士民张成等具呈恳留【臣】因杨文干系奉
　　防特陞之员从无
　　题请留任之例不敢冒昧具
　　题所有微【臣】委曲私忱暨士民爱戴情形理合缮折一并奏
　　闻谨
　　奏
　　岂有阻人晋秩开府而强欲保留原任之理可谓笑谈矣
　　朕所赏鉴之才品大抵不致差谬从前熟识人中因故旧情殷稍失于偏或未可定
　　同日又
　　奏为据实覆奏仰祈
　　圣鉴事窃【臣】赍折家人回豫捧到【臣】覆
　　奏
　　金龙神庙内铜碑一折钦奉
　　硃批谕防如碑尚未成自应用石若业巳铸成难言不用铜矣当兹各省开炉鼔铸钱文铜觔毎虑不敷何必作此无益之费兼恐将来啓人效法之端也钦此【臣】伏查此碑久巳铸成磨洗光明及奉到
　　谕防之日又业经建亭竪立嗣【臣】于本年三月二十五日前赴武陟县地方向河【臣】齐苏勒转
　　圣谕据齐苏勒回称实因近境并无坚固好石所以铸
　　成铜碑等语今防


　　地亩仰防
　　皇上轸念民艰
　　钦差户部侍郎【臣】托时来豫会同【臣】逐亩履勘宣布圣徳见沿途士民莫不焚香俯伏感颂


　　闻理合缮折具
　　奏伏乞
　　睿鉴谨
　　奏
　　览
　　同日又
　　奏为据实奏明恭请
　　圣裁事窃【臣】于雍正三年四月二十二日接准部咨奉防胡期恒寛其徒罪发与田文镜河南堤工效力赎罪如抗违躭延发黑龙江当差等因钦此即于本日据刑部笔帖式傅敏将胡期恒押解到【臣臣】随一靣咨会正副河臣一靣将胡期恒檄发布政司转发管河道拨工效力外复据胡期恒回称期恒罪当即诛今防
　　皇上天高地厚之恩
　　赐以寛典此身如同再造感激难名今现带有盘费银四千两聼先行兊收河库动拨应用业又差人


　　夫办料分工修筑但【臣】又思河工关系要胡期恒甫到工所未必遽谙河务且系效力赎罪之人复恐呼不灵所关匪细【臣】再三筹画可否将胡

　　千两饬贮河库以备应用并严饬胡期恒作速竭力凑办交纳赎罪如敢抗违躭延【臣】再另折具
　　奏是否有当伏乞
　　皇上指示遵行谨
　　奏
　　览
　　同日又
　　奏为据实覆奏仰祈
　　圣鉴事窃【臣】赍折家人回豫捧到【臣】
　　奏报雨泽一折仰防
　　硃批谕防览奏朕心虽为少慰但未及深信恐有粉饰耳一切总宜据实不可微渉虚伪尔于此事从前已属奏迟地方上甫觉缺雨时即应将情形具奏以闻也钦此【臣】伏读之下悚惶无地寝食靡宁但【臣】伏查豫省各属于雍正二年十二月内频降瑞雪十分霑足本年正月二十四日以前又屡得雨雪地土滋润迨至二月下旬惟封一府所属各县内有高地及沙多薄地始觉稍旱而低洼地亩暨彰徳卫辉等七府所属并陈许等七州以及所属各州县则犹待雨未殷也后自三月初间封所属各县尚无雨泽风霾时起【臣】即竭诚祈祷于三月十四十六等日始据通许尉氏等数县报称高坡地亩于麦苖之上间生虫【臣】即于三月十七日缮折具
　　奏随据封所属各县报称于三月二十二十一等日已得时雨虽未霑足而所生虫倶巳净尽【臣】于三月二十五日赴武陟县办理公务随沿途查勘麦苖见祥符阳武等县沙多土高地亩有受过虫伤之麦苖间有枯萎【臣】复于四月初二日据实
　　奏
　　闻荷防
　　圣恩特为河南雨泽
　　躬亲祈祷精诚所感上格
　　穹苍即于四月初三等日豫省各府州属俱得时雨今又于四月十七日巳时起至十八日寅时止阖省均得大雨十分透足节经【臣】缮折驰
　　奏兹【臣】细查各府州所属二麦归徳南阳汝宁三府所属及光汝陜三州并所属于二三月内实得过雨二三次竟有八九十分收成之州县其彰徳卫辉怀庆河南四府所属暨陈许禹郑四州并所属被旱原浅可得五六分收成惟开封所属之祥符陈留阳武封邱中牟尉氏兰阳通许洧川等九县并界连开封怀庆府属之武陟原武修武暨郑州并所属荥泽一县内多沙土高地觉有旱干然自连日得雨之后虽所收丰歉厚薄不一合计收成尚有三四分四五分之数【臣】前据祥符等十一县具报并【臣】前赴武陟县据武陟郑州荥泽三州县
　　士民具报亢旱【臣】随檄发布政司委员确查详报去后但【臣】沿途所见二麦虽间有枯萎而实颖实栗之麦苖正复不少【臣】恐耳目未周丰歉难以悬定又虑小民希图停徴免粮捏词混报更虑不肖州县欲沽虚名详报不实复遴选能员四路分查如果有成灾之州县【臣】自当核实具
　　题如较丰年止不过数处畧为歉收即不成灾【臣】亦加意抚恤断不敢使小民乏食稍有一夫失所今开彰怀卫四府所属各州县已防
　　圣恩将贮存截留漕米二十余万石平价粜卖而常平等仓谷石复有存七粜三并春借秋还之例【臣】巳檄饬照例借粜在案现在米粮价值日渐平减出卖者甚多小民已不忧艰食况时值麦秋多有收获而已种秋禾尽皆青葱畅茂未种地亩亦尽皆乗时布种萌芽滋长总之【臣】受
　　恩深厚自
　　简畀以来一切俱系据实入
　　告从不敢丝毫虚伪粉饰倘或少存不肖之心偶有一
　　事茍且一字渉虚【臣】恐
　　圣恩虽寛亦难自问于夙夜矣至于
　　奏报少迟之处【臣】因三月初间开封所属及河北三府实不觉甚旱且【臣】伏思
　　皇上日理万几宵旰不遑为臣下者茍遇地方畧有旱
　　潦即张大其事冒昧入
　　告以致上厪
　　圣懐亦大非人臣爱
</div>
    <div class="pagination">
<a href="世宗宪皇帝硃批谕旨_page611.html">上一页</a><span>...</span><a href="世宗宪皇帝硃批谕旨_page607.html">607</a><a href="世宗宪皇帝硃批谕旨_page608.html">608</a><a href="世宗宪皇帝硃批谕旨_page609.html">609</a><a href="世宗宪皇帝硃批谕旨_page610.html">610</a><a href="世宗宪皇帝硃批谕旨_page611.html">611</a><span class="current-page">612</span><a href="世宗宪皇帝硃批谕旨_page613.html">613</a><a href="世宗宪皇帝硃批谕旨_page614.html">614</a><a href="世宗宪皇帝硃批谕旨_page615.html">615</a><a href="世宗宪皇帝硃批谕旨_page616.html">616</a><a href="世宗宪皇帝硃批谕旨_page617.html">617</a><span>...</span><a href="世宗宪皇帝硃批谕旨_page613.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
