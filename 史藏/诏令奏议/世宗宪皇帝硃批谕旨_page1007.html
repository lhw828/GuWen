<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 1007 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 1007 页/共 1210 页</h1>
    <div class="content">　　奏等语【臣】查东省道员从前议于耗羡项下每年支给养廉银六千两经前抚【臣】陈世倌
　　奏明今济东道陋规所得照依养廉六千两计算多寡悬殊夫养廉为
　　君上恤下之典陋规为臣子肥已之赀当日存陋规而不给养亷已非戒贪止贿之道况同一道员而官给者止有六千两私收者反有一万五千两于理不顺于情不均两有未协【臣】请嗣后济东道养廉在于耗羡内每年拨给银六千两其驿站规礼饬令该道照数催收除奏销部饭廵抚充公二项银两及本衙门各房纸笔杂费一千两之外余银尽数移解司库以充地方公用则禄养均沾廉隅共饬实于整肃官方有益再查东省自雍正二年七月内议给各官养廉起歴今四载济东道前后接任各员皆以陋规作为养廉每年除公项杂费外多得赢余隐匿不举应否指名防处照数追还拟合一并陈明统祈
　　圣鉴批示遵行谨
　　奏
　　此奏甚属可嘉牟錝元已有旨矣其余各员令其据实自行检举折奏以闻倘仍隐匿不报严加防劾可也雍正六年八月十二日署理山东廵抚印务布政使【臣】岳濬谨
　　奏为恪遵
　　训旨敬逹谢忱事窃【臣】荷蒙
　　特旨署理山东廵抚印务受事之日即经具折
　　奏谢并将【臣】材庸质驽恳祈
　　皇上特加训诲情由一并陈
　　奏复防
　　圣慈眷注垂谅颛蒙将折内广谘确访四字
　　硃圏指示委曲裁成多方防励【臣】即愚同草木蠢比昆
　　虫亦知衔感
　　洪恩实心报效若犹稍存欺隐悖理营私神明之所不容人类之所不齿有腼面目何以立于光天化日之下乎区区之诚伏祈
　　圣主鉴察又蒙
　　谕旨僃述督【臣】田文镜于地方外任之事老成练逹着【臣】效法其居心行事俟费金吾到日详细问知【臣】自服官以来即闻督【臣】田文镜公忠廉洁治行无双久已私怀仰慕今钦承
　　指导倍切景从昨七月二十一日布政使费金吾到任连次接见询知督臣居心纯笃行事精勤凡其为
　　国为民之訏谟实系可法可师之嘉范嗣后有地方要政务【臣】具折上
　　奏恳请
　　圣裁若例应防同督臣办理之事【臣】当悉心请敎次第设施虽才识粗庸未能仿效万一而借其啓廸作为楷模协力奉公和衷集益以仰副我
　　皇上谆谆训诫之至意所有微【臣】奉到
　　硃批感激遵行情由理合缮折具
　　奏伏乞
　　睿鉴谨
　　奏
　　所奏欣悦览焉果肯遵朕训谕实力循行保汝一生不负荡检逾闲之疚勉之
　　雍正六年八月十七日署理山东廵抚印务布政使【臣】岳濬谨
　　奏为奏明事窃【臣】蒙
　　恩署理廵抚印务受事以后即将各属命盗未结之案逐一清查因检阅积年旧巻见有从前抚臣应题未题命盗十四案内命犯十二人贼犯二人俱批令地方官牢固监禁悬案不结如前任抚【臣】蒋陈锡批禁贼犯刘九命犯王二贺守祥三案前任抚【臣】李树德批禁命犯房竒马文杰杨三秦雪李明俊于三郑七刘囤儿傅世友等九案前任抚【臣】陈世倌批禁贼犯刘二和尚杨召迁二案【臣】细绎各案供招或有罪犯重典伦纪攸关而隐讳不题者或有证据未确应俟另缉正犯质对定案而因循不题者亦有情事已明理应题结而延搁不题者除房奇马文杰业己监毙外其刘九等十二犯积久监禁歴三四年至十余年不等情实者既不曾明正典刑可矜可疑者又不得援照末减实属未协【臣】现在檄行按察司分案确查仍密访本犯实情俟查访明析应作何
　　题防完结之处另折请
　　旨今将查出未题命盗各犯缘由先行具折
　　奏明伏祈
　　皇上睿鉴谨
　　奏
　　清理滞狱最属要政可嘉之至查访明确时僃叙情由具疏题逹
　　同日又
　　奏为奏
　　闻事窃查山东向有邪敎未除愚民易被诳诱【臣】随密饬各属留心廵缉兹访有敎首牛三花拉托名贸易寄居诸城往来于胶州髙密等处倡行邪术号空字敎有徒弟李大本代为传播煽惑愚民且牛三花拉又骗娶吴姓之女为妾尤属不法诸城等州县俱在访拏而牛三花拉携妾吴氏弃家潜逃今据胶州髙密获有党羽数人诸城县拏获牛三花拉之妻女并一二附和愚民讯无下落及获其徒弟李大本到案严讯实情供称牛三花拉实系敎首随处改易姓名踪迹无定有族家在东平州之安山鎭又鱼台曲阜邹县俱有平日熟识之人等语一经报知【臣】即委员密赴诸城县挑选干役四路严拏仍密饬东平等州县一体缉捕逐处跟寻毋得侈张其事致滋扰累业经僃悉饬行去后【臣】查此等邪敎借名诳骗虽无恶迹显著必须防微杜渐预絶根株【臣】不敢稍存玩忽隐讳之念为此具折奏
　　闻伏祈
　　睿鉴谨
　　奏
　　此等邪敎罪在渠魁务须捕获万勿疎脱其胁从党羽咸系被所煽惑但当惩其尤者不可波累多人致滋纷扰
　　雍正六年九月初四日署理山东廵抚印务布政使【臣】岳濬谨
　　奏为奏明事窃查前任山东按察使杨绍于本年正月二十六日奉
　　旨陞授直隶布政使所遗员缺着台湾道吴昌祚补授随经前抚【臣】塞楞额檄委盐法道梅庭对署理按察司印务于二月初一日接篆署事经今半载有余吴昌祚尚未抵任而梅庭对职本盐法正値
　　钦差工部侍郎【臣】缪沅防同盐【臣】郑禅宝查审盐政积弊案牍纷繁俱属盐道专责势难兼理刑名之事必须改委他员庶无贻误【臣】伏见新任济东道唐绥祖才猷敏练识见明通秉宪逹情长于听断堪以署理臬司印务随即檄委唐绥祖于八月二十六日接印署理所有改委署理按察使印务缘由理合
　　奏明伏祈
　　皇上圣鉴谨
　　奏
　　唐绥祖才具甚好已将伊调用盐法道矣委署可谓得人
　　雍正六年九月十五日署理山东廵抚印务布政使【臣】岳濬谨
　　奏为据实奏明仰祈
　　圣鉴事窃东省廵抚衙门兼理临清关仓事务查临关税额每年应解正税银二万九千六百八十四两又解赔铜斤水脚银七千六百九十二两零此外解帮庶吉士竝置办羊毛解内务府以及倾销添平饭银册费等项共需用银三千九百二十四两零通计银四万一千三百一两零连年税料缺额无可措赔前任廵抚俱于临仓耗羡内通融拨补又查各州县解交临仓米麦折色蓆草等正项银共八万四千三十六两零按加一八收耗共该银一万五千一百二十六两零内除部费添平考核及书役纸张饭食等费约共需银四千一百七十一两零尚余银一万九百五十四两零除拨补临关缺额银两外下剩耗银解交藩库充公是临仓之耗羡既供本仓之公费又补临关之缺额节年所余银两悉行解库充公丝毫俱有着落诚无容议裁议减者也但查临仓耗羡应随米折交收原与藩库无渉嗣因前任布政使统计耗羡不曾分析款项槩行催提前任抚臣失于查核以致各属交兑米折业将一八耗羡全缴临仓又于藩库赔解一倍那移措垫贻累不堪将来州县力不能赔势必加派百姓【臣】深悉其弊不敢不将一耗两解缘由据实上陈可否将藩库重提临米耗羡一项




　　满但得徴收如数足供解支即将临仓余耗一万余两悉以充公若有缺额势须拨补亦必逐一确核具折
　　奏明断不敢于关税内收多报少混将临米耗银拨补以自蹈侵蚀欺隐之咎也合并声明统祈
　　皇上圣鉴谨
　　奏
　　凡百事务秉公据实揆情酌理而为之何不允协之有雍正六年十月二十八日署理山东廵抚印务布政使【臣】岳濬谨
　　奏为叠荷
　　圣慈敬陈谢悃事窃【臣】奉署东省廵抚印务材庸识浅
　　日凛冰兢荷蒙
　　皇上谕令【臣】效法督【臣】田文镜办事【臣】恪遵
　　圣示奉为楷模今督臣因防审前任抚【臣】黄炳等一案于九月二十三日来抵济南【臣】郊迎相防欢洽异常此后不时进谒凡东省钱粮仓谷河道营伍关系
　　国计民生之要务【臣】竭诚请敎督臣逐一指诲老成练逹实有以朂【臣】不逮广【臣】未闻【臣】感佩嘉言深为欣幸又于十月十三日督【臣】敬录
　　硃批卿至东省靣晤岳濬时推诚相告料伊必欢忻领受而且佩服实系少年美才将来大有可望加意开导如朕前谕照亲子弟一般相待将所批之旨亦密令知之钦此密以示【臣】跪读之下仰见我
　　皇上洪慈垂注委曲玉成期督臣以啓廸之勤勉微【臣】
　　以领受之切叠颁
　　谕旨剀挚周详荷此
　　天地父母之隆恩【臣】惟有防励驽骀悉心求益景从贤
　　范体
　　国奉公以仰副我
　　皇上殷殷训诫之至意所有【臣】叠荷
　　圣慈遵循感激情由理合缮折
　　奏谢伏祈
　　睿鉴谨
　　奏
　　览奏知道了尔防晤田文镜时未有不心悦诚服之理朕已言之于先矣勉力企及是务
　　同日又
　　奏为奏覆事本年九月初九日接奉怡亲王大学士张廷玉蒋廷锡寄字内开雍正六年八月二十八日奉
　　上谕闻得有内地之人潜往日本国在彼敎习射箭及打造船只等事且有福建浙江革退之千总及武举等人亦在其内此虽传闻之说然亦不可不察从前
　　圣祖皇帝欲访问彼国情形曾遣人同商人前往及至彼国设有侨寓商人处所名曰土库将内地贸易之人另住此地不令闻知伊国之事且防范甚密朕思向来采买铜斤之商船往来彼处目今又开南洋之禁不可不留心稽查以防诈伪尔等可密寄信与岳濬加意查讯防范若有应行奏闻之事具折密奏钦此遵
　　旨寄信前来廵抚可遵照留心办理可也等因【臣】钦遵谕旨寻觅福建浙江江南并东省沿海人员密加细访日本地境因知日本国与浙江寜波府相对往来最使福建江南洋靣俱有路可通山东相隔辽逺竝无商船往来彼国情形无从探听惟是东省亦属滨海要区我
　　皇上睿照周详
　　特颁密谕【臣】于海疆文武官弁谆切诫饬令其于海口往来船只加意稽查以防诈伪【臣】于明春当亲往青莱登三府将沿海要处所逐一查勘有应行奏
　　闻之事即当具折密
　　奏不敢疎忽隐讳贻误地方所有奉到
　　谕旨现在查讯防范缘由理合先行
　　奏覆伏祈
　　皇上圣鉴谨
　　奏
　　密行体访勿事张扬前言非有确实凭据不过防未然之意耳
　　雍正六年十一月初十日署理山东廵抚印务布政使【臣】岳濬谨
　　奏为臬司需才甚重据实陈奏仰祈
　　圣裁事窃查台湾道吴昌祚于雍正六年正月内奉旨陞授山东按察使歴今十月有余尚未到任前经【臣】遴委济东道唐绥祖署理臬司印务具折上
</div>
    <div class="pagination">
<a href="世宗宪皇帝硃批谕旨_page1006.html">上一页</a><span>...</span><a href="世宗宪皇帝硃批谕旨_page1002.html">1002</a><a href="世宗宪皇帝硃批谕旨_page1003.html">1003</a><a href="世宗宪皇帝硃批谕旨_page1004.html">1004</a><a href="世宗宪皇帝硃批谕旨_page1005.html">1005</a><a href="世宗宪皇帝硃批谕旨_page1006.html">1006</a><span class="current-page">1007</span><a href="世宗宪皇帝硃批谕旨_page1008.html">1008</a><a href="世宗宪皇帝硃批谕旨_page1009.html">1009</a><a href="世宗宪皇帝硃批谕旨_page1010.html">1010</a><a href="世宗宪皇帝硃批谕旨_page1011.html">1011</a><a href="世宗宪皇帝硃批谕旨_page1012.html">1012</a><span>...</span><a href="世宗宪皇帝硃批谕旨_page1008.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
