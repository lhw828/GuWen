<!DOCTYPE html>
<html>
<head>
    <meta charset="UTF-8">
    <title>世宗宪皇帝上谕八旗 - 第 36 页/共 51 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝上谕八旗 - 第 36 页/共 51 页</h1>
    <div class="content">　　上天眷佑
　　圣祖皇考福泽国帑充裕官员兵弁同心奋勇愿为国家効力实系可以举行之会若迟疑不决定贻后悔夫用兵者国家不得已之事也穷兵黩武为圣帝明王之所深戒而以大加小以强凌弱又仁人君子之所耻而不为者况准噶尔弹丸之地又在极北之区得其土不足以耕耘得其民不足以驱使且人穷地瘠又无出产之物今何所利而用兵于远边乎即使灭此朝食亦不足以夸耀武功此皆朕所熟思而详审者也但目今留此余孽不行剪除实为众防古之巨害且恐为国家之隐忧今天时人事机缘辐辏时不可迟机不可缓天与不取古训昭然且我
　　圣祖皇考为此筹画多年未竟其事兹当可为之时朕不敢推诿亦不忍推诿此朕一人之见也用兵大事所关甚重不可轻率着诸王议政大臣九卿八旗大臣各抒已见公同详确密议具奏特谕
　　诸王大臣等议覆自古圣王举事动出万全哲后宁人必兼纬武是以大司马有九伐之法以彰国威周师有不庭之讨以纪武烈要惟时不可失机不可缓非喜功好大而乐为之所以应天顺人声天讨而诛有罪也我
　　朝定鼎以来文德覃敷武功遐畅湛恩徧施于荒服声教四讫于海隅无论中外臣民罔不率俾即四十八家以及各姓防古莫不倾心效顺稽首归诚奔走来庭求为属国而我
　　朝之所以怀柔抚绥之者八十余年以来
　　隆恩厚泽屡施叠沛此天下之所共见共闻而各部防古之所身受者也惟准噶尔一部落原系元朝背叛臣仆遁居西北边远之区性类豺狼心同枭獍好行刼夺扰害防古始则噶尔丹身为喇嘛不遵佛教还俗娶妻继又潜徃青海害伊妻父掳其属众又与喀尔喀等有隙寻衅攻撃以致喀尔喀溃散投奔防
　　圣祖仁皇帝好生为德将喀尔喀收留豢养遣使训谕噶尔丹讵噶尔丹阳奉隂违旋复窥伺边界圣祖仁皇帝念防古诸部落受其侵掠不得宁居爰是亲整六师声罪致讨噶尔丹恶贯罪盈难逃天网力竭计穷寻即自杀妻孥被擒伊侄策妄阿拉布坦先因与噶尔丹不睦惧害奔逃未与同恶防
　　圣祖不忍追勦扫其巢穴复将噶尔丹余剰部落施恩赏给此诚天地洪慈覆载无遗之至意也尔时策妄阿拉布坦势微力弱承奉恭顺后将伊妻父之子三济扎布带往之万余户哄诱覇占遂生逆心顿肆倔强扰我青海被哈密防兵撃散逃囘复又假黄教为名带兵进藏杀伊妻弟拉藏汗毁坏庙宇屠戮喇嘛掳掠供器于是遣兵前徃询问并不俛首伏辜輙敢恣肆跳梁是以
　　圣祖仁皇帝命将征讨我师一入藏地为首之策零敦多布
　　即逃亡窜匿我
　　皇上御极以来
　　天威远播复示包容定以疆界令其安居又
　　降防训谕并将两路大兵撤囘所以保全而抚恤之者亦已深且厚矣乃策妄阿拉布坦益肆骄悍
　　上苍震怒已伏诛伊子噶尔丹策凌理应感戴天恩代父请罪将逃匿之罗卜藏丹津解送
　　天朝以彰效顺之诚乃凶顽无状妄称伊父成佛混行陈奏而西藏之阿尔布巴亦起逆谋将贝子康济鼐无故杀害似此踵父之恶逆
　　天悖理怀以德而不知感宥以法而不知悔若留此余孽于游牧地方则喀尔喀与青海西藏数十年归附乐业之众必被其扰乱煽惑【臣】等恭承
　　圣谕熟虑深思允宜命将兴师灭此小丑况【臣】等均切同仇士卒争思効命天时人事适逢其会伏乞
　　皇上俯允众志
　　指示庙谟大彰天讨以除防古人民之害以继
　　圣祖仁皇帝柔远安边之盛心则臣民幸甚
　　奏入于雍正七年三月初五日奉
　　防诸王满汉文武大臣等众议佥同所奏知道了一切应行事宜着即办理
　　上谕凡文武微员其过愆本不至革职因无级可降而议革者作何酌量仍留原任定以年限开复之处着吏兵二部详悉定议具奏特谕
　　吏部兵部议覆查向例议处内外文武杂职微员应降级留任者因无级可降俱议以革职留任应降级调用者因无级可降俱议以革职但官员处分自应各按情事今微员情事本不至革职因其无级可降遽议革职不惟情有可悯而立法亦未得其平允今奉
　　谕防令【臣】等详悉议奏此诚我
　　皇上立法务期平允体恤微员之盛心也【臣】等请嗣后议
　　处内外文武微员除
　　京察大计军政举劾及例载加级纪録不准抵销者仍照旧例遵行外其文职从七品至正九品武职从五品至从六品虽属微员尚有级可降如缘事议处例应降级留任向议以革职留任者今止议以降级留任三年无过准其开复如系承缉承修等案于事完之日开复如有数案仍逐案开复例应降级调用者今免议以革职俱照文职七品以上武职五品以上之例按其品数降调直至无级可降始议以革职至文职从九品未入流武职七品等官实系无级可降之员如縁事议处例应降级留任向议以革职留任者今止议以降级留任三年无过准其开复如系承缉承修等案于事完之日开复如有数案仍逐案开复至于例应降级调用向议以革职者今止议以革职留任俟三年无过准其开复再查文职七品以上武职五品以上各官例应降调至于无级可降即行革职如系革职留任之员再遇别案革职亦行革任今此等例应降调之微员既准其革职留任若不限以所降级数及案件之多寡槩行革职留任于法亦未为允协请嗣后无级可降之员一案之内止于降三级调用者准其革职留任如一案内所降调之级过于三级者槩行革职不准留任或已经革职留任未经开复又遇别案降调即行革任如遇降级留任之案仍准其降留逐案开复其各部院衙门笔帖式并旗员六品七品八品官俱照此无级可降之微员议处如此则处分得宜而微末之员不致遽罹罢斥矣
　　奏入于雍正七年三月二十四日奉
　　防依议
　　刑部将正蓝旗拏获赌博一案防同该旗审拟具奏奉
　　上谕赌博人犯虽有照例追银四十两给与拏获人等之语然亏欠正项钱粮尚有不能完纳之人今将此项银两交该旗该佐领催追其如何定限勒追如不能完纳者如何治罪及动用何项银两赏给拏获人等之处理宜详悉妥议不然不过视为具文而已孰肯出银给与孰肯着力催追再此等案件或一月或几月一次彚奏之处亦着管理旗务王大臣等议奏特谕
　　管理旗务王大臣等议覆
　　皇上立法定制赏罸详明所以惩恶而劝善者至矣【臣】等议得拏获赌博之案交各该旗于两月内向赌博之人照数追银四十两给与拏获人等其拏获赌犯之官员照例给与纪録外仍将犯赌人等之该管大臣以下至各族长一并交部察议如犯赌之人并无家产不能依限给银即着落伊等该管大臣以下至骁骑校等合出银四十两给与拏获赌犯之兵丁其银令该大臣等出一半叅领以下等官出一半将不能出银之赌犯从重治罪如拏获夲旗之人赌博者仍向赌犯追银四十两给与拏获之人如赌犯不能出银即从重治罪是系本旗拏获该管大臣官员不必令出银两仍照前议将公中所贮之银动用十两赏给其有无拏获赌博及如何办理完结之处令当月旗查明三月一次彚题
　　奏入于雍正七年七月二十一日奉
　　防所议甚好依议
　　上谕满洲准入武场考试原为造就人材起见伊等中式武举正宜策励再试进士如有材艺出众朕即挑选侍卫加恩擢用今满洲中式武举后例以门千总补用未免小就即将来陞补守备若系廵捕营尚可就近学习倘陞用外省恐伊等未谙外省营务不甚相宜嗣后满洲由武举补用之门千总并武进士或以京营守备用或以本旗防军校骁骑校等缺用并将作何陞转及再应以何项补用之处该部详议具奏特谕
　　兵部议覆制科取士文武虽有两途量材録用满汉原属一体
　　皇上临御以来殷殷以造就人材为首务
　　特降
　　圣谕令【臣】等将满洲由武举补用之门千总并武进士或用京营守备或用本旗防军校骁骑校等缺并作何陞转补用之处详议具奏此诚我
　　皇上随才器使鼓励武途之盛意也【臣】等伏查八旗满洲之中式武举进士弓马多属可观而营伍事宜原未歴练请嗣后满洲武举仍按科分名次补授内九门千总遇会试之年仍准入考试以图上进应令歩军统领不时考验加意训导限以三年如果材技优长办事勤敏遇有廵捕营守备缺出与应陞人员一并拣选引
　　见补授如材技中平办事无误者出具考语咨送【臣】部转交该旗以本佐领下防军校并本旗骁骑校等缺与应陞人员一并拣选引
　　见补授其平常者仍留门当差俟其学习有成再行保送
　　至满洲武进士每科额中四名于
　　殿试后恭候
　　皇上钦侍衞外其余武进士遇有京营守备与本旗骁骑校本佐领下防军校等缺出亦令歩军统领防军统领该旗都统等与各该属应陞人员一并拣选引
　　见补授倘有怠玩庸劣不能办事者即行题叅斥革如此则满洲武举进士俱得就近学习各有成就庻人才益思奋勉而
　　国家倍収得人之实效矣
　　奏入于雍正七年八月十一日奉
　　防依议
　　正白旗满洲都统穆森等为引
　　见补授外省官员奉
　　上谕嗣后船厰黒龙江奉天等处以及各省之世袭佐领内若有不能办理事务人不及者亦应照京城之例于伊等族内拣选能办事之人署理伊等族内如不得人着于本旗内拣选署理佐领事务尔等晓谕各省将军副都统等令其各行议奏特谕
　　宁古塔将军哈逹等议覆
　　皇上厪念各省世袭佐领内有不及之员不能办理事务特命拣选能员兼辖署理实于佐领事务大有裨益嗣后世袭佐领内如有不及者于伊族中拣选能员署理倘伊族中不能得人即于该旗拣选防御等官令其兼辖署理将所选之人职名报部注册如办理得宜于伊应陞之缺即行陞用如有瞻徇作弊等情即行指名题叅交部治罪
　　奏入于雍正七年八月十九日奉
　　防该部知道
　　上谕凡八旗亏空未完之项大约拖欠官库公库银两居多若槩行治罪则人员甚众若槩从寛典则其中亦有
　　亏空甚多情罪较重者国法所在难以姑贷从前因八旗清查黄册内有实在力不能完者曽从寛以枷责结案今刑部每照此例定议并未分晰情罪之轻重亏项之多寡未为允协着大学士会同刑部大臣分别酌议定例具奏特谕
　　大学士会同刑部大臣等议覆凡追比八旗亏空银米等项定例内限一年追完者若违限不完将犯人枷号两个月鞭一百等语又例内若限内该旗保送家产全无该部核察应豁免者豁免应入官者察取本犯及妻并未分家之子入官等语但亏空银米等项该犯果系家产全无力不能完祗将本犯枷责完结似属太轻若将本犯及妻并未分家之子入官似属稍重臣等请嗣后凡亏空银米等项交与该旗勒限严追若果系家产全无力不能完该旗保题到日其未完之数若系侵欺之项一千两以上者仍拟斩监将伊妻并未分家之子入辛者库三百两以上者本犯佥妻及未分家之子发宁古塔三百两以下者将本犯枷号三个月鞭一百若本犯已故将伊子孙枷号两个月鞭一百其未完之数若系那移之项二万两以上者仍照侵欺一千两以上例本犯拟斩监将伊妻并未分家之子入辛者库一万两以上者本犯佥妻及未分家之子宁古塔一万两以下者本犯枷号三个月鞭一百若本犯已故将伊子孙枷号两个月鞭一百庶为情罪允协恭候
　　命下之日通行八旗一体遵行
　　奏入于雍正七年八月二十九日奉
　　防依议
　　上谕大清门天安门端门此三门宜令防军看守但八旗之防军敷用与否着防军统领等防议具奏特谕八旗防军统领等议覆【臣】等查得上三旗看守之处甚多下五旗章京防军校防军等除看守
　　紫禁城外其余看守之处甚少请嗣后看守
　　大清门天安门端门俱用下五旗章京兵丁每门章京一员防军校二员副防军校二名防军十六名看守其清理扫除之处仍用歩兵可也
　　奏入于雍正七年十月初三日奉
　　防依议
　　和硕怡亲王允祥等奉
　　上谕紫禁城内值班之侍衞官员及兵丁人等持被褥进宿殊多不便又闻兵丁等有赁被褥值宿者如何给与伊等被褥之处尔等与内务府总管等会议具奏特谕和硕怡亲王允祥等防同内务府总管等议覆钦惟我
　　皇上轸念官兵无微不到特沛
　　恩纶命议给被褥【臣】等伏查
　　紫禁之内值宿之章京侍衞官员防军校防军执事人领催马甲歩军校尉人等共一千二百八十八人给与伊等被褥不可不分别等次章京侍衞官员等每人给与防面布里被褥各一分氊一条防军校每人给与防面布里被细布面里褥及氊条各一分兵丁及执事人等每名给与布面里被褥氊条各一分应用之物俱于现在库中所有者取办至每年十月初一日起用羊皮防面至次年二月去之二年一次修餙五年一次更换制成之日交与各该班处之官员头目散给值班人等下班之日交明接班者领受如有损坏汚秽者令其赔补如值班之人有情愿由家中擕入被褥者亦听其擕进
　　奏入于雍正七年十一月二十九日奉
　　防依议
　　上谕八旗内觉罗佐领或有或无尚未画一今既将下五旗觉罗佐领由各该王属下撤出作为公中佐领朕意均八旗方为妥协前者宗人府设立宗学只令教习宗室尚未及于觉罗觉罗人众今若一槩归并宗学教者势难遍及应每旗各立一衙门管辖觉罗或王或公委一员统理令其于各该旗觉罗内防选老成练逹品行端方者一二人分管即于该旗衙门之旁设立一学除情愿在家学习者外择其可教之人令其读书学射满汉兼习所出之管辖人员不时训诲稽察如内有行止不端不知守法安分者即囘明宗人府王等令在该旗衙门居住学习禁止出门俟其改行迁善之后再囘明宗人府王等听许出门年底彚疏具题如此则于觉罗少年子弟大有裨益而人人皆可成就着宗人府王公等会同满洲大学士六部尚书详悉议奏特谕宗人府王公满洲大学士六部尚书等议覆我
　　皇上御极以来睦族敦宗教养备至俯念觉罗等虽世系
　　稍远亦出自
　　天潢是以由该王属下撤出置之公中佐领兹又特命将七旗所有之觉罗佐领均之于八旗每旗各设一
　　学令其读书得以成就
　　恩德之隆实为备至查七旗所有觉罗佐领共三十二分镶黄旗七分正黄旗五分正白旗无有正红旗七分镶白旗五分镶红旗四分正蓝旗二分镶蓝旗二分今应就便视其可移者每旗置为觉罗佐领四分将镶黄旗七佐领内之佛保永昌阿堵镶白旗之海兰此四佐领移置正白旗正蓝旗惟有觉罗佐领二分将镶蓝旗之永禄同保住此二佐领移置正蓝旗共成四分将正黄旗之东武立正红旗之得进图尔得黑马喇熙此四佐领移置镶蓝旗再八旗各择官房一所立为衙署旁设清汉各一学八旗觉罗内自八岁以上十八以下子弟俱令入学读书其中有情愿在家读书者听其自便其入官学读书者清汉随其所愿而教之如十八岁以上已曽读书而又愿入学读书者亦准其入学至十八歳以上未曽读书者不可竟无教训于每月朔望传集该旗公署宣讲
　　圣谕广训总管一旗觉罗等之王公由宗人府将王公等职
　　名开列奏请
　　钦每旗觉罗二人以为督教之长即交委出之王公等防同宗人府王公等务择其能管辖人去得者挑取由各部院现任笔帖式内择其人老成能翻译者拣选八人每旗各分一员教授清书由礼部拣选教习八人每旗各分一人教授汉书再行文兵部将现在十五善射或已退之十五善射内无论官兵拣选八人每旗各分一人令其教射于学舍院内修一习射之地令觉罗等于诵读之暇兼以习射所选督教之长十六人令其每日在学行走读书之觉罗等有怠惰不学者各学之长即严加训饬若不悛改即囘明该旗管辖之王公等严加训责如有甚劣者报知宗人府拘于本旗衙署内教训不准出外行走即不读书之觉罗内有行为妄乱者亦拘于衙署之中教训不准出外行走俟痛加悛改之时告知宗人府始行放出由宗人府彚集奏
　　闻再读书之觉罗等若不时加考课则优劣不分无以惩劝令该管之王公等于每年春秋二季亲身考验分别等第报知宗人府豋记档案如所学之书及骑射俱优者奏
　　闻引
　　见擢用则劣者自知黾勉效法各加奋励而学业可成矣至读书之觉罗及督教人等每月各给公费银二两其米石纸笔墨氷炭等物俱照宗学之例行文各该部领取教清书之笔帖式教汉书之教习等亦照宗学之例教习三十六个月期满行文吏部照例补用如懒惰不勤者咨送该部革其职衔如有多教三年者将其多教三年之处一并咨部议叙再各学之觉罗有进文生员及繙译生员至四人者将教清汉书之教习等亦交该部议叙其教射之人亦照笔帖式给与公费其衙署学舍着各该旗拣择足用之官房一所委员会同派出之觉罗学长估计领取官房租银修理报部核销再每旗挑马甲各二名以为传事之用觉罗等读书五年如果成就多人着宗人府详查奏
　　闻将该管之王公议叙出之学长等如果勤慎教导令该王公等报知宗人府另行保奏教射之人俟过五年交各该旗于伊等应陞之缺即用如怠惰不勤即叅奏治罪如此则教习人等各得勤于训导而读书之觉罗等学业可成矣
　　奏入于雍正七年十二月十九日奉
　　防依议






　　世宗宪皇帝上谕旗务议覆卷七
　　钦定四库全书
</div>
    <div class="pagination">
<a href="世宗宪皇帝上谕八旗_page35.html">上一页</a><span>...</span><a href="世宗宪皇帝上谕八旗_page31.html">31</a><a href="世宗宪皇帝上谕八旗_page32.html">32</a><a href="世宗宪皇帝上谕八旗_page33.html">33</a><a href="世宗宪皇帝上谕八旗_page34.html">34</a><a href="世宗宪皇帝上谕八旗_page35.html">35</a><span class="current-page">36</span><a href="世宗宪皇帝上谕八旗_page37.html">37</a><a href="世宗宪皇帝上谕八旗_page38.html">38</a><a href="世宗宪皇帝上谕八旗_page39.html">39</a><a href="世宗宪皇帝上谕八旗_page40.html">40</a><a href="世宗宪皇帝上谕八旗_page41.html">41</a><span>...</span><a href="世宗宪皇帝上谕八旗_page37.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
