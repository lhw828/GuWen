<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 1113 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 1113 页/共 1210 页</h1>
    <div class="content">　　旨事窃照湖南所属武冈一州路达滇黔川广地杂苖猺素称难治知州非强干勤练之员未足胜任今现任叶居仁因患病详请回籍调理业经抚臣会题在案所遗员缺【臣】查现任湖北嘉鱼县知县王邦鼐经【臣】歴试其才守俱优且稽查地方善于弭盗以之补授武冈州知州人地相称其嘉鱼县亦系繁难之缺且境内隄堘甚属紧要查有张其维系由举人候选知县奉
　　命发楚办理水利事务委修蒲圻县隄堘依限报竣又委试京山县并安陆通判事务去冬部咨行【臣】办铅十万斤解往甘肃【臣】委该员领解刻期无误且十万斤之外余铅千余斤逐一交足脚费又复节省允称实心办事之员以之补授嘉鱼县知县必能胜任相应请
　　旨或允【臣】具题或
　　特降谕旨统祈
　　皇上睿鉴施行谨
　　奏
　　候另有谕旨
　　同日又
　　奏为奏
　　闻事窃照前任湖北革职抚【臣】郑任钥奉
　　旨着出银二三万两修理湖广隄岸任钥已于修隄案内先缴银一万三千四百余两尚有应补湖南公项九百九十九两零亦经续缴完库又任钥应追擅动耗羡银四千八百余两今俱节次通完讫所有郑任钥各项追完缘由相应奏
　　闻再查修隄案内虽部议楚省再有应修工程仍于郑任钥名下追缴等语但查任钥修隄及追补耗羡合计已及二万之数访其居官尚无秽迹今各项措置通完似无余力【臣】查雍正七年钦奉
　　俞旨凡官员居官声名不好有负任使者间令于该地方工程效力以示惩儆非其人犯罪甚重籍没家赀者比也督抚应审度伊等之力量分别办理等因钦遵在案今郑任钥可否准令回籍
　　恩出
　　圣裁伏乞
　　皇上批示遵行谨
　　奏
　　郑任钥准令回籍即一面咨明该部存案
　　雍正十年五月二十二日湖广总督【臣】迈柱谨
　　奏为据实密折奏
　　闻事窃【臣】荷防
　　圣恩畀以总督重任凛遵
　　训谕自涖任以来疉行各镇协营整饬行伍饷无虚冒谆切诫谕竝复委员查验讵意提标五营犹有存留空粮冒支冒销情弊经【臣】先已访闻一时未得确实是以未敢奏
　　闻嗣因【臣】
　　奏请补授提标前营游击黄天寅赴任【臣】复谆谆面谕密令将营中一切兵马钱粮器械等项据实查报去后今据游击黄天寅禀称于三月初二日到任守僃呈缴随丁粮饷除应领十五名外实多出五名又纸劄饷一名其所多粮饷存留内署不敢擅支细查五营莫不皆然合将职营空粮数目开报提督马粮一名战粮三名纸劄战粮二名游击战粮五名纸劄战粮一名守僃战粮二名守粮一名纸劄战粮一名千把总各战粮一名又贴中营纸劄战粮一名共计二十三名等情又据该游击禀称点验本营兵丁除前报空粮二十三名之外又有一十七名系有名无人粮饷当饬查考补旋据该僃呈报自雍正七年春季起将营中退伍兵丁空粮或存留一月或存留数月甚或存留年余久不开报名曰小费以供支用之项众皆同然至于公费名粮一十二分既未办理营务其作何开销之处行查该僃竟不囬覆询据经识禀称此项公费银两俱系中营扣出留作提督取用仍委守僃轮管支销所以不敢禀请账目以致无案可稽等语再查雍正六年出师贵州有领买驮马银一千二百两除买马八十匹用过银六百六十七两零又于雍正八九两年报倒未满桩马一十四匹代兵赔过银一百一十二两下剩银四百二十两零该僃将此项银两借贷官兵止存银一百一十两零所借银两至今尚未清还除将前项存留各空粮回明提督现在陆续报补竝将公费修理甲械其借出驮马银两一一清还外合将查明缘由据实禀覆等情到【臣】伏思提督一官统辖全省应宜正己率属亷洁自矢庶期无负
　　圣恩今提【臣】岳超龙如此虚兵冒饷有干
　　功令【臣】不敢壅于上
　　闻谨据实密折请
　　旨可否容其募补实伍抑或即行疏防伏候
　　皇上训示遵行谨
　　奏
　　饬令岳超龙将空粮速行募补仍严加训诫以杜将来雍正十年七月初四日湖广总督【臣】迈柱谨
　　奏为恭报早稻收成分数米粮价値仰慰
　　睿懐事窃照楚省早稻分数米粮价值经【臣】先行北南布政司确查详报去后今据湖北布政使徐本湖南布政使张璨开报前来查湖北武昌汉阳黄州安陆德安荆州襄阳郧阳等府及归州各所属收成自十分九分以至八分七分不等米价每石自六钱三分起至七八九钱不等湖南长沙衡州永州寳庆岳州常德辰州永顺等府并澧郴靖等州各所属收成自十分九分以至八分七分不等米价每石上米自七钱一二分起至八钱不等中米自六钱一二分起至七钱不等所有各属早稻收成细数【臣】谨另折分晰恭呈
　　圣鉴外再查楚省北南地方晚禾亦甚畅茂滨江大隄俱各稳固惟于闰五月十一二等日襄水陡涨汉川潜江天门沔阳江陵监利等州县支河民隄间有弥漫冲溃之处然旋即水退已经如式抢筑完固其稍被水淹地方二麦已登早稻亦已收获臣仍查明实在穷民捐谷轸恤令其补种晚禾杂粮秋收有望恐厪
　　圣懐合并奏
　　闻谨
　　奏
　　全楚早稻收成及米价平减情形以手加额览之
　　同日又
　　奏为楚北丁银挂欠无几据实陈明仰祈
　　睿鉴事雍正十年六月二十二日【臣】接准大学士伯鄂尔泰等奏折内开湖北廵抚王士俊奏称丁随粮派一案【臣】等原议将新报陞科之粮银抵算竝非以新陞之丁银摊减王士俊错会原议乃以陞科丁银与更名地亩丁银摊减遂觉减免无期不知以陞科粮银与更明地亩丁银抵算正自减免有日就新报粮银于钟祥等增丁千两以外之县先行裁减便觉轻省自永无苦乐不均之累应令仍照【臣】等原议行至更名地亩加丁银两应令密饬钟祥等县少缓催比于奏销时声明将该县考成从寛酌议至按察使唐继祖奏称拏获张东周复有奸党聚众其钟祥令王世经因循柔懦俟此案结后另行查报严防所见亦是俟该督抚防奏到日交部严加议处等因密议具奏奉
　　旨依议钦此钞寄到【臣】伏查张东周等聚众抗粮一案
　　已经具
　　题其王世经俟案结另防并密扎抚【臣】王士俊钦遵外窃【臣】奉
　　命兼理钱粮事务敢不仰体
　　皇仁细察民隐【臣】查丁随粮派原属公平至当之法此山东直隶等省皆然【臣】于江西亦然故【臣】于楚北一省循例请行两年以来无田者免累田多者乐输行之颇有成效未闻有人含怨即钟祥县三十余乡亦各完纳无异惟罗小利河两乡二三土棍张东周等借均田之隙以减赋为词鼓众抗粮乃抚【臣】王士俊初到湖北未悉民情因二三土棍抗阻之案遂倡立己见谓丁银不宜通省均摊请归各州县随田完纳等因具奏奉
　　硃批与督臣啇酌题请钦此【臣】前已缕悉直陈业经阁臣议覆未便因土棍抗粮顿为更改奉
　　旨依议钦遵在案今抚臣将阁臣原议新报陞科之粮银抵算更名地亩丁银之处不悉心详绎乃以陞科丁银与更名地亩丁银摊减遂以减免无期错会具奏复经阁臣奏明已在
　　皇上睿鉴之中【臣】不复赘陈惟是抚臣奏称加派之丁银挂欠累累加丁之州县人人含怨而钟祥一邑重累更甚等语夫花户挂欠内多田粮非止挂欠丁银而抚臣独指丁银挂欠累累是未完银两不分田粮丁银俱作增丁木完之数甚属含糊且江夏等十九州县自加丁以来嘉鱼汉川等一十三县雍正七八九年地丁银两全数通完竝无挂欠分厘其未完之沔阳钟祥等六州县向来俗敝民顽挂欠钱粮非因加丁重累所致今抚臣不论民之淳顽不察官之勤惰以均丁良法为强加以抗粮聚众为重累以通省民情乐输为人人含怨【臣】实不解再查通省更名田粮一十四万六千余两共派丁银一万八千余两现有雍正七八两年新报陞科粮银七千七百六十余两遵照阁臣原议于钟祥等増银千两以外之县先行裁减造册送部外至阁臣议令更名地亩加丁银两密饬钟祥等县少缓催比之处【臣】查未完钱粮州县惟沔阳一州雍正七八九年钱粮虽共有未完银三万一千一百余两未完钱粮民赋居多实缘该州地处低洼从前收成歉薄民力维艰雍正八年内己防
　　皇上轸念民瘼将十年民欠
　　特旨蠲免其地方贫疲久在
　　圣鉴之中非更名地亩增有丁银之所致也应请毋庸饬令缓徴至钟祥县雍正八九两年尚有未完银三千二百六十两江陵县未完银九百一十余两江夏县未完银一千一百余两汉阳县未完银七百九十余两俱系零星尾欠约计每户丁银多则钱许少则分厘不等竝无挂欠累累亦无庸饬缓于雍正十年钱粮本年二麦早稻俱已丰收中晚禾亦皆吐穗将近收获民间输纳亦易为力更无庸饬缓催比可否伏乞
　　皇上命阁臣议覆遵行【臣】本从苏累便民起见若果民
　　情稍有不便又何敢屡凟
　　圣聪伏祈
　　睿鉴谨
　　奏
　　将阁臣议覆之折一并发来矣汝其详加体察酌量行之
　　雍正十年八月二十五日湖广总督【臣】迈柱谨
　　奏为请
　　旨事窃惟我
　　皇上恩待臣下无远弗届满汉文武视为一体重禄常俸之外文职赏给养亷银两武职赏给亲丁粮饷普被
　　皇上豢养深仁百尔臣工感激欢忭【臣】受
　　恩深重地方稍有见闻未敢缄默今查驻防荆州将军仅有亲丁粮饷六名左右两翼副都统各有二十名多寡悬殊【臣】从前无由而知昨因将军【臣】呉纳哈奉
　　命进京一时盘费无措艰于就道【臣】询及养亷一项始知将军亲丁食粮名数不及副都统三分之一【臣】随代为雇僃骡头资给路费呉纳哈方得束装起程窃思将军大吏统辖驻防八旗官兵阅操犒赏一切应酬用度较多未免需用不敷【臣】仰体
　　皇上恩赐羣臣养亷俾令足用至意谨拟于存公银内每年酌给银一千两以补不敷之需可否出自
　　圣恩如防
　　俞允伏祈
　　皇上特颁
　　谕旨遵行谨
　　奏
　　所请可行祈朕特颁谕旨何其鄙小之至
　　同日又
　　奏为遵
　　旨查覆事雍正十年闰五月初六日准大学士鄂尔泰张廷玉蒋廷锡字寄雍正十年五月十七日奉
　　上谕据黄廷桂所奏刘瑞柏丁容度出首伊主车鼎立各件显系刘瑞柏等背主潜逃捏词诬陷竝非车鼎立有叛逆实据也至供词内称车鼎立私藏吕留良家训评语及车鼎丰等所做土因集等语查吕留良家训评语中竝无悖逆之言外间刻本甚多至于土因集乃本朝初年沈姓所作京中现有刻本亦非车鼎丰等之笔也口称舛错如此则其假伪可知尔等可将各件寄与迈柱阅看着迈柱留心访察车鼎立周郢生李端友等平日为人何如若果系生事狂逆之人则当查其收藏书籍以惩不法若平日本无狂悖劣行则未可以其为车鼎丰之堂兄遂听逃奴诬陷之词刻意吹求使之罹于重谴累及身家也钦此寄字并钞录四川督臣奏折刘瑞柏等供折并各件到【臣臣】密访车鼎立痴愚羸弱不甚通文艺伊父车万僃曾任江南淮安府沭阳县知县七十岁生鼎立十一岁父殁遗有庄田资财交家人丁容度刘瑞柏二人之父掌管甚是忠诚迨其父殁即丁容度刘瑞柏接管而鼎立惟此二人是任虽至亲嫡族无款洽周防之谊讵丁刘二仆不能克肖其父诓骗鼎立经营以及年收粮食大半饱诸私蠧任意花销丁容度诱令鼎立埋银于后园旋往偷挖入已挈眷二十四口同刘瑞柏之兄刘瑞章七口逃往四川鼎立平日不得于亲族独立无助无从查察追寻惟造明逃口册呈县存案因究及刘瑞柏歴年经手粮食盗卖亦多经营资本尽归乌有而瑞柏亦同其子逃避鼎立将瑞柏妻与媳孙女四口呈县拘回家中瑞柏即造一谤纸令人投诸鼎立意欲挟制其主要出家口而去鼎立随将此谤纸呈府饬县拏获瑞柏父子枷责交主服役而刘瑞柏又逃至四川同先逃之丁容度在川首报委系背主潜逃捏词诬陷已防
　　皇上日月之明洞察隐微又访周郢生即生员周任生在乡安分读书从无劣行李端友原籍苏州吴县随父贸易湘潭县贫不能归遂家于此教书糊口亦无劣迹至刘瑞柏等在川省供报车鼎立做未烧集李端友做自欺集其中有无悖逆之词周任生果否受寄吕留良逆书【臣】无由而知因委荆州道髙起前往湖南会同衡永郴道许登瀛再加密访竝令转谕地方官查取前项书集去后今据该道等禀称访得车鼎立为人鄙吝乃一痨损病躯周任生李端友皆守分书生谕令宝庆府出其不意至鼎立家细查书籍获有未烧集一本乃车鼎立少年所作时文又有偶録一本据鼎立供内有钞录李端友所作自欺集内诗文数十篇询问所寄藏吕书据供吕留良家训与评语原有此书虽无悖逆之语闻此书亦不可留久经烧燬无存土因集竝未见过此外竝无他书寄藏据供被丁容度刘瑞柏二仆拐逃之事府县俱有审案与【臣】所访无异又令邵阳县到周任生家细查竝无藏匿吕书讯之周任生与车鼎立供同该道等又到湘潭委员至李端友家查获自欺集一本欺人集一本皆端友平日所作诗文竝无悖逆之语随令长沙府取具端友亲供在案【臣】查车鼎立等既无生事悖逆劣行亦无寄藏吕留良之书经府县各官竝族邻地保出具印甘各结存案外所有背主拐逃捏词诬陷之恶仆刘瑞柏等应行令四川督臣查明男妇口数递解湖南抚臣按律究拟以昭法纪统祈
　　皇上睿鉴训示钦遵施行再车鼎立等所作诗文并各字札口供另送阁臣查核讫合并陈明谨
　　奏
　　照所奏结案可也
　　同日又
　　奏为奏明事窃照上年挑选楚兵二千名前往凉州驻劄经【臣】恭疏
　　题报在案本年五月内楚兵移驻巴尔库尔军营各兵丁家口在楚闻信佥谓从前带去□鞋已厯半载今又出口不无穿破非比别项军装可以就地制办各丁家口做僃合脚绵□鞋三双由各营将僃彚解到省【臣】因□鞋一项于冲锋御敌之际兵丁借以利便勇往且口外尤当多僃【臣】随动用口岸节省银两雇僃骡只驮载委员解赴军前分给各兵以资征防理合缮折
　　奏明伏祈
　　睿鉴谨
　　奏
　　向后有类斯资助兵丁之举当预为奏请得旨后再行此番办理虽属可嘉但出塞兵丁不止湖广一营楚兵数仅二千自易于制办别省士卒同在行间倘心生欣羡亦欲效尤所关甚钜是可谓行小恵而未计及大要也
　　雍正十年十一月初九日湖广总督【臣】迈柱谨
　　奏为奏
　　闻事窃照湖北学【臣】凌如焕为人诚实矢志清亷自到任考试以来闗防愼密从公取士亷明公正之颂不絶棚塲道路之口今三年期满复
　　命在迩虽学政清亷分所当然但士子咸深爱戴与【臣】
　　访闻无异【臣】未敢缄默相应缮折奏
　　闻伏祈
　　皇上睿鉴谨
　　奏
　　有旨将凌如焕再留三年矣其人甚聪明曩日行止颇欠端方若肯洗心向上原系可用之才据奏果如此勉励朕深幸得人
　　同日又
　　奏为奏请拣发武员事窃照上年五月内防
　　皇上敕发张照管之经薛瓀王清黄天寅徐有文等交臣以游击用钦此【臣】于各员到楚后酌其人地相宜者已经陆续
</div>
    <div class="pagination">
<a href="世宗宪皇帝硃批谕旨_page1112.html">上一页</a><span>...</span><a href="世宗宪皇帝硃批谕旨_page1108.html">1108</a><a href="世宗宪皇帝硃批谕旨_page1109.html">1109</a><a href="世宗宪皇帝硃批谕旨_page1110.html">1110</a><a href="世宗宪皇帝硃批谕旨_page1111.html">1111</a><a href="世宗宪皇帝硃批谕旨_page1112.html">1112</a><span class="current-page">1113</span><a href="世宗宪皇帝硃批谕旨_page1114.html">1114</a><a href="世宗宪皇帝硃批谕旨_page1115.html">1115</a><a href="世宗宪皇帝硃批谕旨_page1116.html">1116</a><a href="世宗宪皇帝硃批谕旨_page1117.html">1117</a><a href="世宗宪皇帝硃批谕旨_page1118.html">1118</a><span>...</span><a href="世宗宪皇帝硃批谕旨_page1114.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
