<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 1101 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 1101 页/共 1210 页</h1>
    <div class="content">　　圣衷谦抑奨及微【臣臣】自顾徳薄才庸自任楚以来并
　　无寸长足録一切事宜只有上体
　　皇上之圣心仰遵
　　皇上之圣训【臣】实仗
　　圣主之洪庥何足以当
　　上天之赐佑谨遵奉
　　训示愈加敬畏不敢肆志以副
　　皇上勉朂之至意所有原折理合恭缴并两次奉到硃折共十一件除逐一遵照办理外相应一并附便恭
　　缴谨
　　奏
　　上天之感应实如立竿见影其潜符黙契处纎毫不爽当加敬畏黾勉者
　　雍正六年十月二十日湖广总督【臣】迈柱谨
　　奏为奏谢
　　天恩事雍正六年九月初九日【臣】赍折家人回楚捧到皇上赐【臣】哈宻一圆又扵本月十四日【臣】赍折家人
　　捧到
　　皇上赐【臣】风羊一篓奶饼一匣均经【臣】出郊跪迎至署
　　【臣】随开视
　　奏折内一件为湖广两省民欠应清查縁由奉有
　　硃批随恭设香案望
　　阙叩头谢
　　恩讫伏念【臣】本愚钝任事以来屡防
　　恩赐频颁
　　温纶奨借夙夜扪心方愧无以报称恐滋陨越乃荷圣恩委任兼理两省钱粮事务【臣】承
　　命之下负荷愈重报效愈难惟有勉竭心力仰借圣训细加指示得以稍免过愆以仰答
　　髙厚于万一除两省钱粮事务容【臣】次第料理外理合
　　缮折恭谢
　　天恩谨
　　奏
　　钱粮事件切戒苛刻但秉公察覈据实奏报斯可矣徐徐循序办理不必急廹其间若遇有为能员可惜材器尤当寛容一歩慎勿过于严厉
　　同日又
　　奏为奏
　　闻事窃【臣】扵本年十月十四日据镇筸镇【臣】周一徳差往楚黔沿邉一带苗巢探事外委回禀探得铜仁协谭旗牌差往军前送吃食回来说七月初四日贵州廵抚带兵到都匀府招抚九股苗子赏牛酒花红二十一日吃血剃头归化八月十二日差千总杨天成随带二人往南巢招抚被害未出九月十三日苗子出来打仗阵亡把总一员张洪兵丁一十七名抢得苗人挨牌一面捉拏苗人五名十五日夜苗子出来冲营见苗子势凶家人将抚臣张广泗背出十六日打仗一日损伤官兵一百四十有零锣锅帐房尽行丢弃失礮四位苗子亡者不知数目又铜仁协严守备带周把总兵丁二百名至恺里劄营把总周坤腿受鎗伤伤兵六名九月二十八日李千总张把总又带兵一百名赴黎平等情前来据此【臣】查湖广六里之大背龙洞哑有寨大沟寨等处俱系铜仁一带红苗出入蔵迹之所随经严谕各守口兵弁如有逃苗越境务必追擒毋令脱现在楚地苗境亦安静无事【臣】谨据实奏
　　闻伏乞
　　皇上睿鉴谨
　　奏
　　此乃八月间事也朕前己闻之尚未甚确
　　同日又
　　奏为截旷银两不便仍作公费以重
　　国帑事窃照兵丁事故空缺报明之后始行防补中间相隔时日不应仍给钱粮发饷之时按日扣算余则所谓截旷银米是也查従前此项银米各该营多存为营内公费今各营公费已防
　　皇恩准存名粮则截旷银米丝毫应归
　　国帑除【臣】分檄各镇协营并移防提臣一体遵照外【臣】谨缮折
　　奏明再查彝陵镇五营向亦以截旷银米充作公费昨据杜森禀称此后应概归
　　国帑与【臣】所见相符惟自雍正五年秋季起至本年夏季该镇尚存剰截旷银一百四两零可否念系従前余剰之项姑存镇营扵公项支销存用【臣】未敢擅便伏乞
　　皇上批示以便照防该镇遵行谨
　　奏
　　此项截旷银两向皆留营公用况亦为数无几何忽生斯卑鄙之见耶仍旧赏给各该营为是此奏朕殊不取总督两省封疆应辧事件甚广要当专意于逺者大者不宜于如是务留心凡人一日之精神有限时光易过所务失宜反致遗误分内事也戒之戒之
　　同日又
　　奏为覆奏事本年二月【臣】奏原任桑植副将杨凯縦兵扰民等情由一折奉有
　　硃批【臣】谨遵
　　密谕即将福敏之字发与杨凯去后兹据辰沅道王柔将杨凯回覆福敏禀单一封呈缴前来理合遵
　　旨恭缴伏祈
　　皇上睿鉴至杨凯与同知铁显祖文武不和等由经【臣】
　　复奏已防
　　特旨将二员解任质审现在容【臣】审实具
　　题另候
　　敇旨施行谨
　　奏
　　知道了一面之词殊难凭信其是非黑白虚公质审自然水落石出也
　　同日又
　　奏为楚省强窃贼盗众多亟宜整饬以安民生事窃照楚省素多盗案上年被水之后强窃尤甚揆厥所由总縁地方官平日无弭盗之法遇有失事概行讳匿通同隐饰之所致此等积习除俟次第整理外【臣】尚有管见四条请为我
　　皇上陈之
　　一营泛弁兵宜令其就近分查保甲也查弭盗之法莫善扵遵
　　旨力行保甲楚省各属非概不奉行即有行之者亦皆有名无实除【臣】严檄申饬务令实力奉行外查各州县驻劄弁兵不论城乡毎五里十里各有分防水陆塘泛设兵五名十名十数名不等内或拨有管队或専汛千把总带领防守遇有失事即令救护追缉然与其救护追缉扵失事之时曷若令其分查保甲扵未事之先臣请嗣后州县保甲之法





　　明武弁移防文员严加诘究如牌头保正不行稽查被泛兵自行查出者将牌头保正照新例分别治罪如弁兵怠惰及通同徇隐者亦照牌头等例治罪如此则互相稽察似扵靖理地方有益而扵保甲之一法不无小补矣
　　一典史縦窃不获宜照案数处分也查典史向有缉盗之责但惟缉拏强盗典史与州县按限同干处分而窃案从无立限缉贼之例以致典史无所忌惮反借管理盗贼为名凡地方呈报失窃必勒贿始发差出票谓之纸价及至差捕役往勘情形









　　故典史反得逍遥事外【臣】请嗣后州县内窃盗发觉通报之后均责令典史吏目等官定限缉拏如逾限不获令按察使掲报督抚咨部防处至吏目典史通同捕役受钱縦盗等弊如州县官瞻徇不行掲报将州县官照上司徇庇属员例降调如此则微员縦容窃盗一弊似可稍息矣
　　一牙行被盗窃去客商银货等项宜令行主先赔赃物以杜窝引诈财之弊也楚省冲途巨镇甚多商贾云集乃有一种土棍牙行客商主扵其家





　　其害【臣】请嗣后牙行被盗窃去客商银货者除严饬地方官务令躧缉获贼审究外应将被失货银先令牙行照数赔出偿给客商收领俟获贼后审无勾引情弊追赃给还牙行倘审系牙行诡诈勾通借盗掯骗将牙行照窝引律治罪如此则牙行畏有赔偿之例而勾引窝线之弊不禁自除矣一沿江沿湖小船宜挨编字号设连环保结也查楚省江河渡驳江划小船与茅篷船只此等船户皆穷苦无赖之徒或系沿江沿湖附近村荘或系四处混聚未知来厯亦无牙埠约束黄昏深夜巧以捕鱼为名乗空即将过客行舟逞志截刦塘泛地方因其捕鱼不便拏缉甚有窃刦乡村盗己获而无窝家借船以为巢穴如【臣】属江夏县之八吉





　　将南北两省沿江近湖地方一切小船逐一清查各归就近马头彼此认保毎十船具一连环保结挨次编号刋字遇晚令其务在本埠马头一处湾泊其有别埠别号混入者即行查逐毎船船户不得过二人取鱼器具止许带网等类其叉鱼铁钢叉打鱼之棍棒等物概行查禁均责令就近典史廵检塘汛兵丁不时清查并令每十号船内自行首报匪类免罪如平日已经认保及后为匪又通同徇隐不行首出一船犯事十船连坐如此则所有小船彼此自相察觉似为弭盗之一法也以上四欵【臣】为楚省歴来多盗起见急思整饬之法谬抒末议是否有当统祈
　　皇上睿鉴批示施行谨
　　奏
　　所奏四条朕甚鄙之虽因地方多盗筹画消弭起见然皆枝叶边事非拔本塞源之论封疆大吏果以靖盗为念惟在勤察访严赏罚训饬文武属员实力奉行而已又在威恵兼施于平时令百姓咸知恩之可感法之可畏闾阎各安本分生理有赖不虑饥寒然后申之以孝悌廉耻之义庶望渐臻化行俗美若但规规以目前小术为务徒滋纷扰究复何益果能令属员心恱诚服犹如臂之使指胡令不行曷禁不止计不出此而欲惟法是赖恐科条益宻而百弊丛生措置愈难将见善良动干功令而奸宄更得乗机肆志也览汝此奏専务烦碎不本大体识见甚属卑浅朕深为楚省忧之
　　雍正六年十二月初二日湖广总督【臣】迈柱谨
　　奏窃查湖广上年偶被水患得防
　　圣恩蠲赋赈金民庆更生但前此仍有乏食之民流移扵外省因乏口粮不能回籍者实多【臣】扵今春随与北南抚臣商酌分委典史等员给领耗羡公项银两各赴四川河南江西等处逐一招徕按给口粮护押回籍即查照极贫次贫无力户口再给资种俾其尽力耕耘经【臣】缮折
　　奏明续据江夏等县报到有闻风招徕回乡复业者一万余口已彚入赈济案内拨给米谷
</div>
    <div class="pagination">
<a href="世宗宪皇帝硃批谕旨_page1100.html">上一页</a><span>...</span><a href="世宗宪皇帝硃批谕旨_page1096.html">1096</a><a href="世宗宪皇帝硃批谕旨_page1097.html">1097</a><a href="世宗宪皇帝硃批谕旨_page1098.html">1098</a><a href="世宗宪皇帝硃批谕旨_page1099.html">1099</a><a href="世宗宪皇帝硃批谕旨_page1100.html">1100</a><span class="current-page">1101</span><a href="世宗宪皇帝硃批谕旨_page1102.html">1102</a><a href="世宗宪皇帝硃批谕旨_page1103.html">1103</a><a href="世宗宪皇帝硃批谕旨_page1104.html">1104</a><a href="世宗宪皇帝硃批谕旨_page1105.html">1105</a><a href="世宗宪皇帝硃批谕旨_page1106.html">1106</a><span>...</span><a href="世宗宪皇帝硃批谕旨_page1102.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
