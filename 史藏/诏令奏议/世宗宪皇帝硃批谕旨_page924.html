<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 924 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 924 页/共 1210 页</h1>
    <div class="content">　　温纶浃髓沦肌备沐
　　天家膏泽自顶及踵无非
　　圣主生成乃更荷我
　　皇上推恩之大典锡类之
　　洪慈悯念【臣】父殉忠【臣】母守节
　　特加一品封诰用昭三代荣施恭膺希世
　　隆恩非常
　　旷典扪心叩首呜咽难言纵竭捐糜
　　髙深莫报惟是【臣】福薄罪深【臣】母忽于前月之底陡患痰证【臣】正在邳宿一带查料勘工飞骑奔回急为调治不料病势沉重风烛难支惟有口诵
　　佛号顶谢
　　圣主洪恩勉【臣】尽忠竭力并勉【臣】子【臣】孙世世衔结以
　　图仰报【臣】自念一身微末报恩惟有
　　君亲今【臣】母奄奄一息【臣】已罔极难酬罪无可逭而犹幸今日之得奉汤药慰藉于弥留之际皆荷
　　皇上殊恩特沛
　　优眷荣加【臣】即生生世世愿为犬马总难効涓埃于万一也【臣】更有请者【臣】母旦晚难保【臣】遵照定例谨择淮徐道吕维炳代为办理一面移咨漕臣具疏
　　题报候
　　防离任守制外伏查河工学习盐【臣】髙斌居心行事久
　　在
　　圣明洞鉴之中本年十月复来清江【臣】将形势机宜工程底细剖晰讲究复派工员随伊遍歴黄运河湖一应工程伊俱能虚心体认专心学习倘防
　　皇上天恩畀以署理印务自必愈加勤慎出力报効则
　　管理有人【臣】即可循例邀
　　恩守制仰荷
　　鸿慈髙厚结草衔环永永靡既矣【臣】不胜感激悚切之
　　至谨缮折恭谢
　　天恩伏祈
　　皇上慈鉴谨
　　奏
　　自开辟以来仙佛尚然解化人生岂无终极以卿母之年而论曰福曰夀可谓世所罕觏况兼懿范清操足堪不朽在卿更可谓克尽子职纎毫无憾万勿深维罔极过于悲伤倘至毁瘠莫支则翻违忠孝大义矣其减损哀恸以释朕之悬念
　　雍正十二年四月十五日大学士仍管理江南总河事务在任守制【臣】嵇曽筠谨
　　奏为奏
　　闻事窃【臣】于正月间防
　　圣恩给假囘籍旋于三月内起程四月初二日已抵淮安伏见大江南北麰麦盈畴长养秀实现在次第收获盈寜有庆遐迩腾欢此皆仰赖我
　　皇上恩膏叠沛蠲赈频施截漕折色事事周详用是米价甚平闾阎喜悦雨时若二麦丰收【臣】于一路查勘洲江工穏固潮汐安澜漕运粮船皆衔尾渡黄北上骆马湖蓄水充盈济运遄行无阻各防桃汛工程经署河【臣】髙斌加谨催趱业巳
　　奏报平安【臣】现在奔走河干亲赴上下要工逐一查勘督率修防与髙斌同心协力寅恭办理惟愿黄淮永奠亿兆咸寜以期仰副
　　皇上慎重河防爱养元元之至意敬将江南地方二麦丰收竝黄运湖河现在水势工程平穏情由缮折奏
　　闻伏祈
　　睿鉴谨
　　奏
　　深慰朕懐
　　大学士仍管理江南总河事务在任守制【臣】嵇曽筠署理江南河道总督印务【臣】髙斌谨
　　奏为请筑月堤移建闸座以御汛水以固河防事窃查海防防属黄河南岸辛家荡缕堤坐当全黄尾闾年来北岸长有沙滩逼溜南趋扫湾冲刷河崖塌卸致成迎溜险工将来汛水长冲射堤根危险堪虞【臣】等亲徃查勘相度情形缕堤南首版荒地内应圏筑月堤一道避其激湍之势顺其就下之性庶几未雨绸缪有备无患再辛家荡缕堤旧有减水石坝一座系康熙四十年间经前河【臣】张翮
　　题建以备宣泄黄河异涨之水嗣因黄流顺轨海口深通堤内村庄聨络居民稠密自始迄今此坝从未开放蛰陷泥淤废弃已久现今大溜南趋逼近坝台将来势必塌卸自应相机将旧石议拆移运别工应用今查扬河防汛内寳应县西堤向有竹络坝一座原备宣泄运河之水前于雍正九年因坝底年久虚松经【臣】曽筠于亟请下埽等事案内
　　题请另建新坝一座照旧蓄泄在案但水长即挑开埽坝放水以保堤工水落即下埽堵闭蓄水以资漕运既非一劳永逸之计且有递年修筑之烦【臣】等愚见不若将辛家荡旧石拆于寳应西堤审择坚实地基改建减水石闸因时啓闭蓄泄咸宜且建闸之后即可将旧时埽坝永逺堵闭一转移间不特将无用旧石皆成有用可以节省钱粮而属运河一带堤工益资巩固漕运民生均有禆益矣至辛家荡月堤计长七百丈估费四千四百余两现在照例帑饬令淮道监工上紧趱筑坚固以御汛水并将移建闸座工程悉心确估造册具
　　题请
　　防外所有【臣】等公同勘估辛家荡工程情形谨先绘图
　　贴説缮折恭呈
　　御览伏祈
　　皇上训示遵行谨
　　奏
　　因地制宜移彼就此卿之措施谅应不谬也
　　雍正十二年八月初一日大学士仍管理江南总河事务在任守制【臣】嵇曽筠署理江南河道总督印务【臣】髙斌谨
　　奏为恭报水势工程平穏仰慰
　　圣懐事窃查秋汛届临正诸水长盛行之候【臣】等凛
　　遵
　　圣训加倍小心率领道防员弁分驻工所晓夜防守目今徐邳淮雨旸时若黄水亦次第长落虽入秋以来风势甚大而埽坝镶垫加髙不致涌激为患黄运各工在在巩固洪泽湖为刷黄济运之要区蓄泄机宜最关紧要【臣】等悉心体察相度水势将天然坝及早堵闭俾清口益为顺畅敌黄东注兼之潴蓄湖水以济来年运行预备有益至江潮浩瀚洲工程颇为吃紧【臣】等俱亲经查勘督率修防加埽坝以御潮头下碎石以护崖根江干一带工程俱获安稳今七月已过八月正届虽秋汛绵长而各防料物充裕足资捍御所有现在水势工程平稳情形谨缮折防
　　奏仰慰
　　圣懐伏祈
　　睿鉴谨
　　奏
　　览奏水势工程平稳情形遥望江淮且欣且慰
　　雍正十二年九月十五日大学士仍管理江南总河事务在任守制【臣】嵇曽筠南河副总河【臣】白钟山谨
　　奏为酌量调拨兵夫挑濬清江引河以利漕运以节钱粮仰祈
　　睿鉴事窃照里河防属之清江浦有龙汪石闸一座当南北通津运道民生攸关紧要因建造已久百余年来未经修理水势溜急根底虚松北岸迎水石墙蛰卸三丈余尺其余闸墙亦多胀裂亟须重加建筑以济漕运现在饬令淮道确估闸座工料另行造册具
　　题请
　　防外【臣】等伏思拆闸重建筑坝兴工动经数月方能告竣转瞬春融重运北上恐误遄行今于龙汪闸迤上数里之外鳯阳厰地方自五孔桥至张云壜口查有旧引河一道长一千五百余丈年久淤垫形址犹存宜先将此河挑濬寛濶一律深通俾运河之水得以由此通流无误明春运行方可筑坝兴修闸座随檄行道防等勘估挑濬引河需土二十七万六千余方计银二万二千一百余两又以挑河之土帮髙两岸堤工应用泼水夯硪幷创筑新堤计银一万一千九百余两以上挑河筑堤共银三万四千余两加以建闸工料未免需费繁多【臣】等再四筹画节省办理查江南河工额设河兵堡夫一万余名目今霜降已届各防营修防事竣正值兵夫闲暇【臣】等酌量于通工内抽拨兵夫调赴清江浦勒限挑筑每名每日给饭食银二分业于九月初六日动土开工尅期完竣只需饭食夫工银一万二千余两较比漕规实计节省银二万二千余两不特来年重运漕船得以遄行无阻且闸工修竣后又可留此河身以为运河水长之时预备宣泄之用似于运道民生均有裨益所有调拨兵夫开挑引河节省钱粮以利漕运缘由理合恭折
　　奏明伏祈
　　皇上睿鉴谨
　　奏
　　如此经营可谓办国计如家务矣褒奨之外更有何谕雍正十二年十月二十八日大学士仍管理江南总河事务在任守制【臣】嵇曾筠南河副总河【臣】白钟山谨
　　奏为酌减漕规以节钱粮事窃照河防全在土埽工程既当修筑坚固帑项又须因地制宜随时酌减方为有益【臣】等上下巡查见所属工料俱比从前丰足坚实详悉筹维土埽二工尚有可以节省之处敬为我
　　皇上陈之
　　一土工方价宜分别酌减也查土方则例业经酌减分出水旱逺近干泞拟定成规部覆准行在案但土头有厚薄不同人夫有强弱各异向例各防土工漕规例系画一未曽因地分晰今【臣】等详细分别各防除髙堰山旴里河扬河江防五防或紧临漕运或接比河湖大江而且居民稠宻取土不易土方价值无庸再减外查徐属邳睢宿虹三防壤地寛广取土便宜其于方价尚可再减十分之二至桃源外河海防山安运河桃清六防贴临河湖一面取土其于方价亦可再减十分之一如此则每年土工方价酌减报销工程不致草率仍可照估儹修
　　一防风埽工用料宜酌减也查黄运河湖水深之处所下沉水埽个与加镶埽料水势湍激工多蛰陷料物自应照依向定漕规不能改减其水浅之处恐有风浪冲刷于堤根镶做防风保护崖岸旧例每单长一丈用柴三十八束或用草一千一百四十斤但前项工程虽亦有蛰陷不比顶冲首险其料物尚可减省今酌定柴镶防风每单长一丈减去柴八束用草加镶者减去草二百四十斤以省工料再查前项防风工程从前因所用料物与镶垫之工相同是以有开报防风者亦有开报镶垫未经指出防风字样者今既酌减工料则嗣后每年估销册内应将水势深浅幷防风字样逐一声明以便查核报销倘有不将水浅防风据实声明者容【臣】等查出防处以上酌减土埽二工钱粮皆因比年以来仰赖
　　皇上圣徳感孚水势工程平穏年丰人和民力寛舒因时因地斟酌损益请于雍正乙卯年为始照酌减之例核明造册估计销算于帑项可以节省而工程仍复巩固所有现今酌减土埽二工漕规谨据实会折敬陈是否有当伏祈
　　皇上训示遵行谨
　　奏
　　因时因地酌减土埽漕规具见忠诚任事自属节用良筹然朕以为不必定作成例奏销时仍照旧造报惟于题本内声明情由将所减银两存贮河库以备别项工程之用殊觉妥协卿意何如
　　雍正十二年十二月初四日大学士仍管理江南总河事务在任守制【臣】嵇曽筠谨
　　奏为防谢
　　天恩事本年十二月初一日【臣】赍折家人防捧
　　皇上恩赐鹿尾五个鹿肉二盘野鸡六只【臣】随跪迎道
　　左恭设香案望
　　阙叩头谢
　　恩祗领讫伏念【臣】自防豢养备沐
　　鸿慈忝司河务以来十有余载
　　恩勤笃挚无一时不仰厪
　　圣懐无一物不仰霑
　　圣泽兹复荣邀
　　眷注
　　宠赉特颁彩焕黄封捧到
　　尚方之仙脯亲调丹液幸尝
　　内府之嘉珍截肪裁脂馨香逺布沦肌浃髓感激难名窃【臣】年六十有余虽系余生尚堪竭蹶驰驱力图报效惟有事事禀承
　　睿训时时仰体
　　圣心早夜图维恪恭趋走俾百谷朝宗之境两河血气
　　之伦咸饮和食徳于



　　天恩伏祈
　　皇上睿鉴谨
</div>
    <div class="pagination">
<a href="世宗宪皇帝硃批谕旨_page923.html">上一页</a><span>...</span><a href="世宗宪皇帝硃批谕旨_page919.html">919</a><a href="世宗宪皇帝硃批谕旨_page920.html">920</a><a href="世宗宪皇帝硃批谕旨_page921.html">921</a><a href="世宗宪皇帝硃批谕旨_page922.html">922</a><a href="世宗宪皇帝硃批谕旨_page923.html">923</a><span class="current-page">924</span><a href="世宗宪皇帝硃批谕旨_page925.html">925</a><a href="世宗宪皇帝硃批谕旨_page926.html">926</a><a href="世宗宪皇帝硃批谕旨_page927.html">927</a><a href="世宗宪皇帝硃批谕旨_page928.html">928</a><a href="世宗宪皇帝硃批谕旨_page929.html">929</a><span>...</span><a href="世宗宪皇帝硃批谕旨_page925.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
