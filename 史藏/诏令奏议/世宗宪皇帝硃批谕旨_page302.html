<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 302 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 302 页/共 1210 页</h1>
    <div class="content">　　皇上知遇隆恩不次超擢畀以封疆重寄【臣】虽身受殊荣实不敢忘行伍本色不敢情随境迁自稍恣纵辜负
　　天恩今防
　　圣主矜怜【臣】愚不遽罢黜
　　特赐教训防微杜渐
　　告诫谆谆【臣】当刻骨铭心时加儆惕如【臣】行止悖谬口
　　是心违难逃
　　皇上睿照所有微【臣】接奉
　　训旨自励自新之处理合缮折奏
　　闻谨
　　奏
　　有无沽誉之心及肯改悔与否总在汝返躬自问而巳













　　硃批谕防巻四十三上
　　钦定四库全书
　　硃批谕旨巻四十三下
　　硃批刘世明奏折
　　雍正八年二月初三日福建巡抚【臣】刘世明谨
　　奏为奏
　　闻事窃【臣】查福建地方无为天主等教原无掌教为首之人乡愚无知妄求果报往往私相传习此等旁门邪教必须除浄根株风俗方归淳厚今【臣】凛遵
　　皇上谕旨务令黙化潜消【臣】闻习天主教者其家不奉神佛幷不供祀祖先归无为罗教者阖家男妇老幼俱吃长斋【臣】今専行臬司通饬所属着落保甲晓谕凡大家小戸俱令供奉祖先敬礼神明除年老男妇愿斋者听不许阖室大小俱吃长斋如一月以后仍不改邪归正甲隣不禀首官司一体坐罪现在省城行之着有成效不过再行半年此等邪教福建谅可潜消矣理合缮折奏
　　闻伏乞
　　皇上睿鉴谨
　　奏
　　但应禁止邪教惑众从未有禁人吃斋之理此奏甚属乖谬之至朕不解汝具何意见而云然若将此等无理妄举以为尽心任事实力奉行则大误矣既云年老愿斋者听而阖家大小吃斋者又欲坐罪更属可笑之谈如于一家老者小者饮食之际稽查某斋某不斋其纷扰为何如耶观一切办理覆奏不但浮泛不实且每多乖张失措大有心志惶惑光景嗣后仍不痛自儆省加勉诚敬则朕恩殊为可惜也
　　朕日理万几刻无寜晷费一片心血亲笔训诲之旨乃竟一字不覆想汝终日在醉梦中矣汝之所奏朕尚何心再行批谕况教职养廉直省从未有言及者而刘世明独能念及似此满怀沽名负恩之心宜乎昏愦茫无知解也况此养廉乃向日地方官所用之物朕何可邀教职之虚誉而勒令分给乎将此谕旨与史贻直看观汝光景原由武而入欲借文以显终致从武而得因文而失也凡天下人但一忘本则心行不必问矣雍正八年二月十六日福建巡抚【臣】刘世明谨
　　奏为防【臣】罪过多端吁求
　　圣恩鉴宥事本年二月初九日臣标把总赍奏回闽【臣】
　　跪接
　　谕旨遵即恭捧交与督【臣】史贻直敬谨观看讫窃【臣】防皇上恩赐硃笔训谕【臣】感悚无地何敢不敬谨
　　奏覆实缘自京抵闽路程遥远【臣】赍折人适因中途阻风不能依限到闽直至【臣】下次拜发奏折之后始奉到上次
　　硃批奏折是以所奉



　　防
　　皇上训旨【臣】始恍然醒悟葢教职俱属本省人员去家不远与隔越外省离家逺涉之微员迥乎不同所以经费额编两官合食一俸今直省概不议及养廉【臣】独妄议及此直如醉梦中语【臣】昏愦无知惭悚何极所以养廉奏折【臣】已删除教职一条余照原折另缮
　　奏陈叩求
　　皇上天恩赦【臣】知识愚鄙
　　特赐矜怜【臣】曷胜惶悚之至谨
　　奏
　　览
　　雍正八年四月二十二日福建巡抚【臣】刘世明谨
　　奏为跪聆
　　谕旨恭谢
　　天恩事雍正八年四月初十日福建总督【臣】髙其倬陛见回闽【臣】出郭迎请
　　圣安髙其倬口宣在
　　勤政殿钦奉
　　圣谕尔回福建时谕巡抚刘世明巡抚之任不比武职训察属员整顿吏治惩恶安良缉除盗匪最为要务一切市私恩示小惠之事断不可行此习务要更改钦此【臣】即跪向
　　北阙叩头谢
　　恩伏念巡抚之任不比武职训察属员整顿吏治惩恶安良缉除盗匪等事俱系巡抚职分所当尽心料理者惟是微【臣】知识浅陋承办不妥之处甚多屡沐
　　天恩教导寛宥更当竭力报効悉心整顿至于市私恩施小恵【臣】已痛自改悔若再稍萌此念即是下愚不移深负
　　圣心自贻罪戾【臣】断断不敢为此缮折恭谢
　　天恩谨
　　奏
　　顾力行何如耳岂在空言
　　同日又
　　奏为奏
　　闻事窃【臣】前奏天主无为等教一折奉有
　　硃批谕旨【臣】跪读之下惶悚无地仰沐
　　天恩不即罢斥复荷
　　恩诲谆谆即木石亦应感动况【臣】稍具人性者乎惟有
　　刻刻自省凛遵
　　谕旨黾勉敬诚以仰副
　　天心下尽【臣】职而已为此缮折奏
　　闻伏乞
　　皇上睿鉴谨
　　奏
　　岂但不即罢斥今不得已更用汝为总督矣能不负吾弟怡亲王之荐举全朕用人顔靣与否在汝仰靣对
　　天俯首自问而为之也
　　雍正八年六月初三日福建巡抚【臣】刘世明谨
　　奏为奏
　　闻事窃照福州府知府苏本洁仰荷
　　特恩补授自莅任以来勤愼办公有志向上今于五月初四日忽患风痰病证言语涩滞现在调治尚未痊愈查苏本洁年止四十六嵗气血壮强非精力衰迈者比但福州乃省会繁剧大郡命盗案件俱由审转不便任其乆延据布政司援引
　　恩旨详请暂委该府同知李锡爵代为办理堂务俾苏
　　本洁得以安心调治速愈报効
　　国恩等因到【臣】除如详批发外为此遵
　　旨缮折奏
　　闻伏乞
　　皇上睿鉴谨
　　奏
　　暂时权宜甚是
　　雍正八年八月十二日福建巡抚今陞福建总督【臣】刘世明谨
　　奏为据实奏
　　闻宻请
　　睿裁事窃照福寜镇【臣】杨到任一载晓畅营伍办事细心实武臣中不可多得者兹因该州生员犯夜与兵丁口角致罣弹章部议降级调用已经署督【臣】阿尔赛准咨知照另委署员檄令杨离任赴部另补但【臣】观杨实系有用之才且闻其图报
　　国恩之语颇具血诚【臣】可保其实能竭力淸理营伍志切报効非心口两岐之人为此缮折宻
　　奏伏乞
　　皇上睿鉴谨
</div>
    <div class="pagination">
<a href="世宗宪皇帝硃批谕旨_page301.html">上一页</a><span>...</span><a href="世宗宪皇帝硃批谕旨_page297.html">297</a><a href="世宗宪皇帝硃批谕旨_page298.html">298</a><a href="世宗宪皇帝硃批谕旨_page299.html">299</a><a href="世宗宪皇帝硃批谕旨_page300.html">300</a><a href="世宗宪皇帝硃批谕旨_page301.html">301</a><span class="current-page">302</span><a href="世宗宪皇帝硃批谕旨_page303.html">303</a><a href="世宗宪皇帝硃批谕旨_page304.html">304</a><a href="世宗宪皇帝硃批谕旨_page305.html">305</a><a href="世宗宪皇帝硃批谕旨_page306.html">306</a><a href="世宗宪皇帝硃批谕旨_page307.html">307</a><span>...</span><a href="世宗宪皇帝硃批谕旨_page303.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
