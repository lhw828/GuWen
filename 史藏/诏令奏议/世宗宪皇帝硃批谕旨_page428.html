<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 428 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 428 页/共 1210 页</h1>
    <div class="content">　　皇上推诚置腹之恩所有亲丁名粮【臣】照例止食六十分并饬各营将备千把遵照定例毋许浮冒一名亦不许家人长随在营食粮致滋混扰今查出【臣】属一十六营兵五千四百二十一名内存有公费粮五百零二分当即严饬将备责令尽行募补以实营伍嗣据各营将备向【臣】痛切直陈佥称煌煌
　　功令敢不凛遵奈营务费用浩繁如季报册籍有费提塘工食有费霜降祭祀有费甲帜军装制造有费且军营礮位火药铅弹巡哨船只种种无费不行恳于每兵一百名之内仍留守粮五分以充前项公用总计各营约存守粮二百七十分则办公有资而兵丁月饷亦可足给等情据此【臣】再四思维若遽准于百名之内存留守粮五分以充营伍公用恐仍干虚冒之罪【臣】愚昧无知不敢擅便因其为营伍起见谨具密折据实陈明伏祈
　　皇上睿鉴指示遵行谨
　　奏
　　存留名粮以资费用在在皆然乃以公济公众目昭彰之举非隐食空粮可比何妨乎所奏知道了
　　雍正四年二月十二日江西南赣总兵官【臣】石云倬谨
　　奏为添设礮位以鎭地方事窃惟捍衞地方先资武备器械不可不齐而礮位尤为切要今查【臣】标四营子母礮位向仅二十二座大小参差不一俱年逺朽腐万难演放询知江宁子母礮打造如法【臣】因申明督【臣】查弼纳领取式样现募工匠按法打造三十位先发本城四营操练演放其物料价值皆于前折
　　奏明公费项内取给俟本城四营造就之日再查外十二营礮位如有朽旧令其依样制造此外一切军装旗帜如遇缺少【臣】不时添补并不时查验务使武备一新侵渔永杜以仰副
　　皇上以公济公之
　　至训所有新造礮位数目縁由俟铸造齐集再为具题并造册呈报兵部核查存照理合预行陈
　　奏伏乞
　　皇上睿鉴谨
　　奏
　　军装等项随时陆续制办甚是不宜急骤若速欲整齐则摊派捐扣种种弊端皆起于此且为将之道首以操演兵丁整饬塘汛缉盗安民甄别属弁为要至于外像观瞻之美究属末着何必谆谆留意频陈奏牍也雍正四年六月二十二日江西南赣总兵官【臣】石云倬谨
　　奏为哀吁
　　圣慈乞终丧制事窃【臣】防
　　皇上简任赣南重鎭一门荣幸均戴
　　天恩誓愿竭诚报效乃不意本年六月十九日接【臣】胞兄石云庆胞弟石云兴讣报知【臣】父石琠于五月初六日在籍病故【臣】惊闻讣报五内崩裂时复昏迷因念赣南重地关系紧要断非哀毁余生所能办理【臣】随具文通报署督【臣】范时绎抚【臣】裴度恳其代
　　题并委员署理外【臣】衙门
　　王命旗牌一切暂委【臣】标管中营事左营游击林麒看守公文案件亦令代拆代行专俟署任官到日交代明白【臣】即匍匐还籍理合哀吁
　　圣慈赐【臣】囘籍守制得以料理丧葬则此后余年誓效
　　犬马之报【臣】不胜哀鸣激切之至谨
　　奏
　　忠孝原属一理所以经云资于事父以事君尔能竭力报国显亲名尔父自然含笑九原此亦凡为人子者分内必有之事不可过于哀毁尔今日之苦即朕六十一年十一月十三日之苦也然朕之苦更有甚于汝者其间难以言悉亦只得权其轻重勉强以理夺情耳可奈何朕未闻尔有大故已用尔为浙江提督矣本应曲从所请但克尽孝道不关去职在职浙江提督责任重大俟该督等题本到日朕赏尔假数月回籍送终礼毕即赴新任勉就职守可也
　　雍正四年十一月十二日新授浙江提督【臣】石云倬谨
　　奏为恭请
　　陛见仰承
　　圣训事窃【臣】以微末武员叨荷
　　皇上特恩由副将陞授南赣总兵到任一载惟奉训防遵行幸免陨越今又防
　　恩命授【臣】浙江提督伏念浙省系海疆重地更宜奉明训以遵从方克啓愚防而尽职【臣】现沐
　　圣慈赏假在籍假满之日拟合上觐
　　天顔跪聆
　　圣训【臣】不胜望
　　阙依恋之至为此具折请
　　防伏候
　　皇上批示遵行谨
　　奏
　　好德州距京为路甚近来京陛见聆朕训防然后徃赴浙任诸凡有所遵循不无少益
　　雍正五年三月初六日浙江提督【臣】石云倬谨
　　奏为密陈营伍情形事窃【臣】查浙省营伍当积废之后军装甲械损壊不齐教场公署仅存白地揆其致此之由其端有二一则籍公费而润私囊病在于侵蚀一则务虚名而忘实效病在于矫情【臣】歴查前任提臣如王世臣吴郡隐食空粮数百名一切营制置于度外此则侵蚀之尤者也及吴陞接任粮饷稍清尚存公费粮一百五十名造有鸟鎗千杆营伍稍为整顿至钟世臣任内营制毫无增补公费又为侵蚀后王安国署事时经督【臣】满保檄令将公费名粮尽行裁革虽矫情于一时实贻误于营伍及杨长春到任因公用毫无所出于五营内存粮五十分凡遇领饷季报稍资涓滴之助经张溥署事尽行裁去此又一矫情而贻误于营伍者也【臣】抵任以来虽尽心整顿百计弥缝奈无米之炊万难经理以【臣】愚见请将浙省各营无论大小按兵计算统于百名内存留公费三名以备营中公用伏候
　　皇上明防颁示额规俾营员永行遵守庶营务不至废
　　弛矣为此具折奏
　　闻伏乞
　　皇上睿鉴施行谨
　　奏
　　所奏甚是营伍中不留几分公费名粮如何行得去其间充公济私要看所用何如耳至王安国张溥原皆系拘谨之人未免太过酌量为之
　　同日又
　　奏为再陈营伍条规事窃查公费名粮原无定例【臣】前折奏请之项不过借营间之公饷济营务之急需总期有益于兵丁无损于营伍但经费既定条例宜严【臣】不揣愚昧谨抒管见为我
　　皇上陈之
　　一册报之宜审也【臣】查百弊之根起于册籍之防混不肖官吏徃徃揑饰增添用少报多串通侵蚀者有之【臣】请嗣后无论大小衙门令其造具简明四柱清册开明某营额兵若干名分析马步战守项欵内该存留公费几名某月领银若干两办理某事用银若干制造某器用银若干有无存剩即注明册内下月照前开列该营员按季呈报将领转报上司至年终查验之后方准开销其有揑饰增添等弊照例处分册籍既清庶朦混之弊可除矣
　　一经费之宜节也【臣】思百名之额兵权通三名之公用稍不撙节立见空乏每见不肖属员有将此项夤縁上司者亦有上司借此吓诈属员者【臣】请严定法程倘有前项情弊应照冒饷之例计赃定罪追银入官至于修葺衙署及铺垫供应名色止许量行添凑不准于公费项内任意开销庶经费有程而冒滥之弊可除矣
　　一制造之宜覈也大凡军装旗帜等项务须拣选物料造作如法方为有用并堪经久但恐不肖员役希图了事草率完工亦未可定【臣】请嗣后凡有制造军器责令将备验明物料方许兴工成工之日果否合式亦令将备具结存案如有仍前草率致令所造之器不堪应用者应照造作军器不如法之例处分仍令督工之员改造其物料工价着令将领分赔庶营员知儆而草率之弊可除矣一收贮之宜谨也【臣】思一切军器务须存贮有方乃能经久不壊每见营员漫不加察一任风雨飘零尘泥堆积旗帜鎗礮日就朽烂【臣】请嗣彼凡有一切军器无论旧造新添须不时查点开列清单择髙燥房屋藏贮如遇交代之时验明收受倘有损壊缺失情由前官未经声明者许后任官揭报责令前官赔补若后官徇情不报事后查出即责令后任赔偿庶收贮以时而疎忽之弊可除矣以上四条就营伍之情事立整顿之条规谨献刍荛仰希
　　采择伏祈
　　睿鉴施行【臣】不胜悚惶激切之至谨
　　奏
　　所论甚属通畅朕欣悦览之实力整顿务令弊絶风清
　　同日又
　　奏为奏
　　闻事窃【臣】抵任后于三月初二日率同【臣】标将备勘阅城垣一切城墙垜口坍塌几及三分之一城门六座并水门二座所有城楼片瓦无存【臣】验阅之下不胜骇异伏思宁波一府系边海重地较之他处尤为紧要若非及今修筑则工程愈大糜费愈多当即开明坍塌处所丈尺数目飞咨督【臣】髙其倬抚【臣】李衞作何设法兴修之处俟议定之日【臣】另行具
　　奏外所有宁波府城垣坍塌情由理合缮折奏
　　闻谨
　　奏
　　所奏是朕常为此筹虑亦曾频谕督抚辈但总计天下城垣坍塌者多修理需费浩繁只得且就紧要处先行耳今宁波城垣尔咨商督抚甚是应作何设法兴修伊等酌议妥确自必另行请防也
　　同日又
　　奏为请
　　防事窃【臣】前
　　陛见时防
　　皇上垂问有熟谙水师办事勤谨及操守好者啓奏【臣】
　　即
　　奏南赣鎭标左营游击林麒中营守备孙希爵【臣】曾委监造礮位见此二人歴练老成办事勤谨且林麒熟悉水师谙练营务年纪微老精神尚健等语当防
　　皇上即调林麒引
　　见所有林麒游击员缺将孙希爵补授林麒引
　　见后
　　赏发【臣】标遇有叅将缺出
　　题补今【臣】标中军叅将陈惠调任员缺现在需人可否即以林麒补授之处伏候
　　圣裁批示遵行谨
　　奏
　　所奏知道了水师将官歴练壮勇者尽有其人但鄙而贪者十居八九习气甚属卑下尔宜留心
　　雍正五年四月二十一日浙江提督【臣】石云倬谨
　　奏为先发随粮以济公务事窃【臣】前谨抒臆见于每兵百名内存留公费三名以充营中公用条列四欵具折请
　　防防
　　皇上允【臣】所请【臣】钦奉
　　硃批后即将条规四则钞示各营并咨同督抚会饬作速整理外但营内名粮凡系老病开汰者例选子侄余丁顶补惟脱逃犯事革退者方可留充公用是公粮一项势不能以急期而军装制造事又难于久待若俟取给公粮诚恐躭延时日难免观望稽迟【臣】当即发出随粮二十分交【臣】标五营购买物料制办军装据五营将弁等亦情愿公发随粮六十分承办公务又据各鎭协营员弁愿照【臣】标之例一体酌发随粮承办公务【臣】思浙省营伍经积废之后须此一番奋励方可改观今各营有志急公【臣】准其暂发随粮以济营务俟公费足数之日自下而上听还各官养廉兹【臣】更有请者伏思百内抽三之议在各营分派不过数名而合通省计之遂至千名有零念此空粮之多实深悚惧虽经咨防督抚查核似应报部察销但查公费一项



　　圣裁批示遵行谨
　　奏
　　尽力急公固属美举然亦不可骤迫及过于从事朕不求速效但愿卿等徐徐次第整理事渐就绪而众不怨憾方为善于措置也勉之
　　雍正五年五月初十日浙江提督【臣】石云倬谨
　　奏为奏
　　闻事窃【臣】履任之始访闻瑞安协副将柳进忠通同商贩运米出洋一切违禁之物时常夹带歴查旧案不啻再三【臣】因调取该将赴宁正待面行申饬讵该将怙过不悛刚傲无状经【臣】特疏
　　题叅在案近闻柳进忠驾造寃抑之词抵饰前非声言要赴部科具揭以彼奸伪难逃
　　圣明洞鉴但恐该员以捉风捕影之词造为负屈含寃
　　之状倘部科据彼情由上渎
　　天听亦未可定【臣】自问秉公持正法在必行既不肯无故纠叅亦不敢知情徇庇即有嫌怨【臣】不顾也【臣】防
　　皇上委任之隆理应清厘奸弊且屡奉
　　明训以水师官员习气贪鄙
　　命【臣】留心访查今【臣】明知劣员之违禁营私若稍示姑容是贻海疆之隐患听奸弊之丛生亦大负
　　皇上训诲之至意矣兹恐叅员妄希侥幸干冒
</div>
    <div class="pagination">
<a href="世宗宪皇帝硃批谕旨_page427.html">上一页</a><span>...</span><a href="世宗宪皇帝硃批谕旨_page423.html">423</a><a href="世宗宪皇帝硃批谕旨_page424.html">424</a><a href="世宗宪皇帝硃批谕旨_page425.html">425</a><a href="世宗宪皇帝硃批谕旨_page426.html">426</a><a href="世宗宪皇帝硃批谕旨_page427.html">427</a><span class="current-page">428</span><a href="世宗宪皇帝硃批谕旨_page429.html">429</a><a href="世宗宪皇帝硃批谕旨_page430.html">430</a><a href="世宗宪皇帝硃批谕旨_page431.html">431</a><a href="世宗宪皇帝硃批谕旨_page432.html">432</a><a href="世宗宪皇帝硃批谕旨_page433.html">433</a><span>...</span><a href="世宗宪皇帝硃批谕旨_page429.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
