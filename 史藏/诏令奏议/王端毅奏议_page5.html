<!DOCTYPE html>
<html>
<head>
    <meta charset="UTF-8">
    <title>王端毅奏议 - 第 5 页/共 7 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>王端毅奏议 - 第 5 页/共 7 页</h1>
    <div class="content">　　论用人勿拘出身衙门奏状
　　臣等俱以庸材谬膺铨衡之任虽无知人之明未尝不尽心为之至于推举在京堂上并巡抚官及在外方面尢加意焉故每遇有缺必于内外诸司庶僚之中访察其才行年貌考其科第先后入仕久近再三斟酌然后具名上请岂敢蔽其贤能引用非人以误国事上负圣明之托下取不职之讥乎且如有一好缺望之者何止数十人止用一人足矣其余不用者未免怨谤不曰吏部不知人必曰吏部有私意求其安于义命不怨不谤者盖亦鲜矣正统年间王竑以户科给事中陞佥都御史张固以吏科都给事中陞大理寺少卿姚夔亦以吏科给事中陞南京刑部侍郎当是时未闻有言张固等不谙刑名不可为法司官者亦未闻有言吏部用人不当者其后亦有法司属官陞为法司堂上不克称而见黜者不止一人所以然者无他在乎为人贤不肖不在乎出身之地也近日臣等推举强珍佀钟堪任大理寺少卿陈寿洪钟堪任大理寺寺丞自谓此四人才望年资俱各相应用之必合公论巳而圣明简用强珍为少卿陈寿为寺丞人多谓用得其人不意又有论列二人之过失并言臣等举用之不当者且强珍自作知县至为御史操持端谨气节磊落刚直敢言不畏强御人所罕及陈寿观政法司练达刑名及为给事中谨饬无过遇事敢言人多称之斯二人者诚宜居此要职臣等举之未为不当而言之者不无过情幸赖陛下烛理明白不为所惑卒从臣等所举用此二人但以不谙刑名改陈寿之官而巳不然则强珍陈寿遂为不才之士必见弃于圣明之世矣伏望陛下自今伊始听言之际更加审察裁自宸衷庶使臣等日后得以展布四体尽此心力为国荐贤不至畏首畏尾斯为大幸有此情悃不能自巳尘渎圣聪罪该万死治元年九月十八日具题次日奉圣防知道了钦此
　　议鲁府镇国将军陈言便民奏状
　　考功清吏司案呈奉本部送准礼部咨该鲁府镇国将军阳□奏云云等因具本奏奉圣防该衙门看了来说钦此钦遵除开言路以广见闻等三事本部另行外其余严黜陟以安民庶等事系别衙门掌行抄单移咨到部送司案呈今将所言事件各开前件逐一议拟伏乞圣裁縁奏钦依该衙门看了来说事理未敢擅便治元年九月二十七日具题次日奉圣防王府辅导官不为常例着巡抚巡按官防同考察奏来处置其余准拟钦此　一查得本部钦奉诏书并节次奏准考察官员事理俱行移巡抚巡按并布按二司等官将所属守令等项官员严加访察务在至公无私不许颠倒是非及遇所属三年六年九年考满之时务要从公严加考覈不许徇情虚应故事以致黜陟不公等因去后今镇国将军阳□所言巡抚巡按官考察官员不过据该司开陈贤否以凭黜陟该司官与府州县官岂无亲故讐嫌以致考察不公黜陟不明要行各处巡抚巡按及布按二司官凡遇考绩黜陟之时务要设法体访陟其明而黜其幽一节其言有理深中时弊合无准其所言通行各处巡抚巡按并布按二司官今后凡遇所属府州县官或三年六年九年考覈或朝觐考察或保举纠劾务要各秉公心设法体访得其贤否之实一黜一陟必须允合舆论不许容情挟私以致是非颠倒黜陟不公人心不服责有攸归　一查得近该吏科给事中林廷玉题称近来纳粟监生数多彼旣以财出身得官岂不拔本生民被其鱼肉要预先立为上中下三等于临选之时吏部出题严加考试以文理通畅者为上文理稍通写字端楷非请客者为中不谙文理写字麤拙请客者为下上中二等量其高下与科贡一体选用下等者填注衙门职名令其冠带闲住行移国子监及天下学校省谕各生知防使知及时勉学毋致后日追悔本部看得所言有理合无依拟于临选之时严加考试分为三等如前所拟选用及冠带闲住及先行各生知防使知各加勉励奋志进学以收后效题奉圣防准议钦此除钦遵通行外今镇国将军阳□又以为言縁有前项题准事例见行未久若再更张非惟政体不一抑且人情不堪　一看得镇国将军阳□言各王府辅导官不得其人要行巡抚巡按官不为常例通行考察年力精壮文理优长素行清白者存留老弱无为阿谀不才者就便罢黜一节固为有理查得诸司职掌内开各王府官不系常选任满黜陟取自上裁似难行令巡抚巡按官考察及查得先该沈王奏称各王府官中间有年逾七十不肯告老致仕及年未七十或沾疾病等项愿告致仕者俱照例加陞品级等因该本部议拟奏准巳经通行去后其言要乞行选端谨有为之人以充厥职所言有理合无各王府长史等官有缺本部照例于教官之中询访推举相应堪任之人照缺铨补庶使辅导得人宗支弼正矣
　　论夺情起复不可为例奏状
　　稽勳清吏司案呈奉本部送内府抄出内官监太监黄顺等题云云等因具题奉圣防准他吏部知道钦此钦遵抄出到部送司案查潘俊等闻父母丧巳经移文本部闗给勘合守制去后今奉前因案呈到部查得诸司职掌内凡内外官吏人等例合丁忧者仍以闻丧月日为始不计闰二十七个月服满起复此祖宗万世不刋之令典所以教人以孝而为忠君之本也又查得天顺元年四月内该刑科都给事中乔毅等题内一件敦忠孝以正纲常乞勅内外诸司今后敢有夺情起复者彼此治以重罪节奉英宗皇帝圣防敦忠孝准言钦此钦遵又查得成化三年七月内该户科给事中刘昊题内一件罢夺情极言夺情非令典等因本部覆奏今后大小衙门如有保留夺情者各治以重罪奉宪宗皇帝圣防是钦此钦遵此又列圣之明禁以示闻亲之丧者决不可以不守制而保留夺情者决不可以不治罪也今该监官题称潘俊等俱系通晓匠艺人员即今成造崇奉夫人等处坟茔工程浩大乞要夺情起复且造夫人坟茔工程未为浩大而该监通晓匠艺人员恐不止此二人显是潘俊等贪恋禄赏忍心忘孝所以营求该监曲为保留且古者国有金革之事不得巳而用居丧之人而犹使之以墨衰行事未闻以工艺之小事而夺人之丧者也仰惟皇上以孝治天下天下臣民方且观感而兴起于孝岂可因此小官而开夺情起复之门以干祖宗之典宪而伤国家之风化乎伏望圣明收回前命仍令潘俊等守制满日依例起复如此则祖宗之法不壊而陛下仁孝之道通于神明光于四海休征毕至而令名无穷焉縁系扶持风化及奉钦依准他吏部知道事理治元年十月初六日本部具题次日奉圣防匠官系手艺人巳准他了罢钦此臣等窃惟子生三年然后免于父母之懐故父母没而子服三年之丧所以报本也此古昔圣人縁情制礼之意万世行之而不可易者又闻古之人居亲之丧有三年不言者有泣血三年者非矫情也盖不忘亲耳洪惟我太祖高皇帝斟酌古礼定为时制凡文职官吏监生生员知印承差人等闻父母丧者悉令丁忧守制所以教之以孝也而守制止于二十七月所以示之以有终也今潘俊等虽是手艺之人巳居官食禄亦系应守制人员陛下因该监官之请而许其夺情起复臣等所以言之者盖恐有违前项事例使忠臣孝子闻而议之心诚不安今陛下特降徳音如此臣等固不敢违若不再陈但恐后之人遂以为例相率而忘其孝有伤圣明之风化是臣等不言之罪也欲望陛下着为定例自今以后凡文职官吏人等闻父母之丧非身任金革之事悉令依例守制终丧敢有营求奏保夺情起复者许科道官纠劾本人以匿丧论奏保之人以违制论如此则人知所警惧而相劝勉于孝矣何患风俗之不厚天下之不治乎縁系扶持风化事理未敢擅便治元年十月初九日具题次日奉圣防是钦此
　　扶持治道奏状
　　文选清吏司案呈抄出南京兵科等衙门署科事南京刑科给事中等官周纮等奏云云等因奏奉圣防周纮张昺擅作威福刁蹬扰人及着回话又不输情本当治罪且饶他对品调外任刘时还查他差委月日来看该部知道钦此钦遵抄出送司案呈到部臣等看得差科道官于各教场出其不意抽队防闸操军不到者追究下落役占五名以下者降一级五名以上者降二级系是兵部奏准事例其给事中周纮御史张昺旣承差委不得不依命前去防闸旣防闸不得不依命追究下落况真观离大教场不逺黄藤库去小教场尤近各官在各教场防毕令管队官甲各一人散操时系大教场者于真观系小教场者于黄藤库各以近就近查对手本水牌揆之事体似不为过若各官虑有今日之患不行抽防追究虚应故事则是不遵朝命而为身谋是乃作奸犯科者之幸岂朝廷命官之意岂人臣事君之道哉且天下之事公私不并立未有执法而不失人情者亦未有徇私而不废公道者执法而失人情者当赏徇私而废公道者当罚此使人之良法为治之要道不然而欲纪纲立天下治岂不难哉今乃不治失伍者之罪反谪防操者之官此二人固不足惜但恐以后将命按事者以此为戒不肯尽心尽力为之奸弊如何可革除国家如何得治安伏望圣明以事体为念以政治为虑复周纮等之官庶使日后执法者得以尽职徇私者无所容奸何患国家之不治天下之不安乎臣等愚见若是不知圣明以为何如縁系扶持治道及节奉钦依该部知道事理未敢擅便治元年十月二十七日具题次日奉圣防周纮张昺防军不到如何不即奏闻却展转刁蹬挟制人及着回话又不输服巳从寛调外任罢钦此














　　王端毅奏议巻九
　　钦定四库全书
　　王端毅奏议巻十　　　　　明　王恕　撰吏部
　　乞休致奏状
　　臣以迂腐无用之材仰荷列圣莫大之恩官至太子少保南京兵部尚书叅赞机务久叨厚禄愧无分寸禆补向以年老归田待尽衡门之下无复他望伏蒙皇上遣使赍勅召臣前来改吏部尚书加太子太保俾典铨衡恩礼极隆委任已重臣虽无似岂不知感自分年耄德衰不称任使巳尝累章具奏辞免俱蒙温诏勉令就职虽极力黾勉其于职业终不能修举一二又尝屡乞休致俱不蒙俞允逮今茍延又将周岁筋力愈加衰惫神思愈加昏倦腰膝酸麻步履艰辛又多健忘作事顚倒委的难居铨选之地且其性愚戆不能弼亮调爕良孤皇上以礼召用之意况今满朝文武臣僚再无一员年及七十者独臣七十有三形骸潦倒尚玷班行左瞻右顾岂不知愧又于本月二十二日忽患痰嗽胸膈疼痛不思饮食伏望圣恩怜臣衰老赐臣归田庶防全始终之义完亷耻之节惟圣明垂察幸甚下情无任战栗之至治元年十一月二十四日具奏次日奉圣防卿受重托当勉图报称毋以疾求退不准休致钦此
　　再乞休致奏状
　　臣自受命之后自知年老力衰才不胜任是以于闰正月二次具奏恳乞休致一奉圣防卿职典铨衡方隆委任毋爲过虑遽欲退休所辞不允钦此一奉圣防卿朝廷老臣未可轻退宜勉副任用事有当言的尽心来说毋再固辞钦此臣感激皇上知遇之恩于职分内事巳尝尽心爲之遇有当言之事亦尝言之但爲之不力不能辅成圣政言之不切不能感悟圣心者有之非不欲报也六月又以衰老求去复蒙温诏勉留至今又将半年筋力愈觉衰惫疾病日益侵寻委的支持不去欲望圣恩容臣休致又奉圣防卿受重托当勉图报称毋以疾求退不准休致钦此臣仰惟恩防固知陛下不舍臣臣受恩深厚亦岂欲舍陛下哉但臣老巳至矣虽欲勉强辅佐圣明少图报称委的不能勉强留之实无益也伏望圣恩怜悯容臣送骸骨于故乡遂丘首之至愿幸莫大焉如此非惟臣感圣恩于没齿虽九泉之下亦不能忘也臣下情无任于邑亦惟少垂察焉治元年十一月二十七日具奏二十九日奉圣防前日卿乞休致巳不准了不必固辞该部知道钦此
　　议太常寺缺官供祀奏状
　　文选清吏司案呈奉本部送吏科抄出太常寺掌寺事太子少保礼部尚书刘岌等题云云等因具题奉圣防该部看了来说钦此钦遵抄出送司查得徐启端原任司乐陞恊律郎王福广等十三员俱由乐舞生陞恊律郎等项官职成化二十三年九月该科道官陈言要将奉滥设官员通行查出罢归原籍闲住等因节该奉圣防是原有官陞职的三品四品降正从六品五品六品降正从八品七品以下降杂职乐舞生道士出身的冠带闲住都不许再求进用钦此钦遵外今该前因案呈到部看得太常寺掌寺事太子少保礼部尚书刘岌等题称本寺缺官供祀要将徐启端仍复司乐其余王福广等月支食米听候差委祭祀一节先因内外奔竞无耻之徒夤縁梁芳等陞京职日积月累遂至千数百员费耗钱粮滥占皂不可胜纪互相交结以邪妨正又不可言三五年来名器大壊物议不平仰惟陛下嗣位之初首罢陞官员朝野爲之改观人心无不痛快迄今一年有余事体方定奔竞稍息今刘岌等却要将徐启端等复职食粮是爲陞官员立赤帜也若复用一人则数千百人皆相率而来岂胜烦扰岂不壊朝廷清明之政失万邦黎献之心所言难准且三年一次致祭岳镇海渎歴代帝王俱遣乐舞生行礼若谓金山等处坟所四十五处祭祀官少不敷差遣照例差乐舞生行礼亦无不可何必开已闭之幸门引既退之小人然而此举非真爲缺官供祀盖是徐启端等央凂刘岌等假此爲名以求复进非惟启此端抑且故违诏防所据徐启端等俱合挐送法司明正其罪以爲陞降革再求进用者之戒刘岌等亦合有罪縁刘岌等俱系在京堂上及京官及奉钦依该部看了来说事理未敢擅便治元年十二月十七日具题次日奉圣防是徐启端等本当挐问且都饶这遭刘岌等罢钦此
　　议封见在继母奏状
　　验封清吏司案呈奉本部送准户部咨广东清吏司案呈奉本部判送据山西清吏司主事唐锦舟呈云云等因到部送司案呈看得主事唐锦舟系正六品官例该封赠父母及妻查得伊故父唐仁先任吏科左给事中已关敕命故母周氏故继母周氏俱巳封赠孺人讫今本官乞要封见在继母舒氏若拘常例止封一继母縁前继母系伊父请给勅命所封非本官请给勅命之所封今要封其见在继母亦是止封一继母非封二继母也若不准令封其见在继母止令封其妻使其继母穿着常服坐于其上其妻珠冠霞帔立于其傍爲之子者宁能自安爲之妇者亦何忍爲似非圣朝教人以孝之意也合无准令主事唐锦舟封其见在继母舒氏今后该封继母者止封见在继母一人若前继母曽因父受封后继母见在亦照此例封之如此则姑妇同荣母子皆安恩泽均而彛伦厚圣朝以孝教人之意可谓曲尽其情而爲万世法矣縁系请给勅命及系事例未敢擅便定夺治元年十二月二十一日具题次日奉圣防是唐锦舟准封见在继母钦此
　　议陞临清县为州奏状
　　文选清吏司案呈奉本部送吏科抄出廵抚山东地方都察院右佥都御史钱钺等题云云等因具题奉圣防该部知道钦此钦遵通抄送司案呈看得廵抚山东右佥都御史钱钺并廵按山东监察御史向翀各题称会议得临清县系南北要冲与临清卫军民相叅词讼繁多要照湖广等处茶陵等县陞州事例将临清县改陞全设州治铨官铸印仍东昌府管辖将附近馆陶丘县来属一节查有前项事例合无准其所拟照例将临清县改陞临清州仍东昌府管辖馆陶丘县临清州管辖其附改官制更动一应衙门与凡选官铸印等项事务候命下之日另行奏请定夺等因具题奉圣防是钦此钦遵查得诸司职掌内开各州不及三十里长有所属县分者裁减同知无所属县分裁减同知判官今临清县见有三十四里例该全设欲将临清州附改官制除授知州同知判官吏目各一员管马管河判官各一员并儒学添设训导一员候有相应人员铨补临清县原除知县等官俱暂令在彼管事本部查有相应员缺陆续具奏调补其本县儒学仓闸隂阳医学僧道会司等衙门官衔俱未入流本部欲照先年茶陵等县改陞茶陵等州事例将临清县儒学见任教谕王楷改爲临清州儒学学正训导陈暐马善改爲本学训导并隂阳医学僧道会司俱改爲典术典科僧正道正及原属广积常盈二仓新开上闸渡口驿清源水马驿清泉水驿仍本州管辖其各衙门官衔吏典印记俱照州治行移铸换添设旧印照例収销其原设守备等官应否裁革行移兵部径自查议定夺縁系改陞州治衙门官衔事理未敢擅便开坐治二年二月初十日具题次日奉圣防是钦此
　　议徽王乞陞钧州为府奏状
　　文选清吏司案呈奉本部送准户部咨河南清吏司案呈准工部营缮清吏司手本奉本部送内府抄岀徽王称名奏云云等因奏奉圣防该衙门看了来说钦此钦遵抄出送司照得改作衙门系别部掌行除禀堂外合用手本前去户部该司呈堂施行等因到司案呈看得前项改陞衙门一节比与临清县陞州事体相同系别部掌管本部难以施行合就移咨径自施行等因到部送司案呈看得徽王所奏除脩筑城池及改挑河道俱系工部掌管除行该部径自施行外其称分封寥落州治要将钧州改陞爲府治就于郭内添设一县并前项有名州县一体所辖一节臣等体得肃府见在陜西兰州沈府见在山西潞州荆府见在湖广蕲州岷府见在湖广武冈州立国多者八九十年少亦不下四五十年率皆仍旧未尝改爲今徽府要将钧州改爲府治又要将汝州郏县鲁山宝丰商城许州襄城长葛临颖郾城钧州宻县新郑等一十二州县改所辖不惟异乎前四府仍旧之撰且启前四府改爲之端况今各处灾荒军民凋弊欲兴此役实非所宜兼且州之与府于王颇无所与改与不改于王似无重轻以此言之不如仍旧贯之爲善也臣等愚见如此未知是否縁系钦依该部看了来説事理未敢擅便伏乞圣裁治二年三月十四日具题次日奉圣防是不心改陞还写书与王知道钦此
　　防议儧运粮储行移奏状
　　文选清吏司案呈奉本部送准礼部咨该本部等衙门题刑科抄出都察院左副都御史边镛等题湖广道呈刑科抄出总督漕运兼廵抚鳯阳等处都察院左副都御史秦纮奏防湖广等处承宣布政使可呈蒙廵按湖广监察御史姜洪批兊军粮米本院节行会奏去讫布政司星驰差人咨禀淮安总督漕运官尚早处置毋得临期致误国用备由转呈臣处照详处置施行备呈得此臣查得淮安徐州临清德州四处水次仓粮数少虽各该卫所运粮官军行粮尚不勾用又况臣抚属地方亦有灾伤但于内酌量轻重那移辏补今亦未完其湖广布政司前项兊军粮米无从措置除行本布政司计处外爲照各处廵抚都御史与廵按御史行事虽不相关而名分终难紊越毎见各处廵按御史与廵抚都御史移文有令按属衙门抄案转逹此于名分虽乖犹以敌体相待今看得御史姜洪前项批词玩其语意乃是以上司督临属官名分倒置如此显是姜洪不谙大体如防乞勅都察院将御史姜洪挐问明正其罪以爲越礼犯分之戒及行令各处廵按御史今后凡与廵抚都御史有行仍照行移体式径自具呈不许出案转逹庶使名分正而体统严等因具本该通政使司官奏奉圣防都察院知道钦此钦遵又该刑科叅看得监察御史姜洪批词既曰星驰差人又曰咨禀其下文毋得致误等语乃爲布政司而设今都御史秦纮以此自认怒目不明輙便叅奏自伤大体事属纷扰宜从抄出施行通抄具呈到院看得总督漕运兼廵抚鳯阳等处左副都御史秦纮叅奏廵按湖广监察御史姜洪前项批词玩其语意乃是以上司督临属官名分倒置如此显是姜洪不谙大体乞要挐问明正其罪又称各处廵按御史今后凡与廵抚都御史有行仍照行移体式径自具呈不许出案转达一节巳该刑科叅看得监察御史姜洪批词既曰星驰差人又曰咨禀其下文毋得致误等语乃爲布政司而设今都御史秦纮以此自认怒目不明輙便叅奏自伤大体事属纷扰详此叅辞御史姜洪似爲无罪难以提问及查得行移体式内止开各道御史并廵按御史呈都察院并无廵按御史具呈廵抚都御史辞语其廵按御史出案转达廵抚都御史揆诸事体亦无妨碍今要径自具呈行移体式既不该载亦难擅拟爲例所据都御史秦纮该刑科叅出前项纷扰情节合当查究但本官近陞右都御史廵抚两广去讫伏乞圣明裁处縁秦纮系在京堂上官及奉钦依都察院知道事理未敢擅便治二年三月十二日具题奉圣防这本系干名分大体礼部便会各部通政司大理寺堂上官从公看了来説钦此钦遵抄出到部会同吏部等衙门太子太保尚书等官王恕等查看得行移体式各道并廵按御史具呈都察院虽无廵按御史呈廵抚都御史之文縁廵抚都御史亦系本院堂上官相应具呈但在外廵按御史有具呈者有抄案转行者今廵按湖广监察御史姜洪却批词布政司星驰差人咨禀淮安总督漕运官尚早处置毋得临期致误国用委的词语欠逊有失大体及刑科并都察院叅称都御史秦纮自伤大体合当查究等词不无偏向俱各有罪所据御史姜洪刑科经该官都察院佥书官吏通该查究提问合无今后廵按御史事与廵抚都御史相关者仍照行移体式一体具呈庶防名分攸存体统不紊縁事内干碍在京堂上官并京官及节该奉钦依礼部便防官从公看了来説事理未敢擅便本月十九日具题次日奉圣防是姜洪批词不逊有失大体难居风宪对品调外任刑科都察院经该佥书官吏偏向不公本当提问且饶这遭各罚俸粮一个月钦此钦遵拟合通行除外合就移咨钦遵施行等因送司案呈到部看得御史姜洪系正七品今对品调外任该除在外正七品知县职事查得山西平阳府解州夏县见缺知县一员欲将姜洪调补前缺顺赍文凭令其就彼到任管事未敢擅便治二年三月二十四日具题次日奉圣防是钦此
　　论知州刘槩有犯此依妖言律过重奏状
　　窃见刑部河南清吏司问得犯人刘槩合比依造妖言者律斩秋后处决汤鼐依风宪官受财加其余官受财不枉法有禄人一百二十贯二等罪止律减等杖一百徒三年吉人依奏事诈不以实者律减等杖九十徒二年半李文祥邹智俱依不应得爲而爲之事理重者律减等杖七十俱职官各照例运砖各完日汤鼐系有官革职爲民吉人李文祥邹智俱浮躁浅露人数送吏部収查定夺东思诚曹璘俱供明各还职大理寺审拟合律奏奉圣防是这厮每既情犯深重刘槩揑造非言依律处决汤鼐风宪犯押发陜西肃州卫充军吉人肆奸欺罔发囘原籍爲民李文祥邹智私交妄议降三级调边任都免运砖其余准拟钦此钦遵抄招用手本连李文祥等送本部施行等因除汤鼐李文祥等罪不至死臣不敢妄议外但刘槩比依前律坐以斩罪臣则不能无疑焉伏覩大明律云凡造防纬妖书妖言及传用惑众者皆斩钦此先儒谓防纬如亡秦者胡之防及赤伏符等及诸经之纬书盖防纬之书即妖书防纬之言即妖言以其说未来之兴亡能惑众乱民壊国家之事故禁之严使之不敢犯也今刘槩招称不合要得阿谀汤鼐又揑写一梦书内称别后时时梦中防见一夕梦一老人骑牛背上行陷于泥淖中公左手把一五色石子右手捉牛角引就正路其人谢而去因思人骑牛背俨然一朱字正我朝之姓氏岂非天生豪杰欲頼之引君当道耶但五色石子意不可晓或者公自台中首先抗疏爲弹之第一等耶请试思之如何等情臣切详刘槩书词固爲狂妄不能无罪其梦有无亦未可知推原其情不过因见汤鼐节次建言指陈得失不计利害以爲乃天生豪杰以道事陛下也是乃与人爲善之意别无惑众乱民之情今比依造妖言者律论以死罪臣窃以爲过之设有造如亡秦者胡也之之言惑众乱民者不知更以何罪加之昔之时有以忠谏者爲诽谤深计者爲妖言至今人犹爲之痛惜陛下受天明命正位宸极以尧舜之道治天下天下爱戴之如尧舜矣今法司以如此之情坐刘槩以妖言死罪不无有累陛下清明之政欲使天下后世不爲之痛惜恐不可得也且一妇含寃三年不今各处灾异人情汹汹此正朝廷钦恤刑狱求言脩省以囘天意以弭灾变以安人心之时若使刘槩縁此死于狱中岂不愈伤天地之和愈召水旱之灾而臣忝在六卿之列知而不言则违先圣事君有犯无隐之戒其罪将安逃乎是以不避斧钺爲陛下言之傥蒙圣明裁察寛宥刘槩死罪将见天下后世莫不称颂皇上钦恤之仁岂不召和致祥衍庆延祚于无穷也治二年四月初三日具奏奉圣防刘槩造言引喻非法司比律问拟未爲不当你如何这等来説且监着待后发落刑部知道钦此
　　乞休致奏状
　　臣见年七十四岁系陜西西安府耀州三原县人正统十三年进士改庶吉士初授大理寺左评事歴陞太子少保南京兵部尚书叅賛机务成化二十二年致仕二十三年荷蒙圣恩遣使赍勅起臣前来俾典铨选特加太子太保以宠异之臣感激知遇之隆是以于职分内事无不尽心爲之其于政治之得失茍有所见亦无不欲言之欲言之者臣爲国之心也间或言之而不能禆补万一者见之未眞知之未至虑之未精而言之未尽中理也是以臣虽欲报覆载之深恩而终不能报也徒自懐愧莫知所措今臣委的年老力衰日益昏晦两腿酸痛步履艰辛不能朝叅署事伏望圣恩怜悯容臣致仕归田以终余龄庶不有妨贤路而臣之心亦休休矣臣干冒天威无任战栗陨越之至治二年四月初八日具奏次日奉圣防卿受重任宜勉尽职毋以衰老爲辞不允休致钦此
　　再乞休致奏状
　　臣昨以衰老腿疼步履艰辛不能朝叅署事陈乞休致奉圣防卿居重任宜勉尽职毋以衰老爲辞不允休致钦此臣有以见陛下不以臣爲迂腐无用特赐温诏勉留是乃上天包含徧覆之仁也岂胜感激臣伏自蚤岁从师讲学以爲异日傥得成就受一阶半级当效古人摅忠竭诚尽职报国今臣仰荷圣恩职居司官至极品此实人臣之奇遇缙绅之至荣岂不欲防励驽钝尽心奉职以图万一之报焉肯因循茍且适巳自便托疾求去孤莫大之恩负畴昔之志哉但縁臣今年七十有四委的血气衰惫腰腿疼痛行走吃力跪拜艰难昨于御前承防力不能支防乎跌仆殊失观瞻此左右之所共见百官之所共见非敢妄言退托况臣资质庸下学术空疎虽有忠君爱国之心而无论道经邦之才久居要地滥叨富贵将恐物议不平非臣之福也伏望圣恩怜悯容臣休致臣虽退伏畎畆亦不敢斯须有忘圣德茍有所见即当上言以尽区区之诚并不敢以进退而贰其心臣干冐宸严无任激切屏营之至治二年四月十二日具奏次日奉圣防卿年虽老宜勉副任用不准休致今后大风并雪日免早朝午朝可不必来钦此
　　乞给假奏状
　　臣近于本月初八日因衰老腿疼不能朝叅署事奏乞休致奉圣防卿居重任宜勉尽职毋以衰老爲辞不允休致钦此十二日又以前情恳乞休致奉圣防卿年虽老宜勉副用不准休致今后大风并雪日免早朝午午朝可不必来钦此臣闻命之余惶惧殊甚罔知攸措自惟樗栎庸材于时无补误蒙圣恩再三眷念礼貎益隆臣虽捐躯陨首莫报涓埃即欲报名谢恩但縁腿疼未瘳步履尚尔艰辛跪拜犹未方便欲望圣恩容臣暂且在部勉强供职俟腿疼少愈即当入谢臣狂妄无状罪当万死治二年四月十五日具奏次日奉圣防准他该部知道钦此
　　定夺钦天监官奔丧奏状
　　稽勲清吏司案呈奉本部送据钦天监呈前事据五官司厯刘玉呈称有母张氏治二年正月十九日病故祖茔在于顺天府东直门外迁民屯巳于本年三月初二日安毕思得本职系是亲男例应守制理合具呈乞爲查照定夺等因到监据此查得洪武十九年二月二十四日该本监官于奉天门钦奉太祖高皇帝圣防恁隂阳官人每都不要丁忧永爲常例钦此钦遵外今照本监查无守制事例及看得本官母故巳行安完毕要行守制一节縁本官系是提督造厯紧要官员正値兴工之时及有前项事例本监难擅定夺备呈乞爲查照定夺等因到部送司案呈查得永乐二年正月十七日有本监五官司厯潘缉熈父故要囘奔丧该监官奏奉太宗文皇帝圣防着他去钦此天顺二年二月二十九日五官灵台郎方钦母故呈乞奔丧该监官引奏奉英宗睿皇帝圣防照例钦此成化元年二月十二日监正谷滨母故奏要奔丧该本部具题奉宪宗纯皇帝圣防照例钦此成化六年三月二十三日五官灵台郎呉英父故奏乞终丧该本部具题奉宪宗纯皇帝圣防准他去奔丧钦此及成化十年三月二十日监副杨瑛顺天府人继母病故奏乞躬成化十七年三月二十五日中官正皇甫敬母故置立茔所顺天府地方奏要安成化二十二年十二月十三日漏刻愽士袁纮父故置地顺天府地方奏乞奔丧安本部节次照例题准俱限三个月奔丧安毕日照旧办事前项奔丧事例已行八十有余年况袁纮父故买地顺天府地方安与刘玉事体相同又系目前之事本官与本监官岂得不知今本官既有母丧自合随即呈监转呈本部照例奔丧爲当却乃迁延月久待其安已毕方才具呈意欲免其奔丧显有贪禄忘亲之情而该监官却将奔丧事例匿而不言止称查无守制事例又称本官系是提督造厯紧要官员虽称呈乞定夺其意亦欲免本官住俸奔丧不无受嘱情且该监官闻父母丧既已免其守制若又不照例奔丧则是于送终之礼全不用情乌得爲孝子乎且圣明之世有禄人员岂可容此不孝之人所据刘玉并该监佥书官吏本当究问但呈文内有呈乞定夺字様合无免其送问行令刘玉照例奔丧三个月满日赴部送囘本监照旧办事以后凡遇该监官员人等闻父母丧者务要照依前例随即具呈奔防敢有托故不行奔丧者以违制论堂上官知而不令奔丧者亦治以罪如此则法令严而奸顽惧彛伦明而风俗美縁系查例定夺钦天监官奔丧事理未敢擅便治二年四月十七日具题次日奉圣防是钦此
　　议何鼎陈言重官爵奏状
　　文选清吏司案呈奉本部送内府抄出长随何鼎题云云案呈查得成化二十一年正月十六日吏部等衙门题爲灾异陈言事节该奉宪宗皇帝圣防奉文职大小官员除勲戚功陞廕授不动钦此又查得太常寺奏要将革罢传奉官徐启端仍复司乐王福广等月支食米本部爲照此举盖是徐启端等央凂刘岌等假此爲名以求复进欲将徐启端等挐送法司明正其罪等因具题奉圣防是徐启端等本当挐问且都饶这遭刘岌等罢钦此钦遵此其欲开幸门本部题准不容开者矣今何鼎题要审查文非考中本等程式陞者自天顺元年至今一切革去以杜幸门一节縁天顺元年至今三十三年彼时幸进之人壮者今巳老老者今巳故其见存者亦有迁转一二次者且如成化年间内阁学士李贤子李璋彭时子彭颀俱以舍人除授尚宝司司丞李璋陞本司卿刘定之子刘偁以生员除授中书舍人陞南京尚宝司司丞商辂子商良辅以监生乞恩除授主事近来商辂孙商汝谦又以纳粟监生乞恩除授尚宝司司丞太监张庆侄张晖由承差除授驿丞陞至太常寺寺丞今降典簿御史钟同子钟钺由生员除授通政司知事之皆是文非考中本等程式陞除之人有保陞爲太医院官者爲钦天监官者爲工部所属衙门官者爲各府都事等官跟随总兵等官书办者彼因多系廕授及不系传奉人数不曽查处今若又行查革将不胜其革且有不可革者徒见其纷更而无已也臣等窃惟治天下之道贵乎简要安静处置得宜犯者治之其不犯者不必追究如此则事不烦而民志定若今日一人言一徃事而翻腾之明日一人言一旧事而追究之但见其事体丛脞而众心疑惧非所以顾大体而隆治道也又惟诸司官俱有定员不可滥授滥授则民扰士之进身亦有正道非由正道进者犹鑚穴隙之也虽有才能何足道哉伏望皇上俯赐裁察合无不必追究往事自今以后内外大小衙门官缺一员则铨补一员不可轻易听人妄保不由正道出身之人泛滥陞除如此则奔竞自息官爵自重朝廷自尊万姓自安而天下自治矣若往者虽革之来者又许之徒见其纷扰有何益哉縁奉钦依该部查看了来説事理未敢擅便治二年七月初五日具题次日奉圣防是钦此















　　王端毅奏议巻十
　　钦定四库全书
　　王端毅奏议巻十一　　　　明　王恕　撰吏部
　　修省陈言奏状
　　文选等清吏司案呈准騐封清吏司付奉本部送准礼部咨治二年七月初七日早该太监韦泰传奉圣防近日京城雨水爲灾南京又奏大风雷雨之异朕当检身饬行只谨天戒尔文武百官尤当各加脩省勉图报称毋自因循各衙门政事有缺失当举行改正的斟酌停当来说礼部知道钦此钦遵等因案呈到部臣等钦遵圣谕痛加脩省勉图报称外今将本部政事缺失当举行改正的事件斟酌人情事体开坐伏乞圣明裁处縁系脩省事理未敢擅便治二年七月二十七日具题次日奉圣防都准行钦此
　　一查得诸司职掌内九年考满教官考不通经者别用府卫教授州学正县教谕府卫州县训导俱系教官教授系从九品学正教谕训导俱未入流谓之别用者但不令复爲教官而于品级相等官内改用也教授合改除从九品税课司大使府仓大使司狱廵检等官学正教谕训导合改除未入流河泊所官税课局织染局盐课司大使副使仓大使副使等官景泰天顺年间教授有改除税课司大使等官者学正教谕训导有改除仓官河泊等官者近年以来不分教授学正教谕训导俱改除河泊所官非惟太拘其于教授实爲降等有乖别用之制合无今后教官考不通经者教授改除从九品大使司狱廵检等官学正教谕训导俱改除未入流河泊所及大使副使等官不拘衙门如此则改调有等选法疏通
　　一外官九年考满到部有司官繁称陞二级简称陞一级教官考通经府州县学官举人及数乃陞卫学官并选贡衙门学官无举人亦陞丁忧复除者旧例俱以后任定其黜陟颇有不均且如有司官前任事简歴俸少后任事繁歴俸多陞二级固爲相应若前任事繁歴俸多后任事简歴俸少止陞一级不无有亏教官前任府州县学日多后任卫学并选贡衙门学日少照卫并选贡衙门学不论举人而陞固不相应前任卫学并选贡衙门学日多后任府州县学日少论举人不及数而不陞亦不相应合无今后有司官九年考满不分前任后任但事繁歴俸日多者陞二级事简歴俸日多者陞一级教官亦不分前任后任但任府州县学日多者从府州县论任卫学并选贡衙门学日多者从卫学并选贡衙门学论如此则事体停当人心恱服
　　一在外所属例该考覈官员虽开合于上司考覈词语不开称职平常不称职字様者案候行查囘报之日有司官引奏复职教官具奏入选不无守候人难合无今后有司官虽不开称职平常不称职字様其词语内有勤能端谨等项字様者即以称职论有颇可等项字様者即以平常论有无爲无守误事懒惰等项字様者即以不称论初考二考不必行查就与定称否引奏复职三考仍候行查至日定夺全无考覈词语照旧行查教官旧例止以到部考通经有举人定黜陟不以上司考语爲殿最虽无考语即与具奏入选差错官吏俱照例叅问
　　一旧例外官考满后任日少许通理前任日多另歴三年是説丁忧起复并更调改除官前任后任近年以来却将考满给由到部复任辏考者亦以前任后任如前论之此其因袭之失合无改正今后止以丁忧起复及更调改除爲前后两任照前例查考其考满复任辏考者不必论前任后任多少
　　一考满官歴任六年止开三年事迹给由者叅问准作三年考满仍令囘任补造六年考满牌册给由不无往返人难合无今后考满官虽歴任六年止开三年事迹考满给由者免其叅问准作三年考满不必补造六年考满牌册侯九年考满通将后六年事迹櫕造牌册给由爲便
　　一吏员出身考满官或该陞正从八品正九品者或该本等用者或该降者入选之时考中该陞者陞该本等者本等用该降者降不中俱降杂职内廵检与司府卫仓塲大使俱系从九品官廵检以军囚及数陞司府卫仓塲大使以粮草及数陞廵检不考就陞司府卫仓塲大使考中方陞不中降杂职此诸司职掌不该载不知昉于何时一向因袭而行且以正从八品并正九品官考不中一例俱降杂职似无分别是以入选官懐不平者往往纒告合无今后吏员出身考满该陞正从八品正九品者考中照例陞考不中本等用其原该本等用并该降者不必考验照例选用若考中该陞官告愿就杂职者听如此则选法一而人心服
　　一知印资格两京五府知印从八品出身六部都察院知印正九品出身在外都布二司知印从九品出身在外知印系农民佥充役满赴部冠带办事半年不考就除从九品职事在京知印系役满承差请防防做役满冠带五府者考中除从八品职事六部都察院者考中除正九品职事考不中俱降除杂职且在外知印不考就照资格除授在京知印考中方照资格除授不中降用事体不一况知印原非书办文案人役与吏典一般考试招拟多是不中徃往降除杂职是资格高者得官反卑资格卑者反高似非所宜除都布二司知印照旧不考就选外合无今后五府六部都察院知印临选之时止考行移中者照资格除授不中者降一级用如此则事体适中而彼此皆安
　　议不当加陞按察使陶鲁奏状
　　文选清吏司案呈奉本部送准兵部咨该本部题职方清吏司案呈奉本部送于内府抄出总镇两广内官监太监韦眷等题云云等因奉圣防该部看了来説钦此钦遵通抄送司行准吏部文选清吏司手本开查得按察使陶鲁原籍广西梧州府郁林州人由舍人景泰四年十月除广东广州府新会县县丞七年五月功陞从七品俸天顺七年七月陞本县知县成化二年閠三月陞本府同知仍管县事本年四月陞广东按察司佥事专在肇庆等处提督操练贼十二年六月陞本司副使专在高雷二府提调操练二十年四月改管司事本年十一月功陞俸一级成化二十一年十一月九年考满陞湖广按察使仍在两广军前带管岭西道遇警听委抚治截手本囘报前来本司又于节年巻内查得两广地方广西贼情最多原设副总兵并左右叅将共三员其余守备官不止五六员广东贼情稍缓止设左叅将一员总督备倭都指挥一员近日南韶二府又设守备指挥一员其南韶并广潮惠等府虽经正统十四年并成化初年贼情猖獗亦不曽设有将官在彼提督捕盗及查得先该两广守臣奏报成化二十二年十一月内广西郁林等处治元年三月内广东潮州等处本年七月内广东广州府后山等处各起苖贼并强贼功次内领军官俱有按察使陶鲁职名因无廵按御史勘实造册奏缴未曽定拟陞赏今该前因节该伏覩大明律内一款文官不许封公侯其生前出将入相能除大患尽忠报国者同开国功勲一体封侯諡公钦此并无方面风宪文职改授武职事例案呈到部看得两广总镇总兵等官太监韦眷等会奏按察使陶鲁文武兼资威望素着要查本官功次量改武职提督广州潮州惠州韶州南雄等五府地方官军缉捕盗贼保安境土若广西等处贼情紧急仍前听调一节縁广州府系都布按三司总会之地又系太监韦眷总兵官栁景都御史秦纮镇守廵抚去处况离梧州不逺陶鲁见今挈家在彼居住即与乡里无异潮惠二府俱系边海有备倭都指挥管理南韶二府有守备指挥管理若再添将官不无官多人扰兼且原拟止在军门听委不拘逺近贼情皆可责其効力若是限定分守一方未免势有所拘才不得展况本官初由白身舍人累官正三品风宪文职恩巳酬劳位巳过分虽有三起贼功次又未经廵按御史勘报所据量改武职查无事例臣等不敢擅拟以壊选法以开端其应否量陞文职合行吏部查奏定夺候命下之日仍照原拟令其在于军门听委随处领军贼縁系议处地方用人及奉钦依该部看了来说事理未敢擅便等因具题奉圣防是钦此钦遵备咨送司案呈到部看得总镇两广太监韦眷等奏称广东广州等五府久缺领军官员要将按察使陶鲁查照功次量改武职或量陞文职提督前项地方官军保安境土若广西贼情紧急仍前听调等因既该兵部叅称前项地方俱各有官管理本官原拟止在军门听委不拘逺近贼情皆可责其効力查无量改武职事例应否量陞文职合行吏部径自查奏定夺臣等切縁内外三品以上文职俱有定员缺一员则于进士举人出身方面官内推举一员以补之未尝以白衣出身捕盗陞迁人员内举用亦未尝以捕盗功而滥陞文职大臣者且陶鲁虽有前项微劳自舍人而陞至按察使其官不可谓不高其权不可谓不重其富贵亦云至矣仍以前职听调杀贼可也若果有殊功赏以金帛亦足以酬其劳何必加非分之官以骇人之耳目所据陶鲁量陞文职一节臣等未敢擅便定夺治二年八月初八日具题次日奉圣防陶鲁还着兵部查他功次来説钦此
　　论御医蒋宗儒妄奏复职奏状
　　文选清吏司案呈奉本部送吏科抄出太医院冠带医士蒋宗儒奏云云等因具奏奉圣防吏部看了来説钦此钦遵抄出送司查得成化二十三年九月内该科道官题爲纠劾事内开御医蒋宗儒等医术不精当先帝不豫之时用药乖谬以致宫车晏驾要将本官拏送法司明正典刑等因具题节该奉圣防你毎説的是蒋宗儒降医士钦此钦遵今该前因案呈到部看得蒋宗儒平昔医术不精用药乖谬以致先帝宫车晏驾痛伤陛下之心大失臣民之望论其罪犯死有余辜皇上恩同天地虽韪科道之言尚从寛恤之典贷其死罪降爲医士正当感恩思报岂可复萌觊觎之心今却妄奏与医士呉绶同在春宫用药见効臣等窃意圣躬万福或者斯须欠安天相神佑勿药自喜蒋宗儒等岂可掩爲巳功以图陞赏若以此爲功则进药于先帝而不见効之罪其可逃乎况呉绶太医院开作二等臣等详味二等之説则知其非用药有効之人不敢与用药有効者并列正恐此辈相率而来打搅朝廷今蒋宗儒一见太医院开呉绶名字到部果来进本奏扰若更复呉绶等职事不但蒋宗儒一人进本奏扰其余革退传奉职事医士天文生乐舞生僧人道士匠官乐工等项三四千人皆来比例奏扰岂不溷乱朝政壊天下事乎臣等所以不敢曲爲之説开此幸门者正爲是也所据蒋宗儒并呉绶朱俊宫良寗铨等俱不当听其甘言悲词令复旧职以来幸进之人而爲新政之累再照蒋宗儒在前妄投药剂上误先帝及今乘机妄奏以启衅端之罪皆不可不治合无将蒋宗儒拏送法司明正其罪寘诸重典以爲将来之戒縁奉钦依吏部看了来説事理未敢擅便治二年九月初五日具题初七日奉圣防蒋宗儒巳被劾降医士了如何又来奏扰不准也不送问着囘太医院当差钦此
　　议布政使徐恪裁革承奉司吏奏状
　　验封清吏司案呈奉本部送内府抄出徽王奏云云等因具本奏奉圣防吏部看了来説钦此钦遵抄出到部送司案呈查得祖训条章并诸司职掌内俱不曽开有各王府承奉司合设吏典縁由今内府各监局亦不曽设有吏典及秦晋周楚等王府承奉司亦无吏典考满到部想是自来不曽设有止查得天顺七年德王出府该本府长史司手本开本司并所属衙门无吏书办要行定拨等因前来本年七月内本部拨去长史司吏戸礼房司吏一名典吏六名兵刑工房司吏一名典吏六名审理所司吏二名典吏四名良医所司吏一名典膳所奉祠所工正所司吏各一名典吏各二名典簿听典吏一名广受仓广受库攅典各一名不曽拨有承奉司吏典本年九月内拨承奉司司典各一名各送着役去讫稿簿内亦不曽开称因何添拨以后秀王崇王吉王徽王出府相因俱拨有承奉司司典吏各一名今徽王奏称河南左布政使徐恪行文裁革本府承奉司吏典二名等因不知徐恪因见祖训条章并诸司职掌内不曽该载承奉司吏典或见周伊等府承奉司俱无吏典独徽府承奉司有吏典疑是滥设要行查革抑不知别有其故未经行勘难便定夺合无本部行移河南布政司查勘前项吏典因何要行裁革着令从实囘报前来另行奏请定夺等因具题奉圣防是钦此钦遵巳行河南布政司查勘去后今该前因案呈看得前项承奉司吏典诸司职掌既不该载周赵唐伊郑等府自来又不曽拨有况本部在前拨送德崇吉徽四府各承奉司之时亦无奏奉圣防縁由左布政使徐恪职司前事恪遵祖宗成宪裁革诚是但前吏相沿叅拨颇久不行咨呈本部查勘待报施行就行裁革虽无别情而轻易之罪亦不能辞欲转行德崇吉徽四府长史司将承奉司吏典一体裁革送各该布政司改拨及行都察院转行廵按河南监察御史将徐恪就彼提问明白照例发落縁系裁革吏典叅问方面官及先奉钦依吏部看了来説事理未敢擅便治二年九月二十日具题次日奉圣防是既祖训条章并诸司职掌不曽开有承奉司吏典便冩书与各王知道照例裁革徐恪处事轻易本当提问且饶这遭还罚俸两个月钦此
　　论不可内外异法奏状
　　臣窃闻古人有言国无赏罚虽尧舜不能爲治臣谓赏罚不当与无赏罚同何以劝善惩恶服天下心天下不心服则万事瓦解虽有智者不能善其后矣诸葛武侯有见于此故告后主有曰宫中府中俱爲一体陟罚臧否不宜异同若有作奸犯科及爲忠善者宜付有司论其刑赏以昭陛下平明之治不宜偏私使内外异法也斯言也实公天下之格言服人心之要道也虽爲后主告实所以爲万世人主告也臣伏覩昨者发落南京御史姜绾等圣防似与武侯之言不同大骇物情诚恐天下闻之谓今圣明之时内外异法岂不有伤陛下平明之治乎臣实不忍敢不昧死言之且姜绾等与太监蒋琮交相讦奏互有虚实姜绾等既降调其职侍郎黄孔昭等被其连累亦各罚俸三个月岂宜独宥蒋琮之罪而不爲之处置乎夫爲此一人遂废天下之公论壊国家之政体岂陛下之本心盖未之思耳臣荷圣恩起于既退之余加以一品之职非徒富贵之也盖欲朝夕纳诲匡辅至治臣知此事未宜而不言是不忠也傥异日陛下自觉其非岂不以不忠责臣乎纵使陛下终不觉悟臣亦安忍坐视乎昔子思言于卫侯曰君之国事将日非矣君出言自以爲是而卿大夫莫敢矫其非卿大夫出言自以爲是而士庶人莫敢矫其非君臣既自贤矣而羣下同声贤之贤之则顺而有福矫之则逆而有祸如此则善安从生由是言之是君不可以不听言臣不可以不进言也臣伏愿陛下追还前防叧行裁处务合公论使彼此心服天下无得而议将见盛德大业可以与天地相爲悠久矣若以臣言爲狂妄而不之省乞将臣罢归田里以爲多言者之戒臣干冒天威不胜战栗待罪之至具题治三年正月二十五日奉圣防这事巳发落了罢钦此
　　再论不可内外异法奏状
　　臣昨伏覩发落太监蒋琮及南京御史姜绾等圣防以爲蒋琮姜绾等俱是有罪人犯姜绾等降调外任侍郎黄孔昭等被其连累亦皆罚俸蒋琮独蒙恩宥又不爲之处置人皆不平是以昧死上言欲望陛下追还前防另爲裁处以昭公道以服人心且免天下后世内外异法之议是臣惓惓爲国之心非敢徇情妄言以惑圣听自取诛殛之罪伏奉圣防这事巳发落了罢钦此臣惟人之大伦有二君臣也父子也传曰事君有犯而无隐事亲有隐而无犯此言事君事亲谏诤之道不同也又曰事父母防谏见志不从又敬不违劳而不怨此言爲子者当諌于父母也又曰君子之事上也进思尽忠退思补过将顺其美匡救其恶此言爲臣者当谏于君也臣读圣贤书所学者忠君孝亲之道今臣已老矣亲巳去世矣虽欲孝谁爲孝幸有圣天子在上且又身居臣邻之地匡辅谏诤是其职也是以于政治阙失知无不言言无不尽期于补其阙成其美以图万一之报而已若陛下曰可臣亦曰可陛下曰否臣亦曰否则非陛下起臣之意亦非臣之志也然而此事虽小关系治体甚大设未得其当虽十易之不爲过要于其当而后已若谓已发落了不可易古之所谓从谏如流者所从者岂皆未发落事乎汉文帝欲重犯跸之罪张释之曰当罚金欲族盗高庙器者张释之曰当弃市文帝虽发怒终从其言未尝以不合巳意而不从也伏愿陛下昭日月之明察刍荛之言天地之量赦狂瞽之罪乞将前事再加括别作处置使内外无分彼此而人心服治体不至亏损而朝廷尊矣臣不胜至愿治三年正月二十八日具题次日奉圣防朕意以蒋琮守备重任不宜轻动如何又这等来説不准再不许来奏扰该衙门知道钦此
　　论传奉官不可授职奏状
　　文选清吏司案呈奉本部送吏科抄出太医院冠带医士蒋让奏云云等因具奏奉圣防该衙门看了来説钦此钦遵抄出送司案呈照得先是有等奔竞之徒夤縁梁芳等传陞京官数千百员大壊名器蠧国损民使海内失望迨夫皇上嗣登宝位用科道之言罢传陞之官朝野拭目仰望太平其后太常寺奏要复传奉官徐启端旧职该本部叅奏虽蒙圣恩寛宥其罪未尝许复旧职人皆以爲圣明政令如此何患天下之不太平不意太医院假以脩省改正爲名欲复革罢传奉官陈俊宫良寗铨呉绶聂整朱俊等旧职臣等以爲不可再三陈奏皇上轸念各官曽在春宫用药有効量与陞职讫今革罢传奉官蒋让又来奏扰盖欲变已成之法以遂一巳之私甚不可也且蒋让伊祖蒋用文虽防前项令防未尝使之世袭其官今蒋让既爲冠带医士又令収放药饵亦是得所之人比之饥寒困苦流离失所者大有径庭似于前项令防无违若允蒋让所奏量授一职则革罢传奉官数千百员皆来奏扰不允则彼皆以蒋让爲口实允之则传奉官之冗滥又如前日矣岂不大失天下苍生之望乎伏望皇上慎始图终惩一戒百将蒋让挐送法司明正其罪以爲观望求进者之戒縁奉钦依该衙门看了来説事理未敢擅便治三年二月二十五日具题次日奉圣防蒋譲不准授职也不送问钦此
　　乞休致奏状
　　臣系陜西西安府耀州三原县人正统十三年中进士改庶吉士十四年授左评事景泰三年陞左寺副五年陞扬州府知府天顺四年陞江西右布政使八年陞河南左布政使成化元年陞都察院右副都御史抚治南阳荆襄流民三年以平贼功陞左副都御史巡抚河南四年陞南京刑部左侍郎七年改刑部左侍郎总理河道九年改南京戸部左侍郎十二年复改都察院左副都御史巡抚云南十三年陞本院右都御史仍前巡抚当年改南京都察院右都御史叅赞机务十四年陞南京兵部尚书仍前叅赞十五年改兵部尚书兼都察院左副都御史巡抚蘓松等处二十年复改南京兵部尚书仍前防赞二十一年加太子少保二十二年致仕西归二十三年荷蒙圣恩起取前来陞吏部尚书不日又加太子太保臣自受命以来至今四十二年虽不称任未尝不罄竭驽钝以图防埃之报但今犬马之年七十有五筋骨不仁耳目失职气息奄奄朝不保暮犹且随羣而入逐队而趋万一跌仆失仪士夫未免窃笑此其所宜去者一也况典选日久不遂意者未免怨恨怨则谤生谤则祸必随之此其所宜去者二也又况兼保傅之官不能尽辅弼之道无补于国家无益于军民失中外之望此其所宜去者三也有此三宜去不去何安伏望圣恩怜臣衰老赐归田里俾遂丘首之愿幸莫大焉尤望叧选硕德重望之人俾典铨衡则贤者进而不仁者逺万邦其有不咸宁乎此实臣惓惓爲国之心非直爲己也臣无知干冐宸严无任战栗恳祈之至治三年三月初一日具奏初二日奉圣防卿当勉图尽职不准休致钦此
　　议南京吏部尚书王防等修省奏状
　　文选清吏司案呈奉本部送吏科抄出南京吏部尚书王防等奏云云等因具奏奉圣防该部知道钦此钦遵抄出送司案呈到部除均劳逸以惬士心事备咨礼部径自施行今将简大臣以综政务等七事逐一议拟开立前件伏乞圣裁縁奉钦依该部知道事理未敢擅便治三年三月初八日具题初十日奉圣防南京戸工二部各添尚书一员吏礼兵三部各添侍郎一员有两员的罢写本监生准照数添两京取拨监生仍旧吏典不必经由御史等官考送只部里严加考选不许姑息其余准议钦此
　　一看得南京吏部尚书王防等奏称南京戸刑工三部较之各部政务颇繁今止有侍郎一员及南京都察院止有右佥都御史一员要于各部尚书或侍郎都察院右都御史或副都御史请防简命各一员前来到任管事一节查得南京总督粮储右副都御史李益近奉钦依改南京都察院管事连右佥都御史虞瑶已足二员之数不必再添外南京戸刑工三部委的政务颇繁堂上官少分理不周合当添除南京兵部亦系事繁衙门左侍郎白昻近奉钦依改戸部左侍郎提督整理河南山东河道去讫止有尚书张蓥独员管事又兼叅赞机务亦合添除合无于戸刑工三部或尚书侍郎各添一员兵部侍郎一员命下之日本部照例会同各部都察院通政司大理寺三品以上大臣于两京各衙门及在外巡抚方面内推举相应官各两员请防简用
　　一查得成化十七等年节该听选监生陈防等奏要照仓攅曹寛等冠带守支事例冠带听选等因该吏科叅看得朝廷设立学校作养人材诚三代崇尚儒术之意故科贡有常制任用有差等今听选监生陈防等乏藏器待时之猷忘观我朶頥之戒包羞忍耻自比杂流希求冠带恐亏大体等因节经立案讫今南京吏部尚书王防等又奏要将附选监生不拘科贡纳粟等项年四十以上者及会试中副榜不愿就职举人不拘年岁给与冠带大意欲使附选监生年老者可荣终身副榜举人不第者终爲教官固是疏通选法之一端但人之常情好荣利者多甘恬退者少节奉诏书恩例监生有不愿出仕听选者授以从七品依亲坐监者授以正八品俱有司职名及填注衙门其有岁贡生员到京不曽坐监不愿出仕者亦曽比例给与冠带闲住俱系见行奈何不愿出仕者千无一二减年冐进者比比皆然且三考吏典巳有资格例该冠带附选监生未定品级难令冠带今若一概给与冠带不惟使科贡出身之人下同杂流且非崇儒旧规
　　一查得在外司府州县等衙门官三年六年俱赴部给由惟云南布政司军职首领并断事司理问所官府州县首领官贵州布政司所属府州县官并军职首领官三年六年考满俱赴本布司给由考覈就彼复职牌册缴候九年通考赴部其各处闸河泊税课司局并驿逓官三年六年考满布政司者俱赴各该布政司给由南直者赴南京吏部给由亦就彼考覈复职牌册俱差人缴本部北直者赴本部给由引奏复职九年通考官不分逺近俱赴部给由系是旧例及查得成化六年爲申明旧制事本部题准今后除边方军马钱粮所系官员考满申请定夺外其余不系边方大小官员务要依例三年给由虽有专责差占及奉例纳米等项三年六年之间亦要一次赴部给由考覈不许托故违者查理究问有规避黜降巳经通行外成化二十等年又该戸部题准被灾去处三年六年考满官员依例纳米准令给由以备一时救荒又经通行去后今奏前因诚爲有理除云南等处地方窎逺有司大小官员照旧本布司给由外其浙江等布政司并南北直府州县等衙门今后有司大小官员三年六年考满俱要依例赴部给由考覈驿逓等官在外者仍赴本布政司给由系南直者赴南京吏部给由俱造牌册缴部查考北直者赴本部给由引奏复职俱不许仍前令其一概纳米以玷名节如遇地方灾伤缺粮赈济许令有司预先别作措置或临期多方区处如此则考课之法不致废弛而备荒之政不误矣
　　一看得南京吏部尚书王防等奏称南京戸部等衙门俱有冩本监生止是本部并南京礼部一向不曽设及称各衙门写本监生俱行本部转行南京国子监取拨止有戸工二部径自行取不曽经由本部及至满日却乃送囘附选年月浅深无从查筭要将南京吏部并礼部各设写本监生二名南京兵部再添设一名及将南京戸工二部写本监生俱从本部取拨一节合无准其所言行移南京吏部依拟施行及照南京刑部工部都察院大理寺鸿胪寺尚宝司写本监生俱经由本部取拨内礼部写本并兵部清军清黄续黄中书舍人写诰戸部天财库收钞工部清匠都察院出巡刷巻等项监生俱系各衙门径自行取歴满之日方送到部附选年月浅深亦难查考合无今后遇有前项各衙门写本清军等项监生有缺俱要行移本部照缺转行国子监取拨如此则事体归一庶便查考
　　一看得南京吏部尚书王防等奏称办事当该吏典数少不彀拨用要全拨福建湖广所属府州县或摘拨江西福建湖广窎逺府分及要停止巡按御史考试新例一节照得天下吏员出身资格虽有不同皆是管事人员若不考选一概収用将来岂不误事前项考选之例无非甄别人材以备任用立法之意未爲不善兼且行之未久难便停止各处两考吏典赴本部给由者亦有数拨用尚恐不敷其湖广福建两省吏员难准全拨合无量拨福建邵武府湖广德安府吏典与南京吏部本部仍行福建湖广布政司今后二府并所属吏典役满之日径自起送南京吏部拨用如此则事颇得中而人不乏用矣
　　一查得诸司职掌内开吏员人等父母年老别无人丁者务要经由本部移文体勘是实明白奏准方令离役俱候亲终服满起复赴部听用今南京吏部尚书王防等奏称吏典初叅之时不思亲老缺人侍养及至役满赴部即告侍亲要将充吏农民审系单丁不许起送収叅合无通行各布政司及南北直今后选取农民充吏之时务行所属官司里老从实审勘军匠戸五丁以上民戸二丁以上者方许収充单丁之家不许一概朦胧起送収叅其充吏之后兄弟亡故父母年老无人侍养告要侍亲者仍照旧例施行
</div>
    <div class="pagination">
<a href="王端毅奏议_page4.html">上一页</a><a href="王端毅奏议.html">1</a><a href="王端毅奏议_page2.html">2</a><a href="王端毅奏议_page3.html">3</a><a href="王端毅奏议_page4.html">4</a><span class="current-page">5</span><a href="王端毅奏议_page6.html">6</a><a href="王端毅奏议_page7.html">7</a><a href="王端毅奏议_page6.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
