<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 301 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 301 页/共 1210 页</h1>
    <div class="content">　　赏养廉羣沾厚禄
　　特恩旷典亘古稀闻随知防署督【臣】史贻直观风整俗使【臣】刘师恕幷传司道以下各官齐集公所宣示
　　恩旨望
　　阙叩头谢
　　恩除饬司檄行通省大小官员遵照再与署督【臣】史贻直布政使【臣】赵国麟会同防酌料理妥协务使大小臣工均沾
　　渥泽逐细办定另行奏
　　闻外惟是【臣】本武夫仰沐
　　皇上特恩畀以巡抚重任吏治不谙日凛氷渊今防天恩眷注宠锡便蕃【臣】惟有愈加悚惕幷励所属大小官员人人持廉知耻实心料理地方以仰报
　　皇上浩荡
　　天恩而巳为此缮折奏
　　谢伏乞
　　睿鉴谨
　　奏
　　览奏知道了善柔沽誉之习汝切不可犯仍存武人直朴之风以忠诚奉公任事为上
　　雍正七年九月初六日福建巡抚【臣】刘世明谨
　　奏恭请
　　皇上圣安
　　朕安
　　谕史贻直知悉近见刘世明一切行为惟于得名处加意周旋遇有闗科甲之事倍觉勇往大有崇慕虚誉光景凡人一务名则诚必不足以不诚之心承上接下焉有是当之理再加以善柔自处好施小恵取媚属吏则诸务更不可问矣至于武进士辈毎混入斯文一途居之不疑尤属可笑以髙其倬之通明歴练持躬慎行因其但欲洁己而奉公不纯朕尚鄙之何况刘世明中材武夫受格外拔擢之恩而不思竭力致身以图报效可乎史贻直汝当体朕之意极力朂诫之
　　谕刘世明汝当仍存武臣本质勿尚浮华若忘本随俗攀援科目诡恱绅衿恐祸及汝身非若辈笔墨所能救助也假令怨归于朕恩归于汝独擅天下后世令誉在刘世明自为固云善矣仰首对
　　天于心安乎嗣后如不痛加省察改易辙将来必至噬脐莫及从来人之精力有限専于此则忽于彼务名者鲜有实行且根本一失遭鬼神所忌
　　上天既不垂佑人力何能抵御将至心愦神惛百事颠倒一败涂地而后巳耳可不慎哉惟坚守初志不随境迁于根本处着力为要勉之
　　同日又
　　奏为奏
　　闻事窃照福建本年已酉科乡试【臣】防
　　皇上殊恩叨受监临重任自八月初六日入闱至九月初四日掲晓所有闱内应行事宜俱遵定例敬谨闗防详慎料理查阅卷同考官俱系聘取浙江江西广东三省进士举人掣籖防入内帘布政司按察司遵
　　旨在外办事塲内提调监试改用道员提调系署粮道陈豫朋监试系汀漳道杨绪至于外帘受卷弥封誊録对读收掌五所官均有稽查检防试卷是否合式之责所闗甚大先准布政司详称若尽委佐杂等官办理恐伊非属科目出身于三塲文巻犯规应行贴出之处未能通晓宜酌委县令数员为五所纲领另以佐杂副之庻觉妥恊等语具详到【臣】经【臣】批允随选科甲出身之县令五员令其督恊佐杂各官尽心商酌办理幸而提调官陈豫朋诸事寓目经心昼夜不辞劳苦实力照料监试官杨绪巡察谨严亦颇称职【臣】仰邀
　　天恩无误
　　大典实借提调道【臣】陈豫朋之力居多也为此缮折据实奏
　　闻谨
　　奏
　　陈豫朋乃庸鄙不堪之人何得如是荐扬科系照例办理之事奚庸如是张皇此奏殊属烦渎
　　同日又
　　奏为恭报年嵗事窃照福建通省地方自春至秋雨旸时若间有数处正在望雨即得澍雨霑足目下晚稻俱已结实不过旬日内外皆可陆续收获登即果菜蔬番薯之类俱各丰稔万寳告成洵称大有地方甚是寜静省城米价每石九钱五分所有各府州实在收成分数俟十月中据报彚齐另行奏
　　闻恐厪
　　皇上圣懐先此缮折
　　奏报伏乞
　　睿鉴谨
　　奏
　　若史贻直一离闽省恐地方未必有如是景象也雍正七年十月十三日福建巡抚【臣】刘世明谨
　　奏为遵
　　旨宻拏事本年九月十八日准刑部咨开折奏罗教一
　　案奉
　　旨罗教邪说惑人尔等理应刑讯刑讯之后若将伊等各省居住同伙之人供出二三人尔等即据其所供宻咨各该督抚宻行查拏解送尔等硏讯便可知其根源实情再未行供出省分或有亦未可定尔将五十七年如何结案倂近日盛京鳯凰城如何发觉之处详悉行文该督抚将此缘由晓谕访拏解送钦此夹讯罗明忠等各供内有夏义供称同教所有认识的福建人两个万姓王姓到徳胜门里罗教庵内来请经我曾见过并不知他的名字是实等语为此行文该抚作速宻行访拏倂搜查伊等所供罗教庵院接教住持以及各庵罗教经卷一同送部以便质审等因到臣随宻令各府选差干役于城乡各处遍加宻访查拏去后嗣据汀州府详称卑府访闻府治有前项教名即托词要延请伊等入衙看经宻嘱传唤即有张维英聂君龙等欣然应召入署当经盘问细讯其教之来由虽称罗氏所传实无庵院与接教住持名目不过一人传习一人吃斋念经而巳亦无万王二姓其人察其举动情形实系务农乡愚但以此敎为修行之门无术惑众之事今既奉
　　旨查禁岂可令其仍前念经做会应如何禁絶之处详宪示施行等因详报到【臣臣】复饬按察使孙国玺宻督各府用心查缉据称漳泉二府更多难以姑容纵玩如果查有万王二姓并现有罗教庵院接敎住持之人便当严拏解部质审或如汀州府之原无庵院敎主滋蔓多人者应否令其作何改邪归正永逺禁絶许令自新之处微【臣】愚昧不敢擅便为此缮折奏
　　闻宻请
　　训旨遵行谨
　　奏
　　前因阿齐圗抄发朕旨内有错误处随经明白宣谕该部另文行知各该督抚想此时尚未到闽俟文到之日遵照奉行朕意但不令邪教煽惑良民招聚多人耳至若乡愚被诱汝等量加戒饬令其改过自新而已何可拖累蔓延致滋纷扰倘查有为首倡率不法者自应解部质审照案归结
　　和硕怡亲王【臣】允祥等谨
　　奏为遵
　　旨查议事据福建巡抚刘世明奏称闽省九府一州除台湾府耗羡督【臣】髙其倬议给该府各员养廉外其八府一州经征地丁钱粮并额征粮米所有耗羡平余及杂欵等银共一十六万九千二百三十四两【臣】等详细确核毎年承办公务共应用银七万四千七百三十三两余银九万三千二百两分给各员为养廉之资开析条欵以为定额将来每年承办通省公事分给各官养廉即以所有耗羡等银量入为出已足敷用等语【臣】等查得闽省自督抚以至府佐州县共九十九员而所有耗羡除办公之外仅存九万三千余两实不敷各员养给之用今【臣】等遵奉
　　恩旨将闽省报出各项赢余归公银两核查为该省督抚等官增加养廉之资【臣】等查福建陆续报出闽安竹﨑崇安杉闗倂税课司等五处及上杭县泉州府河桥车税赢余银共一万一千三百二十两零又台湾府官庄等项归公银三万七百三十九两共归公银四万二千五十九两零倘防
　　天恩以此二项赏给各员为増加养廉之资【臣】等计员酌算共应加银四万九百两存银一千一百五十九两零请交与该督抚将闽省县丞以下微员毎员亦酌紷数十金则闽省大小各官举家之日用衣食宽然有余可免拮据经营之累俱沾沐浩荡
　　天恩矣【臣】等谨将各员増加数目另单呈
　　览伏
　　皇上钦定谨
　　奏
　　尔等前奏各官养廉等事朕交怡亲王会同大学士议覆今将所议之折发来尔与史贻直商酌妥协办理但别省道员养廉率皆多于知府兹尔闽省知府养廉反多于道员其中情由朕不甚解此条尚不以为协幷一切多寡厚薄处怡亲王暨廷臣等不过据尔前折所开就朕恩赐之项拟议増添亦未可即以为准尔二人当再同司道等官详细秉公酌定奏闻务期乆逺循行无碍不令人检防指摘方为尽善也
　　雍正七年十一月十七日署理福建总督【臣】史贻直巡抚【臣】刘世明谨
　　奏为钦奉
　　硃批会议覆奏事窃照闽省督抚司道等官议给养廉银两经【臣】刘世明会同前督【臣】髙其倬悉心酌议具折
　　奏请荷防
　　圣恩敕行怡亲王将闽省各官养廉银两详议拟单具奏又防
　　皇上将【臣】刘世明折内议给道员养廉一欵详细批示【臣】等跪读之下仰见
　　圣明鉴照周详定议期于尽善之至意【臣】等钦遵硃批谕旨随率同司道等官将闽省应给养廉欵项逐一详细秉公妥酌遵查知府一官职司民牧有统理属县钱谷刑名之责每年延请幕賔束脩及巡歴县治察盘仓库等项往来费用过于道员较之道官驻劄一方遥制府属者其中政务繁简有间是以【臣】刘世明前次折内所开知府养廉数目多于道员者职此之故今怡亲王等议单所拟赏给各官养廉数目实属秉公至当可以永逺遵行相应仰恳
　　圣恩俯准议给至于闽省佐杂等官【臣】等亦遵议每员
　　每年各分给养廉银二十两合倂覆
　　奏伏乞
　　皇上批示遵行谨
　　奏
　　髙其倬谅已抵闽复任矣若尔等意见相合别无异议照行可也
　　福建巡抚【臣】刘世明谨
　　奏为奏
　　闻事窃【臣】查得福建各州县经征钱粮米石外有溢额之项先经前抚【臣】朱纲任内奏报闽县侯官等十县幷福寜州共溢额银八千八百七十余两又永安瓯寜二县暨福寜州共溢额米六百二十一石零【臣】自履任后复将各府州县征收正杂银米彻底淸查去后据侯官福寜等州县续报溢额银米数目前来同前抚【臣】朱纲查出溢额银米通计前后共溢额银一万四百三十两米七百五十三石零现在檄行藩司彚造淸册详送容办齐另疏
　　题报充饷其余各县覆无溢额者随经批司取结彚报尚有福淸龙溪漳浦南平沙县寜化等六县有无溢额银米俱未查淸应俟详覆到日另
　　奏又前抚【臣】朱纲奏称古田县有缺额无征银六百余两建寜军缺额银一百九十余两漳平县无征杂项银五十余两寜徳县缺额银二十余两官民俱各受累可否将此项缺额均在溢额之内拨补等语【臣】查钱粮闗系
　　国课丝毫不容含混若果缺额无征自应详细淸查据实代民陈情恳
　　恩豁免岂有将征存赢余之银以补缺额之数移甲就乙因缘为奸殊属背理且啓不肖官员借端侵蚀之【臣】未敢扶同允议辜负
　　圣恩现在严饬藩司将古田等防县缺额无徴确据情
　　由僃细详查到日另






　　实不尽及干没侵用者【臣】即据实具疏
　　题防究审照侵盗钱粮例治罪如此则从前欺隠之弊可以永除矣为此缮折奏
　　闻伏乞
　　皇上睿鉴谨
　　奏
　　览
　　雍正七年十二月二十四日福建巡抚【臣】刘世明谨
　　奏为钦奉
　　上谕事雍正七年十一月十六日【臣】赍折家人回闽微


　　千总防
　　圣祖仁皇帝拔列侍衞遭逢我
</div>
    <div class="pagination">
<a href="世宗宪皇帝硃批谕旨_page300.html">上一页</a><span>...</span><a href="世宗宪皇帝硃批谕旨_page296.html">296</a><a href="世宗宪皇帝硃批谕旨_page297.html">297</a><a href="世宗宪皇帝硃批谕旨_page298.html">298</a><a href="世宗宪皇帝硃批谕旨_page299.html">299</a><a href="世宗宪皇帝硃批谕旨_page300.html">300</a><span class="current-page">301</span><a href="世宗宪皇帝硃批谕旨_page302.html">302</a><a href="世宗宪皇帝硃批谕旨_page303.html">303</a><a href="世宗宪皇帝硃批谕旨_page304.html">304</a><a href="世宗宪皇帝硃批谕旨_page305.html">305</a><a href="世宗宪皇帝硃批谕旨_page306.html">306</a><span>...</span><a href="世宗宪皇帝硃批谕旨_page302.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
