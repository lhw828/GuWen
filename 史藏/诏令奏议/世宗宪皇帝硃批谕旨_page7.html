<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 7 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 7 页/共 1210 页</h1>
    <div class="content">　　圣泽而不据情沥陈于
　　君父之前也伏念【臣】衙门旧任相沿原有江苏安徽布政司每岁平规银各四千两江西平规银四千四百两江安粮道银四千两两淮盐规银二万四千两小礼银一千二百两江西盐道口岸引规银二千两【臣】于到任之后将两淮盐规一项交贮安徽藩库归为正项报部前经【臣】具折奏
　　闻其江西省解送口岸引规亦经【臣】仍发该省司库存贮归公今现有三省藩库平规之项并江安粮道一项【臣】尚存为衙门支应迩年以来凡赍本犒兵以及奬赏员役贴补零星各项动用并【臣】衣食薪水之资悉皆取给于此是【臣】衙门每岁所存平规尚有一万六千四百两之数已有养亷尽可足用矣【臣】身受
　　皇上髙厚之恩不能亷介自持一丝不茍仍复动用平
　　规负罪实深今惊闻
　　恩命感愧交集益惭冒昧于从前何敢复冀
　　殊恩于望外凛栗愧惧莫知所云除将【臣】总督衙门旧有规项并【臣】任内己未用过各数目及现在已有养廉不敢冒邀
　　圣恩之处分移三省抚臣恳为查照核议奏
　　闻外仰恳
　　皇上俯念愚诚
　　允【臣】奏请
　　勅下江南江西抚臣等停其计议具奏庶【臣】犬马微忱
　　得稍安于万一为此沥情陈
　　奏伏乞
　　皇上睿鉴施行谨
　　奏
　　所奏知道了览所存之数较之他省督臣养廉仍觉不敷俟三抚议奏时朕再为斟酌
　　雍正六年三月三十日署理江南江西总督印务尚书【臣】范时绎谨
　　奏为奏
　　闻事雍正六年三月十四日突有外来棍徒直至【臣】署据投手禀开称范嵩系浙江定海卫籍身是廕生曽经具折恭贺
　　万夀据伊家人自京赍回奉内务府抄发小封内系主子面谕并赐绣宝箭标着【臣】郊迎恭接开读等语【臣】以事涉荒唐随将所赍等物一一拆看见其旗箭样式制造怪僻所系宻封外无印信内用黄纸书写种种不伦且其间字句尤觉支离再令旗外封之硃笔标字全非清书文理事属可疑随将该棍犯拘交江宁府研讯今据讯供这是我家人钱忠自京里拏出来的上年九月内与了他三十两银子呌他进
　　万夀折子据他説是圆明园缴进的这东西是内务府发出来的又据供钱忠住在定海乡间今在京里崇文门头条胡同开白酒店有家眷的二月二十四日交了这些东西二十八日就起身进京去了又据讯供那
　　上谕并绣宝旗箭据钱忠説是同赵基大家料理弄出来的赵基是福建道御史系宁波府鄞县人又据讯供身系康熙元年廕生到雍正二年伊父故后经浙江巡抚李卫于雍正四年五月内咨部顶补的等语除现在移咨步军统领并顺天府尹衙门就近在京查拏伙棍钱忠解发来南又经咨查浙江督【臣】李卫询明该犯是否廕生曽否咨部顶补有无假冒情并移明浙省转饬该地方官在钱忠本籍严宻访拏移解到日以便质审定拟外【臣】又查范嵩供词内称赍到等物系自内务府发出又称是钱忠同御史赵基大家料理等语今内务府果否发出物件御史内有无赵基其人【臣】在外任未能确知合谨将所赍抄传宻封绣宝令箭附折进呈
　　御览并恳于
　　谕防指示之日仍将绣旗等物发囘以便拘犯质审【臣】縁棍徒不法情罪重大不敢隐讳谨先缮折奏
　　闻谨
　　奏
　　于此奏未到之前阿齐图据尔来咨已经奏知矣伊现今在京城严缉该犯绣旗等物发交来人带囘前郭琪来京引见时抱病甚剧语言昏愦尔宜酌量若不能料理职任内事即当谕伊告休或防奏令其解任如犹可勉强办理不至贻悮则且不必
　　雍正六年四月初八日署理江南江西总督印务尚书【臣】范时绎谨
　　奏为微【臣】恋
　　主情殷恭恳
　　圣恩允赐入
　　觐事窃【臣】叨荷
　　皇上圣恩令【臣】署理两江总督事务于
　　陛辞之日防
　　皇上念【臣】愚昧
　　训诲谆谆详明周至更防
　　特恩准【臣】于到任后一年之外奏请
　　陛见钦遵
　　恩防感勒难忘伏念【臣】自到任以来庸愚罔効昏惰贻
　　咎皆歴防
　　皇上矜恤包容事无巨细悉邀
　　圣明之敎导得以知所遵循是【臣】之一身与地方事务
　　无不仰借我
　　皇上圣心之筹画
　　圣训之指示者也向因钦奉
　　上谕会勘水利并会查海塘工程等事未敢奏请陛见今【臣】于钦遵
　　谕防等事悉已奉行完竣仰祈
　　皇上鉴【臣】愚诚
　　允赐入
　　觐俾【臣】得瞻仰
　　天顔跪聆
　　圣训不唯【臣】依恋愚忱得以稍展且于地方重务有所
　　遵循益知勉励矣合谨缮折仰恳
　　圣恩俯赐俞允恭
　　命下之日【臣】即减从起行星驰赴
　　阙所有总督印务交代署理伏
　　皇上谕防遵行谨
　　奏
　　不必来京汝于陛辞时所领训谕及于奏折中随事陆续所批谕防俱未能遵照奉行此外更有何面谕耶江南省第一缉捕盗贼训练标兵为汝专责而严查窝家尤为靖盗要务至于各省因事批答之谕防甚明且切若肯抄録时时观省较面谕更为详悉何必多此无益之往返况亦躭悮政事似此无故烦凟宁不念朕日理万几之劳乎在尔未必出于至诚在朕实费心目观览即此数行硃字殊乏幕賔门客代为书写也
　　噶尔泰何如其操守品行朕可力保但未知才克胜任否陈时夏魏廷珍何如巡抚斯二人之操守居心朕亦可保
　　雍正六年五月初十日署理江南江西总督印务尚书【臣】范时绎谨
　　奏为恭谢
　　天恩事窃【臣】标赍折把总赍捧
　　御赐皇舆图十幅并
　　硃批训防到【臣】随恭设香案望
　　阙叩头谢
　　恩祗领讫当即跪读
　　训谕内防
　　皇上鉴知营兵器械亏缺者多查验之时率皆预为那
　　借有此积习我
　　皇上圣明察照洞悉营伍之隠弊【臣】于闻
　　命之下益知儆惕务必设法实力稽查以求整理地方缉拏盗贼断不敢以申饬虚文徒形之于口舌复不敢以因循故套遂轻信于见闻容【臣】详审剔除之法通行整理以收实效以除积弊另行奏
　　闻外再【臣】前奏【臣】总督衙门养廉之项防
　　谕于三省抚臣具奏时再加
　　恩施【臣】何人斯荷兹
　　天眷俾【臣】身受之下实不胜感激涕零顶戴难安唯有
　　恪遵歴奉
　　圣训口诵心维勉力奉行期于地方事务加意筹画练
　　兵弭盗察吏安民仰报
　　圣恩于万一所有奉到
　　训防并
　　恩赐皇舆图感激下悃合谨缮折恭谢
　　天恩谨
　　奏
　　徒感何益惟勉尽责任中事为要古人云勤能补拙汝原非经济长才若不借通省之才以为才集众人之力以为力则不敷用不敷用则必至有所遗悮矣贵能勤察勤问不宜偏聼偏信自心公正何人不可为耳目何事不可増识见舍勤别无他术也于此要费一番苦心方有实效勉之
　　同日又
　　奏为酌归帑项改定彚交经收之法以杜弊累事【臣】查两淮盐商向有致送上下两江巡抚司道以及府防州县经管盐务衙门规礼一项上江省每年引规银二万三千八百七十两下江省每年盐规银九千九十两前经盐臣衙门奏明自雍正四年起抵补两江无着亏空续因安徽所属亏空银两奉
　　防不准将盐规抵补钦遵在案今两江省分事同一例现将此项银两查催贮库【臣】伏念盐规一项既议归公必期实在自难容其悬阙参差虚存名色经【臣】屡饬查催贮库据前任盐运使张璨报称各官规项银两甲辰纲已经照数支送乙巳纲又经支送过半迨查各官之解交司库者则尚寥寥无几多皆诿缷迁延揆厥所由缘拘于分送之例商人致送各官各官自行解库其间多一转折遂致岐悮迟延【臣】愚以为此项银两固不可听商分送亦不可径交藩库宜即以商项归之运库在交纳之商既不致舍近趋逺而经收之官亦便于核实查收【臣】请嗣后自雍正六年现行之丙午纲起即将上下两江盐规引规谕令两淮商人按时彚齐交纳运库不必仍前分送倘原收各官仍有勒取者许令商人呈明运司据实详报【臣】即严查
　　题防治罪总期责有专归事无岐悮庶商省扰累官易查核而弊端永杜帑项无亏矣【臣】縁钱粮关系谨据愚昧之见先折奏
　　闻恭
　　皇上睿鉴指示遵行再【臣】查总督衙门亦有盐规银二万四千两又随礼银一千二百两亦应一并令其交入运库以期画一合并陈明谨
　　奏
　　所奏可行尔其斟酌妥确苐恐地方各官或明辞暗索商人有不得不应之情则重复病商仍所不免详审为之
　　雍正六年六月初七日署理江南江西总督印务尚书【臣】范时绎谨
　　奏为恭谢
　　天恩事窃【臣】标赍折把总赍捧
　　硃批训防并
　　御赐香定一匣到【臣】随郊迎至署恭设香案望
　　阙叩头谢
</div>
    <div class="pagination">
<a href="世宗宪皇帝硃批谕旨_page6.html">上一页</a><span>...</span><a href="世宗宪皇帝硃批谕旨_page2.html">2</a><a href="世宗宪皇帝硃批谕旨_page3.html">3</a><a href="世宗宪皇帝硃批谕旨_page4.html">4</a><a href="世宗宪皇帝硃批谕旨_page5.html">5</a><a href="世宗宪皇帝硃批谕旨_page6.html">6</a><span class="current-page">7</span><a href="世宗宪皇帝硃批谕旨_page8.html">8</a><a href="世宗宪皇帝硃批谕旨_page9.html">9</a><a href="世宗宪皇帝硃批谕旨_page10.html">10</a><a href="世宗宪皇帝硃批谕旨_page11.html">11</a><a href="世宗宪皇帝硃批谕旨_page12.html">12</a><span>...</span><a href="世宗宪皇帝硃批谕旨_page8.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
