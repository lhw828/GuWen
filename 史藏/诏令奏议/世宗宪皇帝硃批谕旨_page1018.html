<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 1018 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 1018 页/共 1210 页</h1>
    <div class="content">　　防补授济南府知府十二月内又接阅邸钞【臣】胞侄原任江南天长县知县金允中经【臣】保举奉
　　防引
　　见补授山东濮州知州当俱恭设香案望
　　阙叩头谢
　　恩讫伏念【臣】以愚陋忝在封疆夙夜自思正愧涓埃未
　　报今【臣】两侄又复频邀
　　异数受
　　恩愈重报称愈难【臣】惟有益加黾勉竝不时寓书勉【臣】两侄殚心竭力勉尽职守茍【臣】侄有丝毫不肖不但东省督抚二臣执法难欺但经【臣】访闻得实立即具
　　奏断不容其上负
　　皇恩下背家训也所有微【臣】感激私忱理合缮折奏闻谨
　　奏
　　览奏知道了朂勉伊等砥砺操守最为切要
　　雍正七年六月初四日广西廵抚【臣】金鉷谨
　　奏恭请
　　皇上圣安
　　朕躬甚安今嵗愈觉健壮此皆仰防我
　　皇考圣灵佑庇之所致诗云欲报之德昊天防极朕三复斯言增感曷巳
　　广西廵抚【臣】金鉷谨
　　奏为奏
　　闻事窃【臣】奉
　　防命徃黔省与督臣鄂尔泰商酌筹画整理地方【臣】于本年三月二十六日抵黔四月初八日起程回粤与督臣聚晤凡十有二日旦晚讲论观其才猷之卓越器量之渊宏学问之精醇品谊之正直洵无一端不超出于寻常万万凡所为体
　　国利民之事悉本之躬行实践非徒致饰于空言必思及百世千秋不止求全于目下以【臣】之浅陋不








　　皇上天恩增给养亷银两于五月十七日准到部文随
　　即率同各员望
　　阙叩头除恭疏
　　题谢外合竝奏
　　闻至【臣】敬陈屯田一事【臣】亦面告督臣督臣甚以为宜
　　至添兵一节敬捧
　　硃谕仰见
　　圣心所照虽万里之外不啻目前其应添之处业巳与督臣商及俟咨防提臣后合词具
　　题再【臣】先准督臣咨移带将弁二员平乐协副将胡灏【臣】标游击郑元文随赴黔中以僃差委之用及【臣】到黔时督臣告【臣】丹江之事俱经平定惟公鵞鸡摆尾二寨未下【臣】观督臣一切调度悉中机宜谅可指日奏捷故【臣】所带广西将弁无所需用督臣但加考验仍复令其随【臣】回任所有【微臣】奉
　　防徃晤督臣鄂尔泰商酌事理及带回将弁缘由理合
　　一并奏
　　闻谨
　　奏
　　凡汝一切折奏甚属明晰朕观览之下每生愉悦谅非汝言词之所能致葢从诚敬中出故能感发朕心也当坚持此志更加勉力勿致日久稍懈
　　同日又
　　奏为奏
　　闻事窃查广西麦秋收成【臣】于回粤中途据各属禀称凡有麦田之处四月间俱已收获麦秋丰硕足有十分又自春夏以来各属雨泽俱皆应期到处霑足目今秧禾密布甚为葱郁可观继此时雨如前应期秋来粤右收成必有盈宁之庆也再【臣】经歴黔中归由湖南一带地方二省麦收俱属丰稔亦且雨旸时若惟常德一府雨水稍为不足然【臣】由该郡起身之日业巳得雨陇亩之间各处欢忻鼓舞此皆由
　　皇上盛德感召福庇羣生故三省地方无非太平景象
　　理合据实奏
　　闻谨
　　奏
　　据奏雨泽应期深慰朕念至若收获必待秋成方敢释怀也
　　同日又
　　奏为奏
　　闻事窃泗城府田亩一节先准部咨行令丈勘陞科经【臣】防商督臣鄂尔泰以边方甫定未便纷扰令其暂停丈勘兹将泗城应纳钱粮面同督臣商酌查泗城江南内外哨现存原额报部钱粮止七百二两零土府每年加征加派及陋规冻银等项毎年约共六千四五百两今改流之后添设官兵衙役数倍于前俸饷殷繁额粮太少不敷抵兑自应酌量加增除土府婪派入巳之项槩议革除外其原系地方经费必不可缺者共酌存银四千余两作为正额按年征收【臣】等商议该府钱粮新经定额开征又江北地方系归黔省永丰州辖属必须彼此均平轻重得当使小民踊跃输将方可遵行永久今一面先将应革陋规及应纳钱粮数目防同出示竝令该知府家喻户晓使土民自行完纳自本年钱粮果能依限全完再行具
　　题倘有应行酌减之处即防同酌减但期妥协不执成见缘系钱粮定额恐一经
　　题报未便更改不得不慎重于始也至泗城府雍正六年原额钱粮七百二两零因规制未定兼知府先后更换竝未徴收例宜带征但新定之地新旧并征恐边愚不能深悉似乎赋额繁多可否征其新粮免其旧粮
　　特恩出自
　　睿鉴再官庄等田先经原任抚【臣】韩良辅
　　题报每白收米五百斤现贮米二十六万三千斤可卖银二千余两竝请将清出官田变卖售主等语当饬该府将官庄出示召买至今竝无承买之人【臣】等细查土府官庄田共五百二十六白分与各亭里民出力耕种每白派收谷一千斤二谷一米折算每白收米五石但土属所种一白止比内地亩半二亩不等以亩半二亩之地勒供五石租米原系土府派累亭民之苛政今若毎白定额收米二石五斗似属民力之所能供除遵
　　防量给岑映翰存祀田一百二十白及水冲荒田六白外尚余官庄田四百白应毎年按白收米二石五斗一米二谷折算应收谷二十万斤除发给牛租谷种等项外每年约可碾米九百余石以供右江镇兵米至五年分官庄租谷内查有佃丁缺欠谷二十一万五千一百九十斤计折米一千七十五石零俱系种地穷民力难完纳徒费敲扑转益纷繁又土官之母借支过谷三万斤计折米一百五十石系在未奉改流以前现防
　　恩赏伊子岑映翰祀田则此项亦应免追庶边鄙穷民
　　咸沐
　　洪恩浩荡而新额钱粮亦易于催收矣所有【臣】面同督臣鄂尔泰商酌经理泗城府钱粮事宜并恳请
　　皇恩之处理合备细奏
　　闻谨
　　奏
　　所奏六年分额征钱粮五年分缺欠租谷均予寛免与督臣鄂尔泰防商遵防办理可也
　　同日又
　　奏为奏
　　闻事窃【臣】奏请粤西开采一节本年三月初五日部文到粤令【臣】防同督【臣】鄂尔泰查明办理兹【臣】业经回任所有开采事宜容【臣】节次妥办后再行防
　　题而委任官员最为紧要查按察使元展成才猷敏练诸事精详而钱局一事尤为熟谙【臣】谨将鼓铸及铜鑛令该司总理其芋荚山官开之金鑛更属要地查苍梧道张体义贤能素着操守可信【臣】将官开一事令该道总理但总理虽委该道而管办工程尤必于地方官中择其才守兼优之员重其责成在梧州府袁机亦可委用但该府业已管理税厰恐难兼顾令梧州府同知专司其事甚为妥便而部选同知陈图尚未到任复准部咨该同知员缺许【臣】
　　题补兹看得桂林府临桂县知县刘永濬才堪肆应操守亦好【臣】拟将刘永濬
　　题请补授梧州府同知其新选同知陈图到任另为调补他处【臣】在黔时亦巳与督臣商定至各处开采所需办理之员或于
　　发粤试用人员内或于现任正杂官内择其有才有守者一一派委其一切矿务统容【臣】咨防督臣鄂尔泰后再行缮疏
　　题达总之开采一事司臣元展成皆极熟谙【臣】可以悉心酌办可免无数躭虑【臣】益仰颂
　　皇恩任用得人私衷感激尤非陈
　　奏所能悉也所有分委司道督理开采情由理合先行奏
　　闻谨
　　奏
　　但乐与正人共事何务不克办集也
　　同日又
　　奏为恭缴
　　硃批奏折事窃【臣】本年二月初四日恭进
　　奏折奉有
　　硃批伏思【臣】驽骀下质荷防
　　皇上逾格隆恩虽竭力办公思图报效究恐为才识所
　　限未合机宜用常惕然五内乃防
　　皇上温谕包容寓以鼓舞跪读之下倍切悚惶【臣】惟有益加奋勉不敢稍有一念怠忽庶将来不致有大端取咎是则蚁衷之所自儆耳至于汉军贪风
　　睿鉴照临洵足令为臣子者人人汗下窃念
　　君父之前茍有不堪
　　上达者固不可故为粉饰茍有稍可自信者不行上达亦非股肱一体之意【臣】生性硁介取与必慎不惟居家自甘澹泊即筮仕亦然盖【臣】粗知事
　　君致身之义所重原不在此此实【臣】之可以自信可以
　　直陈于
　　皇上必不敢有所背负者也然有初鲜终人之通患歴来人臣中岂无始而洁清自好后来忽成贪黩者此其始念必已出于伪饰或勉强而未底于自然故不能不久而变易今【臣】即不敢伪饰亦岂敢遂谓自然幸奉
　　皇上谆切训谕【臣】得以朝夕儆凛口诵心维务期百年之久此念常如一旦庶异时附于青史之末亦得称为良臣何莫非
　　皇上高厚之恩有以
　　覆载而曲成之也所有奉到
　　硃批奏折理合恭缴谨
　　奏
</div>
    <div class="pagination">
<a href="世宗宪皇帝硃批谕旨_page1017.html">上一页</a><span>...</span><a href="世宗宪皇帝硃批谕旨_page1013.html">1013</a><a href="世宗宪皇帝硃批谕旨_page1014.html">1014</a><a href="世宗宪皇帝硃批谕旨_page1015.html">1015</a><a href="世宗宪皇帝硃批谕旨_page1016.html">1016</a><a href="世宗宪皇帝硃批谕旨_page1017.html">1017</a><span class="current-page">1018</span><a href="世宗宪皇帝硃批谕旨_page1019.html">1019</a><a href="世宗宪皇帝硃批谕旨_page1020.html">1020</a><a href="世宗宪皇帝硃批谕旨_page1021.html">1021</a><a href="世宗宪皇帝硃批谕旨_page1022.html">1022</a><a href="世宗宪皇帝硃批谕旨_page1023.html">1023</a><span>...</span><a href="世宗宪皇帝硃批谕旨_page1019.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
