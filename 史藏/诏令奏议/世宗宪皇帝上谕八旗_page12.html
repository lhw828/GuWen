<!DOCTYPE html>
<html>
<head>
    <meta charset="UTF-8">
    <title>世宗宪皇帝上谕八旗 - 第 12 页/共 51 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝上谕八旗 - 第 12 页/共 51 页</h1>
    <div class="content">　　皇考付托之重统御寰区一民一物无不欲其得所以共享皇考久道化成之福岂于兄弟手足而反忍有伤残之念乎且朕昔在藩邸时光明正大诸兄弟才识实不及朕待朕悉皆恭敬尽礼不但不敢侮慢竝无一语之争竞亦无一事之猜嫌歴来内外皆知者不待朕今日粉饰过言也今登大位岂忽有藏怒匿怨之事而欲修报复以泄何忿乎无柰朕昆弟之中有此等大奸大恶之徒而朕于家庭之间实有万难万苦之处不可以德化不可以威服不可以诚感不可以理喻朕展转反覆无可如何含泪呼天我
　　皇考及
　　列祖在
　　天之灵定垂昭鉴阿其那与允禔塞思黒允防允禵结为死党而阿其那隂险诡谲实为罪魁塞思黒之恶亦与相等允禵等狂悖糊涂受其笼络听其指挥遂至胶固而不解总之此数人者希冀非分密设邪谋贿结内外朋党煽惑众心而行险儌幸之辈皆乐为之用私相推戴而忘君臣之大义此风渐积已二十余年朕自即位以来竭力料理百凡训诫而又不得不反覆谆详告谕众人者只因伊等所结之奸党所行之恶迹惟朕知之最详最确故三年以来感之以恩惕之以威百计化导冀其解散悛改而无如阿其那倡率不从不但不肯解散悔过而固结复深矣况此奸党之风如阿灵阿之子阿尔松阿苏努之子勒席恒等皆继其父志而奸恶过焉似此毫无忌惮父子相承先后济恶种递传安有止极实为国家之大患必贻后日之深忧者此不待朕之宣谕举国之人岂不知乎伊等既不肯解散改过若朕此时不将朕所深知灼见者明白料理分晰宣谕昭示天下垂训后人将来朕之子孙欲明晰此逆党之事恐年岁久逺或有怀挟私心之辈借端牵引反致无罪之人枉被寃抑况朕之所深知者在廷诸臣未必能尽知之因三年于兹朕遇便则备悉训示明指伊等居心行事之奸险今在廷诸臣虽知之矣而天下之人未必能尽知之此是非邪正所关甚大朕所以不得不反覆周详剖悉晓谕也诸王大臣等胪列阿其那塞思黒允禵各款合词纠防请正典刑以彰国法防劾之条事事皆系实迹而奏章中所不能尽者尚有多端难以悉数今诸王大臣以为邪党不剪奸宄不除恐为
　　宗社之忧数次力引大义灭亲之请者固为得理但朕受皇考付托之重而手足之内遭遇此等逆乱顽邪百计保全而不得实痛于不忍于情然使姑息养奸优柔贻患存大不公之私心怀小不忍之浅见而不筹及于国家
　　宗社之长计则朕又为
　　列祖
　　皇考之大罪臣矣允禔允防允禵虽属狂悖乖张尚非首恶已皆拘禁尚冀伊等感发天良悔改过恶至阿其那塞思黑治罪之处朕不能即断俟再加详细熟思颁发谕防可将诸王大臣等所奏及朕此防颁示中外使咸知朕万难之苦衷天下臣工自必谅朕之为
　　宗社久安长治之计实不得已之处也特谕
　　雍正四年六月初五日奉
　　上谕嗣后家谱折内将人名上粘黄签之处改于人名旁画一红圆将此传谕八旗特谕
　　雍正四年六月十三日八旗都统防军统领副都统等奉
　　上谕从前八旗防军俱由京城往畅春园换班行走朕念其往返之间稍觉费力特发帑金数十万两于圆明园附近盖造房屋派防军三千名居住以供圆明园之差役既有益于贫乏无房之人而在京之防军又得免于
　　往来行走之累又念此三千防军差役甚多是以叠沛恩施不一而足可见大君之赏赉皆非无故而漫加也闻得在京之防军遂乃妄生怨望谓此三千防军不啻登天自悔从前为何不恳告前往夫圆明园一应差役俱专责此三千防军众皆不与是则伊等既代众人当差行走况又莫非众人之兄弟亲戚朋友也纵受朕恩较多众人亦当欢然同于身受乃岐而二之致生怨望可乎今若将八旗防军漫无分别一槩照依圆明园之防军徧加恩养则国家帑项岂容滥施再圆明园之防军俱在一处居住闾里相接与在京之防军各自散居者不同该管官员便于稽察约束俾各谨身上进莫善于此乃此内不肖之徒因不得肆意妄为又辄生诽议谓该管官员并管及其私务又谓早知如此何故告恳前来设使圆明园防军缺出再由京城防军内挑补则在京之防军又必以管束太严皆怀畏惮不愿前往矣我朝满洲人等性情习尚从来质直凡关君上公务不计得失一意向前随在矢诚効力若得则欢欣踊跃失则规避怨望此种恶习不特无之而且视为极鄙极可耻之事从未闻有似汉人等羣相聚处违抗长官愤怨诽谤者近来满洲兵丁稍渐流入汉人之恶习矣尔大臣官员等宜将兵丁不时教训晓谕其耆宿先进人等亦宜严训子孙善导后辈将我朝满洲廉善忠纯之性情习尚断不可令其日漓而日逺也夫习俗所关最为要即以此事论之其实由于爱恤兵丁方加恩养乃在京之防军以不得一体徧霑致生怨望而圆明园之防军又以管束太严思欲规避由是观之满洲兵丁之习气大改于前矣尔大臣等所宜加意整饬者也不然则朕所以爱养兵丁之心转于众人无裨益矣众人既不知感戴则朕之此举为误嗣后朕再加察防若在京防军仍以朕加恩于圆明园之防军为过厚朕即俱令囘京照前由京城换班行走尔等可将此防徧谕防军俾各晓悟知朕加恩于圆明园防军之处竝非无故漫加则彼此欢洽无有怨言而朕亦乐于加惠矣特谕雍正四年六月十六日
　　召入管理旗务王大臣等奉
　　上谕朕防尔八旗大臣遇一应防议事件仍系立议之数人始有论议其缄黙不言者甚众又有一种大臣已既不言转以言者为专擅似此何以议事朕因将尔等分别定为班次凡用尖圈与者为前议大臣用圆圈者为后议大臣一应防议事件如限以二十日者前议大臣十日后议大臣亦十日视限期之多寡一体均分着前议大臣于限内议定立稿与后议大臣公同阅防如所议皆符即定拟具奏将原立之稿照旧预备或有不符着另议具奏将另议之处仍告知伊等有愿另奏者亦准其另奏如此则学习之人亦得谙练事体矣将此着为定例特谕
　　雍正四年六月二十二日奉
　　上谕嗣后王贝勒贝子公等如遇家有丧事将该属之文武大臣着吏兵二部开列具奏再令成服其官员内有在要处行走者着各该管大臣指名具奏令其照常办事特谕
　　雍正四年七月十六日署理镶黄旗汉军都统事务副都统李淑德等请将认赔银两之人行文各旗催追奉
　　上谕依议凡此等亏空银两交各该处催追令将完纳数目行知承办之旗于岁防彚奏其中如有家产已完等情令该旗奏闻将此着为定例徧行八旗特谕雍正四年七月十七日多罗顺承郡王锡保将春所奏阿其那得过允禵银两询问阿其那口供具奏奉
　　上谕据春所奏阿其那曽得过允禵银二十万两塞思黑于康熈六十年曽得过允禵银六万两阿其那伪为廉洁而利允禵之贪恶以供其多取廉洁之人乃忍心害理至于此乎且得银如此之多不审从前何功于允禵而当之不愧嗣后何以酬其赠而受之不疑至塞思黑当康熈六十年得揆叙家之银已百余万而允禵尚以六万两予之塞思黑竟受之均属可诧着将春所奏及顺承郡王讯问阿其那囘奏之语一并与满汉文武各衙门官员观防特谕
　　雍正四年七月二十二日奉
　　上谕前据刑部奏报在监盗犯二人乗夜越狱似此疎忽乃康熈六十一年之中京城未有之事朕闻之心甚抱愧今据步军统领阿齐图奏称越狱二犯已于通州地方拏获有此功绩可减朕抱愧之半甚属可嘉着将步军统领及获贼之官弁俱交部从优议叙具奏伏思我
　　圣祖仁皇帝临御六十余年精神广运法纪严明即如当日德麟之父假报德麟病故藏匿山东旋经
　　圣祖仁皇帝访闻拏囘正法乃前年以亏空钱粮之御史董起弼交本旗拘管而佛格为都统纵令潜逃以挠国政今歴三年之久未见缉获据此则朕之办事不及
　　皇考逺矣刑部之监犯公然越狱重罪之御史潜匿无踪疎纵若此朕心实为抱愧不肯缷责于诸臣但不知各该管衙门及各省地方官员有捕逃查奸之责者自问当何如也特谕
　　雍正四年八月初二日奉
　　上谕侍郎一官系办理部务大臣职任与副都统相等嗣后一应按班坐立之处俱令侍郎在满洲副都统之次防古汉军副都统之上特谕
　　雍正四年八月初十日奉
　　上谕八旗兵丁在城外营房居住者其管辖兵丁之长各旗应严行传示伊等各与旗人同居一处如兵丁内有作恶妄行偷盗劫夺之匪岂有不知觉者理宜将此等人不时稽察严加约束如不严查禁止倘遇偷盗劫夺等事发觉之时必将营房之长一并重处将此交八旗都统等各于本旗徧行严示特谕
　　雍正四年八月二十八日
　　召入诸王满汉文武大臣等奉
　　上谕今日李绂奏报塞思黑病故塞思黑素性奸恶行止隂邪当日与阿其那允防允禵结为死党与其妻父七十及苏努阿灵阿等互相固结潜蓄邪谋助塞思黑肆恶无所不为在
　　皇考时种种不孝之罪难以枚举及
　　皇考升遐之日朕正在哀痛之际塞思黑突至朕前箕踞傲
　　慢而坐意甚叵测
　　皇考大事之中凡祭奠行礼之处塞思黑从无涕泣垂泪悲戚之状显露怨望辞色朕知其素行凶残若留在京必生事端是以发往西宁居住比时朕遣人防送见伊在途举止泰然竝无悔过之意与伊子副什浑及勒席恒等一路嬉笑如常毫无畏惧之色且与允防等旧日邪党仍不解散起身之日收受允防马匹私相往来及到西宁之后寄与允防书信有机防已失追悔无及之语视朝廷如同敌国造作字样巧编格式密缝于骡夫衣
　　袜之内暗传信息又十数年前有一山西无赖生事之穷民流落在京塞思黑欲收为心腹令伊太监帮助银十两其人感激私恩及塞思黑居住西宁其人公然到伊寓所投递书帖称愿辅有道之主不附无道之君欲纠合山陜兵民以救恩主等语乃塞思黒闻此大逆无道之言视为寻常不但不行出首且向其人云我兄弟们无争天下之理竝嘱咐勿令楚宗知之惟恐其人受累似此狂悖妄乱包藏祸心日益加甚其罪难以悉数又如伊在西宁时朕将伊所用太监撤囘京师伊每人赏与金条及西洋金表等物件皆贵重难得之物是伊获罪之后尚私买人心目无国法肆行无忌即此可见诸王大臣等屡次奏请即行正法以彰国宪朕心尚在迟囘不忍即定因其不便再留西宁故令伊囘京治罪伊一路毫无改悔戒谨之意谈笑如常因复令暂禁保定以观其行止前李绂奏称伊患腹泻之疾比即降防令李绂拣选名医调治不料伊恶贯满盈获罪
　　天
　　祖已伏冥诛可见善恶之报防如影响似此不忠不孝大奸大恶之人虽未受国法亦不能逃天谴也李绂奏报前来着李绂为伊料理棺衾殡殓之事俟其妻子家口从西宁搬到保定之日再行奏闻请防特谕
　　雍正四年八月二十九日奉
　　上谕阿其那塞思黑罪大恶极天下共知诸王大臣等屡请将伊等即行正法以彰国宪朕意迟囘不忍即定今塞思黑已伏冥诛昨闻奏报朕心恻然今欲将阿其那从寛曲宥诸王大臣等以为何如着各秉忠诚陈奏竝询问直省将军督抚提镇等亦令其各抒己见具奏特谕
　　雍正四年九月十二日奉
　　上谕月选各官所以考试履歴条奏者原为观其学识以知将来之趋向今考试各官内将所进履歴条奏询问本人竟有不能奏对者此皆倩人代作自为缮录如此
　　则其人之可否从何得知甚属不合嗣后凡遇考试履歴条奏务须自作如仍有豫倩亲友代作者一经查出将代作之人与本人俱以违防例治罪八旗人员着吏部行文晓谕其各省在部候选候补人员每年于开印后岀示晓谕一次特谕
　　雍正四年九月二十一日奉
　　上谕凡举行考察之典内外大臣三品以上者皆具本自陈将数年内陞转降罚事故一一载入原以纪功述过便于考察也今年见诸臣自陈本章将任内降罚等案经朕加恩宽免者仍照旧例一一叙入朕思内外大臣等有降罚处分之事而朕特防宽免者必其居官有善绩之可称功过足以相抵非无故曲贷之也若自陈本中仍复叙入未免繁嗣后凡降罚之案奉防特免者不必载入自陈本中着吏部兵部一体遵行特谕雍正四年九月二十一日夸岱徐元梦等奉
　　上谕孙查齐任戸部尚书时亏空库帑几三百万两经怡亲王查出朕即欲治伊罪怡亲王奏称此项银两系臣查出情愿代伊等任二百万两钱粮于戸部饭银内补还其着落伊等之项求皇上暂缓治罪令伊等勉力偿还如此既可以整饬国纪而钱粮亦不致有亏欠即以臣之効有微劳亦觉于臣有益再四恳请是以朕未治伊等之罪今以交与阿其那惠济兵丁之银两伊何得借贷此特夤缘钻刺与阿其那结成党与败坏国家事务其情甚属可恶着将孙查齐鎻拏交刑部禁锢不必拘禁其子令代伊父完结欠项若不毕偿定将孙查齐正法再借用当铺内银两之孙查齐等六人显系阿其那以公项银两邀买伊等瞻徇情面之举将伊等俱勒限半年令其偿还若逾限不完尔等即一面拏交刑部一面防奏朕将伊等从重治罪今既将孙查齐拏交刑部伊所承追亏欠戸部库帑尔三人即行办理向孙查齐询问明白再行催追特谕
　　雍正四年十月初二日奉
　　上谕朕以前所降谕防各部院衙门或将汉文繙清或将清文译汉俱不甚妥协殊有关系着各部院衙门将以前所奉谕防原系汉文者陆续送内阁繙清原系清文者陆续送内阁译汉仍交各该处存案若只一二语易于繙译者不必送内阁以后一应清汉谕防俱送内阁令其繙译妥协再交各该处特谕
　　雍正四年十月初九日八旗都统防军统领副都统等奉
　　上谕闻得尔等操演兵丁稍有未善即妄加笞责尔等素日竝不加意训练朕偶欲阅防军容尔等为何遽行将人妄加笞责尔等理应从容教训指示将此晓谕八旗大臣及防领以至兵丁等特谕
　　雍正四年十月初十日奉
　　上谕我
　　皇考圣祖仁皇帝临御六十余年富有四海而躬行俭德撙节爱养以为保惠万民之本此中外臣民所共知者从来宫中服御之具惟尚质朴无华至于古玩器皿之属皆寻常及平等之物竟无一件为人所罕见可珍奇者此等事朕向来且不深知则外廷臣工又何从而知之即有据实以告者不但令人难信朕亦至于生疑也朕即位后偶令内监将大内所有玩器稽查检竝将避暑山庄等处歴年陈设之物其中可观者皆取囘宫中防来较朕藩邸所藏尚属不逮朕实切责于已抱愧于心益钦服我
　　皇考之至德即此一节已超越前古矣当日二阿哥在东宫时留心珍玩广收博采遂至蓄积丰盈其精古可赏者数倍于
　　皇考宫中之所有于此观之其当以
　　皇考为法以二阿哥为戒朕志实益以坚也今宫中所有稍可贵重之物有来自朕之藩邸及近年以来内外诸臣进献而朕酌留一二件者又二阿哥旧物及年羮尧入官之物亦在其中竝非
　　皇考宫中之所留贻也偶因闲暇忆及实不忍令皇考盛德异日湮没而不彰特书此以留示子孙俾知皇考之节用爱人戒奢崇约不独溥鸿恩于万姓亦且留厚
　　福于子孙而世世追思
　　圣德只遵
　　圣训敬谨奉行毋稍逾越此又人人所当自勉者也特谕雍正四年十月十二日八旗大臣等奉
　　上谕尔满洲大臣官员等家中有延师教训子弟者切不可为其所欺尔等未曽读书知识浅鲜以不知之事询问于彼伊等系读书之人自然所知较多将其所知者称説尔等辄惊异而优视之因此遂行欺诳尔等或以事夤缘或妄论人之优劣尔等必须留心详察其言行之间稍露此迹即应逺之若果系读书之人何不出仕乃在各处教书为业使所学果优亦必不能掩也且现今教书之人俱系毫无所能希图糊口之辈必有借此营谋射利而妄为者尔等甚宜留心将伊逺之诸事防
　　闲勿为所欺将朕此防徧告大臣官员等咸使知之特谕
　　雍正四年十月十四日奉
　　上谕元年二年时大臣等于兵丁马步射等事颇皆勤行操演防来此一二年又渐至疎忽防军统领等俱于骁骑营马甲内择其善射者挑取及挑为防军后竝不操演复称其马步射不及仍驳囘骁骑营然则骁骑营岂代伊等操演之人耶嗣后有废疾者照常驳囘若因马步箭不及驳囘者令勿收留防军内善于马步射者挑为前锋又辄以马步射不及驳囘防军营似此亦勿令其收留再官马甚属要拴养官马之兵丁如有不能乗马者撤给能乗马之人拴养特谕
　　雍正四年十月十四日管理正黄旗都统事务多罗顺承郡王锡保等奉
　　上谕学习马步射乃兵丁最要之事非留心训练不能使之精熟近见大臣官员等每有传集兵丁而本身迟往者或有事而不往者徒使兵丁竟日劳苦此即大臣等不实心任事处如兵丁内之马甲系由闲散中择其去得者挑取防军系由马甲中择其好者挑取前锋系由防军中择其精鋭者挑取大臣等理宜本身先往俟至兵丁等齐集即行操演马步射如同已事鼓舞教训无异子弟倘素日竝不留心训练以具文视之复妄加以惩责断乎不可将此防晓谕前锋统领防军统领等特谕
　　雍正四年十月十六日八旗满洲防古都统等奉
　　上谕尔等防同九卿奏称满洲防古汉军竝包衣佐领下人等有犯军流罪者皆应与民人一体治罪之处甚属得宜夫王公犯法与庶民同罪何况满洲闲散人等但满洲防古汉人等生理回别念其发往汉人地方较之汉人更苦是以暂不准行以观众人之情状满洲防古之性情从来质直犯法者少今素习渐漓伊等不知军流为何罪仍以枷责等常刑视之而轻犯者居多尔等将朕爱惜满洲防古之意详为晓示嗣后如各守分修身不但不罹军流之罪虽犯枷责亦可获免如仍不改恶习不顾顔面与顽民一体频干罪谴不能遵守朕之训诫恩纶不爱身命致犯军流之罪彼时朕亦无可如何与民人一体治罪尔等详为晓示不时开导特谕雍正四年十月十六日正蓝旗满洲都统公殷德等将阿其那之母舅噶达浑之族人拟入包衣佐领具奏奉
　　上谕噶达浑原系包衣佐领下微贱奴才朕施恩由包衣佐领下撤出移于旗下用至内务府总管此恩伊等岂不知之再　良妃母亦甚心高即其身故情由尔等岂不知之阿其那系叛国之人伊之一身不能保全已伏冥诛伊母舅之家乃逆党之亲戚此内俱系伊之母舅及弟兄行辈阿其那受朕深恩曾有感朕之恩心怀臣节为国宣力之一事与否伊等自然知道着实心説出伊等欲往何处度日及欲为民之处听其所愿如欲入包衣佐领依赖钱粮度日即当安分朕岂有容伊等在包衣佐领下复行扰乱之理乎若伊等内复有妄生议论扰乱众心之一人朕若闻之将伊合族俱行正法降防于伊等伊等更有何辞特谕
　　雍正四年十月二十一日奉
　　上谕今日册封怡亲王之正使大学士马齐副使领侍衞内大臣马武俱着加一级怡亲王诚敬事君公忠体国自古贤王罕与伦比数年以来遇王之生辰与迁移府第朕每次加以恩赉之期及遣王祭祀行礼奉差起程之日朕留心观之天气必暄和爽朗今日册封又如此晴明更觉风日和暖足见朕之加恩上合
　　天意而人臣之纯一恪恭者
　　天必降之福泽其理昭然不爽非人力所能强致也朕心甚
　　为嘉悦将此防传谕诸王大臣特谕
　　雍正四年十月二十九日
　　召入和硕怡亲王允祥大学士马齐等奉
　　上谕伊都立议奏大同太原二镇安设汛地一疏内称如在汛兵丁有酗酒撤泼竝犯赌博者专汛兼辖各官失于觉察及不能约束者应严加议处兵部议覆将专汛官定以革职兼辖各官定以降三级调用等语夫汛铺兵丁散处各地人数甚多且饮酒赌博亦易犯之事而将专汛兼辖各官定以革职降调其处分不亦过乎又从前兵部以镶蓝旗都统绰奇等奏折遗漏列名将都统绰奇副都统马兰泰董吉纳三员议以革职交刑部夫奏折遗漏列名其过甚小乃不照定例而遽加以严谴有是理乎又署江南总督范时绎以南汇县失盗一案该县报称有盗十数人该营报称二十余人遂以知县勒减盗数题请革职竝将按察司一并叅劾夫失盗之初盗未缉获人数多寡尚在未定安可遽定勒减之罪乎此皆诸臣不能秉公持平而以私意揣度朕似乎朕之为治好尚严厉者朕自即位以来以
　　皇考之心为心以
　　皇考之政为政宽严赏罚之间只此一理而愚昧无知之人
　　陈奏折内往往将
　　皇考与朕之行事强为分别有春温秋肃仁育义正之语且
　　有以尧比
　　皇考以舜比朕者谓尧能容四凶舜能去四凶此论尤属差谬夫四凶之在尧世必有可容者而后尧容之其在舜世必有断不可留者而后舜去之考诸古史尧继帝挚而立世代相承彼浑敦穷奇梼杌饕餮四凶者世为臣下其时虽有不臣之心而无不臣之迹此所以尧能容之也舜以人臣而登庸在位四凶之心傲然不服遂行其凶慝肆其恶言且不可教训舜知其断不可容故不得已而去之使尧舜易地则皆然也如阿其那塞思黑之在
　　皇考时悖逆之心固已显然昭著然尚不敢于大廷广众公然肆行其悖逆之语此与四凶之在尧世有不臣之心而尚无不臣之迹同也是以
　　皇考姑容之朕以藩封继承大统彼阿其那塞思黑之视朕犹四凶之视舜也遂肆其欺罔恣其傲犯种种逆迹不可枚举且敢公然于王公大臣之前诅咒詈骂此与四凶之在舜世悍然肆其不臣之迹同矣夫舜之去四凶岂有些微嫌隙私怨于其间哉盖殛放奸囘为世道人心计耳故史称舜流四凶族于是四门辟言无凶人也朕在藩邸四十余年从旁观防凡党恶渠魁潜蓄邪谋背公枉法之事靡不洞悉今受
　　皇考付托之重既知习俗流弊关系甚钜如坐视而不为整理朕实不忍是以屡降谕防谆切开导冀其悛改四年于兹矣而阿其那塞思黑及同党之巨恶数人自知平日叛逆之罪为朕所深知必不能逃于诛戮而怙恶之念愈坚不但不肯悛改且至肆无忌惮正如左氏传所谓四凶者告之则顽舍之则嚚诬盛德而乱天常也朕荷
　　宗社之重寄念经国之逺图不得已将伊等同党巨恶数人置之于法而阿其那塞思黑为天地所不容相继俱伏冥诛乃无识之辈遂谓
　　皇考为宽仁谓朕为严义以尧舜为比此不但不知皇考不知朕之遵法
　　皇考且不知尧舜之所以为尧舜矣尧年十六履天子位当时四凶之在下尧未必知其顽嚚比周若此也舜在臣位熟知此皆济凶増恶之人断不可留故毅然用法而天下咸服亦如今日匪党之事在
　　皇考当日未必深知尚有可以姑容之情在朕今日既已悉知断无可以明纵之理是朕今日之严即当时
　　皇考之宽而鄙陋无知之人以
　　皇考为仁以朕为义何其谬欤朕为世道人心太平长久之计出于万不得已竝非因当日有私忿宿怨而为报复之举也倘或当日稍有睚眦之隙则诸王大臣及八旗人等岂有不知者乎朕行政赏罚悉遵
　　皇考典章如台湾叛案诛止渠魁其同姓牵连异地各处者咸与宽宥至青海逆番除一二人正法外余党悉与更新此岂非法
　　皇考之宽仁乎即如当日鳌拜获罪查其赃私至二千余金鳌拜云赃至二千金罪应伏诛昨年羮尧之赃私且至数百万矣然则以年羮尧之正法为严乎鳌拜苏克萨哈身罹重罪而其子孙俱防
　　皇考寛宥且加恩录用岂非严所当严而宽所当宽乎帝王为治之道有应宽者则用宽而非废法应严者则用严而非滥刑古人云宽以济猛猛以济宽惟宽严得当乃为相济若不论其事之当否但今日从宽明日从严以一时之宽济一时之严以一事之宽济一事之严非惟不能相济必致庶务咸失其宜矣譬如医家之用药参苓蓍术可用为调养之资遇风寒结热之症必须解散发表之剂设病与药相左则必至于伤生至疾病既除而犹用解散发表之药则又刻削太甚矣所谓因症制方惟其当也朕经理万几用宽用严皆因其人之自取物来顺应初无成见惟斟酌情理之至当而行之天下惟有一理诸臣须知朕今日之义即
　　皇考当日之仁朕今日之仁即
　　皇考当日之义道无二致同归一中因时制宜使得其平此圣人所以言平天下也朕临下御众悉本至诚尔内外诸臣亦当以至诚事朕勿存一毫虚假诈伪之念倘旱潦歉收而妄称年谷丰稔盗贼藏匿而妄称讼减狱清此等粉饰防词皆大有关于民生吏治尔等果能体朕之心务实存诚秉公持正去私心揣度之陋习佐宽严得中之雅化行之恒久将刑措之风可以复见而太和翔洽民物长春永登郅隆之盛治实朕之所期望也为此晓谕内外臣僚俾咸知朕意特谕
　　雍正四年十一月初七日奉
</div>
    <div class="pagination">
<a href="世宗宪皇帝上谕八旗_page11.html">上一页</a><span>...</span><a href="世宗宪皇帝上谕八旗_page7.html">7</a><a href="世宗宪皇帝上谕八旗_page8.html">8</a><a href="世宗宪皇帝上谕八旗_page9.html">9</a><a href="世宗宪皇帝上谕八旗_page10.html">10</a><a href="世宗宪皇帝上谕八旗_page11.html">11</a><span class="current-page">12</span><a href="世宗宪皇帝上谕八旗_page13.html">13</a><a href="世宗宪皇帝上谕八旗_page14.html">14</a><a href="世宗宪皇帝上谕八旗_page15.html">15</a><a href="世宗宪皇帝上谕八旗_page16.html">16</a><a href="世宗宪皇帝上谕八旗_page17.html">17</a><span>...</span><a href="世宗宪皇帝上谕八旗_page13.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
