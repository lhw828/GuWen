<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 876 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 876 页/共 1210 页</h1>
    <div class="content">　　圣天子为浙西亿万生民施
　　恩祈福伊等感深刻骨各愿将旧房基地零星屋宇领价别迁以扩庙址踊跃欢呼如出一口【臣】见其情词恳切俯顺舆情照时给价内有赁租之人搬移者另为赏赉帮助通共动银三千七百九十余两连前选用之所基约将四十畆又缘海洋
　　神只之中
　　天妃为最除各项门庑房廊屋舍外大殿自应列祀司海诸神又须后面寝宫并风伯雨师坛宇其天妃阁并当另为创建壮丽是以地基尚觉未敷续后再行设法充拓惟是工程甚钜动用钱粮较阙里
　　文庙巳至过半其规模制度不比寻常料估经营必求美善虽将殿宇层次间架畧为摹拟绘一草图但平日营造无过小房窄室大工实未谙练不敢轻率进
　　呈今访有绍兴人张尔昭曽充工部书办阅歴年乆现在曲阜估计已竣随经差员赍文赴东调取到日再为悉心筹画另绘正图并将应列祀典诸神恭请
　　钦定遵行至于鸠工庀材采办监督必得干员驻劄工所専司其事今浙省各道俱有本任重务难于逐日在工至【臣】特防
　　圣恩専交办理自应尽心竭力督催办理然以一身兼管督抚盐又有江南各务亦难于在工事事亲歴倘耳目心思稍有未到即无以仰副
　　皇上敬神恤民之至意故于九月初一日在原籍接奉硃批奏折时知有兴建大工之举不待回任即预为留心筹画因忆有原任莱州府王坦昔为工部郎中时凡任内一切经手销算皆亲身考求从不假手胥役颇有勤干之名后闻其于莱州任内以庸懦防革【臣】不知其在莱居官如何而其平素谙练留心工程则所深悉遂于徐州就近遣人前去令其于挂累案件完结交代明白后即行来浙有公事面谕今该员于本月初旬到杭据云府任各属俱经出结清楚问以庙工事宜井井皆有条理今虽仍已回籍若调来委令在工监督必有裨益但恐止伊一人尚未必能周到查原任布政使张适屡防
　　圣恩超擢重任而自以负性不职两次获罪
　　皇上念其旧臣子孙尚加怜悯破格寛宥现今管束在籍彼巳出于望外【臣】又何敢渎陈但其人聪明警策年力方壮此等繁钜之事正当使之出力以赎前愆【臣】仰恳
　　皇上洪恩或可发此二人到浙俾令常川在工效用协同办理监督营造【臣】与观风使蔡仕仍当不时亲身稽察如有推诿怠忽立即严防葢
　　钦工重大如山东巳防
　　皇上特遣京员而浙江専委于【臣】则其信托责任更为綦重【臣】何敢避嫌而不举所知以为帮助又安肯稍徇亲友私情致误
　　国家公务自取罪戾也倘臣所请未协恳祈
　　皇上于内府简派一二员谙练钜工者来浙监督总理更为有益【臣】因工程浩大冒昧渎陈恭请
　　圣鉴指示遵照奉行为此谨
　　奏
　　筹画斯事殊属妥协之至思及王坦张适二人可谓善能搜罗所举适当巳有防谕部矣但只许伊等监督工程勿使干与地方诸务此谕更莫令其知闻
　　雍正七年十二月初二日浙江总督管巡抚事在任守制【臣】李衞谨
　　奏为奏明拏获奸匪情形请
　　防差审结案事窃【臣】前因江宁省城正月间屡有盗刦之事曽差千总韩景琦前徃访缉有上元县监生于琏与带去留缉兵目李竒因起六壬数熟识逗露有谋为不轨之徒以符咒惑人各处煽诱江常镇苏松等属以及浙闽皆有声气相通【臣】于
　　陛见回时据该弁密禀此情随差韩景琦及原任游击马空北复徃密访确实逐渐开导于琏许其自首免罪止据缴出符箓一纸而首从姓名尚未吐实【臣】巳将复差徃查各缘由于八月十一日先行
　　奏明迨【臣】营葬完竣回任途中即与江苏抚【臣】尹继善按察使马世烆密言其事随又遵




　　相命坐功文武笔箓邪术符法收授门徒甚多等语【臣】思此二人既有炼成工夫不畏刑法难得确供未可轻举妄动随一面访寻甘鳯池托言【臣】子欲学弓力武艺将其父子再三设法罗致署中徐图逐渐盘诘一面分行饬拏匪犯去后陆续据有各属解到逐一确讯内如张以思等防手好闲曽经窃刦棍徒此案未有不轨情节者当即按以所犯轻重发落取保安插其余或供出或首报有所干渉要犯收禁管押【臣】亲加盘问甘鳯池先止据将少年无知曽于一念和尚事内有名夹讯两次经马逸姿开脱之处直认不讳此外槩不吐露【臣】因将其父子隔别分开以好言安慰套问伊子甘述使其高兴夸耀不觉将伊父平日实情及同类



　　赎悉将江宁之周昆来名璕自称明朝周王之后张晓夫名天球与之同志两人名字皆寓有寻王求王之意夏林生在河南固始县卖花生理徃来诱人曽言本城内有周姓富家门下结交推盘手车子人皆受其约束素有大志今年九月间遇见夏林生还是説这様话欲邀前徃共事到了镇江因此间呼唤故尔回来又安庆有算命之浙江人



　　大志结交徃来过客平湖有陆同庵自言徧天下凡才能学问之人俱防过终日徃来各处看形势谋为不轨通州沙上当年闻得有一陈千嵗系海贼等语大槩供出在案随即分行密提并差拏陆同庵陆剑门等到官与先后获解各犯止令彼此隔别质供尚未动用大刑察据所言各有情节非系一起如在常州者则系陆剑门新于松江提【臣】

　　求名不遂輙萌鬱勃之志徧逰南北十省所交皆无赖匪人如济宁溧阳二叛案内逆犯宋南朝冯衡南包六痴皆其相与康熙五十三年在京遇平






　　史官衘书内伪号系东明龙飞六年乙未十一月而投书者则供为闽人高晴主仆其陆同庵经【臣】亲讯细察状貎语言并所访平日作为竟是因思想异谋日乆遂成颠魔一般终年辛苦寝食在船徃苏松各处看视河路地势于昆山买有小友堂花园教习徒众党羽为事不甚归家其奴仆并所畜猫犬就本人姓氏毛片黒白呼为老爷转自称为相公其他怪诞不经甚多况所指海上谩语伪



　　言则其狂悖无忌同于曽静张熙一流【臣】不胜髪


　　陆剑门等一起之情节应俟提到王臣等质讯者也其在无锡者则生员范龙友素不守法教习拳棒结交匪颇众雍正五年间因其徒奸淫事发被县查拏各处逃遁见医人李九征之女欲谋为妾哄以大事成时封为守备女更荣贵等语现在不曽嫁人而李九征贫困无聊亦遂揑造海内四方山有朱姓聚集遣刘尚文聘人之词互相诓赚龙友信以为实急图就聘给与银两伙同举人华介绥及金甸南华希渭等逼迫九征同徃乍浦寻访刘尚文通海九征无可柰何遂挽闽人刘天利先至乍浦碗店住下改姓名为张五观九征同龙友等到乍向其访问告以刘尚文暴病身故龙友废然而返近又改易姓名为张贞一与陆剑门甘


　　范龙友等一起之情节经朱恵文首明三面质供相同者也其在苏州者则布坊砑匠栾尔集为首于九月初七日纠合段秀卿等共二十二人拜把结盟祀神饮酒经苏州营外委把总萧成勲巡夜拏获得银贿放尔集等反至包头钱裕逺家诈死打降裕逺首衙用银一两未报经【臣】访拏提审萧成勲等各认不讳追起盟单騐讯虽尚无歃血等情但栾尔集之叔栾晋公于雍正元年同徐乐也纠聚砑匠党众拜把约防欲于五月五日放火刦库夺船下海有吴景凡知风出首该地方官止将现拏同谋之人处死数名其首犯二人在逃至今未获今尔集又复为首邀众结盟诚恐再蹈前辙难以轻纵其聼从之段秀卿等坚称异乡在外止图疾病扶持别无为匪之情【臣】查苏州以砑布为业者皆系外来单身防民从前数有七八千余其中刦窃赌博无所不为向因大盗奚贵卿暗中蛊惑欲乘机作孽今贵卿被拏伙党散逸多于此中



　　将首棍栾尔集监禁比追伊叔栾晋公到案拟罪另结其余各犯交与包头保家取结管束但阊闗外一带地方辽濶各匠数盈万余必须酌调设官弹压专司统率立法稽查庻杜酿患此栾尔集一起之情节【臣】当与江苏抚【臣】尹继善酌量归结另
　　【是】　行条议可也其在嘉定者则有王朝亦系砑匠供出南翔镇监生姚秉忠招人散饷毎季给银七两二钱指称海上领来有事跟随聼用等情经【臣】咨移苏抚并差员拏获讯系姚秉忠为富不仁专作包娼鸡奸防童等事因而豢养无頼重给资财以为打降济恶之人虽毎季发银之数各供相同而通海为匪之事则无确据此姚秉忠一起之情节现在各自照律分别定拟可也以上诸起虽皆分头做事而甘鳯池颇晓天文兵法因其自负本领人人欲得以为将帅无不与之邀结徃来奈鳯池苍猾异常止皆虚诺彼此通声总未实在揷入推其不肯出首之情则无论何人有事即将助恶为虐可知当此
　　尧天舜日之下虽断无小丑跳梁而一班魑魅公然揑


　　如曽以坐功为督【臣】范时绎邀至署中相待颇优而臬司马世烆之子亦曽向其学习笔箓称之为师恐二臣因此小节回护随作札马世烆令其将张云如借称相面课命名目绐送来浙并晓以公事为重当据实办理谅可相信于平素决不致有干碍又面曽密属其家人禀伊主转达范时绎开心见诚切勿稍分彼此后于十一月十九日据马世烆禀覆张云如闻其能于笔箓去年未署浙臬之先邀来寓中一防即总督衙门内亦曽唤至署中察看因未露犯法实据尚未究治今劝之不肯赴浙业巳拘获并同副将张玉金差员马空北亲至伊寓搜查徃来笔札内多大有闗系现在检查遣人伴送其周昆来贺任宏已经拏到员押解并据开有与张云如帖子徃来之人五十余名又


　　与云如相交经臬司查出等语而马世烆禀内未曽将此二人説及【臣】随飞札该司询其字迹是何大有闗系并旗员实在根由将张云如行解浙质审其字帖有名之人若止系无知被诱非属同谋未可槩拘株连复照此写字飞知范时绎尹继善去后正在日夕盼望江宁将巳获各犯行解浙早为质审定案乃据称先巳伴送之张云如并报解周昆来等乆不见到至十一月二十八日【臣】差官带去作眼之李竒于琏二人回杭随又面讯其从前出首情节据于琏供称今春原系贺任指引云如收为门生传授炼鎗符咒因告以欲捐县丞职衔劝我不必别寻功名当辅助海中真主为用且细讲推背图中悖谬之语令其诱人皈依又现给亲笔手书一封荐与扬州盐商程汉瞻当即在南京缴出复据李竒口称奉差到宁同于琏领见张云如亦肯收录门下传符二道炼习天皇功法又荐与胡恺公许其后日大富贵同在于琏家吃饭尚有党徒李尊彜圆实和尚跟随比较武艺亲口説出许多悖天逆理的话随又诘问二人何故先回之处据称张云如邀在司署及搜查之时不容千总陆彪与小的们同差去之人在彼看见闻得内有犯法字迹一大箱今已抽换且副将张玉金未肯即拏胡恺公父子先着宋千总告知寓处寺僧四五天后方去搜获以致伊子偷走其册簿放银凭据自然销燬更将有眼和尚换为瞽目僧人所拏聂文九二子其大儿现为驿盐道书办反将次子作抵并以年幼之三男换为次子徧拏无辜许多拖累即二旗下人有无在内身等不知且马逰击每日至院司署内説至半夜方出故为扬言恐吓于琏令其逃走乆住无益等语【臣】闻之不胜惊愕以为必无之事遂将二人严押质审间忽于次早据马世烆差家人赶到投禀内称




　　释等语细查皆非【臣】指名行提之犯何得借以与云如徃来槩拘牵混以为掩饰又禀内将所解周昆来等并不开出移那几名巳发存留何人使【臣】不知张云如有无起解乘此空隙未识作何先行诳奏以占地歩
　　圣明在上必能洞察隠情更可骇者如扬州商人程汉瞻于此案干渉有据是以咨防尹继善并差员徃提及接到抚臣回札云总督处巳有行提于先二日前即赴南京等语【臣】所差去之员亦回至杭州抄有扬州奉到臬司牌开程汉瞻现在投到行知之稿禀同前情【臣】查督【臣】范时绎行府饬提之檄于十七日戌时到而臬司于十八日即行牌称



　　钦差处俱能声气相通洵不诬矣若云尽系出首之人妆点在他事或者有之而谋为不轨重情谁肯一

　　札大有关系则又何人妆点岂非前后背谬乎是案【臣】尚未得亲审各要犯何敢遽信以为切实而况督【臣】范时绎臬司马世烆皆世受


　　愆竟不顾匪漏网为害之大端将禀内巳称伴送之张云如忽而擅自留下要犯迟疑不解是诚何心种种形迹大为可疑在臣居心粗戅颇知大义从不忌刻共事之人即今夏
　　陛见计十有九日并未一言及于范时绎之短处圣心自所洞照今因公事掣肘至此不得不据实直陈况此等事行文所至省分多虑失察之咎易于招尤【臣】虽不敢顾避嫌怨但今后即自行审出实情在伊等必以为【臣】煆炼成招好事邀功委属承当不起恳祈
　　皇上将各匪所犯本案
　　简派公正廉明大臣来南逐一审讯分别定议完结庻
　　信谳可成泾渭立分矣为此具折请
　　防谨
　　奏
　　此种匪类行藏诡秘习尚乖张暗怀幸灾乐祸之心敢作逆理乱常之事闗系国家隠忧凡守封疆者咸肯除残去秽杜渐防微则奸徒自各敛迹何致酿成大患其有功于
　　社稷苍生也多矣无如训之谆谆听之藐藐内外大臣如卿领防朕防者无几卿能矢志坚定勇于奉公朕深嘉而乐与有批示各省督抚之谕可证俟缴到时一一发卿观看以表见朕意卿于此案劳绩甚钜报国之诚
　　天
　　祖早鉴之矣勉力办理勿缘无知妄论而稍为疑虑范时绎及马世烆种种情形殊堪惊讶范时绎原系庸流以其才短或不敢肆欺胆小必怯于妄作家丰可以砥砺操守族大定应顾惜门第念及此而将就委任者今将其奏折并朕批谕发卿密观即知朕所以用伊伊所以
　　被用之故也他且莫论现今督抚中除鄂尔泰田文镜外试举能胜两江之任者为谁总不得人奈何奈何昨又据范时绎奏闻浙省咨捕匪犯折内有拏无实据良善自危等语经朕逐段批饬严加呵责俟后一并发浙朕洞烛几先之处卿自备悉谅案内拖累各犯大抵皆系游荡顽民岂有安分良善无故株连之理原属不足悯惜况非经质对泾渭曷由而分于此宁容瞻前顾后耶据卿奏请简派大臣南来审讯此等重案发端自卿若竟一人始终其事不特棘手兼亦难服众心但在廷诸臣中无可专委之人再四踌蹰酌派一本心纯正者更命性桂同赴浙省防卿讯鞫密谕伊等第膺承审之名而巳卿万勿推卸以了结此事至于马世烆更堪骇愕伊乃诚亲王门下所属马云霄之侄也本身既犯过愆且系年羮尧犬马二案俱予赦宥复从而弃瑕擢用不能致身图报巳属无良设更回邪欺徇则辜恩背德莫此为甚防黙之诛何由获免卿试观之朕生平立心宁人负我誓不负人事事惟仗
　　天而行凡负朕者未见漏脱一二报应毫髪不爽思之凛然可畏只知畏
　　天而不畏人诚为处世良方卿当法之人何能为无庸介意对
　　天不愧之事黾勉力行其效实有譬喻算数所不能悉者谕不尽意卿其领悉
　　差来部臣命于新正初旬以内起程前徃
　　雍正七年十二月十一日浙江总督管巡抚事在任守制【臣】李衞谨
　　奏为奏恳
</div>
    <div class="pagination">
<a href="世宗宪皇帝硃批谕旨_page875.html">上一页</a><span>...</span><a href="世宗宪皇帝硃批谕旨_page871.html">871</a><a href="世宗宪皇帝硃批谕旨_page872.html">872</a><a href="世宗宪皇帝硃批谕旨_page873.html">873</a><a href="世宗宪皇帝硃批谕旨_page874.html">874</a><a href="世宗宪皇帝硃批谕旨_page875.html">875</a><span class="current-page">876</span><a href="世宗宪皇帝硃批谕旨_page877.html">877</a><a href="世宗宪皇帝硃批谕旨_page878.html">878</a><a href="世宗宪皇帝硃批谕旨_page879.html">879</a><a href="世宗宪皇帝硃批谕旨_page880.html">880</a><a href="世宗宪皇帝硃批谕旨_page881.html">881</a><span>...</span><a href="世宗宪皇帝硃批谕旨_page877.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
