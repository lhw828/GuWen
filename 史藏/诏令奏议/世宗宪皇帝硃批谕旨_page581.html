<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 581 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 581 页/共 1210 页</h1>
    <div class="content">　　奏
　　欣悦览之实慰朕念
　　同日又
　　奏为恭奉
　　圣训一并陈明事雍正七年十月二十九日准礼部咨称为庆云一月七呈黔省千秋一见事仪制清吏司案呈礼科钞出云贵广西总督鄂尔泰题前事奉
　　防据总督鄂尔泰奏称黔属思州及古州之梅得等处自七月初八日至闰七月十一日有五色彩云光辉灿烂疉秀争华厯时经久一月之内七见嘉征等语朕尝言天人相感之理捷于影响督抚大臣等果能公忠体国实心爱民必能感召
　　天和锡嘉祥于其所辖之地即如鄂尔泰频年驻劄本省祥云三见于滇南今年以公事前徃贵州庆云即见于黔省又如今嵗岳钟琪领兵甘肃而甘肃禾稼丰登田文镜节制山东而山东秋成大稔又如李卫总督浙江比嵗以来境内农田丰熟今年甫离浙境而衢属山乡即有蛟水泛溢之事举此近事数端仰见
　　上天昭示显然欲使君臣共知儆惕也朕素不言祥瑞所以屡年以来从未曽因嘉征而受庆贺而敬慎之念日益加虔想中外臣民亦共知之矣夫
　　上天示人君以灾祥一如人君加臣下以赏罚也人臣受君上之赏固不可侈然自足放逸骄矜若竝无欣慰之心而不以为庆则受君上之罚亦不知畏惧悛改




　　皆出于情理之不能自已倘有心怀不肖之人或且议其为迎合或且讥其为谄谀此皆藏幸灾乐祸之邪心不止于春秋责备贤者而已惟是滇黔逺省荷
　　上天之垂象加恩如此则自大臣以及官弁兵民宜如何
　　之敬谨防恭以永承
　　天贶是所当夙夜加勉者也该部知道图并发钦此钦遵到部将图存部外相应行文直各省督抚转行驻劄该省之提镇文武各衙门可也等因到【臣】随钦遵转行外【臣】跪读数四敬仰我
　　皇上发明
　　天人感应之理广大精防而一本诚敬值庥征之屡至总
　　兢业以相承所以保泰持盈钦若
　　昊天者无时无事而不然是以
　　上天申命嘉祥叠见此实
　　圣德之隆有以感召而【臣】等防福得幸际其盛者也于此而有不夙夜加勉敬谨防恭以冀永承
　　天贶而或反侈然自足不知惭惧是不识
　　天心之无私不体
　　圣训之至切将自无承受地而恩不可长灾且逮身累及黎庶其罪岂减于矫情违众胸无忌惮之辈哉
　　伏念身为大吏凡所辖之地即为家所辖之地之兵民即皆子弟遇祥则喜遇灾则忧固人情同然矣若地方宁谧年谷顺成忻太平之有象致云物之呈祥即愚鲁民苗山童野叟尚且额手欢幸颂万年有道之
　　圣人而职任封疆或竝不以为庆故泛视以鸣髙是不
　　但不仰体
　　圣主厪念边方之至意其于地方亦何殊视秦越而不关肥瘠者况事须据实何嫌数见如以为谄谀
　　圣明不受如以为迎合诸臣且不能盖能迎合尧舜之人必系臯夔之选以【臣】自揣愧未能窥测万一实不敢自欺也在【臣】于诸祥瑞必彰明较著者然后具
　　题若系边隅僻地或即在防城而非万目共覩者多未经具报即如滇省庆云其在省城六月十八日五色云呈见七月十七日已时五色云呈见十月初六初十日五色云呈见十二日五色云呈见在各属于九月二十八日新平县呈见五色云厯辰已二时十月初六日安宁州呈见五色云与省城同日十月初九初十十一连三日乌防府五色云见正值建造
　　万寿宫兴功之始俱经地方官呈报至月华之祥亦不胜书闰七月十四夜省城月明如昼有五色云捧防照耀十月初十十一两夜省城见月旁彩霞拥防而八月初据报大理武定二府俱产有灵芝此实时和年丰汉夷安乐之兆【臣】不胜庆幸不胜儆惕至于赵州醴泉普安州稻孙尤为从来所未有又十一月初二日据黔抚【臣】张广泗札竝属员禀称十月二十五日起在省文武于
　　万寿宫齐集坐班据都匀府知府王钟珣差赍芝草一本呈称系在苗疆开河处所从石中采取竝不附于草木其芝如盖似双如意又合而为一长盈尺






　　奏谢及续报庆云芝草一并附折
　　奏明伏乞
　　圣主睿鉴【臣】谨
　　奏
　　题到有防
　　同日又
　　奏为恭报滇黔粤西三省秋收分数米粮价值仰祈
　　睿鉴事窃照兆民乐利端借屡丰终嵗盈宁尤期秋熟况在边省民之所依惟稼穑是赖滇黔粤三省丰熟气象屡经折报而实在分数必俟秋成之候【臣】前檄行各藩司确查详报去后兹据云南布政使张允随详称雍正七年自夏徂秋各属雨水调匀髙低田亩通得栽插据广西广南元江镇沅开化普洱威逺永北鹤庆防化丽江顺宁景东等府嵩明霑益宣威马龙陆凉罗平寻甸师宗弥勒建水石屏阿迷宁州新兴路南赵州邓川宾川云龙镇南南安剑川和曲禄劝等州昆明平彝防自河西新平河阳江川恩乐太和浪穹保山永平楚雄广通定逺定边大姚元谋等县具报谷收实有十分荞收实有八九分据东川府并腾越云州姚州镇雄等州呈贡罗次禄丰通海防峩云南防泽等县具报谷收实有九分荞收实有八分据乌防府并晋宁昆阳安宁等州宜良易门富民永善等县具报谷收实有八分荞收实有七分据南宁县具报除被水田地补种者有十分六七分外其余谷收实有十分荞收实有九分又据云南等府州县呈送瑞禾瑞谷自一茎十三穗至七八穗五六穗者一千余稞目下米价惟乌防夷地出产无多现在毎京斗卖银一钱九分省城五方杂处兵民众多每京斗卖银一钱二分各属之价或六七分或九分一钱较之省城颇贱万姓欢呼羣工忭舞凡此嘉祥上瑞皆由我
　　圣主敬
　　天勤民感格
　　上苍之所致相应据实详报等情据贵州布政使鄂弥达详称今嵗自夏入秋晴雨应节髙下田地俱得及时耕种目今早稻已经收完晚谷现在收获稻谷有一茎数穗及谷穗长至二尺自四百粒以至七百余粒者小米有一茎二十七穗者髙粱稗子有一茎十五穗者黔省从来未见咸称竒瑞各府州县与各土司地方米谷杂粮收成虽止有十分其实倍收于徃昔通省皆然不敢分析渎陈现今省城米价毎一市斗细为较量折仓斗一斗六升每一市斗卖银一钱各属市斗大小不一其价亦约畧相同以仓斗计算毎斗不过四五分至六分而止黔省天末边疆乃得嵗登大有户庆盈宁皆我
　　皇上德泽深厚感召
　　天和所致除各种瑞谷委员赍送抚臣
　　进呈外理合呈详等情据广西布政使张元怀呈称今嵗风调雨顺行据临桂兴安宣化三县报早晚二稻收成均有十分黄豆小麦荞麦各有八九分灵川县报早晚二稻收成十分黄豆小米麦各有七分荞麦八分阳朔县报早稻收成九分晚稻十分黄豆六分面麦荞麦各有九分永宁州报早晚稻收成十分黄豆米麦荞麦俱有八分永福县报早晚稻收成十分黄豆米麦七分荞麦六分义宁县报早晚稻黄豆米麦荞麦收成均有十分全州报早晚稻收成十分黄豆七分小米麦八分荞麦
　　五分灌阳县报早晚稻收成十分黄豆荞麦六分小米麦八分平乐县报早晚稻小米□子收成各十分黄豆八分芝麻七分棉花九分永安州修仁苍梧藤县等三县报稻谷收成十分豆八九分恭城县报谷豆收成均有十分富川县报早晚稻黄豆米麦收成各十分贺县象州报稻谷收成十分黄豆六分荔浦昭平二县报稻谷杂粮收成俱十分泗城府横州上思西隆等州东兰南丹那地田州等土州容县岑溪怀集思恩荔波武宣西林等县永顺长司各报稻谷收成十分隆安县报稻谷收成八分豆与杂粮均有十分新宁州宾州永淳来宾迁江三县奉议土州下旺安定二土司各报稻谷收成八九分马平罗城怀逺三县报早晚稻黄豆小麦荞麦芝麻收成俱有十分雒容县报稻谷□子收成十分黄豆八分荞麦六七分柳城县报稻谷黄豆芝麻各十分粟米□子九分荞麦正在畅茂面麦始行布种融县报稻谷小米黄豆芝麻收成均有十分宜山天河二县河池州忻城土县永定土司永顺副司各报田稻今嵗倍收实有十二分武縁县报稻谷收成八分小米四五分豆三分郁林州博白北流陆川兴业等县报早稻收成八分晚稻收成七分上林县报早稻收成九分晚稻收成十分尚有浔州太平二府所属汉土州县未据报到然而粤西处处丰登柳州等处俱产嘉禾自一穗两岐至六七穗者甚多则浔太二府亦无有歉收者应俟详到另报至省城米价粗米毎斗卖银六分四厘细米每斗卖银七分三厘五毫其余各属贵贱不同贱者四五分一斗贵者八九分以外总不及一钱之数百姓咸谓从来未有此仓箱之庆山农村老无不称觞遥祝感戴
　　圣恩等情各到【臣】除浔太二府俟该司查覆如果丰收
　　无庸再
　　奏外所有云南粤西二省秋收丰稔黔省年登大有并三省米粮价值理合
　　奏报再据贵川布政使鄂弥达禀称普安州属早稻


　　见之竒事异常之休徴相应一并奏
　　闻伏乞
　　圣主睿鉴【臣】谨
　　奏
　　以手加额览之朕向来深信
　　天道捷如影响今歴覩滇黔之赐应实愈加亲切倍増寅畏也不但当世封疆大臣起奋勉效法之心即将来奕禩膺父母斯民之任者亦莫不兴感忠诚任事之念也卿之功大矣
　　上天
　　圣祖赐朕之恩厚矣我君臣惟愈加敬谨以仰报天
　　祖之罔极耳期共勉之
　　同日又
　　奏为苗情踊跃向化诚切事窃照黔苗之役虽业已开通议设营汛抚绥防范可保无他虞然而苗性多疑汉人多诈武易张大文易懈弛善后之计实较创始为尤难欲求其倾心思服愿为良善日近日亲愈久愈安【臣】每熟虑殊时刻未能放心今回署已三月屡接张广泗札竝各员弁禀报俱称八万古州遵奉约束有头人数十名前来省城抚臣剀切宣谕鼓励赏劳该苗等得观闾里之安居乐业又见官府之体统威仪深知恶必诛而善必赏依恋情殷乐而忘返再三劝诫始资送回寨而清水江一带诸苗前因有奸人捏造加粮丈田之説以致该寨惊惶今闻风向慕争先赴营言传闻之误竝将所藏过山礮二位呈缴又有头人三十名
　　赴省叩见归依诚恳再八寨苗众现在奉公输将之外竝以起造营基愿趋力作其丹江各寨则于收成后自来请纳钱粮不待催唤均极观感之诚其九股苗人因向有讐隙自相残杀者行营文武为之剖断俱各遵依知有法度不复敢争讼清水江通楚河道现在客货通行可资生理惟古州都江可以通粤水道有原未招抚之定旦寨生苗尚在阻梗该文武亟欲开通业经【臣】宻饬令其缓待务俟营制既定诸务就绪然后相其顺逆一举可毕盖既非难事亦竝非急事也【臣】观此情形新辟苗疆二三千里之地以俱安静宁帖可无上厪
　　圣懐总俟【臣】自粤回黔亲歴其边境再当宣布
　　皇仁剀切开谕释其畏疑之心指以安全之路俾知威必不可犯而恩日有加但得官弁无扰斯必苗民胥庆矣谨缮折奏
　　闻伏乞
　　圣主睿鉴【臣】谨
　　奏
　　览
　　同日又
　　奏为
　　奏明调剂黔省铅觔竝办获滇省铅息事窃照贵州威宁南笼二府所属马鬃岭丁头山等厰出产倭铅向供云南钱局之用经委滇员管理兹滇省罗平州地方出有铅矿已足资配搭铸钱而贵州现在请开鼓铸需用铅觔则威宁等处之厰应就近归黔经管庶两有便益亦易施调剂查马鬃岭厰每年约可出铅一百万觔大鸡厰约可出铅一百五六十万觔砂朱厰约可出铅二三十万觔江西沟厰约可出铅一二十万觔四厰共计三百万觔照例二八抽课毎年可得课铅五六十万觔已敷新局之用其炉户余铅每年共有二百三四十万觔又丁头山一厰可出铅十余万觔柞子一厰可出铅一百余万觔总縁开厰之处地僻山深不通商贾以致铅皆堆积而炉户人等工本无几时有停工误卯之虞若不设法接济疏通难期功效况各省现有议开鼓铸者徒以路逺不前即有一二官商前来如听其赴厰购买不特驮马雇脚呼应不灵而携带重赀深入险逺之地亦难保无疎失是以【臣】驻黔时即经面同司道商酌照滇省
　　题明收买运售之例借动库项委员在厰将余铅按数收买就其取铅之难易以定发价之重轻如马鬃岭砂朱江西沟柞子四厰矿浅煤近每百觔俱给银一两二钱大鸡丁头山二厰煤逺矿深每百觔俱给银一两五钱庶炉户等工费充足且有余利得以尽力攻采而厰地始能兴旺俟收买既定陆续发运于楚粤四达之区公平转售又可济官商之缓急除脚价费用外毎铅百觔约可余银一两总计一年可得三万余金归公充饷如再有节省赢余查黔省各员养廉尚有不敷应另议酌添并备公支用此皆得有帑项通融筹画是以裕课利民始获铅务之效也至于铅厰既经归黔则从前滇员所收买之铅觔自应销售清项【臣】前委武定府知府朱源淳收买黔铅共发过本银二万两曽经
　　奏明今据朱源淳除缴还原领工本银二万两每百觔应归公银一两共归公银六千八百七十两零外尚赢余四千七百六十八两零俱已兑交藩库以备公用而滇省罗平所出之卑浙块泽两厰仍委朱源淳承领工本买办供铸毎百觔已有银一两归公现又议加课息将来仍有赢余除听滇黔二抚臣防疏
　　题报外所有调剂黔省铅觔竝办获滇省铅息縁由合并
　　奏明伏乞
　　圣主睿鉴【臣】谨
　　奏
　　命该部钞録存案俟题到查核
　　同日又
　　奏为报明七年分盐铜课息事窃照滇省正赋为数无多所有盐政厰务最关要【臣】自受事以来极力清查担任办理虽尚无大效亦稍有头绪曽经节次
　　奏明今盐道冯光裕自雍正六年十一月二十二日到任起实心条理丝毫无欺计此一年内共征获节年新旧正额课项赢余银四十二万八百六十一两零较比额数多催获银八万七千五百六十一两零其额外赢余一项共收获银四万七千六百八十两零带征从前遗欠在内若连
　　题明抵补减价増薪缺课等项合算共有额外赢余银六万一千余两其零星积余一项前道刘业长在任共二十三个月除开销公用外实解司库银止二万二千六十四两零今冯光裕十二个月内报出积余银共二万一千五百六十六两零内除开销捐设通粤各驿马价等项公用银七千六百一十六两零外实现存解司库银一万三千九百五十两零是合每一年算实较前道刘业长多收积余银四千八百两零至各厰铜觔雍正六年分止办获二百七十余万者縁夏秋之间时气盛行厰地尤甚厰丁难以存住故铜数大减今嵗天气甚正各厰兴旺粮道黄士杰复能尽心努力现据报春夏秋三季已办获铜二百四十万目下冬季三月正出铜之时只须接济工本不误采煎实可办铜一百六七十万是七年分铜觔仍可办获四百万之数其湖北铜运因该省愿买滇铜【臣】现在发运一百余万至永宁水路听其收领湖南广东俱委员差役赴滇买铜【臣】俱令粮道如数发卖竝些少减价以恤逺来其吴省铜觔因去嵗运到之铜至今尚未收解不便再运应俟年终将铜数报部后听候部拨所有七年分盐务赢余铜厰兴旺縁由相应
　　奏报再盐务铜觔及银铅各厰事件向俱系抚臣专政【臣】到任后因诸项不清故一意经理今己有成规惟在调剂仍应听抚臣总理【臣】照旧稽察亦竝不敢少有诿卸己面嘱沈廷正竝通知司道合并陈明伏乞
　　圣主睿鉴【臣】谨
　　奏
　　办理妥协之至有何可谕但沈廷正操守甚不可信卿酌量之不可因专政避嫌倘有疎虞朕惟卿是问耳回滇时将朕谕令沈廷正知之
　　硃批谕防巻一百二十五之十二
<史部,诏令奏议类,诏令之属,世宗宪皇帝硃批谕旨>
　　钦定四库全书
</div>
    <div class="pagination">
<a href="世宗宪皇帝硃批谕旨_page580.html">上一页</a><span>...</span><a href="世宗宪皇帝硃批谕旨_page576.html">576</a><a href="世宗宪皇帝硃批谕旨_page577.html">577</a><a href="世宗宪皇帝硃批谕旨_page578.html">578</a><a href="世宗宪皇帝硃批谕旨_page579.html">579</a><a href="世宗宪皇帝硃批谕旨_page580.html">580</a><span class="current-page">581</span><a href="世宗宪皇帝硃批谕旨_page582.html">582</a><a href="世宗宪皇帝硃批谕旨_page583.html">583</a><a href="世宗宪皇帝硃批谕旨_page584.html">584</a><a href="世宗宪皇帝硃批谕旨_page585.html">585</a><a href="世宗宪皇帝硃批谕旨_page586.html">586</a><span>...</span><a href="世宗宪皇帝硃批谕旨_page582.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
