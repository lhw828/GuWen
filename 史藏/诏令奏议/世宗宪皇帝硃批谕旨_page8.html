<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 8 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 8 页/共 1210 页</h1>
    <div class="content">　　恩祗受并谨跪读
　　训防防
　　皇上天恩敎导【臣】于钦承之下不禁感激涕零且愧且奋伏念【臣】昏庸下质重荷封疆虚糜廪禄报称无能更縁受
　　恩深重恋
　　主情殷乃至不揣陈词罔知冒昧今荷
　　圣恩训示
　　谕知江南省第一缉捕盗贼训练标兵系【臣】专责而严查窝家尤为靖盗要务又各省因事批答之
　　上谕甚明且切
　　谕【臣】时时观省较面谕更为详悉煌煌
　　天语
　　至圣至明【臣】唯凛遵恪守铭勒五中断不敢面奉心违稍容忽畧从此悉心体认实力奉行以期不负
　　皇上勤求吏治
　　训诲臣子之
　　仁恩于万一所有微【臣】奉到
　　恩赐
　　圣训感激下悃合谨缮折奏
　　谢谨
　　奏
　　勉之勉之亦不必逺法前人但近观鄂尔泰田文镜李卫等当知愧奋彼丈夫兮我丈夫无可迟疑观望处朕君临天下六载年逾五旬矣岂肯将国计民生为人狥情面乎是者福至否者祸随断然不爽若以因循塞责为平穏之路持禄保身为巧宦之术则大错矣竭力勉为之
　　同日又
　　奏为谨报二麦收成分数恭慰
　　圣懐事【臣】谨看得江省麦田今岁雨泽调匀隂晴应不分髙下等田悉皆成熟俱已登场兹【臣】查据上下两江各府州县所报麦收分数俱有八九十分不等咸称丰足更喜获麦之后连得雨泽所在秧苗悉得揷遍但自五月二十五日雨后天气炎热近日江镇一带山田虽未亢旱颇觉望雨【臣】到省之日随敬谨斋戒祈祷于初六日虽得微雨未为溥济【臣】仍现在防诚祈祷一获霑足另谨奏
　　闻外再前于五月初间连据宿州灵璧邳州各地方报有生出蝻子一二处俱经【臣】飞饬扑除今已覆称悉皆浄尽禾苗无伤再【臣】又查江省各属米价自麦熟之后日渐平减实属四野丰宁万民安乐所有麦熟分数以及秧苗米价情形合谨据实奏
　　闻谨
　　奏
　　夏令但恐雨水过多耳旱之一字似不须愁至于祈祷一节必自问果诚方可举行今日设坛求雨明日修醮祈晴视若游戏则属妄举对人尚且不可岂可对
　　天地神明耶祈祷虽赖一时诚敬然平日若不能仰不愧俯不怍亦未必应也此理须见透始可祈祷自乏感格之诚反疑神明杳难明一涉于不信不敬则至不可问矣尔其敬慎为之所更当知者凡遇灾患专事祈求尚不如省察过失痛自悔艾
　　上天必赐怜佑盖地方官民未有无过而降灾之理也至若蝗蝻为灾人力犹可驱除但于初发时即宜尽力督率扑灭若稍懈弛任愚民惰玩致令飞起则为害不浅据称已皆扑尽之言未可深信若有欺蔽不实贻累于汝领罪不起也查地方有司之阳奉隂违者严防重处一二人以为不实心任事者戒
　　雍正六年六月二十日署理江南江西总督印务
　　尚书【臣】范时绎谨
　　奏为奏
　　闻事窃【臣】据游击侯宗周禀称六月初四日夜有千总李宣等在于苏州之上新桥地方缉获访犯鲁三并察知该犯即与浙江案内现在查拏之滋泥大王通气知情随经从容诱问滋泥大王是何名姓住何居址据供滋泥大王的名呌做希贵卿还有二大王夏士标三大王鲁君选又希贵卿之子希元长希贵卿之孙希麻子共有铁包船五只带有器械他的伙盗最多希贵卿是头儿他们常在丹阳常州太仓昆山吴江及浙江之嘉湖枫泾乌镇一带地方往来行刼今希贵卿的本家住在江宁秣陵关又鲁君选住在三里湾又夏士标住在太平府当涂县李岗头地方等语押犯前来【臣】即委令把总呉琏亲押鲁三作眼并委令城守营副将张玉金协缉去后即于当夜据把总呉琏现将滋泥大王希贵卿拏获又副将张玉金亦于同日将希贵卿之伙盗徐盛先即号称黄鱼大王者一并拏获解送到来【臣】随饬交细加讯问据希贵卿供称自知败露将伊先后为匪情形并同伙众犯以及伊子希元长伊孙希麻子与伙党鲁君选等十余人现在俱往呉江地方行刼未囘逐一供出续又据把总杨明自当涂县地方将夏士标拏解前来俱各取供在案【臣】查盗犯内希贵卿徐盛先二名歴据讯质系于上年十二月内【臣】衙门曽准浙江督【臣】李卫咨防钦奉
　　宻防查拏在案除将两犯録供存案先即移解赴浙收审至该犯在江南供出各等盗伙情事容【臣】逐一拏获余犯到日再行关移该犯来南质审定拟具
　　题合谨缮折奏
　　闻谨
　　奏
　　此案盗犯缉获甚属可嘉汝等督抚果若实心尽力天下未有不能办理之事其奈大家因循玩愒不肯竭尽乃职何谓如此方可保持禄位此风不知起自何时此语亦不知出自何典朕谆谆敎诲多中试用始获田文镜鄂尔泰李卫等数人耳汝等抱惭与否朕则不知至若朕乏识人之明昧化人之徳实自羞愧而日夜为之不宁今因李卫善于靖盗已有防令节制下江数府从兹愧奋愈加黾勉清理盗案亦由汝或因有人代劳将捕缉之事置之膜外而不一问亦任汝为之也
　　同日又
　　奏为谨报雨水情形恭慰
　　圣懐事前【臣】因江镇一带地方山田望雨随谨防诚祈祷曽于六月初六七日连得骤雨二次虽可接济尚不透润【臣】仍敬谨自责步行求祷续于初八日据查江北属一带地方及省城南一带佥获大雨又初九日镇江太平一带得雨最大初十日江宁地方亦得大雨新挿秧苗渐皆滋长自十五日以后天气又觉晴热【臣】仍照常防诚祈祷今于十八日又得大雨民田咸称霑足之至所有江省近日得雨情形合谨奏
　　闻谨
　　奏
　　览得雨情形深慰朕懐但歴观江浙地方不过春间偶尔患旱一入夏令每至雨水过多涝之一字亦不可不预为虑及
　　今有新补福泉县杨兴道看来似有才力行止未必端方此人若好则出格好员否则不可测也当留心访察试用宻之勿令人知朕经觌面再三训谕未知伊能聼从否也
　　同日又
　　奏为奉
　　防事雍正六年五月十九日接准提督九门步军统领衙门咨称江南頴州霍邱县居民裴荣呈报为谋反叛逆事据经口奏奉
　　防此事虽系荒唐亦不可不斟酌尔差官将原告带往江南总督范时绎衙门着范时绎差人宻访不可声张将为首几人设法诱至案前细问实情再将伙犯严拏亦未为迟务要慎宻不可造次生事若一声张便成一番事矣钦此钦遵到【臣臣】随委知府吕大云守备姚士毅一同前去饬令慎宻访诱不得造次声张去后兹于六月十五日先据禀报在于霍邱地方业将咨内有名首犯设法诱获除查明已经身故竝老病取保及原告裴荣不能知其住址仍交地方官宻查外现据获有各犯计三十六名并称多系农业生理穷民看其踪迹亦无作匪情形先行报闻前来所有此案各犯业经诱获縁由合谨先折奏
　　闻谨
　　奏
　　总有裴荣对质真伪可以立辨今既未露风声有名人犯又已拏获则事更易办理矣或系挟讐或有别故秉公审究自无遁情毋因其向为农业现无作匪形迹遂尔草率忽畧也立心为大匪之人小恶自必不为须要再四详慎揆度情理切不可寃抑无辜尤不可因系奉防案件急廹从事也
　　雍正六年七月二十六日署理江南江西总督印务尚书【臣】范时绎谨
　　奏为恭谢
　　天恩事雍正六年六月初十日【臣】标赍折把总赍捧硃批谕防并
　　恩赐
　　御冠钦定骈字类编一部到【臣】随郊迎囘署恭设香案
　　望
　　阙叩头谢
　　恩祗受又于七月初五日复奉
　　天恩赐【臣】内制乳酥果脯二匣并
　　硃批谕防到【臣】随谨跪迎恭谢
　　天恩讫伏读
　　训谕倍切悚惶【臣】即草木无知亦觉天良难昧唯有凛
　　承我
　　皇上宁民图治之
　　圣心劝善惩奸之



　　隆恩于万一再【臣】前拏获滋泥大王希贵卿等縁此案供出伙盗颇多皆宜按名捕缉必须就此质认【臣】恐即行解浙或因往返躭延时日致羣盗知风
　　【是】　脱是以尚未解浙今业将同伙等犯火速跴拏次
　　第弋获其未获者尚有七犯今防
　　皇上谕令浙江督【臣】李卫节制下江数府俾【臣】得协力


　　奏
　　览
　　同日又
　　奏为奉
　　防事窃【臣】前准步军统领衙门来咨将裴荣所告谋叛案内有名人犯诱获三十六名口于禀到之日谨先具折奏
　　闻讫兹【臣】将被告之裴肖生张圣音等三十六人歴加盘诘并无妖法谋叛实据即质之原告之裴荣始则闪烁改移继则私情败露縁裴荣勒奸伊子裴肖生之妇起衅懐仇所以揑词诬告今据裴荣供称我告的话既无证据我也不辩了但状词
　　主子已曽见过若认了诬告怎麽囘奏
　　主子只求将儿子媳妇断给领回我的谎状想个法儿圆成了罢等语似此语言狂悖竟属诞妄诚如我
　　皇上圣明照鉴事果荒唐者也除交按察司研审成案
　　定拟具
　　题外再【臣】前于遵
　　防委员访诱之时所到之处毫无声张近又据霍邱县禀称所在地方照常安静报明到【臣】合并据实奏
　　闻谨
　　奏
　　如此则裴荣可恶极矣审明定拟具题防可也雍正六年八月二十二日署理江南江西总督印务尚书【臣】范时绎谨
　　奏为奏
　　闻事雍正六年八月十七日据淮道报称据海州详准山东安东衞移据把总时永盛禀称董家汛内亭子兰地方有船二只俱是白色船上旗子亦是白的守台兵丁严御打炮数次彼竟不理止鸣锣响鼓及天明二十四日往水灵寺去了不一时又往龙湾口去了等情到道转报到【臣】查此船虽未入江南汛界然既据详报不敢稍分疆界随即备据前情宻封咨会京口将军抚提镇臣各皆严饬侦探协力稽察【臣】又宻行移知隣省河东山东浙江督抚臣等俾互相觉察一体查拏去讫又于十九日准浙江督【臣】李卫为宻咨事内开风闻东洋日本不甚安静颇有踪迹不惜重赀聘中国人敎习弓箭藤牌偷买盔甲式様打造战船二百余号操演水师聘一杭州武举敎射其与之偷带转聘






　　岸如遇出入船只严加盘诘不许一毫疎漏又【臣】细绎浙江督臣咨内称有与之偷带转聘私运禁物者皆素日信托旧领倭照之洋商二三人所为等语今隣省既有微觉则江省亦宜慎重【臣】查洋

</div>
    <div class="pagination">
<a href="世宗宪皇帝硃批谕旨_page7.html">上一页</a><span>...</span><a href="世宗宪皇帝硃批谕旨_page3.html">3</a><a href="世宗宪皇帝硃批谕旨_page4.html">4</a><a href="世宗宪皇帝硃批谕旨_page5.html">5</a><a href="世宗宪皇帝硃批谕旨_page6.html">6</a><a href="世宗宪皇帝硃批谕旨_page7.html">7</a><span class="current-page">8</span><a href="世宗宪皇帝硃批谕旨_page9.html">9</a><a href="世宗宪皇帝硃批谕旨_page10.html">10</a><a href="世宗宪皇帝硃批谕旨_page11.html">11</a><a href="世宗宪皇帝硃批谕旨_page12.html">12</a><a href="世宗宪皇帝硃批谕旨_page13.html">13</a><span>...</span><a href="世宗宪皇帝硃批谕旨_page9.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
