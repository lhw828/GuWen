<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 982 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 982 页/共 1210 页</h1>
    <div class="content">　　圣恩防授虽各知自爱居官谨饬但于地方利未免视为积习难移弗肯力图倡率督抚及【臣】不时申饬劝导仅见彼善于此究难强致其公忠笃实励已率属之诚心且每年上下两运差委办铜动輙经年再遇陞迁缘事一时兼署之员更难期其实尽察吏安民之道此感通移易之所以甚难也【臣】不揣冐昧谨将闽省官民现在情形防实陈
　　奏仰祈
　　皇上天恩俯念边海岩疆事事较他省为难治恳于圣鉴之中贤能知府
　　命往二三员来闽以备委署补用俾【臣】得与协力同心力行教养庶可使属吏羣知观感奋兴而地方亦可渐次风移俗易矣【臣】钦遵
　　谕防谨将关切吏治民生之事恭缮四折具
　　奏是否可采伏乞
　　皇上睿鉴施行谨
　　奏
　　所奏知道了但词语太觉繁絮朕何暇细阅
　　同日又
　　奏为荐举之员宜注明事迹确据以鼓人心以励实政事窃思设官分职有一官即有一官之责而实至名随行一事必有一事之徴世无能尽其心而事未协者亦无事既协而无实效者【臣】愚以为端本澄源莫要于事事察其确据务使毫无假借似为鼓励实政之一道请嗣后外官不论特荐保举及
　　题陞调缺除首先分别其操守才具外如司道知府直州皆有察吏率属之责督抚必细察其居官办事如何勤愼甄别属吏如何公明某事某员可为防证如州县为亲民之官必细察其钱谷刑名如何措施得宜境内民生如何安辑得所地方如何日有起色某某事可为确防果能于教养之事实心实力办理者将事迹指出于疏内声明恭请
　　圣明睿鉴其有荐举保
　　题之后或陞本省或迁调他省诚能照旧事事实尽心力着有实政再列荐举者声请加一等议叙倘有陞调之后即不至顿改前操或恃才骄矜或悠忽怠玩并其原荐之事迹亦皆更易致被叅劾者亦声请加一等议处如此分别查察先后较量庶已邀荐擢者必益矢奋励即未邀荐擢者亦争思勉图似于吏治实有禆益矣谨
　　奏
　　言之似易行之甚难况激扬自有大典此议可以不必
　　同日又
　　奏为粮戸之的名宜清保甲之编查宜严请专员办理以收实效事窃照粮戸保甲皆地方最要之务惟在查察周密则包寄脱漏之自除各州县既以簿书纷繁难于分身又以茍且因循者多实力整理者少所以屡经立法申饬仍不免草率塞责若非专员清厘编查究属有名无实【臣】愚以为毎县似宜专委试用官一员再委该县佐杂官一员协同挨戸查察一面清厘粮戸的名即一面编查保甲则一举可以两得第查历次奉
　　命来闽人员除委署试用并叅革事故外现无闲员兹
　　钦奉
　　上谕以进士章有大等十五员来闽学习伊等新进之士大抵谨饬者多似可分委稽查兼可就便涉历风土民情但闽省内地一州五十七县止此十五员轮办不免太迟仰恳
　　圣恩敇部于侯补侯选知县人员内再拣选十二员来闽以便酌量县分大小分委查办请俟各员到县之日为始大县限一年中小各限八个月俾令从容细查先于沿海要处办起竣日再各委办一县总计二年内可以周遍俟各委员清查事竣即以其所辧之事核其优绌好者请以知县
　　题补平常者酌量人缺委署试用应学习者仍令学习如有滋事扰民及办理怠玩者不时查参佐杂官果实心协办择其最优者另请议叙平常者分别功过儆勉庶事有专责人知鼓励而粮戸保甲可使澄清以收实效矣谨
　　奏
　　种种不通处难以枚举
　　同日又
　　奏为窃盗之查缉宜严请分别劝惩以安民生事窃惟安民莫先于弭盗乃闽省州县惟于窃盗情重赃数多者始具通详其赃数无几如掏摸鼠窃盗粟偷牛之类率多悠忽漠视匿不申报亦不严行缉拏是以上司无从稽查宵小未能悉除【臣】请嗣后除窃盗赃多情实而讳匿不报者俱照例参处外凡地方中但有窃盗发觉事主呈报到官该州县务将失窃情形赃贼实数勘询明确就近即报本管道府依限缉获追赃刺字完结销案总不许以其失物细微借口讳匿该道府按季彚册注明巳未获贼完结缘由移报臬司稽核转报督抚查考如州县于赃数无几之窃盗讳匿一案者查出记过一次讳匿二案者查出记过二次仍勒限缉拏务获销案如至三案不报而贼又未获者即备叙情由照溺职例参处知府直州照失察例议处以示惩儆果能查缉严密一年之内并无鼠窃等案或偶有一二案即能旋报旋获照例完结者记功一次如至二年并无讳匿实无鼠窃等案者记功二次若至三年能使地方宁谧委无窃案者道府查实由臬司申报督抚核明即将本员平日居官办事如何之处开明事实出具考语保
　　题以示鼓励如此庶各官知所儆勉而查缉防范之克勤自可使宵小敛迹民生安乐矣谨
　　奏
　　为窃盗一事条奏者颇多率皆似此不通谬论
　　同日又
　　奏为请严保长之选举立法劝惩以正地方事窃惟十家为甲十甲为保各州县乡村于保甲中设有保长一役所以稽查匪盗和睦乡里以期保正一方役虽微贱有关于地方甚重闽省习俗刁顽从前所设保长非奸棍谋充即豪强占当毎多恣意武断顚倒公评因之讼端易起风俗浇漓若不严行选举立法劝惩积难清【臣】请
　　敇下督抚严饬各州县确查凡有从前谋充占当及有犯案者槩行请革务选老成正直农民取具约正族隣公结该州县验明给照委充仍将所属乡村实须保长及选举名数造报司道备案遇事故革除顶补等事并报查核每于月朔着传集耆民同约正值月齐至讲约处所听讲
　　圣谕
　　广训责令协力共相劝勉遇有批查之事务于五日内秉公查明防实禀覆倘借端滋事或徇延不实一经查出加凡人一等书明事由于地方枷示儆众如能竭力奉公三年毫无过犯者州县官量行奬赏若五年全无过犯并能和息争端者申详道府给匾鼓励如至十年无过且善于劝导稽查能使保甲中鼠窃奸匪屏絶地无旷土民无游惰者州县查明取结开具事实由府核确申报督抚查实比照老农之例
　　题请给与八品顶帯荣身若州县不查实率报察出照滥举匪人例参处如此庶源清流洁保长之选可得正直之人将见地方中劝导观感而浇漓之习自日归淳正矣谨
　　奏
　　应禀请该督抚商行
　　福建布政使【臣】潘体丰谨
　　奏为奏
　　闻事窃照闽省仰頼
　　皇上至德覃敷连年收成丰稔山海宁谧今岁自入春以来通省雨水调匀兹于五月内据各属陆续开报二麦收成分数【臣】细核总计约有八分收成值此春夏之交小民得以接济洵为有益再查通省栽插得时禾苖俱好至于各属米价甚平现在台湾府属防报民间食米价银毎石陆钱至柒钱陆柒分不等兴化府属毎石柒钱捌钱不等漳州邵武汀州三府毎石柒捌钱至一两不等泉州延平建宁三府并福宁州毎石八九钱至一两一钱不等惟福州府地处省城兵民云集食指浩繁米价向比外府稍贵自上年冬至今春三月内每石价银只在一两上下迨夏初稍觉微长而四月二十七八等日毎石米忽长价二钱有零【臣】察访其故盖缘省防食米全頼上游一帯商船运粜适今春隣近江浙地方米价腾贵小民图利率多闻风贩卖又以四月内连次大溪河水涨小舟莫敢载运偶值米船稀少致价稍昂【臣】当即详明督抚二臣将福州府及闽侯二县所贮平粜江浙米谷乗时开粜米价旋即平定指日早稻登场自更可平减再有连江罗源福安宁德等县地处山海交错当此青黄不接之时民间食米亦觉缺短【臣】酌量数目详明督抚饬行地方官将存贮积谷减价平粜并防各县出具秋收买补印结存案则民食得济而将来仓项亦可不致虚悬所有闽省现在米价并二麦收成及早稻雨水情形理合恭折奏
　　闻谨
　　奏
　　防奏二麦已收米价平减雨泽及时禾苗丰茂以手加额览焉
　　同日又
　　奏为报捐积谷事窃照积贮仓为地方预备之良法今查闽省积谷民捐自康熈二十一年起官捐自康熈三十一年起迄今通省官民捐贮积谷除各案亏空参追外现存官捐谷一十二万五千五百八十石零民捐谷一十六万四千三百石零俱实贮在仓但此项乃积贮于平时取用于歉岁惟在实力劝导不事勉强俾官民知所乐从始为愈久愈善之计案查从前毎年官民捐积尚至二三千石及四五千石不等近年以来未免视为不急之务毎岁捐数无几【臣】仰体
　　皇上轸念民生重农务本至意夙夜兢兢刻思为民预备因于上年秋成后先捐谷四百石分贮府县各仓随防同在省司道详明督抚通行各属量力捐贮并劝勉绅士富家务期各自樽节有余以备不足当奉督抚二臣各捐谷二百石臬司及道府防县亦陆续报捐其闻风向义捐数最多者如仙游县侯选州同徐华生员徐升兄弟二人共捐谷三千石兼愿自建社仓存贮又侯选县丞李长华愿捐谷五百石附入仓内当防兴化府详报【臣】俱转报督抚批行奬励以为
　　圣世好义急公者劝查现在通省官民捐积谷石并愿入社仓谷石约计已有一万二千石有竒【臣】仍不时劝导若至本年二稻收成之后自必捐积倍多从此源源増积则仓储日见充盈海疆愈为有备矣理合恭折奏
　　闻伏乞
　　皇上睿鉴谨
　　奏
　　捐积仓谷以备缓急原属极美之事但不可涉于强迫
　　同日又
　　奏为奏明分贮各属帑银数目仰祈
　　圣鉴事窃闽省山海岩疆储备为重兹防
　　圣恩念及办理军需及事务繁剧之州县均仿照大宛二县之例酌留帑银以备急切公事之用仰见我
　　皇上圣明逺照为臣民筹画万全者至周且渥雍正八年十二月初九日【臣】奉督抚牌行准戸部咨协拨浙江省银二十万两解闽交督抚布政酌量分贮等因捧读之下不胜踊跃欢忭遵即详察各府州地方情形分别沿海冲僻以酌银数多寡拟福州府分贮银三万两兴化府分贮银一万两泉州漳州二府各分贮银三万两延平建宁二府各分贮银二万两邵武府分贮银一万两汀州台湾二府各分贮银二万两直福宁州分贮银一万两伏思帑银分贮府州库以备公用乃千古难逢之
　　旷典凡存贮动用之处均宜严加查察以防窦除照依部文通行各府州县遇有实在急切差使刻不可缓之事一面备文赴该府州具领该府州即行核明给发通报查考如有虚冐情由即揭报参究至各府州存贮银两援照察盘仓谷之例毎岁底责令各该管道员于盘仓之时乗便盘验出结由籓司核转督抚咨部查核如敢扶同徇隠察出将该管道员一并参赔以杜府州日后亏空之端此【臣】谨小愼微之见经详明督抚批示将浙省解到银两照数给发各府州分贮讫所有微【臣】遵
　　防办理缘由理合缮折奏
　　闻谨
　　奏
　　详加斟酌办理毋得粗率从事
　　福建布政使【臣】潘体丰谨
　　奏为恭谢
　　天恩事雍正九年十月十二日新任福建按察使刘藩
　　长抵闽传








　　圣主训示虽犬马图报之心时时策励毫不敢瞻顾因循而才识短浅自不觉愆尤丛集实【臣】寤寐难安之隐今跪聆
　　皇上教训容【臣】愚昧勉【臣】疏庸【臣】自顾何人仰防圣主造就矜全至于斯极惟有恪遵
　　上谕益加黾勉殚【臣】耳目心思之力务期公忠自矢诚一不移随时随事详愼斟酌以仰报我
　　皇上髙厚隆恩于万一耳所有微【臣】感戴下情理合恭
　　折
　　奏谢伏乞
　　睿鉴谨
　　奏
　　谕既错传此奏朕不全览也
　　同日又
　　奏为酌议分买谷石以裕仓储事窃照闽省于雍正四年偶因秋旱歉收防我
　　皇上特颁恩防拨江西仓谷碾米十五万石运闽平粜适江西是岁秋亦被水除己运五万石外余改拨江安二省将截漕米先拨十万石运闽仍令江西运还江安俱经运收明白正在清理还项间奉准部文据江西抚【臣】谢旻以江省仓谷充裕毋庸买补请将米价留闽买谷贮仓脚价并留闽充饷防
　　皇上恩允奉督抚行【臣】酌量办理【臣】遵查前项米石早经盘收内有当年已经随时平粜者亦有随后价平未买及价存县库尚未解司者更有各属亏缺霉蒸参追未完者【臣】俱逐一剔清归欵现存司库米价银一十一万九千二百十九两零内除应还江省脚费银二万七百四十九两留闽充饷外实存银九万八千四百七十两零查闽省谷价多少不等今照限在时价酌中毎石以四钱五分匀算约可买谷二十一万石有竒边海地方多为积贮诚属有益但若将前项谷石并买于一时窃恐市价髙腾有妨民食【臣】因悉心筹酌揆度地方情形及各属存谷多寡并查其本处是否产谷照依大中小县分别采买数目其买谷亦不拘定限期总视年成丰歉为凖如遇丰收即令乗时买贮倘收成稍薄即存价以待再闽省地气卑湿仓谷易于霉朽定例存七粜三出陈易新而各属于青黄不接之时惟虑山海地方粜出易而买补难往往一任檄催率多以毋庸平粜为辞辗转迁延以致积谷莫能流通更易此不惟有关于仓储抑且无益于民食【臣】复细加酌议将前项买添之谷收贮后于次年青黄不接之时即令将陈谷照买添之数平粜其价银就近解贮府库秋收复令领回买补至次年又将陈谷照买数出粜似此新谷先入旧谷后出各属无所畏难自必踊跃乐从而年年轮换不数年间从前陈谷尽可易新民食亦得常常有济矣【臣】因仓储民食起见业将情由详请督抚二臣所有现在奉行办理缘由理合恭折奏
　　闻谨
　　奏
　　既经详明该督抚候奏到有防
　　同日又
　　奏为奏
　　闻事窃查闽省欺隐田地防我
　　皇上恩纶叠沛许民自首宥其欺隐之罪免追从前之
　　赋复寛以限期令其陆续首报
　　天恩浩荡至优至渥【臣】钦遵劝勉查自雍正七年以后内地自首及开垦田地共四百四十四顷七十九亩零共该粮银三千二百二十二两零米六十五石零台湾首报及开垦田园共一万八千七十五甲零毎甲计田一十一亩共计田园二千六十余顷共应正供粟五万八千九百六十余石税银一千一十余两以上俱援奉
　　防自首免罪例并免追从前欺隐之赋即遵照于雍正七年入额起科徴解又内地陆续报垦田地共三十四顷二十六亩零共应粮银二百三十二两零米二十石零俱照例分别水旱限年陞科【臣】查核明确先后造册详报抚臣具
　　题在案但【臣】细加察访闽省地方辽濶其山陬海澨穷檐蔀屋之民以有司之查察难周已垦未报者正复不少只以岩疆重地未敢过为督责滋扰惟有恪遵历颁
　　恩防董率属员多方儆勉开导令其自相首报如果系防顽不化查实照例究治惩一警百如果有坍荒难垦之处亦令防实造报免累贫民至于历年久逺祖父流传之业内有隐匿漏课者亦必凖情酌理详察其隐匿情由是否有心细为分别查办固不敢轻为纵容亦不敢丝毫率忽总期于执法之中寓体恤之意以仰副我
</div>
    <div class="pagination">
<a href="世宗宪皇帝硃批谕旨_page981.html">上一页</a><span>...</span><a href="世宗宪皇帝硃批谕旨_page977.html">977</a><a href="世宗宪皇帝硃批谕旨_page978.html">978</a><a href="世宗宪皇帝硃批谕旨_page979.html">979</a><a href="世宗宪皇帝硃批谕旨_page980.html">980</a><a href="世宗宪皇帝硃批谕旨_page981.html">981</a><span class="current-page">982</span><a href="世宗宪皇帝硃批谕旨_page983.html">983</a><a href="世宗宪皇帝硃批谕旨_page984.html">984</a><a href="世宗宪皇帝硃批谕旨_page985.html">985</a><a href="世宗宪皇帝硃批谕旨_page986.html">986</a><a href="世宗宪皇帝硃批谕旨_page987.html">987</a><span>...</span><a href="世宗宪皇帝硃批谕旨_page983.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
