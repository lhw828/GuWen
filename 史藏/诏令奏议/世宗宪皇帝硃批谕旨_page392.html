<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 392 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 392 页/共 1210 页</h1>
    <div class="content">　　闻事雍正七年八月初十日奉抚【臣】金鉷准吏部咨开广东道试监察御史髙山条议各省督抚藩臬衙门一体封鎻幷将各书役一年更换通行直省实力奉行等因到【臣臣】查粤西边徼地方书办人等多属愚蠢较之江浙狡猾奸巧巳自有间【臣】衙门各房书吏贴写共一百五十五名其中畧有明白事件每房稿办不过一二名余皆书写文移册籍而巳一遇要事件尚须昼夜攅造以上书役皆常川伺向无分设上下两班亦无内班外班之分若将现在之书办分作上下两班无论事繁人少不敷所用且隔一年之久往往上班所办之事下班接管头绪茫然恐有舛错若另募増添边末愚民通晓文移者少既难招募且新进之人更不知各项巻宗原委即【臣】前在臬任并护抚印之时原系封鎻一日两次开门而各房书办则系按季三月轮换亦无外班书办至其接管交替之时尚有前后错误之处是抚臬二臣衙门书吏亦难按年换班况【臣】衙门钱粮总滙项欵纷繁未可丝毫舛错是一年一换实于办理案件未便即念其常川伺不过酌量于一二月内量行给假数日料理家务庻防无误办公再查【臣】衙门有支放各营兵饷収兊各属正杂钱粮以及通省属员因公到省不时以地方诸务当面商酌等事如一日之间拘定两次开门未免势有难行【臣】与抚【臣】金鉷臬【臣】元展成悉心商亦俱意见相同可否允【臣】凡遇収放钱粮幷有要公务随时弹兊収放办理事竣即行封闭庶为妥便为此据实奏
　　闻伏乞
　　皇上睿鉴施行谨
　　奏
　　地方情事原各有不同汝与督抚臣权宜斟酌为之可也
　　同日又
　　奏为敬陈管见仰祈
　　睿鉴事窃查雍正六年四月内定例各省流犯在配脱逃一面移咨原籍缉查一面令配所该管官勒限缉获到日先解布政司衙门枷号两个月责四十板满日加徒役三年等因又雍正七年八月内定例凡律载应流之犯如情罪甚重者在配脱逃被获之日于本罪上加等拟绞监其该管兼辖各官均分别议处等因各钦遵在案是流犯犯罪案情各有轻重脱逃治罪亦分差等诚属至公至当永逺可行各该犯自应悔悟畏惧不敢复行潜逃矣而各属申报流犯脱逃者又往往有之【臣】愚以为此等流犯皆蒙
　　皇上覆载生全原情宽宥易地发遣安插为民冀其改过迁善悔悟为良地方各官原无差押拘禁之例且伊等在配无可度日或捕鱼为业或樵采营生势难禁其出入如其蓄心潜逃乘机兎脱实属未易防范【臣】查雍正二年五月内定例直隷山西河南山东陜西五省连家属发遣之人有能种地者前往布隆吉尔地方种地令地方官动正项钱粮采买种地籽粒牛只给与种地之人三年以后交纳粮草等语今粤西州县现在议行开垦荒地可否比照雍正二年定例凡安插粤西携带妻子之流犯有能种地者令地方官动项买僃牛种量给荒地垦种编入保甲互相稽查仍按垦荒年分照例陞科其单身贫难之流犯与不能种地者如于配所愿充夫役即就该地方额设桥渡河站各夫内遇缺补充照例日给工食仍聼夫头约束其流犯之挟有资斧或别有手艺者在配经营聼从其便该管各官仍于朔望防卯稽查毋致疎脱如此则在配各犯既有营生之业以安其身而该管各官亦得严其防范之法庻或踈脱者渐少而所全者实多【臣】就粤言粤诚见流犯人等似当随地安置是否可采伏乞
　　皇上睿鉴施行谨
　　奏
　　是否可行与督抚商酌
　　雍正九年五月初六日署理河南廵抚印务浙江布政使【臣】张元懐谨
　　奏为恭谢
　　天恩事窃【臣】于本年四月二十四日接浙江总督【臣】李
　　衞抄咨蒙
　　皇上圣恩命【臣】署理河南廵抚事务钦此钦遵谨将【臣】藩司任内一切钱粮事件造具清册于五月初四日移交臬司【臣】刘章署理外【臣】随于初六日起程前赴河南署任伏念【臣】庸愚陋质蒙
　　皇上屡加擢用洊歴两司日夜氷兢常恐办理未协以
　　致有负
　　圣恩兹者乃蒙
　　皇上简署封疆重任闻
　　命之下愈滋惶悚况豫省为四方通会之区凡钱粮兵马河道漕运以及察吏安民事件俱关系重大【臣】谨遵
　　防前赴河南暂为署理伏乞
　　皇上另简才识卓越之员畀兹重寄方与地方有益并
　　叩恳
　　皇上垂照【臣】愚
　　恩赐训诲俾【臣】到豫敬谨遵循庻几不致有所谬误也
　　为此具折恭谢
　　天恩谨
　　奏
　　览
　　居心行政一一效法田文镜何有谬误之失勉为之雍正九年六月十二日署理河南廵抚印务布政使【臣】张元懐谨
　　奏为奏明事窃【臣】于本年五月二十九日抵豫省遵
　　防即赴督臣衙门面见督【臣】田文镜聼其指授地方事宜随于六月初一日任事讫初二初三等日【臣】连次往见督【臣】田文镜因感冒微寒未得接晤【臣】窃思田文镜在任八年地方事宜无不深悉熟练又蒙
　　谕防命其指示交代【臣】自应朝夕面请领受教益方得奉为章程有所遵循今督【臣】田文镜于初次相见之时向【臣】言及急欲进京家口则留在衙署俟八月起行其家口留署【臣】自当料理防护但督臣年逾七十现今身又抱病当此炎暑自应暂留豫省衙门调理俟秋凉体健徐缓进京【臣】现在拨役照常护衞伺并俟督【臣】田文镜见【臣】再为面请豫省一切事宜仍坚留缓行在豫颐养外理合奏
　　闻谨
　　奏
　　田文镜先巳奏闻业经有防矣
　　雍正九年六月十七日署理河南廵抚印务布政使【臣】张元懐谨
　　奏为奏
　　闻事窃查豫省自入五月以来雨泽防少晚苗未能尽行播种望雨甚殷兹于本月十四十五两日风雷不作畅沛甘霖由日及夜四野霑足凡应种禾豆俱可及时播种而巳长田苗益觉发生畅茂臣民胥庆道路欢忻此皆我
　　皇上宵旰勤民至诚感格所以应时沛泽惠济羣生也至于各府州县地方得雨日期晚苗长发情形俟查明再行奏
　　闻谨
　　奏
　　甘雨及期以手加额览焉
　　雍正九年六月二十九日署理河南廵抚印务布政使【臣】张元懐谨
　　奏爲奏明事窃念豫省去年稍被水淹我
　　皇上轸念民艰
　　特命刑部侍郎【臣】王国栋驰驿来豫仓赈济计口授
　　粟不令一夫失所
　　皇仁普被实惠均沾豫省人民无不感激欢呼此【臣】赴任经过地方及来省城目撃之情形也乃【臣】自署任以后案查侍郎【臣】王国栋奉
　　命来豫共赈过谷五十余万石零续又查首冒滥领谷一万石零内议着落该县严行追比如百姓不能缴补着落该州县赔补等语【臣】查赈济一事刻不容缓愚民见小乘机冒领其罪固无可逭而州县奉委详查不能勘实开报则责有攸归赔补亦所难辞但小民无知一时冒领业巳用尽今二麦甫及登即欲如数交还其中恐有实在无力不能缴还之人百姓不能缴还而州县又虑自行赔补止求自巳之无累岂顾百姓之难堪其为朝夕催追严行征比谅难逃
　　圣明洞鉴之中我
　　皇上大沛恩膏豫省赈过谷石五十余万之多乃于一万余石滥给之谷致令放赈未防即有追比之举甚非仰体
　　圣主轸恤豫民之至意仰惟我
　　皇上仁周庻类泽被苍生欲使普天率土无一夫不得
　　其所方可稍慰
　　宸衷必不因万余石之谷石与茅檐编户较有余不足之数【臣】署任方始不敢以此案巳经具
　　题俾浩荡
　　皇恩于蠲赈事竣之后复留些小欠缺【臣】谨据实奏闻伏乞
　　睿鉴施行谨
　　奏
　　如果州县查勘详确何有冒领之朕另有谕防雍正九年七月初九日署理河南廵抚印务布政使【臣】张元懐谨
　　奏为奏
　　闻事窃豫省六月十九二十两日省城附近得雨分寸
　　及霑足地方【臣】巳具折恭
　　奏外嗣于二十三四以及二十九三十至七月初二三等日各府州县又陆续申报得雨【臣】恐所报或有未实随委员分路确查今据各员申覆前来大约黄河以南开封归徳南阳汝寜河南五府陈汝郑陜禹许六州其中亦间有一二县雨泽稍迟晚禾未尽栽种其余悉皆霑足早晚秋禾亦无不遍种青葱茂盛秋成巳可预卜惟光州一属州境巳报得雨所属四县尚未周徧其黄河以北懐庆一府虽屡报得雨均未霑足巳种秋禾不过十之五六彰徳衞辉二府亦有三四县巳报霑足其余悉未得雨巳种秋禾不过十之三四【臣】现饬河北各州县日内倘得雨泽穷民无力置办籽粒立即酌量借给务令及早补种或有迁徙他往者务令加意抚绥不致流离失所再光州所属之固始商城交界地方竹园内于六月二十一日忽生青虫形似蝗蝻将竹叶食幸未生翅当即扑灭并未伤损田禾合并奏
　　闻谨
　　奏
　　据奏青虫似蝗食竹叶等语即实系蝗蝻亦惟有严饬属员速行扑灭而巳此外别无良防也
　　同日又
　　奏爲奏
　　闻事窃查去年直隷山东江南河南被水乏食穷民趁
　　食于邻省者蒙
　　皇上恩谕各督抚转饬地方官动支常平仓谷计口授食又念三春耕种之时若不旋归本土恐致荒弃故业动支存公银两赏为路费资送囘籍嗣后以此爲例钦遵在案兹查六月下旬以来复有北来穷民防带家口渡河而南大约直隶山东之人居多亦间有河北彰卫等处之人每日七八起至十余起不等【臣】伏思去年
　　恩防原为时届三春耕种之际恐其荒弃旧业故令资
　　送回籍此诚
　　皇上轸恤流民至周至宻之盛心也今时方交秋而此等覔食穷民络绎而至若照先行事理遇有来者即差件遣还是旋归之日巳过耕种之时或反致其失所亦未可定若但听其往来则以五方杂处之人东西覔食无依无着安保其不别生事端【臣】以为时势不同或当于安集之中隐寓稽防之意因严饬沿河州县于各渡口处所详加察询倘欲于豫省州县依附亲朋佣工覔食者询明欲往地方除力能自给者无庸资给外其有实在穷民酌量给与口粮仍知照该州县令其善为安挿再通行各府州县如有此等流民经过务必加意防护倘其中有欲往湖广之人则开明籍贯姓名察其有力无力酌量资遣出境【臣】现在咨明湖广督抚二臣俾其转饬该地方官预为查照以上趁食穷民若至来春思还故土而又无力起行则仍行遵例资给回籍如此则抚绥察查各尽其职随处安集既无流离失所之虞沿途稽防亦不致有相聚爲匪之虑矣所有【臣】现在料理渡河流民情形理合具折奏
　　闻谨
　　奏
　　此奏是实力为之
　　雍正九年七月二十四日署理河南廵抚印务布政使【臣】张元懐谨
　　奏爲奏
　　闻事窃豫省立秋之前大河以南各府州县雨泽先后霑足惟河北彰衞懐三府尚未周徧经【臣】具折恭
　　奏外随于七月十一十二两日省城连得大雨彰卫懐三府亦于此两日之内俱报霑足百姓俱各及时补种荞麦是河北州县得雨虽觉稍迟目下补种晚苗俱巳生将来民食有頼至于无力穷民如有不能置办籽粒者【臣】遵照部议巳迅饬各该州县酌量借给令其及早补种伏思今嵗节较迟倘至八月下旬早霜未降则可望普収矣再查省城米价六月内粟米毎石价银一两七钱今自七月以来每石减至一两三钱想因时雨频施青苗遍野囤米之家不肯久积是以米价顿平所有河北三府雨泽霑足及播种情形理合奏
　　闻谨
　　奏
　　览奏河北得雨霑足朕为豫民曷胜额庆
　　同日又
　　奏爲奏
　　闻事窃六月内据固始商城二县报称交界地方竹园内生有青虫当即扑灭并未损伤田禾经【臣】具
　　奏外【臣】恐留有遗种滋害田苖地方官所报未尽确实随委汝寜府前往详细勘验今据禀覆系商固接壤之处地名马冈集居民石峩家有竹园约计十顷其叶俱为青虫所食该二县当即率众扑灭并未损伤田禾亦更无遗留滋蔓窃念竹园十顷地方不为不大竹叶食尽其虫不为不多乃止食竹叶而于禾苗毫无损伤实为可异再中牟阳武原武三县交界地方于七月初九日亦生小虫形似蝻子大如苍蝇【臣】飞饬各该县正在上扑灭间随于十一十二两日连得大雨所生之虫随雨俱灭亦无遗留禾苗毫无所损伏思五六月间雨泽防缺从前低洼积潦之区鱼虾遗子变为虫蝻固属事理之常而止食竹叶无损禾苗又得大雨消除此实黙有神佑岂人力所能致者仰惟
　　皇上圣徳感召征应如响所以嵗转有秋虫不为害而【臣】抚心自思益觉兢惕悚惶时时滋惧也爲此奏
　　闻谨
　　奏
　　青虫或系专食竹叶之虫耳何乃为是夸诞之词雍正九年八月二十二日署理河南廵抚印务布政使【臣】张元懐谨
　　奏为奏
　　闻事窃照豫省地方仰蒙
　　皇上圣恩先事预筹截留漕米二十万石备将来赈恤之用或于明年青黄不接时平粜【臣】遵照部行巳派委南汝道董自超带佐杂及试用人员三十余员雇覔民船先赴临清听分派押运在案至豫省各种秋粮现今虽未尽収然据各州县申报及【臣】委员验看髙粱巳经刈获实有十分収成棉花豆子晚谷查彰卫懐三府属得雨稍迟入秋以后雨水调和収成亦不致甚减其余各府州县皆极茂盛指日便可丰収又七月中连雨两次间有一时水壅被淹之处亦不过零星低洼亩数【臣】随遣员抚恤资给籽粒补种荞麦今至八月以来天气晴暖所种荞麦亦皆敷荣结实可望有秋再洧川尉氏二县双洎河决口民房报有水淹塌损者嵩县伊水漫溢亦淹塌民房百余间【臣】亦委员星赴查勘视其房屋坍塌情形酌动存公银两或二三两或四五两赈给修整房屋民皆安堵再北来流民【臣】遵照部文遣员于各渡口查验给票或资给口粮或劝谕回籍皆知各本籍奉有安辑
　　圣谕巳日渐稀少但数日之内【臣】又访闻江南省徐州所属之萧砀二县界连归徳彼处人民颇多挈携老幼来豫【臣】未悉系何縁由随即遣员星往查验并饬地方官照例抚恤今二十日河南布政使【臣】髙斌赴任抵豫道经归徳亲遇徐属流民询知因彼处黄水有决口之处但出自流民之言未审的确【臣】因
</div>
    <div class="pagination">
<a href="世宗宪皇帝硃批谕旨_page391.html">上一页</a><span>...</span><a href="世宗宪皇帝硃批谕旨_page387.html">387</a><a href="世宗宪皇帝硃批谕旨_page388.html">388</a><a href="世宗宪皇帝硃批谕旨_page389.html">389</a><a href="世宗宪皇帝硃批谕旨_page390.html">390</a><a href="世宗宪皇帝硃批谕旨_page391.html">391</a><span class="current-page">392</span><a href="世宗宪皇帝硃批谕旨_page393.html">393</a><a href="世宗宪皇帝硃批谕旨_page394.html">394</a><a href="世宗宪皇帝硃批谕旨_page395.html">395</a><a href="世宗宪皇帝硃批谕旨_page396.html">396</a><a href="世宗宪皇帝硃批谕旨_page397.html">397</a><span>...</span><a href="世宗宪皇帝硃批谕旨_page393.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
