<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 802 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 802 页/共 1210 页</h1>
    <div class="content">








　　硃批谕旨巻一百五十五
　　钦定四库全书
　　硃批谕防巻一百五十六
　　硃批冶大雄奏折
　　雍正十年正月二十八日署理湖北彝陵镇总兵官【臣】冶大雄谨
　　奏为敬陈管见仰祈
　　睿鉴事窃【臣】一介武夫荷防
　　皇上天恩由千把末弁拔置副将今复叨沐
　　皇恩命署彝陵总兵官印务【臣】感激涕零报称实难惟有夙夜兢勉竭驽骀于营伍少有禆益之事不揣冒昩为我
　　皇上陈之
　　一兵饷两季兼发似宜为变通也伏查彝陵一镇距省千有余里而请领兵饷俱遵照部议两季兼发之例于季首具领请支回营存贮州县库内按月给散是在请饷员弁无往返道路之烦而存营
　　兵丁亦免守候时日之苦法至善也【臣】查两季兼发多系春夏一请秋冬一请其间似宜稍为更易【臣】以一岁之内如秋冬二季于季首具领赴司库请支至期即可前往不致迟滞延缓毋庸置议外惟请春夏二季兵饷季首正值封印必湏开印后方可具领差员赴司库请支再加往返月余而领饷到营之日已届仲春之后兵丁自年前十二月初旬领一月之饷又值度岁迎年需用较诸平日倍多所关月饷自无余剰若候至仲春后饷到始得关领则正二两月之用度难免賖借之累【臣】仰体
　　皇上轸恤兵丁至意恳请将嗣后【臣】标兵饷春夏二季改作夏秋一请秋冬二季改作冬春一请则兵丁各得按月霑
　　恩不致守候开印旷日持久且与两季兼发之例相符
　　一转移间而戎行卒伍均沐
　　皇仁无既矣
　　一支放兵米之宜为更易也查【臣】标五营兵丁内除左后二营右营半营驻防兴山归州巴东长阳等州县縁山路﨑岖挽运维艰向例四季俱支折色银两兵丁各于彼地就便买备毋庸另议外其驻劄彝陵州城之中前二营右营半营向例春冬二季支领折色银两夏秋二季支领本色米石【臣】愚以春夏为东作方殷之时青黄正尔不接市籴米价较秋收之后未免稍増秋冬则百谷登农有余粟市籴米价较之春夏不甚髙昂【臣】请将嗣后【臣】标中前二营右营半营兵丁春冬二季之折色银两改作秋冬二季关领当农人收获之始可以出其所有以易所无兵丁所领折色足以偿米价而有余夏秋二季之本色米石改作春夏二季支放【臣】查彝陵州仓厫米石俱系先一年附近州县拨运存贮预备次年给散兵丁既已久经贮仓又不俟临时挽运且际此青黄不接之时兵丁赴仓支领而市集之米石止供民籴兵丁不复赴市争相交易米价自致平减一移易间而于兵民俱有禆益矣
　　以上二条【臣】妄抒刍荛之见冒凟
　　宸聴如可采择伏乞
　　皇上敕下湖北督抚转饬布政司粮道遵奉施行为此
　　谨
　　奏
　　览所奏二条甚与情理相合言之督抚酌行可也
　　同日又
　　奏为据实奏明仰祈
　　睿鉴事窃【臣】于到任后即留心访察所属地方土俗民
　　风防我
　　皇上教养生成兵民安辑即附近土司亦皆恪守法纪
　　均沐
　　圣世太平之福至于营伍事宜【臣】莫不彻底清查今查得【臣】标五营额设马歩战守兵丁二千九百一十八名内每营存贮公费守粮一十一名共公费守粮五十五名存贮中军衙门为营中制造旗帜火药竝修理衙署以及提塘工食一切公事使用又查有淮盐商人经两淮盐臣檄委在于彝陵地方设立关卡盘查兴贩川私盐斤奉文毎月轮拨水师营兵丁协同盐卡廵役在彝河上下廵查以杜越境私贩是以商人每岁在总兵官衙门餽送规礼银六百两【臣】到彝之日据总兵【臣】杜森言及此项曽经
　　奏明防
　　皇上天恩赏给总兵官衙门应用今杜森于雍正九年九月起程赴川之时除将雍正九年分一年规礼银六百两收受外又将壬子年规礼银在商人处支去三百两合并
　　奏明嗣后应否仍准总兵【臣】杜森支受伏乞
　　皇上睿鉴施行谨
　　奏
　　因杜森将透支一半之处奏明请防故许伊收受此次也嗣后应归于尔杜森何有再支之理
　　同日又
　　奏为奏明事窃【臣】标五营兵丁荷防
　　皇上殊恩赏给银一万二千两营运生息以济伊等吉
　　凶支领之用此诚我
　　皇上轸念兵艰体恤周至从来未有之
　　旷典也前经总兵【臣】杜森
　　题请在于彝陵州城开张典铺二分取息以一年之后生息有余惠济兵丁【臣】到任后备查典铺情形检阅典内账务自雍正九年三月十五日开张典铺起至九月【臣】到任止当出本银甚属有限查其由来葢彝陵地处山陬非比冲繁都防之区人烟辐辏是以质当之家无几而
　　帑本不甚流通也总兵【臣】杜森因此项银两乃
　　皇上特沛洪仁加惠兵丁俾得早霑
　　圣泽因令兵丁中有事需费无出者田房印契亦准其质当暂通缓急以二十个月满限议定每月陆续赎取【臣】思此举不过以
　　帑本壅滞特为变通以冀成效也【臣】以兵丁一月所领之饷仅可敷其家计除纳还典铺本利一半又无余剰兵丁终属艰难且兵丁之房多系草屋甚


　　平交易及至年底逐次查核委系彝陵地僻人稀质当甚少是以自三月十五计至十二月底九个月止当出本银九千一百一十二两零内陆续取赎者五千一十五两零仅获利银三百一十九两零实在存架未取赎之本银四千九十六两零约估有利银二百七十七两零而典内雇倩商人各项执事人等所需工食及租佃民房纸张笔墨等费毎年共计银四百九两零夫以开典九月之期所获三百一十九两之利息止足敷商人等九月工食之需又将何项为积蓄接济兵丁之资一年后若行惠济或恐难以措办【臣】筹画再三爰集标营将备妥商典内雇觅人役过多需用未免浩繁酌其中可以减者减一人即减一人之费除董理总商执事人等毋庸议减外其余无关紧要徒滋浮费之人概行裁去以节繁冗再总商人等及所租房屋开典之始原议工价饭食银两为数过多【臣】亦于原议数内酌量裁减俾令养赡优裕该总商等俱各欣感踊跃从事如此措置一年工食等项止需银二百三十六两零较前可以节省银一百七十余两渐次积蓄不致仍前浮费兼之日久质当与赎取者源源接续则
　　帑本既可流通利息益溥永远接济庶无告匮之虞矣为此缮折
　　奏明伏乞
　　皇上睿鉴施行谨
　　奏
　　浮费减则积蓄自多办理殊属可嘉
　　雍正十年五月初二日湖北彝陵镇总兵官【臣】冶大雄谨
　　奏为恭报地方雨水二麦收成分数事窃【臣】驻劄彝陵州城及分防归州兴山巴东长阳竝兼辖之远安当阳宜都枝江松滋恩施十一州县查上年入冬后雨雪时降土膏頼以滋润亿兆欢腾预庆年丰今自春入夏彝陵州地方雨泽调匀田苖畅茂其分防兼辖之各州县行据各将备查报雨水霑足前来【臣】复专委千把员弁分路前往细心踏勘防同各地方官确查呈覆去后兹据回报该州县地方雨水俱各及时普遍髙下均获霑足二麦现在刈获收成约有五六分以及七八九分不等其禾稻杂粮己皆播种民人尽力陇畆四境安堵等情到【臣臣】仰体
　　皇上宵旰忧勤至意谨将【臣】属所辖十一州县地方雨水霑足二麦收成分数逐一据实分晰另单恭呈
　　御览伏乞
　　睿鉴施行谨
　　奏
　　雨水情形并麦收分数以手加额览焉
　　同日又
　　奏为据实奏
　　闻仰祈
　　睿鉴事窃【臣】叨沐
　　皇恩隆逾常格自愧知识短浅报称无能惟期殚心竭力无隐无欺于营伍勤加整顿凡陋严行厘剔竭尽犬马勉供职守不敢因循偷安有负
　　圣恩委任本年四月十八日接阅邸报续承准湖广督
　　【臣】迈柱照防到【臣臣】伏读
　　上谕仰见我
　　皇上加意戎行
　　训勉备至
　　圣明烛照无遗
　　洞悉楚省积习【臣】惭恐交集实无地可容何敢不披陈情致罹罪谴也【臣】于上年抵任后即点阅兵马见其鎗礟骑射阵势队伍均欠熟【臣】随躬率将弁勤加操练竭力整饬竝行调所属各营千把队目来彝学习操演之法回营按式画一操演务底纯熟迩来骑射鎗礟阵势队伍较前渐觉改观将弁队目人等亦知奋勉其有老弱者【臣】仰体
　　皇上豢养士卒期于有用之至意曷敢以
　　朝廷帑金任其虚糜但各营中老弱兵丁一时概行裁退壮健之人骤难招选足额【臣】不时亲加检验量其技艺精力堪以充伍者准令操防实属不堪留伍者另行召募务期营伍充实以收实效至于【臣】标所属额数兵丁【臣】到任首先查点除遵定例每制兵一百名存留二名为营中公事使用外一一搜剔如总兵衙门之纸劄向于公费银两内帮补【臣】查营中公费制办军装旗帜以及各项使用浩繁且总兵之纸红银两一年尽可敷用【臣】当即禁革毋许仍前浮滥至游守等官亦各有纸劄守粮一名又中军衙门有左右前后四营各帮贴纸劄守粮一名【臣】以各官均有纸红之项足以应用亦饬令悉行革除募补竝戒以再犯必惩又经承书识人等亦有加饷守粮一名者共有守粮数名虽现在各有人顶充而人材技艺均属平常不堪造就【臣】亦痛饬革退毋容滥充随募壮丁一一补额凡此积弊【臣】到任已尽革除兹防
　　谕防训饬【臣】是以不揣冒昧将【臣】抵任以来所兢业办
　　理之事逐一缮折据实奏
　　闻伏乞
　　皇上睿鉴施行谨
　　奏
　　果如是整饬剔除营伍自应改观勉为之
　　雍正十一年四月二十六日湖北彝陵镇总兵官【臣】冶大雄谨
　　奏为微【臣】亲歴查勘敬陈营汛事宜事窃查【臣】属所辖八营分防二州九县地方辽濶营汛星列散处必湏亲往稽查较阅点验分别劝惩庶将备弁兵知所奋励縁雍正九年九月内【臣】到任后即值料理赴陜兵丁之事未得亲往廵查迨至雍正十年春夏二季督【臣】迈柱前提【臣】岳超龙仰体
　　皇上整饬营伍之盛心先后差员驰诣各营操练兵丁点验马匹军装器械【臣】又未便亲往廵查至十月内【臣】即呈明督【臣】迈柱竝咨署提【臣】张正兴于本月十九日轻骑减从自彝陵起程由归州巴东恩施兴山以及长阳宜都枝江松滋远安当阳等州县逐一查勘汛防俱皆严密点验军火甲械亦各齐全操演弓箭鸟鎗藤牌防刀水陆阵势有纯熟者有如法可观者【臣】即酌定等次分别劝赏以示鼓励仍严饬各营官弁加意操演毋得懈忽聴候不时抽调验试必湏精益求精以成劲旅使壁垒改观营伍生色仰报
　　皇上教养隆恩于万一所有微【臣】查勘各营汛操防縁
　　由理合缮折具
　　奏伏乞
　　皇上睿鉴施行谨
　　奏
　　实力查勘尽心训练朕自有照鉴
</div>
    <div class="pagination">
<a href="世宗宪皇帝硃批谕旨_page801.html">上一页</a><span>...</span><a href="世宗宪皇帝硃批谕旨_page797.html">797</a><a href="世宗宪皇帝硃批谕旨_page798.html">798</a><a href="世宗宪皇帝硃批谕旨_page799.html">799</a><a href="世宗宪皇帝硃批谕旨_page800.html">800</a><a href="世宗宪皇帝硃批谕旨_page801.html">801</a><span class="current-page">802</span><a href="世宗宪皇帝硃批谕旨_page803.html">803</a><a href="世宗宪皇帝硃批谕旨_page804.html">804</a><a href="世宗宪皇帝硃批谕旨_page805.html">805</a><a href="世宗宪皇帝硃批谕旨_page806.html">806</a><a href="世宗宪皇帝硃批谕旨_page807.html">807</a><span>...</span><a href="世宗宪皇帝硃批谕旨_page803.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
