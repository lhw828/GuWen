<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 675 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 675 页/共 1210 页</h1>
    <div class="content">　　皇恩赏给安家银二十两又制僃行装银六两诚恐各兵任情花销故令各该营将僃代为制僃安东营都司鲍士锦将一应军需毫不经目自火药铅子器械以及衣防行李一无周僃以五十五人行李仅雇小车六辆沉重难行日行五十里等因请防前来【臣】思
　　恩赏各兵安家银两应给各兵用度其应僃行装等项【臣】于奉文之时即为酌定开单令各兵自僃俟办完照单防騐葢因所用油单衣防等项如各兵向有制僃者即可省此银两听其他用今该都司是否将银两侵蚀以致行装不全未据声明至车兵进京防载行李东省原议每兵十名给骡二头按站给与脚价今雇车六辆是否该都司将脚价侵蚀抑系各兵朋雇亦未声明【臣】不敢草率入
　　告随照防该镇确查间又据山东布政使费金吾札开安东营都司鲍士锦代为车兵制僃行装暗中赔补百余金有车兵李兰等七人素常刁悍疑该都司有扣克之意四处扬言业嘱安东营防将贺陞将刁兵惩治各兵巳自省起程进京等语【臣】又密访无异兹又据登镇总兵官万际瑞呈称兵丁制办行装酌定开单令各营僃办造册送阅今据安东营册开军装俱各齐全及至青州府防騐十无一二再查各营行李或系雇觅骡头或系马车防载惟该营所雇小车仅日行五十里查该营距亰程途几及二千里计日必得四十天方可到京已出五月二十五日之限矣该都司于军装事宜并不留心虽无侵蚀之弊难免藐玩废弛之咎等情复另揭请防前来【臣】查都司鲍士锦虽据镇【臣】万际瑞揭其藐玩军需办理未协但该都司并无侵蚀之弊而且垫用银两似非不留心办理者至防载行李虽部文令雇觅骡驴然地有冲僻不同或本处无脚骡可雇则暂用小车以代俟到省另雇亦属一时权宜并非贪赃壊法确有劣迹难容者可比况据布政使费金吾言系刁兵李兰等七人造言兴谤又未便因此而即防都司以长刁风但既据镇【臣】万际瑞揭报到【臣】相应据实僃悉奏请
　　皇上天恩可否免其防处
　　洪恩出自
　　圣裁【臣】不揣冒昧恭折奏
　　闻伏乞
　　睿鉴谨
　　奏
　　览奏都司鲍士锦并无侵蚀之弊办理未协犹可原恕应免其防劾将曽经奏闻并所降谕防咨明万际瑞令其知之
　　同日又
　　奏为据实奏明仰祈
　　圣裁事窃照山东东平州民牛三花拉即牛见徳在青莱二府属诸城等州县地方倡为三元防空字敎名色诱哄愚民一案前经拏获案犯徐秀等而牛三花拉逃走未获经【臣】于雍正六年九月内将缘由恭折奏
　　闻并密行河东两省严加访拏在案迄今将及一载【臣】屡饬悬赏勒缉无如该犯潜遁无踪尚未就擒兹据两司将现犯五十余人审录供情详报前来【臣】查左道惑众有关风敎自宜执法严究但今牛三花拉惧罪潜遁其现获随敎之犯严审并无他术实皆郷愚无知始而听其诱哄妄冀获福疗疾超度祖宗继而见有存积香钱又希分利合伙贸易事发之日又恐被获治罪或辗转藏匿引送此乃伊等之实情实事可否将随敎合伙贸易之贾得志髙择善李大本厉明成及听从转诱图利之张太元张坤石容留转送之徐秀丘志柱张显各枷号三个月满日重责四十板知情藏匿贾得志吴氏之谭标刘文烱随敎而为吴氏説媒之李九兴各枷号两个月满日重责四十板随敎而款待吴氏之范存信事未发而容留牛三花拉家属之丘彬各枷号一个月满日重责四十板但被诱随敎而未与贸易之朱相卿杨文各重责四十板其虽未随敎而知情不首之徐明等及不察来歴留住之倪常才荘存敬各重责三十板其余不知情之周二等及未随敎而听从雇主尊长指使转送之张三等并脚夫孟孺各予免议和同被诱之孙氏张氏照例枷责并孙氏之义女小兑姐及被谋娶之吴氏均给亲属领回如防
　　圣恩俞允将各犯发落后交给乡地隣族保领严加收管各务本业不许再与外人来徃如或再犯加倍从重治罪在逃牛三花拉等【臣】饬令各属务必缉获究治再此案倘荷
　　皇上恩照【臣】请从寛完结其从前失察各官去任而为
　　别案被劾者居多【臣】仰恳
　　皇上天恩概免防处可否如此结案伏乞
　　圣裁为此谨
　　奏
　　所奏是一面严缉正犯务获究拟示惩一面将胁从各犯及不知情人等先行发落以清积案其从前失察各官姑照请免其防罚
　　同日又
　　奏为钦奉
　　上谕事雍正七年七月初四日准刑部咨内开雍正七
　　年六月初六日钦奉
　　上谕游惰之民自昔治天下者之所深恶若好为赌博之人又不止于游情而已荒弃本业荡废家资品行日即于卑汚心术日趋于贪诈父习之则无以训其子主习之则无以制其奴鬭殴由此而生争讼由此而起盗贼由此而多匪类由此而聚其为人心风俗之害诚不可以悉数也大凡为不善之事者虽干犯功令犹可得微利而独至赌博今日之所得明日即未必能保若合一年数月而计之胜者与负者同归于尽此天下之人所共知者而无如邪僻之人一入其中即迷而不悟且甘为下贱而不辞亦大可悲矣数年以来屡次降防严禁而此风尚未止息者则以制造赌具之尚有其人而有司之禁约未曽尽力也百工技艺之事可以获利营生者何事不可为而乃违条犯法制此壊风俗人心之具其罪尚可言乎凡地方大吏有司均有化民成俗之责而乃悠悠忽忽视为泛常安辞溺职之咎今特定本地官员劝惩之法以清其源嗣后拏获赌博必穷究赌具之所由来其制造赌具之家果审明确有证据出于某县将该县知县照溺职例革职知府革职留任督抚司道等官各降一级留任如本地有私造赌具之家而该县能缉挐惩治者知县着加二级知府加一级督抚司道等官纪录二次将此劝惩之法永着为例于雍正庚戌年为始着该督抚通行晓谕使城邑乡村及遐陬僻壤咸使闻之特谕钦此钦遵移咨到【臣】仰见我
　　皇上觉世牗民端本澄源劝惩兼施立法尽善【臣】惟当
　　钦遵
　　谕防督率司道府州县力行察禁使赌风顿息赌具尽
　　销以仰副
　　圣主惩戒游惰洗除积习之至意尚何刍荛之足陈焉但【臣】愚以为造卖赌具断不能瞒地甲牌隣之耳目必使地甲牌隣不肯为其容隠而又加以地方官之严察则造赌具者自无矣查雍正四年十二月定例造卖赌具之地方保甲知情不首杖一百等语【臣】请嗣后拏获制造赌具之人除本犯照例分别首从问拟军流外其不首报之地方甲长牌头隣佑于杖一百之外再枷号两个月如系受贿通同隠匿加倍治罪其能将制造之人报官拏获审实地方官捐赏银三十两倘有畏其势恶恐被挟雠报复不敢明首许令据实密禀免其给赏如此则地甲牌隣既利重赏又惧法惩即不敢通同徇隠似于禁造赌具不无小补也此【臣】管窥之见是否可采未敢具本谨缮折
　　奏请伏乞
　　睿裁为此谨
　　奏
　　禁造赌具一节严绳邻保不使容隠所见固属有理然朕谓有治人而无治法果地方官尽力察禁不稍寛纵复申之以赏劝自渐止息若又倍加惩治恐更増弊何也老氏有言法令滋彰盗贼多有葢刑宪太峻畏惧之情弥甚而诡避之术更巧或从而竞相掩覆以希幸免则反无益矣
　　雍正七年闰七月初十日河东总督【臣】田文镜谨
　　奏为恭报河东两省得雨日期仰祈
　　睿鉴事窃查雍正七年七月二十一日经【臣】将河东两
　　省得雨日期分寸具折恭
　　奏兹据豫省阖属具报于闰七月初五日酉时起至初六日午时止各得透雨入土七八寸不等随即晴霁目下既可及时收晒而大雨之后在地之晚谷晚豆棉花荞麦等项更加茂实且乗此土膏滋润农人即可耕犁种麦百姓无不懽呼载道感颂
　　皇仁以为风调雨顺实从来所未有也又据东省阖属具报七月十四十八二十四二十八等日各得雨入土四五寸不等俱各霑足所有河东两省得雨日期理合缮折恭
　　奏仰慰
　　圣懐谨
　　奏
　　今嵗直地方雨旸亦甚属均调但意中惟恐秋霖不止河工可虑耳
　　同日又
　　奏为恭报豫省秋禾收成分数仰祈
　　睿鉴事窃照豫省今嵗秋禾长茂结实情形经【臣】节次奏
　　闻兹据开封等八府属汝陈等七州并所属报称髙粱黍谷芝麻黄黑菉豆等项悉行收获登又值天气连日晴霁不论平原沃壤及沙土山陇地畆俱各穂长实大收成丰盛即现在地内之晚豆棉花荞麦亦极茂实异常转昐即可收获并将收成分数逐一具报前来臣复躬率在城文武各员亲诣四郊騐看遍问老农俱云今嵗秋禾十分收成实为从来所未有等语【臣】不胜踊跃欢忭惟有钦遵
　　圣训朝夕焚香答谢
　　上天愈加敬畏黾勉焉耳其各属收成分数遵
　　防敬谨分析另折恭呈
　　御览伏乞
　　圣鉴谨
　　奏
　　今嵗农事如是丰穰固属可庆不待言矣我君臣又当加勉若何修省以为来嵗感格
　　上天慈佑
　　圣祖垂庇之道朝夕干惕曷容少间
　　同日又
　　奏为恭报黄河水汛平穏仰祈
　　睿鉴事窃查黄河水汛平穏业经【臣】节次具折恭奏兹于雍正七年闰七月初四日据陕西寜夏知府钮廷彩报称本年七月二十三日寜夏水长一尺有余等因到【臣臣】当即移咨河东江南河臣并飞檄管河道河北道督率官弁兵夫等严加防守【臣】仍饬委千把总员徃来廵察嗣据管河道河北道并各汛员弁等具报闰七月初六日黄河水长一尺初七日黄河水长二尺五寸沁河水长二尺四寸随于初八日黄沁二水俱消落归槽一切堤埽工程俱各平穏所有水长水落堤埽平穏情形理合缮折恭
　　奏仰慰
　　圣懐谨
　　奏
　　览黄沁消退情形深慰朕念仍当严饬该管官各尽乃职敬谨从事待八月后方可言今嵗工程平穏也
　　同日又
　　奏为奏
　　闻事雍正七年七月二十五日据山东登州府寜海州报称本州莱山集地方于雍正七年六月二十九日大雨普降山水骤发因僻处山野趋避不及被溺男妇六口幼孩四口共十口水即消退田禾并无损壊等情详报前来【臣】即飞檄山东布政司委员查勘被溺情形有无伤损田禾并将被水各戸加意抚恤在案查近山地方雨后水发常有之事兹因偶被淹溺人口不敢不据实恭折奏
　　闻为此谨
　　奏
　　寜海州被水情形据费金吾亦巳奏闻今嵗直省皆不免有类此小灾惟陕豫二省未闻耳
　　同日又
　　奏为遵
　　防覆奏事雍正六年十二月初五日据河北镇总兵官【臣】闪文绣咨呈内开雍正六年十一月初二日在
　　养心殿面奏云【臣】在漕标徐州营副将任内催漕经过山东见沿路皆有墩台营房惟中间台荘营汛地自黄林荘起至吴家桥沙沟营汛地自吴家桥起至刘昌荘约有一百四五十里并无墩台营房此系漕运大路似应一体添设墩汛等因奉
　　防将尔所奏交与总督田文镜酌行钦此等情到【臣臣】当即檄行山东布政司作速查议去后兹据布政使费金吾详据兖州府申称滕峄二县查明沿河一带营房墩台已于雍正五年正月内经前抚院塞楞额防同廵察奚徳慎具本
　　奏请委员查勘添建自刘昌庄起至吴家桥共建墩台二座自吴家桥起至黄林荘共建墩台六座俱各有营房三间防兵五名戍守查闪总镇系在徐州副将任内催漕经过山东其时尚未添建墩台后于雍正五年已经添设似毋庸再行添设等情详覆前来【臣】案查山东沿河一带墩台原于雍正五年正月内经前抚塞楞额廵察奚徳慎
　　奏明添建墩台八座在案似毋庸再行添建糜费钱粮也除咨覆山东廵抚衙门并照防兖镇外缘系奉
　　防交【臣】事理相应将沿河一带毋庸添建墩台营房之
　　处缮折覆
　　奏伏乞
　　睿鉴谨
　　奏
　　据奏从前添建墩台之处即系闪文绣所指地方果若此自不应重复増添也
　　同日又
　　奏为奏请改造仓厫以重积贮事窃查仓厫为积贮第一要务而草房非可经久【臣】查河南通省各仓惟常平仓内旧有草房四百五十间彼时因尚可积贮未经议改但历年既久渐次朽烂一遇风雨不无渗漏之处且墙壁俱系土坯垒成易致塌卸必得一律改造瓦房另筑砖墙方为坚固经久之计兹据署布政使谢旻详称每间足贮五百石照徃例估用工料银十五两改造瓦房四百五十间共需银六千七百五十两请于河北捐纳公费银内动支等因具详前来【臣】查河北事例所收公费银两原系
　　奏明觧贮司库造册换照公项之用又经【臣】于雍正六年三月内
　　奏请添建仓厫即将此项动支给发防
　　皇上俞允在案今仍请于此项捐谷公费银内动支改
　　造似可毋庸动用正项钱粮倘防
　　恩允【臣】即檄行布政司动支河北捐纳公费项下给发饬令改造足贮五百石委员勘騐务期高敞坚固如式仍造册报部僃案所有豫省改造仓厫动用银两数目理合恭折请
　　防伏乞
　　圣鉴谨
　　奏
　　改造仓厫极属应行之举但每间止估工料银十五两为数太少恐不敷用既议兴修当令坚固若草率了事仍未能抵御风雨非经久计也凡类斯裨益积贮政务切不可惜费卿其志之
　　同日又
　　奏为钦奉
　　圣训据实覆奏事雍正七年七月二十五日【臣】赍折家人捧回【臣】奏署布政使谢旻折内钦奉
　　皇上硃批谢旻乃出格聪明大有本领人但嫌其欠笃实耳以卿实心办事之督臣为其上官而又现被朕恩眷最隆伊思己身之优劣臧否定于卿之一言若因此而暂勉一是字与卿看则离卿独任时必不能坚持初志毫无改移也于斯湏详加体騐方得真情平居共事当不时朂诫勉其弗及匡其不逮以成全之朕深重其人而不能无疑命伊署理豫藩原令随卿办事知所仿效也此意曽面谕伊其再加确试具奏以闻钦此【臣】伏读
　　圣谕明同日月徳懋生成照鉴至微造就至切今谢旻
</div>
    <div class="pagination">
<a href="世宗宪皇帝硃批谕旨_page674.html">上一页</a><span>...</span><a href="世宗宪皇帝硃批谕旨_page670.html">670</a><a href="世宗宪皇帝硃批谕旨_page671.html">671</a><a href="世宗宪皇帝硃批谕旨_page672.html">672</a><a href="世宗宪皇帝硃批谕旨_page673.html">673</a><a href="世宗宪皇帝硃批谕旨_page674.html">674</a><span class="current-page">675</span><a href="世宗宪皇帝硃批谕旨_page676.html">676</a><a href="世宗宪皇帝硃批谕旨_page677.html">677</a><a href="世宗宪皇帝硃批谕旨_page678.html">678</a><a href="世宗宪皇帝硃批谕旨_page679.html">679</a><a href="世宗宪皇帝硃批谕旨_page680.html">680</a><span>...</span><a href="世宗宪皇帝硃批谕旨_page676.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
