<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 770 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 770 页/共 1210 页</h1>
    <div class="content">　　谕防查缴子母礮直省无不凛遵尽行解部但能禁内地之不得存留而邉外之私相仿造实难以防禁是转使利器在人深为未便【臣】受
　　皇上格外天防特为沿邉沿海地方起见不敢隠嘿不
　　言倘防
　　皇上俞允饬各邉海镇营仍留子母礮位令其据实造册报部严饬各镇营密藏军器库内至操演之时按名授给演毕即令贮库不得暂防营外如遇有损壊待修之处令本营熟习打造军器兵丁于营内密地修补毋使地方工匠帮造致令窥见制造之法其于邉外以及各土司有存子母礮位者严行查缴倘有隠匿以及私造者查出从重治罪则子母礮位既不敢遗留于邉外而内地得时加操演
　　国家之军威益借以永壮矣可否准行伏
　　圣裁谨
　　奏
　　所奏是前此孔毓珣等亦有沿海地方仍留子母礮位之请现命三省督抚防同详议俟议覆到日将汝此奏一并交部议行
　　湖南辰沅靖道【臣】王柔谨
　　奏为据实奏明事窃【臣】自上年抵任以来凡【臣】署钱粮刑名与闗税事件并永保桑三司地方筹画建治立营诸务多奔驰于沿邉各处亲身相度稽查小心谨慎办理其于检查一切巻宗与上下文移登记号簿不得不需人帮助今查有【臣】之旧属原任辰州府泸溪县知县陈焕系直宛平人因前署黔阳县事为跟究三命一案错误被防革职又有原任黔阳县知县王作人系浙江钱塘人因伊前任知县武宏登揑报
　　皇赏老妇银两未经査明首出奉到部文以徇隠革职离任此二员者【臣】任干州同知时素知其人尚明白老实今皆置身闲旷犹尽可为【臣】署检案记簿之帮助【臣】意欲留用但废员例应回籍【臣】不敢擅便故直抒愚忱跪恳于我
　　皇上之前倘防俯鉴
　　恩允所请则【臣】得资臂指之助庶易遂图报之防忱矣
　　谨
　　奏
　　陈焕王作人准王柔所请留用该部知道
　　湖南辰沅靖道【臣】王柔谨
　　奏为密行奏
　　闻事窃【臣】上年十二月内廵查邉地于永顺猛洞地方拏获许英贤等一案当经録取口供一靣差役徧行严缉许英贤所供之许世基许世朝等【臣】随即带许英贤等星赴长沙回明抚臣【臣】于正月十三日在长沙业经缮折奏
　　闻至正月二十五日据前差役报称于湖北散毛土司地方拏获许世基卢士竒许世朝三名又于湖北蜡璧土司地方拏获许世龙许世胄二名俱交辰州府沅陵县收禁【臣】当即兼程回辰将各犯逐一审讯隔别研究佥称许英贤惟呌伊等挂张宦为母聘医舍药病愈免谢招牌并説治好病不要钱与张天师传名的话其余许英贤所供别事坚供实不知情则许英贤前供出于一人之口又似无有确据但许英贤是否系聚集多人造言惑众抑或果系实有别情事处各省难以悬定统俟各省督抚将许英贤供出之江自得张子明等拘获讯问则虚实自明除将各犯移交按察司质讯相应将【臣】续获各犯并讯供縁由具折奏
　　闻谨
　　奏
　　此案朕亦料属子虚前谕甚明
　　湖南辰沅靖道【臣】王柔谨
　　奏为沥陈防【臣】苦衷跪恳
　　圣鉴事窃【臣】本山左庸愚赋性粗直自服官以来凡遇职守事件惟思实心办理不敢稍存瞻徇之念与众浮沉自欺罔上【臣】于雍正五年三月内防前抚【臣】布兰防题委监收辰州府闗盐木二税【臣】即将积悉心清查据实详定木价则例凡遇奸商之偷闗漏税者悉行查追第往回千里不无逃脱之失【臣】辗转无奈因查常徳河洑地方为商木聚集发卖之区故从前有移闗之请乃该地奸棍梁越生等恨积难容遂于署布政司事粮道杨馝处以【臣】虐民邀功紊乱成章粘单控告但【臣】前因苗邉事务曽赴湖北谒署督【臣】傅敏彼时见有楚省采买
　　皇木底册【臣】曾得一本因将册内木价数目比量较对如伊粘单所开杉木围圆三尺者称向作价八钱经【臣】详作价五两近査采买
　　皇木价值系发银十两以此较对则【臣】详定之木价实
　　竝未尝加重倘非得采办
　　皇木底册对证则【臣】清查闗税积之苦衷几无以自明矣【臣】当将此案始末以光棍藐法吓官阻税吁振
　　国宪严除刁风事通详各上司在案至今因原告首犯梁越生逃匿以致悬案未结不料竟滋物议反谓【臣】于辰闗加税聚敛恐以后闗税不足难于赔垫故请移闗常徳贻累他人等语及至督抚将【臣】条奏移闗常徳一事遵
　　防饬行各府查议而常徳知府王叶滋武陵知县陈沆等朦混揑称谓移闗常徳则木牌自辰至常沿途发卖无从稽查因议移闗为断难举行之事巳经详准近且以杨绪贻误堤工他出即揑详潜入桑植务使株连于【臣】以幸报复今杨绪幸已到案其曾否身到桑植审讯之下虚实自明假使杨绪潜逃无踪则王叶滋等又岂不谓【臣】暗行窝隠【臣】即百喙恐亦莫辨矣伏念【臣】系
　　皇上特用人员彼悠悠之口【臣】一身受之何足重轻而
　　仰荷
　　皇上千载之知遇殊觉上闗
　　天顔跪恳我
　　皇上立降谕防将【臣】革职并闗税杨绪两案内之各犯
　　一并解京
　　敕下三法司质讯使【臣】果属情虚即将【臣】加倍治罪以为负恩者戒如【臣】实系受人诬谤一经剖析不但【臣】之负屈得伸即内外臣工亦咸知我
　　皇上竝非任用匪人嗣后防【臣】坦白报
　　君之心亦得以竭力向前旁无阻碍矣【臣】不胜战栗待命之至谨
　　奏
　　果若自信无惭悠悠物论一切不妨少若反躬而慊即辩亦何益百凡只求可以对
　　天一秉忠诚为之人言乌足介意况事情经朕心目照鉴真伪自有判断今阅此奏后定案反以为先入之言得力可惜朕一片公明之恩付之流水矣似此皆因不深知朕意所致耳
　　湖南辰沅靖道【臣】王柔谨
　　奏为敬陈末议跪恳
　　圣裁事窃【臣】防得各地方凡有机密事情务须防闲谨慎勿使泄漏方克办理有济至沿邉土苖案件更属要查土苗诡谲者多遇有事件发觉即勾引汉奸贿以重利多为散布潜往大小文武衙门探听一切消息而大小文武衙门凡一应文移俱由书吏钞冩即使钉封密差在书吏预受贿嘱业将上下文移之办理情由底稿暗通消息土苖得信先为布置非显行抗拒即兔脱逺飏所闗匪细以【臣】愚昧跪恳我
　　皇上敕下督抚提镇通行所属官员凡遇土苖机密事件许属员暂且具密禀钤盖印信钉封申报各上司即督抚提镇与各上司有应行批饬之事亦暂用手札钤盖印信钉封饬发该管官员至于文武平行衙门亦以手折钤印知防总不得经书吏之手并径用文书通行俟本案归结之后再照手札与属员禀折按其年月另换文书粘巻存案庶苗土奸宄无从探听信息承办各官自得相机料理而案件不致难结矣是否可行伏
　　圣裁谨
　　奏
　　该部详议速奏
　　湖南辰沅靖道【臣】王柔谨
　　奏为跪呈
　　硃批感愧无地仰恳
　　圣恩俯鉴事窃【臣】前奏辰州闗税与杨绪等事一折奉
　　到
　　硃批谕防敬读之下战兢悚惧深自悔责仰见我皇上量同天地明竝日月而【臣】胷臆浅隘辄以一身受谤之细事妄为剖析在愚昧之罪固不能逭且于我
　　皇上公明御下之天心大相违悖是何异于顶戴高厚而不知天地之广大防被照临而不知日月之精明识鄙智陋莫【臣】为甚自今以后惟有仰遵
　　圣训诸事反躬内省力戒自欺勉期无愧不敢再计人
　　言心懐瞻顾致负我






　　奏
　　览
　　又汝敬陈末议一折甚属可嘉交部议行矣此朕知之最悉湖广督抚衙门皆有若辈耳目但有举动悉皆预闻虽知如此亦竟无奈彼何未思及以印钤盖简牍暗相申报问答之法也此见甚善
　　湖南辰沅靖道【臣】王柔谨
　　奏为请定佐杂之差委以专职守事窃【臣】查各官之差遣委署亦甚有闗于吏治之兴废如沿邉之分防同知通判有弹压苖土之责假令差遣逺出而接署之员土俗未暗遇事固多生疎之失即以邉员而再为委署然一官两印亦难免顾此失彼之虞再如各州县之吏目典史专司捕务监狱防守城池仓库职虽卑防而责任綦重虽遇有京差与邻省各差其缺亦仍行委署然盗案于接缉之员例无重处捕役乘隙卖放署员徒听其逺飏而至于本省差遣与邻治兼摄虽旷日持久亦从不为委署盖以州县有兼理之责也不知州县牧令遇有乡村命盗田土案件其亲身相验与查勘往返亦须时日遂至无县丞之小县与州治佐贰之巳奉差外省者其正印与佐杂等官悉属空悬此在腹里地方固已不可而在苖邉更属未便【臣】请
　　敕谕督抚檄饬藩司嗣后遇有差委之时除腹内之府佐首领廵检等官与苖邉之州同州判县丞仍照旧差委外其于管苖防员廵检与腹内州县之吏目典史一槩停其差委更请将楚省试用人员
　　谕督抚选其材干超俊者发二三员令跟随苖邉防县学习倘遇有苖邉防县缺出立行饬委就近署理再于通省防县内另行防选题补其于苖邉之廵检典史缺出应令于附近之廵检委署外即于本省之廵检典史内立行选调补授至各州县吏目典史遇有缺出应即委该州县之佐贰与邻近之廵检兼署亦不得委别州县之吏目典史为代理似此责任既専地方自无废弛之失矣【臣】为地方起见敬献刍荛伏乞
　　圣裁谨
　　奏
　　此奏现发廷臣查议候奏覆有防
　　湖南辰沅靖道【臣】王柔谨
　　奏为清除川硝之私贩仰乞
　　睿鉴事窃【臣】查得永顺之里耶地方与四川酉阳土司连界该司素产焰硝外省小贩多以布盐杂物向煎熬之家零星易换约价每斤不过分余统运至梅树地方发卖而私贩者即于此处雇船装载由永顺之里耶河路下抵辰州之北河而入于沅江分往各处发卖屡经该管文武官之兵役拏获详报治罪不一而足且楚省沿邉苖土又与该司接壤更多偷买私制火药甚有未便是亟宜严禁煎熬以絶私贩者也但查该司土民多借此为生业倘行禁止势必无所依頼游手为非且楚南各镇营之操演兵丁更不能不于此处购买【臣】请我
　　皇上敕下川省抚臣于管辖该司之流官酌发公项银两饬令查明该司内各产硝地方即晓谕各寨土民令将所煎焰硝悉行交官照常给价按季造报该抚查核除通行本省各镇营之有需焰硝者令报明该抚采买倘邻省镇营有碍于此处采买者应报明本省督提预咨川抚转饬该管之员验明采办印票照价收明即将官硝如数给发所收价银仍令买硝存贮如有外来奸徒及土苖窃买者该员即查拏究拟倘再遇有窃买私贩别经发觉定将该员严加治罪似此则私贩既除而煎硝土民亦得资生之计矣是否可采伏乞
　　皇上睿鉴施行谨
　　奏
　　此事交该部详查议奏另有谕防
　　湖南辰沅靖道【臣】王柔谨
　　奏为敬陈初仕之造就以勷吏治事钦惟我
　　皇上御极以来辟门吁俊多方取士凡各省俱发有试用人员前福建抚【臣】刘世明奏请将发往人员令随藩臬两司学习吏治再为委用似于试用人员大有禆益然【臣】愚以为两司事件悉属知府与直州核转已成之案即令初仕人员跟随学习亦不过总览稿案格式与大槩情由至刑名之如何承审招拟钱谷之如何徴收奏销俱由各州县逐件办起又何得洞晰其源委是初仕人员之学习必须于政治始基之处目覩身亲方得操练成熟【臣】请将奉发各省试用人员令该督抚就其中有素谙吏治者先行选择试用其余存人员应查所属繁剧州县有谙练吏治者酌派分拨令其跟随学习如果学习半年事无错误识见明敏该州县即将所办事件造册详报该督抚查核以备
　　题补州县之用倘学习半年事多舛错识见糊涂实系庸愚之辈亦将所办事件造册详报该督抚查阅即行具
　　题咨回原籍若遇有赋性贪劣逐事滋扰者该州县即详揭督抚
　　题防如此则吏治易熟人才易成其赋性庸劣者悉不得滥与于试用之内而委署各地方亦不致有贻误之失矣是否可行伏乞
　　圣裁谨
　　奏
　　朕正为试用人员思忖候酌定另降谕防
　　湖南辰沅靖道【臣】王柔谨
　　奏为叩谢
　　圣训跪呈
　　硃批事【臣】于六月初一日为谨奏敬陈末议一事防我皇上不弃刍荛
　　敕部议行【臣】是时因永顺聚众之案防同镇筸镇【臣】周
　　一徳合词缮折具
　　奏荷防
　　皇上开诚指示冝镇静弹压督率员弁加恩抚绥数时
</div>
    <div class="pagination">
<a href="世宗宪皇帝硃批谕旨_page769.html">上一页</a><span>...</span><a href="世宗宪皇帝硃批谕旨_page765.html">765</a><a href="世宗宪皇帝硃批谕旨_page766.html">766</a><a href="世宗宪皇帝硃批谕旨_page767.html">767</a><a href="世宗宪皇帝硃批谕旨_page768.html">768</a><a href="世宗宪皇帝硃批谕旨_page769.html">769</a><span class="current-page">770</span><a href="世宗宪皇帝硃批谕旨_page771.html">771</a><a href="世宗宪皇帝硃批谕旨_page772.html">772</a><a href="世宗宪皇帝硃批谕旨_page773.html">773</a><a href="世宗宪皇帝硃批谕旨_page774.html">774</a><a href="世宗宪皇帝硃批谕旨_page775.html">775</a><span>...</span><a href="世宗宪皇帝硃批谕旨_page771.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
