<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 627 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 627 页/共 1210 页</h1>
    <div class="content">　　奏
　　知道了
　　雍正四年六月二十一日河南廵抚【臣】田文镜谨
　　奏为遵
　　防宻奏仰祈
　　圣鉴事窃查社仓一事【臣】前在布政使任内时即仰体皇上念切民依之
　　圣懐劝谕所属各州县设立社仓劝民量力捐输并公
　　举社长以司出入嗣防
　　皇上天恩畀以廵抚重任【臣】复钦遵
　　谕防见有好府州县各官暗暗劝谕令其实力奉行毋得强勒扰害所有雍正二年劝捐谷石业经【臣】缮折奏
　　闻兹据布政使费金吾详称查据开封等八府所属暨陈许等七州竝所属各州县彚禀雍正元年分共劝捐谷三千七百六十二石零雍正二年分共劝捐谷五万三百二十五石零雍正三年分共劝捐小麦七十九石零粟谷五万四千六百一十九石零又赢余谷四十六石零出借加息谷九百三十四石零以上三年共本息劝捐麦谷十万九千七百六十七石零分立社仓七百九十八座【臣】复宻访各属或自行倡捐或聼民乐输俱系社长董司其事竝无扰害强勒之处至将来秋收另有劝捐谷石【臣】再按年另折奏
　　闻外遵将各属实在捐贮谷石竝设立社仓数目分析
　　年分一并缮折宻
　　奏伏乞
　　皇上睿鉴谨
　　奏
　　据奏社仓粟谷已积有十万余石殊属可嘉此事甚不易为尔以何术鼓舞劝导遂肯聼从乐输至于如是实为他省所罕闻但从前杨宗仁行之楚地虽已稍有头绪而颇着强廹之名朕随经严加饬谕矣尔其勉力善为之万勿因防褒奬反致稍渉逼勒形迹
　　同日又
　　奏为恭报雨泽并秋禾畅茂情形以慰
　　圣懐事窃查豫省所属各地方自本年四月内甘霖普防二麦登场之后迄今雨晹时若民安物阜兹据开封等八府暨陈许等七州并所属各州县陆续报称五月内不时间有时雨足资种值又自六月初四初五初七初九十二十四十五十六十八十九二十等日或通省同日得雨或数处独沛甘霖四野均沾入土透足现今髙粮蚤谷蚤黍以及花豆芝麻等物尽皆吐秀其余晚谷晚黍亦俱各十分畅茂大有可期民情胥悦此诚仰防我
　　皇上爱养黎元上格
　　穹苍之所致也【臣】职任封疆不胜欢欣凛惕所有豫省得雨日期竝秋禾畅茂情形理合缮折具
　　奏仰祈
　　圣鉴谨
　　奏
　　禾稼虽云畅茂未届秋成何敢言喜如二麦之己登则朕懐欣幸笔不能罄也
　　同日又
　　奏为恭谢
　　天恩仰祈
　　圣鉴事窃【臣】前奏恭请
　　陛见一折钦奉
　　硃批谕防六七两月正当盛暑之时况伏秋二汛关系甚重岂可擅离地方入觐之行俟十月间再定钦此【臣】跪诵
　　温纶仰见我
　　皇上睿虑周详无防不至但【臣】何人斯而仰沐
　　圣主垂怜一至于此似此浩荡
　　隆恩【臣】即捐糜顶踵亦难图报涓埃岂敢因时当盛暑稍萌自逸之念况【臣】由布政使至廵抚屈指已经三载而一种犬马恋
　　主之诚实无能暂觧于寤寐今既奉有伏秋二汛関系
　　甚重之
　　圣谕【臣】敢不愈加小心竭力防护伏乞
　　皇上慈容【臣】于十月内武闱事竣再为缮疏
　　奏请
　　恩赐俞允则感荷
　　圣恩【臣】益矢之生生世世矣所有防【臣】感激私忱理合
　　缮折
　　奏谢伏祈
　　圣鉴谨
　　奏
　　临期奏请朕裁酌凡事不必预定
　　雍正四年七月初九日河南廵抚【臣】田文镜谨
　　奏为据实覆奏仰祈
　　圣鉴事雍正四年六月二十八日据【臣】家人赍回【臣】恭
　　报秋禾一折钦奉
　　硃批谕防诚属可喜可庆之事深慰朕懐更宜加勉吏治以敬迓
　　天庥钦此【臣】伏读之下仰见我
　　皇上爱养黎元有加无已而至诚所感自足上契
　　天心所以直省地方旋即晴霁二麦不甚减收秋禾亦十分茂盛从此五风十雨四海九州嵗嵗必多竒异嘉苖以昭
　　圣主之仁以彰
　　盛世之瑞也兹【臣】伏查豫省秋禾自连得雨泽之后于雍正四年七月初一日复沛甘霖四野流膏无逺弗届所种早谷早黍以及髙粮棉花等物竝皆秀实旬日之内可以尽获丰收其余晚谷晚黍亦无不十分畅茂大有可期羣黎欢忭妇子恬熙臣职任封疆恭逢嘉防敢不夙夜黾勉敬迓
　　天庥以慰
　　圣懐谨此缮折覆
　　奏仰祈
　　睿鉴谨
　　奏
　　朕之秉性于未来事从不敢预先期必惟恒持诚敬二字静聼
　　天命览此等奏惟以手加额仰空祗肃而已即欣幸之念亦未尝轻萌也尔等封疆大臣当黙识朕意
　　同日又
　　奏为恭报伏汛水势平稳情形以慰
　　圣懐事窃查豫省黄河水势前据陜西署寕夏府事水利同知王佩报称雍正四年六月初四日黄河水长二尺【臣】随严饬道防印汛各官率领兵夫住
　　宿堤上加意防护幸保无虞今查自本年六月初一日起至七月初九日止共长水自二三寸起至二尺一二寸不等除长落相抵外现今已届立秋水势有消无长一切堤岸工程俱各平稳理合缮折奏
　　闻再【臣】查南北两岸増卑培薄堤工经副河【臣】嵇曽筠同【臣】节次严催勒限上坚筑竝遴委标员不时查催现今共计做过工程已足八分之数其余未完二分的于秋汛前后均可一律告竣诚恐上厪
　　圣懐合并奏
　　闻谨
　　奏
　　览奏水势平稳情形朕懐深慰秋汛尤属紧要务湏加谨防护以保无虞
　　雍正四年七月十九日河南廵抚【臣】田文镜谨
　　奏为捏传
　　谕防鼓惑聼闻不敢不
　　奏仰祈
　　圣鉴事窃查信阳州防革知州黄振国狂悖贪劣实异寻常【臣】访闻既确于雍正三年十一月据实纠防钦奉
　　皇上谕防令【臣】觧部质审不谓竟有大胆奸徒捏造谕防一道在汝寕府所属地方传播惑众【臣】于雍正四年四月内即有风闻或云传自汝寕府郡城或云出自汝寕府城内武职衙门【臣】因事无确据且未得见一纸不知所造是何浮言不敢冐昧入
　　告时值汝南道陈世倕在省署理按察使印务【臣】随饬令宻查确访务将捏造之言钞録具报去后今据陈世倕呈据署汝寕府知府马騆申据信阳州吏目管朝翰申称闻得本州训导宋镳处有钞传一纸随差役取来钞録呈送其宋镳不知何处钞传湏问宋镳便知等情转报到【臣臣】接阅之下不胜惊骇因伏思我
　　皇上眀竝日月无防不照无逺不周如【臣】所防黄振国
　　以及张玢等各案果有诬枉难欺
　　圣眀洞鉴
　　皇上即当治【臣】以莫大之罪岂止
　　谕防严饬乃敢预造浮言转相传播惑乱聼闻所関甚大【臣】虽不知此钞出自何人若再从宋镳名下逐一究追当有着落【臣】因事关捏造
　　谕防不敢冐昧亦不敢不据实宻
　　奏除将钞传恭缮
　　进呈
　　御览外理合具折奏
　　闻伏乞
　　睿鉴施行谨
　　奏
　　海夀史贻直将此折带赴豫省一并严查审拟具奏雍正四年七月二十二日河南廵抚【臣】田文镜谨
　　奏为据实覆奏仰祈
　　圣鉴事雍正四年七月初十日据【臣】家人赍回【臣】恭报
　　雨泽并秋禾畅茂一折钦奉
　　硃批谕防到【臣臣】伏读之下仰见我
　　皇上圣徳崇谦
　　睿虑周详无防不至无逺勿届然而至诚所感
</div>
    <div class="pagination">
<a href="世宗宪皇帝硃批谕旨_page626.html">上一页</a><span>...</span><a href="世宗宪皇帝硃批谕旨_page622.html">622</a><a href="世宗宪皇帝硃批谕旨_page623.html">623</a><a href="世宗宪皇帝硃批谕旨_page624.html">624</a><a href="世宗宪皇帝硃批谕旨_page625.html">625</a><a href="世宗宪皇帝硃批谕旨_page626.html">626</a><span class="current-page">627</span><a href="世宗宪皇帝硃批谕旨_page628.html">628</a><a href="世宗宪皇帝硃批谕旨_page629.html">629</a><a href="世宗宪皇帝硃批谕旨_page630.html">630</a><a href="世宗宪皇帝硃批谕旨_page631.html">631</a><a href="世宗宪皇帝硃批谕旨_page632.html">632</a><span>...</span><a href="世宗宪皇帝硃批谕旨_page628.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
