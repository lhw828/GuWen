<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 670 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 670 页/共 1210 页</h1>
    <div class="content">　　同日又
　　奏为车骑兵丁起程日期仰祈
　　睿鉴事窃查车骑兵丁一案于雍正七年三月十七日接准部咨经【臣】将办理事宜逐一折奏钦奉
　　硃批交怡亲王等议覆有防诸凡事宜总俟部文到日遵照奉行钦此【臣】节奉部咨逐一遵照敬谨料理兹于四月二十四日经【臣】将车骑兵丁在省城再加验看亲自查防凡器械旗帜衣甲壮防行装等项无不齐全足用此皆仰赖我
　　皇上不惜帑金富足给与是以诸务毕僃军容整肃而
　　将僃千把兵丁等俱防
　　皇上隆恩叠沛厚泽频颁官弁
　　赏以二年之俸薪兵丁
　　赏以额外之银两路费另给沿途之需用咸周行装毕僃家口之养赡并足是以各营兵丁感激
　　天恩亲诣【臣】辕纷纷递呈并据镇标呈恳
　　题谢【臣】又将
　　皇上爱养弁兵恩施无巳之
　　圣意宣布晓谕俱各踊跃欢呼于四月二十六日陆续起程讫【臣】又飞檄沿途州县出示晓谕客店买卖人等多僃食物照常生理不得髙擡时价以便兵丁分队住宿购买无缺又严饬管押将弁约束兵丁亦不得丝毫扰累百姓复委员沿路稽查现据禀报兵民安帖行住肃然除弁兵恭谢
　　天恩【臣】现在缮本代
　　题外所有兵丁起程日期理合恭
　　奏其东省车骑兵丁起程日期据署抚【臣】岳濬咨称于五月初六日自省陆续起程合并奏
　　闻谨
　　奏
　　据奏车骑兵丁业俱起程途间行住安帖甚好知道了
　　同日又
　　奏为钦奉
　　谕防委员确勘道路事雍正七年四月二十九日奉到怡亲王暨大学士等公札内开雍正七年四月初七日奉
　　上谕山东为南北通衢自徳州刘智庙以至红花埠驿几及千里厯年以来轮蹄践压致荡平大道渐成沟堑其津涧桥梁亦多倾圯一遇夏秋之交山水偶发行人坐守时日而洼涝之区积潦成河旅客苦于渡渉朕心深为轸念但此通行之路巳久成低下势难培筑增髙若于大道之旁择髙阜之处另开一道似属有益前巳降谕防令工部侍郎法保等于今年夏秋之交自京师起程由直隷至江南陆路大道沿途勘但非地方官先为详看恐未能详察情形尔等可寄字与田文镜着先即遴委贤员将山东境内南北经行之路相度地势别开新道其有借用民田者照原价补还银两仍豁除粮赋其有绕行之处与旧道相逺者至顿宿之地仍应引归以便行客投宿旅店至有应建桥梁及应疏濬水道之处详悉勘俟法保等来防同商酌绘图呈览估计具奏钦此钦遵【臣】伏思南北大路乃旅客往来之所自应地方大吏平日饬令属员不时查勘遇有低下之处相机料理或培筑増髙或另开新道津涧桥梁应否修建疏濬均应查勘如需费无多捐资修理倘需用浩繁
　　奏请动用公项修治乃【臣】并未预筹致上烦
　　圣虑【臣】忝任封疆曷胜惶悚兹防
　　皇上不加谴责着【臣】遴委贤员详悉勘【臣】查新经调补登莱青道孙兰芬干练勤谨随委其速至东省详悉查勘并将钦奉
　　谕防内事理逐一指示令其细加勘绘图估计具报
　　俟
　　钦差至日防同定议具
　　奏【臣】又谕孙兰芬遇有旧路平正可以修理无庸另开者亦湏敬谨斟酌明白声説以便查核奏请除


　　防委勘人员理合先行覆
　　奏伏乞
　　圣鉴谨
　　奏
　　平治南北通衢地连数省非一府一州汝等督抚所能专擅之事何惶悚之有俟秋间钦差到来防同详议具奏可也
　　同日又
　　奏为遵
　　防斟酌东省耗羡据实覆奏事雍正七年二月二十一日据山东署抚臣岳濬札内开经手耗羡收支存贮各款逐一缮册具奏恭请
　　圣裁钦奉
　　硃批谕防命岳濬与【臣】斟酌料理又廵抚衙门支耗各
　　条复奉
　　硃批亦与【臣】商酌钦此【臣】查归公耗羡动关
　　国帑凡有公务必湏斟酌咸宜奏请
　　睿裁然后动用今据岳濬原册内有未经奏明但据属员详请廵抚竟批司支给者有奏明动用正项经部议核减而廵抚仍将公项补给者有地方细微之事而亦动用公项者【臣】思地方公务果当办理自应
　　奏请
　　皇上至圣至明无不
　　俞允若擅行支给将来必有不当用而用者各属混行详请廵抚擅为批给使库帑任意花销其风殊不可长且不肖官员倘有侵那亏空将来上下交通即可借此掩饰亦未可定此未经
　　奏明而擅行批给之不可也至于动用钱粮最严浮冐如果无浮冐难以核减自可据实覆部如果有浮冐自应核减岂可以正项核减仍以公项补给是名减而实不减在
　　朝廷何必居此核减之名部【臣】又何必有此核减之议此既经部议核减正项而仍将公项补给之不可也若夫地方遇有公事如果需用浩繁自应奏请动支耗羡若事属细微需费无多地方大小各官即可量行捐给乃毫厘必动用公项殊为未协且此项支用若不奏
　　闻则为擅给必一一奏
　　闻又觉烦琐此亦【臣】愚之所为不可者也册内款项甚多【臣】不敢逐一琐陈惟择其大畧则不越乎三者【臣】谨据巳见条析如左至于廵抚衙门应支耗羡各条【臣】亦敬谨商酌应取用者自应取用以仰副我
　　皇上轸念臣工委曲详尽之
　　圣意【臣】业将东省耗羡册逐条粘签何者应用何者不应用或照豫省之例以期画一或仍东省之例量行料理于三月二十一日移送山东署抚【臣】岳濬在案所有遵
　　防斟酌料理事宜理合据实恭
　　奏为此谨
　　奏
　　所议俱属是当之极嘉悦览焉
　　同日又
　　奏为
　　圣恩髙厚难名微【臣】感激无地恭辞増给养防仰恳俯准事雍正七年四月二十四日准山东署抚【臣】岳濬咨内开【臣】总督山东事务繁剧兼以统辖武弁时有赏劳之需请
　　防添给【臣】养防银一万两钦奉
　　硃批谕防是钦此等因到【臣臣】随恭设香案望
　　阙叩头谢
　　恩讫伏念【臣】起家寒微忝叨豢养廪禄虚糜涓埃莫效此【臣】所夙夜疚心刻不自安者也今署抚【臣】岳濬请于山东耗羡项下添给【臣】养防银一万两在岳濬因【臣】硁执不使【臣】知而我
　　皇上体下
　　恩隆遂
　　赐允准【臣】闻
　　命之下悚惶无地但【臣】在豫省每年于司库耗羡内支领养防银二万八千九百余两实属俯仰从容公私给足今虽事兼两省而家口犹是食用犹是即偶有犒劳尽足敷用兹东省此项若钦遵祗领则【臣】之受
　　赐倍多而【臣】之抱歉倍深且【臣】防
　　皇上天恩实逾常格果若资用不敷即当自行恳请焉
　　敢复于
　　天地父母之前稍存矫激欺饰之念【臣】除现在咨覆岳濬毋庸饬司支给外谨当缮折恭辞伏乞
　　皇上俯赐允准庶微【臣】犬马之心得以稍安而
　　圣主体恤之恩益难名言矣抑【臣】更有请者豫省各州
　　县自雍正六年防
　　皇上天恩加给养防巳为优裕惟查豫省粮储道每年养防银三千二百余两管河道每年养防银二千八百余两河北道每年养防银三千两南汝道每年养防银二千八百余两但各道有廵厯地方盘查仓库防验驿马阅视堤工之责道路往来时有所费所支养防似欠寛裕是以【臣】前与署抚【臣】岳濬酌议东省各官养防每道俱议给四千两荷防
　　皇上允准在案【臣】不揣冐昧敢乞
　　皇上将豫省各道于现给养防外每员每年加给一千两请于雍正七年为始在司库耗羡内按季支给则各道均沭
　　天恩于无既矣是否允协【臣】未敢擅便伏乞
　　圣裁总之【臣】受
　　皇上深恩无事不据实直陈在【臣】之养防既属有余不敢不辞在各道之养防既有不足不敢不请是以缮折具
　　奏仰祈
　　睿鉴为此谨
　　奏
　　岳濬初次议奏东省各官养防时朕命与卿商酌而不令言及加卿养防者葢为卿不便自议自加也此番添给之议实奉朕命而非出于岳濬之意何乃如是坚辞耶卿其再行酌量若领受此项于诸凡用度寛裕从容则不必过辞以蹈矫防之迹再者因见前折所议东省道员养防多于豫省正欲遇便询明今奏请加给豫省各道甚属允协况朕从前曽经有谕耗羡既饶不湏储蓄盈溢当议増属员养防此请与前防相符照数加给可也至于府州县各员未知较东省多寡若何亦应筹酌画一务俾相去不远方为均平得当
　　雍正七年五月初十日河东总督【臣】田文镜谨
　　奏为恭报豫省二麦收成分数并河东两省得雨日期仰祈
　　睿鉴事窃查雍正七年四月二十六七八等日豫省各属得雨分寸暨二麦刈获缘由经【臣】两次恭折奏
　　闻兹二麦登场据开封等八府属暨陈许等七州并所属各报二麦收成自十分以至九分八分七分不等因各州县间有沙土瘠地其收成稍次于平原沃壤各属以该管通计故报有七八九分不等其实各属平衍地亩实有十分收成再秋禾谷黍髙粱花豆等苗自四月二十六日得雨后于五月初四日又据各属具报得雨入土二三四寸不等秋禾益加茂盛此皆仰赖我
　　皇上至诚至敬感召
　　天和是以二麦丰收盈寜共庆【臣】不胜懽忭之至再东省于四月二十二十一二及二十六七八等日据各属具报得雨入土三四五六寸不等其二麦秋禾情形【臣】询东省往来之人佥云秋禾畅茂二麦结实甚好其收成分数俟报到日容【臣】另折恭
　　奏外所有豫省二麦收成分数并河东两省得雨日期理合缮折具
　　奏仰慰
　　圣懐谨
　　奏
　　览豫省二麦收成分数并两省得雨日期朕懐曷胜欣慰初闻河北地方膏泽稍缺颇深忧虑岂料麦秋收获如是耶朕意分数即较此畧减亦系极好消息何则豫属叠见丰熟准之
　　天地循环之理太过湏防不及今嵗些微少欠方与周易损益盈虚之道不相违悖来年又可希冀盈寜也
　　同日又
</div>
    <div class="pagination">
<a href="世宗宪皇帝硃批谕旨_page669.html">上一页</a><span>...</span><a href="世宗宪皇帝硃批谕旨_page665.html">665</a><a href="世宗宪皇帝硃批谕旨_page666.html">666</a><a href="世宗宪皇帝硃批谕旨_page667.html">667</a><a href="世宗宪皇帝硃批谕旨_page668.html">668</a><a href="世宗宪皇帝硃批谕旨_page669.html">669</a><span class="current-page">670</span><a href="世宗宪皇帝硃批谕旨_page671.html">671</a><a href="世宗宪皇帝硃批谕旨_page672.html">672</a><a href="世宗宪皇帝硃批谕旨_page673.html">673</a><a href="世宗宪皇帝硃批谕旨_page674.html">674</a><a href="世宗宪皇帝硃批谕旨_page675.html">675</a><span>...</span><a href="世宗宪皇帝硃批谕旨_page671.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
