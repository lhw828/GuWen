<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 137 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 137 页/共 1210 页</h1>
    <div class="content">　　同日又
　　奏窃查贑关税务于本年十月十一日一年期满据委员贑南道王世绳报抽税银除正项额课遵例咨部充饷外所得赢余银三万二千七百八十余两现在缮具文批起解户部转交
　　内库为此具折奏
　　闻谨
　　奏
　　知道了虽交内库朕亦无私费处也久之天下人自必洞悉
　　同日又
　　奏为遵
　　防据实陈明事奉
　　上谕副将以下游击以上未见过者轮流来京引见等因钦此【臣】查有袁州协副将周开防一员未经引
　　见合行起送该员汉仗弓马俱属可观至其操守及整饬营伍之处自五月到任以来颇称勤慎在陜西四川多年屡次出兵军务营伍亦颇熟练但到江西未久尚不能深知
　　天顔照临之下自邀
　　圣明洞察理合据实陈明伏乞
　　皇上睿鉴谨
　　奏
　　闻此人甚好逈逾寻常今巳用为总兵矣
　　雍正四年三月十三日江西廵抚【臣】裴度谨
　　奏窃【臣】因鄱湖塘汛并关口情形恐未周悉先经奏明亲勘在案臣于正月初十日自省城起身二十四日回署勘得沿湖塘汛俱各修整但水势时退时长塘汛俱在老岸山脚难以更移惟五六塘离水太逺者水退即于沙洲添葢草房数间汛兵移住防守有益商民所费不过数金水长弃之仍还本处严饬廵船不时廵查弭盗安民可以有备无患至关口事宜【臣】亲自收放二次遍询舆情如有不便及旧未除许即呈诉俱各称便并无异词其大姑塘口岸一带客船停泊之处亦俱安稳水大泊入内港水浅沿江可泊收放甚便合将【臣】亲勘塘汛关口情形据实奏
　　闻谨
　　奏
　　据奏商民称便甚好但税关之事最难办理得中切毋过于信人须广布耳目不时访察
　　同日又
　　奏窃江西省地方荷防
　　皇上福庇四境宁谧入春雨泽霑足早禾滋长漕运利涉稍嫌春霖过多恐交夏少雨幸米价尚平目下亦巳晴霁从此雨旸时若斯农田称庆矣合行
　　奏明谨
　　奏
　　知道了
　　题奏书院一事当先具折请防率然具题大不合矣即广西李绂之题请亦系先经折奏奉防然后具题也刘允公之案虽结缉捕之限不可虚应故事当悬赏设法时刻留心密访务以擒获为期
　　同日又
　　奏窃【臣】到任之始即闻九江南康二府有古河二道可避鄱湖之险随饬地方官查勘回称九江之河中有三十里山岭阻隔南康之河俱系浮沙二处皆难开濬【臣】因未经亲勘不敢冒昧布政使陈安


　　闻防
　　皇上传谕着【臣】商议【臣】于正月初十日亲勘塘汛即一路相视地形水势南康之河从王湖垅四十里至五福港口两头皆髙中系民田内有廖家池乃庐山积水四面不通【臣】亲勘两头俱系沙洲皆长七八里水退洲现不能立岸即开浚成河一经水涨即荡为平沙仍属无益九江之河臣从府城外江边龙开河沿河陆路勘至蓝桥五十里皆小溪自蓝桥至黄老门以上二十五里皆系山阜隔断并无河道且用水平测量地形甚髙恐下有石根阻隔难以开凿所有勘过两河情形【臣】谨据实缮折并绘图奏
　　闻伏乞
　　皇上睿鉴谨
　　奏
　　诚如此何可开濬天下事无强为之理也
　　同日又
　　奏窃【臣】于奏明公补亏空折内驿盐道孙兰苾捐数较多仰恳
　　皇上天恩优奬奉有
　　硃批谕防闻该员声名不好着【臣】据实另奏钦此【臣】与孙兰苾素不相识从前居官如何之处不能深知自【臣】到任以来见其气质用事性情稍急殊欠涵养言语又多率直是以不满人意其居官才具操守虽非出众尚属谨饬遇事勇为急公効力不辞艰难其存心办事犹可取也【臣】思全才难得姑取其所长戒其所短冒昧陈
　　奏不胜惶恐谨将该员居官为人之处据实奏
　　闻谨
　　奏
　　此奏甚公朕尚欲调来看騐其人将伊之効力处具本题来可也
　　雍正四年四月初四日户部侍郎仍办理江西廵抚事务【臣】裴度谨
　　奏窃【臣】接准部咨钦奉
　　上谕特授【臣】戸部侍郎仍办理廵抚事务闻
　　命之下不胜感愧谨缮疏恭
　　谢在案伏念【臣】忝任封疆只惧弗胜荷防
　　天恩优渥尤増战栗【臣】材识短浅夙夜竭蹷末由报称
　　仰恳我
　　皇上时加
　　教训得以遵守庶免陨越也为此缮折恭谢
　　天恩谨
　　奏
　　览奏谢知道了卿等若肯实心求治君臣同心视如一体遇事彼此商酌朕无有不推诚指训之理假若沽名钓誉不论时势之可否不体朕躬之难易似此者又当别论耳卿为抚臣中之优者勉为之但不可柔软以寛纵属员姑息以邀取众誉此固书生之常态乃朕预防之谕也切宜留神
　　同日又
　　奏为请严交盘掯勒之积习以清民欠以实库帑事窃钱粮关系重大交盘务须清查无如州县积习每于到任之初惟恐前任民欠难追即作亏空掲报府司恐蹈抑勒亦即据揭转详及至批查旋又报称无亏恳请免防者有之或称尚在盘查请防交代迟延者有之若接任者系奸猾之员并不清查实在无论久近不问多寡凡有尾欠之项一槩揑作亏空揭报更有知府或因民欠难清或因别事将发亦不清查先行详揭其意不过豫留地步谓揭报在先得以推诿卸责耳【臣】再四思维若既揭缓防即涉抑勒若有揭即防又恐寃诬且一经防出新官竟置不问花戸观望不前直至审明
　　题结虽经新官认徴欠戸延挨巳久以为巳入亏案乘机刁抗遂至月积嵗累陈陈相因将有追易完之民欠酿成年逺难清之亏案殊非实心办事之法【臣】愚以凡州县交代与知府盘查果有侵那亏空务须查明确数通详揭报批司彻底清查核明实在亏项然后转详即行
　　题防如有将分年分欵实在民欠有追之项并不查明混称亏空揭报及故意迟延诿卸者即将揑揭之州县与率转之府司一并紏防如此则新任交代不敢恣意混揭府司亦不敢率转卸责庶接徴尽力民欠易清库帑实有禆益矣【臣】不揣冒昧据实奏
　　闻伏乞
　　皇上指示遵行谨
　　奏
　　此奏尔幸止具折若冒昧具本题奏朕大怪尔矣李绂亦将此事具奏大槩相同经朕备悉训谕矣着李绂密书与尔看
　　同日又
　　奏窃【臣】查社仓积贮钦遵
　　谕防通省设法劝输陆续报捐其中惟鄱阳县李汝霖
　　宁都县李治国劝输较多经【臣】
　　奏明奉有
　　谕防【臣】一面行布政司确查实数造册去后一面访察
　　俱系劝输并无勒派现在该员奉
　　上谕引
　　见巳经给咨起身一应钱粮仓库交代俱各清楚社仓一项亦委两该府逐仓查明实在确数出结遵
　　防具题外【臣】查鄱阳宁都二县在江省颇称繁剧钱粮较多李汝霖既将新旧钱粮清理全完又能劝输社谷万余石实系能员但性急气盛好与人争论李治国本任钱粮全完旧欠完至八九分社仓劝输万余石亦属勤慎之员但书生习气未免过于拘谨各有所短【臣】不敢隐讳谨据实
　　奏明
　　睿照之下自能洞察也谨
　　奏
　　李汝霖尚未到李治国巳到京引见实系可用之材朕意欲超擢为知府也
　　雍正四年六月初四日户部侍郎仍办理江西廵抚事务【臣】裴度谨
　　奏窃【臣】前回奏驿盐道孙兰苾折内奉
　　硃批谕防将伊効力之处具本题来钦此【臣】行司查照无着亏空各案分析补清造册正在饬司另详核
　　题间不意有九江府徳安县知县萧彬因该府李敬熙详揭亏空萧彬亦以勒索互揭知府并牵连孙兰苾从前主使勒索等情是以该道効力之处未便具

　　奏明至萧彬揭告一案【臣】巳防同督臣
　　题防候
　　防在案但查萧彬所揭倒提日期牵混他事不无反噬

　　圣明洞鉴统聼审明之日如道府果有勒索按律治罪如系反噬诬揑应请立置重法庶纲纪严肃而刁险知所儆戒矣合并陈明伏乞
　　皇上睿鉴谨
　　奏
　　凡事不可预定成见预定即属私意反噬诬揑岂可预言其必然但秉公审理自得其实朕料此事孙兰苾难保洁清无染若因曾保荐而袒护之则反累及汝也便此揭告一一俱实朕不责汝何也即汝亲子何能保其必不汝欺惟于觉后不狥庇不文饰则无过矣朕生平不罪改过之人朕虚公之念尔当领悉
　　同日又
　　奏窃江省五月内大雨连日江水骤涨旋幸晴霁水亦退落田禾茂盛无损惟贑州府贑县长兴乡沿山一带山水陡发冲去草房十一家淹溺男妇大小十五口【臣】随飞饬地方官加意赈恤又遣员查勘被淹田地仅止二亩巳补种杂粮不致成灾也



　　徃请将军压服总督亦到省安慰等语又据贑州

</div>
    <div class="pagination">
<a href="世宗宪皇帝硃批谕旨_page136.html">上一页</a><span>...</span><a href="世宗宪皇帝硃批谕旨_page132.html">132</a><a href="世宗宪皇帝硃批谕旨_page133.html">133</a><a href="世宗宪皇帝硃批谕旨_page134.html">134</a><a href="世宗宪皇帝硃批谕旨_page135.html">135</a><a href="世宗宪皇帝硃批谕旨_page136.html">136</a><span class="current-page">137</span><a href="世宗宪皇帝硃批谕旨_page138.html">138</a><a href="世宗宪皇帝硃批谕旨_page139.html">139</a><a href="世宗宪皇帝硃批谕旨_page140.html">140</a><a href="世宗宪皇帝硃批谕旨_page141.html">141</a><a href="世宗宪皇帝硃批谕旨_page142.html">142</a><span>...</span><a href="世宗宪皇帝硃批谕旨_page138.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
