<!DOCTYPE html>
<html>
 <head>
  <meta charset="utf-8"/>
  <title>
   历代名臣奏议 - 第 72 页/共 136 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   历代名臣奏议 - 第 72 页/共 136 页
  </h1>
  <div class="content">
   两浙西路安抚使叶梦得论招捕倪従庆各官功赏状曰臣窃见昔时方腊作过当朝廷无事一路兵力全备之时将佐尽在所部不乏使令然慿陵州县如蹈无人之境官兵莫可抵捍例遭杀戮遂致逺近响应陷没六州二十七县防朝廷遣童贯谭稹将带西北骁将刘延庆王禀杨惟忠何瓘辛兴宗等亲总劲兵十万余人或防或诛方获平定今来倪従庆等作过乃在金人犯顺内外震扰之际州郡三次起勤王弓兵所在空虚将佐随兵前去使臣材武人又先已尽起赴阙人情惊疑奸宄观望詹大和等元非当职任事之人偶因臣逐急委请乃能同心国事尽瘁竭力纠集乌合之众初无制莭之令固守把截使不得冲突猖獗残害生灵讫至纳欵归防保全两路较之方腊事势轻重难易数倍不同臣误当帅阃人微望轻不能预为镇抚以致盗部内若非借此五人无以逃责欲望圣慈详酌特降睿旨令与等第推恩虽见危致命臣子之常情然有功见知大君之羙意因以风示四方使伏节死难之士皆识圣心恢逺虽逺必闻虽细必录则人人奋励各思自效在于今日不为小补狂愚冒犯上渎天听无任惶惧
　　孝宗时监察御史周必大上奏曰臣闻天下之事徇其名也易求其实也难汉宣帝功光祖宗侔徳啇周本出于信赏必罚综核名实然王成以伪增户口赏杨恽以晻昧之语废葢寛饶韩延夀以尽力之吏诛而黄龙诏书亦曰上计簿具文而已务为欺谩以避其课则宣帝所以见称于史氏者亦何可尽信也岂不难哉陛下嗣位于今期月未眀求衣日旰坐朝夜分决事可谓勤矣而未能变一时之媮惰旧徳名臣收召殆徧片言小善擢用无遗可谓公矣而未能化一时之阿私意者综核之政或有所未至欤臣试以赏罚近事明之邵宏渊能还军中冒滥之恩倂録战功而除正任观察使此信赏也而郭振仅一对内殿既无旧劳又无新功亦以观察使与之则重矣陆防以贪黩配流此必罚也至于张耘贼杀士卒干没军资有司当以殊死而亦与防同罪则轻矣故臣愿陛下大眀赏罚以照临百官赏罚明则名实辨名实辨则政事可以内修敌人可以外攘夫何求不获而何治不成防
　　赵汝愚上奏曰臣伏读甲戌诏书仰见陛下圣心焦劳思古哲王之治悯士大夫习俗媮是故以训以戒为之丁宁恳切也臣窃惟陛下即位以来讲求治要靡用不至而国家之势未复乎安彊者诚以一时之人诞谩茍且其弊犹在有如明诏所言也夫天下之事不能自行使任事者则公肆诞谩自为速售之术不事事者则因循茍且指嵗月以待迁然则陛下何赖焉为今之术者必曰深刑重赏可以起媮惰而禁诞谩也夫赏罚者人主之至权执此以御天下頋亦何施不可臣所不知者陛下深居九重之中而羣臣功罪之实必欲人人论得其当亦岂陛下一智一力之所能尽防越五日戊寅臣伏读陛下求言之诏许给舎台谏于封駮章防之外虽事之至微亦毋致忽大防言乎臣愚仰见陛下无偏无党如天地之无不覆载虽太宗之导人使谏不足进于此矣臣愚伏愿陛下益选公正敢言之士悉举而用之于朝使才与行相参可与否相济陛下不忘终始之戒每虚懐而受之自然四方之利病毋壅于上闻懐奸之徒无所肆其巧然后是非明而赏罚行赏罚行而百工劝矣
　　翰林学士洪遵上奏曰臣闻古者赏不逾时所以劝有功也汉髙帝初得天下定功行封疑若可后方汲汲然趣丞相御史惟军功是务故反侧以之安耦语以之息而汉业益隆用此道也仰惟皇帝陛下以刚明之防奋天威廼者法驾一临元恶授首此葢天道助顺圣徳昭格以济登兹甚盛举也窃见川陕淮汉之师露益久艰难多事之时冒犯锋镝奋不頋死其劳备至昨覩指挥应出戍官兵特与转资立到功効别行推赏仰见陛下笃于信赏使之趋事赴功可谓善矣然而军吏计功淹时不下议者云云惧无以劝后臣愚欲望圣慈申饬攸司凡立功将士亟行第赏庶防伍符尺籍之中踊跃自奋通知前日指挥不为虚文圣恩浃洽足以作成士气万一异时缓急之间有以激劝诚今日先务也贠兴宗乞严爵赏状曰臣闻爵赏者国家之大纪也自昭其纪则无人不服自紊其纪则无人不轻苟一目稍睽则万目渐弛或致胥商末流委巷余子胁肩而冒禄攘臂而市爵杂揉士士防其丑此何义也且军之有功功之有赏乃国家所恃以责实也三军所恃以劝后也有司踈怠实已乖戾求以劝后将如之何传曰非功获爵则爵轻非罪肆刑则刑亵谓此也臣窃见比来军功死事之家以功许补授子孙外并许其亲异姓甥壻之申明受承是乃国家欲感士心荅天意收三军后日之効可谓恩矣然朝廷虽有元创冒授指挥一一眀具今所在军将保眀于大将大将保眀于本州本州申于省部如是则隄防检押者甚至且宻也然而户为胠箧本以防盗也大盗至则并胠箧而取之人为法制本以防奸也大奸至则并法制以乱之今恩泽一下有力有货赂取交闗同姓者迁作同房非亲者指为近亲委巷屠贩一日华轩士卒惊頋此岂三尺赏功本旨防臣谓自今兵将死事之家既无的亲子孙及其近属但当设法与给度牒及不理选限名目之使其曲折货售恵滋一家终世饱暖亦无负矣何至纷纷欺隐捐国家之名噐轻授之人乎又近来死事之家多以无力陈乞而有力陈乞者决非死事之家彼有力则百方计防事虽虚诞必不沮难无力则事据虽实例防退却致使军中勲力之后虽有正嫡子孙不免低直轻售葢壊陛下徳意者有司也昔康定诏书诸军将校殁战阵者并仰逐防仔细一一勘会如不实者亦有明科伏望申严是禁诸将诸州今后保明被受恩泽之人或不切仔细推考或勘防失实朝廷觉察并乞重赐行遣庶防爵赏之重有益国体
　　兴宗又议功赏状曰臣闻所谓大臣者任法不任私所谓常人者任私不任法葢天下所以治者法也所以扰者私也法既立则下无自而私私既胜则法无自而振国之号令且视此为屈伸矣三代之初因人之功罪以为黜陟当赏而赏当罚而罚故受赏者无不劝受罚者无不惩昔武王之为周躬履天下之籍有未下车而赏之者有始下车而赏之者盖于封墓式闾之余遂起列爵分土之事使人目击而心化武王之于功赏何致切切如此彼以鼓舞天下之术诚莫重乎此也是以赏之所在以为则成以化则劝经曰崇徳报功垂拱而天下治若安靖之初而羣功不报臣恐武王未暇垂拱尔此所以经营曲当示天下牢固不拔之具歴世三十载祀八百咸以是也传曰禄贤不爱财赏功不逾时武王有以得之矣恭惟国家世载明徳太祖太宗之世威福两柄如春如秋不吝髙爵重赏网罗真材实用如雷有终在蜀尚给功帖七千逮至仁宗皇帝遵而行之若赐曺利用则有据功迁补之诏若赐范仲淹则有空名宣劄之补天下之士皆悉力以卫其上当时非特可以气使殆可名劫也今陛下天锡智勇之资又杰立于至治之世绳诸将以法度明诸军以纪律又以赏功为最迩者命有司分为三等凡诸处保明归义立功将士量功给还其资臣观圣明威令超卓智者思効其谋勇者乐致其力縦横施设无自而不可此实希世之遇也臣愚尚恐边逺之地军吏出入未尽依得朝廷元防赏罚之格万一有淹迟啓幸之人寃抑无告之士乞参以熈宁之诏意示之可也先是陜西宣抚司申诸路将士未依赏格者诏定立功将士应合酬叙之人令主将对众叙定务従简速将士有功主将对定既毕明具姓名申奏不得以随身牙队及亲戚牙队移换有功之人致抑压可赏之士如士卒显有劳绩为人移易者为人抑压者许经诸处自言如是则功者无所寃幸者无所得此赏功之本谊也今陛下明诏在前既尽其凡其余指頋即定矣臣观近来陜西死事之卒诸将非不欲优恤而诸司目頋纎末死事未满旬日有先阁其请受者未满数月有不受其告诉者彼有司但识斗斛之积为得意不识明主风励士卒本意也臣愚并望朝廷申明旧禁凡死事之家至半嵗或周嵗然后始住请受仍许家之壮丁或家之至亲一名填刺亦庻乎知朝廷徳意寛大也侍御史王十朋乞审核李显忠等功罪劄子曰臣闻宿州之师不利而反议者皆归咎李显忠显忠身为上将不能于胜敌之后抚存将士以保垂成之功遂致溃散而归固不能无罪也然前日匈匈之议谓显忠心懐南北蛊惑中外上贻圣忧今显忠既还上章请罪亦足以见谗说之无验矣说者又谓显忠贪恋金帛欲为己有不分将士遂致离心理或有之恐亦未实兼显忠亦劾奏统制官周宏等数人无故领兵自回遂致失利欲正宏等罪臣亦未敢以为然昔庆歴间赵元昊叛大将刘平遇贼于延州力战而死都监黄徳和遁走诬平防贼朝廷信其言遽欲戮平之家赖仁宗圣明遣御史出理其事既得其实遂褒平死事之莭而斩诬告之人今正虚实未辨之时臣以为不可不审朝廷不如姑两存之以安反侧却令都督张浚审核虚实闻奏如功可赎过则许其自新责其后效如罪多功少实误大事则不可不正典刑但审而后行庶使圣朝不致滥罚不胜幸甚中书舍人张孝祥上奏曰臣窃惟国家之所以惩劝天下赏罚而已然赏不当功则不如无赏罚不当罪则不如无罚何也功罪已着而赏罚未行则赏罚之权犹在也功罪着而赏非功罚非罪则为善者不劝为恶者不惧赏罚之柄于是失矣自闻西溪卒伍逃窜之事既两旬浃其所以不惮死而窜者情之曲折陛下既已知之不待臣之言然二十日之间主帅而下未闻略有黜责外廷之臣不敢以为疑者意朝廷方此图之而未也今兹则大不然朝廷既已不治其人而成闵乃敢无所忌惮公为劾章归过队将乞罢见任仍送吏部夫掊刻军士役使军士利入于己怨积于下者闵与统制统领官实为之也闵不为之则统制统领官安敢为之统制统领官不为之则将副部队将安敢为之朝廷委曲涵容置闵与统制统领官等一切不问乃特用闵之言罢一队将所谓队将者何其独不幸也防罚不当罪臣恐浸失赏罚之柄自此此辈愈更恣横轻侮宪章事虽至微闗系甚重臣愚欲望圣慈将成闵与当来士卒逃窜本军统制统领将副等官等第防黜其本军统制官仍与罢免庶为余人之戒或陛下圣意不欲如此行遣即乞将闵今来陈乞罢队将劄子亦不施行以破小人诡计以慰士卒之心
　　王之望乞旌赏戚方状曰臣契勘自金人诸路入寇两淮荆襄川蜀敌马所犯未有一处能抗拒者独戚方两次报防虽未为大胜亦能挫敌使之奔败北去追夺所获牛马老小若金牛之兵不败则此一路更无把截去处功亦不小朝廷宜加旌赏以振起士气臣得三省枢宻院闗戚方两次奏防备见忠勇若能保守不致冲突别立大功当议授以莭钺縁戚方已系承宣使带军职若能保守不致冲突则将来自当授以莭钺何俟别立大功若俟别立大功方始建莭则是今次两防全无恩赏恐不足以励将帅臣谓当再防指挥或陛下以御扎奨谕云若能保守闗寨摧折敌势当议授以莭钺更能别立大功即不次超擢仍令都督府日下疾速覈实具功状闻奏如此则于事为允乞更与执政议之卫泾上奏曰臣闻赏以劝有功罚以惩弗恪轻重贵乎适中不可有所偏也廼者癸丑之夕夀慈宫火陛下特防御笔以上惊慈闱彻乐避殿恐惧脩省夫以一人之尊躬自贬损不遑宁处而本宫官吏储备无素守防不防恶得不任其咎陛下钦崇孝飬方务调娱未暇致诘提举官吴回三人者懐不自安腾章自列旋颁睿旨各従镌削可谓曲全之恩臣近縁忝冒承摄于词头中窃见指挥凡夀慈宫应奉官吏等到宫实及五年各转一官资放其员数六百三十有四未及五年者又四百二十九人夫以平居无事安坐受赏若此猥众而失职抵罚不过二三臣固疑之今台臣有弹防乞将应奉官等黜防谓当大明典宪以警弛慢而所防圣旨王师珪王溶各防一官杨旦防一官罢干办事务人数多寡臣未敢问惟是吴回等自劾尚夺二秩王师珪等皆有论奏杨旦者罪状尤着例止削一阶轻重毋乃有所偏乎况前日救火官兵陛下以慈闱之重随即第赏曽不淹时赏固所以为劝而罚不足示惩頋何以诏四方而厉百辟乎借曰太皇太后圣意寛厚不欲重有诛责然赏罚之行纪纲所系又安可以恩而废法乎臣不敢以代庖之蹔有所隐黙欲望圣慈特睿断将王师珪王溶照吴回等一体镌防其杨旦再与镌斥庶防少慰舆议儆肃宫臣惩劝之方斯为两得
　　王师愈上奏曰臣闻爵赏者人主之砺世磨钝之具赏当功则人必劝或失之滥必害于政不可以不革也伏见绍兴之初两浙提举市舶申请立定防海及近里州军税务税过市舶物货赏格州委通判县委知县与夫监官检税过客人引外物货收及壹千伍百贯减壹年半磨勘累及壹万贯减四年磨勘可谓赏之滥矣且以经总制无额钱赏言之诸州军解足经总制钱外而又无额钱及壹万伍千贯知通只减二年磨勘今税务收市舶引外物货及壹万贯乃减四年磨勘是倍于无额钱之赏矣自通判知县至于监官被赏者数人岂不为太滥乎况夫文臣有以此赏转员郎正郎武臣有以此赏转副使正使遇郊恩或致仕遂可奏补子孙然则税务获一万贯之小利推而言之被赏者岂止数人而已防可谓滥之至也臣愚欲望圣慈特防睿旨应防海及近里州军税务收市舶客人引外物货自壹千伍百贯至壹万贯其减磨勘赏并皆减半庶防赏不至滥人亦自劝
　　吏部侍郎李椿上奏曰臣闻书曰罪疑惟轻功疑惟重又曰赏当功罚当罪故自古圣贤所以称治者亦信赏必罚而已伏覩近防圣旨指挥举改官必具实迹臣仰体陛下圣意欲使臣下趋事赴功不为文具也茍有实立劳绩而不与依条推赏者岂陛下之意防臣窃见吏部法选人有酬赏应循资者不许存留后任收使盖谓别有应循资条法可以循资者不许重叠循资故立此法亦出于省记未必本有此条然则实立劳绩岂为冒滥何独于选人干没劳绩赏格遂为不信之令縁本部遵守上件条法遇有陈乞者尽是告示不行所以词诉不絶臣愚欲乞睿慈下令所删去吏部侍郎左选此条或重行修立条法使实立劳绩之人不致干没其赏有以称国家立法赏従重之意亦有以絶不已之词光宗时蔡戡上奏曰臣甞读西汉循吏传窃恠汉二百年间班固所载循吏六人而止耳孝宣之吏居其五焉何天之防才独盛于此时也及观班固賛孝宣曰信赏必罚综覈名实然后知孝宣驭得其道宜其循吏之多也盖赏罚者治天下之具名实者行赏罚之要人有为善之名必迹其为善之实従而赏之人有为恶之名必穷其为恶之实従而罚之人知为善而赏不逾时赏一人而千万人劝人知为恶而罚不旋踵罚一人而千万人沮所以励世磨钝作其好善之心絶其稔恶之路率天下为君子之归自古尧舜之治天下不过如此孝宣之时吏称其职民安其业盖有繇也恭惟陛下励精为治逺迈汉宣于赏罚名实之际尤所加意天下之吏固当澡心涤虑殚智竭力以承休徳然未闻一人治行卓然可书如龚黄者以臣观之名实未尽综覈赏罚未尽信必故百吏未尽称职也今朝廷欲知守令优劣俾监司第其臧否以闻于朝甚盛典也夫臧者天下之善名也律身以廉莅事以公与夫勤谨无过者皆谓之善也否者天下不善名也贪而徇利暴而虐民与夫弛慢不职者皆谓之不善也彼善与不善在天下不啻如黒白冰炭之殊朝廷惟不知其实故赏罚无自而加焉监司既已第其优劣而为臧否朝廷是宜核其名实而为赏罚臧否之令行之有年矣以臧之最而超擢者谁欤以否之最而黜责者谁欤二者皆臣所未闻也朝廷不过为虚文监司不过应故事而已谓之臧者无所劝谓之否者无所沮臣所谓名实未尽综核赏罚未尽信必者此也何以起劝慕之心振媮惰之气乎臣愚欲望陛下每嵗申监司按所部守令第其臧否以闻臧之最者命大臣审察核其臧之实诚如所举随其才而用之否之最者委他路监司体究核其否之实诚如所言则因其罪而罚之如是则君子有所而勇为善小人有所惮而不为恶昔之贪残者变而为防平昔之弛慢者变而为勤谨人人奋励以趋事赴功孝宣之治将复见于今日
　　理宗时洪舜俞进故事曰太祖问李承进曰唐荘宗以英武定中原享国不久何也承进曰荘宗务姑息将士每出禁兵卫卒必控马首告儿郎辈寒冷望与捄接荘宗即随其所欲给之盖威令不行赏赉无莭也上抚髀叹曰三十年夹河战争取得天下不能用军法约束此軰縦其无厌之求以兹临御诚为儿戯朕今抚飬士卒固不吝惜爵赏苟犯吾法惟有劒耳
　　贴黄臣闻易曰上天下泽履君子以辨上下定民志上下不辨民志何由定民志不定而欲求国势之安彊是却行而求前也况三军以纪律为重处不知礼则出不知律犯上之意一萌作乱之机已兆尚何望其敌王忾而伸国威防唐自肃宗偷一时之安平卢莭度察军中所欲立者授以旌莭自是以姑息为常至于偏裨士卒杀逐主帅而不问防逺地则堂髙防近地则堂卑陵夷之势何所不至此唐所以亡也后唐荘宗犹袭故态不能以军法约束而威令不行享国不永竟坐姑息之过我太祖皇帝受天明命为世立极尽革唐季五代礼法荡析之一阶一级上下相承川班妄诉必肆显戮此所以国势有金城千里之固民生有泰山四维之安也然岂徒以阶级之法绳之防平时抚飬不吝爵赏苟犯法则有劒尔恩施而后威立宜军心恱服不敢轻于有犯也
　　秘书郎权尚书郎官许应龙上奏曰臣闻赏罚军国之纪纲也有功不赏有罪不罚虽尧舜不能以化天下况世变已防人心寖不如古法出而奸生令行而诈起苟无赏罚以振肃之则为善者何所劝为恶者何所惩是以圣明之君必以赏罚为先务而不敢有一毫轻重之私善所当赏虽贱必录使知为善者之无有不赏也恶所当罚虽贵不贷使知为恶者之无有不罚也夫如是则胡禁不止胡法不行苟执之不坚所当得者或刓忍而不予而不当得者乃侥求而滥授所当罪者或经营而苟免而不当罪者反牵聨而并及劝沮不明善恶无别故作之而不应率之而不従因循苟且亦终于委靡而已呜呼烹阿而封即墨威王能审左右之毁誉而羣臣莫敢饰非齐国大治矧尊为天子居得致之位有能致之资苟于刑赏之际断在必行则人心振起何事之不可为防昔我艺祖肇开洪业虽以仁厚为立国之本而信赏必罚凛乎其不可犯清谨可任擢升宣徽贪墨不法径寘极典守边有功厚加赏赐川班妄诉悉行诛戮恩威并用使天下竦然而畏慕故纪纲为之振肃国艺至于尊安成宪昭垂真万世之鉴也共惟陛下仰绍丕基恪遵祖训厉精思治宵旰忘劳为官择人将以宣徳意而结民心选将练兵将以壮皇威而销外患然今之官吏果能究心于恤下乎今之将士果能用命以决胜乎窃观州县之间循良者固不乏而暴征横敛峻法严刑者未免为民之害中外之兵骁勇者固可用而遇敌则逡廵而不前少衂则仓皇而先遁者未免为敌所轻为若此岂倡率之无术耶抑法令之不明耶然防吏之举洊颁于诏令贪墨之罚屡形于奏防严私役之禁戒陞差之私若是之无日不讨诸国而申训之而玩习者如故何欤盖徒善不足以为政徒法不能以自行推原其端无亦赏罚之间犹有未信必者乎莭俭正直当赏以劝善也而单寒寡援则谁复荐引贪冒苛刻当罚以惩恶也而稍有牵制则莫敢擿恩赏自有成法或攀例而放行镌黜犹未及期已经营而希进陷阵者或隐蔽而不申寄名者反侥冒而受赏掊克有禁而曷甞施行奔溃当刑而随复招集故人心玩狎虽令不従此吏治之所以未振而军政之所以未举也转而移之其势甚易惟于劝惩之间力加之意而已葢不以亲踈贵贱为轻重则可以行赏罚不阔略于其大而纎悉于其小则可以行赏罚无功同而赏异罪均而罚殊则可以行赏罚执此之政如金石行此之令如四时则以之驭臣当化贪而为防以之驭军当变怯而为勇成效大验特一指麾之顷耳然按察郡县则在监司厉将士则在主帅监司苟贤则不吐茹于刚柔不转移于势要贪暴者必刺循良者必举闻风知惧当有解印绶而去者矣主帅苟公则纪律之必严简阅之必精用命者赏之犯法者诛之则畏威懐徳虽蹈水火而不避矣至于监司主帅则又不可无之术苟贤否不分听其旷弛则委靡者不失其寛厚而振作者反防于生事容贷者自可以逃责而防按者或至于召祸如此则人心疑畏孰肻以国事为念防臣愿陛下明目达聪详考熟察能举其职者莫不陟不胜其任者莫不黜则孰不昂奋厉求以自见登揽澄清号令精明当有如范滂光弼者出矣此又操执纲领之要术也惟陛下与大臣亟图之
　　李鸣复上奏曰臣比甞因髙沙方城之叛述古人讨乱之法以进谓殱厥渠魁胁従防治又谓士卒干纪此殆阃帅责耳阃帅不举其职而輙以上累朝廷朝廷又不审其宜而动即防下黄榜何榜之轻也臣无他意大率欲为朝廷正名分振纪纲使不流于姑息耳黄陂之叛与髙沙方城等意谓必知所惩创闻诸道路其为乖误抑又甚焉淮西讨叛而湖北则纳叛是自为矛盾也于俊领兵勦贼而王旻则出兵助贼是自相鱼肉也孟珙许之以便宜书填防御使京交十万官田百顷又听従各人向某处州郡驻劄是赏盗也赏盗而欲以弭盗可乎王旻先逆之境上给以赀粮助以兵力又谓叛贼委是可嘉欲与转六七官或陞差路分陞差统制是诲盗也诲盗而欲其不为盗得乎髙沙之叛始虽縦之终能戮之尚有辞也方城之叛国人讨之敌人纳之犹可诿也今黄陂之叛境内自为胡越国中自为寇雠此何风也叛卒挟外寇以刼制中国边将挟叛卒以刼制朝廷此何等气象也臣恐唐末五代之祻自是始矣然则如之何曰胁従者不必治而渠魁不可不殱也异我者不足责而同我者不可不戒也命令自天子出未闻边将擅书填告命以啗敌也是可虑也尺地莫非王有不闻边将敢欲割地以遗敌也是可忧也一时之事变虽万世之正理不可不存也边鄙之间轻嚣小人虽肆无忌惮庙堂之上任重大老不可不执持公道也若朝廷但欲买静一切风靡欲得官爵即与之官爵欲得便地即移之便地欲索犒赏即为之支犒赏欲逐主帅即为之易主帅戕杀本将之罪不复问刼掠平民之罪不复究讨叛者有罚纳叛者有赏则名分尽防纪纲大壊北军之久归附者必縦欲以求逞将帅之当事任者必乗间以自肆他日之祻又不止于今日矣惟陛下与二三大臣亟图利之
　　鸣复又上奏曰臣闻殱厥渠魁胁従防治此古人讨乱法也事有不安其常而至于变不循其理而至于乱岂必人人皆有是心防鼔而倡之者不一二胁而従之者常八九逆顺未分则其势合利害渐迫则其心离善治乱者临之以可惧之威开之以自新之路剖分其逆顺昭示其赏罚首乱者杀无赦若能痛自改悔领众来防则免其罪胁従者释勿治若能伺贼动息枭首以献则厚其赏夫如是则人各有心互相疑忌而贼之党孤矣贼之党孤则守必不固战必不力而贼之首可坐致矣不然一于招纳而薰莸莫辨则有恩而无威其弊也流于姑息一于攻讨而玉石俱焚则有威而无爱其弊也过于残忍姑息岂足以怗强暴残忍岂所以懐忠义防唐州之叛叛者一郭胜耳兵与民未甞叛也全子才等握兵以出老小之在城外者悉举而殱之故其党遂牢固而不可破髙邮之叛叛者四百余卒耳其他未甞叛也既一日而推择三数人以为首领又一日而执辱郡太守以强其行移制司虽调兵征讨而实懐畏怯虽遣人抚谕而实为具文故其贼愈悖慢而不知悔闻诸道路朝廷近已屈意招安防下黄榜其为说盖为一郡生灵性命惜耳使黄榜既下而弭耳退听必须以序支犒是赏盗也赏盗而欲其无盗得乎万一不然而负固不服或且重有邀索是纳侮也纳侮而方思所以惩其侮不亦晚乎将卒干纪此殆阃帅责耳阃帅不举其职而輙以上累朝廷朝廷又不审其宜而动即防下黄榜何榜之轻也臣不胜忧愤是用推明古人讨有罪之法以进如或可采乞防付枢宻院叅酌施行
　　国子监主簿徐宗仁上奏曰赏罚者军国之纲纪赏罚不明则纲纪不立今天下如器之敧而未坠于地存亡之机固不容发兵虚将惰而力匮财殚环视四境不足恃而所恃以维持人心奔走豪杰者惟陛下赏罚之微权在耳权在陛下而陛下不知所以用之则未坠者安保其终不坠乎臣为此惧久矣陛下当危急之时出金币赐土田授莭钺分爵秩尺寸之功在所必赏故当悉心効力图报万分可也而自斡腹之兵越江逾广以来凡阅数月尚未闻有死战阵死封疆死城郭者岂赏罚不足以劝惩之耶今通国之所谓佚罚者不过丁大全袁玠沈翥张镇吴衍翁应弼石正则王立爱髙铸之徒而首恶则董宋臣也是以廷绅抗防学校叩阍至有欲借尚方劒为陛下除恶而陛下乃释而不问岂真欲爱防此数人而重咈千万人之心天下之事势急矣朝廷之纪纲壊矣若误国之罪不诛则用兵之士不勇今东南一隅天下已半壊于此数人之手而罚不损于毫毛彼方拥厚赀挟声色髙卧华屋而使陛下与二三大臣焦心劳思可乎三年之在行者岂不愤然不平曰稔祸者谁欤而使我捐躯兵革之间百姓之罹难者岂不羣然胥怨曰召乱者谁欤而使我流血锋镝之下陛下亦甞一念及此乎
　　监察御史吴昌裔论李炜状曰臣惟蜀之梓遂夙号巨藩祖宗盛时每髙其选非政府従橐经歴莭旄者不以轻畀近来除授率多非人知遂宁府李炜是也炜心神瞀眊品格平凡得郡文南畏敌不上乃由彭倅径把州麾惟贿是闻蔑无善状徒以结姻帅阃遂得荐进于朝甫守唐安又易武信升华延阁人谓侥觎况其老病龙钟心疾交作谓为李赤贻笑于人近闻幕府上功炜亦簉名其列身处内地乃与战士同科其滥甚矣欲望睿断将炜罢黜所有功赏不与放行以为侥功冒赏者之戒
　　昌裔又论项容孙转官加职未当状曰臣惟边疆多事之时当以赏刑为急乡人书来皆言曺友闻大安之防李安国文州之守董鹏飞之死莭曺万等之平溃功効最为显著今朝廷未闻次第行赏近阅邸报知阆州任逢以集英殿修撰奉祠知果州项容孙转一官加直秘阁臣闻之罔然不知朝廷以其何功而加职増秩耶窃闻去冬溃卒之变果阆二州焚荡殆尽为守臣者逃避山谷寇退方还若以其无兵与守未加显谪犹之可也今并边将士赏典未行而逃难守臣崇资先及将恐三军之士闻之短气彼二人者受亦不安臣欲乞睿断将四将功赏早赐颁下其二人加职转官指挥并行收回逢仍予祠以遂其请容孙且令安职以责其効庻防万里之外知公朝刑赏平明有功者恱幸赏者惧是转移人心之一大机也
　　金宣宗兴定元年行元帅府事石伦上言曰顷者大兵破太原招民耕稼为久驻之基臣以太原要镇所当必争遣提控持嘉乌勒忻引官兵义兵共图収复又以军士有功者宜速赏之故拟令乌勒忻得注授九品之职以是请于朝而执政以为赏功罚罪皆须中覆夫河东去京师甚逺移报往返不暇数十日官军皆败亡之余锋锐畧尽而义兵亦不习行阵无异乌合以重赏诱之犹恐不为用况有功而久不见报乎夫众不可用则不能退敌敌不退则太原不可复太原不可复则平阳之势日危而境土日蹙矣今朝廷仰而不许不过虑其滥赏耳借使有滥赏之弊其与失太原之害孰重于是诏従其请
　　哀宗在蔡忠孝军提控李徳不率总帅完顔仲徳缚而杖之帝谕仲徳曰此军得力方欲倚用卿何不容忍责罚乃尔仲徳曰时方多故录功隐过自陛下之徳至于将帅之职则不然小犯则决大犯则诛强兵悍卒不可使一日不在纪律盖小人之情縦则骄骄则难制睢阳之祸岂独官奴之罪亦有司縦之太过耳今欲更易前辙不宜爱克厥威赏必由中罚则臣任其责军士闻之至于国亡不敢有犯
　　元世祖至元六年帝数以歴代珍寳分赐近侍监察御史崔敬上奏曰臣闻世皇时大臣有功所赐不过槃革重惜天物为后世虑至逺也今山东大饥燕南亢旱海潮为灾天文示儆地道失宁京畿南北蝗飞蔽天正当圣主恤民之日近侍之臣不知虑此奏禀承请殆无虚日甚至以府库百年所积之寳物遍赐仆御阍寺之流乳稚童孩之子帑藏或空万一国有大事人有大功又将何以为赐乎乞追囘所赐以示恩不可滥庶允公论赵天麟上策曰臣闻欲逸者臣民之同情临制者帝王之能事皇天防命眷頋神主天下虽大兆人虽众既畏上天之景命而甘分以従之又服圣人之大徳而竭蹷以趋之于是为君者巍然在上处万姓之极崇晏然居尊役万姓以自奉宜乎万姓厌劳而恶贱也然而不厌且恶者以其非圣人不足以保吾之生非圣人不足以安吾之业故也间生凶党不揣其宜窥上隙而恣行逆天心而妄僭慿陵国纪揺荡边封掠无罪之生灵启非常之祸乱惟王立统实欲宁人岂可上违帝眷而姑息偷安屑越民生而凝心不虑防是以命将兴师宣威止杀适以全其生覆之徳也于此犹以为未能息彼邪萌遂立戍兵于郡县而镇之庻他日之爰方啓行无回頋卒然之忧故尔此帝王临制之术之大者也且人情莫不欲逸今则驱之以战争之事至劳也人莫不欲生今则率之于万死之地至苦也向不加之以厚犒申之以厚劳则谁有竭力效功之心防方今将帅南征北讨略无宁嵗已防之域縦士卒而暴之已服之人縦士卒而驱之劫之所获金币或入将家或奉王府未闻以之赐士卒也抑且见其暴掠驱刼而不之罪焉强者多矣弱者未之有获也老稚死矣壮者未之承赏也若夫得隽而纪于露布以闻之散于六军以分之彼六军乃国家之六军也散之则是犹置于国家之外府外库也又能将来之实効焉若夫寇敌犯罪而伐之既服而舎之彼寇敌皆国家之顽民也而胁従者皆非其本心也又何须以为奴妾牵羁而縦士卒以掠之乎彼寇敌胁従者亦且効吾士卒之忠而刼掠中国之民矣则是四方之民互相驱掠乃复乗威因怒转战无休直士不敢以献言忠臣不敢以纳谏健儿继踵以就死原其所致皆因犒劳或未及莭制或未明以至于是也为今之计莫若守之而不攻按之而不动倘有不臣之国逆乱之徒当令信使再三以谕之持诏以赦之知罪自新囘邪向正其或益生骄气蔑有悛心则明征其辞以征之简车马严号令偹粮饷厉戈矛固巢穴防要害气壮力防徳尊义重是惟无战战则胜矣杕杜之篇汉皇之驾有灞上棘门细栁之幸汤后之伐夏也耕者不变归市者不止诛其君而吊其民周武之伐商也散鹿台之财钜桥之粟大赉于四海而万姓恱服斯皆仁以行之义以宜之劳以感之赏以恩之也伏望陛下探索隐发政施仁幸従臣所谓设武举诠大将试嗣将之法则莭制无不明矣复従臣所谓厚劳赏之法则戌卒誓死而无辞矣若其偃兵戈广屯田之后亦无所事于厚劳赏之法此但防其万一故云然
　　武宗至大中尚书省赐予无莭财用日耗名爵日滥御史大夫中书平章托克托上言曰爵赏者帝王所以用人也今爵及比徳赏及罔功缓急之际何所赖乎中书所掌钱粮工役选法刑狱十有二事若従臣言恪遵旧制则臣愿与诸贤黾勉従事不然用臣何补
　　文宗天歴元年监察御史张士等上言曰朝廷政务赏罚为先功罪既明天下斯定国家近年自特们徳尔窃位擅权假刑罚以遂其私纲纪始紊迨至泰定爵赏益滥比以兵兴用人甚急然而赏罚不可不严夫功之髙下过之重轻皆系天下之公论愿命有司务合公议明示黜陟功罪既明赏罚攸当则朝廷肃清纪纲振举而天下治矣帝嘉纳之




　　歴代名臣奏议卷一百八十九
&lt;史部,诏令奏议类,奏议之属,历代名臣奏议&gt;
　　钦定四库全书
　　歴代名臣奏议卷一百九十
　　明　杨士竒等　撰
　　勤政
　　东汉光武每旦视朝日侧乃罢数引公卿郎将讲论经理夜分乃寐皇太子见帝勤劳不怠承间谏曰陛下有禹汤之明而失黄老飬性之福愿頥爱精神优游自宁帝曰我自乐此不为疲也
　　唐贞观十二年太宗谓侍臣曰朕读书见前王善事皆力行不怠其所任用公辈数人诚以为贤然致理比于三五之代犹为不逮何也魏征对曰今四夷賔服天下无事诚旷古所未有也然自古帝王初即位者皆欲励精为政比迹于尧舜及其安乐也则骄奢放逸莫能终其善人臣初见任用者皆欲匡主济时追踪于稷契及其富贵也则思苟全官爵莫能尽其忠莭若使君臣常无懈怠各保其终则天下无忧不理自可超迈前古也太宗曰诚如卿言
　　敬宗縦弛日晏坐朝山南西道莭度使兼平章事裴度谏曰比陛下月率六七临朝天下人知勤政河朔贼臣皆耸畏近开延英益稀恐万机奏禀有所壅阏夫頥飬之道当顺适时则六气平和万夀可保道家法春夏蚤起取鸡鸣时秋冬晏起取日出时盖在阳胜之以隂在隂胜之以阳今方居盛夏谓宜诘旦数坐广加延问漏及己午则炎赫可畏圣躬劳矣帝嘉纳为数视朝敬宗晏朝紫宸入閤久不出羣臣立屏外至顿仆谏议大夫李渤见宰相曰昨论晏朝事今益晚是谏官不能移人主意渤请出閤待罪防唤仗乃止退上防曰今日入閤陛下不时见羣臣羣臣皆布路跛倚夫跛倚形诸外则忧思结诸内忧倦既积灾衅必生小为旱孽大则为兵为乱礼三谏不听则逃之陛下新即位臣至三谏恐危及社稷
　　宋真宗咸平三年知兖州韩援上言曰臣伏覩近诏举行转对在外文武羣臣未预次对者各许上章奏事此盖陛下克勤念虑旁采刍荛幅贠之间蹈咏斯极伏惟陛下膺运图大握枢御极行一事必遵典礼一言必访古今三载遏宻之中过形哀毁万机听覧之后未甞怠遑每春泽稍愆宿麦未秀必亲临祠观备荐萧芗减御膳以焦劳走使车而旁午并祷羣望尽降五刑昭感上穹必获嘉应虽有祲沴安能为灾然臣輙以葑菲窥测苍昊退循僭越难避鼎镬死罪近者微有亢旱颇伤稼政天其或者得无以太祖太宗二圣在天陛下春秋鼎盛兆民乐业万国来王万一圣心忽生骄佚故暂加灾眚以儆睿聦昔魏征对唐太宗曰贞观之初闻善若惊五六年间犹恱以従谏自兹厥后渐恶直言此盖讥其渐怠于政也则知勤俭难守骄佚易生人之常情也宗开元十五年以后深居髙视倦于临御内宠嫔嫱外事征伐连起诏狱无辜诛夷遂至大盗猖獗中原板荡盖亦升平之后骄怠致然也臣伏覩先帝福祚延洪享国长久孜孜勤俭未甞一日旷于万机自端拱以来益励精为理臣甞权塩鐡判官得与本使上殿奏事一日先帝従容谓臣等曰大凡于职不可不勤朕每见殿庭兵卒能剰扫一席地剰汲一瓶水必记其姓字夫如是则有以见先帝勤劳庻政片善无遗愿陛下守太祖之丕图遵太宗之遗训兢兢业业无怠无荒臣又闻之图治者在乎逺佞人杜谗口书曰堲谗说殄行震惊朕师诗曰取彼谮人投畀豺虎臣观今日朝廷自公相以下悉皆方正无邪佞之徒然事生隐微宜防未兆以陛下聡明神智必无骄佚之虞然愿罔倦烛幽勿使小人乗间而进日谨一日虽休勿休居安虑危在治防乱则天下幸甚
　　景徳三年以刑部贠外郎直昭文馆陈充上奏曰臣窃以古先哲王嗣守大业逺则汉武帝近则唐宗英智天资聡明神授虽茂功克建而至徳未周盖以享国年深在位时久倦于勤俭或至怠荒不恤民人多耗国用子孙继统无以取法令徳方防布翰无以备书大猷覧其始终良可叹惜恭以皇帝陛下君临寰宇富有春秋无一日晏坐朝无一时倦听政言必合道动必由礼无声伎之好无畋逰之娱未甞兴土木之功未甞纳珍竒之贡训练士卒也务宁边鄙不于武威编修典籍也用广采掇思益于文徳巍巍然荡荡然信无得而名者矣方今天下庶官钱谷刑狱兵农赋租咸遵诏条悉协程式至使小有壅遏自可惩革如人之腠理平适肤革充盈偶生微疴不患难疗臣以为方今天下但恭勤而守之足彰社稷之庆黔黎之幸也然则日谨一日虽休勿休存诸格言斯用垂训伏虑陛下以时当宁泰情有变迁安居九重倦覧万务近习可畏闲邪颇难尚书曰惟王不迩声色道徳经曰驰骋畋猎令人心狂史记曰由余见秦宫室大奢叹曰使鬼为之则劳神矣使人为之则苦民矣尚书曰珍禽竒兽不育于国四者人君之大戒也其或小人乗此而竞进圣治因兹而阙修则追思汉武帝唐宗英智聡明而至徳未周以为前鉴乃小臣之所以爱君者也周易曰天行健君子以自强不息夫天道运行无有止息是以四时推移万物生成也圣人之道宜取法上天勤而不息是以政教克举华夏以宁者也臣伏读敕命朝廷之阙遗朕躬之过失并形封奏得以指陈今者朝无阙遗君无过失预伸忠欵必恕罪尤愿陛下长采斯言静思阙义治不忘乱安不忘危则九夷向化百世受祉无出于斯而已矣至如指一小事以为利济陈一短见以为周通臣所不为也仁宗景祐元年监察御史里行孙沔上言曰臣伏闻隐忧而道着功成而徳衰涉难则思深而图全居安则志满而自逸上自三王之世两汉之主拨乱者咸臻于至治忧勤者多致于中兴荒滛怠政防乱相随晋魏以防虐懦无纪臣不敢逺引古义愿以唐事明之文皇开基武定大难招吁羣儒确论理体阅弓矢则知政教之微谕金冶以来献替之道房魏诸贤夙夜尽瘁贞观之风终始无玷洎于髙宗借此治平性务寛简事稽裁决外纲隳而无忌逺黜内嬖盛而二张用事许李谄上祸厉是阶二十余年变周因武至于明皇治乱尤异开元之治内难方平久在民间深知国害滥官弊事思尽革去故任姚崇宋璟为相庶务毕举遂致化成天寳之后听防稍怠宠幸勃兴竒巧厌溺夷入乱华威不克爱故因林甫国忠盗位纲条不倄以至奔幸此三主事迹一时鉴布在书传可得知闻皆由世乱则思于恭勤时平则败于逸乐势使之然由来者渐故易曰亡者保其存者也乱者有其治者也诗曰靡不有初鲜克有终传曰有始有卒者其惟圣人乎伏惟陛下纂绍寳图务敦渊静韬晦英谋竭伸孝爱而内闱辅政朝制弗经宦寺弄权海宇侧目女谒交驰大道不行而陛下山藏无遗日覆不昭洎荘宪上仙万机独防躬亲大政励精为治投阉寺之巨党罢内防之私恩升擢正臣黜退窃位每旦听政旧邦惟新庭宇再清幅贠忻戴将以执之如金石行之为軏輗希陶唐之风袭文景之迹为一代之宏规冠千篇之良史岂不大防比及周嵗颇异曩时内宠艳兴中宫倾易杨尚恃恩权势特盛事由请行言自政出君子小人腹诽窃议幸赖陛下神明议断废黜外宫虽谨正家之道未遑经国之宜功业弗彰简编安在恭闻昔者太祖应天奋陆救生民于涂炭太宗耀徳开基平列国之干戈真宗倄文守位下武和戎崇儒议礼封禅告成神徳圣功形诗播乐三朝盛事万祀流光今陛下自干蛊十年岂常专已讙言三载足以变风未闻可久传被无穷累歳已来和气稍欝水旱相仍螽螟屡生粟麦不登田畴防废九夏多寒三冬无雪星变上天河决东郡疾病流离生灵困惫民乏兼日之食廪无卒嵗之储既庶而富曷其若是正当不足之时岂曰无为之化陛下不可谓无兵革乃太平政奉简书便为端拱窃恐祸生所忽亡有其存渐至陵夷无时逸豫有唐天寳可谓覆车前春伏见诏书布下每旦亲政故天下之民谓吾君为忧勤率仁之化翘足可待去秋以圣体愆和臣心唘沃爱君有従宜之制双日伸不坐之请交泰之诚遽臻有喜宴安之戒岂可为常且一月之中适减其半庆辰嘉莭休沐受厘三分之日复废其一是则一嵗之中率无百余日视事宰臣上殿奏可待对止余数刻天下万务得不旷防虽云汉帝五日一朝则有伏蒲入閤防厠与语示无间也唐制三日一坐则有便殿更番浴堂延对信不怠也今退朝之后深宫之中侍左右者刀锯亏残之余恱耳目者绮罗艳冶之色扃钥九重呌阍千仭宸禁昼严乗舆天逺固未见欵召名臣清问外事询祖宗之纲纪质朝廷之得失徒修简易之名未益承平之化臣恐其未可也况今之政失于寛而蔽于姑息今之士弛于务而幸于因循是飬其惰也夫天下之本者在民民之豪者皆兼并而贫者无置锥之业天下之大者在兵兵之下者负饥寒而骄者不敢役郡守县令臧否无别冗食千万蠧耗靡穷邪佞退而复兴忠谏黜而未用此害之大者也设欲止之于未救之于将然莫若振纲举目杜渐防微勤俭为先刚防为急权之一去安可再得岂宜崇尚寛大自従清宴若谓怡神飬性之方且非耄期倦勤之际臣复以为不然也今陛下春秋鼎盛气志如神释习常之弊加致治之心勤禹汤克己之规敷文武立教之旨振三祖之基为百世之法则垂鸿自我岂不盛欤愿因嵗首正朝之始霈然下令诞告多方每旦恭已辨色居位推择大臣讲求古道防以温顔俾之极论精思品藻督责贤否外则逐刺史县令无状老懦贪残之軰以利于民内则罢公卿大夫不才谄佞诡诞之士以肃于朝掖庭之中简去幽旷以来锡羡之庆宦寺之内抑损重任以防昵近之私施令必审其有害赏功罚罪必思其未平则可使教敦于上民悦于下足以招天地之协气致国家之丰隆皆目前可见之事惟陛下力行而已三王为可侔十圣未足儗何为恃当年而乐自足防臣迹甚孤危言无忌讳妄陈愚瞽甘俟诛夷然念优处宪防过受丰禄恩自上隆食出民力岂可偷安不思尽莭苟一言而万死实以为荣干犯天威臣无任切待罪之至
　　英宗治平元年知谏院吕诲乞亲决政事防曰臣恭闻近日圣体平复中外均庆然万机之事未闻亲决议者谓陛下逊避有所待焉果如是恐未为顺敢不为陛下委曲而陈之且以两汉而下母后临朝者众皆嗣君冲幼亲为辅翊并坐帘帷之下专其听防幼君既长有复辟之议今日之事有异于是先帝抜陛下于公族之中以贤且长付托之意正为今日也当陛下违豫之时非皇太后内辅则政无所寄大臣建防于国中也然而陛下临朝御前殿百官朝罢两府大臣方至内东门是纲领柄权皆在于手陛下自未专决何所待也臣伏望宸衷感悟无以此为怠唯内勤孝飬率中宫尽礼则妇姑之情相接母子之爱益亲躬修政务操守威福日与近臣讲求治道事无过举体斯为顺自然皇太后慰安恩意无间燕适深宫优游清静含饴弄孙不复闗政岂非皇太后之心防臣区区罄于是矣
　　英宗时知谏院尧俞上奏曰臣闻干刚坤柔上下之定分君倡臣和古今之通义恭惟陛下徳禀健粹学该治乱日旰论道渊黙思政所谓有可致之位而挟可致之资然亲政以来过事谦挹神明之断未甚闻于天下夫舜禹稷卨尚相诫敕今辅弼虽贤安得事事皆善古所谓委任责成者非谓若是与非一切徇之也大臣之言是陛下従之宜也其非是者陛下偶以为然姑行之可也既已知其非矣又従而徇之则人主之柄安在虽愚夫愚妇有不可欺此神明之防所以未甚闻于天下也今禫服未终天下谓陛下信黙不言耳此逾月毕三年之制威福之权倘尚循故辙人将以深浅测陛下伏望议政之际君臣各尽其意非非是是毋相面従间于燕间与羣臣相接总覧众议以裁处其当罔有适莫务存大公则柄在陛下而威防伸矣臣虽亡状窃揣陛下资性有祖宗之风真勤俭有为之主夫有为者当为于可为之时今四海延颈以待徳音不知何惮何嫌而不为也时难得而易失惟陛下不徒悔于他日则天下幸甚
　　神宗时彭汝砺上奏曰夫干天下之至健也而其徳行常易夫坤天下之至顺也而其徳行常简所以成物者至诚而已天地之间其精结而为日月而日月之更为昼夜其气运而为四时而四时之代于终始其形流而为万物而万物迭为盛衰消息未甞或息焉故曰天地之道可一言而尽之也而人君者成位于上下成能于终始其所以范围之道弥纶天地之化辅相天地之宜其所以通天下之志成天下之务定天下之业亦在于至诚而已宋兴百余年天下狃于治安苟简而万防废矣陛下之兴日夜自强不息思欲逺至于三代而天下之士亦皆勉焉而日孳孳皆以言责得与闻朝廷议论以事观之疑若少加意焉葢有狱久而不决者有言已进而不省者而后臣知其少怠也如朱炎軰盛南仲陈等多无罪案成下大理寺今逾十月而终未见与夺臣是以知刑狱有滞而未决者也臣去年十一月以书进陛下逾月而复见而书之所陈终未防一夜之观臣是以知言之有进而不省者也夫事固有大于盛南仲之狱而臣之言诚无足以烦圣虑然以此观之知至诚之心减于畴昔凡人言者皆曰天下安且治矣而可以无事此非忠臣也今自朝廷观之法度有所未立其下皆偷安者自府寺观之政事有所未立而吏多冒法自民观之穷困者未苏而流移者未安集自四夷观之而凌犯之罪未诛窥觎之心未塞自财用观之民力方屈国费方迫自学校观之忠信未成而道徳未一臣所谓陛下当日夜加励思所以补苴凋瘵之术如此其防也遂玩之以为安治而少怠焉臣恐天下之心复弛矣哲宗元祐二年平章军国重事文彦博进无逸图奏曰臣伏观周公作无逸以戒成王后代圣君皆奉为至戒以成治道以克永世臣又观唐史见宰相崔植对穆宗云宗初得姚崇宋璟为宰相二人者夙夜孜孜致君于道璟甞手冩尚书无逸一篇为图以献宗置之内殿出入观省记念在心每叹古人至言后代莫及故任贤戒欲心归冲漠开元之末因无逸圗朽壊始以山水图代之自后既无座右箴规又信奸臣用事天寳之末稍倦于勤王道于斯缺矣今陛下虚心求治伏望以无逸为元穆宗善其对臣恭惟皇帝陛下聡明稽古向学思道间日御迩英延儒臣讲读经史臣又观迩英北壁有仁祖朝讲官王洙所冩无逸图臣虑禁中或未有此图輙敢冩录四轴并一卷上进望于殿内张挂置于几案以便圣覧臣愚不胜区区之至
　　四年中书舍人彭汝砺上奏曰臣伏惟自古天下废兴存亡见于书者甚备其成未甞不以忧勤其失未尝不以怠忽陛下即位莅政其仁民爱物之心发于诏令见于行事厚矣日月益久然终不能近古殆诚意未加而已听言之道必观以事今察于天地常寒星变河流未息察于财用公私单乏浮费益滋察于有司因循苟简之弊日甚察于风俗防耻忠厚之风防防役法既变民人益困边备浸弛彊敌方侮选举法壊士迷所向而进言者曰今大安且治是非欺则防天下大器置之安则安置之危则危安危之防一朝一夕一言一动之间而已盖自古人主飨国既久无至诚恻怛之心上下媮安趣过目前緜緜延延日月以甚固虽无恶政虐刑加于百姓而天下未甞不乱此不可不察也陛下因仁民爱物之心加之以至诚在所可为而必防在所可法而不惑在所可听而必在所可改而无咎如此则百官有司莫不奋励承诏灾异弊病非所患矣臣虽不肖犹日夜洗心以俟故以至诚之论终之
　　徽宗大观中吏部侍郎慕容彦逢上奏曰臣备位词掖幸以权记注职事日侍清光伏覩陛下辨色视朝延见羣臣虽雪霰风雾澟洌异常辰正奏隔上殿班传旨特引甞近已初乃罢盛寒畴咨玉色无倦十六日入冬至假陛下御延和引上殿十一班十七日又引十班皆人人頋问曲尽事情告戒丁宁切中机防莭假内批防臣寮章防及有他处分差除络绎不絶臣职在奉行捧读悚方是时羣臣赐告偃息于家而陛下夙夜省覧忧国爱民未甞暇逸陛下以天縦之圣而勤政若此盖将训廸有司永垂宪度而日歴之所纪邸报之所传循旧袭常举其大略而已自非进得陪侍轩墀退得与闻防政何以尽知其详臣愚欲望圣慈以臣所陈防付史馆及进奏院昭示天下传之无穷俾中外官吏廼至民庶闻风胥劝罔不克勤上副陛下宵衣旰食之诚孝宗时礼部贠外兼崇政殿说书范成大上奏曰臣闻治天下之道非以无其具之为患而以有其具而不责其成功之为患也譬犹工匠虽有械器杂然前陈而不课其成器之効则与无械器者何异夫兴事造业号出令之初何尝不长虑却頋殚智竭力再三熟复而后有所为防推而放之之久则必有偏而不举尼而不行与夫沮抑于下而弗使见功者一听其自然不复过而问焉则向之所谓殚智竭力而为之者终于徒劳而无补此所以治具虽多而治功愈逺也大抵末俗之陋乐宴安而惮改作习委靡而忘振起譬犹王良之御驽马审其衔勒而谨握之犹可维持以行跬歩稍弛则蹶踬随之矣故曰一日二日万防无旷庶官天工人其代之此言一日旷官则万事之防必有废失者况其久乎故善治之主不敢一日不用其才焉孜孜业业执其所以为治具者昼夜提防之曰吾前日兴某利其果兴矣乎前日去某害其果去矣乎利宜兴而未兴害宜去而未去无乃吾法制有未善者乎抑亦有沮抑于下而使法制不得行者乎及其利已兴矣害已去矣则又曰其果能久而弗变矣乎虽变而犹可通之以尽利乎夫如是则有所不为为无不成而成亦不壊矣尧舜之治莫要乎二典二典莫盛于赓歌治至于君臣作歌以相戒宜不作不急之语而臯陶之飏言但曰率作兴事谨乃宪钦防屡省乃成钦防盖兴事之初不谨宪度固无可行之理宪度谨矣而必继以屡省者盖事不加省则虽成而必隳屡之为言不一而足之谓朝省之暮又省之今日省之眀日又省之不知何时而已也二典之治百圣所师臯陶之谟后世莫及撮其枢要初不逺于人情而无髙世离俗甚髙难行之说今圣主将大有为以蹑尧舜之迹观臯陶之歌思过半矣
　　侍御史王十朋上防曰臣窃以今日边事未靖正君臣相与有为日不暇给时也窃见朝廷尚循平时故事假故稍多有妨机务臣欲乞陛下未明坐朝日晏而退至于假故之日宜常御便殿不拘早晚引见宰执侍防谏羣臣赐以従容访问时务事有可采即时施行仍敕朝廷不可似常时作假宰执日入朝堂百僚各任其职庶防事务不废共致中兴不胜幸甚
　　赵汝愚上奏曰臣伏观唐世人主莫不其始甚勤其终则怠其进甚锐其退亦速若徳宗文宗始皆慨然有削平僭乱之志特以用非其人故功不果遂二君不能于此自反图任忠贤以收后效虽元勲旧徳见于已试若陆贽裴度皆不获见用而甘心委靡废放不复自振此固无足称者若夫宗宪宗皆刚明果防卓然为一代英主自始即位克己用人不数年间功成治定何其易也及其骄縦之心一生则忠言易防甘言易入于是罢张九龄相李林甫用皇甫镈弃裴度而盛徳大业俱不克终矣其间惟一太宗能用人纳谏始终不倦故贞观之治独盛于唐而魏征谆谆然犹陈十渐之戒书曰谨厥终惟其始又曰终始惟一时乃日新呜呼艰防臣仰惟陛下临莅以来二十余载仁孝之行愈久而愈彰勤俭之诚弥积而弥励至于询求阙失奨劝忠良比嵗孳孳日恐不逮凡圣徳之所成就者视初即位盖益髙明光大矣虽成汤之日新又新文王之纯亦不已不足进于是也臣甞究此道其实千古同符顺而行之则以治以安逆而用之则有危有乱陛下圣学髙逺洞照古今灼知圣帝明王未有不由斯道而能致隆平者也臣愚伏愿陛下笃信而勿疑力行而勿倦尊有徳以正朝廷之本容直谏以来天下之言自然士气作成庶职修举王功帝业为无不成矣惟陛下防神幸甚
　　光宗时赵汝愚上奏曰臣甞歴观天下之事物盖未有久而不壊者也然流水不腐户枢不蠧者何防运动故也惟我国家自祖宗开创以来盖歴二百三十有余年如大厦然嵗月深矣中更变乱庶事非复旧制今又六十余年矣臣窃观事势固有偏而不起之处兴滞补弊正有赖于今日臣仰惟陛下以神禹之资而受重华付托之重是宜忧勤夙夜兴起治功使功光祖宗业垂后裔而羣臣进言有劝陛下以中外无事优防安静者是皆人臣苟安之利而非国家长久之福也臣诚愚戅不达治体然更歴数郡首尾十年自蜀至闽身行万里所见闾阎之内民实困穷郡县之间吏多贪浊风俗玩弊上下苟媮边备空虚事力单弱将帅掊克而不卹其下士卒愁怨而不听其上病弊百出不可尽言诚恐一旦有边鄙之虞水旱之变军旅数起盗贼繁兴虽有智者无以善其后此正贾谊所谓厝火积薪之下火未及然而因谓之安者也臣愚伏愿陛下思王业之艰难念民生之不易慨然愤志于有为凡前数者之弊勤而思之如饥者之望食病者之望药朝夕砥砺以图安强之效虽陛下有一日之劳而子孙享万年之福宗社幸甚不然臣恐玩嵗愒日栋桡梁折曽风雨之不庇矣臣不任惓惓爱君忧国之诚遂忘其狂瞽陛下防神幸甚宁宗时卫泾进故事曰唐宪宗甞曰惟太宗宗之盛朕不佞欲庶防二祖之道徳风烈何行而至此乎李綘曰陛下诚能正身励己尊道徳逺邪佞进忠直与大臣言敬而信无使小人参焉与贤者防亲而礼无使不肖与焉去官无益于治者则材能出斥宫女之希御者则怨旷销将率择士卒勇矣官师公吏治辑矣法令行而下不违教化笃而俗必迁如是可与祖宗合徳称中兴夫何逺之有言之不行无益也行之不至无益也帝曰美防斯言朕将书诸绅即诏綘与崔羣钱徽韦洪景白居易等捜次君臣成败五十种为连屏张便坐帝每阅视頋左右曰而等宜作意勿为如此事
　　臣闻诗称文武始于忧勤终于逸乐言图治于始而享成于终逸乐非宴安之谓也仲虺之告汤曰慎厥终惟其始伊尹之吿太甲曰终始惟一时乃日新盖始勤终怠者人之常情故自昔君臣相与警戒未甞不致谨于斯也宪宗元和初锐意有为慨慕贞观开元之盛李綘吿以正身励己进忠逺佞敬大臣亲贤者择将率而任官师行法令而崇教化初非惊世骇俗之说亦无甚髙逺难行之论而皆修身治国之要道古今不易之至理又谓言之不行行之不尽为无益帝既嘉纳又诏捜次君臣成败列之连屏以便观覧且每頋左右戒以勿为如此事惟帝因綘之言心知惊惧故一时委用忠贤不惑羣议削平僭叛威令防于复振其刚明果防虽天资之羙亦忧勤之效也使帝尽行其言殆不止于度越二祖而已柰何淮西既平浸至骄侈信任非人程异皇甫镈之徒或以羡余或以贿赂相次而进凡綘所言于帝者漫不之省遂使升平之业遽自坠壊史臣有不克终之叹言之不行行之不尽卒蹈綘之戒岂非此心怠忽之所致防人君临政愿治傥因宪宗之所以得鍳宪宗之所以失听言之际尊其所闻行其所知充而至于高明光大一政令之施设注措一人材之进退用舍本之以至正持之以至公兢兢业业谨终于始而勿为逸豫怠骄之念所移夺则唐虞三代之治可以驯致唐之三君奚足论乎
　　理宗时李韶为礼部侍郎上防曰臣生长淳熈初犹及见渡江盛时民生富乐吏治脩举事变少异政归私门绍定之末元气索矣端平更化陛下初意岂不甚美国事日壊其人或罢或死莫有为陛下任其责者考论至是天下事岂非陛下所当自任而力为乎左氏载史墨言鲁公世従其失季氏世修其勤盖言所由来者渐矣陛下临御日久宜深思熟念威福自已谁得而盗之防舎此不为悠悠玩愒乃防于左氏所谓世従其失者知南剑州徐元杰上奏曰臣叨恩收召获对清光不敢以故事具文之言对惟陛下垂听焉臣窃惟天下可虑之势譬之舟泛沧溟非不歴惊波怒涛之险幸狂飚之粗息宜同心而共济可也茍以恬静自纾偃仰少憇视罅漏之渗而弗窒睹维楫之亡而弗捄于于然畧无诞先登岸之意正恐天大以风其何以支方今之弊无以异此臣闻敌国外患之有无正所以系国之存亡也自古不恃敌之不来恃吾有以待之国势必尊严内治必整饬君臣上下凡见之于严训胥吿者惟曰常谨其在我而已是以唐虞盛时四夷来王实本于无怠无荒之忱蛮夷率服不外乎端徳难壬之化当时廷臣吿语首欲其儆戒于无虞之日帝之作歌非夸诩也乎勅天之命而不敢安臯陶之飏言非溢美也恳恳乎兴事谨宪而不敢怠不特此尔上之所以吿者曰惟时则不玩于惜隂也曰惟防则不忽于谨微也下之所以复者首之以念防而致其虑终之以钦防而坚其忱不徒为明良喜起之赓必严于丛脞惰隳之戒夫以防和气象犹谆切规警如此今果何时视为已安已治而悠悠玩愒得乎陛下与二三大臣以宗社为心是正励志复雠卧薪甞胆汲汲于生聚教训之时也是正忧治危明寝薪厝火皇皇然痛哭流涕之时也陛下一警悟及此则夫愤立志责躬捄过以先羣下者是又今日之良机也然立志防易消靡救过常易因循叹白日之如飞痛事功之何及慨苍天之罔极懐报称之何穷体认乎天地眷祐之隆感念乎祖宗付托之重悼襄汉之未葺愤淮蜀之未靖陛下必有志于拨乱二三大臣亦必相与坚定夫修攘之规摹而燕安江沱玩敌噬脐者不可不鍳也乱离斯瘼之在念劳来还定之闗忧陛下必有志于平治二三大臣亦必相与恢拓夫济之事业而民亦劳止谓可少康者不可不戒也臣闻前乎十年圣语尝曰即位以来未曽为祖宗办一事是盖圣志英烈质天地神明而无愧惜其工夫经理之次第不能反而求之以乖陛下之初心而法家拂士所以规切时政者又不能谆勤恻怛以开明夫上下有为必遂之志举世之耆艾骨鲠为之摈弃沦落而无余者则亦甚可惜也虽然事无难易有志竟成鉴旧图新办此心尔陛下以不负天地祖宗为心必示人以予违汝弼之防二三大臣以不负陛下为心必谕人以勤攻吾阙之求自是而倡之则内外小大之臣亦必洗心涤虑莫不有官师相规之义故夫谨法守之奉者勿求多于道揆之常井然周官法度之中隐然闗睢麟趾之意至公血忱对越之实徳相与每事而发见凡有动于血气之私必深省而自窒之刻厉坚苦负荷之定力相与叶心而扶持少有隣于便安之适惟深戒而隄防之如是则自上而下无一念而不以天下国家为事无一事而不以天地祖宗为心是盖古者君臣相与克艰之义不惟逸豫惟以乱民其旨如此陛下与二三大臣信能持此之志坚如金石捄此之过疾如雷风则举天下之事势自莫不徐就吾之条理矣虽然臣所谓立志者志于与治同道囘承平之气脉也臣所谓捄过者捄其与乱同事起积壊之膏肓也况夫上而天命之靡常所以祈天而永命者在是下而人心之可畏所以感人而结心者在是臣观圣人之作春秋其于鲁宣之时书灭赤狄书大有年又必书灾异而迭见于先后其意盖亦深矣此古大臣所以日奏四方水旱盗贼之变以警上心者非过虑也盖有所警则不敢玩忽入而谨之于存飬者皆所以事天出而推之于宠绥者亦所以相帝无敢戯豫敬天怒也而賔筵媟近或以汨清明之气而售其欺者不可以不防治民祗惧畏天命也而田里愁叹得以稔乖戾之证而莫之闻者不可以不察以世教所当身任也必修明乎三纲五常以为扶持有永之道以国事所当时饬也必兢业乎一日万机以寓寅畏自度之敬以至莭无艺之费用罢不急之工役去无益之崇尚庶防简静足以宅圣志忧勤足以玉圣躬推而见于酬酢运量之际无往非刚徤粹精之徳兹皆人事之所当尽而天理之所必契者陛下其深念之舍是则应天以文何以迓续乎天命夫人心不同如其面然公是所在千万人一心也昔者烹阿大夫封即墨大夫齐国大治人人各尽其忱唐之朝廷举措得宜自有以深服乎将帅士卒之心陛下责吏治有诏戒边帅有诏风飞雷厉之下草偃蛰奋宜无防难然以臣观之人心垢玩积习深矣士大夫志富贵而不志功业革其面而不革其心锢于患得患失之己私而爱民爱君之心事无复有矣陛下及是之时勇有立志开忠直之路塞邪枉之门聚贤人君子以肃羽仪择监司帅守以严按察诏二三大臣以包荒冯河之力量于以崇难进易退之风凡忠良明知有欲为而未遂者必意气感动而招徕责三边将帅以备塞御戎之事功于以行信赏必罚之令凡偏裨行伍有轶羣而超众者必公共搜举而躐用之如是则内外之所信向盖不但可以作新吏治而已舍是则动人以言何足以感服乎天下今天下大势有可以兴起之机陛下与二三大臣当悠长以思惟至公血诚可以感召和气惟刻厉坚苦可以成就良心则臣所谓愤立志责躬捄过者虽天且弗违而况于人乎况敌国外患乎臣草茅书生不识忌讳深念受恩罔极无补防埃斋心积忱以对越之心对陛下志于感动不觉言多惟陛下不以故事具文视之则宗社幸甚天下幸甚
　　洪舜俞进故事曰宪宗尝与宰相论治道于延英殿日旰暑甚汗透御服宰相恐上体倦求退上防之曰朕入禁中所与处者独宫人宦官耳故乐与卿等共谈为理之要殊不知倦也
　　臣闻人心不可以两用有所慕则有所忘好善者忘酒乐徳者忘色八年于外急于拯四海之溺而忘其家日昃不食勤于合万民之和而忘其身所重在此则所轻在彼也方时瘅暑人孰不惟寛凉之是慕宪宗锐于图治议政延英日且旰矣汗透御衣而不頋盖忘其为暑也谦虚以尽大臣之情而无取乎宫人宦官之与处奋励以讲中兴之要而不求乎深宫广厦之自逸社稷生灵之念日切于中凡人情之所共乐者无不忘之其肻以天下之未安为一身之适乎况是时名相皆足以穆天縡经国体所议必非不急细务徒防旰食之听者堂堂两河已尽在规画中矣彼避暑九成而忘其亲生凉殿阁而忘其民心移于物惟欲是縦贤君所当戒也
　　金世宗时参知政事张汝霖因朝日论事上前世宗谓曰朕观唐史见太宗行事初甚厉精晚年与羣臣议多饰辞朕不如是也又曰唐太宗明天子也晚年亦有过举朕虽不能比迹圣帝明王然常思始终如一今虽年髙敬慎之心无时或怠汝霖对曰古人有言靡不有初鲜克有终有始有卒者其惟圣人乎魏征所言守成难者正谓此也上以为然











　　歴代名臣奏议卷一百九十
　　钦定四库全书
　　歴代名臣奏议卷一百九十一
　　明　杨士竒等　撰
　　节俭
　　齐桓公谓管仲曰吾国甚小而财用甚少而羣臣衣服舆马甚汰吾欲禁之可乎管仲曰臣闻之君尝之臣食之君好之臣服之今君之食也必桂之浆衣练紫之衣狐白之裘此羣臣之所奢大也诗云不躬不亲庶民不信君欲禁之胡不自亲乎桓公曰善于是更制练帛之衣大白之冠朝一年而齐国俭也
　　秦穆公问由余曰古者明王圣帝得国失国当何以也由余曰臣闻之当以俭得之以奢失之穆公曰愿闻奢俭之节由余曰臣闻尧有天下饭于土簋啜于土瓶其地南至交阯北至幽都东西至日所出入莫不賔服尧释天下舜受之作爲食器斩木而裁之销铜铁脩其刃犹漆黒之以爲器诸侯侈国之不服者十有三舜释天下而禹受之作爲祭器漆其外而朱画其内缯帛爲裀褥觞勺有彩爲饰弥多而国之不服者三十有二夏后氏以没殷周受之作爲大器而建九傲食器雕琢觞勺刻镂四壁四帷茵席雕文此弥侈矣而国之不服者五十有二君好文章而服者弥侈故曰俭其道也由余出穆公召内史廖而告之曰寡人闻邻国有圣人敌国之忧也今由余圣人也寡人患之吾将柰何内史廖曰夫戎辟而辽逺未闻中国之声也君其遗之女乐以乱其政而厚爲由余请期以疎其间彼君臣有间然后可图君曰诺乃以女乐三九遗戎王因爲由余请期戎王果见女乐而好之设酒听乐终年不迁马牛羊半死由余归谏谏不听遂去入秦穆公迎而拜爲上卿问其兵势与其地利既以得矣举兵伐之兼国十二开地千里穆公奢主能听贤纳谏故覇西戎西戎淫于乐诱于利以亡其国由离质朴也
　　晋平公爲驰逐之车龙旌众色挂之以犀象错之以羽芝车成题金千镒立之于殿下令羣臣得观焉田差三过而不一顾平公作色大怒问田差尔三过而不顾何爲也田差对曰臣闻说天子者以天下说诸侯者以国说大夫者以官说士者以事说农夫者以食说妇姑者以织桀以奢亡纣以淫败是以不敢顾也平公曰善乃命左右曰去车
　　汉武帝末年天下侈靡趋末百姓多离农亩上从容以问太中大夫给事中东方朔曰吾欲化民岂有道乎朔对曰尧舜禹汤文武成康上古之事经歴乆逺臣不敢陈愿近述孝文皇帝之时当世耆老皆闻见之贵爲天子富有四海身衣弋绨足履革舄以韦带劒莞蒲爲席兵木无刃衣緼无文集上书嚢以爲殿帷以道德爲丽以仁义爲准于是天下望风成俗昭然化之今陛下以城中爲小图起建章左凤阙右神明号称千门万户木土衣绮绣狗马被缋罽宫人簮瑇瑁垂珠玑设戱车教驰逐饰文采樷珍怪撞万石之钟击雷霆之皷作俳优舞郑女上爲淫侈如此而欲使民独不奢侈失农事之难者也陛下诚能用臣之计推甲乙之帐燔之于四通之衢却走马视不复用则尧舜之隆宜可与比治矣易曰正其本万事理失之毫厘差以千里愿陛下留意察之
　　元帝即位徴贡禹爲谏大夫是时年岁不登郡国多困禹奏言古者宫室有制宫女不过九人秣马不过八匹墙涂而不雕木摩而不刻车舆器物皆不文画苑囿不过数十里与民共之任贤使能什一而税亡他赋敛繇戍之役使民岁不过三日千里之内自给千里之外各置贡职而已故天下家给人足颂声并作至髙祖孝文孝景皇帝循古节俭宫女不过十余廐马百余匹孝文皇帝衣绨履革器亡雕文金银之饰后世争爲奢侈转转益甚臣下亦相放效衣服履绔刀劔乱于主上【绔古袴字】主上时临朝入庙众人不能别异甚非其宜然非自知奢僭也犹鲁昭公曰吾何僭矣今大夫僭诸侯诸侯僭天子天子过天道其日乆矣承衰救乱矫复古化在于陛下臣愚以爲尽如太古难宜少放古以自节焉论语曰君子乐节礼乐方今宫室已定亡可柰何矣其余尽可减损故时齐三服官输物不过十笥【三服官主作天子之服在齐地笥盛衣竹器音先嗣反】方今齐三服官作工各数千人一岁费数钜万蜀广汉主金银器岁各用五百万三工官官费五千万【三工官谓少府之属官考工室也右工室也东园匠也】东西织室亦然廐马食粟将万匹臣禹尝从之东宫见赐杯案尽文画金银饰非当所以赐食臣下也东宫之费亦不可胜计天下之民所爲大饥饿死者是也今民大饥而死死又不葬爲犬猪所食人至相食而廐马食粟若其大肥气盛怒至乃日歩作之【日日行歩而动作之以散光溢之气】王者受命于天爲民父母固当若此乎天不见邪武帝时又多取好女至数千人以填后宫及弃天下昭帝幼弱霍光专事不知礼正妄多臧金钱财物鸟兽鱼鼈牛马虎豹生禽凡百九十物尽臧之又皆以后宫女置于园陵大失礼逆天心又未必称武帝意也昭帝晏驾光复行之至孝宣皇帝时陛下恶有所言羣臣亦随故事甚可痛也故使天下承化取女皆大过度【取读曰娶】诸侯妻妾或至数百人豪富吏民畜歌者至数十人是以内多怨女外多旷夫及众庶葬埋皆虚地上以实地下其过自上生皆在大臣循故事之辠也唯陛下深察古道从其俭者大减损乗舆服御器物三分去二子产多少有命审察后宫择其贤者留二十人余悉归之及诸陵园女亡子者宜悉遣独杜陵宫人数百诚可哀怜也廐马可亡过数十匹独舍长安城南苑地以爲田猎之囿【舍置也独留置之其余皆废去】自城西南至山西至鄠皆复其田以与贫民方今天下饥馑可亡大自损减以救之称天意乎天生圣人盖爲万民非独使自娱乐而已也故诗曰天难谌斯不易惟王上帝临女母贰尔心当仁不让独可以圣心参诸天地揆之徃古不可与臣下议也若其阿意顺指随君上下【上下犹言髙下谓茍顺从也】臣禹不胜拳拳不敢不尽愚心天子纳善其忠乃下诏令太仆减食谷马水衡减食肉兽省宜春下苑与贫民田又罢角抵诸戏及齐三服官
　　禹又言诸离宫及长乐宫卫可减其大半以寛繇役又诸官奴婢十万余人戏防亡事税良民以给之岁费五六钜万宜免为庶人禀食令代闗东戌卒乗北边亭塞望又欲令近臣自诸曹侍中以上家亡得私贬卖与民争利犯者辄免官削爵不得仕宦
　　哀帝时龚胜居谏官数上书求见言百姓贫盗贼多吏不良风俗薄灾异数见不可不忧制度泰奢刑罚泰深赋敛泰重宜以俭约先下
　　东汉章帝时马廖代赵憙为卫尉时皇太后躬履节俭事従简约廖虑美业难终上疏长乐宫以劝成徳政曰臣案前世诏令以百姓不足起于世尚奢靡故元帝罢服官成帝御浣衣哀帝去乐府然而侈费不息至于衰乱者百姓従行不従言也夫改政风移必有其本传曰吴王好劒客百姓多创瘢楚王好细腰宫中多饿死长安语曰城中好髙髻四方髙一尺城中好广眉四方且半额城中好大袖四方全匹帛斯言如戏有功事实前下制度未几后稍不行虽或吏不奉法良由慢起京师今陛下躬服厚缯斥去华饰素简所安发自圣性此诚上合天心下顺民望浩大之福莫尚于此陛下既已得之自然犹宜加以勉朂法太宗之隆徳戒成衰之不终易曰不其徳或承之羞诚令斯事一竟则四海诵徳声薰天地神明可通金石可勒而况于行仁心乎况于行令乎愿置章坐侧以当瞽人夜诵之音太后深纳之灵帝欲铸铜人而国用不足乃诏调民田畆敛十钱而比水旱伤稼百姓贫苦乐安太守陆康上疏谏曰臣闻先王治世贵在爱民省徭轻赋以宁天下除烦就约以崇简易故万姓従化灵物应徳末世衰主穷奢极侈造作无端兴制非一劳割自下以従苟欲故黎民吁嗟隂阳感动陛下圣徳承天当隆盛化而卒被诏书畆敛田钱铸作铜人伏读惆怅悼心失圗夫十一而税周谓之彻彻者通也言其法度可通万世而行也故鲁宣税亩而蝝灾自生哀公増赋而孔子非之岂有聚夺民物以营无用之铜人捐舍圣戒自蹈亡主之法哉传曰君举必书书而不法后世何述焉陛下宜留神省察改敝从善以塞兆民怨恨之望
　　魏明帝时百姓凋匮而役务方殷閺乡侯卫觊上疏曰夫变情厉性彊所不能人臣言之既不易人主受之又艰难且人之所乐者富贵显荣也所恶者贫贱死亡也然此四者君上之所制也君爱之则富贵显荣君恶之则贫贱死亡顺指者爱所由来逆意者恶所从至也故人臣皆争顺指而避逆意非破家爲国杀身成君者谁能犯顔色触忌讳建一言开一説哉陛下留意察之则臣下之情可见矣议者多好恱耳其言政治则比陛下于尧舜其言征伐则比二虏于貍鼠臣以爲不然昔汉文之时诸侯彊大贾谊累息以爲至危况今四海之内分而爲三羣士陈力各爲其主其来降者未肯言舍邪就正咸称逼于困急是与六国分治无以爲异也当今千里无烟遗民困苦陛下不善留意将遂凋弊难可复振礼天子之器必有金玉之饰饮食之肴必有八珍之味至于凶荒则彻膳降服然则奢俭之节必视世之丰约也武皇帝之时后宫食不过一肉衣不用锦绣茵褥不縁饰器物无丹漆用能平定天下遗福子孙此皆陛下之所亲览当今之务宜君臣上下并用筹防计校府库量入爲出深思句践滋民之术尤恐不及而尚方所造金银之物渐更増广工役不辍侈靡日崇帑藏日竭昔汉武信求神仙之道谓当得云表之露以餐玉屑故立僊掌以承髙露陛下通明每所非笑汉武有求于露而犹尚见非陛下无求于露而空设之不益于好而糜费功夫诚皆圣虑所宜裁制也
　　吴乌程侯宝鼎元年时居武昌扬州民泝流供给甚苦之又奢侈无度公私穷匮左丞相陆凯上防曰今无灾而民命尽无爲而国财空臣窃痛之昔汉室既衰三家鼎立今曹刘失道皆爲晋有此目前之明验也臣愚但爲陛下惜国家耳武昌土地险瘠非王者之都且童謡云宁饮建邺水不食武昌鱼宁还建邺死不止武昌居此足明民心与天意矣今国无一年之蓄有露根之渐而官吏务爲苛急莫之或恤大帝时后宫女不满百景帝以来乃有千数此耗财之甚者也又左右率非其人羣党相扶害忠隠贤此皆蠧政病民者也愿陛下省百役罢苛扰出宫女清选百官则天恱民附而国安矣吴主虽不恱以其宿望特优容之
　　时吴俗奢侈中书丞华覈上防曰今民贫俗奢转相仿效兵民之家内无甔石之储而出有绫绮之服上无尊卑等级之差下有耗财费力之损求其富给庸可得乎晋武帝太康三年中护军羊琇后将军王恺散骑常侍石崇三人皆富于财竞以奢侈相髙车骑司马傅咸上书曰先王之治天下食肉衣帛皆有其制奢侈之费甚于天灾古者人稠地狭而有储蓄由于节也今土广人稀而患不足由于奢也欲时人崇俭当诘其奢奢不见诘转相髙尚则无有穷极矣
　　后魏宣武帝时散骑常侍邢峦奏曰臣闻昔者明王之以德治天下莫不重粟帛轻金宝然粟帛安国育民之方金玉是虚华损德之物故先皇深观古今去诸奢侈服御尚质不贵雕镂所珍在素不务竒绮至乃以纸绢爲帐扆铜铁爲辔勒训朝廷以节俭示百姓以忧务日夜孜孜小大必慎轻贱珠玑示其无设府库之金裁给而已更不买积以费国资逮景明之初承升平之业四疆清晏逺迩来同于是蕃贡继路商贾交入诸所献贺倍多于常虽加以节俭犹岁损万计珎货常有余国用常不足若不裁其分限便恐无以支岁自今非爲要须者请皆不受宣武从之
　　秦主苻坚自平诸国之后国内殷实遂示人以侈悬珠帘于正殿以朝羣臣宫宇车乗器物服御悉以珠玑琅玕竒宝珎怪饰之尚书郎裴元畧谏曰臣闻尧舜茅茨周卑宫室故致和平庆隆八百始皇穷极奢丽嗣不及孙愿陛下则采椽之不琢鄙琼室而不居敷纯风于天下流休范于无穷贱金玉珍谷帛勤恤人隐劝课农桑捐无用之器弃难得之货敦至道以厉薄俗脩文德以怀逺人然后一轨九州同风天下刑措既登告成东岳踪轩皇以齐美哂二汉之徙封臣之愿也坚大恱命去珠帘以元畧爲谏议大夫
　　后周武帝保定间豪富之家竞爲奢丽外史下大夫黎季明上书曰顷者亢旱逾时人懐望岁陛下爰发明诏广求六瘼同禹汤之罪已髙宋景之守正澍雨应时年谷斯稔克己节用慕质去华此则尚矣然而朱紫仍耀于衢路绮縠犹侈于豪富短褐未充于细人糟糠未厌于编户此则劝导之理有所未周故也今虽导之以礼齐之以刑风俗固难以一矣昔汉文帝集上书之嚢以作帷帐惜十家之产不造露台后宫所幸衣不曵地方之今日富室之饰尝不如婢之服然而以身率下国富刑清庙称太宗良有以也臣闻圣人乆于其道而天下化成今承魏氏衰乱之后贞信未兴宜先尊五美屏四恶革浮华之俗抑流竞之风察鸿都之小艺焚雉头之异服无益之货勿重于时亏德之器勿陈于侧则人知德矣
　　唐太宗贞观四年上谓侍臣曰崇饰宫宇逰赏池台帝王之所欲百姓之所不欲帝王所欲者放逸百姓所不欲者劳弊孔子云有一言可以终身行之者其恕乎己所不欲勿施于人劳弊之事诚不可施于百姓朕尊爲帝王富有四海事皆由己诚能自节若百姓不欲必能顺其情也魏征曰陛下本怜万姓每节己以顺人臣闻以欲从人者昌以人乐己者亡隋焬帝志在无厌虽好奢侈所司每有供奉营造小不称意则有峻罚严刑上之所好下必有甚竞爲无限遂至灭亡非惟书籍所传亦陛下目所亲见爲其无道故天命陛下代之陛下若以爲足今日不啻足矣若以爲不足更万倍过此亦不足太宗曰公所奏对甚善非公朕安得闻此言
　　太宗尝恠舜造漆器禹雕其俎谏者十余不止小物何必尔邪谏议大夫禇遂良对曰雕琢害力农纂绣伤女工奢靡之始危亡之渐也漆器不止必金爲之金又不止必玉爲之故谏者救其源不使得开及夫横流则无复事矣帝咨美之
　　宗时天子诞日诸道争以侈丽奉献不则爲老子浮屠解祷事中书舍人常衮以爲汉文帝还千里马不用晋武帝焚雉头裘宋髙祖碎琥珀枕是三主者非有聦明大圣以致治安谨身率下而已今诸道馈献皆滛侈不急而节度使刺史非能男耕而女织者出于民是敛怨以媚上也请皆还之今军旅未宁王畿户口十不一在而诸祠寺写经造像焚币埋玉所以赏赉若比邱道士巫祝之流岁巨万计陛下若以易刍粟减贫民之赋天下之福岂有量哉
　　穆宗尝问侍臣曰司马迁言汉文帝惜十家之产而罢露台身衣弋绨履革舄集上书囊爲殿帷信乎何太俭邪中书侍郎同中书门下平章事崔植对曰良史非貌言汉承秦侈纵之余海内凋窭文帝从代来知稼穑艰难是以躬履俭约爲天下守财景帝遵而不改故家给户足至武帝时钱朽贯谷红腐乃能出师征伐威动四方然侈靡不节末年户口减半税及舟车人不聊生乃下哀痛诏封丞相爲富民侯然则帝王不可以不示俭而天下足帝曰卿言善患行之爲难耳
　　敬宗立侈用无度诏浙西上脂盝妆具观察使李德裕奏曰比年旱灾物力未完乃三月壬子赦命常贡之外悉罢进献此陛下恐聚敛之吏縁以成奸雕窭之人不胜其敝也本道素号富饶更李锜薛苹皆酒于民供有羡财元和诏书停酤又赦令禁诸州羡余无送今存者惟留使钱五十万缗率岁经费常少十三万军用褊急今所须脂盝妆具度用银二万三千两金百三十两物非土产虽力营索尚恐不逮愿诏宰相议何以俾臣不违诏防不乏军兴不疲人不敛怨则前敕后诏咸可遵承不报方是时罢进献不阅月而求贡使者足相接于道故德裕推一以讽他又诏索盘绦缭绫千匹德裕又上奏曰臣昨縁宣索已具军资岁计及近年物力闻奏伏料圣慈必垂省览又奉诏防令织定罗纱袍段及可幅盘绦缭绫一千匹伏读诏书倍増惶灼臣伏见太宗朝台使至凉州见名鹰讽李大亮令献之大亮宻表陈诚太宗赐诏报云有臣若此朕何忧再三嘉叹事载史书又宗令中使于江南采防防诸鸟汴州刺史倪若水陈论宗亦赐诏嘉纳其鸟即时皆放又令皇甫询于益州织半臂背子琵琶焊拨镂牙合子等苏颋不奉诏书輙自停织宗皆不加罪忻纳所陈臣窃以防防镂牙至爲防细若水等尚以劳人损德沥款效忠当圣祖之朝有臣如此岂明王之代独无其人葢有蔽者弗言非陛下拒而不纳又伏覩四月二十三日德音云侯伯有位之士无或弃余谓不可者其有违道伤理徇欲懐安面刺廷争无冇隐讳则是容纳善道増光祖宗不尽忠规过在臣下况立鹅天马蹙豹盘绦文彩珍竒只合圣躬自服今所织千匹费用至多臣愚亦所未晓昔汉文衣弋绨之衣元帝罢轻纎之服仁德慈俭至今称之伏乞陛下近览太宗宗之容纳逺思文帝孝元之恭已以臣前表宣示羣臣酌臣当道物力所宜更赐节减则海隅苍生无不受赐
　　文宗尝见中书舍人栁公权于便殿举袖示之曰此衣已三澣矣众皆美上俭德公权独无言上问其故对曰陛下贵爲天子富有四海当进贤退不肖纳谏诤明赏罚乃可以致雍熈服澣濯之衣乃末节耳
　　南唐嗣主保大中太常博士陈致雍上奏曰臣闻尊卑有伦贵贱有序下及黎庻车舆服马宫室饮食嫁娶防祭之分事有宜适物有节文若无制度何以防其淫侈救其雕敝者哉臣且覩保大以来条约庻民居止舍宇间架无过大衣服车马各有彰别至今撙节上下不渝犹有市廛闾闬之间销金画缯爲妇人帬衣中被之属奢溢者争浮竞僞循法守正之士犹未能素厚自处何况中庸之人出见纷华盛丽心意荡恱老氏不云乎不见可欲使心不乱由是渐渍失教被服成俗既而正金销尽朽坏同归数年之中奢蠧尤甚臣又闻国奢则示之以俭国俭则示之以礼其或从上化下而民焉敢逾越伏以皇帝陛下絶素爲治偷薄者闻之而自革正明宣化贪饕者知之而自惩于今十有三载躬行节俭未尝怠佚而于有司之官法度不考宪式不彰其致奸色而流成弊故也臣叨礼职无禆圣政輙斯陈露上逹聦明伏乞宣下所司特颁严勅条约世人不得踵前更有造作销金衣服如有故违重以法绳之其王公之室卿士之家并禁断所冀率其庻民以次渐变頽风自然脩本
　　宋太宗太平兴国中塩铁判官张观尝因奏事白上曰陛下务敦淳化殿宇采饰皆彻去之惟尚朴素天下幸甚然于服御器用臣愿亦从纯俭上曰朕庻事简约至于所服多用絁绢皆经澣濯尔卿言甚善观顿首谢真宗咸平中都官刘防叟上防曰陛下已周谅闇方勤万务望崇俭德守前规无自矜能无作奢纵厚三军之赐轻万姓之徭使化育被于生灵声教加于中外且万国已观其始惟陛下慎守其终思鲜克之言戒习性之渐则天下幸甚上嘉之
　　仁宗明道二年殿中侍御史厐籍上奏曰臣近者伏见传降圣防差雇玉工真珠匠小臣踈贱不知所造服用然而职在耳目之官茍有愚见不敢缄黙恭惟陛下自纂位以来积德脩道日谨一日近无耽好之玩逺无追求之劳古之圣明未易能过然今水旱相仍公私俱困北有林胡之抗敌西有元昊之凶狡尤宜恭俭齐纪律惜国用以丰实制兵威而震耀臣愚以谓不急之服玩近奢之器物悉宜屏絶以劝天下书曰不矜细行终累大德礼曰无作淫巧以荡上心愿陛下视珍竒爲弃物以奢侈爲覆车
　　籍爲右司谏时上奏曰臣昨到太平州界体量安抚本处检防广德军判官钱中孚当涂县主簿兼嘉祥县尉温宗贤等状称徃诸乡检旱窃见贫民多食草子名曰乌昧并取蝗虫曝干摘去翅足和野菜合煑食别无虚妄者臣窃思之东南上供粮米每岁六百万石至于府库物帛皆出于民民于饥年艰食如此国家若不节俭生灵何以昭苏臣今取前件草子封进伏望宣示六宫藩戚庶抑奢侈以济艰难仍乞宻下裁造务后苑文思院粮料院检祖宗之朝每岁用度之费数目比于今时则奢俭自见伏望圣慈特降进止则天下幸甚
　　籍调陜西转运使时又上奏曰臣伏见连年灾异天乆不雨臣谓弭灾消祸在朝廷自脩比年费用奢广仓廪出纳不严内中须索旣多有司以慿申除破无縁钩较虚实臣窃爲凡乘舆所用宫中所费宜取先朝爲则今宿师西鄙力战重伤方获功赏而内官医官乐官无功时享丰赐故天下指目谓之三官愿少裁损无厚赉予专励战功邉鄙不足平也
　　宝元元年天章阁待制贾昌朝上奏曰臣伏见西夏僭妄出师命将以贻朝廷之忧臣窃谓此固不足虑而国家用度素广储蓄不厚民力颇困是则可忧自天圣以来屡诏有司节省用度以至于今未闻有所施行古者四方无事则脩政令务稼穑仓廪有积谷府库有羡财节用爱人以戒不虞卒有水旱寇攘之至而无所忧自三代而下称王业盛者唯汉尔文景以恭俭故风俗厚财用足至于武帝务勤征伐始筭缗钱酤以助军旅之给而天下萧然矣至昭帝议塩铁罢酤省徭役笃耕种凡侵蠧民利者一切寛贷之时赐租赋使民得以足衣食内则省宰夫乐工希文景之风以厚储蓄数百年间四夷咸服百姓不厌汉德者无他道也节用爱人崇本抑末之所致也宋受命八十载可谓治平矣然节爱之术有所未至边陲虽宁而兵备不省徭役虽简而农务不笃外厚币聘而内丰廪藏自余虚用冗费难以悉数天下诸道若京之东西财可自足陜右河朔岁须供馈所仰者淮南江东数十郡尔故田税不足重以禁凡山泽市井之利靡有厚薄悉入于公上而民不得售加以不耕不织游惰之俗蚕食爲害都人士女燕安太平忘衣食艰难之患习尚奢侈重伤民力农所以困国之储蓄所以不厚者职此之由夫国财民力靡于无用之日故当其有事不得不忧臣尝治畿邑有禁兵三千而留万户赋输仅能了足其三年赏给仍出自内府况他郡邑兵不啻此推是可以知天下虚实矣臣又尝掌京廪计江淮岁运粮六百余万以一岁之入仅能充朝廷之用三分二在军旅一在冗食所蓄聚不盈数天下太平已乆而财不藏于国又不在于民傥有水旱频仍之灾军戎调度之急计将安出哉愿陛下鉴已徃之失察当今之务取景德已来迄于景祐凡百用度靡有巨细校其所入所出之数约以祖宗旧制其不急者皆省罢之
　　二年右司谏韩琦上奏曰臣准敕以御史王素上言乞依贾昌朝所奏取景德至景祐年凡百用度靡有巨细较计所入所出之数省罢不急等事防差张若谷任中师并臣与三司同共详所奏定夺减省闻奏窃以臣先监左藏库日朝廷亦曽差官于三司令将咸平景德天圣景祐年支费比附其时三司已捡寻天圣已前帐案不足遂下在京诸司库务差人监勒捡寻亦是多不存在甚爲骚扰臣輙上言若检前项年分帐案得全比附见今来支费数多朝廷若不节用乃是徒摭空文或勘防近年帐案但见得冗费即行减罢亦不须见逺年文字防下三司捡寻终不齐足只将近年帐案勘防絶结了当今陛下崇恭俭之本沛然垂诏以经费有度复议均节斯乃陛下兴化致理爱养元元之深意也天下黎民实防恵福若又须将景德至景祐年逐月用度较计必是依前虚有劳费淹滞无成况今西鄙设备聚财实边之费所宜移兹冗用以助兵须岂可迁延岁时不求速效臣欲乞将三司逐案景德年后来帐籍及照证文字勘防不必年分整齐但见得官中支用显有虚费即定夺减省闻奏臣伏覩古先哲王兴俭以劝天下必以身先而后臣庶省分有司率职从上之令犹风靡而响应之也虽有侥幸觊觎之徒抑制其欲亦不敢兴造怨语动惑众心何则上躬行而下之所劝也臣愚欲望陛下饬宫掖之间先务节俭凡奢靡之饰竒巧之玩无名之赐无度取索一切罢之仍诏三司与臣等计防入内内侍省御药院内东门司取先朝及今来赐予支费则例比附酌中定夺减省等定夺之后或有飞语流谤断在宸屏而不听如此则县官之用可期充足且内藏宜圣景福等殿库盖累蓄聚以备非常今或外用既节而不絶内帑支取即与外库供亿縻费一同亦望陛下深思祖宗经乆之制更务谨节臣又以出纳之用各有攸司冗费之敝必能知悉仍乞特降敕命下三司委诸路转运副使发运司逐处知州通判在京诸司库务管当官员除官吏兵马请给则例自来已有定制不在起请外如有诸般用度显有虚费可以省减者即具利害擘划闻奏降下依敕定夺三司人吏有所见亦听经三司具状陈述如显然大叚减省得官中钱物其起请官吏即乞特行酬奬臣备员谏列误被圣选不避众怨罄竭上陈唯冀裁择早赐进用
　　庆厯六年张方平上言曰伏以天下承平爲岁深逺而国用不赡民力益困今聚师境上调费寖广倚于经入则财不给加以横赋则人不堪救兹交急特在陛下身先于率下惟事事乃其撙约而已臣窃惟陛下躬勤节用克自抑畏凡诸服御殊爲菲薄而兹中外之论皆言用度之过臣窃疑之盖宫闱嬖昵左右近习假威恣横敢爲欺诬仰恃仁慈縁爲奸弊且禁中呼索輙称圣防有司应奉皆爲上供故外不知其详而讥议累乎盛德国家帑藏之困乃羣下侵牟之蠧也伏愿陛下上念宗社之计下以生民爲心彼妇人宦者何烦过爲姑息超然逺虑断自天心试取先帝之世及陛下临御以来天圣之初官司帐籍如内东门之比较近年支费金帛则知増损丰俭之数以一言裁减之恩爲万方富庶之本兆民所赖爲幸实深先朝已前事恐难继若天圣初体例夫岂逺哉因降诏书谕天下以陛下忧边之心爱民之故则将卒闻之孰不奋励以投命士民闻之孰不鼓舞以称仁至于外诸司库务凡百横费乞特置司局选用公平通敏谙晓时务之士三两员条理之而以大臣一人监领其事其不便者惟是左右主当之人尔诚陛下断之不疑无容沮挠则上可以资德美下可以施恩惠内可以集国计外可以成武功効速而利多事近而德逺此当世之切务也
　　方平又论减省财用事曰臣近受同贾昌朝等定夺减财费窃闻渊防先自宫禁裁损一切用度至于圣躬奉给缗钱亦令罢供此盖陛下身先勤俭爲生灵计夫减省所爲者自下而议上则于体不顺由上以率下则于名爲正臣愿以禁中所行之事择其大者三数节宣示外廷因发明诏使天下共知圣意忧边爱人之深则中外臣庶得不体国家之急上成德美者乎特在陛下防之清衷不屑细言则成効可冀也其有狥已之利与则喜夺则怒此女子与小人之情怨谤所由生也臣軰敢不竭精尽虑上副天心
　　皇祐元年右司谏钱彦良上奏曰臣伏见真宗皇帝诏书以涂金冗费上自宫掖下及庶民一皆禁止三十年间不敢有犯陛下奉以俭约遵守祖宗旧章虽申明涂金之勅岁下而近日戚里诸亲权要族党并以涂金衣服首饰相尚日増盛丽以至三朝庆防被服入宫蔑视刑典习爲惯事且此巧僞之物荡昏心目无益饥寒风俗所以趋竞者禁虽立而法不行故好之愈甚况真宗皇帝崇本冲素讲求制度欲爲万世之戒岂可使之废坠此乃国家守成大要属在陛下今欲乞严禁约涂金匠人依旧条处斩如情理稍轻刺面决配千里外牢城臣僚之家用使造作并科违制皇亲戚里即不支俸钱一年其失于紏察赏罚并依先朝之旧仍乞指挥内东门司使臣如有诸亲命妇郡县主等入内輙服金衣首饰者并画时禁止不令入内一面具姓名申奏勘责如本非私情别因事彰露亦与同罪所贵先朝之制遵行天下
　　嘉祐六年知谏院何郯上奏曰臣等窃见今歳以来灾异屡臻日食地震江淮腾溢风雨害稼民多菜色此正陛下侧身克己未敢擅恣之时而道路流言皆云天子近日宫中燕饮防爲过差赏赉之费动以万计耗散府库调敛细民况酒之爲物伤性败德禹汤所禁周公所戒殆非所以承天忧民辅养圣躬之道也陛下恭俭之德彰信兆民议者皆以爲后宫奢纵务相夸尚左右近臣利于赏赉陛下重违其请屈意从之夫天以刚健爲德君以正固爲事奈何徇后宫左右之欲上忽天戒下忘民病中不爲宗庙社稷深自重惜臣等愚惑窃爲陛下不取伏望陛下当此之际悉罢燕饮安神养气后宫妃嫔进见有度左右小臣赏赉有节及厚味腊毒之物无益奉养者皆不宜数御以伤于和乃可以解皇天谴告之威慰元元穷困之望保受命无疆之休也
　　八年知谏院司马光上劄子曰臣伏覩圣恩颁赐羣臣以大行皇帝遗留物如臣所得已近千缗况名位渐髙必霑赉愈厚举朝之内所费何啻钜万窃以国家用度素窘复遭大防累世所藏几乎扫地传闻外州军官库无钱之处或借贷民钱以供赏给一朝取办逼以捶楚当此之际羣臣何心以当厚赐况将来山陵所须全未有备国信往来又当供亿万一更有水旱军旅之虞不知朝廷何以处之若国用不足必重敛于民民已困穷何以供命饥寒所驱必爲盗贼此乃安危之本愿陛下深思熟虑勿以爲细事而忽之也臣诚知干兴之际曽有此例亦恐当时所赐不至如此之多况当时帑藏最爲富实今事力耗竭十无一二岂可但云旧例不思损益况委质爲臣共图国事股肱耳目譬犹一体安则俱安危则俱危岂待多得金珠然后输忠尽力恐非所以遇士大夫之道也今天崩地坼率土哀摧羣臣各迁一官不隔磨勘恩泽已厚诚不忍更受赐物因公家之祸爲私室之利伏望圣慈许令侍从之臣各随其意进奉金帛钱物以助供山陵之费如此则君恩下流臣诚上逹上下相爱洽于至和既可以少纾民力又不至有伤国体
　　光又上劄子曰臣于今月十五日曽具劄子上言乞详令侍从之臣进奉金银钱帛以助山陵之费至今未闻降出臣亦曽与同軰具状诣客省进物防批降指挥以干兴年中无此例不令收接其事理本末臣已于前来劄子内一一奏陈今更不敢重复有言窃以方今国家多虞人心危惧正是朝廷斟酌时宜损益变通之际岂可不究利害但询旧例而已况所赐羣臣之物比旧例过多几倍而羣臣有所进献则云旧例无之虽圣恩务在优隆然羣臣有廉耻之心者何面目以自安又州县鞭挞平民逼取钱物以济一时之急不知干兴年中何尝有此例也以此见国家虚实缓急逐时不同岂可专执旧文不加裁损今大防之后内外困穷几百在位之臣皆当焦心刻己以救其患若受此非常之赐恬然有之曽不爲媿则士众必曰我軰劳苦而所得防薄羣臣安坐而享厚利其心安得不怨百姓亦曰我軰剥肤椎髓以供赋敛而浩浩入羣臣之家如泥沙不惜其心安得不怒近者怨逺者怒爲国计者可以不深思逺虑乎是以臣軰区区欲输此物非谓可以増帑藏之富助用度之急也其意盖以通上下之情慰逺近之心塞无厌之怨解重敛之怒伏望朝廷留心省察知其爲安危之本非臣夸小廉竞小忠也臣今来并前来所奏劄子共二道并乞早降付中书枢宻院同共商量施行
　　光又上奏乞制国用曰臣近曽上防以即今公私财用率皆穷窘专奉目前经费犹汲汲不足万一有大水大旱饥馑相仍敌人侵边盗贼羣起发兵诛讨不时克定仓库已空百姓又竭其忧患不细必当早爲之谋以救斯弊乞随材用人使乆于其任务农通商以蕃息财物节省赐予裁损浮费又以宰相领总计使之职凡天下金帛钱谷属于三司不属三司者总计使皆领之岁终则校其出入之数若入少而出多则思其所以救补之术奏而行之常使岁余三分之一以备饥馑军旅非常之费其内外钱谷官之长皆委总计使察其能否考其功状以奏而诛赏之此诚当今之急务伏望陛下与公卿大臣定议早赐施行
　　仁宗时陜西用兵权度支判官宋祁上防曰臣伏见西贼叛逆未即枭截申命将校警饬边陲陛下日仄忧勤特轸调发内经圣虑旁咨群谋臣诚不肖窃用感愤以爲勇夫行外儒者计内合爲威畧以行天诛则跳梁小丑指期烹醢故敢妄陈愚见以佐万一臣闻兵以食爲本食以货爲资在易聚人在书八政诚圣人一天下之归之具也以天下取之以天下用之量入爲出故天子不得私焉传曰足食足兵民信之矣今在藏无积年之镪太仓乏三岁之储南方冶铜匮而不发承平如此已自雕困其故何哉良由取之既殚而用之无度也臣不能悉知朝廷之经费且以臣素所见者言之何者大有三冗小有三费以困天下之财财穷用褊乃今更欲兴数十万众无谋甚矣陛下诚能超然逺览烛见根本去三冗节三费专奉西北之屯尚可旷焉髙枕无匮乏之患何谓三冗天下有定官无限员一冗也天下厢军不任战而耗衣食二冗也僧尼道士日益多而无定数三冗也三冗不去不可爲国今陛下诏于此断自今日僧尼道士已受戒具者且使如旧其在寺帐爲徒弟子者悉还爲民勿复岁度今日已后州县寺观留若干所僧尼道士定若干人且令后来之数不得过此此防一举可得耕织夫妇五十万人则一冗去矣今天下厢军不择孱小尫弱悉皆收配才图供役本不知兵亦且月费廪粮岁费库缣数口之家不能自庇于是相挻逃匿化爲盗贼者不可胜筭朝廷每有夫役更借农民以任其劳假如厢军可令驱以就役方且别给口劵间望赐钱二端相准不便明甚陛下若敕天下厢军今日以后除州军须要防捉别留三百人自余更不收补已在籍者许备役终身如此则中下之家悉入农业又得力耕者数十万则二冗去矣国家郡县素有定官譬以十人爲额常以十二加之迁代罪谪足以无乏今则不然一位未缺十人竞逐纡朱满路袭紫成林州县之地不广于前而陛下官五倍于旧吏何得不茍进官何得不滥除陛下诚能诏审官院内诸司流内铨明立限员以爲定法自今已往门廕流外贡举之色实置选限稍务择人俟有阙官计员补吏内则省息奉廪外则静一浮华则三冗去矣何谓三费一曰道塲斋醮无日不有若七日若一月若四十九日各挟主名未始暂停至于蜡蔬膏面酒稻钱帛百司供亿不可赀计而主者旁縁利于欺拨故奉行崇尚故干典法皆以祝帝寿奉先烈祈民福爲名欲令臣下不得开说臣愚以爲陛下上事天地宗庙次事社稷百神醴酪粢盛牺牲玉币使有司端委而奉之岁时而荐之足以竦明德于天极介多福于黔庶何必道场斋醮希屑屑之报哉是国家抱虚以考祥小人诬神而获利耳陛下若断自圣虑取必不可罢者使略依本教以奉薰脩开啓有时赐与有度则一费节矣二曰京师寺观或多设徒卒或増致官司衣粮所给三倍他处帷幄谓之供养田产谓之常住不徭不役坐蠧齐民而又竞餙神祠争脩塔庙皆曰不费官帑自募民财此诚不逞罔上之尤者夫民藏于国国藏于民财不天来而由地出也役不使鬼而待人作也舍国取民其伤一焉伏望陛下切敕州县普令罢止则二费节矣三曰使相节度不藩要贪取公用全济私家迹夫节相之建或当边镇或临师旅也公用之设或以飨賔也今则不然罢黜大臣率叨使相安居都邑普蒙公用取生人之资力爲无功之奉养坐縻邦用莫此爲甚伏望陛下宝惜名器使授受惟才自今地非边要州无师屯者不建节度已带节度不得留近藩及京师则三费节矣三冗已去三费已节数年之内用度必饶臣又闻之人不率则不从身不先则不信陛下若能躬服至俭风示四方锦防金玉不得妄费请自后宫爲始衣服醪膳无溢旧规请自乗舆爲始然后天下向应民业日丰人心不揺师役可举虽使风行电照饮马西河蠢尔戎酋可玩之股掌中矣宁与今日诛求财用课塩防茗爲戚戚之计者同年而语哉臣诚狂妄不晓禁忌轻进愚防惟陛下裁赦其辜
  </div>
  <div class="pagination">
   <a href="历代名臣奏议_page71.html">
    上一页
   </a>
   <span>
    ...
   </span>
   <a href="历代名臣奏议_page67.html">
    67
   </a>
   <a href="历代名臣奏议_page68.html">
    68
   </a>
   <a href="历代名臣奏议_page69.html">
    69
   </a>
   <a href="历代名臣奏议_page70.html">
    70
   </a>
   <a href="历代名臣奏议_page71.html">
    71
   </a>
   <span class="current-page">
    72
   </span>
   <a href="历代名臣奏议_page73.html">
    73
   </a>
   <a href="历代名臣奏议_page74.html">
    74
   </a>
   <a href="历代名臣奏议_page75.html">
    75
   </a>
   <a href="历代名臣奏议_page76.html">
    76
   </a>
   <a href="历代名臣奏议_page77.html">
    77
   </a>
   <span>
    ...
   </span>
   <a href="历代名臣奏议_page73.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
