<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 413 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 413 页/共 1210 页</h1>
    <div class="content">　　圣谕
　　广训阐明大义详示开导务使乡曲愚民咸生孝友敦睦之思置徳业可劝者爲一籍过失可规者爲一籍每月朔日先读
　　圣谕
　　广训抗声宣讲约正推说其义剀切丁宁讲毕于此乡内有善者众推之有过者値月纠之约正询有实状命値月分别书之于籍嵗终考校其善过彚册报于县官县官设爲劝惩之法有能改过者一体奬励已奉
　　俞防通饬遵行在案【臣】因思记过之籍第可爲乡村守分农民偶有过犯而设若素非善类及曽爲盗贼者月朔不来聼讲约正无可纠绳是亦不可无法以处之今大乡大村既设立讲约之所【臣】
　　请于约所之侧令州县各竪一木榜开列乡村奸盗诈僞干名犯义有伤风俗现今犯法治罪之姓名于榜上俾邻里宗族皆得直指其非以启其愧悔之渐倘一年之内该犯果能深自刻责毫无过举即着约正値月报明州县去其榜上姓名予以自新以视置籍记过更觉彰明较着实于地方不无裨益【臣】因设立约所而推广良法是否可采伏乞
　　皇上睿鉴施行谨
　　奏
　　此不过小试行道之端他省亦有照此行之者若夫奸盗诈伪匪类欲以木榜书名感发其愧悔之心恐未必能然朕意果遇强横不法之辈乡里必不敢书其名以籍其罪无非将良懦乡民之小过塡写一二以塞责而已虽属有名无实之举然亦系有益无损之事何妨试行但恐徒为百姓之笑具耳
　　同日又
　　奏爲敬陈管见事窃【臣】奉广东督抚牌文准云贵广西总督咨商据广西梧州府知府袁玑详请将广东肇庆府属之封川开建二县归入梧州府等因【臣】思普天之下莫非
　　王土封川开建或隶肇庆或隶梧州同爲
　　皇上之疆域何分彼此但玑欲将封川开建二县归入梧州者以梧属之苍梧怀集二县与肇属之封川开建二县田地村乡犬牙相错故详请归入梧州其说近是【臣】查梧州与肇庆接壤自梧州顺流而下一日一夜可抵督臣驻劄之肇庆再经一日一夜可抵抚臣驻劄之广州若由梧州以至广西省城非隔十余日不能即到程途相去逺近悬殊倘蒙
　　圣裁将肇属之封川开建二县归入梧州将广西之梧州一府改隶广东则公文徃来呼吸可通去逺就近莫有便于此者其梧州府所收落地税羡银两按数移解广西藩库以充西省各官养亷于西省究无所损【臣】前请添设高雷廉道一员改肇高廉罗道爲肇罗道一折钦奉
　　硃批遵即详明督抚
　　题达在案今梧州府如改隶广东自可归肇罗道兼辖至于广西苍梧道管理通省驿传盐法原应驻劄桂林不须分守苍梧【臣】从因地制宜起见故敢敬陈一得之愚是否可采伏乞
　　皇上睿鉴谨
　　奏
　　此奏事闗两粤谕两省督臣防商奏覆有防
　　同日又
　　奏爲修辑省志事窃各省志书每多残缺于雍正六年十二月奉
　　防重加修辑【臣】奉文之后随即转行各府确查旧志未载事迹并于所属绅袊之内每府选择一二人送至省防设局纂修但恐本省绅袊不无狥私情必于外省聘一素有学行者总理大纲庻事无阙滥而责有专司兹有翰林院庻吉士浙江人鲁曾煜康熙六十年与【臣】防试同榜【臣】知其人品端方学问淹贯向因伊祖母年逾九十父年亦有六旬蒙
　　圣祖仁皇帝恩赐回籍侍养今其祖母已故父尚强健况有二孙俱经成立非家无次丁可比【臣】商之署抚【臣】傅泰遣役徃接鲁曾煜到粤给以脩脯令与粤省绅袊悉心考订修辑志书容俟告成之日恭呈
　　御览合先
　　奏明谨
　　奏
　　修辑志书一事直隶各省殊觉过于迟延当速行办理为是
　　同日又
　　奏爲请禁私卖制钱事雍正七年八月云南抚臣委员运送新铸制钱二万串到粤【臣】观铜色黄亮钱文厚重与粤东旧钱逈异随于各营兵弁赴【臣】衙门领饷时即将银七钱三发给领回均匀撘放庻





　　否狡饰容俟县府审明拟罪伏查新铸制钱一千文约重九斤余两每制钱一千价止纹银一两以一两之钱价可得九斤余两之黄铜照黄铜时价可卖银一两四五钱如打成烟袋即可数倍其値钱价贱而烟袋贵奸民贪利违禁恐不仅刘昂霄已也【臣】一面出示严禁一面详请督抚将黄铜打成烟袋者悉令地方官照收买黄铜器皿例给价


　　俱经各营兵弁领回本应按名分散何故尽归铺户之手此中显有兵弁增价私卖情弊雍正八年正月【臣】奉署抚【臣】傅泰牌文准琼州镇总兵李顺咨称有左营外委周维经奉差赴省领出制钱竟敢动用私卖浮开侵利实属不法等因转行到【臣】虽周维经未曾供明将钱卖与燬化之铺户然此亦兵弁私卖制钱之确证制钱撘放兵饷各营俱有领出私卖恐不仅周维经已也理合仰恳
　　谕防严禁俾武弁知所畏惧不敢私卖制钱而奸民无
　　从收买自不能将制钱燬化矣伏乞
　　皇上睿鉴施行谨
　　奏
　　朕不解汝意何居凭何降旨今既银钱兼撘与兵而禁其易卖与民令其惟行使于营伍中耶自省领钱归汛或虑质重易银以便携带就中少图微利亦人情之常今必揆其卖与燬钱之舗户乃不揣本而齐末之论也如果奸民竟敢大开炉座燬坏制钱则汝等地方大吏所司何事此奏不明亦且不当
　　同日又
　　奏爲密请
　　圣裁事窃沿海额设战船各营兵弁依期乗驾廵海其或遭风坏船即按原定工价动帑修造若非因公事出海坏船责令该营赔补此厯来之成例也嗣因广东龙门恊副将景慧渡海考验并该协把总谢廷彦率兵廵海被风飘没奉
　　谕防凡官弁兵丁若因公事差委遭风受困者当照军功加恩倘有不幸至于身故者当照阵亡之例优防着九卿分别详细定议具奏景慧谢廷彦及兵丁等应如何加恩之处一并议奏钦此随经部议景慧谢廷彦案内被飘身故之兵丁照军功阵亡例每名防银五十两被飘生存之兵丁照军功头等伤例每名赏银三十两俱经照数支银防赏在案此实我
　　皇上矜悯沿海兵弁
　　特赐防赏之至意其实系遭风身故之兵弁叨荷防典自属允宜第虑无頼营兵视
　　圣主之洪恩爲射利之防径或値行船搁浅偶尔擦伤或船已停泊近岸撞碎是皆驾船不谨之故原应令其赔补而船内兵丁惟恐修赔反揑人船飘溺各营代详请赏甚有将战船暗地毁损希图朦混邀赏者如雍正七年五月内龙门协把总张宾带兵三十名廵至象骨沙船被风浪打坏据报把总兵丁均扶篷登岸无一身故又雍正七年闰七月内香山协把总陈秀带兵六十名廵至蜘洲离岸里许船被翻溺淹死兵丁三名余尽生存同日百总徐禧带兵一十八名护送盐船兵船被风打坏人俱登岸生存屡奉督臣饬令按名详请给赏在督臣照例而行非爲过举【臣】职司出纳不得不慎重钱粮窃思张宾等兵弁三十余名悉可扶篷登岸则非受困可知陈秀等遭风处所离岸颇近则非难于登岸可知使不分别遭风受困情形槩行赏银三十两其中保无借端混冒者乎【臣】
　　请嗣后除遭风身故兵弁仍照例优防外其有虽经被溺俱获生全者可否免其给赏庶冒领钱粮之弊可除而兵丁希冀之念自息矣【臣】密陈管见伏乞
　　皇上睿鉴施行谨
　　奏
　　所奏甚是朕初意亦恐有冒领之弊但念此系格外特恩举行之始兵弁必将感奋思报何暇作弊孰知小人无良輙敢如是殊属可恶亦属可笑之至另有谕防颁发
　　同日又
　　奏爲遵
　　防密举干员事窃【臣】于前奏爲防实密奏事折内奉到硃批现在粤省如有能胜监司之干员其密奏以闻钦此【臣】在粤多年于各官之贤否留心访查观其人品考其吏治实有可信者惟广州府知府呉骞老成练逹才守兼优琼州府知府宗思圣勤劳办事廉洁自持俱能胜监司之任更有南海县知县刘庶理繁治剧洁已爱民委属干员足胜省防郡守之任夫荐举人才原臣子职分所当爲第恐不加详愼知之未确或微露其意于所举之人以存掠美市恩之念非渉于交结即失之粗踈【臣】断断不敢出此凡【臣】之一切


　　敢不谨而又谨密而又密以凛遵
　　谕防谆切之至意谨
　　奏
　　览
　　同日又
　　奏为
　　圣徳覃敷生黎诚服事窃粤东琼州五指山系黎人羣处之地黎分生熟二种自秦汉以来生黎并未输粮入籍我
　　皇上洪恩徧及遐方是以生黎莫不倾心向化雍正七年十二月据琼州府知府宗思圣详报崖州生黎王那诚等男妇二千三百七十三名口琼山县生黎符天福等男妇二百二名口定安县生黎王天贵等男妇六十七名口陵水县生黎那萃等男妇二百八十六名口开明户籍或愿输将粮米或愿完纳丁银各恳附入版图【臣】已转详督抚
　　题达窃思黎人不读诗书茫无知识乃上年恭逄
　　万寿黎人入城叩祝采办楠木黎人踊跃运售黎长复愿代买此实亘古未有之事本年正月内値该府宗思圣到省【臣】将所余养廉银在省城买布八百疋面付宗思圣嘱其分给采办楠木之黎人又制


　　理合奏
　　闻谨
　　奏
　　黎人向化欣悦览焉
　　同日又
　　奏为据实陈明事雍正八年正月初十日【臣】奉署抚【臣】傅泰檄开奉
　　上谕有人条奏内称广东诸务废弛端种种因提解耗羡而火耗转致加增因清查税课而有司转行苛索因禁止私贩而渔户并受苦累是以朕爱养百姓之善政而奉行顚倒以济贪营巧取之私置除暴安民移风易俗之政于度外该省从前督抚受朕倚任之重身在地方焉有朕已闻知而伊等漫无觉察之理郝玉麟傅泰到任未久向后宜整顿经理勿蹈前辙此防到日着悉心确查严行禁约倘不肖有司仍有不知悛改者叅革拏问请防正法如督抚等再有狥隐失察等情经朕察出定行从重治罪特谕钦此【臣】捧读至再兢惕悚惶伏思我
　　皇上宵旰勤劳励精圗治
　　谕防频颁谆谆告诫【臣】猥以陋劣职任藩司自到任以来圗报情殷钱谷固属专司在在条分缕析即凡臬司经管之赌盗粮道经管之粮米盐道经管之盐政茍有所知亦必力爲整理每念海疆重大办事宜勤倘欲避嫌疑分彼此未免因循拘泥有误地方【臣】素无瞻顾痛絶交情早作夜思总期无负
　　皇上知遇今如条奏内所称火耗全行提解兵米尽收折色渔人增饷数倍税务严加剥削及盗贼公行赌具仍卖等语俱属摭拾无凭事迹任意冒陈毫无实据兹奉到
　　谕防倍加敬畏务期除暴安良移风易俗严饬各属奉公守法剔弊厘奸且共存知过必改无则加勉之心以仰副
　　皇上训诲谆谆至意为此缮折
　　奏明伏乞
　　睿鉴谨
　　奏
　　但望如是果若所奏乃朕求之而不得者
　　同日又
　　奏为恭谢
　　圣训敬缴
　　御批事雍正八年正月二十七日【臣】赍折家人回粤奉
　　到
　　硃批【臣】即恭设香案望
　　阙叩头敬捧跪读蒙
　　皇上训诲周详无微不到【臣】感激
　　天恩铭心刻腑伏念【臣】与武臣原无不相和睦之处第粤东武职厯来或向知府包揽漏税或向州县嘱托求情视若成规恬不为怪【臣】屡饬各属痛革弊端遂为一二武职所不喜因以【臣】勤谨办事则指为过于急以【臣】毫不狥私则指为擅作威福【臣】




</div>
    <div class="pagination">
<a href="世宗宪皇帝硃批谕旨_page412.html">上一页</a><span>...</span><a href="世宗宪皇帝硃批谕旨_page408.html">408</a><a href="世宗宪皇帝硃批谕旨_page409.html">409</a><a href="世宗宪皇帝硃批谕旨_page410.html">410</a><a href="世宗宪皇帝硃批谕旨_page411.html">411</a><a href="世宗宪皇帝硃批谕旨_page412.html">412</a><span class="current-page">413</span><a href="世宗宪皇帝硃批谕旨_page414.html">414</a><a href="世宗宪皇帝硃批谕旨_page415.html">415</a><a href="世宗宪皇帝硃批谕旨_page416.html">416</a><a href="世宗宪皇帝硃批谕旨_page417.html">417</a><a href="世宗宪皇帝硃批谕旨_page418.html">418</a><span>...</span><a href="世宗宪皇帝硃批谕旨_page414.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
