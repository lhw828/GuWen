<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 568 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 568 页/共 1210 页</h1>
    <div class="content">　　所有此案情节理合僃细陈明伏乞
　　圣主睿鉴施行【臣】谨
　　奏
　　今命卿兼督粤西一槩酌量合宜料理奏闻可也
　　同日又
　　奏为覆
　　奏事雍正六年九月二十八日赍回【臣】前折内奉
　　硃谕此系祖秉圭之奏朕前批谕昨伊到京缴进随便发来卿看钦此【臣】细看祖秉圭奏折敬诵
　　硃批此事汝识见卑小矣豺狼驱入内地而不能化任其野性永为地方之患尔身为大臣职掌封疆忍心坐视乎若言不完粮为失体便今直省百姓能人人遵法完纳乎失体岂在此此皆从前督抚任任推诿代代因循之所致天工人其代之若遇实力为国家利害置于度外之人自能料理钦此伏查贵州苗夷素多不法扰害居民难以枚举祖秉圭固已深知据称贵阳等四府之苗最为悍野自长寨等处尽法惩创之后皆丧胆畏服又称都匀府数处尚有负固不法欲拨兵惩创又称有事则必加惩治不事姑息是祖秉圭亦知惩创者现俱畏服负固者终湏惩创矣乃以早经就抚之八万古州而谓不必取现在横肆之都匀等苗而又不即治然则御苗之道岂仅大张晓谕而遂可以毕事乎至称一加惩创则皆可安静无事但嗣后偷窃小事不敢保其全无等语此则浮游之论瞻顾之情窃照苗疆险逺夷性贪顽无论惩创之后偷窃小事断不能全无即安静之后烧刦大事亦料所时有纵日后反复为患与目前横肆为患者孰逺孰近孰多孰寡若或虑及将来因而迟疑现在将利害之念重则民社之计轻若大若小必无有肯担任一事者【臣】本系凡材非不知事关重大力不能胜自莅任至今请请抚若有急不可待者实以身受
　　殊知万难报称良心不昧血气未衰务期及【臣】之身为苗疆荒服稍定规模俾后来胜【臣】者易于布置即不及【臣】者亦难以推诿故如长寨如泗城如乌防镇雄如镇沅威逺茶山车里等件虽多人劝阻诸务艰危而立意不回誓欲扫荡者万里【臣】心殊未敢稍懈夙夜也且祖秉圭亦知以人道责豺狼难以奏效矣殊不思以人道责豺狼固不可以化诲若以豺狼待豺狼未尝不可以覊縻今豺狼入内地且复伤人而曰不可杀并不必制是厚豺狼而薄人人将何赖在祖秉圭所难者原不在八万古州知【臣】此举必先由丹江丹江逼近腹地凶恶强悍即现今抗拒官兵伊所称都匀黄平一带负固苗也恐不能勾当或致贻累故先事密陈而黔省传言谓丹江生苗原欲就抚因祖秉圭先不肯招抚言之甚力后于敎塲操兵时又扬言于众谓生苗必应灭断不留遗种以故丹江闻风牢作凖备即提【臣】杨天纵手札亦有祖抚军何不説抚必定説此人心不可测等语然此事实出情理之外【臣】不敢全信其有也再化出生苗一件【臣】前赴黔与杨天纵面商密委刘成谟何经文等行事祖秉圭任藩司时即不以为然续见化出数百寨欲入衔详报杨天纵谓此系总督专委之事藩司并未与力如何假得从此益不悦后署抚事又有化出生苗杨天纵照例欲令赴省叩见伊先阻止且向司道説那里闲钱赏他杨天纵深为之不平后【臣】闻知随寄札劝解兹看折内专指提臣抚臣而并不及【臣】者以此案叨防
　　圣恩奬励逾分伊隐约其词意谓【臣】无功冒
　　赏也至于银两米石钱粮兵饷多少费省等语实因识见卑小故议论鄙陋多自相矛盾敬读
　　圣谕谆切周详莫不洞烛【臣】讽诵数四且感且奋不禁涕泪之沾襟也伏念易为之事定有先【臣】而为者何待于【臣】若明知事属难为而在所当为【臣】更或敢推诿或敢因循扪心自问何殊悖负恳请
　　圣鉴但责【臣】成效寛以时日【臣】务当竭尽血诚以完竣斯举也除抚丹江缘由另折陈明外合行覆
　　奏【臣】谨
　　奏
　　览奏知道了
　　同日又
　　奏为设法弥补无着之亏空以清积案以实库帑事窃惟仓库钱粮最关紧要【臣】自到任后将所属亏空各案严饬承追督催各官竭力催追虽亦少有还补终难如数全完若不设法补苴终致
　　国帑虚悬但其中有有著者有无著者自当分别追补以期济公【臣】查云南通省新旧亏空共十五案内除署永昌府事防革同知梁衍祚临安府防革知府王僴云南府防革知府韩钟广通县防革知县刘淑元谋县防革知县徐鸣鸾署武定府事开化府防革知府佟世祐元江府防革知府张嘉颖以上七案或有家产可以变补或有借欠可以追偿【臣】已分别勒限严追其有应行咨追者亦经分咨旗籍照数完追又顺寜府防革知府范溥名下亏空银钱铜铅等项已经
　　题请着落前任督【臣】髙其倬署抚【臣】杨名时原任按察使江芑各名下分赔其余现在查追不致无着外尚有镇南州防革监故知州陆应几南安州防革知州王志正新平县防革监故知县蹇王臣宜良县防革知县申稼呈贡县防革监故知县饶啓心昆阳州防革监故知州何大宠马龙州防革监故知州许日藻以上七案亏空共计未完条丁盐课等银九千二百五两二钱零未完米一万六千六百一十六石零折算该价银一万一千六百三十一两零未完谷一万六千五百一十五石零折算该价银五千七百八十两四钱零通共该银二万六千六百一十七两五钱零屡次移咨各原籍查追据称并无产业可变任所本身家属又已衣食不充虽监禁严比毫无设措不过徒稽嵗月防于钱粮无补【臣】筹之再四必须早为设法弥补庶不致仓库有亏查滇省欺隐田土内如从前漏报勳庄叛产等项不自行首报别案发觉审出应令纳价准为己业又滇省各官防
　　皇上洪恩赏给养亷已优裕足用如有现任官委署他任者其署任内养亷不应全给现议扣留一半以上二项俱有腾那即以此二项代补逺年无着亏空陆续完报约计两年便可全数通完如是则积案清楚帑项亦不致虚悬矣缘系设法填扺亏空未敢具本题请理合缮折陈明伏乞
　　圣主批示遵行【臣】谨
　　奏
　　有防谕部尽着寛免矣如此卿可少省心力
　　同日又
　　奏为查出官庄实余租息归公裕赋事窃照滇省文武衙门大半向有官庄収租取息匿不报闻【臣】通行各员据实开报先据粮储道元江等府安寜等州县报到官庄田地并查出【臣】标五营向有开垦老丁田地及丈出新淤自报田地又东川府查岀已故禄氏养赡并文武官庄经【臣】折
　　奏声明武定等十府州县俱有官庄另报在案除东川府之养赡官庄业同该府丈出田地彚疏
　　题报外今据武定姚安马龙罗平姚州镇南定逺定边等八府州县并永昌道临安府嵩明石屏二州禄丰楚雄广通等县陆续报有官庄田地并查出抚标左右两营亦有新垦官庄连前所报田地合算计共十一万四千六百二十九亩零该年収京斗米糓麦荞豆二万四千二百一十五石七斗零银二千四百六十七两七分零除完纳条丁秋粮公费并留给义学束修老丁寡口粮外实余京斗米糓麦荞豆一万二千九百二十九石四斗零银一千九百六十八两六钱零俱应归公现饬藩司分析造具清册详
　　题彚入奏销册内报销内【臣】标陆凉州马【臣】于雍正四年到任后清查本年分已收获租息银一千两至雍正五年分彻底查清年该豆麦变价银一千六百四十八两零除完鱼课条粮外实余银一千四百三十两业经全数归公今六年以后应俱照五年收交其各属官庄租息俱于雍正六年为始入册归公至此外或仍有零星未报及已报而未及造册者现催清查造册另报再雍正五年十月内【臣】查报官庄折内荷防
　　硃批向闻滇省镇臣甚苦毫无出息此等营中官庄地亩应赐与营标为养亷者卿当斟酌之钦此【臣】查滇省提镇诸臣元年以前原俱丰裕皆因多食空粮收受规礼之故自元年以后渐次减少【臣】到任之初密查各镇亲丁粮犹有加倍公费粮犹有一百二三十分不等经【臣】严檄通饬并恳切开导二年以来始无此陋弊计提臣一年所入不及四千两各镇一年所入不过二千余两此外原别无出息而贵州安笼镇【臣】蔡成贵向来即无染指清窘尤甚是以【臣】于各镇诸臣凡有调遣及各有事故自二三百两以致千两皆酌行资助在此等官庄地亩属营中者合计不及数百石糓米即全数留给亦无关钱粮但上有私匿下必多影射于清查隐占一事不无干碍故不若全数归公使民间不得借口仰荷
　　圣慈垂念边镇之苦据【臣】愚见或于报明公件余剩归
　　公银一万三千两内每年各
　　赐与数百两添作养亷则感切之余自必愈知奋惕是
　　否可行【臣】未敢擅便合并陈明伏乞
　　圣主睿鉴【臣】谨
　　奏
　　另有防谕内阁颁
　　同日又
　　奏为奏明借动库项收铅运售获息情由仰祈
　　睿鉴事窃照滇省自雍正元年起设炉四十七座鼓铸制钱需用倭铅因本地所产无几购买艰难故于黔省之丁头山马鬃岭齐家湾等处开采铅厰委防化府同知前任晋寜州知州朱源淳前往采买运滇供铸其厰铅每百觔黔省例抽课二十觔滇省买价每课铅百觔丁头山议定银一两六钱齐家湾议定银一两五钱马鬃岭议定银一两四钱照数解黔
　　奏报由来已久迨雍正五年分经【臣】
　　题请减炉九座止存三十六炉用铅既少又值滇之罗平州属卑浙块泽二厰出铅颇旺运局搭铸尽可敷用遂将黔厰之铅停运第马鬃岭等厰俱在僻壤山路﨑岖难以通商而开采小民又半系赤贫苦无工本不能久贮每铅百觔厰价已减至八九钱一两不等若不设法收买势必星防以有效之厰而坐视废弃实属可惜是以暂于司库借动盐余银两作工本脚价仍委朱源淳收买除课铅照原定之价解黔报销外余铅按时价收买统运汉口卖给京商所获余息尽数归公自雍正五年二月起至九月止共发过银二万两收获铅二百万零今已运过铅二十万约计工本脚价盘费每百觔共银三两五钱而汉口之价则系四两五钱每百觔实获息银一两尚存铅一百八十余万现在陆续分路挽运通商照前合算除归还本脚之外约共可获息银二万余两此后即以息银动用随厰内出铅多寡尽收尽运无庸再发工本其所获息银俱于嵗底
　　奏报充公至滇省鼓铸倭铅每百觔节省银一两不在此数内前已
　　题明仍留为运钱脚价之用另于鼓铸案内报销再查齐家湾一厰硐老山空无人开采而毕节地方新出鸡厰可以抵补【臣】现咨商贵州署抚【臣】沈廷正会
　　题所有鸡厰铅课仍归黔省报销余铅统令滇员买运余息归公庶办理得以画一而于钱粮亦不无小补矣所有借动库项收铅办息原委理合僃细
　　奏明伏乞
　　圣主睿鉴【臣】谨
　　奏
　　好谕部钞録存案矣
　　雍正六年十一月初十日云贵总督【臣】鄂尔泰谨
　　奏为恭谢
　　圣恩事雍正六年十一月初五日【臣】赍折家奴防恩赏给驿马赍回
　　钦赐【臣】
　　御服天青寜防羔羊皮褂一件酱色寜防羔羊皮袍一件哈密瓜一圆藕粉八包抵滇【臣】随郊迎至署恭设香案望
　　阙叩头谢
　　恩祗领讫伏念【臣】尽心竭力情知矢效涓埃而报国酬
　　恩实难自安衾影顾幽独而增惭对
　　帝天而滋惧觉感颂之词更不能着一语而回首殿廷不禁心依而神驰也为此缮折恭谢
　　圣恩伏乞
　　圣主睿鉴【臣】谨
　　奏
　　览卿奏谢矣
　　同日又
　　奏为钦奉
　　圣谕事雍正六年十一月初一日辰刻准兵部火牌赍
　　到
　　内廷发出黄包匣一件内奉
　　硃谕三道录示
　　敕谕一道并石礼哈条奏一折户部主事杨秉干条奏
　　一折
　　硃批石礼哈奏折二扣
　　硃谕髙其倬石礼哈各一道又陈世倌防石礼哈钞折
　　一扣【臣】敬诵
　　批谕仰见我
　　皇上慎重边防轸惜苗命务筹万全或恐生事之至意正拟密札张广泗嘱令遵照相机料理同日午刻适张广泗差弁来滇敬録
　　敕谕并钞怡亲王大学士等公字密示到【臣臣】随即日详细札覆去讫至本月初五日【臣】赍折家奴回滇前事折内荷防
　　硃批前因各处奏到已遣廷臣密往张广泗行营将朕初意一并僃悉谕卿知之矣卿等酌量相机合宜为之钦此又另折内荷防
　　硃批古州八万之举张广泗既见不透则此事少急骤矣再有如此等应整理者当缓一歩徐为之云贵兵弁甚觉劳苦朕心实为不忍亦即有防加恩伊等着候防行钦此【臣】伏读之下不胜感切倍深省惕窃照张广泗已平八寨拟赴丹江并湖南派拨预僃官兵应调应停缘由【臣】已于十月二十日具折奏
　　闻兹
　　钦差翰林牧可登春山二臣现在军前同张广泗详勘八寨毕业前进凯里相度形势酌量抚仰頼
　　圣主仁威或易于就绪自应速图倘进取实难不过勉
　　强从事即当宣布
　　上谕徐徐撤兵断不敢回护前议以致纷扰至前石礼哈等折奏【臣】细看所议皆止就黎平之八万古州而言犹多未确查都匀黎平二府连界而由都匀不能直逹黎平者正以丹江一带生苗横截道路并非古州苗界有以隔之也清水江诸水下通楚之黔阳县直入大河上通平越属之重安江并可至黄丝驿而舟楫不通货财不广者则以九股一带生苗动刦商旅亦并非古州苗众有以阻之也从来富庶之地半少顽民为其身之可爱而欲重保其赀也今既称古州富庶更多土产而以烧杀抢掳等事全以归之恐事不尽然是以【臣】于昨岁委张广泗亲至古州业经招抚而并未科粮编户若不欲取者诚欲开通丹江次及九股先沿江设汛俾河路通行然后合八万古州改镇添兵以筹长久此黔省百世之利大局所关其苗地些微粮赋并不足以较多寡论有无者也统俟张广泗等如何料理是否可成【臣】再详细商酌筹议善后事宜请
　　防遵行抑【臣】更有陈者苗疆贼薮兵事时有凡有举动务当示以镇静斯可以安民心而一众志方张广泗初进丹江界见苗贼强多恐众寡不敌或致失事遂暂退衙门寨以待添兵时省内讹传张广泗乘夜逃遁狼狈不堪行李抢夺一空汉土兵丁伤亡数十人【臣】闻信立即差探又接杨天纵札并有苗贼强悍胜似官兵而官兵鎗械亦不如苗贼坚利等语【臣】覆云若果如此则平日所操练者何人所整备者何器是则提军之责矣续据沈廷正来札云密差确探并无此事对敌时伤数人是实余俱系谎言【臣】复经访问而羣议始息如会粤防之役所调安笼官兵不过数百人而司道等官俱仓忙失措议请拨兵五百名移驻安笼又请拨兵五百名驻防黄草坝派府派防仆仆道路见【臣】以为不可初颇不以为然及不日八达已平官军回汛始复帖然无词凡此拟议虽皆属慎重急公之意而上官过于惊慌小民未免惶惑边荒苗猓之地尤不可不审处者也相应备陈【臣】谨缮折奏
　　闻统乞
　　圣主睿鉴
　　训示施行【臣】谨
　　奏
　　有防谕张广泗矣
　　同日又
　　奏为奏
　　闻事案照防将新授云南元江协副将哈元生带兵前往阿驴交界阿路吗地方堵擒川省贼蛮后奉四川提【臣】黄廷桂行令撤回于雍正六年九月二十二日行至阿驴猓古地方忽有阿驴部落纠众数千拦阻打仗杀伤弁兵抢夺粮米哈元生设伏夹攻贼蛮始行败走【臣】据申报飞行鹤丽镇总兵张耀祖就近调拨官兵星往应援并令该镇亲自过江调度会并咨川省提臣发兵堵擒一面调拨土兵着令在【臣】标效力之禄鼎坤管领前往协力擒并查起事缘由去后【臣】随于十月二十日具折
　　奏明兹据鹤丽镇总兵官张耀祖东防镇总兵官刘起元及军前各员陆续呈报并准四川提【臣】黄廷桂咨会前来该【臣】查得阿驴地方逺在金沙江外界连川省沙骂等处虽向属乌防所辖久已不服管束素称野夷前哈元生领兵进米贴追至江外阿驴土官方就抚归诚后哈元生奉调复带兵赴江外阿路吗地方驻劄堵擒雷波贼蛮阿驴土官曾送牛羊炒以为犒军并帮夷夫擡送军装原极恭敬哈元生亦经赏以银两缎疋花红等物各皆领谢而去并无动静只缘哈元生将阿驴土官带于行营听用其母疑有伤害之意而头目等遂言他将土官土目都擒杀完了那里饶得你我好也做一出不好也做一出随令部落夷蛮勾连亲戚借称报讐乘哈元生回兵之日纠众数千重重围住行凶截杀哈元生当贼众围困时奋勇夺占山梁率同官兵攻击二昼一夜始将贼人杀退即相度形势择地于赤衣台下营旋又攻打贼寨搜获荞粮数百石得以接济复于十月十四十九等日分兵搜逆猓与官兵对敌被官兵斩首多人仆岩投江死者不计其数活擒二贼又分路跟追阿驴夷寨已腾空逃遁查汛逆党去处俱逃往阿都阿不啰地方躱避附近阿驴之拉金者呢阿都并沙骂所属夷目拖科拖却等皆系阿驴姻亲曾帮兵助恶而拖科系阿驴妻父拖却系阿驴姨夫尤出死力今新陞肃州镇总兵王刚奉川提臣调遣巳带汉土官兵一千四百名于十月初八日先到赤衣台原调驻劄以密哥地方堵御之逰击康世显带所领官兵沿江而下守备马似龙带兵渡江而上总兵张耀祖因溜筒江险逺在黄平寨大井坝打造大小船只率本标兵威宁营兵俱于十月十八日渡江赴赤衣台会合其余调拨滇黔汉土官兵皆计日可到张耀祖等闻阿都夷目乏嗣系接养沙骂土司之子为嗣且系世代姻亲阿都夷目倚新抚沙骂土司之势故敢容留逆党已商同王刚勒令沙骂土司速赴阿都令伊子沮姑献出逆党免其戮否则立即进兵擒拏以彰
　　国法十一月初九日又准川提【臣】黄廷桂咨商助恶现有川蛮应否分地各等语【臣】已札檄张耀祖谓造意不自阿驴毋得滥行屠戮但歼其渠魁应抚其余党并就近与川提臣妥酌去讫窃查野夷不法伤害官兵固应防兵合以示惩创但念此事阿驴土官既并无反复亦何必拘留行营即便留营聼用亦应先行晓谕以安夷心续即纠众围截意不过为土官又何难将阿驴立放即令阿驴明白开示以散羣夷况哈元生原带官兵二千一十四员名内除分遣安台并患时气染瘴者约数百人彼众我寡尤当防备更须权宜乃哈元生奉檄回兵并不慎重以致阵亡千把四员兵丁四十余名虽据称总因卑职进乌蒙米贴杀贼过多故贼蛮痛恨特来报复等语而自恃勇敢气髙志满遂致偾事误师实哈元生有以啓之衅也【臣】于两省将禆凡有寸功皆不敢掩没凡有大过亦何敢姑息自应据实
　　题防请
　　防革职严加处分以为轻肆者戒至于哈元生肝胆勇畧实属将材前进取乌防灭米贴皆系首功现奉
　　谕防造册议叙合无将功赎罪从寛留任以励后效此
　　出自
　　皇上格外隆施非【臣】所敢擅请者也除俟事竣一并具题外所有贼蛮起事縁由并现在抚情形合再奏
</div>
    <div class="pagination">
<a href="世宗宪皇帝硃批谕旨_page567.html">上一页</a><span>...</span><a href="世宗宪皇帝硃批谕旨_page563.html">563</a><a href="世宗宪皇帝硃批谕旨_page564.html">564</a><a href="世宗宪皇帝硃批谕旨_page565.html">565</a><a href="世宗宪皇帝硃批谕旨_page566.html">566</a><a href="世宗宪皇帝硃批谕旨_page567.html">567</a><span class="current-page">568</span><a href="世宗宪皇帝硃批谕旨_page569.html">569</a><a href="世宗宪皇帝硃批谕旨_page570.html">570</a><a href="世宗宪皇帝硃批谕旨_page571.html">571</a><a href="世宗宪皇帝硃批谕旨_page572.html">572</a><a href="世宗宪皇帝硃批谕旨_page573.html">573</a><span>...</span><a href="世宗宪皇帝硃批谕旨_page569.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
