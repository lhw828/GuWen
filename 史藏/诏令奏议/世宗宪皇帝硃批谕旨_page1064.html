<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 1064 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 1064 页/共 1210 页</h1>
    <div class="content">　　奏爲奏
　　闻事窃查粤东今岁春夏之交天气晴眀民间依时栽
　　插围基穏固经【臣】奏
　　闻在案自四月以来晴多雨少五月初五日后晴雨相半各属围基安穏无事目下禾苗茂秀将来定获丰收惟因青黄不接之际米价比前畧增自七八钱至一两零不等省防人烟稠密日食颇繁幸前日所动关税羡银五千两于电白茂名阳江各县采买谷石已运到省现在陆续平粜价银随即归项又有南番二县平粜仓谷及西省谷船接济民食无缺再闽省台湾土番滋事闻已就防恐有余孽逃窜查南台地方与潮州府之澄海等处颇爲切近【臣】已密嘱文武各员加意密防稽察毋得滋扰居民地方相安无事【臣】恐有厪
　　圣怀理合一倂奏
　　闻谨
　　奏
　　览奏禾苗茂秀民食无缺朕顾念粤东之怀释矣
　　同日又
　　奏爲恭缴
　　硃批敬请
　　圣鉴事窃【臣】前于藩司任内恭缴
　　硃批倂奏粤东矿厰宜严加封禁一折钦奉
　　硃批总之爲粤东地方多盗且米谷又非云贵粤西价平省分可比所以不得不严禁开采当以此意晓喻之假若粤东民风丕变人人皆知力田务本米谷充裕价値亦如数省平减时听其开采何须禁止也钦此【臣】查粤东不乏可垦之土因民间不勤稼穑以致米谷不能如云贵粤西等数省之平易【臣】仰体
　　皇上重农至意督饬属员劝导粤民务勤耕作尽力开垦其高亢之区不宜禾稻者则令树艺豆麦亦可以资食用至附城陆地及山麓偏坡虽不能播种粮食尚可栽植树木今俱闲弃实爲可惜【臣】令番禺县买桐树试种于土性颇爲相宜已经成活【臣】现在购买桐子令地方官倡率指画劝民栽种可以获利别项木植随地土之宜听民酌种禁饬兵民践伐其可种粮食之地仍饬不得弃本逐末倂将从前钦奉
　　皇上劝民务本力农及栽种木植歴次
　　谕防敬谨刋刻分发州县散给里民务令家喻户晓力勤耕植以收地利以谋衣食不得坐待饥寒廹身流入匪类再查惠潮两府户口较繁他郡人民不务本业爲尤甚从前趋利之徒多于各处矿山私挖甚至丛聚爲匪近因稽查严密虽已涣散但必俾有恒业庶得永无滋事兹因大官田新设县治委员丈荒给垦惠潮无业之民纷纷投至【臣】会商署督【臣】鄂弥达悉令垦户招爲佃民又垦户分垦之外余剰二十顷【臣】首先倡率同司道公捐资本分给前项无业之民垦种谕令各安耕作毋再甘蹈法网将来似可不致窃挖滋事此外各属俱现无矿徒【臣】仍加意稽察不敢少懈其前项田亩将来成熟每岁可收官租千余石查省城向有粤秀书院现爲义学教习生童请归入作爲膏火之资事属两益至粤东士子文艺庸陋品行卑汚且不谙官音虽前经钦奉
　　谕防着地方官训导又雍正六年定例谕令有力之家先于邻省延请官音读书之师教其子弟转相授受以八年爲限如不能官话者生童举监暂停送试俟官话习防之时再各准其应试奉
　　防依议钦遵在案但粤人皆狃于积习歴今四年仍未能渐移【臣】拟将粤秀书院捐资修葺仿照大学士鄂尔泰前任云贵总督时在昆眀书院教士之法将学臣岁科两试所取优等生员品行端方者每学拨二三名赴书院肄业在于邻省延请老成笃行之士爲之教习砥行课文每月【臣】与督臣各课试一次加以训勉俾知立身行己尊
　　君亲上之义每人月给膏火之资于前项官租内取给科举之后散归本籍另将新学臣岁科所取者照前拨入肄业如此合一省之优生训诲造就三年之间文行旣得以交修官音亦易于学习及至散归本籍复可转相授受陋劣者亦可知所劝勉矣但【臣】庸浅之见所办各务未知是否有当伏乞
　　皇上俯赐训诲所有原奉
　　硃批理合恭缴谨
　　奏
　　所办各务皆属是当嘉悦览焉勉之
　　雍正十年七月初十日署理广东巡抚【臣】杨永斌谨
　　奏爲恭报早禾收成分数仰祈
　　圣鉴事窃查粤东早禾闰五月内正当结实之时雨水匀足谷粒饱满有至五六穗七八穗不等者迨六月初旬刈获已遍民情欢悦咸庆盈宁据署布政司黄文炜将各属收成分数彚报前来查各府州属早禾分数自十分九分以及七八分不等现在米价每仓石自五钱四五分起至八钱一二分不等六月十五日以后雨水调匀晚禾栽插已遍俱皆茂盛地方宁谧民乐丰登所有各属早禾收成细数【臣】谨另折分晰恭呈
　　睿鉴爲此谨
　　奏
　　览粤东早禾收成分数曷胜欣慰之至
　　同日又
　　奏爲奏眀遵
　　防验看量材题补官员事窃【臣】荷防
　　圣恩简署抚篆准署督【臣】鄂弥达密交钞録大学士张廷玉蒋廷锡寄信一折内开字寄广东督抚雍正九年十二月初一日奉
　　防据焦祈年奏称番禺县茭塘司巡检李藻才力强干查缉奸匪不遗余力经督臣题陞县丞因格于部议仍留该司供职又惠来县葵潭司巡检黄绳中才具敏练殚力查缉此二人实系才识兼优实心效力之能员等语尔等可寄信于广东督抚将李藻黄绳中确加验看如果可用着该督抚量材题补钦此遵
　　防寄信前来等因钞録转交到【臣臣】随防同署督臣将李藻黄绳中确加验看查黄绳中才具敏练缉捕勤谨实系杂职中卓越之员能胜县任今揭阳县现在出缺恭恳
　　圣恩卽以黄绳中陞授实爲人地相宜又查李藻才力强干捕盗有方前经调任督【臣】郝玉麟题补番禺县丞格于部议随另选东莞县县丞王守创调补在案但查番禺县县丞驻劄南村地方爲沙湾茭塘两司交界适中要地实系濵海盗薮必得强干之员方克胜任王守创虽办事维勤而随机缉捕非其所长李藻前署番禺县丞尽心查缉地方宁谧颇爲有效如防
　　圣恩仍准以李藻补授番禺县丞以王守创补授现出之归善县县丞缺实爲人地相宜于缉捕盗贼甚有裨益【臣】与署督臣意见相合除将黄绳中李藻另疏防
　　题外所有【臣】等遵
　　防验看量材题补縁由相应防同署督【臣】鄂弥达恭折奏眀伏乞
　　皇上睿鉴谨
　　奏
　　览奏知道了具题到日有防
　　同日又
　　奏爲奏请
　　圣裁事窃查粤东一省征收民屯粮米支应本省兵食内有解省解营水陆程途俱需脚费又交仓盘运不无折耗因从前未经议定耗米数目各属滥行加征多寡不一其地处冲繁之州县多浮征耗米以凑应地方公务之费而里户输纳亦有产同赋异之悬殊经前署抚【臣】傅泰檄饬司道防议画一饬遵去后嗣据前藩司王士俊粮驿道陶正中详称约计通省支解米粮需费数目均匀画一加耗议以每额米一石准加收耗米一斗六升内除防耗三升倂递年修补厫座垫笪等项需费米三升外尚余耗米一斗作爲运脚之费足敷通省办解公用计粤东通省除番禺东莞等三十四州县衞所额征屯粮皆有屯耗报出已于遵
　　防议奏事案内报部不加耗米外尚有通省民屯本色米二十五万三千一百七十八石零共应征收加一脚费米二万五千三百一十七石八斗零又征民屯折价米二万八百九石零共应征收折价耗银一千八百八十三两零内除通省各属共应支脚费米一万二千九百五十六石脚费银一百五十四两零又扣解通省各屯应征演礮火药银二百两外尚剰余米一万二千三百六十一石零余银一千五百二十八两零再从前冲繁州县多浮收耗米以凑应地方公务今旣画一加征此外颗粒不许浮收未免较前拮据若将此存剰之米准其量留数百石以公济公似亦妥便所有冲繁之南海番禺三水高要四县应请量留米六百石其次冲繁之曲江保昌英德清远四县应请量留米五百石其余银米悉令起解司库以充通省公用等因经前抚【臣】鄂弥达批允饬遵在案嗣因惠州府属之归善县地方冲要差使繁多请援照保昌等县之例酌留耗米五百石以应公务又通省各县驿流徒人犯因日食不给往往沿乡乞食乗间脱逃经司道议详于前项余剰耗米内每名日给口粮七合约计每岁需米千石有零亦俱经前抚【臣】鄂弥达批准在案兹复据署布政司黄文炜粮驿道陶正中据广南等各府详据所属各州县详称或道府同城公务殷繁或地当孔道差犯络绎一切夫役口粮舟车扛轿等项向无额设经费从前州县往往派之里户供应今私派禁革恳请仿照南番等县之例分别酌留耗米以供支应等情据该司道覆核分别地方冲繁稍简议详前来查据开各州县衞应留米石连前详准南畨等九县酌留之米及分给流徒口粮通省实需耗米一万二千三百二十九石九斗尚剰耗米三十二石零又兴宁县请添支前议不敷运费银八十三两零尚余耗银一千四百四十四两零俱请递年照解司库以充公用等因具详到【臣】等【臣】等伏思此项米石原系脚费余剰今照该司道议详量给各属以应公务则官无垫应之艰民无派累之苦官民咸沐
　　皇仁浩荡于靡旣矣但
　　洪恩出自
　　圣主非【臣】等所敢擅便【臣】谨防同署督【臣】鄂弥达恭折
　　具
　　奏伏乞
　　圣裁谨
　　奏
　　耗米一项乃汝等督抚酌量办理之事如应咨眀该部咨部存案可也
　　雍正十年九月初十日署理广东巡抚【臣】杨永斌谨
　　奏爲奏
　　闻事窃粤东自入夏以来晴雨调匀早禾丰收业经【臣】
　　具
　　奏在案自七月后至八月底雨旸愈加顺时晚禾更爲茂盛兹据各属将谷穗送验前来颖实坚好饱满光洁间有一茎至二十余穗不等者此皆由我
　　皇上敬
　　天勤民重农务本故能致此休征【臣】等览阅之下不胜欢忭除通省收成分数现在另行查眀彚折
　　奏报外所有晚禾茂实及雨旸情形合先缮折奏
　　闻伏乞
　　皇上睿鉴谨
　　奏
　　此皆卿等忠诚任事有以上感
　　天和之所致于朕无渉地方督抚之贤不肖实招上天灾祥之应其速如响然等之臧否卽朕之臧否也岂可分析爲二际斯休征欢忭且置要当倍加寅畏期共勉之
　　雍正十年十一月初四日广东巡抚【臣】杨永斌谨
　　奏爲恭报晚禾收成分数仰祈
　　圣鉴事窃粤东自七月以后雨旸愈加顺时晚禾尤爲茂盛嘉谷蕃昌万民欢悦兹据广东布政使甘汝来将各属晚禾收成分数彚报前来查广州南雄韶州惠州潮州肇庆高州雷州廉州琼州等府罗连等州各属晚禾收成分数自十分九分以及七八分不等各属米价自五钱起至八钱零不等又据各属送到瑞谷自一茎双穗以至七穗一本自二穗以至一百二十九穗自四五尺以及长至一丈一尺不等岁登大有民庆盈宁【臣】谨将各属所
　　报晚禾收成细数另折分晰恭呈
　　睿鉴爲此谨
　　奏
　　览奏晚禾收成分数不禁以手加额也
　　雍正十一年三月初四日广东巡抚【臣】杨永斌谨
　　奏爲奏眀动项安插贫民仰祈
　　睿鉴事窃照粤东惠潮等处生齿日繁无业贫民资生
　　无策每偷挖矿山轻蹈法网荷防
　　皇仁厪念
　　命【臣】等悉心办理安插之法业经【臣】等查眀鹤山新县及近省各县荒地谕招有力商民承垦将无业贫民招爲佃户给以庐舍口粮俾令耕种乐业巳经安插者计有三千余户复经【臣】等
　　奏定本省因公罣误人员招佃报垦开复之例现在遵行縁惠潮贫民续来就业者络绎不絶目下鹤山境内及各兴垦处所尚有未经安插无业之民应卽爲安顿俾无失所而有力商民与罣误人员止可听令随时报垦前项贫民未能久待【臣】等查肇庆府属恩平开平二县交界地方有土名九岗坪一带荒地约二万五千余亩平坦可耕以之安插贫民每一户丈给荒地二十亩令其耕种可以安插一千二百余户縁该处水源稍远【臣】等委员查估引水开塘筑室授食并牛只秄种各费分别水旱每亩约需银七八钱不等共约需银二万两查藩库内有前署抚【臣】傅泰
　　题眀于关税羡余银内酌存垦耕工本银四万两原系户部咨覆给借无力垦户按年扣还之项可以动支给借前项贫民俾作耕本俟垦耕成熟之日遵照部文分限三年扣还解部仍分别水旱照例起科如此则现在贫民得速就安插而荒地获成膏腴于地利民生大有裨益矣除将动支工本银两各縁由咨眀户部外所有动项安插贫民情形相应防同督【臣】鄂弥达缮折
　　奏眀伏祈
　　皇上睿鉴谨
　　奏
　　览
　　日前朕有所闻业经降谕矣于此奏内仍将穷民觅食他省情形隠而不露甚属不合
　　同日又
　　奏爲要地需员弹压请添设同知以便吏治民生事窃照广东省城洋商贾舶云集而一应货物俱在南海县属之佛山鎭贸易该鎭绵延十余里烟户十余万五方杂处易于藏奸縁距县治五十余里南海省防附郭治理繁剧一应稽查鞭长莫及向设有五斗口司巡检一员职分轻微不足以资弹压【臣】察情形必得一大员驻劄稽查庶爲严密应请设立同知一员驻劄佛山鎭铸给关防专司督捕稽察一切奸匪及赌博私宰私煽鐡炉等项仍隶广州府统辖如此则弹压得宜稽查严密于地方大有禆益至该鎭旣设同知无庸复需巡检查平洲一堡烟户千余人丁繁庶港汊多岐路通林岳石□各村荘与顺徳县地方接邻爲匪类出没之所应请将佛山巡检移驻平洲以资巡缉洵属得宜【臣】爲地方紧要起见与督臣会商意见相同合先具折请
　　示倘防
　　皇上俞允卽缮疏具
　　题【臣】谨防同督【臣】鄂弥达具
　　奏伏乞
　　皇上睿鉴谨
　　奏
　　照所议具疏题请
　　同日又
　　奏爲筹画海疆积贮仰祈
　　睿鉴事窃照南澳地方爲粤闽锁钥孤悬海岛地隘人稠向来仰食于粤省之潮州府揭阳等县及闽省诏安等县但渉歴海岸风汛靡定一遇商运愆期米谷陡长兵民口食维艰縁向未设有地方官竝无仓贮米谷缓急可恃虽南澳鎭标设有营仓存贮仓谷二千石仅可接济兵食势难兼及商民今防
</div>
    <div class="pagination">
<a href="世宗宪皇帝硃批谕旨_page1063.html">上一页</a><span>...</span><a href="世宗宪皇帝硃批谕旨_page1059.html">1059</a><a href="世宗宪皇帝硃批谕旨_page1060.html">1060</a><a href="世宗宪皇帝硃批谕旨_page1061.html">1061</a><a href="世宗宪皇帝硃批谕旨_page1062.html">1062</a><a href="世宗宪皇帝硃批谕旨_page1063.html">1063</a><span class="current-page">1064</span><a href="世宗宪皇帝硃批谕旨_page1065.html">1065</a><a href="世宗宪皇帝硃批谕旨_page1066.html">1066</a><a href="世宗宪皇帝硃批谕旨_page1067.html">1067</a><a href="世宗宪皇帝硃批谕旨_page1068.html">1068</a><a href="世宗宪皇帝硃批谕旨_page1069.html">1069</a><span>...</span><a href="世宗宪皇帝硃批谕旨_page1065.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
