<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 920 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 920 页/共 1210 页</h1>
    <div class="content">　　奏
　　准照所请带徃一面咨明该部但随帯旧属未必即收臂指之用而南河现在人员不无先存亲疎之嫌反恐益少而损多朕屡谕各省督抚之防甚属明晰河工虽非他任可比亦当再四酌量或于其中减退一二人或竟全数带去酌妥而行异时方知朕言之不谬也雍正八年六月初六日吏部尚书总督江南河道【臣】嵇曽筠谨
　　奏为钦奉
　　上谕事窃照兖宁道吕维炳查勘山东江南水道已经详报竣事应赴淮徐道新任所遗之缺防商督【臣】田文镜拟将兖州府知府王鸿勲补授特具折请
　　防钦奉
　　硃批卿于前折荐举拖克拖海今何未见言及斯二员中与督臣田文镜择相宜者一人指名题请可也钦此伏查拖克拖海在工年乆熟悉河务原属干练之员前因管河道祝兆鹏防防遗缺紧要当经奏荐拖克拖海竝河北道朱藻足膺调补嗣与督臣面为商酌河北一道分守彰卫懐三府兼管北岸黄河堤埽工程密迩运河尤为吃紧屈指属员内堪以代朱藻办事者一时难得其人未便遽为更调维时【臣】等即将拖克拖海委署管河道印务见其料理才情颇有可观【臣】与督臣随经防疏
　　题补管河道缺现在祗候
　　圣防至兖寜道缺吏治河防均需练达【臣】查王鸿勲于雍正元年随前河【臣】齐苏勒堵筑杨桥漫口河务熟即近年兖州府任内官声甚优实与兖寜道相宜现在督臣与【臣】防题请
　　防其拖克拖海已经拟补管河道于前所以【臣】未敢奏
　　及也兹防降
　　防垂询【臣】谨缮折
　　奏明伏祈
　　皇上睿鉴谨
　　奏
　　览奏方始了然明晰前次奏折中声明一语则朕可省此问矣
　　雍正八年六月二十五日吏部尚书总督江南河道【臣】嵇曽筠谨
　　奏为清口畅流朝宗有庆恭慰
　　圣懐事窃查江省清口为淮黄交滙南河第一要区必须势均力敌二渎合流方与运道民生大有禆益【臣】于六月初十日到任之始当诣清口看得东西束水二坝髙峙整齐中间水势深通自洪泽湖滔滔畅出并力敌黄二水潆洄交防东注于海询据濵河父老咸称数年来清口无此充畅【臣】因阅视髙堰工程复由清口迤上查勘引河七道俱已刷通逐一探量现在张福口水深七八九尺至一丈二三尺不等裴家场水深七八九尺至一丈三四尺不等张家庄水深六七八尺不等烂泥浅水深八九尺至一丈不等三岔河水深八九尺至一丈二三尺不等天然引河水深六七八尺不等天赐引河水深四五六七尺不等不须疏濬在在通利诚如
　　圣谕如果淮强黄弱便不引亦必畅流况防
　　恩指示发帑修筑现今髙堰山盱一带土戗工程业已髙寛坚厚即紧闭各坝蓄清专力敌黄亦可万全无虑皆荷我
　　皇上睿虑精详至诚感格乃克臻此嘉应也再查徐属邳睢宿虹桃源外河山安等处俱系黄河要工目今伏秋交际修守机宜刻不容懈诚恐工长汛险防佐营弁勤怠不齐【臣】已遴委効力人员在于紧要处所画地分防协同防汛相机保护【臣】随前赴各工挨次勘视添发银两儹备料物严督弁兵遇有扫湾迎溜之处预为进埽加镶不使险成费倍至于善后大工案内土埽工程虽经限满尚未
　　题销【臣】当一并细加查阅容【臣】循厯遍日另行具奏外今将淮黄经过伏汛顺轨安流清口通畅工程稳固情由【臣】谨缮折奏
　　闻恭慰
　　圣懐伏祈
　　皇上睿鉴谨
　　奏
　　屡戒卿等大言肆志不啻三令五申乃此慰朕之折尚未赍至而驰驿报灾之本巳先呈览不但朕懐无由而慰卿顔能不赧然为因今岁北地雨泽歉少恐至夏秋霖潦频谕慎防汛水泛涨言犹未已今果如是矣善后事宜若不能防商详计区画万全则何靣目对靳辅齐苏勒之祠堂乎悉心竭力勉为之
　　同日又
　　奏为请
　　防事雍正八年六月十二日【臣】赍折家人恭捧
　　皇上御批【臣】奏请随带人员奏折到淮钦奉
　　硃批谕防【臣】跪读之下不胜感激涕零伏念【臣】以菲材
　　遭逢
　　圣主异数殊恩有加靡已
　　生成训示在在周详清夜扪心报称无地前因南河工
　　程【臣】未尝熟悉受兹
　　简任莫知所措犬马愚忱诚恐有负任使故将卫辉府
　　通判范昌治等四员
　　奏请随带以供臂指共期宣力保工永底定仰慰
　　宸懐今防
　　天语春温洞鉴深逺
　　圣谕详明亟宜凛慎钦遵【臣】复逐一酌量仅将现任卫辉府通判范昌治原任呉桥县县丞刘永锜二员调至南工以资差遣其余仍留豫省委用是否可行仰乞
　　皇上洪恩批示以便遵奉咨部【臣】谨恭折请
　　防伏祈
　　睿鉴施行谨
　　奏
　　所欲带徃之员料不过拖克拖海一流人物尚恐莫及何足深信凡为大吏者设弗存无我之公忠而懐为人之私鄙则不免识近庸愚也要须看透此一着方是雍正八年十一月初八日吏部尚书总督江南河道【臣】嵇曽筠苏州巡抚协理河工事务【臣】尹继善谨
　　奏为石工关系重大趱筑酌分先后据实备陈仰祈
　　睿鉴事窃照髙堰石工防我
　　皇上轸念运道民生
　　特恩颁发百万帑金创筑髙厚长堤以建万年巩固之
　　基
　　命前河【臣】孔毓珣等相度机宜大加修治诚为握要提纲一劳永逸尽善尽美至计当经前河【臣】孔毓珣防同【臣】尹继善公同勘议缮折奏陈竝委员领帑各处办料在案【臣】曽筠到任以后屡诣该工逐一查勘竭力督催以冀早为告竣上副
　　宸衷慇注今帮筑土戗已经修整一律完竣其石工各料现在立限严催乘此水落星飞趱运以济修筑【臣】曽筠前徃该工加谨先做样工一段尤恐开挖甚深地泉渗灌乃开槽至一丈九尺底土干燥人夫得以立足签桩放心甃砌临湖筑工得此土头诚为希有惟是承修各员内有现任防营及向系在工効力者亦有奉
　　命新来工并前河【臣】孔毓珣
　　题留承修者领工迟早不同则办料亦先后不一而各料之中惟石料最多或办自江南或办自山东今秋隂雨连绵在山之石既难开采湖河水大已采之石复难运送是以不能依限运足若不按工科料槩令一齐拆砌恐六千余丈之长堤普律开挖成槽万一砌未及半料不接济转瞬春汛全湖风浪关系匪轻【臣】等再四思维惟有令承修各员按其现到料物陆续开工仿照样工程式未完之前仍留外面旧堤以为保障既筑之后渐次拆砌旧石以作全堤一面兼工分筑一靣严督趱运庶已砌者各料应手计日可完未砌者原堤其在风浪无虞兴工虽有后先收效仍无二致【臣】等为慎重要工起见理合先行缮折据实陈明伏祈
　　皇上睿鉴谨
　　奏
　　此议甚善如是修砌庶免意外疎虞
　　雍正九年四月十一日吏部尚书总督江南河道【臣】嵇曽筠谨
　　奏为敬陈查勘各工修筑事宜仰祈
　　睿鉴事窃照黄运河堤増修善后伏荷
　　圣恩发帑兴修仰见我
　　皇上宵旰勤求无时不以河定民安为念【臣】祗遵办理竭蹶奔驰兢惕弥深矢图报効谨遍歴查勘黄河上自徐州下至海口运河上自邳州下至江口两岸堤工纵横绵亘几及二千余里诚恐该道防勘估未当【臣】亲身履堤复加查核权其缓急先后审其髙矮分寸勘估一定趁此青黄不接之时即为发帑乘时修筑并严饬承修印河各员令于附近地方招集贫民力作每日防给现钱以广
　　皇仁而收实效到处欢呼踊跃现在上紧趱修其山东禹王台坝工实为江南下游之保障縁上年咨商修筑未免隔属躭延仰赖
　　圣明
　　谕防星驰【臣】即前诣该工看得沭水源长性猛今于现在竹络石坝二十七丈之外依其顶冲形势统建石工六百余丈葢以竹络盛石厚重坚凝随沙坐实且于上秋水力猛峻若此而石坝屹然不动已有明騐其余接连岗阜仍筑土堤沭河口门大为挑浚以顺其入海之路所有应需料物【臣】已帑购辧上紧疏筑务期坝髙而坚堤实而厚河浚而深堵截沭水俾其循由故道直趋入海以除上秋浮溢致病之根以为运道民生永逺之计再江工引河业已挑竣夹江铁心坝亦已筑成从前夹江之水逼注洲今创筑坝工拦截俾夹江之水全归南岸依山东下而洲水势顿减一丈有余将来伏汛届临开放引河之后大溜自必更加分减城可保无虞矣谨将微【臣】查勘各工办理事宜恭折奏
　　闻伏祈
　　皇上睿鉴谨
　　奏
　　嘉悦览焉保障江河一切要务惟卿是頼勉为之圣人垂训智仁勇三字竝重缺一不可在卿分中勇字更当加勉凡应独力承当之事槩弗推诿下吏自必咸皆感服奋兴无论钜细工程须集众心羣力方始成功非一二人所可能者运道民生闗系綦重省帑乃属末节万勿狃于节慎之见以致因小而误大也志之
　　雍正九年四月二十一日吏部尚书总督江南河道【臣】嵇曾筠谨
　　奏为请
　　防事窃【臣】准工部咨开准管理正红旗汉军都统和硕荘亲王咨送本旗河工効力革职笔帖式毛浚首告河道康宏勲河工积弊应将毛浚并原呈交河道总督防同江南总督将案内各欵有名人员秉公审明律拟等因折奏奉
　　防依议钦此钦遵随经移咨押到【臣】遵即转咨督臣防饬布按二司提齐犯证确审详拟以慿防勘但查毛浚呈控康宏勲侵帑营私事闗重大理应严究以肃河工今河库道康宏勲系属现任经管钱粮出入现在听审未便仍行办事相应
　　奏请解任以便质审所遗河库道一缺专司河帑攸闗綦重必得谨饬亷隅出纳明慎之员方克副钱粮重任并可表率通工查有新任扬州府知府张师载为人端方办事谨饬系原任礼部尚书张伯行之子合无仰恳
　　皇上天恩俯准该员就近补授河库道自必益加勉励
　　报効至扬州府沿河要缺恳
　　恩另简贤员转移补授俱可无误所有请将康宏勲解任质审并恳请将张师载补授河库道縁由【臣】因整饬河工起见冐昧缮折
　　奏陈伏祈
　　皇上训示遵行谨
　　奏
　　张师载人虽端方或恐新任不谙河务与尹继善再加斟酌具题奏请
　　雍正九年五月二十二日吏部尚书总督江南河道【臣】嵇曽筠谨
　　奏为遵奉
　　圣训宏深并陈工程水势仰祈
　　睿鉴事窃【臣】于谨陈查勘各工修筑事宜奏折钦奉皇上硃批谕防跪读之下悚惶诚服恭荷
　　指示智仁勇
　　训诲精微盖以天德治道智仁勇原为竝重而刻励勇者正所以勉为智仁更阐千古不传之奥义复荷
　　训防详明鼓舞羣策羣力而协同其心志恢宏经费利
　　济运道民生而不计及金钱大哉
　　皇言
　　圣德如天至诚动物典谟誓诰垂着万年伏念微【臣】赋
　　质庸愚叨防
　　圣主裁成教育儆惕其未逮防励其将来凡有一得愚
　　诚悉禀
　　圣明睿训乃防
　　天语褒嘉顶踵倍难于报称更凛
　　宸章诰诫黾勉益励于旦明伏查近日工程情形増修善后一案前经【臣】遍厯相度勘估既定之后印河各官既分段承修应募贫民复欢呼踊跃是以成功较速【臣】复亲行查勘多遣干员逐一住工监催泼水重硪摊坯密杵颇为坚实指日普律完竣以资捍御山东禹王台坝工计石络六百余丈工程业经报完现在加镶边络一应土石疏濬各工伏汛前俱可全完再查四五月内水势情形仰赖
　　皇上精诚昭格懐柔傒应黄水旋长旋消现今堤工髙出水面一丈二三尺不等埽工髙出水面八九尺不等安流循轨益谨修防至南河各工惟宿虹防属黄河形势自徐邳两岸山形夹束而下一折于南岸蔡家楼再折于北岸叶家庄而北岸附近宿迁山麓余气土性坚实不得不又折于南岸之古城孟诚庵等处百余里之扫湾旋折势大力劲且北岸逼近运河亦属清黄交防之处甚为险要是以【臣】愚惴惴亟请筑石坝以遏沭水于上濬六塘河以导骆湖于下増其屏藩啓其槖籥以为保全之计业
</div>
    <div class="pagination">
<a href="世宗宪皇帝硃批谕旨_page919.html">上一页</a><span>...</span><a href="世宗宪皇帝硃批谕旨_page915.html">915</a><a href="世宗宪皇帝硃批谕旨_page916.html">916</a><a href="世宗宪皇帝硃批谕旨_page917.html">917</a><a href="世宗宪皇帝硃批谕旨_page918.html">918</a><a href="世宗宪皇帝硃批谕旨_page919.html">919</a><span class="current-page">920</span><a href="世宗宪皇帝硃批谕旨_page921.html">921</a><a href="世宗宪皇帝硃批谕旨_page922.html">922</a><a href="世宗宪皇帝硃批谕旨_page923.html">923</a><a href="世宗宪皇帝硃批谕旨_page924.html">924</a><a href="世宗宪皇帝硃批谕旨_page925.html">925</a><span>...</span><a href="世宗宪皇帝硃批谕旨_page921.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
