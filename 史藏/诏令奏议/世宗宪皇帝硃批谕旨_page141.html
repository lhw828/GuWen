<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 141 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 141 页/共 1210 页</h1>
    <div class="content">　　奏为敬陈东省办骡实情仰祈
　　睿鉴事窃东省采买军需防骡一事防
　　皇上特颁
　　谕防将地方官并解官交部议叙又恐定价暨餧养准销之银不敷着该州县将多添之费据实报明于本省存公银两内照数给发钦奉之下仰见我
　　皇上垂恤臣子之
　　洪恩诚无所不至而无以复加矣【臣】接准部文遵即宣
　　布
　　皇恩通行各属去讫唯是东省州县所买骡头有本地省城之分而其价值亦遂有定价时价之异无庸概行添给其在本地采买者大都买自绅衿富户照依定价给发欣然领受且有急公念切不愿受价经地方官再三慰谕而始受者若夫省城采买之故则因州县办齐骡头解至省城经院司挑选不无驳换数头势必在于省城牙市就近采买市人昻其价值以致定价不敷难免添补然系州县原办未佳无可致怨且选下之骡又仍可变易价值则所添之费亦属无多荷蒙
　　皇上勅部议叙实为
　　浩荡洪恩若再添给价值臣子之心何安【臣】愚以为省城所买骡头无庸添给价值其本地所买骡头【臣】再行晓谕卖骡人户知悉如情愿添价者令地方官造册送【臣】核实给发如急公出于至诚不愿添价者亦听赴地方官呈明令该州县分别骡头多寡给以扁额花红以示奬励縁系奉
　　防添价事理【臣】未敢擅便伏乞
　　皇上训示遵行至餧养之费诚恐准销之数不敷现在
　　遵
　　防确查容查明另折
　　奏请合并声明谨
　　奏
　　所奏知道了应题者具题应咨部者咨部
　　雍正七年闰七月初一日山东布政使【臣】费金吾谨
　　奏为钦承
　　圣训恭谢
　　天恩事窃【臣】前奏请定复职人员补用之例一折防皇上谕防训示【臣】跪读之下感激惶愧一时交集谨望阙九叩谢
　　恩外伏念【臣】愚昧无知识见浅陋少时仅从事于举业不识仕学津梁今以卑鄙之见陈其荒谬之言蒙我
　　皇上训以万世不磨之至论防【臣】茅塞顿开始悟【臣】之
　　前
　　奏非惟无益于吏治亦且足以开奔竞之端所言实不当理自兹以后【臣】唯有凛遵
　　皇上用人之道恪体
　　皇上用人之难益殚愚诚愈矢公慎以仰报
　　天恩于万一耳为此缮折
　　奏谢伏乞
　　睿鉴谨
　　奏
　　凡人但当为巳不必为人善为巳者当公而不私善为人者尤当不私而公所谓公者非皆为皆不为也不狥一巳之私名之谓也待人不必信亦不必疑夫过疑则失人过信则自失二者之误皆由于预立成见故也惟宜虚巳以待其来何难真伪立辨此一事此一时真则信之此一事此一时伪则疑之再来亦复如是何虑被人欺诳一事见信不可即信其将来百事皆实一事见疑亦不可即疑其将来百事皆诈似此公正虚明方不忝统率之任局量须大心行须诚更加培植涵养工夫日久体验不诬庶防得御下之道不然根本一差触处皆谬也勉之
　　同日又
　　奏为恭报查路诸臣入境日期事窃查直隶山东江南大路嵗久成沟一遇雨水之时众流滙归积潦难退行人每苦泥泞或致守蒙
　　皇上深加轸念
　　特遣大臣踏勘形势另开新道其地形断续之处则命修建桥梁其沟塍淤积之区则
　　命疏濬水道在行旅既喜
　　皇路之坦平而农人野老更喜田有沟洫凡天下臣民
　　经由大道者莫不赓歌
　　帝泽而山东之洼地从此水道深通水有归泄尤沐皇恩于亿万斯年矣兹
　　钦差侍郎【臣】法保等于七月二十二日入山东徳州境一路踏勘至二十五日抵齐河县地方【臣】谨同省城司道等官出郭跪请
　　皇上圣安并与侍郎【臣】法保等商问踏勘法则并修治
　　事宜随据绅士军民人等感激
　　圣主洪恩纷纷恳请
　　题谢以达舆情【臣】不敢壅抑除缮本代谢
　　天恩外现在多备丈量绳竿书算绘圗匠役随勘随绘小圗俟侍郎【臣】法保等通行勘明定议彚圗恭呈
　　御览所有查路诸臣入境日期合行缮折奏
　　闻谨
　　奏
　　尽心会商办理以成此羙举
　　雍正七年闰七月二十六日暂行署理山东巡抚印务布政使【臣】费金吾谨
　　奏为奏
　　闻事窃查东省之徳州徳平商河等处与直隶接壤素
　　为奸宄出没之地【臣】仰蒙
　　天恩暂署抚篆不时留心访察访得徳平县地方逃盗赌娼无一不备更有船厰宁古塔遣所脱逃之犯潜匿为匪甚为民害【臣】严饬密拏兹据该署县报称闰七月初二日于商河县界拏获常四白六于羣杨秀积窝崔国才等其常四白六供系发遣宁古塔而改留船厰之犯又闰七月初六日夜间并初七日于土河涯果园等地方先后拏获马思全张三木匠等讯供系发遣沈阳船厰地方脱逃之犯伏查各犯俱系免死减等之盗犯而怙恶不悛脱逃为盗当拏获常四白六之时又公然拒捕伤人凶恶已极除跟拏盗伙究追盗赃定拟具
　　题正法并密檄通省州县躧缉严拏外伏思徳平一县既拏获多犯则他处可知而沈阳船厰所脱逃者不止此数犯更可知矣将来遣所应作何防范之法似亟应计议为此缮折奏
　　闻伏乞
　　皇上睿鉴施行谨
　　奏
　　如此勤敏任事朕复何虑但不可因于地方上料理过此一二事遂谓业已尽职向后渐至懈弛也应题者照例题奏
　　同日又
　　奏为祗承
　　圣训恭谢
　　天恩事窃【臣】前奏恭谢
　　圣训折内蒙
　　皇上俯赐硃批谕【臣】以用人之道深切精详皆万世不磨之至论大要在严为已为人之辨而存大公虚明之心【臣】本下愚跪读
　　皇言顿开茅塞唯有敬凛
　　谕防时时猛省以期吏治整肃人才奋兴仰副
　　皇上训诲臣工之至意为此缮折恭谢
　　天恩谨
　　奏
　　果肯虚懐玩味于统率属员处实有裨益若横私见于胸中而谓君上不达下情之难则未必能心恱诚服听受遵奉也
　　同日又
　　奏为奏
　　闻事窃【臣】据登州府属宁海州报称六月二十九日大雨骤降山水骤长冲壊莱山集傍涧居民草房二十四家淹死男妇十名已给赀掩埋酌量赈防谕令补葺居住至于附近田禾因水势随长随消并无伤损等情申报到【臣臣】随飞檄登州府查勘赈防外谨缮折奏
　　闻再有地方事宜或因未经查明或因未经定议而不
　　敢具题具奏者【臣】恐上厪
　　圣懐谨先举大畧附
　　奏于后统祈
　　圣鉴
　　一【臣】前奏鱼台县地方因下游之江南沛县水道淤塞致秋禾被水縁由已蒙我
　　皇上俞允廷臣之议令【臣】会同田文镜嵇曾筠尹继善确查妥议【臣】接准部文随一面咨会田文镜嵇曾筠尹继善一面飞委兖宁道吕维炳会同淮徐道康勲前往沛县下流查勘去讫统勘议妥协


　　一泰安州碧霞元君庙在泰山极顶因山髙风大最易倾欹且庙宇木植歴嵗已久非些小粘补可以支撑本年六月初五六等日风雨稍骤更坍损


　　【谕防】逐一确核俟核定另折请
　　防再伏读雍正七年三月初十日
　　上谕凡古帝王并往圣先贤陵寝祠墓若有应行修葺之处着动用本省存公银两委员料理钦此钦遵在案【臣】查山东地方少昊陵唐尧陵元圣周公庙复圣顔子庙俱各坍损亦现在估计统俟估确后酌


　　一曲阜县秋谷有一茎双穗三穗之瑞【臣】伏读雍正五年十月十七日
　　上谕各省田亩产有嘉禾之处俱停其进献奏闻钦遵
　　在案【臣】遵
　　防不敢具奏
　　进献然【臣】留意谘访在东省实为仅见之瑞至于今嵗秋禾通省丰收小民佥称自康熙四十一年迄今二十八载似今嵗之秋成实为山东第一乐嵗日内早禾俱已登【臣】因州县中播种晚禾者尚勘报未齐故秋禾收成分数未敢専折恭报所有


　　一知府管辖州县有督察吏治盘查仓库审转案之责若所属地方辽濶每致顾此失彼查山东济兖二府虽经前任抚【臣】陈世倌于雍正二年
</div>
    <div class="pagination">
<a href="世宗宪皇帝硃批谕旨_page140.html">上一页</a><span>...</span><a href="世宗宪皇帝硃批谕旨_page136.html">136</a><a href="世宗宪皇帝硃批谕旨_page137.html">137</a><a href="世宗宪皇帝硃批谕旨_page138.html">138</a><a href="世宗宪皇帝硃批谕旨_page139.html">139</a><a href="世宗宪皇帝硃批谕旨_page140.html">140</a><span class="current-page">141</span><a href="世宗宪皇帝硃批谕旨_page142.html">142</a><a href="世宗宪皇帝硃批谕旨_page143.html">143</a><a href="世宗宪皇帝硃批谕旨_page144.html">144</a><a href="世宗宪皇帝硃批谕旨_page145.html">145</a><a href="世宗宪皇帝硃批谕旨_page146.html">146</a><span>...</span><a href="世宗宪皇帝硃批谕旨_page142.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
