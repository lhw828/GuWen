<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 727 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 727 页/共 1210 页</h1>
    <div class="content">　　奏折乃系逹赖喇嘛于五月初五日特差阿尔布巴即噶隆贝子同角木隆堪布亲迎周大人缘由着千总暗暗侦探果否迎接恐人心难料即着千总覆知该防将等语复据黄正文口称噶隆贝子于本月初四日晚三更即便起身次日大人方知正文行至绿马岭遇见噶隆在彼劄营等语千总查绿马岭至工布江逹计程八十里由西南进去即系噶隆巢穴噶隆既系逹赖喇嘛差迎周大人何得乘夜潜行其中不无疑似千总当即选派通事给付盘费前去工布一带假以接彼为名探听虚实另行禀报去讫等因到【臣】等该【臣】等防得藏内事宜
　　钦差已经奏
　　闻今据千总吴镇所禀则是噶隆贝子已离藏逺来其途中情形驻藏诸臣似难尽悉是以【臣】等先将原禀恭呈
　　御览嗣后该千总探确一有禀报【臣】等再行驰
　　奏除専差寄知督【臣】岳钟琪理合彚折奏
　　闻再【臣】宪德更有请者前因大兵起程进藏又兼乌防进兵两路军需浩繁川库各项拨供银两除动发之外所存恐将来不敷支用已于四月内防同督臣合词具
　　题请酌拨预僃军需银两迅解来川以应供支续又有喇汝窝雷波等处发兵征勦建昌添设新兵等事伏祈
　　皇上敕部速拨军需银两解川以僃供支谨
　　奏
　　览奏俱悉拨饷之事已谕部矣
　　雍正六年六月二十九日四川廵抚【臣】宪德提督【臣】黄廷桂谨
　　奏为奏
　　闻事雍正六年六月二十九日据驻藏陜西庄浪营防将颜清如禀称本年五月二十一日戌时据阿尔布巴等报称有颇拉奈带兵七千有余由杨八景曲暑等五路前来等情卑职随具禀督宪在案于二十五日有颇拉奈果领兵由盘玊沟突出至噶巴下营先发兵千余来攻藏东十五里之噶木旁卡子当有隆布奈领兵拒险堵战伊等即请卑职同二位大人俱亲临目覩自午至酉未见胜负卑职随同二位大人令隆布奈好生谨守卡隘卑职等即回西藏于是夜有西藏在卡各兵悉行归顺颇拉奈里应外合于二十六日辰时颇拉奈统兵夺卡至藏随令各兵将布逹拉周旋围住于二十八日有各寺喇嘛已将阿尔布巴隆布奈札拉奈三人献出交颇拉奈收禁颇拉奈即带随从前来向二位大人陈情今二位大人现在将颇拉奈恭顺至藏拏获凶首情由商议具
　　奏外所有前情卑职合先禀明等情到【臣】据此理合驰
　　奏伏乞
　　圣鉴谨
　　奏
　　据奏驻藏防将禀报情形深慰朕怀
　　雍正六年八月二十六日四川廵抚【臣】宪德谨
　　奏为覆奏事窃【臣】奏请将【臣】衙门历来充役之抚标兵丁尽令归伍拟于各州县现役内各取一名在院轮流承値一折内奉
　　硃批轮流承値殊非长计且有许多不便处当另为筹画钦此【臣】查川省自驻劄满兵以来所有副都统衙门杂役人等岁需工食银两历年系于成都府税银内支给【臣】因各闗税银奉
　　防尽收尽解未便仍于税银内动支随与督【臣】兵钟琪从长酌议查川省各官养廉内有离任之员而接任官未及到任之日尚有截旷银两一项原令布政司清查季报以充本省公用之需是以副都统衙门杂役工食银两议于此项截旷银内支给今【臣】衙门各役内查吹手人役凡行营操练之际原有伊等吹手应差者无庸更换外其余所充伞扇执事等役之兵丁槩令归伍差操【臣】另行召募人役顶补承値其所需工食银两【臣】请亦于各官养廉截旷项内动支给发庶免派扰之烦亦无更换之累矣是否允协伏祈
　　皇上批示遵行谨
　　奏
　　所请可行将此项银内动支若干数目彚入该省公用册内报部可也
　　同日又
　　奏为恭报秋成事窃查秋成分数理应
　　奏报兹行据布政使管承泽详报成都蘷州二府属收成八九十分不等其重庆保宁顺庆叙州龙安遵义等府及嘉眉邛雅潼泸资绵等州建昌松潘等处所属之衞所各报秋成自七分至八九十分不等总计全川岁登大有万姓盈宁现今成都所属米价仓斗每石仅五钱五分零【臣】恐上厪
　　圣怀谨此缮折恭
　　奏再本年五月间松潘茂州等处山水陡发冲坏桥路数处【臣】随会同提臣派遣文武员弁前往踏勘并饬布政司于公项内动银六百两酌交松潘镇臣差员修理早报完固都江堰口亦少淤塞【臣】亲往灌县率员鸠工尅期疏濬田禾人畜并无伤碍合并奏
　　闻谨
　　奏
　　览秋成分数米价情形朕怀深慰
　　同日又
　　奏为敬陈管见事窃川省历来盐茶二项大有欺隐【臣】恐臬司兼理未必能搜剔根株所以【臣】一到川任即
　　题请另设専员以司其事巳防
　　恩准敕令尤清来川専管盐驿该道到川巳逾半载【臣】查雍正五年盐茶正项照额巳交司库现今查出耗羡银两除
　　奏明赏给督抚及该司养廉数外余已解交藩库充为军需等公用者二万余两较前固已增加然就盐而论尚不可信无赢余至就茶而言更难稽查不但【臣】固茫然即専司之该道亦毫无端委也查现今増出数目不过据各属之自行首报若有隐匿不报者亦无从搜查【臣】细思其故葢一人不能遍行州县挨查之故耳今科道髙维新等在川办理丈量一事甚属尽心以【臣】愚见若令伊等各于分行查丈之时并将盐茶二项乘便挨查则其所产实数若干官引之外有无私行所纳引税曾否尽报自能彻底清出但又添查盐茶未必不躭延时日然一劳永逸惟求
　　皇上宽予限期庶积弊可清章程一定则奉行亦易矣
　　【臣】之管见如斯未知可否倘防
　　恩允伏祈
　　皇上特谕施行谨
　　奏
　　此奏不是矣川省盐茶二项既经特设道员専司其事自应责成该道令其公勤督察期于清楚倘不能胜任即属溺职当予防黜另用贤员今乃言该道亦茫无端委则设立专官何所爲耶至于差往科道京员系为清理地亩以息豪强之争夺兼安插流民使之得所尽足办理矣若又将盐茶等事交与经营便宽予期限岂如该道之久在川省可比稽查过于紧急必致骚扰民间滋生事故脱有遗漏将来反得推卸钦差且据汝奏内搜查挨查之说更属妄谬盐茶积弊相沿巳久自应商酌从容清理之法安可如此严急从事况今现有苖疆定界西藏运饷诸务何一不资地方办集观汝一切料理处过紧而欠通变只图已身免咎而巳不肯担承利害实心任事于此一奏心行毕见非朕委信之意也嗣后当深以为戒诸凢必筹画始终万全方可举行即欲秉公执法亦非可乘一时高兴率意而为之者敬之勉之
　　雍正六年十一月十六日四川廵抚【臣】宪德谨奏为士民感沭
　　皇恩乐输军糈事今岁川省办理西藏乌防各路军糈俱先将附近州县仓谷碾运至秋收动用军需银两买补还仓经【臣】
　　题明部议允准除办米州县已自仓领谷碾运者现在发银催令买补外有成都府属之崇庆州原于碾办之时传令里民领谷碾办据各里民词称各家俱有现食余米可应军务若领谷碾办恐致迟误不若先将各家现有之米攒凑应付其谷石暂贮在仓俟用时取领等情申报前来【臣】随檄令百姓照数领谷官吏毋得迟累侵扣去后兹据成都府详称据署崇庆州申报该州绅衿士民举人李清霔等词称崇庆州僻处川西仰沐
　　圣祖仁皇帝六十余年
　　深仁厚泽沦肌浃髓复逢我
　　皇上继统以来励精图治念切民生是以雨顺风调年登大有兹因西域小丑未平更値南川苖夷狂悖致劳
　　王师所有崇庆州先后共计攒凑过军需米一千五百石屡奉谕令里民花戸人等赴仓领谷但霔等受
　　恩深厚愿效涓埃已攒之米俱踊跃乐输应领之谷乞留仓积贮等情叠次联名具呈不巳【臣】不敢壅于上
　　闻为此据实陈
　　奏防乞
　　皇上睿鉴施行谨
　　秦
　　览崇庆州绅士里民乐输情词朕甚为喜悦另有施恩谕防由部颁发文到之日僃将朕意宣示可也


　　硃批谕防巻一百三十二上
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防卷一百三十二中
　　硃批宪德奏折
　　雍正七年正月二十四日四川廵抚【臣】宪德谨
　　奏爲恭谢
　　天恩事窃【臣】赍折人回恭捧
　　御赐【臣】福字一幅貂皮二十张平安丸一千丸风羊一
　　只哈蜜瓜一个到【臣】随恭设香案望
　　阙叩头祗领讫又接家信知【臣】次子查哈燕防





　　国恩永世巳难图报兼之【臣】本庸愚谬膺重任未有寸长之效每多丛脞之尤荷防
　　圣主洪恩格外矜全寛宥复邀
　　殊宠洊加及于【臣】子【臣】父子虽捐糜顶踵亦不足仰答万一惟【臣】子查哈燕年幼质愚未曾经歴世务而于鞍马奔走之役尚堪驱策若在旗下行走终属


　　少效犬马则不但【臣】父子荷沭
　　生成之恩卽【臣】之祖父亦重沾
　　高厚之恩于靡既矣爲此缮折恭谢
　　天恩谨
　　奏
　　览
　　同日又
　　奏爲奏
　　闻拏获重犯事雍正六年十二月二十三日据直隶逹州知州孙廷正报称拏获游僧一名正空本名净一道人系奏请诛大逆案内通缉查拏之犯相应详报等情前来【臣】随批行按察司飞饬防委文武官弁多拨兵役严行押解至省遵照原行部议委员解部并僃原供飞咨刑部外相应奏
　　闻谨
　　奏
　　据奏巳有防谕部矣此等莫视为偶然幸致若非上邀
　　神明许一是字不能有此事机巧防也勉之勉之闻南川县令王国定声名甚劣尔其详加察访果系劣员援防严防示惩如风闻之言不实其人犹有可取处毋令横被寃抑又谕
　　同日又
　　奏为据实补奏仰祈
　　圣鉴事窃查崇庆州绅衿士民乐输军需米石经【臣】据
　　情
　　奏请荷防
　　恩防将崇庆州雍正七年分额征钱粮全行蠲免此圣主特施之洪恩从古未有之旷典也【臣】随钦遵谕防传集崇庆州在省之绅衿士庶及本城官民人等
　　当面详悉宣布
</div>
    <div class="pagination">
<a href="世宗宪皇帝硃批谕旨_page726.html">上一页</a><span>...</span><a href="世宗宪皇帝硃批谕旨_page722.html">722</a><a href="世宗宪皇帝硃批谕旨_page723.html">723</a><a href="世宗宪皇帝硃批谕旨_page724.html">724</a><a href="世宗宪皇帝硃批谕旨_page725.html">725</a><a href="世宗宪皇帝硃批谕旨_page726.html">726</a><span class="current-page">727</span><a href="世宗宪皇帝硃批谕旨_page728.html">728</a><a href="世宗宪皇帝硃批谕旨_page729.html">729</a><a href="世宗宪皇帝硃批谕旨_page730.html">730</a><a href="世宗宪皇帝硃批谕旨_page731.html">731</a><a href="世宗宪皇帝硃批谕旨_page732.html">732</a><span>...</span><a href="世宗宪皇帝硃批谕旨_page728.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
