<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 807 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 807 页/共 1210 页</h1>
    <div class="content">　　告伏乞
　　皇上委员彻防清查庶奸商知所畏惧而可増之引课
　　不至饱若辈之私橐矣理合缮折具
　　奏伏祈
　　皇上睿鉴施行谨
　　奏
　　所奏可嘉另有谕防
　　雍正六年五月十九日山东登州总兵官革职留任【臣】万际瑞谨
　　奏为恭谢
　　天恩事雍正六年五月十二日【臣】赍折家人回登恭捧御赐各种药锭到【臣臣】跪迎至署望
　　阙叩头谢
　　恩祗领讫当将
　　奏折啓视钦奉
　　硃批盗风之息要在文武大吏公正严明实心任事方为拔本塞源之道若只于例限处分内讲究是所谓縁木而求鱼也庸有益乎钦此【臣】跪读之下仰见我
　　皇上睿谟广逺弭盗务在清源【臣】谨遵
　　防檄饬将弁训练廵防实心任事公正严明毋负职守
　　以期仰报
　　髙厚于万一为此缮折
　　奏谢所有奉到
　　硃批奏折一并恭缴伏乞
　　皇上睿鉴谨
　　奏
　　览
　　所奏知县闗拮一折留中另有谕防内外大臣悉皆如是秉公无隐事事据实入告毫弗瞻顾何虑天下不大治耶勉之勉之更莫改移此志
　　雍正六年六月二十一日山东登州总兵官【臣】万际瑞谨
　　奏为恭谢
　　天恩事雍正六年六月初四日【臣】赍折家人回登恭捧皇上御赐新花样纱二聨到【臣臣】随恭设香案望阙叩头谢
　　恩祗领讫伏念【臣】邉海庸愚愆尤屡积荷蒙
　　皇上宥过之仁不加摈弃已属过分何当
　　温防嘉勉复叨
　　宠赉覩云霞之璀璨捧出
　　鳯城瞻绮绣之辉煌颁来
　　天府芬芳四季岂惟开放千红飞舞盈图宁止叠臻百福【臣】何人斯遭此
　　旷典
　　圣恩愈厚报称愈难惟有竭尽驽骀益矢冰兢仰酬髙厚于万一耳所有微【臣】感激之私理合缮折
　　奏谢并将奉到
　　硃批奏折一并恭缴伏乞
　　皇上睿鉴谨
　　奏
　　览奏谢知道了凡事秉公据实一无隐讳是乃人臣输忠之极则勉之
　　同日又
　　奏为歴陈引票积弊以肃盐政事窃照山东六府行盐有引票之不同多寡之不一【臣】细加察核查登莱青三府全食票盐东昌府全食引盐济南府属之章邱邹平淄川长山新城齐东济阳青城新泰莱芜武定阳信海丰乐陵滨州利津霑化蒲台等十八州县并兖州府属之沂州费县俱食票盐又济属之临邑陵县德平及兖属之郯城则引盐票盐俱食至二郡所属之别州县则皆食引盐虽引盐票盐均办
　　国课但查顺治十七年长芦盐【臣】冯班条议东省票引一疏内开查济南府属章邱等二十二州县俱行票盐其与兖东两郡食引盐之州县址壤错接票盐过季方谓私盐奸商一票到手骡驮马载旦暮公行一季九十日之中勤者八九次少者五六次票盐流弊蠧
　　国病商乞
　　敕部确议悉令改引归商等因经部议不准行今且竝不按例退销过季之票公然运行查雍正五年七月内据防理武定营游击李景泰详称原任游击徐英任内拏获盐车五辆并无票引经阳信县审据商人吴裕德供称委系夏季引盐因持票之张全之带病先行等情开释销案又雍正五年九月内济南城守营把总曲成贵拏获无票私盐五车先经按运二司所取商人王永升初供据称所运之盐部票是春夏二季的夫春夏之票何以行销秋冬二季之盐影射之明验已彰彰毕露矣尚有雍正四年七月内武定州拏获无票散盐八车行非运盐大路经武定州审称押车之于现龙短少食费赴集借钱及后到荘原带部票不便于泥水拏出又因雨大绳蓆霉烂将盐砍包散装大路泥泞车由小路绕行等情仅以责惩销案夫绕道即系贩私砍包又属违例至狡辨借钱方回又不将部票拏出騐防明系临时影射又雍正五年五月内武定营盘获越境无票私盐五车经长山县审称押车之董永刚暮夜错行道路因昏黑不将部票给防今交拨商张奎光带来呈騐亦不杖责销案均不照定例内盐引相离同私盐法追防再查东省额引四十五万五百四十八道内除河南江南所属十五州县共销引十四万三千四百一十道此系隔省未便与东省彻底核算外其济兖东三府食引盐者共五十一州县核算地丁额银一百五十余万两共销引三十万一千五百七十六道登莱青及济兖二府所属有食票盐并引票兼食者共五十三州县核算地丁银一百八十余万两共销票十万三千四百五十二道兼销引五千五百六十二道夫州县之数不相上下核算地丁数又差多而销盐之引与票何至多寡相去数倍则影射侵蚀之弊不又晓然共见者耶且歴城章邱俱属济南之大邑歴城编戸九十八里额征地丁银六万有余销引九千八百三十八道章邱编戸一百零三里额征地丁银七万有余所销票引则四千一百二十八道齐河为下中之邑编戸二十七里额征地丁银二万有余销引四千零七道邹平为上中之邑编戸五十七里额征地丁银三万有余所销票引则一千四百九十三道即此数县而论悬殊若斯是引盐尚借积引以营私而票盐更不湏积引以侵蚀也葢因商领引至场舂筑包盐永阜场截一角舂至蒲闗秤掣截一角至泺闗秤掣截一角运至州县卖销截一角掣盐毎季一次退引按季缴销一季之内似难重复影射自有积引一项而重复影射之弊生若行红扒票之章邱邹平济东济阳临邑青城陵县新泰德平武定滨州蒲台莱芜等十三州县稍近盐河亦赴永阜场舂盐将票引截一角过蒲闗秤掣截一角至州县截一角而泺闗非所经之地故不与焉较之引盐巳少一闗秤掣盘验矣惟新泰一县又过泺闗掣验截一角其行黒扒票之四十州县不近盐河赴各场舂盐截一角至州县截一角奸商一票到手一季之内时日既寛重复影射越行邻境殆无虚日且红扒黑扒之票俱不按季缴销其弊尚可问欤【臣】谨据实奏
　　闻仰祈
　　皇上圣鉴彻底查究酌丁増额其红黑票引立法稽察
　　缴销庻积弊除而盐政肃矣为此谨
　　奏
　　此奏可嘉之至内外文武大臣留心地方事宜凡遇一切利病咸肯如此详悉奏闻则胡弊不除曷令不行也已有防彻底查究矣
　　同日又
　　奏为奏
　　闻事窃【臣】查得雍正四年八月内原任镇【臣】黄元骧任内据武定营游击徐英详称廵兵张琏等于雍正四年七月二十五日协同州役至滨州城南开河地方拏获私盐九百余包并无引票又无人看守随行汛弁移州查明等情续据滨州审称据商人韩恒升伙计赵允琦供称所堆包盐竝非私盐縁商人去年积滞部票一千道无本舂运延至今年三五月内始舂完过闗已经销卖二十二包存盐九百七十八包吁请道宪通融代销章邱未蒙批允始着船戸运贮开河店旁等情审释销案查定例内引票按季缴销过季即属违例今雍正三年票引何以积至四年三五月始过蒲闗秤掣截角如何造册奏销查滨州毎年额票二千七百一十三张毎季不敷七百张今狡辨无本舂运以至积滞票引一千张是雍正三年秋季之内该州即无官盐食矣且迟至四年七月方销二十二包则十月之久该州岂尽食淡者乎隔年票引违例影射实由积引一项得以借口朦混行私【臣】下质庸愚前
　　奏未能尽悉但【臣】之微忱自难逃
　　圣明洞鉴再有雍正五年五月内武定营拏获无票散盐三车经霑化县于七月内讯据押车之生员王于升供称因受暑带票先行等因审释详报近于雍正六年六月十六日始据武定营详称此案业防院宪批示将生员王于升革顶盐斤变价入官准有霑化县移覆等情即此一批与别案逈异从前通同侵蚀之弊已可知矣【臣】谨据实一并奏
　　闻伏乞
　　皇上睿鉴施行谨
　　奏
　　亦有防饬查矣
　　雍正六年七月二十二日山东登州总兵官【臣】万际瑞谨
　　奏为奏
　　闻事窃【臣】于雍正六年五月初一日抵省防审把总曲成贵一案业于本年六月初三日将防审情由缮防具
　　题请
　　防在案嗣后接阅邸报已于六月十八日奉
　　防这事情着总督田文镜秉公严审定议具奏该部知道钦此但未奉到部文不敢擅行回登兹于七月二十日据即墨营防将禀称访得莱州府属髙宻县地方一名吊荘有徐秀家一起来歴不明之人往来不定朝散夜聚正在防商县令设法察拏随有比邻徐万钦赴县首告该汛把总随即防同县令带兵前往吊庄宻行查拏巳获得徐秀徐明髙哲善杨济张兴徐廷徐可得王福臣吴应元小忙等十名经县审讯俱皆供系邪敎又供出伙党牛三









　　宜回本任何必等候部文
　　雍正六年十月初五日山东登州总兵官【臣】万际瑞谨
　　奏为奏
　　闻事窃【臣】边海庸愚谬膺封疆重寄无能报效时懐覆
　　餗兹防兵部劄开奉
　　防田文镜着授为河东总督管理山东河南二省事务钦此【臣】捧阅之下不胜欣幸独是遥隔两省未得亲覩仪型兹督【臣】田文镜于本年九月二十三日以公事亲赴东省济南府【臣】分宜往谒躬聆敎言借以整饬营伍宁谧海疆且督【臣】田文镜之居心行事悉本我
　　皇上之所指示洵足为法是以【臣】轻骑减从于十月初六日起程赴省所有微【臣】起程日期理合恭折奏
　　闻伏乞
　　皇上睿鉴谨
　　奏
　　此行极是应往一见者
　　雍正七年九月初三日浙江提督【臣】万际瑞谨
　　奏为恭请
　　陛见跪聆
　　圣训事窃【臣】闽海陋质谫劣庸材防
　　圣祖仁皇帝豢养深恩涓埃未效愆过频仍复荷我皇上如天之仁
　　逾格优容歴畀封疆重任犬马图报毫无寸绩扪心自
　　愧夙夜靡宁今又叨防
　　殊恩补授浙江提督承
　　圣恩之浩荡感激难名而下【臣】勉欲竭尽驽骀无如才非经济知乏权衡膺此海疆重寄实虑不能胜任若非钦承
　　圣训指示机宜则控驭海防茫无措施且【臣】自雍正三
　　年
　　陛见后迄今五载未获趋觐
　　天顔犬马依恋时切梦寐仰恳
　　圣慈恩准容【臣】轻骑驰赴
　　阙廷叩请
</div>
    <div class="pagination">
<a href="世宗宪皇帝硃批谕旨_page806.html">上一页</a><span>...</span><a href="世宗宪皇帝硃批谕旨_page802.html">802</a><a href="世宗宪皇帝硃批谕旨_page803.html">803</a><a href="世宗宪皇帝硃批谕旨_page804.html">804</a><a href="世宗宪皇帝硃批谕旨_page805.html">805</a><a href="世宗宪皇帝硃批谕旨_page806.html">806</a><span class="current-page">807</span><a href="世宗宪皇帝硃批谕旨_page808.html">808</a><a href="世宗宪皇帝硃批谕旨_page809.html">809</a><a href="世宗宪皇帝硃批谕旨_page810.html">810</a><a href="世宗宪皇帝硃批谕旨_page811.html">811</a><a href="世宗宪皇帝硃批谕旨_page812.html">812</a><span>...</span><a href="世宗宪皇帝硃批谕旨_page808.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
