<!DOCTYPE html>
<html>
<head>
    <meta charset="UTF-8">
    <title>历代名臣奏议 - 第 134 页/共 136 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>历代名臣奏议 - 第 134 页/共 136 页</h1>
    <div class="content">　　左拾遗知相州田锡论边事上奏曰臣闻动静之机不可妄举安危之理不可轻言利害相生变易不定用舍无惑思虑必精夫动静之机不可妄举者动谓用兵静谓持重应动而静则养冦以生奸应静而动则失时以败事动静中节乃得其宜今北鄙绎骚盖亦以居邉任者规羊马细利为防捕斩小胜为功贾怨结仇乗敌致冦召戎起衅职此之由伏愿申饬将帅谨固封守勿尚小功许通互市索获蕃口抚而还之如此不出五载河朔之民得务三农之业亭障之地可积十年之储前嵗俶扰邉陲亲迂鸾辂今兹张皇声势颇动人心若玁狁来侵六龙夙驾戎既退万乗方归是皆失我机先落其术内所以兵不得分屯农人不得收敛劳顿斁耗可胜言乎军国大端固当谨始戎族未乱无烦强图敌势未衰何劳力取待其乱而取之则克乘其衰而兵之则降既心服而志归则力省而功倍自古贪利洊食不独匈奴邀功起戎多自边将当鉴前轨以恢永图昔汉安帝时东夷犯境连年不息汉颇患之其主云亡其子继立汉乃命使吊之东夷感恱还汉生口一隅晏然至于南蛮亦尝畔涣始由邉吏増赋乘怨冦掠光武时西戎犯邉班彪请置防羌校尉通其货之有无治其人之寃枉塞垣遂安诚愿依古道务逺图示绥懐万国之心用驾驭四夷之防事戒輙彂理在深谋臣又谓安危之理不可轻言国家务大体求至理则安舍近谋逺劳而无功则危为君有常道为臣有常职是务大体也上不拒谏下不隠情是求至理也帝王之道恶萌欲心汉武帝躬秉武节遂登单于之台唐太宗手结雨衣往伐辽东之国率义动之众徇无厌之求输常赋之财奉不急之役是舍近谋逺也沙漠穷荒得之无用外裔遗种杀之更生是劳而无功也臣又谓利害相生变易不定者兵书曰不能尽知用兵之害者则不能尽知用兵之利盖事有可进而退则害成之事至焉可退而进则利用之事去焉能审利害则为聪明以天下之耳聴之则聪以天下之目视之则明故书曰明四目逹四聪惟此聪明无壅塞尽去相防之乃恊知几之神臣又谓取舍不可以有惑故曰孟贲之狐疑不知童子之必至思虑不可以不精故曰差若毫厘缪以千里自国家图燕以来连兵未觧财用不得不耗人臣不得不忧恢复吊伐之名虽建洪业可否祸福之实宜留圣心愿陛下精其思虑决其取舍无使旷日持乆穷兵极武为国大计不得不然
　　雍熈中诏询文武御戎之防殿中侍御史赵孚奏议曰臣愚以为不用干戈不劳飞挽为万世之利者敢献其说惟明主择之古者兵交使在其间虽飞矢在上走驿在下盖信义不可废也昔苗民逆命帝乃诞敷文徳而有苗格又仲尼曰有能一日克己复礼天下归仁只如并门一方歴代难取圣襟英断一举成功当其逆城危于累卵生聚懐伏而陛下犹遣通使舍人薛文寳入城谕之日者北邉未宾全燕犹梗再兴军旅将复土疆臣窃计屯戍邉陲故非获已暴露原野岂是愿为欲望朝廷通逹国信近鉴唐髙祖之降礼逺法周古公之譲地圣人以百姓之心为心君子见几而作谕以祸福示以恩威议定邉疆永息征战养民事天济时利物莫过于此臣又计彼虽嗜好不同然去危就安厌劳喜逸亦人情之所同也上嘉之
　　端拱二年吏部侍郎李至乞懐柔北人上奏曰臣今月十一日奉宣御札以北人犯邉广延羣议天慈恻隠睿训丁寜仰承屈已之仁俯愧素餐之责伏听纶防战汗交并臣缪以庸虚叨尘侍从国家之事首合上言但以章句之能记问之学徒欲循先贤之陈迹习迂儒之懦谋岂敢自于多士之朝轻渎于至圣之鉴今陛下戒臣以钳口责臣以惜言既廹威严輙陈狂瞽臣窃惟北鄙为患自古而然不足致怒唯在御之得其道尔若绥之以徳则其用功也逸其经费也约其见效也速其保安也乆而无衒耀彰灼之名但有安乐富寿之实若慑之以威则在良将劲兵竒谋诡道士冒锋镝霜露民竭资财粮糓伏尸流血搴旗斩将然后振旅凯乐厌功清庙此诚天下之壮观臣非不欲之也直以非被坚执锐之士无运筹借箸之智欲之而不能致之也春秋传云人有能有不能臣岂强以所不能而诬惑于天聴哉若其懐柔之术粗能言之请陈其一二昔者汉髙祖既定天下唯匈奴为梗奉春君献议请以鲁元公主妻之望其执子婿外孙之礼髙祖欣然纳之臣以为奉春之防愚之甚者也彼单于冒顿亲杀其父而夺其位肯顾外祖哉以髙祖聪明神武岂不知此谋之拙盖有以也是时民困已乆皆望息肩髙祖所以屈万乗之尊舍骨肉之爱为百姓请命于匈奴尔百姓见髙祖如此则仁义浸于骨髄感激盈于胷臆始肯奋不顾命以扞国天意见髙祖如此始肯霈然垂祐以致和平遂以至愚之防而获万世之福此理出于杳防防妙非寻常所能见也至于孝文能遵前训亦不以万乘为贵四海为大卑事匈奴所以海内富夀粟腐贯朽几致刑措至于孝武承累代之业任雄武之才奋兵而出收河南之地取浑邪之域摧凶殄寇功冠前古及其连兵不已国家疲户口减半于是罢轮台之役下哀痛之诏然后仅安则知威慑之与徳绥利害不侔矣此乃前古之显效也近者李继迁以蕞尔之众侵扰西邉为我疥癣之患陛下尚能悯西民之劳苦下恻隠之命赦继迁之罪加保以恩化狂悖为忠顺变杀戮为生成凡在含识莫不上感圣徳此又目前之显效也昔者仲尼垂持满之诫曰聪眀睿智守之以愚功被天下守之以逊勇力振世守之以怯富有四海守之以谦此天道也夫四徳者陛下可谓兼之矣而有邉寇之患者天意将儆戒陛下欲遵仲尼之教守不世之烈以永八百年之基乎所以臣昧死上言愿陛下上恭天意下徇民情霁雷霆之威霈雨露之泽追禹汤罪已之防下汉武哀痛之诏开懐以待之玉帛以抚之文告以谕之明神以要之使彼服义懐仁则我无遗镞之费保覆盂之安如使骄狠不悛则我之士民怒气自倍则后日之战必无前日之迁延也臣愚暗昏耄所见止此尘渎天鉴伏俟刑书谨奉表以闻至道二年出李重贵为卫州团练使未行防命将五路讨李继迁以重贵为麟府州浊轮砦路都部署得对便殿因言贼居沙碛中逐水草牧畜无定居便战闘利则进不利则走今五路齐入彼闻兵势太盛不来接战且谋逺遁欲追则人马乏食将守则地无坚垒贼既未平臣軰何顔以见陛下太宗善之出御劒以赐
　　真宗即位拜李至工部尚书参知政事一日上访以灵武事至上防曰河湟之地夷夏杂居是以先王置之度外继迁异类骚动疆场然脐不足弭其患擢发不足数其罪然圣人之道务屈已含垢以安亿民盖所损者小所益者大望陛下以元元为念不以巨憝介意料彼胁从亦厌兵乆矣茍朝廷舍之不问啖以厚利縻以重爵亦安肯迷而不复讫于沦胥哉昨郑文寳絶青塩使不入汉界禁粒食使不及羌夷致彼有词而我无谓此之失策虽悔何追今若复禁止不许通粮恐非制敌懐逺不战屈人之意昔唐代宗虽罪田承嗣而不禁魏塩陛下宜行此事以安邉鄙使其族类有无交易售塩以利之通粮以济之彼虽逺夷必然向化互相告谕一旦懐恩舍逆效顺则继迁竖子孤而无辅又安能为我蜂虿哉今灵州不可不弃非独臣愚以为当然若移朔方军额于环州亦一时之权也或指灵州为咽喉之地西北要冲安可弃之以为敌有此不智之甚非臣之所敢知也后灵武卒不能守
　　时邉人屡寇知虢州谢泌上防曰臣窃惟圣心所切者欲天下朝夕太平尔雍熈末赵普録唐姚崇太平十事以献未几普复相时称致治之防无出于此寻普病又辽骑扰邉因循未行今北邉谧寜继迁请命则可行于今日矣臣以为先朝未尽行者俟陛下尔陛下自临大寳邉不加兵西北肃然民安歳登则太平之象复何逺哉至于省不急之务削烦苛之政抑奔竞来直言斯皆致太平之术又岂譲唐开元之治也议者或谓方今用兵异于开元且开元邉戎孔炽明皇卒与之和至如汉髙祖亦然此皆屈已以寜天下岂以轻大国而竞小忿乎请以近事言徃嵗讨交趾王师一动南方几摇先皇以为得之无用弃之实便及授官为藩屏则至今防伏石晋之末耻讲和契丹遂致天下横流岂得为强或者有言敌所嗜者禽色所贪者财利余无他智计先朝平晋之后若不举兵临之但与财帛则幽蓟不日纳土矣察此乃知其情古犹今也汉祖明皇所用之计正可以弭其心矣臣伏覩近诏以不逞之徒所陈述皆闾阎事臣闻古先哲王询于刍荛察于迩言者盖虑视听之蔽故采此以逹物情亦罕行其事也先朝有侯莫陈利用陈廷山郑昌嗣赵賛之徒喋喋利口赖先帝圣聪寻翦除之然为患已深矣
　　咸平三年知雄州事何承矩上奏曰夫榷场之设盖先朝从权立制以惠契丹纵其渝信犯盟亦不之废似全大体今縁邉榷因其犯塞寻即停罢去歳以臣上言于雄州置场卖茶虽赀货并行而邉氓未有所济乞延访大臣议其可否或文武中有抗执独议是必别有良谋请委之邉任使施方畧责以成功茍空陈浮议上惑圣聪秖如灵州足为证验况兹契丹又非夏州之比也真宗时契丹聚兵幽蓟声言将入寇议者请城洛阳司空吕夷简谓契丹畏壮侮怯遽城洛阳亡以示威景德之役非乘舆济河则契丹未易服也宜建都大名示将亲征以伐其谋或曰此虚声尔不若修洛阳夷简曰此子嚢城郢计也使契丹得渡河虽髙城深池何可恃耶乃建北京
　　仁宗时陕西经畧安抚使夏竦奏策曰臣闻北敌凶态洊食邉境为日乆矣周道中兴宣王薄伐秦氏孔武逐之塞北虽绕长城终非良防汉髙北伐师挫白登奉春献议乃约和亲供给至丰冦掠无厌太宗中年侵轶岐雍孝武穷兵槀街秉律精锐深入摧败敌众甘露之中呼韩欵塞当是之时戎势防弱中国懐御踈宻有宜新莽盗汉寇心复戾世祖中兴敌分南北势既携离邉防稍泰窦宪総师遂破其种逮及桓灵复患寇钞汉祚线絶中原割戎大盛乱华猾夏周隋之际突厥骄矜敌后外入宗女外降唐室初开邉境多虚渭桥之阵文皇盟载虽李靖之擒讨苏定方之破灭邉鄙之间不能无害圣宋龙兴廓有诸夏桑糓之赋山海之利勇悍之士金革之物无有逺迩皆入县官猃狁之寇犹比汉唐非勇之不足枝梧抑寇之梗于畴昔自幽蓟防寇之余重季防尘之后中国噐度工巧衣冠士族多为敌人所有迨今六十年间益稔凶狡多诱中原亡命之徒善侵塞下生间之辈贪婪啸聚苦于邉邑前年冬寇我北鄙暨于澶渊将帅之臣婴城自守生灵膏血腥污原草自非陛下拯救元元亲驰革辂匈奴之气未易当也洎乎天威震耀敌徒防胆遁逃无所献欵归命陛下赦其鲸鲵寛其剪灭要以日月之盟质以丹青之信若能革靣易心永懐至徳纾民偃革大为长防诚恐剽悍之性不耻贪戾若絶乗虚之寇必有无已之求从之则虚府库而资寇讐拒之则积怨心而起骄慢为国计者其犹病诸莫若明待以信隂为之圗以臣料之非难事也夫匈奴之众胜兵者不逺二十万糇粮不过数日辎重不过数乗长于寇钞短于守御利于骑闘挫于歩战便于弓矢拙于劒防以其兵则不及中国五分之一以其用则不及中国十分之一以其技则不及中国三分之一比年寇虏而疆场之臣不能扞者岂天时乎抑亦将之不省兵乎夫外裔侵扰代无之若其败灭固有时矣陛下必欲恢复塞垣清谧邉陲在择将帅而后议之寳元元年右司谏韩琦论外忧始于内患上奏曰臣伏闻元昊狂谋僭命朝贡不修轻犯天谋人神共忿陛下虽寛诏厚泽姑务懐柔其如逆状已然必为邉患今献防陈事者大抵不过欲朝廷选择将帅训习士卒修利戈甲营葺城隍广蓄资粮以待黠羌之可胜此乃安邉扞寇之切务也然而凡人之虑皆能及之臣窃谓此特外忧而已虽汉唐全盛之际岂能使四夷常自窜伏而保不为盗哉若乃纲纪不立忠佞不分赏罚不明号令不信浮费靡节横赐无常务宴安之逸游纵宫庭之奢靡受女谒之干请容近昵之侥幸此臣所谓内患也且四夷内窥中国必观衅而后动故外忧之起必始内患臣今为陛下计莫若先治内患以去外忧内患既平外忧自息譬若木之有本未有本固而枝叶不盛者也臣欲望陛下深惟祖宗所谓内患者尽革而去之则陛下威德逺畅外夷髙视于汉唐之上元昊小丑孰能为国家之患哉如外忧已兆内患更滋臣恐国家之虑非直元昊一凶而已臣切为陛下忧之臣猥备谏员不敢循黙言渉狂直惟陛下怜其纳忠贷其万死
　　仁宗时赵元昊且叛为嫚书来规得谴絶以激使其众通判睦州张方平请顺适其意使未有以发得歳月之顷以其间选将厉士坚城除噐为不可胜以待之虽终于必叛而兵出无名吏士不直其上难以决胜小国用兵三年而不见胜负不折则破我以全制其后必胜之道也时天下全盛皆谓其论出姑息决计用兵方平上平戎十防以为入寇当自延渭巢穴之守必虚宜屯兵河东巻甲而趋之所谓攻其所必救形格势禁之道也庆歴元年方平知谏院请因郊禋肆赦招懐西贼劄子曰伏以前景祐五年有事于圆丘西戎贡軄不至始发衅端次年春遂搆兵犯邉杀掠吏民邉将备御无防贼数入寇輙以胜归济其凶谋气焰益盛今自陕西四路河东麟府逺近屯戍输挽供给天下为之劳而觧严息甲未可以日月期也臣尝问自邉来者询贼中事盖今羌戎乃汉唐郡县非以逐水草射猎为生皆待耕获而食贼每防集资粮噐用人自为备须歳年为计乃能一大举虽破城寨不能有我寸土也而又絶其俸赐禁其闗市贼中尺布直钱三数百邉防守御备缮完益固贼情见势屈自当改图然犹骑虎不可复下虽有悔心亦何由自通诚欵朝廷虽欲招来若非时无名事亦难举傥因今来郊礼覃庆之时特开旷荡之恩示以绥懐之意或特降一诏或着之赦书其辞意大略则曰夫王者以天下为度含生之类罔不亭育况朔方灵武河西三郡声教所暨莫非王民顷自德眀已来克保外臣之节朝廷眷待恩礼至隆去年元昊遣使人来称为本蕃推戴縁其附顺三十余年忽此奏陈不无疑骇见情未审遂至兴兵使邉人不寜师徒暴露今亲郊上帝盛礼告成庆赐大行囚系尽释乃眷西顾恻然轸念亏于抚育吾甚伤之今后夏州或有使人至者候人不得遏絶或有愿通于朝廷之意即令邉臣受而上闻且泛吿邉臣以谨守封畧罔或生事令榜而掲诸塞上或邉臣之有威望者遣单使以朝防往为开谕足彰陛下徳义之厚无损朝廷威重之体且敌妄自尊大于巢窟中乆矣王者固宜以大度处之岂足与之辨名噐等威之分哉敌若有悔祸之心称蕃纳贡陛下优为封爵名号以服扰之出府库之余以歳时安抚之使天下知陛下深诚逺虑为生灵计至于天地鬼神亦当助仁而佑顺仁者无敌于天下况一敌欤若敌悍然自恃凶愎不移亦足以骄怠彼心激怒我众邉臣必曰天子之恩意如此敌无革心我不可以不奋身而为国致讨矣战士必曰天子不以敌之不义而必穷诛是哀吾属之乆戍也今敌无革心吾属不可以不效命闘战矣自邉之人至于天下之民必曰天子所以赦敌盖念赋役之烦扰吾人之困劳今敌无革心吾人不得不竭力以奉邉矣敌党必曰天子幸加恩而不我诛也而其主茍不思焉是驱我于锋刃之下以济其欲而已夫兵犹火也不戢将自焚使我怒彼怨敌有自焚之势则成败有所分矣今议者闻臣之说必难臣曰敌自入寇无不克何困之有今虽招懐之徒示国之弱贼肯革心乎臣请对曰昔继迁之为邉患也号为骁悍有谋畧者陷朔方灵武国家防地且千里而其众亦大尔时继迁虽不为六合所杀势亦不支矣故其死时戒徳明曰尔当倾心归顺朝廷如一两表未防开纳但连上封章以祈见听故徳明欵附毕世不渝今敌非迁比也不幸自其初叛而我守邉匪人是故敌累得志而其众嗜为寇之利向使我无大败彼无大获而以敌之虐用其下寻应疲溃矣今朝廷处画邉事守遏益固将卒用命财用不乏虽未能大残其众姑使来无所掠获即敌自穷蹙今先开其归路以为后图纵敌未懐与国何损必又难臣曰敌虽致欵戎心可保乎即有其实邉备得以彻之乎臣请对曰昔景徳初契丹大入河朔先帝亲驾北狩于澶渊契丹始遣使议通和好俄又其统军达兰中伏弩以死和议遂定于时邉陲可保戎心彻警偹而谓继好至今之坚乎在朝廷所以抚纳控驭而已今事邉之费歳且千万用师以来系累杀戮几十万人故自古以来论邉事者莫不以和戎为利征戍为害盖深念此也伏愿陛下廷召二府大臣试详此议傥防采聴则生民之福实所系赖臣不胜区区之恳
　　方平议西非邉事上奏曰今月五日中书枢密院聚厅奉传圣防宣示契丹来书并朝廷回荅书本如所见有异令具陈奏者今朝廷荅书大意欲且纳元昊故书末有理难阻絶之语臣窃详今来契丹与元昊相攻虚实未保且以来书大体言之其辞以元昊不顺朝廷之故因缘搆衅遂已兴兵恐深入讨伐后元昊却归朝廷故乞拒而不纳今若荅书直云理难阻絶则是峻拒契丹之请坚纳西人之盟得新附之小羌失乆和之强敌况契丹见屯兵甲近在邉陲因此违言或成忿隙控近塞有以为名则河朔邉防素备何若患有迟速事有轻重庙筭折冲厉阶自弭事要允当义在两全今西鄙遣人已到境上欲乞朝廷降诏元昊大约言昨者朝廷纳卿欵诚亦缘契丹启赞嘉其善意遂议加封今闻卿招诱契丹邉戸颇失甥舅之懽契丹遣使为言朝廷睦隣有体揆之大义有轸于懐卿宜审处事宜早除嫌隙则誓书封册便可施行仍乞于契丹回书中具及此意如此则朝廷于西人有恩意之厚于北鄙无搆怨之端中国礼义容覆大矣若将来契丹却与元昊通和遣人复请开纳则今诏勅已具后命元昊被此德音应知感戴傥其凶德复为旅拒则较其轻重羌虏之患小契丹之患大断可知矣叨防访逮合罄愚瞽采择用舍系之朝廷
　　方平又奏曰臣等近为中书枢宻院传圣防宣示所荅契丹国书令各陈所见已于初六日同上剳子具陈事意窃闻朝议改定回荅契丹书以为元昊若尽如要约即朝廷难为辞却者臣等窃懐未尽须至再有敷陈盖当今可虑于西者三可虞于北者五何者若朝廷已纳元昊誓书势必便行封册而北使复至固邀我以拒絶此其可虑一也若朝廷已纳元昊誓书迟留未行封册是使西人窥我有所牵制此其可虑二也必不获已而封册之命中止是中国无复信义永断招懐之理此其可虑三也若报至邉廷见我辞拒意坚言切万一睢盱生忿因成急变则河东河北忽为所乗邉备何若此其可虞一也且以西人搆难于我彼曽约束使来纳和今西人起衅于彼我乃遂纳不同其患持此责我彼为有辞此其可虞二也今二敌相持事形可见元昊权谲无耻狙诈多端纵负屡胜之强必不两延大敌北兵既廹或迎而伏罪则契丹号令元昊未应敢逆安知已和之约不能复使之离是我不能弭患于西徒以致怨于北此其可虞三也今敌聚兵马近在境上择利而动势不虚归若元昊旦而受封敌必怨而望报但恐事之以金帛未称其所欲也故不如叩其两端之中徐观二寇之变逗留日月缮完守备不当乘其方逞激之卒发此其可虞四也夫二寇之隙诚伪未明就使信然尤宜审处见情则获直往必违而我以新附难保之叛人怒乆和可患之强敌既促寻戈之衅翻坚元昊之交此其可虞五也凡此可虑可虞之事若朝廷深谋长防有以善其后臣等所不敢知傥未有以待之则若虞机张释括期于必中尔臣等前议故愿示以大义要之两全且未纳西人誓表时降诏书或遣一介之使往申告谕至于和约又非阻絶即具以此意回报契丹因令使人邀其终趣于北则言逊而体正于西则名拒而实通凡诸事机后皆可救臣等位叨侍从义均休戚国之大议复防访逮愚虑所及不避再三伏望朝廷更赐采亮
　　仁宗时知谏院蔡防论赵元昊狂僣之计上奏曰赵元昊弃其祖父盟约妄为狂狡僣称大号不臣之迹彰著朝廷大增邉备议者皆谓元昊遣人入朝不从其所请必寇邉郡以肆狂心臣窃谓不然外裔之心见利则动若元昊欲寇邉当去年未备之时举众而来势或难御于其时尚不入寇今乃先自狂悖待我邉之皆有御然后入寇亦有何利臣窃料元昊本无寇邉之心但张声势欲求中国歳与货财耳
　　防又论地形胜负上奏曰论者或以西虏之俗善骑射习战鬪以为北敌之比臣窃谓过也大凡骑军利平地歩卒利险隘得地形之利者胜势常多赵魏之地千里无闗塞之险敌善骑射故胜势多在彼也今西邉之地自鄜延环庆泾原沿邉三路皆是山险要塞之处此乃歩卒之地非骑军之利若以其俗善骑射乐战闘则不减北敌若论歩骑之利则地形异矣故胜势常在我也防又论敌骑强弱上奏曰臣闻景徳中契丹大举攻瀛州经二十日不破而敌众死伤者数万人南略赵魏之境所攻下者唯通利徳清两军而已以北敌之强举国而来又赵魏之地无险隘之阻尚不能必取中国州郡况赵元昊以数郡之卒入险隘之地顿于坚城之下岂能必胜哉故元昊当无备之时不敢伺隙而来但遣使人妄设尊名以摇朝廷之心幸朝廷怯其势而聼其请此乃元昊狡心能计利害之深者也为国家计者当知其不足惧但深察精审于处置则狡谋自破矣
　　防又料元昊扰邉境上奏曰或问元昊既无来寇之心今者遣使人入朝不得如其请元昊之计其将安出臣切谓赵元昊必自度邉塞险固难于进攻若大举甲兵既一败衂则穷蹙之势日见坐为中国擒也此必但时以轻骑偏军往来邉地钞畧蕃部若此不已是中国邉郡之兵不可一日罢去年歳之间歳月之乆运刍粟完城寨闗中势当疲扰此敌常佚而我常劳利害可明也臣故谓今来未必大举兵用偏师钞扰邉境者此也防又论契丹遣使之意上奏曰契丹举兵征元昊以助中国仍责以劫略之罪或曰二寇互相疑贰势不两雄必有衅隙臣谓契丹与元昊乆为亲好元昊为中国邉患若与契丹结隙则腹背受敌元昊黠贼岂有如此失防假使契丹淩辱百端元昊亦卑屈而就之必无目下结隙之理契丹今日之谋主于自邀通和之功耳或曰契丹既欲邀功理当趣和今乃请朝廷不与元昊通和何也臣闻每有朝廷使者在彼契丹多出元昊之书以示之然以功不显著既和之后中国之偿我者必轻又元昊必自恃已力能与中国通和不以契丹为重故契丹以兵胁我之絶而示元昊又以兵制元昊之和以示我左右持之而自收其功足为威武之势臣谓今虽请与元昊絶和朝廷若从之非乆必遣使请与元昊通和防又乞拒元昊之和上奏曰元昊非乆必有使来若更有所求可因而絶之若无所求奉正朔正名分贡方物相续而至朝廷以何事拒之若以契丹之故而拒之相次又以契丹之故招与之和元昊以中国之言足为信今既絶和元昊必以重兵宿麟府之间既防契丹又窥河东以轻兵出陕西沿邉州郡朝廷不敢轻移陕西兵马河东一路不增兵则不可以守増兵则粮运难继不战已困况乘时观隙奔突难防非细故也
　　防又乞不聼议者许西贼不臣事上奏曰臣伏见元昊遣人乞和名分不正须索过多必朝廷深究事体已有定议然臣切虑有昏谬之人请损名分且与和好务从权变以寛民力此实茍且之论非长乆之策也今邉兵乆戍馈运繁数谁不欲通和以就休息奈何名分不正须索过多便生北敌之心立见危亡之患非特执一端之说与羌戎争气而已伏望陛下深思熟虑拒絶小人之言主持天下之计大凡百事处置失错从可更改若此事一失更无可救之理欲絶后患莫若断之在前区区愚情不胜披沥肝胆之至
　　防又乞早降元昊册书上奏曰伏见元昊使人至已数日如闻誓书大体颇有朝廷约束兼余靖使北已有回奏别无龃龉之意切谓宜速行封册者今契丹兵西向在未胜负以前遣使报之度其势必假他议茍有所俟契丹幸而胜元昊其心益骄或于赍谢之外輙有所求何以处之臣故谓莫若速之利也若报聘之礼已行契丹虽欲乗间生端则曲不在我况存元昊之和则契丹未敢轻絶中国而为患也伏惟陛下揣度事势不可缓也
　　寳元二年直集贤院富弼上奏曰臣切闻去嵗十二月中赵元昊反自立为大夏皇帝改元称制引兵犯邉遣使致书割地邀货陛下召辅相于宴防不容食顷之间辅相驰车马于康衢殊乖坐镇之重变起仓卒事无凖防朝议纷拏人心皇骇不逾旬浃传布四方众皆谓之忽然臣则知其有素请陈有素之状其状有六焉昔者德明尚存元昊方幼常劝厥父勿事中朝安能举我国家终乆为人臣妾且谓所得俸赐只以自归部落实繁穷困颇甚茍兹失众何以守邦不若练习干戈杜絶朝贡小则恣行计掠大则侵夺封疆上下俱丰于我何恤德明以力未甚盛不用其谋岂有身自继立而不行其说耶此元昊反状有素者一也自与通好略无猜情门市不讥商贩如织纵其往来盖示懐柔然而迹稔则容奸事乆则生变故我道路之出入山川之险夷邦政之否臧国用之虚实莫不周知而熟察又比来放出宫女任其所如元昊重币市之内之左右不唯朝廷之事为其备详至于宫禁之私亦所窥测济以凶狡之性贪欲之谋岂肯固守盟约坐受羁制此元昊反状有素者二也西鄙地多带山马能走险潮海弥逺水泉不生王旅欲征军需不给穷讨则遁匿退保则袭追以逗挠为困人之谋以迟乆为匮财之计元昊恃此艰险得以猖狂复如先朝加兵于我而终弃灵夏况我彊盛百倍往时今若称兵必能得志此元昊反状有素者三也朝廷累次遣使元昊多不致恭或故作滞留而不迎或佯为怱遽而见廹或欲负扆而对或欲专席而居虽相见之初暂御臣下之服而送出之后更具帝者之仪盖乆已称尊成其骄态忽下编于臣列深耻见于国人且讲异图自求足志此元昊反状有素者四也顷年灵州屯戍军校郑美奔戎徳明用之特兵朝廷终失灵武元昊早蓄奸险务收豪杰故我举子不第贫贱无归如此数人自投于彼元昊或授之以将帅或任之以公卿推诚不疑倚为谋主彼数子者既不得志于我遂奔异域观其决防背叛发愤包蔵肯教元昊为顺乎其効郑美必矣此元昊反状有素者五也西北相结并扰中原邉疆之患莫甚于今顷者元昊援契丹为亲私自交通共谋寇难缓则指为声势急则假其师徒至有犄角为竒首尾相应彼若多作牵制我则困于分张盖先已结北敌之强方敢立中原之敌此元昊反状有素者六也是六者嵗月已乆中外共闻而天子不得知朝廷不为备养成深患遂至大骚此乃两府大臣之罪也此外元昊大抵复知朝廷以乆安自恃不悟邉鄙之防以无战为常不求将帅之具士卒骄惰器用凋零无谋臣防士以经营四方无宏纲大纪以控制万国以此故元昊敢以一方之众抗我天下之师輙称皇帝殊不忌惮其为小戎轻蔑也如此畧遣数介平致尺书而大臣不知所为措置乖失以致调发军旅塞满邉陲战阵未尝一施储馈已闻屡窘闗中大扰人心不寜而元昊宴安自居一毫无损坐观其弊窃笑所为其为小戎侮玩也又如此臣虽赋性至昧语才不长然自闻骚绎常切忧愤况臣知元昊必为今日之患十年于兹矣懐不能已遂于景祐元年尝进文数轴内阅将一篇颇叙其事当时朝廷方谓天下大定四夷无虞臣不敢极陈西戎不宾之由但述选将预备之策而已不见省纳弃为空文今变故已成邉事为梗致陛下忧劳在念旰昃唯勤专委任于辅臣谋削平于寇乱仅周嵗序尚留天诛且自用武以来作事多失凡降一诏未尝合朝廷之宜凡建一谋未闻恊天下之望寛猛不中动静皆违谓之德则人不肯懐谓之威则人不肯惧威徳既弛夷夏何观臣今畧举八条止为戎事未论其他伏惟至明详择
　　一事伏闻元昊遣使全拟北庭部伍甚雄辞礼俱亢观其勇悍难制强辨自髙若非使者请行即是元昊选差取其筹画推为腹心必谓不敢加诛得以恣行彊暴以能揣敌情为有智以不辱君命为得贤我若察其所叛之谋知其所求之意存之则元昊遂其志诛之则元昊防其魄所宜始至之日尽斩都市事出不意乖其本谋即时宣闻遂行削夺或命将致讨或发兵备邉上则可以示大邦不测之威下则可以杜小人好乱之渐岂不韪哉戎人必惮而失国战士必为之増气而反逺从境上召至都下资其贸易待以雍容重币遣还优辞慰恤意者岂非冀其回心易虑而伏义向化乎夫朝廷结以防信几四十载尚无懐感之意终至反常之祻岂兹姑息遂可悛移且以放还谓之懐柔邪则元昊悖逆之性何懐柔之肯驯谓之矜恕耶则元昊僣窃之罪何矜恕之可忍谓之他计率无可观只是执事者巽懦自居优游不断杀之恐其急击囚之恐其有辞遂至放还优示寛贷向若未能加戮只宜境上交回使其不测浅深犹可谓之良策召而复遣理有何长乃是大国之谋悉为小戎所料遂其所以能揣敌情之智成其所以不辱君命之贤况当时调发正当辇运相属道路杂防民口沸腾使之往来尽得闻见谋事若此取侮之道也臣尝观前史见隗嚣遣将髙峻据髙平光武使寇恂往降之峻命皇甫文出谒辞礼不屈恂立斩之峻即日降诸将曰杀其使而降其城何也曰文者峻之腹心今者辞意不屈必无降心全之则文得其计杀之则峻亡其胆是以降耳又唐太宗即位突厥入寇直至泾州突厥遣其腹心执矢思力入朝为觇自张形势云百万之兵今且至矣乃请反命帝诮之曰我先戮尔萧瑀封徳彛请礼遣之帝曰不然今若放还当谓我惧遂缚思力囚于门下勒兵欲战突厥惧遂请和伏惟陛下观寇恂唐太宗之所为复思今日元昊殊不悔过则当诛其来使果是邪非邪机防一失不可复得臣深念此痛惜万万也若事皆此类祻未可知
　　二事伏自元昊称乱西鄙震惊或帅臣乞师或朝议遣使沿邉要害宿兵猥繁虽与日不侔然亦不过一二十万京师屯卫则差减天下禁旅则尚多起为应兵未尝乏使切见自去年十二月至今年四月末半年之内相继三度拣军皆遣使臣传布宣命每至一郡无不张皇仍带殿侍数贠畨次押人赴阙村民恐惧未防乡军致有奔窜山林鑚凿支体不顾伤毁茍避涅黥乆乃知其非然其如终是已惑三拣兵士厥数臣则不知然观此施为所获必鲜若其事频惊众则莫甚于兹臣又伏思内则省庭外则转运司以至州县勤劳供职严峻用刑所急之须唯财是务尽农亩之税竭山泽之利舟车屋宇虫鱼草木凡百所有无一不征共知困穷都为赋敛自来天下财货所入十中八九赡军军可谓多财可谓耗矣今始用武遽称乏人即不知向时所赡之军何在所耗之财何益殊未战鬪已大惊扰万一或至败衂频有杀伤须行补添别设应援至时又不知调发者何所拣选者几畨比之今来必大兴作凡系兵籍既已不充所谓乡军岂免强配此时百姓所惧将来必有不虚若果行之为患非细
　　三事伏见今年四月降中书省劄子称臣寮上封财赋所出各有攸司由外以充内自下而奉上者也又曰仍取羡登用备供入乞戒谕诸路转运司如用度或阙须管自擘画支赡若的是圆融不出即许于隣道糓有剰处支那不得更似日前乞自京般请钱银之类徧行下者臣闻民者本也存心于民则邦国寜财者末也属意于财则黎庶畔是以王者以天下之财养天下之民不闻诛求以害生灵蓄积以奉私欲易曰何以聚人曰财礼曰财散则人聚此经典之明文也伏以国家肇造之时疆境甚隘财赋至防而征伐不停用度亦足洎太祖尽取川蜀河东江南两浙荆南湖南广南闽粤之地何啻万里不计逐方所积寳货当时尽归京师且以后来赋输无不经度逐年只留实约军费其余每歳尽数上供民力所输秋毫无隠不间逺迩不问炎凉辇运纵横水陆奔凑官司督责时无暂休凡天下如此者已七十年矣岂非由外以充内自下而奉上乎而又干戈不作华夏底寜唯是常须别无他费臣谓都下财货固当在处如冈如阜有入无出莫知纪极诸路运司以逐州实约之费无多羡余其间年嵗有凶杀则必蠲除朝廷有要索则必应副多行捜括裁可张罗若又分外督之不知出于何所朝廷既行诫谕运司不敢冐违无计以供唯民是取民若可出岂复行仁民又不禁必生怨怒亏损和气驯致深忧是元昊扰邉陕西被苦士马日济刍粟顿竭缮治甲兵修筑城垒百役兴作万倍艰难复阻旱灾无收农赋中籴之入既不厚鬻爵所得又不丰数十万兵无所仰给坐观困不行救防而执事者尚曰财赋者由外以充内自下而奉上尔之不足尔自营求是何乖方之深也夫上下相继中外一体岂可丰上而刻下空外而实中下茍困则上岂得安外若摇则内岂能定况以七十年天下所入而救此日一方之急岂为难哉若但诛求取足人民无所逃避变乱岂有不生手足之患未除心腹之疾又作则臣深为执事者危之臣不敢逺引古事恐烦省察只以本朝事验之切闻太宗皇帝初实内帑尝谓侍臣曰河东敌境甚迩吾必取之至时不免扰民今内帑所积以备调发戒重扰也其后皆如诏卒不扰下今元昊背畔闗中用兵要在安民图共御寇而反靳中府无用之物扰四方已困之民惜财费人大非太宗皇帝之所用心也臣又闻王者贵为天子富有天下藏于天下者天子之富也藏于国内者诸侯之富也藏于室庐箧笥者庶人之富也今执事劝陛下行庶人之事何示人不广也且又云的是圆融不出许于邻道支那夫邻道货财各有用度必难假辍徒费规求臣又敢以近日一事为证切见河北转运司奏乞割河东五州十三县税赋充河北支用本路自奏一路之费悉赖五州之资若遂割移殆难供给寻具闻奏事已寝停邻道支那徒虚语尔唯是朝廷逐急救济乃为良图矧向者居无事之时已行假贷岂今来当用武之际复致艰难前后不侔利害可见臣谓建此计者不奸则妄賛其说者非愚则谀惟陛下鉴之以明断之以果则大事不失而帝业可保矣
　　四事切见去歳降诏令内外两省官及诸司使副在邉者并军职刺史等近百人各结罪保举殿直京官已上委无私堪充邉任者臣闻有德者然后知人之徳有才者然后识人之才无徳者见有德必憎非才者见有才必忌唯憎与忌固非存公万一才徳虽疎憎忌不作其如所见相戾所为相乖使之择人何由得士切以两省官及诸司使副虽名显官岂必皆贤多由积累而陞亦有容易而得军职刺史本是武夫校力则多语识全少尽令举将帅之士便以委邉塞之权不问举主之才德如何安知所举者善恶若忌憎已有所害乖戾复更相乗所举之人岂堪任事臣又闻官大者徳未必大位髙者才未必髙京朝殿直之流固有可采借职选人之軰岂尽无能假有两省官识一选人果有竒才又有诸司使副识一借职果有异术借可荐举寘于邉陲而限以诏条须且弃置宛转寻访别得所闻乆谙与旋择固殊目覩与耳闻又邈限官而选得士为难臣又闻善任人者必适其所用善御物者不强其不能盖以轮辕异宜凿枘殊制茍只取其无过而不问其用之所有祗重其守亷而不究其谋之所存则临事必隳当官必败亷而无过者行也用而有谋者才也行则主于化导才则主于经营居治安之时宜乎化导以行在扰乱之日则当经营以才大凡处邉任者小则乘一障大则守一州或驱驰战阵之间或出入荒遐之境或经度粮草或习山川或逞骁勇以雄邉或行反间以疑敌或陈讨伐之防或谋守御之术如此数事皆须借才必求非常之人乃立非常之効若但取龊龊无过规规守防施之邉方万必无用不止无用必误军机徒令举者易与而自便尔后有防师失律其若我何臣谓此诏举官盖因循平日所行甚非今时之宜也臣伏望两省官诸司使副或军职刺史在邉者不可一例受诏宜令两府精择有才识公望卓然为人所称者方令举官仍宜不限品秩自借奉职选人已上皆得充举所保之事须保堪任邉上重难任使如上之所陈或本人邉事不集并当同罪则人人自畏岂敢容易而举哉十得十百得百不虚授不滥赏断可知矣倘有所累许其自新得出沈埋必有植立夫先择举主则所举者不谬矣不限品秩则下位有才者不遗矣不免责罚则负犯者激励而自奋矣利害甚焕可举而用然须能否既着赏罚必行国无虚辞人则皆劝
　　五事切闻鄜延路尝与蕃兵接战有一寨主为蕃兵所得及虏去军民甚众西头供奉官閤门秖马遵引兵追战即时夺回延帅范雍及副部署刘平奏乞酬奬朝命只迁东头供奉官而已伏以元昊僣尊西陲被扰方励武节以寜邉患其要在乎善恶必辨赏罚必明则人各有心孰不宣力赏若当则有功者愈劝罚若当则有过者自悛赏罚不明功过两弛转相教告谁肯奋激武节不励戎心益生有败而无成有乱而无治渐渍不救沦胥以铺盖由乎辨之不早也夫马遵者出死力突坚围引既衂之兵入不存之地夺已擒之将士防已防之师徒虽非大功亦可谓之竒节矣况范雍刘平者国家方大倚注保奏理合超迁只进一官殊乖舆论当兹始初用武尤在赏劝激人茍未得宜必难励众臣切闻河北一都廵检王守琪捉杀得独流寨溃散兵士二三十人自礼宾副使转供备库使仍差知陇州又见京东都廵检李知和捉得刼贼七人自内殿崇班转供备库副使此二贼徒者只是草窃之軰固非勍敌之人杀之不足震天威纵之不能成大患而王守琪则骤迁十余级李知和亦超转两资至于马遵者出境讨贼不顾存亡援溺救焚皆得全活上可以壮朝廷之威下可以抑僣国之强比王李之功効则度越有余比王李之迁酬则数倍不足邉臣见之失色元昊闻之长奸用人若斯致寇之道也
　　六事近于七月中伏闻中书枢宻院同进呈募擒元昊科格遂告示天下者切以拓防异类西域诸羌自唐末乱离五代争战据乃土宇侈其封疆时肆猖狂罕能懐服常致邉患毎劳王师歴代以荒服处之置诸度外国家引为宗属付以节旄割赐名城世袭王爵廪给甚厚贸迁弗停其国富强皆我资用　是偏隅一洗僻陋则我于西夷恩徳岂不大哉盟誓弗渝始终无负而元昊不图报効輙肆顽凶欺诬上天僣窃大号合行诞告速寘明诛庶伸征伐之权以快人神之愤况自西陲变动天下震惊聚目而观攅耳而听或谓朝廷有上策庙堂有竒兵岂容有臣敢行称乱颙颙伫望以日系时殆逾半年不闻下令乆之乃举削夺之罚行募赏之科何其隘哉夫始未有为人实莫测一旦告谕共知非谋孰不疑朝廷自怯未能加诛于元昊而又虑乆无处置姑设赏募以厌天下之望乎适足示弱不足厌人示人以彊犹惧不振示人以弱其弊何胜故书曰安危在出令存亡在所任若谓元昊小戎无费民力但诛首恶足致和平则臣请终始陈之切闻自邉事初警即行调发师徒合杂器械堆盈官私俱勤道路如沸易置邉吏辨集军粮闗辅大骚黎庶已困何民力之无费焉募令一施敌情愈秘知有窃发益自周防增置守卫之兵广募御侮之士寝食必以计出处必以权动则有谋大为之备何首恶之可募焉况夫募者起于乱秦用于末世三代已徃不闻有此岂我太平之世天下一统偶有小丑背畔稽之典防自有讨御而执事者不为良画遽劝陛下行乱秦末世之事乎既非至公之谋又匪常行之法然有不得已者亦或为之何则苦于用兵终未获敌思为助兵之术则募之汉髙祖于项羽是也兵力骤败敌势转盛内懐震惧计无所出则募之王莽于刘演是也用兵不一困于支离敌又相乘力不能应则募之梁太祖于刘知俊是也一夫跳走不知所从虽有兵甲之强无以加讨则募之楚平王于伍贠之类是也募赏虽设无一获者是募赏为无益不可全任明矣今元吴初叛未尝大战非苦于用兵也师旅屯聚空食邉陲非兵力骤败也诸方不耸独西鄙有警非用兵不一也元昊大据全夏拥众不伏非一夫跳走不知所从也臣以此观之甚非用募赏之时且以我大邦坐视小丑况我直彼曲奚所惮焉正朝廷之大刑副天下之公议举不失体动则有辞欲征则征之足以示猛欲守则守之姑以示寛表以大御小之权行禁暴安民之道号令天下岂不伟哉何乃偷募茍求潜谋窃取似同盗刼不敢公行谓之容则元昊之恶不可容谓之忽则元昊之谋不可忽谓之惜用则用已费矣谓之惜民则民已劳矣况又济师已众遣将已多邉境骚然旷日持乆而反止于用募更无他图倚之幸安谓已得策以此厌天下之望以此安君上之心臣深为执事者羞之兵既不行募又无得为此逗挠不减戍粮国用且殚民财是取怨叛必作表里合攻臣亦甚为陛下忧之夫元昊既懐逆谋彼必大为御备今闻上下募赏自知髙枕无虞外裔之心畏强侮弱因而肆暴遂成深忧若诱之使来自有方畧则非臣所知万一执事者谋之不臧技止于此迁延玩冦嗢没养奸祸已成而计穷敌已大而力屈则谁复为陛下图之
　　七事伏闻秋初夏守赟为枢宻使夫枢宻之任秉国大权起于有唐始用宦者降及后世更以武臣国家恩礼益隆委任尤重本天下之兵柄代天子之武威势均中书号称两府茍为转授不若阙官夏守赟早事先朝尝参储吏既缘攀附渐致显荣惟事贵骄罔思畏谨每更剧任颇乏清名才术无闻公忠弗有一旦擢居众贤之上俾賛万务之机朝命则行人心不允又况元昊作梗西陲用兵上资睿圣之谋下取枢臣之画庶臻泰定以安黔黎所宜妙择才能削平祸乱而罔询厥德遽用斯人不问贤愚皆所轻笑夫枢宻者内陶铸武臣外镇抚四裔无事则坐制机轴以修武备用兵则指画方畧以殄寇讐是四者皆非守赟所能知其髣髴而正当用武之际使践论兵之职不悮国事复何为哉虽枢府之柄不专一人然大抵任贤岂当如是传曰得贤则能为邦家立太平之基书曰罔有立政用憸人惟吉士用劢相我国家是则贤者可以立太平而憸人不可与于政也始陛下用守赟盖以为贤者可立太平故用之茍知其憸人则必不用矣使陛下用而不知者执政缄黙之过也用之和平之日已曰滥官委于艰难之时尤为非据英杰为之觧体奸雄为之生心唯是得贤乃能静乱臣又闻为国家者得人则安失人则危得人则重失人则轻唐郭子仪系乎安危者也入则天下安出则天下危裴晋公系乎轻重者也进则朝廷重退则朝廷轻今守赟反是其在朝廷也虽未即致危亦可谓取轻矣亟宜罢免以重观瞻所以示陛下不私于一人而盖为万世也臣又虑者以其尝为攀附而谓之亲信可使以其乆歴寄任而谓之耆旧可尊以其官是节制而谓能知兵以其貎甚魁梧而谓能镇俗是皆不然唯尽公者可以亲信不主乎攀附之遇唯宿德者可谓耆旧而不在乎寄任之多有才武而好学则能知兵不在乎官有噐业而不佻则能镇俗不在乎貎伏唯陛下察守赟之所立验守赟之所为可谓尽公宿徳者乎可谓有才武而好学有器业而不佻者乎臣于守赟爱恶不相干声迹不相接非有家世之隙禄位之嫌而进是说也但闻诸公议有足惜者区区之恳实愿究陈
　　八事伏闻西鄙用兵以来不住差移武臣往彼每有过阙下而求见者不多许见臣切详所谓未见其宜谓之天子至尊不可令小臣浼渎则非所以询刍荛而广接纳也谓之循守旧例未尝许小臣求见则今用兵要在开通壅非循旧例阻絶人臣之时也谓武臣多鄙不可令容易而对则既已委任用为好人非宜鄙之也谓朝廷差除自有命令本职所管自有局分不必令对则用兵之际事与旧殊本职或有更张局分亦有规制何由闻逹非以博究利病而剪除凶孽之意也以此四事求之臣故曰切详所谓未见其宜今邉寇方兴陕西大扰朝廷多发兵伍选任武臣虽则直御寇戎盖亦分备他盗凡有武臣求对必于邉事有闻陛下聼朝之余何惜一见召于咫尺待以从容霁其威顔加之善诱使无惧慴尽日敷陈然后观其奏对之是非察其趣向之邪正可者则奨激而遣之不可者亦优容而罢之如此则自谓官家知我姓名身心有所分付不患邉奏不省不忧权臣害能各尽所懐无不感恱勇锐而去罄竭为期刻志夷凶立功报主局分岂有不寜圣人所以感人心而天下和平者盖用此矣又何忧乎叛寇何恤乎用兵陛下勤劳之心岂不至哉接纳之礼岂不优哉闻见之事岂不博哉今却其所求不与之见奏对之是非无由辨趣向之邪正不得知彼又自谓朝廷虽然遣行官家未尝识靣但从軄任罔察事情胷臆不伸括嚢而去至则邉事拟奏而不敢奏兵机欲陈而不敢陈或虑聡明不闻或忧权臣见忌人皆惧祸谁肯尽心纵有防闻岂如靣奏陛下勤劳之心则怠矣接纳之礼则防矣闻见之事则隘矣祸不滋蔓已为大幸如望寇之速平兵之速弭则不可得也议者又谓臣曰此非主上怠于勤劳而踈于接纳盖执政者自知致寇常虑获罪不欲许人非次上殿或论奏四方之事或有陈两府之罪开悟圣人聪明则非已之利也故但奏云某人已有差使某人已与迁补所求入见不宜允从只欲徼望防荣别希锡赐以此罔上上以为然意欲阻絶天下是非蔽塞天子耳目自以为安身之计也臣谓果有是事则非臣所知唯在陛下察其忠邪而进退之则苍生之福也宗社无疆之庆也
　　弼又上奏论不可待西使太过防曰臣近者切闻昊贼遣其伪六宅使贺从勉赍书到阙欲议通好事颇秘宻臣不知审实但外人传说昊贼来书未肯称臣别图位号兼臣昨在西京门居养疾切见传宣下河西一路州军排备只西使次第甚盛又令逐州通判就驿相防置酒管领臣甚忧事体太过必恐下靣难为处置有失中国制驭外裔之术也臣又切闻西使之来非自然之意盖契丹特遣使往河西教之令来既是元昊禀畏契丹使来贡奉元昊不敢不从即不假怱忙可且持重与之商议纵时下未合必有后图今来请和既不由元昊使人岂能专其可否以此思之朝廷待西使不必过当大凡措置机事在乎制之于初初若失宜后难救应臣又今日切闻西使入见赐与甚多既许人使伪官之称则元昊所图势难止遏茍一一遂其所欲臣不知向去事体如何况臣去年两使北敌所议西事甚是分明臣前后邀勒度数颇多不能一一记忆臣今省得再去时与馆伴刘六符所说一节臣谓六符云北朝将来令元昊如何归附须是却令依旧纳欵不可令别有所望六符云固是如此况元昊自来称臣于南朝今来更待望甚定是须令纳欵称臣况南朝与北朝书云彼若翻然效顺此必待之如初臣今记得上项一节甚明伏乞朝廷检防臣再奉使过日别録照对方见的实向者所许北敌歳添金帛之数盖为令他指挥西事初既不避张此名声今来又却不依旧约则是虚受前耻而不获后效甚可痛惜也此事朝廷须是广为思虑何者北敌元许却令称臣今来自是朝廷过有许可亦恐北敌意不欲谓元昊于中国尚不肯称臣于我岂肯甘分则是因此致他北敌亦难制元昊元昊亦自此所图愈大也若北敌遣使以此来问则朝廷何辞以对又虑元昊若不称臣于朝廷则北敌必曰元昊本称臣于南朝今元昊既于南不复称臣渐为敌国则是元昊与南朝等唯我契丹独尊矣臣谓北敌因此益炽必自喜名分暗定异日稍有衅隙缘此若有所求则未知朝廷何以待之臣旦夕思此二事将必有一焉不可不深图不可不早虑愿朝廷且执北敌所约更加裁择不可容易过许则不至别生后患臣又恐延州及京师干当事人且贪成功不为国家思后来之患伏乞陛下与两府臣寮深切计虑必无后悔然后从而行之则天下之幸宗社之福臣不胜恳恳之至


　　歴代名臣奏议巻三百四十二
　　钦定四库全书
　　歴代名臣奏议卷三百四十三
　　明　杨士竒等　撰
　　四裔
　　宋仁宗康定元年同知枢宻院事陈执中论西邉事宜上奏曰臣伏见元昊乗天下乆不用兵而窃发西陲以防兵而困劲卒用甘言而悦守臣一旦连犯亭障延安几至不保范雍纳诡诈之説失扵戒严刘平任轻躁之心丧其所部上下纷扰逺近骇惊自金明李士彬族破而防邉篱落大壊塞门至金明二百里须列修三城每城屯精卒千人招土民为弓箭手宼大至则入保城垒小至则自可驱逐每城选閤门祗以上寨主都监别以诸司使为芦関一路都廵检以填士彬之阙仍以兵二千人为三寨之援使上下应接左右相顾为不可攻之势并邉熟羌乆居汉地未尝逃徙者委邉臣拊存之潜通贼谋反覆者破逐之至扵新附黠羌尤为难信议者欲结西域诸国为天兵之援且戎人贪而无亲胜不相下恐徒耗金帛而终误指踪泾原康奴灭藏大虫巉数族乆居内地常有翻覆之情更瞎毡以防邉廵检彼既不孝扵父安肯纳忠扵国若交兵之际与贼互出首尾则疆场之忧百倍扵前邉兵小屈皮肤之伤也民力既穷腹心之疾也凡军需一出扵民夫运而妻供父挽而子荷道路愁叹井落空虚今复徧修城池欲如河北之制及夏须成使神运之犹未及况民力乎当四路用兵之郊列城御寇之地骑不并辔车不方轨唯泾州镇戍军似少平易若不责外守而劳内营诚取笑狂童未为上防大役既兴春种不入食竭必亡力竭必乱啸聚千百恶党相从小则掠道路大则攻县镇贼兵外扰群盗内侵臣恐宵旰之忧不在扵一方矣请且修防邉城池其次邉如延州之鄜同环庆之邠寜不过五七处量为营葺则科率既减民力稍苏仍须土兵渐减骑卒盖土兵増则守御有备骑卒减则转饷可蠲优爵秩之科以诱兼并寛茶塩之法以邀入中静守以骄其心蓄鋭以挫其锋更须主张将臣使横议不及则忠臣得以尽莭虎士得以忘生也
　　庆歴三年侍读学士欧阳脩论廷议元昊通和事上奏曰臣近有奏论今后军国大事不须秘宻请集百官廷议近闻元昊再遣使人将至阙下和之与否决在此行窃计庙谋合思成筭臣谓此最大事也天下安危系之今公卿大夫爱君忧国者人人各为陛下深思极虑唯恐庙堂之失防落敌人之奸谋众口纷纭互有论议一曰天下困矣不和则力不能支少屈就之可以纾患一曰羌夷险诈虽和而不敢罢兵则与不和元无异是空抱屈就之羞全无纾患之实一曰自屈志讲和之后不过退而休息练兵训卒以为后圗然此亦必不能者只以河朔之事可知盖敌才和之后便忘发愤因循弛废为患转深纵使元昊称臣西邉减费不弛武备不忘后圗然犹有大可忧者北敌将揽通和之事以为己功过有邀求遂兴兵革是暂息小患扵関西复生大患扵河北臣忝为耳目之官见国有大事旁采外论所闻如此异同然大抵皆谓就和则难不和则易不和则害少和则害多然臣又不知朝廷之意其议云何臣见汉唐故事大事必须廷议盖以朝廷示广大不欲自狭谋臣思公共不敢自强故举事多臧众心皆服伏思国家自兵兴以来常秘大事初欲隐藏护惜不使人知及其处置乖违岂能掩蔽臣谓莫若采大公之议收众善之谋待其都无所长自用庙谋固亦未晚其元昊请和事伏乞扵使人未至之前集百官廷议臣只自朝夕已来诸防询访已闻众説如此若使并集扵廷各陈所见必有长防以禆万一
　　脩又论元昊来人不可令朝臣管伴状奏曰臣风闻朝防欲以殿中丞任颛管伴元昊遣来一行人等臣窃知元昊此来全无好意不肯称臣索物太多其志不小乃是欲以强相迫胁尔朝廷既不能从则待其来人凡事不可过分至扵礼数厚薄赐与多少虽云事小不足较量然扵事体之间所系者大凡兵交之使来入大国必须窥伺将相勇怯觇察国家强弱若见朝廷威怒未息事势未削必内忧斩戮次恐拘防使其偶得生归自为大幸则我弱形未露壮论可持今若便损国威过加厚礼先为自弱长彼骄心使其知我可欺则议论愈难合矣必欲成就其事尤须镇重为先况其议必不成可惜空损事体前次元昊来人至少朝廷只以一班行待之今来渐多遂差朝士若其后次来者渐盛则必须差近侍矣是彼转自强我转自弱况闻邵良佐昨来徃彼仅免屈辱而还则彼虽蕞尔不为无谋今其来人必须极骋辞辩以圗相胜若能先薄其礼以折之亦挫之一端也其元昊来人欲乞更不差人管领送置驿中不须急问至扵监视馈犒传道语言一了事班行足矣臣料今国家若不能曲从其意即不须尊宠来人厚加礼遇元昊不免出兵攻寇逞彼忿心等是不和何必自亏事体不若急修邉备以圗胜筭
　　脩又论西贼议和利害状奏曰臣伏自如定等到京以来窃闻朝议必欲令其称臣然后许和乃国家大计庙堂得防盖由陛下至圣至明不茍目前之事能虑向去之忧断自宸衷决定大议然数日来风闻颇有不识之人妄陈愚见不思逺患欲急就和臣虽知必不能上惑圣聦然亦虑万一少生疑沮则必壊已成之计臣职在言责理合辨明伏自西贼请和以来众议颇有同异多谓朝廷若许贼不称臣则虑北敌别索中国名分此诚大患然臣犹谓纵使贼肯称臣则北敌尚有邀功责报之患是臣与不臣皆有后害如不得已则臣而通好犹胜不臣然扵后不免也此有识之士忧国之人所以不愿急和者也今若不许通和不过惧贼来寇耳且数年西兵遭贼而败非是贼皆善战盖由我自缪谋今如遣范仲淹处置邉防稍不失所则贼之胜负尚未可知以彼骄兵当吾整旅使我因而获胜则善不可加但得两不相伤亦足挫贼鋭气纵仲淹不幸小败亦所失不至如前后之战是比扵通和之后别有大患则所损犹少此善筭之士见逺之人所以知不和害小而不惧未和也臣谓方今不羞屈志急欲就和者其人有五一曰不忠扵陛下者欲急和二曰无识之人欲急和三曰奸邪之人欲急和四曰疲兵懦将欲急和五曰陕西之民欲急和自用兵以来居庙堂者劳扵斡运在邉鄙者劳扵戎事若有避此勤劳为欲陛下屈莭就和而自偷目下安逸他时后患任陛下独当此臣所谓不忠之臣欲急和者也和而偷安利在目下和后大患伏而未发此臣所谓无识之人欲急和者也自兵兴以来陛下忧勤庶政今小人但欲茍和之后寛陛下以太平无事而望圣心怠事因欲进其邪佞惑乱聦明大抵古今人主忧勤小人所不愿也此臣所谓奸邪之人欲急和者也屡败之军不知得人则胜但谓贼来常败此臣所谓懦将疲兵欲和者也此四者皆不足听也唯西民困乏意必望和请因宣抚使告以朝廷非不欲和而贼未逊顺之意然后深戒有司寛其力役可也其余一切小人无识之论伏望圣慈絶而不听使大义不沮而善筭有成则社稷之福也
　　脩又论西贼议和请以五问诘大臣状曰右臣伏见张子奭奉使贼中近已到阙风闻贼意虽肯称臣而尚有数事邀求未审朝廷如何防置臣闻善料敌者必揣其情伪之实能知彼者乃可制胜负之谋今贼非难料难知但患为国计者昧扵逺见落彼奸谋茍一时之暂安召无涯之后患自为削弱助贼奸谋此左传所谓疾首痛心贾谊所以太息恸哭者也今议贼肯和之意不过两端而已欺罔天下者必曰贼困窘而求和稍能晓事者皆知贼权诈而可惧若贼实困窘则正宜持重以裁之若知其诈谋则岂可厚以金缯助成奸计昨如定等回但闻许与之数不过十万今子奭所许乃二十万仍闻贼意未已更有过求先朝与契丹通和只用三十万一旦刘六符軰来又添二十万今昊贼一口许二十万到他日更来又须一二十万使四夷窥见中国庙谋胜筭惟以金帛告人则邈川首领岂不动心一旦兴兵又须三二十万生民膏血有尽外裔贪婪无厌引之转来何有限极今已许之失既不可追分外过求尚可抑絶见今北敌徃来尚在防邉市易岂可西蕃絶逺须要直至京师只用此词自可拒止至如青塩弛禁尤不可从扵我虽所损非多在贼则为利甚博况塩者民间急用既开其禁则公私徃来奸细不分若使贼捐百万之塩以啗邉民则数年之后皆为盗用矣凡此三事皆难允许今若只为目下茍安之计则何必爱惜尽可曲从若为社稷乆逺之谋则不止目前须思后患臣愿陛下试发五问询扵议事之臣一问西贼不因败衂忽肯通和之意或用计困之使就和乎或其与北敌连谋而伪和乎二问既和之后邉备果有彻而寛国用乎三问北使一来与二十万西人一去又二十万从今更索又更与之凡庙谋为国计者止有此防而已乎四问既和之后能使北敌不邀功责报乎敌或一动能使天下无事乎五问元昊一议许二十万他日保更不邀求乎他日有求能不更添乎陛下赫然以此五事问之万一能有説焉非臣所及若其无説则天下之忧从此始矣方今急和缪议既不可追许物已多必不能减然臣窃料元昊不出三五年必更别猖獗以邀増添而将相大臣只如今日之谋定须更与添物若今日一顿尽与则他时何以添之故臣愿惜今日所求其如西贼虽和所利极鲜若和而复动其患无涯此臣前后非不切言今无及矣伏望陛下留意而思之且可不与彼若实欲就和虽不许此亦可若实无和意与之适有后虞
　　四年脩改右正言论与西贼大斤茶劄子曰臣伏覩昨者西贼来议通和朝廷许物数目不少内茶一色元计五万斤縁中国茶法大斤小斤不同当初拟议之时朝廷谋虑不审不曽明有指定斤数窃虑西贼通和之后须要大斤若五万斤大斤是三十万小斤之数如此则金帛二十万茶三十万乃是五十万物真宗时契丹大举至澶州只用三十万物三十年后乗国家用兵之费两国交争方添及五十万今元昊一隅之敌一口便与五十万物臣请畧言为国家大患一两事不知为国计者何以防之三十万斤之茶自南方水陆二三千里方至西界当今民力困乏陛下不耻屈志就和本为休民息力若嵗般辇不絶只此一物可使中国公私俱困此大患一也计元昊境土人民嵗得三十万茶其用已足然则两榷场舍茶之外须至别将好物博易贼中无用之物其大患二也契丹常与中国为敌国指元昊为小邦若见元昊得物之数与彼同则须更要増添何以应副不过云茶不比银绢本是麄物则彼必须亦要十数万大斤中国大货利止扵茶塩而已今西贼一嵗三十万斤北敌更要三二十万中国岂得不困此其大患三也昨与西贼议和之初大臣急欲事就不顾国家利害唯恐许物不多及和议将成契丹语泄两府方有悔和之色然许物已多不可追改今天幸有此一事尚可罢和臣乞陛下特召两府大臣共议保得乆逺供给四夷中国不困则虽大斤不惜若其为患如臣所説不至妄言即乞早议定计
　　脩又论乞不遣张子奭使元昊劄子曰臣窃闻昊贼来人议论数日全无逊顺之意朝廷又欲遣张子奭复徃贼中仍闻且只在延州伺候贼意待其来迎方敢前进不知果有如此议否若实有之大为不便臣谓方今两议未决正是各争名分之时尤不可自亏事体元昊既见朝廷议论不合必料邉防须为凖备其伪以好辞来迎子奭使我望和而少弛然后不意以出攻子奭或被拘防或遭虐害以为中国万世之辱则悔何及焉虽不如此使子奭端坐延州不来省问欲归则又虑来迎乆待则寂然无报进退不得何耻如之盖元昊已与中国三次商量必知难合子奭之徃又别无议论未尽之事彼不求相见则扵臣二説虑有一焉臣不知朝廷以昊贼为可臣乎不可乎若有可臣则自当以重兵压境仍选忠厚知谋之士直入贼中説令臣伏如其不可则何必遣人或但欲迁延嵗月不拒絶之则只当因如定之回赐以甘言许其厚赂谕以若能逊顺则使通意邉臣俟得其实然后定议乃是未絶其来之意也不可令天子使臣待贼命而进退万一遭其拒絶或被拘执则扵事无益空损国威为今计者不若速遣范仲淹严备邉境徐放如定等还当自为谋以求胜筭
　　脩又论元昊不可称吾祖劄子奏曰臣伏见如定等来西贼欲称吾祖向闻朝议已不许之今日风闻议却未定不知虚的深切惊忧且吾祖两字是何等语便当拒絶理在不疑安有未定之説哉夫吾者我也祖者俗所谓翁也今匹夫臣庶尚不肯妄呼人为父若欲许其称此号则今后诏书须呼吾祖是欲使朝廷呼蕃贼为我翁矣不知何人敢开此口且蕃贼撰此名号之时故欲侮玩中国而已今若得其称臣则此二字尤须论辨今自元昊以下名称官号皆与我异若蕃语兀卒华言吾祖则今贼中每事自用彼法安得惟扵此号独用华言而不称兀卒且彼扵我称臣而使我呼为祖扵礼非便故当以此折之可也朝廷自有西事以来处置乖方取笑扵人者多矣未有如此一事最可笑也窃虑小人妄有议论伏乞拒而勿听
　　脩又论孙抃不可使契丹劄子曰臣伏见差孙抃等充契丹人使臣谓朝廷新遭契丹侮慢陵辱之后必能发愤每事挂心凡在机宜合慎措置及见抃等被选乃知忘忽虑患依旧因循今西贼议和事连北敌中间屡牒邉郡来问西事了与未了今専使到彼必先问及应对之际动関利害一言茍失为患非轻岂可四人之中令抃先徃抃本蜀人语音讹谬又其为性静黙自安军国之谋未尝与议凡闗机事多不谙详臣闻古者遣使最号难才不授以辞许其専对盖取其临事而敏应卒无穷今抃既不可预教以言则将何以应卒茍一踈脱取笑四夷其孙抃欲乞不令出使或恐中书不能逆抃人情尚执前议即乞别令一人言语分明料知朝廷事者先徃贵不误事且契丹君臣颇为强黠中国常落其计不可不知今欲雪前耻虽知未能其如后患岂可不虑伏望圣慈早令两府别议
　　脩知谏院又论乞放还蕃官胡继谔劄子曰臣窃见朝廷前嵗以延州蕃官胡继谔因为邉臣所疑移入内地见任亳州都监以子守清悉领父之诸部风闻近为不服亳州水土死亡却家族身又疾病曽有奏陈乞移一京西地凉之处臣谓方今西鄙用兵之际朝廷宜广推恩信抚御蕃夷既欲守清尽死扵邉疆当厚遇继谔保全其家族岂有既任其子又疑其父继谔求迁内地其实异乡虽曰居官乃是囚系致其失所身病家亡况彼初心又无显过在继谔之身已有幽囚寃枉之叹扵守清之分又失驾驭豪杰之方万一继谔疾病死而不归守清父子之心岂得无恨反视中国乃为世雠必与邉陲别生患害其余部族亦必离心国家自用兵以来凡有计谋未闻胜筭尤扵招抚蕃夷之术常失恩威致使离叛者多皆愿附贼在扵继谔防置特乖臣欲乞因其有请召至京师与雪前疑厚加礼遇放还本族示以推诚守清得父子复完必思尽莭继谔感国家之遇必有所施若朝廷犹以为疑即乞先以此意诏问守清计其必无弃父之理若彼自不欲其归则他日可无后患四年脩又论乞与元昊约不攻嘉勒斯赉劄子曰臣风闻鱼周询余靖孙抃等奉使北敌皆有事宜为北敌中诘问元昊通和之意将来必须因此别与朝廷生患又闻敌人已欲议移界至渐示相侵祸乱之萌其端可见臣自去年春始防圣恩擢在谏列便值朝廷与西贼初议和好臣当时首建不可通和之议前后具奏状劄子十余次论列皆言不和则害少和则害多利害甚详恳切亦至然天下之士无一人助臣言朝廷之臣无一人采臣説今和议垂就祸胎已成而韩琦自西来方言和有不便之状余靖自北至始知敌利急和之谋见事何迟虽悔无及当臣建议之际众人方欲急和以臣一人诚难力夺众议今韩琦余靖亲见二边事宜中外之人亦渐知通和为患臣之前説稍似可采但愿大臣不执前议早肯回心则扵后悔之中尚有可为之理昨来许贼之物数已太多然尚有禁青塩还侵地等事非贼所利幸其因此自絶不遣人来朝廷深戒前非慎自持重因而罢议不落贼计则转祸为福后防可为若贼志愈骄贪心未满复遣人使更有须求则假此为名亦可拒絶今通和之事为中国之患大为二冦之利深万一西贼贪深利而不惜侵地更无他求急来就和则此时取舍便系安危陛下宜诏执议之臣定果决之计认贼肯和之意知我害彼利之谋尤须多方以事拒絶臣计西贼无故而请和者不止与北敌通谋共困中国兼欲诈谋欵我并力以吞嘉勒斯赉摩戬辖戬之类诸族地大力盛然后东向以攻中国耳今若未有他计拒其和则当赐以诏书言嘉勒斯赉等皆受朝廷官爵父子为国蕃臣今若讲和则不得攻此数族且攻此数族是贼本心所贪闻我此言必难听约用此为説亦可觧和臣所以区区惟愿未和者盖臣愚虑知不和患轻易为防置和后患大不可枝梧臣前后奏章论列已备此乃天下安危大计圣心日夜所忧臣为言事之官见利害甚明若不极言罪当诛戮伏望圣慈特赐省览
　　脩为河北转运使上奏曰臣伏见契丹宣徽使刘三嘏挈其爱妾儿女等七口向化南归见在广信军听候朝防窃虑朝廷只依常式投来人等依例约囬不纳国家大患无如契丹自四五十年来智士谋臣昼思夜筭未能为朝廷出一竒防坐而制之今天与吾时使其上下乖离而亲贵臣忽来归我此乃陛下威徳所加祖宗社稷之福窃虑忧国之臣过有思虑以谓纳之别恐引惹臣请畧陈纳之却之二端利害伏望圣慈裁择其可徃年山遇舍元昊而归明邉臣为国存信拒而遣之元昊甘心山遇尽诛其族由是河西之人皆怒朝廷不纳而痛山遇以忠而赤族吾既自絶西人归化之路坚其事贼之心然本欲存信以懐元昊而终至叛逆几困天下是拒而不纳未足存信而反与贼坚人心此已验之効也其后朝廷悟其失计归罪郭劝悔已难追矣此事不逺可为鉴戒伏望陛下思之此不可拒而可纳一也三嘏是契丹贵臣秉莭钺兼宣徽可谓至亲且贵矣一旦君臣离心走而归我是彼国中大丑之事必须掩讳不使人闻必不敢明言求之扵我此其可纳二也况彼来投又无追者相继既絶踪迹别无明验虽欲索之扵我难以为辞此其可纳三也三嘏既彼之贵臣彼国之事无不与知今既南来则彼之动静虗实我尽知之可使契丹日夕惧我攻取之不暇安敢求索扵我自起兵端若使契丹疑三嘏果在中国则三四十年之间卒无南向之患此又纳之大利其可纳四也彼既穷来归我若惧而遣之使其受山遇之祸则幽燕之间四五十年来心欲南向之人尽絶其归路而坚其事敌之心思为三嘏报仇于中国又终不能固契丹之信此为误计其失尤多且三嘏在中国则契丹必尽疑幽燕之人是其半国离心常恐向背凡契丹南寇常借幽燕使其尽疑幽燕之人则可无南寇之患此又可纳大利五也古语曰天与不取反受其咎此不可失之机也其刘三嘏伏望速降宻防与富弼令就近安存津送赴阙惟乞决扵睿断不惑羣言
　　嘉祐二年脩又上奏曰臣伏见契丹所遣泛使専为御容而来中外之议皆谓前嵗既已许之扵理不可中止失扵不早践言至彼非时遣使及朝夕以来传闻颇异或云大臣共议欲遂拒而不与若然则臣恐衅隙之端自此而始祸患之起未易遽言大凡为国谋事者必先明信义审曲直酌人情量事势四者皆得然后可以不疑茍一有未然尚恐败事况四者俱失岂可不思契丹与中国通盟乆矣而向来宗真特扵信好自表慇懃别有家书继以画像圣朝纳其来意许以报之而乃迁延至今遂欲食言而中辍是则彼以推诚结我我以不信待之失信伤义甚非中国待外裔之术而又其曲在我使彼易以为辞自南北通和以来信问徃复之际每扵报答常从优厚假借既乆其心已骄况此畵像之来特表慇懃之意是则扵平常之礼厚报以骄之慇懃之来则不报以沮之沮之彼必怒不报彼必耻懐耻畜怒何所不为此人之常情也许其父不许其子厚薄之际此亦人情之难处也臣窃见契丹来书初无寒温问候之言直以践言孤约为説其意在于必得若此时被沮势必更来事既再三岂能坚执若待其失扵逊顺已成衅隙然后与之则重为中国之辱又使异域谓中国难以恩意交惟可以势力胁因之引惹别有他求则为后患何可涯哉今彼主虽弱而中国邉备未完庙谋未胜未可生事而欲执我曲彼直之义以起戎而结祸夫察彼事势必不能中止量我事势又未能必沮之臣故曰四者俱失也臣又闻北使入境之日地震星殒变异非常先事深防犹恐不及失计招祸岂可自为臣愿圣慈出扵独断勿沮其善意无失我信言臣今欲乞回谕敌中告以如约直候今冬因遣常使时与之则扵事体稍便伏乞速下两府商议上系国家利害臣不敢不言寳元二年吴育论元昊不足以臣礼责上奏曰臣闻圣人统御之防夷夏不同虽有荒遐之君向化賔服终待以外臣之礼羁縻勿絶而已或一有背叛来则备御去则勿追盖异俗殊方置之度外不足以臣礼责之今元昊若止是抄掠邉隅当置而不问若已见叛状必须先行文告以诘其由若是同中国叛臣即加征讨大凡兵家之势征讨者贵在神速守御者利在持重况夏人之性唯事剽急因而伪遁多误王师武夫气鋭轻进贪功或陷诱诈之机今但明烽候坚壁清野以挫剽急之锋而徐观其势此乃庙堂之逺筭也
　　仁宗时契丹与元昊搆兵元昊求纳欵契丹使来请勿纳元昊朝廷未知所荅育为礼部郎中因上疏曰契丹受恩为日已乆不可纳一叛羌失继世兄弟之懽今二蕃自闘闘乆不觧可观形势乗机立功万一过计亟纳元昊臣恐契丹窥兵赵魏朝廷不得元昊毫髪之助而太行东西且有烟尘之警矣宜使人谕元昊曰契丹汝世姻一旦自絶力屈而归我我所疑也若无他者当顺契丹如故然后许汝归欵告契丹曰已诏元昊如能投谢辕门即听内附若犹坚拒当为讨之如此则彼皆不能归罪我矣扵是召两制出契丹书令两制同上对不易育议
　　西鄙厌兵元昊请和议増嵗赐右正言余靖言景徳中契丹举国兴师直抵澶渊先帝北征渡河止捐金缯三十万与之今元昊战虽累胜皆由将帅轻敌易动之故数年选将练兵始知守战之备而鋭意觧仇所予至二十六万且戎事有机国力有限失之于始虽悔何追夫以景徳之患近在封域之内而嵗赐如彼今日之警逺在邉鄙之外而嵗赐如此若元昊使还益有所许契丹闻之寜不生心无厌之求自此始矣傥移西而备北为祸更深但思和与不和皆有后患则不必曲意俯徇以贻国羞
　　宋祁议西人劄子曰臣伏见元昊遣使进纳誓书西人在馆以待荅报伏知朝廷议欲降诏遂相开纳止防册命未便举行又闻余靖使回北敌谓本朝若必行元昊封册勿令使命深入恐契丹兵马一例杀伤又其答书有俟平定西鄙遣人来报之意此皆含糊未决之辞包奸畜怨之语也臣愚不敏不知大计窃谓机危之防理须审思事脱一失悔将难救且西北二冦连兵构难中国之利也方当整勒兵马隂拱髙视候其大伤小亡乃可以逞今若便许元昊同其誓文则二国要约固已先定不待封册方正君臣如此则元昊之贡献必且续至朝廷之金币亦便颁分假使北兵能胜西则契丹必归曲朝廷以谓抚彼叛臣逆其来信负力悖慢势必称兵而元昊得朝廷誓诏必且取重外鄙市怨耶律肆其狡狯因为间谍得我金币以救败亡是乃纾贼祸扵一时嫁冦怨扵中国矣使西能胜北则二冦之怨必深契丹士力更当雠赛则朝廷却与元昊欢盟厚赂安得不动其情哉契丹之怨朝廷益深则元昊之结朝廷益固者非谓与我为金石交也彼贼借我之贿假我之援全境激敌以誓刼我使吾邉戎束手瞪目熟视流散不得侵略然后从容观望养成其威斯其谋也臣又料契丹积怨成仇因而迁怒未能得志扵元昊先且取偿扵河北避强击弱有何不可是朝廷免西鄙之小衂结北方之巨衅轻重之择安得不懐且契丹言恐一例杀伤又云俟平定西鄙此何等语朝廷忽而不计邪臣伏见元昊誓书中要结天地誓及子孙言虽夸险势亦窘急何者彼盖廹契丹之用兵畏我境之乗便略其邉寨取其老小重复诅誓务在速成必知朝廷已赐开许不肯先违信誓则彼一心捍北永无东顾之虞此贼昊之计事在目前确然可辨臣以为当今计者不如且遣彼使赐以存问诏书诘难誓文更令脩正迁延来徃以賖后期兼令雄州腾报敌帐俟其雄雌之决更议拒纳之宜抚西懐北两得其便伏望略回圣虑一赐财择
　　知谏院司马光论环州事宜状曰右臣窃知环州熟户蕃部屯聚攻刼杀伤兵民虽荒遐之众未易屈服则骄急之则叛固其常性亦由将吏恩不能懐威不能服信不能结勇不能断平居无事则扰之使乱及其陆梁又不能制是使逺人顺服王化则侵苦不安桀骜鸱张则富饶炽大凡邉境所以多事未有不由此也夫以属国小敌背诞不恭而国家不能擒讨使西北二冦闻之岂不益有轻汉之心伏望陛下特诏陕西不干碍监司体量蕃部所以叛乱之因若果由将吏抚御乖方所致即乞明行诛责以谢邉民更选良将能吏有方畧者使之镇遏分别蕃部善恶附顺者抚而安之以壊散其党悖逆者讨而诛之使永乆慑服不然臣恐其日月浸深罪恶愈重自知不为朝廷所容将外连西夏内结诸部党与益众气焰益大乃为朝廷旰食之忧非特寻常盗窃而已也
　　英宗即位司马光为殿中侍御史论夏国入吊劄子曰臣伏闻夏国所遣使人前日不肯门见固求入对朝廷不许勒归舘舍臣愚窃以陛下继统之初四夷之人皆欲奉望天表窥觇圣徳又闻向曽不安意谓未能视朝所以外裔之心敢尔桀黠今若深闭固拒不听入见则必疑有所隠避益足使之骄慢况即日陛下已御正殿臣谓何惜紫庭数歩之地使之稽首拜伏瞻仰清光庶几得识陛下神武之姿知必能镇服四海归至其国转相告语使其轻骤之众心服气沮不敢窥邉此所谓上兵伐谋不待战而屈敌者也
　　同知谏院吕诲请重造蕃部兵帐上奏曰臣闻兵家之説国虽大好战必亡天下虽平忘战必危此居恒之深戒也国家承平日乆自元昊纳欵兵防不葺邉备皆弛臣切谓最可忧者陕西四路熟户蕃部乆失制驭将恐篱落尽隳亭障不固邉事或起必为深患昨闻保安军蕃官胡守清身死后有弟擦也香扵前年走投夏国乞兵却来本族界上招诱自已手下人马及扵次年春西界贼马来攻掠胡守清地界熟户相杀经畧司亦曽差官检验战场胡守清弟守中相继走投西界保安军累行公牒取索得守中等虽已防斩讫柰何人情携贰其必有因多是蕃官侵牟或即首领酷暴良亦主管兵官失恩威制驭之然也况胡守清族下从来富庶人马强壮鄜延倚以为固若朝廷更不为存防则人不安居又焉知其他蕃部不有擦也香守中之志万一倡率皆逃邉城危矣如李金明三十余族向时失扵存抚尽为元昊以利招诱逐部首领临阵皆无闘意故李金明失利王师陷没至今邉人以为深痛昔四路所管熟户不下数十万人自寳元用兵以来相继陷没十无四五存焉复庆歴以后兵帐未尝改造二十年间逃亡死损不可胜数忽有调发何凭防集足见邉臣因循积弊为日深矣况蕃部虽居汉界自来田业并是父子相承典买住佃但无徭赋此外别不霑恩唯首领薄有俸钱遇战阵则首当前锋计其实效胜正兵逺甚居无事之际尤宜存抚逐部族今所存者却有外来散户依附其间或是连亲或即庸力混杂居防例各年深察其情意未有不愿为汉民者是彼有乡顺之心而我失羁縻之防尔傥不收附兵籍徒使蕃息扵王土非但缓急不得其用而又容庇在内使徃来作过此必然之事不可不虑也臣欲乞朝廷委自四路帅臣选差有心力官员与逐防州县堡寨勒本部蕃官供析见在人数未附籍者与旧管人一防造帐收系或逐防更有系官闲田尽令均匀给受造帐了毕应旧管蕃官及蕃族首领各与转资酬奨所贵穷邉人众仰戴国恩乐其效用各尽死莭况蕃族首领自来给俸至薄军主都虞侯每月不过二贯文以次等级从而可知虽迁转一二资无所损费推是恩信结之必固兼大段添收得人数庶防邉防篱落渐次修葺所有胡守中等逃背因由伏乞指挥下隣路宻切体量诣实本地分主管官贠乞重行责降所贵今后邉臣抚存蕃部不敢懈慢今来因胡守中等逃背防检蕃部整齐兵帐不为生事扵体甚便
　　治平初知桂州陆诜言交州来求侬宗旦男日新及欲取温闷洞等地帝问交趾扵何年割据辅臣对曰自唐至徳中改安南都护府梁贞明中土豪曲承美専有此地韩琦曰向以黎桓叛命太宗遣将讨伐不服后遣使招诱始效顺交州山路崄僻多潦雾瘴毒之气虽得其地恐不能守也
　　治平二年叅知政事欧阳脩论西邉可攻四事上奏曰臣伏见谅祚狂僭衅隙已多不越嵗年必为邉患臣本愚庸不逹时机輙以外料敌情内量事势鉴徃年已验之失思今日可用之谋虽兵不先言俟见形而应变然坐而制胜亦大计之可言谨具条陈庶裨万一臣所谓外料敌情者谅祚世有夏州自彛兴克叡以前止扵一镇五州而已太宗皇帝时继捧继迁始为邉患其后遂陷灵塩尽有朔方之地盖自淳化咸平用兵十五余年既不能剪灭遂务招懐适防继迁为潘罗支所杀其子徳明乃议归欵而我唯以恩信复其王封嵗时俸赐极扵优厚徳明既无南顾之忧而其子元昊亦壮遂并力西攻回纥拓地千余里徳明既死地大兵强元昊遂复背叛国家自寳元庆歴以后一方用兵天下骚动国虚民弊如此数年元昊知我有厌兵之患遂复议和而国家待之恩礼又异扵前矣号为国主仅得其称臣嵗予之物百倍徳明之时半扵契丹之数今者谅祚虽曰狂童然而习见其家世所为盖继迁一叛而复王封元昊再叛而为国主今若又叛其志可知是其欲自比契丹抗衡中国以为鼎峙之势尔此臣切料敌情在此也夫所谓内量事势者盖以庆歴用兵之时视方今邉备较彼我之虚实强弱以见胜败之形也自真宗景徳二年盟北敌扵澶渊明年始纳西夏之欵遂务休兵至寳元初元昊复叛盖三十余年上下安扵无事武备庆而不修庙堂无谋臣邉鄙无勇将将愚不识干戈兵骄不知战阵器械朽腐城郭隳頽而元昊勇鸷桀黠之徒也其包蓄奸谋欲窥中国者累年矣而我方恬然不以为虑待其谋成兵具一日反书来上然后茫然不知所措中外震骇举动仓惶所以用兵之初有败而无胜也而朝廷用韩琦范仲淹等付以西事极力经营而勇夫鋭将亦因战阵稍稍而出数年之间人谋渐得武备渐修似可枝梧矣然天下已困所以屈意忍耻复与之和此庆歴之事尔今则不然方今甲兵虽未精利不若徃年之腐朽也城垒粗尝修缉不若徃年之隳頽也土兵藩落増添训练不若徃年之寡弱骄怠也大小将校曽经战阵者徃徃尚在不若徃年魏昭炳夏随之徒膏粱子弟也一二执政之臣皆当时宣力者其防心西事熟矣不若徃年大臣茫然不知所措者也盖徃年不知邉事之谋臣驭不识干戈之将用骄兵执朽器以当桀黠新兴之徒此所以败也方今谋臣武将城壁器械不类徃年而谅祚狂童不及元昊逺甚徃年忽而不思今又已先觉可以早为之备茍其不叛则已若其果叛未必不为中国利也臣谓可因此时雪前耻收后功但顾人谋如何尔若上凭陛下神威睿筭系累谅祚君臣献扵庙社此其上也其次逐狂徒扵黄河之北以复朔方故地最下尽取山界夺其险而我守之以永絶邉患此臣内量事势谓或如此臣所谓鉴徃年已验之所失者其小失非一不可悉数臣请言其大者夫戎变诈兵交阵合彼佯败以为诱我我贪而追之或不虞横出而为其所邀或进陷死地而困扵束手此前日屡败之戒今明习兵战者亦能知之此虽小事也亦不可忽所谓大计之缪者攻守之防皆失尔臣视庆歴御邉之备东起麟府西尽秦陇地长二千余里分为路者五而分为州为军者二十有四而军州分为寨为堡为城者又几二百皆须列兵而守之故吾兵虽众不得不分所分既多不得不寡而贼之出也常举其国众合聚为一而来是吾兵虽多分之而寡彼众虽寡聚之为多以彼之多击吾之寡不得不败也此城寨之法既不足自守矣而五路大将军所谓战兵者分在二十四州军欲合而出则惧后空而无备欲各防守备而合其余则数少不足以出攻此当时所以用兵累年终不能一出者以此也夫进不能出攻退不能自守是谓攻守皆无防者徃年已验之失也臣所谓可用之谋者在定出攻之计尔必用先起制人之术乃可以取胜也盖列兵分地而守敌得出而挠扵其间使我处处为备常如敌至师老粮匮我劳彼逸昔周世宗以此防困李景扵淮南昨元昊亦用此防以困我之西鄙夫兵分备寡兵家之大害也其害常在我以逸待劳兵家之大利也其利常在彼所以徃年贼常得志今诚能反其事而移我所害者予敌夺敌所利者在我则我当先为出攻之计彼疲扵守御则我亦得志凡出攻之兵勿为大举我每一出彼必呼集而来拒彼出扵东则别出其西我归彼散则我复出而又集我以五路之兵畨休出入使其一国之众聚散奔走无时暂停则无不困之敌矣此臣所谓方今可用之谋也盖徃年之失在守方今之利在攻昔至道中亦尝五路出攻矣当时将相为谋不审盖欲攻逺鄙方强之国不先以谋困之而直为一战必取之计大举深入所以不能成功也夫用兵难事也故谋既审矣则其发也果故能动而有成功也凡用兵之形势有可先知者有不可先言者臣愿陛下遣一重臣出而廵抚徧见诸将与熟圗之以定大计凡山川道路畨汉歩骑出入所宜可先知者悉圗上方畧其余不可先言付之将帅使其见形应变因敌制胜至谅祚之所为宜先屈意含容而曲就之既以骄其心亦少缓其事以待吾之为备而且严戒五路训兵选将利器甲蓄资粮常具军行之计待其反书朝秦则王师暮出以骇其心而夺其气使其枝梧不暇则胜势在我矣徃年议者亦欲招辑横山蕃部谋取山界之地然臣谓必欲招之亦须先借胜捷之威使其知中国之强则方肯来附也由是言之亦以出攻为利矣凡臣之言者大略如此然臣足未尝践邉陲目未尝识战阵以一儒生偏见之言诚知未可必用直以方当陛下劳心西事广询众议之时思竭愚虑备刍荛之一説耳
　　脩又上奏曰臣近曽上言谅祚为邉患朝廷宜早圗御备及乞遣一重臣亲与邉将议定攻守大计等事至今多日未防降出施行臣窃见庆歴中元昊作过时朝廷轻敌翫寇无素定之谋毎遇邉奏急来则上下惶恐仓卒指挥既多不中事机所以落贼奸便败军杀将可为痛心今者谅祚以万骑寇秦渭两路焚烧数百里间扫荡俱尽而两路将帅不敢出一人一骑则国威固已挫矣谅祚负恩背徳如此陛下未能发兵诛讨但遣使赍诏书赐之又拒而不纳使者羞媿俛首懐诏而回则大国不胜其辱矣当陛下临御之初遭此狂童威沮国辱此臣等之罪也臣谓陛下宜赫然发愤以邉事切责大臣至扵山川形势有利有不利士卒勇怯孰可用孰不可用何防宜攻何防宜守何兵宜屯某地何将可付某兵如此等事甚多皆陛下圣虑所宜及者臣谓陛下宜因闲时御便殿召当职之臣使案圗指画各陈所见陛下可以不下席而尽在目前然后制以神机睿畧责将相以成功而陛下以万几之繁既未及此两府之臣如臣等日所进呈又皆常程公事亦未尝聚首合谋讲定大计外则四路邉臣自贼马过后亦不闻别有擘画臣恐上下因循又如庆歴之初矣近者韩琦曽将庆歴中议山界文字进呈此邉事百端中一端尔盖琦亦患事不讲求假此文字为题目以牵合众人之论尔自进呈后寻送宻院至今多日亦未曽拟议臣以非才陛下任之政府便是国之谋臣若其谋虑浅近所言狂妄自可黜去不疑臣亦昨因目疾恳求觧职曲防圣恩未许其去既使在其位又弃其言而不问使臣尸禄厚顔何以自防所有臣前来所上奏状欲望圣慈降付中书宻院与韩琦山界文字一防商量若其言果不足取弃之未晚
　　英宗时陕西转运副使范纯仁奏乞早遣夏国封册使臣防曰臣近闻朝廷许西人纳欵先遣梁交赍赐诏书而封册之使未闻进发窃以外裔之性荒忽无常惟在朝廷结以恩信今既纳其善意赐以徳音则封奨之恩亦宜早下名实相副示我致诚逺人之心感恩必固不可更自稽缓益彼奸心逆诈畜疑恐贻后患又関陕自春少雨邉计未丰难扵此时与较毫末汉祖行封南粤稽首项籍刓印英雄离心况如圣朝不可不慎伏望圣慈指挥夏国封册使臣速令进发庶得疆早寜兵民受赐纵彼别懐狙诈固亦曲不在我但使彼国生灵先感朝廷好生之徳则其酋首自无能为
　　治平四年神宗即位御史中丞司马光上言横山劄子曰臣窃闻陕西邉臣有上言欲招纳赵谅祚国内人户渐圗进取者臣窃惟谅祚骄僭之罪宜伏天诛为日固乆今国家新遭大忧陛下初承寳命公私困匮军政未讲恐征伐四夷之事未易轻议也况谅祚虽内懐桀骜而外存臣礼方遣使者奉表吊祭尚未还国而遽令邉臣诱纳其亡叛之民臣恐未足以亏损谅祚而失王者之体多矣伏望陛下且以拊循百姓为先以征伐四夷为后速诏邉臣务敦大信勿纳亡叛専谨斥候防其侵轶而已俟谅祚咎恶既熟中国兵谷有余然后奉辞伐罪不为晚也
　　光又论纳横山非便上奏曰臣闻王者之扵外裔或懐之以徳或震之以威要在使之不犯邉境中国获安则善矣不以逾葱岭诛大宛絶沙漠擒颉利然后为快也窃闻有邉臣赵谅祚部将清诺尔和斯欲以横山之众攻取谅祚归命圣徳朝廷已有指挥许令招纳臣近者虽曽论列以为非宜尚惧语言踈畧未尽本末不敢不再为陛下陈之今进谋者但言其利不言其害臣请试言其害虽逆盛意愿陛下勿遽加弃置略赐省览与进谋者叅校其是非臣闻外裔之俗自为儿童则习骑射父子兄弟相与羣防不专以仁义礼乐为然也而尤以便防勇敢相尚焉其民习扵用兵善忍饥渇能受辛苦乐闘死而耻病终此中国之民所不能为也是以圣王能自修徳固不患其相侵与之校力则未能保其必胜也以舜禹之明征三苗而三旬逆命商髙宗之贤伐鬼方而三年乃克汉髙祖之雄杰为冒顿所围七日不火食国朝以太宗之英武北举河东南取闽浙若拾地芥加之猛将如云谋臣如雨天下新平民未忘战当是之时继迁背叛太宗以郑文寳为陕西转运使用其计防假之威权以讨之十有余年卒不能克发関中之民飞刍挽粟以馈灵州及清逺军为敌所抄掠及经沙碛饥渇死者什七八白骨蔽野号哭满道长老至今言之犹欷酸鼻及真宗即位防继迁为潘罗支所杀真宗因洗涤其罪吊抚其孤赐莭使长不毛之地讫于天圣明道四十余年为不侵不叛之臣関中户口滋息农桑丰富由是观之征伐之与懐柔利害易见矣及元昊背恩国家发兵调赋以供邉役関中饥渇延及四方东自海岱南逾江淮占籍之民无不萧然苦扵科敛自其始叛以至纳欵才五年耳天下困弊至今未复仁宗屈已赐以誓诰册为国主嵗与之物凡二十五万岂以罪不足诛而功可赏哉计不得已也向者谅祚虽时有偃蹇礼莭不偹或诱掠熟户惊扰邉民然犹称臣奉贡未敢显然自絶也今乃诱其叛臣以圗之纵使诚枭谅祚之首复灵夏之土以王者之兵言之犹可耻也况其成败未可知乎臣恐邉事之兴生民之苦由此而始也王者之扵诸侯叛则讨之服则抚之是以诸侯懐徳畏讨莫不率从去嵗谅祚攻大顺城杀掠吏民今春朝贡之使不以时至当是时不能讨也今朝廷既赦其罪与其赐物受其使者纳其贡献又从而诱其叛臣激其忿心是常欲其叛而不欲其服也信义赏罚将安在乎议者或以为彼诱我民我诱彼臣何为不可是特闾阎小人之语非知国家大体者也彼僻陋小羌窃诱我民以益其众乃欲以天子亿兆之富而效其所为邪譬如邻人窃已之财已以正议责之可也岂可复窃彼之财以相报邪臣闻谅祚隂蓄奸谋为日固乆招纳不逞之人以为谋主诱胁熟户以撤中国之藩篱常有据関中窥河东之心虽未必能然若纵其横暴亦足以为亭鄣之患未可以小种之羌孱弱之人待之也国家不幸比遭大忧帑藏空虗関中之民自经西事以来仍苦鐡钱财力凋弊熟户屡经杀掠亡失太半纵其在者亦懐二心非复得如景祐寳元之时也当此际陛下深诏邉吏崇信誓保分界严守备明斥堠以待之犹惧谅祚包藏祸心不识恩义乗我衅隙侵噬疆埸又况彼不动而扰之不来而召之乎臣又闻夏人间谍所在甚多中国动静豪发皆知其和斯自程戡在鄜延时已有声闻云欲归降自是至今已经数年朝廷屡召邉臣与之谋议外人徃徃知之亦有邸吏传报四方安有夏人独不觉悟寂然无事曽无诛讨之意乎臣切疑其内挟诈谋未可信也或者谅祚乆懐逆计以朝廷待之恩礼优厚无因而发故遣其部将诈降以卜之若朝廷受之则将归曲而责直得以为背叛之名或者使其部将诈言势孤力微不能独制谅祚乞朝廷遣将出师为助而隂设伏兵以徼大利此二者皆未可知也若万一有之则今日受之正堕其计中矣纵使和斯实有降心盖亦私有忿恨或别负罪恶反侧不安欲倚大国之威以逼其主其所部之民未必肯尽从也虽其自言权势之强甲兵之盛有谋善战为民所附盖欲自夸以求售耳未必然也借令实能举兵以与谅祚为敌战而胜之则是灭一谅祚生一谅祚也若其不胜必引其余众南奔中国谅祚悉其境内之兵以追之怒气直辞长驱入塞当是之时非口舌文移所能觧也臣恐朝廷不惟失信扵谅祚又将失信扵和斯也若和斯余众无几犹可以缚而送之以缓谅祚之兵然形迹已露谅祚必叛无疑也若和斯余众尚多还北不可入南不受穷无所归必不肯如山遇束手就死将突据邉城以救其命更为中国之患未有涯也陛下不见侯景之事乎臣闻羽翼未成不可以髙飞近者未悦不可以来逺上自尧舜禹汤文武之王下至齐威晋文之覇未有不先治其内而能治扵外者也故孔子曰善人教民七年亦可以即戎矣又曰以不教民战是谓弃之今陛下新即大位尚未逾年朝廷之政未尽修也封域之中未尽治也内郡无一年之蓄左帑无累月之财民间贫困十室九空小有水旱即化为流殍承平日乆戎事不讲将帅乏人士卒骄惰上下姑息有同儿教阅稍频则愠怼怨戾赐与不时则扬言不逊被甲行数十里则喘汗不进遇乡邑小盗则望尘奔溃此乃众人所共知非臣敢为欺罔兵法曰知彼知已百战不殆知彼不知已一胜一负不知彼不知己每战必殆陛下视今天下如此而欲谋境外之事起兵革之端挑陆梁之众冀难立之功此臣所为寒心者也为今日之计莫如收拔贤俊随才受任以举百职有功必赏有罪必罚以修庶政谨择监司澄清守令以安百姓屏絶浮费沙汰冗食以实仓库询访智畧察验武勇以选将帅申明阶级剪戮桀黠以立军法料简骁鋭罢去羸老以练士卒修整犀利变更苦窳以精器械俟百职既举庶政既修百姓既安仓库既实将帅既选军法既立士卒既练器械既精然后惟陛下之所欲为复灵夏取沙平幽蓟収蔚朔无不可也今八者未有其一而欲纳邉吏之狂谋信降将之诡辞臣恐不能得其降者数百而敌骑大至覆军杀将邉城昼闭朝廷乃为之宵衣旰食焦心劳思兴兵运财以救其急使天下愁困如康定庆歴之时已而卒无可柰何然后忍耻以招之卑辞以谕之尊其名以悦之増其赂以来之其为损也不亦多乎斯乃国之大事安危所系非特邉境之忧而已愿陛下深留圣思勿为后悔乃天下之福也彼进谋者皆非实为国家斩将搴旗拓土开境进卫霍甘陈之功也但以利口长舌虗辞大言一时诳惑圣聦欲盗陛下之官职耳他日国家有患不预其忧是岂可哉凡邉境有事则将帅迁官士卒受赏无事则上下寂寂无因徼幸此乃人臣之利非国之利陛下不可不察也








　　歴代名臣奏议巻三百四十三
<史部,诏令奏议类,奏议之属,历代名臣奏议>
　　钦定四库全书
　　歴代名臣奏议巻三百四十四
　　明　杨士竒等　撰
　　四裔
　　宋神宗熈寜元年王韶诣阙上平戎防三篇其畧以为西夏可取欲取西夏当先复河湟则夏人有腹背受敌之忧夏人比年攻青唐不能克万一克之必并兵南向大掠秦渭之间牧马于兰防断古渭境尽服南山生羌西筑武胜遣兵时掠洮河则陇蜀诸郡当尽惊扰辖珍兄弟其能自保邪今嘉勒斯子孙唯栋戬粗能自立辖珍希巴乌之徒文法所及各不过一二百里其势岂能与西人抗哉武威之南至于洮河兰鄯皆故汉郡县所谓湟中浩亹大小榆枹罕土地肥美宜五种者焉幸今诸分莫相统一此正可并合而兼抚之时也诸种既服嘉勒斯其敢不归嘉勒斯归则河西李氏在吾股掌中矣嘉勒斯子孙辖珍差盛为诸羌所畏若招谕之使居武胜或渭源城使纠合宗党制其部族习用汉法异时族类虽盛不过一延州之李士彬环州慕恩耳为汉有肘腋之助且使夏人无所连结防之上也神宗异其言翰林学士承防王珪乞令摩正不得还熈州劄子曰臣早来伏奉圣谕王韶欲令摩正复还熈州臣甚惑之窃惟熈河一道俗本羌戎自唐以来乗中原盛衰或得或失然失之莫不易得之莫不难也今得其地环数千里据大河上防使夏国有腹背之忧栋戬失唇齿之附不为不要矣顾非陛下独奋英武盖未易得之前日得巴勒珍嘉卜辖乌恰栋郭等皆授以官而遣之盖欲招致摩正尔摩正既出而韶意欲复还者不过以南山犹有未附之人臣以为不然且摩正屡杀害邉吏众亦知其出而不还非如巴勒珍嘉卜等之比因而縻之足使未附之人皆惮汉之威灵却易为抚辑况西畨大首领其桀黠更无有过摩正者自韶经制一方捕斩无虑数万级其威名蚤立今所遗一二种落岂待摩正还而后定观摩正之降盖势不获巳即非诚有向汉之心如使居熈州我之动静虗实一以得之其种人皆腹心又怨汉深一旦引夏国与栋戬乗间发兵扼通逺之冲絶枹罕之饷四面畨部合力而攻熈州洮岷叠宕连衡而挠结沁方是之时恐熈河非复我有也塔本之变度犹可以复胜者彼内无应也傥谋出摩正变起熈州则事安可测也不但失之四夷又从而见侮弃前功遗后患不可不思也窃以为摩正之还利小而害大如陛下必欲慰羌人之心且令居秦州为便臣之愚见如此不敢自黙更系圣裁
　　二年翰林学士司马光论召陕西邉臣劄子曰臣向任御史中丞日闻国家招纳夏国降民曽上言方今百职未举庶政未修百姓未安仓库未实将帅未选军法未立士卒未练器械未精八事不完不可兴兵智虑迂踈不合圣心俄而种谔等起绥州之役杨定为夏人所杀陕西骚然困扵餽戍朝廷悔前之失故谪降种谔等以谢夏人再三招抚方能得其称臣奉表复遵旧约朝廷特遣使者以誓诏册命及金帛杂物赐之尚未返命今窃闻陛下复召种谔等诣阙引对不知陛下欲何所兴为中外闻者无不寒心夫布衣不守信义犹见轻扵乡党况王者临御四逺当叛则威之服则懐之使信义之明皎如日月若邉境幸而臣服无故扰之及其背诞则从而妪煦之得其臣服又从而扰之其扵信义威懐如何哉国家以信义臣畜夏人百有余年前日种谔等举而弃之兴兵掩其不备以邀一时之功仅能得不食之地百余里残黎万余人耳今地则归之敌庭民则逃散畧尽朝廷有何所得而发兵守衞转粟馈饷公私之费以钜万计其为失防岂不昭然今疮痍未复忧患未弭臣前所言八事一无所修敌疑忌中国警备已严怨毒之心蓄而未发谔等乃欲复为前日所为臣见其无复绥州之功而必有大败覆没之事兵连祸结不可救觧公私困竭盗贼将生此乃社稷之忧非独邉鄙之患也孔子曰过而不改是谓过矣伏望陛下留神深念至于再至于三当先修内政未可轻议用兵实天下幸甚六年韩琦判相州契丹来求代北地帝手诏访琦琦奏言臣观近年以来朝廷举事似不以大敌为恤彼见形生疑必谓我有圗复燕南意故引先发制人之説造为衅端所以致疑其事有七髙丽臣属北方乆絶朝贡乃因商舶诱之使来契丹知之必谓将以图我一也强取吐蕃之地以建熈河契丹闻之必谓行将及我二也遍植榆栁扵西山冀其成长以制蕃骑三也剏圑保甲四也诸州筑城凿池五也置都作院颁弓刀新式大作战车六也置河北三十七将七也契丹素为敌国因事起疑不得不然臣昔年论青苗钱事言者輙肆厚诬非陛下之明几及大戮自此闻新法日下不敢复言今亲被诏问事系安危言及而隠死有余罪臣尝窃计始为陛下谋者必曰治国之本当先聚财积谷募兵扵民则可以攘斥四逺故散青苗钱使民出利为免役之法次第取钱迨置市易务而小商细民无所措手新制日下更改无常官吏茫然不能详记监司督责以刻为明今农怨扵甽畆商叹扵道路长吏不安其职陛下不尽知也夫欲攘斥四逺以兴太平而先使邦本困摇众心离怨此则为陛下始谋者大误也臣今为陛下计谓宜遣使报聘具言向来兴作乃脩备之常岂有他意疆土素定悉如旧境不可持此造端以隳累世之好以可疑之形如将官之类因而罢去益养民爱力选贤任能踈逺奸防进用忠鲠使天下悦服邉备日充若其果自败盟则可一振威武恢复故疆摅累朝之宿愤矣疏上防王安石再入相悉以所争地与契丹东西七百里论者惜之神宗时吏部尚书苏辙论北朝政事大畧疏曰臣近奉勅差充北朝皇帝生辰国信使寻已具语録进呈讫然扵北朝所见事体亦有语録不能尽者恐朝廷不可不知谨具三事条列如左
　　一北朝皇帝年顔见今六十以来然举止轻健饮啗不衰在位既乆颇知利害与朝廷和好年深蕃汉人户休养生息人人安居不乐战鬬加以其孙燕王幼弱顷年契丹大臣诛杀其父常有求报之心故欲依倚汉人托附本朝为自固之计虽北界小民亦能道此臣等过界后见其臣僚年髙晓事如接伴耶律恭燕京三司使王经副留守邢希古中京度支使郑颛之流皆言及和好咨嗟叹息以为自古所未有又称道北朝皇帝所以馆待南使之意极厚有接伴臣等都管一人未到帐下除翰林副使送伴副使王可离帐下不数日除三司副使皆言縁接伴南使之劳以此观之北朝皇帝若且无恙北邉可保无事惟其孙燕王骨气凡弱瞻视不正不逮其祖虽心似向汉未知得志之后能弹压蕃汉保其禄位否耳
　　一北朝之政寛契丹虐燕人盖已旧矣然臣等访闻山前诸州祗公人止是小民争鬬杀伤之狱则有此弊至扵燕人强家富族似不至如此契丹之人每冬月多避寒扵燕地牧放住坐亦止扵天荒地上不敢侵犯税土兼赋役颇轻汉人亦易于供应惟是每有急速发调之政即遣天使帯银牌扵汉户须索县吏动遭鞭棰富家多被强取玉帛子女不敢爱惜燕人防以为苦兼法令不明受赇鬻狱习以为常此盖邉境之常俗若其朝廷郡县盖亦粗有法度上下维持未有离析之势也
　　一北朝皇帝好佛法能自讲其书每夏季辄防诸京僧徒及其羣臣执经亲讲所在脩盖寺院度僧甚众因此僧徒纵恣放债营利侵夺小民民甚苦之然契丹之人縁此诵经念佛杀心稍悛此盖北朝之巨蠧而中朝之利也
　　右谨录奏闻乞赐省阅亦足以见隣国向背得失情状取进止
　　强几圣论邉事劄子曰臣闻契丹之扵中国其势不可常也弱则臣附强则相抗或至扵侵轶而不已遂有闚中原之心繇三代以迄五季其间臣以附者无几若代侵而代抗未之或絶也既尊大扵石氏之晋又得燕地而其势益张始以辽人为腹心而眡燕人犹行路也以是诸部乐为之用胶固而不可巳而燕人桀黠而巧事既亲燕人而诸部日寖以踈故金城宗元之变起扵萧墙相残曽未几而西夏遂攻其右脇而军中徃徃出叛语女真诸种又乗衅而动今契丹虽欲复置诸部于腹中而人心亦已去矣又逐水草习骑射此辽人之所利今反弃之但坐啗中国之金缯而渐嗜奢佚之为乐此特夭亡之时也万一彼众兵其主而南报怨于燕燕人惧其涂炭也必求捄于我朝廷即当遣良将劲卒以拊援燕人且行复吾境土则幽蓟之地皆汉有也如曰未能则是朝廷坐眡燕人之将死而授其首于辽人俾得血肉也其必反怨于朝廷而愈惧辽人之仇已无难矣设有慷慨豪侠如荆轲軰复出于其地一呼其徒而响应之南驱以避仇释怨窃恐大河以南不得而有也臣两使河朔颇究邉事今既耳剽其説心惟其势岂敢嘿焉而不言为今计者莫若练兵实邉逆为北备使敌马不敢牧扵南此先时之长防也朝廷垂听而留意焉郑獬论西夏事宜状奏曰臣近获赐对条列西羌状陛下不以臣愚陋垂屈天意容其妄论至于还绥州赦杨定陛下虽以臣言为是然窃观圣语踌躇而不尽似有隐计不欲暴扵外者臣退而惑之岂有执议之臣趋时窥利将有所邀乎盖邉隙之萌其曲不在彼是以谅祚敢肆其祸心诱杨定而戮之自定之死如朝廷能鞭挞四逺之暴则宜声钟鼓而伐之何为忍愧至今未能发一卒以问罪是不独无辞其实力不足耳则疮痏之在邉犹未愈也今幸而谅祚死稚子方在人股掌之间酋豪相谋惧未能固其国故驰使以告其礼甚顺不失蕃臣之体陛下所宜照其肝胆而存抚之既已纳其来则不宜反有所邀以怫其向义之心若责其杀杨定必使割地乞盟然后还其绥州而贷其颛杀之诛如此则恐非帝王绥逺之大畧乗人之防欺其孤儿因告哀之使屈之以圗利敌人闻之不有窥中国之浅深乎而议者乃用此为竒货将以售宠市功于已之小智则可而岂不谬为国之大计哉方元昊之枭张竭天下之力而距之而竟不覩献庙之俘又册之以主号啗之以金缯乃得其归欵而盟不于此时摧其凶焰以示威徳之强乃于孤儿之防谋其小利是岂足称雄哉彼纵以零丁不支惟天子之命是从匍伏请盟割横山之地归于我我得之犹且不武况彼君臣尚能崛强扵一方万一如有不奉诏则我又将柰何遂尔刼持其使而使之必从耶遂尔遣将练兵以讨其不恭耶是二者又非至理既无可柰何而复置之则我无乃反屈与是无疾而自灸也故不若不邀之为善诚能讲袭故事立其幼子明告之曰杀杨定者尔父也罚不及嗣我已赦之向之邉臣擅城绥州乆欲归汝以杨定之死故不可今还汝如此则中国之恩威重于北敌如泰山矣彼虽敌人岂无啾唧蹢躅之感两疑之祸由此可觧夫释金石之成议圗圭黍之末利亏损国家非至计也朝廷如欲经营四裔则今之羌雏孱孺酋豪用事必不能相下方且有衅因机制变陛下少迟之然非今日之事也臣自种谔结隙已来以为朝廷之忧无大于此者故晓夕讲劘思有以弭其患少报陛下收采之恩所以每当机防屡言之不已伏望陛下奋独见之明攘斥邪议一举而逺人懐遂安中国岂不美欤前日诛种谔之机既以失之遂有杨定之耻则今日之议不宜再失恐有甚扵杨定者矣臣之慺慺不胜至愿
　　熈寜九年枢宻使文彦博上奏曰臣伏奉诏书询及疆事臣以衰拙昏惷何足仰承圣问然以乆当柄任防国恩深义激于中敢不罄露庶伸补报之万一夫外裔之情趋利生事从古以来载于书史者详矣自真宗朝与通好所以息民几八十年未尝犯顺惟庆歴初乗我西事未弭故有邀求饵之而已当时载立誓书亦古寻盟之义也歴观前代中国与外裔通好未有如今之悠乆盖朝廷谨守信誓至虽琐琐细故亦不剏生变改是以戎人亦不敢轻有希求自数年前累来妄理白沟馆地及要拆去铺屋况誓书之中明载雄州所管白沟两朝遵守已乆且信誓之辞质于天地神只告于宗庙社稷此而可渝何以享国今萧禧重来又决于雄州北亭交割礼物其意欲以雄州北亭为界其如誓书何誓书若不为凭即代北之地止以圗籍照验宜其不以为据原其贪心亦因庆歴初西事未平之际求黄嵬之地朝廷容易弃与之又致今日妄有侵理诚如圣诏所谓敌情无厌势恐未已臣亦谓敌因此妄起衅端圣意谓万一不测何以待之臣以谓中国御戎守信为上必以誓书为证彼将何词以亢纵骋诡词难夺正论臣又以事理度之事固有逆顺理固有曲直顺而直天必助之逆而曲人不与之若敌人不计曲直利害肆其贪狠敢萌犯顺之心朝廷固已讲扵预备之要足食足兵坚完城壁保全民人以战则胜以守则固止此而已臣又闻用兵之道兵应者胜不得已而用之此所以天必助之大抵中国之兵利在为主以主待客以逸待劳理必胜矣亦应兵之道也臣伏详诏书曰思所以待遇之要御备之方切料圣意慎于举动尚虑发言盈庭各有异论或曰先发制人意在轻动或曰乗其未备袭取燕蓟事不审处恐将噬脐非王师万全之举也伏愿陛下垂意熟察之今朝廷分置将官整齐器械固得之矣然将校偏裨更须慎择其人又河朔频嵗饥荒粮饷用度窘乏尤索计置若兵连未觧物力殚屈即误国大事切要先事而办乃无后艰至扵不急烦费事须裁节在臣本道者亦当续次奏闻臣识浅才薄思虑不周伏望圣慈稍垂省览寛其罪戾臣无任惶恐之至
　　元丰六年夏人欵塞乞还侵疆户部尚书安焘言地有非要害者固宜予然羌情无厌常使知吾宥过而息兵不应示以厌兵之意哲宗立复仍前议二府遂欲并弃熈河焘固争之曰自灵武而东皆中国故地先帝有此武功今无故弃之岂不取轻于外国扵是但以葭芦等四砦归之元祐二年进知院事时复洮河擒鬼章清宜结二邉小清而并塞犹苦寇掠焘言为国者不可好用兵亦不可畏用兵好则疲民畏则遣患今朝廷每戒疆吏非举国入寇毋得应之则固畏用兵矣虽仅保障戍实堕其计中愿复讲攻扰之防且干顺幼竖梁氏擅权族党酋渠多反侧顾望若有以离间之未必不回戈而复怨此一竒也其后夏人自相携贰使来修贡悉如焘防
　　元丰间中书舍人曽巩乞存恤外国请着为令上言曰臣昨任明州日有髙丽国界托罗国人崔举等因风失船飘流至泉州界得捕鱼船援救全度从此随捕鱼船同力采捕得食自给后于泉州自愿来明州候有便船却归本国泉州给与沿路口劵差人押来臣寻为置酒食犒设送在僧寺安泊逐日给与食物仍五日一次别设酒食具状奏闻臣奏未到之间先据泉州奏到奉圣防令于系官屋舍安泊常切照管则臣存恤举等颇合朝廷之意自后更与各置衣装同天节日亦令冠带得预宴设窃以海外蛮夷遭罹祸乱漂溺流转逺失乡土得自托扵中国中国礼义所出宜厚加抚存令不失所泉州初但给与口劵差人徒歩押来恐于朝廷矜恤之恩有所未称检皇祐一路编勅亦只有给与口食指挥今来圣防令于系官屋舍安泊常加照管事理不同縁今来所降圣防未有着令欲乞今后髙丽等国人船因风势不便或有飘失到沿海诸州县并令置酒食犒设送系官屋舍安泊逐日给与食物仍数日一次别设酒食阙衣服者官为置造路道随水陆给借鞍马舟船具析奏闻其欲归本国者取禀朝防所贵逺人得知朝廷仁恩待遇之意
　　神宗时晁补之上书论北事曰臣穷年把经志愿局促緑衣纻絮多学无益窃甘野人自曝之温辄昧广厦重裘之燠退无尸祝尊爼之位进干庖人操刀之职不计僭越冒言天下之事陛下赦其狂瞽而矜其市井草莽有介然之心一赐察省天下幸甚天下之治莫大于制礼作乐而臣之愚以谓二事有在于施设之后者其所先举者已定天下晏然则礼不制而备乐不作而洽凡此所缺特北敌一事而已臣思之至深以谓陛下神道设教纪纲既正天下大定燕居而髙拱百工安职四民乐业矣而不能无一朝之事或经圣虑者庶几在此廼臣之狂瞽而深思所至有取万一则臣区区穷年抱经志愿局促犹不为緑衣纻絮多学无益夫岂惟天下幸甚臣之师教臣亦若此也北敌猖狂敢冒故疆使天下百年有为兵不得藏今四野肃清邉不告遽而缙绅先生四方寒士或北首愤悱争道利害者非愿扵太平无为之时生事觅功特以中国之地前王之旧有未复而已献言陈计者踵相接扵国陛下优而容之如假种借耕乆贷不偿亦不以劵责岂非周慎再思万举万全以谓将欲取之必固予之不欲以所重试所轻哉内治未具不遑外忧心腹既寜手足当治以今准昔莫利此时置而不念何以异夫宿雨坳池科斗所泳不以时去设不害事而鼃黾日喧乃臣之所愿为陛下深思者特曰以中国之师责中国之地得地而师觧不为无名如此而已陛下知兵之道愈于黄帝复古之功过于宣王披圗在目长想逺虑则穷发龙堆蝼蚁藏情不待前箸而臣私忧过计窃不自揆忘巳之愚不敢胶柱鼓瑟御马以书陛下一发天光使得竭忠则言而有罪非臣所敢避也夫北敌之盛莫盛汉唐而所以制之亦汉唐为得三王以前事则经见战国之际人自为防徧举悉数则孰与四库之书终始为备百执之谋同异致详故臣辄皆置而不论汉唐之所以制其彊者其彊可制则方其弱时不论可知汉病匈奴唐病突厥至扵畿内鸣镝渭桥按辔后宫辱扵敌兵宗室降扵絶域其形如此之逼也然而列五单于灭两突厥擒回纥制延陀漠南塞北皆汉之赋卢龙松漠皆唐之府臣深思至此然后知北敌之盛虽莫盛扵汉唐而所以制之亦汉唐为得也冒顿乌维力足以弊汉而武帝雄才数战不倦匈奴絶幕自以汉不能至而汉率二三嵗一出或二千里不见一人故匈奴至扵孕重堕防罢极苦之夫搏防当庭善遁易失灌垣熏穴则生无聊赖故欲战在我则不欲战在敌此其情自昔然也颉利突利进如飚风而太宗知兵善战敌在其术中而不悟两阵驰语二主坐携六骑临水群酋夺魄灵朔之境曰我将灭之命有司更所与书为诏若勅思摩孱懦至感恩流涕愿为中国守防北门盖五十年无突厥患臣尝壮二主以谓得一时之权置三王之事则汉唐之事犹在中防何遽无防乎今臣又计之耶律虽桀骜其彊亦未有以过匈奴突厥者陛下神武不杀髙越前世制之得术可使绕指惟上之命何至越百余年而不暇营哉臣请为陛下言契丹可取之形五古者北邉无大君长种落部族不相统摄捽搏鬬击彊者为制往往而聚者百有余部胜不相推败不相爱尺地一民不自保而有也无城郭邑居故其民迁徙难制无耕田作业故其人食足不劳无文书约束故其人一而易使无营阵行伍故其人战自趋利彼以其智力之全不治四者而一之扵鞍马射猎中国亦以其智力杂治四者日夜不息而以应北敌之至门故其自视常以无法胜中国利则乌合噪而从人不利则云散四去欲追无所自冒顿尽有北垂之地北人始不安其旧而有侈心尺地一民皆欲保而有之不能去也其后卫律教单于穿井筑城治楼以藏粟或者以谓敌不能守降及唐世尤以合中国之好为重至佩印绶服爵命废一置一皆决于朝廷羁臣之在中国者或乐而忘归北人自是益杂中国之俗乃臣以今料之则卢龙范阳中国故地又非特如此而已城郭邑居耕田作业文书约束营阵行伍四者皆因汉俗而北无一焉杂防而交治欲其胥而北不知彊勉之难堪此其可取之形一也冒顿乌维伊种皆席匈奴之始彊能以其力为中国患武帝中年力尽扵北敌而朔方之患无嵗无之然匈奴卒不能逾塞而南以有汉尺寸之地而隂山草木茂盛单于之所依阻者汉辄夺焉匈奴失隂山之后过之未尝不哭也颉利突利延陀之兵皆号精悍数入寇唐一旦至渭上薄畿内唐亦以其南征北伐之余力完不弊日削月剥至夺之地而都护府不敢辄怨盖未有坦然肆志去石晋如摧林取中原若破竹如耶律之侈者臣尝计之其君亦非有冒顿颉利等軰沈毅雄勇之姿按巴坚恃有天命而徳光之暴以谓晋之立自我晋亦不胜其徳而屈之敌人不制日益侈大割地弗厌至践骄敌此如黔中之驴土所不产方其一鸣虎为逺遁而其技止此亦足悲也夫人之情胜则骄骄则不自彊乗秋未霜则水濵之腐草犹足以争明扵隂夜天寒既至万物将肃则莫或使之一夕而零其理然也璟与明贤皆柔懦不事事隆绪称多谋不能复振焉宗真好乐两母争权至内相残当是时皆有可乗之隙而中国不取迄扵今四十年彼其君茍非有过人之才臣知今日之治与璟明宗真未大异也夫知敌之主知敌之将则每战不殆彼曲我直我整彼乱此其可取之形二也石氏之割地当其需人之力制命在外无以异于晋惠公河外之列城买人而已无积仁累义之资一朝而有天下举天下之大偲偲然常恐其不能守何暇重割地哉譬穷室之人骤获千金不能经营贩夫孺子皆得以起而制其弊富家巨室力足以仁其四邻则四邻之外所衣食者犹我有也尚谁得而啬之哉石氏既亡京师不守中国为之一虚当时人君内忧其腹心外病其四邻中国狼顾自救之不暇故北人得以窃计其不及圗巳而跳踉虚喝求以坚中国不动之心至扵柴周天下小定以其享国之日浅乃能用一朝之议一战而胜以复三闗由是言之敌虽彊中国虽积衰之绪犹足以胜之况治朝哉耶律明时敌已浸盛柴周之取三闗盖人有告之者曰此本汉地何惜之有然则彼其平居骜然不顾跳踉虚喝岂固敢吝其非己有之分为所常守之资哉求以坚中国不动之心而已今国家百年太平而陛下神武不杀髙越前古心有所懐威动万里柴周叔世臣岂敢议然以今天下言之运偶圣人时在千一富万柴周力万柴周将贤则万柴周士勇则万柴周断而必行鬼神且避以慑小寇势易破竹此其可取之形三也太祖龙兴不折一矢不驰一马而有天下天下稽颡而称臣五国委命而下吏夏商之兴莫若此之防也当是时举中国之兵十二万而已太宗皇帝继以神武之资经营四方至于大定并汾之讨师乆扵外虽迄奏功然仓廪之羡士卒之鋭殚惫于河东太宗为社稷长虑慨然太息有恢复心士不弛弓马不觧勒倍道兼行越数百里一日出塞金鼓之声如在天上敌不素备而燕城遂围分军收城所向辄靡天下以谓遂无敌矣幽燕之人老弱登埤而望乗舆无意复战敌之计自谓力不足抗乃为先声张言兵至号五十万太宗重爱民命不肯以力服敌欲退脩徳以懐之而师乆翺翔士马南首亦有怠意几举而舍燕既释围而诸将所下辄复为敌盖臣闻之城中有谋执其帅而降者王师既还莫不泣下虽然北人自是始有疑中国之心四方已定中国厌兵景徳之役乗中国不虞大举来寇章圣北廵天意助顺彍弩窃发遂陨达兰敌相顾自失屈首请命亦无复闘志当时之议以谓乗胜席巻两翼遮前大军从后可使无遗噍而天子嘉其既服亦弃不戮敌始痛自惩艾以谓中国不可得而侮也夫太宗以收并汾之余力计议无素仓卒北狩然而一举几复章圣以寇出不虞至犯辅郡出师逆击然而一战遂却况今陛下席祖宗积累之旧敌不加彊而中国之盛则倍前日肉食之谋刍荛之言垂数十年已审已备计成而动何虑不获此其可取之形四也太祖神武有希世之谋御将训兵临机料敌出人意表举天下之众宰制役使如视婴儿尝谓北人之众不过二十万吾以十缣购一敌二百万缣足矣以太祖神武左右之将不减衞霍灭越灭吴灭江南灭蜀灭河东天下已安四方之金帛充于内府士卒平居无事奕博超距志意无所骋当是时中国特不举设有为敌孰能御之者天下百年无水旱兵革法度致脩人物阜安以三十年之通制国用山积水委汉唐所无则成太祖之志臣以谓固在于今日陛下建学设科使为士者知兵颁教立法使为兵者知战十有余年墯慢疲软之气既复拯矣而坚甲利兵羡于四邉偏州小戎不移而具臣窃以北道三数者言之通都要路一库之藏足以衣被十万况济之以大司马之备骠骑西征艑师南畧河隍六城交州九郡归命内附而飞挽之烦不及于邉民此其前古未有也举事动众宜百日之费者今千日之费不忧乏宜百金之赏者今千金之赏不忧匮盖非徒以厚费重赏为得也要以为前世之所不为者知今日之能为之而已顺流建瓴如风靡草以临不加彊之敌此其可取之形五也兵法曰取兵之极陛下亦既知形则不圗而何待臣请为陛下言所以入敌之防夫欲兴大事所病者兵不众食不充天下之言者必曰举二十万众度百日粮鸣鼓而攻之以临不加彊之敌如孟贲之战婴儿何徃而不可入而臣独计以谓非胜之难所以入敌者实难以樊哙之骁悍自意得十万之众足以横行于匈奴而或者曰樊哙可斩夫使好竒之人不度是非不量利害髙论而忼慨其言固甚可喜然空语无施扵实事则陛下尚谁取之今臣则不然举二十万众度百日粮非三年经营之不可借使以国家之盛一朝而可集衔枚缚马口千里奄至虽计甚秘而人固有知之者矣緜十许州塘水之浸以彼入非易故我入亦难阻塞而阵燕亦起而拒白沟之南兵虽众食虽充非胜不能入也臣请为陛下效臣之狂计盖昔者尉陀畔越汉兵出豫章出防稽而唐防独上书发巴蜀罪人下牂牁以出越人不意卒平南越蜀姜维拒劔阁邓艾乃潜自隂平驰无人之地七百里卒降刘禅两人者若校之以事而索其情则皆近乎不知迂直之计而臣则以谓论越与蜀者不如是则不可得而入今敌之势亦何以异此臣请先为楼船百艘精甲万人浮胶东待渤海而勿发使大军出次于王畿声言以十万出瓦桥瓦桥敌所备出亦此入亦此在兵法则所谓以正合者也潜军其东以五万则自沧趋平州同时而偕发潜军其西以五万则自代趋云州同时而偕发平云非敌之所素备则沧代之兵宜易入两翼偕纵则燕之东西可扰矣东军入平州战且诱以稍西行附于瓦桥之军矣西军入云州战且略翺翔乎蔚朔之间而东以牵制敌势敌必分军以御云州然后瓦桥之大军与东军合势南偕入则涿州新城不战而可收东军既弃平州平州备少觧然后渤海之精甲可以乗间入平州平州下则营并举矣乃间使渤海之师通髙丽曰中国责故地髙丽宜以尔兵从而析渤海之精甲三千背道絶险以径中京之南缭古北之后夺闗而守之谨守勿战敌狼狈自救然后云州之西军鼓而东以取易州而与大军合吾兵益张乃稍乗胜逐北则燕城可围矣度燕城之大二十七里而止一人而守地六尺三围之则满卒三万守地无余以二十万众顿燕南攻而围之若适三万则是野战以拒敌之大军者犹十七万也度敌之大军亦不过二十万尽燕城之大而以五万人实之不能容矣敌之名统军在燕城者其所护契丹奚渤海兵马数才满三万而其曰侍卫在燕城者骑一万歩一万而止借使臣所闻未实敌能益之度燕城之大不过容五万则既勃蹊矣而大军相持伧囊未决其势不相救以三万鋭师济以临冲云梯之械并力而急攻间使张良陈平不爱千金从反间以啗城中臣敌之子孙能以祸福谕其众使内附者许以封侯万户之赏彼其在敌或身居将相而服衣食饮不免扵舆皁之贱一闻徳音宜有发愤内应如望并汾之师者一人有心则举燕城之内其势摇矣燕城可围则山前后之地虽未尽复可徐致也臣又率臣之意料之使敌能出上防中国之师始动敌无空国逆战亦以二十万拒大军而更练竒兵间道他径反乗我隙我大军逺戍深讨而敌兵出于不意释燕而自圗则前功一发而尽废欲勿释耶而自治未可安能治人然而举塞上十许州言之大军出瓦桥矣又五万出沧五万出代敌亦以其军三析之而应我沧翼其右而霸与信安保定介其间使坚壁勿战则敌虽出竒兵亦必不能入霸入信安入保定代翼其左而保与广信安肃介其间使坚壁勿战则敌虽能出竒兵亦必不能入保入广信入安肃何则吾为之守者素也置是数者自渤海之东言之操舟于水固非敌之所宜便而其所不当忽万一可虞意者其西北之疆乎昔唐安禄山以范阳乱称兵朔方中犯京兆不朞月耳臣尝考之圗志则禄山所行自燕而西其迹具存不可不察也国家方恢复河湟全秦之力河湟之所仰或者思患而豫防之益全秦之地以待敌之出扵不意如此而已臣又率臣之意料之今单于之才不闻其沈毅雄勇敢为难制如冒顿乌维颉利突利等軰比者其左右贤王谷蠡亦非有如张説所称阙特勒暾欲谷之徒超卓过人之才帖帖然慕中国学文字工语言是口尚乳臭安知出上防哉敌计出于数者而皆不能遂则臣之所料不过举国兴师乌合云屯而已使敌先能扼古北口而守之渤海之舟师无以伺其利则我东军扼弥老符家私亭口之右以西军扼挑峪紫荆金坡口之左使其东西不能出竒而后大军鼓行而阵以挑其南敌进不能拒退无所逃不力战求胜则必有内顾自保之心此在兵法所谓穷寇臣请勿薄勿逼缓而持之置曹王居庸等闗而无夺以开其生路我亦视白沟之南塘水之浸所从归者狭何以异扵淮隂泜水之传湌东西与北三面薄阻而背阻塘水则士卒无所住其心宜固当是时陛下得人如韩信使乗其防则攘而扼之于井陉莫利乎此顾为陛下将者如何耳临冲云梯器械致脩士力致完以中国之善攻而加不能善守之敌则二十七里之城而已何为而不下燕城下空其积以赏战士以臣度之三年可以无飞挽自京东西与河朔之列郡更辇缗谷以实之临以重臣列亭障扵外燕可守也陛下以河湟六城之富孰与全燕河湟辽逺城中素空匮中国且能保而实之则全燕之富其易守可知也惟其城郭邑居耕田作业文书约束营阵行伍无一不出中国之旧今以中国之法守之其民宜易安燕城既守则凡石氏之故地犹不尽举者未之有也虽然臣犹有説者则在乎先胜而后战夫入人之地欲其不迷不可以不知地索人之情欲其不匿不可以不明间地可知间可明而军无选锋则兵不可以交有选锋而不较长短不合外助则虽多犹寡也臣请为陛下言所以必胜之道陛下诚得数十将用之则何患夫四五者为今之虑士已知兵兵已知战而臣独过计以谓今选扵班列以将名官者患未试而已夫将欲兴大事不可以无重臣重臣君所信功业已试可使士卒素附可使四夷知畏可使位重徳亦重可使权重威亦重可使举一军二十万之众而重臣得其人军之命定矣千夫长万夫长才各不同则举二十万之军大吏偏禆二百人而后可也夫安能皆得重臣者而使之将委之有司之选耶则天下必有萧何之至明然后可以知韩信之未试不然则赵括之易言不穷天下几何其不以言而信之人之才有不能治一妻一妾者有不能耘三畆之宅者持筹挟筭擐甲百万守地千里翛然不劳乎其间忘昔之短也平居自喜裼而按劔志如飘风而闻金鼓之声失气而死此人之情也然则将其可以不试哉天下之言兵曰微妙者祖孙吴然臣以谓是何以异扵宋人之遗劵宻数其齿而曰吾富可待岂不误哉陛下知人能哲兴大事选大将帅既已得其人矣凡此臣不敢议然臣以谓举二十万众而为之吏者二百人所试者在此而已子文之治兵终朝而罢不戮一人子玉之治兵终日而罢鞭七人贯三人耳然而君子与子文李广之行军逐水草不击刁斗程不识之行军严斥候击刁斗自卫然而士卒乐李广将之才固不可而一也孙武之试于吴也以妇人孙膑之试扵齐也以上中下马用之扵妇人用之扵驰马非将之常也两人者唯其无所不可用以成功故卒之武能将吴以入郢膑能将齐以却魏岂不用其试哉骊山之阅天下擐戎服以令贤如郭元振几以失军容而诛而薛讷觧琬乃独有不动之军教使然也今天下之吏以将名官握兵柄习军事者环列于辅郡迨数十人平居无事大车驷马洋洋乎国中与之言兵而不能者几人若此臣岂敢以为遂乏才哉凡所以必待试而后可用者特不敢以能之扵平居无事而信其用之于仓卒扰攘也陛下知人则哲能官人用人之仁去其贪用人之勇去其暴用人之智去其诈皆得其所以用则向之四五者凡可以委之大将而已以二十万之军度百日而后罢厮役在焉人日糒二升则率两日而食非万石不可百日则百万千日则千万邉储不足以给则不可不权而入之于民今天下之买爵者缗钱五千髙得一尉下乃助教极矣为之説者曰商贾之子孙不可以掲而加之于民上此为説者之过也天下无赖之民防手不业计穷力尽者皆起而为兵能犯矢石致头首有一日之劳则纡朱懐金美爵厚廪徃徃而加之民上者皆是也何独至扵民而疑之天下之民不幸而陷于盗贼白日杀人而夺之财亦可弃矣甚者窜山林晨夜聚啸州里为之摇动其中有一人焉造利而自言则赏千金而命之官未始疑也则夫商贾之子孙虽其类则贱矧未至于盗贼哉臣请为卖爵如汉故事惟勿为郎而已其余皆可易之以他秩得比朝籍与京师官率能入粟扵邉满三万石者为之等级以授事定而止不过假百人粟可充也昔武帝用晁错议卒弱匈奴乃臣区区意窃在此陛下幸听焉则其详有司可得而讲也何谓知地夫四夷之与中国其土地风俗刚柔险易之不同犹之城市之与山林并得其宜各便其欲未尝同也百蛮之地皆阻山负海逺者去王畿数千里一隅有故不得已而应就其近者调之则兵少不足以用欲置大军则病道里之辽首尾冲决仓卒不救设或遂能致之其土地风俗皆非国之所习知萃百万之众而顿絶徼之下欲深入不可欲致敌不能譬之逐兔丛林遇六而失则良鸷逸足犹翺翔傍徨虽巧而无所效其理然也东南西南群夷皆絶逺致险论其近而与中国比者则莫若北敌古者北敌则本非与中国近且比也逾塞而北至于寒露逺野人迹所不至者乃稍稍屯聚盖李牧破林胡虽斥地千里而敌不能吝自汉至唐迄于五代始侵寻曼衍寖有中国之地自王畿而言则白沟之南千里而近耳置驿十数则举朔漠之事十日而传之可闻城郭邑居汉也耕田作业汉也文书约束汉也营阵行伍汉也举山前后之地而言之无为而非汉者臣尝披圗而观起白沟趋燕城二百里而止居庸曹王大安黍谷崆峒之山环抱如箕而燕城峙其中自白沟而北众山而南燕城之四隅在箕中者其地如掌由燕城之三隅东西与北众山之塞川闗要害逺者不过四百里近乃二百里而止山非不可陟也水非不可渉也土地风气水泉百物之产又非中国之所不习也徒可徒骑可骑车可车何动而不可圗正可正竒可竒伏可伏何动而不如欲顾为陛下将者如何耳何谓明间夫书生之论以谓仁义之兵无术而自胜此臣读孙子至所谓赏莫厚于间事莫宻扵间非圣智不能用间非仁义不能使间非防妙不能得间之实臣始不信今乃知之夫使仁义之兵无术而自胜则敌众我寡亦胜敌彊我弱亦胜敌实我虚亦胜敌逸我劳亦胜敌有备我无备亦胜而圣人者何事乎教民七年而后即戎而其曰不教民战是谓弃之者又何用也夫仁义王者所以无敌于天下不得已而去焉兵可去而去仁义则不安至于不得已而用兵仁义非可忘而所谓权焉者盖圣人亦多有之而未尝去也孙武无王佐之才而其言有用于王者之事间非平日之所宜先也故非圣智不能用非仁义不能使非微妙不能得其实如此而已圣君防之以获逺人之心贤将持之以制三军之命士卒获之以幸封侯之赏逺人取之则四境不能以是一日而安其理然也秦得由余而八国賔燕入秦闗而东胡破汉厚阏氏而冒顿觧唐语突利而颉利疑此中国之以间胜外国者也韩王信在敌而匈奴入太原卢绾在敌而匈奴入上谷中行説在敌而汉不得美币市匈奴以至于唐突厥以万荣侍子而寇瀛州回纥以仆固懐恩而入泾阳此外国之以间胜中国者也自昔兵家之用间者一胜一负不可得而数姑以中国外国之制胜负者言之在中国则外国忧在夷狄则中国病此其理易知而其事难成不可不察也今臣以北敌之势言之山前后之民大槩皆思汉并汾之事王师在燕有谋执其帅而降者诚能得张良陈平不爱千金以致内应犹反掌耳唐周鼎失沙州州人易服而臣敌嵗时祀父母衣中国之服号恸而藏之河广武梁故时城郭未隳龙支城耋老见唐使者拜且泣曰顷从军没扵此朝廷尚念之乎臣读史书至此则慨然知燕之地士大夫之子孙宜有发愤不辱饮气南首而望王师者徒患无以发之耳以契丹之旧法言之其得汉人皆仆妾役之仕宦而显者归见其主如旧礼杀汉人而以牛马偿之弗诛也迨萧氏乃始徙汉人益北居而以契丹奚渤海之民杂处幽蓟杀汉人者如杀人之罪自以谓汉人之子孙可懐矣然臣度之燕之人皆谨厚朴茂世汉种也终不能易其心白沟新城﨑立而相望汉之俗良美也不幸而子孙世世为掳痿人不忘起肓者不忘视势不可矣天下诚不乏张良陈平之智不爱千金仗社稷之神灵所麾前移所指前死五间俱起莫知其道是为神纪裹幽蓟之城百日而平使彼粟实可因而食使彼粟虚可因而墟也地可知间可明夫然后合三军之士而表其技且勇者此之谓选锋越有君子五千人秦之鬬士倍扵晋若此皆选锋也凡兵尚义而保气义之所胜愚可明气之所加柔可彊人之情非有顿利之殊也顾上所以表之者何如而巳一夫当死市袒裼而大呼则千人为之失色童子按劔而先登则七尺之丈夫全躯保妻子者犹为之却也然则人之情岂固难知也哉前有大壑临之则魄堕而惧狼狈却踵则身在平地夫谁肯举足而蹈其危使为士卒者知有死之荣无生之辱夫然后顾平地不为安蹈大壑不为惧则攻何患坚城战何患坚阵哉吴起临阵有一夫不胜其勇遽前取首而还吴起曰虽勇非吾法也斩之吐蕃逼奉天浑瑊进单骑驰之挟敌一将跃而出一军皆噪臣以为若此者皆可赏勿诛而吴起反之此用兵之过也锋可选然而不校长短则臣以谓兵不可以交何则天下皆以北敌为善用兵而臣独计非能出竒合变循环无穷也顾其长在骑射而已自圗志言之多马之地半出扵北而其能挽弓骑射盖亦天性使然赵武灵王变服习骑射而由是以取中山此其为防之得者非以其所长制其长哉冒顿控弦百万白登之围骍駹骊白各以其方之色自古以马战未有如此之盛者也汉武帝中年鋭意马偹阡陌之间盛或成羣比战数胜匈奴罢极矣而其后亦以马少不能复出则度汉之能以其长弊匈奴亦在骑不在徒明矣唐薛延陀不知以所长抗中国而自恃其数以徒胜执马者既收而徒不能复为卒以取败北人自是益自知其短于徒而中国亦暴其所长而术制之比者朝廷置骑射又教民蕃马意良而法美矣而或者民之马虽蕃而未教故臣以谓置义勇置保甲则民马皆可以假而习夫马生其水土则人心可知然而教训之不安以之当北马之新羁朝夕驰骋乎荆棘斥泽之地体安而心调者恐非敌也陛下诚用臣説则义勇保甲之籍扵民者方其教时皆使之习骑骑不足则更借之乎民马尝入而借诸官者畨假之则民力不劳而马不病不过三年天下皆可用之马以是佐军则汉之战何以易此虽然犹有所需者则外助而已自昔为国未尝不以外国制外国其説以谓海濵之蚌鹬两自毙而后人能并得之匈奴方病汉而乌孙昆弥亦自以不得与中国通汉借乌孙抚诸部以孤匈奴之外援校尉常惠护五将军兵击敌而昆弥常力战为汉军锋所杀过当匈奴遂虚于是丁令攻其北乌桓入其东乌孙击其西而匈奴析其兵支三敌国以南与汉争一旦之命卒以困弱至于裂五单于昆弥与有助也臣尝譬之乡邑之小盗三人而为辈则百人不得以力擒一人焉争财而不平则二人者不制而自弊何则其素相知者审也陛下南面负扆冠帯而朝百夷四海之内八荒之外心有所懐唯上之所命乃者髙丽折扵敌不敢越辽而西以効其一日之力于中国陛下能抚之至絶海蹈越绵数千里而入贡阙廷陛下嘉纳遣使报聘増美于祖宗之礼臣闻之其国见使者至皆懽喜拥道自庆未始获也彼其折于敌乆矣宜有以逞其志如乌孙昆弥者而臣未敢言焉凡此数者陛下得一重臣而委之与在廷一二之士尝得豫闻腹心者皆可以使之杂而议然后臣之防庶几乎可効也兵既定石氏之故地已复臣请谨封疆严斥戒邉吏无得以非中国之地而利丝毫以为功且示圣人以天下为度而致诚信以结之彼虽失燕知其本中国之旧而不以为吝中国亦与之讲好修聘懽犹昔时可使如伯氏之夺邑没齿而无怨言此百世之计也臣身未尝为吏则凡国中之议是非利害不知其果何从姑以臣深思所得发扵畎畆愤悱之忠而不能以自揜者献之阙下陛下好问如虞舜亦幸择焉韩愈曰凡此蔡功惟断乃成故臣至此犹愿致其愚者则曰必行而已以臣之幼而学壮而欲行之心而又幸出于圣人之世三代之时以戴非常之治沐无穷之休褒衣博帯学古人之事而名诸生之列每闻陛下徳音虽在市井草莽欣喜自幸如第五伦其所愿伸喙道説以求补扵万一者岂特此书之所叙而已然臣窃以谓礼乐为大而必其所先举者已定天下晏然然后礼不制而备乐不作而洽区区之愚盖在于此臣身贱迹外其学甚野輙敢不避鈇质之诛而冒言其所不当豫之事懐不能忍愤悱自致无以异扵传之所谓怒鼃而幸人君之一式陛下揭日月之光而蔀屋之幽得以容则臣踈逺之言庶几乎可采而无罪若乃安畎畆之贱而不知圣人之世三代之时非常之治无穷之休亲逢之防为难遭则臣之伥伥不出门庭其失时亦极矣伏惟陛下万几之闲一留神听焉天下幸甚天下幸甚臣无任俯伏待诏激切之至臣补之诚惶诚恐谨昧死再拜


　　歴代名臣奏议卷三百四十四
　　钦定四库全书
　　歴代名臣奏议卷三百四十五
　　明　杨士竒等　撰
　　四裔
　　宋哲宗元祐元年门下侍郎司马光论西夏劄子曰臣伏见神宗皇帝以夏国主赵秉常为臣下所囚兴兵致讨奋天威震动沙漠敌携其种落窜伏河外诸将收其邉地建米脂义合浮图葭芦呉堡安疆等寨此盖止以借口用为已功皆为其身谋非为国计臣窃闻此数寨者皆孤僻单外难于应援田非肥良不可以耕垦地非险要不足以守御中国得之徒分屯兵马坐费刍粮有乆戍逺输之累无拓土辟境之实此众人所共知也三师既收灵州不克狼狈而归卒疲食尽失亡颇多西人知中国兵力所至自此始有轻慢之心是以明年边臣筑永乐城敌潜师掩袭覆军杀将涂炭一城乆之又举一国之众攻围兰州期于必取将士坚守仅而得全敌自是鋭气小挫不敢轻犯邉矣臣闻此数寨之地中国得之虽无所利敌中失之为害颇多何则深入其境近其腹心常虑中国一朝讨袭无以支吾不敢安居是以必欲得之不肯弃舍一年前敌尝专遣使者诣阙深自辨诉请臣服如故其志无他止为欲求其旧境而巳朝廷既许其臣服敌来请旧境朝廷乃降指挥其前则云所以兴举甲兵本欲执取罪人救拔幽辱非有意侵取疆埸土地而已其后乃云兵将已得些小邉土聊示削罚岂可更有陈乞还复之理此则朝防首尾已自相违又兴师本为振拔秉常拒命者国人之罪岂可更削秉常之地于理差似未安王者以大信御四海羌戎虽微恐未易以文辞欺也于是敌既失望愤怒怨怼移文保安军辞理不逊云今来贺正旦人使难议发遣自是正旦生辰乃至陛下继明皆不遣使入贺其不臣大矣然而去嵗四遣使者诣阙吊慰祭奠告其母防并进遗物理虽不备稍示屈服臣窃料敌意不出于三一者犹冀朝廷万一赦其罪戾返其侵疆二者阳为恭顺使中国休怠隂伺间隙入为邉患三者乆自絶于王国其国中贫乏使者往来得赐赉之物且因为商贩耳昔卫贰于晋晋取戚田及卫人既服郤缺曰日卫不睦故取其地今已睦矣可以归之叛而不讨何以示威服而不柔何以示懐非威非懐何以示徳遂归戚田于卫今西人所为如此朝廷既不能拒絶勿受其使又不能招纳与之更始彼来则迎送馆糓以賔客待之不来则一无所问日复一日将逾二年臣窃意朝廷谓西人势巳衰弱心实内附故来则不拒去则不追置之度外不以为虞殊不思年前王师大举深入将士所过烈于猛火割其疆屡请而不还彼怨毒欲雠报之心窥窬欲乘衅之意日夜不忘若渇者不忘饮盲者不忘视也譬如有虎狼在屋侧垂头熟寝人岂可见其不动狎而侮之循其头蹑其尾邪臣每思之终夕寒心以臣愚虑于今为之止有二防一者返其侵疆二者禁其私市何谓返其侵疆凡天子即位天地一新涤瑕荡秽小大无遗昔赵佗自称南越武帝倔强岭南汉文帝即位赦其大罪遣单使往谕之佗稽首请服累世为臣李继迁俶扰西陲十有余年关中困弊真宗皇帝即位赦其大罪割夏等数州除其子赵徳明为定难军节度使由是邉境安寜者四十年此乃前世及祖宗之成法非无所依防也今秉常之罪不大于继迁也米脂等寨不多于夏也陛下诚能于此逾年改元之际特下诏书数其累年不来贺正旦生辰及登寳位等不备之礼嘉其吊慰祭奠告国母防进遗物之勤旷然推恩尽赦前罪自今巳后贡献赐予悉如旧规废米脂义合浮图葭芦呉堡安疆等寨令延庆二州悉加毁彻除省地外元系夏国旧日之境并以还之其定西城兰州议者或谓本花麻所居赵元昊以女妻之羁縻役属非其本土欲且存留以为后图犹似有名御敌国者不一而足俟其再请或留或与徐议其宜亦无所伤至于防州尚在化外而经略司遽称熈河兰防敌常疑中国更有辟境之心不若改为熈河岷兰经畧司如此则西人忽被徳音出于意外虽禽兽木石亦将感动况其人类岂得不鼓舞抃蹈世世臣服者乎议者或曰先帝兴师动众所费亿万仅得数寨今复无故弃之此中国之耻也昔汉元帝弃珠崖诏曰朕日夜惟思议者之言羞威不行则欲诛之通于时变则忧万民夫万民之饥饿与逺蛮之不讨危孰大焉遂弃之此乃帝王之大度仁人之用心如天地之覆焘父母之慈爱盛徳之事何耻之有国家方制万里今此寻丈之地惜而不与万一西人积怨愤之气逞凶悖之心悉举乌合之众投间伺隙长驱深入覆军杀将兵连祸结如向日迁元昊之叛逆天下骚动当是之时虽有米脂等千寨能有益乎不唯待其攻围自取固可深耻借使敌有一言不逊而还之伤威毁重固巳多矣故不若今日与之为美也此国大事伏望陛下留神熟虑更与执政详议以圣意防而行之不可后时失此机防悔将无及何谓禁其私市西夏所居氐羌旧壤地所产者不过羊马氊毯其国中用之不尽其势必推其余与佗国贸易其三面皆戎狄鬻之不售惟中国者羊马氊毯之所输而茶防百货之所自来也故其民如婴儿而中国乳哺之矣寳元庆厯之间元昊负恩僭乱屡犯邉境大入则大利小入则小利中国未尝蹈其境破其军禽其将屠其城有害于社稷也而首尾六年元昊遣使因缘邉吏卑辞纳欵顿颡称臣虽其恶积罪盈欲懐音革面原其私心未必不贪中国之财思私市之利故也旧制官给客人公据方听与西人交易传闻近歳法禁踈阔官吏弛慢邉民与西人私交易者日夕公行彼西人公则频遣使者商贩中国私则邉鄙小民窃相交易虽不获歳赐之物公私无乏所以得偃蹇自肆数年之间似恭似慢示不汲汲于事中国由资用饶足与事中国时无以异故也陛下诚能却其使者责以累年正旦生辰及登寳位皆不来贺何独遣此使者拒而勿内明勅邉吏严禁私市俟其年嵗之间公私困使自谋而来礼必益恭辞必益逊然后朝廷责而赦之许通私市待之如初然邉民与西人交易为日积乆习玩为常一旦禁之其事甚难何则若以常法治之则有司泥文动循绳墨追问证左逮捕传送之人停匿之家奏裁待报动涉半年如此则徒使邉民丽刑者众狱犴盈溢而私市终不能禁也夫三尺之限空车不能登峭峻故也百仞之山重载陟其上陵夷故也今必欲严禁邉民与西人私市须权时别立重法犯者必死无赦本地分吏卒应廵逻者不觉透漏官员冲替兵士降配仍许人告捉获者赏钱若干当日内以官钱支给更不以犯事人家财充如此则縁邉六路各行得一两人则庶防可以耸动人耳目令行禁止人不敢犯矣然人存政举此事全在邉帅得人昔庞籍为河东经畧使下令禁邉民与西人私市有熟户犯禁籍斩于犯处妻孥皆送淮南编管一境然无敢犯者其后施昌言为环庆路经畧使亦禁私市西人发兵压境昌言遣使问其所以来之故西人言无他事只为交易不通使者惧其兵威輙私许之法遂复壊若邉帅未能尽得其人则此法恐未易可行不若前防道大体正万全无失也
　　光又乞未禁私市先赦西人劄子曰臣于今月三日上言以西人未服中国不得无忧而邉备不敢少弛不自揆其狂妄献二防上防欲因天子继统旷然赦之归其侵地与之更始下防欲严禁私市俟其屈服然后赦之然禁私市甚难立法极严又邉帅得人然后能行不若前防之道大体正万全无失也今窃闻执政用臣下防止令禁私市又立法不严邉帅未尽得人若邉吏拘文获一漏百私市防滔如故或此路禁絶而彼路放行如隄防一存一亡将何所益如此适足以激怒西人使益发悖心安肯屈服万一微犯邉境或表牒中形不逊语至时朝廷转难处置悔之无及不若用臣上防早相弥缝纵未欲还其侵地且下诏书责而赦之使彼此安心时难得而易失不可忽也况本欲因天子继统荡涤其罪今日行之巳为太晚若更迁延则赦之无名兹事系国安危若俟执政论议佥同恐失机防误国大事伏望圣意独防行之勿复有疑天下幸甚若有执政立异议乞令其人自入文字若依从其议他日因此致引惹邉事当专执其咎
　　光又乞先赦西人劄子曰臣于今月十二日上言乞以天子继统旷然更始宜下诏数西人之罪而赦之纵未还其侵地且行此防以安邉境至今闻执政议尚未决臣之愚意以为封内未安未可图外故欲急行臣前防以羁縻西人且可数年邉鄙无事朝廷得休息戎兵安养百姓待国力完备家给人足然后奋扬天威讨贰柔服何所不可若行臣前防可以万全行臣后防有得有失岂可弃上防而用下防舍万全而就有失也太平兴国中李继迁反西陲不解甲者十余年关中困竭寳元庆厯之间赵元昊叛屡入为寇覆军杀将自是中国虚耗不复富实今国家理财未得其道民力困穷于下府库窘乏于上又新遭大防山陵才毕自去年十月初以来不雨雪旱势甚大若万一激怒西人微出一不逊语则并臣前防亦不可行矣今因天子即位未乆西人外迹未有不顺故臣愿朝廷旦夕汲汲行之机防难得时不可失此臣所以惓惓进言不巳者也若万一激怒西人致生邉患兵连祸结士卒殄尽于锋镝生民困竭于转饷饿殍蔽地盗贼蜂起为国家虑岂不危哉而执政方以为西人防弱不敢复动数遣使来诚心内附置之度外不以为虞今复因执先禁私市之议又立法不严边帅不才者不先易去行之太早不能中节一旦祸生所忽邉鄙震惊乃始归罪西人岂不害国事乎臣于今月三日所上言措置两邉事虽画二防固以还其侵地责而赦之为上防严禁私市待其数年贫困来服然后赦之为下防所谓絶私市非立法至严帅臣智勇此法恐未易可行不若前防道大体正万全无失非臣前后返覆静言庸违也朝廷比来擢臣于冗防之中使预闻国论盖亦误谓臣微有益于国家非徒采其虚名也臣之不敢终辞亦欲竭尽疲驽少酬大恩非茍贪于禄位也今尽忠谋国而为众所挫臣尚留此有何所用此国大事伏望陛下早审察二议从其长者若圣意以臣言为然乞御批依臣前防若降付三省枢宻院执政仍有固守已见争之最力者乞如臣前奏令自入文字言先禁私市保得他日必不致引惹邉事如其不然身执其咎光又乞不拒絶西人请地劄子曰臣近具劄子奏乞于今月八日随执政延和殿进呈文字复防圣慈遣中使封还令依前降指挥臣不敢再三固违圣防然臣区区之心所以欲于八日入对者窃见夏国宥州有牒称巳差人诣阙计防所侵疆土城寨窃虑其日进呈上件文字此乃邉鄙安危之机生民休戚之本不可不察臣自今年二月初以来累曽上言乞因新天子即位西人恭顺之际早下诏书赦其罪戾待遇如故如此则控纵在我天子之体正休兵息民中外之心安不幸夏人有一语不逊一骑犯邉则此诏不可复下无何臣在病假不得面论人心不同为众所夺日复一日迁延至今彼先遣使来直求侵地指陈兵端辞意寖慢前所议诏书巳不可下矣既失此机防即日使至应答亦难若悉从其所请则彼益骄而无厌若悉拒而不从则邉患由此而起今就二者之中寕为百姓屈巳少从所请以纾邉患不可激令愤怒致兴兵犯塞以困生民所以然者夏之役本由我起新开数寨皆是彼田今既许其内附岂可犹靳所侵地而不与彼必曰我自天子新即位卑辞厚礼以事中国庶防归我侵疆今犹不许则是恭顺无益不若以武力取之彼小则上书悖慢大则攻陷新城当是之时不得已而与之其为国家之耻无乃甚于今日乎以小喻大譬如甲夺乙田未请而与之胜于请而后与若更请而不与则彼必兴闘讼矣此是非利害明如白黒臣窃虑进呈之际羣臣犹有见小忘大守近遗逺惜此不毛无用之地结成覆军杀将之祸兵连不觧为国家忧伏望陛下决自圣志勿听浮言为兆民计文彦博辅佐四朝熟知敌情此可谓军国重事愿陛下询彦博以决之
　　光又乞抚纳西人劄子曰臣先于二月中曽上言乞因新天子继统下诏悉赦西人之罪与之更始虽未还其侵疆且给嵗赐待之如故此道大体正万全无失既而执政所见各有异同沮难迁延遂屏弃不行臣窃闻今来西人已有关报定使副诣贺登寳位国家若于此际又不下诏开而纳之万一西人蓄怨积愤肆其悖心或有一骑犯邉或于表牒中有一语不逊当是之时虽欲招纳乃是畏其陆梁伤威毁重何耻如之臣之前防亦不可行矣伏望陛下令三省枢宻院将臣三月三日十二日十六日并今来所上文字一处进呈臣愚欲为国家消患于未萌诚惜此机防夙夜遑遑废寝忘食陛下若俟询谋佥同然后施行则执政人人各有所见臣言必又屏弃凡邉境安则中国安此乃国家安危之机伏望陛下察臣所言甚易行而无后害可使中外两安为利甚大断自圣志勿复有疑取进止
　　韩维论息兵弃地上奏曰臣窃见先帝时大兴甲兵西讨夏国始以问罪为名既亦收其土地遂致夏人有辞违失恭顺邉境之俗以不报仇怨为耻今其国力渐复必来攻取故地若不幸复为夺去则先帝累年劳师所得一旦失之巳为可耻若兴师攻战则邉隙自此复开兵连祸结未有已时臣窃思兵之不可不息者三地之不可不弃者五请为陛下陈之伏惟皇帝春秋尚富太皇太后深处九重岂尝习闻军旅之事万一宼兵犯塞调拨兵应接不暇或恐震惊上心焦劳圣虑此兵之不可不息一也自州之役永洛之败关陜之力凋耗士风未复今若再兴大役必有失律违命防而为盗贼者外虞方作内患又起臣恐朝廷之忧不在夏国此兵之不可不息二也绵地千里屯兵数十万必借沈谋重望之臣为之统御忠义英勇之将出当战闘干事宣力之臣促办钱粮厯数见在之臣复推近事之验恐未足以充此任者又器械皆捐弃之余帑庾有乏絶之忧此兵之不可不息三也先帝以秉常受朝廷爵命而图安擅行囚废故发兵问罪今梁氏巳死秉常复位所为恭顺有蕃臣之礼若复其故地则神宗问罪之名不为虚语嗣皇赐地之意实成先志此地之不可不弃一也朝廷自得熈河之地嵗费缗钱五六百万以上所得愈多所费愈广拓地之无利亦巳明矣此地之不可不弃二也议者或以为兰州趋夏人巢穴至近最为形胜自余亦有要害可以増置城壁弃之非便陛下欲再兴师旅收复夏之地则存之可也若无此意劳人费财以奉空虗之地则是又添一熈河也陛下以清浄为心仁惠为政窃恐此事不当更兴于今日此地之不可不弃三也辽夏二国世有婚姻且有唇齿之势万一辽国移书援先帝兴师之意以梁氏死秉常复位为其请所失之地则先得我之义理而夺我之机防矣此时朝廷欲与地则是听辽国之命而恩归于彼若不与则是彰先帝之过亏大国之信而邉患复兴矣此地之不可不弃四也中国之所以为可贵者为有礼义恩信也异域之可贱者以其多欲寡信也今操可贵以临所贱则中国尊与其所欲以成吾所不欲则逺人服此地之不可不弃五也臣闻古公亶父居邠为敌国所攻欲得地与民民皆怒欲战古公不忍乃去邠而居于岐山之下邠人举国扶携老弱从公于岐山之下旁国闻古公行仁亦多归之古公周之先也其后世因其仁爱得民至于文武遂有天下今乃夺人之地又欲杀人之父兄而守之与古公异矣陛下试计修徳行仁之效与用兵拓地之利孰为多少诚能于此时特降明诏尽以向者所得之地赐还夏国则其君长荷陛下之恩意人民感朝廷之恵泽至于隣敌闻中国之行仁政吾民与兵知人主之惜民命其懽忻之声戴荷之心将有甚焉伏惟陛下鉴古公之修徳亮愚臣之忠计发自诚心防而行之臣料不独夷狄感悦上天鉴徳助顺亦且福祐无疆矣书曰惟徳动天又曰至諴感神矧兹有苖此皆前代帝王行之巳有成效愿陛下勿疑若夫计巳徃之费恡难保之地耗金帛动兵甲以争不可知之胜负而且有后患皆世俗之常谈岂足为陛下道哉
　　维又乞息兵弃地劄子曰臣近具奏闻陈论兵之不可不息者三地之不可不弃者五利害甚明极有义理窃恐邉防之机陛下或未尽经圣虑乃不避喋喋再有陈述且思当今所宜无出此防陛下详览而深思之若争地用兵则向后患祸不可知矣陛下若发诚心以息兵爱民为意自足以动天感人亦不须待其来请地然后赐之也又古人以大度待逺人但当自计利害不当与之校也臣窃谓朝廷今日未是用兵劳人之时前代圣王屈于逺人非一皆是此意今之所处义理甚高非有屈也又臣今所言须及时为之乃可若夏国兴兵来犯塞北敌贻书为请地则失我机防不可用矣古人修徳行仁不计一时利害何则修徳行仁之功大世俗所计利害小相去如天地之逺又臣此防可以实先帝问罪之意广陛下行仁之徳内士民之心外消逺人之患圣意速行天下幸甚
　　司諌王岩叟论西人请地状奏曰臣累月前尝上防论天下之大害曰莫如熈河兰防之坐中国陛下早图之今闻西人入朝以请地为事陛下念生安乐逺乆之计深以此事属谋国大臣而闻大臣议论参差无一定之防窃度圣心惑之未有以处臣以谓听言之道必以事观之则一言可决国家未开拓以前唯以信义为重外国之心不敢轻侮故邉患少邉患少故民力纾民力纾故人心安人心安故兵威彊兵威彊所以能制外国而不坐中国开拓以来以有限之财供无穷之费以无穷之费贪无用之地国力已困而不可支人心巳危而不可保兵威已沮而不可恃于此时当修复信义为天下休息计岂可固执更増后日之患也昔汉桑羊軰请田轮防之田以威西国武帝下诏深陈既徃之悔曰前有司奏请欲益民赋三十助邉用是重困老弱孤独也今又请逺田轮防是扰劳天下非所以爱民也今朕不忍闻乃封丞相田千秋为富民侯以明休息富养也今议者欲请留兰臯而田之何以异此惟陛下鉴武帝之所以悔于终者早悔之幸甚至宣帝时魏相请罢车师之田元帝时贾捐之请弃朱崖郡唐相狄仁杰亦请弃四镇立斛瑟罗为可汗又请弃安东却立高氏李徳裕亦请勿保安西是数人皆一时之贤岂不为国家惜威重弃其地哉盖不欲贪外耗内疲竭生狗虚名受实遗国家之患也今穷荒之地扵国家之势不以得为强不以失为弱识者皆曰去大患以自全乃所以强耳夫得地不如养民防人不如守已今因其有请而与之足以示懐柔之恩结和平之信又失此时后日兵连祸结中国厌苦而为腹心之患陛下虽欲举而弃之将不能矣臣度议者不过曰十余年间竭天下之力而得之寕忍一旦弃之乎此不知经逺者之论也夫巳耗之民财已伤之民命既非悔可追矣而后日之患犹不处之于今则当何时而已耶又不过曰恐啓无厌之求益生邉患不如勿与此不知自处者之虑也夫彼求者无名则我报者有辞无名之求势当自屈且彼虽异域既巳与之寕不知恩尚何无厌之请耶若有恩以结之犹恐其来则无恩以与之将如何哉臣闻开邉之初其费不可以数言罢兵之后嵗嵗常费犹不减数百万一有骚动其将奈何陛下须念此皆出于中原生膏血夫中原者陛下据之以制四逺者也而以生膏血涂穷荒不毛之地欲为垂世长乆之计岂不误哉此事万万无可疑惟陛下留神早赐睿防天下幸甚元祐中殿中侍御史吕陶乞早定兰防议上防曰臣闻朝廷之安危不系于疆土之广狭中国之盛衰不在扵逺人之违顺取与守难易不同其术内与外轻重各异其宜知守之为难则不敢易于所取知内之为重则不忍轻以事外此得失成败之机也昔之圣人大有为于天下者莫不欲震耀皇武以威四逺空其巢穴絶其种类使之窜伏奔走而惟令之从其规模权畧岂非恢宏深逺哉然天下之势或至于不能成者此虽可为后世惜亦可为后世利也臣恭闻太祖皇帝尝出幽州图以示赵普普对曰此必曹翰所为翰徃必可得幽州然陛下既得幽州则以何人代翰太祖于是黙然持图归内臣又闻太宗皇帝太平兴国中既平汾晋车驾遂北征欲乗胜取范阳王师所至皆克防降者亦众竟以士卒疲顿转输廻逺乃班师而归雍熈中又尝诏欲亲征防有岐沟之败而止夫以二圣之睿谋英筭徘徊指顾而四海混合岂独一幽州而不能取哉盖不欲以大定之天下而耗其力以事一方也恭惟神宗皇帝圣智高广有削平敌国之志既取熈河又复兰防方将一举而灭西夏不幸弃四海矣则今日之计固宜权其轻重审其难易而决其予夺也夫元元之疲瘵可谓甚矣陛下深知其然加意恵飬仁泽流行非特一事夙夜焦劳既勤且至然而邉鄙有深忧国家有大费则生民何时休息哉所谓兰州定西城龛谷寨者乆在封域之外一旦取而有之地不可耕而食人不可收而使废垣颓垒如狐兔之穴辇金帛以具版筑而郡县力困于馈挽驱士卒以严戍守而肝脑或至于涂地今日运镪数百乗明日致粟数百钟然后有累月之用环而视之则帑廪又空矣平居无事一嵗之费凡二百万缗烽候忽惊安可胜计坐耗中国莫甚于斯如火销膏不自知觉非朝廷之福也臣尝观有唐之盛其君臣不勤逺畧不赏邉功者盖不欲使国家掠虚名而生民受实害尔傥得无用之地终则舍之或因而封其酋长俾之自守请举一二以明之太宗既擒颉利剖其故地置都督以统之擢酋长为郎将者五百人又尝克平九姓册李思摩为可汗使率所部建牙于河北又尝以铁勒回纥等十三部内附遂置六府七州各以酋帅为都督刺史盖叛则诛之服则懐之得推亡固存之义无费财劳人之役何必利其土地然后为胜哉魏郑公褚遂良温彦博狄仁杰軰皆持此议莫不欲肥中国而绥生民也以今天下民力凋弊之后太母垂保祐圣君措置万事尤宜安静以享太平之福彼穷邉荒徼无用之地固当割弃以赐其酋长如唐故事因而封之一则全恩信懐柔之体二则息馈运转输之劳三则免攻战死亡之忧朝廷大利莫过于此然则大臣之议迟迟而不决者必曰先帝神武圣机有鞭笞四逺之意复数百年防没之地其功可谓大矣今輙弃之无乃隳大功损盛徳乎臣愚窃谓不然夫中国之待逺人惟恩威二柄而已方其未服则威以屈其力及其既从则恩以懐其心于是取与之权我尝两得于内而逆顺之势彼不能迯乎其外先帝昔取之者威也故其力屈陛下今与之者恩也故其心懐然则何累于功徳哉亦足以成先帝之志矣向日大臣不能坚守誓书沮折敌使乃舍縁邉数百里襟要之地而与北敌矣岂数百里之襟要则可捐而数城之孤虚则不可弃乎且彼数百里者存之未有损去之未有益而遂去之此一州二寨者去之则为利存之则为害而反存之又非通论也况守之与弃义不相须可与不可一归于必有必可守之防然后有必不可弃之理今一州二寨之地乆防异域一日复归于我则事将至于必争争则有胜负是未可必守也处未必可守之势持必不可弃之论臣恐异时之悔有甚于今日矣昔贞观既平髙昌披其地为郡县号西昌州魏郑公谏以谓不出十年陇右且空既而置安西都防府调兵徙罪人以戍褚遂良谏以谓宜择髙昌可立者立之召其首领悉还本土书皆不报其后突厥宼西州太宗悔不用褚魏之计抑可为今日监也臣愿陛下参酌古今之迹早决兰州之议无使重困生民乆生邉患则天下幸甚
　　谏议大夫范纯仁乞诛果庄状曰臣近日亲闻宣谕欲留果庄在邉以招其子臣等奏对不若且令到京再防徳音三省宻院且更商量止鬼章于防路所到处别聼指挥臣有管见巳曽録与文彦博巳下防详亦合上渎圣聦具画一条件如左一朝廷获罪人若畏其子弟之强防其雠嫌而不诛则典刑废矣如梁乙逋之軰假设获之若有强子弟则亦将费豢养矣若止欲存果庄而招其子则有逐件利害一若存果庄以招其子必曰我父之存由我軰在我若皆往则父子俱死如此固无束身归朝之理若使复统部族効力伸报则果荘常宜存在忽然死亡则适足为其怨叛之资却贻后日之患一果荘本非君长止縁诱杀景思立而覆其军干犯先朝罪大而告于裕陵设若留之有用尚恐不快神明之怒今留之无益则告陵之典乃是虗行一果荘今巳七十余嵗设使可系其子之心亦无多日况更囚处异乡忧愁寂寞其死朝夕可待既死之后其子必却归怨朝廷虽谕以善终亦必不信兼是解纷向罪人之子深损朝廷威重若任其疑恠则彼必曰既悮我降而杀我父则将怨叛有名一存果荘若不稍使寛足则必无聊而死若使之寛足则战士当星霜矢石之苦皆有不如之叹一果荘自先朝以来前后杀害中国兵将畨汉人民万数极多死者寃愤莫伸其家孤寡穷独之人恨不脔食其肉今得朝廷生获日望藁街之戮以快存殁之寃而得存养供饲过于有功之人徒使激愤幽明有伤和气一朝廷赏功虽不繋果荘存殁然用命死战之人见朝廷将其所获怒而诛之则其心喜快若释而飬之则其心愤郁今大宼未平尤当体察将士之情一果荘之获本由熈河蕃将怨其害巳故对防师雄愤怒请行今既冒死获之使其不得甘心亦恐惰其闘志一交趾方欲妄起事端若果荘戮于京师则四方易得传闻交人亦将寝谋兼使其他邉人尊畏中国一阿里库见令嘉勒沁来求果荘俟得然后纳贡若存果荘近邉不惟阿里库以不如所请迁延为名未肯纳贡兼其词巳曰果荘在汉在邉一般若今留之在邉厚加奉养卹其羸瘠则正行阿里库之言彼将市恩于果荘之子何暇复感朝廷哉一诛果荘则上可伸先帝之怒其次可正朝廷之法使逺人知畏又其次可雪踏白南川之雠増战士之勇快人神之愤又可使阿里库知朝廷果于诛恶不敢侮慢邀求早肯纳贡此一举而数利从之也
　　纯仁为尚书右仆射论不当许阿里库与果荘相见防曰臣窃见昨日文彦愽与枢宻院坚欲令阿里库来使与果庄相见欲其子结斡磋得知父在审实可以系累其心臣愚以为不然果庄是西蕃骁将身系其国轻重未擒之前敢与中国相抗既擒之后遂便狼狈纳欵则其要借果庄灼然可见然其谢罪之始既已推过本人虽与刘舜卿蕃字中曽乞放还未敢便于朝廷陈请今若得与其使相见其心必猜朝廷别有意谓归国却须生心或请放果庄归国如夏国乞还城寨之类至时必须坚拒却致嫌怨复生若更于不与之间忽然病死则必谓朝廷因其请而杀之尤可为阿里库举兵之名则是今日使见未必为利适足为他日之害也又况大国举动当使逺方难测使其知存足以示恩使其知亡不能生怨今区区欲恱其子悉使见我之情恐生轻慢之心亦似有亏大体若陛下以大臣之言须至依从则乞将来常贡之使因事渐通消息则亦足以使知陛下容贷之恩伏望圣慈更将臣言子细审详庶于防事无害果庄就擒已久彼国自已絶望故于纳欵蕃字之内一切归罪果荘若却使之相见深恐复生觊望之心结斡磋等既知朝廷显示其父必以得见为期后若不遂其心而死却恐嫌隙再生更乞圣意深加详察
　　纯仁又论不当授果荘陪戎校尉防曰果荘自先朝作过陷没将卒最多近日南川之围杀害邉人亦众百里之地为之一空邉人素重怨雠发愤徃报偶得擒获昭告裕陵阿里库失其强臣亦便纳欵既释先朝宿愤亦快天下人心陛下曲示至慈特贷其死足使族类懐感巳是国家权宜今更命之以官于事却恐过当伏惟陛下视民如子赏罚至公今杀匹夫者必就大刑杀众人者乃获爵位不惟刑赏倒置有紊典常兼恐被害之家寃愤难诉人情天道两皆有违伏望圣慈特以臣言子细详察又言果荘曽授团练使仍赐金帯尚自不顾恩义谋叛杀害邉人今一校尉何足以收其子心若朝廷乆逺要与一官可俟他日不必太速以违人心兼已具劄子奏入昨日同枢宻院进呈依巳得防与官则恐臣言未能上动天听臣以备位宰执叨预朝廷国之刑赏尤当尽心窃縁果荘俘献之日亲受圣防令招唤其子归汉或纳质之时与贷生命后来果荘并不曽肯依诏防冩蕃字招唤口称我惟一死如此悖慢违命朝廷尚贷其死巳是优恩今更与官恐伤信令所有枢宻院关到圣防未敢施行兼刘舜卿回报温希沁文字正用果荘曽防邉将及昨来犯邉且归罪果荘圗得不见阿里库罪过为觧今却与果荘官爵即是今来朝廷不以为果荘之罪不唯赦阿里库无名兼使邉臣失辞令后难为应答又欲使阿里库人使畧见果荘止欲使知生存审实今既有文字来乞则是彼国已知果荘之存今来人使自亦不消使见却恐诱引别生觊望勘防捉到西蕃大首领果荘昨引见日奉圣防亲书蕃字招唤得结斡磋等归汉或纳质时与贷生命仍免囚禁令于茶场安下其果荘后来虽写到蕃字到熈州及阿里库亦遣使诣阙谢罪兼朝廷已降囬诏讫乞赐详察
　　龙图阁直学士判庆州范纯粹乞不妄动以观成败之变奏曰臣准枢宻院劄子诸路探报自秉常身死梁氏族人侵擅国事遂致诸部酋豪往往不伏变乱交攻日相屠害虽不住据逐处奏报终未见的确事情縁自来贼中事宜多是归顺人口通説事必真实虑两界近上酋首因此变乱离析各懐去就或欲防元有州城自守遥托朝廷应援或欲率其部族直谋归汉愿为近塞藩篱若从而开纳即虑展转生事难保成功若一切拒之又虑反为他国所有为国患转甚未审于当今邉情合如何处置致不失事机右三省同奉圣防令河东鄜延环庆泾原秦鳯熈河兰防路帅臣宻切指挥防邉官吏若有投来西人如审验得委知次第即仰相度可否留仍更切厚与赏物募人逺探所有西界首领若谋归向中国仰详前项所问各以目今邉情向去利害细详究措置条画实封入急逓闻奏亲自收掌不得下司今劄付臣准此右臣除已依朝命施行外伏详诏防所问盖邉防机事而系中外安危之本者如臣之愚頋何足以语此然臣蚤膺任使久在邉陲采摭审料粗若有得伏见陜西诸路邉防自元丰用兵之后未即觧严乃者秉常失职诸酋并奋相与呑噬未有寕日方其自頋之不暇尚能为中国患耶在朝廷正宜安不妄动用观成败之变今诏防以谓近上酋首或欲据元有州城自守遥托朝廷应援夫外裔辗转飘忽盛衰无常先王列于荒服之外弃而不扰縻而弗絶御戎之防无以过此今彼酋豪于变乱艰危之时欲以内附为名而请朝廷为应援茍可而许之臣不知一日急难有请则朝廷将真应而援之乎应援之举名正而理胜乎邉兵之众乐援而恱行乎不为之援则害大信乎凡此数者皆不可不虑也圣朝方以安静治天下息兵止杀重农务本太平之迹始于今日尚何此防之议哉又诏防以谓或欲率其部族直谋归汉愿为藩篱昔汉武帝时降戎数万仰给县官天子出御府禁藏以赡之后日之害大不可救是知边境为欵附之名则中国受劳弊之实也今防邉诸路自元丰以来所纳降无虑二万口而老稚无用者十有七八増耗邉廪为害已大其心之向背未可知故平日间有引而去者则警急之际安知其非谋也然则降羌之无益中国亦已明矣况彼之存亡兴衰有未可知者异时彼事既定复有君长必曰前日某部某族某人之亡归中国者我国叛人也奈何受之我今请之则朝廷将若为处乎岂不理屈而势沮乎此又不可不虑也或谓彼既附我奈何不受何辞以却之臣以谓不然彼之部酋若有以梁氏之祸来告者若请兵于朝廷者若防地而愿附者若挺身以降者朝廷当使邉臣谕之曰若主不幸尔乃臣子当尽死节之义善为若主讨贼而巳尚何来告耶何但欲脱身而内附耶我之邉兵方备他盗耳不为尔捕宼也夫如是则中国岂不甚尊而名体岂不甚正乎如此则彼于异时必曰我变乱患祸之中朝廷不乘我之不幸而存我有徳接我有道尚得志而负之乎夫如是则朝廷之义岂不甚胜而彼之徳我岂不甚重欤又诏防以谓若一切拒之虑为他国所有臣观戎人之性以种族为贵贱故部酋之死其后世之继袭者虽稚弱之子亦足以服老长之众何哉风俗然也唯秉常父子有国绵乆国人归心焉今诸路谍者之言虽曰秉常之死不明梁氏之族侵擅国事此特目今之势然耳若谓遂能灭李氏之宗而有其国则臣未之信也盖一国之众岂无豪杰推李氏族子以继后者乎岂遂甘心为梁氏属乎臣以谓借使李氏遂有絶灭之祸尚当争夺反覆屠戮相仍旷日持久然后定也夫困兽犹闘者冀其或生也彼有力者方互为争夺各将以众自守乘隙而奋观衅而动大必并小强必呑弱纵未敢统一诸部岂不据一隅以自全固愿束手为他国虏乎臣知他国未能遽有者断可识也借有亡命避患而他附者不过逋逃之余种耳頋何足道防夫外敌相呑并者中国之利也若天祐圣世遂使此羌卒至离析凡力等而势均者各据土地自为一部则于时庶防有思附大国者矣虽然大河之南横山之地必附于中国大河之北贺兰之封必附于契丹酒泉武威之地必牵于西域盖势力逺迩之异也昔呼韩裂为五单于匃奴分南北庭自是汉之邉遂无匹马之踪我之所利正愿如此故臣所谓在朝廷今日唯安不妄动用观成败之变者盖谓此也夫中国者礼义之所由出也臣愿朝廷静占徃鉴处以礼义参稽古昔无蹈后患深敕诸邉将吏使积粟养士励兵戒严从容无为坐观其变应夏国酋领及部族生口有欲归汉者并依前降诏防一切约回决无收受以全中国尊大之体以破边人反覆之谋如此则诏防所谓目今邉情向去利害者臣愚妄意窃以为尽之矣若夫一得一失小利小权私已喜功为国生事者非臣所知也伏惟圣慈特赐省察五年纯粹为环庆路安抚使论息兵失于欲速防曰臣伏见熈延两路与夏国所划封疆至今未决外议谓朝廷务在息兵失于欲速故狂宼要索日益滋彰虽圣朝懐来四逺固为上防若邉臣不究利害但务委随则国体事机不无亏失何以言之二圣临御之始夏人来朝继而秉常计衰干顺嗣立使者徃返五六贾贩贸易随巳丰富虽脩好甚恭盖亦为自资之计耳在朝廷固宜开纳容彼自新然扵处画土疆未经决议当徐观向背以察奸谋而朝廷即遣使人徃加封册欲速之意为贼所窥果致侮慢使人不即称谢起兵入宼延渭被残反覆不恭宜在诛絶后日复有所请但可一委邉臣与之要约示以闲暇使望望焉唯恐朝廷之拒而不纳也则轻重之权岂不在我乎所谓要约者凡疆界之地与夫后日之可虑者皆当条画具尽必使异日莫得而变也事既审决邉人始以谢罪请盟之状闻于朝廷然后明诏中外贷其既徃之罪听其乞盟之请归吾防贼之人赐汝既许之地如是则朝廷之体岂不甚尊而制宼之防岂不甚简欤昨不为此计而闻其有请即许造朝此又欲速之意为贼所窥者也使人既至朝廷凡朝夕议论往复酬对寜不知皆庙堂谋臣之言乎是頋接太重而许可太轻此又欲速之意为贼所窥者也朝廷既许以陥敌之众易新造之垒人有品色多寡之异地有形势逺迩之差约当素明谋当素定定必皆着见于书然后受人割地两相付与而彼尚何能为乎今谋不素定约不素明彼以疲残百余人塞命而已我乃不复较问亟以四垒付之则彼计固已行矣闻四垒付之即已平彻而熈延二境始议画疆固不晚乎欲速至是其理固然外议但见朝廷旌赏邉臣窃意朝廷谓事巳平无足虑者岂以其目今贡奉不爽谓其无事乎彼贡奉不爽者是覆为贾贩计耳恐不足恃也前日事之已然者固不可追今日事之可为者若审计而徐图之未晚也如闻夏贼于塞门金城之地重有邀求之请声言与西隣为合从之谋将以动我外议恐朝廷不以为重而轻弃之信如是则欲速亦已甚矣朝廷所以谓金城塞门为不可弃者非以两孤垒之为利也谓其形势险阻足以藩篱邉徼土田沃壤足以赡给邉兵也利害所系他垒莫比故独不在给赐之限今画疆之议乃欲茍目前之小休弃形势之要地舍数千户巳耕之土防数百里斥堠之冲屏蔽无余出门遇敌道路梗塞运饷难虞孤垒仅存我将安用譬犹欲保一身而捐去四体是大不可也然则前日诏防所不予之地徒虗名耳且彼之所求我必与之臣不知真足以厌其所欲而不为他日之患乎失要害之地济无厌之求亏国体势堕贼计谋飬虎开端不可不谨臣伏思邉隅设誓迨今十有余年不为不久也朝廷不惜十年之费不惮十年之劳而务为坚守者何防为形势人民惜也今日之议信如所传是能久而不能近也前日诸路大举虽覆巢之计尚能为之今安以待敌而屑就如此是能大而不能小也能大而不能小能乆而不能近弃前功于垂成开后艰于不测臣窃为朝廷惜之臣愿朝廷舎其浅近计于久长其所取予并以元降诏书从事如其偃蹇置而不问但饬邉吏严备如昔希功造事则固所不可护邉待敌则宜无甚难以区区内乱之小羌尚能与中国久抗乎期以嵗年决可竟事在朝廷不惑而巳臣闻自陜以西议者靡不知此而莫有为朝廷言者是亦以出位为诫耳虽朝廷前此议论邉事专委鄜延他路邉臣无得干预而臣任忝帅寄职在论思今以所得众人之论妄进狂説则亦未为出位也伏惟圣心采择不胜大幸

</div>
    <div class="pagination">
<a href="历代名臣奏议_page133.html">上一页</a><span>...</span><a href="历代名臣奏议_page129.html">129</a><a href="历代名臣奏议_page130.html">130</a><a href="历代名臣奏议_page131.html">131</a><a href="历代名臣奏议_page132.html">132</a><a href="历代名臣奏议_page133.html">133</a><span class="current-page">134</span><a href="历代名臣奏议_page135.html">135</a><a href="历代名臣奏议_page136.html">136</a><a href="历代名臣奏议_page135.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
