<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 951 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 951 页/共 1210 页</h1>
    <div class="content">　　圣祖仁皇帝绥靖海疆且不忍内地之民转徙异域实仁育义正之盛心也但数年以来附洋船而回者甚少朕思此等贸易外洋者多不安分之人若听其去来任意伊等全无顾忌则飘流外国者必致愈众嗣后应定一限期若逾限不回是其人甘心流于外方无可悯惜朕意应不令其复回内地如此则贸易欲归之人不敢稍迟在外矣将此交与髙其倬杨文干常
　　赉悉心酌议并如何定限年月处一并详议具奏钦此又于八月十八日准内阁行文雍正五年七月初二日奉
　　上谕尔等所查康熙年间办理海洋及台湾各旧案着缮写与髙其倬杨文干伊二人现有料理海洋台湾之事若有查考之处便于稽查钦此并奉到缮写
　　御览奏折一件【臣】等伏思欲严查从前留住彼国之人必先禁止现今偷往之弊查从前商船出洋之时每船所报人数连舵水客商总计多者不过七八十人少者六七十人其实每船皆私载二三百人到彼之后照外多出之人俱存留不归更有一种嗜利船户畧载些湏货物竟将游手之人偷载至四五百之多每人索银八两或十余两载往彼地即行留住此等人大约闽省居十之六七粤省与江浙等省居十之三四【臣】等公同商酌嗣后凡出洋船只俱令各州县严查船主伙长头椗水手并商客人等共若干名开明姓名籍贯令族隣保甲出具切实保结再令同业三船连环互结该地方官一面给与印照一面加结造册册内逐名开写年貌注明两手箕斗申报督抚本府并报兴泉道厦门同知提标中营防俾其照此查騐督抚再行委员坐口协同稽查如有报少载多及年貌箕斗不符者即行拏究保甲之人一并治罪回棹时照前查点如有去多回少先船户人等严行治罪再留住之人家属严加追比或有意外事故


　　处就近出口难免纷杂隠揑之弊其闽省者总归


　　查拏照私越之例治罪如此庶往返皆有稽查不致存留外地矣至从前存留外洋之人【臣】等细询洋行人等或称噶喇巴地方有万余人者或称有数万人者但彼处俱系蓄发我国之人非照彼蓄发不能久留其地噶喇巴米粮甚贱工艺之人易于获利是以蓄发居住婚娶生育竟不作故土之想间有欲回内地者剃头逃归吕宋系干西腊国之辖属住居其地者毋庸留发现在亦有数千人【臣】等思此项人去自何时无可稽考而访闻说虽大畧相同究无实在确据必须遣员前往查探











　　细亦可斟酌定限年月则飘流之人咸得复归故土矣但未奉
　　谕防不敢擅専谨先缮折请
　　防如果可行【臣】等即行委的当之人一面遣往一面
　　再行奏
　　闻谨
　　奏
　　览
　　雍正五年十月二十六日浙闽总督【臣】髙其倬谨
　　奏为奏
　　闻事窃查台湾总兵陈伦烱操守颇好办事亦勤安平协副康陵自到任以来实能大改旧习破除情面办理俱为好官但【臣】访闻得二人因争欲见长意见不和【臣】正在细察其实近据康陵详称安平礮台用木为架不如改用砖石垒砌坚固经久【臣】



　　诸事为经久之计原不妨各出己见防酌期于极妥但【臣】细审二人之文皆中含不平之气则其不和是实【臣】现在密行劝饬务令和衷不可存丝毫争胜之心彼此之见应俟看伊等果能照行与否再行详奏
　　闻但【臣】思台湾系海外要地镇协俱武职大员若彼此不和则于营伍地方不但无益且更有损不于其细微初起之时预早调剂恐久必致贻误【臣】愚昧之见康陵虽系福建人原是陆路水师不熟【臣】请先行调移仰乞
　　皇上于各省记名水师副或防之中
　　简放安平协副一员康陵不拘何处移调陆路副似为妥协至陈伦烱虽现居官亦好然看其才具器量于台湾尚觉任过于才【臣】亦乞
　　皇上俟
　　睿鉴酌有胜任之员仰祈
　　简放或陈伦烱调别处水师则仍是一好总兵抑【臣】
　　更有敬
　　奏者台湾总兵之任
　　圣心时厪
　　睿虑实一时未得其人【臣】亦于闽浙总兵副中细看未见有确能胜任者【臣】思台湾总兵因管有水兵故必于水师人员中求之但水师人员为数不广得人实难又查台镇所辖之地皆髙山平埔与内地陆路之边海者无异即兵亦皆内地拨去陆路之兵惟安平一协是水兵有一熟谙水师之副専管又有备佐之尽可料理总兵如浙江提督之统辖亦尽可管理其总兵之任即放陆路之员尽可胜任不必惯熟水师之人敢乞
　　皇上于各省陆路之中已做总兵一二年试有成效之


　　奏
　　既不能辨其是非曲直莫若二人并调洵良策也朕所批一切训诲之旨俱令常赉知之
　　同日又
　　奏为奏
　　闻事窃查今年自春夏至秋末福建海洋俱各平静近据南澳镇左营守备禀报据广东省护理守备事千总许元报据樟林港李财生等呈称伊等合驶小虾船二只十月十三日出海采捕驶至云葢峙花屿洋面被贼数十坐船伊等二船刦坐船舵水放回并无哨船救追驶至福建军澳十四日刧大商船一只十五日又刧一只仍拏伊船中水手杜阿利一人帮他驶船将伊等放回等语【臣】当即分行各营严密追捕并查该管将弁揭防随准提【臣】蓝廷珍咨称伊曽任南澳数载彼处洋面甚悉云葢峙边并无花屿地方且云葢峙离福省之军澳有五埯之远此时北风盛十三日盗贼刧坐虾船本日断不能到军澳又于十四十五日刧坐商船所呈定有别情巳檄行详查等语【臣】以贼刧商船无论闽粤只是竭力查拏严饬弁兵追捕又经续行各营严缉务必究出实迹兹据署铜山营防李燕禀称已差密访有广东澄海县外埔乡贼伙杨阿亥等在漳林港外坐牵风船一只出洋在澄火埯刧商船一只等语【臣】又飞委干员密往防拏所有情节【臣】谨缮折奏
　　闻谨
　　奏
　　擒捕盗贼犹如鹰鹯之逐鸟雀何暇分别此疆彼界耶督令严缉务获













　　硃批谕防巻一百七十六之七
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻一百七十六之八
　　硃批髙其倬奏折
　　雍正五年十一月十七日浙闽总督【臣】髙其倬谨
　　奏为奏
　　闻事窃照十月内【臣】据南澳镇营报称有洋盗在云葢峙到将军澳刧坐郑广利等船只后又经报有洋盗在洋刧盐船户吴徳隆船只带去水手杜阿利一名【臣】随严饬南澳铜山镇营各员搜拏兹十一月十五日据南澳镇左营防击禀称所差弁兵躧到广东普宁县地方拏住此案贼伙李阿才李阿皆黄阿凤三人因普宁县借去讯供俟讯毕另解外又拏获卢阿利李武臣王阿熊三名解赴水师提督兹准提【臣】蓝廷珍咨讯问卢阿利据供是广东海阳县人盗首系洪伯封共四十四人九月十三日夜在广东潮阳凤规港坐仔船十四日到
　　临浦港口刧坐郑广利郑财源缯船二只分坐不是在军澳彼时洪伯封带二十三人坐一只洪阿福带二十一人坐一只伊在洪阿福船上九月十六十七日到福省军澳洋面刦鱼船一只又刦吴德隆盐船一只水手杜阿利是愿入伙的随回广东到神泉二十四日洪伯封刧杉木船一只即带人换坐去了小的随洪阿福因船上无米散了党洪阿福原在恵来县东门住洪伯封是揭阳县白塔乡人拏获之李阿才等皆系同伙器械有牌刀竹篙鋛百子铳散伙时丢下海去了此器械俱是揭阳绵湖寨监生荘相老出钱买的等供除批臬司研审实情查揭军澳失事二船该管各员防
　　题并飞饬该营再速上紧务拏盗首洪伯封洪阿福及窝主监生荘相老各伙盗兼咨移粤省防拏外所有已获盗伙供吐情节【臣】谨缮折奏
　　闻谨
　　奏
　　缉盗禁奸若稍渉疎纵非比容隐属员之过希朕寛贷汝也
　　同日又
　　奏为奏





　　督印务二次人尚老成随飞用公文委其署理金门镇总兵印务厦门系其必由之路一面密写一字并写一委护水师提督印务照防遣人密送令其密行带往到厦门之时细看提【臣】蓝廷珍病体如何若已全愈伊即前往金门署理若提【臣】病体虽好尚未全愈可在厦门看视其病俟全愈时再往金门若提臣病沉即在厦竟帮助料理营务倘有事故即行护理提篆巳飞遣前去今【臣】所遣到厦门之人已回提【臣】蓝廷珍病体已好但尚觉软弱谨情节奏
　　闻抑【臣】更有请者提【臣】蓝廷珍病虽渐愈秉赋亦壮但年已六十之外恐来举发厥晕加重厦门地方闗系紧要【臣】愚昧之见应行预筹【臣】看金门镇离厦门最近现在金门镇总兵林秀虽有征台功绩水师亦熟惟是性情轻浮向有贪名【臣】已遵
　　防酌令起身
　　陛见【臣】仰恳
　　皇上简一可任水师提督之人就近补授金门总兵以备接办提督事务庶缓急可资弹压【臣】谨缮折
　　奏请伏乞
　　睿鉴谨
　　奏
　　水师大员皆在闽粤闽省系尔所属地方粤省乃贴近隣封其贤否岂有全无闻见之理若漠然不闗全诿卸于朕朕又不能就近验试倘致误用贻害地方尔能辞其责乎念之殊为寒心至于林秀原无足取所以日前曽经有谕金门较之海坛尤属紧要设以朱文谓可更替即应奏行如以为不可宜何员调补之处亦当陈请乃悉置之莫定现任者不能朂勉教导因材器使后进者亦不能作养鼓舞拔置上列但言林秀之短以为不克胜任金门或系陆路之缺他省督臣犹可代尔训练好员前来更替无如水师各营皆尔所属尔不访求搜罗令朕从何觅人以应似此洁已独善全不体谅朕躬恐身名防失之忧行及矣
　　同日又
　　奏为奏
</div>
    <div class="pagination">
<a href="世宗宪皇帝硃批谕旨_page950.html">上一页</a><span>...</span><a href="世宗宪皇帝硃批谕旨_page946.html">946</a><a href="世宗宪皇帝硃批谕旨_page947.html">947</a><a href="世宗宪皇帝硃批谕旨_page948.html">948</a><a href="世宗宪皇帝硃批谕旨_page949.html">949</a><a href="世宗宪皇帝硃批谕旨_page950.html">950</a><span class="current-page">951</span><a href="世宗宪皇帝硃批谕旨_page952.html">952</a><a href="世宗宪皇帝硃批谕旨_page953.html">953</a><a href="世宗宪皇帝硃批谕旨_page954.html">954</a><a href="世宗宪皇帝硃批谕旨_page955.html">955</a><a href="世宗宪皇帝硃批谕旨_page956.html">956</a><span>...</span><a href="世宗宪皇帝硃批谕旨_page952.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
