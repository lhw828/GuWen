<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 552 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 552 页/共 1210 页</h1>
    <div class="content">　　一正月二十九日二折【臣】看岳钟琪委贠提审扵前遣兵应援扵后预谋安抚先防扰累知禄鼎坤之狡猾恐其潜踞滋蔓皆伊歴练愼重防其委贠并未入乌援兵并未露面岳钟琪实逺不及知至扵禄万钟既防且请赴叙府亲理止欲改土归结不将防案委审则不无姑息伏读
　　硃批扵委贠审理未免迁延等语则以前案亦要审明方是扵将禄万钟题叅改流等语则以仍严解送鄂尔泰处以便合一归结改归云南扵禄鼎坤狡猾内应等语则以未必有此举宁可防其意外【臣】初读倾折再读抃舞知乌防之事如此轻易完结者实


　　旨伊称深服【臣臣】益难以自安矣至称天全二土司罪恶多端既经访确自应惩治若身为大臣而贪其小利眀知贻害而不计逺圗罪不容诛终难漏网但知料理难知斟酌更难【臣】等当凡百熟虑举一详推可也
　　一二月十二日二折【臣】看折内大意乌夷既倾心归附川贠业经安抚而云贵兵马乃深入大闗以致伤亡官兵似属自取及编查户口巳逐一安置而云贵官兵尚驻劄乌蒙之内更似多事又乌蒙鎭雄既先后具呈情愿缴印献土一并带至叙州府酌议安置是云贵原无容搀越并不用【臣】防办也伏读


　　圣鉴如神【臣】惟当自慎至扵严饬官弁毋得贪小利以悮事比引从前率皆少示威而终止水火之譬实切惊心委用得人谁能过信【臣】前蒙
　　硃谕不敢暂忘大抵才智之弊莫大扵邀功庸鄙之私莫甚扵贪利惩斯二者则何念非公何事非实凡



　　一二月二十二日二折【臣】看折内岳钟琪以两土府俱防穉无知请原情畧法将公用银两扵四川省城置买房屋庄田分给安插情词恳切【臣】查两土府各有赀财即便安插亦不湏动公用且禄万钟两次防案又何以了结伏读
　　硃批以此二事宜扵云贵归结前已有谕云贵四川皆与其故土相近内省安置或京师山西河南等处相宜则知川省之不可留而党羽勾连之或能贻患也以各案明白后自然从寛发落则知汉奸恶目之并应究治而先寛土府之未便明告也以冕山普雄得以成功夺其屏障所以从容就绪则知二事之完结亦岳钟琪先事之功并非【臣】力之自能料理也三复防绎敬念
　　睿虑周详并曲全【臣】愚至意安得不感切忻幸而训谕谆恳反覆诰诫者总不外勤抚驭严勒索数事至仁如天万物一视于此而敢不凛愼是自残同类矣其乌蒙大闗所有蔵蓄等项三省所共知【臣】前委贠防勘业经川贠查点封贮云不必再查亦不告知件数后闻有归滇之信复因【臣】严饬兼委文武遍查始陆续详报今已四处查清现在造册伏读




　　硃谕后仰体
　　圣主大公至正之心凛遵归并管辖之
　　旨一切咨札并无嫌猜俾【臣】得尽力料理渐有头绪此

　　发兵捣巢不知土府之役【臣】实明示以意使夷酋先自度量云贵能否攻勦乌鎭能否拒敌然后速我进路留伊去路故智穷势廹相率投川【臣】前宻札刘起元张玉等已明言之是【臣】初意原不在搆兵禄万钟等徒自取祸耳今事已底防善后湏周伏读
　　硃批不可因归并云贵应办者推诿总頼二卿悉心筹画
　　褒嘉逾分悚仄倍常若复稍蓄私心其谁能逃
　　洞鉴义应报
　　国实则所以自为矣其九姓土司覆折钦奉
　　圣训以未有尽行改流之理以如易改之处必不敢为大不法之事以向来安分土官便情愿具呈改流



　　皇上而无异论者也
　　一閠三月十一日三折据岳钟琪具覆张玉情词似属可用之贠【臣】前所
　　奏系就事言事并未审其人在张玉等彼时以事属川省【臣】不过协办料未便破面续经【臣】通咨严饬遂复悔惧并明告滇省委员以无可奈何之意窃念习染难除何止张玉一人总縁庸人鄙见且以廻护本省为义气而不知躭延公务之大为悖负也土府安插内地即属格外
　　洪仁此邉境乆逺之谋亦酋长身家之计事情明白后


　　【臣】谨按以人事君者人臣之大义凡属僃位皆应惜材况陜督【臣】岳钟琪效命邉塞有功
　　国家扪心自揣能如伊者何事若或不知爱敬稍有嫉嫌即是显背


　　慈训并摅愚诚谨缮折覆
　　奏伏乞
　　圣主睿鉴【臣】谨
　　奏
　　览
　　雍正五年八月初十日云贵总督【臣】鄂尔泰谨
　　奏为恭谢
　　圣恩事雍正五年七月二十日【臣】赍折家奴防
　　恩赏给驿马赍回
　　御赐【臣】瑚珠一盘记事折一袋法琅匙箸缾盒一副鼻烟洋器一具莲心茶一瓶佛手柑一篓抵滇【臣】随郊迎至署恭设香案望
　　阙叩头谢
　　恩祗领讫敬啓折扣荷蒙
　　硃批朕躬甚安毎嵗夏令便觉少有不爽总不似今年甚好卿好麽朕每念及交卿办理倚任之事思卿之劳实令至于不忍凡卿一切料理奏对朕实心动览之朕亦不多谕惟秉一诚黙祝
　　上苍厚圡
　　圣祖神明令我鄂尔泰多福多寿多男子平安如意耳量精神力量为之第一不可勉强钦此【臣】跪捧卒读感痛失声妻子惊看莫知所以伏念我
　　圣主万几就理直若行所无事犹复日
　　御勤政殿虽溽暑不少辍既办理一切又
　　命诸臣呈件代办自强不息纯亦不已天下万世有至尊而勤劳如此者乎
　　上苍厚土
　　圣祖神明实鉴精诚用申保佑在
　　圣躬之康强逢吉固所自得而内外大小臣工皆当知感知奋自讼自惭者也【臣】血气具存心肝不昧身膺
　　殊知异数秩晋八阶廕叨四品儒臣之荣至于斯极即
　　使竭蹷效命已难酬万一乃屡荷
　　圣慈奬许至此期望至此爱飬至此矜怜至此【臣】不但念及身家实同狗彘便私有性命亦难欺鬼神敬缮及此涕泪盈襟此生此世即欲作报
　　恩人且无能自了又何敢堕落故自受事迄今惟思勤以补拙晓起夜眠钜细皆亲理而同官属吏谓【臣】羸瘦时有劝词殊不知尽得一分力斯安得一分心心之所安即是乐境强弱论形达人所诫【臣】今且精神健旺疾病全消无所云劳渐能就逸恳祈
　　圣恩毋为万里逺【臣】虑也至于锡福自
　　天求福由已上有
　　皇天眷命
　　万寿无疆之
　　主斯下有天夀平格保乂
　　王家之臣【臣】实非伦当求自信再【臣】自赴滇黔连生二
　　子今已有五男平安如意钦奉
　　御书
　　圣心即
　　天心【臣】惟当自为承受地耳不揣冒昧琐细陈
　　奏恭谢
　　圣恩伏乞
　　圣主慈鉴【臣】谨
　　奏
　　览卿奏谢朕甚为欣恱前朕之祝愿实住大光明中出扵一时至诚之笔今多子之愿既应其他
　　上苍必赐如意也朕实欣幸焉
　　同日又
　　奏为敬陈水利以备
　　采择事窃江南水利一事屡荷
　　圣心眷注谆恳【臣】前任江苏藩司于所属水利曽悉心谘访畧知大要原拟将此项经费筹画预定然后详请督抚随其轻重缓急次第举行及奉
　　圣恩超擢来滇事虽已寝心未暂忘前阅邸钞知蒙圣主发帑金十万委大臣办理且感且奋适值抚【臣】陈
　　时夏之母奉
　　命就飬【臣】随寓书陈时夏畧云疏濬河渠
　　特赐帑金以资调度不胜懽庆苏松常镇就近之地料已留心查勘而江宁为省防之区城池尤宜亟讲郡治内外皆有河道秦淮之水四至可通独以日乆湮塞若寻源开濬实于民有济扬州所重全頼五塘乆属豪强擅废诸闸淤河作田因占数百里之官塘遂荒数十万之民产至今少旱即歉多水又淹若将故闸仍旧复造五塘之水一蓄所费不过数千金而斯民之利甚溥但湏不畏强御方克有成故虽有贤守令往往中途遂阻由一郡类推大概准此即势不能揺又或造为别论使必不可行此不欲开河之通弊不可不留意也至髙寳一带稍遭水涨即为民害应设良法为乆长之计等语去后复屡读
　　圣谕剀切周密又奉
　　旨以原任给事中许承宣条奏扬州水利一疏着问扬州府在京官贠其覆奏亦甚详明仰见
　　圣虑所周无微不烛忻跃之私实不自禁更防
　　圣主着【臣】胞弟鄂礼同往协办诚恐鄂礼才具少软设遇有议论异同不能决断除详细札嘱外谨据【臣】所见冒昧陈
　　奏按刘河白茒二处奉
　　旨开濬此诚湖海二区之脉络江浙六郡之要津查康熙九年廵抚张祐开濬刘河二十年廵抚慕天顔开濬白茆等河其时相去未逺皆有志可考有迹可循自能仰体
　　圣谕至扵江宁之秦淮其源有二一出句容华山一出溧水东庐山合流入方山埭自通济水门入扵郡城内外交资其利甚但久不疏濬即疏濬亦属故事故河道虽存仅扵夏秋水大时暂通舟楫是享其利者正复无几若不及今大加疏濬日就堙废势难清理至扵扬州之五塘虽侵占已乆而故址皆在但能不畏势豪修治甚易裨益实多由扬州之邵伯髙邮宝应以直达淮安此一带地方稍遇水大一望汪洋民将不堪若开濬五塘亦足分其下流但河堤绵亘三百余里往往淮黄及湖一时滙聚宣泄甚难虽设闸巳多而一旦水势骤急辄横行泛滥多被冲决湏沿途相度别分支河出水迅驶常就安澜如此则淮掦二郡永逺奠防而江北之水患息矣至扵髙家堰为二郡之保障及淮北各州县皆逼河工自有河臣坐镇不时督修又非独水利所闗无俟【臣】凟江南自刘河白茆之外其为南北之要津者莫如鎭江之漕河在丹徒界者四十五里在丹阳界者九十里地势如建瓴虽有京口吕城奔牛诸闸借以蓄水一至冬月漕河水浅挽运艰难毎年挑濬随濬随淤嵗以为常皆由河身浅狭及挑濬时又复茍且为一时之计所挑淤泥堆积两岸就近之处及大雨淋漓仍复冲缷入河且水浅之时漕船既不能行横截河内阻絶民船无由飞渡以致起防盘坝行旅艰苦公私交困此又江南河渠大弊亦不独水利所闗也【臣】查此地实系杭嘉湖苏松常镇七府行漕之河而向例每嵗挑濬独责之丹阳是丹阳之民独受其累更有奸胥蠧役地棍等人得以借名洒脚役车夫驴户等人得以勒索髙价而两头来船又得以卸装另载凡此奸徒皆因以为利故乐其堵塞不乐其疏通扵是勾串夫役原不肯实力疏濬使就深濶又且贿嘱漕船舵工水手故意排挤不留余隙甚至多用小船填塞河缝以絶其往来行人到此忍气吞声不得不舎舟而陆【臣】深察其弊曽经亲勘严饬虽扵雍正二年间料估工费公中疏濬然犹未能如式且附近各境凡有可比丹阳之练湖者皆应开通以助运河常使流注无穷不湏复濬庶为一劳永逸之计至扵各郡州县之内外城河并各镇市之河每被势豪侵占或填砌狭小或全行堵塞尤可痛恨应严饬有司尽行疏通不得少有狥庇如仍前因循不即挑濬清理者一经察出官防吏防势豪之家从重治罪其各支河港渎塘浦名类不一所在多有据广督【臣】孔毓珣所奏各闸各渎各镇市之河皆就所经厯一防而言实不止此凡可裨益地方者应悉令查报酌量经理但河路甚多若必尽待帑金势难遍给【臣】窃斟酌条例凡挑濬官河者一切工费取给公帑其挑濬城河及镇市之河者则通计河身丈尺俾濒河两岸居民毎户照其基址各浚其半其在巷内不临河者量为协助深浅寛窄各有定程鳏寡孤独悉予优免至其闲隙之地并无民居以及未挑之前先湏筑坝戽水及挑之日或湏拆屋砌岸凡此等工费公同确估劝令绅衿富户典贾鹾商量力捐输毋许勒其各支河闗系民田者髙田挑濬借水之利低田圩岸驱水之害皆劝令通计合商彼此交济是官为经营民受益势豪奸蠧不敢阻挠且自费者仍以自给凡有田之业主种田之佃户皆无不踊跃乐从而为利斯漙矣再城外运泥之法务令逺置低洼之所不令髙出地上城内运泥之法则暂令积之有障隔之空地俟水通日雇船运至城外亦置扵低洼之所不令髙出地上总湏倡率有方调度有法一切因时度势之用惟恃乎其人又非【臣】言之所能尽也【臣】自任江南私心耿耿适蒙
　　圣主轸念及此实千载一时故不揣愚昧越职陈奏伏乞
</div>
    <div class="pagination">
<a href="世宗宪皇帝硃批谕旨_page551.html">上一页</a><span>...</span><a href="世宗宪皇帝硃批谕旨_page547.html">547</a><a href="世宗宪皇帝硃批谕旨_page548.html">548</a><a href="世宗宪皇帝硃批谕旨_page549.html">549</a><a href="世宗宪皇帝硃批谕旨_page550.html">550</a><a href="世宗宪皇帝硃批谕旨_page551.html">551</a><span class="current-page">552</span><a href="世宗宪皇帝硃批谕旨_page553.html">553</a><a href="世宗宪皇帝硃批谕旨_page554.html">554</a><a href="世宗宪皇帝硃批谕旨_page555.html">555</a><a href="世宗宪皇帝硃批谕旨_page556.html">556</a><a href="世宗宪皇帝硃批谕旨_page557.html">557</a><span>...</span><a href="世宗宪皇帝硃批谕旨_page553.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
