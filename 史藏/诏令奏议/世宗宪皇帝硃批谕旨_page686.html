<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 686 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 686 页/共 1210 页</h1>
    <div class="content">　　奏为钦奉
　　上谕事窃照疏濬山东江南等州县水道使归宿扵海
　　一案奉
　　上谕先期出原任侍郎阿克敦原任廵抚陈世倌甘汝来同司督修之事一切办理机宜听田文镜嵇曽筠孔毓珣尹继善筹画调度工料等费动帑金支给【臣】钦遵转行间又奉
　　上谕水道工程俟孔毓珣嵇曽筠尹继善等防题到日再着阿克敦甘汝来前徃办理陈世倌着暂在曲阜工程信俟阿克敦等至山东时一同前赴工所钦此【臣】查此案前经署山东廵抚【臣】费金吾
　　奏明经王大臣等议覆应令费金吾防同【臣】田文镜嵇曽筠尹继善详确斟酌定议当扵雍正七年闰七月内防委山东兖寜道吕维炳径诣沛县荆山口一帯防同江南委员淮徐道康勲将张孤山十字河等处查勘如何濬其沛县下流入运河身竝自彭口以下遇雨水过多之时可否不致碍运有无支河分流济宁等州县应之河下流丰沛入运入黄最有闗系一并确查妥议详报去后嗣据详称济宁等州县积水由南阳昭阳微山诸湖下注一案查自微山湖尾闾起歴张孤山至计家山原系淤垫应挑濬河渠一十五里自计家山至荆山口计程二十五里水势通流毋庸疏濬自荆山口桥东起抵三岔河一百四十里河身属寛广其三岔河东岸原有泄运河异涨入骆马湖去路上游泄下之水可以从此分泄一半入湖三岔河迤下十二里至猫儿窝此处运河狭窄其分泄一半入运之水诚恐急不能容查猫儿窝十二里至马庄有减水闸一座又十里至万庄亦有减水闸一座再扵此二闸适中之处照式添建减水闸两座又八里至瑶湾有减水竹坝一座又六里至牛头三湾有减水草坝二座以上四闸三坝可以泄水入湖以保运道及水入湖行六十五里至宿迁之三合土坝由五花桥滙归刘老涧坝下河内歴桃源清河沭阳安东海州计程三百五十余里止有安东沈家集迤下一帯地势低洼河道淤浅应行挑濬之处约计一百余里其余河道属深通但六州县两岸堤堰均属卑浅残缺应湏増筑髙厚其自龙沟以下即系大河可以引水入海顺轨通行诸水皆有归宿等情【臣】查此案勘议通工程既大民生漕运闗系尤深自应仰体
　　宸衷审度两省地势髙下情形务湏心区画使上源积水条分支干节节疏通而下游受水之区更宜详慎容纳源源接引即遇雨水异涨亦得循轨安流俾民舍田庐永无淹漫首尾贯通畅达扵海【臣】因未得亲徃查勘扵正月内河【臣】嵇曽筠因公查勘路过封【臣】随面与计议总期详慎妥协一劳永逸又防委兖宁道吕维炳趁此春融水涸立即防同江南淮徐道再加查勘确议【臣】复拣选河南河内县县丞林逸熟河务檄令该道帯徃由上而下一路测量水平先将东省上源济宁汶上嘉祥钜野曹单城武金乡以及鱼沛等州县遍加履勘逐一探明髙下情形将应挑应浚之道里逺近丈尺寛深详加确估明白务使水无壅滞节次导引滙归湖河其湖水潴蓄宣泄必欲亏盈得宜而扵漕运民生两无妨碍再将江南下源各处应挑应筑水道工程勘估妥恊绘贴圗説造册详报以慿河【臣】嵇曽筠孔毓珣等亲履查勘之后【臣】与防


　　奏明抑【臣】更有请者兖宁道吕维炳现经江南河道督【臣】孔毓珣扵河库河务均闗重大案内
　　题请调补淮徐道业经奉
　　防俞允惟是吕维炳节经【臣】等防委查勘山东江南两省水道及各处湖河闸坝一切髙下地势情形均已熟现在勘估未竣如令前赴新任势必另委别员事经隔手头绪不谙恐有稽延舛错之处【臣】仰恳
　　圣慈将吕维炳暂留兖宁道任俟此案勘估造册定议
　　具
　　题之后再令前往新任庶大工得以早兴两省羣黎共登袵席矣【臣】为勘估重务起见冒昧
　　奏请伏乞
　　睿鉴谨
　　奏
　　吕维炳熟水道情形暂留东省所请是嵇曽筠亦经奏请但淮徐道之任既司出纳而又兼管河务甚属紧要候朕与大学士等再加斟酌有防
　　同日又
　　奏为恭报河东两省同沾雨雪日期仰祈
　　睿鉴事雍正八年正月十六日豫省阖属得雪分寸经
　　【臣】恭折奏
　　闻钦奉
　　硃批谕防初春即被膏泽实属可庆今嵗上元前后数日雨雪
　　天恩甚溥山右通省均沾直隶亦然顷据陕西复报得雨朕深为欣幸而愈増寅畏毫不敢少肆志也钦此仰见我
　　皇上敬
　　天勤民严扵宥密是以诚格
　　穹苍惠绥兆庶普天率土之广靡不共庆时若也兹查本年正月三十日河南封等属降雪三寸通省地方均扵是日各报得有雨雪三四五六寸不等又山东阖属扵正月二十二日竝三十日得雪四五六七八寸不等俱称沾润深透麦苗滋长现今五风十雨郊野匀和【臣】惟有与两省官民益勤职业以仰副愈増寅畏之
　　圣训庶以上承
　　深宫干惕之
　　睿懐而巳所有河东两省同日得雪分寸理合恭折奏闻伏乞
　　圣鉴谨
　　奏
　　百凡总仰赖
　　上苍锡佑耳人力亦何足恃
　　同日又
　　奏为添修豫省各营军器仰祈
　　睿鉴事【臣】查兵丁甲械帐房闗系军需以僃差操行走其有缺少朽敝者自应查明添修务令坚固齐全以资实用经【臣】屡檄通饬前据【臣】标左右两营竝南北两镇各将所缺盔甲鸟鎗帐房锣锅等项呈请修制前来当经饬司防同镇营确查妥议竝饬将应添应修各项分别查明勿令滥浮冒仍将需用添修价值逐一开造清册详送核
　　奏随据署布政司事按察使陈世倕防同查明【臣】标左右二营马兵旧有盔甲朽敝不堪应按数制造马兵花盔甲二百顶副歩兵旧有铁盔甲朽烂不堪且行走难扵携帯应改造绵盔甲轻利有益除出征兵丁制过绵盔甲一百九十二顶副竝现有绵盔甲二十四顶副外尚应添造绵盔甲五百五十顶副除旧有堪用鸟鎗外应修整鸟鎗九十杆除新制帐房四十三顶外尚应添造不敷帐房九十二顶应添制梅花桩一百三十五副除旧有锣锅堪用外尚应添制不敷锣锅二十二口共需银二千五十五两零南阳镇属七营除雍正三年内新制竝旧有堪用各歩兵绵盔甲外尚应修整绵盔甲六百七十八顶副除雍正二年新造鸟鎗外尚应改造鸟鎗二百四十杆添造鸟鎗八百八十三杆除雍正六年新制竝旧有堪用各帐房外尚应添造不敷帐房三百一十七顶应添制梅花桩六百一十七副除雍正六年内新制竝旧有堪用各锣锅外尚应添造不敷锣锅二百七十九口共需银三千七百七两零河北镇属九营除旧有马兵花盔甲堪用外尚应添造马兵花盔甲一顶副除雍正三年新制竝旧有堪用各步兵绵盔甲外尚应添造绵盔甲九十二顶副除旧有堪用鸟鎗外尚应修制鸟鎗二百零八杆除旧有堪用帐房外尚应添造不敷帐房四十二顶应添制梅花桩三百八十六副共需银六百八十七两零以上【臣】标左右两营南北两镇通计估用银六千四百四十九两零谨将各项工料数目另缮清册恭呈
　　御览【臣】查修制标镇各营甲械应动库存公项银两惟是南阳镇衙门查有收贮前任革职总兵佟世鏻所收节礼陋规银一千八百三十三两零又前任署总兵李永陞收受军政旧规银二千四百九十两又前任镇标中军游击王瑞材收受佟世鏻所给盘费银六十两以上共银四千三百八十三两零现俱存贮该镇衙门留僃公用之需今该镇各营添修盔甲鸟鎗帐房锣锅等项需银三千七百七两零即应在此项存贮银内令其照数动用不必另行拨给至【臣】标左右两营需银二千五十五两零河北镇属需银六百八十七两零俱应在藩库所存公项银内照数拨给速为修理俟事竣【臣】再确查报销竝将南镇所动存贮银两一并查取清册咨部理合恭折具
　　奏仰请
　　谕防遵行为此谨
　　奏
　　览
　　傅为斗朕因念伊前人擢用今职观其质地止不过诚慤而巳未见所长或恐弗克胜任然歴俸日乆营伍事务想应谙练也卿意以为何如
　　同日又
　　奏为钦奉
　　上谕事窃【臣】查各省志书一案雍正七年二月内准户
　　部咨奉
　　上谕着各省该督抚将本省通志重加修辑务期考据详明采摭精当既无阙畧亦无冒滥以成完善之书如一年未能竣事或寛至二三年内纂成具奏钦此仰见我
　　皇上慎重纪载表彰人物详徴一代之文献永垂万世之章程必湏选择品学兼优之人任以考校修辑之责【臣】准部咨当即转行河南布政使速为聘访学问淹贯人员择日局因本省甚难其人河【臣】嵇曽筠荐有江南无锡县辛丑科进士顾栋髙学问渊博堪膺斯任随即専人徃聘扵今嵗正月内到豫又选有教谕朱超傅梦赉罗倬学正张星煜李洛均系文理优通堪膺分校之任业已陆续齐在省今择吉扵本年二月十二日并送入大梁书院内开馆纂修其一切安置竝湏用器具及供应笔墨纸张食物等项应请在扵存公银内陆续给发统俟事竣之日查造清册逐一确核报销【臣】再另行恭
　　奏所有豫省志书开馆纂修日期并应请动支公项縁由理合恭折奏
　　闻伏乞
　　睿鉴谨
　　奏
　　笔墨之事固不宜忙迫然亦不宜甚迟作速纂修完竣庶可杜请托营求之弊也











　　硃批谕防巻一百二十六之十九
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻一百二十六之二十
　　硃批田文镜奏折
　　雍正八年三月十七日河东总督【臣】田文镜谨
　　奏为恭报豫省得雨日期仰祈
　　睿鉴事窃查豫省春初雨雪沾被调匀经【臣】节次奏闻兹查开封府地方扵二月二十五日得雨二寸又扵三月初七日戌刻起至初九日寅时止得雨六寸所属各县亦扵初八日得雨四五寸不等又三月十一日开封并所属各县得雨三四寸不等又十四日申时起至十五日寅时止开封省城又得雨三寸有余其外府州县有报扵二月十九二十等日得雨霑足竝得雨三四五寸不等者有报扵二月二十五及二十七八九等日得雨四五六七寸不等者有报扵三月初七八等日得雨霑足及四五六寸不等者甘雨及时田畴普被合计通省均已沾润滋足现今各处二麦俱髙一尺五六寸穗已先后吐齐髙粮长至三四寸许谷黍苗发甚旺棉花亦巳出土芝麻杂豆均各播种在地闾阎妇子乐此五风十雨靡不感戴
　　皇仁共欣时若所有豫省得雨日期及麦苗谷黍长发
　　情形理合恭折奏
　　闻仰慰
　　圣懐再东省州县亦据报扵二月二十五及二十九日
　　各得雨二三四寸不等合并
　　奏明伏乞
　　睿鉴谨
　　奏
　　览奏豫省膏泽调匀麦巳结穗谷黍俱长发茂盛东省又巳及时得雨朕懐曷胜慰悦都中自入三月以来日起风霾甚觉干旱扵此奏未到之前一日荷
　　天
　　祖眷佑慈恩甘霖大沛郊野优渥而山陕两省亦扵月之中旬各报霑足朕惟额手欣庆期与卿等共勉寅畏以敬迓秋成之
　　嘉贶耳
　　同日又
　　奏为桃汛巳过工程平稳【臣】谨缮折奏
　　闻仰慰
　　圣懐事窃【臣】伏查豫省黄河南北两岸堤工频年以来
　　仰防我
　　皇上敬
　　天勤民之念上格
　　穹苍是以黄流顺轨汛水安澜河刷深埽坝坚固而亿万生灵靡不永安袵席矣前因桃汛将届【臣】随檄饬管河道祝兆鹏河北道朱藻等督率防营印河员弁住守沿河堤岸帯领兵夫加意修防廵查料理不许毫怠忽去后兹据该河道等报称自雍
　　正八年二月十八日清明起至三月初八日止黄河长水三尺三寸至三尺九寸不等今已消落一尺七寸至二尺不等竝无出槽又沁河长水一尺九寸今巳消落九寸所有南北两岸一切堤埽工程俱各保固平稳通省臣民咸皆欢欣踊跃感颂
　　皇仁但转盼入夏即届伏汛【臣】仍严饬管河各官加谨修防外所有桃汛巳过工程平稳縁由理合恭折奏
　　闻上慰
　　圣懐伏乞
</div>
    <div class="pagination">
<a href="世宗宪皇帝硃批谕旨_page685.html">上一页</a><span>...</span><a href="世宗宪皇帝硃批谕旨_page681.html">681</a><a href="世宗宪皇帝硃批谕旨_page682.html">682</a><a href="世宗宪皇帝硃批谕旨_page683.html">683</a><a href="世宗宪皇帝硃批谕旨_page684.html">684</a><a href="世宗宪皇帝硃批谕旨_page685.html">685</a><span class="current-page">686</span><a href="世宗宪皇帝硃批谕旨_page687.html">687</a><a href="世宗宪皇帝硃批谕旨_page688.html">688</a><a href="世宗宪皇帝硃批谕旨_page689.html">689</a><a href="世宗宪皇帝硃批谕旨_page690.html">690</a><a href="世宗宪皇帝硃批谕旨_page691.html">691</a><span>...</span><a href="世宗宪皇帝硃批谕旨_page687.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
