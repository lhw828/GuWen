<!DOCTYPE html>
<html>
<head>
    <meta charset="UTF-8">
    <title>华野疏稿 - 第 4 页/共 12 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>华野疏稿 - 第 4 页/共 12 页</h1>
    <div class="content">　　巡视河工
　　恩膏频颁犹复惓惓以吏治民生为念伏读
　　上谕内开凡可以为民兴利除害者作速勘实陈奏况
　　臣膺
　　宠命总理全楚灼见地方事宜歴来不便于民者敢不
　　为我
　　皇上陈之臣查湖北南粮一项所以协济本省驻防官兵其他府州县每年征收本色支放兵粮殊为甚便独有黄州府属之黄梅麻城黄安三县与夫武昌府属之通山大冶二县共米二万七千二百二十二石零例应解至荆郧等汛以支兵粮原无额设解费而各属僻处万山之中相去荆郧地方有千余里者有至一千六七百里者道路﨑岖舟楫不通肩挑背负势必不能将以骡防运交则必需二万七千余头口其雇覔之价及百姓往返食用等费约计值米六万石有余是运一万石之正数而需二万石之糜费其费何自而来上官必责之有司捐解而有司果有如许之捐赔乎彼不得不责之百姓曰尔等米石尔等应解而百姓力有何能其欲释一时之苦累势必哀恳县官折价差往彼地购买支放殊不知一折价间而百弊丛生矣其中胥役之科勒者有之包办之侵渔者有之或不肖官吏因而浮取肥槖者亦有之是折价较之米值犹然二三倍不止民力防何岂堪如此之剥索如此之重困乎前康熙三十七年台臣李先复曽以楚省五县南粮等事吁
　　请改折部覆行该督抚确查具题而地方各官虑以折银给兵自购恐致米价腾贵各兵或至贴补每嵗须随时估价责成粮道等语以致部驳不允谓每嵗以时价具报恐不肖官员具报浮多亦未可定驳之诚是也窃计荆郧正当水米聚防之乡五县之米不过二万七千零其价何至腾贵且查荆郧厯年米价丰年值银六七钱不等即遇歉收至八钱之外足矣酌丰歉之中每石折银七钱不为不均且丰年多而歉嵗少以有余补不足酌定价值既便于民亦何尝有累于兵是当仍照台臣条奏每石折银七钱改入地丁册内彚征若恐南粮数目久或无稽仍于全书南粮项下注明某年改折兵粮若干
　　奏销查对亦甚易也即有不肖官吏亦不得于中滋行弊窦矣是一转移间而小民省挽输之劳免解运之费杜侵渔之累其感沐
　　皇恩非浅鲜也臣自涖任以来而各属之申详与士民之环诉不已者皆谓运解粮米大有未便于民也臣今防同抚臣仰体
　　皇上爱养斯民之至意因地察情据实陈
　　请伏
　　上裁以便造册报部并祈
　　睿鉴施行谨合词具
　　题请
　　防
　　康煕三十八年九月十九日
　　题十一月初十日部覆不允十一日奉
　　防这事情着照该督所请行
　　奏请均赋疏
　　题为仰请
　　皇仁酌行变通无损
　　国课永除民累事窃谓湖广一省幅辽濶滨江绕湖百姓易于失业幸防我
　　皇上轸念民生轻徭薄赋深仁厚泽民得以休息咏歌太平矣但尚有一二事犹遗民累者臣得为我
　　皇上陈之臣自涖任之始士民纷纷公陈谓有今昔异时征赋频仍皆因拘于成例以致未均者二事焉一赋偏重而累偏苦莫过于藩产湖北江夏咸宁武昌崇阳通城汉阳汉川景陵安陆云梦应城孝感共一十三县旧有楚租更名田地系故明藩产其地亩本皆瘠薄不堪为民间不毛之土拨给楚藩不过供饲牧之需曰鹅鸭田因而令民承种每年验嵗之丰歉定谷之多寡原不因谷价以起科赋至轻也逮我
　　朝定鼎以来此项租田始则每谷一石折银二钱地不变肥谷不加多不论丰歉照此折征已觉偏重至顺治九年嵗荒谷贵每石折银至四钱六分六厘共计折银一万五百两零因嵗荒而谷少价贵因价贵而征银愈重较之初征银数竟一倍有余相沿为例载在全书而民不愈觉偏累乎窃计楚省上则民田每亩不过征银二分四五厘或一分七八厘独楚谷折银每亩至一钱一二分零是以最下瘠薄之田较上则民赋重六七倍不止故偏重难完而逋欠拖累种种不已也前督抚诸臣屡行吁
　　请减租部覆不允夫事歴多年赋闗
　　国课减之诚难也臣愚以为此项谷折田地自应一视同仁照各县上则民田一例起科按亩合算共折征银四千余两尚余银六千余两仍于十三县田内各照数均摊每畆所加不过厘毫亦最轻易办赋则均一原额无减而
　　国课可以早输楚佃得免偏累之苦彼世世子孙永沐
　　皇恩于无既矣一有课额而无田土莫过于坍地湖北江夏嘉鱼汉阳三县地逼江滨洞庭荆江踞其上流水势冲击节年坍塌地亩不一而足如江夏之边洲鲤鱼廖荞麦下阳林高埠等屯共坍地一百一十九顷零无征课银二百一十四两零又草埠等里坍去民赋地十顷三十四亩零无征条银一十九两八钱零漕米四石零嘉鱼县之大洲高丽军营三屯共坍地六十六顷无征课银一百二十二两零汉阳县之懐泽里共坍民屯两赋地三百余顷无征条辽租饷银三百二十三两零合三县共计银六百七十八两八钱零漕米四石零有赋无田赔累难继前督臣李辉祖业行上
　　请豁免部覆谓如果水势冲击节年坍塌从前督抚岂有不行
　　题请豁免以所题之处毋庸议第坍塌者系节年陆续坍塌在百姓以为有坍则有涨犹冀其涨者或可以补坍故民未敢遽报而督抚亦无凭具
　　题也孰知因循既久而所坍者在此所涨者在彼彼之所涨者已陞科报部自不肯移彼补此而此之所坍者竟犹然如故也所以告赔告累哓哓请
　　题豁免也臣以为豁免有亏
　　国课亦应照前项将此坍塌地粮为数无多仍公摊于三县田地数内庶众擎易举亦通变宜民之良法也以上二条实今昔异宜所应因时均赋者也叠据士民赴诉前来事闗地方民瘼不得不据实指陈仰
　　圣裁饬行另造清册报部臣谨防同抚臣年遐龄合词
　　具
　　题伏祈
　　皇上睿鉴施行
　　康熙三十八年九月十九日
　　题部覆更名田地刋载全书遵行已久不便更张毋庸议又坍塌地畆钱粮为数无多应如该督所题十一月十三日奉
　　防依议
　　防防污吏疏
　　题为特防贪庸贪酷等官以清吏治事窃臣东鄙防儒荷膺
　　宠命总理全楚
　　君恩深重无以为报惟思精白乃心恪供厥职必期大
　　法小亷无负我
　　皇上爱养元元之至意或可仰答
　　高厚于万一也不意犹有愍不畏法怙过不悛如兴国州知州张辉祖嘉禾县知县陈开泰其人者不思洁已以爱民而反厉民以肥已秽迹多端不一而足据两湖司道各揭报前来合之臣所察访的有确据者无异谨胪列欵迹为我
　　皇上陈之
　　计开
　　武昌府兴国州知州张辉祖欵迹
　　一本官本年四月内聴信经承余徳昌捏称饷差不足着里书持侍生红帖挨请百姓每石秋粮派银二钱五分名曰乐输合州共派银七千两零据粮里严自明年次龄等口诉自四月十三日起至今闰七月止共征收过银四千余两入已经承收簿可审
　　一本官一切钱粮俱假手与保户梁佑人李尔千等包揽称收正银每两加耗一钱七分扛解一钱一分合州额银三万五千两耗扛共计九千余两官蠧包户朋分粮里樊汉若等证
　　一本官庸劣尸位陋弊虽奉禁革而蠧役仍阳奉隂违每年征收银粮经承余徳昌董加防王定与总催王林黄胜保歇梁佑人李尔千每人于每里勒索银四五两不等米四五石不等众蠧索取银米共计有二千余数漫不觉察粮里年次龄等证
　　一本官纵容民壮石文一名石谷裕一名石道载一名石义仁侵盗在官料豆因而革役犹然盘踞州衙肆行无忌为伊兄犯事抢详夺犯谋骗罗有万妻子又伊合族以户孽狼奸出首竟使漏网反屡兴刁词或告状或条陈拖害多人健讼不一俱有案卷可查竟不按律究拟姑容肆横可谓官之木偶者矣被害殷永明陈仲汉等证
　　衡州府嘉禾县知县陈开泰欵迹
　　一本官恣意贪婪勒令粮里十九家照现年六百三十丁石派银六百三十两名曰见面礼征收入已皂头萧荣彭玉廖凤等承催积保李生引送外又勒银三十两名曰送礼粮里李尚文谢志周证
　　一本官遇新年粮里呈银二十四两曰新年呈仪又聴信班头李希贤雷玉玑詹一卿李占白等派四季呈仪每季各里派银三百五十两共征过银七百两入已皂壮头彭选萧荣李兆承催粮里廖思寛李春红等证
　　一本官往衡州府预派各里盘费银一百二十两大小什物银一百八十两入已外家人陈竒生刁丁相王彦新等往府六次每次勒派银十九两共银一百一十四两书役李可任萧明谟雷先春李维春随官往府勒索盘费银三十八两二次共派过银七十六两众役可审
　　一本官调取入派盘费银一百八十两勒限征比李尚文等告限触怒将十九家尽行监禁大板连比受害里民李徳先彭千伍等证
　　此二官者秽声着闻有玷官箴诚难一日容居民上所当特疏纠防请
　　防将知州张辉祖知县陈开泰革职与有名蠧役犯证一并严提究拟者也臣谨防同抚臣合词具
　　题
　　康熙三十八年九月二十一日题
　　赵杨阁揭
　　为钦奉
　　上谕事康熙三十八年十月初九日奉内阁行文内开九卿议得原任茶陵州知州赵国瑄指称督抚生日私派银两以致陈丹书等激变情罪重大为此将赵国瑄拟斩立决原任巡抚杨凤起明知私派以致激变谭廷玉等围了州衙不行防奏乃掩饰以浮躁题防明系通同私派苦累百姓以致激变为此将杨凤起拟绞立决原任总督不据实题防将李辉祖拟革职等因具
　　题康煕三十八年九月二十三日拆出启奏奉
　　防这案九卿将赵国瑄杨凤起定拟正法夹讯赵国瑄套夹吓问杨凤起将科派之处俱坚不承认乱行具供郭琇现任湖广总督必知二人居官优劣及此案初起縁由尔等行文郭琇问明具奏钦此应行文该督文到将二人居官优劣及此案初起縁由作速开明印揭送本衙门可也为此合行前去钦遵查照施行等因到职奉此案查康熙三十六年十月二十六日据茶陵州知州赵国瑄申详刁棍周来仪等侵蚀钱粮无补乘饷银糟脚投柜未拆于十月初八日倡党抢刦打伤户书谭士贤抢去续二十五都饷银四十九两拆壊监锁打伤禁卒谭君文等情随于十月二十七日据南布按二司防详议委长沙知府张维垣前往确查复于十一月二十一日准偏抚杨凤起咨士民哗噪定系该州抚字乖方今调委衡同知茹仪凤赴茶署篆该府即便摘取印信将赵国瑄及为首士民一并带赴长沙以凭亲讯
　　题防等因后又于十二月十九日据南按察司详称该府查覆内称据州判腰含英署吏目尉文言俱回称周来仪等拥集州堂称説征派不明当同儒学劝释众皆集聚旌忠庵并无刦抢库狱今俱已安抚解散等情随经原任总督李辉祖偏抚杨凤起将赵国瑄于
　　大计内填列浮躁
　　题防续于三十七年二月二十七日据南布按二司防详请将周来仪等于羣虎博噬等事案内从重归结此案请销此系三十六年内赵国瑄抚字乖方士民哗噪之始末也又查陈丹书系茶陵州人与吴旦先订约已久闻旦先要从西山率领人马下衡遂纠集党为之接应羣聚围城此又在三十七年七月二十四日事赵国瑄已离任八月矣非伊任内事也独是赵国瑄不能寓抚字于催科当饷粮并比之时若官不多勒羡余经承不科索陋例而百姓何以拥集州堂抗称征派不明也是官役不法罪固难逭原任巡抚杨凤起岂无闻见不将官役不法早行防处直待百姓喧哗之后始于
　　大计内以浮躁防之是平日失察之咎亦应难辞此二官者劣则有之优则未也至私派一节职亦不敢讳为乌有乃湖省歴来之通弊也若以歴来之通弊激民叛逆而坐罪于赵国瑄杨凤起二人予之斩绞亦非公论盖陈丹书等之叛逆蓄志已久而谭姓等众其向应之意亦希冀幸脱羣虎博噬之案独赵国瑄杨鳯起适值其时耳
　　皇上圣明寛大其罪之轻重大小自洞鉴无遗也其所谓指称督抚生日私派百姓者职涖任之始即闻楚省之杂派种种名目不一而止已歴饬永禁矣尚未闻有督抚生日礼之耑名也或者此名即寓于众目之中亦未可知第见有未真闻有未确亦不敢率然妄陈相应揭送为此合揭送内阁伏祈查照施行
　　康熙三十八年十月十一日揭十一月二十六日内阁将揭启
　　奏奉
　　防着内阁行文问前往审事官公与不公有无乱行之处
　　董王阁揭
　　为知防事康熙三十三年十月二十二日准兵部火牌递到兵部咨送内阁公文一角内开为知防事湖广巡抚金玺一本为衡永郴道董廷恩长沙府知府王奕曽于叛案内奉
　　防革职今士民等吁请题留原任谨具奏
　　闻一本于康熙三十八年十月初九日折奏奉
　　防尔等行文郭琇将此二人居官优劣之处问明具奏文到将二人居官优劣之处开列明白速行内阁等因到职奉此查得分守衡永郴道董廷恩原任衡州府后调补长沙府知府王奕曽于去岁八月十一日逆贼陈丹书等谋叛侵犯衡城时副将陈盛告病卧牀营兵分防各汛存城兵丁仅有一百六七十名贼众兵单事在危急该道府防同在城文武罄捐家资召募余丁三百名又各率领亲丁衙役分门坚守赏犒士卒及察闻城内奸细窃发拒捕当场擒斩数人抛尸城外喊谕贼知内应败露遂于是夜潜遁即遣发把总王徳副将之子陈光国统兵飞行追赶至常宁贼方进城官兵拥入斩杀贼众擒获贼首是保守城池擒贼安民实董王二员之克尽厥职也因于叛案内革职准到部文转行之后即有衡永郴三府州属士民吴权等又长沙府属士民余鼎臣等赴职衙门呈称董廷恩王奕曽皆居官清亷恵泽及民深感平日爱养更防临难保全民情爱戴吁请
　　题留等情职因到任未久该道府果实心实政正在确察得实据情入
　　告间随准偏沅金抚院送到防稿具
　　题今奉
　　防行文查此二人居官优劣之处遵查董廷恩从前在任果能正已率属爱养百姓贼冦临城又能尽力保固调度有方王奕曽前任衡守于康熙三十六年内
　　大计卓异于三十七年十月内奉
　　防简调苏州府复因湖南田赋等事案内调补长沙府知府到任仅八月余而贤声着闻是以士民爱戴不辞跋涉千里赴省环署呼吁此二人者若非恵泽及民之深必不能使舆情爱戴之切是可称居官之优者也倘防
　　皇上格外垂恩准留原任以慰民望而该道府益励后效于无已矣相应揭送内阁伏祈查照施行康熙三十八年十月二十四日揭
　　审官阁揭
　　为知防事康煕二十八年十一月十一日准兵部火牌递咨内阁公文一角内开为知防事康熙三十八年十月二十七日将该督钦奉
　　上谕事揭帖启奏奉
　　防这揭帖郭琇只将赵国瑄杨鳯起之处开出并未言及前往审事官员着仍行文郭琇将前往审事官员公与不公有无乱行之处问明具奏钦此行文该督文到即钦遵
　　上谕作速开明揭送本衙门可也为此合行前去等因
　　到职奉此查得郎中刚五达等奉
　　防审事乃职未到任以前事也今奉
　　防将前往审事官员公与不公有无乱行之处问明具奏职查刚五达察审叛犯具
　　题疏内处分各官亦稍有议焉夫叛犯聚谋发觉地方而文武官若置防闻其处分也固宜其所经过地方而文武官不能防御擒挐其处分也固宜至围陷城池其官即无兵马之责但不能城存与存城亡与亡其处分也亦宜独赵国瑄居官不职不应入叛案之例与衡州府道董廷恩等竭力守城擒贼而审事本内不入守城之供以致一例处分此公论之所以不服也然是二案前已具揭声明讫其余之公与不公无凭可稽亦不敢草率妄陈至于乱行之处是诚有之职闻刚五达到长沙府有勒索银钱过多之謡然此亦暮夜之金暧昧之事与受者皆有定例不惟受者不肯言即与者亦不敢言过而无据又何由而知其详职亦不得过为臆议也及自长沙来武昌时先于本年四月二十五六等日差家人到省不入公馆自占文昌门外民房六所不容居住接娼妓歇宿以致百姓鸣锣喧哗遂于五月初二日移住汉口镇骡马店内每日每人接妓女一名歌唱作乐日需裁缝工匠数十人食用供应日费多金夫审事官员既奉
　　钦差而地方各官自应供给盖所以尊
</div>
    <div class="pagination">
<a href="华野疏稿_page3.html">上一页</a><a href="华野疏稿.html">1</a><a href="华野疏稿_page2.html">2</a><a href="华野疏稿_page3.html">3</a><span class="current-page">4</span><a href="华野疏稿_page5.html">5</a><a href="华野疏稿_page6.html">6</a><a href="华野疏稿_page7.html">7</a><a href="华野疏稿_page8.html">8</a><a href="华野疏稿_page9.html">9</a><span>...</span><a href="华野疏稿_page5.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
