<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 464 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 464 页/共 1210 页</h1>
    <div class="content">　　奏为奏明米价暂缓商贩事窃川省素称产米之乡秋成之时米价甚贱于雍正五年十二月内叠据遵义重庆夔州保宁等府详报米价腾贵每石一两七八钱至二两以外等因又于今年正月内据夔属之梁山县具报米价髙昻兵民籴食维艰详照存七粜三之例借支仓谷便民【臣】随转详抚臣已经照详准行【臣】复各处察访知米价腾贵縁由在遵义以福建广东湖广贵州四省来川人民经过买食遂致米价顿长重庆因系川省总滙各处商贩云集米价亦一时顿长夔州保宁二府以及其余府属有产米地方俱已闻风趋利装至重庆就卖有素不产米地方无从得米所以米价髙昻如浙省委员遵
　　防买米二万石楚省委员尽银三万两籴买俱因市价腾贵至今未曽报完且军需米石正在预备之际据总办军务建南道刘应鼎移称现应备米一万一千石诚恐一时采买价愈髙昻【臣】再四思维军需米石已详明抚臣行文临河各州县暂行动支仓谷按州县存贮之多寡酌拨碾足一万一千石由水路运至雅州由雅州陆路运至打箭炉备用俟秋成时照数买补还仓至目今米价髙昻【臣】现在详请抚臣暂行出示停止商贩俟于军务毕日并湖广等省来川人民安插开垦之后产米饶裕再行聼其贩运如此则既可流通于将来而又可平价于目前矣【臣】为地方起见暂行禁止商贩理合缮折奏
　　闻谨
　　奏
　　此举是宪德亦经奏过矣
　　同日又
　　奏为奏
　　闻事窃照川省田地往往因界址不清彼此争讼【臣】到任后毎逢放告之期见告讦田土者十有八九【臣】俱批行各属州县务往两造田亩亲身勘丈其丈出余田即令按亩纳粮綂入自首册内查报既息讼端亦可以渐次清出欺隠计去年自首出田共一万五千九百四十二顷零应征银二万三千四十两七钱在案再查一川省钱粮科则不一一府有一府之科则即一府中各县又有各县之科则轻重悬殊【臣】曽面陈抚臣细为筹画因相沿已久一时未能轻议更正今幸逢
　　皇上覆载洪恩发帑银十万两为安插入川人民牛具
　　籽种口粮之用又
　　钦差科道等臣到川清查田地拨荒安插此诚千载一时【臣】思欲乘此一清从前之积习谨于去年十二月内设立自供单一纸分发各府州县令于有田之家挨门逐户各给一张着令本民自填田亩坵形段块钱粮若干荒地若干分析四至注明已纳粮未纳粮邻佑乡约连环互保彚送各该州县存为自供清案嗣后倘再敢有隠粮包荒霸荒等弊一经查出本人暨邻佑乡保一体严行究治今已遍行各属先为查察暂立规模惟俟
　　钦差各臣到日防同松茂永宁建昌川东四道齐集省城【臣】等公同合议綂俟议定分路查勘之后再具折奏
　　闻为此谨
　　奏
　　因时制宜办理甚好勉为之
　　雍正七年六月十五日署理直天津总兵官【臣】管承泽谨
　　奏为奏
　　闻事窃【臣】遵奉
　　谕防前赴天津总兵任所一路查看塘汛查得通州各塘每塘设兵五名张家湾起毎塘止兵三名四名不等当此漕船鳞集之际往来催趱在在需人即汛兵五名只可敷用若缺少一二名前后不能相顾【臣】随严饬将弁谕令照例添足五名以资廵查趱运【臣】又访闻各汛尚有不肖弁员需索漕船方物陋规【臣】随严加申饬令其尽改前非毋干罪谴嗣据务闗营叅将张茂揭报安平汛把总窦成业需索漕船银钱土仪酒食等项与【臣】经过访闻适相符合随据揭咨防提臣咨革究审并行文经管漕运协营出示严行禁革务去苞苴以清积弊至于地方情形营伍事务【臣】莅任伊始尚未周知容随后确查次第举行另折具
　　奏所有查过塘汛弁兵情节合并奏
　　闻谨
　　奏
　　览奏俱悉勉之
　　雍正七年六月二十五日署理直天津总兵官【臣】管承泽谨
　　奏为奏明伏汛骤发事窃查天津地方六月十八日夜风雨骤发以致河水顿长【臣】正在差员赴南北两河分路查看间随据务闗营叅将报称十九日午后长水一丈有余冲开沙河堤岸是夜复将沙河月堤冲开河西务月堤亦冲开二处水势正在涨发等因禀报前来【臣】即差守备刘福德星夜前往查看一面仍咨呈直督臣讫至二十四日据该备查看回称河西务观音堂月堤漫决四十余丈十百户月堤漫决五十余丈附近民房冲壊约有二百间民人俱无损伤惟沙河与河西务之水合流直趋武清县地方在髙阜之地可保无虞而低洼之处不无淹没又据称自天津闗至河西务北运河一带漕船有被风损壊沉溺及冲出口岸因水落搁浅等情【臣】随飞饬沿河汛弁协同起剥并设法捞救米石外再【臣】查得已过天津闗各帮漕船因重载顶溜难以开行沿途皆有停泊诚恐各船乘此借端逗留以及船丁水手相聚生事【臣】已差委标员并饬汛弁来往廵查以资弹压俟水势稍平催趱前进所有北河水发情形理合缮折奏
　　闻谨
　　奏
　　览奏河水骤发情形知道了至署印缺员请发将备一折乃系数省相同之事候朕详细斟酌另降谕防但一时焉得有如许闲员发往耶
　　雍正七年九月初六日署理直天津总兵官【臣】管承泽谨
　　奏为请
　　防廵查所属协营以收营伍实效事窃查天津镇属所辖十六协营止标下左营右营与城守营俱系【臣】同城现在不时简阅其余各协营离津二三百里至六七百里不等虽莅任后已经屡次檄行令其勤加操练复于将备因公进见时面为丁宁告诫勉以仰体
　　圣心无负厥职但恐未经身歴廵查一切难以周知况沿海地方尤闗要必须亲加查看始能备悉情形【臣】先因漕务未敢具
　　奏今尾帮漕船俱已催出北直境界【臣】趁此趱运余闲之际轻骑减从周歴协营逐加查核果其兵精技熟者即加奬赏以示鼓励倘有废弛营伍之将备指实纠防骑射不堪之兵丁斥革另补以及应行事宜俟确勘后逐一另
　　奏则营伍可收实效于军政似有裨益【臣】因廵查綂辖地方非出境可比不敢具本谨缮折奏
　　闻伏乞
　　皇上睿鉴批示遵行谨
　　奏
　　好廵察所辖协营系分内应行之举也
　　同日又
　　奏为奏
　　闻事窃【臣】据文安营游撃周涵禀称文安县居民卢尚义妻梁氏在本村路傍拾银六两五钱交与姑张氏收存以备人找寻后因西栁河村王姓寻觅张氏梁氏同众人将银付还王姓感情买白布二疋相谢姑媳俱不肯受已经文安县查确详报等情具禀前来【臣】查闺门妇女生长乡村目不覩诗书之説耳不习礼教之言今能见利不取守义自安实为仅见之事皆由我
　　皇上盛德感人至诚动物之所致兹据该游撃具禀前
　　情【臣】不敢壅于上
　　闻为此谨
　　奏
　　文安县民妇拾金不昧已有防矣
　　雍正七年十月十一日署理直天津总兵官【臣】管承泽谨
　　奏为奏明查过营汛情形事窃【臣】折奏查看所属营汛恭奉
　　谕防准行遵即前往天津东北一路查看得武清霸州务闗文安崔黄大城等营兵丁技艺虽未纯熟犹有规模再加操练自渐可整齐旧州寳坻两营兵丁技艺较之各营不及【臣】已面加严饬教以操练法则令其尽心训习勒限三月再候考验如仍平常即以溺职防处又东安汛千总马云性耽麯糵怠于操防已照例咨部斥革再各营兵丁如鎗箭不堪及年力老弱者即行革除另补其兵丁内有鸟鎗精熟骑射可观者俱仰体
　　皇恩量加奬赏以示鼓励臣防
　　皇上天恩委署总兵印务惟有竭尽心力劝惩兼施务期营伍整饬少尽职守断不敢稍有因循上负
　　简用至意但【臣】识见短浅恐办理未协求
　　圣主指示除现赴河间涿州一路查看外所有看过营
　　汛情形理合据实奏
　　闻谨
　　奏
　　劝惩兼施斯为整饬要道可嘉之至勉之
　　同日又
　　奏为奏明暂停城工事窃【臣】准长芦廵盐御史郑禅寳咨称九月十一日前往山东验放盐引所有天津城工
　　奏明暂交【臣】督令商人安岐及时修筑等情遵即前赴城工处所逐加查勘并饬管工员弁加紧趱修务期坚固今【臣】于查看营汛便道回津赴工查阅自十一日后做过工程西南二面门楼瓮城及西南角楼南门以东城垣垜墙海墁礮台马道礓礤等项俱于九月二十七日完竣南门以西城垣二百四十四丈已筑有五六分工程复据管工骁骑校双珥呈称本月初二日夜下雪二寸初三日风寒冰冻若兴工作恐不坚固请照往年停工俟春和再为修筑等情【臣】查城垣闗系紧要往年遇氷冻时俱系停工今已下雪结冻是以照例令其停止所有停工縁由理合缮折奏
　　闻谨
　　奏
　　所奏是自应照例准其停止
　　雍正七年十二月十六日署理直天津总兵官【臣】管承泽谨
　　奏为奏明查看营汛已毕事窃【臣】廵查所属营汛业将看过务闗武清等营缮折奏
　　闻仰邀
　　睿鉴今又看过各营如河间副将所管左右城操三营及大沽营蒲河营通州副将兼辖之三河玉田营兵丁骑射俱属可观其分防砖河标右营及涿州拱极乐亭王庆陀营通州副将所管存城两营并所辖采育丰润张湾等营次之【臣】将各营之训练可观者令其益加鼓励更进纯熟各营之训练不及者严饬上紧演习聼候覆看至各营鸟鎗今已钦遵
　　谕防加入铅子令打准头惟合队进歩连环多间断不齐未尽合式【臣】将进退歩法详加教导并令将备将弓箭鸟鎗分日演习务期熟练各营画一以收实用至所属副防游守等员【臣】经歴各营敬将我
　　皇上慎重营伍惠恤官兵至意逐一宣布令其黾勉尽
　　职无负
　　圣恩现在所属如张湾营守备邬琪庸懦不及崔黄营
　　守备韩绪文贪婪不职俱已另疏
　　题防再各营千把总内有懈怠废弛如阜城汛千总张有信髙川汛把总刘允恭安陵汛把总髙进安闫家村汛把总萧汉俱照例申部斥革另行选补务使大小得人庶于营伍有益【臣】以庸陋下材防
　　皇上天恩委署总兵印务毫无报效惟有恪遵
　　圣训敬谨小心整饬将弁操练兵马断不敢少有因循
　　上负
　　髙厚之恩也【臣】今查看巳毕所有看过各营官兵情形
　　理合具折奏
　　闻谨
　　奏
　　直营伍废弛已极须竭力整顿方能改观此奏朕不深信以为然也
　　雍正八年正月二十二日署理直天津总兵官【臣】管承泽谨
　　奏为恭谢
　　天恩事雍正七年十二月二十一日【臣】赍折家人恭捧钦赐福字一幅汤羊一只到津【臣】随郊迎至署恭设香
　　案望
　　阙叩头祗领讫伏念【臣】以庸陋下材署理天津总兵印
　　务一无报称兹复防
　　皇上隆恩颁赐下逮微末
　　恩荣逾分感激难言惟有凛遵
　　圣训竭力整理营伍勉尽职守以冀仰报
　　髙厚于万一耳理合缮折恭谢
　　天恩谨
　　奏
　　览奏谢知道了
　　奏报鳯鸟来仪之折留中
　　雍正八年二月二十二日署理直天津总兵官【臣】管承泽谨
　　奏为保举能员仰祈
　　睿鉴事窃查【臣】属王庆陀一营地处淀河运河之间不特操练兵丁兼有催重趱空盘查稽察之责地方紧要今该营都司周科已经休致所遗员缺必得谙练之员方可胜任查有【臣】属之务闗营守备张应甲莅任三载办事勤敏谙练营伍熟悉催漕事务洵属能员若以陞授王庆陀营都司可收驾轻就熟之效如防
　　皇上天恩允准其务闗营守备亦属沿河要汛查有蓝翎张大烈系雍正四年前任督【臣】李绂具题奉
　　防分标试用之员在津日久前任镇臣委其监修城工办理无误【臣】署任后复令趱运廵查俱能尽心竭力若以该员补授务闗营守备委属人地相宜此二员者实皆可用之才因非
</div>
    <div class="pagination">
<a href="世宗宪皇帝硃批谕旨_page463.html">上一页</a><span>...</span><a href="世宗宪皇帝硃批谕旨_page459.html">459</a><a href="世宗宪皇帝硃批谕旨_page460.html">460</a><a href="世宗宪皇帝硃批谕旨_page461.html">461</a><a href="世宗宪皇帝硃批谕旨_page462.html">462</a><a href="世宗宪皇帝硃批谕旨_page463.html">463</a><span class="current-page">464</span><a href="世宗宪皇帝硃批谕旨_page465.html">465</a><a href="世宗宪皇帝硃批谕旨_page466.html">466</a><a href="世宗宪皇帝硃批谕旨_page467.html">467</a><a href="世宗宪皇帝硃批谕旨_page468.html">468</a><a href="世宗宪皇帝硃批谕旨_page469.html">469</a><span>...</span><a href="世宗宪皇帝硃批谕旨_page465.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
