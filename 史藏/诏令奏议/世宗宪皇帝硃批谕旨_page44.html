<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 44 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 44 页/共 1210 页</h1>
    <div class="content">　　上谕【臣】具折囘
　　奏于九月内接奉
　　皇上硃批知道了刘廷琛人颇谨慤但才具甚属平常时加敎留心试用如不能称职密奏去之钦此【臣】因刘廷琛到任未久其贤否未能深知不敢草率囘
　　奏今巳数月见其居官安静办事勤慎钱粮清楚【臣】谨奏
　　闻至按察使白洵到任亦将数月该员为人朴实居官
　　安静办事勤慎合并
　　奏眀【臣】谨
　　奏
　　知道了伊等隶尔属下所谓形端表正即中材亦可化导为良吏也
　　雍正二年四月十九日广西总督兼理廵抚印务【臣】孔毓珣谨
　　奏为恭缴
　　御批奏折事窃【臣】于本年三月初九日已将刘廷琛白
　　洵二人居官为人办事之处具折奏
　　闻续于【臣】奏右江道万际璋折内恭奉
　　皇上硃批命【臣】将刘廷琛白洵居官如何之处据实奏闻钦此【臣】谨查得刘廷琛白洵二人现今居官实在小心勤慎恪供厥职理合再行
　　奏覆并恭缴
　　硃批【臣】谨
　　奏
　　知道了如此甚好朕亦闻伊二人犹属小心供职但刘廷琛前于按察司任内有一二事甚为不妥
　　同日又
　　奏为恭缴
　　御批奏折事窃【臣】前奏粤西仓谷补足恭请
　　遣员盘验一折钦奉
　　皇上硃批【臣】跪读之下仰见我
　　皇上信【臣】之深【臣】惟有益加小心勤慎以仰酬
　　恩遇于万一所有通省仓谷去冬约计有二三处未能补足今逐仓盘查尚有四处虽未买足亦皆有项抵补理合
　　奏眀今当小民耕种之时【臣】现遵
　　旨通行各属借谷举行社仓合并
　　奏眀所有奉到
　　御批理合恭缴【臣】谨
　　奏
　　社仓之举万不可急骤切勿彊民惟听其自便所收数目亦毋令地方有司造册存案徐徐劝行之一二年后俾百姓不疑不畏胥踊跃乐从方可望久逺遵循而收实效也
　　谕两广总督孔毓珣朕自御极以来观尔料理粤西诸务悉属实心任事毫无瞻顾因循一切章奏亦甚眀白切当即欲擢尔总督两广但
　　皇考所用内外诸臣凡无甚大过者朕皆保全冀其自新杨琳总督任内尚无贪酷形迹念系熟练地方之人未忍遽去然其为人不识大体每好防其巳往之咎因循自便任谆谆敎诫不肯倾吐肝膈振作旧习正在去留未定间而遗本已至矣广东风俗百姓不以盗窃为耻近年竟至刦掠公行乃地方大吏十案外结八九兵弁不被赏罚劝惩孰肯用命兼之武备废弛不堪而小民鱼盐之利又尽为官有资生无策故易为不安分之事至于官常中举劾百无一公此所以吏治民生均至不可问也目今合计直省地方之淳浇广东为第一难治且境接海洋如西洋人之安插亦未甚妥外来之洋船放尤属不当一切不可枚举今命尔总督其地尔其尽心竭力一一料理至年希尧董象纬軰皆不必怀畏
　　让之念朕果若亲信伊等即用伊等为总督矣何得及尔年希尧庸愚无识自以为能被杨琳所笼络将从前弊政皆代为隐饰董象纬初到地方一切未谙尔在粤西比隣数年自必周悉无遗诸凡措置当自立主意倘伊等不肯同心兴利除弊少有掣肘处密奏以闻朕即行迁调若应手无阻尔等文武共相协力和衷必将一切吏治民生治理尽羙尽善方惬朕意朕今将粤东地方交付尔矣
　　兹有金铎梁文科等条奏粤省数事并杨琳前奏未了事件俱尔详细酌定具奏广东不比广西任久熟悉虽系切近隣省不过得之传闻究未身经目覩诸务不必怱忙朕不急求速效到任逐件眀白后徐徐筹计允当再行奏闻三年有成不为迟也
　　所奏未销盐课一事巳谕部交新任抚臣李绂料理粤西拣人员之奏照依所请谕李绂带往刘梦正亦经往任尔于两省中委用粤东又命拣数员前来备用但拣发之员俱非朕深知灼见之人不过观其文字言谈相貌而已况巳举行数次其中不无营谋之弊今既受朕拣选之恩即当立心向上方不辱命若行止少有茍且是乃下愚不移之流更当加倍处分倘或若軰倚恃拣选及凭仗请托而不实力奉公尔等又念系拣选之员曲为姑容则为害不浅大失朕命往之意矣前者诺岷防劾许多拣选人员朕甚嘉之尔等当效法伊如此居心可也所防罗士奎已谕部粤交该抚严审定拟矣尔于此等处朕实深加奨许全无汉官推诿瞻狥习气甚有古大臣之风眞不愧圣裔也勉之莫移此志
　　再者原任左翼总兵金铎未悉向日居官如何有言其性情直率不肯阿附同官作因被中伤者又有言其在任声名甚属不堪者舆论不一尔于无意中留心访询实奏闻原任道员沈澄亦细加访察具奏以闻年希尧董象纬二人优劣何如之处一并据实奏知以上所谕俱当密之勿宣
　　雍正二年闰四月初九日两广总督【臣】孔毓珣谨
　　奏爲仰恳
　　圣恩调补道员事窃【臣】以菲材陋质蒙
　　圣恩畀以两广总督闻
　　命自天感激无地伏惟两广地方辽濶事务繁多【臣】材小任重益深惶恐惟有竭此丹诚以仰酬
　　髙厚俟到广东之后凡有应奏事宜另折请
　　旨遵行惟念两广盐政裕课培商最闗要现在运使孔兴琏系【臣】族叔例应回避必得一才守兼优之员方能胜任【臣】查广西右江道万际璋才足以清课守足以恤商仰恳
　　圣恩准将万际璋就近调补广东盐运使甚有裨益如
　　蒙
　　恩允则右江道员缺亦属要并祈
　　皇上特简贤员令其作速到任则两地皆收得人之效
　　矣爲此缮折请
　　旨伏乞
　　睿鉴施行【臣】谨
　　奏
　　照尔所请已谕部矣
　　同日又
　　奏爲恭报雨水情形事窃查粤西自春及夏以来雨水调匀处处霑足二麦丰收早稻俱已栽完晚稻现在及时栽插通省米价上米仓斗每石价银七钱七八分次米每石七钱一二分不等兵民安业共乐太平理合
　　奏报以慰
　　圣怀【臣】谨
　　奏
　　览雨水米价情形深慰朕怀
　　同日又
　　奏爲奏
　　闻事窃提【臣】韩良辅奉
　　旨署理广西廵抚印务仰见我
　　皇上知人善任其左江鎭【臣】邉士伟到任之始【臣】闻其
　　留心营伍【臣】曾经大槩奏
　　闻数月以来空粮俱巳招补训练亦勤旗帜甲械咸各添造鲜眀此系边士伟居官好处惟是待下多骄矜之气遇事每欠分眀是以官兵多不恱服【臣】与提【臣】韩良辅俱劝诫今已稍改理合
　　奏眀【臣】谨
　　奏
　　如此直奏方见据实无隐尔其推诚劝诫朕遇便亦必另训谕命伊悛改
　　雍正二年六月初七日两广总督【臣】孔毓珣谨
　　奏爲筹画办理地方公务斟酌两全之法据实奏眀事窃查广省办理一切公务银两经前督【臣】赵灿抚【臣】杨琳公议每年将知县以上俸工捐出解司办理今奉
　　旨俸工一槩停捐仰见
　　皇上优恤臣下之至意【臣】等何敢渎陈惟是广东每年



　　十一两又办解广锅应贴补银七百九十两又办解京铜五十五万四千余觔除部价每觔一钱四


　　补走递京报部文塘兵及提塘工食银二千二百






　　集司道公同核筭各项减无可减现今俸工停捐


　　画议以民壮工食一项遵
　　旨实并微员苦役俸工照旧不捐外其自知县以上俸银及别役工食仍行捐解司库以为办理通省


　　匿理合据实
　　奏眀谨
　　奏
　　此事朕不便批谕要须尔等详筹熟计公当为之果尔等督抚于地方上此细务竟至于力不能办亦朕所乐闻但恐未必然也
　　王朝恩司库钱粮一折暂留中王朝恩不日到京见朕伊若甘心赔补令其完结如原系地方上因公那用仍应尔等在本地方上料理岂可诿卸于陞任之人耶此事经年希尧圗理琛防同奏眀在前若径着落王朝恩赔补似属未协朕向伊询眀便中批谕尔知
　　同日又
</div>
    <div class="pagination">
<a href="世宗宪皇帝硃批谕旨_page43.html">上一页</a><span>...</span><a href="世宗宪皇帝硃批谕旨_page39.html">39</a><a href="世宗宪皇帝硃批谕旨_page40.html">40</a><a href="世宗宪皇帝硃批谕旨_page41.html">41</a><a href="世宗宪皇帝硃批谕旨_page42.html">42</a><a href="世宗宪皇帝硃批谕旨_page43.html">43</a><span class="current-page">44</span><a href="世宗宪皇帝硃批谕旨_page45.html">45</a><a href="世宗宪皇帝硃批谕旨_page46.html">46</a><a href="世宗宪皇帝硃批谕旨_page47.html">47</a><a href="世宗宪皇帝硃批谕旨_page48.html">48</a><a href="世宗宪皇帝硃批谕旨_page49.html">49</a><span>...</span><a href="世宗宪皇帝硃批谕旨_page45.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
