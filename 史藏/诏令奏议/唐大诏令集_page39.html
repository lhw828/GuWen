<!DOCTYPE html>
<html>
<head>
    <meta charset="UTF-8">
    <title>唐大诏令集 - 第 39 页/共 71 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>唐大诏令集 - 第 39 页/共 71 页</h1>
    <div class="content">





　　唐大诏令集巻六十五
　　钦定四库全书
　　唐大诏令集巻六十六
　　宋　宋敏求　编
　　典礼
　　封禅
　　答请封禅诏
　　贞观十五年封防山诏
　　停封防山诏
　　贞观二十年允羣臣请封禅诏
　　封禅诏
　　停封禅诏
　　封禅噐用从文诏
　　永淳二年停封中岳诏
　　开元二十三年封防山诏
　　断屠及渔猎采捕诏
　　防分行事官
　　干封玉牒文
　　开元玉牒文
　　开元十三年东封赦书
　　后土
　　幸汾隂祠后土勑
　　祠后土赏赐行事官等制
　　后土赦书
　　封禅
　　答请封禅诏
　　自有隋失道四海横流百王之弊于斯为甚朕提劔鞠旅首启戎行翼建兴运克成鸿业遂荷慈眷躬承大寳毎日昃思治不敢康寜竞懐夕惕用防寝兴履薄御朽不足以喻頼三灵显命百辟同心海外无尘逺方慕义但流遁永乆凋残未复田畴多旷仓廪犹虗家给人足尚怀多愧岂可遽追前代取讥虚美所望恂恂济济叶力尽诚匡其不逮致之至道如得雅颂形于金石菽粟同于水火反朴还淳当如来议【贞观五年正月】
　　贞观十五年封泰山诏
　　肇有蒸庶树之司牧载籍所纪风烈犹存至于道洽品物功成宇县天睠彰于符瑞人事表于隆平莫不増封岱宗广禅梁甫荣镜六合对越三神前圣所以垂其尊名后王所以仰其休烈盖由此也自火德既衰三光分裂金行失御九鼎沉沦诸华竞逐彞伦大坏虽周室削平赵魏隋氏混一文轨而金革之事未戢于封疆雅颂之音弗闻于朝庙遂使至教阙如淳风莫反齐郊絶帝之礼日观缺升中之仪其已乆矣朕丕膺景命嗣修鸿基承大乱之余当率土之责负扆兴惕纳隍在虑上凭宗社之灵下资士庻之力草昧伊始援干戈以靖乱区夏既平礼乐以纬俗尉侯无警菑畬有年比屋咸保其欢含气不违其性殊方异域尽地界而来廷应图合牒殚天符而表瑞缅怀载籍详求诸已岂伊寡德能致此乎固乃上之所叶賛也而羣公卿士百辟庶寮固陈人只之意请遵封禅之典推而不居至乎数四文武之情弥切内外之议日闻请诚繁频淹厯年载朕继迹百王因心万物上奉苍昊义在荐功下抚黎元方祈厚福既廹兹理敢不祗从猥以眇身齐美上代永言夙志凛乎増惕可以来年二月有事泰山所司宜与公卿并诸儒士并朝臣有学业者详定其仪博考圣贤之防以允古今之中务尽诚敬称朕意焉【贞观十五年四月】
　　停封防山诏
　　自古圣王受天之命建显号于封禅洪名于竹帛者莫不功济夷夏道叶人只然后登泰山之髙刋梁甫之石未有七徳靡纪九部寂寥而欲齐声于圣哲并美于篆籕者也朕承宗庙之重当区宇之责寅畏三灵忧勤百姓虽戡剪祸乱定克遐荒而至教犹欝刑典未措胜残之化未洽于率土和平之风多慙于徃烈是以覧经籍而自失想坛而増惧亟寝缙绅之奏屡拒公卿之请逡巡大典荏苒数载近者百寮庻尹频繁抗表殷勤固陈咸以为两仪交防四夷賔服礼譲兴行年丰谷稔苍昊呈符于上灵符不可以乆替黎献恊心于下众欲不可以固拒朕廹兹羣议敢不敬从欲荐功上大报后土升中之仪已具省方之期有日今太史奏有彗星出于西方抚躬自省深以战栗良由功业之被六合犹有未着德化之覃八表尚多所阙遂使神祗垂祐警戒昭然朕畏天之威寝兴靡措且旷代盛典礼数非一行途之间劳费不少东夏雕多未克复将送仪仗转运粮储虽存节省之仪终烦黎庻之力非惟上亏天意亦恐下失人心觧而更张抑有故实前以来年二月有事泰山宜停庻夙夜自修遂其罪已之志勤恤匪懈申以纳隍之情傥防灵祗廽睠宗社锡福朝廷同于大道风俗归于朴素告成之美更思其宜仍命所司防山有前代帝王因封禅立碑及石函之检遭离乱被贼毁废并修立藏之【贞观十五年六月】
　　允羣臣请封禅诏
　　朕遐观哲王焕在方册功既成矣咸修礼以升中道既行焉必奉符而告禅所以发挥天命昭告上灵其有建显号以创鸿徽施尊名而腾茂烈者莫不扬辉于镂玉绚景于涂金昭昭然丽三辰而并运防防焉播四溟而不极朕诚寡德良深景慕曩昔氓俗雕弊国歩甫安勉致隆平日不暇给槐卿守阙请继美于云亭岳牧叩阍祈踵武于梁岱自惟菲薄至道未凝抗礼昊穹实惟疑惧缅寻幼齿运终交防忘其家以狥天下委其体以济寰区翊戴先皇削平诸夏出于万死首导五横之源不顾一身光锡兆人之命自越炉炭获反营魂防于箓并登仁寿切惟天地之大德存于施生朕以径寸之小心袭于造育防斯休防谅或由兹不然者何能致于此也遂得池隍象浦苑囿龙沙置一候于鹢林同一文于鲸水并资天睠贲以咸寜岂朕之微而能及此今兹列辟卿士洪生硕儒各述灵徴累陈丹欵既廹羣议当事敬从【贞观二十年十二月】
　　封禅诏　　　　　　　　　　许景宗
　　门下朕闻天大地大首播黎元娲皇地皇肇恭箓是知施生为德处崇髙而不言亭毒攸资委钦明以司契洎乎三正迭建五运相迁休烈存乎坟典至道流乎雅颂厯兹千代咸宅九州逖听风声抑可知矣其有仰齐七政俯防百神祭灵睠于祥符报功于昭告莫不罄情梁甫继踵云亭对越两仪尽先圣之能事扬歴三统垂曩哲之尊名悬镜天衢防不由于此也自中阳絶纽堙赤检于穷泉官孽绍兴阻黄星于天堑永嘉东徙化金马以为牛　道武南徂飞苍鹅以登【阙】祚周岳建三业以巢倾隋拜舜后及二世而舟覆莫不以防易乱譬畏迹而横奔以暴代昏同抱薪而止燎咸资攸斁之道兾及淳化之深各怀巨壑之心规享上灵之佑却行求进其可得乎由是寂寥千祀无怀之风不嗣冺弃七经子长之言殆絶遂致成山日观乆阙升中之仪汶上明堂畴闻帝之义顾瞻礼乐深有可嗟朕初践危机愍斯穷运上同附翼下靡息肩化感天狼防刘帝防鸿波荡岳溺横流而防诉大浸稽天垫重昬而莫拯惴惴黔夏各垂饵于鲸鲵籍籍僵尸并縻肌于偰窳上灵慈恻爰启朕心景命潜通禀其仁育之性隂符焕发导以戡剪之功于是负荷休徴援旗鞠旅肃恭储祉吟云跃鳞顺朱乌以行诛骞丹鳯而反举射九鸟而悬日月区品物以昭阳和炼五石以造乾坤济崩角以全眉寿于是上尊先帝凝旒于庙堂躬履兵锋忧勤于爕辅既而仰逼威命俯顺乐推越自唐侯言膺下武深推幽賛之重自朂若厉之怀遂至灵贶无涯剪旄头而防锡逰魂削狂尽穷发以开疆东苑蟠桃西池昧谷咸覃正朔并充和气校凝旒于往代穷今古而罕闻考光宅于前皇罄防缃而莫覩方今六合之表击壤声四海之隅菑畬嵗稔含气者靡乖其性禀命者相贺其生岂朕身勤劳所逮谅由髙明垂鍳祚此隆平今兹三事大夫百寮庻尹各述天人之贶请蹑封禅之踪顾惟寡薄推而不有杜絶羣言至于数四中外之情尤切企伫之望逾深朕又详思荷财成于穹昊自古贤哲并归功于大帝廹斯至理弗获固辞展礼上寔増慙惧可以贞观二十有二载仲春之月式遵故实有事于防山诸内外臣僚岳牧卿士既相敦喻将事告成各罄乃心无亏政道恪居所职务恊时邕所司宜与缙绅先生载笔圆冠之士详求典礼裁其折中深加严敬称朕意焉其今年朝集使宜集洛阳宫应朝集依十五年三月八日勅诸王并听来朝其北藩日碛以南大首领赴防仍令天下诸州搜侧陋其有学艺优洽文材蔚赡政术甄明才膺国噐者并宜申送限以来年二月一日揔集防山庶令作赋掷金不韫天庭之掞被褐懐玉无溺屠钓之间务得英竒当加不次主者施行【贞观二十一年正月】
　　停封禅诏
　　门下朕闻探赜者先实而后賔体至公者本仁而末礼名归于已往哲存而弗务德利于人前圣狥而为急是用范围天地权轻重以防时宜取则隂阳适变通以从众欲由是古之封禅无夺事机所谓奉天咸资务隙朕仰窥前志厯选哲王无懐有巢缅逾防契之表文鳯纪越在爼豆之先叩寂寞以疑故可略而言也至如三元立统百物正名歩骤之轨非遥损益之原可挹虽则尧心广运局壃域于流沙禹迹遐宣限要荒于碣石犹且先即叙次展玉帛之仪首创賔门方备云亭之典告成之义防弗由兹况朕奄有方舆悃诚该于千古仰承灵睠防福走于百王巨海所环莫非臣妾长河攸括并入封疆日者夷夏同文祯符狎至谓可鸣銮日观勒牒仙闾许以来春亲行告禅而今延陀一姓流窜西垂控千许初归正朔亡其砂塞之地逰魂戴斗之乡一物之防犹警心于夕惕九夷乃陋敢忘怀于施生新就絷维理湏安置又以朕蚤嵗躬勤拯溺至于炎月防北不安公卿庶僚各勤谆请遂有翠微之役非无板筑之劳既而山谷阻深朝宗有碍重披丹恳请建玉华朕以寸心经纶亿兆冒兹隆热贻朝野之深忧既鉴乃诚副率土之佥望遂复频有造兴恐致烦劳兼闻河北数州颇伤淹涝既为民父母思济黎元顺动升中理无兼遂其介丘大礼宜且权停前追诸王及四方岳牧并蛮夷酋长令以明年二月防防山者令并宜停其集便及选举人等前令诣洛阳官可依常年集限并赴京师请为封禅事举人营造转营等事以上亦宜并诏停其玉华宫所立制度前已下诏务从菲薄今乃庶事减省更令卑陋示免风雨称朕意焉可分道驰驿防颁天下主者施行【贞观二十一年八月】
　　封禅噐用从文诏
　　古今典制文质不同至于制度皆随代革惟祭天地独不改章斯乃自处以厚奉天以薄今又封禅之礼即用玉牒金防噐物之间复有瓦樽秸席一时行礼文质顿乖驳而不备深为未当其封祀降禅坛所设上帝后土位先设槀秸瓦瓶飃杯等并宜改用茵褥罍爵毎事从文其郊祀亦宜凖此也【麟德二年十月】
　　停封中岳诏
　　朕闻仁者德之本叶亭育之至途礼者道之末乃帝王之余事厯选往初详观曩躅恻隠以孚其志变通以防其神朕以虚薄祗膺寳位旰食宵衣惧忝于宗社如伤如厉伫济于黎元每以皇基肇开范围覆载遗思所覃昭格区宇防荷灵命常虑下亏鸿业遍刋群岳不足上报功已升闻于日观思欵谒于天台志在告成谅非为已属今兹丰稔方有事于嵩丘崇累圣之丕绩祈兆人之嘉佑顷者分使出廵存问风俗河南河北尚有十余州旱涝加以朔方防盗时复侵邉闗内流民未能复业一物失所犹甚纳隍数郡不寜岂宜备礼前欲以来年正月封中岳者且停之【永淳二年十一月】
　　封防山诏
　　自古受命而王者曷尝不封防山禅梁父答厚德告成功三代之前率由斯义越自魏晋以防迄至周隋帝典阙而大道隐王纲弛而旧章缺千载寂寥封崇莫嗣物极而复天祚我唐武文二后应箓受图洎于髙宗重光累盛承至理登介丘懐百神震六合绍殷周之统接虞夏之风中宗懿铄之休睿宗穆清粹之道巍巍荡荡无得而称者也朕昔勘多难禀略先朝防奉慈防嗣膺丕业是用创九庙以申孝敬礼二郊以展严禋寳菽粟于水火捐珠玉于山谷兢兢业业非敢追美前王日愼一日实以奉遵先训至于廵狩大礼封禅鸿名顾惟寡薄未遑时迈十四载于兹矣今五材无眚百谷有年刑罚不用礼义兴行和气氤氲淳风泊淡蛮夷戎狄殊方异重译而至者日月于阙庭竒兽神禽甘露佳醴穷祥极瑞者朝夕于林籞王公卿士罄乃诚于中鸿生硕儒献其书于外莫不以神祗合契亿兆同心斯皆列祖圣考垂裕余庆故朕得荷皇天之景祐祖庙之介福敢以身而颛其譲是以敬承羣议此大猷以光我髙祖之丕图以绍我太宗之鸿业永言陟配祗感载深可以开元十三年十一月十日式遵故实有事防山所司与公卿诸儒详择典礼预为偹具勿广劳人务存节约以称朕意所沿封禅仪注兵马陪集并皆条奏布告遐迩【开元十二年十二月】
　　断屠及渔猎采捕勅
　　勅自古明王仁及万物今助天孶育方欲告成其缘祭祀及在路供顿牺牲饩牢礼不可阙除此外天下诸州令并断屠及渔猎采捕驾囬至京任依常式
　　处分行事官
　　勅封祀告成为万姓祈福必资清洁以副朕心其行事官及斋郎应致祭者宜令御史行牒斋坊勿容踈忽【十一月】
　　干封玉牒文
　　嗣天子治敢告于昊天上帝有隋运极屯危数穷否塞生灵涂炭鼎祚沦亡髙祖仗黄钺而救黎元锡元而拯沉溺太宗功宏链石定区宇于再麾业壮断鼇饮沧溟而一息臣忝承余緖缪延积庆遂得昆山寝燎炎海韬波虽业茂宗祧实防灵穹旻今谨告成东岳归功上俾大寳克隆鸿基永固凝薰万姓陶化八纮
　　开元玉牒文
　　有唐天子臣隆基敢昭告于昊天上帝天啓李氏运兴土德髙祖太宗受命立极髙宗升中六合殷盛中宗绍复继体不定上帝眷佑锡臣忠武底绥内难推戴圣父恭承大寳十有三年敬若天意四海晏然封祀大岳谢成于天子孙百禄苍生受福
　　东封赦书
　　门下朕闻天监惟后后克奉天既合德以受命亦推功而复始厥初作者七十二君道德洽着时至符出皆用事于介丘升中于上帝人情之所望果有以塞之皇王之叙固可得而言也朕接统千载承光五叶惟祖宗之德在人惟天地之灵作主往有内难幽賛而集大勲间无外虞守成而纉旧服未尝不干干终日思与公卿大夫上下叶心聿求至理以我列圣其庶几乎馨香今九有大寜羣黎乐业时必敬授而不夺物亦顺成而无殀懋建皇极幸致太和洎乃幽遐率皆感被戎狄不至惟文告而来庭麟鳯已臻将觉悟而在薮以故凡百执事极言大封顾惟不德初欲勿议伏以先圣储祉与天同功荷庆以在今敢侑神而无报大节斯在朕何譲焉遂奉遵髙祖太宗之业宪章干封之典时迈东土柴告岱岳精意上达肸蠁来应宿信行事云物呈祥登降之礼斯毕严配之仪获展百神羣望莫不懐柔四方诸侯莫不来庆斯事天道之介福也邦家之耿光也无穷之休祉岂独在予非常之惠泽宜其逮下可大赦天下自开元十三年十一月十三日昧爽以前大辟罪以下罪无轻重已发觉未发觉已结正未结正囚系见徒咸赦除之惟十恶死罪不在此例流人未达前所放还其有挟蔵军噐亡命山泽百日不首复罪如初敢以赦前事言首者以其罪罪之内外文武官三品以上赐爵一级四品以下一阶邠王守礼宁王宪岐王范薛王业各与一子三品官公主嗣主县主郡主各与一子官其应文武行从官加阶之外并赐勲两转三衞引驾细引黄衣长上飞骑彍骑先有武散官加两阶未给武散官各赐勲两转衞士马主军戎主幕士掌闲供膳太常及仗内声音人行署及蕃官七色并别勅杂色定名行从人亦赐勲两转縁大礼登山供奉侍从行事轝脚等官三品以上特赐一阶仍与一子官四品以下特赐一阶仍赐勲两转量与进改其四军别抽登山宿衞及诸司上山执当官三品以上赐爵一等与一子出身四品以下加一阶赐勲两转亦量进改其白身人及行署蕃官放蕃选其山下升坛行事官三品以上加爵一等赐勲一转四品以下加一阶赐勲一转选日稍扰诸献官及宿衞斋宫将军率中郎并郎将并两京留守诸军节度使并升坛例诸有职掌押当非升坛例诸有职人加一阶选日优量其加阶应入三品五品人非特赐者并依十一年三月二十八日勅节限斋郎礼生见任官前资官以上人并依资量材与处分未出身者放出身皇亲别勅承恩陪位官者亦准此诸州岳牧四府长史朝觐陪位者泛阶之外各赐勲一转诸方使人及诸州父老宗姓并从家子孙至岳不得陪位者并赐勲一转物五段诸州及兖州道僧至岳见大礼者并赐五段孔子后褒圣侯量才与处分天下致仕官各依本品赐一季禄并束帛其陪位者仍赐勲一转诸蕃侯王酋长来会礼者各赐加一官至都节级赐其入朝留在边军人亦准此其蕃中只衙官刺史县令并与赐物及袍带突厥可汗小杀等诸国王守防塞垣岁月朝贡并赐物付使将往侍老年百岁以上者板授下州刺史妇人板授郡君年九十以上板授上州司马妇人板授县君年八十以上者板授县令并妇人并级量赐束帛其预见大礼侍老各别加侍丁一人孝子顺孙义夫节妇旌表门闾终身勿事行人之家及鳏寡惸独并疾病不能自存者委州县长官倍加存恤诸军行有文武散官者加一阶白身者赐爵一转负欠官物逋悬租调并宜放免其行过州县供顿劬劳并帖顿百姓有杂差科并车马夫役者并免一年租税兖州免二年租税当顿官人始末不絶者与中上考仍赐勲一转朕永为王业繄赖旧勲元首股肱其犹一体自武徳以来功臣宰辅或名存王室遗嗣沈沦或身无大故衔屈泉壤直令所司放择申理唐元元年六月初十日立功官人往属艰难能尽忠义今成大礼何日忘之宜各与一子出身无子者任回与周亲之人有司试防三道等第収奨朕躬陟天门宿斋日观时属严冬雪后初变风寒露立祈恩誓欲代人当咎俯仰之际顿息霜颷奠献之辰变同韶景诚荷上天垂佑亦頼灵山吐祥诗云无徳不报宜封泰山神为天齐王礼秩加三公一等宜令所管崇饰庙祠环山千里宜禁其樵采给近山二十户复以奉祠神率土之内赐酺七日任于村坊内宴乐不得率敛烦劳其节文有未霑及者有司比奏闻其封祠有数处行事者从一处叙赦赦书日行五百里主者施行
　　后土
　　幸汾隂祠后土勅
　　勅王者承事天地以为主郊飨泰尊以通神盖燔柴太坛定天位也瘗埋太折就隂位也将以昭告灵祀克崇严配爰逮秦汉稽诸祀典甘泉于雍畤后土于汾隂既遗庙之巍然亦灵光而可烛朕观风唐晋望秩山川肃恭神明思致禋敬为人祈福以辅升平合此神祗应于嘉徳宜以来年正月北廵狩行幸至汾隂以二月祀后土所司宜准式【开元十年二月】
　　祀后土赏赐行军官等制
　　自古受天之命作神之主崇徳祀地尽孝配亲存乎礼经不可阙也朕承累圣之绪仗卿士之力方隅清谧宇宙乂安北廵并都南辕汾土览汉武故事修后土旧祠时为仲春地气萌动将先政本为民祈谷斋戒惟寅粢盛惟防仲尼曰吾不与祭如不祭岂非躬尽孝敬以致神祗乎而经始遗坛寳鼎出地奠兹币玉荣光塞河将何以幽答神心上应灵贶朕又惧焉今大礼克举休允祥洽自天之佑岂予一人思与百辟同兹嘉庆亚献邠王守礼终献宁王宪各赐七百疋申王防岐王范薛王业各赐帛五百疋余上坛官三品以上赐爵一级四品以下各加一阶应入三品四品见任四品官以上先授正四品以上阶经三十考者六品以上官授正六品以上阶经十六考者令所司勘责奏听进止诸防大礼有职掌者官赐勲两转余陪位官赐勲一转中书门下三品六曹尚书御史大夫食实封三品以上功臣各与一子官其立功万骑身亡殁者虽预创业不见盛时念功思旧情有感恻
　　并令所司检勘亦各与一子官改汾隂为寳鼎县官同升坛官例赐一阶管坛一乡复给一年其驾行幸处百姓防供顿应须供当者仰置顿使商量奏闻及制文不该者所司亦比条件闻奏【开元十一年二月】
　　后土赦书　　　　　　　　　张九龄
　　门下昔者廵狩所至柴瘗所在盖取诚享以遵告朕躬承祖宗之烈获主神祗之祀夙夜祗畏不敢荒宁故勤兵朔陲先展义于枌社廻旌睢上遂有事于郊坛王者父事天母事地则汉氏祈谷未始正名周礼降神乃为徼福而已朕以天命为重子道为先惟兹精诚在乎教孝庶防福于四海期永康于兆人是以率由旧章恭敬明祀严配之诚既展奠献之礼又终且春秋之义大事在祀斋祭之福庶品维祺岂独在予而有斯庆可大赦天下自开元二十年十一月二十一日昧爽以前大辟罪以下罪无轻重已发觉未发觉已结正未结正咸赦除之官人犯赃及有事被推者本罪虽原不得更令却上仍别与处分自奉先以来有杂犯流移人并配人各量移近处左降官未经量移未复本资者奏听进止天下遭损免州应损户减一分以上者及供顿州无出今年地税如巳徴纳听折来年地税逋租悬调贷粮种子欠负官物在百姓腹内者亦宜准此其不损免州自开元十七年以前所贷粮种子欠负官物在百姓腹内者亦宜准此诸州縁供顿差帖助夫亦放其家今年地税孝子顺孙义夫节妇旌表门闾终身勿事诸州侍老百岁以上赐粟七石九十以上赐粟五石八十以上赐粟三石所由速付勿淹旬日太原潞府侍老等先已加恩不在此例亚献皇太子鸿赐物二千疋终献庆王潭赐一千疋邠王守礼宁王宪薛王业各赐物一千疋忠王浚以下各赐物三百疋夹侍正衣进珪捧珪汝阳郡王淳等各赐物三百疋皇太子夹侍正衣各赐物一百五十疋裴光庭萧嵩弼亮朕躬益斯逺不有优异何殊等伦加阶赐爵之外各与一子官无子者任与周亲仍各赐物三百疋二王后各赐物二百疋长公主各赐物三百疋嗣王郡主县主各赐二百疋行从文武官三品以上赐物八十疋四品五品赐物六十疋六品七品赐物四十疋八品九品赐物二十段升坛官三品以上特赐一阶四品以上各加一阶应入三品五品官阶相当不限考数听得入知顿使及判官修礼仪官撰玉册官知顿御史等加一级修坛扬州刺史及修坛官各赐物一百疋其已有升坛职长从一头处分縁大礼有职掌官赐勲三转行从官首末不絶及陪位官各赐勲两转内外文武官三品以上赐爵一等四品以下各加一阶致仕官三品以上赐物七十疋四品五品各五十疋从蕃客鸿胪安置陪官见大礼者宜赐物五十疋节级分付南北衙应宿衞斋宫官及左右厢知兵马虞侯总管以上及判司别奏兼孔目等官更加勲一转前资官选日稍优与处分白身人有资劳者简选之日优与处分无资防者赐勲两转仍各赐物五段两营弓手六蕃并行宜各赐勲两转物五段仍量折蕃役诸位彍骑及兵角弓手官马主掌闲幕士驾供膳主膳习驭工人乐人杂尹官户白身有职掌人合行从人等各赐勲一转物三段其斋郎既是现任官准坛上坛下有执掌官吏处分执弹三衞及礼生赞者各减二年劳无劳可减者简选日稍优与处分流外行署从者各赐勲一转有职掌者各两转供顿州刺史同陪位官例始末转支顿官各与上下中考蒲州刺史寳鼎县官同升坛官处分管坛一乡百姓给复二年蒲州侍老等准太原潞府例降一等武徳初功臣毎有大庆必存追逺业参运始义合赏延其子孙沈翳无在朝者宜令勘责即与一子官唐元初立功臣等艰难之际诚效亦深言念其初岂忘终始其三品以上各赐紫金鱼袋有亡殁者优赠一官仍与一子官已得官者量加优与两京留守京兆河南尹四大都督府长史诸军节度副大使准行从官例处分诸方通表防使人预见大礼准陪位官处分诸道阵亡人家仰州县存恤不周济者量事赈给诸道健儿别勅行人各赐勲一转仍令所司勘会团官奏冩告身送付诸道行人或有身死逋逃犹徴课役累及亲邻即宜审勘为其除削皇亲中有文武才用堪任使者委宗正以其名上当与奬擢五岳四凟名山大川自古圣帝明王忠臣辅相各令致祭务其诚防赦书有所未该者所司比奏闻亡命山泽挟藏军器百日不首罪复如初敢以赦前事相告者以其罪罪之率土之内赐酺三日赦书日行五百里布告遐迩咸使闻知主者施行




　　唐大诏令集巻六十六
　　钦定四库全书
　　唐大诏令集巻六十七
　　宋　宋敏求　编
　　典礼
　　南郊一
　　贞观十七年冬至有事南郊诏
　　祭圆丘明堂并以髙祖太宗配诏
　　郊礼唯昊天
　　开元十一年郊天制
　　命宰臣等分祭郊庙社稷勅
　　外坛入庙行事官先去剑佩及履勅
　　天寳元年南郊制
　　每载四孟合祭天地诏
　　天寳五载南郊诏
　　元年建子月祭圆丘诏
　　百官议大礼期日勅
　　罢告谢郊庙勅
　　以旱停南郊勅
　　南郊一
　　贞观十七年冬至有事南郊诏
　　朕闻上灵之应疾于影响茂祉之兴积于年代朕嗣膺寳厯君临区宇凭宗社之介福赖文武之同心时无风尘之惊野有京坻之积厚地降祉贞石表祥莹翠色而流光发贲质而成宇前纪厥初之德次演卜年之永复述储贰之美并名字昭然楷则相次旷代之所未闻故老之所未覩猥以寡德防奉成命惟往载良増兢惕自天之祐岂惟一人无疆之福方覃九土自非大报泰坛稽首上帝则靡伸奉天之志宁副临下之心今年冬至有事南郊所司率由旧典【十月】
　　祭圆丘明堂并以髙祖太宗配诏
　　夫受命承天崇至敬于明祀膺图纂箓昭大孝于严配是以荐鲦鲿于清庙集振鹭于西雍宣雅颂于太师明肃恭于考室用能纪配天之盛业嗣积德之鸿基永播英声长为称首自周京道防秦室政乖礼乐沦亡典经残灭遂使汉朝博士空説六宗之文晋代鸿儒争陈七事之议或同昊天于五帝或分感帝于五行自兹以降逓相祖述异论纷纭是非莫定朕以寡薄嗣膺不绪肃承禋祀明发载怀防奉宗祧寤寐兴感每惟宗庙之重尊配之宜思革旧章以申诚敬礼曰化人之道莫急于礼礼有五经莫重于祭祭者非自外至也自内生于心也是以惟贤者乃能尽祭之义况祖功宗德道冠百王尽圣穷神义髙千古自今以后祭圆丘明堂感帝神州等祠髙祖太武皇帝太宗皇帝崇配仍总祭昊天上帝及五天帝于明堂庶因心致敬获展防诚宗祀配天永光鸿烈【干封二年十二月】
　　郊礼唯昊天称天五帝只称帝制
　　天无二称帝是通名承前诸儒乐生同异乃以五方之当亦谓之为天假有经乐文经是名实未尝称号不别尊卑相混自今郊之礼唯昊天上帝称天自余五帝皆称帝【永昌元年九月】
　　开元十一年郊天制
　　帝王承天必崇告之典文武尊祖是导严训之义所以克荷成命昭升前烈葢王者之子道乃圣人之神教朕以寡昧猥承丕绪获主祭祀一纪于兹辅相之宜下不足以被物馨香之德上不足以动天故歳或不祭刑且未恤内省为愧大礼犹郁星晷聚迁夙夜祗惧今四夷内附诸侯率职羣生和洽万物阜蕃犹恐教化未孚求之皇极诚有不达观于国风故亲廵岱阿祈谷睢上神歆有答歳物以丰此先圣无疆之休上启祐之贶冀因报谒式展诚敬宜以迎日之至允备郊天之礼所司详择旧典以闻【九月】
　　命宰臣等分祭郊庙社稷制　　　　孙逖
</div>
    <div class="pagination">
<a href="唐大诏令集_page38.html">上一页</a><span>...</span><a href="唐大诏令集_page34.html">34</a><a href="唐大诏令集_page35.html">35</a><a href="唐大诏令集_page36.html">36</a><a href="唐大诏令集_page37.html">37</a><a href="唐大诏令集_page38.html">38</a><span class="current-page">39</span><a href="唐大诏令集_page40.html">40</a><a href="唐大诏令集_page41.html">41</a><a href="唐大诏令集_page42.html">42</a><a href="唐大诏令集_page43.html">43</a><a href="唐大诏令集_page44.html">44</a><span>...</span><a href="唐大诏令集_page40.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
