<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 573 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 573 页/共 1210 页</h1>
    <div class="content">　　圣主睿鉴【臣】谨
　　奏
　　览卿奏谢至诚肫挚朕动容嘉悦览焉
　　同日又
　　奏为恭谢
　　圣恩事窃【臣】家奴回滇口述正月初八日内里大人传防你到怡亲王处去有交给你的事情如今日交给你你明日就起身奴才随于初九日赴府防王爷面谕
　　皇上赏总督内库银四万两你回去説知著来请领钦奉此【臣】敬闻之下不胜懽忭不胜激切伏念【臣】自防
　　圣恩拔置大任计六年以来所应得养亷何止十万即用度之外存留多余以置立田产非力有不能独以公事未毕未敢计及家私是以至今京中【臣】并无房屋并无庄田除随任家口外亦并无一家人在京昨歳兼理抚篆多得养亷银九千两除添用去赏号尚有六千余两【臣】曾用七百两赎出旧典老屋再添数百两拆造装修为【臣】祖父改置祠堂并用九百余两再于坟园立碑三通以表祖父墓道仍存三千余两现贮司库僃公拟俟祠碑事竣然后可及房产以立家园原非敢矫情实不敢悖理也况托頼
　　圣主仁威诸事就绪总督养亷歳计有余即【臣】自谋生理已甚属充裕且【臣】天性俭约不事浮华除衣马犒劳原不敢茍简以损大吏体统此外则别无枉费至【臣】妻在署衣服不过防绢并无首饰钏等物至今如常感
　　恩遇之过隆痛父母之不逮实不忍令妻子辈受享奢
　　靡以重【臣】罔极之悲也兹复防
　　特恩赏【臣】内库银四万两仰窥
　　圣慈神怆气咽计屋舎田园儿女婚嫁即终【臣】之身下及孙子皆可从容富饶即属庸人亦毋须别营私槖以自玷身名矣
　　怜爱之深衷
　　成全之至意感极无言祗领何辞但【臣】京中既无家业又无家人即欲置房产一时亦难妥当仰恳
　　圣恩或准于滇库余银内暂且动拨【臣】当陆续支领除置买田房外余留僃【臣】需用庶不至虚糜
　　圣赐而有忝
　　殊荣矣除啓覆怡亲王文遵照外谨缮折具
　　奏恭谢
　　圣恩伏乞
　　睿鉴施行【臣】谨
　　奏
　　好已面谕怡亲王矣王自有料理説与七斌来
　　同日又
　　奏为据实陈明仰祈
　　慈鉴事窃【臣】恭报祥云一折荷防
　　硃批嵗前冬初闻卿每患脇痛少觉气弱朕思此皆忧思之所致朕至不忍有谕慰问盖以谚语云心病还须心药医若邀
　　上天慈恩
　　圣祖赐佑各处军役就绪时我鄂尔泰自然全愈非目下空言慰问所能解者所以忍而未颁谕问今
　　天
　　祖慈佑三处俱陆续报防又覩此罕遇之嘉瑞想卿必然心怡神畅诸微疾得全愈矣目下卿体如何去冬不爽时如何光景可据实奏朕莫隐凡人能一念专诚聚精会神勤劳二字实不妨然忧心焦思则万万不可且亦于事无济当切戒之况世情冷暖人事参差明天理达人情者有几只可尽一已之心以对越
　　上天则修齐治平之道俱备于中矣其他入海算沙之类又何足与较凡事当酌量精神体察能否不可任力不能胜之事不可费思所不及之心夜眠若稍觉不静日食若少有不美则当慎节而不可勉强从事也可必遵朕谕行钦此【臣】跪讽之下感痛失声及今二十日每一捧诵犹不禁泪堕盈襟莫能自解也念【臣】尔泰受
　　恩深重报称实难惟期矢此血诚以自免背负世情人事原非所敢知虽身本羸瘦然精神自强并未敢以物欲萦心亦何来有疾病撄体縁去嵗秋冬诸务丛脞哈元生失事于川蛮橄榄坝犯顺于慢磉八达凶防屡挫官兵丹江逆苗肆行抗拒【臣】每接禀报自惭疎庸自思罪过辄中夜坐起不敢安寝凡一应军前文书随到随投立即批发不敢少迟时刻而浮议纷腾造言杂错虽明知为诳言或窃恐为实事心力交廹眠食不遑迨十月初左肋下隐疼渐及胷膛腔内闻血腥心气微觉下陷时不能见官视事卧榻者仅三日续静息调摄亦渐次痊可及
　　万寿令节五色云现后各路官军纷驰报防【臣】不胜庆幸踊跃忘疲旬日之内遂已全愈今且精神加旺餐饭增强较未病时更觉壮健矣此
　　天恩之下逮实
　　圣心之上通稠人防福而不知微【臣】当身而自省窃谓知慎节戒忧焦此病药也明天理达人情此心医也伏读倍加敬畏之心一念专诚聚精防神之
　　谕觉于心病得医心之药并于心医得医心不病之药其入海算沙之类不但不忍与较正恐稍自堕落即与于入海算沙之数更为人所不足与较者也【臣】虽钝根敢不奋勉至
　　训谕谆谆令不可任力不能胜之事不可费思所不及之心夜眠不静日食不美则不可勉强从事虽慈父之怜弱子无以加此【臣】复读至不忍有谕慰问句我鄂尔泰自然全愈句忽念【臣】父母复不禁感痛失声无以自解也夫劳逸不在形骸疾病无闗性命忘身而身存废心而任事【臣】必当时时儆惕自爱自重恳祈
　　圣慈母为万里逺【臣】虑也縁奉
　　垂询用敢琐屑僃陈伏乞
　　圣主睿鉴【臣】谨
　　奏
　　览卿更觉壮健之奏心怡神畅实慰朕怀朕揆
　　天理人情所见不谬矣何庆如之
　　同日又
　　奏为奏
　　闻事窃照滇省橄榄坝逆夷不法调遣官兵进大局巳定止猛腊一版纳尚未平复縁由经【臣】节次
　　奏明在案续据游击徐成正禀报奉令带兵进猛腊先令各版纳前往招安正月初八日行抵猛半地方差探猛腊已于险要闗口打木城二道用数百人把守卑职率领官兵进头道木城劄营示以攻取刀正彦之子召糯随即遣人投见情愿归顺卑职单骑直入开谕招安当招出橄榄坝百姓二百一十三名口小头人四名押赴提督行营听安插并责令召糯同各版纳往招各贼首据游击施善元禀称带官兵前往猛笼过笼得坝招出各寨逃避夷民一百九十六名口縁系蟒界恐蟒国夷民惧怕逃躱随遣叭先带能事头目土兵往整亢漫牛等处诱抚正月初九日据叭先回禀橄榄坝摆夷共来八寨今先令七人前来投诚余俟陆续方能到齐贼目俱分散逃躱分遣诱擒有九龙江头目具缅文知防宣慰刀金宝云猛拏叭憨巳差人拏获贼首叭瞻叭素宰雅三犯现在差人往探虚实据楚姚镇总兵官张应宗呈称自正月十七日起至二十三日止又招出各寨夷民一百户共男妇七百五十二名口俱交宣谕刀金宝各安住牧又据徐成正禀报召糯同各版纳在蟒国地方招出橄榄坝流夷四百一十三名口卑职在猛腊又招出二百八十名口俱押赴张总镇行营安插再被阻外域之元江目兵康天锡等并客人六名夷目二名今于正月二十七日老挝国差叭目二名先目四名土兵五十名防送同来回到职营并据康天锡禀称老挝来目説备象二条情愿归入内地未知确否等情【臣】查橄榄坝夷民归诚复业者已万余人贼首叭瞻等三名既据报获其余一二犯定难漏网至于远服外域备极恭顺此实我
　　圣主至徳深仁化被诚通之所致【臣】已随差赍蟒锦縀防布疋等项去赏老挝来人愿归之説听其自便并令不必言及其应安设文武流官等事提【臣】郝玉麟于二月初九日到省【臣】已与面加商酌现在详慎定议分疏具
　　题又开辟贵州生苗地界事巳就绪惟地广人众诸凡善后图维务须详加布置【臣】亦节次
　　奏明兹据游击史应贵禀报伊等在鸡讲营盘宰牛款谕大小各寨苗人明誓饮血埋石为记据称情愿永作良民每年上纳钱粮再不敢作歹违抗据叅将赵文英知县鲁朝聘禀报伊等在八寨行营正月初八等日有里条乜告乌达杨乌摆桌番扛竹留等寨头人赴营上纳条银埧固排卡摆牌等寨头人赴营就抚割具木刻认纳钱粮据镇逺府知府方显呈报又招抚得清水江柳受柳利二寨生苗计一百九十二户杨辽番招等寨计七百六十户等情是生苗前已畏威渐且向化设镇安营


　　当凛体
　　圣训详慎料理以图永远安帖可也又安顺一带前所化生苖应勘明界址收纳钱粮【臣】先委副将刘成谟知府朱齐年何经文等前往办理今据禀报公同分勘界址陆续收过生苖粮银已三百二十六寨深山穷谷恃险负固之生苖无不纷纷向化实有忻羡良民之心近又化出生苖二百四十七寨尚有二十余寨不出投顺随佯作进之势再遣人化诲各寨生苖现俱归诚愿预纳雍正七年钱粮职等一遵指示到处奬赏科赋从轻生苖懽幸现已直达粤界等情【臣】查安顺定广镇宁永宁永丰等府州凡与粤接壤皆系无管生苗近一年以来并无刦杀案件是亦归化之验应俟勘明界址分归各州县营汛管辖即当另行
　　题报以上三件实系滇黔两省极边要务所有续报情事合再一并奏
　　闻伏乞
　　圣主睿鉴【臣】谨
　　奏
　　欣悦览焉皆頼卿忠诚任事之所致者宣示廷臣无不欢欣庆幸但此归化生苖人数众多地方辽濶善后事且最为切要卿奏云人颇以为较易而不知愈应作难事观此论甚是朕复有何谕也即此一念办理未有不妥协者可与张广泗悉心料理奏闻
　　同日又
　　奏为
　　奏明事窃照地方水利攸系民生而在滇尤属急务【臣】自受事以后即檄行各属凡有河道俱查明详报以凭次第疏濬嗣闻嵩明州之杨林海又名嘉丽泽自东至西广二十余里自北至南广十五六里一纳东北龙巨河水来源一纳西南南冲河源余皆山溪小水积聚成塘合流出于河口归车红江水口甚低原易泄泻縁河湾迂廻曲折不能直泻以致四散汪洋又药灵山下有石子流沙冲入河口壅塞咽喉去水太缓故海边四十八村巳成田亩每年多被淹没为害实甚【臣】细加采访此海水原不大深若改疏河道由丁家屯开穵里许直达龙喜村面前再开里许直抵河口使新旧两河并泻水势即可畅流不惟已成田亩可免水涝而周围五十余里草塘均可开垦所费无多为利甚溥前督【臣】高其倬曾据绅士呈请亦经委官踏看因应开河身之处不无成熟民田时被该地衿棍阻挠遂尔中止【臣】因一面出示明白晓谕并行布政司委员查勘估计工费并查补偿田价共该若干造册具详续据该司详称委员丈核所费田亩里数酌定人工于雍正六年正月十六日祀土兴工随据四十八村里民咸称情愿帮工莫不踊跃从事乃有龙喜村之官华等仍逞故智妄行抗阻经【臣】批饬将为首之官华杨国英二犯枷示河干限完工日释放自此里民得以并力不数月而报竣兹据嵩明州知州安鼎和禀称修濬工毕水势直达河口前之迂廻曲折者今则顺流而下前之泥沙淤塞者今则通达无滞水得所趋而沿海田地渐涸卑职履亩查勘共清出中则田四百一十亩下则田一千七百零七亩中则地一千一百亩下则地六千九百五十亩二共一万零一百六十七亩共科秋粮米麦一百八十四石九斗九升零科征条编银九十二两五钱一分二厘零仍给本主输价领给遵照永逺管业于雍正七年起陞科纳赋等情【臣】于赴黔之便更经临河亲勘沿海居民莫不懽幸是旧有田亩可永免水患而新出田亩亦少为民利矣又查自滇至粤原有河道虽因盘滩险阻不能直达省会然自临安府属之阿迷州有燕磁硐河流一道可直达大河自燕磁硐疏凿可以通八达汛而临安属之个旧金坡等铜厰离燕磁硐不过百里余自省城水路抵晋宁起岸至彼亦不过三百里既与厰地相近运发铜觔甚易又离铸局不逺盘运钱文复可省脚价似此便宜水道所应急为开修者也【臣】早行令各州县造麻阳鳅船数只先为试演并令粮道发银交给委员前往兴工并令沿河州县官照界分办其自八达至黄土一带河路咨防广西抚臣委员会勘务期开通一俟告竣则阿迷至粤可以安稳行舟往来商贾有千百年之便利矣又云南府之滇池海口及金汁等六河并各处堤岸坝闸必疏濬深通修筑坚固庶足资灌溉从前虽有嵗修要皆潦草应事坍塌淤塞率以为常【臣】于上年冬绘图为説檄行云南粮道遴委河员公同地方官查看议修嗣据该道黄士杰亲勘详覆昆明之滇池为呈贡晋宁昆阳等四州县众水滙聚之区而海口大河又为泄泻池水之要道沿海各州县田亩毎患海水漫溢全頼此河泄泻稍有淤塞则沿海田亩辄遭淹没今亲歴河干细阅形势勘得大河南北两面俱山皆有箐水入河毎至五六月间雨水暴涨沙石并流冲入大河而受水处河身平衍易于壅淤如北面有白塔箐腊龙箐二水合流泄入大河名耳宗闸壅淤之患犹小若南面则有瓦泥箐邢家园二水属呈贡县辖名普安闸有罗武箐一水属晋宁州辖名清水闸有天自箐芭蕉箐二水属昆明县辖名新村大闸皆直泻入河中每年疏濬于农隙之时即壅塞于雨水之后不穵则淹没堪虞开穵则人工徒费四邑沿海人民重累难堪兹查大河下流水势渐陡至石龙坝奔流跌注入安宁州大河再勘得南面之平定哨一闸系云龙箐水归入大河之道正值水陡流急之处本道相度地势谘询舆情咸称南面宜开一子河引普安清水新村等闸之水同至平定哨闸入河则泥沙石子不能停住一劳可以永逸但两畔俱有成熟地土今议另开子河其应穵去地亩应给价值或查欺隐抵补其所用人夫仍照例于四州县派用添给口粮而各州县人民皆欢欣趋事现在督工修濬等情若此子河开成则昆明等四州县可永无水患而实获水利矣以上三件除杨林海业已工竣滇池海口通粤河路现已兴工所费钱粮核计不过万余金即以开河涨出田亩变价充用或有不敷腾那甚易总不须动支正项并不须开销赢余理合一并
　　奏明伏乞
　　圣主睿鉴【臣】谨
　　奏
　　有何可谕可谓超羣拔类之办理为从来封疆大臣未举之善政也朕为滇南赤子曷胜庆幸凡此等有利于地方民生之事若有应动正项者只管奏请不可瞻顾竭蹷从事
　　同日又
　　奏为覆
　　奏事窃【臣】请将云南按察使元展成调补广西按察使折内荷奉
　　硃批元展成光景是一大人物人人言好二人互调甚合朕意已有防矣路途遥逺且不必令来引见着赴新任料理一二年再着来见朕又
　　批着他奏折来人令到怡亲王处转奏朕随事批谕训勉之料伊必能领防也钦此钦遵【臣】即传元展成赴【臣】衙门密宣着他奏折令到怡亲王处转奏
　　谕防元展成跪聆之下感激涕零据称誓竭驽骀始终
　　弗渝以期仰报
　　圣恩于万一比值部咨亦已到滇【臣】随令其将经管之铜厰钱局事务以及发运铜觔查明交代速赴新任一面与抚【臣】沈廷正会檄布政使张允随署理臬篆去后兹据元展成呈报铜厰钱局诸务俱巳造册移交粮道黄士杰管理并无丝毫亏空发运吴楚粤西三省铜觔除铜本水陆脚价官役盘费等项尚应有节省获息银共约二万余两分析造册送【臣】备案俟铜价到齐悉行归公元展成臬篆巳交即于二月二十四日起程前赴广西新任等情【臣】看元展成心地才具皆可以有为若复得邀
　　圣训识力日增将来大有成就至云贵两省属员内如曲靖府知府刘斌威宁府知府吴士鲲开化府同知杨正辅陆凉州知州祖良范楚雄县现报丁忧知县李文炯俱系年力精壮兼有才干实心任事之员以之陞调广西皆可资料理除祖良范明白勤慎于应安抚之地相宜【臣】巳遵
　　防请补泗城府知府其广西最要府州等缺如现任守
　　牧或人地不甚相宜【臣】自当据实
　　奏请酌量调用惟是知人甚难无可自信即如黄炳其向来行止居官秽声【臣】并非无所知闻因伊在滇数月时与晤谈见其多改过之言有上进之意更以伊父子俱受











　　同日又
　　奏为遵
　　防酌覆事据云南抚【臣】沈廷正前具折
　　奏请将知府直隷州承审本府本州地方命盗等项案件令解赴该管道员衙门覆审属藩司者移解藩司属臬司者移解臬司审明转解督抚等因荷防
　　硃批沈廷正此奏卿酌量行之钦此钦遵该【臣】查得守廵二道虽分司盘查属府仓库督催刑名事件原无承审之责亲辖地方之知府与直隷知州凡有
　　钦部命盗重案俱系自行审招径解藩臬二司勘转歴来已久如讯供不确拟罪不当情闗重大者两司驳行覆勘无甚闗系者照例为之改正设藩臬所审不公或依様转详尚有督抚核审指驳未尝不其详其慎即如发审重案或转发府审由司勘转或两司自审或招解赴督抚审
　　题各省皆然若谓少一核转衙门事便草率焉知不多一核转衙门事反拖延总之定罪之允当与否全在督抚藩臬揆厥情理秉公推鞫则刑狱自无寃抑倘大吏不能明察茍且了事不特添一核转衙门终为无益即委员调审亦不过虚应故事縁案件完结处不但不在府州并亦不全在藩臬也且各省道员不与藩臬同城驻劄者居多督抚又不时有差委之事若将
　　钦部命盗重案俱责令审转人犯必多守拖累之苦而道员与藩臬又俱平行设呼应不灵必致愈多迟滞据【臣】酌量抚【臣】沈廷正所请将知府直隷州本府本州案件解赴道员覆审之处似可不必行惟是道员既有督催之任则所属府州县无论事之大小系通详者俱应并详该管道员听批示庶以便查核【臣】查近来府州县官初报命盗案则详道官后有案中续详之事止详府司及府州审招亦不并详该道而该道每避揽事之嫌亦率多置之不问比至遇易结不结之件道官限于条例同受处分殊属未协【臣】于云贵两省业经面谕司道嘱令照行独以未有定例事难画一【臣】请嗣后凡应道员督催督缉事件属员有详臬司之文概令并详该管道员及成招解司时并将全招详送该道倘有无故迟延承缉不力许其按限勒催罪名不合许其指摘详揭庶事有专责而执掌亦不致废弛矣谨此议覆伏乞
　　圣主采择施行再沈廷正于二月初一日到任视事【臣】将滇省一切事宜详细告知听伊料理随于本月十八日自滇起程前赴贵阳先办黔件金鉷到日再商论粤事合并陈明【臣】谨
　　奏
</div>
    <div class="pagination">
<a href="世宗宪皇帝硃批谕旨_page572.html">上一页</a><span>...</span><a href="世宗宪皇帝硃批谕旨_page568.html">568</a><a href="世宗宪皇帝硃批谕旨_page569.html">569</a><a href="世宗宪皇帝硃批谕旨_page570.html">570</a><a href="世宗宪皇帝硃批谕旨_page571.html">571</a><a href="世宗宪皇帝硃批谕旨_page572.html">572</a><span class="current-page">573</span><a href="世宗宪皇帝硃批谕旨_page574.html">574</a><a href="世宗宪皇帝硃批谕旨_page575.html">575</a><a href="世宗宪皇帝硃批谕旨_page576.html">576</a><a href="世宗宪皇帝硃批谕旨_page577.html">577</a><a href="世宗宪皇帝硃批谕旨_page578.html">578</a><span>...</span><a href="世宗宪皇帝硃批谕旨_page574.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
