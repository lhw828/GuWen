<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 912 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 912 页/共 1210 页</h1>
    <div class="content">　　圣恩于万一耳所有钦奉
　　谕旨事理【臣】谨缮折恭谢
　　天恩伏祈
　　睿鉴谨
　　奏
　　知过能改朕无不见谅若犹事弥缝则亦莫之恕矣雍正四年十二月十五日副总河兵部左侍郎【臣】嵇曾筠谨
　　奏为瑞雪年丰凌泛平稳据实奏
　　闻事窃照本年十二月初旬大河南北瑞雪丰盈自一尺至二尺不等两岸黄河冰坚水冻【臣】以凌泛届期有关堤埽一面檄委防护一面亲诣查阅伏见凌从湾积溜激冰高本月初七日以后天气渐融河水流澌循槽顺轨各工堤埽竝无铲刷而四野父老具言腊雪普霑土膏滋润不特来岁二麦有收更且秋成可望靡不共相庆幸咸颂我
　　皇上深仁厚泽是以预兆丰年【臣】身歴河滨目击情形
　　不胜忭舞谨据实奏
　　闻伏祈
　　睿鉴谨
　　奏
　　且庆目前流澌顺轨莫言来岁禾麦丰登敬待
　　天工主持之事何敢预为逆料也野老无知此等过头语当切戒之
　　同日又
　　奏为泉源利济漕艘通行据实奏
　　闻恭慰
　　圣怀事窃惟豫省粮船全资丹衞二河济运而丹衞合流又需各处山泉滙集查衞辉府辉县苏门山有百泉水池【臣】于上年九月亲履其地逐细审视见泉池西首伏有泉眼因为另凿一池源源滚滚与百泉无异当经奏
　　闻叩请
　　天恩敕封衞河源神防我
　　皇上亲洒
　　宸翰御书灵源昭瑞匾额悬挂庙庭
　　圣藻辉煌日星炳耀山川生色父老欢呼【臣】于今年二三月内复行开凿石窦砌筑陡崖尽力疏濬泉源涣发更加滂沛其余各道山泉当此隆冬枯涸之时俱皆畅达滙入丹衞交流兹据河南粮道杨梦琰具报于十二月初八日豫省粮船尽数开行无误此皆我
　　皇上至诚感格河岳效灵之所致也理合据实奏闻恭慰
　　圣怀伏祈
　　睿鉴谨
　　奏
　　鬼神之为德体物不遗至于龙之灵感莫测尤为显著旣身司河务当克敬克信慎勿杳视之也

　　硃批谕旨巻一百七十五之一
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕旨巻一百七十五之二
　　硃批嵇曾筠奏折
　　雍正五年正月初四日兵部左侍郎河南副总河兼管山东黄河堤工【臣】嵇曾筠谨
　　奏为恭报
　　圣世河淸昌期嘉应事窃照豫省黄河自雍正四年十二月初七日以后天气渐融流澌顺轨凌汛平稳【臣】已恭折具报嗣于十二月初九日起渐见澄淸至十六十七等日尤为淸彻随委员各处查验于十二月二十七二十九等日据管河道防具报上自陜州下至虞城河淸嘉瑞前来【臣】现驻河滨腊底新年屡为查阅果见河水湛然竝无沙滓而且二旬之久千里之远澄明淸彻一气绵长诚为千古竒逢史册罕载者也伏念我
　　皇上
　　诚格灵祗
　　德怀河岳源从天上竒征孚洽
　　穹苍水由地中异瑞弥昭淸晏敷声敎于四海同风之盛奠淸宁于万年有道之休【臣】不胜踊跃欢忭容于开印后缮本
　　题报外理合恭折奏
　　闻伏乞
　　睿鉴谨
　　奏
　　河淸虽属可庆之瑞朕自顾德薄倍加凛畏我君臣当更相警勉以期仰答
　　苍穹之眷佑耳
　　同日又
　　奏为恭谢
　　天恩仰祈
　　睿鉴事雍正五年正月初三日【臣】于祥符县北岸工所准工部咨内开奉
　　旨近年豫省河务险工下移堤岸完固平稳山东河务甚属紧要向系山东巡抚管理但巡抚有地方责任恐不能专理河务山东与河南接壤作何令副总河嵇曾筠兼管之处着九卿会议具奏钦此钦遵该【臣】等会议得山东与河南接壤皆黄河所经两省堤工最称险要查河工事宜本系总河专责今河南旣设有副总河现驻武陟等处与山东接壤理应钦遵
　　谕旨将山东与河南接壤之曹县定陶曹州单县城武等处附近黄河地方凡一切修筑堤岸等工应交副总河嵇曾筠就近管辖等因奉
　　旨依议钦此移咨到【臣】随恭设香案望
　　阙九叩祗承
　　谕旨恭谢
　　天恩讫窃【臣】一介菲材遭逢
　　圣主幸防
　　特达之知非常之遇及至谬膺河务皆赖
　　圣谟指示
　　睿虑周详而【臣】报称无能愆尤丛积方深惕励悚惶乃
　　防我
　　皇上新恩特沛委任有加【臣】闻
　　命之下感激难名惟有益加奋勉殚竭驽骀冀报涓埃伏念河防紧要东省曹单等县黄河尤为逼近运河攸关匪细趁此桃汛以前亟宜加意修守一面将豫省南岸委管河道祝兆鹏北岸委主事朱藻令其分投逐工淸查埽料沿堤催督兵夫种柳积土【臣】卽于正月初七日前往山东查勘黄河堤埽工程其修防措置事宜容【臣】另折恭请
　　训示遵行所有微【臣】仰荷
　　新纶蚁忱感激理合具折恭谢
　　天恩伏乞
　　睿鉴谨
　　奏
　　竭力勉为之太上云忘其身而身存此语岂特长生久视之良方卽系保禄全名之要道在善于推类而体会之耳试观致身奉公者莫不为
　　神明所佑巧诈趋避者率皆被造物所忌纵获目前小利日后必罹大咎征验昭然歴歴可鉴朕之醒世格言内外诸臣当佩服以为终身诵果能躬行实践至受益时方感朕一片苦衷也汝其勉诸
　　条奏一折交廷臣议覆有旨
　　雍正五年正月十九日兵部左侍郎河南副总河兼管山东黄河堤工【臣】嵇曾筠谨
　　奏为敬陈东省黄河堤埽工程事宜仰请
　　圣训以固修防事窃【臣】奉
　　命兼管山东黄河工程遵于雍正五年正月初七日自豫省之仪封交界起至江南之砀山交界止将东
　　省曹单二县堤埽工程细加踏勘查得北岸曹单二县境内共计堤长四万一千四百丈南岸曹县境内共计堤长七百五十七丈而北岸之堤宻迩运道所关尤重今内外俱有重堤复有越格等堤包护周宻立法綦善但临河缕堤歴年久远毎多残缺卑薄应择其险要审其缓急以次加帮修守不懈自足以资巩固惟曹县北岸之芝麻庄一工势当黄河大溜毎遇汛水长发全黄直射撞激堪虞查该工巳于雍正三年河臣齐苏勒于详请发帑等事案内卷下顺埽一百七十二丈复于雍正四年请开引河等事案内加添鱼鳞护埽一百八十五丈并于上流建筑挑水坝一座又题明拨调江南河营汛弁带领河兵二百名驻工防守其所以捍衞大堤敌黄保运者法亦尽矣但修工全资料物而办料贵在先时今该工堆贮物料寥寥无几时已交春岂容延缓【臣】查鱼鳞护埽系曹县知



　　若不预行购办贮工应用将来靑黄不接恐至贻误工程运道民生关系匪小【臣】一面严饬该县飞儹各料星夜运工加谨保固外仍一面移咨河臣齐苏勒会稿
　　题请岁修并饬令山东布政司速卽酌发帑银交给

　　降后核实
　　题估彚入该年岁修案内报销此外倘有应行下埽并镶下防风之处容【臣】临时相度形势斟酌机宜分别轻重按段增修庶捍御有资而要工之修防无误【臣】管窥浅见冒昧陈
　　奏是否有当伏祈
　　皇上俯赐训饬指示以便敬谨遵循为此缮折具奏伏
　　祈
　　睿鉴谨
　　奏
　　览
　　雍正五年二月十三日兵部左侍郎河南副总河兼管山东黄河堤工【臣】嵇曾筠谨
　　奏为钦奉
　　上谕事窃【臣】奉
　　命兼管山东黄河工程巳于正月初七日前赴东省查阅堤工至曹县芝麻庄见埽坝工程正需修理而所存料物甚少惟恐迟延贻误随一面严饬曹县知县徐文灿星速趱办以防桃汛一面会稿
　　题请岁修并檄行布政司酌拨银六千两交给该地方官购备料物以防伏秋业经
　　奏明在案防
　　皇上训谕严切随卽钦遵飞饬防县等官星夜上紧办运倘稍有玩延卽行严防今【臣】由南岸查工渡河而北于二月初九日复至芝麻庄查秫稭草束各料俱已运贮堤顶【臣】随令江南河营千把总并该汛员开工整理旧埽按法加镶签桩压土务须十分坚固以资抵御是桃汛之修防定可无误矣其伏秋两汛应需料物亦必于此时及早办贮免致靑黄不接临时掣肘虽藩库银两尚未移解前来【臣】巳檄饬防印各官将大堤徭夫岁修银两先行通融购备俟布政司银两解到给还俱不得借端延缓该员等现在竭力置办但工程钱粮俱系河道专责今署兖宁道事登莱道徐德俶竝不到工查察亦未见具文详请预备料物玩延之咎已于请帑备料疏内附防其余各员如有始勤终怠者亦卽据实防
　　奏不敢姑容贻误【臣】惟有恪遵
</div>
    <div class="pagination">
<a href="世宗宪皇帝硃批谕旨_page911.html">上一页</a><span>...</span><a href="世宗宪皇帝硃批谕旨_page907.html">907</a><a href="世宗宪皇帝硃批谕旨_page908.html">908</a><a href="世宗宪皇帝硃批谕旨_page909.html">909</a><a href="世宗宪皇帝硃批谕旨_page910.html">910</a><a href="世宗宪皇帝硃批谕旨_page911.html">911</a><span class="current-page">912</span><a href="世宗宪皇帝硃批谕旨_page913.html">913</a><a href="世宗宪皇帝硃批谕旨_page914.html">914</a><a href="世宗宪皇帝硃批谕旨_page915.html">915</a><a href="世宗宪皇帝硃批谕旨_page916.html">916</a><a href="世宗宪皇帝硃批谕旨_page917.html">917</a><span>...</span><a href="世宗宪皇帝硃批谕旨_page913.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
