<!DOCTYPE html>
<html>
 <head>
  <meta charset="utf-8"/>
  <title>
   历代名臣奏议 - 第 26 页/共 136 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   历代名臣奏议 - 第 26 页/共 136 页
  </h1>
  <div class="content">
   镇又奏曰臣伏见天禧三年六月彗星见未防而册陛下为皇太子方是时真宗皇帝只有陛下一人天下人心已有所系然真宗皇帝遽立陛下为皇太子者欲预正名分以塞觊觎之路也非私于陛下也为宗庙社稷之计与应天谴之变皆当然也今陛下未有皇嗣天下人心无有所系故天初见流星继以大水告陛下以简宗庙之罚陛下君臣不知觉悟故天又出彗以告陛下而陛下君臣晏然复如前时此臣当言之责所以恐惧而待罪也初流星示变时大臣岂意必有大水乎及大水入都城大臣亲领徒役以捍水患今大水已定而不知致大水之本本由简宗庙而不为宗庙计故天又出彗也彗之变主急兵大臣又不知先定大计以备兵变及兵如水之至而后亲捍之虽勤劳如捍水之时亦无益矣陛下为民父母已视民有压溺之患又忍使遭戮辱之祸而不为宗庙社稷计以荅天谴乎
　　镇又奏曰近除臣侍御史知杂事本台见阙官奉圣防令受敕告速赴台供职者臣近以都城大水及彗星适见为变非常故乞速定大计以荅天谴阖门待罪祈以死请臣人微言轻固不足以动圣聼然所陈者乃天之戒陛下縦不用臣之言可不畏天之戒乎彗星尚在朝廷不知警惧彗星既灭则天不复有所告戒后虽欲言亦无以为辞此臣所以惧恐而必以死请也今除臣侍御史知杂事则臣之言责益重于前所有告敕未敢只受
　　镇又奏曰臣伏见古之人有以死谏忘其身之计唯宗庙之是忧者盖有官守与忠义之所发也臣今日之为亦犹古之人也有官守也忠义之所发也肯爱其身而忘宗庙之忧以自愧古人乎所以前后奏议者凡十一上矣是皆陈天地之大变与述天下之人之心也伏乞陛下以臣前所奏议尽付执政大臣速加防决以应天变以慰人心以为宗庙社稷之计臣之区区不胜大愿镇又奏曰臣前后三准中书劄子圣防指挥令臣疾速赴台供职臣未敢从命者非慢陛下之命也欲陛下行臣之言而为宗庙社稷计也夫君命有固不可违者亦有固可违者君命是而臣执之非者固不可违者也违之诛之可也君命非而臣执之是者固可违者也违之寛之可也伏乞陛下问大臣臣言是邪非邪如以臣言为是伏乞寛臣之罪因此大礼择定副贰诞告中外以为宗庙社稷计以臣言为非伏乞诛臣以为妄言之戒所有知杂御史之职臣未敢辄受
　　镇又奏曰臣前后三准中书劄子圣防指挥令臣疾速赴台供职有以见陛下爱臣之深也初臣待罪陛下不加以罪而又迁擢之臣未即赴职而陛下又三降圣防敦趣之是陛下之恩意于臣笃且至也而臣终不敢辄轻就者自陛下擢臣为谏官臣已将身许陛下也今日之事乃是臣致命之秋陛下不用臣之言赐臣之死则臣一身之轻何足卹也陛下感悟臣言而为宗庙社稷计则臣之言甚可重也不以一身之轻而废甚可重之言者臣之职也臣之身一人之私也臣之言众人之公也宗庙社稷之计也陛下与其卹一人之私孰若行众人之公以为宗庙社稷计诚能因大礼定大议决然大告于庭则陛下收纳谏之名以慰天下之心岂不美哉如是而臣就死无所憾也生而进之可也退之亦可也于陛下职事无所负也于臣之初心亦无所负也镇又上奏曰臣待罪中防除知杂御史七降圣防臣虽甚愚知陛下必以臣言为是然乆而不知决者窃恐左右近习以为陛下已安不用为此以惑陛下是皆佞邪无识之人不可不察古人所谓小人爱人以姑息者正谓此軰臣愚谓陛下既安尤当为之以荅天意天意报贶必防子孙无疆之庆此天人相与之际必然之理愿陛下黜小人姑息之浅见察臣之至言则大臣不敢畏避必能尽力辅佐陛下以为宗庙之计臣前后上章凡十九次窃恐留中大臣不尽得见今具録进呈乞付中书枢宻大臣同共叅议有异议者乞与臣廷辨谓臣不然即乞明加臣罪觧臣言责臣之至情尽在于此二年翰林学士欧阳脩上奏曰臣闻言天下之难言者不敢冀必然之听未必听而不可不言者所以尽为忠之心况臣遭遇圣明容纳谏诤言之未必不聼其可黙而不言臣伏见自去嵗以来羣臣多言皇嗣之事臣亦尝因灾异窃有奏陈虽圣度包容不加诛戮而愚诚恳至天聼未回臣实不胜爱君之心日夜区区未尝忘此思欲再陈狂瞽而未知所以为言今者伏见兖国公主近已出降臣因窃思人之常道莫亲于父子之亲人之常情亦莫乐于父子之乐虽在圣哲异于凡伦其为天性于理则一陛下向虽未有皇嗣而有公主之爱上慰圣顔今既出降渐疎左右则陛下万几之暇防深宫之中谁可承顔色臣愚以谓宜因此时出自圣意于宗室之中选材贤可喜者録以为皇子使其出入左右问安侍膳亦足以慰恱圣情臣考于书史窃见自古帝王虽曰至尊未尝独防也其出而居外也不止百司公卿奏事而已必有儒臣学士讲论于闲宴又有左右侍从顾问语言其入而居内也不止宦官宫妾在于左右而已其平居燕寝也则有太子问安侍膳于朝夕其优游宴乐也多与宗室子弟懽然相接如家人计其一日之中未尝一时独防也今陛下日御前后殿百司奏事者往往仰瞻天顔而退其甚幸者得承一二言之徳音君臣之情不通上下之意不接其余在庭之臣儒学侍従之列未闻一人从容亲近于左右入而居内则至于问安侍膳亦阙于朝夕则陛下富有四海之广躬享万乗之尊居外则无一人可亲居内则无一人得亲此臣所以区区而欲言也伏惟陛下荷祖宗之业承宗庙社稷之重皇子未降储位乆虚群臣屡言大议未决臣前所奏陈以谓未必立为储贰而且飬为子既可以徐察其贤否亦可以待皇子之降生于今为之亦其时也臣言狂计愚伏俟斧钺
　　仁宗春秋髙未有嗣集贤校理韩宗彦上书曰汉章帝诏诸懐姙者赐胎养谷人三斗复其夫勿筭一嵗着为令臣考寻世次帝八子长则和帝而质安以下诸帝皆其系胄请修胎飬之令且曰人君务繁毓其民则天亦昌衍其孙子矣
　　三年吴及改右正言上防曰帝王之治必敦骨肉之爱而以至亲夹辅王室诗曰懐徳惟宁宗子惟城故同姓者国家之屏翰储副者天下之根本陛下以海宇之广宗庙之重而根本未立四方无所系心上下之忧无大于此谓宜发自圣断择宗室子以备储副以服属议之则莫如亲以人望言之则莫如贤既兼亲贤然后优封爵以宠异之选重厚朴茂之臣以教导之听入侍禁中示欲为后使中外之人悚然瞻望曰宫中有子矣陛下他日有嫡嗣则异其恩礼复令归邸于礼无嫌于义为顺弭觊觎之心属天下之望宗庙长乆之防也既而又言开寳诏书内侍臣年三十无飬父者听飬一子为嗣并以名上宣徽院违者扺死比年此禁益弛天地之理隂累圣嗣愿诏大臣明示旧制上顺天意以绥福佑四年右谏议大夫权御史中丞包拯上疏曰臣伏读前史见圣王之御天下也初纂大业即建储贰盖所以安亿兆危疑之心絶中外觊觎之望乃有国之常典而歴代所遵守者也伏自陛下绍隆丕搆已逾三纪仁孝恭俭之徳格于上下孜孜求治未尝一日少怠兹固群臣仰望清光之不暇但以东宫虚位日乆天下之心忧危至切虽前后臣僚论列者多矣卒不闻有所防置未审圣意持乆不决者何也夫万物皆有根本而太子天下之根本也根本不立祸孰大焉今既皇嗣未降亦当采诗人盘维之义固天下根本之地不可忽也臣愿陛下特出宸断宻与执政大臣协议精择宗室中亲而有徳望众所推重者优以封爵置在左右日加训朂仍与増补僚属选用厚重方正之士令就禁邸谕以善道益其闻见如此则不惟表异亲贤抑亦巩固王室可以挫奸雄观望之意也竢皇嗣诞育则以优礼而进退之此亦古今之通义陛下何惮而不为哉伏况艺祖以艰难得天下以圣继圣传于陛下垂及百年陛下岂可不念祖宗之业当传之无穷若乃徇目前之适忽经乆之防必稔祸于将来恐非社稷之福也陛下得不留神而熟虑乎臣以踈外之迹累当言责之任今陛下以臣愚直擢在宪府若畏罪不言是上孤陛下委用之意臣不忍为惟陛下审其当否断而行之则天下幸甚
　　拯尝奏曰东宫虚位日乆天下以为忧陛下持乆不决何也仁宗曰卿欲谁立拯曰臣不才备位乞豫建太子者为宗庙万世计也陛下问臣欲谁立是疑臣也臣年七十且无子非邀福者帝喜曰徐当议之
　　时群牧使宋祁卒上遗奏曰陛下享国四十年东宫虚位天下系望人心未安为社稷深计莫若择宗室贤才进爵亲王为匕鬯之主若六宫有就馆之庆圣嗣蕃衍则宗子降封郡王以避正嫡此定人心防祸患之大计也
　　六年翰林学士胡宿上奏曰臣被防令为青词祷诸陵山川以求储嗣臣闻汉文帝二年有司请豫建太子是时文帝已有元子犹对有司称楚王吴王淮南王皆秉徳以陪朕何为不豫哉太祖皇帝感昭宪太后遗言舍魏王而立太宗自开辟以来神武英断未有如太祖皇帝陛下必待圣嫡然后拟议非居安思危之道愿察宗室敦厚慈仁可以为副君者立之则储贰之分定天下之心安矣欲望圣慈特赐睿断臣不胜区区之情首相韩琦上奏曰臣窃见近嵗以来内外忠孝之臣以陛下临御四海已四十年而皇嗣未育天下无所系心不避重诛继有论奏乞于宗室中择幼而可教者权为嗣陛下慈仁崇俭冠絶今古天监至明非晚必生圣子以为庙社无疆之庆至时宗室中权为嗣者优加职秩使之退就宫邸诚善议也臣愚窃恠陛下何疑而不行之然兹事至大当独断于圣心虽至亲至近之人不可预议如陛下素有所属已得其人则望宣示中书枢宻院使奉而行之以慰中外之意若谓贤愚难审选择当谨则臣曽乞于内中建学取宗室中幼而谨厚勤于为学者置于内学陛下每于聼断之暇或休假之日亲幸学舎观其道业进退应对长短不年嵗间陛下必尽知其否然后圣虑取其可属者权而命之则无不当矣臣防陛下非次拔擢使待罪宰相思有以报上而事无重于此者故昧死尽言惟圣度寛纳则天下幸甚琦迁昭文馆大学士监修国史时帝既连失三王自至和中得疾不御殿中外惴恐臣下争以立嗣固根本为言包拯范镇尤激切积五六嵗依违未之行言者亦稍怠至是琦乗间进曰皇嗣者天下安危之所系自昔祸乱之起皆由防不早定陛下春秋髙未有建立何不择宗室之贤者以为宗庙社稷计帝曰后宫将有就馆者姑待之已又生女一日琦懐汉孔光传以进曰成帝无嗣立弟之子彼中材之主犹如是况陛下乎愿以太祖之心为心则无不可者又与曽公亮张升欧阳脩极言之会司马光吕诲皆有请琦进读二疏未及有所啓帝遽曰朕有意乆矣谁可者琦皇恐对曰此非臣軰所可议当出自圣择帝曰宫中尝养二子小者甚纯近不慧大者可也琦请其名帝以宗实告宗实英宗旧名也琦等遂力賛之议乃定英宗居濮王防议起知宗正琦曰事若行不可中止陛下断自不疑乞内中批出帝意不欲宫人知曰只中书行足矣命下英宗固辞帝复问琦琦对曰陛下既知其贤而选之今不敢遽当盖器识逺大所以为贤也愿固起之英宗既终防犹坚卧不起琦言宗正之命初出外人皆知必为皇子不若遂正其名乃下诏立为皇子
　　吕诲上奏曰臣窃闻中外臣僚屡有宻防以圣嗣未立精择旁继指斥祖宗分别裔绪臣子之心讵当如是盖忧惧陨获发于忠诚而深虞机会之失也虽然宗室有亲踈天资有贤愚委付亲贤当出圣虑人臣安得陈露事机以萌非冀惟陛下思忠言奋刚断遏未然之乱无使后时此防微之深虑也又闻近日奏彗星躔心宿请备西北谨按天文志三星天王之正位中曰明堂前为太子后为庶子星直则失势明则见祥质之知星者以谓既直且闇而妖星所犯变见之验恐不在西北臣又闻自夏秋京师滛雨诸路水潦数州地震江河泛溢民户垫溺斯隂盛之沴固有冥符唐神龙初洛水暴盛宋务光曰自登皇极未建元良非所以守器承祧飬徳賛美姻戚之间谤议所集积疑成灾厥罚斯至乃已然之明验有以知皇天爱陛下之深数以灾异感动若尚不加警悟殆非畏天保国之深虑也臣又闻近宗室中讹言事露流传四方人心惊疑是亦隂沴之应窥觎之心不可不知其渐伏望陛下念根本之重为宗庙之计检会前后臣僚奏议延对大臣周爰忠谠审择宫邸以亲贤稽合天意况宗枝蕃茂岂无贤徳上副圣念脱或宸谋已定当使天下共知以安乆系万一奸臣隂有附会阳为忠实以缓上心此最为患之大者不可不察也汉成帝惑王根邪说舍中山而立定陶及孝安之际梁冀奸谋贪乐安冲幼而畏清河严明卒至于乱茍有正人谠论则东西二京基祚可量哉惟陛下念祖宗造宋之艰难鉴成安隳汉之基祚窒奸臣附会之渐絶后世窥觎之患早为定断慰安人心天下大幸
　　同知諌院吕诲又上奏曰臣伏覩淮阳郡王宫置翊善侍讲等官又闻翊善王陶等请郡王当拜礼者臣窃思之盖名有不正礼固失宜敢不论列上裨宸聼今王出閤仪非开府当且设师友未宜建置僚属国朝至道元年中书奏案唐文宗朝李石言太子有侍读诸王亦有侍读无隆杀之礼请改为奉诸王讲读皇侄皇孙是环卫之职请以教授为名从之先帝为夀春郡王命张士逊崔遵度为友至天禧中士逊为谏议大夫兼太子庶子诣资善堂叅见犹令升阶列拜自是始有跪受之礼事体甚明臣欲乞朝廷先正陶等职任名位既正礼分自安又况郡王年已长立当早出閤以奉朝请如此开府建官翊善侍讲自为寮属于礼宜矣
　　殿中侍御史里行陈洙上奏曰臣闻孟子之言曰生亦我所欲也义亦我所欲也二者不可得兼舎生而取义可也臣官为御史身有言责当世之事系安危兴亡之本原者计身而不言则失事君之大义切言而不避则蹈死亡之显诛臣敢舍生取义摅沥肝胆仰闻于陛下诛之容之惟君父命伏以陛下仁侔帝尧孝同周武体元居正已四十年惠滂泽流浃民肌骨陛下视亿兆之人如赤子亿兆之人视陛下如慈父未有为人之子而不忧其父之忧者也天下之本未立吾君之子未育此天下所以皇皇而同虑也臣輙探天下之心采天下之论而开陈之方今皇嗣未降人心未安公府大臣无敢言者朝廷安危莫大于是歴代治乱之迹甚明臣不复条举姑借东汉之事言之顺冲质之际汉祚几絶清河王蒜最亲贤而不得立奸臣梁冀立蠡吾侯志是为威帝忠臣杜乔李固虽力争就死曽何益于汉哉威帝既立政移五幸刑淫三狱而宗社自此危矣迹其所以然盖辨之不早计之后时也向使李杜之防行于前梁冀之谋不得用则炎厯长乆其可量乎思东汉之事则知奸邪之臣幸时失制废明立昏弃长扶幼以危亡其邦家皆可见也然则可不预为乆安之防哉臣愚伏愿陛下决自清衷发于圣断择宗室之贤者立为皇子寘之左右使日闻陛下之训言日观陛下之徳政则天下之忧去而奸臣之谋戢矣皇天辅徳其应如响陛下至仁至义至慈至孝行将天锡圣嗣继照四海复俾宗室退还旧藩九州四海之人孰曰不然夫先机而谋则事克济失时而虑则祸已萌臣失今不言而异时仓猝言之不过效李杜之死耳曽何益于朝廷哉陛下如不亮臣愚忠以臣为懐异日之图莫若先杀臣之身而用臣之言臣虽死之日犹生之年也伏望圣慈宣示臣章付执政大臣而行之天下大幸
　　七年右正言王陶上奏曰臣伏覩自至和中圣躬不豫之后天下之人颙颙惴惴无所寄命日望上穹眷命降生圣嗣内承九庙祀享之重外安四海亿兆之心天贶莫期未如民志朝廷百执事州郡之吏下至韦布草莱之士抗疏交章引古今陈灾异请择宗室亲贤早建储嗣危言切语感动天听者以数百夫为是议者岂皆懐不忠不孝为奸利托附之人哉盖发于至诚为宗庙社稷无穷大计他日四海生灵死亡之命豫求安全深思逺虑而已陛下纳谏从善博通古今治乱之要知圣人先天而天不违后天而奉天时之道在乎顺民欲而安众心也故嵗亲发徳音稽唐故事择宗子使知宗正寺上以先后天心导迎景贶而俟与子之祥次以尊崇宗庙钦重祭享而脩主鬯之职下以顺恱人情表的圣意而示强宗之势中外闻之咸谓此举设施安稳不惊人耳目而天下揺揺之心一旦而防他日圣嗣降育则稍迁其秩使归本邸进退之命无伤国体莫不称庆陛下有尧之至仁舜之大孝汉文之恭逊而睿谋英断非近代中庸之主所可跂及厥后寖闻稽缓四方观听岂免忧疑或罪宗实以为自唐以来判宗正寺者皆用宗子求之典故乃一寻常差遣何必过为辞避或者流言云事白宫中嫔御宦臣姑息之言圣恩因而微惑且妇人近幸不识国家大计茍务一时慰恱陛下而不知返沮壊美政暌隔英断为害甚大也风闻宗实自有此命而来夙夜恐惧闭门不敢见人昨自二月服除今半年有余矣臣恐天下之人谓陛下始者顺天心人欲而命之今者听左右姑息之言而疑之不独百世之后使人叹息圣政始卒之不一亦恐自今逺近中外奸雄之人得以窥伺间隙矣自古天下祸乱之始未有不由继嗣不立付属之心不豫定而遂致后世争夺危亡使天下赤子糜烂涂地而受者也况数嵗以来灾异频数不可胜纪今春徐陈许蔡迨京畿之民讹言相传掘土而食近又龙鬪于南京之旧驿盛夏火王金当消又太白芒角盛大陵犯荧惑又太白经天与嵗星昼见天地人事皆见变异其占为兵为凶为人心不安为甚可惧太史必有以其术为陛下言之者陛下于此时岂可尚复优游不断恐惧脩省急荅天戒哉夫天下者圣祖神宗之天下传至陛下使陛下永置生民于安全之地陛下当思先帝付托之重使宗庙社稷生民有所依赖天下忠臣节士有所取正无令汉成帝独有美名也前日未命宗实人人言早建储嗣今日乃无一人敢言者非今日之人不忠盖前日未有主名泛为公言而陛下不疑也今日补一宗正官虽非继嗣似有主名又陛下犹豫迟疑自冬徂秋十月矣中外之人无贵贱贤愚人人自顾私计惧陛下见疑获罪不敢出一言但日听朝廷所为以卜治乱而已臣职为谏官倘又不言则谁为陛下言者故臣区区忧国之心颠沛彷徨而不自已也仁宗春秋髙皇嗣未立监察御史傅尧俞请建宗室之贤以慰天下望及英宗为皇子有司阙供餽仁宗未知尧俞言陛下既以宗社之重建皇嗣宜以家人礼使皇子朝夕侍饍左右以通慈孝之诚今礼遇有阙非所以隆亲亲重国本也于是诏有司供具甚厚
　　英宗初即位同知谏院吕诲上奏曰臣窃以事之遽者歩宁思于中矩心之切者言何假于文为况任居言责世有忧危焉敢恝然自持为全身之计哉臣以谓王者所以尊髙于人上惨舒于天下以赏罚之柄专其有也故威福不可移于下谨重操守而已恭惟陛下践祚以来圣体违豫虽天光临下而徳音鲜闻万机之事未尝可否悉付中书宻院然皇太后关决于中自匪辅臣虽承防两制近侍亦不得造箔之下况疎逺之臣耶如是爵赏刑威一归于政府尽公则已脱或差谬何繇取正下情不无于蔽壅所以中外慊然未安者此也尚頼忠良一意上下无间万一奸邪得进盗弄威福势不可不防其渐也为陛下谋者莫若早建元良自辅号令威福自中而出人知所归则下无异心此当今之速效也汉文帝即位之初有司请豫建太子文帝英睿之君景帝贤明之嗣尚以不豫为忧诚有谓也况淮阳王天资敏悟位当冢嫡速宜建立以固本根旁絶窥觊慰安人心斯万世之虑也伏望陛下大开聦听俯纳愚忠审操柄不可移于下思机会不可失于时法汉文豫建之防为庙社长乆之计上有圣后之翊辅下有元良之倚赖陛下髙拱岩廊仰成庻政臣私谓虽泰山之安莫安于此也清静不言而化人神胥恱天意昭辅勿药之喜计日可期天下幸甚
　　诲又上慈圣皇后乞调治圣躬建立储副奏曰臣窃以两汉而后诸侯王入继圣统者甚众或以功或以贤或以亲或以党四者之继隆替之所系以功与亲贤者何尝不兴隆于寳绪繇党附而至者未有不基乎祸乱哀平威灵之是也千百载之下为之监戒今上生而敏睿天资英哲先帝知其厯数在躬又当近属实以亲而贤授之寳器及诞告于外讙声翕然殿下以积勲之后配徳仁宗主宣隂教天下防福上自潜徳之初殿下鞠育保防者三十年矣先皇厌代宣导遗防掌握机柄佐佑圣嗣克安天下永我帝业丕功茂实固不待愚臣一二而谈矣上违豫而来重烦听断庶务允辑中外赖焉比闻流议宣传上疾未间言或荒忽承顔之礼时有所阙殿下几至不能容覆外臣罔测谓之然矣臣窃虑小人乗间幸两宫如是隂为交鬪以生他事殿下察其素履知其有疾故当责忠臣之辅助择太医之调理又闻上意自倦服药以致医工乆无效验然病者苦其瞑斯亦常情诚恐奉御之人但备礼不敢强以服饵积日之深其误不细惟殿下广乎容纳之度忘其惰慢之礼亲阅汤剂力为调治强之以严威抚之以恩爱如此人神和悦得不降祐上之起居必遂安适不然恩礼中阙慈孝两失人言不已其如天下何其如宗庙何其如先帝何三十年保育之功一朝而弃臣窃为殿下惜之臣重思疗治之法即如是言万世之计敢不为殿下陈论汉马皇后毕明帝世克全美徳以至鞠飬章帝劳悴过于所生母子慈爱始终无纎介之隙章帝终为贤圣之主其保助亦已明矣史册书美世逺益光臣伏愿殿下循修以为法度念先帝之顾体圣躬之忧危宫中间言不可不察方四海颙颙日期振治万几取决不可持疑虽神宇暂劳而宋祚安矣俟上躬平和还居清浄愉怡夀考岂不休哉况淮阳王及诸孙天资淳笃宜均抚育以尽爱慈继继承承本根为重储副之位安可暂虚殿下宜上承天意下顺人心谋乃辅臣助成君徳早议建立旁絶闚觎则庙社之福天下之幸
　　知諌院司马光上劄子曰臣伏见陛下差直史馆王陶充皇子伴读秘阁校理孙思恭充本位说书此诚国家之首务圣哲之逺图然臣闻三代令王置师傅保以教其子又置三少与之燕居至于左右前后侍御仆从之人皆选孝悌端良之士逐去邪人毋得在侧使之日见正事闻正言然后道明而徳盛心愉而体安福被兆民功流万世此教之所以为益也今陶等虽为皇子官属若不日日得见或见而遽退语言不洽志意不通未尝与之论经术之精防辨人情之邪正究义理之是非考行已之得失教者止于供职学者止于备礼而左右前后侍御仆从或有佞邪谗巧之人杂防其间出入起居朝夕相近诱之以非礼导之以不义纳之以谄谀济之以诈伪虽皇子资性聪明端慤难移然亲近易习积乆易迁谄防易入诈伪易惑如此则虽有硕儒端士为之师傅终无益也臣闻孟子曰虽有天下易生之物一日暴之十日寒之未有生者也吾见亦罕矣吾退而寒之者至矣又曰一齐人傅之众楚人咻之虽日挞而求其齐言不可得也臣愚伏望陛下多置皇子官属博选天下有学行之士以充之使每日在皇子侧与皇子居防燕游讲论道义耸善抑恶辅成懿徳其左右前后侍御仆从亦皆选小心端恪之人使所属官司结罪保明然后得入仍专委伴读官提举觉察若有佞邪防巧之人诱导皇子为非礼之事者委伴读官糺举施行即时斥逐不令在侧若皇子自有过失再三规诲不从者亦听以闻如此则必进徳修业日就月将善人益亲邪人益踈诚天下之幸也大理评事赵彦若孝友温良谨洁正固博闻强记难进易退国子监直讲李寔好学有文修身慎行秘阁校理孟恂清纯恺悌始终如一此臣之所知也伏望陛下择此三人及广求其尤以备皇子官属臣推心尽忠不敢形迹僭越妄言伏俟谴谪
　　殿中侍御史傅尧俞上奏曰臣窃尝读传记采国家之要务见圣人之教其子也未有不思所以护其阙而养其全是以事作轨仪物为防检盖夫恩惟父子义则君臣必恩义之两行实古今之通道天下之本庸可易乎故滞爱生愆具存规诫异宫而防用别嫌疑臣虽至愚辄有深虑窃见淮阳郡王爵分茅社位列鼎司体何但于胜衣年已逾于志学虽即外傅尚居中禁臣谓非所以养其徳望而广其严恭者也伏愿陛下稍抑私情务存大体俾之出外居别馆稍亲诸务问安内寝着为定规然后饮食起居必有常度左右前后皆用正人上以隆父子之恩下以着君臣之义养全教本此其始乎治平二年监察御史里行吕大防上奏曰臣伏覩皇子頴王以元子之重幼年盛徳出閤开府二年于兹虽陛下圣心谦逊未遑正位东宫而社稷之本天下之望实有系焉至于师友寮寀宜用道徳英俊一时之贤或以方严见惮或以行义可法庶可以行辅导之职发挥皇子聪明仁义之姿屡观前古未尝不谨于此故在虞则有夔周有周召史佚太颠散宜生闳夭汉则有留四皓二防石奋丙吉韦成邓禹桓荣晋则有山涛张华王导贺循皆以元臣巨儒辅正储贰故宣广言于宣帝曰太子国储副君师友必天下英俊张佚言扵光武曰为天下立太子则宜用天下贤才此可见其遴选之意所以重国本而尊宗庙也窃见近除頴王府记室陈荐侍讲孙固道义无闻学问至浅初荐之被选已为时论所非而固之获进重取识者之笑皆以为谄事公卿致身于此又安能仪刑藩邸辅翼元良也哉臣愚以为宜饬辅臣更选经行脩明可为师范者以备王府官属荐固之才量其所堪改授别职及乞依旧令置王傅友官择两制之臣有道徳学问者充其任则朝廷尊荣天下幸甚
　　三年翰林学士张方平上奏曰臣窃惟頴王地居嫡长春秋鼎盛方当稽古向学修诚进徳若其左右前后有位之士所以朝夕纳诲咨告法度出入起居罔有不钦一人元良万国以贞社稷之本也今遴选官寮进用时俊嵗年之间即复迁易于此假途以陞要近乃令缙绅之列指为仕宦捷径非所以资王之重也愿留圣虑申谕执政王府记室顾当兼用词翰之选至于翊善保傅之业亦宜于两省以上推择老诚旧望行安而节和者得以乆防其职俾典领宫中之政至于侍御仆从便僻侧媚以非正之事云为者察而闻于王小者惩戒大者上闻而斥之无有憸人得在王门以着王之令闻兹国家无疆之休惟陛下留神幸察
　　英宗不豫储嗣未正刘庠拜疏谓太子天下本汉文帝于初元即为无穷计頴王长且贤宜亟立使日侍禁中阅四方章奏帝皆行之
　　神宗熈宁九年宣徽使张方平上言曰臣闻王者大居正谓王者君国当先正其统本也三代逺矣汉唐之盛君即位太后太子多同时建立立太子不以长幼其缓者不过二三年不然则必有故史防具存矣本朝太祖开国知天命属有太宗故不与子然以储位寓于京尹太宗自京尹践祚真宗自京尹登储位仁宗未尝出閤即登储位先帝入纂大统寻登尊位尹京故事盖未有陛下即位及今九年受天之祜早有前星之庆正统大本谓宜时定上以尊宗庙下以系天下之心国之大事僭议罪也然陛下特以恩意留臣在朝愚虑所及敢有不尽故不避严宪輙陈忠悃
　　神宗数失皇子太史言民墓多迫京城故不利国嗣诏悉改卜无虑数十万计众汹惧知开封府王安礼諌曰文王卜世三十其政先于掩骼埋胔未闻迁人之冡以利其嗣者帝恻然而罢
　　元丰六年礼部尚书黄履上奏曰臣闻古之至治之时太子虽在孩提有识之间必选天下孝悌博闻之士以衞翊之盖欲其见正事闻正言行正道也恭闻皇太子妙龄寖加保傅未立虽其神灵徇齐得于天纵而乐以修内礼以修外至于其成也怿而恭敬温文深知父子君臣之道则亦有所教也伏惟皇帝陛下动容周旋莫不中礼使之观之固有黙然而喻者圣学髙逺肆口所言皆可为法使之闻之固有晓然而循者然而主之以恩不责以善必立傅以养之审道以示之观徳以喻之盖二帝三王之盛亦莫不然也臣愚不肖不足以明当世要务与夫先王立治之本徒守愚学辄傅经以言臣不胜惓惓犬马之情
　　徽宗时刘元承论谨择皇子官属疏曰臣闻天下之本有三法度人材皇子是也而法度人材又以皇子为之本皇帝陛下详延俊良列于庶位恢张纲目细大毕举实社稷无疆之业乃者皇子就傅选置官属为之辅导独出宸鉴之所识擢可谓急所本矣臣闻贾谊言曰天下之本系之太子太子之善在于早设谕教与选左右夫翊善侍讲记室之职实掌教谕前日慎柬既已精矣而左右者亦不可不慎盖教谕之官趋见有时左右之臣朝夕于侧所以服习积贯者为赖已多必得其人乃克有补方今近侍之臣其贤与否固已不逃陛下之熟察矣臣愿慎择庄恪纯厚而愽学者以充左右之选左右罔非正人则所闻皆正言所见皆正行元良正而天下定矣茍群枉杂进则治忽以分可不畏哉可不慎哉钦宗时御史胡舜陟奏向者晁说之乞皇太子讲孝经读论语间日读尔雅而废孟子夫孔子之后深知圣人之道者孟子而已愿诏东宫官遵旧制先读论语次读孟子又奏涪陵谯定受易于郭雍究极象数逆知人事洞晓诸葛亮八阵法宜厚礼招之
　　髙宗时知漳州廖刚奏曰准尚书礼部符偹奉手诏节文太阳有异氛气四合中外侍从之臣其遵前后诏书各举能直言极谏之士一人将详延于廷诹以过失次第施行用承天意者右臣奉诏防歴思平生所知识之士觊有以仰承休徳虽学问文采不无其人求所谓贤良方正真能直言极諌而文词敏赡足以应科目者迄未有得乆稽裁奏臣诚惶诚惧不知所防除不住更捜访外窃复思念侍従之臣以论思献纳为职艰厄未济变异仍彰陛下侧身咨访亟图销弭之方此臣等所当披露心腹竭所见闻庶几仰补圣政之万一亦何暇转索之于疎逺草莱之士而望其能言者哉臣诚不自揆姑欲以区区愚见仰塞明诏伏望陛下廓天地之度霁雷霆之威少垂聦听使狂言获经圣虑虽就鼎镬臣所无憾恭惟陛下谦恭责已勤俭冝民声色不迩问学是好尝胆父兄之耻仄席仁贤之求臣实未见圣徳之或缺然则变见之异曷为其然臣闻应天以实不以文自靖康已来天之谴怒甚矣不必日蚀地震之为异也陛下尝试隠之于心应天之诚其亦有未至耶臣愿有说于此陛下昨者慨然念往辙之或非惧天谴之有在于是有建国公之封盖将以承天意而示公于天下后世者也然而不遂正名为子者岂尚有所待邪有所待则是应天之诚未至也人君之举事惟上有以当天心下有以合天下之公议而幽无负于神明则在诚以行之而已倘非发于诚心而曰姑若是云耳则有始而无卒者有矣曽不足以服匹夫匹妇之心而况可以动天乎臣愿陛下昭告艺祖在天之灵正建国储君之位布告中外不匿厥指使四方万里乃至九夷八蛮皆知陛下此举出于诚心而志先定矣异时虽有百斯男不复变易此于圣徳岂不光哉岂不大哉是诚足以荅天意而转祸为福感人心而变逆为顺彼逺裔闻之亦将慕义而率服者矣此所谓行小变而初不失其大常陛下亦何吝而不为乎臣窃以为陛下之得失独在于此置此之大而欲饰小善行小恵以销天变非臣所敢知也且作善降祥天鉴靡忒自古命以义者后世子孙往往复受天命如仲雍避季而夀梦有呉宣公立和而与夷有宋之是也臣非敢以此为说辞欲陛下知天理之昭昭如此孟轲曰责难于君谓之恭谓吾君不能谓之贼陛下方求直言极諌臣故敢以尧舜之所为望陛下伏幸圣慈未赐狂瞽之诛而加采纳焉实宗社生灵无穷之福臣不胜惶恐战越待罪之至
　　建炎四年至越上虞丞娄寅亮上疏曰先正有言太祖舎其子而立弟此天下之大公周王薨章圣取宗室育之宫中此天下之大虑也仁宗感悟其说诏英祖入继大统文子文孙宜君宜王遭罹变故不断如带今有天下者独陛下一人而已属者椒寝未繁前星不耀孤立无助有识寒心天其或者深戒陛下追念祖宗公心长虑之所及乎崇寕以来防臣进说独推濮王子孙以为近属余皆谓之同姓遂使昌陵之后寂寥无闻奔迸蓝缕仅同民庶恐祀豊于昵仰违天监太祖在天莫肯顾歆是以二圣未有回銮之期金人未有悔祸之意中原未有息肩之日臣愚不识忌讳欲乞陛下于子行中遴选太祖诸孙有贤徳者视秩亲王俾牧九州以待皇嗣之生退防藩服并选宣祖太宗之裔材武可称之人升为南班以备环卫庶几上慰在天之灵下系人心之望绍兴元年召赴行在复上防曰陛下辙迹所环六年于外险阻艰难备尝之矣然而二圣未还金人未灭四方未靖者何哉天意若曰天祚宋徳太祖不私其子而保之不幸奸邪悮国而壊之将使嗣圣念祖思危而后获之乃所以申其永命也臣诚狂妄去嵗上章请陛下取太祖诸孙之贤者视秩亲王使牧九州误防采听赦而不诛兹盖在天之灵发悟圣心为社稷计非愚臣之所及也伏望宣告大臣行之他日皇子之生使之退防清暇不过増一节度使尔陛下以太祖之心行章圣之虑自然孝弟感通两宫回跸泽流万世
　　绍兴元年张浚上言曰臣荷陛下恩徳之厚有逾等伦顾事有干于宗社大计臣知而不言谁为陛下言者惟陛下察其用心贷其万死臣恭惟陛下自即位以来念两宫倚托之重夙夜忧勤不近声色不事玩好虽古贤王之用心持身无以加此是宜天地感格祖宗垂祐受福无穷决致中兴臣之区区亦冀依日月之末光获保终年少效补报臣窃见西汉之制人君即位首建储嗣所以固基本属人心臣愿陛下特诏大臣讲明故事仍乞多择宗室之贤者优礼厚飬以为藩屏臣无任恳祷激切之至
　　孝宗时张浚上言曰臣窃惟人君即位必蚤建太子所以承祖宗广孝爱固根本懐万方也汉髙帝初定关中付萧何以居守之任首建太子文帝自代邸继大统即位未数月有司请蚤建太子以尊宗庙其为天下国家之计甚厚也仰惟太上皇帝以帝尧之心付受陛下光照万古邈不可及为陛下计所当立万世之基拯生民之难扬祖宗之烈用以仰副太上皇帝之心西汉故事其在今日不可不举伏望陛下蚤赐睿断不胜幸甚信州守王师愈奏曰臣恭惟陛下长虑逺识早建储宫立天下大本以为社稷宗庙永永无疆之休甚盛举也至乃叅用至道故事命皇太子领临安府尹外间未深谕窃惟皇太子副贰宸极系四海之望以绍承统业当居春宫日亲师傅讲论治道寻绎经义临安府尹一州长吏耳非所以浼皇太子之尊而示天下广大也虽有至道故事臣犹以为不然何者艺祖太宗同起军旅素习劳辱烦剧事故艺祖既登极命太宗尹京以弹压镇抚当时太宗亦藩臣耳于领天府事体为顺三代时诸侯入为王官者固多若已正储贰则与列国诸侯州郡长吏不同矣况自艺祖以来天府多用藩王兼领遂为故事建隆初太宗皇帝以使相尹京进封晋王太宗即位则秦王尹京秦王得罪则许王尹京许王既卒真宗皇帝乃以襄王尹京进封夀王尹京八年始升储升储之后自合觧府事入防东宫以全储贰之尊当时因循不暇厘正止稍加崇重已是大臣失于讨论虽有故事岂可复举真宗既即位即藩王不复尹京矣盖亲王尹京所以系人望将以正储未闻已升储乃始尹京者惟钦宗皇帝以皇太子出牧开封二日而即位事出仓卒非可为法真宗皇帝以至道元年九月升储至三年三月即位自升储至即位止一年半府僚郡政相仍未乆故未见有不便今陛下春秋鼎盛方宵衣旰食以济大业未至倦勤若以皇太子监国抚军无所不可若浼以一州吏事诚非所宜也真宗皇帝在东宫讲读劝谕之官汨没州郡吏事势必不能专心致志以辅导啓迪从容议论唯日困于簿书期会无乃失职乎恭惟皇太子英禀异常天性夙成他日不患不能临决民事在涵养睿徳日新又新以跻尧舜之盛而已恐领临安府尹非所以浼储贰也且太上南渡以来临安止暂为驻跸之地所以不为建都立邑之制者诚以系中原之望兼今日临安府事与旧日京尹大段不同今陛下方以恢复神京自任建储之际乃首举尹京故事于临安四方安知圣意所在皆曰临安已作京师无恢复意矣岂不絶中原之望疑四海之心臣踈逺愚昧不知朝廷故事僭越狂妄罪死不赦伏惟陛下少加思虑寛假诛殛则天下幸甚天下幸甚
　　太子詹事王十朋上疏曰臣恭闻陛下断自宸衷首建国本天下相贺以为社稷无疆之福臣初至阙下闻太子有尹京之议臣窃以为未然臣闻三王之教世子也不过教之以礼乐乐以治内礼以治外俾知父子君臣之义而已成王之为太子也召公为保周公为傅太公为师保保其身体傅傅之徳义师导之教训未闻其尹京也国朝虽有真宗故事至仁宗为太子则不然当时左右前后罔匪正人养成仁厚之性四十二年之治虽尧舜亡以加初不由尹京然也况今天府事系其所委任之臣未必有如毕士安者使太子裁决事事皆善亦不足以为太子之聦明増太子之盛徳万一少有过差十手所指小人易得浮议传闻四方所损非细非所以爱太子也大抵太子之职在于问安视膳而已至于抚军监国皆非得已事也陛下但与之遴择师友僚属俾日与端人正士游养成徳性相与讲论古今治乱之理他日民情吏事不患不知臣愿陛下与一二大臣议之寝尹京之议以安国本社稷之福天下之幸也
　　孝宗尝有防令皇子庆王非时招延讲读官相与议论时政期尽规益屯田贠外郎兼直讲林栗以为不可乃防言汉武帝为戾太子开博望苑卒败太子唐太宗为魏王泰立文学馆卒败魏王古者教世子与吾祖宗之所以辅导太子诸王惟以讲经读史为事他无预焉若使议论时政则是对子议父古人谓之无礼不可不留圣意
　　光宗时嘉王感疾左丞相留正言陛下只有一子隔在宫墙外非便乃今蚤正元良之位入居东宫则朝夕相见甚顺又奏太子天下本传曰豫建太子所以重宗庙社稷汉文帝即位即建太子本朝皇子居嫡有未出閤而正储位者皇子嘉王既居冢嫡出閤已乆宜早正储位以定天下本再月不报检汉文帝纪及本朝真宗立仁宗典故并吕诲张方平两奏节其要语缴奏宁宗时卫泾奏曰臣等蚤上奏事间恭奉玉音皇太子叅决事朕有此意甚乆昨日赵彦逾经筵求去奏及此此事断自朕意不欲因人言批出卿等可商量教穏当欲待批出臣等仰见陛下圣明独断为宗社大计不繇臣下奏请不胜庆抃臣象祖奏陛下欲得皇太子习知朝廷政事此宗社大计非臣下所敢奏陈出自英断尤见陛下圣明臣弥逺奏此事当出自陛下宸断臣泾奏陛下适所宣谕诚出独断然今日与真宗天禧间故事不同亦与夀皇淳熈末年故事不同天禧间真宗圣体不豫所以有此淳熈间夀皇已有倦勤之意今陛下春秋鼎盛正当躬亲聼断之时圣意不过以皇太子年齿长楙欲得习知政事今与宰执聚议庶几习熟天下事体他时付托得人日逐扵侍膳问安初无相妨臣所虑者恐外人不知妄有传播撰造语言陛下圣明必能洞照臣象祖等惟朝殿奏事得侍清光退后凡有事件多是缴入非时无縁可得通逹内外之意所以向来韩胄因此得以窃弄威福稔成奸恶几危国家今得皇太子会议臣等奏事既退或陛下有所宣谕或臣等有敷陈未尽之意皇太子扵侍膳问安之际皆可以从容奏禀内外不至扞格不通且更不容外间别有人出入禁闼干预朝政岂非宗社大幸奏事毕臣等又奏适来所闻玉音圣意已定容臣等退而商议以圣意拟定御笔进入今谨用别幅拟进更乞睿览如合圣意即乞御笔批降施行
　　理宗时知政事李鸣复奏曰臣尝读国史见真宗皇帝以緑车旄节迎养濮王于禁中至仁宗生用箫韶部乐送还邸其后授防御使累拜节度使封汝南郡王两典大宗正寺人人莫不畏爱而心服当时美之后世颂之皆禁中教养之力也皇嗣未定而养之扵内皇嗣既生而送之扵邸先朝典礼具在可行伏乞睿照
　　金世宗太定二十五年皇太子薨司徒兼枢宻使徒克坦克宁表请立金源郡王为皇太孙以系天下之望其略曰今宣孝皇太子陵寝已毕东宫虗位此社稷安危之事陛下明圣超越前古宁不察此事贵果断不可缓也缓之则起觊觎之心来防佞之言防佞之言起虽欲无疑得乎兹事深可畏大可慎而不畏不慎岂惟储位乆虗而骨肉之祸自此始矣臣愚不避危身之罪伏愿亟立嫡孙金源郡王为皇太孙以释天下之惑塞觊觎之端絶搆祸之萌则宗庙获安臣民防福臣备位宰相不敢不尽言惟陛下裁察
　　宣宗即位改元贞祐左諌议大夫张行信以皇嗣未立无以系天下之望上防曰自古人君即位必立太子以为储副必下诏以告中外窃见皇长子每遇趋朝用东宫仪卫及至丹墀还列诸王班况已除侍臣而今未定其礼可谓名不正言不顺矣昔汉文帝元年首立子啓为太子者所以尊祖庙重社稷也愿与大臣详议酌前代故事蚤下明诏以定其位慎选宫僚辅成徳器则天下幸甚上嘉纳之
　　四年哀宗为皇太子春宫所设师保賛谕之官多非其人于是监察御史完顔蘓兰上章言臣闻太子者天下之本也欲治天下先正其本正本之要无他在选人辅翼之耳夫生于齐者能齐言而不能楚语未习之故也人之性亦在夫习之而已昔成王在襁褓中即命周召以为师保戒其逸豫之心告以持守之道终之功光文武垂休无穷钦惟陛下顺天人之心预建春宫皇太子仁孝聦明出于天资緫制枢务固已绰然有余倘更选贤如周召之俦者使之夹辅则成周之治不足侔矣知大原府事乌库哩徳升上言皇太子聦明仁孝保训之官已备更宜选徳望素着之士朝夕左右之日闻正言见正行此社稷之洪休生民之大庆也
　　元世祖至元十五年会立詹事院中书省掾刘容上言曰太子天下本茍不得端人正士左右辅翼之使倾邪侧媚之徒进必有损令徳闻者是之俄命为太子司议时东平赵天麟上防曰臣闻未宜轻举者四海之宗不可常空者三台之位是以贞臣守道虞人违析羽之招明主防微汉帝拒郎官之请斯皆小节尚贯大经矧此国基系乎太子方其防也但可齿学而振风及其长也但可安心而行孝奚暇乎他事哉今国家铺张治具整顿条纲内焉三公九卿外焉而庶疆诸尹例皆举贤推徳使宅髙下之员揆务分司严纠倾邪之盖欲有生皆乐无物不安旁推恻隐之心迓续文明之治至于中书一令枢宻一使尝使东宫领之连旬累月望储闱铜辇之来临虚榭空帷设银棨金墀之太坐事专归于副相政并决于同僚臣以为中书者机务之闗津天门之鎻钥挈四海苍生之命掌万眷皇阙之家任之而当则奠枕磐石任之未当则瘝官病政此实国家股肱心膂之臣也枢宻者疆之守卫熊虎之维纲武臣效力而有所归依强寇寒心而潜消变故良才司令则坐抚尘清昧者持衡则多生僻事此实国家爪牙统领之臣也由此观之军民二柄治乱所闗具其贠而非其才尚恐难行设其位而旷其贠云何可治且太子正名之后虽诸王莫得而同有三师三少之徒立詹事属官之院凡在臣民而咸仰但惟父母之常尊君行则守有守则从从曰抚军守曰监国为天子之元子其贵无以尚矣任天下之副君其盛蔑以加矣又何须银章玉帯耀一品之华阶宥府都堂占大臣之上位名为重之适所以轻之也东宫之领此职非臣之所获知若谓借其重以镇之邪则朝臣政事无不奏闻是天威已镇之矣何烦太子镇之哉若谓他人不可为此职邪则太师太保国王暨刘公为之矣太傅司徒亦有为之者矣观彼四职不下于此皆令异姓为之何独人不敢为此职哉况耶律公已甞作中书令乎太子之道春诵夏弦秋习礼冬读书研磨往古之攸行爰证当今之可务龙楼问寝慇懃于内竖之前甲观尊师恳恻于春官之侧以徽柔为本以仁孝为先及其既冠则有记过之史彻膳之宰进善之旌敢谏之鼓习与智长故切而不媿化与心成故中道若性三代之祚长乆者辅翼太子有此具也太子之善在于早谕教教得而左右正左右正则太子正矣太子正而天下定矣此所以周公示法于成王贾子忠告于汉文也以陛下之圣犹立保傅在太子以奚疑伏望陛下慎选硕人辅导太子无令降居臣职以轻其身当使益増其明以成其孝如此则干符永握黔黎知大本之安震徳惟新天地有长男之美更望陛下近择宗室旁及岩穴举大贤充令使之官即圣主锡军民之福也愚臣妄议实系乱言但以诏文许陈朝廷得失故冒死以言之尔
　　世祖问防士罗英谁可大用者对曰张雄飞真公辅器帝然之命驿召雄飞至问以方今所急对曰太子天下本愿早定以系人心闾阎小人有升斗之储尚知付托天下至大社稷至重不早建储贰非至计也向使先帝知此陛下能有今日乎帝方卧矍然起称善者乆之















　　歴代名臣奏议卷七十三
&lt;史部,诏令奏议类,奏议之属,历代名臣奏议&gt;
　　钦定四库全书
　　歴代名臣奏议卷七十四
　　明　杨士竒等　撰
　　内治
　　周襄王十七年王降翟师以伐郑王徳翟人将以其女为后富辰谏曰不可夫婚姻祸福之阶也利内则福由之利外则取祸今王外利矣【树利于翟】其无乃阶祸乎昔挚畴之国也由大任【挚畴二国任姓奚仲仲虺之后大任之家也大任王季之妃文王之母】缯由大姒【缯二国姒姓夏禹之后大姒之家也大姒文王之妃武王之母】齐许申吕由大姜【四国皆姜姓四岳之后大姜之家大姜大王之妃王季之母】陈由大【陈妫姓舜后大姬周武王之女成王之姊】是皆能内利亲亲者也昔鄢之亡也由仲任【鄢妘姓之国仲任氏之女为防夫人】宻须由伯姞【伯姞宻须之女也传曰宻须之鼓阙巩之甲此则文王所灭而获鼔甲也】郐由叔妘【郐妘姓之国叔妘同姓之女为郐夫人】聃由郑姬【聃姬姓文王之子聃季之国郑姬郑女为聃夫人同姓相取犹鲁昭公取于吴矣亦其同姓所以亡】息由陈妫【息姬姓之国陈妫陈女为息侯夫人】邓由楚曼【邓曼姓楚曼邓女为楚武王夫人生文王过邓而利其国遂灭邓而兼之】罗由季【罗熊姓之国季氏之女为罗夫人】庐由荆妫【庐妫姓之国荆妫庐女为荆夫人】是皆外利亲亲者也王曰利何如而外对曰尊贵明贤庸勲长老【明显也庸用也勲功也长老尚齿也】爱亲礼新亲旧【亲六亲也新新来过賔也旧君之故旧也】然则民莫不审固其心力以役上令【役为也】官不易方而财不匮竭求无不至动无不济百姓兆民夫人奉利而归诸上是利之内也若七徳离判民乃贰各以利退上求不暨是其外利也夫翟无列于王室郑伯南也王而卑之是不尊贵也【南者在南服之侯伯或云南南靣君也】翟豺狼之徳也郑未失周典王而蔑之是不明贤也平桓庄惠皆受郑劳王而弃之是不庸勲也郑伯捷之齿长矣王而弱之是不长老也【捷郑文公之名】翟隗姓也【隗姓奔翟】郑出自宣王王而虐之是不爱亲也夫礼新不间旧王以翟女间姜任非礼且弃旧也王一举而弃七徳臣故曰利外矣书有之曰必有忍也若能有济也王不忍小忿而弃郑又登叔隗以阶翟翟封豕豺狼也不可厌也王弗听汉孝文帝幸上林皇后慎夫人从其在禁中常同席坐及坐郎署长布席中郎将袁盎引却慎夫人坐慎夫人怒不肯坐上亦怒起入禁中盎因前说曰臣闻尊卑有序则上下和今陛下既已立后慎夫人乃妾妾主岂可与同坐哉且陛下幸之即厚赐之陛下所以为慎夫人适所以祸之陛下独不见人彘乎于是上乃说召语慎夫人慎夫人赐盎金五十斤
　　宣帝神爵元年王太后数出逰猎京兆尹张敞谏曰礼君母出门则乗辎軿下堂则从传母今以田猎縦欲为名于以上闻亦未宜也太后乃不复出
　　成帝游于后庭尝欲与班倢伃同辇载倢伃辞曰观古图画贤圣之君皆有名臣在侧三代末主乃有嬖女今欲同辇得无近似之乎上善其言而止太后闻之喜曰古有樊今有班倢伃
　　鸿嘉三年赵飞燕譛告许皇后班倢伃挟媚道祝诅后宫詈及主上许皇后坐废考问班倢伃倢伃对曰妾闻死生有命富贵在天脩正尚未防福为邪欲以何望使鬼神有知不受不臣之愬如其无知愬之何益故不为也上善其对怜闵之赐黄金百斤
　　成帝欲立赵倢伃为皇后先下诏封倢伃父临为列侯谏大夫刘辅上书言臣闻天之所与必先赐以符瑞天之所违必先降以灾变此神明之徴应自然之占验也昔武王周公承顺天地以飨鱼乌之端然犹君臣祗惧动色相戒况于季世不防继嗣之福屡受威怒之异者虖虽夙夜自责改过易行畏天命念祖业妙选有徳之世考卜窈窕之女以承宗庙顺神只心塞天下望子孙之祥犹恐晚暮今乃触情纵欲倾于卑贱之女欲以母天下不畏于天不媿于人惑莫大焉里语曰腐木不可以为柱卑人不可以为主天人之所不予必有祸而无福市道皆共知之朝廷莫肯壹言臣窃伤心自念得以同姓抜擢尸禄不忠汚辱谏争之官不敢不尽死唯陛下深察
　　东汉光武时郭皇后废郅恽乃言于帝曰臣闻夫妇之好父不能得之于子况臣能得之于君乎是臣所不敢言虽然陛下念其可否之计无令天下有议社稷而已帝曰恽善恕已量主知我必不有所左右而轻天下也顺帝欲立皇后而贵人有宠者四人莫知所建议欲探筹以神定选尚书仆射胡广与尚书郭虔史敞上防谏曰窃见诏书以立后事大谦不自专欲假之筹防决疑灵神篇籍所记祖宗典故未尝有也恃神任筮既不必当贤就值其人犹非徳选夫岐嶷形于自然伣天必有异表宜参良家简求有徳徳同以年年钧以貌稽之典经断之圣虑政令犹汗往而不反诏文一下形之四方臣职在拾遗忧深责重是以焦心冒昧陈闻帝从之以梁贵人良家子防立为皇后
　　桓帝延熹中应奉为司校尉纠举奸违不避豪戚以严厉为名及邓皇后败而田贵人见幸桓帝有建立之议奉以田氏微贱不宜超登后位上书谏曰臣闻周纳狄女襄王出居于郑汉立飞燕成帝嗣泯絶母后之重兴废所因宜思闗睢之所求逺五禁之所忌帝纳其言竟立窦皇后
　　魏文帝黄初三年欲立郭贵嫔为后中郎栈潜上疏曰在昔帝王之治天下不惟外辅亦有内助治乱所由盛衰从之故西陵配黄英娥降妫并以贤明流芳上世桀奔南巢祸阶末喜纣以炮烙怡恱妲己是以圣哲慎立元妃必取先代世族之家择其令淑以统六宫虔奉宗庙隂教聿脩易曰家道正而天下定由内及外先王之令典也春秋书宗人衅夏云无以妾为夫人之礼齐桓誓命于葵丘亦曰无以妾为妻今后宫嬖宠常亚乗舆若因爱登后使贱人暴贵臣恐后世下陵上替开张非度乱自上起也
　　晋武帝宁康三年将纳后访于公卿时王蕴女容徳淑令举以应选中军将军桓冲等奏曰臣闻天地之道盖相须而化成帝后之徳必相恊而政隆然后品物流行彛伦攸叙灵根长固本枝百世天人同致莫不由此是以涂山作俪而夏族以熈任姒配周而祚以昌今长秋将建宜时简择伏闻试守晋陵太守王蕴女天性柔顺四业允备且盛徳之胄美善先积臣等参议可以配徳乾元恭承宗庙徽音六宫母仪天下于是帝始纳焉唐太宗贞观中城阳公主下嫁薛瓘初主之婚帝使卜之繇曰二火皆食始同荣末同戚请昼昏则吉监察御史马周谏曰朝谒以朝思相戒也讲习以昼思相成也燕饮以昃思相欢也婚合以夜思相亲也故上下有成内外有亲动息有时吉凶有仪今先乱其始不可为也夫卜所以决疑若黩礼慢经先圣人所不用帝乃止太宗谓房龄等曰长乐公主皇后所生朕及皇后并所钟爱今将出降礼数欲有所加龄等咸曰陛下所爱欲少加之何为不得请倍永嘉长公主魏徴曰不可昔汉明帝欲封其子云我子岂得与先帝子等可半楚淮阳前史以为美谈天子姊妹为长公主天子之女为公主既加长字即是礼有尊崇或可情有浅深无容礼相逾越太宗然其言入谓文徳皇后曰我欲加长乐公主礼数魏徴不肯文徳皇后闻之大喜遣中使赍钱二十万绢四百匹诣徴宅宣令谓徴曰比者常闻公中正而不能得见今论长公主礼事不许増加始验从来所闻信非虚妄愿公常保此心莫移今日喜闻公言故令将物相赏公有事即道勿为形迹也上尝罢朝怒曰会须杀此田舎翁后问为谁上曰魏徴每廷辱我后退具朝服曰妾闻主明臣直今魏徴直由陛下之明故也妾敢不贺上乃恱
　　太宗时隋通事舎人郑仁基女年十六七容色絶姝当时莫及文徳皇后访求得之请备嫔御太宗乃聘为充华诏书已出防史未发魏徴闻其已许嫁陆氏方遽进而言曰陛下为人父母抚爱百姓当忧其所忧乐其所乐自古有道之主以百姓心为心故君处台榭则欲民有栋宇之安食膏粱则欲民无饥寒之患頋嫔御则欲民有室家之欢此人主之常道也今郑氏之女乆已许人陛下取之不疑无所頋问播之四海岂为民父母之义乎臣传闻虽或未的然恐亏损圣徳情不敢隐君举必书所愿特留神虑太宗闻之大惊手诏答之深自克责遂停防使乃令女还旧夫左仆射房龄中书令温彦博礼部尚书王珪御史大夫挺等云女适陆氏无显然之状大礼既行不可中止又陆氏抗表云某父康在日与郑家还往时相赠遗资财初无婚姻交渉亲戚并云外人不知妄有此说大臣又劝进太宗于是颇以为疑问徴曰羣臣或顺防陆氏何为过尔分踈徴曰以臣度之其意可识将以陛下同于太上皇太宗曰何也徴曰太上皇初平京城得辛防俭妇稍防遇宠防俭时为太子舎人太上皇闻之不说遂令东宫出为万全县每懐战惧常恐不全首领陆爽以为陛下今虽容之恐后隂加谴讁所以反覆自陈意在于此不足为恠太宗笑曰外人意见或当如此然朕之所言未能使人必信乃出勅曰今闻郑氏之女先已受人礼聘前出文书之日事不详审此乃朕之不是亦为有司之过授充华者宜停时莫不称叹上尝谓侍臣曰妇人幽闭深宫情实可愍隋氏末年求采无已至于离宫别舘非幸御之所多聚宫人此皆竭人财力朕所不取且洒扫之余更何所用今将出之任求伉俪非独以省费息人亦各得遂其情性于是后宫及掖庭前后所出三千余人
　　礼部尚书王珪子敬直尚太宗女南平公主珪曰礼有妇见舅姑之义自近代风俗薄公主出降此礼皆废主上钦明动循法制吾受公主谒见岂为身荣所以成国家之美耳遂与其妻就位而坐令公主亲执巾行盥馈之道礼成而退太宗闻而称善是后公主下降有舅姑者皆遣备行此礼
　　髙宗将立武昭仪召长孙无忌李勣于志宁及遂良入或谓无忌当先谏遂良曰太尉国元舅有不如意使上有弃亲之讥又谓勣上所重当进曰不可空国元勲有不如意使上有斥功臣之嫌曰吾奉遗诏若不尽愚无以下见先帝既入帝曰罪莫大于絶嗣皇后无子今欲立昭仪谓何遂良曰皇后本名家奉事先帝先帝疾执陛下手语臣曰我儿与妇今付卿且徳音在陛下耳可遽忘之皇后无他过不可废帝不恱翌日复言对曰陛下必欲改立后者请更择贵姓昭仪昔事先帝身接帷第今立之柰天下耳目何帝羞黙遂良因致笏殿阶叩头流血曰还陛下笏丐归田里
　　髙宗时王后之废侍中韩瑗雪泣言曰皇后乃陛下在藩时先帝所娶今无罪輙废非社稷计不纳明日复谏曰王者立后配天地象日月匹夫匹妇尚知相择况天子乎诗云赫赫宗周襃姒烕之臣读至此常辍卷太息不图本朝亲见此祻宗庙其不血食乎
　　髙宗将以武氏为后中书令来济谏曰王者立后以承宗庙母天下宜择礼义名家幽闲令淑者副四海之望称神只之意故文王兴姒闗雎之化蒙被百姓其福如彼成帝纵欲以婢为后皇统中微其祸如此惟陛下详察
　　上元中帝多疾欲逊位武后中书令郝处俊谏曰天子治阳道后治隂徳然则帝与后犹日之与月阳之与隂各有所主不相夺也若失其序上谪见于天下降灾诸人昔魏文帝着令帝崩不许皇后临朝今陛下柰何欲身传位天后乎天下者髙祖太宗之天下非陛下之天下正应谨守宗庙传之子孙不宜成国与人以丧厥家中书侍郎李义琰曰处俊言可从惟陛下不疑事遂沮中宗复位以桓彦范为侍中上书戒帝曰诗以闗雎为始言后妃者人伦之本治乱之端也故舜之兴以皇英而周之兴以任姒桀奔南巢祸阶末喜鲁桓灭国惑始齐姜伏见陛下临朝视政皇后必施帷殿上预闻政事臣愚谓古王者谋及妇人皆破国亡身倾辀继路且以隂乗阳违天也以妇淩夫违人也违天不祥违人不义故书曰牝鸡之晨惟家之索易曰无攸遂在中馈言妇人不得预外政也伏愿上以社稷为重令皇后无居正殿于外朝深居宫掖修隂教以辅佐天子
　　景龙中武平一迁考功贠外郎时太平安乐公主各立党相诋毁亲贵离防帝患之欲令敦和以访平一因上书曰病之在四体者迹分而易逐居心腹者候遽而难治刑政乖舛四支疾也亲权猜间心腹患也书曰克明俊徳以亲九族九族既睦平章百姓诗曰协比其邻婚姻孔云是知亲族以辑睦为义也自顷权贵猜防外和内离怨结姻娅疑生骨肉邀荣之徒诡献忠欵膏唇之伍茍输防计胁肩邸第之中噤頥媪宦之侧故过从絶猜嫌构亲爱乖党与生积霜成氷祸不可既愿悉召近亲贵人会宴内殿告以辑睦申以恩勤斥奸人塞谗路若犹未已则舍近圗逺抑慈示严惟陛下之命帝美其忠切
　　宗欲立武惠妃为后御史潘好礼上防曰礼父毋雠不共天春秋子不复雠不子也陛下欲以武氏为后何以见天下士妃再从叔三思也从父延秀也皆干纪乱常天下共疾夫恶木垂防志士不息盗泉飞溢防夫不饮匹夫匹妇尚相择况天子乎愿慎选华族称神只之心春秋宋人夏父之会无以妾为夫人齐桓公誓葵丘曰无以妾为妻此圣人明嫡庶之分分定则窥竞之心息矣今人间咸言右丞相张说欲取立后功图复相今太子非惠妃所生而妃有子若一俪宸极则储位将不安古人所以谏其渐者有以也遂不果立妃
　　宪宗时学士李绛奏伏以圣哲之君抚驭之要必顺人情以作事感天意以致和从古以来其道由此陛下励精求理损已推诚风动四方事贞百度作范来代掩美前王后宫之中人数不少离别之苦颇感人心怨旷之思有干和气伏冀酌量所要矜放其余使其亲戚如初复得宫掖省费上以表大徳如天之思下以成群生遂性之乐道映青史化洽皇风敢竭防尘庻裨万一如防圣恩允许便请入徳音后亦更论减放
　　翰林学士白居易上奏曰右伏见大厯已来四十余载宫中人数稍乆渐多伏虑驱使之余其数犹广上则屡给衣食有供亿縻费之烦下则离隔亲族有幽闭怨旷之苦事宜省费物有遂情顷者已防圣恩量有拣放闻诸道路所出不多臣伏见自太宗宗以来每遇灾旱多有拣放书在国史天下称之伏望圣慈再加防分则盛明之徳可动天心感悦之情必致和气光垂史册美继祖宗贞观开元之风复见于今日矣
　　武宗会昌中李徳裕上言臣等伏见公主上表称妾李者伏以臣妾之义取其贱称家人之称亦要别嫌因循旧章恐未为得臣等商量今日以后公主上表从大长公主以下并望令称某邑公主第几女上表仍不令称族所冀臣子之道因此正名郡主县主亦望准此宋仁宗天圣中太后崩言事者多暴太后时事右司諌范仲淹奏曰太后受遗先帝调防陛下者十余年宜掩其小故以全后徳帝为诏中外毋輙论太后时事初太后遗诰以太妃杨氏为皇太后叅决军国事仲淹曰太后母号也自古无因保育而代立者今一太后崩又立一太后天下且疑陛下不可一日无毋后之助矣庆厯中仲淹为参知政事上奏曰臣闻唐武徳九年八月十八日诏曰观省宫掖其数实多悯兹深闭乆离亲族一时减省各从娶娉自是宫中前后所出三千余人又贞观二年七月二日太宗谓侍臣曰妇人幽闭深宫情实可悯隋氏末年求采无已此皆竭人财力朕所不取扫洒之余更何所用于是命尚书右丞戴胄给事中杜正伦于掖庭西门拣出之臣不知今来宫中人数防多或供使有余宜降诏防特令减放以遂物性又省冗费亦人君盛徳之事可以感动天意
　　明道二年将作监丞富弼上奏曰臣闻右司諌秘阁校理范仲淹以上章諌废后事贬睦州通判仍差人押出门臣不胜惊骇伏恐陛下行于仓卒未熟思虑輙敢冐天威犯斧一陈愚恳惟陛下裁察之皇后自居中宫不闻有过陛下忽然废斥物议腾踊自太祖太宗眞宗抚国凡七十年未尝有此陛下为人子孙不能遵祖考之训而遂有废后之事治家而尚不以道奈天下何仲淹为諌官所以极谏者乃其职也陛下何故罪之假使所谏不当犹须含忍以招谏诤况仲淹所谏大惬亿万人之心陛下又纵私忿不頋公议取笑四方臣甚为陛下不取也昔庄宪临朝陛下受制事体大弱而庄宪不敢行武后故事者盖頼一二忠臣救防使庄宪不得纵其欲陛下可以保其位实忠臣之力也今陛下始获暂安遂忘旧日忠臣罗织其罪而谴逐之陛下以万乗之尊设废一妇人甚为小事然所损之体则极大也夫废后谓之家事而不聼外臣者此唐奸臣许敬宗李世勣谄佞之辞陛下何足取法陛下必欲废后但可不纳所谏何必加责以重已过今匹庶之家或出妻亦须告父母父母许然后敢出之今陛下贵为天子庄宪山陵始毕坟土未干便以色欲之心废黜后氏而不告宗庙是不敬父母也今陛下举一事而获二过于天下废无罪之后一也逐忠臣二也此二者皆非太平之世所行臣实痛惜之庄宪太后临朝以刘从徳死恩典太重台谏曹脩古等四人连名上章极谏庄宪大怒陛下不得已遂贬此四人然心甚惜其去庄宪徃陛下立行召命优与恩奬复处宪省脩古虽死厚加赠典如此者盖陛下怜其忠鲠不避夫祸难尔今仲淹所谏又甚于脩古等所陈脩古等追用而仲淹黜弃陛下何所见前后之异也况仲淹以忠直不挠庄宪时论冬仗事大正君臣之分陛下以此自擢用之既居谏列或闻累曽宣谕使小大之事必谏无得有隐是陛下欲闻过失虽古先圣哲之主亦无以过此今仲淹闻过遂谏上副宣谕之意而反及于祸是陛下诱而陷之不知自今后何以使臣虽日加宣谕谏臣以仲淹为戒必不信矣谏臣不谏大非朝廷之福今百执事所为皆一司一局虽常才者皆能干之是易为也如仲淹者乃为臣之难能者也今干一司一局者皆坐取迁陟立居显要而仲淹不惜性命为陛下论事而逺徙外郡臣恐百辟以此皆务为易者而不为难者也陛下一旦有难为之事不知何人为陛下为之居谏官者务要讦直乃号称职依违者旷职今循黙者已居显要而讦直者尚居散地茍如是不若废谏官如不欲废即循黙者可黜讦直者可用请陛下急图之今天下凶歉盗贼如麻国用空虚人心惶扰奸雄观此已有窥觎之心陛下当兢兢惕惕宵衣旰食日与臣寮讲论安天下之计犹恐不及而乃自作弗靖废嫡后逐谏臣使此丑声闻于四方知陛下不纳谏臣朝政不举则奸雄益喜以谓中外皆乱事势相符必有变事臣一念至此心寒骨颤此自然之兆固非臣之臆説也望陛下审思之明察之废后已行虽能悔过臣愿陛下急且追还仲淹复其谏职减二过之一庶乎谏路不絶朝纲复振使奸雄不能窥陛下浅深此社稷之庆也殿中侍御史段少连等奏曰臣因义激心以职获谴天地容载防幸何深然理有所未伸情有所未逹欝悒之志敢不尽陈之初闻非时召两府大臣议皇后入道一日之内都下喧然以为皇后母仪天下固无入道之理翊日又闻两府列状乞降后为浄妃臣与孔道辅范仲淹等恐诏命一行难于追复是以群诣殿阁上防而执政进説使臣等不获面对止令就中书商量宰相虽知其误然犹责臣翻覆率易故道辅仲淹斥守外郡臣等例皆防罚伏以陛下亲政以来进用直臣开辟言路天下无不懽忻一旦以谏官御史防閤遽行黜责中外皆以为非陛下意盖执政大臣假天威以黜道辅仲淹而断来者之说也望熟思其事使谗愬不行忠邪有别则天下幸甚又伏覩戒谕自今有封章宜如故事宻上毋得羣诣殿门对且伏閤上防岂非故事今遽絶之则国家复有大事谁敢旅进而言者况道辅仲淹端正敢言素为奸邪所忌以言事而黜之恐奸邪得志而翺翔方正望风而窜伏矣昔唐阳城王仲舒伏閤以雪陆贽之罪崔元亮叩殿陛理宋申锡之寃当时称之今陛下未忍废出皇后而两府列状议降为妃谏官御史敢废伏閤之事而黙黙乎陛下深惟道辅等所言为阿党乎忠亮乎幸裁赦之
　　少连又奏曰臣闻髙明粹精凝徳无累者天之道也然氛祲蔽翳晦明偶差乃隂阳之沴尔象天徳者君之体也治隂阳者臣之职也陛下秉一徳临万方有生之类莫不浸涵徳泽而氛祲蔽翳偶差晦明以累圣徳者由大臣懐禄而不谏小臣畏罪而不言臣独何人敢贡狂瞽哉诚以秉爱君之心窃痛陛下履仁圣之具美乏骨鲠之良辅因成不忍之忿又稽不逺之复臣是以沥肝胆披情素为陛下澄清氛祲蔽翳之累易曰夫夫妇妇而家道正正家而天下定矣诗云刑于寡妻以御于家邦若然则君天下脩化本者必自内而刑外也昨者二府大臣忽然晩出民间喧传皇后被谴而入道矣又传降为妃而离宫廷矣臣与道辅等皆在言职以谓皇后母仪万方非有大过而动揺则风教陵迟况闻入道降妃之议出自臣下且妃后有罪出则告宗庙废则为庶人安有不示之于天下不告之于祖宗而隂行臣下之议者乎且皇后以小过降为妃则臣下之妇有小过亦当降为妾矣比抗章请对不防赐召岂非奸邪之人离间陛下邪臣等赴中书时执政之臣备言皇后有妒忌之行始议入道终降为妃兼云有上封者虑皇后不利于圣躬故筑脩髙垣置在别舘臣等备言中外之议以为未可愿速降明诏复中宫位号以安民心翌日诏出乃云中宫有过掖廷具知特示含容未行废黜置之别舘俾自省循供给之间一切如故臣未审黜置别舘为后乎为妃乎诏书不言安所取信伏以陛下立后一纪有余而辅臣仓卒以降黜之议惑于宸听搢绅循黙无敢为陛下言者臣所谓氛祲蔽翳以累圣徳者盖臣职旷矣夫皇后动揺有大不可者二执政之臣独不念之且内外臣寮以至戚里皆萌觊觎之心或进女口以希选纳或巧事宠爱以结内援则使陛下惑女色而乱纪纲纪纲之乱变故以生社稷可得安乎易曰三人行则损一人一人行则得其友斯大不可者一也陛下举事为万世法苟因掖廷争宠遂行废后则何以书史防而示子孙况祖宗已来未尝有废后之事诗云无念尔祖聿修厥徳斯大不可者二也臣窃恐奸佞之人引汉武幽陈皇后故事以防惑陛下且汉武骄奢滛佚之主固不足踵其行事而为人臣者当致君尧舜岂当致君如汉武哉今皇后置在别舘必恐惧修省且陛下仁恕之徳施于天下而独不加于中宫乎古人言曰一人向隅满堂为之不乐今四方凶年民有愁叹又闻中宫幽废何啻满堂不乐乎愿诏皇后归宫复其位号杜絶非间待之如初天地以正隂阳以和人神共欢岂不美哉陛下苟为邪臣所沮不行小臣之议臣恐髙宗皇后之枉必见于他日宫闱不正之乱未测于将来惟圣神虑焉景祐元年开封判官庞籍上奏曰臣前月十一日曽上封奏为内侍韩从礼等传美人尚氏教防令开封府放免工匠单庆等六人本行差遣特防悉听科断韩从礼等及敕下诸司今后宫闱教防并不得施行中外闻之孰不懽快有以见陛下英断实九庙无疆之休四海永安之福也臣愚更愿陛下使宫掖之间上下有序不以恩宠隂啓祸阶蠧耗金珠渐困国力通私谒以乱政纵外亲而干法上损圣徳次紊朝纲实天下幸甚
　　秘书丞余靖上奏曰臣伏覩景祐元年八月十五日诏敕顷以中闱有亏善道降防次妃之位仍从别舘之居郭氏宜令于外宅居止更不入内美人尚氏令于洞眞宫披戴永不入内美人杨氏于别宅安置者此盖皇帝陛下广示忧勤摈去声色割情防爱以从典礼虽尧舜无以加之天下幸甚诏防又云长秋之重隂教是宣頋厥位以难虚必惟贤而是择将行聘纳式助烝尝臣谨按春秋君举必书以示后嗣固当谨重用存规法窃以庄献明肃皇太后预闻朝政托在母仪保佑圣躬安固宗社钦奉慈防备尽孝诚先太后登遐方逾祥练陛下虽行易月之制而心丧未除古者三年之丧自天子逹于庶人其礼一也所有纳后之礼乞候先太后服纪阕日然后审选世阀登进贤淑兴理内教统领六宫必允众望始议防立不宜频有改易以骇四方乃陛下孝治天下之本也昔者鲁文公居丧纳币以娶夫人春秋非之公羊传曰娶在三年之外此何议尔曰三年之内不图婚也是皆孔子书之以为世法防望陛下谨兹举措以示后代稍缓其期则臣缱绻之愿也
　　庆厯元年孙沔上奏曰臣闻虞舜治家而纳麓姬文制寡而御邦周南歌闗雎之徳仲尼删诗着为三百篇之首鲁史先经以纪元妃丘明直书为十二公之始易以风火出为家人之象言号令之行乎外由中正而明于内非严风火之威则难以正于家矣礼云身脩而家齐家齐而国治国治而天下平王政之本基乎此矣是知先圣惧昵情之为患而立法于将来者也恭以皇帝陛下仁深溥博明逹照临好善无厌从谏弗咈绍三朝之谟训躬万几之忧勤旰食在念将二十年虽古之圣帝明王致志行事无以过也今朝无专权之臣上无失道之事然而隂阳未和灾变未息法令不行恩威不著者岂治内之道有所未至欤臣不欲迂阔引喻前古愿以闻见五事而陈之若以言获罪臣之职也伏以中宫正位徳配至尊治隂教为天下母三妃九嫔世妇御妾上下分统无使僭差百世不易之论也伏自景祐以来三黜宠闱两犯宸扆盖所起幽微不胜恩遇身贵则性悍福极则患生退屏继迹逾僭如旧苟不建立严制窃恐渐生厉阶昨见上元嘉节内庭出游美人才人多不随从飞盖蔽景流车激霆各崇华衞分道争行众目所观此非所以示外而垂范者也臣乞今后贵品嫔御等并令脩备礼节戒约奢侈常随皇后出入不得各排仪卫輙自矜越仍乞选择端严近上夫人一两员立为宫师以佐内则所冀上下有别而中外不惑矣窃以宫政之设内职是先尚书侍御司记典言一百二十人则为大备故先朝之数侍史不过五百人俸给止于千二十贯皆有纪律不甚奢盈今闻十倍増人已逾二三千十倍添俸或至二十万私身飬女数复过之百司供亿簿书可知一嵗之中所用何极非所以示节俭也臣乞取索宫中诸院宫人及私身养女都大数目呈取进止若非游幸之所宜令检勘合用人量留外并放归本家任从其便请给之数见在者宜节减其半此所以消幽旷之气而省财廪之费也窃以内侍之职最为亲近宣传国命出纳王言常行抑制尚或腾陵今迁秩不逾年赏赐无虚日甲第连坊名园接畛玉帛盈于后房丝竹闻于别院官尊禄厚职重员多若不立之仪式必恐亢于宠荣臣欲乞御药依旧只用二员御帯押班都知并乞选择谨重公严勤畏旧有心力者充三年一选官不许非次改转未有嗣者令养防一子则上无乆贵之人下有进身之路亦一代之永制也窃以勾陈九重华盖万乗垣直太紫庭俨云龙非深严不为尊非禁戒不为备防入则抵罪误至则伏诛使内言不出于阃外言不入于阃所以防未然而限中外也今上之起居言语众无不知帷箔宴游外无不传内降斜封坦夷若道免刑要赏响应如神皆由左右之人出入为地迩臣颇邪能伺动静迎合巧中率用斯道若不早辨以防微窃恐长奸而忽变臣欲乞应合入内及听唤中人并用五十以上十五以下者诸宫院子须限七十以上分定畨次上下不得参杂出入仍令内东门司专切检其暗祗候非优人及公主院担子官各放归本营所有内道场乞今后断絶此则整肃于宸庭足以辉光于史牒窃以王者所须嵗终不会此天下之财天子用之有司不得而吝也其或出纳不谨支费不节岂可容奸不诘其今御寳凭由司内东门劄子取诸库犀玉金银钱帛一嵗仅三百余万贯但有入内之名不知所用之处此数既多不可悉记昨闻胥吏伪取库金三十两抵法况御寳是中禁所掌外人何计而诈得之窃恐前后妄用非此一吏也乞差不干碍公干有心力臣寮置司将寳元后来无御寳凭由及内东门劄子取左藏库等金银犀玉钱帛大数对簿帐及谢恩表状造作文厯并内藏库亦自寳元后来内中支使金寳钱帛都数逐件磨勘即见无涯费用积乆欺弊仍乞今后诸宫閤凡有取索出到凭由劄子先下内侍省都知入内覆奏然后置簿抄上畨换通签正牒下诸库藏方得支官物不得直行取索或更别设闗防节减用度亦经乆之利也此五事者实政教之本源升平之基业也中宫正则内宰之制行于六宫而宠嬖不犯于上矣宫禁严则中阃之事絶于众口而朋党不结于外矣宫人不减则用度不给怨旷以感隂阳之沴矣内侍不禁则威柄不一引荐以来邪佞之类矣御寳不严财货不计则盗诈公取而无虑矣噫恩能胜威昵可消正甘言令色逊于志先意希防会其事仁爱浸深忍情难决非至圣至明不可免也伏望皇帝陛下以公道制私情大日月之辉发雷霆之断柔媚不干于聦明爱幸尽决于道义则何患天下之不治哉书曰威克厥爱允济易曰于王庭刚决柔也传曰枨也欲焉得刚非用天之刚健中正则于断也难矣今昊贼侵轶西鄙攻守臣未敢进一防盖儒者不知兵不可预言也若大臣尽心诸将用命恐亦未为大患也夫手足之疾侵于皮肤积为疮痍发于指掌未有所损也心腹之疾廹于膏盲壅为痈疽溃于头目不可卒救也此五事措置得冝则有无穷之福此五事因循弗举恐为不测之虑履霜至于坚冰然火在于积薪非一朝一夕之故也惟断之在不疑行之恐不及动无失机间不容髪则百世之利万方之幸此皆陛下家事非人臣所得及也至于政教之纲纪未举辅相之心徳未同朋党之邪正未分着位之材愚未辨进贤难于起死去佞过于拔山法令挠于亲恩赏及于滥岂不谓根蘖于内而斤斧不施者乎若圣人一虑及此则庶事自正其条例悉数之名俟聦明听然其说异日为陛下言之也若素非博识惟尽愚诚不歴诋于羣公不专攻于上徳但虑切直速怨贵权不能保身贻忧老母至于事君之心则无所愧矣伏望乙夜之余再赐详览幸甚
　　沔又奏曰臣伏见芳林园南宅见安故豫王灵舆至三月初三日方行攅殡诸宫奠酹慰礼已毕今见大内车盖出入朝暮往还非全痛戚之情颇渉朋逰之便逍遥窥觇仆御喧哗禁士纵欲严呵宫人难于检察诚为隐暗亦合防微伏恐奸细乗时骇机窃发人之所忽事不可知伏谅陛下以苦切在中周思未及臣叨司视听须至达闻欲乞指挥故豫王本宫人在彼祗候朝夕祭奠余并止节勿令輙出深为利便
　　二年知諌院欧阳脩上防曰臣近风闻禁中因皇女降生于左藏库取绫罗八千匹染院工匠当此大雪苦寒之际冰取水染练供应颇甚艰辛臣伏思陛下恭俭勤劳爱民忧国似此劳人枉费之事必不肯为然外议相传皆云见今染练未絶臣又见近日内降美人张氏亲戚恩泽太频臣忝为諌官毎闻小有汚损圣徳之事须合力言难避天谴臣窃见自古帝王所宠嫔御若能谨俭柔善不求恩泽则可长保君恩或恣意骄奢多求恩泽则皆速致祸败臣不敢逺引古事只以今宫禁近事言之陛下近年所宠尚氏杨氏余氏苗氏之类当其被宠之时骄奢自恣不早裁损及至满盈今皆何在况闻张氏本良家子昨自脩媛退为美人中外皆闻以谓与杨尚等不同故能保宠最乆今日一旦宫中取索顿多恩泽日广渐为奢侈之事以招外人之言臣不知陛下欲爱惜保全张氏或欲纵恣而败之若欲保全则须常令谦俭不至骄盈臣料八千匹绫罗必非张氏一人独用不过支散与众人而已乃是枉费财物尽与众人至于中外讥议则陛下自受以此而言广散何益昨正月一日曹氏封县君至初五日又封郡君四五日间两庆封拜又闻别有内降应是踈逺亲戚尽求恩泽父母因子而贵可矣然名分亦不可太过其他踈逺皆可减罢臣谓张氏未入宫之前踈逺亲戚名皆何在今日富贵何必广为闲人自招谤议以累圣徳若陛下只为张氏计亦宜如此况此事不独为张氏大凡后宫恩泽太多宫中用度奢侈皆是汚损圣徳之事系于国体臣合力言伏望圣慈防防杜渐早为裁损
　　皇祐三年知諌院包拯上奏曰臣窃闻旧开矾铺进纳授官人李绶男与故申王宫承俊为亲将就婚巹中外传闻莫不骇愕检会御史台编敕节文应皇属议亲并令具门阀次第委宗正寺官审覆须的是衣冠之后非阘冗庸贱之伍富商大贾之门差渉不实会赦不原其罪仍仰抨弹之官常加采听许为亲其李绶男正碍条制窃以伉合之序贵于匹敌氏族之选属在名宿盖礼教之重所宜谨严人地之华必资参择按李绶阘冗之余轩裳所絶向縁进纳已滥宠恩岂可更冒渎国婚尘鄙公族使天支之贵下偶非类汨紊彛制亏损朝美臣请罢其婚姻别求徳阀仍乞申命有司今后国亲并须依敕选定
　　四年知諌院范师道上奏曰臣闻礼以制情义以夺爱常人之所难惟聦明睿哲之主然后能之近以宫人数多出之此盛徳事也然而事有系风化治乱之大而未经留意者臣敢为陛下言之窃闻诸閤女御以周董育公主御寳白制并为才人不自中书出诰而掖廷觊觎迁拜者甚多周董之迁可矣女御何名而迁乎才人品秩既髙古有定员唐制止七人而已祖宗朝宫闱给侍不过二三百人居五品之列者无防若使诸閤皆迁则不复更有贠数矣外人不详知止谓陛下于宠幸大过恩泽不节尔夫妇人女子与小人之性同宠幸过则渎慢之心生恩泽不节则无厌之怨起御之不可不以其道也且用度太烦须索太广一才人之俸月直中户百家之赋嵗时赐予不在焉况诰命之出不自有司岂盛时之事耶恐斜封墨敕复见于今日矣
　　张方平上论曰臣闻礼始乎大婚诗首于闗雎易曰正家而天下定故帝喾之立四妃虞舜之嫔二女涂山配禹简娀啓商周自古公王季姜任太姒世徳相载故文王刑于寡妻以御于家邦夫三代之制后妃嫔御皆所以助厘隂教賛成内治阃外之事非所预闻自秦后始摄朝事以弟魏冉当国任政故范雎以为秦独有穰侯天下不知有王也及汉吕氏因恵帝之早世乗间挺起干防帝座隂阳错位根干倒植末涂沦溃防迁运厯孝成即祚委政王氏皇绪中微正统三絶外家昌大执权四世而东朝夀考为之宗主至于新莾遂盗神器逮乎东京孝安之后外立者四帝临朝者六后地深帷幄礼间外朝莫不衡柄归于父兄诏令专于阍寺于是有利幼之立忌贤之难邪谋隂防以图自固匪人乗间又牵牛而蹊田正士悼心思投鼠而忌器害家凶国滥觞有渐近如唐时太帝孝和武韦之乱庙社危絶仅续如线春秋之义君子大居正虽嗣王继厯幼冲缵服而犹朝政緫听乎宰师傅保乂乎上躬则阿衡专美于有商周公勤劳乎王家其人也故三代之道无后妃预政之理汉自诸吕之乱大臣议所立而先择外家之贤者以定大计故孝文之入继抑由薄氏仁良之故及武帝机识超逺深谋独断顾命金霍克隆基图诚雄杰英主哉魏文帝鉴东京之覆辙立后世之长绪亦尝作为戒誓其事可法夫六宫之位稽诸昏义则有三夫人九嫔二十七世妇八十一女御之数其在周礼则世妇女御职存而数阙盖明君子不茍于色有妇徳则择以充位无则阙之矣自姬室衰陵诸侯僭纵秦并六国迁其后宫恣用汰心益崇爵号汉自文景务循俭徳奕世累盛而至武元选纳益广嬖幸用烦至乃掖庭三千増级十四是以人君耽娱佚之乐起骄怠之惑倦勤废政乱是用长唐景龙之孽天寳之败是皆始于女徳也夫其初皆恃当世之平宁因天下之全盛罔思生民作业之劳不念四方惟正之供沈溺留连渐至蠧弊女谒干乎主度奸微窃乎事权帑藏以滛费而耗尽赏刑以私昵而谬滥召祸当日垂鉴后人良可夷也是故考歴代治乱之迹览彤史得失之论择善违失可举而言若夫戒慎失政之方保全外戚之道则莫若赋之禄而使就第教之学而使循礼傅之以儒雅笃行之士而絶其便僻险伪之交示之以恭譲俭徳之赏而惩其慢游僭汰之好以义节之是谓宠之以恩骄之是谓祸之梁窦无噍类于汉武韦不遗育于唐是可戒矣若夫体乾坤之法正闺闱之治则莫若登选良姓之种采纳衣冠之绪屏卑贱之妖色斥猥微之淫行叙进婉顺之徳崇近清闲之性雨露均施照临无颇以资昊天悠乆之无疆以取文王百斯之善庆若夫保邦求理之法节用安人之善则莫若省其品号罢虚授之廪禄放其游冗节徒费之羞服裁用度以寛民力息旷怨以除沴气是故治世贤王之脩身正家爱民经国之道莫先于此也已谨论六年翰林学士胡宿上奏曰臣今月二十一日草福康公主特进兖国公主制窃闻议行册礼然于事体颇有未便祖宗以来公主长主未有行此礼者昔汉明帝封皇子悉半诸国明徳马皇后曰诸子食数县不已俭乎帝曰我子岂敢与先帝子等也唐贞观中太宗长乐公主将出降帝令有司资送倍于永乐公主魏徴曰不可引汉明帝之言为对且曰天子姊妺称长公主加长字是有所尊崇或可情有浅深无容礼相逾越太宗然其言入告长孙皇后后遣使赐徴金帛陛下即位以来累曽进封楚国魏国二大长公主亦不曽行册礼今施于兖国公主是与大长公主相逾越兼以贵主之故贤妃亦防殊典有防令进纶告不行册礼是母子之间一行一不行礼意尤不相称书于史册后世将有讥议必谓陛下偏于近情亏圣徳之美臣愿陛下采汉明之言开文皇之听遵祖宗旧典如国朝公主曽行此礼行之粗且无嫌如其不曽则宜且罢臣以陛下好忠諌纳至言臣职在论思不敢缄黙
　　知諌院司马光上奏曰右臣近闻有圣防令召前管句兖国公主宅内臣二人复还本宅臣与杨畋龚鼎臣同有论列以为非宜未防允纳臣闻父之爱子教以义方弗纳于邪公主生于深宫年齿幼穉不更傅姆之严未知失得之理臣谓陛下宜导之以徳约之以礼择淑慎长年之人使侍左右朝夕教谕纳诸善道其有恃恩任意非法邀求当少加裁抑不可尽从然后慈爱之道扵斯尽矣此二人向在主第罪恶山积当伏重诛陛下寛赦斥之外方中外之人议论方息今仅数月复令召还道路借借口语可畏殆非所以成公主肃雍之美彰陛下义方之训也臣实愤悒为陛下惜之伏望圣慈察臣愚忠追止前命无使四方指目以为过举亏损盛徳非细故也
　　七年光又奏曰臣先曽上言为前管句兖国公主宅内臣等过恶至大乞不召还近闻传宣入内内侍省令押上件内臣梁懐吉赴公主宅依旧句当外议諠哗无不骇异臣闻太宗皇帝时姚坦为兖王宫翊善王有过失坦輙尽言諌正王及左右皆患之左右教王诈疾逾月不朝太宗甚忧之召王乳母入宫问王起居状乳母曰王本无疾但以翊善姚坦检束太严王举动不得自由欝欝成疾耳太宗怒曰朕选端士为王僚属固欲导王为善今既不纳用规諌而又诈疾欲使朕逐去正人以求自便其可得乎且王年少不知出此皆汝辈教之耳命捽至后园杖之数十召坦慰勉之太宗非不爱其子也诚以爱之则莫若纳之于善若纵其所欲不忍谴诃适所以害之也齐国献穆大长公主太宗皇帝之子真宗皇帝之妹陛下之姑于天下可谓贵矣然献穆公主仁孝谦恭有如寒族奉李氏宗亲备尽妇道爱重其夫无妒忌之行至今天下称妇徳者以献穆公主为首献穆公主岂不自知其身之贵哉诚以贵而不骄然后保其福禄全其令名故也臣谓陛下教子以义宜以太宗皇帝为法公主事夫以礼宜以献穆公主为法则风化流于四方声誉施于后世今陛下曲徇公主之意不复裁以礼法使之无所畏惮陷入于恶触情任性以邀君父憎贱其夫不执妇道将何以形四方之风垂来世之则易曰家人嗃嗃悔厉吉妇子嘻嘻终吝此言家道尚严不可专用恩治也伏望陛下斥逐梁懐吉等复归前来贬窜之处其公主左右之人欲使陛下召还梁懐告等者皆教导公主为不善之人也悉宜治其罪而逐之别择柔和谨愿者以补其缺仍戒敕公主以法者天下之公器若屡违诏命不遵规矩虽天子之子亦不可得而私庶防有所戒惧率循善道可以永保福禄不失善名不然众人所云甚可畏也
　　英宗即位初侍御史司马光乞放宫人劄子曰臣伏见前代帝王升遐之后后宫下陈者皆放之出宫还其亲戚所以遂物情重人世省浮费逺嫌疑也窃惟先帝恭俭寡欲清约执礼后宫侍左右承宠渥者至少而飨国日乆嵗増月积掖庭之间冗食颇众陛下以哀恤之初未忍散遣今山陵祔庙大礼俱毕臣愚谓宜举前代故事应先帝后宫非御幸有子及位号稍贵并职掌文书之人其余皆给与妆奁放遣出外各令归其亲戚或使任便适人书之史册亦圣朝一美事也
　　光又奏曰臣闻王化之兴始于闺门故易基乾坤诗首闗雎前世皆择良家子以充后宫位号等级各有员数祖宗之时犹有公卿大夫之女在宫掖者其始入宫皆须年十二三以下医工诊视防禁甚严近嵗以来颇隳旧制内中下陈之人竞置私身等级濅多无复限极监勒牙人使之雇买前后相继无时暂絶致有军营井市下俚妇女杂处其间不可辨识此等置之宫掖岂得为便臣尝念此不胜愤惋今陛下即位之初百度惟新嫔嫱之官皆阙而未备臣谓宜当此之时定立制度依约古礼使后宫之人共为防等等有防人若未足之时且虚其贠数既足之后不可更増凡初入宫皆须幼年未适人者若求乳母亦须选择良家性行和谨者方得入宫传之子孙为万世法此诚治乱之本祸福之原不可以为细事而忽之
　　光又上皇太后防曰臣闻圣人之徳使四海之外编户之民皆辐凑而归之如孝子之奉父母其故何哉推仁爱恻怛之诚以加之也故诗云恺悌君子民之父母夫四海至逺也编户至微也诚之至也犹可以为之父母况闺门之内血气之亲乎昔汉明徳马皇后无子明帝使飬贾贵人之子炟以为太子且谓之曰人不必自生子但患爱养不至耳后于是尽心抚育劳悴过于所生及明帝崩太子即位是为章帝章帝亦孝性淳笃恩性天至母子慈爱始终无纎芥之间前史载之以为美谈恭惟仁宗皇帝忧继嗣之不立念宗庙之至重以皇帝仁孝聦明选擢于宗室之中使承大统不幸践祚数日遽婴疾疹虽殿下抚视之慈无所不至然医工不精药石未效窃闻向日疾势稍増举措言语不能自择左右之人一一上闻致殿下以此之故不堪忍两宫之间微相责望羣心忧骇不寒而栗方今仁宗皇帝新弃四海皇帝乆疾未平天下之势危于累卵惟恃两宫和睦以自安如天覆而地载也岂可效常人之家争语言细故使有丝毫之隙以为宗庙社稷之忧哉臣是用日夜焦心陨涕侧足累息宁前死而尽言不敢幸生而塞嘿也伏以皇帝内则仁宗同堂兄之子外则殿下之外甥壻自童幼之嵗殿下鞠育于宫中天下至亲何以过此又仁宗立以为皇子殿下岂可不以仁宗之故特加爱念包容其过失耶况皇帝在藩邸之时以至践祚之初孝谨温仁动由礼法况殿下所亲见而明知也苟非疾疹乱其本性安得有此过失哉夫心者神明之主也若其有疾则精爽迷乱冥然无知言语动作不自省记不识亲踈不择贵贱此乃有疾者之常不足恠也殿下聦明睿智天下之理无所不通岂可责有疾之人以无疾之礼邪今殿下虽日夕忧劳徒自困苦终何所益以臣愚见莫若精择医工一二人以治皇帝之疾旬月之间察其进退有效则加之以重赏无效则威之以严刑未愈之间但宜深戒左右谨于侍卫其举措语言有不合常度者皆不得以闻庶防不増殿下之忧愤殿下惟寛释圣虑和神养气以安靖国家纲纪海内俟天地垂祐圣躬痊复然后举治平之业以授之不亦美乎古之慈母有不孝之子犹能以至诚恻隠抚存爱养使之内愧知非革心为善况皇帝至孝之性禀之于天一旦疾愈清明复初其所以报答盛徳岂云细哉臣之愚虑苦言尽此而已乞殿下更赐裁择臣昧死再拜上防
　　治平元年光又上皇太后防曰去嵗仁宗皇帝捐弃万方皇帝嗣统之初忧哀成疾殿下念社稷之重同听庶政以安群情今圣体复初四方无事殿下推而不居自取安逸动静之节无不合宜率土臣民孰不称颂臣不自量度欲成殿下之全美犹以萤烛之微明仰裨日月之盛光伏惟殿下稍寛其罪而终听其辞臣窃以治家之道贵贱虽殊人情一也尝观天下士民之家其长幼羣居长者或恩意不备衣食不丰幼者或容貎不恭语言不逊若幼者孝恭而不怨长者慈恵而不责则上下雍睦家道以兴若幼者以为怨长者以为责则上下乖离家道以衰其始相失也甚防而终为祸也甚大又加以谗人间之于是乎有父子相疑兄弟相疾乱虐并兴无所不至者矣凡闺门之内子妇有以孝恭之心至者则尊亲当欢然以慈爱之心接之若其有过则当以忠厚之心教之教之备矣而犹不听则虽责之可也罪之可也及其既改则又当复以欢心接之不可以一忤顔色而终身恶之遂不可觧谢也故骨肉之间有威怒而无憎疾有诘责而无猜忌此自古圣人所以御其亲之道也臣窃惟皇帝皇后于殿下兼内外之亲幼防保育今日为万民父母享天下富贵孰云非殿下之力臣谓殿下固宜抚存爱念情同所生周旋保防以终大恵不可偶以纎芥之失遂蓄乆长之怒弃生成之厚恩取踈絶之深怨愚智所同知也皇帝去嵗得疾之时礼貎言辞诚有可疑得罪于殿下者臣固已尝言于殿下云不可责有疾之人以无疾之礼也凡醉而有过醒犹可赦况有疾之人不自省知本非意之所欲为岂可追数以为罪咎耶皇后自童孺之嵗朝暮游戏于殿下之懐分甘哺果拊循煦妪有恩无威今既正位中宫得复奉膳羞盥帨以事殿下其意恃昔日之爱不自踈外犹以童孺之心望于殿下故或有所求须不时满意则愠怼怨望不能尽如家人妇姑之礼殿下虽怒之责之固其宜也谁曰不可但事过之后殿下若遂弃之不复收恤憎疾如仇雠则臣以为过矣臣在阙门之外无由知禁庭之事窃闻道路之言未详虚实皆言近日皇帝与皇后奉事殿下恭勤之礼甚加于往时而殿下遇之太严接之太简或时进见殿下虽赐之坐如待踈客语言相接不过数句须防之间已复遣去如此母子之恩如何得逹妇姑之礼如何得施所以使之疑惑恐惧不敢自亲者盖以此也臣窃惟殿下母仪天下逾三十年柔明之誉洽于中外皇帝龙潜藩邸进徳脩业仁圣之望光于逺迩先帝以至公大义选贤建嗣海内之人皆谓继统之日慈孝之风必自家刑国诚不意闾巷之民忽有今兹异论推其本原盖由皇帝遇疾之际宫省之内必有防邪之人造饰语言互相间构一则欲诈效小忠以结殿下之知侥求禄利二则自知过失素多畏嗣君之严有所不容三则欲窃弄权柄恶长君聦明使已不得自恣是以日夜闚觇拾掇丝毫之失无不纳于殿下之耳殿下虽至聦哲不能无疑虽至仁慈不能无怒皇帝以刚健之性屈于众口无以自伸能不愤悒遂使两宫之间介然相失乆而不觧流闻于外致朝野之士有敢窃议其是非者深可惜也今天诱其衷殿下濬发慈防卓然逺览举天下之政归之皇帝此乃宗庙之灵生民之福然窃料防邪之人心如沸汤愈不自安力谋离间彼皆自营一身之私非为国家与殿下之计也臣愿殿下深察其情勿复听纳斥逺其人勿置左右召谕皇帝以向来纷纷皆此属所为自今以后母子之间当坦然无疑皇帝必涕泣拜伏感激摧谢然后两宫之欢一皆如旧凡皇帝皇后进见之际殿下宜赐以温顔留之从容来往无时勿加限絶置酒语笑与之欣欣相待一如家人之礼如此则殿下坐享孝养何乐如之心平气和眉夀无疆国家乂安内外无患名誉光美垂于无穷与其信任防慝猜防百端终日戚戚忧愤生疾国家不宁祸乱横生讥谤之言流于后世二者得失相去逺矣且殿下既能以祖宗之业付皇帝又能以大政授之而独于恩礼之际终不能豁然囬心息怒其故何哉方今宫闱之中殿下骨肉至亲止于皇帝皇后长公主及皇子公主数人而已其余皆行路之人于殿下何有若亲者尚不可结以恩信猜而逺之则踈者独肯受殿下顾遇尽其死力终始无贰乎夫贵莫贵于为天子之母富莫富于受四海之养今殿下有此富贵而不能自乐亲其所可踈踈其所可亲使受恩之子妇彷徨而不自安踧踖而不敢进虽内懐反哺之心而无以施展臣窃为殿下惜之臣父子皆防先帝大恩擢于常调之中置之侍从之列心非木石岂能暂忘今先帝晏驾之后臣唯不避死亡以进忠直之言庶防殿下母子和恱国家安寕是臣所以为报効也不胜区区激切之诚展布以闻惟留神幸察臣光昧死再拜上防
　　侍御史傅尧俞上奏曰臣闻志于大者必遗其细善乎始者当图其终夫惟识小大之当乃不惑于众人之论全始终之分故能成髙世之徳恭惟殿下佐佑先帝母仪万方世谓虽明徳长孙不可瞻望盛烈可谓善其始矣当先帝晚嵗国本未定殿下竭诚賛翊援皇帝于藩邸以继大统是挈四海而手维之其功力可胜道哉及再降诏书权同机务内则调防圣神有勿药之喜外则抚镇夷夏有泰山之安若少留意以图其全则髙世之徳具矣定防安宗庙为国家建不拔之基而収之以静退成就其盛徳以取髙于万世者大业也舍此皆末细微固可以脱然遗之矣伏望以四月九日元降指挥施行遂还政事燕防清禁从容以就天下之飬身受无前之宠名家享不赀之盛福全具众美才一言之易耳况始谕外廷候皇帝康复日今天体清豫渐亲万几不能知殿下之深者安得无惑惟殿下积行累功于数十年间其勤已甚傥始终之际微有不全他日虽复痛惜何所及哉不审殿下何惮于此而惮一言之易以全大徳而释羣疑也如前世善恶是非殿下宜讲磨已熟臣所以恳恳为言者顾今朝廷之体非便而无益于殿下且虑左右之人不深惟大体务为姑息之爱因循寖乆将累盛徳臣辈不言实负殿下至于佞者腾造异端觧释疑似不可不察伏惟亮臣悃愊断之于心则天下幸甚
　　三年殿中侍御史范纯仁奏曰臣伏闻皇太后手书追尊濮王为皇夫人为后陛下已降敕命施行窃以追崇濮王之事始因中书不正之谋陛下谦慎未行之间闻皇太后曽降手书切责政府因此权罢今皇太后复降命令追崇为皇始末不同天下将何取信况皇太后自撤之后深居九重未尝预闻外政岂当复降诏令有所建置盖是政府臣僚苟欲遂非掩过不思朝廷祸乱之源耳且三代已来未尝有母后诏令施于朝廷者自秦汉已后母后方预幼主之政自此权臣欲为非常之事则必假母后之诏以行其志往往出于逼胁而天下之心卒知事由权臣今陛下以长君临御于兹四年万几之务当出宸断内奉慈闱惟宜竭仁孝之诚尽四海之养而已岂须更烦房闼之命叅紊国章一开其端流弊极大异日或为权臣矫托之地甚非人主自安之计也伏望陛下深察臣言追寝前诏凡系濮王典礼陛下自可采择公议而行何必用母后之命施于长君之朝也臣方待罪于家日俟诛窜而区区之诚不能自已者尚冀一悟明主之聼以安宗社臣虽万死亦复何恨四年知諌院杨绘上奏曰臣窃闻内人景氏者曽在仁宗朝为御侍后出嫁许宗贤近已听离却召入内者臣窃以文武之政治于衽席家人之道脩于近小而况已经从良岂可复尘于禁掖哉伏乞放之于外以清物议治平间右庶子韩维上言曰臣累日以来传闻禁中泛至诸臣之家为頴王择妃审如此者臣窃以为非便臣闻夫妇者居室之大伦将以正家则承宗事以继万世之嗣故礼之用惟婚姻为兢兢兢兢者慎之至也坊记曰诸侯不下渔色故君子逺色以为民纪此言诸侯不得自于其国网取容色若捕渔然所以推逺女徳为民之纪法也伏以皇子頴王孝友聦明动履法度方向经学以观成徳今卜族授室其系尤重臣愚以为宜歴选勲望之家慎择淑之媛考古纳采问名之义以礼成之不宜苟取华色而已近世简弃礼教不以为务婚娶之法自朝廷以及民庶荡然无制故风俗陵靡犯礼者众贤士大夫未尝不发愤叹息窃幸国家有以振之今陛下始初清明为元子求妇而事出苟简殆非所以矫世厉俗反之雅正且无以示頴王使知室家之道在徳而不在色也传称尤物足以移人诗咏淑女防以配上此诚智士仁人见微知终逺览祸福之原为后世戒也陛下不可不加圣意焉臣获侍宸陛且官王府苟益万一不敢不言干冒天威臣无任惶惧激切之至
  </div>
  <div class="pagination">
   <a href="历代名臣奏议_page25.html">
    上一页
   </a>
   <span>
    ...
   </span>
   <a href="历代名臣奏议_page21.html">
    21
   </a>
   <a href="历代名臣奏议_page22.html">
    22
   </a>
   <a href="历代名臣奏议_page23.html">
    23
   </a>
   <a href="历代名臣奏议_page24.html">
    24
   </a>
   <a href="历代名臣奏议_page25.html">
    25
   </a>
   <span class="current-page">
    26
   </span>
   <a href="历代名臣奏议_page27.html">
    27
   </a>
   <a href="历代名臣奏议_page28.html">
    28
   </a>
   <a href="历代名臣奏议_page29.html">
    29
   </a>
   <a href="历代名臣奏议_page30.html">
    30
   </a>
   <a href="历代名臣奏议_page31.html">
    31
   </a>
   <span>
    ...
   </span>
   <a href="历代名臣奏议_page27.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
