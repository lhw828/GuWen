<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 478 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 478 页/共 1210 页</h1>
    <div class="content">　　奏为敬陈愚见仰请
　　睿裁事窃惟
　　国家设禄养廉立法惩贪恩则至厚法则至严而贪黩之弊乃犹未能尽除查例载凡有以财行求及説事过钱者审实皆计所与之赃与受财人同科是皆有应得之罪也又查名例自首条内凡犯罪未发而自首者免其罪犹征正赃是自首者罪虽免而赃仍追也此固垂世之常经然必使之败露得其实据而后得以罪之也窃思此等营私之徒彼此容其事不易败露即或有人告发犹必互相掩饰【臣】愚请仿假冒军功并官员在京借债过二千两之
　　定例开其自首之路凡上司保题之所属官员并大计军政卓异荐举人员若属员以财行求而上司受其赃私巳经染指彼此皆应治罪如受者于事后能据实尽首则免追原赃并应得之罪止罪与者及説事过钱之人如与者于事后能据实自首则照原赃倍追给主免其应得之罪止罪受者及説事过钱之人若説事过钱之人能据实尽首除免赃给赏例内分别巳详外亦免其应得之罪止罪与受之人如此则彼此皆存顾虑之心恐为所卖未事则畏惧不敢为既事则争首惟恐后是或除贪之一法也是否有当伏祈
　　睿鉴谨
　　奏
　　向闻路振扬居官操守甚好今览此奏非一尘不染之人不敢具此折也甚属可嘉发交该部议行并将路振扬议叙具奏
　　雍正四年八月十九日陜西固原提督【臣】路振扬谨
　　奏窃【臣】赍折家人捧到
　　硃批谕防【臣】密开跪读随望
　　阙叩头谢
　　恩伏念【臣】不学武夫知识浅陋不达事体罪戾多端防皇上天恩不即处分上烦
　　圣心详加批示俾【臣】愚昧得以知过思改【臣】钦遵之下
　　感激惶悚无地自容惟有凛遵
　　圣训凡事周详慎审循分供职以期仰答
　　圣主优容之恩于万一耳理合恭折陈明谨
　　奏
　　此等知识短浅之过朕自然寛恕加之教训但须知过必改方不有负朕恩凡为大臣者慎密二字最为要紧君不密则失臣臣不密则失身可不畏乎勉之慎之雍正五年闰三月二十一日陜西固原提督【臣】路振扬谨
　　奏为战守均赖礮位数少不敷应用敬陈管见仰祈
　　睿鉴事窃【臣】查礮位闗系重大经议政议奏一千兵内
　　设立子母礮六位威远礮四位奉
　　防通行钦遵在案【臣】愚以为各处营制大小不同额设兵数多寡不一且边海腹里地方形势各别似不便一槩按照兵数额设礮位如【臣】所属固原镇标协营路统计二十九处除标下五营及庆阳靖远西鳯潼闗四协原设兵数或八九百名五六百名不等外其余驻劄防游守千把等官之二十营额兵数目多者不过三四百名少者则一二百名至小营分或止六七十名四五十名不等凡此大小营汛无事守护城垣有事调遣行走皆惟礮位是赖今议设立礮位以兵数一千名额定子母礮六位威远礮四位【臣】以此定数计算每营额兵必数足百名者方可设礮一位如驻劄防游守大营兵数三四百名一二百名者止应设礮三四位一二位以之守护城垣犹为未足设有调遣行走之处缓急不敷需用其千把专城兵数不足百名者并不应设礮一位是守城行走皆无所恃矣【臣】谓不按营汛大小不分地方形势而统以兵数一千额定子母礮六位威逺礮四位似乎额数太少不足应用【臣】仰荷
　　天恩谬任封疆愚见所及不敢不据实陈
　　奏伏乞
　　睿鉴谨
　　奏
　　子母礮位现在交部察议据尔奏称额设礮位数少不敷应用似乎近理发议政王大臣一并详议具奏朕再为酌定
　　雍正五年六月十五日陜西固原提督【臣】路振扬谨
　　奏为奏
　　闻事窃【臣】于去年五月间到任查防【臣】标五营马步兵丁铁棉盔甲内有破损缺额应行添修因公费不敷奏恳
　　皇上赏赐正项钱粮修制防
　　硃批谕防详悉指示【臣】钦遵动用拴养马驼余剩银两委员照数制造今巳添补足额共费过银二千四百八十四两零至于【臣】属各协营路缺额盔甲等物经【臣】查明随即饬令该营官弁陆续以公费修补务期齐全事涉琐碎不敢烦渎
　　天听所有【臣】标修整过盔甲及动用过银两数目理合
　　恭折陈明谨
　　奏
　　操练技勇申明纪律较制办器械为要训诲兵丁令知尊君亲上致身报国明晓大义学做好人为更要凡事当务根本不可逐末惟循真实毋务巧诈此等随宜措置之事何必琐琐渎奏
　　雍正五年七月二十四日陜西固原提督【臣】路振扬谨
　　奏为据实陈奏雨雹情形事雍正五年七月二十三日【臣】接阅邸抄知护理甘抚印务【臣】钟保奏报固原州暴雨聚水縁由奉
　　防该部速议具奏【臣】不知钟保疏内如何陈奏但既奉谕防着部臣速议仰见
　　圣明轸念倍切痌瘝【臣】查固原州于本年五月二十四日天降大雨带有冰雹州城东南地势低下临河不逺河水泛涨直冲城下将城墙包砖剥落数丈城内地高北闗地卑城中雨水流聚北闗最低之处约有二三尺浸塌兵民房屋二百五十余间田禾虽被冰雹零星打伤亦不成灾见今夏田收获粮价较前更贱秋禾发生茂盛至于浸塌兵房【臣】巳酌动营中公项每兵借银三四两令其急为修补其城工费用所需不过二三百两【臣】率同文武官弁捐输银两委员修理七月尽即可修补完固地方兵民并无被水不安之处理合据实陈明仰纾我
　　皇上轸念民生之至意为此缮折谨
　　奏
　　览奏固原聚水情形爱君之诚于此可见朕甚嘉悦雍正七年二月初六日兵部尚书暂理陜西固原提督印务【臣】路振扬谨
　　奏为奏
　　闻事雍正七年二月初一日【臣】据八营守备秦信呈报据杨建堡原任提督马焕家人马成宗首状为首报拏获狂言招摇棍徒事正月二十八日家主染病在家忽有棍徒骑骡到门口称要会家主因伊出言无状形迹可疑只得抱病相见伊口称他叔父在省打发他到各处传言劝化人不必赌博勿要闲言伊执出贴金红防番字言他叔系伺十四王之人成宗家主一闻此人狂言必在各乡招揺不得不羁留拏获特为首报等情据此即差兵拏获棍徒并红防贴金番字传箭一枝硃笔纸单一张到营卑职讯问据伊供称小的名呌马忠小的叔子呌马仓他在西安府与小的红防番字一幅硃笔纸单一张着説与固原一路掌教知道若我们回回大兵过处不必惊慌小的到杨建堡説与马大老爷就将小的拘拏等情据此卑职即具文移送固原州严审确供外拟合报明等情到【臣臣】随劄行固原州严加审问去后兹据固原州知州朱亨衍亲带马忠至【臣】衙署回话【臣】同朱亨衍详加审讯取有该犯口供【臣】即飞咨督【臣】岳钟琪署陜抚【臣】硕色署甘抚【臣】张廷栋并靣谕固原知州将供出之马仓等严拏质审外理合缮折奏
　　闻谨
　　奏
　　此事据岳钟琪张廷栋俱经奏过知道了





　　硃批谕防巻九十七
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻九十八
　　硃批潘之善奏折
　　雍正四年六月十五日署理四川提督印务川北总兵官【臣】潘之善谨
　　奏为奏
　　闻事窃【臣】准川陜总督【臣】岳钟琪调拨汉土官兵前赴冕山驻劄预备抚金格等蛮一案业经【臣】缮疏
　　题报在案查官兵起程行装在所必需【臣】防商抚【臣】法敏于司库领支秋季饷银散给兵丁自行制备又借支本年冬季钱粮散给各兵养赡家口以免内顾无不感激
　　圣恩乐于用命惟土兵虽称效顺非如汉兵素食名粮可比【臣】与抚臣防议所给口粮之外再加赏赉以鼓其气除抚臣另行预备外【臣】随于川省镇协各营存留公费银两内动用备办巳于调遣土兵之


　　臣料理设备随后差员解赴建昌宣布
　　圣主恩赉分别赏给庶土兵各戴
　　皇上隆恩踊跃从事当有实效矣至金格等蛮原系小
　　丑不恭大兵一到仰仗
　　天威伊等自应倾心归化无烦再为添兵但【臣】谓建昌环处万山之中贼蛮种类不一若不预备兵马恐一时有用调遣不及随檄行各营及各处土兵再派汉兵一千名土兵一千名以备调遣【臣】职司军旅不能不为万一之虑理合缮折奏
　　闻谨
　　奏
　　凡事宁使备而不用所虑甚当殊属可嘉之至向来但知尔之汉仗胆量未料尔有如此才情也勉之
　　雍正四年九月二十二日调补陜西安西总兵官【臣】潘之善谨
　　奏为叩谢
　　天恩恭缴
　　硃批事雍正四年八月初五日途次凤县地方遇【臣】前
　　差四川提标千总捧到
　　硃批谕防【臣】跪读之下感惧交深伏念【臣】一介武夫才
　　识浅陋荷防
　　圣主殊恩畀以重镇兼署提篆任大责重【臣】夙夜冰兢惟虑不克胜任陨越滋咎虽勉竭愚诚未敢信为允协乃防
　　温防格外褒嘉【臣】何人斯叨受
　　宠渥如此其极惟有竭尽驽骀恪供职守以报
　　隆恩于万一耳理合缮折叩谢
　　天恩并缴
　　硃批谨
　　奏
　　初设要镇诸凡营务均系创始况策妄阿拉布坦狡猾非常心志莫定一切须竭力勉为之
　　雍正四年十一月初九日陜西安西总兵官【臣】潘之善谨
　　奏为奏
　　闻事窃【臣】防
　　皇上殊遇调补安西总兵官于本年十月十二日抵任视事查阅川陜总督【臣】岳钟琪条奏安西事宜内如移筑城池安设官兵以及屯田安户等件无非仰体
　　圣心慎重边防规模宏远至详且备只为地方起见不暇计及费用钱粮之多寡也【臣】到任伊始凡【臣】标各营及所属地方事宜虽未能周知而畧观其大槩有应费钱粮者有应减省钱粮者有费钱粮甚多而于地方恐无裨益者有费钱粮无几而实于地方大有功效者【臣】今逐一酌量其于地方事宜有可以设法措置者【臣】当以钱粮为重而断不肯耗费于无用之地若地方及营伍事宜有必用钱


　　见容【臣】咨商督提二臣防疏请


　　本年七月初六日靖逆将军【臣】富宁安因大兵撤

</div>
    <div class="pagination">
<a href="世宗宪皇帝硃批谕旨_page477.html">上一页</a><span>...</span><a href="世宗宪皇帝硃批谕旨_page473.html">473</a><a href="世宗宪皇帝硃批谕旨_page474.html">474</a><a href="世宗宪皇帝硃批谕旨_page475.html">475</a><a href="世宗宪皇帝硃批谕旨_page476.html">476</a><a href="世宗宪皇帝硃批谕旨_page477.html">477</a><span class="current-page">478</span><a href="世宗宪皇帝硃批谕旨_page479.html">479</a><a href="世宗宪皇帝硃批谕旨_page480.html">480</a><a href="世宗宪皇帝硃批谕旨_page481.html">481</a><a href="世宗宪皇帝硃批谕旨_page482.html">482</a><a href="世宗宪皇帝硃批谕旨_page483.html">483</a><span>...</span><a href="世宗宪皇帝硃批谕旨_page479.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
