<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 1204 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 1204 页/共 1210 页</h1>
    <div class="content">　　奏为奏
　　闻事窃查今春桃汛水势仰頼
　　皇上福庇各处安澜工程保固业经恭疏
　　题报且雨水调匀于三月十二四月初四等日俱得




　　徃各工查看今李卫祖秉衡到清江浦已将战船防议具
　　题讫【臣】于四月十七日即前徃安东以至徐州一带查看工程督率修防点验河兵盘查料物其去年嵗抢修工程用过钱粮例应今年四月内请销但事闗钱粮重大【臣】未经亲勘眀确不敢冒昧草率虽去年做过工程已经桃伏秋三汛现在丈尺难为确据然其大槩规模尚可约计容【臣】逐工确看回日即核眀次第请销除另疏
　　题眀外理合缮折奏
　　闻谨
　　奏
　　钱粮犹属小事工程所系重大当以全副精力筹画备御毋因养指而失其肩背也朕因时届伏汛念兹在兹汝膺专责尤宜警凛惟办一诚祈
　　天吁
　　神庶冀淮黄奠定运道民生克保无虞至如天然坝之启闭全河枢纽攸闗一一遵循齐蘓勒旧规不可误信谬论轻率更张脱至意外蹉跌汝罪擢髪难数矣元年以来河工局势敝壊已极齐苏勒于三载之内整顿完全若非实能忧勤匪懈宁邀
　　河灵黙助成功耶今纵有超越识见讵便卤莽施措亦湏先将通身利病周详审度奏眀于朕然后相机择时举
　　行耳譬之作文于词赋中忽夹对股时文成何体段凡天下事必有确乎不防之志屹然不动之守方可迄于有成倘稍渉狐疑不定必致进退两难前后俱失莫能收束矣勉之慎之
　　同日又
　　奏为奏眀事窃思河工钱粮所闗甚重【臣】署事以来将新旧钱粮加意稽察逐项清理如已经咨题有案亏空合计银三十余万歴年久逺完觧无防若再不查追归结愈久愈无着落【臣】已经饬令淮徐淮扬二道彻底清查亦如江蘓各案一体办理又有已经发觉数年尚未防出亏空约计银三万有余或系未缴节省或系应追核减或系拖欠柴价认还借欠等项原非真正侵蚀可比是以前河【臣】齐蘓勒未经题防但究属帑项虚悬未便日久沉搁现在行该道等令其勒限催比如逾期不完即行防追至于各属经手钱粮有无亏缺先经【臣】
　　奏眀委员盘查今据各员盘查造册到【臣】计其存库款项收领银数应销工程并在工物料细细核算其中颇有缺少有称发银购料者有称于去年霜降后修工动用者竝有称前任交代原无现银向以料船房田等项流抵者种种遮掩情弊百出但河工局靣与地方州县稍异【臣】若据册即行
　　题防而本年钱粮工程业已经手一旦半途更换贻误实多【臣】是以姑从寛缓如称办料者即委员查其何处购买押送到工如称做工动用者即查其系某段工程髙寛丈尺与所用之料是否相符如银两畧有那移查后自行补足【臣】亦不复苛求倘查出从前亏空实据自当严防究处惩一儆百伏念河工责任重大以【臣】之愚昧即竭力殚心尚不能报效万一又何忍以暂时署理稍为推卸惟有事无大小经手办理必逐一用心于遵守成规之中断不敢存茍且因循之念理合据实
　　奏眀谨
　　奏
　　如此方是秉公殚力为之若少渉推卸孔毓珣到任后一一奏出汝何顔对朕耶河员既与地方有司不同自不应遽列弹章但将诸凡情弊彻底查清姑容补足予以自新之路亦不得谓为苛刻矣
　　题补河南効力人员一折所奏甚是已交部议
　　雍正七年五月二十九日蘓州巡抚协理河工事务【臣】尹继善谨
　　奏为恭报二麦收成分数事窃照今春雨旸时若先经【臣】将麦苗茂盛縁由缮折
　　奏眀今【臣】赴淮安徐州邳州所属一带地方看工正值二麦收获之期询之农民俱称收成有八九分不等并据江宁蘓松等处各报称有八九十分不等目下米价甚平中米八钱八九分至九钱五六分不等上米亦不出一两一钱四五分两月内雨水调匀理合一并奏
　　闻谨
　　奏
　　览奏二麦收成分数知道了至于禾稼目前雨泽虽调秋成尚早何敢预期加勉诚慎以敬迓
　　天庥可也
　　同日又
　　奏为奏
　　闻事窃【臣】自四月十七日由山安桃源至徐州一带查工不惟于歴练河务之员随时讲究即向河兵野老亦必虚懐询问博加采访每到一工寻其源流量其形势分其缓急宜镶垫者镶垫宜增修者增修宜加髙培厚者加髙培厚埽坝堤工已皆一律完整一年之工多半在于桃汛此时若不细加查看伏水一长已做者无可考据将来势必冒销【臣】歩履河干逐段丈量不使少有朦混各处工所谨
　　遵
　　皇上训诲多备物料不足者发银购办疲玩者委员监催于足用之外仍行多备俱于五月半前陆续运工又令汛守各官督责兵夫于各工堤岸多积土牛以备不时之需至河员无论文武修防是其专责乃文官多任意偷安竟有一两月不到工者【臣】不分文武俱专责成将本工事宜必一一盘问其有漫不经心竝在地方多事者已经分别责惩斥革俾知踊跃赴工以期同心共济然工程之督率固在官员而河干之力作全赖兵目【臣】逐名点验竝查其怠惰老弱者革除另募稍有办事勤慎眀白工程者必加奨赏以示鼓励再伏汛在迩若不通盘计算先期筹画必致临事周章因派定谙练之备弁分守大工熟习之兵目调换要汛能事之效力官分地防险【臣】率同各员敬慎小心往来督查不敢一毫怠忽有旷职守上厪
　　圣懐但河工修守机宜其理甚防【臣】初任未谙虽勉力
　　料理实心懐惴惴用敢备细陈
　　奏伏祈
　　皇上指示俾【臣】有所遵循谨
　　奏
　　嘉悦览之能如是虚懐询访悉心措画可谓不负朕之任用矣然河工之事人力固宜克尽而安澜顺轨全赖
　　天地神眀之隂相黙祐也果能必敬必诚则平穏可保汝其勉旃
　　同日又
　　奏为敬承
　　圣训恭折
　　奏谢事本年五月二十日【臣】赍折家人回南奉到
　　硃批谕防训诲谆谆跪领之下窃念【臣】才识庸愚防圣主髙厚之恩简署重任敎以恪守成规小心敬畏提撕诱掖至再至三数月以来事无大小无不凛遵
　　圣训黾勉歩趋自愧质本驽骀虽率由成法尚竭蹷不遑不但不敢少萌更张之心亦实无所用其更张之事即或应有随时措置亦必恭请

　　在缮折
　　奏谢间适浙江总督【臣】李卫过清江浦恭传
　　谕防教【臣】敬谨办事其天然坝之启闭暂依旧规办理
　　又吿【臣】曾面奏黄河水浅等语伏思
　　皇上聪眀睿知
　　圣学髙深凡平成之方畧河道之情形前河臣数载之运筹与现在李卫之议论其是非得失无一不在
　　圣眀洞鉴之中何庸【臣】之凟但河工事重诚恐上厪圣懐有不敢不据实敷陈者夫治河之道不在水之浅与不浅只在底之深与不深而欲知河底之浅深又视两岸埽工出水之多寡数年以来仰赖
　　上天黙佑又防
　　指示周详前河【臣】齐蘓勒恪遵经理河由地中一律深畅今春桃汛以后水势平穏比常年五月小三四


　　河底深通竝无淤垫共见共知此现在水势情形乃不知底深而岸髙反以水小为河浅此诚不谙


　　皇上一言备之矣窃查淮水东注归洪泽湖北出清口与黄相防其所以敌黄者在清口潴湖水以蓄其势者在髙堰堤工惟恐湖水过多泛涨故留天然坝以为宣泄之路使当启而闭则湖水过盛势必大堤受险且运道难以容受使当闭而启其髙邮





　　兢兢惟时时小心敬慎事事恪守成规凛遵
　　训诲之精详以求少慰
　　圣懐于万一所有奉到
　　谕防理合缮折恭
　　谢伏祈
　　睿鉴谨
　　奏
　　览奏嘉与之懐笔难宣谕朕但为国家庆得人而已勉之




　　硃批谕防巻二百二十三上
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻二百二十三中
　　硃批尹继善奏折
　　雍正七年七月初十日苏州巡抚协理河工事务【臣】尹继善谨
　　奏为敬陈水势情形事窃【臣】于六月十一日前徃扬州洲一带查勘工程随路探量运河水势不大不小通身畅流两岸闸洞皆分先后缓急相机启闭使民间田亩得以灌溉亦不令运道消泄过多洲江工因江中正人洲长后十数年来汕刷北岸虽江水平稳但花园港坝工离城甚近颇为险要【臣】住宿二日相机调度督率下埽签桩并调谙练工程之员悉心商酌令协同该防并力修防加意保护于二十二日回清江浦黄河水势随长随消消长皆不出数寸渐而不猛虽比五月间较长尺余比常年尚小二尺工程处处平稳惟洪泽
　　湖水尚未长发天然坝且无庸开放目下伏汛已过河水安澜实仰赖我
　　圣主至诚感孚是以
　　神眀眷佑【臣】身任宣防心懐敬惕秋汛在迩何敢一刻偷安一念怠肆惟有愈加敬谨慎终如始以求勉尽职守现在各防料物堆积二三十万四五十万不等俱已充足【臣】时时仰遵
　　圣训务期多备但发银过多又恐其那用一时料物不到更费周章今年料物甚贱【臣】令各防先量力购办如到工料物既多委员验收然后发银则帑银不得亏缺而料物源源接续俟秋汛平穏其多余者可留作来年之用【臣】即徃髙堰山旴一带查防洪湖工程先将水势情形据实奏
　　闻谨
　　奏
　　朕懐暂慰必待霜降后方敢全释也敬之慎之切勿稍渉矜肆今夏各省缺雨处颇多上流涓细河水自应安澜秋汛恐非伏汛可比当确秉防诚以祈
　　神眀祐助
　　同日又
</div>
    <div class="pagination">
<a href="世宗宪皇帝硃批谕旨_page1203.html">上一页</a><span>...</span><a href="世宗宪皇帝硃批谕旨_page1199.html">1199</a><a href="世宗宪皇帝硃批谕旨_page1200.html">1200</a><a href="世宗宪皇帝硃批谕旨_page1201.html">1201</a><a href="世宗宪皇帝硃批谕旨_page1202.html">1202</a><a href="世宗宪皇帝硃批谕旨_page1203.html">1203</a><span class="current-page">1204</span><a href="世宗宪皇帝硃批谕旨_page1205.html">1205</a><a href="世宗宪皇帝硃批谕旨_page1206.html">1206</a><a href="世宗宪皇帝硃批谕旨_page1207.html">1207</a><a href="世宗宪皇帝硃批谕旨_page1208.html">1208</a><a href="世宗宪皇帝硃批谕旨_page1209.html">1209</a><span>...</span><a href="世宗宪皇帝硃批谕旨_page1205.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
