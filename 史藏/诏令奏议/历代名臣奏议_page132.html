<!DOCTYPE html>
<html>
 <head>
  <meta charset="utf-8"/>
  <title>
   历代名臣奏议 - 第 132 页/共 136 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   历代名臣奏议 - 第 132 页/共 136 页
  </h1>
  <div class="content">
   歴代名臣奏议卷三百三十八
&lt;史部,诏令奏议类,奏议之属,历代名臣奏议&gt;
　　钦定四库全书
　　歴代名臣奏议巻三百三十九
　　明　杨士竒等　撰
　　御邉
　　宋理宗时李鸣复知枢宻院事上奏曰臣比者伏防圣慈擢置枢筦继又从宰臣之请以兵财楮币分而为三委之执政臣以缪庸仍获任兵戎之责朝夕惟念大惧无以称塞尝攷究其利病窃谓有一时权宜之防有万世经久之虑审思事势而定其应补葺罅漏以周其防此一时防也规模欲其宏逺法度欲其整肃此万世虑也自三关失险内郡摧残一时军将荡无纲纪寇来则散而为盗以扰害百姓寇去则聚而为兵以仰食县官其为数至十有三万而蜀之兵不如昔自襄阳不守荆郢继失连嵗帅阃急欲隄防创军籍以招无业之民挪饷项以赡无额之兵其为数至二十余万而荆鄂之兵不如昔蜀去天万里阃外之事不可遥制故择两帅以分其忧荆鄂正今要冲列戍分屯权当归一故命督府以緫其势莫逺于蜀莫重于上流委寄得人则区处有道赳赳雄断是用出此两淮所以蔽江浙而自浮光陷敌惴惴然常有抱虎之忧长江所以限南北而自淮堧被兵凛凛乎常有饮马之惧故收彊壮以实军籍两淮皆然沿江亦然不如是恐反以资寇势实使之不容靳也广科降以修战备两淮皆然沿江亦然不如是恐无以御寇势实为之不容吝也蜀楚之兵虽已溢额而不可骤减江淮之兵虽无亏额而不可不増盖敌势尚强国威未振抚事应变权时施宜凡以为一时备御计尔若曰立国之宏规御戎之上防尽在于是则非也昔太祖受天明命抚有大寳战士不过十余万北御契丹西捍河东犹以其余威开荆楚包湖湘卷五岭吞巴蜀扫江南服吴越太宗继之遂防晋阳一统四海兵固不在众也南渡以来诸大将陈兵以捍敌各以数万计事定之后内而三衙外而沿江逺而四蜀皆有防立定军额其溢额人依旧存留惟日后更不作阙额招收而已措置得宜遵承惟谨兵固当有限制也人皆以为今之患在乎兵少不足以强国臣独以为今之患在乎兵多反所以蠧国兵非恶其多也多而不足用不若少而精之为愈也以其不足用也而又求多焉抑惑矣今天下兵数视祖宗时何啻数倍厢禁军散在郡国殿歩司拱衞京都御前军分屯要害皆官军也蜀有忠勇襄汉有保防两淮有义士皆民兵也禁军本以备征战今供杂役矣御前军专以充调遣今多占破矣散在郡国者动干纪律而每懐不逞之志号为御前者屡増劵廪而且有无厌之心竭天下之力以养兵而流弊至此尚足为国防臣尝伏而思之革积弊者当以渐振頽纲者当以理老弱交杂而力之壮者无以自伸精觕混殽而艺之强者无以自见此今日之弊也吾能明训练之法壮而强者旌而别之使自为一军无事则温饱以养其勇有事则激励以作其气彼既有进取之望则必无非僻之心而所谓老且弱者待之如常阙则勿补将见数年之后天下皆可用之兵而淩犯之风不期而自息矣名尺籍而半为市人月破廪给而安居他所此今日之弊也吾能严占破之禁某处投充则仍某处教阅某郡支请则仍于某郡居住严加训练而且缓招刺将见数年之后天下皆实在之兵而侥幸之习不令而自消矣由前而论特一时应变之权由后而言实万世常行之理臣愿陛下以万世为虑而勿以一时为安以兵之冗为可忧而勿以兵之多为可恃孜孜然思之断断然行之整今日之新规复先朝之旧观生灵之幸宗社之福也贴黄臣近见田庆宗具到歩司所管在寨军一万三千六百余人老病借差约五千有零外止管强壮八千二百四十二人三千人充采石捍御五千人仅可管干寨栅及随畨救扑臣窃疑焉问之同列则曰权要借使吏房占破皆于焉取之名存实虚殆无足怪一司如此他可类推也臣曩在防稽尝攷覈军籍幇请给者三千三百余人而日就教阅日充只应者仅及其半朝士差借虽补外而甲乙相传权贵占留虽易世而执持不遣乡官之借出其为数猥众浙漕之抽差视他司独多计二百有八人以私仆而挂公籍者有之以虚名而窃实廪者又有之一郡如此他可想见也夫支请有定限虽顷刻不容稽违幇勘有定数虽镪粒不容亏欠上下煎熬为养兵计也文移旁午为养兵设也平居耗不赀之费仓卒无可用之人其可听其自为纵弛而畧不加察防伏乞睿照
　　贴黄臣窃见平江置戍以拱衞名虑逺识髙盖有深意但数以万计经始实难欲径从荆鄂召募而或虑其太遥欲分委州郡招收而或疑其纷杂欲且就诸屯抽摘以实其半而二三其说意亦未定以臣观之在内与在邉不同徐为之计似亦未晚夫五材并用谁能去兵然兵可止乱亦足兆乱顾所以御之者何如耳御得其道则纪律脩明虽旧管之军皆可使为吾用御失其道则风声交扇虽新招之卒安知不重吾忧舍旧以图新而吾之法度纪纲荡然如故恐亦无益也臣谓创军额不如脩军政急招刺不如精训练愚见如此并乞睿照
　　贴黄臣窃见全蜀井分为四而利州一路实为三路屏蔽敌人连嵗蹂践自利以上半为盗区去嵗有兴洋间土人数十軰赴制司陈状谓敌人屡出榜招安乞急调兵收复某等当为内应不然则无以自活是祖宗徳泽在人者深而人心爱戴犹一日也今宜行下本路安抚陈隆之宻加搜访择其土人之可任一郡者俾守一郡官得自辟财得自用如能捍御外寇立隽功当议特许世袭如古方镇之法类而推之京西一路悉仿而行之实当今经理之一防也
　　贴黄臣闻兵之与财本相为用制司主兵緫司主财欲其专也蜀之财计迩年以来困于供亿之劳司存徙移寇盗劫掠今无一孔之遗矣緫所积弊其端非一戎司虚籍为蠧尤甚若仍旧贯兵财各分财匮而主兵者不知兵増而主财者无以为应已然之弊不容革未然之忧盖未艾也今宣威新建而緫饷乃杨履正制副暂权宜乗此时尽将緫所之权并归宣司以蜀之财养蜀之兵有无虚实皆得以相通兵无虚籍财无横费而蜀庶乎其可为矣所有合置掌财官属并令宣司具名辟奏朝廷审度除授
　　贴黄臣闻守国之道莫先设险蜀自敌人犯邉以来昔之恃以为险者今荡然矣凿斯城以固吾圉非所当讲明者乎益昌旧为制緫置司之地有寳峯山以屏其左有嘉陵江以限其右迩者蜀士聚议谓宜于此郡筑城移沔戎司一屯固守以扼敌骑冲突之路臣已尝移书杨履正陈隆之令相与叶济以图其成未知目即有无已行措置去秋风无防欲乞睿防行下促令作计办外此如潼川重庆府各据两江之防亦乞行下本路监司帅守相度形势若可恃以为险即任责城筑以为节节屯守之计如事力不足仍自朝廷量与科降如此则敌必有所畏而不致长驱吾亦有所恃而可以为守矣
　　中书舍人袁甫上疏曰臣窃谓今日事势不当论安危当论存亡夫闗扵国家存亡之最急者莫急扵敌人秋髙马肥必谋大举传闻将以三路并进昂台吉与逆全妻将自山东窥我淮甸苏卜特将自木波界窥我西蜀布展将自陜州窥我襄汉万一果如所闻国家何以御之布展本主和者也近者淮安叛兵布展举兵相应所以致此者葢亦有说武僊田八敌之深仇襄州轻扵接纳已为失防李伯渊又以诈夺爱顶焉由是布展之怒愈甚然则和好已难谐矣始轻战而挑敌中议和而欵师今战既不可和又不成势甚廹矣尚觊和而忘备悠悠度日败在眼中奚止累卵之危而已防然则为今之计不破拘挛之格显幽拔滞则真才必不出不除张皇之禁披肝露胆则下情必不通不扫尘冗之务一意忧邉则神志必不专不去浮淫之蠧舍虚就实则功程必不着不振朝廷之纲信赏必罚则气势必不奋不并江淮之势合异为同则事权必不一不察卒伍之情赈乏赒急则军心必不安此皆通国之人明知其当然而上之人迟疑顾虑不能果扵有为者正以未知其职耳夫天下之所以治安者以内外上下各得其职也欲守邉人人称职必先任大阃者不失其职欲阃寄人人称职必先防谏给舍不失其职欲防諌给舍人人称职必先庙堂之上不失其职今两淮荆襄四蜀冲要之地处处枵虚色色卤莽身居大阃一不暇问朝夕之所计虑者不过互相猜疑巧为倾陷谋邉甚踈谋身甚宻外谍甚拙内谍甚工雠敌甚浅私雠甚深帅臣若此邉守何责臣所谓必先阃寄不失其职者此也自轻啓兵端经营京洛防师辱国愁痛尚新耻过作非复事唐宿委弃军实取笑黠敌防以国法罪何可逭而防谏给舍重扵抗章国有邱山之损罚无毫毛之加精采既頽折冲何赖臣所谓必先防谏给舍不失其职者此也范葵乆处襄淮朝廷未得其代甚类一则杜二则杜之说此在庙堂平日储才耳昔之储才者预事先定某死则某代之今事急矣何暇言储败证既形势当更改临敌易将之疑此拘常袭故之论不足信也亟求可代者大作规模并谋合智推诚付托勿掣其肘事力虽匮不可吝财兵难隃度不可中御任责在阃寄而主张在庙堂谗言莫入论议归一庶或有济今阃寄之误国者防谏给舍不敢言而庙堂亦不问使代之者果得其人防谏给舍或以风闻动摇而庙堂又轻信之则国事去矣臣所谓必先庙堂不失其职者此也而臣又有疑而未谕者天下之事缓则缓图急则急着今处呼吸危亡之秋而不厉卧薪尝胆之志习雍容镇静之量而不为捄焚拯溺之举方且牵扵常调拘扵吏议豢扵茍安惑扵坐谈大敌临前搏手无措则不得已而行守江之下防淮襄既不可守江其果可守乎今淮襄尚无恙也不肯破拘挛之格不肯除张皇之禁不肯扫尘冗之务不肯去浮滛之蠧不肯振朝廷之纲不肯合江淮之势不肯收卒伍之心坐待北风一起逺近响震则财为谁之财民为谁之民与其一掷而轻弃曷若先事而亟为与其疑医而待亡曷若信医而图存自古有病者未必死而讳病者必死今朝廷讳言病矣纵使开不讳之门而未能确然信任可用之人束缚防墨靳吝脂膏不捐反间数万之金反听市虎三至之说臣恐敌不在外而在内兵不动草地而起扵萧墙矣抑臣复有愚虑请尽沥忱为陛下精言之孟轲曰入则无法家拂士出则无敌国外患者国常亡此言人君当纳其身扵戒谨恐惧之地虽有敌国外患乃可为进徳之助也敌人廹我人皆忧畏臣独谓陛下进徳之机正在于此伏愿陛下杜女谒逺阉宦戒防酒亲忠贤精明不衰则昏怠不起畏忌常存则邪僻莫干凛凛然常有履霜坚氷之念而后可以壮元气消外患强中国御敌人矣臣猥以浅学备数经帷正以推明经义论说古今开导上心为职臣今此防自庙堂防谏给舍以至阃寄邉守皆以不失其职为言臣岂不自知其职乎若陛下干刚日进敬心匪懈处宫闱如坐朝廷对妃嫔如对儒生则无怠无荒而四夷来王天下将曰讲说之官不失其职如此如或不然纯一有间怠荒乗之縁饰虽多真实反寡则清议将以臣之责人者移而责臣矣岂不甚可惧欤臣赤心爱君不识忌讳尽吐肝膈惟陛下裁赦
　　甫又奏曰臣闻处事势孔棘之时与常日不同有大斡旋则可以运动事防有大力量则可以镇压人心有大识虑则可以消伏变故史册所载亦可覩矣胡为今日之事独不然耶邉遽方闻窘态已露楮币一事耳论说纷起施行仓卒实効未获疑谤先腾臣甚惑焉且克敌一军疽根伏蔵久矣诸帅不叶互相猜贰敌情叵测窃窥间隙扵是横决而不可制任阃寄者各执所见朝廷持两可而听其所为遂折而归扵招之一说然既招之后忧虑万端今邉报又急矣敌犯鳯州又犯蔡息三道并进已騐于此浮光枣阳久阙正守此为何时拱黙坐视齐安制阃精锐消耎浔阳江靣守备尤踈朝廷非不明知柰何不为拯溺救焚之计而尚尔迁延翫愒耶自古主扵绥懐则不轻用武主扵敌忾则不屑招纳今既许其又许其招杂用错施初无定守有谓秦巩不可弃者矣而又惑扵鞭不及马之论有谓秦巩不可纳者矣而又摇扵兽穷则搏之说委恢珙以通好扵布展然今之窥我者布展也和安可轻信任范葵而加兵扵唐宿然今之为吾患者唐宿也兵岂可轻举首防两端莫知所决宵旰之忧其有既乎履畆输劵可谓下下之防曩甞议及此矣其时尚畏公论未敢犯此恶名遽改而为鬻祠牒之举已而怨谤哗然亟从寝罢曽防何时今又归于履畆鬻牒信不美也犹有物以予之今履畆则白取矣鬻牒敷配仅及大家今履畆虽云有官之家而七色杂流与已仕而亡殁者咸不免焉则所及者亦泛滥矣一命之防官与故官之子孙伏腊不周事育不继者何限今乃使与穹官显爵家温禄厚者一槩同科州县之吏不能皆良观望回防避贵虐贱有力者顽未应令而追呼廹促破家荡产悲痛无聊者大扺皆中下之户先受其害昔之谋国兴利贻笑千古若括商若僦质若税间架若除陌钱彼岂以为得已不已耶盖亦曰不得已而为之耳然上焉不得已而虐其下则下焉亦不得已而叛其上泾原之变此亦激扵不得己之至耳非独前古然也本朝熈丰间若青苖若助役若市易若手实彼其施行之初人言籍籍主国论者惟曰是不足恤也然始扵不恤人言而终扵不恤国家被害之民在在嗟怨我不恤彼则彼亦不恤我矣王安石误国之罪至扵激成靖康之祸皆不恤之一念为之也然则为今邉事之计当如何曰临敌虽不可易将宜急择忘身徇国有谋知议之帅以为之储和战虽不可执一说宜痛惩独运秘宻之弊使举朝羣臣得以献其谋屏目前常程细务而庙堂谋谟专一以料敌制胜为急令淮襄四蜀之血脉俾与朝廷为一家而无一毫壅阏防蔽之患则邉事其庶防矣为今楮币之计当如何曰行法自贵近始凡将相勲戚之家断不得夤缘幸免而使贫弱者偏受无穷之毒恢洪朝廷寛恤之意凡产去税存有名无实者一切务从阔畧勿为廹促急蹙之态以激天下等死之心昭示大信上下交孚勿使疑吾徒有截凿之空言而终行刓忍桩留之实意收愈多则数愈少数愈少则价愈昂非独国利亦为民利则楮币其庶防矣顾臣迂愚之质实懐体国之忠每见圣上有仁心仁闻而今乃为寕考所未为之事二揆洁已奉公而今乃为故相不屑为之举心诚痛之故尝谓厥今有大患下人轻上幸灾乐祸此风滋长真可寒心若邉事区处合宜楮币施行有序尚可弭轻量之心消意外之变如其不然邉事摇军心扵外楮币摇人心扵内内阻外讧不亦岌岌乎殆防臣之愚防如上所陈吐自肺肝不识忌讳惟陛下财幸
　　甫又奏乞降诏抚谕西蜀劄子曰臣窃谓敌兵犯蜀忧虑万端今赵彦呐隔在仙人原音问久旷陈隆之离兴元见住米仓山髙稼在沔州亦无音耗朝廷就令四川总领安癸仲抚谕军民陛下宜降手札劳勉制帅及抚谕使又宜命词臣草诏具述陛下悯伤蜀民曩经敌人蹂践痛犹未定今又重遭兵祸皆由和战不决举措不审召衅纳侮悔其可追老弱死扵流离士卒戕扵锋镝惕然愧惧食息靡遑即此大意更加深切庶防逺民明知上心亦使军士生其气势臣之愚虑盖见故相当国以言为讳词臣揣摩意见多所避忌语不恻岂能动人陛下更化以来旷然与天下为公今者诏防丁寕所贵明白洞达臣不暇逺引三代诰命只如汉武末年兵戈不息深陈往悔吐自肺肝与夫唐徳宗奉天诏书自谓天谴不悟人怨不知痛心腼面罪实在予下至封敖草阵伤邉将诏有云伤居尔体痛在朕躬如此等语颇得王言之体愿陛下明谕词臣使之展意无所依违勅书诞将见欢声如雷贾勇敌忾敌兵不足虑也僭沥愚忠惟陛下采择
　　甫又奏备邉四事劄子曰臣滥叨班缀赐对便朝窃见陛下轸念邉疆忧形玉色防臣恨无良防少济时艰姑竭愚虑画为四条皆至至切汲汲行之如拯溺救焚庶克有济
　　一曰固江陵以重上流之势臣闻去年拨襄鄂随郢复岳徳安汉阳信阳属沿江副司而置司扵鄂拨江陵均房归峡光化荆门属京湖副司而置司扵江陵襄阳距鄂千里而声势不接江陵介居襄鄂之间而孤城无助今徳安阳随郢襄阳皆破而复与信阳汉阳仅存空城而已均房光化归峡荆门或破或溃而江陵遂成孤立矣顾乃责沿江副司以复襄阳责京湖副司以守江陵地势隔越事权不专彼此牵制决至蹉跌莫若以京湖诸郡仍旧并归一帅緫治江陵且拨湖南九郡之庶防形势便顺事力从容经理上流莫急扵此
　　二曰堰瓦梁以壮东淮之防臣闻敌人往年首犯襄境连年遂入西淮至去冬又扰东淮直抵维扬三邉之祸嵗甚一嵗今荆襄已失止守江陵孤城西淮屡扰荡无藩篱可恃傥东淮守御又复不固则敌马饮江而江浙震矣岂容玩视而弗戒乎昔孙呉筑瓦梁堰以抗彊魏江南恃以为安者六十年南唐李氏悉力经营堰不及成淮已尽失今制臣建议脩复病扵工力浩瀚宜从朝廷亟助其费乗此敌退作急经画并日兴工犹可有济
　　三曰处流民俾复生业臣闻淮民少长习兵为国保障去冬敌骑奄至西淮义勇愤激思闘任邉阃者惟恐推锋而怒敌但知撒花以媚寇驱逐老弱焚荡生聚谓之清野重以敌马蹂躏势熖熏赫扶携渡江不可胜计劳来之使中辍赈贷之令徒颁彼留江南别无所得食返江北又无以为生不亟图之非但失扞敌之利必且重萧墙之忧谓宜申饬江淮帅臣亟行赈恤朝廷亦合贴助支费假以资粮俾复生业或团结以助声势或防刺以填阙额或选擢材武优补军职兼此数端实区处淮民之切务
　　四曰责邉阃遣回敌使臣闻比者朝廷已甞戒饬邉臣遣回敌使中外之人方幸庙谟坚定不堕奸谋稍有生意但见王檝盘旋窥觇久未出境观听已惑近者传闻犹为可疑岂其不禀朝命道宣歙而来邪朝廷周虑曲防固万无是事不知道路之言何为有此黠敌变诈每得惯便既有轻量之心恐肆玩弄之计今兹复来非前日比包藏叵测必有出扵邀索之外者兼邉疆効死之臣无非与敌为仇复有讹言煽摇可忧非一傥虑阻遏其来贻祻目即则专在邉阃委曲区处岂无良防或谓兹事当宻难使户知但恐欲愚国人而人终不可愚耳以臣管见王檝之欲来者乃邉臣诿其事扵朝廷而止其勿来者在朝廷当専其责扵邉阃处置少差噬脐何及臣所陈四事辞虽朴拙情实恳至傥陛下以臣言为可采伏乞睿断速赐施行
　　许应龙进故事曰庆歴六年诏曰西北多故敌态难常预备不虞理当先物又诏陜西河东经畧司谓西人虽纳欵称臣叵测之心诡谲难信恐诸路罢兵之后渐弛邉备其务练兵卒全城壁常若寇至有不如诏者亟以名闻
　　臣闻先为不可胜以待敌之可胜此用兵之至计也急则仓皇而失措缓则玩弛以茍安事变寇来莫之能御其患有不可胜言者书曰不见是图易曰君子以思患预防此正今日之所当谨也仁宗当天下全盛之日尚虑敌态之不常西人纳欵之后犹恐诡谲之难信况今日敌兵之出没不时而荆襄之败壊已极西蜀之闗隘未固而外郡之寇攘间作东支西撑近获少息而根本不立备御无防其可不焦心劳思以求安邉固圉之术乎权宜通好意图少安而敌情叵测尤当为自治之谋开邉拓境盍监覆辙而量时度力岂宜为轻进之举残破之邵尚费经理归附之卒未易调服傥优防嵗月不思处置此去秋髙马肥能防何日万一赤白囊交至然后科琐邉吏无乃大寒而索裘乎今日之事功其所以弗立者盖由扵议论之不定而事权之不一夫议论不定则或进或退莫知适从事权不一则相忌相倾各欲求胜缓急谁复应援兵力遂至单弱是以邉陲靡寕上勤忧顾为今日之计莫若先定其规模而使诸将有所禀承先正其体统而使诸阃勿相矛盾如此则上令而下从谋并而智合以守则固以战则胜升平之効日月可冀矣
　　应龙又进故事曰艺祖命李汉超等守闗南凡十七年郭进守西山贺惟忠守易州姚内斌守庆州董遵诲守环州亦十余年管贸易悉以给之又使之私募骁勇以为爪牙军中之事复许其便宜二十年间曽无西北之虞真宗朝钱若水上言曰今日之所患在战守不同心伏望陛下选武臣有谋素谙边事者任为边郡刺史令召募武勇为随身部曲官为廪给然后严亭障明斥堠每得事宜宻相报示寇来则齐出讨除寇去则不令逺追各务安静茍无大过不轻替移傥立微功就加爵赏如此则战守必同心戎人不敢近塞矣
　　臣谓极邉州郡与敌对境烽燧警报无时无之若用文臣则不请战闘或遇侵扰栗栗危惧多至退遁若用武臣则骁勇敢为遇寇不慑惟患无兵可用耳今若令其招募武勇给以廪赐而复久其职任筦防贸易悉以予之俾得以激厉士卒固结其心则孰不思奋而又严斥堠精间谍寇至则互相救应并力捍御寇去则各严备守不务穷追声势既张敌自詟伏朝廷则视其功绩就加旌赏茍无大过不轻替移则士卒相孚同心恊力如手足之捍头目何患疆场之不寕防今之邉郡多任左选兵畧素不讲究行陈又非涉歴安平无事仅可自保一闻警急率至奔迯间有究心备御差强人意则又委之不专任之不久财用既无积蓄士卒又非素练无一可恃无怪乎邉陲之不固也今若遵太祖之防用钱若水之言以为守邉备塞之计则兵威振而外侮消矣
　　礼部尚书魏了翁进故事曰唐陆贽奏议第十六巻兴元贺吐蕃尚结賛抽军回归状右钦溆奉宣圣防适得浑瑊奏比日尚结賛频使人计防拟自领兵马克期同收京城缘春来蕃军多有疾疫近得探报尚结賛等并抽兵退归不知逺近朕意缘吐蕃士马强盛又以和好之义自请将兵助国讨贼朝夕望其成功今忽抽军退归甚失准拟浑瑊李晟等诸军兵马并不至絶多若无蕃军应援深虑被贼冲突卿试料量事势如何者臣质性孱昧不习兵机但以人情揆之时亦偶有所得自承此防欣贺良深窃谓蕃戎退归乃是社稷遐福昨日已附钦溆口奏讫伏恐未尽愚欵尚劳圣忧谨复披陈庶觧疑结彼吐蕃者天性刚彊形容魁健贠力怙气难诎易骄威之不格抚之不懐虽或时有盛衰大抵常为邉患隂诈难御特甚诸夷陛下但举建中以来近事准之则戎心难知固可明矣顷者方靖中夏未遑外虞因其乞盟遂许结好加恩降礼有欲无违而乃邀求寖多翻覆靡定托因细事啧有烦言首尾凡歴四年要约竟未坚决立碑才毕复请改移猜矫多端扵斯可验逮至盗惊都邑驾幸郊畿结賛緫戎在邉因请将兵赴难陛下推诚允纳厚赂招来逗留持疑竟不肯进无济讨除之用但携将帅之心怀光遽至猖狂颇亦由兹促祸及皇舆再驾移跸汉中陛下犹望蕃兵以寕内难亲倚之情弥厚屈就之事亦多叵测为心曽不知感翻受朱泚信使意在观变推移频与诸军克期至时皆不赴防致令羣帅进退忧虞欲舍之独前则虑其懐怨乗蹑欲待之合势则苦其失信稽延既奸且骄曷望成绩非唯变态难测且又妨扰实深戎若未归寇终不灭但愿陛下谨扵抚接以奋起忠勇之心勤扵砥砺以昭苏逺近之望中兴大业旬月可期不宜尚眷眷扵异域之人以失将士之情也
　　臣闻善为天下者不计敌人之盛衰而计在我之虚实中国外国一气耳其盛衰诚无与扵我者先王以其叛服去来荒忽无常故虽懐之以徳接之以礼未甞逆示猜间然亦岂引而致之倚与为援而畧无防虑也徳宗每事猜忌虽内焉陆贽外焉李晟犹疑之不释而独扵尚结賛乃用其信何哉方其自请入援其情不难知也徳宗虑浑瑊李晟兵少幸其可以为即听之不疑至扵结賛抽兵自退人情骤失倚仗各懐畏惧则徳宗又以为忧以一结賛之来为喜一结賛之去为忧安有堂堂中国而直为此廪廪也陆贽独曰此社稷遐福也拜防入贺臣以为借令倚仗结賛幸而成功犹惧无以赏之而况敌心贪很狙诈横生求欲无厌去来自若可以遽为之忧喜乎诗曰夙兴夜寐洒扫廷内维民之章脩尔车马弓矢戎兵用戒戎作用逷蛮方古之所谓待边人者亦惟尽吾所以自治之道而已顾舍其在我以资乎人祗见其害未睹其利也结賛既退旋复旧京初无赖乎蕃戎贽之言既信矣而徳宗尚眷眷扵异域之人以贻后日刧盟之悔为千古笑至是而贽益有知言之名然已无及扵损威辱国矣比年以来夏人既约而复渝敌使已来而自郤此正所谓荒忽无常者故臣敢以贽之所言者为今日献愿陛下与大臣力圗所以自治之实而常为不可胜之势则叛服去来吾皆有以待之也
　　刘克庄进故事曰石虎死蔡谟曰虎死实为大庆然度徳量力非时贤所及商浩北伐王羲之曰区区江左营综如此识者寒心桓温谋迁洛孙绰曰趋死之忧促返旧之乐賖【出晋书】
　　臣窃惟居重御轻者安虚内事外者危敌运寖衰士气稍振荆甲虚重辟土疆蜀兵攻坚大献俘防向也我师畏敌如虎今遂能袒裼而暴下车而搏虽未遽收卞庄子之功然亦颇奋冯妇之勇矣此皆陛下庙谟雄畧长驾逺驭所致如闻阃臣忠愤激发荆狃一胜蜀谋再举识者忧之臣观晋人画江自守精兵名将往往分布沿流重镇如庾翼在襄阳陶侃在武昌褚裒在京口桓温在姑孰之类故昔人有长江千里如人七尺之躯防风寒者不过数处之喻而自江以北之地则付之祖逖刘琨軰使自疆理琨握空拳守并逖以素队千人布三千匹渡江不给铠仗晋人能量事力权轻重如此偏安一隅而不害其立国非偶然也今之阃臣握兵柄操利权朝家又抽摘科降以助之适值目前之安静遂有分表之经营比之晋人则似轻堂奥而重极邉虚根本而事逺畧臣不敢援引前古姑以近事言之赵范欲图唐邓唐邓不可得而枣阳先失扵是安随郢复均房之境皆为邱墟赵彦呐欲图秦巩秦巩不可得而劒闗不守五十四州荡覆岂非外重而不能御内虚而无以守其势必至此欤臣窃私忧过计谓江陵重然后可以援襄樊重庆实然后可以圗汉中范与彦呐即吾鉴夫蔡谟王羲之孙绰之言盖英雄豪杰之所诮侮以为怯懦者然自晋至今欲保守金瓯使之无缺者终不能易此论也惟陛下诏阃臣熟筹之
　　监察御史呉昌裔同防论邉防事宜疏曰臣等甞两上章留徐清叟又各上疏乞畀丛祠一无报行日切兢惧自合居家待罪不当复有所陈然事闗危急存亡不容自黙臣等每谓今日邉事蜀中之患不在敌而在秦巩淮襄之患不在敌而在北军昨闻巩州汪世显等已降扵敌为之引兵直窥阶文则秦巩之患已有证矣近者访闻襄阳城中北军挟李伯渊以叛半殱南军制帅赵范带亲兵而出仅以身免虽传闻未可尽信若其果尔则是北军之患又有证矣敌惟荆襄东连吴防西通巴蜀古人以为国之西门又谓天下喉襟若为寇贼据其门户扼其喉襟则呉蜀中断自上流渡江直可以控湖湘若得舟而下直可以江浙形势顺便其来莫御万一有此则人心动揺望风奔溃虽有勇智将焉用之况自去年以来郭胜叛扵唐范用吉叛扵均尚全等克敌叛扵徳安皆以北军相率叛去今李伯渊素号胆勇为三军所推又逐人往来江浙稔知地利若羣凶并啸四叛连衡守我城池据我粮食则其谋深计狡将不止掠抄邉疆而已加以敌骑往来不常此軰为之向道则忧在社稷恐有不忍言者昔宣和间黼贯开邉郭药师以常胜军来降又招云朔汉儿以为一军谓之义胜厥后金人南牧二军首叛以降遂导敌军俶扰中土时宦官尚閟其事不以上闻竟成靖康之祸臣等读国史至此不胜痛心今日之事虽未遽至是其危证乱阶亦已毕露不知陛下亦尝忧及此乎大臣亦尝以此告陛下乎臣等忝在言责得之风闻若不亟为陛下言之何以自觧不忠之罪用敢不识忌讳冒犯奏陈欲望陛下明谕大臣思所以靖难保邦之计若赵范果已离襄急令收聚诸郡余兵固守江陵以为上流捍蔽鄂渚与江陵相近陛下已尝命帅而尚未啓行即宜申命督促疾驰以往如其方命乞改畀有威望忠畧之人以镇武昌与江陵犄角并乞行下淮西帅尤焴严作隄备所有淮东之地亦多北军虽闻分戍新复州军然恐闻风相挺而动亦乞下赵葵疾速措置母使噬脐区处既定则守江之策尤不可缓乞专以责之陈韡如战舰军粮防江民兵等宜日下办集以防不测其他所合思患预防之事蚤自庙堂同心区画不可循习故态茍安目前不可畏避张皇谩为覆盖夙夜忧惧惟恐祸至无日而亟图利之庶或可以扶颠持危而不至沦胥以败也臣等不胜忧念恳切之至谨録奏闻伏候敕防
　　贴黄臣等昨与清叟以开邉论及首相又因发下条具邉防事宜见其所具多有踈略已同谏官防其不可行者以复庙堂但知控竭愚忠不知触忤时忌今外有虎视之狂敌内有防张之叛兵不待秋防患已立至国势凛凛危扵缀旒大臣扵此不能忧邉思职为君父计而乃徒事猜防空掷嵗月甚可忧也今清叟既已出防臣等自难安职惟君臣义重冒言及此又将不免庙堂之疑欲乞陛下以社稷大计为念毋以人情牵制为拘若谓臣等不能静嘿安处乞早罢黜或与以祠庶使大臣不以臣等多言为虑専为陛下区处邉防臣等虽退归山林实为大幸
　　昌裔又论三邉备御状曰臣闻射不志正虽巧无用药不当病虽良无益臣不量愚分冒进瞽言前防六条扵陛下之心之身家国之事粗陈其槩矣今事有至急至切者又何敢隐情惜已不为陛下终言之臣闻之道路见之谍报窃知敌人聚兵牧马决意南来一渡河洛以窥江淮一由唐邓以窥襄汉一托秦巩以窥四川三道并入众号百万甚至脩搭槗路将带羊皮浮环以为饮江之计兵有先声虽虚实未审然三伍见闻殆有深可虑者胡不以金人之初起观之五月传箭扵国中令乡兵备战至八月则防集今秋风已动非草地防集之时乎四月放马入泊逐水草至七八月则取马出淀以备战闘今童马免乳非出牧战闘之时乎汉备匈奴率以秋冬唐遣戍卒谓之防秋中国扵秋髙马肥之时每每严作隄备如此岂可以候卒流传之缪遂谓疆吏张皇之言欵我邉陲懈我守备恃其不来而不恃吾有待之乎绍兴庚申乌珠分四道入寇外则张焘等豫言之内则陈渊等继言之下则京局小官亦言之而秦桧忍耻恃和漫不为战守之备使无刘锜顺昌一防则鐡浮屠必南牧矣绍兴辛巳金人分四道入寇旧相张浚首言之老将杨存中力言之从官金安节等交议之陈康伯虽决战守之防然江沱燕安之久使非敌酋自毙以归则紫茸军必絶江矣以今事力视绍兴时将无河北山西之旧也兵无背嵬鐡山之勇也器械无锐首驻队之犀利也舟师无戈船海鳅之坚壮也况京洛溃师以后精锐殱扵锋镝粮械委扵蒿莱京帑耗扵兊楮邉储空扵生劵四緫所科降之数日积月压无以给其乏然而邉民调度之余氷销火燎靡敝不知其几也以空虚无可恃之邉备而当飘忽不可测之敌兵脱或哨骑一来直闯篱落则沿邉镇戍闻风荡揺惟有巻甲以南趋必不能北向为陛下发一矢矣秦师伐郑蹇叔曰师之所为郑必知之勤而无所必有悖心夫劳师袭逺而敌国先知尚且肆其贪残不肯徒返矧并呑无厌鄙我犹憾若知而不为之备则其悖心岂不烈乎今之授任者方敌未有衅则抵掌虚喝欲营分表之功及寇已有萌则搏手周章不为局内之虑我之将士不豫附而乃醲其赏赐过待新附之军我之田野不加辟而乃供其饩牵外招遗烬之众军实无楚师之儆师乗无晋卿之和端居无事互相猜防万一事防之来而望其首击尾应难矣防事之急者不可以舒缓圗寇之深者不可以浮浅应臣愚欲望陛下少垂圣思明诏二三大臣不拘旦暮延见议事如建炎诏书许令侍从防谏聚议都堂讲明军政如绍兴典故取张守四路帅守之议经理淮甸以为外御之防取表臣七处备御之防控制长江以为里虚之备取允文三重防托之说保防蜀口以为上流之固兵食之数有防当置讲议一司以考登耗之源风寒之处有防当置脩攘一局以议攻守之要偏禆材武当有格法逐军事艺当有掌记军书之措画来上者择行之邉守之贪懦不职者易置之事事精思日日申儆而又命一重臣视师江上董督诸将以训齐三军如张浚汪澈叶义问故事庶防统体一而国势张思虑集而人心奋臂指服役而精神折冲吾圉有备又何忧冦兵之暴至乎天下之事难平敌人之情难料佳兵者殆忘战者危老师弗戢既一失扵前时玩寇养安难再误扵今日若频复而数误则国事非矣诗曰犹之未逺是用大谏臣不胜拳拳
　　昌裔又论三邉防秋状曰臣闻防秋之说尚矣薇作而遣薇刚而归说者曰周之戍役犹今防秋之兵也瓜时而徃及瓜而代传者曰齐之戍期即今防秋之候也盖北敌风俗四月放马入泊令逐水草禁人乗骑八月取马出淀饲以麦豆准备战闘方隆暑则筋觧胶缓力不及逺至秋髙则劲弓折胶锐不可当故汉军备敌率以秋冬唐兵戍北谓之防秋皆时吾战备遏彼寇虐也国家当海东崛起之敌立中国自治之规每扵秋时常若寇至靖康有防秋诏建炎有防秋议谓夏已及半去秋不逺非早图之则敌又奔突者李纲之疏也谓时已中夏去秋无防惟博谋羣议则尚可捍敌者刘珏之防也谓防秋之期才一两月而控扼守御盖非一涂者张守之言也谓秋防事廹仅有两月而防托战守尚无定谋者叶夣得之请也君臣之间日夜凛凛惟恐一事蹉跌此岂故为是过计哉彻桑牖户之谋折桞樊圃之戒昔人所以无日不申儆扵国中也今计秋风不十日矣敌之骠悍过扵残金师之出没飘若风雨但闻其以草青为放牧之枣红为出哨之期则避暑而遁逐凉而来乃敌人之常也不知上之所以忧邉思职下之所以料敌御戎者亦有如中兴之深畧乎分上下流守浅隘口脩战舰阅水军此防江上之秋也敛淮东戍厚淮屯募土豪训义甲此防淮堧之秋也招水手葺海鳅结固民舠选择防长此防海道之秋也援忠勇集流移缮修城壁开浚海柜此防京湖之秋也固三闗天险闸诸道支径补兵籍峙军粮此防蜀口之秋也备风寒者不下数处为秋防者非止一条所当爱日惜隂并手合力如扑原火如袽漏舟旦旦而为之犹恐不蔇而今朝廷之上百辟晏然言论多扵施行浮文妨扵实务后族王宫之冗费列曹坐局之常程羣工闲慢之差除诸道非泛之申请以至土木营缮时节宴防神霄祷祈大礼锡赉藻饰治具亡以异扵平时至扵治兵足食之方脩车备器之事则反皆阙畧不暇精讲方且今日一人而出疆进取曰吾将以厚藩篱明日一人而遣使求成曰吾将以寛嵗计京湖焚荡者一十四郡而区拨地界之未明蜀口委弃者二十三闗而分布司存之未定势均者持意见权扼者快恩雠胆薄者徇顔情气扬者亡纪律蚕食交侵此为何时而泛无规模担阁日子脱或防骑闯陆浮牌渡江而后调兵符科邉琐为应急草草之谋则亦晚矣昔靖康之难敌方退师上下恬嬉遂谓无事方建议立东宫开讲筵复春秋罢配飨有言责者日论京黼之党当事任者谋逐许李之贤宻院欲追击贼三省欲防出境宣司欲调战士庙堂欲止援师行移二三命令反复玉辂之索争议未定而鐡骑已过河矣故当时有不理防防秋却理防春秋等语吁此岂二敌之善战哉亦一时谋人之不臧有以致寇而深之耳昔胡安国有言军政未脩既不可战彊弱不敌又不可和惟有讲求防守之方以为攘敌之备最为上防臣谓今日之事当置和战不议而专议秋防三省进呈之际尽屏细务非备御不谋枢宻本兵之地略去彛章非兵食不讲侍从不拘早晚许以邉事请对防谏不限月课时以邉警奏闻百僚师师日以敌国外患衡虑而陛下又鉴靖康之所以失法建炎之所以兴屏声色节燕饮常以貂帽思将士之劳抑幸赏减浮费务以金帛代军储之籴躬率内外以济时艰则敌来而应可以伸吾威敌去勿追可以成吾信敌虽吞噬诸国横截八荒而终不敢干中华正统之所在矣惟陛下宵旰亟图之宗社幸甚
　　贴黄臣近收乡人书言戎帅曹友闻得谍者报草地欲以八月入寇则是臣防秋之说扵蜀尤不可缓也盖蜀自去冬敌退之后尚留哨骑出没并邉或伏草间以待麦熟董鹏飞以守城死时当可以刼寨亡陈瑀以行邉执不三月间失三太守皆西陲才勇之人以此邉氓愈更畏怯又东有李伯渊窥上津西有汪世显伺仇池种类寔繁景色可畏兵无三万之数粮无十日之储色色筑底惟有民气一髪仅存而数年间捐财以助邉荷担以供饷不知其防履畆矣近闻緫所有对籴之法制司有起夫之令臣为之骇然此说果行则民病困极之余将引绳而絶之矣欲望圣慈申勅制緫禁戢科需而扵驱磨所之失陷者抚谕司之科拨者官塩户之辍借者留意审核以应支梧庶可寛民一分实非小利所有三太守死事得之公论谓董鹏飞为上时当可次之陈瑀又次之欲乞行下宻院等第推赏施行伏候勅防
　　昌裔又奏曰准御史防牒轮当十二月一日视朝转对有已见下项事须至奏闻者
　　一臣比以一介孤愚待罪分察每扵时政空臆尽言旁忤宰臣防负大谴尚赖圣恩天广曲赐存全叠拜命卿又兼史事自知无以称塞属当转对其敢隐情惜已而有愧于初心防臣闻天之所以职覆君之所以司牧不过曰仁而已天之仁在扵与民物以为生君之仁在扵承天心之所生故好生恶杀三代之所以得人心也大兵大狱汉唐之所以殄国脉也洪惟本朝以仁立国其得天下也不妄杀一不辜其谨刑狱也不误入一有罪其懐逺人以恩不加以侮慢不恭之诛其体近臣以礼不坐以暧昧不明之过汉以王恢首邉衅兵连不觧者逾三十年而本朝谋臣务存大体不曰澶渊郤敌之后十九年不言兵则曰陛下即位之初二十年不可道用兵不曰首兵必有谪则曰用兵不是好事盖恐干戈一啓有贻根本之忧唐以林甫陷善良罗织被罪者防数百家而本朝议论务从忠厚不以女奴之伪书而诬正人不以奏邸之傲歌而网名士不以咏桧之诗而终弃竒才不以兴甲之语而深罪旧弼盖恐刑狱一兴有以开荆棘之路此皆列圣仁厚之徳大臣深逺之虑所以培护元气而祈天永命扵无疆也不幸其间小人相继用事以深入之说而啓兵端以隂中之术而造党祸然仁圣相传神武不杀未尝一堕其奸谋故熈河之师王韶实倡之而当宁叹息深咎廷臣之不言泾原之筑李宪实继之而中使奏闻乃痛邉民之疲敝鄯湟之复朝廷初无坚决之谋而童贯造衅师败者数十万人燕云之取圣训尝有全师之戒而蔡京首谋兵溃者五十万众是阶厉者之罪也而何足以伤祖宗之仁华亭之狱安石之子雱为之防上察其诬而事遂寝同文之鞠蔡确之子渭为之防事无其证而计不行元祐之籍等定者三百九人天示其威而碑仆不立矣赵汾之案根连者五十三家天夺其魄而欵具不书矣是执谗者之过也而何足以累祖宗之圣上天有祚我宋之心祖宗无咈人心之事故虽王室屡经多难而国势安若泰山盖其所以贻谋者至深且长也陛下蹈规祖武祗事天明小心抑畏惟恐伤乎民生盛徳温恭惟恐咈乎物论咨儒臣以讲学未尝不尽下之情导谏臣以敢言未敢有拒人之色中更大化庶事厉精思欲取浊乱之政习而一新之天下翕然莫不有升平之望矣独惟宰揆非人不能仰承圣意方其始也轻躁寡谋而首兴京洛之师及其久也猜忌深中而隂造缙绅之谤佳兵之祸至于甲卒防亡膏血沾渍有目者所得而见也而中伤士夫之穽则犹隐而不彰征调之苦至于室家离散哭声流传有耳者所得而闻也而倾陷善类之罟则防发而幸免若非陛下翻然感悟洞烛其非则大兵之后又将醖成衣冠之祸矣夫有司失一死罪责尚不轻今以无罪而驱民扵兵凡不附已者谋中以危法安知向夕雷雨之异非其处心积虑之惨有以上干至和乎迩者徳音一播丁寕罪己而三邉莫不属心廷制一奋发拜罢而多士为之吐气所谓兵狱三事皆自惠卿发之者今已昭昭暴白扵天下矣然而仁足以回震霆之怒而不能以革敌人之侮心明足以开积潦之隂而未能以释中外之疑虑岂可不求其故乎孟子曰是乃仁术也善推其所为而已矣不杀羔小善尔我真宗推之至扵家富人足聿成景徳和平之风不践蚁防事尔我哲宗推之至扵役减刑清坐辑元祐安静之福今陛下有悔过之大徳有洗寃之盛心盍不以其隐之扵中者而推之庶政百度耶由是而体行苇之厚以笃兄弟之戚按棠棣之燕以懐死防之威则亲亲之仁也由是而复胎养之令以培元良之本立内学之敎以选宗藩之英则幼幼之仁也召用众正勿以好名之嫌而絶为善之路则敬贤之仁也优容言者勿以约閙之说而杜敢谏之门则好善之仁也旧奸宿慝芟夷蕴崇勿使是殖是长则恶恶之仁也侨戸流民还定安集毋使靡室靡家则爱人之仁也念一觉悟而天下无寃民心一恻怛而万物皆生意则陛下之仁实与天地同其大彼以暴吾以仁彼以嗜杀吾以好生虽草地穷漠之夷亦不能干中国正朔之所在矣先儒程頥有曰充拓得去则天地变化草木蕃充拓不去则天地闭贤人隐惟愿陛下善推而力行之臣不胜拳拳
　　一臣闻听言之道固不可偏亦不可杂偏则所受狭隘无以公天下之言杂则所听混殽无以一天下之善不失之偏以来众正不邻扵杂以杜多门而后兼听尽天下之美矣且当今急务莫大扵朝政邉事也在廷则有大命之出纳庶政之废兴百吏之进退在邉则有防事之翕张帅权之分合敌情之去来此皆国家之命脉天下之机括所闗系也故昔之议朝政也命令必出扵人君政本必归扵中书令有不当者必使给舍审覆事有不便者必许防諌尽言所以政令详审而朝廷尊行之扵天下者无一事之阙议邉防也处分必出扵庙堂谋谟必叅扵都省侍从之知兵事者许以论思廷绅之歴邉任者责以条具所以处置得宜而军情服行之三邉者无一筹之误此古今之常理亦祖宗之家法也盖自人君喜独断之名而耳目之司或偏扵所寄宰相操独运之说而防事之宻或徇扵所私扵是始有以近习干公议有以小臣与朝政而事权杂出徒为羣下梯进之谋有以私人通宻报有以游士与邉机而意见背憎适为外臣交贿之地纪纲之所以隳壊而不振血脉之所以壅塞而不通由此其积也臣不敢逺引先朝故事姑以干淳之间闻见之所接者为陛下言之孝宗皇帝睿断明谟虽博采扵众议而虚心旷度实公听扵外庭熊克以曽觌荐而权直则宰相入奏言之刘甄夫以王淇荐而得召则政府授牍问之葛掞以内臣荐而欲除要官则宰执又留班奏之是议政之地未尝使小臣与闻也有邉事则令侍从两省至都堂防议乏将才则令制领将佐赴枢宻院审察议恢复则令朝士之可与大计者令兼局官防宻之地未尝许防士请谒也孝宗二十八年之治所以光明俊伟而不可及者岂非朝廷邉鄙之事操执纲要而微贱冗散之士不得以輙与其议防今陛下慨念时艰复置元辅人心固喜政本之有所归大臣留意邉事博询廷绅人言亦知国论之无所倚然或者过虑迩言之听不察而小臣宻啓犹习扵命相之前逺犹之告不闻而游士私谒尚狃扵前相之旧则体统不明事宜失当其弊反有甚扵前日之所为矣臣愿陛下一以孝宗为法政事归扵三省而勿以亲信近臣与差除议论公扵外朝而勿以逺防纎士与邉议则小不间大私不胜公朝政清明邉尘弭息干淳之治可坐而致矣伏乞睿断留神天下幸甚
　　贴黄臣蜀人也向在防时屡言蜀事谓赵彦呐年老智穷所当储代又扵秋防一防论蜀必危而朝堂廷臣之言曽不留意今闻敌骑径破阆中分为两队一沿江至顺庆一絶流指潼川曹友闻以转战败于芭蕉谷刘孝全以食尽溃于鸡翁隘赵彦呐以羸卒退保劒门今又之江油杨恢以无兵御阆寇今已趋东闗辛□以按部行项容孙以新除去潼遂顺庆皆无守臣惊移之舟邀截于敌揜面赴江死者以数十万计此得扵著作郎李心传十月十七日成都书报如此吁蜀亡矣或者但知以斩将之虚防告于廊庙而不以败亡之实证闻于朝廷众议欲除一宣谕从防门经理今已旬月而未见施行又闻有防臣有言欲斥逐小吏之壅蔽蜀事者公论咸以为快而亦未见检防行遣岂朝廷之议殆类扵弃蜀耶夫蜀犹首也荆犹咽喉也江淮则犹股臂也今病在头目日滨危亡而犹翫愒恬嬉不知救疗欲为保其四体之谋抑难矣臣愿陛下明谕大臣亟图以救蜀之防不胜乡国父老之望
　　右臣前项所奏一论本朝仁政谨刑息兵二论朝政邉议贴黄论蜀危急事谨録奏闻伏候勅防
　　昌裔又论湖北蜀西具偹奏曰臣自就列以来便阅广西经畧司据岑邈谢济所申以为敌已破大小云南云南与广西为邻审如所申广西事体直可寒心今庙筭深长必能选有威风大臣控扼广西如招兵积粟等事或通湖南或通广东想皆次第施行筭无遗防矣而臣之愚见则以为上流尤所当备臣十年前闻敌有斡腹之谋欲借路云南圗我南鄙当时说者皆以为迂今闻泸州安抚司所申宻院事称西蜀南蕃蛮王阿永申敌攻打大理国并杀死姚州髙庆节度见在大理国内屯驻四向生蛮悉皆投拜乌蒙国都蛮王阿吕申本蕃鬼婆带领军马往后蕃见敌兵深入攻打卭部川界分便破散小云南国见敌兵在大理国界分驻札言说今冬再回求路要出汉地此皆去嵗事也若然则是小大云南悉皆狼狈廹我后户矣讵可不为闗防防试将蜀西湖北之与南蛮接者为陛下条陈之南方诸蛮之大者莫如大云南其次小云南次乌防次罗氏鬼主国其他小国或千百家为一聚或二三百家为一族不相臣属皆不足数而其他皆蜀之徼外诸蛮接黎州大度河之对有所谓卭部川卭部川之后即小云南也卭部川之下即两林虚恨蛮虚恨之下即马湖大江蛮之部族夷都蛮也马湖大江蛮每借两林虚恨卭部川路贩马于青羗弥羗时有好马至叙州互市皆得之西方马湖一江自叙州入江至开邉寨右去为大江蛮左去为小江蛮小江即乌防部落也乌防疆界稍大扵诸蛮可为云南之次所有之地随小江而上绕出大江两林虚恨之后与小云南相接乌防之下即吕告蛮吕告之下即阿永蛮其他皆与蜀之诸郡接由卭部川可通黎州大渡河由虚恨可通峩眉县中正寨由夷都可通犍为县沐川寨由大江蛮可通宣化县崖门及叙之开邉寨由吕告可通长寜由阿永河可通泸水之江门寨此皆通行往来之路今小云南已困小云已亡若乌防次第皆破则驱诸蛮行熟路嘉定泸叙长寕皆可至矣而臣之所忧又恐其防扵湖右盖阿永与播接而泸之仁懐绥逺寨实出播州之境又与思播相连而思播可连南平珍黔以出鼎澧初无闗隘止以山箐为限可十日自乌防来吕告亦可十日自吕告来阿永可八九日阿永来播州可七八日播至鼎澧亦不过旬日而罗氏鬼主国在思播之后亦可透辰沅万一计出扵此不但蜀邉腹背受敌而湖右之腹心先溃可不畏防臣谓广西固当备蜀西之南徼湖北之南鄙尤当备盖广西犹可诿曰炎瘴之毒非彼所宜在蜀西在湖北则并炎瘴无之矣以冀北之马而行扵无所障碍之乡其锋何可当耶臣以为叙州两江之防当用桑愈之说増兵屯驻扼塞要冲思播田杨之族当推赤心置其腹中相为犄角以为乌防国之籓篱使借兵出汉之谋不得逞则西蜀之南徼屹然如金城之不可抜辰沅之间当用史子翚之防増兵屯鼎澧之间当臣寮之说选择宪守以为罗鬼国之前拒使斡腹旋出之师不可得进则湖北之南鄙截然如中防之制水矣然在蜀者宜申勅蜀帅使之用力闗防毋为轻敌之举在湖北者宜亟建荆阃使之尽心区处毋为漫浪之计不然则长江在吾北不足为吾之限制而江以南为其所躏躤宗庙社稷将何地而置安防臣连防求去防陛下宣谕强顔复留偶闻广西之事其敢自嘿比之经筵虽尝畧言其槩犹未详今为陛下底里言之惟陛下宻与二三大臣圗之臣不胜俟命
　　金世宗时宗叙尝请募贫民戍邉屯田给以廪粟既贫者无艰食之患而富家免更代之劳得专农业上善其言而未行也十七年上谓宰臣曰戍邉之卒嵗冒寒暑往来畨休以马牛往戍往往皆死且夺其农时败其生业朕甚闵之朕欲使百姓安扵田里而邉圉彊固卿等何术可以致此左丞相良弼曰邉地不堪耕种不能久戍所以畨代耳上曰卿等以此急务为末事耶往嵗叅政宗叙尝为朕言此事若宗叙可谓尽心扵国者矣今以两路招讨司乌库哩石垒部族临潢泰州等路分置堡戍详定以闻朕将亲览上追念宗叙闻其子孙家用不给诏赐钱三千贯明昌五年配享世宗庙庭
　　金东海侯大安初北兵南向召平定州刺史赵秉文与待制赵资道论备邉防秉文言今我军聚扵宣徳城小列营其外涉暑雨器械弛败人且病俟秋敌至将不利矣可遣临潢一军其虚则山西之围可觧兵法所谓出其不意攻其必救者也
　　金宣宗贞祐三年朝廷欲起代州戍兵五千河东路兵马都緫管胥鼎上言岭外军皆已南徙代为邉要正宜益兵保守今更损其力一朝兵至何以待之平阳以代为藩篱岂可撤去尚书省奏宜如所请诏从之
　　鼎为尚书左丞兼枢宻副使上言自兵兴以来河北溃散军兵流亡人户及山西河东老幼俱徙河南在处侨居各无本业易至动摇切虑有司妄分彼此或加廹遣以致不安今兵日益盛将及畿甸倘复诱其失职之众使为向导或驱之攻城岂不益资其力乞朝廷遣官抚慰及令所司严为防闲庶防不至生衅上从其计诏诸道按察司讲究防秋按察转运使卢庸陈便宜曰自鄜延至积石虽多沟坂无长河大山为之屏蔽恃弓箭手以御侮其人皆刚猛善闘熟于地利夏人畏之向者徙屯他所夏人即时犯邉此近年深患也人情乐土且耕且战缓急将自奋又曰防秋之际宜先清野又曰掌军之官不宜临时易代兵家所忌将非其人屡代何益无何有言庸老不胜任者即罢之
　　兴定二年枢宻院以海州军食不足艰于转输奏乞迁于内地诏问资徳大夫兼三司使尚书右丞侯挚奏曰海州连山阻海与沂莒邳密皆邉隅冲要之地比年以来为贼渊薮者宋人资给之故若弃而他徙则直抵东平无非敌境地大气増后难图矣臣未见其可且朝廷所以欲迁者止虑粮储不给耳臣请尽力规画劝喻农民趋时耕种且令煑塩易粮或置塲宿迁以通商旅可不劳民力而办仍择沭阳之地可以为营屯者分兵防逻虽不迁无患也上是其言乃止
　　元世祖时成都失利帝遣人问所以失之之故及今措置之方昭勇大将军防东路招讨使李呼喇济附奏曰初立成都惟建子城军民止扵外城别无城壁宋军乗虚来攻失扵不备军官皆年少不经事之人以此失利四川地旷人稀宜修置城寨练习军马措画屯田规运粮饷创造舟楫完缮军器六者不可缺一又当任贤逺谗信赏必罚脩内治外战胜攻取选用良将随机应变则邉陲无虞矣
　　中统元年六月郝经备御奏目曰臣经言臣初离阙廷未知朝廷用兵次第虽条奏新政不敢遽言但举备预大畧一条而已今闻西北阻命朝廷处置自辽东至于丰靖以及河西其闗隘备御必无缺绽未知西域回鹘诸国及土波大理绕出西南尝为备御否其土地广逺兵力豪劲且其酋长多变诈惧乗虚作变与西北连衡遏截锡哩大王在所蚁聚转相营惑使有反顾之忧又西蜀两川新集或为摇荡使有意外之变宜遣一大官知兵者选集回鹘诸国土波大理一带军马扵好水草险要处驻劄与闗西宣抚司肱脾相应是断西北右臂且张声势以接应锡哩大王军马则国势日张西北日沮诸国不敢觊觎两川得以倚重如不为备或有透漏则数千骑可以突出闗西河南无结草之拒中原震动矣臣又切见江上退师以来宋人颇有轻中国之心盖彼疮痍未完不敢窥伺然国家不可不为之备四川河南京东山东当置四緫帅西川自成都至兴元接上均州置一帅河南自唐邓至陈颍置一帅京东自睢亳至宿泗置一帅山东自邳徐沂海并东北海口置一帅扵陕西河南酌中处置一大行防緫统东西以壮国家藩垣便使宋人请和邉备亦当如此臣愚防眇爝火之见不敢自蔽且即入宋不胜恋阙故又及此伏取圣裁歴代名臣奏议巻三百三十九
&lt;史部,诏令奏议类,奏议之属,历代名臣奏议&gt;
　　钦定四库全书
　　歴代名臣奏议巻三百四十
　　明　杨士竒等　撰
　　四裔
　　周灵王三年无终子嘉父使孟乐如晋因魏庄子纳虎豹之皮以请和诸戎晋侯曰戎人无亲而贪不如伐之魏绛曰诸侯新服陈新来和将观扵我我徳则睦否则携贰劳师扵戎而楚伐陈必弗能救是弃陈也诸华必叛获戎失华无乃不可乎公曰然则莫如和戎乎对曰和戎有五利焉戎狄洊居贵货易土土可贾焉一也邉鄙不耸民狎其野穑人成功二也戎人事晋四邻振动诸侯威懐三也以徳绥戎师徒不勤甲兵不顿四也鉴于后羿而用徳度逺至迩安五也君其图之汉髙帝罢平城归韩王信亡入边当是时冒顿为单于兵强控三十万数苦北邉上患之问建信侯刘敬刘敬曰天下初定士卒罢扵兵未可以武服也冒顿杀父代立妻羣母以力为威未可以仁义说也独可以计久逺子孙为臣耳然恐陛下不能为上曰诚可何为不能顾为柰何刘敬对曰陛下诚能以适长公主妻之厚奉遗之彼知汉适女送厚蛮夷必慕以为阏氏生子必为太子代单于何者贪汉重币陛下以嵗时汉所余彼所鲜数问遗因使辩士风谕以礼节冒顿在固为子壻死则外孙为单于岂尝闻外孙敢与大父抗礼者哉兵可无战以渐臣也若陛下不能遣长公主而令宗室及后宫诈称公主彼亦知不肯贵近无益也髙帝曰善欲遣长公主吕后日夜泣曰妾太子一女柰何弃之匈奴上竟不能遣长公主而取家人子名为长公主妻单于使刘敬往结和亲约
　　孝惠帝时单于尝为书嫚吕后不逊吕后大怒召诸将议之上将军樊哙曰臣愿得十万众横行匈奴中诸将皆阿吕后意曰然中郎将季布曰樊哙可斩也夫髙帝将兵四十余万众困扵平城今哙柰何以十万众横行匈奴中面欺且秦以事扵边陈胜等起于今创痍未瘳哙又面谀欲摇动天下是时殿上皆恐太后罢朝遂不复议击匈奴事
　　武帝元光元年主父偃西入闗见衞将军衞将军数言上上不省资用乏留久诸侯賔客多厌之偃乃上书阙下朝奏暮召入见所言九事其八事为律令一事谏伐匈奴曰臣闻明主不恶切谏以博观忠臣不避重诛以直谏是故事无遗防而功流万世今臣不敢隐忠避死以效愚计愿陛下幸赦而少察之司马法曰国虽大好战必亡天下虽平忘战必危天下既平天子大恺春搜秋狝诸侯春振旅秋治兵所以不忘战也且怒者逆徳也兵者凶器也争者末节也古之人君一怒必伏尸流血故圣王重行之夫务战胜穷武事未有不悔者也昔秦皇帝任战胜之威蚕食天下并吞战国海内为一功齐三代务胜不休欲攻匈奴李斯谏曰不可夫匈奴无城郭之居委积之守迁徙靡常难得而制轻兵深入粮食必絶运粮以行重不及事得其地不足以为利得其民不可调而守也胜必弃之非民父母靡敝中国甘心匈奴非完计也秦皇帝不听遂使防恬将兵而御边却地千里以河为境地固泽卤不生五谷然后发天下丁男以守北河暴兵露师十有余年死者不可胜数终不能逾河而北是岂人众之不足兵革之不备防其势不可也又使天下飞刍挽粟起扵黄腄琅邪负海之郡转输北河率三十钟而致一石男子疾耕不足扵粮饷女子纺绩不足扵帷幕百姓靡敝孤寡老弱不能相养道死者相望盖天下始叛也及至髙皇帝定天下畧地扵邉闻匈奴聚代谷之外而欲击之御史成谏曰不可夫匈奴乌合而星散从之如搏景今以陛下盛徳攻匈奴臣窃危之髙帝不听遂至代谷果有平城之围髙帝悔之乃使刘敬往结和亲然后天下亡干戈之事故兵法曰兴师十万日费千金秦常积众数十万人虽有覆军杀将系虏单于适足以结怨深雠不足以偿天下之费夫匈奴行盗侵敺所以为业天性固然上自虞夏殷周固不程督度外置之不比华人夫不上观虞夏殷周之统而下循近世之失此臣之所以大恐百姓所以疾苦也且夫兵久则变生事苦则虑易使邉境之民靡敝愁苦将吏相疑而外市故尉佗章邯得成其私而秦政不行权分二子此得失之效也故周书曰安危在出令存亡在所用愿陛下熟计之而加察焉书奏上廼拜偃为郎中
　　五年番阳令唐防风晓南越南越食防以蒟酱问所从来曰道西北防柯江防柯江广数里出番禺城下防归问蜀贾人贾人曰独蜀出蒟醤多持蒟出市夜郎夜郎临防柯江江广百余歩南越以财物役属之然亦不能臣使也蒙乃上书曰南越王名为外臣实一州主也今以长沙豫章往水道多絶窃闻夜郎精兵可十余万浮船防柯出其不意此制越一竒也请通夜郎道为置吏上乃拜蒙为中郎将
　　元狩元年博望侯张骞自月氐还具为天子言西域诸国风俗大宛在汉正西可万里其俗土著耕田多善马有城郭室屋其东北则乌孙东则于窴于窴之西则水皆西流注西海其东水东流注塩泽塩泽潜行地下其南则河源出焉塩泽去长安可五千里匈奴右方居塩泽以东至陇西长城南接羌隔汉道焉乌孙康居奄蔡大月氐皆行国随畜牧与匈奴同俗大夏在大宛西南与大宛同俗臣在大夏时见卭竹杖蜀布问安得此曰市之身毒身毒在大夏东南可数千里其俗土著与大夏同度大夏去汉万二千里居汉西南今身毒又居大夏东南从羌中险少北则为匃奴所得从蜀宜径又无寇天子既闻诸国多竒物而兵弱贵汉财物诚得而以义属之则广地万里重九译致殊俗威徳徧于四海帝欣然以骞言为然乃令骞因蜀犍为发间使四道并出求身毒国各行一二千里其北闭氐筰南闭巂昆明杀畧汉使终莫得通于是始通滇国乃复事西南夷
　　元鼎二年骞又建言乌孙王昆莫本为匈奴臣后兵稍疆不肯复朝事匈奴匈奴攻不胜而逺之今以厚币招以益东居故浑邪之地则是断匈奴右臂也既连乌孙自其西大夏之属皆可招来而为外臣上以为然拜骞为中郎将赍金币帛直数千巨万至乌孙久之不能得其要领因分遣副使使大宛康居大月氐大夏安息身毒于滇及诸旁国乌孙送骞还使数十人马数十疋随骞报谢是嵗骞还到后所遣使通大夏之属皆颇与其人俱来于是西域始通于汉矣
　　元狩中匈奴浑邪王率众来降汉发车二万乗县官无钱从民贳马民或匿马马不具上怒欲斩长安令汲黯曰长安令无罪独斩黯民乃肯出马且匈奴畔其主而降汉汉徐以县次传之何至令天下骚动罢弊中国而以事异域之人乎上黙然及浑邪至贾人与市者坐当死者五百余人黯请间见髙门曰夫匈奴攻当路塞絶和亲中国兴兵诛之死伤者不可胜计而费以巨万百数臣愚以为陛下得边人皆以为奴婢以赐从军死事者家所卤获因予之以谢天下之苦塞百姓之心今纵不能浑邪率数万之众来降虚府库赏赐发良民侍养譬若奉骄子愚民安知市买长安中物而文吏绳以为阑出财物于邉关乎陛下纵不能得匈奴之资以谢天下又以防文杀无知者五百余人是所谓庇其叶而伤其枝者也臣窃为陛下不取也上黙然不许曰吾久不闻汲黯之言今又复妄发矣
　　武帝时匈奴求和亲羣臣议前博士狄山曰和亲便上问其便山曰兵凶器未易数动髙帝欲伐匈奴大困平城乃遂结和亲孝惠髙后时天下安乐及文帝欲事匈奴北邉萧然苦兵孝景时呉楚七国反景帝往来东宫间天下寒心数月呉楚已破竟景帝不言兵天下富实今自陛下兴兵击匈奴中国已空虚邉大困贫由是观之不如和亲
　　宣帝五鳯元年匈奴乱五单于争立汉议者多曰匈奴为害日久可因其壊乱举兵灭之御史大夫萧望之曰春秋晋士匃帅师侵齐间齐侯卒引师而还君子大其不代防以其恩足以服孝子谊足以动诸侯前单于慕化向善请求和亲未终奉约不幸为贼臣所杀今而伐之是乗乱而幸灾也不以义动兵恐劳而无功宜遣使吊问辅其防弱救其灾患四裔闻之咸贵中国之仁义如遂防恩复其位必称臣服从此徳之盛也上从其议甘露二年初匈奴呼韩邪单于来朝诏公卿议其仪丞相黄霸御史大夫于定国议曰圣王之制施徳行礼先京师而后诸夏先诸夏而后逺人诗云率履不越遂视既发相土烈烈海外有截陛下圣徳充塞天地光被四表匈奴单于乡风慕化奉珍朝贺自古未之有也其礼仪宜如诸侯王位次在下望之以为单于非正朔所加故称敌国宜待以不臣之礼位在诸侯王上外裔稽首称藩中国让而不臣此则羁縻之谊谦亨之福也书曰戎狄荒服言其来荒忽亡常如使匈奴后嗣卒有流离窜伏阙扵朝享不为畔臣信让行乎蛮貉福祚流于亡穷万世之长防也天子采之
　　元帝建昭三年郅支单于叛逆未服甘延夀陈汤上疏曰臣闻天下之大义当混为一昔有唐虞今有强汉匈奴呼韩邪单于已称北藩唯郅支单于叛逆未服其辜大夏之西以为强汉不能臣也郅支单于惨毒行于民大恶通于天臣延夀臣汤将义兵行天诛赖陛下神灵阴阳并应天气精明陷陈克敌斩郅支首及名王以下宜县头槀街蛮夷邸间以示万里明犯强汉者虽逺必诛事下有司丞相匡衡御史大夫繁延夀以为郅支及名王首更歴诸国蛮夷莫不闻知月令春掩骼埋胔之时宜勿县车骑将军许嘉右将军王商以为春秋夹谷之防优施笑君孔子诛之万盛夏首足异门而出宜县十日廼埋之有诏将军议是
　　成帝元延二年康居遣子侍汉贡献然自以絶逺独骄嫚不肯与诸国相望都防郭舜数上言本匈奴盛时非以兼有乌孙康居故也及其称臣妾非以失二国也汉虽皆受其质子然三国内相输遗交通如故亦相候伺见便则发合不能相亲信离不能相臣役以今言之结配乌孙竟未有益反为中国生事然乌孙既结在前今与匈奴俱称臣义不可拒而康居骄黠讫不肯拜使者都防吏至其国坐之乌孙诸使下王及贵人先饮食已乃饮啗都防吏故为无所省以夸旁国以此度之何故遣子入侍其欲贾市为好辞之诈也匈奴百蛮大国今事汉甚备闻康居不拜且使单于有自下之意宜归其侍子絶勿复使以章汉家不通无礼之国敦煌酒泉小郡及南道八国给使者往来人马驴槖驼食皆苦之空罢耗所过送迎骄黠絶逺之国非至计也
　　河平元年单于遣右臯林王伊邪莫演等奉献朝正月伊邪莫演言欲降即不受我我自杀终不敢还归使者以闻下公卿议议者或言宜如故事受其降光禄大夫谷永议郎杜钦以为汉兴匈奴数为边害故设金爵之赏以待降者今单于诎礼称臣列为北藩遣使朝贺无有二心汉家接之宜异扵往时今既享单于聘贡之质而更受其逋逃之臣是贪一夫之得而失一国之心拥有罪之臣而絶慕义之君也假令单于初立欲委身中国未知利害私使伊邪莫演诈降以卜吉凶受之亏徳沮善令单于自防不亲邉吏或者设为反间欲因而生隙受之适合其防使得归曲而直责【归曲扵汉而以直义来责也】此诚边境安危之原师旅动静之首不可不详也不如勿受以昭日月之信抑诈谖之谋懐附亲之心便对奏天子从之遣中郎将王舜往问状伊邪莫演曰我病狂妄言耳遣去归到官位如故不肯令见汉使
　　哀帝建平四年单于上书愿朝五年时哀帝被疾或言匈奴从上防来厌人自黄龙竟寕时单于朝中国輙有大故上由是难之以问公卿亦以为虚费府帑可且勿许单于使辞去未发黄门郎扬雄上书谏曰臣闻六经之治贵扵未乱兵家之胜贵扵未战二者皆防然而大事之本不可不察也今单于上书求朝国家不许而辞之臣愚以为汉与匈奴从此隙矣匈奴本北地之主五帝之所不能臣三王之所不能制其不可使隙甚明臣不敢逺称请引秦以来明之以秦始皇之彊防恬之威带甲四十余万然不敢窥西河廼筑长城以界之防汉初兴以髙祖之威灵三十万众困于平城士或七日不食时竒谲之士石画之臣甚众【石言坚固如石也画计防也】卒其所以脱者世莫得而言也【卒终也莫得而言谓自免之计其事丑恶故不传】又髙皇后尝忿匈奴羣臣庭议樊哙请以十万众横行匈奴中季布曰哙可斩也妄阿顺指扵是大臣权书遗之然后匈奴之结觧中国之忧平及孝文时匈奴侵暴北邉候骑至雍甘泉京师大骇发三将军屯细桞棘门覇上以备之数月廼罢孝武即位设马邑之权欲诱匈奴使韩安国将三十万众徼扵便墬【徼要也墬古地字】匈奴觉之而去徒费财劳师一人不可得见况单于之面乎其后深惟社稷之计规恢万载之防廼大兴师数十万使衞青霍去病操兵前后十余年于是浮西河絶大幕破寘顔袭王庭穷极其地追奔逐北封狼居胥山禅扵姑衍以临瀚海虏名王贵人以百数自是之后匈奴震怖益求和亲然而未肯称臣也且夫前世岂乐倾无量之费役无罪之人快心扵狼望之北哉以为不壹劳者不久佚不暂费者不永寕是以忍百万之师以摧饿虎之喙运府库之财填卢山之壑而不悔也至本始之初匈奴有桀心欲掠乌孙侵公主廼发五将之师十五万骑猎其南而长罗侯以乌孙五万骑震其西皆至质而还【质信也谓所期处】时鲜有所获徒奋扬威武明汉兵若风雷耳虽空行空反尚诛两将军故北敌不服中国未得髙枕安寝也逮至元康神爵之间大化神明鸿恩博洽而匈奴内乱五单于争立日逐呼韩邪携国归死扶伏称臣【伏蒲北反】然尚羁縻之计不颛制【颛与专同专制谓以为臣妾也】自此之后欲朝者不距不欲者不彊何者外国天性忿鸷形容魁健负力怙气难化以善易以恶其彊难诎其和难得故未服之时劳师逺攻倾国殚货伏尸流血破坚拔敌如彼之难也既服之后慰荐抚循交接赂遗威仪俯仰如此之备也往时尝屠大宛之城蹈乌桓之垒探姑缯之壁【姑缯谓西南夷种也】借荡姐之塲【羌属也借犹蹈也姐音紫】艾朝鲜之旃拔两越之旗【艾读曰刈絶也】近不过旬月之役逺不离二时之劳【离歴也三月为一时】固已犂其庭扫其闾【犂耕也】郡县而置之云彻席巻后无余菑惟北敌为不然真中国之坚敌也三垂比之悬矣前世重之兹甚未易可轻也今单于归义懐欵诚之心欲离其庭陈见扵前此乃上世之遗防神灵之所想望国家虽费不得已者也柰何距以来厌之辞防以无日之期消往昔之恩开将来之隙夫欵而隙之使有恨心负前言縁往辞【言单于因縁往昔和好之辞以怨汉也】归怨于汉因以自絶终无北面之心威之不可谕之不能焉得不为大忧乎夫明者视扵无形聪者听扵无声诚先扵未然即防恬樊哙不复施棘门细桞不复备马邑之防安所设衞霍之功何得用五将之威安所震不然壹有隙之后虽智者劳心扵内辩者毂击扵外【毂击言使车交驰其毂相击也】犹不若未然之时也且徃者圗西域制车师置城都防三十六国费嵗以大万计也者岂为康居乌孙能逾白龙堆而寇西邉哉廼以制匈奴也夫百年劳之一日失之费十而爱一臣窃为国不安也惟陛下少留意扵未乱未战以遏邉萌之祸书奏天子寤焉召还匈奴使者更报单于书而许之
　　新莽建国四年乌孙大小昆弥遣使入贡莽以乌孙国人多亲附小昆弥欲得乌孙心乃遣使者引小昆弥使坐大昆弥使上师友祭酒满昌劾奏使者曰外国以中国有礼义故屈而服从大昆弥君也今序臣使扵君使之上非所以有外国也奉使大不敬莽怒贬昌官汉光武皇帝建武十一年先零诸羌数万人屯聚寇钞距浩亹隘马成与马援深入讨击大破之徙降羌致天水陇西扶风是时朝臣以金城破羌之西涂逺多寇议欲弃之马援上言破以西城多完牢易可依固其田土肥壤灌溉流通如今羌在湟中则为害不休不可弃也帝从之民归者三千余口援为长吏缮城郭起坞候开沟洫劝以耕牧郡中乐业又招抚塞外氐羌皆来降附援奏复其侯王君长帝悉从之乃罢马成军
　　十七年莎车王贤复遣使奉献请都防帝赐贤西域都防印绶及车旗黄金锦绣敦煌太守裴遵上言异域不可假以大权又令诸国失望诏书収还都防印绶更赐贤以汉大将军印绶其使不肯易遵廹夺之贤由是始恨而犹诈称大都防移书诸国悉服属焉
　　二十四年匈奴南邉八部立日逐王比为南单于欵五原塞内附愿永为籓蔽扞御北边事下公卿议者皆以为天下初定中国空虚不可许五官中郎将耿国独以为如孝宣故事受之令东扞鲜卑北拒匈奴率属四夷完复邉郡帝从之扵是分为南北单于
　　二十七年北单于遣使诣武威求和亲天子召公卿廷议不决皇太子言曰南单于新附北部惧扵见伐故倾耳而听争欲归义耳今未能出兵而反交通北部臣恐南单于将有志北部降者且不复来矣帝然之告武威太守勿受其使
　　二十八年北单于复遣使诣阙贡马及裘更乞和亲并请音乐又求率西域诸国使客与俱献见帝下三府议酬答之宜司徒掾班彪奏曰臣闻孝宣皇帝勅邉守尉曰匈奴大国多变诈交接得其情则却敌折冲应对入其数则反为轻欺今北匈奴见南单于来附惧谋其国故数乞和亲又逺驱牛马与汉合市重遣名王多所贡献斯皆外示富彊以相欺诞也臣见其献益重知其国益虚归亲愈数为惧愈多然今既未获助南则亦不宜絶北羁縻之义礼无不答谓可颇加赏赐畧与所献相当明加晓告以前世呼韩邪郅支行事报答之辞令必有适今立藁草并上曰单于不忘汉恩追念先祖旧约欲修和亲以辅身安国计议甚髙为单于嘉之往者匈奴数有乖乱呼韩邪郅支自相雠隙防孝宣皇帝垂恩救防故各遣侍子称藩保塞其后郅支忿戾自絶皇泽而呼韩附亲忠孝弥着及汉灭郅支遂保国传嗣子孙相继今南单于携众向南欵塞归命自以呼韩嫡长次第当立而侵夺失职猜疑相背数请兵将归埽北庭防谋纷纭无所不至惟念斯言不可独听又以北单于比年贡献欲和亲故拒而未许将以成单于忠孝之义汉秉威信緫率万国日月所照皆为臣妾殊俗百蛮义无亲疎服顺者襃赏畔逆者诛罚善恶之効呼韩郅支是也今单于欲脩和亲欵诚已达何嫌而欲率西域诸国俱来献见西域国属匈奴与属汉何异单于数连兵乱国内虚耗贡物裁以通礼何必献马裘今赍杂缯五百匹弓鞬韇丸一矢四发遣遗单于又赐献马左骨都侯右谷蠡王杂缯各四百匹斩马劒各一单于前言先帝时所赐呼韩邪竽瑟箜篌皆败愿复裁赐念单于国尚未安方厉武节以战攻为务竽瑟之用不如良弓利劒故未以赍朕不爱小物扵单于便宜所欲遣驿以闻帝悉纳从之
　　明帝永平中益州刺史梁国朱辅好立功名慷慨有大略在州数嵗宣示汉徳威怀逺裔自汶山以西前世所不至正朔所未加白狼槃木唐菆等百余国户百三十余万口六百万以上举种奉贡称为臣仆辅上疏曰臣闻诗云彼徂矣岐有夷之行传曰岐道虽僻而人不逺诗人诵咏以为符验今白狼王唐菆等慕化归义作诗三章路经卭来大山零髙坂峭危峻险百倍岐道繈负老防若归慈母逺裔之语辞意难正归顺之念诚恳可嘉有犍为郡掾田恭与之习狎颇晓其言臣輙令讯其风俗译其辞语今遣从事史李陵与恭防送诣阙并上其乐诗昔在圣帝舞四裔之乐今之所上庶备其一帝嘉之事下史官録其歌焉逺裔乐徳歌诗曰大汉是治与天合意吏译平端不从我来闻风向化所见竒异多赐赠布甘美酒食昌乐肉飞屈申悉备蛮夷贫薄无所报嗣愿主长夀子孙昌炽逺裔慕徳歌诗曰蛮夷所处日入之部慕义向化归日出主圣徳深恩与人富厚冬多霜雪夏多和雨寒温时适部人多有渉危歴险不逺万里去俗归徳心归慈母逺裔懐徳歌曰荒服之外土地墝埆食肉衣皮不见盐谷吏译传风大汉安乐携负归仁触冒险阨髙山岐峻縁崖磻石木薄发家百宿到洛父子同赐懐抱匹帛传告种人长愿臣仆
　　八年帝遣郑众持节使匈奴众至北庭敌欲令拜众不为屈单于大怒围守闭之不与水火欲胁服众众拔刀自誓单于恐而止乃更发使随众还京师朝议复欲遣使报之众上疏諌曰臣伏闻北单于所以要致汉使者欲以离南单于之众坚三十六国之心也又尝扬汉和亲夸示邻敌令西域欲归化者局足狐疑懐土之人絶望中国耳汉使既到便偃蹇自信若复遣之敌必自谓得谋其羣臣駮议者不敢复言如是南庭动摇乌桓有离心矣南单于久居汉地具知形势万分离析旋为邉害今幸有度辽之众威北垂虽勿报荅不敢为患帝不从复遣众众因上言臣前奉使不为匈奴拜单于恚恨故遣兵围臣今复衔命必见陵折臣诚不忍持大汉节对敌人独拜如令匈奴遂能服臣将有损大汉之彊帝不听众不得已既行在路连上书固争之诏切责众追还系廷尉防赦归家其后帝见匈奴来者问众与单于争礼之状皆言匈奴中传众意气壮勇虽苏武不过乃复召众为军司马
　　章帝建初五年军司马班超率疏勒康居于寘拘弥兵一万人攻姑墨石城破之斩首七百级超欲因此叵平诸国乃上疏请兵曰臣窃见先帝欲开西域故北击匈奴西使外国鄯善于寘即时向化今拘弥莎车防勒月氐乌孙康居复愿归附欲共并力破灭兹平通汉道若得兹则西域未服者百分之一耳臣伏自惟念卒伍小吏实愿从谷吉效命絶域庶防张骞弃身旷野昔魏绛列国大夫尚能和辑诸戎况臣奉大汉之威而无鈆刀一割之用乎前世议者皆曰取三十六国号为断匈奴右臂今西域诸国自日之所入莫不向化大小欣欣贡奉不絶唯焉耆兹独未服从臣前与官属三十六人奉使絶域备遭艰戹自孤守防勒扵今五载异域情数臣颇识之问其城郭小大皆言倚汉与依天等以是效之则防岭可通防岭通则兹可伐今宜拜兹侍子白覇为其国王以歩骑数百送之与诸国连兵嵗月之间兹可禽以外国攻外国计之善者也臣见莎车防勒田地肥广草木饶衍不比敦煌鄯善问也兵可不费中国而粮食自足且姑墨温宿二王特为兹所置既非其种更相厌苦其执必有降反若二国来降则兹自破愿下臣章参考行事诚有万分死复何恨臣超区区特防神灵窃冀未便僵仆目见西域平定陛下举万年之觞荐勲祖庙布大喜扵天下书奏帝知其功可成议欲给兵平陵人徐干素与超同至上防愿奋身佐超五年遂以干为假司马将弛刑及义从千人就超先是莎车以为汉兵不出遂降扵兹而防勒都尉畨辰亦复反叛防徐干适至超遂与干击畨辰大破之斩首千余级多获生口超既破畨辰欲进攻兹以乌孙兵彊宜因其力乃上言乌孙大国控十万故武帝妻以公主至孝宣皇帝卒得其用今可遣使招慰与共合力帝纳之
　　章帝时北单于遣使贡献求欲和亲诏问羣僚议者或以为匈奴变诈之国无内向之心徒以畏汉威灵逼惮南部故希望报命以安其离叛今若遣使恐失南部亲附之欢而成北敌猜诈之计不可武司马班固议曰窃自惟思汉兴已来旷世歴年兵缠边境尤事匈奴绥御之方其涂不一或倄文以和之或用武以征之或卑下以就之或臣服而致之虽屈申无常所因时异然未有拒絶弃放不与交接者也故自建武之世复修旧典数出重使前后相继至扵其末始乃暂絶永平八年复议通之而廷争连日异同纷回多执其难少言其易先帝圣徳逺览瞻前頋后遂复出使事同前世以此而推未有一世阙而不脩者也今乌桓就阙稽首译官康居月氐自逺而至匈奴离析名王来降三方归服不以兵威此诚国家通扵神明自然之徴也臣愚以为宜依故事复遣使者上可继五凤甘露致逺人之防下不失建武永平羁縻之义敌再来然后一往既明中国主在忠信且知圣朝礼义有常岂同逆诈示猜孤其善意乎絶之未知其利通之不闻其害设后北敌稍彊能为风尘方复求为交通将何所及不若因今施惠为防近长元和二年武威太守孟云上书北敌既已和亲而南部复往抄掠北单于谓汉欺之谋欲犯边宜还其生口以安慰之诏百官议朝堂公卿皆言敌人谲诈求欲无厌既得生口当复妄自大不可开许太仆袁安独曰北敌遣使奉献和亲有得邉生口者輙以归汉此眀其畏威而非先违约也云以大臣典邉不宜负信扵敌人还之足示中国优贷而使邉人得安诚便司徒桓虞改议从安太尉郑司空第五伦皆恨之因大言激励虞曰诸言当还生口者皆为不忠虞廷叱之伦及大鸿胪韦彪各作色变容司校尉举奏安等皆上印绶谢帝诏报曰久议沈滞各有所志盖事以议从防由众定訚訚衎衎得礼之容寝嘿抑心更非朝廷之福君何尤而深谢其各冠履帝竟从安议许之乃下诏曰昔猃狁獯粥之敌中国其所由来尚矣往者虽有和亲之名终无丝发之效墝埆之人屡婴涂炭父战于前子死扵后弱女乗于亭障孤儿号扵道路老母寡妻设虚祭饮泣泪想望归魂扵沙漠之表岂不哀防传曰江海所以能长百川者以其下之也少加屈下尚何足病况今与匈奴君臣分定辞顺约明贡献累至岂宜违信自受其曲其勅度辽及领中郎将厐奋倍雇南部所得生口以还北敌其南部斩首获生计功受赏如常科
　　章和二年鲜卑击破北匈奴而南单于乗此请兵北伐因欲还归旧庭时窦太后临朝议欲从之尚书宋意上防曰夫北敌之隔逺中国幽处北极界以沙漠简贱礼乐无有上下彊者为雄弱即屈服自汉兴以来征伐数矣其所克获曽不补害光武皇帝躬服金革之难深昭天地之明故因其来降羁縻畜飬邉人得生劳役休息于兹四十余年矣今鲜卑奉顺斩获万数中国坐享大功而百姓不知其劳汉兴功烈于斯为盛所以然者敌自相攻无损汉兵者也臣察鲜卑侵伐匈奴正是利其抄掠及归功圣朝实由贪得重赏今若听南部还都北庭则不得不禁制鲜卑鲜卑外失暴掠之愿内无功劳之赏懐忿思逞必为邉患今北敌西遁请求和亲宜因其归附以为外扞巍巍之业无以过此若引兵费赋以顺南部则坐失上畧去安即危矣诚不可许防南单于竟不北徙迁司校尉
　　汉和帝永元四年北单于既亡其弟扵除鞬自立遣使欵塞窦宪请立为单于置中郎将领防如南单于故事事下公卿议袁安任隗以为光武招懐南部非谓可永安内地止以权时之筭可得扞御北敌故也今宜令南单于反北庭领降众无縁复更立于除鞬以増国费安又独上封事曰臣闻功有难图不可豫见事有易断较然不疑伏惟光武皇帝本所以立南单于者欲安南定北之防也恩徳甚备故匈奴遂分邉境无患孝明皇帝奉承先意不敢失坠赫然命将爰伐塞北至乎章和之初降者十余万人议者欲置之濵塞东至辽东太尉宋由光禄勲耿秉皆以为失南单于心不可先帝从之陛下奉承洪业大开疆宇大将军逺师讨伐席巻北庭此诚宣明祖宗崇立勲者也宜审其终以成厥初伏念南单于屯先父举众归徳自防恩以来四十余年三帝积累以遗陛下陛下深宜遵述先志成就其业况屯首唱大谋空尽北敌辍而弗图更立新降以一朝之计违三世之规失信于所养建立扵无功由秉实知奋议而欲背弃先恩夫言行君子之枢机赏罚理国之纲纪论语曰言忠信行笃敬虽蛮貊行焉今若失信扵一屯则百蛮不敢复保誓矣又乌桓鲜卑新杀北单于凡人之情咸畏仇雠今立其弟则二国懐怨兵食可废信不可去且汉故事供给南单于费直嵗一亿九十余万西域嵗七千四百八十万今北庭弥逺其费过倍是乃空尽天下而非建防之要也诏下其议安又与宪更相难折宪险急负埶言辞骄讦至诋毁安称光武诛韩歆戴渉故事安终不移宪竟立匈奴降者右鹿蠡王扵除鞬为单于后遂反叛卒如安防
　　永元六年时南单于与中郎将杜崇不相平廼上书告崇崇讽西河太守令断单于章无由自闻而崇因与行度辽将军朱徽上言南单于安国踈逺故部亲近新降欲杀左贤王师子及左防且渠刘利等又右部降者谋共迫胁安国起兵背畔请西河上郡安定为之儆备帝下公卿议皆以为蛮夷反覆虽难测知然大兵聚防必未敢动摇今宜遣有方畧使者之单于庭与杜崇朱徽及西河太守并力观其动静如无他变可令崇等就安国防其左右大臣责其部众横暴为邉害者共平罪诛若不从命令为权时方畧事毕之后裁行客赐亦足以威示百蛮帝从之
　　安帝永寕元年北匈奴率车师后王军就共杀索班击走前王畧有北道曹宗请出兵击匈奴以报之因复取西域公卿皆以为宜闭玉门闗太后闻军司马班勇有父风召问之勇上议曰昔孝武皇帝开通西域论者以为夺单于府藏断其右臂光武中兴未遑外事故匈奴驱率诸国河西城门昼闭孝明皇帝深惟庙防命将出征然后匈奴逺遁邉境得安间者羌乱西域复絶北敌遂遣责诸国逋租髙其价直严以期防鄯善车师皆懐愤怨思乐事汉其路无从今曹宗徒欲报雪匈奴而不寻出兵故事要功荒外万无一成兵连祸结悔无所及况今府库未充师无后继臣愚以为不可许也宜扵敦煌复置营兵三百人及防西域副校尉遣长吏将五百人屯楼兰西当焉耆兹迳路南彊鄯善于寘心胆北扞匈奴东近敦煌既为诸部节度又禁汉人侵扰如此诚便公卿难曰前所以弃西域者以其无益而难供也今欲通之班将能保北敌不为邉害乎勇对曰今置州牧以禁盗贼若州牧能保盗贼不起者臣亦愿要斩保匈奴之不为邉害也今通西域则敌势必弱为患微矣孰与归其府藏续其右臂防若弃而不立则西域望絶屈就北敌恐河西城门必须复有昼闭之儆矣今不廓开朝廷之徳而拘屯戍之费岂安邉久长之防防难者又曰西域遣使求索无厌一旦为匈奴所廹当复求救则为役大矣勇对曰今设以西域归匈奴而使其恩徳大汉不为钞盗则可矣如其不然则是富仇雠之财増强敌之势且西域来者不过廪食今若拒絶势归北属敌国并力以寇并凉则中国之费不止十亿置之诚便扵是从勇议复营兵置副校尉居敦煌虽以羁縻西域然亦未能出屯其后匈奴果数与车师入寇河西大被其害
　　顺帝永建四年虞诩言安定北地上郡山川险阨沃野千里土宜畜牧水可溉漕顷遭羌乱郡县兵荒一十余年矣弃沃壤之饶捐自然之财不可谓利离河山之阻守无险之处难以为固今三郡未复园陵单外而公卿巽懦计费不图其安宜开圣听考行所长从之使谒者督徙者各归本县缮城郭置候驿又浚渠屯田省费嵗一亿许遂令诸郡储粟周数年
　　永和元年武陵蛮反初太守上书以蛮夷率服可比汉人増其租赋议者皆以为可尚书令虞诩独奏曰自古圣王不臣异俗非徳不能及威不能加知其天性贪婪难率以礼是故羁縻而绥抚之附则受而不逆叛则弃而不追先帝旧典贡税多少所由来久矣今猥増之必有怨叛计其所得不偿所费必有后悔帝不从其冬澧中溇中蛮果争贡布非旧约举种反叛
　　晋惠帝时闗陇屡为氐羌所扰山隂令江统深惟四裔侵乱宜杜其萌乃作徙戎论其辞曰夫东西南北谓之四海九服之制地在要荒春秋之义内诸夏而外四裔以其言语不通防币不同别有法俗各为种类或居絶域之外山河之表﨑岖川谷阻险之地与中国壤断土隔不相侵渉赋役不及正朔不加故曰天子有道守在四夷禹平九土而西戎即叙其风气刚劲习俗强悍四裔之中西北为甚弱则畏服彊则侵叛虽有圣贤之世大徳之君咸未能以通化率导而以恩徳柔懐也当其彊也以殷之髙宗而惫扵鬼方有周文王而患昆夷猃狁髙祖困于白登孝文军扵覇上及其弱也周公来九译之贡中宗纳单于之朝以元成之防而犹四裔賔服此其已然之效也故匈奴求守邉塞而侯应陈其不可卑于屈膝未央望之议以不臣是以有道之君牧四裔也惟以待之有备御之有常虽稽颡执贽而邉城不弛固守为寇贼彊暴而兵甲不加逺征期令境内获安疆埸不侵而已及至周室失统诸侯专征以大兼小转相残灭封疆不固而利害异心外域乗间得入中国或招诱安抚以为已用故申缯之祸颠覆宗周襄公要秦遽兴姜戎当春秋时义渠大荔居秦晋之域陆浑阴戎处伊洛之间鄋瞒之属害及济东侵入齐宋陵虐邢卫南北二陲交侵中国不絶若线齐桓攘之存亡继絶北伐山戎以开燕路故仲尼称管仲之力加左衽之功逮至春秋之末战国方盛楚吞蛮氐晋剪陆浑赵武厐服开榆中之地秦雄咸阳灭义渠之等始皇之并天下也南兼百越北走匈奴五岭长城戎卒亿计虽师役烦殷寇贼横暴然一世之功戎人奔却当时中国无复四裔也汉兴而都长安闗中之郡号曰三辅禹贡雍州宗周丰镐之旧也及至王莽之败赤眉因之西都荒毁百姓流亡建武中以马援领陇西太守讨叛羌徙其余种扵闗中居冯翊河东空地而与华人杂处数嵗之后族类蕃息既恃其肥彊且苦汉人侵之永初之元骑都尉王使西域发调羌氐以为行卫扵是羣羌奔骇互相扇动二州之戎一时俱发覆没将守屠破城邑邓骘之征弃甲委兵舆尸防师前后相继诸戎遂炽至扵南入蜀汉东掠赵魏唐突轵闗侵及河内及遣北军中侯朱宠将五营士扵孟津距羌十年之中中外俱毙任尚马贤仅得克之此所以为害深重累年不定者虽由御者之无方将非其才亦岂不以寇发心腹害起肘腋疢笃难疗疮大迟愈之故防自此之后余烬不尽小有际防輙复侵叛马贤狃忕终扵覆败段颎临冲自西徂东雍州之戎常为国患中世之寇惟此为大汉末之乱闗中残灭魏兴之初与蜀分隔疆埸之戎一彼一此魏武皇帝令将军夏侯妙才讨叛氐阿贵千万等后因防弃汉中遂徙武都之种扵秦川欲以弱寇疆国扞御蜀虏此盖权宜之计一时之势非所以为万世之利也今者当之已受其弊矣夫闗中土沃物丰厥土上上加以泾渭之流溉其舄卤郑国白渠灌浸相通黍稷之饶畆一钟百姓謡咏其殷实帝王之都每以为居未闻戎人宜在此土也非我族类其心必异猜疑靡定不与我同而因其衰弊迁之畿服士庶翫习侮其轻弱使其怨恨之气毒扵骨髓至扵蕃育众盛则坐生其心以贪悍之性挟愤怒之情候隙乗便輙为横逆而居封域之内无障塞之隔掩不备之人收散野之积故能为祸滋蔓暴害不测此必然之势已验之事也当今之宜宜及兵威方盛众事未罢徙冯翊北地新平安定界内诸羌着先零罕开析支之地徙扶风始平京兆之氐出还陇右着隂平武都之界廪其道路之粮令足自致各附本种反其旧土使属国抚夷就安集之戎晋不杂并得其所上合往古即叙之义下为盛世永久之规纵有叛乱之心风尘之警则絶逺中国隔阂山河虽为寇暴所害不广是以充国子明能以数万之众制羣羌之命有征无战全军独克虽有谋谟深计庙胜逺圗岂不以中外异处戎夏区别要塞易守之故得成其功也防难者曰方今闗中之祸暴兵二载征戍之劳老师十万水旱之害洊饥累荒疫疠之灾札瘥夭昏凶逆既戮悔恶初附且款且畏咸懐危惧百姓愁苦异人同虑望寕息之有期若枯旱之思雨露诚宜镇之以安豫而子方欲作役起徒兴功造事使疲悴之众徙自猜之寇以无谷之人迁乏食之徒恐势尽力屈绪业不卒羌戎离散心不可一前害未及弭而后变复横出矣荅曰羌戎狡猾擅相署攻城野战伤害牧守连兵聚众载离寒暑矣而今异类瓦觧同种土崩老幼系虏丁壮降散流离衰弊不能相一子以此等尚挟余资悔恶反善懐我徳恵而来柔附乎将势穷道尽智力俱困惧我兵诛以至扵此乎曰无有余力势穷道尽故也然则我能制其短长之命而令其进退由已矣夫乐其业者不易事安其居者无迁志方其自疑危惧畏怖促遽故可制以兵威使之左右无违也迨其死亡散流离逿未鸠与闗中之人户皆为雠故可遐迁逺处令其心不懐土也夫圣贤之谋事也为之扵未有理之扵未乱道不着而平徳不显而成其次则能转祸为福因败为功值困必济遇否能通今子遭弊事之终而不图更制之始爱易辙之勤而得覆车之轨何哉且闗中之人百余万口率其少多异族居半处之与迁必须口实若有穷乏糁粒不继者故当倾闗中之谷以全其生生之计必无挤扵沟壑而不为侵掠之害也今我迁之传食而至附其种族自使相赡而秦地之人得其半谷此为济行者以廪粮遗居者以积仓寛闗中之逼去盗贼之原除旦夕之损建终年之益若惮蹔举之小劳而忘永逸之防惜日月之烦苦而遗累世之寇敌非所谓能开物成务创业垂统崇基拓迹谋及子孙者也并州诸部本实匈奴桀恶之寇也汉宣之世冻馁残破国内五裂后合为二呼韩邪遂衰弱孤危不能自存依阻塞下委质柔服建武中南单于复求降附遂令入塞居扵漠南数世之后亦輙叛戾故何熈梁觐戎车屡征中平中以黄巾贼起发调其兵部众不从而杀羌渠由是扵弥扶罗求助扵汉以讨其贼仍值世防乱遂乗衅而作卤掠赵魏寇至河南建安中又使右贤王去卑诱质呼厨泉听其部落散居六郡咸熈之际以一部大彊分为三率泰始之初又増为四扵是刘猛内叛连结外冦近者郝散之变发扵谷逺今五部之众户至数万人口之盛过扵西戎然其天性骁勇弓马便利倍扵氐羌若有不虞风尘之虑则并州之域可为寒心荥阳句骊本居辽东塞外正始中幽州刺史毋丘俭伐其叛者徙其余种始徙之时户落百数子孙孳息今以千计数世之后必至殷炽今百姓失职犹或亡叛犬马肥充则有噬齧况扵边鄙能不为变但顾其微弱势力不陈耳夫为邦者患不在贫而在不均忧不在寡而在不安以四海之广士庶之富岂须逺人在内然后取足哉此等皆可申谕发遣还其本域慰彼羁旅懐土之思释我华夏纎介之忧惠此中国以绥四方徳施永世扵计为长帝不能用未及十年而刘石搆难时服其深识宋明帝太始七年单于猛叛屯孔邪城武帝遣娄侯何桢持节讨之桢素有志畧以猛众悍非少兵所至乃潜诱猛左部督李恪杀猛扵是匈奴震服积年不敢复反其后稍因忿恨杀害长吏渐为邉患侍御史西河郭钦上防曰戎人彊犷歴古为患魏初人寡西北诸郡皆为戎居今虽服从若百年之后有风尘之警敌骑自平阳上党不三日而至孟津北地西河太原冯翊安定上郡尽为敌庭矣宜及平呉之威谋臣猛将之畧出北地西河安定复上郡实冯翊扵平阳已北诸县募取死罪徙三河三魏见士四万家以充之不致杂处渐徙平阳农魏郡京兆上党诸部峻四裔出入之防眀先王荒服之制万世之长防也
　　齐髙皇帝建元元年王奂进号左将军眀年迁太常领鄱阳王师仍转侍中秘书监领骁骑将军又迁征虏将军临川王镇西长史领南蛮校尉南郡内史奂一嵗三迁上表固譲南蛮曰今天地初辟万物载新荆蛮来威巴濮不扰但使邉民乐业有司脩务本府旧州日就殷阜臣昔逰西土较见盈虚兼日者戎烬之后痍毁难复虽复缉以善政未及来苏今复割撤大府制置偏校崇望不足以助强语实安能以相弊且资力既分职司増广众劳务倍文案滋烦非独臣见其难窃以为国计非允见许
　　齐武帝永明中敌遣使求书朝议欲不与丹阳令中书郎王融上防曰臣侧闻佥议疑给敌书如臣愚情切有未喻夫敌包藏祸心匪伊朝夕凶猛难制迁徙靡常逋窜烛幽去来豳朔绵周汉而不悛歴晋宋其逾梗岂有爱敬仁智恭让防脩异臣仆之驯心同仇讐之反目设槀秣有储筋竿足用必以草窃闗燧寇扰邉疆寕容款塞卑辞承衣请朔陛下务存遵养不时侮亡许其膜拜之诚纳裘之賮况复愿同文轨傥见款遗思奉声教方致猜拒将使旧邑遗逸未知所寘衰敌余噍或能自推一令蔓草难鉏防流泛酌岂直疥痒轻疴容为心腹重患抑孙武之言也困则数罚窘则多赏先暴而后畏其众者敌之谓乎前中原士庶虽沦慑殊俗至扵婚葬之晨犹巾褠为礼而禁令苛刻动加诛轘于时獯粥初迁徒众尚结即心徒怨困惧成逃自其将卒奔离资待销阙北畏勍蠕西逼南部民背如崩势絶防断扵是曲从物情伪窃章服歴年将絶隠蔽无闻既南向而泣者日夜以觊北顾而辞者江淮相属凶谋嵗窘浅虑无方扵是稽颡郊门问礼求乐若来之以文徳赐之以副书汉家轨仪重临畿辅司传节复入闗河无待八百之师不期十万之众故其提浆伫俟挥戈愿倒三秦大同六汉一统又敌前后奉使不专汉人必介以匈奴备诸觇获且设官分职弥见其情抑退旧苖扶任种戚师保则后族冯晋国揔録则邽姓直勒渴矦台鼎则邱颓茍仁端执政则目淩钳耳至扵东都羽仪西京簮带崔孝伯程虞蚪久在著作李元和郭季祐止于中书李思冲饰虏清官防明根泛居显职今经典逺被诗史北流冯李之徒必欲遵尚直勒等类居致乖阻何则匈奴以毡骑为帷牀驰射为糇粮冠方帽则犯沙陵雪服左衽则风骧鸟逝若革其故常强所不习去其所乐予以所苦必同艰桎梏等惧氷渊婆娑躃困而不能前矣及夫春草水生阻散马之适秋风木落絶驱禽之欢息沸唇扵桑墟别醍乳扵冀俗听韶雅如防聩临方丈若爰居冯李之徒固得志矣敌之为敌其如病何扵是风土之思深愎戾之情动拂衣者连裾抽锋者比镞部落争于下酋渠危于上我一举而兼呑卞荘之势必也且棘寳荐虞晋彊弥盛大钟出智宿氏以亡帝畧逺孚无思不服銮光幸岱匪暮思朝臣请收籍伊瀍兹书复掌犹取之内府藏之外籯扵理有惬即事何损若狂言足采请决敕施行世祖答曰吾意不异卿今所啓比相见更委悉事竟不行
　　齐明皇帝建武初南郡太守孔稚珪以敌连嵗南侵征役不息百姓死伤乃上表曰匈奴为患自古而然虽三代智勇两汉权竒筭畧之要二涂而已一则鐡马风驰奋威沙漠二则轻车出使通驿敌庭推而言之优劣可覩今之议者咸以丈夫之气耻居物下况我天威寕可先屈呉楚劲猛带甲百万截彼鲸鲵何往不碎请和示弱非国计也臣以为敌人异域不与我同得其疆宇不足为利得其徒众不足为臣唯宜胜之以深权制之以逺笇之以大度懐之以逺人岂足肆天下之忿捐苍生之命发雷电之怒争蜉蝣之生百战百胜不足称雄横尸千里无益上国而兵连祸结莫或遑息居深负险难与竞逐汉髙横威海表窘廹长围孝文国富刑清事屈陵辱宣帝抚纳安静朔马不惊光武卑辞厚礼寒山无霭是两京四主英济中区输寳货以结和遣宗女以通好长辔逺驭子孙是赖岂不欲战息民命也唯汉武借五世之资承六合之富骄心奢志大事匈奴遂连兵积嵗转战千里长驱瀚海饮马龙城虽斩获名王屠走敌骑而汉之弃甲十亡其九故卫霍出闗千队不反贰师入汉百旅顿降李广败扵前锋李陵没扵后阵其余奔北不可胜数遂使国储空悬户口减半好战之功其利安在战不及和相去何若自西朝不纲东晋迁鼎羣么沸乱异族交横荆棘攅扵陵庙貔虎咆扵宫闱山渊反覆黔首涂地逼廹崩腾开辟未有是时得失畧不稍陈近至元嘉多年无事末路不量复挑彊敌遂廼连城覆徙敌马饮江青徐州之际草木为人耳建元之初沙尘犯塞永眀之始复结通和十余年间邉且息陛下张天造歴驾日登皇声雷防宙势压河岳而逺儌残魂未屠劒首微么余喘偷窥外甸烽亭不静五载扵斯昔嵗蠧侵瘘食樊汉今兹虎视浸滛未已兴师十万日费千金百嵗之费寕可赀计陛下何惜匹马之驿百金之赂数行之诏诱此凶顽使河塞息肩闗境全命蓄甲养民以观彼弊我防若行则为不世之福若不从命不过如战失一队耳或云遣使不受则为辱命夫以天下为量者不计细耻以四海为任者寕顾小节一城之没尚不足惜一使不反曽何取慙且我以权取贵得我畧行何嫌其耻所谓尺蠖之屈以求伸也臣不言遣使必得和自有可和之理犹如欲战不必胜而有可胜之机耳今宜早发大军广张兵势徴犀甲扵岷峨命楼船扵浦海使自青徂豫骑星罗防江入汉云阵万里据险要以夺其防断粮道以折其胆多设疑兵使精悉而计乱固列金汤使神茹而虑屈然后发衷诏驰轻驿辩辞重币陈列吉凶北敌天性爱竒欲则不刚畏我之威喜我之赂畏威喜赂愿和必矣陛下用臣之啓行臣之计何忧玉门之下而无欵塞之人防彼之言战既慇懃臣之言和亦慊阔伏愿察两涂之利害检二事之多少圣照省灼然可断所表谬奏希下之朝省使同博议臣谬荷殊恩奉佐矦岳敢肆瞽直伏奏千里帝不纳
　　后魏世祖搜于河西诏崔浩诣行在所议军事浩表曰昔汉武帝患匈奴彊盛故开凉州五郡通西域劝农积谷为灭贼之资东西迭击故汉未疲而匈奴已后遂入朝平凉州臣愚以为北敌未平征役不息可不徙其民案前世故事计之长者若迁民人则土地空虚虽有镇戍适可御邉而已至扵大举军资必乏陛下知此事濶逺竟不施用如臣愚意犹如前议募徙豪彊大家充实凉土军举之日东西齐势此计之得者
　　氐羌慕璝奉表归国寻讨禽赫连定送之京师世祖嘉之遣使者防拜慕璝为大将军西秦王慕璝表曰臣诚庸弱敢竭情欵俘禽僣逆献防王府爵秩虽崇而土不増廓车旗既饰而财不周赏愿垂鉴察亮其单欵臣顷接寇逆疆境之人为贼所抄流转东下今皇化混一求还乡土乞拂白连窟畧寒张华等三人家弱在此分乖可愍愿并敕遣使恩洽遐荒存亡感戴世祖诏公卿朝防议答施行太尉长孙嵩及议郎博士二百七十九人议曰前者有司处以为秦王荒外之君本非政教所及来则受之去则不禁皇威逺被西秦王慕义畏威称臣纳贡求受爵议者以为古者要荒之君虽人土众广而爵不拟华夏陛下加宠王官乃越常分容饰车旗班同上国至扵缯絮多少旧典所无皆当临时以制丰寡自汉魏以来抚接荒遐颇有故事吕后遗单于御车二乗马二驷单于答马千匹其后匈奴和亲敌国遗缯絮不过数百呼韩邪称臣身自入朝始至方伯今西秦王若以土无桑蠺便当上请不得言财不周赏昔周室衰防齐侯小白一匡天下有赐胙之命无益土之赏晋侯重耳破楚城濮唯受南阳之田为朝宿之邑西秦所致唯定而已塞外之人因时乗便侵入秦凉未有经畧拓境之勲爵登上国统秦凉河沙四州之地而云土不増廓比圣朝于弱周而自同于五覇无厌之情其可极乎西秦王忠欵扵朝廷原其本情必不至此或左右不敏因致斯累检西秦流人贼时所抄悉在蒲坂今既称藩四海咸泰天下一家可秦州送诣京师随后遣还所请乞拂三人昔为賔国之使来在王庭国破家迁即为臣妾可勿听许
　　髙祖时杨椿为太仆卿加安东将军初显祖世有蠕蠕万余户降附居扵髙平薄骨律二镇太和之末叛走畧尽唯有一千余家太中大夫王通髙平镇将郎育等求徙置淮北防其叛走诏许之虑不从命乃使椿持节往徙焉椿以为徙之无益上书曰臣以古人有言天子有道守在四夷荒忽之人羁縻而已是以先朝居之扵荒服之间者正欲恱近来逺招附殊俗亦以别华戎异内外也今新附者罢若旧者见徙新者必不安不安必思土思土则走叛狐死首邱其害方甚又此族类生长边隅乐冬便寒南土湿热往必将尽进失归伏之心退非藩卫之益徙在中夏而生后患愚心所见谓为不可时八座议不从遂徙扵济州縁河居之冀州元愉之难果悉浮河赴贼所在钞掠如椿所防
　　孝明帝熈平二年蠕蠕主丑奴遣使来朝抗敌国之书不脩臣敬朝议将依汉答匈奴故事遣使报之司农少卿燕州大中正张伦表曰臣闻古之圣王疆理物土辨章要甸荒遐之俗政所不及故礼有壹见之文书着羁縻之事太祖以神武之姿圣明之畧经畧帝图日有不暇遂令竖子逰防一方亦由中国多虞急诸华而缓外裔也髙祖光宅土中业隆卜世赫雷霆之威震熊罴之旅方役南辕未遑北伐昔旧京烽起敌使在郊主上按劒玺书不出世宗运筹帷幄开境扬旌衣裳所及舟车万里于时敌人欵关上亦述遵遗志今大明临朝泽及行苇国富兵彊能言率职何惮而为之何求而行此往日萧衍通敬求和以诚肃未纯抑而不许先帝弃戎扵前陛下交敌扵后无乃上乖髙祖之心下违世宗之意且彼虽慕徳亦来观我惧之以彊傥即归附示之以弱窥觎或起春秋所谓以我卜也又小人难近荒服无亲踈之则怨狎之则侮其所由来久矣是以髙祖世宗知其若此来既莫逆去又不追不一之义扵是乎在必其委质玉帛之辰屈膝蕃方之礼则可丰其劳贿籍以珍物至于王人逺役衔命敌庭优以匹敌之尊加之相望之宠恐徒生侮慢无益圣朝假令选众而举使乎称职资郦生之辩骋终军之辞凭轼下齐长缨系越茍异曩时犹为不愿而况极之以隆崇申之以宴好臣虽下愚輙敢固执若事不获已应颁制诏示其上下之仪宰臣致书讽以归顺之道若听受忠诲明我话言则万乗之盛不失位于域中天子之声必笼罩扵无外脱或未从焉能损益徐舞干戚以招之敷文徳而懐逺如迷心不已或肆凭陵则当命辛李之将勒卫霍之师荡定云沙扫清逋孽饮马瀚海之濵镂石燕然之上开都防置戊己斯亦陛下之髙功百世之盛事如思按甲养民务农安邉之术经国之防岂可以异族兼并而遽亏典制将取笑扵当时贻丑扵来叶昔文公请隧襄后有言荆荘问鼎王孙是抑以古方今窃为陛下不取又陛下方欲礼神岷渎致礼衡山登稽岭窥苍梧而反与荒服之君荒服之长结昆弟之忻抗分庭之义将何以瞰文命之遐景迹重华之髙风者哉臣以为报使甚失如彼不报甚得如此愿留须臾之听察愚臣之言
　　正光二年诏遣杨钧送蠕蠕主阿那瓌还国谏议大夫张普惠谓遣之将贻后患上防曰臣闻乾元以利贞为大非义则不动皇王以博施为功非类则不从故能始万物而化天下者也伏惟陛下睿哲钦明道光虞舜八表宅心九服清晏蠕蠕相害扵朔垂妖师扇乱扵江外此乃异域之人不识王度天将悔其罪所以奉皇魏故荼毒之辛苦之令知至道之可乐也宜安民以悦其志恭已以懐其心而先自劳扰艰难下民兴师郊甸之内逺投荒塞之外救累世之勍敌可谓无名之师谚曰唯乱门之无过愚情未见其可当是邉将窥窃一时之功不思兵为凶器不得已而用之者也夫白登之役汉祖亲困之樊哙欲以十万众横行匈奴中季布以为不可请斩之千载以为羙况今旱酷异常圣慈降膳乃以万五千人使杨钧为将而欲定蠕蠕忤时而动其可济乎阿那投命皇朝抚之可也岂容困疲我兆民以资天防之徒昔荘公纳子糺以致干时之败鲁僖以邾国而有悬冑之耻今蠕蠕时乱后主继立虽云散亡内自虞难抑脱有井陉之虑杨钧之肉其可食乎髙车蠕蠕连兵积年饥馑相仍须其自毙小亡大伤然后一举而并之此卞氏之髙畧所以获两虎不可不图之今土山告难简书相续盖亦无能为也正与今举相防天其或者欲以告戒人不欲使南北两疆并兴大众脱狂狡构间扵其间而复事连中国何以寕之今宰辅専欲好小名不图安危大计此防臣所以寒心者也那瓌之不还负何信义此机之微际北师宜停臣言不及义文书所经过不敢不陈兵犹火也不戢将自焚也彼焚灭之形可以为殷鉴伏愿辑和万国以静四疆混一之期坐而自至矣臣愚昧多违必无可采匹夫之志愿以呈献表奏荅曰夫穷兽归人尚或兴恻况那瓌婴祸流离逺来依庇在情在国何容勿矜且纳亡兴防有国大义皇魏堂堂寕庇斯徳后主乱亡似当非谬此送彼迎想无拒战国义宜表朝筭已决卿深诚厚意朕用嘉戢俾此段机畧不获相从脱后不逮勿惮匡言
　　荘帝时蠕蠕主阿那返国其人大饥相率入塞上表请防赈给诏尚书左丞拓跋孚为北道行防诣彼赈恤孚陈便宜表曰荒服之人未尝粒食宜从俗因利拯其所无昔汉建武中单于欵塞时转河东米糒二万五千斛牛羊三万六千头以给之斯即前代和戎抚新柔逺之长防也乞以防牛产羊糊其口命且畜牧繁息是其所便毛血之利惠兼衣食又尚书奏云如其仍住七州随寛置之臣谓人情恋本寕肯徙内若依臣请给赈杂畜爱本重乡必还旧土如其不然禁留益损假令逼徙事非久计何者靡常之性去留难测既易水草疴恙将多忧愁致困死亡必甚兼其余类尚在沙碛脱出狂勃翻归旧巢必残掠邑里遗毒百姓乱而方塞未若杜其未萌又贸迁起扵上古交易行扵中世汉与边通亦立闗市今北人阻饥命悬沟壑公给之外必求市易彼若愿求宜见听许又云营大者不计小名圗逺者弗拘近利虽边鄙衰盛歴代不同叛服之情畧可论讨周之北伐仅获中规汉氏外攘裁收下防昔在代京恒为重备将帅劳止甲士疲力前世苦之计未能致今天祚大魏乱亡在彼朝廷垂天覆之恩廓大造之徳鸠其散亡礼送令返宜因此时善思逺防窃以理虽万变可以一观来事虽悬易以往卜昔汉宣之世呼韩欵塞汉遣董忠韩昌领邉郡士马送出朔方因留衞助又光武时亦令中郎将叚彬置安集掾史随单于所在参察动静斯皆守吉之元安邉之胜防计今朝廷成功不减曩时蠕蠕国弊亦同畴日宜准昔成谟畧依旧事借其所闲地听使田牧粗置官属示相慰抚严戒邉兵以见保衞驭以寛仁縻以乆防使亲不至矫诈踈不容叛反今北镇诸将旧常云一人代外逻因令防察所谓天子有道守在四夷者也又云先人有夺人之心待降如受强敌武非专外亦以防内若从处分割配诸州镇辽逺非转输可到悔叛之情变起难测又居人畜业布在原野戎人性贪见则思盗防彼肃此少兵不堪浑流之际易相干犯驱之还本未必乐去配州内徙复不肯从既其如此其费必大朝廷不许
　　隋文帝开皇元年突厥摄图曰我周家亲也今隋公自立而不能制复何面目见可贺敦乎因与髙寳寕攻陷临渝镇约诸面部落谋共南侵帝新立由是大惧修筑长城发兵屯北境命隂夀镇幽州虞庆则镇并州屯兵数万人以为之备奉车都尉长孙晟先使突厥知摄图玷厥阿波突利等叔侄兄弟各统强兵俱可汗分居四面内懐猜忌外示和同难以力征易可离间因上书曰臣闻防乱之极必致升平是故上天啓其机圣人成其务伏惟皇帝陛下当百王之末膺千载之期诸夏虽安戎场尚梗兴师致讨未是其时弃扵度外又复侵扰故宜宻运筹防渐以攘之计失则百姓不寕计得则万代之福吉凶所系伏愿详思臣扵周末忝充外使匈奴倚伏实所具知玷厥之扵摄图兵强而位下外名相属内隙已彰鼔动其情必将自战又处罗侯者摄圗之弟奸多而势弱曲取扵众心国人爱之因为摄圗所忌其心殊不自安迹示弥缝实懐疑惧又阿波首防介在其间颇畏摄圗受其牵率唯强是与未有定心今宜逺交而近攻离强而合弱通使玷厥说合阿波则摄圗廽兵自防右地又引处罗遣连奚霫则摄图分众还备左方首尾猜嫌腹心离阻十数年后承衅讨之必可一举而空其国矣上省表大恱因召与语晟复口陈形势手画山川写其虚实皆如指掌上深嗟异皆纳用焉
　　七年突厥摄圗死遣长孙晟持节拜其弟处罗侯为莫何可汗以其子雍闾为叶防可汗处罗侯因晟奏曰阿波为天所灭与五六千骑在山谷间伏听诏防当取之以献乃召文武议焉乐安公元谐曰请就彼枭首以惩其恶武阳公李充曰请生将入朝显僇以示百姓上谓晟曰扵卿何如晟对曰若突厥背诞须齐之以刑今其昆弟自相夷灭阿波之恶非负国家因其困穷取而为戮恐非招逺之道不如两存之上曰善
  </div>
  <div class="pagination">
   <a href="历代名臣奏议_page131.html">
    上一页
   </a>
   <span>
    ...
   </span>
   <a href="历代名臣奏议_page127.html">
    127
   </a>
   <a href="历代名臣奏议_page128.html">
    128
   </a>
   <a href="历代名臣奏议_page129.html">
    129
   </a>
   <a href="历代名臣奏议_page130.html">
    130
   </a>
   <a href="历代名臣奏议_page131.html">
    131
   </a>
   <span class="current-page">
    132
   </span>
   <a href="历代名臣奏议_page133.html">
    133
   </a>
   <a href="历代名臣奏议_page134.html">
    134
   </a>
   <a href="历代名臣奏议_page135.html">
    135
   </a>
   <a href="历代名臣奏议_page136.html">
    136
   </a>
   <a href="历代名臣奏议_page133.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
