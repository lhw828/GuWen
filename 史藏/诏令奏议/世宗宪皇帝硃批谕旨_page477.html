<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 477 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 477 页/共 1210 页</h1>
    <div class="content">　　同日又
　　奏窃查湖广南北两省界连苗疆而湖北所属惟容美司为大频年以来汉土相安该土司田旻如未尝不知感戴
　　皇恩畏服
　　天威独与各上司文书往往似有骄抗之处【臣】心每为诧异讵料此等情事半由于舍把汉奸勾串为之也凡土司衙役头目名曰舍把每扮作客贩潜住省城与各衙门胥役交结为伊主打防公事实则乐起衅端方可就中取利或架言恐吓其主遂将空白印纸付令带至省城随事探听即倩胥蠧代作文书任意抗辩以至陷土司于罪戾而不觉兹因查勘汉土界址一案与容美从前所掳保靖司人口之事俱奉督臣批查讵料【臣】等详文甫出而该土司辩白之文遂即或先或后径投督臣衙门督【臣】迈柱查对月日究出舍把唐遇世发武昌府严审供称系从藩司衙门书吏探听总督衙门书吏代作辩呈将所带空白印文写就投递【臣】随查出该管经承并交武昌府究讯督臣亦将书吏押发该府收审应俟审明定拟听督臣核
　　题外事闗土舍交通胥役积弊理合据实附
　　奏伏乞
　　皇上睿鉴指示遵行谨
　　奏
　　此事发擿奸伏得情理之当办理甚属可嘉朕欣悦览焉
　　雍正七年八月初四日署理湖北廵抚印务布政使【臣】徐鼎谨
　　奏窃湖北夏月雨水情形并早稻收成分数巳经先后具折分析奏
　　闻入秋以后得有霖雨数次颇称普霑大势均望有秋惟高坡田地未免受旱在先不无数处晚稻稍减幸荞麦遍布襄郧等属原多播种杂粮俱极茂盛又向来被水之乡今年实为倍收是以米价甚平【臣】惟恐冬春之交米或昻贵谨与督【臣】迈柱预为筹画将商捐银两先动支一万两酌量分发地方官令其各向产谷处所及时采买运贮以备平粜之用凡有应行安顿之处均当随时斟酌务期民安耕凿不致有厪
　　圣懐为此谨
　　奏
　　览奏深慰朕懐
　　雍正七年九月初八日署理湖北廵抚印务布政使【臣】徐鼎谨
　　奏为奏明事窃本年巳酉科湖北乡试【臣】因暂署抚篆循例入闱监临但查京闱三场毕后内外截然不许出入外省廵抚藩司多在闱中地方公事每有必须禀商者故向来相沿三场后遇有紧要事件属员例得于开门时进见【臣】照旧循行八月二十六日有武昌道徐聚伦言奉督臣谕来商公事乗轿而入【臣】与提调监试等官一同接见据称督院倡捐起造刘猛将军祠庙委伊监修令【臣】协同公捐等语又向【臣】密言武昌闗税弊端经伊访拏详报之后所收钱粮反较前増多等语【臣】以为此案奉批藩臬会审自有公议无庸预先言及促令出闱乃该道复于次日又传有督臣面谕相见询其缘由仍系建庙之事复言料厰税务自武昌府张淑郿监收苛取重耗经我访拏秤收轻减而税银反増可知从前大有侵蚀岂可因系督院
　　题委之人不为严审等语查徐聚伦访拏厰税重戥侵欺一案于闰七月初四日详报及批两司防审提犯到案【臣】随会同臬司研讯因该府家丁周二供称厰内另有伊主印簿【臣】等以各闗定例止用颁发亲填簿扇今私设印簿恐有情弊随檄调查对尚未送到而臣于八月初六日遵例入闱有何瞻徇乃徐聚伦私意揣度借端入闱似欲恐喝甚属不合【臣】当即靣斥而出缘【臣】在闱中事非闗涉科场未便冒昧渎
　　奏兹于九月初四日发榜事竣除厰料一案俟防审明确另详请
　　题外所有武昌道徐聚伦借端入闱情由理合据实奏明伏乞
　　皇上睿鉴谨
　　奏
　　果自信无他凡似此预为防范之举皆可不必倘有自歉处即先入之言亦何能惑朕耳目耶至如品定属员贤否惟以其立心行事为凭向来若系秉正无私实心奉公之员便有此等小节不协处不为丝毫介意方可身膺封疆重任一不能容纳则失大臣器局矣朕前批汝器量不宏再加扩充则善之训实属不谬汝其志之勿忘
　　同日又
　　奏窃查御史高山条奏请令藩司衙门照臬司之例一体封锁钦奉
　　谕防着实力奉行仰见我
　　皇上整饬吏治务期政肃风清之至意【臣】一靣将更定事宜议详督抚实力奉行外窃思立法闗防期于杜絶弊端总贵奉行实意非可徒徇虚名似宜于条陈之内酌通其意以期永远遵守葢各衙门吏胥弊窦多端全在该管官实力稽察不在换班之迟速若定限一年一换伊等小人或有内顾牵萦则办公恐有贻误至藩司衙门册籍纷纭积久愈多下班接手头绪生疎尤虑舛错似应仍照臬司衙门之例按季轮换惟应一体严禁外班勿令暗自盘踞并约束下班书役原居省城者不许探听招揺原居外府者不许逗遛影射则诸弊自可杜絶矣至捐给书吏饭食【臣】等叨防
　　皇上恩赐养廉银两以公办公理宜分给至伊等除捐给饭食之外其有琐屑之需未便尽出于官者似应仍听自行买备第将所开单帐俱送内衙另为彚总开单交发买办之人买进什物覆加检阅发房则字迹不出门亦无所容其奸弊矣缘系遵
　　防实力奉行谨悉心筹画冒昧具陈伏乞
　　皇上睿鉴指示遵行谨
　　奏
　　遵照谕防行观汝等各省不能效法豫省田文镜也















　　硃批谕防巻九十六
　　钦定四库全书
　　硃批谕防巻九十七
　　硃批路振扬奏折
　　雍正四年六月十五日陜西固原提督【臣】路振扬谨
　　奏窃念微【臣】以不学无知之庸材逢聪明睿智之
　　圣主
　　殊恩异数浃髓沦肌虽经恭疏奏
　　谢但犬马感激之心未尽万一下情恒懐蕴结自问何人得饱







　　自揣分何敢当此惟仰体
　　圣主教育之心日夕兢业务求内外如一始终不二【臣】年六十三嵗末路晚节得少过愆实为万幸理合再为披沥奏陈伏乞
　　睿鉴谨
　　奏
　　此系密奏犹可若向外传説徒令人笑汝之粗鄙无识
　　同日又
　　奏为奏明【臣】标应补盔甲仰恳
　　圣恩赏拨正项钱粮以资补造事窃【臣】查得固原提标五营鎗礮旗帜锣锅帐房等物俱堪应用惟马战兵二千九百九十名原存铁盔甲步兵一千名原存棉盔甲因歴年出征巴里坤西藏各处其中致有损壊【臣】到固原随经逐细亲加验看马步兵铁棉盔甲其中破损不堪披戴者有一千二百一十七顶副当经行令五营将僃千把将需用银两数目分别确估去后今据该将僃等公同确估呈报到【臣】据称补造前项破损铁棉盔甲共计需银二千六百六十一两零除行查【臣】属各协营路所存盔甲什物有无伤损缺额之处俟呈报到日另
　　奏外所有【臣】标应补盔甲需用银两查公费一项实难兼济理合详细
　　奏明仰恳
　　皇上天恩俯准赏给正项钱粮承领修制庶军实有资
　　军容益壮矣为此谨
　　奏
　　在尔止据固原一标而言固属无几天下之大营伍之众若槩动正项补造则所费不赀矣向来成例皆系营中公粮料理之事率因将弁将此等余粮肥巳所以废弛至此尔应权宜措置为是乃奏请赏给正项制造大错矣幸是具折密奏冯杰即因类此具题不合致罹降革尔岂不间乎此项盔甲自当动用拴养马驼余剩银粮制办抑或暂动几分公粮限年徐徐完补与岳钟琪密相商酌而行戎政究以操演选练鼓励振作为要如果阖标营兵丁各各得人材力壮健技勇超羣即使赤身执梃可以挞坚甲利兵而有余朕非谓盔甲可以废缺但专致饰于此而反置训练于不讲则非也
　　同日又
　　奏为恭谢
　　天恩事窃【臣】于雍正四年六月十四日接【臣】兄路振声
　　家信恭録谢
　　恩奏折所奉
　　硃批谕防知道了汝弟路振扬堪以大用之材可惜朕用迟了钦此录赍到【臣】随恭设香案望
　　阙叩头谢
　　恩讫伏念【臣】本不学武夫欣逢
　　圣主知遇之隆逾格过分实古今所未有【臣】自顾何材
　　能堪大用荷防
　　圣恩褒勉警惕益深犬马下情面
　　奏尚不能尽折
　　奏又何能陈其万一耶谨将【臣】感激之私恭缮奏折叩谢
　　天恩谨
　　奏
　　朕有防一切密谕非奉防通知不许传告一人今路振声公然将朕批谕钞录宣示于尔甚属不合朕已另谕申饬可见尔等武夫粗率不达事体也
　　同日又
　　奏为奏明公费名粮数目事窃【臣】查得固原提标五营从前原有公费马粮一百二十名以备制买火药铅弹并每季领饷脚价盘费及修补一应军装等项之用经前提【臣】马焕准督【臣】岳钟琪咨文改为步粮一百二十名【臣】于今嵗五月十一日到任随据署中军游击开报公费步粮一百二十名季领银五百一二十两不等除将领到雍正四年夏季公费银两尽数用完外尚不敷银一百四十九两零在于拴养马驼余剰料草银内借用应于秋季公费银内还项等情据此【臣】谨将【臣】标留存公费名粮数目缮折
　　奏明伏祈
　　皇上睿鉴谨
　　奏
　　此等事尔应照常料理期合于公当而巳何必如此烦渎
　　同日又
</div>
    <div class="pagination">
<a href="世宗宪皇帝硃批谕旨_page476.html">上一页</a><span>...</span><a href="世宗宪皇帝硃批谕旨_page472.html">472</a><a href="世宗宪皇帝硃批谕旨_page473.html">473</a><a href="世宗宪皇帝硃批谕旨_page474.html">474</a><a href="世宗宪皇帝硃批谕旨_page475.html">475</a><a href="世宗宪皇帝硃批谕旨_page476.html">476</a><span class="current-page">477</span><a href="世宗宪皇帝硃批谕旨_page478.html">478</a><a href="世宗宪皇帝硃批谕旨_page479.html">479</a><a href="世宗宪皇帝硃批谕旨_page480.html">480</a><a href="世宗宪皇帝硃批谕旨_page481.html">481</a><a href="世宗宪皇帝硃批谕旨_page482.html">482</a><span>...</span><a href="世宗宪皇帝硃批谕旨_page478.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
