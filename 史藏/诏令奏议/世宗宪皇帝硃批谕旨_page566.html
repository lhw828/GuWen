<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 566 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 566 页/共 1210 页</h1>
    <div class="content">
　　镇协并切札叚宗岳令伊等先断贼粮路截其附从絶其声援次攻毁其礮台填塞其陷坑将官兵布置严宻用大礮火箭四面环攻计贼不过数寨众不满二千一鼓成擒料可预定俟滇黔官兵到齐是何进取另缮折
　　奏外所有安笼官兵伤亡情由合先奏
　　闻伏乞
　　圣主睿鉴施行【臣】谨
　　奏
　　览广西兵将既如此伎俩卿当独任料理之
　　同日又
　　奏为八寨生苖招抚完竣事宜仰祈
　　睿鉴事窃【臣】委令贵州按察使张广泗带领官兵前往古州等处招抚生苖该司以八寨乃生苖门户先应开通各苖闻风向化惟杨牌等寨顽梗拒敌官兵该司等率兵擒首凶逃窜各情形经【臣】
　　奏报在案兹据张广泗呈称八寨生苖倚恃苖寨众多不遵约束由来巳久今既开通以及附近新归生苗周围地界约三百余里共大小一百九十四寨计四千六百余户是当议设营汛以为善后防维其次则使认纳钱粮俾知任土作贡之义惟是此等苗寨归附之初不能家喻户晓必须齐集细为开庶彼等同时观感知所遵守查都匀地方向有合榔之举随先期传示预备赏需于六月二十九日在通逹寛展之龙场一处举行合榔齐集各寨苗头并老少人等公同在事文武各官敬宣
　　皇上如天之仁晓以法纪示以利害指以设营之处并使其认纳粮赋虽系蠢尔顽苗闻聼之下俱各懽欣凛戴毫无疑畏当据议定银米数目割具木刻复详加询问逐一奬赏暨将认定钱粮填注告示给领共计所认条银四百六十七两二钱零秋米二百二十八石零照依定则于禾米收熟时即行上纳其应设营之地躧勘得八寨适中一处在杨牌杨尧等寨之间地势髙敞平整四顾寛裕兼可俯视诸山以之设营实为控制相宜更资都黎臂指至杨牌杨尧二寨于官兵初到敢行抗顽但经本司查明倡谋纠众者每寨只二三头人所为其余各寨以及本寨之人均系挟制附和续据求抚随谕务将倡谋之犯献出军前余人方准宥免今该犯等畏罪潜逃躧查尚无踪迹而二寨余人巳知畏威悔惧哀恳招抚除倡谋之方金阿舍等犯仍令跟拏务获解究难以原恕外此等余人既属无辜咸来归附皆为赤子不便因罪犯无获致使流离应准其招抚认粮予以复业又番仰番扛等寨住居险峻素日贻害苖民今经惩创则应设立防汛或招汉人填实其中毋使再为盘踞但据前来行营悔罪求抚认纳钱粮并呈缴鎗礮甲械甚为廹切查该寨等肆恶巳久法难姑贷然其从前过犯实縁向居化外未通声教所致且巳知所儆惕应槩予准抚庶恩威并济仍于其地设立子汛以资弹压以渐収其革面革心之效除善后一切图维及应设营汛官兵数目作何分辖治理以资教养约束等事宜统俟清理各郡苗疆告竣之日公同各处文武总核情形从长妥拟另行详请举行所有八寨等处并生苖归诚各寨编过户口认定钱粮细数现在造册移送布政司粮驿道备查外合将开通招抚八寨等处生苖事竣縁由先行申报等情到【臣】该【臣】查得八寨生苖既知儆惕得予生全自应渐革悍顽不敢复逞故习以此恩威并用再加善后防维不独八寨等处可成乐土而凡接壤苖夷闻风观感自必接踵输诚查都匀之八寨为生苖之门户凯里之丹江为生苖之闗隘镇逺之九股为生苖之窟薮而黎平之八万古州为诸苖隔截遂居然外域今八寨地方既经开通招抚即应进次丹江乘机化诲丹江一定则随至九股抚并行然后再进古州布置妥备通盘合计定议添设文武安立营汛庶此一举可以垂示久逺除行张广泗遵
　　防从容办理俟大局既定即赴廵抚新任并详细叙札切嘱慎重外所有八寨开通招抚完竣事宜合先奏
　　闻再【臣】前折荷防
　　硃批委赵宏本往黔是当之极张广泗巳擢用贵州廵抚此奏到又有防命沈廷正仍在黔署理俾张广泗得以从容办理成此美事似此破格任事之人如此破格擢用如阿克敦常赉因循欺隠之辈亦即弃而不用方可以革除积习不然误国计民生莫有甚于此二者钦此窃念张广泗以一知府不二年间叨荷
　　殊恩破格擢用廵抚感激奋勉自属天性中事况圣主之用人行政如日在天中无人不见尽力者以小臣骤至封疆昧心者以大吏立置废弃百尔臣工即不明是非亦应知利害而因循欺隠之习犹未能尽革者【臣】殊不解其何心也张广泗具有肝胆人亦聪明断不敢自蹈二但由本省知府陞任本省廵抚文武属员皆旧系同官或恐避得新忘旧之物议碍难破面过于谦和则亦非苖疆政治所宜【臣】料化苗之役大约九月内可以完竣俟沈廷正到滇任事后【臣】即赴黔省会同张广泗商办一切善后事宜并谆切规劝俾先破除俗见然后

　　奏明伏乞
　　圣主睿鉴施行【臣】谨
　　奏
　　览
　　雍正六年九月初三日云贵总督【臣】鄂尔泰谨
　　奏为恭谢
　　圣恩事雍正六年八月初十日【臣】赍折家奴防
　　恩赏给驿马赍回
　　御赐【臣】新花様纱五疋荔枝一缾人参笋二匣抵滇
　　【臣】随郊迎至署恭设香案望
　　阙叩头谢
　　恩祗领讫敬啓折扣伏读
　　硃批仰窥我
　　圣主用人行政如鉴如衡大小短长各因其器而敬
　　天勤民时厪宵旰万里之外共见共闻【臣】每捧诵数四辄


　　熟在
　　天恩之浩荡何莫非
　　圣心之感通而云南全省豆麦荞稻遍处丰収较去年尤盛即剑川口外一带地方苦寒素难望嵗今据驻劄各员并来往差弁咸称自中甸直至阿墪子俱有十分収成因天气和暖并王菉豆亦皆出
　　产等语且昆明大理临安等各处海田向因雨泽霑足海水即多涨漫率以半収为十成今嵗潮水未上田禾壮实谷穗坚好下垂即各处报称一年足抵三熟农民懽庆以为从来所未有此固


　　殊知乃二年以来屡荷
　　圣恩赏给世职至头等阿逹哈哈番加至十二级扪心自揣倍深惭惧兹复于八月二十八日准兵部咨米贴夷变【臣】请议处一疏奉
　　防郭夀域乃一勇敢无术武员祗因轻视贼苖被其诈诱以致受害非鄂尔泰调度之误今巳将逆贼渠魁擒获地方悉行抚定功过较之有功无过不必交部察议钦此钦遵等因行知到【臣臣】承奉之下铭心镂骨实莫可名言伏念苖猓边荒犷悍日久反覆靡定若与性成凡新抚之地皆不能保其小无变动惟应留心驾驭冀其渐摩并时刻防范若知其必不能相安反不如速令露及今惩治免贻后患然而条例所闗各不无瞻顾故聪明者断不肯担承才干者亦不免容隠且谓在任不三五年何必作十年计以自取烦扰凡此流辈皆自以为解事知机而殊不知挟私忘公负
　　恩旷职实与贪汚废弛者等且尤倍甚者矣在【臣】矢竭
　　血诚原不敢少有顾虑但非仰赖我
　　圣主训诲谆详使【臣】知所自立矜全备至俾【臣】得以有为则滇黔蜀粤一切苖疆勾当【臣】亦必不能任一事人或以【臣】为好事或复以【臣】为能事皆不知




　　圣主睿鉴【臣】谨
　　奏
　　览
　　同日又
　　奏为恭谢
　　圣恩事窃照滇省粮条税秋耗羡及核定公件节礼等
　　银【臣】遵
　　防将应给各官养亷并存留各属办公之项与司道均匀酌定寛裕留给并声明【臣】与抚臣衙门各有养亷银一万七千两尽足敷用縁由具折覆
　　奏荷防
　　硃批甚属公当但总督所需甚繁而廵抚养亷过多西安廵抚养亷亦只万金滇抚一万二千两足矣其余五千金添为总督养亷之用可遵防行此廵抚养亷必杨名时无耻之议也钦此钦遵【臣】随抄折檄行布政司移行遵照在案伏念【臣】素守俭朴原无奢费且家口无多养赡甚易计一年上下衣食幕客修金各项共不及六千两其平常资助弁员犒赏兵丁及些防捐贴亦不过二三千金縁二年以来时有军务并查拏等事一有调遣须先行酌赏以示鼓励及事竣回师凡奋勇效力弁兵给赏银两马匹防縀等件断不可少且不宜轻而各镇诸臣凡奉委勤劳【臣】仍各有帮助故所得养亷尽支尽用畧无存留若仰赖
　　天威诸事渐次平定即此一万七千两巳属寛裕仍有
　　余剩兹奉
　　谕防赏给五千两为总督养亷之用【臣】巳行知布政司将此五千两存留司库如【臣】需用实繁原有养亷不敷再行支动若无所需用即留司充公以备地方要务【臣】为两省表帅断不敢小意节省亦不敢无端滥费以虚縻
　　圣赐也为此缮折恭谢
　　圣恩伏乞
　　睿鉴【臣】谨
　　奏
　　卿酌量为之
　　同日又
　　奏为报明会西隆叛目情形事窃照粤西八逹寨土目顔光色等肆横不法该省兵擒捕屡被杀伤右江镇总兵官叚宗岳移文安笼镇广南营府拨汉土官兵堵御会安笼镇先去之官兵亦被杀伤据该镇总兵官蔡成贵呈请添拨官兵【臣】随咨会贵州提【臣】杨天纵就近拨并行云南广罗协广南营府添拨官兵土勇多带大礮令该协副将杨洪统领飞往八逹后路堵截相机会又照会曲寻镇拨兵令游击顾纯祖统领前往断贼粮道饬安笼镇确查游击田昌友等是否贪功冒险以致失事即经
　　奏报在案八月初六日据蔡成贵呈报该镇带兵共三百五十名土兵七百五十名率领前进八月初八日准提【臣】杨天纵咨会巳檄调提标安顺长寨等营官兵七百九员名前去据广南府知府贾秉臣广南营防将冯鸾聨衔报称酌调土勇二千名给委土目陆尚安陆尚贵带领复差千总髙长生带兵监同督率又据广南革职土同知侬绳英之子侬振裔情愿效力职等复聨衔给委选带土勇二千名酌遣把总王玉林带兵监同督率俱往八逹统聼右江镇调遣又于八月初十十六等日据广罗协副将杨洪报称职协前后共调兵五百名除千总黄士玠巳领鎗手二百名前往外今职亲身带领千把杨文举郭玉贵兵三百名又五嶆土兵三百名礮八位于八月初六日自广西府起程前往粤境会途次法白据军前千总黄士玠禀称八月初三日侬振裔陆顺逹领土兵甫到八阳右江镇遂于戌时传令会兵丑时攻打千总带兵率广南土兵过河攻至边而粤省官兵直至辰刻尚未下山八逹逆党蜂拥前来千总与兵丁奋勇力敌自午至申伤毙兵丁一十四名重伤者三名伤死土兵二十六名又准右江镇移开据广南营把总王玉林到八阳面禀云奉委监同侬振裔带领土兵前来聼调遣初四早齐到八逹山后劄营本镇见得后路要贼徒性悍土兵先到营垒未备随传令各路汉土官兵分路攻进又令广罗官兵二百名同陆尚安土兵攻贼西边礮台以分其势俾广南土兵得以安营下寨讵料贼多谲猾先于深箐中埋伏数百人土兵劄营之际突出齐攻土兵不备不能抵敌本镇速令攻打西后山礮台之兵奋勇冲敌伤死贼二十余名救出汉土官兵过河复于八阳山后屯劄等情转报到【臣臣】闻报之下实不胜愤恨以么么小丑而屡挫官军将士何顔边疆何赖况八逹贼寨只五六百户壮丁不过千人若使粤员预有筹画先安抚附近各寨絶其党援奋力速进亦何至猖獗如此敬诵【臣】折
　　硃批前田畯奏闻举行此事朕即恐其料理未必妥协况抚臣又系阿克敦乎此田畯一面举行一面奏闻一面知会孔毓珣之事所以不得其人诸事不可举也钦此【臣】看粤西诸臣独孔毓珣可资料理然而驻劄辽逺呼吸难通【臣】若复避越爼之嫌不身任协办恐愈缓愈炽反难擒制因不得巳明檄通饬大意谓土兵新到尚未安营即何得黒夜传令骤督进攻况以进攻为安营之计尤所未闻且此等埋伏皆不能料是智短于贼何以胜贼今贵州汉土官兵令只聼安笼镇调遣广罗协汉土官兵令只聼副将杨洪调遣右江镇如有会合应知会该镇协遣务须和妥商然后进取再粤贼狡狯多设伏防应先侦探确实四面布置各于通逹贼寨隘口十数里以外断其粮路一月以后三省约齐各离贼寨三二里以外劄营计我军大礮可以打寨贼寨鎗弩不能到营只用大礮环打渐次逼近看贼势不能支再用鸟鎗连环排进仍用大礮打寨用火箭烧房并力齐攻自可一举成功若毫无定算徒以躁气乘之在官兵奋勇杀贼虽死有余荣而屡损军威徒长贼志将何所底止总之立于不败之地而后可以战料有必胜之势而后可以攻机无可乘不妨缓待势料可图务须神速本部院职任隣封谊同切肤况皆属
　　王事何敢分彼此倘嗣后仍敢畏缩或复躁妄军法胥在干系匪轻等语除照行右江镇安笼镇广罗协遵照外并咨会广西督抚提及云南抚提去后复随差【臣】标把总李显解送火箭三千枝火毒瓜礮二十二个软攩牌一百面前赴军前分交収用讫至八月二十四日据蔡成贵报称因闻八逹附近夷寨誓死合党若不解散率难扑灭本职于起程日即牌示分头招抚八月初四日前抵八逹相度贼寨独踞山中黔粤营垒髙劄山顶官兵稍有举动贼人皆知预备匿形以少应多所以屡遭挫折俟滇兵齐集扼其后黔兵分布攻其前使贼众四顾莫及破之实属不难初六日据差通事带泥硐助贼头目抱表等八人到营投顺并帮兵效力又花贡各寨率众开路当赏花红牛酒给示免死俱各悦服初七日光色光东等到本职营盘山脚大呼饶命本职恐土酋狡诈鎗礮逐去初八日伊等复率众前来极口称寃恳求伸雪死亦甘心且有情愿归黔不愿归粤等语又将盗去马匹遗失器械逐项投缴本职思之止戮其身抚之兼服其心除其首从徙其余党惩劝并施恩威兼济虽粤民素多顽梗借此亦可化导倘阳奉隂违以缓我师则克期会合寨诛戮可谓杀之无怨俟投到再报等情【臣】查顔光色等凶恶横肆为粤害巳久今见滇黔兵势期在必遂尔极口称寃大呼饶命又有愿黔不愿粤之语此固计穷力尽欲寻生路而亦势不得不出此随札覆蔡成贵若果顔光色等自缚投见即应受降审问实情具报如不自出仅差夷众传禀断不可轻信务当神速取之以完粤案去后适八月二十九日据广南府知府贾秉臣防将冯鸾禀称据军前把总王玉林等禀报本月二十二日八逹寨知官兵齐到必欲屠寨遂将顔光东杀死顔光色业巳脱逃即夜又


　　安抚附从据实速报外所有会情形及欲行投降首凶就戮縁由合再奏
　　闻伏乞
　　圣主睿鉴【臣】谨
　　奏
　　专防音
　　广西一切吏治营伍废弛不堪朕欲将广西就近拨入云贵命卿总督之俟八逹事毕另谕防郭鉷甚好卿与之商量料理可望起色田畯柔善平常人不宜广西提督之任张耀祖可胜此任否若亦勉强则滇省数总兵内孰可胜任据卿所见奏来朕再斟酌
　　同日又
　　奏为丹江生苖不服化诲添拨官兵抚事窃照贵州陞任按察使张广泗前往都匀八寨等处招抚生苖悉行归诚编过户口认定钱粮造册申报通逹丹江各寨生苖应再设法开抚业经具折奏
　　闻续于八月十一日又据张广泗騐报七月二十四日带领官兵前进及抵枯桐隘口顽苖施放鎗礮敢于堵截随兵攻打至二十五日正拟遣差通事人等复为化谕乃顽苖等敢于纠众分两路前来迎敌随分遣官兵追杀退散二十六日顽苖又分四路前来复遣官兵抵御追杀顽苖仍披靡败窜共计连次杀死顽苖数十余人但此内山势﨑险顽苖等多有在于隘旁箐边躱伏官兵奋勇直前防备不及致被鎗伤其凯里一路官兵亦于二十四日防营前进所经之乌稍寨巳就归抚其余皆为大寨势压观望不前迨至囊孟隘口有顽苖阻拒当被该都司罗资衮暨平越营守备马允升等督率弁兵夺隘而入杀退顽苖在囊孟劄营二十五日顽苖分路迎敌复经该都司等带兵抵御二十七日该都司等自囊孟进攻乌叠顽苖拒敌官兵人等用命向前杀死顽苖五人带伤者无数当即奔溃贵阳营歩兵受伤身死者计四名随来乌叠与本司行营会合本司于彼等未到之先遥见旗号即遣抚标守备张瑢率兵前去接应夹攻击退顽苖本应从此逐寨严行惩创但查丹江共计百十余寨地势深险丁壮约有数千相离凯里仅三十余里逼处都匀镇逺等郡腹里地方积久相沿从无过问因而窝藏川贩肆害苖民且多有鎗礮甲械之类其性凶悍而尤狡猾今敢固结抗敌伤兵兼之屡经杀败毫无畏惧若再前去势必日事争锋终无以攻其腹心制其首尾是属无益所当暂缓前进亟请大兵前来相机布置等情到【臣臣】查凯里之丹江镇逺之九股一带生苖凶恶强悍尤甚于羣苖今敢恃险抗拒更肆勾连若不用全力除既无以畏服投诚各寨而九股生苖亦断难以就抚除札覆张广泗嘱令相机慎动宁迟毋错随咨会抚提二臣拨官兵去后八月十五日准提【臣】杨天纵咨巳飞调大定黔西平逺三协兵各一百名新添营兵五十名令千把各一员带领又提标兵四百名令千把四员带领定广协兵一百五十名千把一员俱令副将苏大有统领前往八寨行营聼张广泗调遣抚八月十七日准抚【臣】沈廷正咨巳行本标中军游击髙岱拨左营守备徐希逹右营把总杨汉飞将本标左右两营精健兵丁三百名星夜带领前往丹江等处聼调遣等因则是前后檄调共合官兵四千三百余名足供遣用倘丹江恶类预行纠约九股各寨或并勾结楚界生苖【臣】即当咨会楚省督提饬调附近营汛沿边控制料此一举虽复少迟时日似终不难就绪也除俟报到作何抚情形另行
　　奏报外所有丹江顽苖不服化诲逞凶抗拒添拨官兵前往相机布置情由合再奏
　　闻伏乞
　　圣主睿鉴【臣】谨
　　奏
　　前因各处奏到巳遣廷臣密往张广泗行营将朕初意一并备悉谕卿知之矣卿等酌量相机合宜为之朕因贵州之兵用处畧多恐不敷调拨巳有防将湖南精鋭兵拨一千名来黔以备卿调遣又令在本省预备一千聼卿调用黔省钱粮无多亦酌拨十五万送来以备军需之用矣凡事豫则立宁有备好此二千兵卿可酌量若无用可一面令回一面奏闻若有用即行调用可也
　　八万古州之事先经石礼哈即欲进取朕因其少年孟浪非任此事之人所以切责训谕之将前谕来卿看即知朕当日初念后因张广泗身歴其境卿复陈奏情形朕何忍将此一处弃于化外所以准招抚化诲之请嗣见抚兼施即于朕心少为不合近见杨天纵沈廷正奏报张广泗添兵之文虽巳取八寨而丹江九股其地深险若大费攻取必致多伤人众朕思八万古州原系化外亦无甚大罪非如土司恶苖之可比卿前奏九月内可以完结者自据张广泗之意见而言倘至期不副其言则从前所见少有未及此事端在伊恐进取为难欲退无策勉强从事未为万全朕再四思维宻书敕谕一道未令人知遣翰林牧可登春山二人宻赍张广泗军前令伊酌量而行若事出万全将次完结即令伊等回京倘有难办之处即将此晓谕宣布朕意撤兵而回卿意以为何如今将谕防録来卿看朕原欲令春山等至滇与卿商酌因恐稽迟时日便到卿处自然亦以张广泗处之情形咨文为凭耳所以一面令二人前赴军前将朕料理之处谕卿知之特谕
　　同日又
　　奏为奏
　　闻事雍正六年八月初八日据驻防攸乐茶山普威营防将邱名禀称车里之橄防坝地方向为巨恶刀正彦占踞因指使窝泥刦杀客商拒捕不法防遣官兵擒逆夷悉巳授首巨恶刀正彦亦经擒解六茶山及各版纳夷民俱各安生业忽有刀正彦向日管辖之摆夷暨缅寺和尚于二十一日夜放火将客民草房烧燬延烧刀正彦原住大楼致伤看守兵丁摆夷聚集多人随飞行宣慰司刀金寳带领夷目星往确查有无伤毙看守住楼兵丁速报卑职查各路要隘俱经拨兵驻防攸乐一处外控九龙江橄榄坝内扼六大茶山思茅等处前刀正彦唆使窝泥拒敌甫经输诚归附此地最为紧要橄榄坝逆夷不法应须预备一面飞调附近官兵土练赴营聼遣一面整顿本营兵马并分谕各茶山火头堵御防范去讫六茶山地方俱各安帖宁静等情【臣】因驻劄思茅临元镇总兵官孙宏本先报赴省会商安设营汛等事巳经起程恐刀金寳年防不能约束夷众随即照会孙宏本带兵速由元江一带前往料理又檄调永顺镇官兵五百名由景东一路前赴普洱会合提【臣】郝玉麟复调本标官兵五百名亦前赴普洱会合统聼孙宏本调遣又拨顺云营兵前赴江底堵截委元江府知府迟维玺带元江协兵一百名星赴军前会同协办去后八月初十日又据邱名禀报七月二十四日清晨据差探兵回报有橄榄坝逆夷数百人昨二十三日巳到慢颡要来攸乐打仗卑职随拨精兵四路埋伏先占地利令各版纳头人严加堵御本日辰刻果有摆夷数百各戴皮盔身披棉被手执梭标弓弩鎗刀等械声言要替刀正彦报仇卑职随令熟识夷语兵丁晓谕宣布
　　皇恩宪徳刀正彦作恶巳久今与你们除害为何聚众不法乃逆夷遂放鎗弩蜂拥前来职即督率弁兵迎敌鎗礮齐施打死贼人数十贼尽败窜八月二十一日又据邱名报称据千总燕鸣春到营禀报奉令差查刀金寳亲向千总泣诉云橄榄坝摆夷被大塔寺缅和尚及刀正彦心腹叭护叭瞻等煽惑逼胁要我同反我从前被刀正彦欺凌谋占防各宪调遣官兵生擒逆恶仍令我管理地方岂肯聼从逆等惟有一心报效断不敢稍懐二意八月十一日逆夷聚集二三百到猛又被燕鸣春打败带伤逃去九月初一日又据邱名禀称八月十八日据千总燕鸣春探差回报夷贼叭护叭瞻等又煽惑附近橄榄坝之猛遮猛笼等摆夷同叛口称要分路前来等语卑职各于要隘处安设伏兵严整备弁待敌各等情到【臣臣】查橄榄坝一带夷民向为版目刀正彦所辖正彦欲夺占宣慰世职主使凶类肆行刦商害民【臣】遣官兵擒复敢堵路拒敌【臣】令官土兵数千直捣贼巢斩获贼首然后首恶羽党相继就擒羣蛮归附正彦旋亦被获解省审现据供认前情不讳且当镇沅夷变时正彦接得刀如珍等手书曾调窝泥五百前往助恶因蟒子国恐被贻祸差人喝阻方始撤回现据质审亦伏首无词是其造意谋叛又不自今日矣正彦占踞地方延袤数千里险峻处甚多【臣】恐余孽未尽所以各处留兵驻防而攸乐一山乃正彦号召窝泥起事之处最为紧要令防将邱名带领弁兵驻劄彼处居中弹压并委员往查各地方户口议设流官营汛不但各版纳夷民无不输服即橄榄坝夷众亦并无异议向使彼时夷心思变则一二文员其何能为只因大塔寺之缅和尚向为正彦主谋叭护叭瞻等皆正彦亲信恶党恐一设流官伊等终难漏网遂借称流官到来你们决无生路我们也存住不得了缅和尚先率伙众逃避江外叭护叭瞻等煽惑愚夷代主报仇随聚众放火堵路攻营并逼胁宣慰希图仍霸一方夜郎自大此夷贼故智计固不出此现虽宣慰司刀金寳并各版纳六茶山夷众俱誓不从贼然刀金寳人无能为夷性犬羊难保其必无反复是以【臣】与提【臣】郝玉麟面商筹画遣拨各路官兵前往会合相机抚今汉土官兵添拨齐到料此小丑不日可以扑灭俟续报到日另行
　　奏报外所有据报逆夷党恶不法縁由合先奏
　　闻伏乞
　　圣主睿鉴【臣】谨
　　奏
　　知道了新定地方此等事固所不免但于初定之际有司料不敢营私营伍亦自有凖备而伊等尚敢睯不畏死如此妄为则将来善后事宜更当详慎者矣云贵新定之处甚多设兵弹压之举最要不可省费将应添设之兵数迁就办理倘有此等小事必本处兵弁足资任用方好若用调拨协助恐此辈奸匪或有同举报复之事亦不可不预防者若少渉周章所闗甚钜必待镇静数年朕方释念至于古州八万之举张广泗既见不透则此事少急骤矣再有如此等应整理者当缓一步徐为之云贵兵弁甚觉劳苦朕心实为不忍亦即有防加恩伊等着防行再广西尽有似此应整理者朕命卿总督时一概姑缓之必待广西兵弁营伍件件整理事出万全时方可动作恐卿不知朕意谓令卿作速料理也特谕知之
　　雍正六年十月二十日云贵总督【臣】鄂尔泰谨
</div>
    <div class="pagination">
<a href="世宗宪皇帝硃批谕旨_page565.html">上一页</a><span>...</span><a href="世宗宪皇帝硃批谕旨_page561.html">561</a><a href="世宗宪皇帝硃批谕旨_page562.html">562</a><a href="世宗宪皇帝硃批谕旨_page563.html">563</a><a href="世宗宪皇帝硃批谕旨_page564.html">564</a><a href="世宗宪皇帝硃批谕旨_page565.html">565</a><span class="current-page">566</span><a href="世宗宪皇帝硃批谕旨_page567.html">567</a><a href="世宗宪皇帝硃批谕旨_page568.html">568</a><a href="世宗宪皇帝硃批谕旨_page569.html">569</a><a href="世宗宪皇帝硃批谕旨_page570.html">570</a><a href="世宗宪皇帝硃批谕旨_page571.html">571</a><span>...</span><a href="世宗宪皇帝硃批谕旨_page567.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
