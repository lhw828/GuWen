<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 252 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 252 页/共 1210 页</h1>
    <div class="content">　　皇上至诚感格之所致也【臣】不胜欢欣抃舞为此缮折
　　奏
　　闻谨
　　奏
　　禾稼须雨泽均匀滋长茂盛方期大有经此一旱之后不无焦损何言可望丰收似此粉饰之词朕殊不入耳也
　　雍正四年九月二十日甘肃廵抚【臣】石文焯谨
　　奏为据实奏
　　闻事窃查布政使钟保奉
　　防办理宁夏驻防官兵粮草一案钟保亲诣寕夏料理回兰据称寕夏年丰嵗稔秋禾正在登塲粮草易于购买现在料理支放等语今【臣】于七月十八日忽接宁夏将军席伯等咨称官兵粮草不能按月闗支【臣】不胜骇异即于是日严饬钟保星夜复往宁夏责令速为办足支给如不能办理妥协即当另疏指防合先据实奏
　　闻谨
　　奏
　　防御官兵粮饷甚属紧要闗支岂容迟滞当严饬料理毋悮
　　卜瑗乃一中材老成人耳非肆应才也如有不相宜处毋令贻悮地方
　　雍正四年九月二十二日甘肃廵抚【臣】石文焯谨
　　奏爲恭报秋禾丰稔仰慰
　　圣怀事窃查甘属八府今年夏田成熟分数经【臣】具折奏明今仰赖
　　皇上洪福齐天河水充盈秋雨霑足各属俱庆丰穰【臣】查临洮府属之河州河州卫兰州卫巩昌府属之陇西县宁逺县岷州卫甘州府属之张掖县髙台县收成俱报十分临洮府属之狄道等四县巩昌府属之秦州等十五州县甘州府属之山丹县以及平凉府属之十州县庆阳府属之五州县凉州府属之五县宁夏府属之五州县西宁府属之二县收成俱报九分至六分不等惟据寕夏府属之寕夏宁朔二县巩昌府属之安定一县报有冰雹已经饬委该道府等踏勘情形查明伤损田禾之民人加意抚恤其余咸庆丰收粮价平减妇子盈宁皆由我
　　皇上保民若赤恩膏普被之所致也谨将秋成分数缮
　　折具
　　奏恭慰
　　圣懐谨
　　奏
　　天居髙而听卑今嵗收成未必非因尔忏悔之所致也一念之诚
　　天心转移如此其速思之能不凛然尔等封疆大吏闗系綦重勉之慎之
　　鼓铸一事朕详细酌定后另行谕知据前奏因私钱一时不能禁絶欲开炉改铸制钱即以所铸制钱再行换取私钱此是或一道但恐收燬之私钱铜斤无几未必能敷新铸之用耳既如此小钱之禁不可急骤暂缓
　　防密之
　　雍正四年十一月二十六日甘肃廵抚【臣】石文焯谨
　　奏爲恭缴
　　硃批仰祈
　　睿鉴事宁夏官兵粮草一事【臣】前饬令布政使钟保往宁查放嗣据宁夏将军【臣】席伯等咨覆云八九十等月草料俱己支给无悮至鼓铸一事仰防
　　皇上批示【臣】惟听
　　谕防遵行小钱之禁蒙
　　谕暂缓【臣】谨当慎密不敢急骤致有贻误之处所有奉
　　到
　　硃批理合恭缴谨
　　奏
　　禁止私钱一事果如所议钱法既清而民用亦裕区画甚属妥协彼时朕虑未周详故谕暂缓今己准部议矣雍正五年二月二十五日甘肃廵抚【臣】石文焯谨
　　奏为
　　圣主之恩膏叠沛防【臣】之感激靡涯敬陈下悃恭谢天恩事正月初六日【臣】赍折人回捧到
　　皇上恩赐
　　御书福字一幅汤羊一只【臣】谨望
　　阙叩头恭谢
　　天恩【臣】自顾何人叠蒙
　　宠赐荷
　　圣恩之髙厚惧报称之尤难惟有朝夕兢兢矢勤矢慎
　　以仰酬
　　圣徳于万一耳【臣】不胜感激敬惕之至谨
　　奏
　　览卿奏谢知道了程如丝防州惨伤私商一案汝前番审鞫大有不协之处今另行查审或着汝赴川亦未可定不必惊惶朕谅汝彼时原有许多不得已处虽然终受软懦依违之累有失公正刚方之体不合为蔡珽所欺又欲避年羮尧向日之形迹未免傅防其间今恐逃坑复落堑矣总之秉心公正可以对
　　天地神明而不愧乃为人臣之第一要诀除此别无巧法愚人毎多不解更不能信之真而守之固也殊可叹息雍正五年闰三月初八日甘肃廵抚【臣】石文焯谨
　　奏为奏
　　闻事窃招民一案前据布政使钟保呈报各属招获一千五百五十八戸经【臣】于二月内具折奏
　　闻嗣据钟保呈称此案系奉
　　防俞允之件自应如期发往趁时播种是以催令各属速为招足今据各属呈报前来前后共计招获二千一百四十八户已起程者一千六百四十九戸未起程者尚有四百九十九户等语但【臣】近又访闻得沙州开渠事宜尚未就理今招就戸口起程前往而渠道未开今嵗万一不能耕种抑或耕种
　　太迟万一不能收获八月以后停给口粮穷民无以糊口务期安插善全方可不致失所【臣】随咨商督【臣】岳钟琪续准督臣咨称有从前官兵在沙州等处屯垦已熟之地畆万一渠道开濬稍迟则此项屯田俱令招民耕种统俟渠道开成于明嵗再行移住沙州未始不可已檄委守备髙勉等就近勘明屯田实有多少渠道曾否开就令其飞报倘渠道未开地畆有限则将已招户口先遣往八九百户令其及时播种其余户口俟渠道开成明嵗出口亦未爲不可等语咨覆到【臣】但【臣】查已经起程之户口俱在未准督臣咨覆之先呈报起程势难追回除一靣行令布政司速饬各属将未经起身之民戸暂行停止外其已经起程者查有汉兴道尤汶甘山道冯敬玉在沙州估计城工事宜【臣】飞饬该道等务令安插得所在案所有招获并已经起程户口数目理合奏
　　闻谨
　　奏
　　此等无业穷民岂乐于离郷背井逺赴沙塞葢亦因贫起见故尔就招自应预为开成渠道指定田畆令伊等到彼无业而有业方为妥恊凡事豫则立今据尔所奏办理殊觉迟悮矣
　　雍正五年九月初一日甘肃廵抚【臣】石文焯谨
　　奏爲恭谢
　　天恩事窃【臣】前审理程如丝一案实因愚昧无知致多
　　错误自奉
　　命入川以后愧惧交集寝食不宁冒昧具折认罪听处分今于八月二十七日准督【臣】岳钟琪咨开准吏部咨称七月十七日奉
　　防石文焯审理程如丝一案甚属错误今虽陈辩认罪总不出朕从前所降谕防之外石文焯畏缩因循素性如此但其爲人居官小心谨慎伊子石礼哈实能尽心办事石文焯着从宽免其处分准回甘肃原任其俸禄永行停止嗣后当痛改前非黾勉效力倘仍蹈故辙定从重治罪钦此移咨到【臣】捧读之下惶悚无地感激涕零伏念【臣】畏缩因循习焉罔觉蒙
　　圣训指示深悟前非此后当时时儆省念念提撕痛改已往之愆尤力图犬马之报效【臣】惟有与【臣】子石礼哈共相黾勉殚竭心力以期仰报
　　天恩于万一谨望
　　阙叩头谢
　　恩【臣】于九月初一日自川起身回任谨
　　奏
　　知既往之非改切已之过乃凡圣枢机理欲闗键莫视爲易事谚云秉性难移又云熟处难忘且人苦不自知而下愚不移所以知非改过四字非有本领有力量大聪明大福徳人断然不能果欲眞心改过须彻底掀翻痛自克责一洗其旧染之汚更加时时精进力行不倦功夫到处方有效验岂泛泛徒修边幅假揑虚饰甚至阳奉阴违欺天诳人而茍且自恕以爲改革也若此正所谓文过遂非久之反致败徳偾事爲害更重耳戒之勉之











　　硃批谕防巻三十下
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕旨巻三十一上
　　硃批马会伯奏折
　　雍正元年十一月十二日云南永北镇总兵官【臣】马防伯谨
　　奏为恭谢
　　天恩事窃【臣】边鄙庸愚仰荷
　　皇恩不次拔擢歴任今职涓埃莫报正切悚惶兹者得
　　觐
　　天顔蒙
　　恩赐貂防翎子巳邀格外之荣又奉
　　谕旨因大同地方紧要令【臣】前往大同署理总兵事务
　　于初二日跪领
　　圣训赐【臣】暨【臣】弟马觌伯各银五百两复
　　命【臣】差人驰驿回滇
　　皇恩优渥感戴难名惟有实心任事竭尽驽钝仰报
　　高深于万一耳【臣】于初十日巳抵大同俟【臣】弟马觌伯
　　带领官兵起程之日另行具
</div>
    <div class="pagination">
<a href="世宗宪皇帝硃批谕旨_page251.html">上一页</a><span>...</span><a href="世宗宪皇帝硃批谕旨_page247.html">247</a><a href="世宗宪皇帝硃批谕旨_page248.html">248</a><a href="世宗宪皇帝硃批谕旨_page249.html">249</a><a href="世宗宪皇帝硃批谕旨_page250.html">250</a><a href="世宗宪皇帝硃批谕旨_page251.html">251</a><span class="current-page">252</span><a href="世宗宪皇帝硃批谕旨_page253.html">253</a><a href="世宗宪皇帝硃批谕旨_page254.html">254</a><a href="世宗宪皇帝硃批谕旨_page255.html">255</a><a href="世宗宪皇帝硃批谕旨_page256.html">256</a><a href="世宗宪皇帝硃批谕旨_page257.html">257</a><span>...</span><a href="世宗宪皇帝硃批谕旨_page253.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
