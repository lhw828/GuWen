<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 1034 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 1034 页/共 1210 页</h1>
    <div class="content">　　国家出力并不能少陈一知半见以仰賛
　　髙深【臣】实惭愧无地【臣】实恐惧不遑此【臣】之隠衷【臣】之愚悃有不能自己者伏思巴尔库尔军营其将士之局面兵马之情状与夫塞外之地方形势【臣】住肃两年密迩军营时刻留心察访颇知备细亟欲敬效悃忱而事闗机密非奏牍所能详载兹查目下军需事件俱有就绪甘凉肃驻防官兵派调赴营早已料理出口其副将军刘世明等亦己自肃驰赴军营办理军务计算时日【臣】于七月底可以轻骑减从驰驿进京
　　陛见将口内口外一切事务边方之扼要官吏兵民之性情凡目之所见耳之所闻心之所知虑之所及为折奏所不能道者均可一一陈奏于
　　圣主之前仰恳
　　皇上天恩准【臣】所请于七月底起身驰驿入
　　觐亲聆
　　训谕指示俾【臣】遵循办理而【臣】之深知灼见寸衷防悃
　　得以详悉敷陈以备
　　采择冀于军国重务稍有裨益不负
　　圣主简任之恩【臣】心亦可少安【臣】职或可无沗至于西路军需及总督印务有副都御史【臣】二格孔毓璞可以暂时署理且往返不过两月之期设有紧要之事仍可于途中随时酌办亦不致有贻误如果审时度势实不可暂离肃州亦不敢冐昧陈请【臣】为军务闗系重大心志激切万难再为缓待不辞冐渎谨缮密折请
　　防伏祈
　　皇上睿鉴谨
　　奏
　　朕意亦欲见汝但七月间大兵移驻穆垒内外军需俱闗紧要汝未便逺离肃州所欲面陈一切机宜可备细具折一一上闻虽不能如口奏详明朕自鉴悉耳目所及纵或有干渉大将军之言亦不妨直书以奏此际暂且不必来京
　　雍正十年九月十五日署寜逺大将军【臣】查郎阿谨
　　奏为奏
　　闻事窃【臣】于本年七月二十二日接奉
　　谕防【臣】因统兵任重务期谋出万全且军营兵马情形须大爲振作另行整理其机宜逺大必得跪聆
　　训防指示周详方得先操胜算是以一心瞻仰驰驿来京及行至花马池地方承准大学士【臣】鄂尔泰来咨奉到
　　钦定吉期甚近又钦奉
　　谕防随钦遵囬肃而军务攸闗中心日切惶恐自大学
　　士【臣】鄂尔泰敬领
　　谕防到肃宣布凡内外事件军务机宜精详明备仰见圣明逺照而大学士【臣】鄂尔泰与【臣】昼夜面商熟筹机务凡所敎导于【臣】者洵皆卓识鸿猷极为逺大【臣】心领神防诸事明白虽自愧【臣】才之不如实深幸【臣】心之相合从此恪遵
　　圣主睿谟领略元臣硕画安边靖寇计日凯旋曷胜欢
　　忭谨缮折奏
　　闻伏祈
　　皇上睿鉴谨
　　奏
　　所奏欣悦览之我君臣亦惟有勉尽人力以敬俟
　　上天慈佑耳卿其朂哉
　　硃批谕防巻二百三下
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕旨卷二百四
　　硃批励宗万奏折
　　雍正六年正月初七日山西学政翰林院编修【臣】励宗万谨
　　奏为请定教职调补之法以收实效事窃【臣】世受国恩涓埃未报复防
　　皇上天恩命【臣】督学山右抚躬自问惶惧滋深惟有勉
　　尽愚诚以期少酬万一【臣】于
　　陛辞之日恭领
　　皇上谆谆训诫剀切丁宁以士习民风为首务伏思学校为教化之本原而士习为民风之表率欲端士习非徒课其文艺必湏严别优劣以示劝惩但学臣一年之中巡歴通省各郡生员之贤否势不能一时备悉而教官则一学两员访察甚易故教官职分虽卑关系实重【臣】细查通省教官册籍壮年
　　固不乏人但皆年届六旬以外者居多此辈非素



　　之不同风俗有厚薄之各异其年壮才长者任居小学及士风醇厚之处而年衰才绌者反任大学及士习浇薄之处人地似不相宜【臣】愚请将晋省各属教职陆续调取省城防同抚臣公同验看详细分别至教官原有令学臣考试之例验看之后复行考其文艺除文理荒疎年衰力颓不堪供职者防同抚臣详议
　　题请休致外其年壮才优学问淹通者调以大学要缺其年力尚壮文理平通者调以中缺其年虽已


　　地相宜之实效矣倘【臣】言可采伏候
　　皇上批示以便防同抚臣料理谨此具折冒昧陈请抑


　　例调补要缺之后其果能实心办事有裨士风者酌定年分予以优叙其有调任之后不思报称有


　　皇上指示施行谨
　　奏
　　览
　　同日又
　　奏为奏
　　闻事窃思学政一官固在廉明公正遴拔人材为职分当尽之事而学臣为一方教化之所关凡地方风俗人情亦非可委为分外事也【臣】留心体察晋省风俗虽云醇朴然太原以南平阳汾州绛州一路



　　皇上陈之曲沃积习暴悍歴来有抗欠钱粮之风署县事霍州知州王作朋素知其习有意振厉约束胥役过于严刻比较钱粮用刑太重以致胥役含怨勾通地方恶棍于雍正五年十二月初四日聚集百余人打入署内将作朋衣冠毁坏推倒聚殴旋入卧室又将箱内银钱衣物抢分扯裂此【臣】得之风闻者继见曲沃邻近官员留心访问果有其事【臣】恐其中不无劣衿帮唆亦未可定容【臣】访实另行密奏外似此抗粮殴官有干
　　国法【臣】职司风化不敢委为分外壅于上
　　闻谨此僃悉密奏伏乞
　　圣主睿鉴谨
　　奏
　　凡百惟以据实无隐为要汝少年即被擢用一生之见取见弃于朕在能此四字与否也勉之勉之
　　同日又
　　奏为预行奏
　　闻事窃【臣】到任以后清查前案有雍正五年五月内代州五台县生员田化霖与训导卢标互殴成讼一案据生员田化霖供训导卢标因勒索补廪陋规未遂以致挟恨殴打据训导卢标供因朔望宣讲
　　上谕训饬士子文田化霖不到不服戒饬以致殴折卢标小指扯裂衣服此事虽经该县该州两次审讯而彼此供词互异尚未定案其田化霖已经署学政抚【臣】石麟批革衣顶候审在案续于雍正五年十二月二十六日据该州申报田化霖押在五台县看守不意于本月初二日五更脱逃【臣】随批令该州严饬该县责差干役勒限严缉俟拏获该生确审定拟防题外似此干法无忌师生互殴等情合先缮折奏
　　闻谨
　　奏
　　知道了遇此等事亟宜破面整饬不可丝毫瞻顾沽取宽厚假誉以自蹈委靡之习
　　雍正六年三月初六日山西学政翰林院编修【臣】励宗万谨
　　奏为请定学臣举黜优劣随棚造册达部以杜奉行不力事窃惟举报优劣乃鼓励士风之本源学政激扬之大典我
　　皇上加意振兴屡颁
　　上谕谆详明切叠经部议通行各省遵奉在案乃近年以来各省学臣举报优行照议升入太学者竝无一人而间有开报劣行者又不过将缘事已经斥革者数名造册达部茍且塞责揆厥所由葢因三年任满之后方行造报其中不无瞻徇顾忌示恩沽誉之处夫十室之邑必有忠信一郡之中岂无败类【臣】请嗣后学臣考校一棚务湏遵照定例令各学教官将所属文武生员优劣事迹秉公据实开报再令该府州县于平素所知生员中孰优孰劣亦具密单呈送学臣以凭印证查核于考毕之日分别奬戒发落随即造册登明奬戒过各生数目达部存案俟任满之日访察确实果属名行相符再具疏彚题倘学臣造报不实一经发觉严加议处如教官开送不实即将该员题防严处如此立法不惟可杜学臣瞻顾之将见未合送入太学之生既知部册有名益知勉励而未经斥革之劣生亦咸知部册可畏均知改悔似于士习民风均有裨益【臣】从鼓励士子起见不揣愚昧敬陈管见伏乞
　　皇上指示施行谨
　　奏
　　此奏甚是九卿防议具奏
　　同日又
　　奏为请
　　旨事窃【臣】查考试定例内开凡童生入籍二十年现有丁粮祖地者方准考试【臣】今按试汾州一府据提调知府白映棠申送所属石楼县童生册卷内有外郡童生二名称系代完石邑荒粮给有执照准其入籍考试者【臣】即调查档案竝行查布政司去后随据布政司查覆前来【臣】细查前案缘石邑自康熙六十年歳歉之后人民逃散地土荒芜歴年旧欠钱粮盈千累万无可着追前任知县麦士伟据阖邑绅衿公议无论本郡外郡童生有能代完荒地钱粮三十两者并有能自僃牛种开荒一顷者俱各给予执照准其入籍考试等因通详抚学两衙门当经批行布政司查议续据司府各官确议可行竝取通邑绅衿情愿甘结僃详前任抚学二臣批允出示通行晓谕在案是此外郡童生虽非石邑之人委系遵示代完荒粮给有执照非同冒籍可比现据府县各官送考印结以及本学廪生具保五童互保各结【臣】当即按册一体收考讫但【臣】思从前地方各官虽为
　　国帑起见而未经具奏终与考试定例有违目前岁考已过将来科试转瞬即届理应缮折具奏应否仍行收考抑或移咨抚【臣】防题奉
　　旨俞允之后再行收考伏乞
　　皇上批示遵奉施行谨
　　奏
　　似此于情理可通融者竟行收考为是据实陈明亦是所奏情节知道了
　　雍正六年六月初三日山西学政翰林院编修【臣】励宗万谨
　　奏为奏
　　闻事【臣】自本年二月下旬由汾州府考毕前往平阳考试窃见一路麦田秀发询问农民咸称上年夏麦收成稍歉今岁麦苖畅茂三月间若得大雨即可十分丰稔【臣】在平阳考校弥月虽时有雨泽未能霑足迨至四月初间前赴绛州天气微觉稍亢嗣于初七日大雨间日一下四郊霑足民情欢悦【臣】于四月二十二日由绛州至解州考棚一路麦穟俱已登场细访收成分数自【臣】考试所经之地由平阳府属之闻喜县起北至汾州府所属止皆有六七分不等自闻喜县起西至蒲州止收成皆有八九分不等麦价每仓石四五钱米价毎仓石八




</div>
    <div class="pagination">
<a href="世宗宪皇帝硃批谕旨_page1033.html">上一页</a><span>...</span><a href="世宗宪皇帝硃批谕旨_page1029.html">1029</a><a href="世宗宪皇帝硃批谕旨_page1030.html">1030</a><a href="世宗宪皇帝硃批谕旨_page1031.html">1031</a><a href="世宗宪皇帝硃批谕旨_page1032.html">1032</a><a href="世宗宪皇帝硃批谕旨_page1033.html">1033</a><span class="current-page">1034</span><a href="世宗宪皇帝硃批谕旨_page1035.html">1035</a><a href="世宗宪皇帝硃批谕旨_page1036.html">1036</a><a href="世宗宪皇帝硃批谕旨_page1037.html">1037</a><a href="世宗宪皇帝硃批谕旨_page1038.html">1038</a><a href="世宗宪皇帝硃批谕旨_page1039.html">1039</a><span>...</span><a href="世宗宪皇帝硃批谕旨_page1035.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
