<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 766 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 766 页/共 1210 页</h1>
    <div class="content">　　高深于万一耳理合缮折恭谢
　　天恩谨
　　奏
　　若无皮应瑞解交汝之身家性命难保不获如何其可所奏知道了
　　雍正十年三月初十日直隶河道总督【臣】王朝恩协理北河事务【臣】徐湛恩谨
　　奏窃查河工修防每年有岁修抢修大修不等除大修工程随时另请钱粮外其岁抢二修预于霜降后拨发预僃银两儹办物料运贮工所一俟春融即便兴工于汛水前一律完整以资捍御此定例也前署河【臣】刘于义
　　奏请岁修工程于岁内
　　题估来年二月动工四月完竣所议允协大学士【臣】朱轼以堤岸工程报册后续有坍裂者必令随时报修又不在隔岁估报之限等语查此系抢修工程随时趱做所用钱粮应彚入抢修项下另案
　　奏销无庸另行估计至于大修工程有石土埽工之别刘于义
　　奏请大工不能速完者五六两月停其工作朱轼覆奏如系险要工程虽五六月亦未便停止等语【臣】等详审酌议如建砌石工创筑堤工为经久之计者工程浩大动辄经年应请于五六月农忙时暂停工作若加帮土堤挑挖引河建筑埽坝等项均系紧要工程应亟于汛前趱完虽五六月亦未便停其工作也是否允当伏乞
　　皇上睿鉴谨
　　奏
　　所议是应逹部者咨部存案可也
　　雍正十年六月二十六日直隶河道总督【臣】王朝恩协理北河事务【臣】徐湛恩谨
　　奏为奏
　　闻事窃照滹沱猪龙两河今年伏水甚大幸皆随涨随落自入秋后大雨时行水势增长据河员呈报本月二十二十一等日蠡县猪龙河水涨出槽民堤漫溢又据衡水县报称滹沱水发漫溢二丈又据束鹿县报称滹沱水长无堤之处大水溢出又据平山县报称滹沱水发漫溢过堤各等情前来除飞檄上紧堵筑并查水经何处有无损伤禾稼外【臣】等查秋汛之水甚属浩瀚目今永定南运水俱长发【臣】王朝恩现在督率料理昼夜防护【臣】徐湛恩飞赴蠡县等处督同堵筑漫溢之处务期克日完竣合将秋汛水长猪龙滹沱漫溢縁由恭折奏
　　闻谨
　　奏
　　因不得人暂时勉强用汝乃汝毫不知勉励迁改以冀仰邀
　　天地神明鉴佑朕实代为忧之如欲讲求感通之道惟以忠诚公正自律方克有效非徒懐巧诈恃一已之聪明歴练所能致者试自问自省宁有竟不觉知之理所奏知道了
　　雍正十年七月二十六日直隶河道总督【臣】王朝恩谨
　　奏为钦承
　　圣训恭谢
　　天恩事窃【臣】谫陋庸材叠
　　皇上高厚隆恩涓埃未効时切冰兢前以猪龙滹沱两河水涨以致蠡县等处漫溢随经缮折奏
　　闻仰荷
　　皇上天恩不如严谴
　　特颁硃批谕防谆谆训诲勉励成人【臣】跪读之下感惧交深惟有镂心刻骨朝夕凛遵时存忠诚公正之念对越
　　天地神明勉尽职守断不敢一念稍弛一事稍懈以仰副
　　我
　　皇上敎育洪恩于万一耳【臣】临奏曷胜感激惶悚之至
　　伏祈
　　睿鉴谨
　　奏
　　汝等汉军辈之口头言语何足爲据须行出与朕看雍正十一年二月初七日直隶河道总督【臣】王朝恩协理北河事务【臣】徐湛恩谨
　　奏为奏请分隶隄工以重河防事窃查永定河南北两岸于康熙四十三年间设立同知二员分管南北两岸隄工嗣于雍正元年十月内奉
　　防南岸同知全宝兼管北岸同知事务行走钦此钦遵
　　在案嗣经前督【臣】李绂
　　题请复设北岸同知因疏内未经陈明北岸必须专员缘由是以部议未准【臣】等伏查永定河自芦沟桥以下两岸环长四百余里工叚本属绵亘以一防而兼两岸之工程挨工查看数日方周若遇汛水涨发上下全河俱系汹涌水猛溜急不能挽渡汛险工长顾此失彼上年永定河汛水三次大涨【臣】等目击险要情形虽经飞饬道防分投督率抢护得保平稳但永定河道职任兼辖调度查验是其责成至于廵守保固办料修防必须专责防员以重职守且北岸现在添设重河重隄则廵防保守更需专员料理屡据永定河道定柱详请复设前来【臣】等复查无异仰恳
　　皇上恩准复设北岸同知一员分岸管理实于工程有
　　益拟合缮折
　　奏请伏祈
　　皇上睿鉴谨
　　奏
　　具疏题请
　　雍正十一年三月二十一日直隶河道总督【臣】王朝恩协理北河事务【臣】徐湛恩谨
　　奏为据情代奏事窃据署务闗同知卢承详称承琦系镶黄旗汉军有子卢烺现年十八岁例应归旗惟是承琦身系河员奔走修防凡做工购料等事闗系钱粮必得亲信之人相助办理承仅此一子别无帮助之人所有不能相离情节乞为据情代
　　奏等因前来【臣】等伏查卢承之子卢烺现随伊父任所帮助办事别无亲信可托之人拟合据情代
　　奏请
　　防【臣】等窃思河员专司河务与地方官职任刑名钱谷者不同一应办料修工均闗帑项必须往来河干详加稽查务得亲信子弟相助料理方免贻误【臣】等愚见如系河属旗员子弟有成立者准其酌留一人随任助伊父兄办理事务既可资其臂指兼以学习修防实于河工有裨合并
　　奏请伏乞
　　皇上睿鉴谨
　　奏
　　卢承琦之子准留同知任所咨明该旗可也
　　雍正十一年六月二十七日直隶河道总督【臣】王朝恩协理北河事务【臣】徐湛恩谨
　　奏为奏明伏汛水势情形事窃查本年入伏以来自六月初八日至今隂雨连绵惟十七十八二十二二十三等日雨势更大昼夜不止闻山东地方自六月初一日起接连大雨【臣】等查诸河之水惟漳河河南运北运四河水势涨发甚至一日之内陡长至一丈有余者其漳河所长之水挟卫汶两河之巨流尽归于南运兼之风雨交加南运河内无隄之处在在出槽有隄之处平溢隄顶沧州之东岸大王庙前缕隄其水高出隄顶数尺漾开溢出幸水有归宿直由南洼入海俟水退查明另叅疎防外至北运水势甚骤亦有平隄之处其无隄处所亦皆出槽幸有青龙湾筐儿港两处减坝可以宣泄【臣】等轮流上下督率抢护其险要各工亦俱选派人员无分雨夜时刻廵防务期保护无虞现在南北两运河内空重粮艘往来遄行无阻而永定滹沱猪龙三河水汛亦皆小于上年【臣】等因雨大水涨恐厪
　　宸衷谨将伏汛水势情形缮折具
　　奏仰慰
　　圣懐谨
　　奏
　　朕虑汝之居心立行未能仰邀
　　神佑时以河漕运道念切于懐总俟秋汛过后方敢言无虞二字也





　　硃批谕防巻一百四十
　　钦定四库全书
　　硃批谕旨巻一百四十一
　　硃批庆元奏折
　　额外御史监督淮安关税务【臣】庆元谨
　　奏爲据实陈明仰祈
　　天鉴事窃【臣】防
　　皇上天恩特命管理淮安关务加衔久任两次陛辞防
　　宠赐上珍兼
　　赏盘费
　　圣恩稠叠万难图报惟有洁已奉公通商裕课庶几少
　　副
　　皇上任使至意闻淮关连年亏缺经管河漕诸臣节次推诿访求其故则知淮关征税以豆麦枣棉等件爲重皆自北至南如北省大熟贩运接踵九十月间日收之数比常数倍一年之计惟此是赖是以
　　前任河【臣】赵世显加额归并初年征足之外尚有赢余其后北省连歳歉收商贩巳少而关口搜索特严商旅畏避从间道绕越比年额课益亏职此之故【臣】自到任后恪遵
　　圣谕革去册书勤加查验放行招徕商旅节省浮费断不敢少事奢靡及爲分毫私蓄之计冀于正赋不无少补惟是东豫两省属久荒之后今歳虽称有秋而民间元气初复贩运者少是以北货甚稀又闻苏常等处河路淤浅舟楫难行南贩亦复寥寥【臣】于八月间到淮迄今巳逾四旬实止收银二万





　　此歳歳丰收【臣】益加谨毖庶不负



　　圣慈鉴原谨
　　奏
　　知道了
　　额外御史监督淮安关税务【臣】庆元谨
　　奏爲遵
　　旨查覆事窃【臣】奉
　　圣谕查赵世显带管淮关侵蚀隐瞒实数【臣】于到任后向节年经管书吏追取征收底册核算按册开赵世显自康熙五十八年六月兼管起至六十年六月止共征收银一百一十七万八千九百八十四两八钱零共解过正浮羡余银七十六万五千三百九两四钱零共余银四十一万三千六百七十五两三钱零自六十年六月起至六十一年正月离任止共八个月二十二日应征额银二十五万五千五百八十三两六钱零按册收过银二十二万三千七百九十九两五钱零实缺额银三万一千七百八十四两零内实解过银八万二千五百九十两六钱零查有批回可据其余那移未解之项巳属侵蚀现经部议将赵世显第三年所欠银两着落追赔并管关同知分赔之处容另疏具覆外今【臣】据册查出前两年隐瞒银四十一万三千六百七十五两三钱零赵世显身爲大臣其归并税务又系自行
　　题请所有赢余理应悉输公帑方不负任用之意乃于多征者恣意隐瞒于缺额者又不将余银赔补罔利负
　　恩莫此爲甚【臣】奉
</div>
    <div class="pagination">
<a href="世宗宪皇帝硃批谕旨_page765.html">上一页</a><span>...</span><a href="世宗宪皇帝硃批谕旨_page761.html">761</a><a href="世宗宪皇帝硃批谕旨_page762.html">762</a><a href="世宗宪皇帝硃批谕旨_page763.html">763</a><a href="世宗宪皇帝硃批谕旨_page764.html">764</a><a href="世宗宪皇帝硃批谕旨_page765.html">765</a><span class="current-page">766</span><a href="世宗宪皇帝硃批谕旨_page767.html">767</a><a href="世宗宪皇帝硃批谕旨_page768.html">768</a><a href="世宗宪皇帝硃批谕旨_page769.html">769</a><a href="世宗宪皇帝硃批谕旨_page770.html">770</a><a href="世宗宪皇帝硃批谕旨_page771.html">771</a><span>...</span><a href="世宗宪皇帝硃批谕旨_page767.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
