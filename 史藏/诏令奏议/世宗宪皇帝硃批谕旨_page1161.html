<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 1161 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 1161 页/共 1210 页</h1>
    <div class="content">　　皇上硃批具疏题请钦此又奏覆提【臣】南天祥请拨弁兵协防漕泾呉淞停止轮流贴防上海呉淞一团漕泾等汛之案并借支司库公项二万凑修军械一折奉
　　皇上硃批此论似是具题奏请钦此又前任安庆按察
　　使王纮条奏淮河设塘一折奉
　　皇上硃批言之督抚钦此一并转交与【臣】办理【臣】查江宁水师添造脚哨小船及按战船制给军械实属应行之事现在查估工料具
　　题又海疆关系重大全在平时廵防严谨若有虚应陋习理应实力屏除请拨请停殊难轻议至江南甲械准留公粮次第修制今经三载似将敷足【臣】恭绎
　　硃批此论似是四字仰见
　　皇上至圣至明无微不烛容【臣】亲廵海塘及查明各营公粮已扣若干甲械现今已未修制若干另行定议请
　　旨再兵丁腰刀钢轻者有之其全系白鉄者原少各营因准给司库耗羡即纷纷冒支【臣】在湖南俱经驳查即督【臣】迈柱之见亦与【臣】合今两江各营亦复如是【臣】亦在严驳其实需改造者仍应同甲械一例动支营中公粮办理以免糜费理合一并先为
　　奏明又凤阳府属淮河一道上通汝颍下逹淮泗近今商船疏通已先据夀春营详添哨船游廵只因估料躭延【臣】到任后随令动支公项添造哨船十二只塘房三所令沿河旱塘之兵并又于城汛抽拨兵丁凑派轮替撑驾会廵并知会河东督臣矣又安庆江西等省交界之小姑山金刚料沙包头一带为盗贼出没之地向有三不管之名【臣】亦飞饬分汛添塘设船加谨廵缉俱严饬文武实力督率又三省水陆塘汛废弛而水塘缺少船只更属疎忽【臣】亦在极力整饬设法修理【臣】将来亲廵海塘并徃验视倘房船朽缺定防文职如兵丁旷误必叅将弁断不敢因循怠忽合并陈明谨
　　奏
　　勉力为之汝能竭尽一分心力朕必有一分恩遇逮汝要在善于审择自处耳
　　同日又
　　奏为察拏匪类事窃【臣】屡防
　　圣训不敢稍懈自到江宁随宻札三省文武各于境内留心奸匪邪敎【臣】复不时宻访旋有风闻江西玉山县地方有奸匪祝皆即祝龙呉自荣即呉宠又名呉宗亮并扁头王元帅等名目散卖伪劄【臣】当即差官宻札文武宻拏去后兹据江西署布政使宋筠等禀称据府县将弁等官禀报已于本年正月十四等日陆续拏获陈星即陈辉林徐易文祝方升李子兰李孔瑞等供称扁头王名周果逹于正月初九日向陈星云劄付系福建封禁山拏来等语又起获伪劄一张一面写统兵大元帅一面写汀州总兵周果逹字様又在祝方升屋后山泥洞起获砖刻伪印一颗印文与劄上无异又于陈星家起出钞写兵书二巻悉载五方二十八宿旗号阵图及行兵事宜又拏获周果逹之弟周和蓝现在跟究踪迹等情据此【臣】查封禁山介于三省向系奸匪巢穴复専弁星夜宻咨闽浙各督抚及通饬文武添拨兵役重悬赏格分布捕缉余党务尽根株以靖地方嗣准浙江督【臣】程元章亦以访闻浙省江山县之民人王益善等结交匪类宻移到【臣臣】复通行江西江南暨附近隣省各督抚提镇一体协拏去后随据钞录浙江江山县缉牌内称据王攀云控府出首伊侄王益善为匪等情又呉士荣之父呉汝昆浙省已经拏获又江西省城斋堂杨家厰等处有黄森官等亦属同伙等语除俟拏获周果逹并各犯一并归案究拟外【臣】即日复严檄申饬不许借端株连无辜又复宻饬三省文武时时察访各种奸匪邪敎在案所有奸匪情形理合先行奏
　　闻再江西相隔窎逺行文查拏徃返稍迟合并陈明谨奏
　　此案日前已经有谕实力严缉务获毋俾一名或致疎脱
　　同日又
　　奏一上元县降调知县陈齐东纵役栽侵捏首芦课银米三万【臣】已访审
　　题防恐各属俱有此等弊窦现经通查务必破除从前积习又重耗私派各属亦未全除办理命盗词讼殊多率混而騐伤更多不实俱在悉心察惩然欲求洗除积弊及地方民生事事就绪不致始勤终怠先须司道守令得人其举优防劣俟察访确实陆续请
　　旨一面不时吿诫以期奋勉至于兵丁疲玩更闻有通那顶考之弊现在明白开导设法稽查整顿其各营将弁亦在分调详加考騐训饬理合


　　挖其窟穴焚其根种可免生发淮安行有成效【臣】已通饬所属一体察办并知会河东督臣去讫一各属有捐济隣里之士民若俟赈毕给奨不能感动羣情而转盼青黄不接穷民望济甚殷捐数不多仍少实济【臣】查出各属报有捐交成数者即


　　皇仁
　　一各属钱文率多搀杂淮安扬州大小制钱折算


　　一省城育婴堂有名无实普济堂竝未设立【臣】钦遵雍正二年
　　谕旨动支【臣】衙门江西盐规三千五百两置建房屋田产又每年薪水食用药饵衣服督同各官捐资设备即有好善绅士情愿代为经理当允所请惟饬不可派扰民间又生事端其江宁暴露棺骸【臣】亦仰体
　　皇仁捐资料理完毕理合
　　奏明谨
　　奏
　　育婴普济固属应行善举然亦不过妇女慈仁之类非急务也
　　雍正十二年三月初一日署理江南总督印务【臣】赵恩谨
　　奏一玉山县匪犯一案经具折奏
　　闻复经节次严饬密拏今于二月十七等日据署江西布政使宋筠禀称二月初一日已获扁头王即周果逹初五日拏获李子兰初六日夜拏获要犯黄森官等又据禀称二月十二日据宜黄县解到李继青一犯等语【臣】查此案同伙多江西人随拏随解浙省恐沿途漏泄以致未获各犯闻风惊遁更恐其中尚有妄扳误拏遽以转解未免拖累【臣】已节次飞饬文武一面追捕余党一面确审现犯务得首从谋伙各确情同伪劄书籍等项多差官弁兵役解赴江宁【臣】即亲加细究确实一面备晰奏
　　闻一面转解浙省归案拟结务期匪类不致一名漏网
　　良善不致稍有牵累以彰



　　谕旨匪类王益善等一案将程元章奏折钞寄署督赵恩速将各犯逐一拏解浙省审拟等因钦此【臣】又飞行江西立即严拏未获各犯一面将已获要犯黄森官等多差兵役严押到【臣】转解浙省勿致疎虞合并
　　奏明
　　一广信府界连闽浙安徽三省而广信铅山二营仅共官兵七百八十余员名分防一府七县似觉汛广兵单府属各县何处为封禁山要隘何处为冲衢要地一切酌盈剂虚之处现在檄饬察议抽添




　　察宻访理合先行奏
　　闻
　　知道了
　　雍正十二年三月十五日署理江南总督印务【臣】赵恩谨
　　奏一据江苏属之江宁苏州松江常州镇江淮安扬州徐州八府及太仓海州通州等三州安徽属之安庆徽州宁国池州太平庐州凤阳七府及滁州和州广徳六安颍州亳州泗州等七州各所属州县俱报雨泽霑足大麦现在青茂小麦现在长发江西一省有新建等十数县呈报麦苗秀盛其余各县未据报到其苏城现在米价湖广白籼米每石一两一钱五分本地糙粳米每石一两二钱五分各属有比苏城增减数分者总较徃年轻二三钱一石等语此皆仰荷
　　圣主敎养殷切且防
　　特沛殊恩将漕粮半本半折江省得以米多价贱日食
　　充裕民气和乐上协
　　天和所致【臣】惟有敬遵
　　圣训愈加小心寅畏严诫属员勿受胥役播弄勿縦捕役诬良实心实政案件速结俾得感召
　　天和丰收有望以副
　　圣慈于万一也恐厪
　　圣懐理合奏
　　闻谨
　　奏
　　此奏欣恱览焉果能勉尽感召之道朕可保征应必如影之随形响之随声也期共勉之
　　同日又
　　奏一【臣】调考江南江西各营将备千把其才技兼优者固不乏人而浮滑软弱者十有七八马歩弓箭亦不合式而江西尤甚【臣】已频加申饬并将看出各员弓马不妥之处逐条指出行牌切责令各上紧操习一面训练兵丁【臣】仍留心宻察倘各员犹敢玩忽从事即严行防惩不敢姑容其江西各营多用伴当今闻江南亦间有滥设伴当者亦在查革理合一并
　　奏明
　　一安徽江西水陆塘兵勤惰已委游击都司守备共四员【臣】给盘费分徃查看并令密验塘房船只曾否修备齐全据实覆报又此时正值开征钱粮【臣】亦宻委三省各道亲徃所属州县察弊其无守廵道员管辖之州县则委府州亲察至各县监狱有无滥禁刑具是否遵制塘房船只是否修理亦令乘其不备逐一点验彼地有无匪类邪敎及衙蠧地棍种种不法之徒更令留心访拏仍暗查塘汛兵丁勤惰切饬其秉公慎宻不得丝毫寃縦更不得多带人役骚扰生事【臣】仍不时宻察惟下江塘汛【臣】拟于赴常会勘秋审之后即顺便亲查并直抵海塘查勘一切情形又闻沿海墩台从前曾被潮坍者至今多未修建【臣】亦严行申饬作速修竣候騐去讫理合
　　奏明谨
　　奏
　　于汝前折曾经批谕两江直隶二省地方自朕践阼以来总未得人剔除整顿今直隶经李衞振作一番不数月间已大有可观汝现在两江若肯如此立定志向尽力督理自当渐有起色朕断不虚负汝之劳绩一切处勇徃直前不须瞻顾有朕作主汝何惧乎但虑汝等汉军习气每多行不逮言如田文镜心口相符者甚属寥寥果能照依到任以来所奏措诸实行不徒托之空言则岂但朕与汝君臣二人之福乃
　　社稷苍生之大幸也勉之勉之
　　同日又
　　奏一江西玉山县匪类黄森官周果逹等要犯已经拏获经【臣】两次奏
　　闻尚有要犯傅秀山改名白化龙等未据弋获现在严
　　饬分路搜拏解浙究拟兹钦奉
　　谕旨着左都御史徐本即由安庆前赴浙江会同程元章严审定拟具奏钦此徐本于三月初一日道经江宁【臣】将前后获犯姓名缘由一一详细吿知但徐本既经起程赴浙若各犯由江宁转解恐致迟滞
　　今据该臬司呈请就近解浙【臣】即行知在案再匪类斋堂即罗敎大成敎久奉
　　谕旨查禁今黄森官等斋堂为匪事发该地方文武官
　　员漫无觉察【臣】现在严查合并陈明
　　一匪类为
　　国家大蛊【臣】凛遵
　　圣训时时宻饬三省文武设法访察不敢稍懈近又于江西奉新县盘获道人朱一如号长珍头留长髪随带药包形迹可疑即于药包内搜出伪造逆书一本等物已将该犯解交南昌府收审兹据署南昌镇总兵陈王章于该府处钞录伪书呈送到【臣臣】不敢隠匿谨将原本原单一并封呈


　　一江西驿盐道魏锡祚患病情由【臣】先经奏
　　闻今于三月十一日据该道详称脾胃虚弱语言蹇澁势难办公请解任医治等情前来除批藩司照例取结会
　　题外【臣】查该道管理通省驿盐事务兼廵瑞袁临三府地方实属要缺该省知府中才守兼优可信者


　　奏诚恐道篆委署难以得人伏乞
　　皇上迅赐简补实有裨益谨
　　奏
　　览
　　同日又
　　奏为奏
　　闻事窃照雍正元年江西万载县有温上贵谋叛案内余党龚永锡等未获【臣】到任后即檄行江西按察司移行文武各衙门于棚民州县重悬赏格选差兵役不时勒缉勿因通缉年久之案漫不经心倘有实心办事之员留心宻获自当
　　题请议叙以此鼔励文武属员在案兹于三月十四日据江西署布政使宋筠等禀称二月二十五日有驻劄铜鼓营同知谭士法盘获温坤生讯供据称有原犯叛案温上贵之族弟温廷瑞现在山口地方谋为不轨其劄付印信自新昌天寳乡沈子荣家发来沈子荣系大将军军师系温老二名淘濵温庭奉等在山口背后夜聚晓散操演武艺置造器械给坤生千总劄付一张铜印一颗伊不肯受黑夜逃来并已经拏获温淘滨温庭奉温廷瑞三犯等情到【臣】除飞檄宻拏伙党并究追印劄器械外【臣】查铜鼓地方系宁州山僻之区与瑞州府属之新昌县袁州府属之万载县俱系接壤之地棚民杂处因温上贵谋叛之后添设游击同知各一员以资弹压今据禀称该同知谭士法盘获之犯现在确查俟详覆至日如果情实【臣】另疏
</div>
    <div class="pagination">
<a href="世宗宪皇帝硃批谕旨_page1160.html">上一页</a><span>...</span><a href="世宗宪皇帝硃批谕旨_page1156.html">1156</a><a href="世宗宪皇帝硃批谕旨_page1157.html">1157</a><a href="世宗宪皇帝硃批谕旨_page1158.html">1158</a><a href="世宗宪皇帝硃批谕旨_page1159.html">1159</a><a href="世宗宪皇帝硃批谕旨_page1160.html">1160</a><span class="current-page">1161</span><a href="世宗宪皇帝硃批谕旨_page1162.html">1162</a><a href="世宗宪皇帝硃批谕旨_page1163.html">1163</a><a href="世宗宪皇帝硃批谕旨_page1164.html">1164</a><a href="世宗宪皇帝硃批谕旨_page1165.html">1165</a><a href="世宗宪皇帝硃批谕旨_page1166.html">1166</a><span>...</span><a href="世宗宪皇帝硃批谕旨_page1162.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
