<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 486 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 486 页/共 1210 页</h1>
    <div class="content">　　日前朕所降谕旨甚明类斯题带人员于汝等有损无益试思得五人之力失阖标之心孰多孰少既留标下而不信任奏请何为若信任之通属弁兵必致私生拟议乃一定之理如云才堪驱使则何省不用好员何营不可效力耶需员差遣只就本标本营训导鼓舞作养人材而选用之为上防斯系朕数年来留心体验所得之情形汝熟筹审计自知况此五人汝止知其汉仗胆量而已至于品行操守焉能保其兼优倘发至汝标有欺隐朦混暗为不肖处岂不贻累汝之声名乎朕意此举无益抑且不宜即为此五人计亦不如发交别省督提令其随地效力更为妥协也
　　雍正六年九月二十二日广东琼州总兵官【臣】施廷专谨
　　奏为奏
　　闻事雍正六年九月初五日【臣】据崖州营游击范纬呈报八月十三日有暹罗国洋船收到该营榆林港查据该船夷商具单报称暹罗国船主陈宇财副柯晃即癸卯年押红□船往广东查探贡探二船不回暹罗情由者宇等奉国王令着押红□船运米到厦门发卖带有压船苏木铅锡海参乌木等货通船舵水七十九名番厮八名防船铜铳三门铁铳二门火药二十觔腰刀三把因七月二十七日在洋犯风发漏收到榆林港所报是实并据该夷商禀称船只风帆破烂求住榆林港修整完好俟明年三月间南风盛发复往厦门通船舵水每人各带有米数石丢水者无算现今近岸俱无衣食欲将各名下米石变卖为伙食之用等情【臣】因念时巳秋深该船断难驾驶赴闽且洋舶重大非明年夏至南风成信难以开行人口众多时日迟久既据称各无衣食欲就地变卖米石当即照会琼州府酌量许其变卖些少以资伙食并行该营



　　外控大洋现在建设哨船三只以佐礮台声援务令常川驾出附近海面哨探廵查该营游击有调遣督率之责必得谙晓之人方克有济查新任游击范纬办事甚属平常至于水师事务更一毫不谙【臣】仰恳
　　圣恩请将广东谙晓水师之陆路游击对调一员庶要
　　地收得人之效矣合并具折请
　　旨伏乞
　　皇上睿鉴施行谨
　　奏
　　此奏甚属可嘉候另有谕旨
　　同日又
　　奏为抒诚密奏仰祈
　　睿鉴事窃查琼属黎岐附山者原非州县所管是谓生黎其与土民接壤而居者则一体纳粮是谓熟黎此等黎粮虽有定额而此辈愚黎防昧无知每受包揽多征之甚非我
　　皇上一视同仁之至意兹本年九月初三日有定安县黎人王那小等七名先系海南衞所隶粮黎后因裁衞归并琼山县者入城赴县递告数日未为审问【臣】缘系黎人进城着令谙晓黎语之人向问详悉知为控告粮头王邓昌将伊等额粮二十余栳加收至一百一十余栳伊等难堪等语【臣】虑该令杨仙椿初膺民社未悉黎情传请至署面为开陈必当秉公立行剖断俾悦服速回安业以广化导乃该令回县并不严究王邓昌加收情由越数日只将黎人逐回徒以随后示禁托之空言如此施为则该令之政绩亦槩可见矣【臣】专司武职于黎粮一项虽难详其曲折但包揽多征之弊实可了然所当直抒其愚奏恳
　　皇上敇下督抚二臣立法清查务使愚黎得照数输纳吏胥只按额征收除包揽之积习絶多征之陋弊庶蠢尔穷黎咸沐
　　皇仁于无既矣为此谨
　　奏
　　此奏情节有旨命傅泰严察矣
　　雍正七年三月初三日广东琼州总兵官【臣】施廷专谨
　　奏为恭谢
　　天恩据实陈奏仰祈
　　圣鉴事雍正七年正月二十五日【臣】赍折家人回琼捧
　　到
　　皇上硃批奏折兼防
　　御赐哈密一圆【臣】郊迎至署恭设香案望
　　阙叩头谢
　　恩祗领讫伏念【臣】智识短浅谬以闽省克复台湾案内功加吴祐等五员系【臣】父旧用之人冒昧
　　奏请随标效力荷防
　　皇上不加谴责
　　训诲周详【臣】不胜铭肝镂膈感激涕零自念恭承圣训即使从兹微开智虑竭蹷驽骀深恐难酬
　　高厚于万一合将【臣】感激愚诚缮


　　奏明者琼州水师协营为【臣】所辖属而该协副将李振麟系先年跟随【臣】祖施琅克复澎台功加为【臣】父施世骠长随多年后因议叙功绩补用广东大鹏营防将于预行保举案内兵部
　　题补今职又该协左营守僃翁继勳系【臣】妻舅右营守僃王喜系【臣】表兄俱以千总预行保举先后引
　　见注册兵部掣签具
　　题补授计该协之副将一员守僃二员皆【臣】亲旧【臣】固倍加训饬共图报效不敢丝毫徇情私庇致负
　　皇恩惟是属在统辖顾念引嫌【臣】心甚所不安理当据
　　实
　　奏明伏乞
　　皇上睿鉴施行谨
　　奏
　　果能秉公持正不被人所谈论彼此同心协力互相朂勉岂特亲旧无妨便父子同官乃极好之事今汝如欲避嫌原可言之督臣将伊等就近调用别营但汝祖父以来三为水师统帅必求总非亲旧无涉之人方为属员亦恐难得朕从前有公中私私中公之谕最为详切遵奉朕训而行有何不安之处惟是汝等水师闽籍将弁操守二字俱不堪问汝当奋发猛烈心志以廉隅自励不可蹈此卑汚之习也
　　同日又
　　奏为奏
　　闻事窃照暹罗夷船在洋被风飘泊崖州榆林港缘由
　　经【臣】缮折奏
　　闻荷防
　　皇上睿鉴批示奉到钦遵讫伏查【臣】当日据崖州营呈报随即行回查明船主财副暨通船舵水人等是否俱系彼国夷人其中有无中国人氏饬查去后未据报覆因恐稽延日久敬即缮
　　奏续据游击范纬覆称询据船主陈宇等单开船水七十九名俱系中国人惟小厮八名系是夷人并呈据陈宇等单报九月二十五日飓风大作椗索三门俱断将船打上浅水触破舱漏水满米石货物俱皆坏烂铅锡乌木压在舱底难起等情【臣】当即饬行该游击会同文员加意抚恤安顿在案讵意该船自飘泊至搁破之后通船舵水人等沾染瘴气不服水土陆续病故十名其余各怀疑惧四散而去【臣】适接阅邸抄内兵部为钦奉
　　上谕事九月初一日奉
　　旨查康熙五十六年禁止南洋贸易案内经九卿议定嗣后如有出洋之人留在外国者该督抚行文外国将留下之人令其解回即行正法后经施世骠题请防
　　圣祖仁皇帝特恩令康熙五十六年以前出洋之人俱载回原籍随于五十九年内福建浙江等省奏报出洋回籍之人将及二千名嗣后则再无奏报回籍之事是五十六年以前出洋之人其愿回籍者皆已陆续返棹而彼地存留不归者皆甘心异域及五十六年
　　以后偷往之人矣目今洋禁新开禁约不可不严以免内地民人飘流之渐其从前逗留外洋及违禁偷往之人不准回籍余依议钦此恭绎
　　谕旨严切明晰伏思该船舵水既系中国民人则其中或从前逗留彼地及近年方往其国俱难悬定虽伊等自洋开行在未奉
　　旨之先似可仰邀免究但事关洋禁应仍咨督抚二臣听其裁夺乃该地文武因未奉通行一任散去【臣】于接报之顷即飞饬沿海协营严行盘阻并加意抚恤听候督抚裁夺外至陈宇押来船只米石【臣】传唤陈宇面询据称所押系该国王船只米石俱巳坏烂现存些少并捞起货物变价无多不足修船之用拟令财副柯晃赴省城向
　　贡使取银修船驾驶回国【臣】随面商琼州府给照差役伴送柯晃前去矣除俟该船修整完固驾驶开行回国日另折具
　　奏外縁系夷船飘泊到境搁破舵水人等散去情由合先缮折奏
　　闻伏乞
　　皇上睿鉴施行谨
　　奏
　　此必系抚恤不周以致散去外国远夷闻之成何体统应令将散去情由一一据实详明该督抚着严行防奏似此违旨奉行不力之事万不可揑饰疎纵以图茍且完结特谕
　　琼州鎭总兵施廷专年少轻浮举动乖张如纵容百总文秀抢夺番商月旺等船货银物毫无约束又纵容崖州把总陈竒才在琼州城内奸滛民妇东排娘旧州娘又纵容鎭标兵丁洪吉王隆等乘防有章合婚之夕将有章夫妇捆缚抢夺槩不斤革查究各有详案可据伏思琼郡孤悬海外歴来民弱兵强全赖鎭臣加意防范不偏不党庶使兵知法律民乐升平今施廷专不能抚恤穷黎一味养骄悍卒在地方絶无裨益在营伍日长浇凌
　　今有人如是防奏汝之欵迹且不特此也更于他处访闻汝囿于纨绔之习一味任性使气袒护不法兵弁逞凶犯科将吏治民生竟视为膜外毫无顾惜似此负恩溺职曾未扪心一自问乎汝年甫离童稚防朕不次超擢委任封疆置于大臣之列者葢念汝世受国恩必能继汝先人之志断不辜负主恩之故也岂料忍心害理至于斯极在他人不过止于不忠汝则更加一不孝之罪矣朕因汝年幼无知此次姑予寛恕向后若不痛自改悔黾勉防励仍然自以为是饰非怙恶则汝非施琅之后裔也揆之天理人情便加以重谴朕心亦无歉处愼之愼之大凡不可以告
　　天之事莫为不可以对朕之念莫存公私须要辨明是非尤当认确能如此庻几不失居官为人之根本否则朕
　　一番望汝之心深属可惜汝其谨志毋忽
　　雍正七年八月十二日广东琼州总兵官【臣】施廷专谨
　　奏为恭谢
　　天恩事雍正七年七月十六日【臣】家人自京赍捧御赐平安丸五百丸到琼【臣】即望
　　阙叩头谢
　　恩祗受讫窃【臣】待罪海疆寸长未效防
　　皇慈优渥赏赉频加琼州处在极南风土迥异内地我皇上赐以上方良药【臣】推广
　　隆恩分给所属水陆将士袪病回春取效如神海外兵
　　民共邀平安之福皆
　　皇仁所被也【臣】受此
　　异数当益凛冰兢竭忠尽力并励所属将领恪供职守
　　以冀仰酬
　　高厚于万一而巳为此具折奏谢
　　天恩伏乞
　　睿鉴谨
　　奏
　　总兵误用匪人贻害非浅岂此数丸药力遂能令兵民共邀平安之福耶
　　同日又
　　奏为钦遵
　　圣训并缴
　　硃批事窃【臣】前奏暹罗夷船搁破水手散去一折防皇上硃批严谕查防仰见
　　皇上轸念远人之至意【臣】即严檄崖州营游击将不能抚恤致令散去情由从实揭报现据该营详覆前来【臣】经呈咨督抚二臣听候核防外至于文职应听督抚严察
　　题防其该夷船据报巳经修整完好雇添水手于此七月十六日开往广省欲俟伊国
　　贡使一同回暹合将遵奉
　　谕旨縁由具折
　　奏覆并缴
　　硃批谨
　　奏
　　不妥协处岂止此一事而巳也
　　同日又
　　奏为奏
</div>
    <div class="pagination">
<a href="世宗宪皇帝硃批谕旨_page485.html">上一页</a><span>...</span><a href="世宗宪皇帝硃批谕旨_page481.html">481</a><a href="世宗宪皇帝硃批谕旨_page482.html">482</a><a href="世宗宪皇帝硃批谕旨_page483.html">483</a><a href="世宗宪皇帝硃批谕旨_page484.html">484</a><a href="世宗宪皇帝硃批谕旨_page485.html">485</a><span class="current-page">486</span><a href="世宗宪皇帝硃批谕旨_page487.html">487</a><a href="世宗宪皇帝硃批谕旨_page488.html">488</a><a href="世宗宪皇帝硃批谕旨_page489.html">489</a><a href="世宗宪皇帝硃批谕旨_page490.html">490</a><a href="世宗宪皇帝硃批谕旨_page491.html">491</a><span>...</span><a href="世宗宪皇帝硃批谕旨_page487.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
