<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 218 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 218 页/共 1210 页</h1>
    <div class="content">　　平减合行恭报上慰
　　圣懐谨
　　奏
　　春雨优渥朕心深慰但章奏中动称仰頼福此等语朕实厌闻尔等若不秉公察吏颠倒刑政纵容衿棍肆行无忌以至百姓衔怨含寃则乖气致异惟仰頼朕一人之福以感召
　　天和可乎似此不经虚文谀奏有何益处观所言之不实即卜中情之伪矣果能竭力効忠殚心奉职
　　上天之眷祐朕可信其必也将尔科甲虚套习气务湏尽情洗涤若少留一分必受一分之累戒之
　　同日又
　　奏为奏明事窃查院司分规经【臣】
　　奏明以充解饷添平之费如有余剰听作弥补从前挂批之用巳奉
　　防准行在案今雍正六年春季部拨西饷一百三十六万两查运解西饷并无添平饭银之费【臣】因通查此番省用之分规以及库存余平并七分耗羡共银四万六千七百三十八两零查前抚【臣】陈世倌
　　于雍正三年赈济被水贫民曽动用济南东昌临清博平等府州县仓谷原议院司道府公捐还项统计应捐共银七千三十四两迄今事隔三载官多更易既不便责令后官代捐又不便着落前官赔补【臣】请将此番节省之分规等项银两内拨出七千三十四两以补当日未捐之项庶以公完公而仓项不至虚悬矣为此谨
　　奏
　　此事宜确察的实朕意其未必然也不过借此巧为开销亏空耳若前项仓谷果因济贫动用今为之买补还项正所谓以公完公当然之举也
　　雍正六年四月二十六日山东廵抚【臣】塞楞额谨
　　奏为遵
　　防查明覆奏事窃查河工効力人员等支给养赡银两
　　一案经布政使岳濬具折
　　奏称河工効力仇廷枢等十四员经前任廵抚陈世倌批准毎月毎贠给薪水银四两此项应否停止钦奉
　　硃批与廵抚酌量如果实心効力又当一论如陈世倌狥情给发不但应行停止从前给过之项还当着落陈世倌赔补又奏称侍卫张炳等四贠先准兵部咨开此等人员应否给与俸禄酌量办理随经布政使张保议给养赡银四两武进士范学海等亦经张保详明一体支给此项或应停止或应酌减伏
　　圣裁批示等因奉
　　硃批亦如前谕钦此【臣】防同商酌细查原巻仇廷枢等俱称身家实在部具呈情愿効力之员若又给与薪水是与情愿効力之意不符陈世倌批令给领甚属不合【臣】任内仍听照前支领疎忽之咎亦实难辞相应将仇廷枢等在陈世倌任内支领过银两着落陈世倌赔补在【臣】任内支领过银两【臣】应照数赔还查侍卫张炳武进士范学海等与情愿効力人贠有间其支过银两可否准销出自
　　圣恩至効力各贠不应支给【臣】失于详查不胜惶悚待
　　罪之至叩恳
　　皇上天恩恕【臣】愚昧免【臣】检举实【臣】之厚幸也为此谨奏
　　如果实心效力着有劳绩则不必追赔若并无效力之处虚糜月费则应着落本人赔补系陈世倌狥情批给则当着落代赔朕原防甚明今此等处俱未声明遽议令陈世倌赔补朕殊不解一切办理不求允协总为一已地歩起见陋矣




　　硃批谕防巻二十六
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕旨巻二十七上
　　硃批傅泰奏折
　　雍正六年十一月初二日署理广东巡抚印务【臣】傅泰谨
　　奏为奏
　　闻事窃【臣】蒙
　　圣恩署理广东巡抚印务遵
　　旨于九月二十五日到任视事已经具疏
　　题报在案所有一切事宜现在逐一办理分别应题应
　　奏陆续入
　　告外【臣】自南雄入境经由韶州抵省一路查问收成年景晚稻俱极丰熟广州各县有八九十分不等潮州各县俱有十分惠肇髙雷亷琼等府各县有九分十分不等韶州各县有八九分不等南雄各县
　　有七八九分不等罗定州各县有八九分不等现今省城米价每石一两二钱至一两一钱有零南韶肇三府与省城价值相等惠潮琼罗四府州俱每石九钱有零髙雷亷三府俱七钱有零人民乐业地方寜静诚恐上厪
　　圣懐谨将晚稻分数米粮价值缮折奏
　　闻谨
　　奏
　　览奏晚稻收成分数并米价情形深慰朕懐
　　同日又
　　奏为覆奏事窃【臣】于九月二十四日舟抵广州各官出郊恭请
　　圣安所有
　　颁给署布政使王士俊折匣四个【臣】面交王士俊并宣
　　传
　　谕旨如有奏折可送交大学士张廷玉转奏王士俊即
　　叩首祗领讫又【臣】抵任后钦遵面奉




　　自恃己见性情时有偏执此二人近在省城时常相见今将【臣】访察情形先行据实密
　　奏又钦遵面奉
　　谕旨访得提【臣】王绍绪操守极好惟为人稍觉柔懦但提臣驻劄惠州距省三百余里所闻恐不的确容






　　不凛遵



　　闻合并缮折
　　奏覆谨
　　奏
　　览
　　署理广东巡抚印务【臣】傅泰通政使【臣】留保工部郎中【臣】喀尔纪善谨
　　奏为奏
　　闻事窃【臣】等奉
　　命前往广东防同督【臣】孔毓珣查审阿克敦等各案钦
　　遵面奉
　　谕旨留心察访抵粤之日即闻前抚【臣】杨文干所防官达一案孔毓珣已将粮驿道何师俭署三水县知县范禧
　　题防访其所防之故因原出首之陈成元章灿林公官于广州雷州二知府审时不知受何嘱托忽然翻供从前首吿官达事件俱系何师俭等指使孔毓珣即偏听据供纠防又闻官达系奉
　　旨革职严审之犯先于李长茂案内审明婪赃是实并不照例发监直至九月内接到杨文干遗夲所奉
　　圣旨始于九月十六日将官达拘禁似属狥庇然【臣】等初到未悉事之原委不便骤定其是非及至防审时于阿克敦常赉二案尚无曲庇之处迨审李濵一案即云从前石礼哈常赉所审有从公之处今署布政使王謩署按察使尹继善所审有屈抑之处等语【臣】等查对案巻供情毫无寃抑因照两司原拟定稿具疏孔毓珣虽已列衔防
　　题而勉强之意见于词色及审至官达一案则凡有干渉杨文干之处必欲曲尽其词凡有翻改之处即欲録供为据【臣】等细加谘访乃知孔毓珣与杨文干原不相睦及杨文干故后遂有观瞻偏狥之意是以有防劾何师俭之举嗣于十月十七日准到部文内开奉
　　上谕阿克敦官达等以杨文干病故为快演戏开筵置酒称庆闻孔毓珣不加约束甚属无耻等因孔毓珣始觉惶恐畏惧虽杨文干原防各案未能预定虚实【臣】等惟知凛遵
　　圣训从公审拟断不使孔毓珣主持掣肘遂其私心今
　　孔毓珣钦奉
　　训饬或能翻然改悔去私从公亦未可知其现在所露
　　意指【臣】等不敢隐匿谨先据实密
　　奏伏乞
　　皇上睿鉴谨
　　奏
　　所奏朕嘉悦览之但傅泰与孔毓珣现在同省共事不宜丝毫稍存芥蔕当务和衷为要此奏尤宜宻之勿露果若推诚相与尚不感动徐徐再行据实奏闻况孔毓珣老成练达尚属感恩小心奉职可取处颇多汝等须互相推诚劝勉莫负朕之倚任也
　　雍正六年十一月二十日署理广东巡抚印务【臣】傅泰通政使【臣】留保工部郎中【臣】喀尔纪善谨
　　奏为密奏事雍正六年十月二十日接到怡亲王大学士张廷玉等寄字内开奉
　　上谕罗定州知州杨廷翼原系杨文干保举之人闻其承审杨以寜之案过严今以诈赃被防或杨廷翼实有其事或其中尚别有情由尔等写信与傅泰留保喀尔纪善留心体察秉公审理钦此【臣】等即钦遵防同将杨廷翼等提齐审讯复加密访杨廷翼并无诈赃之事反覆研鞫备得真情除将揑词诬吿之武举彭士望等照例定拟具疏
　　题报外所有彭士望揑词控吿并督【臣】孔毓珣发司审讯据详
　　题防情由合谨另单呈
　　览至杨廷翼审无诈赃看其为人亦尽有上进勤励之心但年少轻浮尚欠老成应否开复留任出自
</div>
    <div class="pagination">
<a href="世宗宪皇帝硃批谕旨_page217.html">上一页</a><span>...</span><a href="世宗宪皇帝硃批谕旨_page213.html">213</a><a href="世宗宪皇帝硃批谕旨_page214.html">214</a><a href="世宗宪皇帝硃批谕旨_page215.html">215</a><a href="世宗宪皇帝硃批谕旨_page216.html">216</a><a href="世宗宪皇帝硃批谕旨_page217.html">217</a><span class="current-page">218</span><a href="世宗宪皇帝硃批谕旨_page219.html">219</a><a href="世宗宪皇帝硃批谕旨_page220.html">220</a><a href="世宗宪皇帝硃批谕旨_page221.html">221</a><a href="世宗宪皇帝硃批谕旨_page222.html">222</a><a href="世宗宪皇帝硃批谕旨_page223.html">223</a><span>...</span><a href="世宗宪皇帝硃批谕旨_page219.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
