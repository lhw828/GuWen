<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 1105 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 1105 页/共 1210 页</h1>
    <div class="content">　　奏
　　诸事但以秉公据实为是此外无可顾虑据奏栁国勲等谅非无故等语朕纵眷念栁国勲乃祖忠节或欲法外姑寛汝将伊干犯处审明暴令众知朕酌量寛宥何可朦胧不究为其消灭形迹耶若然伊反不知朕恩自以为幸免矣
　　雍正七年七月十五日湖广总督【臣】迈柱谨
　　奏为恭报早稻收成分数米粮价值仰慰
　　睿懐事窃照楚省早稻收成分数经【臣】先行北南布政
　　司确查详报正在缮折奏
　　闻间接准大学士公马尔赛等寄字钦奉
　　上谕年嵗收成细加分别一府之中如九分者居十之几八分者居十之防照此类推可以详悉收成分数等因【臣】复飞檄细查去后兹据湖北布政使徐鼎湖南布政使赵城分别开报前来【臣】谨另折开列恭呈
　　御览谨
　　奏
　　湖南地方大半被旱并未据实奏出是何意见
　　同日又
　　奏窃查彝陵塘兵陈武等借查入川人口名色勒索罗文学等银两事发供扳逰撃朱国桓亦有染指一案【臣】以真伪未分不便以该丁一面之供将逰撃处致长刁风当经檄行按察使亲提确审经【臣】具折
　　奏明今按察司审详实系该兵需索诬指国桓希图缷罪该逰撃委无分肥情事【臣】巳批行将各兵重责枷示俟满日定驿发配以儆刁诬结案讫但查逰撃朱国桓年力健壮营伍熟谙乃陆营可用之材而彝陵水师逰撃非其所长【臣】现经具疏请调武冈营逰撃使之整顿办理实属人地相宜其所遗水师逰击员缺以奉
　　防发楚应补水师逰击之王良翰补授伏
　　圣裁谨
　　奏
　　量材调补甚好具题到日有旨
　　同日又
　　奏为请
　　恩留用能员以收后效事窃照原任解任桑植副将杨
　　凯与革职同知铁显祖互掲一案奉
　　防交【臣】审拟兹据湖南布按二司会讯审拟杖徒详解
　　前来经【臣】亲审按法定拟现在具
　　题但查副将杨凯熟谙苗情允称干练乃邉疆有用之材虽法应拟罪而事属因公并非营私贪汚之比【臣】念人材难得仰恳
　　皇上洪恩寛免准以革职留楚效力俟有相当员缺补
　　用以责后效可否伏
　　睿裁至铁显祖才本平常不敢凟请合并陈明谨奏
　　照迈柱所请杨凯着革职留任効力行走该部知道
　　同日又
　　奏为恭谢
　　天恩并陈下悃仰祈
　　睿鉴事窃【臣】接到大学士公马尔赛等字开雍正七年
　　五月二十日
　　皇上发下
　　硃批湖广廵查御史王瓒奏折二件奉
　　防尔等可将王瓒奏折及朕所批谕旨钞録寄与迈柱阅看王瓒所奏皆湖广地方之事朕以其不能体谅督抚之苦衷已严切申饬但思督抚等若果能实心办理事事妥协亦不至被人指摘条奏尔等可寄信与迈柱有则改之无则加勉钦此遵
　　防谨将
　　硃批奏折钞録寄来等因到【臣臣】恭捧钞録
　　硃批细心跪读仰见
　　皇上扵王瓒之妄奏无不
　　洞鉴隐微督抚之苦衷复防
　　恩加体谅【臣】感激
　　洪恩涕泪交下所有王瓒谬陈诸事【臣】俱无庸覆奏伏念全楚幅员辽濶庶务殷繁【臣】以菲材当此重任安敢自信事事合宜但一念诚实惟有尽【臣】之心竭【臣】之力谨慎办理以期少答
　　皇上高厚隆恩此【臣】一刻不敢暂忘者不意王瓒冒昧
　　凟奏以致上劳
　　圣心【臣】跪读
　　批谕寤寐难安而
　　天语谆切感激尤难言尽谨遵
　　训旨益加勉励外理合缮折恭谢
　　天恩谨
　　奏
　　览悉
　　汝所题陈沅朕观其人甚属庸平或一州一县犹可勉强供职承上接下之任恐未必能堪也系汝自见伊有可取处如是破格举荐耶抑系据司道称誉而保题耶当加意试用论其才具断非胜府任者
　　同日又
　　奏为恭缴
　　御批奏折事窃【臣】前奏永顺土民聚众一折恭奉硃批【臣】查永顺归流全赖文武各官抚绥有术【臣】虽谆檄训饬而同知潘果犹致土民有此不法之事【臣】实自耻今此案应
　　钦差布政使赵恩等审究外又【臣】前奏岳州营将
　　李佐喜守备冯彚征互掲一折恭奉
　　硃批今据湖南按察使郭朝祚等因各恃职员不吐实
　　情详请解任质审【臣】现在具
　　题所有
　　御批原折二件理合恭缴谨
　　奏
　　李佐喜是一好员已有旨免其离任矣结案后备将朕恩宣示与伊朂伊向后改过自新黾勉成人毋致负朕格外保全之意
　　雍正七年七月二十七日湖广总督【臣】迈柱谨
　　奏窃【臣】奉
　　命兼理南北两省钱粮凛遵徐徐办理不可急廹之圣谕【臣】惟鼓舞劝谕凡胥役侵用者准其自首立限清完衿监拖欠者量其所欠多寡分限催完寛免其罪数月以来湖南积欠一十一万两己完过六万六千两湖北积欠二十万七千两巳完过八万四千两所有清查两省积欠现在完过数目理合奏
　　闻谨
　　奏
　　积欠清而民不扰是为催科有术朕嘉恱览焉
　　同日又
　　奏为钦奉
　　上谕事窃【臣】准怡亲王大学士公马尔赛等字寄雍正
　　七年五月十三日奉
　　上谕据四川提督黄廷桂奏称容美土司田旻如之祖父自天朝定鼎以来受恩豢养乃康熙十九年犹私给川民向继洪逰撃委牌僭列太保职衔又康熙四十九年给向世明逰撃委牌雍正五年给向中防逰撃委牌夫川民非其所辖何得滥给委牌又田旻如勒索土民科敛丝花因其地接川省与建始县所属之粟谷坝等处连界毎年滥遣土目勒收春花二丝银两越界滋扰所差之人有副将千把之称滥假名器任意妄为臣不敢隐蔽据实奏闻并将委劄一并进呈等语朕思容美土司自本朝定鼎以来颇为恭顺大兵进讨吴逆之时着有劳绩其委给劄付征纳丝花大约容美在明代时不无越分礼之举当时地方官吏不能正以大义遂成常套今虽倾心向化而踵行之习未能尽改是田旻如之过出扵不知非有心作此骄肆之事也尔等可寄字与湖广总督迈柱详悉晓谕田旻如以示朕原情寛贷之意钦此遵
　　防寄信前来等因到【臣】臣随即行委上荆南道高起前往宣示今据该道到省赍有容美宣慰使田旻如印禀内称防
　　皇上原情寛贷之意字句解说详细晓谕卑土司敬聆之下感激涕零凡有非礼越分之事出扵不知既防
　　圣明洞察免其推究何敢复为置喙自是遵奉咸悉改除惟是所给向继洪等之劄实系土司旧习其征纳丝花之处亦系明时相沿常套踵行之习若非
　　圣天子天鉴如神卑土司即蹈重罪扵不知矣所有川省连界之粟谷坝等处地方虽系职司祖父所置之产其居民系土苗安置兹既谨守法度合将土众撤回其地方所宜听区画职司惟有洗心易辙改过迁善冀图永承
　　恩泽保全身家以仰报
　　皇上原情寛贷之深恩伏乞据情转
　　奏等情据此所有田旻如禀覆悔过改除情由相应奏
　　闻至川省之粟谷坝等处地方田旻如既将土众撤回
　　应请
　　皇上敇下川省抚臣查明区画永杜私征以安邉土为
　　此缮折奏
　　闻谨
　　奏
　　据奏田旻如悔过改除情由欣恱览之如此寜不省却无限事耶
　　同日又
　　奏为奏
　　闻事窃【臣】前防
　　皇上面谕楚省土司各衙门皆有人与伊传递信息凡事务须留心办理钦此【臣】自到任以来闗防严宻而扵土司事件更为加谨今查钦奉
　　上谕勘明汉土界址设立汛防一案据南北委官等勘明湖北之容美土司与湖南之麻寮所接连原以大岩闗为界议扵闗外十里之白菓坪设一把总带兵三十名驻防而土司田旻如以白菓坪系伊土境设汛扵土境之中出入未便等语具文呈诉【臣】俱行湖北布政司防同查详去后今扵六月十七日据布政司回详仍请饬令従前委员等确勘妥议而先一日据有田旻如呈辩之文【臣】思容美距省千有余里何以十七日该司出详而十六日容美即有呈辩之文先到情属可疑至二十日又据布政司回详保靖人口一案而二十一日复接田旻如呈辩之文此中必有情弊当即查讯据铺司陈陞供称容美公文二角系舍把唐遇世交付投递复又檄行按察司严拏究审转据武昌府审讯唐遇世供认原系田土司差伊至省打听事情有布政司兵房周士元方思义通信云司详己投督院凂督院藁房换班书办黄堂做藁申辩即用土官所给空白印文写就交铺司投递等情【臣】即立拏藁书黄堂锁押赴武昌府严行究讯该府亦即拏到藩司书吏周士元等现令确审得赃作弊各实情俟招拟到日将容美土司田旻如私给空白印文差令舍把至省作弊职名另疏
　　题外合将察出舞文玩法情由先行奏
　　闻谨
　　奏
　　此系自投罗网亟宜惩究奸弊严审定拟具奏可也
　　同日又
</div>
    <div class="pagination">
<a href="世宗宪皇帝硃批谕旨_page1104.html">上一页</a><span>...</span><a href="世宗宪皇帝硃批谕旨_page1100.html">1100</a><a href="世宗宪皇帝硃批谕旨_page1101.html">1101</a><a href="世宗宪皇帝硃批谕旨_page1102.html">1102</a><a href="世宗宪皇帝硃批谕旨_page1103.html">1103</a><a href="世宗宪皇帝硃批谕旨_page1104.html">1104</a><span class="current-page">1105</span><a href="世宗宪皇帝硃批谕旨_page1106.html">1106</a><a href="世宗宪皇帝硃批谕旨_page1107.html">1107</a><a href="世宗宪皇帝硃批谕旨_page1108.html">1108</a><a href="世宗宪皇帝硃批谕旨_page1109.html">1109</a><a href="世宗宪皇帝硃批谕旨_page1110.html">1110</a><span>...</span><a href="世宗宪皇帝硃批谕旨_page1106.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
