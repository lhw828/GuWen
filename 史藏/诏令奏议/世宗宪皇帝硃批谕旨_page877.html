<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 877 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 877 页/共 1210 页</h1>
    <div class="content">　　圣恩鉴察事窃【臣】于十一月二十四日接准部咨钦奉谕防浙江按察使方觐陞任西安布政使以安徽按察使刘柟调补浙江仰惟
　　皇上因材器使简用藩臬大员【臣】又何敢再有凟陈惟是浙江钱谷刑名案件繁多倍于西北诸省乆防
　　圣明洞照全在藩臬得人驾轻就熟方资指臂之助今藩司程元章端方谨慎立志要作好官【臣】前经备悉
　　奏明但生长中州南省吏治民风不能一时熟谙未免于难事费力目今【臣】现在帮其办理而新调臬司刘柟又系北方直人将来到任之初亦须逐渐练习【臣】一身外实无相助为理之人固不敢自辞其劳而一日工夫精神则有分限在本省各衙门以及遥制江苏捕务皆须逐一亲身办理何敢稍闲如下江清查钱粮稽察塘工等项不能分头照应闻其多有未甚妥协之处致厪
　　圣怀【臣】心每抱不安未尝暂释且【臣】观方觐为人明白细致于南方案牍繁多吏书狡猾之处经理正属相宜而体质颇弱时常多病西安边方事钜似孙国玺强干材具办之更为直截了当【臣】愚昧之见可否仰恳
　　圣恩以孙国玺调补西安程元章用于山东方觐留在浙江庻各员南北风土人情既各便习而臣亦得稍分心力省出工夫于下江钱粮松郡海塘等事悉心办理共相整饬以仰报
　　高厚于万一矣缘臣受
　　恩深重愚衷茍有所见不敢不冒昧直陈





　　皇上睿鉴施行谨
　　奏
　　方觐孙国玺皆朕斟酌人地而用不得巳之举也岂可复行更调刘柟则系虑其不及命卿试看者于伊到任后观其居心办事具折陈明再斟酌至于程元章朕可保心术端正大本不谬其余吏治不难练习意欲命伊巡抚安徽所遗员缺卿妥拟一人奏闻
　　同日又
　　奏为再陈匪案近日情形仰祈
　　睿鉴事窃【臣】于本月初二日巳将访获江南不轨奸徒
　　大槩并有其中掣肘下情具折
　　奏明初三日据江宁按察使马世烆将前次催提之周昆来等八名解浙其要犯张云如程汉瞻胡恺公等仍然留下【臣】将各犯隔别质问据周昆来供原籍河南商邱人乆住江宁本姓朱虽称非系明代宗室巳将曽在一念和尚案内同巳正法之逆犯叶伯玉徃苏州见过伪朱三又名王士元即江湖老人白似雪暂认叔侄事后再叙支派并与另案充发呌化孟尝君王子丕相好莫逆之处俱自认不讳其解到八犯中止令质证亦未动刑巳俱供出张云如以邪术诱骗多人投拜门徒口出不轨之言明年可以出头的话是实至云如至今未到无从质讯差员飞催去后乃马世烆接到【臣】前次驳问缘由于初九日又差家人投禀其有眼和尚换为瞽目僧人一条已据自认书田原非瞽目乃系错填夫匪犯闗系重大是否无目一望而知何至舛错如此情弊自明其抽换张云如字扎一条据将札帖杂字二封呈送【臣】检查皆系平常字迹及门生名帖并将墙壁黏贴斗方等物亦算在内虽符咒一箱尚未并送巳与该司前称徃来笔札大有闗系者逈然背谬至于不将张云如等起解之故据该司歴次具禀皆称因欲质审暂留自应将所讯各供通报今又云各犯因无质证恐系狡饰且内有供出仇扳牵连来差情节亦恐虚实未定是以各供槩未敢叙入详内等语【臣】阅之更为骇异夫狱贵初情况渉重案更当以供词为据既称有仇扳牵连来差情节正须从此根究虚实何故反不叙详即此全将口供删抹之处其弊更是毕露矣总之本案情节尚未能得起事恶端屯聚定所不过一班匪人捕风捉影转相煽诱以明歳是二八秋并瓮生涯之妖言妄称符谶摇惑人心有同在一处或分为各起者若将所提要犯即行解到究明实情分别首从除其巨憝惩其附和即可早为完结不致四处张况【臣】于初提各犯之时惟恐奉行不善密咨督臣范时绎请其就近指挥并饬差员访有确据之后皆禀明督臣遵行岂意臣所提之有名要犯并另牌差拏之程汉瞻借称投到臬司按住未报俱迁延不解反将未曽行提无闗要之人各处罗织并拏其门人之子年未及嵗者以惶惑众心内如唐建中一人系湖广籍原任翰林臣移行并无其名亦未有案犯扳出止因张云如家存伊年家眷弟名帖亦即拘拏监禁夫以一帖而指为同伙则不胜其株连若云因周昆来亲戚波及而拏则昆来之婿系现任福建学【臣】戴瀚而建中所娶乃伊后妻带来前夫之女并非嫡属在建中罢官之后流荡各省落拓不归下材无用虽非有品之士然学问才名素为内外文臣推重今以之入于谋为不轨案内欲使京中人人为之称屈则妄拏无辜邀功喜事之名悉归于臣不知范时绎马世烆办理此事何故用心如斯也至【臣】前奏据回差禀称所提聂文九之子亦有顶换之处今解到聂璿聂珵二名令首人于琏识认供从前在江宁时实见所拏系文九第三子聂璠彼时兵丁李竒识破曽与差员马空北争辨谅恐到浙指禀今所解俱系本人再查张云如箱内符咒虽未解到而其门徒圆实和尚处搜出之传授符印邪书内皆遁甲神箭压魅生死炼习妖狐役使鬼神樟栁人耳报等术则左道惑众隂谋叵测显有实据非他人所能装点者马世烆业经目击送到今确供巳得其槩而犹欲为之掩饰此更【臣】之所不解也为此合再陈明伏乞
　　皇上睿鉴迅赐
　　简员察审结案【臣】不胜激切待
　　命之至谨
　　奏
　　前谕甚明于钦差到浙之后查明马世烆抽换字札删抹口供各情弊果实丝毫不须瞻顾秉公执法防奏以为负恩者戒
　　雍正八年正月初六日浙江总督管巡抚事在任守制【臣】李衞等谨
　　奏为奏
　　闻事窃查浙省地方亦照天津添设满营水师其饷银
　　照绿旗之数给支【臣】伏思
　　皇上岂为爱惜钱粮祗因旗人受
　　国家多年养育不可使其习染惯常是以宁动钜万
　　帑金
　　恩赏各省将军督抚提标营运生息得沾逾格之恵睿虑精详无以复加今浙省派出官兵巳经安顿驻劄于内港先行操演驾驶又乘战船出洋一次渐可教习熟练惟闻各兵内不无有初到艰难差操过勤勉力支持之状因此与副都统富参相商督率暂宜从寛逐渐严肃不可一时骤急并将生息银两必思得一经久寛裕之法俾各兵多沾余利务




　　善为题然其意则亦由粮饷而起且汉人孰不知【臣】李衞本名而写作李恵则因清文字系同音似属旗下中不材之人所为而口声故作民语以为掩饰之计适该营护逰击栁进忠奉提督调考自
　　宁波回任同知张若震先经委徃松江代为掣盐随行调回令伊等密加踪迹至鄂善到任未乆又派赴海宁查勘庙工地基在乍无防果否有如帖内所言亦在严行察究并谕鄂善问明伊父子平日待下有无处治过甚嫌怨最深之人探实具覆




　　系现在督令文武加谨巡防外理合会同将军【臣】阿礼衮合词据实奏
　　闻并将所获原帖附折进
　　呈伏
　　圣明睿鉴谨
　　奏
　　朕谓此事断非满兵所为必系张云如案内匪类之所揑造暗施鬼蜮伎俩以嫁祸起衅将总督名字故意讹写以疑人耳徐徐加意密访谅不难拏获也
　　再者闻朱伦瀚承办漕粮卿之主画原属妥协丁民两便均称感戴而朱伦瀚诸凡退缩临事不肯勇徃向前云云未知卿亦有闻否可传朕谕严行饬询
　　浙江总督管巡抚事在任守制【臣】李衞谨
　　奏为叩谢
　　圣训恭缴
　　御批事雍正七年十二月二十四日【臣】接到
　　皇上发回折匣内有
　　宣示河道督【臣】孔毓珣覆奏一件
　　赐看所绘进呈
　　御坝图随叩首啓视跪读
　　硃批不胜惶悚伏念河工重大无日不上厪
　　宸衷臣夏初进京时目见运河带有黄色沙泥直至高邮州之清水潭迅溜甚急及渡王家营黄河转觉水浅散漫谅因天然坝减低尺寸从前泄泻太过一时未能积蓄清水敌黄下流渐高所致夫天然坝与
　　圣祖仁皇帝御坝虽中隔洪泽大湖闗系应援相为表里
　　有天然坝堵住南面去水而后
　　御坝可以挑黄河大溜向北实足禆益清口若湖内平时宣泻太多则黄水倒灌运河恐致将来为害是以【臣】前在京曽将天然坝情形面陈其
　　御坝在清口之西【臣】彼时徃返俱从清江北渡实不曽经由其地因从前闻得此坝向曽冲卸补修比旧稍为收进并知徃来上河豆船进口必绕转
　　御坝而行问其由来据船户佥云相近之处下有坝根故尔回避【臣】前此愚昧之见以为根脚既出在水底自然坝头渐有收进故因天然坝而奏及于此欲使河臣亦当于彼处留心之意迨闰七月内防
　　皇恩给假回籍来徃俱出入清口曽登岸细看适尹继善正派官在此处一带坝工加帮修筑【臣】虽不便越爼丈量尺寸而看来大势比更觉寛濶推求水底仍有坝根形迹之故因思各处栁草埽工每逢夏秋二汛之后土蛰草枯即有低矬不但逐年嵗修隔一二载必须加培高厚厯来坝之式様俱系下出上收前面迎水愈逺则得力愈多迨后添筑一次俱于埽面迎水加镶层层收入而坝之后身则照原估丈尺亦层层收铺堤上故里面尺寸仍然不少今此坝自从前加帮之后嵗修巳十八载时坝根自然不能尽压在内此一定之理缘【臣】彼时正值徃返奔驰公私交集之际未将
　　御坝现在培筑完固并其中缘由
　　奏明咎实难辞仰防
　　圣主洪慈不即加罪谴复
　　赐指示【臣】媿感交集适缘浙省海塘草坝抢修工程紧要援照成例调取南河谙练埽手弁兵尹士忠张明到浙教习夫役嵗暮停工来省因而借故问及据尹士忠回称记得康熙五十二年间山东水发由骆马湖归入黄河骤长过大冲急
　　御坝将上面掲去大半系总河赵世显任内未敢具题着落官私下赔修彼时因正当中溜势涌之际难于水底立脚曽将坝头收进小尺二丈于后身照原定尺寸帮足其
　　龙桩亦移在上面缘抽调五营河兵相帮在清口一带捞浅伊亦在内做工是以知之其张明不曽经手亦闻其事相同等语此二人无意中回答之言谅河臣衙门未必留心此宗凭据今细阅孔毓珣原折图説于康熙五十年帮筑之后每年将坝头仍用柴工修理自是据歴年报部案册查覆臣则无可稽考故有前奏但近见清口形势巳与徃日散濶











　　谕防下询理合具折
　　奏谢所有
　　硃批孔毓珣原折一件
　　御坝图一匣并赍回
　　硃批【臣】折四件相应一并恭缴伏乞
　　圣鉴谨
　　奏
　　览








</div>
    <div class="pagination">
<a href="世宗宪皇帝硃批谕旨_page876.html">上一页</a><span>...</span><a href="世宗宪皇帝硃批谕旨_page872.html">872</a><a href="世宗宪皇帝硃批谕旨_page873.html">873</a><a href="世宗宪皇帝硃批谕旨_page874.html">874</a><a href="世宗宪皇帝硃批谕旨_page875.html">875</a><a href="世宗宪皇帝硃批谕旨_page876.html">876</a><span class="current-page">877</span><a href="世宗宪皇帝硃批谕旨_page878.html">878</a><a href="世宗宪皇帝硃批谕旨_page879.html">879</a><a href="世宗宪皇帝硃批谕旨_page880.html">880</a><a href="世宗宪皇帝硃批谕旨_page881.html">881</a><a href="世宗宪皇帝硃批谕旨_page882.html">882</a><span>...</span><a href="世宗宪皇帝硃批谕旨_page878.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
