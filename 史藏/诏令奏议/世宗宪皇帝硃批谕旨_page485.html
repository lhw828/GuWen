<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 485 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 485 页/共 1210 页</h1>
    <div class="content">　　天恩事雍正三年十二月十九日【臣】家人赍捧
　　圣主硃批奏折并防
　　恩赐元狐暖帽法琅管孔雀翎子到川【臣】随郊迎至署
　　恭设香案望
　　阙九叩跪领讫伏念【臣】边末武夫至愚极陋荷
　　温旨之频颁防
　　珍物之叠赐【臣】何人斯仰邀
　　圣恩荣宠至于此极惟有竭尽驽骀黾勉愚忱以期上
　　报
　　皇恩于万一耳为此缮折恭谢
　　天恩伏乞
　　皇上睿鉴谨
　　奏
　　览奏谢知道了条奏藏中事宜识见甚属错谬另有旨矣尔第遵旨而行作速回任今调路振来京陛见署理印务之人尔同岳钟琪一面会商委摄一面奏闻雍正四年三月十六日四川提督【臣】周瑛谨
　　奏为奏明酌减公费名粮事窃【臣】查川省各营向来存有公费名粮以充制造旗帜锣锅帐房并春秋二操火药铅弹及各镇协营领饷脚价暨遣差出口盘费奬赏番目花红等项之需旧留马歩粮一千零一十分縁连年出师不时制造军装解运前徃费用浩繁以致不足充用经川陜督【臣】岳钟琪于前任川提时代为借垫尚未清结督臣现在行提该管经识查核清理但川省各处兵马渐次撤回军务将巳告竣公费名粮亟宜核减【臣】随将所存马粮尽行挑选歩兵顶补至于战粮亦量为酌减计全川营伍马步兵粮三万六百有零每粮百分内酌留三分二分不等战守各半实存战粮四百二十八分守粮四百四十分共存战守名粮八百六十八分较前所存之数核减一百四十二分行令各营作速募补以实操防而所留之战守粮八百六十八分约算每年应有饷米银一万五千一百有零以为各镇协营一切公务之需但川省幅员辽濶近边营汛甚多尚需犒赏番目不时遣差出口及领饷脚价等费亦必于此项公费内动用未免有有余不足之处【臣】仰恳
　　圣恩准【臣】移丰补歉以公济公俟后若渐有赢余【臣】再行核减募补倘有不肖员弁假公济私滥行侵用者【臣】即据实纠防断不敢私徇以负我
　　皇上特简之至意也所有微【臣】核减存留公费名粮数
　　目理合缮折奏
　　闻谨
　　奏
　　所奏虽属极是极好但歴观提镇到任率皆具此一奏固有如言实行者而言行不符者甚多所以朕披览之下颇觉烦厌只在行不在言尔果洁巳奉公正身率属朕自有见闻无须此折也勉力为之名粮一事天下皆然系万不可少者如实能以公济公无丝毫假借兵弁焉有不服朝廷自然体谅酌量存留以充公务之用何妨乎所奏知道了
　　雍正四年七月十九日四川提督【臣】周瑛谨
　　奏为微【臣】查边事竣恋
　　主情慇恭请
　　陛见事窃【臣】奉
　　旨会同副都统【臣】鄂齐等前往义木多一带指授赏给达赖喇嘛地方疆界【臣】等钦遵同往由打箭炉里塘巴塘等处确查交错情形画清内外疆界至巴塘连界之邦木地方因邦木系巴塘往宗俄一带必由之道在奉
　　旨赏赐达赖喇嘛地方数内【臣】等确商再四应将邦木收入巴塘所属界内随公同勘定邦木与南登两界之中有山名宁静山拟以山顶立定界石情由【臣】等于义木多联衔奏
　　闻在案今查赏给达赖喇嘛地方自南登起至硕般多止共计大小地方二十三处营官喋吧头人共三十名总计管下番众一万一千八百零二名达赖喇嘛深感
　　皇恩特遣贝子阿尔布巴远迎至义木多【臣】等将赏赐地方开具夷档付贝子阿尔布巴带回同
　　钦差【臣】鄂齐等赴藏降
　　旨【臣】即由叠尔革霍耳一带宣布
　　皇仁晓谕各番逐一奬赏清查户口回署所有收入内地地方自里塘巴塘起至叠尔革上纳夺林葱霍耳束署止总计大小地方三十八处土官三十名土目十八名户口三万三千二百六十七户皆系接壤相连应收入内地管辖【臣】除现在分析彚册咨送督臣查核具
　　题请授大小土司职衔颁给印信号纸钤束部番外一切事宜均应俟鄂齐等回川之日公同绘图缮册恭呈
　　御览但【臣】等巳经出口数月恐厪
　　宸衷今【臣】先巳回署谨将勘定内外户口数目情由畧
　　陈具
　　奏窃【臣】更有请者【臣】以边鄙庸愚屡荷
　　天恩超擢授以提督重任时抱蚊负之惧日深恋主之忱伏乞
　　圣恩准【臣】恳请俟鄂齐等回川之日【臣】随一同赴阙跪聆
　　圣训俾地方营务有所遵循而【臣】之犬马微忱亦得少
　　遂矣为此缮折奏
　　闻伏乞
　　皇上睿鉴施行谨
　　奏
　　所奏知道了据尔屡请陛见俟鄂齐等自西藏回来将边外一切事宜措置妥帖后有旨命尔来京见朕也










　　硃批谕防巻一百一
　　钦定四库全书
　　硃批谕旨巻一百二
　　硃批施廷专奏折
　　雍正六年八月二十八日广东琼州总兵官【臣】施廷专谨
　　奏为僃陈地方情形敬抒管见事窃照琼州一府远在天末外环沧海中处黎岐实为广东要之区【臣】去年十一月间于琼州副将任内护理鎭务闻有棍徒王君亮带伙伴数人皆系外籍潜藏黎内登即严饬各营勒限查拏送交抚黎同知审明因其未经为非首犯王君亮已在监病故将余犯分别枷责押解原籍安插又如营兵呉成因查拏王


　　方抚绥黎岐起见至于整饬营伍添造甲械修理墩台操练兵丁皆系【臣】职分所当为或呈咨督抚

　　陋管见应请
　　旨敕议者敬胪列奏
　　闻
　　一琼属黎汛宜移驻捕廵以专责成也查先年黎岐纵肆前镇【臣】吴啓爵于抚之后开通十字路穿跨黎境设立营汛扼其要口但汛弁只应责以廵防稽查不宜干预外事乃歴年客商入黎贸易例由文员给照汛弁验放而此内黎人原非州县管辖每因田畜同类相争时向汛弁投告为之分剖彼即听服否则或相雠杀以【臣】愚见应将该汛系何州县地方即于该州县之捕廵移驻一员与该汛千把协同稽查出入奸棍有黎人投告情事公同为之理断分解如果黎岐悦服地方安堵或


　　防革治罪则责成专而稽察密矣
　　一战船修造宜酌定届期以僃廵哨也窃照水师战船凡遇大小修拆造原有一定年限月日难以赢缩但一营额设之船若皆同时届修届拆将何船只配驾出洋廵哨如琼州战船八只俱于雍正七年五月届期大修倘一时赴厰兴工则六月初一日即値下班廵哨无船可以驾配以【臣】愚见当于此八船内挑出尚堪驾驶四船暂时配兵出哨将四船照期兴修此挑出之四船寛至雍正八年


　　一琼府同知不宜署事他郡以重职守也窃该府同知有海防抚黎之责非如他郡丞可比【臣】自任


　　令远署他郡只于琼郡之州县间遇员缺或委署摄庻不致远离职任而海黎事务得以就近兼理矣
　　一拔补把总宜分别水陆以收实用也窃骑射为武弁所首重而水师营弁尤以谙练水性船务为要【臣】于琼州水师副将任内每遇把总员缺挑选送补多有实在谙练水务之人格于不能骑射难以送考未免屈抑遗弃【臣】请水师兵丁拔补把总只考验熟练水务步箭合式人材壮健或于藤牌


　　防补千总则水师弁员得收实用而骑射亦不致偏废矣
　　以上四条皆肤浅鄙见倘防
　　俯赐采择伏乞
　　皇上睿鉴敇议施行谨
　　奏
　　览
　　同日又
　　奏为恭恳
　　圣恩事窃查康熙六十年福建克复台湾案内效力人
　　员防
　　皇上加恩议叙复经部行闽省考定等次定议分别录
　　用【臣】谨据实陈明冒昧
　　奏恳者此案议叙功加署都司佥书内有吴祐李雄张邦佐林山周鸿图等五名系【臣】父原任福建水师提督【臣】施世骠歴任长随因其谙晓水务才堪驱使带往军前随师进甚为效力迨【臣】父克复全台在军中病故之后伊等随众得邀议叙兹福建督【臣】高其倬巳将此案功加人员定议分别等次
　　题请分发江浙闽广四省以千把总补用查广东系题请分发省分【臣】叩乞
　　圣主天恩准将吴祐等五员发在【臣】鎭标效力得以随时差遣俟遇伊等应得之缺听督提二臣于通省水师千把总员缺考验补用可否仰邀
　　圣恩【臣】谨据实陈明伏乞
　　皇上睿鉴施行谨
　　奏
</div>
    <div class="pagination">
<a href="世宗宪皇帝硃批谕旨_page484.html">上一页</a><span>...</span><a href="世宗宪皇帝硃批谕旨_page480.html">480</a><a href="世宗宪皇帝硃批谕旨_page481.html">481</a><a href="世宗宪皇帝硃批谕旨_page482.html">482</a><a href="世宗宪皇帝硃批谕旨_page483.html">483</a><a href="世宗宪皇帝硃批谕旨_page484.html">484</a><span class="current-page">485</span><a href="世宗宪皇帝硃批谕旨_page486.html">486</a><a href="世宗宪皇帝硃批谕旨_page487.html">487</a><a href="世宗宪皇帝硃批谕旨_page488.html">488</a><a href="世宗宪皇帝硃批谕旨_page489.html">489</a><a href="世宗宪皇帝硃批谕旨_page490.html">490</a><span>...</span><a href="世宗宪皇帝硃批谕旨_page486.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
