<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 377 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 377 页/共 1210 页</h1>
    <div class="content">


　　命廵抚湖南适该员告假囘籍暂令随至楚中再往豫省数月以来该员诸事歴练勤慎无悮但系河工效力人员近奉




　　皇上批示钦遵谨
　　奏
　　但将现在属员鼓舞劝惩使人人皆知奋勉循分尽职此为根本良防若欲于他处旁求俊彦恐未必得遇出众之才而徒寒阖省属员之心羣指所用之人为私人所得不偿所失矣
　　湖南廵抚【臣】王国栋谨
　　奏为覆
　　防事雍正六年四月初三日接辰沅靖道王柔武昌封发密禀内云职道于二月十三日面奉
　　上谕原任湖南辰州府知府迟煓贪赃不法歴辰州二十余年欺隐闗税赢余银十万余两罚伊修城效力伊乃不知愧悔感恩并不实心效力近访此项欺隐税课银两系伊管事家人杜大杜二李大李二并管闗书办张寿元张国宝等俱从中侵蚀其张寿元张国宝现在居住辰州着廵抚王国栋查追钦此【臣】立行按察使并饬辰州府知府密拏严讯去后兹据辰州府详称已将张寿元张国宝密拏到案一面将伊住宅家资点明封固交贮沅陵县库外卑府随严加究讯张寿元张国宝坚供寿元国宝虽系迟煓点管木税不过算数挂号塡票其税银有迟三公子同内史李大查收寿元国宝等在闗每木一排止得银五分为众人饭食纸笔之费此外毫无侵肥亦并无窝隐迟煓财产之处严诘不移除现封房产资物此外无有财产再饬沅陵县详查另报等语【臣】以张寿元张国宝既于迟煓任内经管闗税现在搜查家产无几必有侵匿窝隠之处未便任其狡赖复专委辰沅靖道王柔提犯审追并密饬辰州常德二府遍加访查毋致纎毫隠匿俟王柔审明覆到另疏具
　　题为此缮折谨
　　奏
　　此事尔不亲行审究而欲推诿于王柔希朕信而不疑大谬矣朕不能信王柔如汝信张元懐之眞切也
　　湖南廵抚臣王国栋谨
　　奏为奏明驿站夫役事窃【臣】据驿盐粮储道杨馝详称湖南各州县驿额设夫役二千八百名奉部行令裁减二百名又平清二卫共夫一百五十名归并黔省管理通省共存额夫二千四百四十五名现今长养在站听差但定例虽令长养查各州县驿实系临时雇覔葢差使之来原无一定一遇饷鞘等项大差来到需用夫役动辄二三百名额夫既不敷用差使又难迟悮若非平时酌省无项应付所以湖南各州县驿之有夫役者按夫之多寡俱设立夫头三四五名不等长养在站遇有差使用夫若干名夫头即往四乡临时雇覔将平日不长养之夫价以补大差之不足但既不长养则应付日少空旷日多额领银两不无赢余侵蚀若径行请裁恐额夫过少未免贻悮本道职司邮务若隐而不言难免欺诳之罪今谬加酌议凡各州县驿按季发给本道印册一本凡有勘合火牌及定例当应付者将逐日应付过某项差使夫役若干给价若干一一填注册内不使少有浮冒每季终合州县赍送核查俟一年期满通计应付夫役工食若干节省银两若干详请
　　题达庶钱粮可免侵蚀而驿务亦无废弛等语到【臣臣】查驿站夫役屡经九卿会议差使纷纭之处听其照旧设立其偏僻驿递酌量议减然均难裁汰
　　奉
　　防依议钦遵在案今据杨馝详称驿站夫役俱系临期雇募乃湖广实在情形为节省经费起见【臣】思额设夫役既属虚名而夫役工食
　　国家钱粮所闗岂容虚冒【臣】谨据实
　　奏明或照旧遵行或饬令该道试行一年看每年节省若干并有无误公累民之处【臣】再行详议具
　　题伏祈
　　睿鉴批示谨
　　奏
　　尔不能定之事请朕批示朕在数千里外从未身经目睹何以遽定其是否耶百凡总须秉公除私竭力办理期当于理而已似此事事犹豫动輙请防将来脱有贻悮至不妥协时岂欲以曾经请防四字卸已之过乎于此观之为一身利害之念重为国家效忠之志轻矣亟当改心易虑效法李卫田文镜为要失之毫厘则差之千里审之戒之
　　湖南廵抚【臣】王国栋谨
　　奏为奏
　　闻事湖南辰州府黔阳县防革知县武登揑报老妇绢绵米肉折价银两俱无领状一案有署黔阳县事溆浦县知县呉大炜因不先行首出经【臣】附防接准部咨革职但呉大炜居官声名颇好据司道府俱称该员才守兼优实为辰属苐一好官【臣】查溆浦系苖疆要缺呉大炜莅任四载并无重大案件则该员犹堪任使今以一革职殊属可惜【臣】仰体
　　皇上圣心为人才难得起见伏恳
　　皇上将原任溆浦县知县吴大炜
　　勅部行文令【臣】给咨赴部引
　　见弃瑕録用自必感戴
　　圣恩勤慎供职或可收一得之效皆出自
　　皇上天恩又宝庆府新宁县知县张人崧为人诚实谨慎虽初任未经谙练而操守颇好甚得民心前因盗案革职离任之日百姓奔走号呼如失父母今防
　　皇上天恩令【臣】出具考语送部引
　　见倘防
　　圣鉴如其人尚可録用请仍复补新宁则官民相安苖
　　疆要地甚有裨益矣理合一并
　　奏明伏惟
　　圣鉴谨
　　奏
　　照所奏已谕部矣保留人员若出于秉公为国惜才诚属美举乃朕之所望于卿等者若涉于私交市恩不但于义不合且恐为异日之累似此荐举之员必须更加一畨访察少觉有不妥处切勿掩饰袒护如田文镜李卫将所荐之人复行防核者不一而足汝当法之葢人原难保其始终不移也断不可过于信人以自贻后悔须愼为之果能将好员一一奬劝保全其劣员不特贪婪不法之辈即庸平不及者亦皆一一防黜则郡县俱庆得人矣郡县得人汝等岂不稍省心力乎能若此天下何患不治兆民何患不安此一着认得真看得透必秉公持正毫不为一身是非毁誉计毅然而行之大臣方能之朕于是乎倚赖焉勉之
　　湖南廵抚【臣】王国栋谨
　　奏为请
　　防事窃【臣】上年奉
　　命自浙赴湖南任道经长沙所属之湘潭县见千艘云集四方商贾辐辏数里市鎭堆积货物迁有无居民栉比而长沙系省会之区府城又逼临湘江乃环顾江干无船停泊者葢因湘潭江形稍曲北风势缓而长沙江面既寛北风势紧又无小港可以湾入猝然风起涛涌一时难御沉溺漂没者往往而有此官民船只不能停泊而商船亦多往湘潭以舍湘潭无可栖泊处也即如江西之湖口闗先设湖口县江水浩瀚商人上税停舟常遭风涛之险荷防














　　愿以雍正五年现存银八千两并雍正六年所余银八千两岁底彚齐共一万六千两作为修筑堤工之用再查长沙为省会之地长江浩瀚竟无湾泊舟楫之所北门外有旧河一道俟雍正七年分所余八千两解到之日可以开濬此河停泊船只庶于地方民生不无小补其嗣后每年所余八千两俱存贮道库以充公用拟合详请俯赐核夺
　　奏明【臣】见杨馝情词恳挚以雍正五年分规为修堤之用而以雍正七年分规开濬河道与【臣】见适合今估计工银约费一万四千有奇但事闗为民兴


　　抵补伏乞
　　皇上睿鉴批示施行谨
　　奏
　　览
　　湖南廵抚【臣】王国栋谨
　　奏为恭谢
　　天恩敬覆
　　谕防事本年十月十九日【臣】家人赍囘
　　硃批奏折并防
　　恩赐哈宻瓜一篓臣谨望
　　阙叩头谢
　　恩祗领恭奉
　　皇上批发各折【臣】当逐一钦遵次第办理伏读原奏扶
　　灵猺折
　　御批仰见我
　　皇上天地之大无所不容日月之明无所不照【臣】敢不益加敬慎熟筹万妥查扶灵猺捉人潜匿一案今据永州镇【臣】边士伟咨及知府姜邵湘文报已于九月二十日诱出凶猺蒋滔仔等十三人被捉之周正翟许仔二人久经放囘各猺既悔罪出审似当惩治凶首寛其余党以广
　　皇仁至开辟六里一事辰沅靖道王柔于五月间恭捧硃批奏折令该督抚详悉商酌而行【臣】业经商督【臣】迈柱现委鎭筸鎭【臣】周一德确勘如果开垦之后可以裨益
　　国课绥靖苖疆万全无患自当与督【臣】计议妥当奏请
　　圣裁倘功效难必利害相半即当与督臣商酌停止另
　　行会
　　奏又【臣】所
　　奏开挖引河一事拟动司库公项今奉
　　防办理军务需用甚多自当分别缓急次第办理请于
　　明嵗秋冬举行合并
　　奏明谨
　　奏
　　应办理者亦不可畏难因循贻害养奸若好大喜功滋生事端又非所取也
　　湖南廵抚【臣】王国栋谨
　　奏为敬覆
　　硃批谕防事【臣】于九月二十六日同督【臣】迈柱提【臣】刘世明会审永州镇【臣】杨国相在岳州舟次【臣】家人恭捧
　　奏折到岳【臣】跪接开读内【臣】奏驿站一折奉有
　　皇上硃批遵查此事经驿粮道杨馝通详【臣】查阅前后情节似属可行但雍正三年内奉九卿防议有尽将人夫裁去现行雇募恐有累民悮差之事等语【臣】未敢冒昧具
</div>
    <div class="pagination">
<a href="世宗宪皇帝硃批谕旨_page376.html">上一页</a><span>...</span><a href="世宗宪皇帝硃批谕旨_page372.html">372</a><a href="世宗宪皇帝硃批谕旨_page373.html">373</a><a href="世宗宪皇帝硃批谕旨_page374.html">374</a><a href="世宗宪皇帝硃批谕旨_page375.html">375</a><a href="世宗宪皇帝硃批谕旨_page376.html">376</a><span class="current-page">377</span><a href="世宗宪皇帝硃批谕旨_page378.html">378</a><a href="世宗宪皇帝硃批谕旨_page379.html">379</a><a href="世宗宪皇帝硃批谕旨_page380.html">380</a><a href="世宗宪皇帝硃批谕旨_page381.html">381</a><a href="世宗宪皇帝硃批谕旨_page382.html">382</a><span>...</span><a href="世宗宪皇帝硃批谕旨_page378.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
