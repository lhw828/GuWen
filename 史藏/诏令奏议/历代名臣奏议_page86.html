<!DOCTYPE html>
<html>
 <head>
  <meta charset="utf-8"/>
  <title>
   历代名臣奏议 - 第 86 页/共 136 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   历代名臣奏议 - 第 86 页/共 136 页
  </h1>
  <div class="content">
   唐太宗时简使出右仆射封徳彛等并欲令取中男勅三四出魏徴执奏不可徳彛重奏称今见简使云中男内大有壮者太宗怒乃出勅中男虽年十八身形壮大亦取徴又不肯署勅太宗召征作色让之曰男若实小不入军若实大是其诈妄依式取于理何妨耶如此固执不觧卿意征正色曰臣闻竭泽而渔非不得鱼明年无鱼焚林而畋非不获兽明年无兽若中男以上尽入军租赋杂徭将何取给然比年来国家衞士不堪攻战岂为其少耶但为礼遇失所遂使人无鬬志若多取人还充杂役其数虽多终是无用若精简壮健遇之以礼人百其勇何必在多陛下每云我之为君以诚信待物欲使官人百姓并无矫伪之心自登极以来大事三数皆是不信复何取信扵人太宗愕然曰所云不信是何等也徴曰陛下初即位诏书云逋租宿债欠负官物并悉原免即令所司列为事条秦府国司亦非官物陛下自秦王为天子国司不为官物其余官物复将何有又闗中免二年租赋闗外给复一年百姓防恩无不欣悦寻更有勅云今年白丁多以役讫若此放免便是虚荷国恩若已折已输并令总纳所免皆以来年为始散还之后方更征收百姓之心不能无怨已征得物便入军来年为始何所取信又共理所寄唯在县令刺史年常检阅并悉委之至扵简即疑其诈伪望下诚信不亦难乎太宗曰朕向见卿固执疑卿蔽于此事今论国家不信乃是人情不通朕不审思过亦深矣行事往往如此天下若为致化乃停取中男赐金瓮一口
　　太宗帝范曰夫兵甲者国家防器也土地虽广好战则人凋邦国虽安忘战则人殆凋非保全之术殆非拟寇之方不可以全除不可以常用故农隙讲武习威仪也三年治兵辨等列也是以勾践轼蛙卒成霸业徐偃弃武终以防邦何也越习其威徐忘其备也孔子曰以不教人战是谓弃之故知弧矢威以利天下此用兵之机也
　　髙宗麟徳元年熊津都督刘仁轨上言曰戍兵疲羸者多衣服贫弊唯思西归无心展効臣问以往时百姓应募或请自办衣粮何为今日士卒如此咸言今日官府与曩时不同曩时没王事者敕使吊祭追赠官爵回授子弟凡度辽者皆赐勲一转自显庆五年度海者官不及记录死者无人谁何州县发兵壮而富者行钱得免弱而贫者被发即行海东苦战之时许以勲赏及达西岸唯闻推禁夺赐破勲州县追呼无以自存是以被发之日已有逃亡自残者其有勲级亦不免挽引之劳无异白丁又初发时唯令备一年资装今已二年未有还期自非有所更张厚加劳明赏重罚以起士心恐师众疲劳立効无日上深纳其言
　　髙宗御武成殿问兵家有三阵何谓邪众未对武陟尉贠半千进曰臣闻古者星宿孤虚天阵也山川向背地阵也偏伍弥缝人阵也臣谓不然夫师以义出沛若时雨得天之时为天阵足食约费且耕且战得地之利为地阵举三军士如子弟従父兄得人之和为人阵舍是则何以战帝曰善
　　武后时欲季冬讲武有司不时办遂用明年孟春检校左庶子王方庆曰按月令孟冬天子命将帅讲武习射御角力此乃三时务农一时讲武安不忘危之道孟春不可以称兵兵金也金胜木方春木王而举金以害盛徳逆生气孟春行冬令则水潦为败雪霜大挚首种不入今孟春讲武以隂政犯阳气害发生之徳臣恐水潦败物霜雪损稼夏麦不登愿陛下不违时令前及孟冬以顺天道手制褒允
　　代宗时左拾遗独孤及奏言减江淮山南诸道兵以赡国用陛下初不以臣言为愚然许即施行及今未有沛然之诏臣窃迟之今天下唯朔方陇西有吐蕃仆固之虞邠泾鳯翔兵足以当之矣自此而往东洎海南至番禺西尽巴蜀无鼠窃之盗而兵不为觧倾天下之货竭天下之谷以给不用之军为无端之费臣不知其故假令居安思危以备不虞自可阨害之地俾置屯御悉休其余以粮储屝屦之资充疲人贡赋嵗可以减国租半陛下岂迟疑于改作逡廵于旧贯使大议有所壅而率土之患日甚一日是益其而厚其疾也夫疗癕者必决之使溃今兵之为患犹癕也不以渐戢之其害滋大大而圗之必力倍而功寡岂易不俟终日之义耶徳宗贞元二年上与常侍李泌议复府兵泌言府兵平日皆安居田畆每府有折冲领之农隙教战有事徴发则以符契下州府参验发之至所期处将帅按月有不精者罪其折冲甚者罪及刺史军还则赐勲加赏行者近不逾时逺不经嵗髙宗以刘仁轨为洮河镇守使以圗吐蕃于是始有乆戍之役又牛仙客以积财得宰相邉将効之诱戍卒使以所赍缯帛寄于府库而苦役之利其死而没入其财故戍卒还者什无二三然未尝有外叛内侮者诚以顾恋田园恐累宗族故也自开元之末张说始募长征兵兵不土著不自重惜忘身徇利祸乱遂生向使府兵之法不废安有如此下陵上替之患哉上以为然
　　宋仁宗景祐元年三司使程琳上防论兵在精不在众河北陕西军储数匮而召募不已且住营一兵之费可给屯驻三兵昔飬万兵者今三万兵矣河北嵗费刍粮千二十万其赋入支十之二陕西嵗费千五百万其赋入支十之五自余悉仰给京师自成平逮今凡二边所増马歩军指挥百六十计骑兵一指挥所给嵗约费缗钱四万三千歩兵所给嵗约费缗钱三万二千他给赐不预合新旧兵所费不啻千万缗天地生财有限而用无纪极此国用所以日屈也今同华沿河州军积粟至于红腐而不知用沿邉入中粟价常踊贵而未尝足诚愿河北陕西募住营兵勿复増置遇阙即迁厢军精锐者补之仍渐徙营内郡以便粮饷无事时番戍于邉缓急即调发便近严戒封疆之臣毋得侵轶生事以觊恩赏违令者重寘之法如此则疆埸无事而国用有余矣帝嘉纳之
　　康防元年知制诰富弼上奏曰臣闻天下大器也非法制纲维不可以守矣生民重畜也非智力控御不可以保矣是故先王兢兢业业日谨一日唯恐失大器而防重畜也臣伏见西戎僭叛屡寇邉境本道不足以支朝廷悉发京东京西淮南江南荆南湖南两浙福建广南东西凡十一道兵以屯闗中十一道兵素寡弱又罹此调发故闗中得之未足以克而十一道之兵已尽矣朝廷独念京东隣河朔京西次闗陕此二道不可以无备遂遣使阅乡民俾习武以代军兵东南九道则不之省臣未谕也伏思朝廷用度如军食币帛茶塩泉货金铜铅银以至羽毛胶漆尽出此九道朝廷所以能安然理天下而不匮者得此九道供亿使之然尔此九道者朝廷所仰给也固宜保守之今尽取其兵是不加保守一日乗虚盗起梗其津要则京师无故而坐困矣凡奸贼好窥觊者无世不有今西鄙用兵天下兵与将皆集于西方力必不能及他道则就无备而作焉以臣观此九道州军防一豪杰率数十夫伺州官朔望行香毕集持锄耰白挺群呼奋击可尽杀之谁复御者然后开府库复刼取豪家物散施召募必应者如云一日可得千计鼔行而前防防无兵又城垒不脩诸郡县镇所至必陥俟奏至朝廷即时发兵亦不减三两月方至则其徒必及万数何可破耶臣又虑陛下以谓巨寇必不能猝至臣不敢逺稽前古畧引隋唐以来东南为寇者以明之隋大业年中刘元进起余杭朱燮管崇起呉各拥数十万寇江浙诸州朱粲起谯郡拥兵数十万寇宏起鄱阳萧铣起罗县各众数万攻陥诸郡唐咸通年中桂林戍卒五百人杀其将以判官庞勋为都头剽掠湘潭后陥徐宿等州又干符年中海贼王郢江贼栁彦章各聚徒数万余光化年中鲁景仁起连州黄岫起桂阳沈行收起邵阳各拥兵万余攻本郡邑杀戮守长其甚盛者则江西钟广南刘隠湖南马啇福建王潮皆割据焉臣谓东南九道负山阻水为寇者足以倔强故自古为寇渊薮唯王者能镇抚之则寇不能生于其间不然则乱之必矣今九道大小一百三十余郡若每郡皆宿兵固不可得也臣欲乞于九道中择要害约十余郡如泗扬升吉潭荆桂广福杭越之按地理相去均者于本处募兵大郡五千小郡三二千以多补少不过四五万人以东南百三十郡之富岂不能赡飬哉训为精兵勿复差役每郡置二督护专领之每道别置一都护经畧之九道又置一緫管者居中以节制之如此则欲为寇者知朝廷有备岂不顾惮耶设有盗起则发兵有所济师有地乗其未盛炽而扑灭之不为难矣臣前所谓天下生民宜网罗而控制之者以此道也臣伏念京东京西虽置乡兵而军兵絶寡亦未见乆安之理夫乡兵无营垒散处村堡又各持兵仗其部伍上下终不得如军兵之肃也或因饥馑为奸杰倡之安能使必不为盗又宜得军兵两相制御况山东自古尤多寇盗隋大业年中韩进甄寳起济北张金称起清河窦建徳格谦孙宣雅起渤海孟襄杜伏威起齐逐郡各拥众十余万人刼掠诸郡唐干符中王仙芝起濮州聚众亦十余万转攻河南十五郡以至黄巢起宛胊拥众百万陥覆两京横行天下虽然观芝初起草莽盖亦甚防当时制御失防遂至滋漫今亦乞择要害数郡募兵立帅如东南之制则可无虞矣议者或谓财用不足恐难成此夫以天下安全之业尚患财窘而不能立乆长之防不幸小有寇聚则如之何伏惟陛下以宗社为忧以生民为念裁制私欲损节横费则数万之众不日可募此无疆之基也知连州林槩上封事曰古者民为兵而今兵食民古马寓扵民而今不习马此兵与马之大患也请附唐府兵之法四敛一民部以为军闲耕田里被甲皆兵因命其家咸得畜马私乗休暇官为调习则人便干戈马识行列又行阵无法而出扵临时将无素备而取扵仓卒军不予权而监以宦侍若是者虽得古之材使循今之法亦必屡战而屡败
　　二年河东转运使文彦博奏曰臣扵去年二月初曽上言乞扵河东路每三丁一丁充强壮缓急为守御之备自后朝廷差呉遵路等扵河东路差到强壮共一十四万三千余人内一十三万三千余人是主户九千余人是客户皆两丁内一丁充强壮臣今徧歴到诸州军窃见所到强壮太多而不精兼颇妨夺农事臣检防咸平中曽降敕差强壮本路除晋绛慈隰麟府六州不差外共差到强壮四万四千余人今来虽添晋绛慈隰四州差强壮即比咸平旧数防及三倍况本路主客人户共三十一万勘防才及陕西人户之半昨来陕西所弓手只十万人以此况之即河东所集太多而妨农也臣欲乞依陕西体例每三丁一丁充强壮犹可得八万余人所贵务农作者不致妨废习武事者颇得精专如允臣所奏更不钞据丁口数目而去留之并不骚扰动众
　　庆歴元年知谏院张方平上奏白臣伏见宣差朝臣分路往陕西河东京东西路于前来差强壮弓手内招募愿充军人分配宣毅保防指挥者臣窃思此举事系安危敢竭防衷上禆国论谨列不便事件及臣愚所见如左
　　一自去嵗初降勅命差强壮弓手之时民间喧然皆言此时差虽以强壮弓手为名实欲黥补军借敕防屡下丁寕再三谕以朝廷差之意只要各护县乡必不起从征戍郡县又多方安辑民犹猜哗及经去冬教习寻放归业乡闾窃语方以少定然名在弓手之籍者居常犹恐不能自安每闻一使出行州县輙相扇动谓来调发今此命忽下果如民所素料此后命令无复可信此其不便一也
　　一宣命虽令使人招召情愿縁先来差弓手多是髙赀之家例皆衣食无阙岂有情愿充军之人臣闻所差朝臣已相与议云此来受命朝廷意在倚办若至郡县无人应募须与逐处官吏迫致之尔窃惟所差使臣盖皆期扵集事寻常浅见之人复思郡县官吏材术足任者无防今既设以赏利唯知用心若其谋之匪臧或致变生不测奸猾乗衅相激噪聚万一惊扰更成厉阶此其不便二也
　　一所差使臣既与郡县官吏抑迫百姓令伏充军即须练结甲赴京师充军之人既非情愿若其上路因与亲戚离诀更有悔心中道逃散安能防遏既不敢各归本土聚依蒲泽逺近相应展转结连或奸豪之有谋乗郡县之无备其势一扰必劳安辑此其不便三也
　　一今京东西路颇为饥歉民既艰食居常犹为寇盗一夫首难奔赴必多此其不便四也
　　一强壮弓手各在郡县未去农业若朝廷用汉代更之术因唐防秋之法入耕出战递为防戌则是农不去业兵不乏备不因帑廪之积常得丁壮之人今既籍为正兵防之连营则其衣食财用终身仰给县官此其不便五也
　　一已降御札冬至将行郊礼逺近郡县尤宜肃静夫愚而不可欺弱而不可胜者百姓也绥之斯和动之斯危武有七徳安民为本事规未兆敝犹不救若又迫之是启乱也则朝廷之忧不在四鄙夫祸起所忽慝生有阶秦之胜广汉之黄巾唐之巢勋是皆始扵乌合之众此其不便六也
　　右凢此六患昭然在目不可不深虑不可不过防臣以一介贱防见识浅近诚不足以叅国论賛圣谋但以职在谏曹义当有犯无隠故陈愚管上祈裁择臣谓陕西河东其近里州郡乞将前来差强壮弓手等中分其半戍邉每九月防秋至二月放归嵗一更代留其半防守本州以时训练当就戍之时依出军人官与装费冬给衣赐日支口食盖民所以惧乎籍之为兵者不唯前冒锋刃矢石之难且重去其土终身与亲爱姻族永相隔别此其大戚也今若畨休递戍终是不离本乡冀望邉事渐寕即当息肩安业昔太宗皇帝籍两河之人以为乡兵于时识者亦悼其失业盖不若因两河强壮使之扞邉壮者入籍衰者出役不衣库帛不食廪粟邉不阙戍民不去农河在乎蓄之营堡而后为官军也又闻于时籍乡兵之际因大军方兴之威犹恐其乱乃宻诫诸州郡尅期一日而事毕故民虽奸谋相动不复及矣今朝廷既惜强籍之名为必籍之事命两朝臣分使一路周环三二十郡幅员三数千里或未能亲到但行文移州县官吏方且各率所见异同纷起但恐使人一出民心一揺后虽悔之或所难及愿朝廷审加图议事不惮改追还所下逐路转运司宣命停所差官勿遣实天下幸甚国家之福也慺慺丹诚切冀昭纳
　　方平又奏曰臣近覩宣命差官往陕西等四路募强壮弓手之充军者事甚不便已扵十九日具状奏论未防朝廷别有处分臣不胜忧疑敢奏论其事至诸召募之状已具条陈今但言其必不可之理有二若召人情愿充者而后籍之臣料必不集事今此遣使徒使朝廷失大信扵天下州县惶惑人心惊扰而已必欲集事则非强致之不可果强而致之喧哗相动祸变不测故此召募寛之则事不集急之则促乱臣前言所谓必不可之理有二此之谓也臣虽愚浅忝居谏列非不知邉陲势急戎备事大衞兵禁旅调发不足今日之举盖朝廷非所获已臣愚深思募人所以防祸难若今日之为人未必为国家用适所以致祸难者但恐朝廷之忧不在邉鄙而在四郊之外向者群盗窃发潜匿山谷发卒数十倍捕之犹不能即擒乆乃幸得自溃近日州郡奏报比有奸盗相聚又京东西旱涝相仍民方艰食正月向尽麦种未入朝廷尚须留意安辑振其不足更下此令民心谓何凡民之籍者四路不啻三十万人今各不自保扵去留之间此其相扇唱和可不过为防虑万一不逞之辈乗隙啸动臣恐郡县官吏不弃城而遁即拱手就擒虽以墨翟之智不能以无备守也以陛下神圣威徳而宗庙之灵天賛神助则臣非所敢知者若专以人事料之但见危形未见安理往者唐氏自髙祖至懿宗传十九主矣其间戎狄侵轶数至畿甸大盗滔天舆驾出狩屡矣而卒全大业者所恃民心不去根本未揺信令尚行也及懿宗之世南蛮陷交州大起天下兵转货食以事之徐方戍卒相率回戈连陥江淮遂启仙芝黄巢之防生民涂炭因此遂危社稷今日之举唐鉴未逺矣夫贤智之谋事有万全之形而后有一缺之虞犹不以侥幸为之今天下犹古也陛下柰何处成败之计如是之易乎伏愿陛下更与大臣容讲求至如京东西州郡见管厢禁诸军亦不少比州郡患扵乏人每使命拣不无留占若量逐防民兵随其众寡分畨扵本州防守尽代见军赴邉此亦人情所便也朝廷机事非臣详之揣摩以言精切未尽屡展螗蜋之臂上冒雷霆之威盖惟大义之所存故扵蕞躯而无爱不胜宗庙之忧区区激切之至
　　方平又上防曰三代而下言治国者惟汉唐至我朝焉天下其犹故也以言乎蠧则益多矣汉以兼并唐则释老我朝加以兵马蠧出扵一百姓有不足者蠧出扵二国且虚乏三蠧并生若之何而冀上下之丰给也盖天生五材世所并用必有武备邦之大经夫兵国之衞也何蠧之云乎以夫置兵之法与古已异是以谓之蠧焉亦自三代而下逮于唐兵农一本故周氏因州里以起师旅齐人脩内政以寓军令汉法调民代更以充邉戍唐制案籍科发以备府兵故其人耕则为农战则为兵未有平防安坐仰衣食扵帑廪者也案用兵之法驰车千驷革车千乗带甲十万计其财用日费千金故兵贵拙速不以乆为巧者惧其屈力殚货以国搔民也故善用兵者役不再籍粮不三载取用扵国因粮扵敌今自禁卫通于州郡之冗卒不啻百万恣口而食舒臂而衣数日为期以取赐赉是日有万金之奉无时休息天下供待安得勿困夫用兵之术考之前世惟唐氏最为无数凡起徒役集藩镇之兵出于其境则食于度支故骄将悍卒隂相连衡缓师养寇邀宠圗利国力不能给輙罢释而更厚姑息之然犹师觧则费有时而息矣初天寳中废折冲府立武士帐而兵农始判代徳之后内外多难益设禁衞始立名号而有天威神防之军至于有大征讨起大徒众必发诸侯之师故寳应建中国虽多故其所漕引江淮之粟以给闗中以供兵食才四十万斛犹莫登焉今者运于东南输之太仓十倍唐氏犹常若不逮也京师之民口亿万计太半仰食军稍之余故在稲粟之乡耒耜之民寒耕暑耘常无余粒中人已下率亡盖藏强家之储鲜及新谷罄地之力穷农之功悉卷而西都为兵食故臣数为一蠧为其置之之法与古已异矣然则柰何若夫上不闗武备下不耗国财则臣尝有民兵之说足食足兵不废训练则臣尝有屯田之论傥见采于廊庙之上润泽而试之不十年而精兵皆在南畞矣然后寛徭薄赋劝农务本损上益下民説必以无疆舍禁去防国用自当周赡家给人足礼义兴行洋洋乎颂声盛徳轶乎三代矣
　　方平又上兵器论曰臣闻铄金为刃木为弧古之圣人以威天下故国之重器厥惟五兵歴代寳之以为神物是以周官六职工居一卿其治兵之工则桃氏为刃函人为甲冶氏为戈防庐人为殳矛弓人为弓矢人为矢其典兵之官则有司甲司兵司戈盾司弓矢之职掌辨其物受而藏之以待军事故天有时地有气材有羙工有巧合此四者然后为良夫寒温异宜隂阳异齐此天时之节也刚柔殊性坚脆殊理此地气之分也燕之角荆之干妢胡之笴呉粤之金锡此材之美者也粤之鏄燕之函秦之庐胡之弓车此工之巧者也古者百工之伎必皆世守监长日号戒其不良物勒工名识所精滥而有司乗其事考其器以上下其食而诛赏之是故预备不虞古之善政不忘武备邦之大经臣窃见今诸州郡所上兵物徒有名数实皆滥恶不足为用盖天下承平长乆兵未尝试上吏视为冗务监长安能尽心选占善工为家治具又州郡率少军匠借役民工以次奸侵茍求速就及输上中府而王吏因縁为市惟货是问阅数而已其为弓也角筋无液治之法故其引之必挠縦其为去也笴羽无深厚之数故其发之必翔俛其为刃也金无煎和之齐安得敝尽而不恶其为函也革无丰约之制安得长围而便利夫介胄不完士如袒战器械不精卒犹手搏是以古者兵有三制视人形之大小甲为两旅权服者之上下故井赋之法车甲各出扵丘甸焉若其合军交和鼓驱而进以命争命以首争首而弓折刃卷甲裂鐏败是乃委人扵死地而夺其自救之具也不教民战尚谓弃之投人扵死岂仁之谓管子曰致天下之精材者五而六之九而十之来工三倍不逺千里矣又曰聚天下之精材论百工之锐器不课不用不试不藏记曰日省月试饩廪称事所以劝百工也臣谓宜严立新条务厘此外使州郡守倅通领工作而委提刑狱緫检之厚匠手之稍食寛日课之役力材取乎精不取乎丰工务乎尽不务乎速器求乎良不求乎多呉殳越防之利燕弓代革之劲因地之产就民所工设为监司厚价募取则虽田闾之下匠鍜之巧一人一艺咸归官府矣而内选重臣掌其守藏司其颁入凡州郡所上必有试焉工有不当必行其罪如此则府皆善兵国有重备以待武事无误他时夫害起乎甚防患生乎所忽兹事虽小所系极大故献鄙议冀裨冬官氏之阙政焉
　　方平又上民兵论曰臣闻周典因井田而立军赋稽民数而起兵役约比闾族党州乡之法为伍两卒旅师军之制乘马器甲皆随而具搜苗狝狩因训练之辨其鼓铎镯铙旗物号名之用教其坐作进退疾徐防数之节示以号令之信习以阵列之容故其民趋耕则为农起战则为兵居防同乐死生同忧服容相别音声相辨自三代至扵隋唐兵农之业未离也隋则诸衞领乎乡唐则诸府备乎衞士初文皇贞观中因踵隋制内为十二衞将军之号外立折冲府都尉之名其府兵分置扵畿甸及诸州而名诸衞天下衞士向六十万人成丁入籍六十出役每嵗十一月以衞士帐上于兵部以备调发后天下承平渐乆武事不脩天寳中府兵无复存者遂停折冲府立武士帐而兵农始判矣郡国无备索然虚邑及盗起范阳并河朔猎留郑冲巩洛突函潼如践无人之境焉肃代已降干戈日寻帑藏不足以赡军士爵位不足以赏勲劳拔用聚敛之臣广为敛剥之计生民膏血滴沥亡余悍将骄兵未厌所欲而跋扈藩镇之帅睥睨朝廷之隙招置亡命募集奸凶至乃抚息呴濡育为假子取其爪牙之效为厥子孙之谋故大歴中李正已拥青兖十五州之地养兵十万李寳臣据赵冀七州之地养兵五万田承嗣有魏博七州之地养兵五万梁崇义有襄邓六州之地养众二万皆因叛乱得位各擅土宇盘根结固辅车相依上不供乎职贡下竭尽乎民力以奉军给各图自固时李抱贞观察泽潞当山东之兵冲土塉赋重人皆困匮无以赡军抱眞乃籍户丁男三选其一有材力者免其租徭给弓矢令之曰农之隙则分曹角射嵗终防而校焉及期按簿集试示以赏罚比三年则皆善射抱眞曰军可用矣扵是举部内之乡得成卒二万前既不费廪给府库益实乃缮甲兵为战具遂雄视山东时称昭义步兵冠天下于时朱防在蓟李纳反郓武俊乱赵田恱扰魏乗累世之巢穴为藏奸之渊薮相为影援合势同率然而上党孤军独称忠义奋击河朔杰贼惮走由是观之盖养卒要乎姑息民兵可以训练姑息之卒难用训练之兵易使也我太宗之北征也亦尝制为乡军之法独取乎三晋之民而得十万之众是时北鄙绎骚国兵再衂义军奋拒号为强锐夫界邉之郡民多习鬬结曹分伍挽强拔距裹粮淬刃惟敌是求习其川原识其形势以战则力以守则固不食廪粟不衣藏帛不邀上赏不利宠名郡县相维聚落相护邻里相任刑罚相及故民兵之与营卒利害常百倍也伏愿逺采周唐之法近考太宗之制谨脩民政寓行军令若夫十乡之县乡之户千为户一万老者疾者鳏寡孤独困穷无告者去其半存者为户五千贵者贤者能者服公事者去其半余得一师五县之州为一军诸郡县之大小视其民之众寡设为队理如军法嵗终农事之隙县大夫亲誓其众颁官府之鼓铎旗物兵器教习其坐起骤趋击刺之法州长廵行部县察其精慢而诛赏之农事既兴命归鼓铎旗物兵器于官府各使执事于田如此则兵农之势再合营聚之军可省国用必积民力必寛臣窃见今之郡县非邉戍之地者郡卒才足给徭役县直不足供追捕聚无完累兵无缮器数夫攘臂势且奔扰百人噪突立可溃乱且秦之颠也以陈项汉之危也以黄巾唐之覆也以巢寇此皆乌合扵仓卒计非其素定无决全之筭非训练之锐奋梃为防揭竿为旗而跞郡夷都如摧枯破竹瓦觧土散弥漫莫遏虽乗朝之有衅抑由郡县之无备也今民兵诚设搜练以时战士服于田畴部伍存于军籍兵仗贮于官府粟帛实于帑庾寛其苛敛复其他徭调发立集事平随散外则郡国武备得常训整内则禁衞骄兵可渐消减虽戎虏有冒顿之防叛将有蚩尤之强匪民有胜广之奸且亦不能自外而起变矣顾议者以为何如方平又上论曰臣闻善为国者不师善师者不战善战者不败若夫文徳脩扵两阶声教被乎八垠兆庶懐仁爱之如父母夷狄慕义亲之若君师恺悌之化行暴乱之端戢是谓善为国者不师帷幄之中几筵之上指顾之际得失起焉蘖折其牙厉平其阶其为理也有不可乱之势其为备也有不可犯之形此谓善师者不战合军聚众交和而舍将诚勇智众诚精练天地诚得法令诚信而我之庙筭必胜矣此谓善战者不败虽然兵者死地而战危事也故昔之为国者先为不可胜以待敌之可胜不可胜在我可胜在敌故为国者能为不可胜不能使敌之必可胜不可胜者备也可胜者战也故曰善用兵者无智名无勇功备扵无形防扵无声攻其心扵未合伐其谋扵未成故不待交绥而敌已屈夫如是又何智名勇功之有乎易曰重门击柝以待暴客盖取诸豫又况宅天下之大而可以忘武备乎故预备不虞古之善政不教民战是谓弃之昔周氏因提封之地立乘马之法天子六军兵车万乘比年简车三年简徒五年大简车徒春振旅以搜夏茇舍以苖秋治兵以狝冬大阅以狩皆扵农隙以讲事焉汉制京师则有两军七校郡国则有材官楼船皆嵗时习武事未尝废也后晋武帝既定呉防讲武于宣武场时山涛与卢钦论用兵之本以为不宜去州县武备帝虽称善而不能用永嘉之后寇难蜂起方郡皆以无备不能制天下遂成战国至隋文平陈始通王统内置十二衞栖功臣扵散地外分折冲府备兵籍扵调发唐因其制凡三百七十四府散扵诸州而名诸衞后承平渐乆中国安寕扵是逃者不捕亡者不补衞士无实籍衞将为虚名至天寳中遂停折冲府而幽陵之师堂堂焉在咸镐之郊矣于后章武削平郡盗恢复两河而植頴无成务之才旋致判涣昌俛建销兵之术更取孤危本弱末强渐成颠拔彊藩内侮王室其頽今我治朝丕迪皇道海寰一统神旗无指伐之行边境称和斋钺息受成之命化平治定三纪于兹是以衣冠搢绅不道军旅之事貔貅士卒罔知战阵之容天下安于隆平郡国颇以无备夫天生五材民并用之废一不可谁能去兵故兵可无用不可无备善师不战备之谓也故国之大事在祀与戎政之本经惟文与武礼乐制度文之施也禁暴戢乱武之用也今朝廷所言大事必曰军国是知兵者时之大务邦之重柄臣陋愚诸生不达兵事今所论著皆叅校前史旧迹得失之状可施扵今者冀上賛庙堂之余论焉八年右司谏钱彦逺上奏曰臣伏以今天下兵卒最为冗多较扵祖宗三朝数増十倍然皆老弱羸怯混淆其间堪战精锐百才三四而国家竭民力以赡之日困一日何以取济其已在军籍者诚未可立行措置求折衷之策则莫若窒其源本欲乞天下除禁军已有指挥住招填外余诸路本城不系披带诸军且未得招填其有名额空存而人数不满一百者并拨并入本州诸军及遇防选半粮剩员之时并委自逐州当职官吏审验六十五上如堪执役即且存防七十以上一例放停不得窃主恩而为已惠收小人之妄誉所有在京除见干当职事文武官吏合依勅破兵士当直外并不得妄作名目占留陈乞在他干当见有者仰逐处一面抽下其本城诸军候及三年逐州具计减得多少人数今来约令留多少人数申奏委大臣议定经乆措置所贵军政益脩国财稍给禁军若乆不招填又恐不可乞以即今见在为额转旋拣去老弱者招少壮者填之
　　皇祐四年河北都转运使包拯请那移河北兵马防曰臣闻屯兵备邉古今常制所患民赋有限兵食不充必须广为经度以给用度或嵗有凶歉或寇至益兵则暴敛横取何所不至民既困矣敌何御焉此亦必然之事也河北自失山后六州之险无以固守则蓄兵积粟常患不足只如顷年敌忽生变虽复请和终非经乆之计兼沿邉沃壌又尽为陂塘租税既无所入皆仰给县官虽竭天下之财以赡一隅当无事之时日常窘迫无数嵗之备若少有屯集如何求济岂可坐观其敝而不务捄之之防哉欲望圣慈特出宸防宣谕执政大臣应沿邉及近里州军兵马除合留防守外其屯驻驻泊诸军或令归营就粮诸军即分屯扵河南兖郓齐濮曹济等诸州况逐处地利富实粮储易致率三年一代遇有警急即时起发不旬日可到岂有后期不及者耶且前代防邉之兵三时务农一时教战公私自足未有冗而且众坐糜廪食虚困疲民如今之甚者然执干戈御戎狄固不可阙在养之教之得其宜则上下无困乏之患缓急用之则沛有余力矣议者若以戎兵不可全减即有往年义勇强壮十八万余人以充其数縁河朔之民禀性劲悍生习邉鄙之利害素请敌人之情伪校之南兵絶为精锐一则不费供馈二则羣情乐为其训练之法则有旧制存焉若谓兵食粗足邻好方坚趣过目前以为成筭惮扵更张措置臣恐日削月朘中外益以殚竭一旦用武即暴加重敛民心怨叛则肘腋之下皆为仇怨岂暇御外寇哉此国家根本之患若不表里协心锐意而速图之临事无及矣惟圣虑财择不任恳迫之至仁宗时拯又奏曰臣闻京师者天下之本也王畿之内列营屯众此强本之兵也而国家近年以来邉陲有警乃一例调发则衞兵日削恐非固宗社制戎狄之长防也臣以为畿兵虽有大故不可多调发前所谓京师者天下之本也强本者畿兵耳本固且强繇中制外则天下何患焉若调发不已则耗其财力而弱其根本不惟隳祖宗之制独不念李唐天寳建中之事乎善马精兵悉出扵外扈衞骁锐为之一空卒以重其后害此朝廷尤宜深虑也今河北河东沿邉兵寡财匮卒有急难惟有民兵可用往年尝籍之矣籍之未甚长策又従而释之縁河朔之民皆禀气劲悍飬勇奋发矧又生习邉鄙之利害素谙敌人之情伪他路校之不逮逺矣且向时阅舍客取主又责以户之上下以是籍之所得防向窃见唐李抱真民兵之制事颇相近故当时招义一军雄视山东将适今之宜可如抱真之制约而行之不以户下田足田不足悉以丁力众寡登降其数而籍之不及数者即舍之取其中稍富实者令差出谷帛钱货以给籍丁之贫家如此得兵可倍往嵗亦可以少抑兼并而贫悴之户有所仰矣一则供馈不费二则群情乐为其处置训练之法即有祖宗之旧制焉河朔民兵既壮而禁军留实京师则内外安矣今北敌诡诈万状声言西讨脩筑城栅集军马乘此之际沿邉亦宜宻令缮完而议者但恃盟约殊不设备万一邀求不已稍不如意伺衅而发曷以御之此亦必然之兆得无熟思乎况邉上武将未甚得人且将者人之司命而邦国安危所系择之不可不审审将之道不当限以名位但辨其能之可否茍得实材则擢而用之专而委之必有成功若不素为之具缓急旋图之则无所及矣伏望陛下少防圣意特赐省察
　　拯又请添河北入中粮草臣伏读前汉赵充国传充国谓大司农耿夀昌曰扵金城湟中籴谷三百万斛羌人不敢动矣夀昌请籴百万斛廼得四十万一失此防羌人故为逆失之毫厘差之千里事既然矣若四夷猝有动揺相因而起虽有智者不能善其后也是知粮储有备则邉患不足恤矣臣窃见河北沿邉州郡军粮未备屯兵少防约及二年如定州屯兵稍众只及一年有余况中山最是控扼之所若非次添屯军马不支数月缓急如何取济虽朝廷财用窘迫力所未及然河朔根本之地自黠敌讲好观衅而动诡诈万状固不可信其虚声怠其实备孙子曰无恃其不来恃吾有以待之也无恃其不攻恃吾之不可攻也今若计度粮草防置邉事且循旧制不务施为臣恐日甚一日有不可捄之患矣故曰金城汤池带甲百万非粟不能守可不熟虑乎欲望圣慈特降指挥令三司应河北沿邉州军且令依旧入中若以倍费官钱即乞支拨见钱百万贯趂今夏二麦丰熟之际扵近便处及时收籴却自御河辇运往沿邉州军以实储廪比之贵价入中其利甚厚仍乞速赐指挥施行
　　皇祐元年侍御史知杂事何郯上奏曰臣伏见陜西路顷嵗邉鄙用兵之际朝廷指挥以诸州新弓手刺面充保防指挥用备战守一路之兵仅増十万縁当时仓卒不暇精择其间甚有疲弱不堪征役之人驱之行阵固难得力自休兵至今嵗月已乆尚未闻一加选汰所费廪食不可胜计况其人并是郡县等第之家系在军籍甚非所愿伏望本路诸州令告谕应系新置保防兵士除人员节级外其余年五十以上及短小不及等之人如愿不在军者许令自陈委监司长吏相度减放归农此等久习武艺今若放归亦须置籍拘管仍乞以所居乡社相近防如河北义勇团作指挥置人贠节级管辖其邉郡每以此军畨递防守防亦令比旧减数非特邉上或有警急其罢放之人尚可追集守城却代精兵出战扵事又无废缺方今财力大屈所患在扵冗兵竭天下所出之物仅能供应陛下幸听臣言特行防置一路之内可减三数万人乃亦省费之一端近包拯被命往陜西制置觧塩伏乞下臣此议使其就近覆验所冀审择利害然后施行
　　五年御史中丞孙抃上奏曰臣伏见兵家征行守御之法其所用士旅以知人情者为先熟地里者次之谙土风者又次之何则知人情则强弱先辨熟地里则险易先知谙土风则寒暖先备故临事也便而取効也速是以所安者平原易地置之险阻则惧矣所习者大陵髙阜移之谿涧则危矣古圣贤确论皆然国朝有天下所置州郡必招置本土人充军或三两指挥名额各异比年以来逐防凡有缓急此等人号为得力非他知人情熟地里谙土风故也然而军数寡少月给防薄防托之际事功难集臣欲乞应沿邉州郡宻迩蕃夷部落谿涧去防元有本土军分者望朝廷相度稍益其数目量増其请受以时而练习之一则团结部伍渐成次第隣近蕃夷寇贼不敢作过二则衣粮差足可以收其尽瘁之报
　　至和二年知谏院范镇上奏曰臣比奉使河北伏见河北连嵗招兵未已皆是坊市无赖及陇亩田力之人冒为军营子弟诚是军营子弟则今日诏下明日便当投牒岂有及今一年尚未尽至其为坊市无赖陇亩力田之人明矣况今田甚旷民甚稀赋役甚重国用甚不足所以然者正由兵多也先朝用兵时兵才四十余万今不用兵而兵已倍之臣不知大臣以何见而为此议也必以为备契丹也今塘水东西三百余里多扵先朝也嵗予金缯五十万礼聘又十余万亦多扵先朝也以多扵先朝之塘水多扵先朝之金缯以备契丹而与之和也宜省兵以息民而益多兵以困民者臣所以深惑也契丹自知顾塘水之限贪金缯之利而不敢动者五十年于今矣方契丹贪利而不敢动之时其民宜富贵而反日以困国用宜饶足而反日以蹙此无他兵多而民稀田旷与赋役重也使契丹而有一日之警将何以继之哉大臣终不知念此而但以多兵为有备此臣所以深惑也今契丹五十年不敢南入为寇者贪金缯之利厚也就使弃利为寇则大河以北妇人女子皆是乗城之人其坊市无赖陇畒力田者又将焉往况契丹贪利而不敢动而预畜养之以困斯民乎夫取兵扵民则民稀民稀则田旷田旷则赋役重赋役重则民心离寓兵扵民则民稠民稠则田辟田辟则赋役轻赋役轻则民心固与其离民之心以备契丹契丹未至而民力已先困国用已先匮孰若固民之心以备契丹契丹虽至而民力有余国用有备其利害若视白黒若数一二大臣以为难者臣所以深惑昔汉武兵困天下者用兵以征匈奴也欲以得所欲也今陛下以兵困天下者不用兵以至是也非以快所欲也何苦而为是乎五口一家尚知量入以为出况天下大计其可以不校出入其可以无经制乎臣伏见今之世有失入徒罪若流若死者陛下必加罪有司其在选人必加停殿后虽用之不得迁改此所以见陛下防民之心至矣今大臣举天下之民而困之岂特失入徒流死罪之比而陛下略不加问是舍所大而急所细也臣愚岂得黙焉陛下诚能罢今招兵勅大臣使具太祖时赋入若干兵若干官若干太宗时赋入若干兵若干官若干真宗时赋入若干兵若干官若干陛下天圣中赋入若干兵若干官若干约今赋入之数兵数官数酌取中道立为经制以赋入之数十分为率以七分给郊庙宫省诸费三分留备水旱及缓急非常为之十年仅可以言治古者国无九年之蓄曰不足无六年之蓄曰急无三年之蓄则国非其国今自京师至天下州郡大率无二年之蓄邉城甚者或三数月耳不幸有连二年之水旱将何以飬此兵乎此兵不足以飬则其忧不在契丹也此臣所谓言责也陛下所宜留念大臣所宜尽心悉力之时也伏乞下臣章中书枢宻大臣并臣前奏防详若不以臣非才而信用其言先罢招兵然后量今天下赋入以为国用使上下寛裕非独臣之幸也乃天下之幸也
　　镇又论益兵奏曰臣去嵗八月言方今官冗兵多民力不堪乞下中书枢宻大臣条理究行及今累月不报退自伏念当世之务莫急扵此而大臣恬然不以为恠此臣区区不得隠黙而再以冒闻也夫虑之有素为之有备事至而应则安静而详实虑之无素为之无备事至而应则仓猝而乖牾大抵近事多失扵仓猝而不安静者虑之不先而备之不豫也前日契丹使至虚言纷纷朝廷自顾国用之不足民力之凋无以待之也大臣不知计之所从扵是乎募兵以自塞责是何异欲救火而益以薪流之浊而复挠其源也景徳中契丹内寇灵夏不臣是时兵不满五十万西备北御沛然有余今兵倍之矣而尚苦不足者臣不识所谓也敌才遣一介之使至而増益者又数万及其去也中外相庆谓为无事殊不知新兵之费嵗増已百万贯矣百万贯之费非出扵天非出扵地非出扵建议者之家一出扵民也方今愁苦之时又重赋之以为备预计者未见其可也此所谓仓猝而乖牾也夫兵不在众在练之与将何如耳去年侬智髙寇岭南前后遣将不知防辈遣兵不知防万亡死奔北不可胜纪陛下亲遣狄青然而卒能取胜者蕃落数百骑尔此兵不在众近事之効也陛下何不持此说以诘大臣之欲益兵者臣愚以为备契丹莫若寛河北河东之民备灵夏莫若寛闗陜之民备云南莫若寛两川湖岭之民备天下莫若寛天下之民民力寛则知自爱知自爱则虽有外虞人人可用为兵用人人自爱之兵以御外虞何往而不克何征而不服哉古人所谓犹手臂之捍头目子弟之衞父兄者用此兵也臣所谓虑之有素为之有备者此也今夫官所以养民者也兵所以衞民者也养民衞民者反残民矣而大臣不知救臣恐朝廷之忧不在四夷而在冗兵与穷民也近年以来地数震动河不轨道日月星辰谪见于天皆民怨之感也伏乞陛下明勅大臣求今所以息民之术以应天地之变而为宗庙社稷计臣不胜大愿愚直之罪伏惟裁赦
　　镇又论河北河东兵奏曰臣窃闻契丹新立其叔领兵盘桓山后召不肯赴深恐邉臣縁此张皇更请益兵今河东养兵三十余万五十年矣又益以义勇三十万是常有六十万兵积扵两路正为缓急非常而塞下每一小警即奏防旁午以揺朝廷者亦五十年矣庙堂议臣邉鄙谋将中外狃习安为故常所以兵益多粮益匮民力益困国用益不足而不知所以营救此臣恳恳而不能已也今义勇三十万为稍近古禁军三十余万皆仰县官就三十余万中皆半老弱怯懦老弱怯懦之人遇敌则先自败亡非独先自败亡适所以为骁壮之累是骁壮者不可不柬练而老弱怯懦者不可不抑去也老弱怯懦不抑去则费广费广则民罢民罢则不自爱养治兵以衞不自爱之民臣恐朝廷之忧不在塞外而在塞内也臣窃计虑契丹新主嗣立遂定则与故主无殊盟好亦必坚乆就使其叔争立国中有变待蕃汉怀服其势不五七年不得平定朝廷乗五七年之间惩前之失谋柬练骁壮抑去老弱怯懦使民力得纾国用得饶以待寇至必胜之道也古人请三万兵横行匈奴中今以六十万众重之以髙城深池惴惴然常恐不足者殆将相不任责也陛下诚能专责将相委以经畧非特邉鄙无事将见天下得复太平也臣前所上兵民事伏惟勅大臣平章如不以臣愚而废其言必有万一之补


　　歴代名臣奏议卷二百十九
　　钦定四库全书
　　歴代名臣奏议卷二百二十
　　明　杨士竒等　撰
　　兵制
　　宋仁宗时陜西经畧安抚使夏竦论兵政曰臣闻屯师制敌其急有四简士卒齐号令聚刍粟利器械士卒不简则阵不成列号令不一则战不应节刍粟不聚则不能持乆器械不利则不能争锋阵不成列则左击右觧战不应节则前进后退不能持乆则众心易离不能争锋则兵气不振不知刍粟器械之计者以卒与敌也不知士卒号令之要者以将与敌也覆军杀将大事去矣善为将者简其部伍稽其将校不以腰腹肤革为选而尚其能不以年所乆次为勲而计其庸壮者或困于暴露瘠者或便于驰逐旧者或畏避无勇新者或自奋不顾尚能而用计庸而赏然后为金鼓以节其进退为旌旗以正其行伍金鼔节则听者专旌旗正则视者审号令不差耳目不惑则勇者不得独进怯者不得独退三令五申多多益办扵是治仓廪以坚其心整武备以扬其气其心坚则鬬志励其气扬则勇心奋治众如治寡用弱如用彊以是而观则兵政成矣
　　蔡襄上奏曰臣伏见西鄙用兵以来首尾六年自刘平任福葛懐敏三将覆没亡者十万余人沮损国威公私空匮邦赋差之计为患日深今被邉之郡甲兵非不多也歴渉数年训练非不乆也然而屡战屡败何哉臣熟思之盖军法未立将谋不专也所谓军法未立者今之都部署及统帅之名其钤辖路分都监都同廵检等并是佐属裨校各以賔礼相接主帅等威既不尊异向下官属更无节级相辖之理及至出军首尾不能相救号令不能相通所以多败也所谓将谋不专者朝廷每有指挥事件多下逐路并令钤辖都监都同廵检等同共长商量大凡兵事惟大将得以专之秘计深谋岂容众议乃令僚佐参论短长至有各出意见互相诋毁谋无所主事无不漏所以多败也臣窃以军法不立将谋不专而胜敌者无有唐郭子仪李光弼等以九节度之兵攻安庆绪而輙败者何也子仪光弼名将也九师之师共数十万也以安庆绪之穷困岂能御之然而輙败者盖军无都帅不相统辖谋议不同所以致败也太宗朝曹彬潘美兴兵北举而无成功者何也曹彬潘美名将也三路并入大举也然而无成功者盖临军刘文裕王诜贪功立异主将不能夺之所以无功也以古今事理参之未有大将不专而能立大功也或曰今诸路帅臣各得便宜劄子临事自可处置何必变更军法乎臣谓若法不素立威不素行虽得便宜岂能使上下必信乎臣请逐路都部署见管兵马人数列为裨校部曲之差分为前后左右之属管兵臣僚官员并乞改换军职使名以所领兵多少为等大小相乘节级相辖如有违犯并同阶级所以立成一军自然选拣精审以战则胜以守则坚此至急之务也
　　襄又上言曰或曰练兵择马减省邉郡之粮馈其足以持乆乎曰若欲为持乆计者莫若増置乡兵有唐之制天下州郡募百姓为府兵府不过一千二百人外折冲果毅府五百七十四而籍名扵官不离其乡里农隙教习武艺其余时则居家有警急则集而守备今若置之不费国家之用足为天下根本矣臣窃谓闗中今若召募一年之间可致五十万人一年教习足以守备则闗中之势已强矣或曰今募乡兵则闗中骚动如何曰府兵不黥其面又立名目若折冲果毅之与兵卒不同择其乡里豪武者为总领乘农间则教习有警急则守城不离其居不妨其业则百姓为之何所苦也若然有必置之术顷年灵武用兵陜西般粮草最为劳至今老人耳目相接往往皆能言之若先下陜西计度转般粮草往邉郡次下募兵之制应家有充乡兵特免转般如是应募者众矣或曰兵散在野则如何曰开元之前不闻府兵为乱者盖其势分犬牙相持虽乆不为患也矣臣今畧陈其大槩国家傥行之乞下大臣详议条目襄又奏减费用曰臣窃见正月以来发兵马赴沿邉州郡皆全军而往未尝精择夫全军而往必有老者武艺不精者此等兵卒皆不可用又邉郡之地多处山险而军中之马有老病瘦瘠不堪驰逐者亦随军而往若有战鬬亦不可用也况沿邉如鄜延等山路险阻馈运虽今日中籴粮草皆是本处居民积聚之余若一嵗之后必须外州辇运茍非担负不可得至是以不可用之军马坐费难致之刍粟臣欲乞令邉郡帅臣扵已至兵马中选武艺精者及马之强者留之其兵卒老弱者武艺不精者及马之老病瘦瘠不堪驰逐者皆遣至近里州军或罢归之所贵便扵供给夫兵精马强以战则力倍自然临邉之郡粮储可节也
　　知谏院司马光论拣兵防曰臣窃闻朝廷近降指挥拣选诸指挥兵士补填近上军分其主兵之官惟务人多不复精加选择其间明知羸弱悉以充数臣以耳目踈短闻之后时不能豫陈可否致事已施行然其得失利害之明不可不尽为陛下言之往者不可及来者犹可追也臣窃惟当今国家之患在扵士卒不精故四夷昌盛财用不足故公私窘迫今纵不能澄汰衰老以省大费而又平居晏然非有警急坐増无用之众以长无穷之患臣不知为国计者果如何也方今天下安乐无虞而府库之积随得随散曽无羡余设不幸有螽螟水旱饥馑相仍盗贼猝起戎狄内侵不知陛下将何以待之此不可不为之先虑也臣窃观自唐室募兵以来果能得武猛材力之士犹为有益若不择勇怯而养之臣不知其可也唐徳宗以神防军使白琇珪为京城召募使应募者皆市井沽贩之人有名无实及泾师犯阙徳宗命琇珪以神防军御之卒无一人至者徳宗狼狈失据遂幸奉天及五代之际军政尤紊是以叛乱接迹祸败相寻周世宗以髙平之战士卒不精故樊爱能何徽所部先奔归而大阅诸军悉简去老弱选其精鋭以为侍卫亲军由是禁兵之盛近世无比故能南割淮甸北取闗南羣雄畏服所向无敌太祖皇帝受天明命抚有大寳当是之时战士不过数万北御契丹西捍河东以其余威开荆楚包湖湘卷五岭吞巴蜀扫江南服呉越太宗皇帝绍丕烈奋神威遂拔晋阳一统四海堂堂之业万世赖之今天下兵数臣不能尽知窃闻比扵太祖皇帝时其多数倍然元昊羌胡之竖子智髙蛮獠之微种廼敢倔强河西横行岭表国家发兵讨之士卒或望尘奔北或迎锋沮溃毁辱天威为四夷笑由是观之养兵之术务精不务多也且今所选之兵升其军分増其粮赐是宜感戴上恩人人喜悦而窃闻京城之内被选之人往往咨嗟悲怨父子相泣况扵外方兵士违去乡里诀别亲戚其为愁苦不言可知使中外人情遑遑如此岂惟乆逺之害亦不可不以切近之忧为万一之虑也兵者国之大事废兴之端安危之要尽在扵是臣不知曽与不曽令两府大臣相与熟议经乆利害然后行之今在京兵士已经拣上分配诸军者无如之何其未拣及外州军士伏望朝廷特降指挥下应系拣军臣僚须是一一躬亲子细拣选好人材有膂力及得等様别无羸弱方得拣上如已经防中后朝廷别差不干碍官覆防得却有不及等样及羸弱病患之人其元拣军臣僚伏乞重行贬窜仍自今后每遇大叚招拣兵士并须先令两府臣僚同共商量度财用丰耗及事之缓急若须至招拣方得闻奏施行并戒约拣军臣僚务精不务多一如今来指挥取进止
　　苏舜钦上防曰臣谨按周礼牙章以起军旅汉世发兵皆以虎符所以严国命而絶奸端厥后给银牌以为信五代防乱凡奉使调发但枢宻院给牒国朝太平兴国中以李飞雄之为诈有诏复用银牌焉自后又复废罢臣窃见方今外郡兵马只是三班使臣赍宣起发而无银符之制况印文篆刻寻常官吏亦不能尽通奸诈或能为之当用武之际必须大为之防臣欲乞今后起发兵马及乘逓马者中给银牌以复本朝旧制其规矩増减乞诏有司详定之伏取进止
　　陜西经畧安抚使范仲淹防曰臣窃知陜西禁军厢军不下二十万众防秋在近必须养育训练以期成功在乎丰以衣食使壮其力积以金帛示有厚赏牛酒以恱之律罚以威之如此则兵有鬬志将以増气虽二十万众合为一心有守必坚有战必强平寇之期臣可卜也若饥不足其食寒不足其衣出无壮力入无厚赏军有退志将必防气虽二十万众或有二心守则不坚战则不强平寇之期未可卜也扵弓箭手民兵肯战守之时事须赏劝所用金帛诚须大备今陜西百姓已虚三军未振或闻三说之法可以备邉以臣所见今货务商客才有一百来名纵许扵陜西河东路以三说入中即縁商客未多且可少助粮草而已若金银钱帛则嵗时之内必难足臣所以请放行向南塩客使客旅入纳粮草并金银钱帛数更有逐处富实之家不为商旅者必须以利劝之臣请逐处劝诱入纳上件物色一件纳及得万数除给与向南末塩交钞外更与恩泽一万贯者与上佐官三万贯者京官致仕如曾应举到省与本科出身除家便官愿班行安排或不就差遣者亦听所贵防秋之期颇有邉备乞朝廷速为大计使百姓乐输三军乐战则敌人不利中外无忧山海之利何足以吝国家安危之计在圣心英防天下幸甚
　　知成徳军宋祁请复唐防幕奏曰臣闻唐时出师用兵每十为五防法马牛任従所便其间随行什物锅幕之皆具故师行万里经亘嵗月无所阙乏自五代之乱更相侵扰其兵不出中国弱者轻赍强者因粮遂失五防法至今相承不复讨寻臣伏见朝廷之制每指挥五百人指挥使得夹幕一具副者得单幕一具马军得叶锅布行槽等若干歩军得锅若干自军贠以下更无帐幕或出次野外虽甚风雨亦无所庇又战士被甲所将衣衾悉自负荷马军则盂杓之悉在马上然则行数百里人马强力皆已先疲脱若逢贼安能挽蹋击刺与争胜哉故无幕帟则士卒无所休庇无防物则士卒须自负荷此扵军戎亦非小害臣乞诏近臣检求唐防幕法下殿前马歩军司议可复与否明条利害上禀朝廷指挥取进止
　　宋庠上奏曰日者朝廷念承平之久再令河北河东搜补强壮之籍及诸路创添弓手隂为武备诚大惠也然纲条粗举防检未周若弗逺圗惧无实効窃观诸路唯河北风俗差为习惯若欲立法定制宜此始谨具利病如左
　　一退虚数
　　近者差强壮之时依先降条贯扵三丁两丁内以一丁系籍故河北比扵他路民数最多然其间壮老相叅贫富不等每嵗集训练之日虽官给粮食而本家亦有赍送之勤又别无优异蠲存之制故两丁之户一丁在官一丁供给是一家之事废矣又州县有诸色公人之役理难减罢今一家有应别役者则权免强壮候其役罢复收而籍之此亦一名之家供两色之役畨休逓上非人情之乐也臣欲乞委本属长吏躬阅户等应第四等以上户除老弱外实有三丁者取一丁自余两丁及第五等户皆免之以备他役仍令州县将本处诸色公人实数别定合差人户常防三畨以相替换不得更充强壮已系强壮者亦不轮充他役如此则人有定业户无兼劳公私之间各得其所
　　一备实用
　　伏详河北初置强壮之意但欲令乡土所在自为之守故不责以战鬬金鼓之事是以昨来再行添差之际明告以不刺手面不离乡里且为御盗防城之备臣窃念既已定劲勇数十万人而不能用诚可惜也且邉朔之地万一有警则田野之户并将家属入保坚城当此之时无论公私尽可驱而为守何必预籍强壮也臣故欲先简去贫弱少丁之户取其实力因而用之之术敢举其例假如大名一府今有强壮四万余人其中复免放两丁贫弱及应州县色役人外只取三万实数闻本府常屯禁兵五千则乞差强壮三千留禁兵二千共充五千之数每半年一代则三万人为十畨畨各五年一上矣【其他州皆凖此法常以五分为率二分正军三分强壮】若更有征守随多少复发但许不离本路【谓若河北即不差扵河东】如此则籍不虚设而军政成矣然后可以加惠而恱使焉
　　一厚蠲复
　　凡人情有利则趋无利则止今既欲驱以征戍必当因利害而导之伏请应强壮之家除正税外令本属州县体量民情扵科调中最所惮者一切免放【风闻今河北民最苦折变税物及和买防绢河东民最苦和籴斛米】上畨者扵免放之例又加厚焉出征者扵加厚之外复优赐焉
&lt;史部,诏令奏议类,奏议之属,历代名臣奏议,卷二百二十&gt;至河更为一部署凡河北一路强壮分三部署以统焉平寜之时各令本州分畨以习武警急之际则部署随多少聚之扵本路以备战河北一路先定其制则他路可仿而为法矣若常日在家不上者委本县令佐或本路别使【若令提防刑狱使之】专相督察劝以农事有防惰不作则严刑以纠之又每州别置钤辖一贠与知州同掌兵籍【凡言兵则正军强壮合以为一】如此则旧屯禁军可并归宿卫唯留就粮者扵本路用相镇服俟其耳目渐熟则自成府兵之制其他委曲条贯可使有司因时増借也
　　庠又奏曰臣近覩吕夷简再述河北强壮乆失训练等事寻已却委本官就近详酌者臣窃闻跨河而北元系强壮之籍者逾数十万皆土著精卒为国扞防官司习条约明具自契丹通好以来而内外共务因循专为嫌避不教民战三十余年逃冒流亡但存空簿日复一日识者寒心而吕夷简欲举旧章乞加综覈此诚深计预备国家长乆之业也况兹一事前后上言者至众而事未果行大抵虑敌人警猜有奸盟好然敢问议者若终不训习可保北敌永无患乎此乃虑外忘内视蚤虱而不见太山之论审如此者亦当别为长筭安可舍旧防而待决卧积薪以俟燃邪臣再思依违之端盖由诸臣不敢专任其责常虞邻邦万一之隙自废中国无穷之利务习常态茍图目前况两国盟书本无此禁我之政令彼何预焉且聚民教之不过以生事为戒犹有素备之防若弃而弗脩则养祸自贻遂无可救之防二者相准利害甚明矧今羌贼背恩邉境骚动臣以为可因此案集声为援助虽使传播亦何害扵欢盟哉安危之机理不可缓臣忝闻政事为时未乆言轻体大惧縁人废欲望圣慈更与张士逊章得象王騣已下老成之人参决可否必谓恐生外衅即乞特差精干之臣别托他事奉使河朔与吕夷简及都转运司宻为规画将主客二等丁壮如何均济兼集之后用何术得外无张皇内便教习并望誊写近日臣僚所上乡兵利害文字令一防商量使行经乆惟陛下留神省察
　　时兵冗用度乏殿中侍御史吕景初奏防曰圣人在上不能无灾而有救灾之术今百姓困穷国用虚竭利源已尽惟有减用度尔用度之广无如养兵比年招置太多未加拣汰若兵皆勇健能捍寇敌竭民膏血以防之犹为不可况羸疾老怯者又常过半徒费粟帛战则先奔致勇者亦相牵而败当祖宗时四方割据中国才百余州民力未完耕植未广然用度充足者兵少故也而所征皆克自数十年来用数倍之兵所向必败以此知兵在精不在众也议者屡以为言陛下不即更者由大臣媮安避怨论事之臣又复缄黙则此何时而息望诏中书枢宻院议罢招捕而汰冗滥
　　英宗即位召蘓颂提开封府界诸县镇公事颂言周制六军出扵六乡在王畿四郊之地唐设十二卫亦散布畿内郡县又以闗内诸府分之皆所以临制四方为国藩卫国朝禁兵多屯京师及畿内东南诸县虽馈运为便而西邉武备殊阙今中牟长垣都门要冲二鄙驿置皆由此而旧不屯兵閴无防守请置营益兵以备非常
　　治平元年三司使蔡襄上论兵九事防曰臣近上国论要目十二篇以谓当今之急务彊兵为第一事富国为第二事欲脩治道自此而始兵不强则国不富国不富则民不安是故始扵强兵而终扵安民本末之论也强兵之说如何一曰消冗谓兵不可以暴减当有术以消之二曰选择谓老弱疾病不堪战阵之人即拣择而去之三曰省兵谓不应置兵处与置之过多者则省之四曰训练谓兵虽少壮而训练不得其术与不教同五曰立法谓兵絶无统制故不可用用之则败此五者备脩则兵少而精矣少则财用饶财用饶则国富矣兵精以战则胜以守则固而兵强矣其说皆世人常论也然而行之则为治道之始不行则为天下大患是世人之常论乃当今之急务臣故谓之第一事
　　一事中书不与知兵増兵多少不知也枢宻院要兵则添财用财用有无不知也管军将帅少兵则请增不计校今日兵籍倍多何故用之不足也三司但支办衣粮日日増添不敢论列谓兵非职事也四者各为之谋以至扵此若通而为一则可以计校兵籍多少财用有无不至扵冗臣欲乞招置増添兵数枢宻院中书共议之先令三司计度衣粮如何足用管军每乞増置必须诘问其所少之因必不得已方可具奏如此谨重乃省兵之一端也
　　一事近年置诸路安抚钤辖添屯禁军自京西江南东西广南东西两浙福建等驻泊禁军皆是北人南方水土异宜水行不知舟檝之利山行不堪阻阨之险一往三年死亡殆半其不便一也只如差二万人驻泊及至当替又须二万人常须四万人可了办以此屯戍之多军还到营未及两三月又复出军不唯道路劳苦妻奴隔阔人情欝结其不便二也今欲除京东淮南外诸路钤辖安抚司所管驻泊禁军其年满量留合要人数差补外并只放还本营更不填阙或问南方难用北军祖宗平定南方尽是北军今来何故难用曰祖宗之兵诛讨大计未有不从中外兵今者南方但当作御盗贼之计若御盗贼诸路各有招置禁军练习精熟可以驱使贼势大者暂遣北军不为失防此省兵之一端也
　　一事陜西河东自庆歴以来用兵之际置寨栅数多所以添兵寨栅本以通粮道护耕农非有益扵攻守今当先去无用寨栅或只量留兵卒随宜罢遣以寛难置粮草之费亦省兵之一端也
　　一事防邉兵卒老弱病患先须拣选若在邉鄙不唯虚费粮储兼亦不堪战鬬千兵若有百人老弱遇敌而先奔即是千人皆废如此为患须至选拣马有不堪入阵者而为患与老弱之兵同陜西河东方今无事时若先选拣不唯训练精熟仓卒有备大可减省粮草以寛国用
　　一事或曰招置土兵如前日陜西弓箭手之只给与田不费衣粮扵事为便且如河北招置土兵为害深矣土兵一人可给戍兵三人兼又父子相承未尝出城骄蹇难动故曰为患深矣河北义勇十九万人昔年差人情惊动今耳目已熟但须整缉训练缓急得力扵其间更选强壮须及十万人不费衣粮可与土兵相制屯戍之兵可减也
　　一事养兵之费禁军一兵之费以衣粮特支郊赉通计一嵗约费钱五十千厢军一兵之费嵗约三十千通一千一十八万余人一嵗约费四千八百万缗此其大较也若减禁军十万嵗减缗钱五百万减厢军十万嵗减缗钱三百万欲减禁军先减屯戍欲减厢军先减纲运此其要也
　　一事诸路厢军一指挥有六七百人捡寻旧额并无条制盖年嵗既逺亡失旧文今若朝防诸军指挥并将校以下不得过五百人旧额不满五百人即依旧额今日以前有剩者并令依旧候及五百人一依今来指挥輙敢额外添人并以违制论不在去官原赦之限
　　一事禁军指挥近年添置军额名目数多指挥将窠虽全兵卒只有三二百人虚费将窠请受今若逐路军额先与条约谓若兵士三百人即有将窠三十人见在人数已多者仍旧或移补别军及三百人更不补填渐可并省也
　　一事欲减厢军先减纲运今天下无名纲运最为枉费兵士邉郡兵官替移迎送还厢军动皆数百人多者至千人自来明有条制州郡皆以人情不敢禁约此一事也南方替罢官员近由江浙逺自湘潭一舟十人至二十人一嵗往还京师可了一次一舟之费小者五百千大者七百千所载官物不过数千缗之直衣粮所费防何此二事也天下州郡自太平以来廨宇亭榭无有不足每遇新官临政必有改作土木之功处处皆是不唯枉费财用必须多役兵卒此三事也天下特送官物入京如牛皮兵器之多由陆路若委本路转运司不急用者罢省之或令水路可以减省兵役此四事也养兵挽船不若和雇则止扵程限之资养兵则终嵗给之其费必倍此五事也大要举此五事严与条约厢军可省矣
　　右仆射韩琦上奏曰臣伏以三代汉唐以来皆籍民为兵故其数虽多而赡飬至薄所以维制万防而威服四夷又非近所蓄冗兵可及也唐置府兵最为近古天寳已后废不能复因循至扵五代广募长征之兵故困天下而不能给今之义勇河北防十五万河东防八万勇悍纯实生扵天性而有物力资产父母妻子之所系若稍加简练亦唐之府兵也陜西当西事之初亦尝三丁选一丁为弓手其后刺为保防正军及夏国纳欵朝廷拣放扵今所存者无防河北河东陕西三路当西北控御之地事同一体今若扵陕西诸州亦义勇止刺手背则又知不复刺面可无惊骇或令永兴河中凤翔三府先刺观听既安然后次及诸郡一时不无少扰而终成长利
　　司马光上奏曰臣近日已二次上言乞罢刺陕西义勇事未防朝廷采纳臣欲止而不言则不忍坐视一路之民横受困苦而自图一身之安又恐迁延日乆则无及扵事是以不敢避斧钺之诛继上封奏为陛下极陈其害臣比日以来熟思此事诚扵民有世世之害扵国无分毫之利何谓扵民有世世之害臣窃见河北陕西河东自景祐以前本无义勇凡州县诸般承役并是上等有物力人户知当其乡村下等人户除二税之外更无大叚差徭自非大饥之嵗则温衣饱食父子兄弟熈熈相乐自寳元庆歴之间朝廷因赵元昊叛乱契丹压境遂扵三路乡村人户之中不问贫富等第但有三丁之家即拣一丁充乡弓手及强壮其时西邉事宜尤急寻将陕西一路乡弓手尽刺面充保防指挥正军其河北河东事宜稍缓遂只将乡弓手强壮刺手背充义勇自此三路之人始骚然愁苦矣其河北河东之民比扵陜西虽免离家去乡戍邉死敌之患然一刺手背之后则终身拘缀或欲逺出干事籴贱卖贵或遇水旱凶荒欲分房逐熟或典卖田产欲浮逰作客皆虑官中非时集不敢东西又当差之际州县之吏寜无乞觅教阅之时军贠教头宁无敛掠是扵常时免役之外添此一种科徭也若果如议者之言无害扵民则民皆乐従官中何必更刺手背以防逃窜乎以此观之义勇为害扵两路之民也可知矣况陕西扵庆歴年中民家已各防一丁刺充保防流落不归今又取其次丁刺充义勇不亦甚乎朝廷近年分命朝臣徧往诸路减放谓之寛恤民力今乃无故一旦刺一路之民十有余万以为义勇何朝廷爱之扵前忍之扵后悯之扵小而忘之扵大乎且今日既集之后则州县义勇皆有常数每有逃亡病死州县必随而补之则义勇之身既羁縻以至老死而子孙若有进丁又不免刺为义勇是使陕西之民子子孙孙常有三分之丁为兵也臣故曰扵民有世世之害也何谓扵国无分毫之利太祖太宗之时未有义勇至于正军亦不及今日十分之一然而太祖取荆湖平西川下广南克江南太宗取两浙克河东一统天下若振槁拾遗此岂义勇之力也哉盖由民政脩治军令严肃将帅得人士卒精练故也康定庆歴之间赵元昊负累朝厚恩无故逆命侮慢不恭侵犯邉境朝廷竭天下之力以奉邉鄙刘平任福葛懐敏之师相继覆没士卒死者动以万数正军不足益以乡兵外府不足继以内帑民力困极财物殚尽终不能出一旅之众渉区脱之地以讨其罪而不免含垢忍耻假以宠名诱以重赂仅得无事当是之时三路新置乡兵其数十万何尝得一人之力以此观之义勇无用亦可知矣贾谊有言曰前车覆后车戒康定庆歴御戎之防国家当永以为戒今乃一一检当时体例而行之是后车又将覆也有难臣者必曰古之兵皆出民间岂民兵可用扵古而不可用扵今乎臣则对曰三代之时用井田之法以出士卒车马居则为比闾族党州乡行则为伍两卒旅师军为之者皆卿大夫也唐初府兵各有营府不属州县有将军郎将折冲果毅以相统摄是以令下之日数万之众可以立具无敢逃亡避匿者以其纲纪素偹故也今乡兵则不然虽有军贠节级之名皆乡党族姻平居相与拍肩把袂饮博鬬殴之人非如正军有阶级上下之严也若安寜无事之时州县聚集教阅则亦有行阵旗鼓弓弩坐作叫噪真如可以战敌者彼若闻敌人大入邉兵已败邉城不守敌骑杀掠蹂践卷地而来则莫不迎望风声奔波迸散其军贠节级将鸟伏防窜自救之不暇岂有一人能为县官率士卒而待寇乎以臣观之此正如儿戏而已安有为国家计警骚一路之民使之破家失业而为儿戏之事乎臣故曰扵国无分毫之利也凡此利害之明有如白黒伏望陛下不以臣愚贱而忽其言少留听察其刺陕西义勇事早赐寝罢则一方幸甚光又上奏曰臣近者已曽四次上言乞罢刺陜西义勇别白利害极其恳恻终未防省察方今陜西一路之民小大皇皇如在汤火之中而朝廷晏然略无拯救之意臣职在箴諌安可塞黙不敢广有援引以烦圣听请以目前显验言之今建议以义勇为便者必曰即日河东河北不用衣粮而得胜兵数十万皆教阅精熟可以战敌又兵出民间合扵古制臣请言其不然彼数十万者虚数也教阅精熟者外貌也兵出民间者名与古同而实异也何以言之河北河东州县既承朝廷之意各拣刺义勇只求数多据帐籍言之诚有数十万之众矣若万一敌人在近官中急欲集之时则一人不可见矣岂非虚数乎平常无事州县教阅之日观者但见其旗号鲜明钲鼔备具行列有序进退应节即叹美以为真可战敌殊不知彼皆队舞聚戏之若闻敌人之来则瓦觧星散不知所之矣岂非外貌乎古者兵出民间民耕桑之所得皆以衣食其家故处则富足出则精锐今既富敛农民之粟帛以赡正军又籍农民之身以为兵是一家独任二家之事也如此民之财力安得不屈岂非名与古同而实异乎以臣愚见河北河东已刺之民犹当遣放况陜西未刺之民乎陛下欲知利害之实何不试召建议者而问之曰河北河东自置义勇以来敌人凡防次深入至腹内州军用义勇拒战而敌人败退今既有义勇之后三路正军皆可废而不用乎若果然敌人曽深入因得义勇之力而败退今来刺义勇之后正军皆可废罢此乃万世之长策也愿陛下行之勿疑若自置义勇以来未尝经阵敌使用今来虽有义勇正军亦未可废罢则何忍以十余万无罪之赤子尽刺以为无用之兵乎天生圣君以为民也民今如此陛下岂可全不为之动心乎臣之所言尽扵此矣陛下若以为稍有可采即乞早降指挥下陜西令罢刺义勇以救一方之民若以为勅命已行不肯遽改即乞且免刺手背候邉事寕息依旧放散则民有一时搔扰之劳犹免终身羁縻之苦若以臣所言皆孟浪迂阔不可施行则臣之智识愚闇无以勉强变更不可久汚谏诤之列伏望圣慈特赐降黜别择贤才而代之
　　光又乞罢陜西义勇劄子曰臣传闻朝廷差陜西提刑狱陈安石扵本路人户三丁之内刺一丁充义勇不知虚实若果如此大为非便臣窃意议者必以为河北河东皆有义勇而陜西独无近因赵谅祚寇邉故欲广籍民兵以备缓急使之捍御也臣伏见康定庆歴之际赵元昊叛乱王师屡败死者动以万数国家乏少正军遂籍陜西之民三丁之内选一丁以为乡弓手寻又刺充保防指挥差扵沿邉戍守当是之时闾里之间惶扰愁怨不可胜言耕桑之民不习战闘官中既费衣粮私家又须供送骨肉流离田园荡尽陜西之民比屋凋残至今二十余年终不复旧者皆以此也其谋防之失亦足以为戒矣是时河北河东邉事稍缓故朝廷但籍其民以充义勇更不刺为军虽比之陜西保防为害差小然国家何尝使之捍御戎狄得其分毫之益乎今议者但恠陜西独无义勇不知陜西之民三丁之内已有一丁充保防矣自西事以来陜西困扵科调比扵景祐以前民力减耗三分之二加之近歳屡遭凶歉今秋方获小稔且望息肩又值邉鄙有警众心已揺若更闻此诏下必大致惊扰人人愁苦一如康定庆歴之时是贼寇未来而先自困也况即日陜西正军甚多不至阙乏何为遽作此有害无益之事以循覆车之辙也伏望朝廷审察利害特罢此事诚一方之大幸
　　光又乞罢陜西义勇劄子曰臣近曽上言乞罢刺陜西义勇事未审朝廷曽与不曽别为商量臣前次上殿乞陛下留意备邉所谓备者非但添屯军马积贮粮草而已在扵择将帅而脩军政今将帅不才者未闻有所更改军政頽者未闻有所振举而忽取腹内州军之民尽刺以为兵外人闻之无不骇愕今陜西沿邉正军动以万数朝廷若能择有方畧胆勇之人以为将帅使之简去疲弱选取精锐勤加教习明行赏罚则虽欲取银夏而税其地擒赵谅祚而制其命有何所难况但止其钞盗乎今朝廷不孜孜以将帅军政为急而无故籍耕桑之民使之执兵徒有惊扰而实无所用臣不知谁为陛下画此策也昔康定庆歴之间朝廷以元昊犯邉官军不利己曽籍陜西之民以为乡弓手始者明出勅牓云但欲使之守护乡里必不刺充正军屯戍邉境牓犹未収朝廷尽刺充保防指挥令于邉州屯戍当是之时臣丁忧在陜备见其事民皆生长太平不识金革一旦调发为兵自陜以西闾阎之间如人人有防户户被掠号哭之声弥天亘野天地为之惨凄日月为之无色往往逃避扵外官中絷其父母妻子急加追捕鬻卖田园以充购赏暨刺面之后兵贠教头利其家富百端诛剥衣粮不足以自赡须至取扵私家或屯戍在邉则更须千里供送祖父财产日销月铄以至扵尽况其平生所习者惟桑麻耒耜至扵甲胄弩槊虽加教阅不免生踈而又资性戆愚加之畏懦临敌之际得便即思退走不惟自防其身兼更拽动大阵自后官中知其无用遂大加沙汰给与公凭放令逐便而惰防已乆不复肯服稼穑之劳兼田产已空无所复归皆流落冻馁不知所在长老至今言之犹长叹出涕其为失防较然可知足以为后来之戒而不足以为法也令朝廷虽云所籍之民止刺手背农隙之时委州县召集教阅只在乡里不令戍邉而民间惩往年之事必大兴讹言争相惊扰朝廷号令失信前后已多虽州县之吏徧至民家面加晓谕亦终不肯信逃亡避匿刑狱必繁怨嗟之声周徧一方足以动揺羣心感伤和气若使分毫有益扵国亦无所顾此有害无益显然眀白近在目前设使教习得成一旦谅祚大举入寇邉臣不能捍御而使之深入三辅东过潼闗乃欲驱此乌合村民以拒之不亦难乎此适足以取戎狄之笑而已伏望陛下轸念生民深察得失其刺义勇事早赐寝罢
　　光又乞罢刺陜西义勇劄子曰臣累日前方闻朝廷有指挥令陜西路防乡村百姓充义勇臣即时有奏劄子言其非便昨日又上殿具劄子面有敷陈奉圣防令送中书枢宻院商量臣到中书枢宻院方知此事拟议已乆勅下本路已近旬日臣耳目踈浅闻之后时不能先事进言是臣之罪然臣闻之易曰不逺复无只悔元吉说命曰无耻过作非今虽勅命已下若追而止之犹胜于遂行不顾不可避反汗之嫌而蹈迷复之凶也百姓一经刺手则终身羁縻不得左右人情畏惮不言可知康定年中拣差乡弓手时元不刺手后至庆歴年中刺充保防之时富有之家犹得多用钱财雇召壮健之人充当今一切皆刺其手则是十余万无罪之人永充军籍不得复为平民其为害民尤甚扵康定之时也臣窃料即今陜西之民已狼狈惊扰不聊生矣若朝廷晏然坐而视之曽不悯恤使赤子嗷嗷无所告诉为民父母者固当如是乎古者国有大事谋及卿士谋及庶人谋及卜筮今籍一路之民以为兵可谓大事矣而两府之外朝士大夫无一人知者一旦勅书既下急如星火严如雷霆谁暇问其端倪况敢言其非也臣以备位谏官既闻之后不可畏避死亡不为陛下力言之若又弃忽其言不为改更则是今后朝廷号令有过误者终不可复救也如此则恐非国家之福也臣愚伏望圣慈速降指挥下陜西路其义勇且未得拣刺别听朝廷指挥然后博延卿士大夫更熟议其可否果然有利于国无害于民徐复行之何晚之有
　　三年光又言招军劄子曰臣闻近朝廷扵在京及诸路广招禁军其灾伤之处又招饥民以充厢军臣愚以为国家来患在兵不精不患不多夫兵少而精则衣粮易供公私充足一人可以当十遇敌必能取胜兵多而不精则衣粮难赡公私困匮十人不足当一遇敌必致败北此利害之明有如白黒不为难知也是以太祖皇帝之时天下兵数不及当今十分之一而犹日加选练简去羸老专取精锐故能征伐四克混一区夏自景徳以来中国既以金帛绥懐戎狄不事征讨至今六十余年是宜官有余积民有余财而府库殚竭仓廪空虚水旱小愆流殍满野其故何哉岂非邉鄙虽安而冗兵益多之所致乎此乃天下所共知非臣一人之私言也庆歴中赵元昊叛西邉用兵朝廷广加召募应诸州都监监押募及千人者皆特迁一官以此之故天下冗兵愈众国力愈贫近嵗又累次大拣厢军以补禁军之数即目系籍之兵已为不少矣何苦更复直招禁军及招饥民以充厢军臣不知建议之臣曽与不曽计较今日府库之积以养今日旧有之兵果为有余为不足乎此盖邉鄙之臣庸愚怯懦无他材畧但求添兵在朝之臣又恐所给之兵不副所求他日邉事或有败阙归咎扵己是以不顾国家之匮乏只知召募取其虚数不论疲软无所施用此羣臣容身保位茍且目前之术非为朝廷深谋逺虑经乆之画也谚曰多求不如省费此言虽小可以喻大今以十口之家衣食仅足一旦顿増五口必不能赡若不顾囷中之粟笥中之帛所余防何而唯冗口是贪能无穷匮乎国家之势何以异此羣臣既不能为陛下忠谋陛下又不自以为忧则谁当忧之臣恐邉臣之请兵无穷朝廷之募兵无已仓库之粟帛有限百姓之膏血有涯不知国家长此沈瘵何时当瘳乎臣又闻即目灾伤之防军无见粮煮薄粥以饲饥民犹不能给况刺以为兵将以何物养之终身乎且畎畆农民止因一时饥馑故流移就食若将来丰稔则各思复业今既刺以为兵是使之终身失业也扵官扵民皆为非便谋防之失孰甚扵此臣愿陛下防自圣志速降指挥应在京及诸路并且罢招禁军但选择将帅使之训练旧有之兵以备御四夷不患不足其灾伤之处州县不得妄招饥民以充厢军但据所有斛斗救接农民俟向去稍丰使各复旧业则天下幸甚臣自陛下践祚以来不自知其狂愚见朝廷政令有未便差除有未当屡献瞽言浼渎天聦陛下未尝为之变一政令改一差除如臣者亦可以不言矣然犹区区献言不已者诚耻居位而不言不耻多言而见厌也
　　英宗时陜西转运副使范纯仁奏曰臣伏见陜西沿邉兵将俱冗城寨亦多倍费供须亏耗财用今来既许西人纳诸路罢兵正宜节省经费渐图丰实若更因循旧规不务改作丰实之期固无可望年计支用亦将不足万一再有邉事或值嵗歉仓卒之间何以为计伏望朝廷检防天圣以前陜西沿邉军马兵官数目及委帅臣条列今来合留城寨及合减将官冗兵人数叅定中制各令遵行其间或有帅臣不思体国务为冗占者亦乞朝廷特行诫励如此则不惟西陲渐可完富兼使契丹畏威易为驯服仍乞觉察沿邉希功生事之臣重行责降使契丹知朝廷好生之徳则可省戍守之劳坐致丰实
　　神宗熈寕二年知谏院陈襄论汰冗兵劄子曰臣观治平二年天下所入财用大数都约缗钱六千余万养兵之费约五千万乃是六分之财兵占其五禁兵之数约七十万一夫钱粮赐予嵗不下五十千则七十万人有三千五百万缗之费厢军之数约五十万一夫钱粮赐予嵗不下三十千则五十万人有一千五百万缗之费则是厢禁共费五千万矣惟余一千万以备国家百用之费今若裁损厢禁人数五分之一则可以嵗减钱粮之费一千万以助县官用度比之常嵗倍増其数百度经费有二千万足以赡给有余矣况艺祖朝中外之兵止一十二万真宗之时三十余万章圣之时已号为多然不过五六十万大抵兵贵在强不在众今若选择精悍之士而去其懦弱羸老者凡五分之一则犹有九十六万精兵不为不足矣
　　御史中丞吕公着上奏曰臣窃以古者兵农不分而耕战并事平居无不耕之民有事无不战之家故兵籍虽广而财力不屈后世唯唐之府衞最为近古开元以后其制复壊国家承五季之乱虽庶事草创未复古然祖宗之初兵不过数十万故当时未见其害是后招募之数日増而简练之法益弛平居则常苦扵冗食有事则不足以应敌故建议之臣颇谓民兵可复而正兵可消诚以今之禁兵率以中等校之每人嵗用钱粮衣赐计直五十缗千人则嵗费五万缗至扵民兵则非有廪给唯是给之土田或只将见今有地人户稍寛其租税省其力役以正兵千人之费足以得民兵数万人然今之正兵亦不可骤行减放但当即罢招填益讲民兵府衞之法使财力不屈而战守有备以之强国捍邉实万世之利也臣欲乞诏辅臣选识治体晓兵法或先曽献议其言可用者数人使议兵制施行
　　三年司马光乞不令陜西义勇戍邉及刺充正兵劄子曰臣先任諌官日伏见国家防刺陜西义勇臣累曽论列以为徒使百姓愁苦无益扵用近闻环庆路用义勇与西敌战鬬望风奔溃死伤甚多致主将陥没此义勇不可用之明騐也臣窃闻议者犹欲教阅义勇以抗西鬬若止令州县教阅守护乡土犹扵人情不至大扰若发以戍邉或如庆歴中刺为正兵则众人覩环庆之败譬如无罪往就死地恐扵人情大有不安国家既重赋敛以尽其财又逼之战鬬以絶其命是驱良民使为盗贼也彼为官军则惜生故望风逺走彼为盗贼则必死自可以一敌百臣恐今日教之挽射击刺乃他日为盗之资也庙堂之议臣所不得知万一有之诏下之日臣论列不及况当逺离朝廷故不得不先事而言也光又乞留诸州屯兵劄子曰臣奉勅充永兴军一路兵马都总管安抚使臣窃闻本路十州所管屯驻禁军至少大率皆是縁邉就粮兵士常时分为上下畨有一半在逐州或遇邉上稍有警急则尽皆抽去逐州并无守把兵士臣窃惟天下事不可忽必须思患豫防敌人犯邉虽当竭力捍御然腹内州军岂可全无武备况逐州皆有军资甲仗市邑民居万一敌兵深入间谍内应或盗贼乗虚奸人窃发其本州官吏手下无兵虽有智勇将安所施臣愚以为逐州宜各添一指挥禁军屯驻内永兴军为闗中根本宜添两指挥若朝廷别无兵士可以差拨只乞扵縁邉就粮兵士内依此数目拨留在逐州屯驻邉上更不得勾抽所贵缓急不至失备
　　光又乞不拣退军置淮南劄子曰臣窃闻道涂之言未审虚实或云朝廷欲拣在京禁军年四十五以上防有呈切者尽减下请给并其妻孥徙置淮南以就粮食若实有此议臣窃以为非宜何则在京禁军及其家属率皆生长京师亲姻聨布安居乐业衣食县官为日固乆年四十五未为衰老防有呈切尚任征役一旦别无罪负减其请给徙之淮南是横遭降配也诸军之内沙汰甚多必恐人情惶惑大致愁怨虽国家承平无事纲纪具张此属恟恟不安亦无能为患然诏书一下若万一有道路流言惊动百姓朝廷欲姑务省事复为收还则顿失威重向去无以复号令骄兵若遂推而行之则众怒难犯专欲难成意外之变不可不防梁室分魏博之兵致张彦之乱此近事之可鉴者也故臣愿朝廷更当深思熟议未宜遽下此诏也夫水未至而虚为之防水虽不至亦无所害谓水不足忧而不为之防一旦水至则防无所及矣故君子贵扵思患而豫防之也且国家竭天下之财养长征兵士本欲备御邉陲今淮南非用武之地而多屯禁兵坐费衣食是养无用之兵寘诸无用之地也又使邉陲常无事则已异日或小有警急主兵之臣必争求益兵京师之兵既少必须使者四出大加召募广为拣选将数倍多扵今日所退之兵旧兵尚请衣粮未去而新兵更添衣粮是弃已教阅经战之兵而收市井畎畆之人本欲减冗兵而冗兵更多本欲省大费而大费更广窃恐非计之得者也臣愚伏愿朝廷且依旧法每嵗减禁军有不任征战者减充小分小分复不任执役者放充百姓听其自便在京居止但勿使老病者尚占名籍虚费衣粮人情既安扵所习皆无怨嗟国家又得其力用不为虚设冗兵既去大费自省在理甚明扵事为便臣备位近臣兹事系国安危不敢不言
　　四年枢宻使文彦博奏论兵政曰臣向因进对防询及黥民兵利害臣与呉即时畧具大防上对然而天威之下顷刻之间固未详悉臣退而复思自陛下临御以来焦劳庶政以兵者大事尤所垂意三四年前枢宻院检录得开寳初至治平中内外兵马大数颇甚详备遂议酌中定为永额比至道前即差多方庆歴中即颇减内壮根本外护邉陲去冗留精适用省费搜补训练皆有条理又以三路隣扵羌人即有属户畨兵弓箭手之以至次邉州军尽置义勇缓急调发以应征防若守将处之得宜经乆必无阙事兼向时诸路郡县额外増置弓箭手亦欲防虞盗贼如此纪纲臣以谓深协方今之宜颇得备预之理设有未至或有废坠即当弥缝振举之可也恭惟太祖太宗之定天下也止用此兵真宗仁宗英宗之守天下也亦用此兵累圣相承而无异道歴年弥乆而无异法故臣以谓协当今之宜得备预之理有未至而废坠者弥缝而振举之可也今陛下以睿圣之德承祖宗隆盛之业中原之人不识兵戈者防百年歴观前古致治未有如此之安且乆也故生齿繁息逾扵二汉封疆广逺过扵三代所谓民不改聚地不改辟施之仁政而不烦扰之则太平之效又何加焉陛下必欲舍此而别求治道以致太平更易兵制以张威武固非臣愚所及况臣备位枢府所主唯兵不能上副盛意委曲经画尸禄之责所不敢逃伏望圣慈察臣前后累上章奏听觧枢机之重柄并还将相之印绶得以散秩俾守外郡従愚臣知止之分全朝廷退人之礼臣不胜大幸然臣乆防天地之恩敢忘犬马之报窃谓兵民犹水水能载舟亦能覆舟禁暴戢兵武之七徳不戢自焚自古所戒凡更制维御之方深愿慎之重之区区之诚庶补万一冒犯宸听臣不任陨越惶惧之至
　　元丰二年河北路转运判官吕大忠上奏曰臣闻天下之患终在腹心而始在邉鄙邉鄙之患轻在御敌而重在养兵汉以匈奴千里转饷而天下困唐以藩镇耗竭国用而人心离则是今日养兵之终为他日腹心之大患不可不察也夫养兵所以制敌将使邉鄙安靖而腹心受其赐也今养之太冗而处之无法朘削腹心以供其费而犹不足虽能胜敌无所用之况不能胜者哉虽然邉不可不防兵不可不养之甚者则宜更之患之大者则宜消之必使天下井牧其地伍两其民无事则耕有事则战是臣之愿也未可遽行如汉之屯田唐之府兵亦足为善法而不能尽用则今日养兵终危道也危道之中又有甚焉以疲弱失教之兵置之极塞不毛之地日耗贵直之粟嵗劳挽馈之力寇小至则不足与校而强校之寇大至则不能以支更求益兵而申其致师之计则是以有限之财供无涯之费非徒费也又将起腹心大患岂非危道之甚者邪为今之计亦可以回顾少思而去其太甚者矣臣谓今日之寨户近扵屯田今日之义勇近扵府兵如广募而精教之以销禁兵之一寨户之勇过扵禁兵十人五义勇之费不敌禁兵一人以此校之养兵大费已省其半矣臣又闻自古及今有一国当一邉一州当一道者禄赏自足未闻取备扵内也秦汉之际一燕一代自当匈奴本朝之初庆州姚内斌雄州李允则自当一道此无他兵精而无冗食也时使而不乆戍也岩险其垒而不多留兵也通其互市以致州粟也多置屯田以息邉饷也广募土人以减禁旅也寇不至则吾戒疆吏毋轻犯以致敌也寇既来则吾饬守将不与其幸胜也寇将退则吾度其盛衰虽空垒以袭之可也事既寕则吾计曲直虽益兵而报之亦可也凡此者虽非先王之法不犹愈扵今日之弊哉以臣之愚虽不足以权大事欲望圣慈试以臣言叅问邉臣许其极论是非覆奏如以为非则是邉臣欺防陛下终不能销天下腹心之患或以为是则愿陛下不惮一时之劳尽讲遗法而行不三四年国力民心庶可苏矣臣无状奉使以挽馈为职不能广谋财利以应一切之急而言及养兵之弊人皆以臣为不善避嫌独臣之愚志安社稷不忍缄黙以自取容也
　　三年判三班院曽巩上言曰臣闻古者兵出扵农故三时耕稼一时阅武其扵四时搜田则又率之従事然则农之用力扵兵以少言之嵗当两月计其大槩则今之专力之兵一当古之兼农之兵六先王之制天子六军大国三军次国二军小国一军军万二千五百人其余夫以为羡卒周有天下诸侯之国千有八百以中数率之通有兵二万五千为兵四千五百万而羡卒未在其数以今之兵一当其六今有兵百万为八十倍少扵古以迹言之其专力兼农之势固异以多少言之其用人之力费人之财今可谓省矣古者兵出扵农故干戈车乗马牛亦皆取具而国无预焉今兵出扵国故干戈车乗马牛亦皆取具而民无预焉此今之兵又扵民为便者也秦既开阡陌而亦兵出扵民其干戈屡动则至扵发闾左之戍汉魏而下亦皆以民为兵其转徙杀戮之祸尝甚矣至于后周隋唐脩列府卫而兵复近古天寳以后彍骑立而募兵之法行自是之后纲纪大失序天子之势屈扵方镇之兵方镇之势屈扵所部之兵至其甚也将之废置出扵兵至于五代而国之废置出扵兵兵之祸天下未有甚扵此也宋兴拨乱世反之正太祖外削藩服而归之轨道内操师旅而束以法制天下之恶子非防之以刑而自列扵行伍非敺之以暴而自就扵防墨以镇城邑以戍疆埸非独为朝廷之用其扵天下之良民得以乐职而安业者实赖其力况又其费少扵古其便多扵民近世以来制兵之善未有及此者也陛下出众虑之表起百职之废其扵常武尤属圣心今连营之士训练精锐武库之兵缮治工巧殆古所未有臣诚不自揆计今之事窃以谓西北之宜当择将率东南之备当益戍兵庶防上副陛下威蕃服守四方不世出之大志何以言之昔太祖之世其捍北敌则用李汉超扵闗南马仁瑀扵瀛州韩令坤扵常山贺惟忠扵易州何继筠扵棣州其御太原则用郭进扵西山李谦扵隰州李继勲扵昭义其备西戎则用姚内斌扵庆州董遵诲扵环州王彦升扵原州冯继业扵灵州大抵如内斌遵诲之兵率不过五六千人皆责之以自守其地今士之精锐兵之工巧无以复加矣在乎得人属之统督之寄而已故臣以谓西北之宜当择将率付之一州一路任之以战守之责陛下明考覈信赏罚以驭之而已以此制胜则何求而不得也臣又窃以古者百里之地为千乗之国有兵三万七千五百人今州小者非特百里而已士徒之众虽不必尽如古制然今东南之隅地方万里有山海江湖险絶之势溪洞林麓深僻之虞而此诸路之兵各不过数千人而已其扵防逻常患不足万一有追胥讨捕之事理必乏人向者邕州之不守盖患扵救援之不继至扵廖恩之防窃而能稽诛扵时月者盖由追讨之兵不足恩已自归而所遣北兵犹在道路则东南之寡弱盖可知也以陛下之明纲理天下无所不备其扵东南之兵计今之宜虽不必如古者千乗之法然稍増兵屯使缓急足用以销奸萌除患扵未然亦治体之所宜及臣故以谓东南之备当益戍兵区区忧国之心惟陛下之所裁择
　　神宗时右司諌苏辙乞禁军日一教状曰臣窃见诸道禁军自置将以来日夜按习武艺劒槊击刺弓弩斗力比旧皆倍然自比嵗试之扵邉亦未见胜敌之效盖士卒服习止军中一事耳至扵百战百胜则自有道不可不察也臣访闻凡将下兵皆蚤晚两教新募之士或终日不得休息士卒极以为苦顷嵗西鄙用兵士自内郡往即战地皆奋踊而去以免教为喜先朝留意军事每嵗遣官按阅锡赉丰厚迁补峻速士心犹且如此臣观今日所以厚之者不如先朝而所以劳之者如旧臣窃以为疑也古之名将如李牧王翦将用人之死力必椎牛酾酒听其佚乐养而不试士皆投石超距踊跃思奋而后用之故所向无敌今平居无事朝夕虐之以教阅使无遗力以治生事衣食殚尽憔悴无聊缓急安得其死力臣请使禁军除新募未习之人其余日止一教使得以其余力为生异日驱以征伐其乐致死以报朝廷宜愈扵前日也
　　郑獬奏曰臣窃闻朝廷宻有诏防令河北缮城堑储粟藁以支北敌诸郡犇走怵惕以从事至有帅臣躬督役夫以穿濠池殊可恠笑北敌虽强悍其举动亦顾曲直今无衅隙何縁遽有南牧之计比者黥两地税户手背兹虽事生亦未为逾盟之大失臣素知幽燕间乡民皆黥之非颛以为兵也无屯兵营火伍粮糗器甲之制惟将迎汉使嵗役之三月又其黥之者似闻非其主意乃其酋豪妄为之既已黥之则可移文讯其所以然彼如自屈则宜约以不可再补茍能听我则又何求议者或谓敌乗我与西羌有嫌欲用此为牵制此亦非也其声势不足以为牵制耳西羌之嫌奚与扵彼必未能弃六十年聘好而为弱羌絶盟其利害固可较也今不计其虚实而想像乎沙碛万里之外风揺草动则以为敌骑已挟弓而群至矣扵是缮城堑储粟藁奚其易动哉河北嵗连旱既动力役则不免敛率扵民是未见敌人之一迹而先已自扰其民因虚声而受实弊是岂为静胜者耶而必使敌人真入寇我遂不战而独城守乎攻城者非敌伎之长且将直驱而南则柰何乎庙堂之上哉日者广州妄奏交趾之入而遽为之易帅调兵以惊动南方之民今又无故而备河北无他将帅不择兵众不练财力不充直出扵畏怯而已亦何足以明方略之成败乎臣欲乞陛下宻下河北勿令脩缮务在安养其民如平时而已则我中国之持重不为辽夏所窥亦可以有成筭矣
　　王雱上防曰汉宣帝号中兴贤主而史称技巧工匠独精扵元成之时是虽有司之事而上系朝廷之政方今外御邉患内虞盗贼而天下嵗课弓弩甲胄入充武库者以千万数乃无一坚好精利实可为备者臣尝观诸州作院兵匠乏少至拘市人以备役所作之器但形质而已武库之吏计其多寡之数而藏之未尝责其实用故所积虽多大抵敝恶夫为政如此而欲抗威决胜外攘内脩未见其可也傥欲弛武备示天下以无事则金木丝枲筋胶角羽之材皆民力也无故聚工以毁之甚可惜也莫若更制法度敛数州之作聚为一处若今钱监之比择知工事之臣使专其职且募天下良工散为匠师而朝廷内置工官以总制其事察其精窳而赏罚之则人人务胜不加责而皆精矣闻今武库太祖时弓尚有如新者而近世所造往往不可用此可见法禁之张弛矣
　　知洋州文同上奏曰右臣窃见本府自三代已来号为巨镇疆理所属正当秦蜀出入之防下襃斜临汉沔平陆延袤凡数百里壤土演沃堰埭棊布桑麻秔稲之富引望不及西南逾栈道抵劒门下趣成都岐雍诸山遮迾东北深蟠逺跱孕畜云雨罅道百出相拱如辐逺通樊邓旁接秦陇贸迁有无者望利而入旧制中州之人不得乆居扵此今复弛禁一切不问故四方来者颇自占业殊习异尚杂防闾里天下物货种列扵市金缯漆枲衣被他所近嵗洮河所仰茶产钜亿公籴私贩辇负不絶诚山西浩穰之奥区而朝廷所宜留意之剧地也然而事有未称体有未备者城与兵而已矣臣尝度之其縦广亡虑二十里庳薄毁陥乆不营葺奸窥盗越易如短屏兵虽合聚群戍所数裁满五百罢病孱弱下军者半分他役常非此有近复调赴文州今所留者甫二百余人尔况一城之中民屋错比连甍接宇可数万计生齿杂遝填斥坊閧臣常自顾亡状误防朝廷采用重委符守班条之暇静虑及此輙谓以如是不甚坚完之城与如是不甚齐一之兵欲控制遐逺影援邉儌保护井邑众庶防固官府储峙若止用此且恐事扵临时万一有不副国家所以设城置兵之本意也臣每一念此食辍匕而寝去枕者屡矣伏惟陛下自践祚已来于今七年曷尝不一日孜孜安养元元者为政理之急未治者既治之矣已治者复为之立不可废壊之法补缺绽漏大小咸缉下听不倦有宜则应臣是以敢持二者之说仰干宸扆伏望陛下不以臣防贱而幸録其言愿赐参可下诏有司遂俾如事脩累雉堞増屯营伍以赫威灵以壮制度沮邪谋定众志安固基本万世不动亦所谓先定应猝豫备不虞之善计者也臣职在守土诸无报称惟是所见不敢噤嘿臣无任僭易妄越惶恐激切屏营之至
　　许将召为兵部侍郎上防言兵措扵形势之内最彰而易知隠扵权用之表最防而难能此天下之至机也是以治兵有制名虽不同従而横之方而圆之使万众犹一人车马有数用虽不同合而分之散而敛之取四方犹跬歩制器有度工虽不同左而右之近而逺之运众筭犹掌握非天下之至神孰能与此又条奏八事以为兵之事有三曰禁兵曰厢兵曰民兵马之事有三曰养马曰市马曰牧马兵器之事有二曰缮作曰给用







　　歴代名臣奏议卷二百二十
&lt;史部,诏令奏议类,奏议之属,历代名臣奏议&gt;
　　钦定四库全书
　　歴代名臣奏议卷二十二百一
　　明　杨士竒等　撰
　　兵制
　　宋哲宗即位初守门下侍郎司马光乞罢将官上状曰臣伏以州县者百姓之根本长吏者州县之根本根本危则枝叶何以得安故自古以来凡置州郡必严其武备设长吏必盛其侍卫非以重其权骄其人也乃所以安百姓卫朝廷也秦惩周室干弱枝彊之弊既灭六国以为天下不复用兵虽分三十六郡置郡守更以御史监之隳名城销兵器束以竒法举动施为皆不得自专是以陈胜呉广以匹夫奋臂大呼郡县莫能制多杀长吏以应之虽由其残虐取亡亦守令无权无兵之所致也晋武帝平呉亦以为天下既一兵无所用悉去州郡兵陶璜山涛皆言州郡武备不可废帝不听及永寕以后盗贼群起州郡无备不能擒制天下遂大乱夫兵者所以威不轨而昭文徳谁能去兵州县无虞则国家安矣州县不守则国家危矣臣窃见国朝以来置总管钤辖都监监押为将帅之官凡州县有兵马者其长吏未尝不兼同管辖盖知州即一州之将知县即一县之将故也先帝欲征伐四夷患诸州兵官不精勤训练士卒懈弛扵是有建议者请分河北陜西河东京东京西等路诸军若干人为一将别置将官使之专切训练其逐州总管以下及知州知县皆不得闗预及有差使量留羸弱一军及剩贠以充本州官白直及诸般差使其余禁军皆制在将官专事教阅臣愚以为职事修举在于择人不在设官茍得其人虽总管等皆能训练士卒不得其人虽将官亦何所为况今之将官即向之为总管等者也岂为总管等则不能举职为将官乃能举职乎此徒变易其名无益事实非惟无益兼复有害凡设官分职当上下相维如身之使臂臂之使指纪纲乃立今为州县长吏及总管等官而扵所部士卒有不相统摄不得差使殆如路人者至扵仓库守宿街市廵逻亦皆乏人虽扵条许差将下兵士而州县不得直差须牒将官将官往往占护不肯差拨万一有非常之变州县长吏何以号令其众制御奸宄哉又顷嵗以来自转运使知州以下白直及迎送之人日朘月减出入导従大为萧条供承荷担有所不给观望削弱无以威服吏民臣略举目覩一事以证其余西京城郭周数十里卑薄頽缺犬豕可逾又瀍洛二水交贯其中每夜诸门扃鐍虽严而滩流之际人皆可以平行往来其属水南北廵检下所管兵士除出军外余数不多通判以下诸官白直来往防送仓库守宿街市廵逻尽出其间向者先帝违豫勅西京留守亲诣嵩山起建道塲其将下禁军充白直者扵条皆不得出城经宿所敢留者剩贠七八人而已西京天子别都也其守御不固如此留守前宰相重官也其侍卫单寡如此况僻小州县其守御之备侍卫之众可知矣万一有凶狡之贼驱乌合之众突入城邑或劫质贼长吏以焚烧庐舍杀掠吏民将何以制之哉此特天下太平之乆习俗淳厚羣心安固敌不测虚实胆智怯弱故未敢为之耳岂可忽略谓之必无而不为之备哉今独縁邉州军城隍完固士卒众多可以守御自余腹内州县既无深沟髙城又乏士卒群盗猝至何以责其竭节守义不弃城窜匿或以酒食迎贼以甲兵献贼敛民财以赂贼者乎群盗尚尔况外裔倾国大举长驱而来者哉易曰君子安不忘危存不忘亡治不忘乱兵法曰不恃敌之不我犯恃我之不可犯国家岂可恃即目平寕晏然髙枕不以为虑谓其必不敢来乎臣愚以为河北陜西河东京东京西等路腹内州县宜以渐丰年农间之际委提刑狱与本防长吏相度各脩筑所治之城州城稍髙县城次之不必广大所以然者髙则难逾小则易守故也其縁邉屯驻兵士遇春夏无事之际委经略安抚使与转运使公共商量减放归住营州军或扵内地就粮勿听怯懦将帅多有虚占以自守衞其腹内军量其大小紧慢大藩常留千余人小州亦留数百人不得差发往别州军见兵不足即行招添悉罢将官其逐州县禁军并委长吏与总管等官同共提举教阅及诸多差使其有不能精勤致士卒懈弛者委提刑狱常切按察闻奏严行责降仍令逐县各选有勇力武艺之人充弓手以守衞城邑讨捕盗贼其州县吏所给白直迎送之人皆如嘉祐编勅以前之数如此力可以守然后遇寇盗之至责其弃城等罪而诛之彼亦甘心矣
　　光又奏曰臣窃见先帝以契丹骄傲侵据汉唐故地有征伐开疆之志故置保甲今开封府界及河北陜西河东三路皆五日一教阅京东西两路保甲养马仍各置提举官权任比监司既而有司各务张皇以希功赏其提举官专护本局不顾他司事干保甲州县皆不得闗预管内百姓不得处治其廵检指使保正保长竞为侵扰食无厌稍不如意擅行捶挞其保丁习扵逰惰不复务农或自为劫掠或侵陵乡里其本家耕种耘获率皆妨废供送不办率敛无穷赀产耗竭无以为生弱者流移四方壮者亡为盗贼行之数年先帝浸知其弊申州县令保甲应有违犯并廵教官指使违法事件并许州县觉察施行及陛下践祚听政首令京东西路保甲养马并依元降年限収买其剰买过数目并以充次年之数又令开封府界三路教已及半年经朝廷按阅者每月并教两日未经按阅者并教三日陜西教未及半年者每月两次并教三日又令见教人身材弱小或乆来疾病及本家止有一丁病患不堪营作并第五等已下地土不及二十畆者并许州县保明提举司审验放免又令一县不得放免过二分此皆圣泽矜寛民力扵保甲劳费虽什减五六然保甲保马向去择买养补填尚犹如旧其廵教指使保正保长名目犹在扵所辖保甲恐不免须有陵逼侵渔其四时教阅虽减日数未免妨农臣愚以为此保甲若使之逐捕贼盗则近已有指挥廵检县尉及弓手兵级人数并令依保甲未上畨以前人数复置其保甲更不令管勾捕盗若使之攻讨四夷则此皆畎畆白徒教阅虽熟未尝见敌与敌人战鬬必望风奔溃登极诏书戒勅邉吏令不得侵扰外界务要静守疆然则此保甲保马的实有何所用徒令府界及五路农民不堪愁苦幸赖社稷之灵适值累年丰稔犹流民甚多盗贼充斥若遇明道年之蝗康防年之旱至和年之水则其为国家大患岂可尽言近者群盗王冲乗保马诸处行劫置保马本欲逐盗今更为盗资又获鹿县保甲斫射殴伤提勾孙文廵检张宗师以下陵上是乃大乱之源渐不可长凡保甲保马有害无利天下之人莫不知之臣不知朝廷何惮而乆不废罢伏乞防自圣志尽罢诸处保甲保正保长使归农依旧置耆长壮丁廵捕盗贼户长催督税赋其所养保马拣择勾收太仆寺量给价钱分配两骐骥院坊监及诸军召提举官还朝其勾当公事廵检指使并送吏部与合入差遣如此则开封府界及五路之民孰不欢呼鼔舞荷戴圣徳若以保甲中武艺已成之人可惜使之归农即乞令逐县户数每五十户置弓手一人略依縁邉弓箭手法许防本户田二顷与免二税或税轻者与免若干石斗税及户下诸般科役本户田不足听防戚田务在优假使人劝慕然后召募本县乡村户有勇力武艺者投充弓手计即令保甲中有勇力武艺者必多愿应募若一人缺额有二人以上争投者即委本县令佐拣试武艺髙彊者充若见充弓手人有勇力武艺衰退许他人指名比较若胜扵旧者即令替如此则不须教阅武艺自然常得精熟一县之中其勇壮者既弓手其羸弱者虽使之为盗亦无能为患仍委本州及提刑狱常切按察令佐有取舍不公者重加刑典若无人投名乞更议优法若尚召募不足即且扵乡村户上依旧雇人有投名者即令充替若弓手数多即令分畨更互在县只应一年一替其余各分定地分廵捕贼盗每获贼勘得赦后住止及窝藏去处其本地分严行科责及令出赏钱与获贼之人其贼发地分更不作三限科校只令捕贼给赏如此则贼发之处捕盗之人不复掩蔽住止窝藏之处捕盗人不肯庇匿盗贼无所容身自然稀少
　　知陈州韩维上宣仁皇后论保甲马曰臣窃闻陛下濬发徳音斥宋用臣等出就外省罢其所领职事黜呉居厚使离本道责以掊克扰民中外喧传晓然知陛下忧国爱民之深意莫不欣悦相贺臣虽在哀戚之中不觉失声欢呼然臣尚有愚恳不敢不尽以上闻臣窃恐议者以嗣君新即位且当循守父道三年无改此大不然伏惟太皇太后扵大行皇帝为母仪扵今上皇帝有祖母之尊此时称制临政盖为社稷大计事有不便弛以利民考古相时理无不可臣以为万一有敢为此论上惑天听者若非奸人沮害圣政即是俗儒不识时变愿陛下切勿听之臣近去都下日尝具奏陈陛下深察盗贼所起之原罢非业之令寛训练之程盖为保甲保马发也何则农民以稼穑为生使之出钱市马已非其愿又守护灌饲素昧其方万一死损复更偿买昔时一马直钱二三十千者今贵至百千矣农民如此未有已时愁叹之声闻扵道路近嵗保甲以筑垣为塲号为团教一丁在官训练更须一丁供馈饮食家阙耕作身受劳苦不无怨怼夫使失业怨怼之人操兵习器为击刺之事岂无可虑近者又闻京西保马颇为群盗掠取换易乗骑如其外廐河北保甲渐亦作过陵暴良民州县防不能禁此患在耳目之前臣恐更易措置不可缓也且臣非谓国马遂可不飬但官置监牧可矣非谓民兵遂可不教但扵农隙一时训练可矣孟子曰天时不如地利地利不如人和人和可胜天地可不务乎臣伏望太皇太后陛下更留圣虑详酌施行
　　左司谏朱光庭上奏曰臣伏见朝廷近降指挥河东陜西保甲自来年正月一日罢教只扵冬三月轮畨教阅此诚安民之急务也内有兵器一节臣方自外来不知朝廷己未防置伏縁自教阅保甲以来兵器未尝禁止今既许三时务农従事扵耒耜田畆之间则兵器岂可依旧蓄扵私家窃恐缓急有所资借起而为盗为患不细欲望朝廷速行指挥三路保甲自罢教日将应教阅兵器不问官给自置并令纳官为置库如法收贮俟冬教日旋行给付教罢即复行拘収如官已拘収之后民间辄复私置者乞依法禁止施行所贵小人无所资借亦销弭盗贼之一端也臣又闻朝廷已降指挥州县招置弓手今来保甲有事艺精熟之人欲乞充弓手其逐县旧役弓手亦乞委令佐拣择内有瘦软者将应募保甲替换如是则弓手尽得彊勇之人可以擒制盗贼如允所乞伏望圣慈早赐施行
　　知庆州范纯仁上奏曰臣伏覩进奏院状报七月六日奉圣防府界三路保甲自来年正月以后并罢团教止令每嵗农闲月分依义勇旧法赴县教阅一月所有差官置准备军器及教阅法式畨次按赏费用等仰枢宻院取索防校措置条画与三省同共立法取防施行臣愚窃以先帝留神训练保甲今已是累年其间甚有人材武艺超出群众者乞并给盘缠赴阙委殿前司拣阅其间人材事艺可及诸班者与等第扵诸班至散直殿侍安排如不愿者委逐路安抚都总管司合量材扵敢勇効用或弓箭手军贠十将内安排更不愿者即扵本乡保甲守阙副都保正或依弓箭手例特置正副都头指挥使都虞都指挥使等阶级及立定年限迁转至都指挥使与换近下班行则人人皆有进身之望有所顾借不肯轻易犯法其间武艺寻常惰扵作业者即委郡县觉察仍许父母尊长陈告与刺充本土禁军上可以増壮禁衞次可使强民有归下可絶败羣防惰之人及免凶年饥嵗聚为寇盗如此则圣制曲尽乆逺无兹古人所以虑事扵未然弭患扵未萌也天下幸甚
  </div>
  <div class="pagination">
   <a href="历代名臣奏议_page85.html">
    上一页
   </a>
   <span>
    ...
   </span>
   <a href="历代名臣奏议_page81.html">
    81
   </a>
   <a href="历代名臣奏议_page82.html">
    82
   </a>
   <a href="历代名臣奏议_page83.html">
    83
   </a>
   <a href="历代名臣奏议_page84.html">
    84
   </a>
   <a href="历代名臣奏议_page85.html">
    85
   </a>
   <span class="current-page">
    86
   </span>
   <a href="历代名臣奏议_page87.html">
    87
   </a>
   <a href="历代名臣奏议_page88.html">
    88
   </a>
   <a href="历代名臣奏议_page89.html">
    89
   </a>
   <a href="历代名臣奏议_page90.html">
    90
   </a>
   <a href="历代名臣奏议_page91.html">
    91
   </a>
   <span>
    ...
   </span>
   <a href="历代名臣奏议_page87.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
