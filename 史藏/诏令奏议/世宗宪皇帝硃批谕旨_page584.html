<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 584 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 584 页/共 1210 页</h1>
    <div class="content">　　圣主睿鉴【臣】谨
　　奏
　　欣喜览焉


　　硃批谕旨巻一百二十五之十三
　　钦定四库全书
　　硃批谕防巻一百二十五之十四
　　硃批鄂尔泰奏折
　　雍正八年三月二十六日云贵广西总督【臣】鄂尔泰谨
　　奏为恭谢
　　圣恩事雍正七年十二月二十九日【臣】赍折家人蒙恩赏银十两驰驿赍回
　　御赐【臣】
　　御书福字一幅
　　御书对聫嵗嵗平安节年年如意春十字平安如意荷包一个堆锦荷包一个内贮金钱寳玉等各十四枚哈宻二圆文旦四防柑红柑卢柑甜橙共一箱各种敖尔布哈一匣奶饼一匣鹿尾十条树鸡六只野鸡十只细鳞白鱼二尾多乐鱼二尾鹿肉十四块鹿肠二副抵广西省城【臣】随郊迎至行署恭设香案望
　　阙叩头谢
　　恩祗领讫敬啓折扣荷蒙
　　硃批朕躬甚安好卿好麽新春新囍诸凡平安吉利如意也钦此又恭奉
　　圣训折内荷防
　　硃批欣幸览之此实卿忠诚之所感召非朕推美于卿作违心之谕也然
　　上天赐佑之徳朕亦不敢矫情谓于朕无渉葢君【臣】之间若少不能视为一体则为庸主愚臣矣同囍二字实为通论余无可谕钦此伏念【臣】身在万里心依
　　九重感
　　圣恩之逾厚顾【臣】职之匪轻毎自省自讼斯惧斯惭虽
　　时敬体
　　天心未能歩趋一二幽独之地只应自知兹跪诵同囍深维一体心驰神悚复不禁涕泪之盈襟也至诸凡平安吉利如意【臣】自赴粤返滇周行四省气候各殊水陆迭替不但【臣】身体强健精力倍増即随从二百余人竝无一人疾病而人情和悦气象光昌一切举行半多顺遂惟
　　圣主之赐直遍及庶人【臣】之庆幸实有莫可名言者若
　　恭逢
　　至圣之主而犹无所领受顾自安于愚是为下愚不移者【臣】愈知所以自处矣再【臣】恭报三省秋收折内荷防
　　硃批以手加额览之朕向来深信
　　天道防如影响今厯覩滇黔之赐应实愈加亲切倍増寅畏也不但当世封疆大臣起奋勉效法之心即将来奕膺父母斯民之任者亦莫不兴感忠诚任事之念也卿之功大矣
　　上天
　　圣祖赐朕之恩厚矣我君臣惟愈加敬谨以仰报天
　　祖之罔极耳期共勉之钦此【臣】捧读数四悚惕汗流伏惟天道无私人心有着敬谨所以修身寅畏所以立命但能
　　深喻影响自必各起奋兴在
　　上天之鉴察昭垂固至公至信实
　　一人之忧勤惕励必敬必诚如微【臣】者虽立心行事不敢自甘暴弃然数年以来所以少有进境者实惟
　　圣训之裁成而无他学问感切忻幸更有出于恩光荣宠之外者扪心自审殊未敢稍有欺饰以上负
　　我
　　慈父也忠诚敬谨务期终身勉之当世奕竝非所敢
　　计谨此缮折恭谢
　　圣恩伏乞
　　圣主睿鉴【臣】谨
　　奏
　　览卿奏谢矣
　　同日又
　　奏为奏
　　闻事窃【臣】廵视粤西行抵南寕府接据云南布政使张允随禀报雍正七年十一月十二日戌刻见一星从东方起色正黄其光熊熊煌煌竝不芒射较众星独明润而大嗣后每夕见光色相同兵民共覩额手懽忭等因【臣】经谕令查明分野详考典籍敬于
　　御赐【臣】古今图书集成内确查详核续据禀覆查得十一月十二等日嵗星昏出躔度井水宿为升殿属云贵川陕分野又查天官书云嵗星一曰摄提曰重华曰应星曰纪星又云色光明润君夀民富主福主五谷又云星色赤黄而沈所居野大穰又云其色明而内黄天下安寕今按云南所见星象方位正是嵗星呈祥占为人主仁徳同天锡福无疆百姓安宁五谷丰稔实为瑞应等情【臣】经告知广西抚【臣】金鉷等据称查天文考瑞星者五行中和旺相喜合之所生也王者徳至于天则见其星有五一曰景星二曰周伯三曰含誉四曰格泽五曰归邪唐时李淳风瑞星辨有云周伯赤色光润或黄如橘按之滇省所见星出东方黄大而明润无芒以其状则与黄大如橘相合正系周伯瑞星不得指为木星等语该【臣】学识浅陋负惭管窥未有确见不敢妄拟但其色黄大明润创见罕闻即为嵗星亦实属上瑞且【臣】自粤起程由黔旋滇一路雨应时风和气暖遍阅郊原豆麦菜荞茂盛非常而滇省春熟尤较往年加倍其蚕豆一种据农民亲説可抵二三年收成小麦现已将获早田俱已插秧是时和年丰已兆瑞应惟
　　一人之忧勤俾万姓以乐利【臣】得亲际其盛感激庆幸实莫可名言也再据张允随详报临安府属新平县于雍正七年十二月二十一日庆云再见厯午未申三时【臣】虽未经
　　题明亦竝不敢隠匿在
　　圣天子精神上格徳泽遐敷符验自然盈寕永赖迄今八年无论文武官弁感奋图报即汉夷童叟皆激切输诚此非【臣】之私言亦非【臣】所得而私言者
　　天心可见人事宜修【臣】惟有时深敬畏以自励自省已耳
　　理合缮折一并奏
　　闻伏乞
　　圣主睿鉴【臣】谨
　　奏
　　上天屡赐嘉应朕从前所颁谕旨实皆出于至诚肺腑之论不但可对天下臣民即对
　　天地神明
　　圣祖者亦此意念实不敢自居亦不敢不居朕总不肯因此而稍存骄盈之念谓已治已安也惟尽一已之诚敬如时对
　　圣祖君父朝乾夕惕以仰邀
　　上天之慈佑鉴照耳然实赖卿等内外大臣一心一徳协赞朕躬之不逮以利益苍生也期共勉之
　　同日又
　　奏为海口兴工神龙示现事窃滇省为山多水少之区水利尤宜调剂其无水者固须相度水源疏通灌溉而有水之地又虑沙漩水溢涨没田禾查云南府昆明池原需此以济昆明呈贡晋寕昆阳等四州县之田地但海口出水处既已狭隘且众水滙入之处又复沙随水下以至壅塞泛溢而每年不无淹没【臣】前檄令另开子河以分其势现已告成
　　奏报在案而海口尚有旧埂一条横塞其中埂外有牛舌滩一个又侧而下有牛舌洲一个此一埂二滩拦阻不能泻泄以致田地被浸其旧埂淤泥尚易挑挖而牛舌滩牛舌洲从来未经议挖【臣】窃思
　　畏难观望则膏腴非民有罪实在官因先测量水势海沿深八九尺近两滩之水仅止九寸其不得条逹畅流者势使之然【臣】于去冬赴粤时将一埂二滩开挖工费切谕粮储水利道黄士杰确估即令其遴贠料理今据黄士杰禀报奉委修河随于正月二十四日率领在工人贠云南府同知臧等同至海口敬祀
　　龙神忽见白龙摩空全身俱现闪烁有光鳞角爪尾无不毕露其色初黒后白起直北之凤凰山升东北之龙马山约行五六里凌空而上观者共惊竒异然犹以为适逢其会不敢具报于二月十五日破土兴工又临海口虔备牲醴敬告
　　惠济龙王忽见云从海起风雨交作见白龙上升仿佛如前状祭毕依然风和雨霁官民匠役濵海居民不下数千人无不惊竒欣庆窃思事关民命工系创兴惟神有灵事必克济此皆我
　　皇上干徳升闻神灵告瑞不敢壅于禀逹等语到【臣臣】
　　念兴工祀告之日而
　　龙神两次显形是实许可此举将必黙助成功随批令致敬竭诚以襄厥事不可稍有懈忽以负神庥去讫续据黄士杰禀称牛舌滩一座今已挖平至水面牛舌洲亦已挖去其半再得数日俱可挖平并于滩底挖出古钱数百文知此两滩俱由沙泥壅滞日积月累而致原非生成不可开凿等语【臣】复思此一滩一洲若仅与水平尚未能畅逹必更深下三四尺方能通畅随又饬令加工并俟滩洲完工后即挑挖旧埂再查得水尾有石龙坝横梗中流水必纡回不能直下而石龙坝又断难开凿【臣】已另买民田照值给价开筑成河以便泄水统计月内俱可以报竣而四州县或能涸出良田永利民生也除俟工竣另报外所有海口兴工神灵告瑞及一埂二滩修挖缘由合先奏
　　闻伏乞
　　圣主睿鉴【臣】谨
　　奏
　　以手加额览之
　　同日又
　　奏为清水江苖业经勦定各寨畏服事窃照鸡呼党数寨外虽投顺内未倾心相勾结暗行窥伺【臣】屡次札嘱军前防范总兵苏大有亦时刻戒严果于去冬十一月初六日夜近伺营盘逺集山梁虽当即搜逐登时奔窜然不可不穷究凶首以别顽良经【臣】檄饬苏大有严加惩创前已
　　奏报在案今鸡呼党于去冬十二月二十四二十六等日已将反覆者勦灭附和者招抚发兵凯旋往回四日事已大定正月三十日据总兵苏大有禀称查此番举动实鸡呼党之计包辛安干州等为之倡而东库之新毛党宜之党东套夭腊之计往等为之附和也因思计包辛曽经来营责之献凶缴械赔榔三事未经回报待至十八日计包辛帯领小苖二十二人牛一只以为诂话之用随讯及三事朦混支吾坚不承认即欲擒之复计首恶数十人若止获一犯不足示警祸根未除且纵之去谕以此番诂话须要正经头人盟誓方可准信尔等速回务同安干州往包章噶打计等同来方无翻悔计包辛见两次放回心粗胆大应声愿来随密布健兵聼号擒缚果见计包辛帯领安干州往包章养九金转腮包长商噶打计及散苖老包竝夭腊寨之姑辛共三十头人投见本职责其起事之由并责其何以匿凶蔵械该苖抗言凶首不知谁何刀鎗留以防寨等语号令一起咸就擒缚当即与陞任镇逺府知府方显及诸将等商同将首恶八名祭旗发兵随拨派镇逺协游击刘成龙帯领铜仁协守备韩生耀及千把兵丁八百名居左黄施营游击章竒相帯领天柱营守备皮衮及千把兵丁七百五十名居右安笼镇标游击任龙帯领提标大定思南等协营千把兵丁七百五十名居中抚标中军游击髙岱帯领千把兵丁一千一百名分拨弹压公鵞栁罗以及子营堆子等处营盘分拨已定即将首凶计包辛安干州等分交三将于十二月二十二日辰刻斩首祭旗发兵去后于二十六日据游击任龙刘成龙章竒相等飞报大防刘成龙帯领弁兵从左路进据险扼要鎗弩齐发打死数苖抢获大小鎗杆无数贼苖鬼师正在鸣锣跳鬼被兵丁一鎗打死余众始溃狂奔守备韩生耀果敢争先将一路马桩伏弩尽行拔去一面追杀一面将贼所弃攩牌填平陷坑直杀至寨门喊声震山右路章竒相一并杀到饬令守备皮衮当先冲杀连放两大礮打死数贼漫山奔溃中鎗着礮被刀帯箭跳崖滚箐者甚众抢获铁盔标杆攩牌无数任龙从中路进三路一同围住贼寨随将大礮一齐开放该寨贼苖魂夺魄防爬山滚箐而逃韩生耀当先砍寨而入千总康文玉等攻破前面争先放火守备皮衮等冲破上寨火光烛天夭腊党宜东库三寨之苖惧官兵乘破竹之势一齐洗尽俱遥跪髙山匍匐呌号称为鸡呼党逼胁原不敢生事今见天威再不敢作歹再不敢违抝求开恩饶命随谕以凶器尽缴首凶擒献方准招安今日且免杀明日来营聼谕当即会同收兵查我兵被轻伤者五人俱不致碍命于二十五日五鼓奉令班师当于本日申刻还营等情到职理合转报至党宜东库夭腊乌交鸪演农交甲等六寨先后俱央鸡摆尾鸡右栁利九筸等寨为之担保业已共缴鎗八十六门刀一百三口标杆一百七十根弩八十二张铁甲五领竝自愿各罚牛只重为诂话尚有白索白汗及南江等处大小各寨俱在央请良寨为之乞恩观其情形甚诚且予招安等情【臣】防得清水江之鸡呼党等寨因昨嵗轻易招抚未曽示以兵威苖性犬羊故复小有蠢动今经此一番勦洗加此一番布置则凶顽破胆良懦自愈倾心且【臣】前过镇逺时镇将各官皆出迎请示而各寨苖头俱仓皇随行赴镇投见情词恳切立誓效顺据此情形料可寕帖无事矣至其余苖疆俱甚相安可以无虑合并陈明【臣】谨
　　奏
　　嘉悦览焉朕为古州八万之忧懐今日始少释矣然善后事宜尤宜详慎
　　同日又
　　奏为生苖定河路开通事窃【臣】为开通都江水道计必欲抚定旦来牛欲慑服定旦来牛必须粤兵两路进攻且划界设汛亦必黔粤文武公同踏防酌议故经调遣粤兵一路从栁庆进驻劄诸葛营一路从荔波县进驻劄平宇江之上下两路夹攻则用力省而成功速【臣】已
　　奏报在案二月初八日据副将赵文英等禀报定旦生苖阻截河道迭奉宪檄势在必雍正八年正月十七八两日粤副将潘绍周粤防将施善元次第齐集二十一日分兵左右两路疾走都江将及申时直上定旦后梁贼苖击鼓放礮我兵奋勇先夺其土城礮鼓斩杀凶苖六人顽苖四山逃窜等情【臣】随批谕定旦来牛恶众必当穷搜严治以尽根株务使啇贾辐辏汉夷乐利黔粤交通庶几边疆永寕倘今日之姑息即异日之残杀今日之草率即异日之烦难若谓大局粗定即应收拾只了目前不计久逺是即欺罔心盗贼心人或以为解事我实不敢负
　　恩其详思而审处之等语谕令去讫十三日据赵文英等禀称定旦苖民阿埃来营投顺愿归原业卑职等暂予招安仍令招回合寨砍桩刴谕又于是日通事帯领来牛之冷乌摆老粉栁怎岩摆乌羊邦羊翁摆鸠冷皆等寨苖民阿巴阿凤等三十余人请示招抚随即晓以利害谕以恩威据称情愿修路开江认纳粮赋随加奬劝以慰其心初二日有上至平宇下至都江沿河四十余寨苖民齐集军营砍款永作良民其定旦寨据阿埃止帯领老扛阿难等四人先来其余尚未同来砍款等情【臣】又严谕抚二字虽须竝用却是两端不当抚即不必即抚未有非非抚希图了事而终能济事者惩创安定事宜必须彻底筹办毋许得半而止批令去讫续据报称定旦余孽尽逃生苖地方卑职等恐穷追蔵匿愈深良顽不辨令通事谕若能擒献首恶胁从者准予招安初六日据候补守备髙夲阳等率同寨比苖民拏解定旦首恶阿当到营即将阿当斩首枭示从此各寨俱知定旦首恶罪不容诛其余迫胁及不肯附和之领瓮俾因等二十六寨央求通事赴营投顺呈缴凶械认纳钱粮各抚慰赏谕令其助工开路永作良善去讫等情【臣】窃思定旦已而诸葛营之车寨有水田三十余亩棉花地二十余亩议在其地建城若不偿其价值焉能使伊心服【臣】业经檄令查唤地主从厚给价该苖心悦诚服出具木刻认领则该寨志愿已遂可无他虞矣【臣】更计与车寨相为唇齿者尚有溶硐一处生苖地广人众为黔粤门户目下虽无阻梗情形不可不乘此军威宣布
　　皇仁使之懐徳畏威则车寨益无所恃而通盘大局庶臻寕谧随檄军前令一并料理据潘绍周张钺庆逺府知府徐嘉賔等禀称正欲帯兵前进溶硐而该寨苖民将所买兵米用船装载送至诸葛营叩见极其诚切随奬赏去讫等情到【臣】此自栁庆至诸葛营定旦寨之抚开路情形也其自广西荔波县以至平宇来牛所发官兵据粤副将董芳黔副将卜万年独山州知州孙绍武禀称于二月初七日在三峒地方会合初八日自三峒起营有土把总白登科帯领附近来牛之杨瓮杨邦二寨头人黎阿包杨阿斗禀讨招安察其情实即令先行引路次日行至平宇九据险劄营该二寨又领杨翁霸飞等六寨头人潘阿马等迎接求抚随动以开河之利慑以官兵之威俱倾心悦服而来牛摇排摇晒等寨始终抗拒不出十二日据新抚之九杨瓮杨邦等寨报称有摇排摇晒革招革雄等寨因我等诚心向化开路搭桥随集千余山苖隔江放礮声言欲洗我等各寨望大兵作主等情【臣】随批示顺者即抚逆者定为上抚次之先正所以为抚地但抚恐终难免于即应分别顽良速行抚若归附者不能保防不但他寨裹足不前又何以服向化之心批谕去讫又于二十三日据董芳卜万年禀报卑职等至陇寨对山劄营有来牛暨革招革雄摇排摇晒各寨顽苖数千人始而劄两岸继而直犯大营卑职等以官兵为正兵以土兵为竒兵五路迎敌随捣其巢穴该苖等从寨后山箐狼狈而逃夺获火鎗长标环刀无数并获牛羊猪只分赏弁兵我兵俱获安吉等情【臣】又密谕来牛首恶不可不除今羽翼既剪乘其孤立速行进江南北众寨専视来牛之向背为从违来牛灭而既伏者益専向化之志其观望者亦絶犹豫之心凡事须得主脑则其余易于收拾批谕去后续据报称遵谕于二十一日率兵直抵来牛该苖尚敢截路抗拒卑职等鼓励将士奋勇冲杀直逼寨门除大礮打死竝堕江而死者不计外汉土官兵赶入深箐立斩首恶凶苖首级二颗尽毁巢穴羣苖无不畏惧南岸诸寨俱来就抚惟北岸革招革雄摇排摇晒等寨尚在阻截乗此兵威大振之时于二十七日移营北岸相机布置是日赵文英施善元等领兵亦至北岸会合劄营一处即同会议于二十八日帯领汉土官兵穿过已服之摆常寨分路直入攀援而上竟抵革招贼巢贼苖惊逃我兵四路搜杀有归顺各寨苖民恨其素恶焚捣其巢职等乗势进摇排摇晒等寨其革雄一寨系革招迫胁曽将通事防送还营故特宥之因天雨收兵俟晴霁穷搜等情又据董芳等禀报有通事帯领俾爽大小二寨革雄三寨栁碟平甲栁排牌告小脑千家甲雄共十二寨头人到营投抚认粮随谕以官兵进来开这河道上通云贵下逹广西使客商往来原是利益你们不是要你田地钱粮尔等既然自己情愿纳粮亦不拘多少以后务要解释仇怨开修道路保防江河拒絶山苖便得长享利益各苖俱欢喜叩头割具木刻领示而去随派黔兵开修上江一帯道路防军运粮粤兵往三峒一路安台防运荔波一帯军粮又派黔粤官兵前往来牛后山砍伐荆棘放火焚烧以絶奸宄以便往来又拨兵开修摆常路径以便大兵前进搜缉余党等情此来牛等处抚开路之情形也【臣】查古州一处东自黎平西抵都匀计程五百余里北自清江南抵粤西荔波计程七百余里必得四通八逹声息相闻在在无阻然后可保永寕至都江水道古州至来牛江水平濶间有小滩稍为修凿巳可通行来牛以上至独山州属之烂土司舟虽现在可行尚有数处滩石应凿其陆路自古州至定旦俱属坦平自定旦至来牛虽经开挖尚须修整来牛至烂土司尚未开成大道一俟余孽尽除即可渐次就绪但新辟苖地沿江一帯非重兵不足以弹压查黔粤各营俱无可抽调相应恳祈
　　圣恩准于通黔粤河路安设一营添兵一千名分布塘汛俟二三年后诸如内地然后再议酌减庶于新疆有益除俟两省文武各贠将分疆设汛等事会





　　奏
　　览
　　同日又
　　奏为请酌添养防以广
　　皇仁以励官方事窃惟
　　朝廷设官分职即末秩亦重考成而臣子效力宣劳惟苖疆尤资条理【臣】巡视粤西亲饬僚属见各属首领佐杂等职多能随分自矢黾勉奉公其流官佐貮协办土司事务并有専责最为要二者向无给与养防之例官微禄薄日用维艰一至奉差尤难措办在有志上进者虽守清操不无隠忍其不肖流軰顾虑身家或则指称公事射利病民或则勾通土司害苖生衅均未可定所当预防而早为之所也【臣】仰体
　　圣主优恤臣下之至意常俸之外遍给养防实从来所未有兹首领杂职暨汉土司州佐等官应请一视同仁量予养防以示鼓励至粤西抚司道贠已有成例复防
　　皇上添赏银共九千两
　　天恩优渥无庸再议惟左右江二道现给银一千六百两计一切费用尚属不敷应请照苍梧道之例再加银八百两则支度从容其余府防州县或以现在添设之贠未定养防或其中多寡未尽均调【臣】查阅地方与抚【臣】金鉷悉心酌议綂计应添之数共一万九千七百一十两倘防
　　俞允于浔梧二厰税羡项下尚可支给自雍正八年为始照新定之额给发永以为例则公私两便大小有资凡邀格外之
</div>
    <div class="pagination">
<a href="世宗宪皇帝硃批谕旨_page583.html">上一页</a><span>...</span><a href="世宗宪皇帝硃批谕旨_page579.html">579</a><a href="世宗宪皇帝硃批谕旨_page580.html">580</a><a href="世宗宪皇帝硃批谕旨_page581.html">581</a><a href="世宗宪皇帝硃批谕旨_page582.html">582</a><a href="世宗宪皇帝硃批谕旨_page583.html">583</a><span class="current-page">584</span><a href="世宗宪皇帝硃批谕旨_page585.html">585</a><a href="世宗宪皇帝硃批谕旨_page586.html">586</a><a href="世宗宪皇帝硃批谕旨_page587.html">587</a><a href="世宗宪皇帝硃批谕旨_page588.html">588</a><a href="世宗宪皇帝硃批谕旨_page589.html">589</a><span>...</span><a href="世宗宪皇帝硃批谕旨_page585.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
