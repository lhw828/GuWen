<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 435 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 435 页/共 1210 页</h1>
    <div class="content">







　　皇上徳威谕以利害村庄民人俱感激鼓舞无复附入


　　余匪类各散容职伺便密拏等情七月初四日又据刘毓嵒报称续获同党孙子瑞王珍杨章等十


　　焦养禄等现在缉拏俟获日另报至地方居民俱各照常安业并无扰累初五日又据报称移闗济


　　隣近地方协捕其合同黄符等件先呈护抚【臣】髙成龄所有现获人犯焦明山等十七名俟解到省城审明申详护抚臣核审具
　　题外事闗匪类纠党现在擒获解散情形谨具密折奏
　　闻伏祈
　　皇上睿鉴施行谨
　　奏
　　缉捕有方甚属可嘉此种匪类岂可一日姑留于地方耶
　　山西按察使【臣】蒋泂谨
　　奏恭请
　　皇上圣安
　　朕安
　　近日都中秋雨连绵不止朕正爲此忧虑山西目今雨旸情形应乘便附闻何故竟未奏及耶
　　山西按察使【臣】蒋泂谨
　　奏爲恭报晋省嘉禾盈野年谷丰登仰祈
　　睿鉴事窃【臣】前具恭请
　　圣安一折奉有
　　硃批【臣】跪读之下仰见
　　皇上宵旰勤求无刻不以民依为念【臣】未随时
　　奏达致烦
　　圣心悬注愚昧之愆惶悚靡既伏查山西今春雨泽及时二麦俱已丰收闾阎欢庆自夏及秋以来尤为雨旸时若查据通省各府州县所报或五六日一雨或七八日一雨俱际田间引领之时但多霑足之欢并无积雨之患见在天气晴朗即日百谷登场收成约有十分又据阳曲清源平遥灵石等县各详报嘉禾呈瑞一茎二穗至六穗不等【臣】亲行捧验实属非常此皆我
　　皇上敬
　　天勤民精诚感格爰致此千仓万箱之盛并产此双岐九
　　穗之奇也缘事关上瑞理合具
　　题敬将各县所呈嘉禾加谨封贮呈详护抚【臣】髙成龄
　　题报外谨此奏
　　闻仰祈
　　睿鉴谨
　　奏
　　览奏并无积雨之患朕怀深慰
　　山西按察使【臣】蒋泂谨
　　奏为遵
　　防覆奏事窃查泽州大箕地方匪类聚众不法前据知
　　州刘毓嵒详报到【臣臣】即具密折奏
　　闻嗣于七月二十日【臣】家人赍捧原折回署荷防圣明指示精详无微不烛
　　谕【臣】细加察访据实奏闻【臣】凛遵
　　圣谕即专差干练属员又令信实家人前往大箕一带
　　地方密为细访所有实在情形谨行
　　奏明伏奉
　　御批近有二字少属含糊起自何时须当察确看此局面似非一时偶聚细加密访具奏以闻钦此【臣】谨查头目陈桂焦养禄王君禄等与首恶靳广平日俱系不务本业之人随有河南济源县人翟斌如众号为翟神仙者素知医卜兼奉道敎向与靳广等往来熟识本年三月内遂阴结邪党习学拳棒夜聚明散形迹诡秘至六月十九日知州刘毓嵒访闻确实差役拘捕适大箕里有观音防人众混杂首恶靳广头目陈桂等即纠约伙党威逼平民以致拘留捕役殴伤防兵至六月二十三日闻有官兵前来方行解散【臣】见在严刑审讯究其意欲何爲据供欲于九月内抄抢富户衞姓陈姓并欲谋抢州城等语缘首恶头目逃往河南等处未尽弋获口供未能画一又钦奉
　　御批据此景象谅必聚集多人矣大约人数若干察明奏闻严督缉捕自当以拏获首恶为要其余胁从原可不必株连朕不过欲审知其局势耳钦此【臣】谨查六月十九二十二十一二等日靳广陈桂共聚一百一二十人羣集大箕河滩其首恶头目与知情同伙者不过二十余人此外俱属廹胁附从之众【臣】仰遵
　　圣谕如果逼勒是实自应不必株连其属同谋知情者断不容少为宽縦再拏获敎师焦明山与党恶刘和尚等钦奉
　　御批擒拏之时曾拒捕否钦此【臣】谨查拏获焦明山刘和尚之时俱系绅士乡民举首到官协同捕役擒解并无拒捕情事至供出之河南杨副将钦奉
　　御批此杨姓者更为紧要钦此【臣】谨查该犯本名杨廷选系山东人曾做过济源千总犯事革退愚人遂


　　州宝丰县去等语【臣】即具详护抚【臣】髙成龄差员前往守提并星饬泽州差捕严拏务获在案至督令严拏陈桂等钦奉
　　御批止差人役曾用兵弁否钦此【臣】谨查前虽移营拨兵协捕嗣于六月二十三日党羽解散后各犯等自知罪无可逭旋即分头四散逃遁见在止多差捕役四路躧缉并无占据窝巢借用兵弁擒之事以上各条【臣】仰奉
　　圣防细加确访实在情形【臣】见在防同
　　钦差御史【臣】性桂布政使【臣】髙成龄钦遵传奉
　　密防将前获之焦明山翟神仙等与续获之郭海龙张


　　禄王君禄杨廷选等到案公同确审防同具折奏
　　闻外先此
　　奏覆伏祈
　　皇上睿鉴谨
　　奏
　　览悉
　　山西按察使【臣】蒋泂谨
　　奏为恭报瑞雪普遍事窃惟冬雪为春麦之资而霑足乃丰收之兆查据太原汾州潞安平阳大同宁武朔平七府泽辽沁蒲解绛吉隰平忻代保十二州所属之各州县于本年十月初三初四及十九二十二十一等日陆续申报得雪或称三寸四寸或称五寸六寸以及尺余不等瑞雪缤纷各属俱已普遍从此再添腊雪固为优渥之施即令遥接春雨亦可保土膏之润合省军民咸以此为丰登之兆莫不感戴
　　圣主恩泽额手称庆【臣】目睹嘉征实深欢忭理合缮折
　　奏
　　闻仰祈
　　睿鉴谨
　　奏
　　若云雪系来年收成预兆则可麦禾长发全靠春雨爲主也
　　山西按察使【臣】蒋泂谨
　　奏为密奏事窃惟各省藩库银两闗系重大司其任者在辨析事之公私详核用之当否当用则正项自应动支不当用即耗羡亦应节省今山西布政使【臣】髙成龄于提贮耗羡公费一项凡往来酬酢等费并非公事恣意取用闻已亏项至数万以外新任抚【臣】石麟不准开销髙成龄无可弥缝乃议于各州县养亷内先拟派五万两或扣一季或扣两季以作抵补各员面虽承应实多怨言且恐各官养廉不敷必至派累百姓至建设
　　先农坛一事
　　皇上重农祈谷创千古未有之盛典自应发给帑项俾之办理乃各属敬谨恪恭承办恐后而髙成龄度外置之一切兴工老农诸费迄今并未给发又如禁止黄铜器皿交官给价自应查明定价给发乃髙成龄一任州县呈详漠然不应去年所缴铜觔至今未经领价经【臣】详请抚臣饬行发给而奉法之民已不免守候之累又若大同朔平宁武三府所属改设之阳髙等九县衙署监狱俱关紧要自应详请具
　　题动支建造乃经今三载官员俱借民房居住人犯亦借店舍看守频经府县估价造册呈详【臣】亦再四移催髙成龄视为泛常一任躭延【臣】近已详请抚【臣】石麟速饬藩司估议具
　　题以上各条【臣】既有见闻不敢不
　　奏伏恳
　　皇上谕防密饬抚【臣】石麟彻底严查斯官帑不致滥用
　　公事不致废弛而地方官民均汏
　　皇仁于靡既矣谨具折密
　　奏仰祈
　　睿鉴施行谨
　　奏
　　将此折密交石麟看若查有实据即具题严防石麟看过密之
　　山西按察使【臣】蒋泂谨
　　奏为恭谢
　　天恩事窃【臣】于本年十二月初五日接【臣】叔蒋廷锡家信伏知【臣】父蒋陈锡山东仓谷羡余一案经山东廵抚塞楞额查明具奏九卿议覆钦奉
　　谕防将【臣】父名下应追册费公费二项银两
</div>
    <div class="pagination">
<a href="世宗宪皇帝硃批谕旨_page434.html">上一页</a><span>...</span><a href="世宗宪皇帝硃批谕旨_page430.html">430</a><a href="世宗宪皇帝硃批谕旨_page431.html">431</a><a href="世宗宪皇帝硃批谕旨_page432.html">432</a><a href="世宗宪皇帝硃批谕旨_page433.html">433</a><a href="世宗宪皇帝硃批谕旨_page434.html">434</a><span class="current-page">435</span><a href="世宗宪皇帝硃批谕旨_page436.html">436</a><a href="世宗宪皇帝硃批谕旨_page437.html">437</a><a href="世宗宪皇帝硃批谕旨_page438.html">438</a><a href="世宗宪皇帝硃批谕旨_page439.html">439</a><a href="世宗宪皇帝硃批谕旨_page440.html">440</a><span>...</span><a href="世宗宪皇帝硃批谕旨_page436.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
