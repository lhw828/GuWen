<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 1165 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 1165 页/共 1210 页</h1>
    <div class="content">　　闻在案又查下江山田四分中田三分洼田三分经【臣】节次查询俱云洼下之田多半退出山田茂盛之至等语上江山田多半中田洼田共居少半沿河之田农民年年预防多备黑稻以为补种之计目今两江洼处凡退出田土俱已补种其尚有积水者统俟退清方可定局其民间浸塌房屋俱经差员查勘确实分别赏恤又各属米价一两以上至一两三四钱不等人民安业合并陈明谨
　　奏
　　览奏知道了
　　雍正十二年八月初六日江南总督【臣】赵恩谨
　　奏一据凤阳道李如兰禀称经过懐逺凤阳临淮灵璧宿州虹县今嵗年景土人俱称十分丰稔徃嵗仅收六七斗者今嵗可得一石秫秫粟谷现已成熟稻苗杂粮各皆茂盛又闻颍亳泗等属亦颇相同间有水淹之处非逼近淮河即地势洼下原于丰年无碍等语又据差察赈恤同知苏士俊等禀覆相同佥云上下江各属高中田地禾稻杂粮现


　　一上江灵璧虹县蝗蝻萌动【臣】飞委标下守备四员分徃协捕今已据报乗其未曾长成之时俱已扑净禾苗毫无伤损【臣】仍饬地方官不时察防外


　　一三省仓库恐有亏那例应不时盘察其州县已经报支报解银米【臣】又访有压批递那掩盖之弊随经严行察攷昨已查出泰州阜宁二州县有亏那压批情事当即会防一面又行藩司移饬该管道府各将所属钱粮仓谷上紧察盘如有亏缺弊混即行详防追补如无未清亦限两月结报【臣】仍



　　一上江茶引每引例征纸价银三厘三毫各属官役人等额外苛索使费每引合算竟至二三分及钱余不等经【臣】访闻随即严饬通行禁革以苏商累以清额饷合并陈明谨
　　奏
　　除弊即是恤商恤商方能裕课此举好
　　同日又
　　奏一钦奉
　　上谕江苏等属多雨其加意抚绥从前动用仓谷作何买补或将漕米截留若干以为备用等因【臣】查江苏等处本年雨水稍多低田间被浸损而高中田禾实有丰收之象其被水人戸【臣】已酌量资助节次
　　奏明又虑新谷未登市价增长并令将仓谷破例多粜在案兹防
　　圣谕随又切饬加意料理不致穷民失所至各属从前粜卖动用以及现今多粜之谷江南戸口殷繁低田收成又薄自应俟秋成仍于隣省产谷地方买补但恐一时采买过多有妨隣省民食隣省之价一昂则商贩自不能流通来江江省亦必因而受累若得量截漕米以备将来凑粜之用或将被水州县漕粮酌量折征则米存于民其仓谷可以相机酌买各省民食均足而苏松常镇大修渠港【臣】已钦遵
　　硃批具题俟部覆一到即便举行各该属穷民可以趁工谋食又遇米多价贱家口亦得分润饱餐但漕粮攸关
　　天庾重计亦未敢遽议多留容【臣】与漕【臣】魏廷珍抚【臣】高其倬等再加察议或截留或折征酌量确数另行会奏请


　　一【臣】折奏两淮盐务套压情形荷防
　　谕旨指示周详【臣】当与盐【臣】高斌和衷协力善为经理其缉私一节在于严场灶遏隣私【臣】已节次申饬并咨会湖广河南浙江督抚【臣】一体察拏嗣访有灶戸私顶场役枭徒钻充盐快暗通煎运并拏获盐犯混援贫难捏称独子希图开脱等弊又经咨行极力剔除其常镇苏松例行浙盐地方亦有淮私透扰【臣】仰遵
　　圣训大公至正之意并经檄饬堵缉务期各行各地私贩尽净官引畅消于商民均有裨益合再
　　奏明谨
　　奏
　　两淮盐务须大费经营汝与高斌竭力整顿殚心筹酌可也
　　同日又
　　奏为恭谢
　　天恩事切【臣】接两淮盐【臣】高斌札致荷防
　　皇上恩赏养廉三千两钦此当即望
　　阙叩谢讫查江南总督养廉歴任督臣俱皆敷用而【臣】家口颇少食用亦俭凡有亲友不过少为资助其一切赏兵及制办营中器物粘补衙署差委盘费等事之外约计尚有盈余现在难以扣定统俟将来另行查清奏
　　闻前据运使尹会一禀请盐务养廉一事经【臣】切谕无
　　庸议
　　奏【臣】思叠荷
　　皇恩报称弥难现在养廉尚属浮多何敢滥邀
　　旷典已饬运使存贮运库俟有公事需用之时再行支
　　取应用永为成例其于
　　国计民生均有裨益为此恭谢
　　天恩谨
　　奏
　　此在汝酌量为之亦不宜俭约过当渉于矫廉
　　雍正十二年九月初九日江南总督【臣】赵恩江寜将军【臣】呉纳哈副都统【臣】伍纳策谨
　　奏为
　　奏明事窃查前督【臣】高其倬【臣】呉纳哈【臣】伍纳防会奏江寜满洲水师添设船械一事钦防
　　皇上硃批具疏题请钦此【臣】赵恩到任准前督【臣】高
　　其倬密交接办亦经
　　奏明在案今【臣】等公同细加商酌查原
　　奏请添脚船二十只现随修造沙船各本案添造至沙船一切器械内如火箭火斗喷筒绵被平时不需操演久贮恐防霉烂应缓制造其修换应用礮位添制藤牌牌刀挑刀共估工料银二百四十六两零饬司即于两淮屯船陋费银内动支造办所有原请添设平头小哨船六只系因江中间有港沙滩沙船难到吧唬船虽能行走船小头尖不胜风力起见今沙船现添脚船二十只送锚坐防其港沙滩吧船偶尔遇风难行此脚船亦可抽驾应用操习廵防已俱便利则平头哨船一项可以不必重设现在节省银一千七百余两俟将来吧唬船有轮届拆造者再行
　　题请照依平头哨船式様酌改数只亦属可行所有江宁满洲水师脚船器械现今酌量添设并哨船此时毋庸重设缘由【臣】等谨再会同据实
　　奏明伏乞
　　圣鉴为此谨
　　奏
　　所议合宜
　　江南总督【臣】赵恩谨
　　奏为奏
　　闻事窃照江苏等属本年六月初旬雨水过多低田被
　　淹房垣间有坍塌【臣】仰体
　　圣慈酌量赏助平粜查勘抚绥叠经奏
　　闻在案现今高中田地颇有收成其水退稍迟间有不能补种之穷民可于丰收之家相帮刈割糊口然各属户口本蕃其中自有老弱疾病不能食力及佣工肩挑无处又无资本贸易之戸若概俟冬初开赈则此时即有忍饥之苦【臣】于委员勘水之初即经饬令会同印官留心查赈昨又密饬各道员顺便亲加抚恤但查赈之法务极周密救饥之道宁厚勿薄更宜及时勤加料理又闻淮徐等属近亦晴雨未均【臣】敬体
　　皇上浩荡天恩随又选差候补文职标下备弁共二十五员【臣】俱面为细加训嘱令其分徃各该州县衞塲徧加查防遇被水之地再为宣布
　　皇仁逐戸抚慰使各勤工谋食其有老弱疾病不能工作及佣工肩挑无处又无本贸易艰于粒食之户该委员立即会同印官于县库不拘何项动支酌赈再加接济以俟筹议煑赈其县库垫用之银册报之日仍于司库公项发补竝饬有力可支之家不得借端搅扰劣衿地棍不得冒灾生事又示劝富饶之家推重桑梓或借给资本或帮助米粮量力乐从俟查明【臣】即厚奬数多者具
　　题议叙事关民生重务惟有恪遵
　　圣训悉心筹画随时经理切实抚绥总期黎民均无失
　　所恐厪
　　圣懐理合再为奏
　　闻谨
　　奏
　　此奏是其印委各员勤加训饬务令实力为之
　　同日又
　　奏为奏
　　闻事窃【臣】风闻徐州府属铜山县胡家口地方有李郭两家抢夺高粮各统百人执持鎗械互相打降李姓用鸟鎗打死郭姓二人郭姓用长抢戳死李姓一人其余死而复苏及身受重伤者亦复不少似此雀角微嫌輙敢纠聚多人私用火器兵械肆横杀伤戕害人命大属不法随于八月十二日飞饬司道府营查究嗣于十八日据铜山县报系候选州同李缙纠领佃戸打手多人争割秫秫起衅等语【臣】又细访李缙系直隶督【臣】李衞堂弟而郭姓以及县民皆称李缙弟兄素恃显宦占夺民业屠害乡里等语众口如一【臣】思李衞受
　　主深恩竭诚报効素无瞻徇亦无偏曲断不敢纵容族
　　人肆行无忌以干
　　国典是以【臣】又据访饬行务期秉公执法穷究既不使奸豪逞志欺陵良懦亦不得因系宦弟故为屈抑庶
　　国法昭彰而人心咸服矣【臣】未敢隐匿瞻顾理合先为奏
　　闻谨
　　奏
　　此事经李衞屡次备细奏闻于朕从前命李绮终养之旨正为此而发也于李衞奏折中批谕甚悉且曾令伊密寄江省督抚臣阅看今事已到案汝其揆情酌理秉公执法审理具奏
　　雍正十二年九月二十二日江南总督【臣】赵恩谨
　　奏为奏明事窃照寳应县知县李松泰因承缉不力降一级调用奉
　　旨令【臣】等将伊居官如何之处出具考语送部引见钦此【臣】查李松泰才具练逹办事勤慎不负尹继善荐举之意随经出考会同苏抚【臣】高其倬给咨赴部一经
　　圣鉴贤否立定但李松泰系【臣】堂妹之夫【臣】既不敢以亲谬举亦不敢因亲屈抑理合据实奏
　　闻若仍作【臣】属员【臣】虽恪遵
　　圣训不敢稍有瞻徇或李松泰借势肆志及遇事退缩或司道府徇情庇护及故意苛察皆未可定请俟李松泰引
　　见之时如非能员例应调用如可任用州县伏恳圣恩用于别省庶李松泰得以尽力图公将来或有造
　　就咸戴
　　圣恩无既矣为此谨
　　奏
　　候引见时酌定
　　雍正十二年九月二十八日江南总督【臣】赵恩漕运总督【臣】魏廷珍苏州廵抚【臣】高其倬谨
　　奏为遵
　　旨会议具奏事接大学士鄂尔泰张廷玉寄字内开雍
　　正十二年七月十一日奉
　　上谕昨朕闻得江南常州府属之无锡金匮等县镇江府属之丹徒丹阳等县苏州府属之昆山呉江等县俱因六月雨水稍多禾苗有被水淹浸者目今水势渐退高田尚可补种而低处积潦未消时过小暑已难栽插等语朕欲寄信与赵恩令其早为筹画今览赵恩奏报江宁及苏松常镇扬州等属多雨情形与朕所闻大概相同已据赵恩奏称飞饬地方官细加查勘酌量资助尔等可再传朕旨令其加意抚恤毋使穷民失所朕又思江南地方既有积水未曾栽种之处恐将来收成歉薄米价渐长民食维艰不可不预为计议闻苏常各属从前粜卖动用仓谷尚有未经买补足数者此时应作何买补之法以实仓储或将明年漕米截留若干以为备用可密寄信与赵恩令其会同高其倬魏廷珍酌量本地情形悉心妥议具奏请旨钦此密寄到【臣臣】赵恩【臣】魏廷珍【臣】高其倬会查得江苏省属本年二麦颇有收成至六月初旬雨水偶多高中田禾俱可丰收惟低洼田地被水淹浸内有旋淹旋涸之处即经资助补插其积水未消之田秋成未免失望荷防
</div>
    <div class="pagination">
<a href="世宗宪皇帝硃批谕旨_page1164.html">上一页</a><span>...</span><a href="世宗宪皇帝硃批谕旨_page1160.html">1160</a><a href="世宗宪皇帝硃批谕旨_page1161.html">1161</a><a href="世宗宪皇帝硃批谕旨_page1162.html">1162</a><a href="世宗宪皇帝硃批谕旨_page1163.html">1163</a><a href="世宗宪皇帝硃批谕旨_page1164.html">1164</a><span class="current-page">1165</span><a href="世宗宪皇帝硃批谕旨_page1166.html">1166</a><a href="世宗宪皇帝硃批谕旨_page1167.html">1167</a><a href="世宗宪皇帝硃批谕旨_page1168.html">1168</a><a href="世宗宪皇帝硃批谕旨_page1169.html">1169</a><a href="世宗宪皇帝硃批谕旨_page1170.html">1170</a><span>...</span><a href="世宗宪皇帝硃批谕旨_page1166.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
