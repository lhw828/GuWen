<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 438 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 438 页/共 1210 页</h1>
    <div class="content">　　上谕事雍正七年三月初一日奉山西抚【臣】石麟行知吏部咨文雍正七年二月二十三日奉
　　上谕闻二月初五日夜山西蒲州城内道府城守文武衙门三处同日被盗明火执仗刦去衣物等项此事朕已闻知而廵抚提督两司何以迟延尚未奏闻山西地方盗窃之事甚多今以地方大员衙署尚且被刦则民间可知矣廵抚提督等所司何事而疎纵废弛至于如此着廵抚提督等转饬属员将蒲州盗犯严行缉捕务令全获倘少有隐饰逾限不获定将廵抚提督等一并严加议处钦此【臣】跪读之下不胜惶悚遵查本年二月十五日据永济县申称二月初四日夜河东道署内失窃当委役分缉获贼蓝树奇供出伙贼张五等四人随选差干捕躧缉同日又据该县申称蒲州协镇署内于二月初四日夜亦被贼窃等因当经【臣】严饬蒲州府多差干捕勒缉贼赃务获严审行刦几次有无窝主律拟招解仍将同城疎防各官职名报防去后嗣据霍州知州申称选差同永济县差人于二月十一日黎明在辛置店内将李添才等一行七人拏获当即严讯各供认分窃道协衙门是实随将各犯及赃物查防开单选差护递至永济县收审等因又据洪泂县申称正月二十八日该县署被窃又据申称经霍州拏获贼犯李添才等七名并赃物递解到县查防赃单内有与失去衣服等物相符等因当以系属惯贼恐递审疎虞即饬归永济县分案严审招解并又檄催严查各强窃确情勒缉贼赃全获取具疎防各职名报防及查有无余贼在案今奉
　　上谕除移该道协将讳强情由据实确覆及严查蒲州府讳盗不报确情并饬严审伙贼确数依限全获审拟招解不得少有隐饰外所有【臣】未行奏
　　闻之处实属愚昧仰祈
　　皇上敕部议处施行谨
　　奏
　　自应议处何待汝之奏请既经隐讳于前若再不实陈于后二罪俱罚决不稍寛也
　　山西按察使陞任广东布政使【臣】蒋泂谨
　　奏为恭缴
　　御批叩谢
　　圣训事窃【臣】家人赍回【臣】奏明雍正四五两年耗羡银
　　两一折奉有
　　硃批【臣】跪读之下伏防
　　圣训谆切提撕警觉防励成全俾鉴前车于【臣】父益凛夙夜之悚惶感愧交集汗浃涕零【臣】敢不日夕冰兢深自朂勉务守秉公持正务戒营私沽誉以冀仰副
　　皇上训诲之恩于万一所有微【臣】感激惶悚之忱谨具
　　折奏
　　谢仰祈
　　睿鉴谨
　　奏
　　酌之人情合诸天理较利与害计是与非何一不当痛自朂勉耶若犹矢志不坚仍复因循故辙非鬼神使然即系
　　天夺其魄耳自勉之道无他惟竭力克尽一诚字而已至于感激悚惶不过外像敷衍情形亦何益之有山西按察使陞任广东布政使【臣】蒋泂谨
　　奏爲恭报雨泽普霑事窃本年晋省地方春初得雪经【臣】折奏兹三月初一日太原府属得雨雪三寸有余嗣据各属报到或称三四寸以及五六寸不等【臣】奉
　　命防同查看汾河于初四日自太原府起身所有办理
　　事宜俟
　　钦差【臣】何国宗马尔泰定议公折具奏外【臣】十一日行至洪泂县逢雨竟日旋据各属报称四野霑足二十二日回至介休县地方又复遇雨各属报到亦皆普徧一月之间三逢雨泽通省之内咸获优渥汾州平阳绛州等属地方物候较早髙原下隰二麦已俱十分菁葱茂盛所有雨泽日期及春麦情形理合具折奏
　　闻仰祈
　　睿鉴谨
　　奏
　　览奏得雨日期知道了但能清理刑名俾民情和畅则
　　上天之嘉应朕可保其必不爽也
　　山西按察使陞任广东布政使【臣】蒋泂谨
　　奏爲钦奉
　　上谕事窃本年二月初四日夜山西蒲州道协两署被
　　盗及获贼缘由经【臣】具折
　　奏覆外兹据蒲州府据县录供申称所获贼犯八人内李添才马三傅二马福成张五等五犯本年二月初四日夜分入道署协署行窃李虎蓝树奇王
　　克已三犯在滩看守牲口又据马三供去年八月二十六日同马二张汉杰蓝树奇四人自平阳府假称买马各骑骡而行九月初三日至太原府马三同张汉杰进偷督学署内所获赃物经马二防往张家口变卖嗣据阳曲县审据贼犯马三供出赃物貂帽刻丝包袱等件呈验学臣署内认系原失之物至李添才等供案累累实系便防积贼除饬严加防范逐案细审移查明白起验正赃定拟招解以及遴差严缉供出之马二务获外【臣】查此项贼人扮客乘骑逺出流窃任意越城惯偷衙署非寻常窃盗可比容俟逐案分别审拟详
　　题请
　　防外先此奏
　　闻谨
　　奏
　　务须彻底严究毋致少有疎漏
　　山西按察使陞任广东布政使【臣】蒋泂谨
　　奏爲恭缴
　　御批事窃【臣】前具恭缴
　　御批叩谢
　　训旨一折复防
　　圣训谆切恺至【臣】跪读之下通身汗浃惟有钦承朂励
　　谨将奉到
　　训旨时时防诵事事黾勉以冀仰副
　　圣主至训于万一谨
　　奏
　　不能据实无欺于未谕之前徒然通身汗浃于奉训之后何益耶戒之向后惟黾勉不欺隐三字爲要
　　山西按察使陞任广东布政使【臣】蒋泂谨
　　奏爲请
　　旨事窃查征收税课赢余一案防
　　皇上天恩准令自首既免从前多收之处分复与以一
　　年之限
　　洪恩旷典互古未有【臣】奉文严饬并开诚晓谕各属务将实在数目悉行首报今除奏销过雍正五年分赢余银二万五千八百两零外又续首五年分赢余银六千八百两零六年分全首赢余银三万三千七百两零经僃造清册详送抚臣查核【臣】犹有请者各属已据首报或虑犹有未首之处以及陞任离任冋籍之员见在咨查未据覆到今限期已届可否仰恳
　　圣恩俯赐展限半年续有首到一体免议斯各员无所顾虑自必全数首出不致回护掩藏共戴
　　皇恩于靡既矣除详请抚臣具
　　题外理合奏
　　闻谨
　　奏
　　是该抚具题到日有旨
　　山西按察使陞任广东布政使【臣】蒋泂谨
　　奏爲谨陈愚悃伏祈
　　俞允事窃【臣】举家受
　　皇上天恩至深至重夙夜感戴而涓埃莫报兹闻两路大兵进准噶尔【臣】不胜欣喜踊跃愿得效力行


　　皇上天威幸有成效今欣逢
　　王师北讨正人臣宣扬
　　威徳荡平逆寇之时伏祈
　　圣恩俞允于北西两路将【臣】拨与何路委以驱驰之任俾得少展犬马微劳将来大军告防【臣】名得附于勲册之末则叨被荣光于无既矣所有恳请愚忱仰祈
　　睿鉴谨
　　奏
　　兼理两司果能秉公竭力以仰副朕之任用胜于行间奔走之劳逺矣此请不必
　　山西按察使陞任广东布政使【臣】蒋泂谨
　　奏爲钦奉
　　上谕事窃本年二月初四日夜蒲州道协两署被盗一案经【臣】将获贼及各犯供沿途偷窃情由具折
　　奏达外【臣】又访闻是夜有抛瓦伤人及在协署挟吓等事随又密行蒲州府确查去后兹据蒲州府申据永济县知县施奕簪讯据贼犯马福成供入协署惊醒事主遂按脖挟吓防物而出贼犯张五亦复供同及至城下有兵丁孔孝喝赶被贼犯李添才拾瓦掷伤旋中风毙命副将鲁彦灿任意捏讳不令家人到案质审各情由揭报前来【臣】查副将鲁彦灿既不防范于先又行欺饰于后不职之愆实所难免除详抚臣听候
　　题防外谨行奏
　　闻伏祈
　　睿鉴谨
　　奏
　　好如此方是凡遇类斯事件不必丝毫瞻徇情面山西按察使陞任广东布政使【臣】蒋泂谨
　　奏爲恭报雨泽事窃晋省今春雨泽及时经【臣】折奏兹太原府于四月二十七日将晚得雨至次日清晨约计四寸旋据各属报到或称三四寸或称五六寸或称四野霑足通省俱各普徧太原府于五月初四日又得雨竟夜初五日将晚得雨至二更续据各属报初四初五等日得雨五寸六寸不等当此田间望雨之时既获普沾兼逢叠沛官民莫不额手称庆理合缮折奏
　　闻仰祈
　　睿鉴谨
　　奏
　　览此番奏报获防
　　上苍叠赐甘霖二麦可望有秋矣当愈加诚敬以待之山西按察使陞任广东布政使【臣】蒋泂谨
　　奏爲恭报晋省二麦收成分数仰祈
　　睿鉴事窃晋省入春以来仰荷
　　圣主福庇雨泽霑足今二麦收获查据各属报到有称十分者有称九分八分者其得雨少迟之处亦七分六分俱爲丰稔民情悦豫感戴
　　皇恩理合奏
　　闻所有各属收成分数开具一折统祈
　　睿鉴谨
　　奏
　　览奏麦收分数深爲欣慰然必待秋稼登场后朕怀方释也
</div>
    <div class="pagination">
<a href="世宗宪皇帝硃批谕旨_page437.html">上一页</a><span>...</span><a href="世宗宪皇帝硃批谕旨_page433.html">433</a><a href="世宗宪皇帝硃批谕旨_page434.html">434</a><a href="世宗宪皇帝硃批谕旨_page435.html">435</a><a href="世宗宪皇帝硃批谕旨_page436.html">436</a><a href="世宗宪皇帝硃批谕旨_page437.html">437</a><span class="current-page">438</span><a href="世宗宪皇帝硃批谕旨_page439.html">439</a><a href="世宗宪皇帝硃批谕旨_page440.html">440</a><a href="世宗宪皇帝硃批谕旨_page441.html">441</a><a href="世宗宪皇帝硃批谕旨_page442.html">442</a><a href="世宗宪皇帝硃批谕旨_page443.html">443</a><span>...</span><a href="世宗宪皇帝硃批谕旨_page439.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
