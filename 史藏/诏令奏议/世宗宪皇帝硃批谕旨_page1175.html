<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 1175 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 1175 页/共 1210 页</h1>
    <div class="content">　　闻事窃【臣】莅任以来即以清理钱粮为首务所有晋省耗羡一项按雍正元年十一月间前抚【臣】诺岷
　　奏眀提贮司库酌量分别支用原属以公济公也【臣】查原
　　奏折内开有每年修理城垣衙署并修筑汾河堤岸义学束修沙虎口马匹料草并倒毙马匹各衙门心红纸张书办工食布政司搬银工价提塘报资等项共需银六万四千余两【臣】到任后据布政使高成龄将【臣】冬季养廉银及心红纸张修理衙署赏兵等银呈送前来【臣】查养廉银两乃防
　　皇恩赏给应收之项其心红纸张修理衙署亦系原折内所有之项此二项银两【臣】暂收存务期莭省不致虚费至赏兵之银原折内竝无此款随发回布政司收库【臣】因此查阅旧存册内有开送程仪酒席者有开称部费使用者有开称进
　　上土仪往返脚费者每项合计各有四五千两不等甚






　　现在催齐各册逐一查核眀白另行具
　　奏外谨先奏
　　闻为此谨
　　奏
　　览
　　雍正五年十一月初六日山西巡抚【臣】石麟谨
　　奏为奏
　　闻事窃照收买黄铜器皿一案【臣】钦遵
　　谕防于到任后即检阅旧案自雍正四年二月准到部咨迄今年余查司库及各属存贮共收过黄铜八千七百余觔甚属寥寥而省城店铺亦有货卖铜器者【臣】思下效必由上行立法当从近始【臣】随将署内一切铜器当众晓谕发贮阳曲县库并徧发檄示务使家喻户晓仰体
　　皇上屡颁谕防无非欲使钱文充裕便民日用之圣心交官给价实力奉行去后兹据附郭之阳曲县详称奉示收买黄铜器皿自十月初六日起至十一月初一日共收买铜器一万六千余觔又据各属报收铜器共有三万四千余觔至私钱钦遵
　　谕防现在设法渐次禁止收买外所有收买黄铜器皿
　　渐有成效縁由合先具折奏
　　闻再禁止赌博私宰耕牛二案【臣】俱刊发告示徧行晓
　　谕俾小民洗涤前非仰遵
　　圣化以副
　　皇上轸念农耕敦厚民俗之至意兹据阳曲县详称遵奉示禁现在徧谕访查力行禁止并饬郷地牌头互相稽察倘一家有犯十家连坐等因到【臣】除不时访查外倘有官民仍蹈故辙玩违不遵定行按法防究所有禁饬缘由合并奏
　　闻谨
　　奏
　　此等禁约行之省城如是稽查可耳至于外府州县乡僻处所须看有司才力何如倘遇无能牧令一任胥役生事扰民则禁之不如不禁之为愈也慎之务宜婉曲劝导为主不可徒绳以法
　　同日又
　　奏为奏
　　闻事窃查晋省于本年十月初三日得雪分寸经【臣】具
　　折奏
　　闻嗣于十月二十二十一日省城复得雪二三寸又据各属报称于十九至二十二等日各得雪三四寸至七八寸不等等因到【臣】伏思麦苗初长连得瑞雪滋培更见青葱郁茂此皆我
　　皇上以大孝至仁敎养天下故尔叠召
　　天和【臣】与阖属官民惟有额手欢呼共庆升平之盛而已
　　所有得雪日期理合恭折奏
　　闻谨
　　奏
　　览奏深慰朕怀直隶近日得雪情形大畧相同河南通省竟得盈尺之雪宜乎吾民之庆喜也
　　雍正五年十一月二十一日山西廵抚【臣】石麟谨
　　奏为奏
　　闻事窃【臣】接怡亲王书信内开雍正五年十一月初三
　　日奉
　　上谕目今西藏之事差大臣前往办理其跟随兵丁所用粮饷需骡防运令山西河南各采办三千头着该督抚动支正项钱粮采买按价给发俾其足用不得丝毫派在地方累及小民亦不许地方官员人等有捐助之事或存公银两有可动用者着动支应用在该督抚酌量可宻寄信与伊等知之钦此寄信到【臣】查此案防骡定限眀年二月交齐【臣】于接准部咨之日即查眀产骡处所按其地方之大小分派骡头之多寡飞饬各属星速购买其应用价値【臣】随檄令布政司于库贮耗羡公用银内动支委员分发各属拣择臕壮照数购齐以便依限解交并出示晓谕毋许丝毫派在地方累及小民如有借端派累不时查防谨将动用耗羡银两飞饬购买縁由缮折奏
　　闻谨
　　奏
　　此番采办若稍蹈科派前辙滋累百姓汝即为负朕简用矣慎为之倘微有风闻汝领罪不起当再三严饬属员汝复加意访察毋忽
　　同日又
　　奏为请
　　防事雍正五年十一月初十日据按察使蒋泂详据大同朔平宁武三府申称窃查大同府属之阳高天镇二县朔平府属之右玉左云平鲁三县宁武府属之宁武偏关神池五寨四县俱系以卫改设竝无监仓现在各县俱有命盗重犯暂借民房店戸拨役看守巳及两年前经累次估计建造监狱清册附于建造各衙署清册一并申请院司
　　题咨建造未防准允除将原估各册申请藩司具详外职府等以监狱未造心怀殷忧恳详转请等因到【臣臣】随一面批饬速将重犯严加防范务保无虞一面檄令布政司将此九县监狱工价先于现贮司库耗羡银两内每县暂行发银一百五十两饬令印官即日购料兴工外【臣】查旧案新设朔平等府及所属各县应设衙署监狱原
　　题内系请动正项钱粮建造因估价未确屡详屡驳是以因循二载尚未
　　题覆今催据布政司高成龄详称除有卫所旧署改设外应建朔宁二府所属之各衙署竝监狱等处共需银一万四千两有零请动地丁钱粮应用册报前来【臣】因所估工料仍未确实现在批令核减俟核确之日一面具
　　题一面给银建造【臣】思此项添建衙署监狱乃系地方公务所需工料银两似不必动用正项钱粮应于司库现贮耗羡银内动用以为建造之资实属以公完公是否如此办理【臣】未敢擅专相应据实具
　　奏请
　　防遵行谨
　　奏
　　据奏既动耗羡银兴工建造可无庸具题于工完之日或咨部存案或折奏以闻
　　雍正五年十二月初十日山西巡抚【臣】石麟谨
　　奏为遵
　　防定议谨先奏请
　　睿裁事窃查晋省各案亏空钱粮布政使高成龄前护抚印时曾将酌议查追亏空之法等事缮疏具
　　题奉
　　防此案应如何追完之处俟石麟到任后与高成龄悉心定议具奏如不能清伊都立髙成龄不能辞代赔之责也钦此【臣】到任后即与高成龄悉心查议各案亏空今查得有可着追银四十三万七千六百九十六两零其中有亏空各员原籍家产已估计而尚未变解者此系原籍地方官未定有例限处分以致任意迁延今议请
　　防敕部行文各省着落原籍地方官凡属亏员原估衣饰等物定限文到四个月内即照数变解如违限不行变完将该地方官由本省督抚防处其田地房屋如果一时无人承买即行入官召租仍不时变卖一面知防晋省于亏员名下合算巳未完数目报部庶亏项可清而衣物田房亦免消耗荒圯之虞矣有审眀应着落上司分赔并开出借欠及认还者此等人员多系在于隔省虽往返咨催或称现在设措或称竝无借欠辗转推延终无完解今查分赔中如前任抚【臣】德音布政使苏瞻森图名下各有应赔之项此在京之员请就近于刑部监追其余毋论现任与候补候选人员俱
　　题防革去官职发往晋省如系无职之人则晋省径行委员往提将分赔认还二项人员即便监追其借欠一项人员内如有未认眀借欠者俟到晋之日审眀确实若果系亏员牵扺竝无未清完者即
　　题请开复发回其应还银两仍着落原亏空人员名下追补如巳审眀实系借欠未清完者亦照分赔认还人员一例监追已经在晋者以奉文之日为始未到者以到晋之日为始俱再限一年追补一面即查其各家产变抵能限内全完则请开复释放倘逾限不完则察眀情由分别治罪其各完不足数银两俱着落不早行催追之前任抚【臣】伊都立布政使高成龄名下逐案各半赔补全完俾帑项有着而情罪亦允当矣其有着之中除分赔认还等项外尚未足数仍应向亏员名下追补并民欠拨补等项【臣】现在严督承追各官勒限追比务期完报统于雍正七年限内清楚至期如有未完请将亏员即照侵盗钱粮例按现在未完之数治罪未完银两着落四股赔补以现今承追之州县官赔补一股督催之院司府官各赔补一股则承督各官咸知儆惕上紧追比而无瞻徇延缓之弊矣再查前疏内开无可着追者共银一十一万四千七百五十九两零今查此内有任所承追官虽出具竝无隠漏保结而原籍地方官尚未送有印结者现在复行严查如果实系家产尽絶追无可追抵无可抵者虽日事监比终于
　　国帑无补此等人员不特法无可恕而且再为延挨反起未完各员观望之心应照侵盗钱粮例按现在未完之数即行治罪如本人已故即将妻子照例治罪其未完银两请动原议弥补亏空之耗羡银补完庶亏空之员皆知畏惧而
　　国帑亦不致久悬也以上各条【臣】与高成龄查议惟分赔等项如不能清着落伊都立高成龄代赔及有着之项不能催追完足着落承督各官分赔之处在高成龄俱以此时不必预先议定系【臣】自行酌定应否如此着落办理【臣】未敢擅便谨先具
　　奏伏乞
　　皇上睿鉴施行谨
　　奏
　　朕惟欲事体妥协情罪允当不使贪饕者漏网卖法沽誉者逍遥事外耳汝领防朕意秉公酌妥于开印后具题可也至于高成龄在任日久各项俱伊经手若不令暂离恐终难彻底清晰汝意如何据实奏闻
　　雍正五年十二月十八日山西廵抚【臣】石麟谨
　　奏为奏
　　闻事雍正五年八月内护抚【臣】布政使高成龄接准部咨令将杀虎口应否设立关门之处防同右卫将军查眀奏
　　闻一案【臣】到任屡经檄饬布政司查议去后总无确切定议详覆【臣】查杀虎口地处边疆应否设立关门必将地势情形及有益无益之处确勘详查方得定议何敢草率从事【臣】拟于正月初四日亲往杀虎口确勘眀白其应否设立关门即可与右卫将军【臣】色穆德面为详酌定议
　　奏请
　　皇上睿裁且边疆营伍情形【臣】亦得阅歴稽查矣理合
　　具折奏
　　闻谨
　　奏
　　汝往勘眀定议甚好但色穆德値来京陛见之班到彼未必得与之相晤耳伊乃识见庸平之人在彼与否毫无关系汝竟相度形势自立主见具奏以闻可也
　　同日又
　　奏为奏
　　闻事窃据河东盐法道朱一鳯呈称本年十一月十九日准运同王又朴牒呈据中东西三场大使等申称据商人周斯盛等报称自十月初三日以至十一月初七八十一等日池内各畦皆有自生之盐约共收盐有七百万余觔等情呈报前来据此随率同运同王又朴亲至池内验看果见池畦皆有自生之盐随令众商收贮讫询诸耆老佥云未见考之歴代实属罕闻除报明盐院外事关嘉瑞拟合报眀等情到【臣臣】查河东盐产于池俱系四五六月间人力浇晒而成今于十月十一月内池内各畦皆有自生之盐共计七百万余觔此皆我
　　皇上恤商爱民至诚感格是以池盐献瑞旷古希闻应听河东盐臣查眀起止月日产盐确数作何定议
　　题报外事关池盐嘉瑞理合具折奏
　　闻谨
　　奏
　　业据盐臣硕色奏闻矣知道了
　　同日又
　　奏为遵
　　防查奏事窃查按察使蒋泂以布政使高成龄派捐养廉抵补耗羡以及应给之铜价先农坛监狱等项工料价値迟延不发等因缮折具奏奉
　　硃批谕防将此折宻与廵抚石麟看若查有实据即具疏严防钦此【臣】查地方紧要公务如收买铜器以资鼓铸一项此我
　　皇上轸念钱文为民间日用之需务使充裕以便民用之至意布政使高成龄自应上紧办理广买铜器核实定价给发现银乃迟延不发致属员亦迟缓查收自奉准部文之后一年有余仅收买铜器八千七百余斤【臣】到任檄催始现在给价而各属亦纷纷具领则从前奉行不力高成龄难辞其咎又如各省设立先农坛一案此我
　　皇上祈谷重农之旷典理应即行核实给发料价乃高成龄以各属造报浮多久不给发及【臣】查催之后

</div>
    <div class="pagination">
<a href="世宗宪皇帝硃批谕旨_page1174.html">上一页</a><span>...</span><a href="世宗宪皇帝硃批谕旨_page1170.html">1170</a><a href="世宗宪皇帝硃批谕旨_page1171.html">1171</a><a href="世宗宪皇帝硃批谕旨_page1172.html">1172</a><a href="世宗宪皇帝硃批谕旨_page1173.html">1173</a><a href="世宗宪皇帝硃批谕旨_page1174.html">1174</a><span class="current-page">1175</span><a href="世宗宪皇帝硃批谕旨_page1176.html">1176</a><a href="世宗宪皇帝硃批谕旨_page1177.html">1177</a><a href="世宗宪皇帝硃批谕旨_page1178.html">1178</a><a href="世宗宪皇帝硃批谕旨_page1179.html">1179</a><a href="世宗宪皇帝硃批谕旨_page1180.html">1180</a><span>...</span><a href="世宗宪皇帝硃批谕旨_page1176.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
