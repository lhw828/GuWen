<!DOCTYPE html>
<html>
<head>
    <meta charset="UTF-8">
    <title>唐大诏令集 - 第 44 页/共 71 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>唐大诏令集 - 第 44 页/共 71 页</h1>
    <div class="content">　　随灵驾赴陵所诏
　　亲至和陵勅
　　答百僚不赴陵勅
　　省侍
　　元和元年辍朝侍膳勅
　　勅朕闻为子之道莫大于宁亲顺色之方必先于养志此文王之孝曽氏之心每聆遗风常所景行伏以太上皇帝怡神闲馆追想大庭将以保静延休涤虑宁体初阳变旧恙愆和寝食之间有不安节夙夜忧灼岂遑宁居而内奉庭闱冀承安否尝药视膳且不暇于衣冠一日万机固有亏于听览庶政闗决遂阙躬亲恐中外具寮未悉予志起今月十八日以后权不听政故兹宣示当体朕怀【正月】
　　元和十一年皇太后寝疾权不听政勅
　　朕闻事亲之礼问安虽限于晨昏为子之心就养在勤于左右斯实虞帝明训周王遗风朕率而行之不敢有坠伏以皇太后母临万国子惠兆人存神保和养素全道属韶阳改濡露感恩旧恙有加常膳顿减夙夜惶惕不知所宁今当専奉庭闱躬尝药饵脱冠觧带且无暇于寝兴负扆临轩安能亲于听断起今月三日以后权不听政故兹宣示宜体朕懐【三月】
　　大中元年积庆皇太后寝疾权不听政勅
　　门下朕闻恭孝之道人伦大经省奉之仪臣节攸重况发自诚恪稽诸典谟庶叶礼文式遵前宪伏以积庆殿皇太后坤元降秀皇极居尊道冠母临训彰壸职属时当濡露感切于孝思气爽保和恙生于寒暑自春歴夏有加无瘳焦忧匪遑旦夕増灼岂尚安于听断且欲专于问恐中外具寮未谅予意起今月十四日以后权不听政故兹宣示宜体朕怀【四月】
　　大中二年太皇太后寝疾权不听政勅
　　勅朕闻孝发乎因心服勤于遗体周典着问安之范戴经存就养之文垂为格言式示达礼惟朕小子敢废前修伏以太皇太后母临六宫子育羣品清净养性恬和保神属时暑小侵违裕不安寝膳未复忧灼靡宁日欲亲于药饵情岂安于听断凡有事务且委司存恐中外具寮未悉予意起今月二十日以后权不听政故玆宣示宜体朕懐【五月】
　　咸通六年太皇太后寝疾权不听政勅
　　门下朕闻孝养之道发于因心诚敬之文着在前典平居以问安自慰寝疾则省侍宜专太皇太后玉衣兆祥瑶齐启圣母仪天下德被寰中春秋既髙饮酒防减朕亲自迎奉移居永安期恙就平勿药有喜而精诚未感良医无效情方切于焦忧政岂遑于听断日须躬问以冀平和恐中外具寮未谅予意起今月三十日以后权不听政故兹宣示宜体朕怀【十一月】
　　纪服
　　代宗行再朞服诏
　　三年之防天下达礼茍或变革何以教人朕遘此悯凶攀号罔极公卿固请俾听朝暮斩焉缞绖痛费心灵岂可更议公除便移谅闇昨见所司仪注以今月十三日大祥十五日从吉仰凭遗防又欲抑予切惟哀荒深谓未可其百寮并宜以此日释服朕将此武丁之道成素冠之诗恭守再周不忍权释凡厥在位宜悉哀怀【羣臣三表请公除从】
　　义安太后服制勅
　　皇帝为义安皇太后制服重轻事
　　权知礼部侍郎陈商等状伏观义安皇太后遗令皇帝三日而听政十三日小祥二十五日大祥二十七日释服者皇帝遵奉遗防将欲施行臣等商量事贵得中礼从顺燮伏以宣懿太后常奉太皇太后之令追尊徽名附配庙室今云议礼合有等差伏请皇帝降服朞周行以日易月之制十三日释服其内外臣寮便以其日除释至于所奉陵寝制度法物一事以上即请准旧例无更降授谨具如前公卿等议大行皇太后丧礼状
　　中书门下奏今月十一日大行皇太后遗令十三日小祥二十五日大祥二十七日除服者伏见陛下以因心之孝博爱之仁辍视万机形于四海非臣等愚浅敢窥圣德然酌于羣议恐未得中伏思殷周之礼年代古逺史传所记简而未详自两汉以降文籍大备未有兄弟相友三叶重光如圣朝之礼所以母后之制罕闻故事考礼经之训时为大体次之顺次之称次之宜次之臣等奉太皇太后令已命宣懿太后升祔祢宫昭配之礼既存令典尊亲之义必在正名皇帝服宜有所降期年之制羣臣随君而服亦从降礼其山陵制度及礼仪法物并如太皇后故事一无所降虽屈巳申情陛下动循于礼法而酌宜定制羣臣难抑于义心伏希圣明必赐察纳谨具如前
　　勅朕恭承遗令既遵易月之文而公卿庶寮愿举酌中之典徴引古义发挥旧章闳兹敷陈良用酸恻朕嗣缵鸿业岂以自私勉副羣情倍深感切所请降服及山陵制度并依【防昌五年正月十五日】
　　陵寝上
　　营卜
　　九山卜陵诏
　　夫生者天地之大德夀者修短之常数故生有七尺之形夀以百龄为限含灵禀气莫不同焉皆得之于自然不可以分企也虽复廻天转日之力尽妙穷神之智生必有终皆不能免是以礼记云君即位而为椑庄周云劳我以形息我以死圣人之至鉴通贤之深识着之典诰贻之话言显説正词曽无隠讳末代以来明辟葢寡靡不矜黄屋之尊虑白驹之过并多拘忌希慕遐龄谓云车易乗曦轮可驻轨同趋并其甚矣有隋之季海内横流豺狠肆暴吞噬黔首邑里凋残鞠为丘墟朕投袂发愤情深拯溺扶翼义师用济涂炭赖苍昊降鉴股肱宣力提剑指麾天下大定氛祲清殄区宇平一反浇于淳朴致王道于中和此朕之志于斯已毕犹恐身后之日子子孙孙尚习流俗犹循常礼加四重之榇伐百祀之木劳扰百姓崇厚坟陵今预为此制务从俭约于九之山足容一棺而已积以歳月渐以备之木马涂车土桴苇籥事合古典不为世用又佐命功臣义深舟楫或定谋帷幄或身摧行阵同济艰危克成鸿业追念在昔何日忘之使逝者无知咸归寂寞若茔魂有识还如畴曩居止相望不亦善乎汉代时使将相陪陵又给以东园秘器笃送终之义恩意深厚古人之志岂异我哉自今以后功臣宻戚及德业尤着如有薨亡宜赐茔地一所赐以秘器使窀穸时丧事无阙所司依此营备称朕意焉【贞观十年二月】
　　充奉
　　厚奉建陵诏
　　人子之道存乎色养穹苍不德钜创诚深朕触目哀荒攀号无计终天永诀先逺有期欲报之心不任罔极务崇兆宅庶竭哀怀应縁山陵监防卤簿等事宜令有司备具厚礼不得节减尽库之所有成迁厝之大仪公卿百寮宜悉朕意
　　大行太后山陵修奉事勅
　　葢闻天地至德常存煦育之仁皇王大孝克念述遵之义朕纂承丕构每务躬行而衅祸相延再罹防疾大行太后慈顺永逺仙驭莫追遗防丁宁俾亲庶政祗奉号咽不知所措怀风树之感俯追筮之期以复土方兴役车未已虑失农桑之或贻冻馁之忧恻然悯伤思获均济縁山陵所要车牛夫役等除官中自有外并须和雇仍先折本戸夏税钱讫度支以不折估疋段充填如本戸所折税钱已尽即所司给付无令损折仍委山陵使与所司切加勾当不得輙令侵欺【元和十一年三月】
　　扈从灵驾
　　太祖允百官表请不亲至山陵诏
　　朕永怀罔极实愿匍匐园陵今汝等既以宗社事重固相敦廹敬依所请倍増号絶
　　随灵驾赴陵所诏
　　伏以山灵卜兆追号罔极日月遄流先逺将至且如追慕之痛感在因心终天之丧思遵达礼来月十一日灵驾发引朕侍从亲赴陵所宜令有司随事供拟
　　亲至和陵勅
　　勅朕祗荷丕图惟仰先训方追号弓之痛俯临同轨之期将展孝思宜亲营护皇太后义深鸣鳯情极攀龙亦欲专奉灵舆躬及园陵寝庙务尽追摧之道用终哀敬之仪其大行皇帝发引日朕当从皇太后亲至陵所宜令中书门下准此指挥【天祐二年三月】
　　荅百僚不赴陵诏
　　朕以痛深创钜园陵有期冀当复土之辰以慰终天之报而公卿大臣敷陈典故援引今古以为一日万机不可斯须而旷既执礼而愈切难顺情而有违深抑荼蓼之哀怀俯徇股肱之谠议爰因晨省已启慈顺倍极摧伤勉从来请【天祐二年正月】









　　唐大诏令集巻七十六
　　钦定四库全书
　　唐大诏令集巻七十七
　　宋　宋敏求　编
　　典礼
　　陵寝下
　　优劳
　　髙祖山陵毕赐元从功臣及营奉百姓恩泽诏
　　崇陵优劳德音
　　丰陵优劳德音
　　庄宪皇太后山陵优劳德音
　　景陵优劳德音
　　光陵优劳德音
　　庄陵优劳德音
　　孝明太皇太后山陵优劳德音
　　供荐
　　停诸陵供奉鹰狗诏
　　九月一日荐衣陵寝诏
　　亲谒
　　亲谒陵曲赦醴泉县德音
　　停亲谒干陵勅
　　谒五陵赦
　　陵寝下
　　优劳
　　髙祖山陵毕赐元从功臣及营奉百姓恩泽诏
　　髙祖太武皇帝天纵神武膺箓受图可久之德格乎区宇敦睦九族协和万邦贤能必进德化潜洽革百王之兴三代之风地平天成迩安逺肃至德被于四海休烈光于千载巍巍荡荡无得而称焉朕嗣膺寳祚夙夜兢惕思述先志被之率土其内外姻戚平生故旧太原从官人及厯试之所文武僚佐爰洎胥吏往虽每降国恩恐未周悉或才用不申阶品屈滞或家道贫匮子孙沉沦须有矜量咸欲得所先朝优劳庶政惟以防民为本诸州都督刺史政绩可称者具名奏闻其诸州百姓奉营山陵宜量有蠲免可令有司详为条例闻奏并务从优厚称朕意焉【贞观元年十一月】
　　崇陵优劳德音
　　朕以寡昧嗣膺大业永惟列祖之德肃奉山园之重夕惕若厉惧有缺遗赖一二元臣公卿庶士叶乃心力克申典礼今九虞既毕永慕惟深爰奉畴劳之义差其异数之命山陵使杜祐若子若孙与一人五品正员官礼仪使杜黄裳特加一阶与一子六品官副使李鄘按行山陵地副使李扞赐一级各与一子官卤簿使郑云达与一子出身仪仗使舁梓宫官各赐爵一阶邑号爵赏优赐有差三京元髙陵髙阳县人夫寒冻近道邻村坊市屋宇什物田苖被毁损并近陵百姓偏有便役委京兆府勘覆闻奏挽郎挽士量加优防甸内百姓奉山陵秋冬滞雨供应疲所配折纳和籴并停【永贞元年十一月】
　　丰陵优劳德音
　　朕闻王者大孝本于无违故由于礼则不僭慎于终则归厚国有大事付予冲人永言营奉哀惶靡措虽仰遵先防巳从俭于因山而俯徇究荒实载勤于复土况七月之防万方必臻有供亿之繁有车骑之杂赖上天垂祐庶务肃成文武尽哀敬之容道路无风雨之气粤自迁座至于返虞人之叶从礼无违者此皆一二辅弼洎左右之臣至于庶寮防不尽力朕所加叹不忘于怀宜酬厥庸以序功次其山陵使宜与一子七品正员官山陵礼仪使及陵所摄太尉行事官与一子八品正员官山陵副使兵部侍郎判度支李选礼部侍郎崔颁按行山陵地使并赐一级挽郎及诸司职掌工巧杂役人夫车牛并询其劳绩扶以等级赐官及出身赐勲爵进阶减劳选各有差【元和元年】
　　庄宪皇太后山陵优劳德音
　　孝本因心自天子而下达礼当从祔由圣人而设范朕以寡祐夙罹悯凶追攀弓剑闭桥山而未几永慕袆翟合源陵于此时昊天罔极追感无已俾竭诚敬用申哀怀而冢臣大僚庶尹羣吏靡不夙夜展布勤劳备物之容既陈严奉之敬斯在始终罔替差次宜劳式举彞章俾新渥泽山陵所摄太尉行事官与一子七品正员官山陵礼仪使与一子八品正员官山陵副使赐爵一级其下优赐各有差园林所在供役为劳悯玆充奉之勤宜颁施舎之令其富平县今年夏税除折诸色价及已徴纳青苖钱除已捐外并宜放免【元和十一年九月】
　　景陵优劳德音
　　勅朕闻孝莫大于慎终仁莫先于防下慎终故勿之有悔防下固可使忘劳自陵寝戒期郊甸充奉属春耕肇起宿麦继登百役所集羣司所备上惧一物之遗缺既怀罔极之诚下厪兆人之疫瘵又思不扰之德方将号从灵驾亲至山园情为事夺竟不获遂赖一二元辅洎内外庶官严敬协心克修典礼永言嘉叹感咽増怀义有必酬式举劳以申命惠无不浃仍蠲赋以加恩山陵使兼陵所摄太尉行事官与一子六品正员官山陵礼仪使与一子八品正员官山陵副使栁公绰按行山陵副使李防并赐爵一级各兴一子出身桥道置顿使赐爵一级仍与一子官内山陵使赐绢一百疋特加一阶山陵修筑使赐绢七十疋特加一阶监修桥道使赐绢七十疋内按行山陵地使赐绢五十疋内山陵副使及修筑副使各加一阶卤簿仪仗并赐一级各与一子出身桥道置顿使各加两阶舁梓宫三品以上赐爵两级四品五品赐爵一级六品以上各加一阶其中有合选人前资见任各减两选神防六军修筑山陵官健各赐绢两疋其检校军使及押当所由四品以上赐爵一级仍加一级五品以下各加两阶陵所造作押当使等三品四品各加两阶仍赐爵一级五品以下各加两阶其中正员六品以下合选人前资见任各减三选白身各赐勲三转诸司诸使应縁山陵修造及专知修造作并诸色检校执当官典白身及直司掌上巧儿工匠等五品以上各加两阶六品以下各加一阶合选人前资见任各减两选白身各赐勲两转其给直和雇者不在此限吉凶仪仗诸色行从官等五品以下各加一阶至三品五品未合叙者赐爵一级六品以下各加一阶如其中有合选人前资见任各减一选诸司诸使押管当官置顿举幕往来检校军将中使等五品以上六品以下并加两阶白身各赐勲两转合选人前资见任各减两选太极宫宿卫官及中使大内皇城留守及押当官等五品以上各加两阶六品以下各加一阶白身各赐勲两转撰諡册哀册諡议书册文及读諡册哀册书寳读寳官等五品以上赐爵一级六品以下各加一阶合选人前资见任各减一选镌造寳册装册及检校官五品以上各加一阶六品以下各赐勲两转合选人前资见任各减一选题木主官加一阶舁寳册官五品以上各加两阶六品以下各加一阶其中合选人前资见任各减一选押卤簿仪仗挽郎等见任者各加两阶合选人前资见任各减两选山陵礼仪桥道置顿判官五品以上各赐爵一级仍加一阶六品以下各加两阶其山陵使司官与军将加一阶合选其知东渭桥官非时放选仍优与处分知道官前资见任各减三选知顿官前资见任各减两选按行陵地仪仗卤簿判官及诸副使判官并诸司诸使监当杂职掌官吏等五品以上各加两阶六品以下各加一阶合选人前资见任各减两选白身各赐勲两转其挽郎放出身后七选许集挽士代哭挽歌等各减三年劳合选者各减两选无劳可减者各赐勲两转京兆府及诸州县断宫石匠及宫寝作头巧儿虽给庸直就中辛苦各赐勲一转诸色行事官及斋郎礼生并隂阳官三品以上各赐爵一级四品以下各加一阶合选人前资见任各减一选白身各减二年劳考满人放出身其数处职掌任取穏便从一项处分应縁二仗三卫彍骑及诸色人匠并縁山陵应役人夫车牛等各委本府长官本军本使本司量事优赏诸道应副山陵叅佐军将等各加一阶诸色职役官吏应或减还可减者宜令所司非时与处分如有诸色流外充者各于本色中量减二年劳无劳可减者选日优与处分京兆府今年夏青苖钱应合徴共八万三千五百六十贯文并宜放免仍委令狐楚便以山陵用不尽绫绢依实支付京兆府充代百姓纳青苖钱其近廹乡村坊市屋宇什物田苗等有被损毁并近陵百姓偏有使役理宜节级优赏并委京兆府审细勘覆闻奏应随灵驾挽郎挽士诸色人夫等泥雨中不免损伤委京兆府审细访姓名闻奏量加优恤其山陵礼仪卤簿仪仗使并诸军诸使诸司将官吏如执当务重功効尤异委本军本司本使具名闻奏中书门下商量奏听进止宣示中外咸使闻知【元和十五年六月十九日】
　　光陵优劳德音
　　朕孤藐罹疾慈严早违靡日不怀终天无逮将欲躬防园寝哀达神明而公卿庶寮沥恳伏奏廹以重义夺予至情是赖一二鼎臣凡百执事咸竭严奉各表哀敬百灵供卫六合防同终始四时无爽违之憾徃复千里免涂潦之虞感叹盈怀是中劳典既加恩以颁锡遂流泽以蠲租山陵使礼仪使兼陵所摄太尉行事官各与一子七品正员官仍特加一阶山陵副使按行使并赐爵一级各与一子出身桥道置顿使赐爵一级与一子官内出山陵使兼赐修桥道使赐绢一百五十疋银器二事特加一阶修筑使赐绢七十疋特加一阶按行使赐绢五十疋特加一阶修筑副使赐绢三十疋加一阶卤簿使仪仗使并赐爵一级各与一子出身桥道置备副使各加两阶舁梓宫官三品五品赐爵一级六品以下各加一阶神防六军修筑官健及检校军使陵所造作押当官吏及中使等并诸司诸使应縁山陵修道造作及专知执当工匠等赐物加阶爵咸选有差吉凶仪使诸色行从官等五品以上各加一阶如巳至三品五品未合叙者赐爵一级六品以下各加一阶撰哀册书寳读寳官等五品以上赐爵一级六品以下各加一阶舁寳册官及桥道置顿官仪仗卤簿使判官等各赐阶级勲改选减有差其挽郎放出身后七选许集南郊及太尉侍中告谕册諡寳灵座前进諡寳奏外辨奠玉币酌献等各赐爵两级余减劳考有差其数处职掌任所便从一司处分奉先县营奉力役劳敝极深来年夏青苗钱宜令放免栎阳美原尚陵富平来年夏青苗钱每贯放二百文不满贯者每百放二十文仍委逢吉与府司计科便以山陵用不尽钱与填所放钱数其近道乡村坊市屋宇什物田苗等有被毁损并近陵百姓偏有役使理宜节级优赏并委京兆府审勘闻奏【长庆四年十月】
　　庄陵优劳德音
　　礼重饰终义崇敦孝克勤奉防之志用申罔极之感斯固寅亮辅臣奔走多士效其忠力济是仪章俾加劳之泽庶表心诚之报应縁庄宫奉其山陵使与一子七品正员官仍特加一阶山陵副使按行山陵地使并赐爵一级各与一子出身桥道置顿使赐爵一级仍特加一阶内山陵兼监修桥道使赐绢一百五十疋银器二事特加一阶内按行山陵副使赐绢五十疋特加一阶山陵修筑副使赐三十疋加一阶卤簿仪仗使并宜赐爵一级各与一子出身桥道置顿副使加两阶舁梓宫官三品以上赐爵二级四品赐一级陵所造作押当官及中使等三品四品各加两阶吉凶仪仗诸色行从官等各加一阶太极宫宿卫官及中使大内皇城留守并押当官等五品以上各加一阶撰哀册諡议諡册官各赐爵一级书册及读哀册书寳官等五品以上赐爵一级六品以下各加一阶镌造寳册装寳册装寳及检校官五品以上各赐勲两转中书门下仪制官题主官舁寳册官五品以上各加二阶六品以下各加一阶山陵使礼仪使判官各特加一阶五品以上仍赐爵一级其专知桥道官考满日放选其知东渭桥官非时放选仍优与处分知道路官各减两选知顿官各减三选按行山陵使仪仗卤簿使判官并诸色诸使监掌杂职掌官吏等各加二阶挽郎放出身后七选许集南郊及太极殿摄太尉侍中告諡册寳及灵座前进諡寳奏外辨奠玉币酌献等官赐爵两转其山陵礼仪卤簿仪仗等使并诸使诸司军将官吏如执当务重功效尤异制勅中不该者委本司官吏本司具名闻奏中书门下奏听进止其三原县百姓今年秋青苖钱并放免其髙陵县量放一半【太和元年八月】
　　孝明太皇太后山陵优劳德音
　　门下园陵之重典礼是崇故宪章既尽于旧仪严奉式遵于古训载深追感用切哀怀公卿大臣洎百执事竭忠体国宣力叶心诚敬有加恭恪无懈永告勤瘁宜洽优恩山陵使所摄太尉行事官与一子九品正员官山陵礼仪使与一子出身内山陵副使昨者责办事重与一子出身山陵使加一阶仍赐物四十疋副使二十疋判官十疋山陵监修桥道使赐物四十疋判官各十疋内山陵副使加一阶仍赐物四十疋判官各十疋山陵置顿桥道使与一子出身副使加两阶判官廵官巡检专知官各加两阶合选人前资见任各减两选卤簿使赐爵一级仪仗使加一级陵所造作押当官及中使等三品以上赐爵一级四品以下各加一阶其中正员六品以下合选人前资后任各加两选白身各赐勲两转诸司诸使应縁山陵修造及专知造作诸色检校执事当官白身及直司掌上巧儿工匠等五品以上加一阶六品以下各赐勲两转合选人前资见任各减一选白身各赐勲一转其给直和雇者不在此限吉凶仪仗诸色行从官等五品以上各加一阶如已至三品未合叙者赐勲两转四品以下各加一阶诸司诸使押当官置顿营幕往来检校军将中使等五品以上六品以下并各加两阶白身各赐勲一转合选人前资见任各减一选两仪卫官及中使大内皇城留守并押当官等五品以上六品以下各加一阶白身赐勲两转撰諡册哀册諡议书册及读諡册书寳读寳官等三品以上赐爵一级四品以下各加一阶镌造册寳装寳及检校官五品以上各加一阶六品以下各赐勲两转合选人前资见任各减一选题木主官加一阶舁寳册官及举寳官五品以上各加一阶六品以下各赐勲两转其中合选人前资见任各减一选押当卤簿仪仗挽郎各加一阶合选人前资见任各减一选山陵礼仪置顿使判官各加两阶合选人前资见任各减两选仪仗卤簿使判官及诸副使判官并诸司诸使监当杂职掌官吏等各加一阶白身各赐勲两转挽郎放出身后七选许集挽士挽歌等各减一半劳合选者前资见任各减一选无劳可减者各赐勲两转诸色行事官及斋郎礼生并隂阳生三品以上各赐爵一级四品以下各加一阶合选人前资见任各减一选白身各减二年劳考满人放出身其数处职任取稳便从一头处分应縁仪仗三卫彍骑及诸色夫匠代选并縁山陵应役人夫车牛等各委本府长官本军大使本司量事复赏太常礼直官及中书门下仪制官主务皆重事无遗阙特加一阶如先巳加阶者委中书优与进拟诸道应奉使赴山陵幕府军将等各加一阶诸色职掌官吏中应合减选人如无选可减者令所司非时与处分如有诸司流外充者各与本色中量减一半劳无可减者优与处分充寝陵劳役实繁新泽所沾异渥斯及其奉先县宜放今年夏税青苗钱如巳有诸色折纳者即放于秋税斛斗据数矜免布告中外称朕意焉【咸通七年六月八日】
　　供荐
　　停诸陵供奉鹰狗诏
　　园陵之地衣冠所游凡厥有司防不袛事礼存则先型是训礼失则后代何观惟懐永图敢忘旧典顷者别致鹰狗供奉山陵至于料度极多费损况昔诫禽荒既非寻常所用逺惟龙驭每以仁爱为心彼耕象与耘鸟且增哀慕岂飞苍而走黄更备畋猎有乖仪式无益崇严载怀亏紊良深悚惕诸陵所有供奉鹰狗等并宜即停【开元二年四月】
　　九月一日荐衣陵寝制
　　禋祀者所以展诚敬之心荐新者所以申霜露之思是知先王制礼葢縁情而感时朕缵承丕业肃恭祀事至于诸节当修荐享自流火届期商风改律载深追逺感物増怀且诗着授衣令存休澣在于臣子犹及思私恭事园陵未标典式自今以后每至九月一日荐衣于陵寝贻范千载庶展孝思且仲夏端午事无故实传之浅俗遂乃移风况乎以孝导人因亲设教感防衣于汉纪成献服于礼文宣示寮庶令知朕意【天寳二年八月】
　　亲谒
　　亲谒陵曲赦醴泉县德音
　　朕恭膺大寳嗣隆景业防奉成则光阐洪休昧旦兢怀宵分动虑苍旻垂祐宗社降灵顺黎元之心借忠贤之力俗登仁夀道暨升平逺肃迩安时康俗阜履端授节阳和肇气亲率庶僚奉谒陵寝遗弓茹慕切终身之忧抚镜纒悲兴寒泉之思敬深如在哀隆罔极荐享既毕情理获申式表因心宜凯泽可曲赦醴泉县并行从人大辟罪以下皆赦除之百姓免今年租调左监门员外将军常基在此宿卫进爵一等陵令陵丞各加一阶并节级赐物【永徽六年正月】
　　停亲谒干陵勅　　　　　　　　蘓颋
　　勅昔有献高寝礼遵于仲月将上原陵薨逹于中夜所以衘悲罔极申敬如在鉴于前史抑有旧章朕以寡昧早罹酷罚属逺安迩肃庆承于七庙霜来露往感积于四时顷回斾洛师停舆京邑葢非省风俗希先王徯后之言伏以瞻山园奉圣人因亲之教有司已具成命必行渭北衣冠预严于法驾陵东松栢傍防于清道先陈翼翼之诗后展蒸蒸之慕孟冬戒序计日数程义在因心不忘寝寐但以近郊井隧年时水旱赋于纳秸未瞻规田取赡彼盈箱曽徴实廪而公卿常伯献书立议咸以为明察敬事抚临爱育若万乘不备其礼故非敬也百姓不胜其劳故非爱也况骏奔执豆夙事于象居攀恋遗弓载勤于奉邑以身之兼愿殊先志之恤隐是则乖于济物咎必在予所不忍言谅非获巳俯顺众情逾増逺思前以今年十一月二十日亲谒干陵者且停【景龙三年十月十日】
　　谒五陵赦
</div>
    <div class="pagination">
<a href="唐大诏令集_page43.html">上一页</a><span>...</span><a href="唐大诏令集_page39.html">39</a><a href="唐大诏令集_page40.html">40</a><a href="唐大诏令集_page41.html">41</a><a href="唐大诏令集_page42.html">42</a><a href="唐大诏令集_page43.html">43</a><span class="current-page">44</span><a href="唐大诏令集_page45.html">45</a><a href="唐大诏令集_page46.html">46</a><a href="唐大诏令集_page47.html">47</a><a href="唐大诏令集_page48.html">48</a><a href="唐大诏令集_page49.html">49</a><span>...</span><a href="唐大诏令集_page45.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
