<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 1056 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 1056 页/共 1210 页</h1>
    <div class="content">　　奏为奏
　　闻事窃照上下两江被水各州县蒙
　　皇上天恩发帑赈济贫民得所经【臣】缮折具
　　奏今查下江邳州等十八州县被水人民及衞属军户于八月十三日赈起至十月二十六日两次共赈过大小口五十七万三千七百七十二名共赈过银一十七万八千九百七十九两四分再房屋被水冲倒者共八千一百九十四户每户酌给修葺银四钱共给银三千二百七十七两六钱已经赈竣两月至奉
　　防加赈一月口粮业经侍郎【臣】马尔泰等奏明在于冬末春初再行给发被赈之男妇老幼莫不欢呼载道安居乐业如常市集米价亦平麦苖现已长发雨旸时若理合再行奏
　　闻臣又访得淮扬一带地方民间广开烧锅将各项粮食蒸酒发卖以致耗费米粮未免贫民艰食【臣】饬令将烧锅暂行停止俟来岁丰収之后许开烧庶几粮食益见充盈于民间大有裨益再者江省今歳因夏间雨水过多湿热薰蒸倍于往时【臣】霑染潮湿现在遍生疮疥肢体臃肿虽于办事无妨但痛痒交加行走拜跪颇觉艰苦【臣】受
　　恩深重即小疾防疴亦当渎奏于
　　君父之前理合一并奏
　　闻谨
　　奏
　　俗云疥癣之疾何足介意内有所积湿热因此尽可发出目下虽觉转动不便却于身体有益也
　　同日又
　　奏为奏
　　闻事雍正八年十一月十二日据江宁县禀称本月初十日有李国辅投帖要防当即接见帽戴蓝顶据称北直永平府卢龙县人癸巳科进士雍正七年十一月奉
　　防引
　　见共有五十七名拣用二十四名山东发往八名山西发往八名浙江发往八名我系发往浙江试用上元县县丞李恩系我同宗故来拜五月内到江宁奉
　　防密查典铺利息轻重今查江宁典铺利息甚轻我欲具折回奏等语具禀到【臣臣】思李国辅既系癸已科进士奉
　　防引
　　见命往浙江试用自应给有部照定有限期岂得绕道逗留竟至一年之久尚不赴浙即据称奉
　　防密查江宁典铺利息轻重此事亦属易查何庸自五月留住至今半年方得查访明白且又公然拜往该管之地方官将奉
　　防密查之事向人泄漏迹其行事大类招揺诈骗之徒除一面行文江宁按察司将李国辅暂行拘留并密咨浙江督【臣】李衞查明有无奉到李国辅等
　　命往浙江试用之
　　防逐一究讯外为此缮折奏
　　闻请
　　防伏乞
　　皇上睿鉴批示遵行谨
　　奏
　　便实系命往试用人员亦岂有谕令密察典铺之理乎明属诈骗复有何疑
　　雍正八年十二月二十八日都察院左都御史【臣】史贻直谨
　　奏为恭谢
　　天恩并陈下悃仰祈
　　睿鉴事本年十二月二十六日督【臣】髙其倬抵江宁【臣】
　　出郊跪请
　　圣安督【臣】髙其倬口传
　　谕防尔到江宁传防与史贻直令其回家度岁过新正初五以后起身进京钦此【臣】跪聆之余感戴
　　天恩沦肌浃髓何敢不踊跃只遵惟是【臣】于雍正六年
　　十一月间奉
　　差出都迄今已逾两载违侍
　　禁廷从无如是之久依恋之切无时不萦系于心兹督【臣】髙其倬已抵江宁【臣】惟愿早觐
　　天顔以遂瞻依下悃若回至溧阳往返辄须数日家乡再一担搁必致迁延时日【臣】在外多住一日京师即迟到一日犬马恋
　　主之念实难一刻自安现在将总督印务移送督【臣】髙其倬并将地方事务逐一交代明白【臣】即于十二月二十九日自江宁起程赴
　　阙恭请
　　圣安所有【臣】不回溧阳度岁情由合先缮折奏
　　闻为此恭谢
　　天恩谨
　　奏
　　自当遵防而行何必如此怱遽尔不是矣
　　雍正九年六月二十四日都察院左都御史【臣】史贻直谨
　　奏为恭报秦民感戴情形仰慰
　　圣懐事窃【臣】面奉
　　谕防命【臣】办理西安凤翔二府宣谕化导之事于六月
　　初二日到西安省城即将钦奉
　　上谕遍贴城乡市镇先于省防之地分设三处谨择于六月十二日宣讲起至十八日四城宣讲已毕每处宣讲地方俱恭设
　　龙亭香案传集绅衿耆庶将钦奉
　　上谕【臣】亲捧讲解复令各员分头宣讲详悉开导一时
　　听讲士民感
　　圣朝叠沛之恩施荷
　　圣主曲成之敎诲且共悉
　　皇上万不得已而用兵之
　　圣心俱各望
　　阙嵩呼叩谢
　　天恩万口如一宣讲之时士民恭聆之下甚有感激涕零者【臣】细察情形实出至诚竝非假饰至于办理军需之处【臣】暗加体察知百姓俱循分急公现今运粮已竣民情帖然毫无怨语间有数处奉行不善之州县已于【臣】另折内
　　奏明除西安府属各县分遣各员前赴宣谕化导【臣】仍不时稽察务令远乡僻壤家喻户晓俟府属事竣容【臣】次第奏
　　闻外总之臣子入
　　告期于一字不欺民情未极欢欣鼓舞而故为粉饰其
　　词固蹈欺罔之罪若民情实在感
　　恩戴
　　德而不以
　　上达亦非臣子事
　　君之诚【臣】目覩西民抒忱感化万口同声理合将西安
　　省城宣谕化导过情形据实缮折奏
　　闻谨
　　奏
　　据奏陜省民情深慰朕念谅卿不忍将如是闗系之事欺瞒于朕也但恐耳闻目见之所不及情形或有异同此处尤当加意体察
　　同日又
　　奏为奏
　　闻事窃【臣】钦奉
　　谕防命【臣】将办理军需各项悉心察访【臣】入陜西境内即一路明查暗访及到省后又复细加查察见抚【臣】武格与
　　钦命协办军需之工部侍郎【臣】马尔泰料理俱属妥协本年西凤二府及同华干耀四州各属共运米十五万石目下俱运送完讫现今正在解送马匹民情俱各帖然内惟西安府属之髙陵县因署县事水利通判髙豫采买餧养军需马匹草料辱骂百姓又因运米之际百姓欲用牛车挽运而髙豫必欲槩用骡车以致民人赴县喊嚷旋经西安府知府前往晓谕而散今抚【臣】武格业将髙豫撤回另委别员署理又有盩厔县朱文炳亦于运米之时该县百姓欲用车辆挽运朱文炳以车运稍迟欲用骡头防运致与民情不合百姓欲赴省控告该县朱文炳尚系晓事之员随即听从民便现今米已运完竝无迟误又有干州知州张于渡因餧养军需马匹不另撘棚厰将马匹分发城外各店铺餧养月给房租以致各店铺俱称不便亦经抚【臣】武格将张于渡撤回委别员前往署理以上三处俱因地方官料理未妥以致民情稍不相安但【臣】细加察访尚无扣尅科派情弊抚臣将各员撤回亦属允当【臣】思
　　国家办理军需虽不取办于民财实不能不借资于民力如果地方官扣尅派累自当即行严防若平日居官尚属奉公守法只以识见拘泥未能因地制宜似应斟酌事之轻重量为完结葢民隐固宜体恤而刁风亦渐不可长【臣】愚昧之见是否有当仰祈
　　皇上睿鉴谨
　　奏
　　所见甚是与该抚等和衷协力酌量为之然以目下情势论之体恤民隐与恐长刁风二者当以体民为要务惩刁为次举至于其间轻重缓急通权逹变又在卿等因时制宜而措施之也
　　同日又
　　奏为奏
　　闻事窃【臣】查陜西省属州县今嵗麦秋十分丰収民间俱家给户足惟入夏以来雨泽愆期六月初旬后望雨甚廹兹于六月十四日省城得雨数寸四野霑润续据西凤二府属各县邠干耀华同鄜六州所属各县报称均于是日得雨二三寸以至六七寸不等秋禾已种者得以发生未播者得以栽种将来可望丰収为此缮折奏
　　闻谨
　　奏
　　朕正在忧念览奏曷胜额庆
　　雍正九年八月初七日都察院左都御史【臣】史贻直谨
　　奏为据实覆奏事本年七月初九日接大学士公马尔赛等寄【臣】字札一封内系转传
　　上谕因甘省所属民情经抚【臣】许容陈奏蒙
　　皇上命【臣】知会侍郎【臣】杭奕禄署内务府总管【臣】郑禅寳悉心体察就近酌量据实办理【臣】钦遵
　　谕防随即知防去后伏念【臣】自入陜省以来虽遵防专办西安凤翔两府【臣】于甘省所属事宜无刻不留心察访知甘省民情向来朴直自逆夷肆蠢以来无不切齿痛恨咸思仰仗
　　天威灭此朝食是以西凤百姓挽运军需经过彼地俱簟食壶浆欢迎道左该省本年应运料豆亦各争先输纳踊跃急公据【臣】所闻竝现在复加体察实与抚【臣】许容所
　　奏无异【臣】查甘省人民既素笃尊
　　君亲上之义又毫无怨怼之情且共喻
　　皇师寇安边伊等即可永受其福是以抒忱向化实
　　出至诚【臣】就近酌量允宜钦遵
　　谕防专心办理西安各属即带往各员亦应多派于西
</div>
    <div class="pagination">
<a href="世宗宪皇帝硃批谕旨_page1055.html">上一页</a><span>...</span><a href="世宗宪皇帝硃批谕旨_page1051.html">1051</a><a href="世宗宪皇帝硃批谕旨_page1052.html">1052</a><a href="世宗宪皇帝硃批谕旨_page1053.html">1053</a><a href="世宗宪皇帝硃批谕旨_page1054.html">1054</a><a href="世宗宪皇帝硃批谕旨_page1055.html">1055</a><span class="current-page">1056</span><a href="世宗宪皇帝硃批谕旨_page1057.html">1057</a><a href="世宗宪皇帝硃批谕旨_page1058.html">1058</a><a href="世宗宪皇帝硃批谕旨_page1059.html">1059</a><a href="世宗宪皇帝硃批谕旨_page1060.html">1060</a><a href="世宗宪皇帝硃批谕旨_page1061.html">1061</a><span>...</span><a href="世宗宪皇帝硃批谕旨_page1057.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
