<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 279 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 279 页/共 1210 页</h1>
    <div class="content">　　朕前谕甚明鄂尔防马会伯石礼哈非故为生事邀功之举伊等确见事有不得巳处方定议如此料理尔初到任未达地方委曲情节不可偏执迂论掣肘致误机宜罪归于汝也凡値类斯等事若稍渉罢软因循遗害非细似此意见不到处愼毋轻作主张当以此事为终身戒
　　同日又
　　奏为奏
　　闻事窃【臣】荷防
　　皇上隆恩俾抚黔疆莅任以来无时不仰体
　　圣心以察吏安民为念今查布政使申大成历练有年办事明敏但初任旬宣尚湏觇其后效粮驿道李日更勤谨供职贵西道吴应龙人亦明白贵阳府知府郑锡爵居官谨饬思州府知府张广泗才堪任使颇悉苖情鎭寜州知州朱齐年循声素着现在给咨赴部引
　　见至于贵定县知县荆龙章声名不堪开州知州周恒老迈糊涂已经查明实迹另疏纠防外余者容【臣】细加察访续
　　奏再学【臣】王奕仁校士三载廉明有声合并奏
　　闻伏乞
　　睿鉴【臣】谨
　　奏
　　察吏安民乃尔封疆大臣之专责正已率属不容瞻顾凡百惟当一秉至公毋苛刻以示严厉毋姑息以邀寛誉一切预作如何若何之见者皆属怀私不肯致身与国家之辈朕所不取也但知洁已自全而不奉公者朕深恶之当领悉朕意酌中而行勉之
　　雍正四年五月二十九日贵州廵抚【臣】何世璂谨
　　奏为盘查司库钱粮仰祈
　　睿鉴事窃查抚臣到任例应盘查司库【臣】抵任后适布政使刘师恕陞任卸事随檄行新任藩司申大成查明管收除在造具四柱清册前来据册开刘师恕自雍正元年五月到任起至雍正四年三月止任内经管钱粮并申大成本年四月初一日到任起至本月二十二日止现在任内经管钱粮除按年按月照例支放银两连前任抚【臣】金世扬收买水银动支银两存有水银可抵俟运卖完日归项外该实在存库银二十二万一千八百七十九两零【臣】逐一躬亲盘查现贮库银一十六万六千五百七十两零少银五万五千三百九两零据单开刘师恕任内有原任威寜鎭【臣】麦世位亏空银两又江苏湖南江西三省解官短少恊饷银两又管承宠衣物抵补那移猴子厰课银两又弁兵循例预支季饷等银两又各属欠解税课廪给并缺俸长支俸工等银两又文武各官领借银两又垫支文职各官养廉银两申大成任内弁兵循例预支季饷等银两又马鬃岭齐家湾丁头山等三厰欠解铅觔变价银两又文武官弁领借银两又垫支文职各官养廉银两【臣】随吊取文武各官印领并查各原案虽与单开数目相符惟是库项不便垫借乆悬除【臣】已檄令该司勒限严催解补外所有盘查司库钱粮并新旧二司垫借未补欵项谨据实
　　奏明伏乞
　　皇上睿鉴【臣】谨
　　奏
　　所奏甚悉库项垫借与兵弁尚可看其情节此外皆不法之端即具有印领钱粮岂容虚悬当勒限完补为是兵弁所借者当再斟酌之如此秉公毫不瞻狥朕甚嘉之檄催解补如有不能速完光景当题叅者即行叅奏
　　同日又
　　奏为奏
　　闻事【臣】自防
　　圣恩陞授贵州廵抚到任以来日夜兢兢目下五月间阴雨连绵惟恐有伤田禾昼夜焦心差官四处查勘据覆官舍与民屋泥墙间有倒塌而田禾却极茂盛【臣】于晴霁之日因出郊劝农即细加履勘与委员所覆无异当问之土人佥云五月正値插秧之时贵州悉属山田宜多雨水秧始畅茂【臣】见禾苗茂盛果无妨碍将来必获丰收此皆仰赖
　　皇上爱民如子至诚格
　　天之所致也所有近日雨水情形【臣】谨缮折奏
　　闻谨
　　奏
　　向闻贵州广西毎于雨多之岁冀望丰收今果然矣
　　同日又
　　奏为奏
　　闻事窃查广顺州之长寨者贡等处狆苖阻建营房不
　　听化诲情形已经据实奏
　　闻后【臣】因官兵不日前进诚恐附近良民惊惶躱避废业旷时因委思恩府知府张广泗前徃晓谕附近长寨良民令其耕种贸易各安生业嗣据报称良民俱各安业秋毫不扰寻据总统刘业浚报称五月初九日协同进除刘业浚同游击赵文英率领马歩兵驻劄宗角老营应援守僃周豹率兵防
　　守定番把总史定邦率兵防守广顺外其余诸将领兵分为三路游击官禄田玉率领马歩兵分布谷隆一路寻攻破谷隆口因此口乃长寨紧要门户遂屯兵严守分遣千总许朗等攻破谷隆之岩底等七寨烧燬贼巢房屋数百间前后生擒贼犯四名我兵被伤十名游击卜万年詹天祥率领马歩兵并土兵分布焦山一路卜万年攻破竹林翁忙井口三处遂抢长寨后梁詹天祥攻破冗瓮火连忙遂入长寨贼巢与卜万年会兵屯劄礮伤苖贼数人余皆奔溃逃匿深箐我兵被伤二名游击张朝宣翁世雄率领马歩兵并土兵从马落孔一路而入连开关口四道由火连忙上寨岩直捣长寨复开闗口二道攻破上院寨等三处贼苖逃散现在屯守又称顽苖将家口牲畜米粮藏匿羊城内此上平下陡四围壁立一径羊肠地势险峻颇难仰攻现今阴雨连绵容俟稍晴相机进攻擒获首恶安插余党以彰
　　徳威等情到【臣臣】查官兵虽入长寨而渠魁逃匿未获营房尚未建立所报果否尽实布置果否得宜容俟细查明确【臣】与督提二臣合词具
　　奏第以事闗军务恐厪
　　圣怀谨将据报情形先行缮折奏
　　闻伏乞
　　睿鉴【臣】谨
　　奏
　　此事诸臣筹画乆矣乃不得已必当举行之事观此强横不法情形岂可不动干戈而专以德化者乎汝初到任孟浪迂论于此益可见矣汝今不必惊惶但坐看伊等成功其或一时未能清理稍有守致迟时日一切粮饷之接济兵弁之赏犒悉当听从督提之调度而行若少掣肘阻挠有悮机宜汝难免罪愼之愼之不可存一毫私忌之心从来文武不能合志每至悮事观汝此奏颇露不乐成功景况朕甚忧之
　　雍正四年六月二十九日贵州廵抚【臣】何世璂谨
　　奏为盘仓事竣据实奏
　　闻事窃照存仓米谷例应督抚查奏【臣】奉
　　命抚黔准署抚【臣】石礼哈将常平仓存贮重农积贮钦奉三案米谷数目造册移咨到【臣臣】即檄行布攻司防同贵东贵西二道愼选廉干之员分徃各处并将支存秋粮一并盘查去后兹据司道各委员盘查具报前来【臣】逐一查核除实贮在仓米谷外各州县内有存银抵米抵谷者有民间借欠者有兵丁借支者有各官借欠者【臣】思仓粮关系
　　国储自应实贮岂容存银作抵及官民兵丁共相借欠况与册报实贮不符檄驳粮道照数完补据覆黔省向来如此从前盘查奏销等案俱作实贮造册报部于秋收后完补【臣】未敢轻信复查之各府询之前署抚臣咸称无异随取各该保结存案谨循旧例据造实贮清册报部至所少米石应照变通之例如足三年支用者即令完银其有不敷三年支用者仍俟秋收买补以仰副
　　皇上轸念储蓄之至意所有盘查仓粮縁由【臣】谨据实
　　奏
　　闻伏乞
　　睿鉴【臣】谨
　　奏
　　虽经据实奏闻更须据实料理也
　　同日又
　　奏为奏
　　闻事窃照长寨狆苖阻建营房一案官兵分路攻击已
　　破谷隆长寨等处经【臣】将情形
　　奏明续于五月二十九日据报游击卜万年领兵分路搜捕见顽苖扶老挈幼跪求招抚问系各寨头人阿等十一名随解赴宗角行营又于六月初三日陆续据报攻破者贡羊城等寨擒获川贩杨世臣等并顽苖男妇子女均解赴行营等情旋准督臣咨札委令威寜镇【臣】石礼哈徃军前料理随准镇臣咨报于六月初八日自省起程到宗角行营将解营之川贩顽苖及阿等照发在彼料理之知府张广泗等讯供皆因川贩李奇以长寨安营驻劄官兵伊等不能复为川贩遂与杨世臣及阿捣等纠众拦阻李奇于二月内潜徃川省顽苖之阻建营房皆系伊所指使今兵威已震羣苖已倾心向化将先获之男妇谕令亲属认领四散之苖招回栽插其川贩杨世臣等及李奇之妻妾子女咨解到【臣臣】即发司审拟所有李奇与在逃之川贩窝家当移四川抚提二臣转饬查拏并行黔属经由之地方文武各官恊力严拏务获至原议应设营房现饬知府张广泗督同地方官办料兴工其余别有议添营房及抽添兵丁之处统俟督提二臣酌议防疏
　　题请镇臣于二十七日回省二十八日晚又据张广泗禀报官兵拏获者贡头人阿捣查系凶犯之首应听刘副将专解赴省等情前来除俟解到之日发司收审外诚恐有厪
　　圣怀先行缮折奏
　　闻再贵阳府属各寨苖民纷纷赴【臣】衙门具呈情愿剃头改装【臣】即饬令该府晓谕各头人令其革面洗心相率劝勉共为
　　圣世良民合并陈明伏乞
　　睿鉴【臣】谨
　　奏
　　既有前奏在先今为此奏能不少愧乎此事非尔书生管见所能料理者已有防谕部矣
　　雍正四年九月十二日贵州廵抚【臣】何世璂谨
　　奏为奏
　　闻事窃照黔省今当收获之际所有秋成分数行司饬查去后兹据布政司详称今岁雨泽及时高下田禾均极畅荗早稲现今收获晚谷已皆秀实通省收成约八九十分现今省城米价毎一市斗价银九分折仓斗有一斗五升至各属米价以仓斗计算每斗四分至七分不等等因前来【臣】访查无异惟镇远县普安州界连滇楚系水陆通衢米价稍昂若俟收获完日价値自然渐减将见戸庆盈寜人歌大有皆我
　　圣主生成煦育之所致也为此具折奏
　　闻伏乞
　　睿鉴【臣】谨
　　奏
　　览收成米价情形实慰朕怀蓄积乃第一要务邉省尤当加意悉心筹画刻不可忽者也
　　雍正四年十一月十五日贵州廵抚【臣】何世璂谨
　　奏为
　　圣主训诫维殷【臣】心愧悔无地感谢陈情仰祈
　　睿鉴事窃【臣】抵任之初适有长寨顽苖阻建营房一事【臣】图报心切未及致详遽慿臆见冐昩奏
　　闻乃防
　　皇上睿虑周详洞悉机宜节奉
　　硃批谕防委曲详尽谆切异常【臣】跪读之下茅塞顿开愧悔交集念【臣】职任封疆不能相机度务偏狥意见妄渎
　　圣聪实有负
　　皇上之任使投闲罢斥乃分之宜而
　　圣徳涵容曲赐训诲俾【臣】得翻然悔悟知所遵循【臣】惟
　　有恪遵
　　训防朝夕刻责鉴已徃之愆尤为终身之烱戒以仰副圣主训诫之洪恩而已今首恶之阿捣阿捞与川贩李奇等俱已就擒各寨狆苖俱已归诚向化督【臣】鄂尔防亲徃长寨等处抚循安插苖民踊跃欢舞俱极得所现获各犯遵
　　防交与究审从此顽苖知有法纪邉方得以寜谧皆皇上圣算无遗之所致也【臣】谨
　　奏
　　若能不固执已见文过饰非朕嘉而不罪也此折朕欣悦览之又庆封疆得人矣
　　同日又
　　奏为陈明续完司库垫支银两仰祈
　　睿鉴事窃照藩库钱粮【臣】到任后亲徃逐一盘查少银五万五千三百九两零经【臣】分析欵项具折
　　奏明【臣】因库项不便乆悬一面专檄勒限完补去后今据布政使申大成册开前报刘师恕任内未完银两数内陆续催完银二万二千五十三两零尚未完银一万一千五百四十四两零内除麦世位亏欠并江苏等三省短解及管承宠衣服抵补三项共银四千五百七十五两零现在催追变解外实未完银六千九百六十八两零均系弁兵借支统限请领雍正五年春饷扣还申大成任内前报未完银一万六千四百九十二两零今已催收全完【臣】查库项垫借施之于兵弁诚如
　　圣谕尚可看其情节此外皆属违例之事岂可因循旧习槩为支借【臣】严饬该司此后如兵弁遇有急需或可量为借给即于俸饷内扣还其余弗得擅行借支致干
　　功令谨将续完司库银数缮折奏
　　闻伏乞
　　睿鉴【臣】谨
　　奏
　　若肯如此破面办理公事朕无忧黔之心矣诸凡惟效法鄂尔防可也勉之勉之
　　雍正五年闰三月二十六日贵州廵抚【臣】何世璂谨
　　奏为奏
　　闻事窃【臣】履任时黔西商民纷纷具呈请开矿厰【臣】初虑有利不能无害不敢轻率准行既而思之黔省土瘠民贫不习织絍之业复不擅商贾之资止借耕获营生而山高岭峻转运维艰惟矿厰一项乃
</div>
    <div class="pagination">
<a href="世宗宪皇帝硃批谕旨_page278.html">上一页</a><span>...</span><a href="世宗宪皇帝硃批谕旨_page274.html">274</a><a href="世宗宪皇帝硃批谕旨_page275.html">275</a><a href="世宗宪皇帝硃批谕旨_page276.html">276</a><a href="世宗宪皇帝硃批谕旨_page277.html">277</a><a href="世宗宪皇帝硃批谕旨_page278.html">278</a><span class="current-page">279</span><a href="世宗宪皇帝硃批谕旨_page280.html">280</a><a href="世宗宪皇帝硃批谕旨_page281.html">281</a><a href="世宗宪皇帝硃批谕旨_page282.html">282</a><a href="世宗宪皇帝硃批谕旨_page283.html">283</a><a href="世宗宪皇帝硃批谕旨_page284.html">284</a><span>...</span><a href="世宗宪皇帝硃批谕旨_page280.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
