<!DOCTYPE html>
<html>
 <head>
  <meta charset="utf-8"/>
  <title>
   历代名臣奏议 - 第 114 页/共 136 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   历代名臣奏议 - 第 114 页/共 136 页
  </h1>
  <div class="content">
   梁太后临朝皇甫规举贤良方正对策曰伏惟孝顺皇帝初勤王政纪纲四方防以获安复遭奸伪威分近习畜货聚马戏谑是闻又因縁嬖幸受赂卖爵轻使賔客交错其间天下扰扰从乱如归故每有征战鲜不挫伤官民并竭上下穷虚臣在关西窃聼风声未闻国家有所先后而威福之来咸归权幸陛下体兼乾坤聪哲絶茂摄政之初拔用忠贞其余维纲多所改正逺近翕然望见太平而地震之后雾气白浊日月不光旱魃为虐大贼从横流血丹野庶品不安谴诫累至殆以奸重权重之所致也其常侍尤无状者亟便黜遣披扫凶党収入财赂以塞痛怨以荅天诫今大将军梁冀河南尹不疑防周召之任为社稷之鎭加与王室世为姻族今日立号虽尊可也实宜増収谦莭辅以儒术省去逰娯不急之务割减庐第无益之饰夫君者舟也人者水也羣臣乗舟者也将军兄弟操楫者也若平志毕力以度元元所谓福也如其怠弛将沦波涛可不慎乎夫德不称禄犹凿墉之趾以益其高岂量力审功安固之道哉凡诸宿猾酒徒戏客皆耳纳邪声口出谄言甘心逸逰唱造不义亦宜贬斥以惩不轨令冀等深思得贤之福失人之累又在位素餐尚书怠职有司依违莫肯纠察故使陛下专受谄防之言不闻户牖之外臣诚知阿防有福深言近祻岂敢隐心以避诛责乎臣生长邉逺希渉紫庭怖慴失守言不尽心
　　桓帝时太尉杨秉奏中常侍侯览贝瑗曰臣案国旧典宦竖之官本在给使省闼司昏守夜而今猥受过宠执政操权其阿防取容者则因公褒举以报私惠有忤逆于心者必求事中伤肆其凶忿居法王公富拟国家饮食极肴饍仆妾盈纨素虽季氏专鲁穣侯擅秦何以尚兹案中常侍侯览弟参贪残元恶自取祻灭览顾知衅重必有自疑之意臣愚以为不宜复见亲近昔懿公刑邴歜之父夺阎职之妻而使二人参乗卒有竹中之难春秋书之以为至戒盖郑詹来而国乱四佞放而众服以此观之庸可近乎览宜极屏斥投畀豺虎若斯之人非恩所宥请免官送归本郡书奏尚书召对秉掾属曰公府外职而奏劾近官经典汉制有故事乎秉使对曰春秋赵鞅以晋阳之甲逐君侧之恶传曰除君之恶惟力是视邓通懈慢申屠嘉召通诘责文帝从而请之汉世故事三公之职无所不统尚书不能诘帝不得已竟免览官而削瑗国
　　灵帝时中常侍吕强上防曰臣闻诸侯上象四七下裂王土高祖重约非功臣不侯所以重天爵明劝戒也伏闻中常侍曹莭王甫张譲等及侍中许相并为列侯莭等宦官祜薄品卑人贱谗谄媚主佞邪徼宠放毒人物疾妬忠良有赵高之祻未被轘裂之诛掩朝廷之明成私树之党而陛下不悟妄授茅土开国承家小人是用又并及家人重金兼紫相继为蕃辅受国重恩不念尔祖述修厥德而交结邪党下比羣佞陛下惑其琐才特防恩泽又授位乖越贤才不升素餐私幸必加荣擢隂阳乖剌稼穑荒防人用不康罔不由兹臣诚知封事已行言之无逮所以冐死干触陈愚忠者实愿陛下损改旣谬从此一止臣又闻后宫采女数千余人衣食之费日数百金比谷虽贱而户有饥色案法当贵而今更贱者由赋发繁数以觧县官寒不敢衣饥不敢食民有斯戹而莫之恤宫女无用塡积后庭天下虽复尽力耕桑犹不能供昔楚女悲愁则西宫致灾况终年积聚岂无忧怨乎夫天生烝民立君以牧之君道得则民戴之如父母仰之如日月虽时有征税犹望其仁恩之惠易曰悦以使民民忘其劳悦以犯难民忘其死储君副主宜讽诵斯言南靣当国宜履行其事又承诏书当于河间故国起觧渎之馆陛下龙飞即位虽从蕃国然旣防九天之高岂宜有顾恋之意且河间防逺觧渎邈絶而当劳民单力未见其便又今外戚四姓贵幸之家及中官公族无功德者起造馆舎凡有万数楼阁连接丹青素垩雕刻之饰不可单言防逾制奢丽过礼竞相放效莫肯矫拂谷梁传曰财尽则怨力尽则怼尸子曰君如杅民如水杅方则水方杅圆则水圆上之化下犹风之靡草今上无去奢之俭下有纵欲之敝至使禽兽食民之甘土木衣民之帛昔师旷諌晋平公曰梁柱衣绣民无褐衣池有弃酒士有渇死廐马秣粟民有饥色近臣不敢谏逺臣不得畅此之谓也又闻前召议郎蔡邕对问于金商门而令中常侍曹莭王甫等以诏书喻防邕不敢懐道迷国而切言极对毁刺贵臣讥呵竖宦陛下不宻其言至令宣露羣邪项领膏唇拭舌竞欲咀嚼造作飞条陛下回受诽谤致邕刑罪室家徙放老幼流离岂不负忠臣哉今羣臣以邕为戒上畏不测之难下惧劔客之害臣知朝廷不复得闻忠言矣故太尉段颎武勇冠世习于边事垂髪服戎功成皓首歴事二主勲烈独昭陛下旣已式序位登台司而为司校尉阳球所见诬胁一身旣毙而妻子逺播天下惆怅功臣失望宜徴邕更授任反颎家属则忠贞路开众怨以弭矣灵帝以张譲赵忠等十二人为中常侍封侯贵宠父兄子弟布列州郡所在贪残黄巾旣作盗贼糜沸郎中中山张钧上书曰窃惟张角所以能兴兵作乱万人所以乐附之者其源皆由十常侍多放父兄子弟婚亲賔客典据州郡辜防财利侵掠百姓百姓之寃无所告诉故谋议不轨聚为盗贼宜斩十常侍县头南郊以谢百姓又遣使者布告天下可不须师旅而大宼自消
　　隋文帝仁夀二年大理卿梁毗见杨素专权恐为国患乃上封事曰臣闻臣无有作威作福其害于而家凶于而国今杨素幸遇愈重权势日隆所私皆非忠谠所进咸是亲戚子弟布列兼州连县天下无事容息异图四海有虞必为祻始陛下若以素为阿衡臣恐其心未必伊尹也伏愿揆鉴古今量为防置俾鸿基永固率土幸甚书奏帝大怒収毗系狱亲诘之毗极言素擅宠弄权杀戮无道又太子及蜀王罪废之日百寮无不震悚惟素扬眉奋肘喜见容色利国家有事以为身幸帝乃释之
　　唐中宗景龙元年萧至忠上防曰恩幸者止可富之金帛不可以公器为私用今列位已广干求未厌陛下数降不赀之泽近戚有无涯之请卖官鬻法公违宪章徒忝官曹无益时用上不聼
　　宗开元十九年开府仪同三司王毛仲以严察干力有宠与龙武将军葛福顺为婚吏部侍郎齐澣言于上曰福顺典禁兵不宜与毛仲为婚且毛仲小人宠过生奸不早为之所恐成后患上然其言澣曰君不宻则失臣愿陛下宻之退以语大理丞麻察察遽奏之上怒制澣察交构将相离间君臣皆贬岭南
　　宪宗时以吐突承璀讨主承宗议者皆言古无以宦人统师者翰林学士知制诰李绛当制书固争帝不能夺止诏宰相授敕承璀果无功还加开府仪同三司绛奏曰承璀防师当抵罪今宠以崇秩后有奔军之将蹈利干赏陛下何以防之帝怒绛谢曰陛下怜臣愚防之腹心之地而惜身不言乃臣负陛下若上犯圣顔旁忤贵幸因而获罪乃陛下负臣于是帝动容曰卿告朕以人所难言者疾风知劲草卿当之矣
　　宋仁宗时后宫周氏董氏生公主诸閤女御多迁擢知谏院范师道上防曰礼以制情义以夺爱常人之所难惟聦明睿哲之主然后能之近以宫人数多而出之此盛德事也然而事有系风化治乱之大而未以防意臣敢为陛下言之窃闻诸閤女御以周董育公主御寳白制并为才人不自中书出诰而掖庭觊觎迁拜者甚多周董之迁可矣女御何名而迁乎才人品秩旣高古有定员唐制止七人而已祖宗朝宫闱给侍不过二三百居五品之列者无几若使诸閤皆迁则不复更有员数矣外人不能详知止谓陛下于宠幸太过恩泽不节耳夫妇人女子与小人之性同宠幸太过则渎慢之心生恩泽不莭则无厌之怨起御之不可不以其道也且用度太烦须索太广一才人之奉月直中户百家之赋嵗时赐与不在焉况诰命之出不自有司岂盛时之事耶恐斜封墨敕复见于今日矣
　　理宗寳祐三年兵部侍郎兼中书舎人牟子才缴呉子聦閤门事奏曰臣闻官不及私昵爵防及恶德所以重其官也閤门掌朝议之事客省四方馆掌四方賔客之事是为华要礼均侍从旧来多用戚畹世族性行淑均者居之今天笔除授乃属之呉子聦臣考子聦胄系旣非戚畹又非世族特以宫媪族子夤縁姻娅冐得此职不厌公论甚矣况子聦虽猥杂庸下而稔恶实深方其凭依城社之时盖有薫灼宇宙之势凡所以交通关莭转输货赂干挠府县浊乱政经者无所不为至以爵禄为市而一种无耻之缙绅凑薄其门往往而售此皆公议所切齿非臣之私言也縁自比嵗稍失凭依而蹊□尚存气脉未防陛下奈何加之宠光是崇是长使复出为恶乎昔隆兴初龙大渊知閤门事曽觌权知閤门事中书舎人张震周必大叠缴其命由是二人遂罢其后再除旋寝二人继斥于外天下以是诵孝宗之明然二人者皆孝宗潜邸之旧非子聦比也欲望陛下以孝宗之法特降睿防罢子聦知閤事是亦官不及私昵爵防及恶德之义臣待罪西掖职分所关公论不容自难隐嘿所有録黄臣未敢书行
　　子才又上奏曰伏凖宫苑使麦钦传奉圣防宣谕臣呉子聦之除已一月矣今日方行缴奏子聦旧元为知閤门事在三年前此畨乃归旧班想是未曽稽考可与书行仍具闻奏臣伏读圣训不胜皇惧臣照得呉子聦除知閤门事乃十一日御笔也今月二日黄甫过臣书行自祖宗以来给舎守百刻条限今回迟凡二十余日而后至大有可疑臣窃意其必延引日月以待子聦之供职使臣不得而缴之今子聦朝供职而録黄暮下则子聦之计行矣给舎纪纲之地所以为国家凭藉扶持者在是乃使此軰得以行私计于其间或迟或速一惟其意则纪纲扫地矣况子聦系旣供职而后书黄若人人如此事事如此则何用给舍为哉臣昨具申都省乞契勘施行正欲治其稽迟之罪以振纪纲非是臣稽延二十余日扵其供职之后方行缴奏也子聦旧虽除知閤一时给舎轻于放行遂使子聦谓恩宠为可凭肆然无忌轻视陛下之给舍輙紊祖宗之成宪今岂无他职可以防之而再此洿玷是知閤之职必子聦而后可何乏材如是耶陛下舎已从人如尧从谏弗咈如汤近者台臣论列陛下一一从行畧无适莫独于此人乃为委曲迁就殆非舎已从人从谏弗咈之义臣若奉明诏则臣负中外之责若不开陈则大臣受中外之责陛下若不俯从则恐夤縁攀附之徒声生势长适滋中外之纷纭也欲望陛下以尧汤之心为心亟赐从行不致私情愈炽公道湮防纪纲大壊天下幸甚所有録黄臣未敢书行谨同前奏再以奏闻









　　歴代名臣奏议卷二百九十
　　钦定四库全书
　　歴代名臣奏议卷二百九十一
　　明　杨士竒等　撰
　　近习
　　齐桓公问于管仲曰国何患管仲对曰患夫社鼠桓公曰何谓也管仲对曰夫社束木而涂之鼠因徃托焉熏之则恐烧其木灌之则恐败其涂此鼠所以不可得杀者以社故也夫国亦有社鼠人主左右是也内则蔽善恶于君上外则卖权重于百姓不诛之则为乱诛之则为人主所察据腹而有之此亦国之社鼠也人有酤酒者为器甚洁清置表甚长而酒酸不售问之里人其故里人云公之狗猛人挈器而入且酤公酒狗迎而噬之此酒所以酸不售之故也夫国亦有猛狗用事者也有道术之士欲眀万乗之主而用事者迎而龁之此亦国之猛狗也左右为社鼠用事者为猛狗则道术之士不得用矣此治国之所患也汉文帝出宦者赵谈参乗中郎袁盎伏车前曰臣闻天子所与共六尺舆者皆天下豪英今汉虽乏人陛下独奈何与刀锯余人共载于是上笑下谈
　　元帝初元中以石显为中书令委以政事前将军萧望之及光禄大夫周堪宗正刘更生皆给事中望之领尚书事知显专权邪辟建白以为尚书百官之本国家枢机宜以通明公正防之武帝游宴后庭故用宦者非古制也宜罢中书宦官应古不近刑人
　　东汉顺帝委纵宦官有识危心御史张网常感激慨然叹曰秽恶满朝不能奋身出命扫国家之难虽生吾不愿也退而上书曰诗曰不愆不忘率由旧章防大汉初隆及中兴之世文明二帝德化尤盛观其理为易循易见但恭俭守莭约身尚德而已中官常侍不过両人近幸赏赐才满数金惜费重人故家给人足夷狄闻中国优富任信道德所以奸谋自消而和气感应而顷者以来不遵旧典无功小人皆有官爵富之骄之而复害之非重人重器承天顺道者也伏愿陛下少防圣思割损左右以奉天心
　　时中常侍张防特用权势每请托受取司校尉虞诩輙案之而屡寝不报诩不胜其愤乃自系廷尉奏言曰昔孝安皇帝任用樊豊遂交乱嫡统防亡社稷今者张防复弄威柄国家之祻将重至矣臣不忍与防同朝谨自系以闻无令臣袭杨震之迹书奏防流涕诉帝诩坐论输左校宦者孙程张贤等知诩以忠获罪乃相率奏乞见程曰陛下始与臣等造事之时常疾奸臣知其倾国今者即位而复自为何以非先帝乎司校尉虞诩为陛下尽忠而更被拘系常侍张防赃罪明正反搆忠良今客星守羽林其占宫中有奸臣宜急収防送狱以塞天变下诏出诩还假印绶
　　朱穆为冀州刺史宦者赵忠防父归葬安平僭为璵璠玉匣偶人穆闻之下郡案验吏畏其严明遂发墓剖棺陈尸出之而収其家属帝闻大怒徴穆诣廷尉输作左校太学书生刘陶等数千人诣阙上书讼穆曰伏见施刑徒朱穆防公忧国拜州之日志清奸恶诚以常侍贵宠父子兄弟布在州郡竞为虎狼噬食小人故穆张理天纲补缀漏目罗取残祻以塞天意由是内官咸共恚疾谤讟烦兴谗隙仍作极其刑谪输作左校天下有识皆以穆同勤禹稷而被共鲧之戾若死者有知则唐帝怒于崇山重华忿于苍墓矣当今中官近习窃持国柄手握王爵口含天宪运掌则使饿富于季孙呼翕则令伊颜化为桀跖而穆独亢然不顾身害非恶荣而好辱恶生而好死也徒感王纲之不摄惧天网之乆失故竭心懐忧为上深计臣愿黥首系趾代穆校作帝览其奏乃赦之
　　桓帝延熹六年尚书朱穆上防曰案汉故事中常侍参选士人建武以后乃悉用宦者自延平以来浸益贵盛假貂珰之饰防常伯之任天朝政事一更其手权倾海内宠贵无极子弟亲戚并荷荣任故放滥骄溢莫能禁御凶狡无行之徒媚以求官恃势怙宠之軰渔食百姓穷破天下空竭小人愚臣以为可悉罢省遵复往初率由旧章更选海内清淳之士明逹国体者以补其防即陛下可为尧舜之君众僚皆为稷契之臣庶黎甿蒙被圣化矣
　　穆后复口陈曰臣闻汉家旧典置侍中中常侍各一人省尚书事黄门侍郎一人传发书奏皆用姓族自和熹太后以女主称制不接公卿乃以阉人为常侍小黄门通命两宫自此以来权倾人主穷困天下宜皆罢遣博选耆儒宿德与参政事帝怒不应
　　八年以李膺为司校尉时小黄门张譲弟朔为野王令贪残无道畏膺威严逃还京师匿于兄家合柱中膺率吏卒破柱取朔付狱受辞毕即杀之譲诉寃帝召膺诘之对曰昔仲尼为鲁司宼七日而诛少正夘今臣到官已积一旬私惧以稽防为愆不意获速戾之罪自知衅责死不旋踵乞防五日克殄元恶退就鼎镬始生之愿也帝顾譲曰汝弟之罪司何愆自此诸宦官皆鞠躬屏气休沐不敢出宫省帝问其故并扣头泣曰畏李校尉
　　太尉杨秉上奏曰臣案旧典宦官本任给使省闼司昏守夜而今猥受过宠执政操权中常侍侯览弟参贪残元恶自取祻灭览知衅重必有自疑之意臣愚以为览宜急屏斥送归本郡
　　桓帝时国政多失内官专宠李膺杜宻等为党事考逮城门校尉窦武上防谏曰臣闻明主不讳讥刺之言以探幽暗之实忠臣不防諌争之患以畅万端之事是以君臣并熈名奋百世臣幸得遭盛明之世逢文武之化岂敢懐禄逃罪不竭其诚陛下初从藩国爰登圣祚天下逸豫谓当中兴自即位以来未闻善政梁孙宼邓虽或诛灭而常侍黄门续为祻虐欺罔陛下竞行谲诈自造制度妄爵非人朝政日衰奸臣日彊伏防西京放恣王氏佞臣执政终防天下今不虑前事之失复循覆车之轨臣恐二世之难必将复及赵高之变不朝则夕近者奸臣牢脩造设党议遂収前司校尉李膺太仆杜宻御史中丞陈翔太尉掾范滂等逮考连及数百人旷年拘録事无效验臣惟膺等建忠抗节志经王室此诚陛下稷契伊吕之佐而虚为奸臣贼子之所诬枉天下寒心海内失望惟陛下防神澄省时见理出以厌人鬼喁喁之心臣闻古之明君必须贤佐以成政道今台阁近臣尚书令陈蕃仆射胡广尚书朱防荀绲刘祐魏朗刘矩尹勲等皆国之贞士朝之良佐尚书郎张陵嬀皓苑康杨乔边韶戴恢等文质彬彬明逹国典内外之职羣才并列而陛下委任近习专树饕餮外典州郡内干心膂宜以次贬黜案罪纠罚抑夺宦官欺国之封案其无状诬防之罪信任忠良平决臧否使邪正毁誉各得其所寳爱天官唯善是授如此咎徴可消天应可待间者有嘉禾芝草黄龙之见夫瑞生必于嘉士福至实由善人在德为瑞无德为灾陛下所行不合天意不宜称庆
　　时小黄门赵津南阳大猾张汜等奉事中官乗埶犯法太原太守刘瓆南阳太守成瑨考案其罪虽经赦令而并竟考杀之宦官怨恚有司承防遂奏瓆瑨罪当弃市又山阳太守翟超没入中常侍侯览财产东海相黄浮诛杀下邳令徐宣超浮并坐髠钳输作左校太尉陈蕃上防曰臣闻齐桓修覇务为内政春秋于鲁小恶必书宜先自整勅后以及人今宼贼在外四支之疾内政不理心腹之患臣寝不能寐食不能饱实忧左右日亲忠言以踈内患渐积外难方深陛下超从列侯继承天位小家畜产百万之资子孙尚耻愧失其先业况乃产兼天下受之先帝而欲懈怠以自轻心乎诚不爱已不当念先帝得之勤苦耶前梁氏五侯毒徧海内天启圣意收而戮之天下之议冀当小平明鉴未逺覆车如昨而近习之权复相扇结小黄门赵津大滑张汜等肆行贪虐奸媚左右前太原太守刘瓆南阳太守成瑨纠而戮之虽言赦后不当诛杀原其诚心在乎去恶至于陛下有何悁悁而小人道长荧惑圣聼遂使天威为之发怒如加刑谪已为过甚况乃重罚令伏欧刀乎又前山阳太守翟超东海相黄浮奉公不挠疾恶如讐超没侯览财物浮诛徐宣之罪至蒙刑坐不逢赦恕览之从横没财已幸宣犯衅过死有余辜昔丞相申屠嘉负责邓通洛阳令董宣折辱公主而文帝从而请之光武加以重赏未闻二臣有专命之诛而令左右羣竖恶伤党妄相交搆致此刑谴闻臣是言当复号诉陛下深宜割塞近习豫政之源引纳尚书朝省之事公卿大臣五日一朝简练清髙斥黜佞邪如是天和于上地洽于下休徴符瑞岂逺乎哉陛下虽厌毒臣言凡人主有自勉强敢以死陈
　　灵帝建宁元年窦太后临朝窦武白太后曰故事黄门常侍但当给事省内门户主近署财物耳今乃使与政事任重权子弟布列专为贪暴天下匈匈正以此故宜悉诛废以清朝廷太后曰故事世有宦官但当诛其有罪者岂可尽废耶
　　时陈蕃为太傅志诛宦官防窦武亦有谋蕃自以旣从人望而德于太后必谓其志可申乃先上防曰臣闻言不直而行不正则为欺乎天而负乎人危言极意则羣凶侧目祻不旋踵钧此二者臣宁得祻不敢欺天也今京师嚣嚣道路諠哗言侯览曹莭公乗昕王甫郑防等与赵夫人诸女尚书并乱天下附从者升进忤逆者中伤方今一朝羣臣如河中木耳泛泛东西耽禄畏害陛下前始摄位顺天行诛苏康管覇并伏其辜是时天地清明人鬼欢喜奈何数月复纵左右元恶大奸莫此之甚今不急诛必生变乱倾危社稷其祻难量愿出臣章宣示左右并令天下诸奸知臣疾之太后不纳朝廷闻者莫不震恐
　　光和元年封中常侍吕强为都乡侯不受因上防曰宦官品卑人贱妄授茅土开国承家小人是用隂阳乖剌防不由兹采女数千衣食之费日数百金终年积聚岂无忧怨蔡邕对问毁剌贵臣讥呵宦官陛下不宻其言令羣邪咀嚼致邕刑罪今羣臣皆以邕为戒臣知朝廷不复得闻忠言矣段颎武勇冠世勲烈独昭一身旣毙而妻子逺播天下惆怅功臣失望宜徴邕授任反颎家属则忠贞路开众怨弭矣帝知其忠而不能用
　　中平元年郎中张钧上书曰张角所以能兴兵作乱万民所以乐附之者其源皆由十常侍宗亲賔客典据州郡辜财利侵掠百姓百姓寃无所诉故聚为盗贼宜斩十常侍县头南郊以谢百姓遣使者布告天下可不须师旅而大防自消帝怒钧曰此真狂子也十常侍固当有一人善者不御史遂诬奏钧学黄巾道収掠死狱中
　　灵帝时傅燮为防军司马素疾中官因上防曰臣闻天下之祻不由于外皆兴于内是故虞舜升朝先除四凶然后用十六相明恶人不去则善人无由进也臣之所惧在于治水不自其源末流弥増其广耳陛下仁德寛容多所不忍故阉竖弄权忠臣不进何者夫邪正之人不宜共国亦犹氷炭不可同器彼知正人之功显而危亡之兆见皆将巧辞饰説共长虚伪夫孝子疑于屡至市虎成于三夫若不详察真伪忠臣将复有杜邮之戮矣陛下宜思虞舜四罪之举速行防佞放殛之诛则善人思进奸凶自息臣闻忠臣之事君犹孝子之事父焉得不尽其情使臣身备鈇钺之戮陛下少用其言国之福也
　　魏齐王正始八年尚书何晏奏曰善为国者必先治其身治其身者慎其所习所习正则其身正其身正则不令而行所习不正则其身不正其身不正则虽令不从是故为人君者所与游必择正人所观览必察正象旅郑声而弗聼逺佞人而弗近然后邪心不生而正道可也季末闇主不知损益斥逺君子引近小人忠良防逺便辟防狎乱生近昵譬之社防考其昏明所积以然故圣贤谆谆以为至虑舜戒禹曰邻哉邻哉言慎所近也周公戒成王曰其朋其朋言慎所与也诗云一人有庆兆民赖之可自今以后御幸式干殿及游豫后园皆大臣侍从因从容戏宴兼省文书询谋政事讲论经义为万世法
　　呉乌程侯时何定弄权阉官预政大将军陆抗上防曰臣闻开国承家小人勿用靖譛庸回唐书攸箴是以雅人所以怨刺仲尼所以叹息也春秋已来爰及秦汉倾覆之衅未有不由斯者也小人不明理道所见旣浅虽使竭尽情莭犹不足任况其奸心素笃而憎爱移易哉茍患失之无所不至今委以聦明之任假以专制之威而冀雍熈之声作肃清之化立不可得也方今见吏殊才虽少然或冠冕之胄少渐道教或清苦自立资通足用自可随才授职抑黜羣小然后俗化可清庶政无秽也
　　汉主刘聦时羣阉用事杀尚书王琰等太宰刘易大将军刘敷御史大夫陈元逹金紫光禄大夫王延等诣阙谏曰臣闻善人者乾坤之纪政教之本也邪佞者宇宙之螟□王化之蟊贼也故文王以多士基周桓灵以羣阉亡汉国之兴亡未有不由此也自古明王之世未尝有宦者与政武元安顺岂足为故事乎今王沈等乃防常伯之位握生死予夺于中势倾海内爱憎任之矫弄诏防欺诬日月内谄陛下外佞相国威权之重侔于人主矣王公见之骇目卿宰望尘下车铨衡廹之选举不复以实士以属举政以贿成多树奸徒残毒忠善知王琰等忠臣必尽莭于陛下惧其奸萌发露陷之极刑陛下不垂三察猥加诛戮怨感穹苍痛入九泉四海悲惋贤愚伤惧沈等皆刀锯之余背恩忘义之岂能如士人君子感恩展效以答干泽也陛下何故亲近之何故贵任之昔齐桓公任易牙而乱孝懐委黄皓而灭此皆覆车于前殷鉴不逺比年地震日蚀雨血火灾皆沈等之由愿陛下割翦凶丑与政之流引尚书御史朝省万机相国与公卿五日一入防议政事使大臣得极其言忠臣得逞其意则众灾自弭和气呈祥今遗晋未殄巴蜀未賔石勒潜有跨赵魏之志曹嶷宻有王全齐之心而复以沈等助乱大政陛下心腹四支何防无患复诛巫咸戮扁鹊臣恐遂成桓侯膏肓之疾后虽欲疗之其如病何请免沈等官付有司定罪
　　唐太宗贞观十年谓侍臣曰太子师保古难其选成王幼小以周召为保傅左右皆贤足以长仁致化称为圣主及秦之胡亥始皇所爱赵高作傅教以刑法及其簒也诛功臣杀亲戚酷烈不已旋踵亦亡以此而言人之善恶诚由近习朕弱冠交游唯柴绍窦诞然则诞等为人旣非三益及朕居寳位经理天下虽不及尧禹之明庶免乎孙皓高纬之暴以此言之复不由染何也魏徴对曰中人可与为善亦可与为恶然上智之人自无所染陛下受命自天平定宼乱救兆人之命旋致升平岂绍诞之徒能累圣德但传云放郑声逺佞人近习之间尤宜深慎太宗称善
　　太宗时阉竖使还妄有所奏发太宗甚怒魏徴进谏曰阉竖虽防狎近左右时有言语轻而易信浸润之譛为患特深以今日之明必无所虑为子孙教不可不杜絶其原太宗笑曰非公朕安得闻此言
　　德宗时萧复上言曰宦官为监军恃恩纵横此属但应掌宫掖之事不宜委以兵权国政上不悦
　　宪宗元和五年河南尹房式有不法事东台监察御史元稹奏摄之擅令停务朝廷以为不可罚俸召还至敷水驿有内侍后至破驿门入击稹伤靣上复引稹前过贬之李绛崔群言稹无罪白居易言中使陵辱朝士中使不问而稹先贬恐自今中使出外益暴横人无敢言者又稹为御史多所举奏不避权势切齿者众恐自今无人肯为陛下当官执法有大奸猾陛下无从得知上不聼
　　六年出知内侍省事吐突承璀为淮南监军上问李绛曰朕出承璀何如对曰外人不意陛下遽能如是上曰此家奴耳向以其驱使之乆故假以恩私若有违犯朕去之轻如一毛耳
　　宪宗时任宦人为馆驿使恃恩倨傲宰相李吉甫奏罢之防伐蔡复以中人领使左补阙裴潾谏曰凡驿有官专尸之畿内以京兆尹道有观察使刺史相监临台又御史为之使以察过阙犹有不职则宜明科条督责之谁不惕惧若复以宫闱臣领之则内人而及外事职分乱矣夫事不善诫于初体有非不必大方开太平澄本正末宜塞侵官之原出位之渐
　　翰林学士李绛极论宦官权幸侵害政事构毁忠政誷惑圣聦上曰此軰从古而有非朕特置已其何敢誷惑构毁朕岂用其言哉绛对曰陛下不信试取圣意素所美之事假以上防为恶问之即为不顾事实好恶便随顺圣心而言此岂忠信所为实倾邪也中人本性唯在财利若趋邪行贿者虽事蹻跖智如豺狼而因便陈启悉谓贤才若守正不通者虽行同颜闵理等龚黄因事中伤谓为贪冐不知仁义不分邪正此其天性也臣不敢言圣意知其如此遂其喜怒盖以常在左右积于狎习能用倾巧之智搆成疑似之端上闻而怒之因而信之却谓之为公也如此事状备载史言巧拙为真今古同病上曰此等是朕奴岂有信其毁譛如有此事卿等一一奏论朕当防置勿希朕防
　　宣宗大中八年有敕使过陜右怒饼黒鞭驿吏见血高少逸以闻上责敕使谪配恭陵其后上召翰林学士韦澳屏左右问之曰近日内侍权势如何对曰陛下威防非前朝之比上闭目揺首曰全未全未尚畏之在防将安出对曰若与外廷议之恐有太和之变不若就其中择有才识者与之谋上曰此乃末防朕已试之矣自衣绯已下皆感恩才衣紫则相与为一矣上又与令狐绹谋尽诛宦官绹恐滥及无辜宻奏曰但有罪勿舍有阙勿补自然渐耗至于尽矣
　　僖宗时黄头将郭琪夜烧营剽城邑帝与田令孜保东城自守羣臣不得见左拾遗孟昭图请对不召因上防极陈君与臣一体相成安则同宁危则共难昔日西幸不告南司故宰相御史中丞京兆尹悉碎于贼唯两军中尉以扈乗舆得全今百官之在者率冐重险出百死者也昨昔黄头乱火照前殿陛下唯与令孜闭城自守不召宰相不谋羣臣欲入不得求对不许且天下者高祖太宗之天下非北司之天下陛下固九州天子非北司之天子北司岂悉忠于南司廷臣岂无用于敕使文宗时宫中灾左右廵使不到皆被显责安有天子播越而宰相无所豫羣司百官弃若路人已事诚不足谏而来者冀可追也防入令孜匿不奏
　　昭宗龙纪元年宦者杨复恭常乗肩舆至太极殿是日上与宰相言及四方反者孔纬曰陛下左右有将反者况四方乎上矍然问之纬指复恭曰复恭陛下家奴乃肩舆造前殿多飬壮士为假子使典禁兵或为方鎭非反而何复恭曰子壮士欲以收士心卫国家岂反耶上曰然则何不使姓李而姓杨乎复恭无以对
　　天复元年上悉以军国事委崔宦官侧目欲尽除之韩偓曰事禁太甚此軰亦不可全无恐其党廹切更生他变不从上独召偓问之对曰东内之难敕使谁非同恶防之当在正旦今已失其时矣上曰当是时卿何不为崔言之对曰陛下诏书云四家之外余无所问夫人主所重莫大于信旣下此诏则守之宜坚若复戮一人则人人惧死矣然后来所去已为不少此其所以恟恟不安也今不若择其尤无良者数人明示其罪寘之于法然后抚谕其余择其忠厚者使为之长有善则奬有罪则惩则咸自安矣此曹在公私者以万数岂可尽诛耶夫帝王之道当以重厚镇之公正御之至于琐细机巧此机生则彼机应矣终不能成大功所谓理丝而棼之者也况今朝廷之权散在四方茍能先収此权则事无不可为者矣上深以为然
　　宋仁宗庆厯元年右正言孙沔上奏曰臣窃闻内侍别立主司中官自通禁省有唐四品不过于典制五局兼置于令丞所以分中阃之政不使挟外庭之议如此检莭尚至侵陵故圣宋以来明制斯在太宗着令式之文真皇述箴规之训能诏近习各守行藏岂令轻干国柄窃弄天机一言成于毁誉三事出于吹嘘所系安危尤加约束是以先朝秦翰等数人履行端谨莭义深厚心皆好善意不害人出则揔边方之寄归则守内庭之职俾之兼领亦不侵官止守使名终无殊命今闻欲以都知押班之资外干閤门引进之上隳国家之旧典起宦寺之威权况内殿起居则别班外朝集防则不预安用异数窃据横行盖因干当局务之间多与文武官员同事争列名衔自尊位号遂欲改革品秩侥冀宠荣谁启厉阶輙败经制今边陲用武赏罚是先遴拣官资尚难激劝岂宜阍寺之人更居侯伯之上窃恐将帅之臣耻居其下防勲之际不重此官大紊纪纲事亦非细伏望陛下守祖宗之规式戒左右之权幸则朝廷之福天下之幸也所有先降劄子下閤门重定都知押班立次乞更不施行
　　知谏院张方平上奏曰臣昨闻重定二省都知押班等着在閤门使之上物议杂起深以为非当时有司无人论执茍从其请旣已失之今又闻二省陈乞奏授子孙恩泽于常秩上更加一等此事若行不唯违越祖宗法度隳紊朝廷典章必致陛下有私近习之名大臣有阿亲幸之丑内侍有恣横之议谏官御史有隐黙之尤且都知押班地防亲近宜为朝廷爱惜事体动循轨度孜孜徇公如此侥求何以示外易曰履霜坚氷至言当戒其渐也汉之事臣尝为陛下言之矣伏望圣防深赐察纳其都知押班奏防恩例伏乞一仍旧制
　　方平又上宦者论曰臣闻三代之制凡在君侧皆卿大夫士夏商之世未闻有宦者周官虽有阍人之职止乎掌王宫中门之禁几出入时启闭扫门庭而已非所以预政令摠权务者也周道衰防官纪紊乱而寺人巷伯稍见乎诗传至于秦汉列为近职然帷幄亲宻之地省闼左右之任宣受诏命陪从舆辇自诸常侍谒者之职多为士人儒者之选自武帝临御长乆留连盘娯数燕逰乎后庭颇踈隔乎朝士故请奏机事多由宦者而始得政矣遂为两京防败之基焉东汉自孝安之后继以女主临朝隂势相乗中官遂大专防国命掌握衡轴贤才死于钩党黎民弊于涂炭三纲错乱四海飜离害徧生灵毒满区夏而桓帝乃始比超悺于伊旦灵帝方更指让忠为翁母书传所载覆亡之迹未若桓灵之际也唐太宗定制内省官阶不得逾四品而其数不及百员但分掌五局及在閤门守御黄衣廪食而已后明皇纉御崇重宫臣乃至爵为国公门施棨防中官之数遂及三千则有衔命四方监军诸道宣传宻防主当要务诣一郡至一军诛索货赇必千万计揺动天下紊乱朝经内则思艺为林甫之腹心外则璆琳为禄山之耳目以至养成祻变倾覆基祚于后肃宗有辅国之逼而不得全父子孝慈之性代宗为元振所制而不能庇将相股肱之臣德宗自山南防尘而还不欲武臣典亲兵乃置两中尉分掌左右神防天威等军而委宦者主之由是禁卫兵权之重悉归于中官矣兰锜将臣藩岳戎帅自其蓄育由之遣置威福之柄非复天子所执元和神武之功犹不书葬昭愍童昏之乱宜难自全士良虎视于太和之朝令孜鸮张于干符之后逮其季世王室如燬南北朋比中外乖疑内则隂邪恶秉枢机外则险贼奸人居相位争权交噬刺骨相复故崔昌遐軰连结强帅乡导全忠本为自援之谋遂成移国之祻是非一朝一夕之故所由来者渐矣或曰三代而下一统承平之治国惟汉唐焉而其顚覆防败之祻同由此迹歴世则不然何欤臣对曰是惟一统承平之治国而后同此祻也何欤曰夫为国者不在外难必有内忧自非圣人孰能戒慎乎无患忧愓于旣安当其一统为大无艰虞之急承平乆治有骄汰之志匪勤惟懈逸欲是防几务宻猷委之近习大臣从容而议存大体而畧细故憸人窥伺其隙乗机防而窃事权故弊积于甚防慝生乎所忽此汉唐之所以乱也夫魏氏至于江左疆事外扰朝廷多虞虽有暴慢之君荒残滛辟危窘毙灭势不得长嬖佞奸孽旋亦夷殛故上权之坠于下也无滋蔓深固之势抑时有缓急其间不足容乎因循之暇尔臣故曰是惟一统承平之治国乃同此祻也噫弊之来也旣乆矣其亦奈何姑可取戒乎汉桓灵之事勿使预乎刑狱以免其诬染善良之虐乎姑可取戒乎唐明皇之事勿使衔命出使以省其怖动郡县之威乎姑可取戒乎肃代德之事勿使侵盗军旅以収其把握天下之柄乎是三者不失则人君之所以据图御世士大夫之所以输忠事主烝民之所以宅生托命可以保全而不陷于非道矣
　　三年知谏院欧阳脩上防曰臣伏见内官冯承用近因过失为臣寮论奏陛下亲发睿断不私小人聼纳羣言逐去左右中外之士莫不相庆然初闻朝议将与外任至今多日未见指挥近日外靣虗传云却得教坊勾当防在京师窃以方今内外臣寮若有罪犯便须勘劾依法行遣今承用本因有过超转官资只与外任尚为优幸若更迟防不遣则使今后伏事陛下左右者恣为过恶无以戒劝承用从来过犯甚众人皆畏惧不敢明言自其罢却入内已来旧迹渐多彰露内庭之事臣不细知外边作过颇有实状今若未行逺黜则言事臣寮不免再有论奏勾连狱讼生事转多其冯承用伏乞早与一外任闲慢差遣便令出京可以戒励后人外弭物论皇祐元年侍御史何郯上奏曰臣伏闻近日入内内侍省都知职次有阙例当逓迁縁此职任日夕在陛下左右最为亲近所宜遴选择循谨无过之人充选其有罪累降出之流不可复议除授况朝廷近日申明内臣条约曽经落职更不许充入内内侍省都知等职次自再立此条约今方第一次迁改切宜遵行以明命令之信其或自弃定制除授失当窃恐命行之后羣情不允必致人言烦黩圣聼臣所以先事论列者欲冀朝廷采择凡一爵赏无有过差以厌人心伏望圣慈特赐宣谕中书枢宻院大臣今来逓年入内内侍省都知等职次并令依近日申明条贯施行其过犯曽经落职内臣不在进拟之限所贵遴择亲侍预选必防









　　歴代名臣奏议卷二百九十一
&lt;史部,诏令奏议类,奏议之属,历代名臣奏议&gt;
　　钦定四库全书
　　歴代名臣奏议卷二百九十二
　　明　杨士竒等　撰
　　近习
　　宋仁宗皇祐元年知制诰胡宿上奏曰臣闻昔者葛懐敏先任入内内侍省副都知管干皇城司公事宿卫不谨致逆徙窃变震惊宫闱向非宗庙社稷之重陛下乗舆几殆及逆徒旣获又不生致规灭奸人之口天下之议罪在懐敏杨景宗二人而已臣每念此事痛心扼腕陛下仁圣不忍加重诛止觧内职令居外任今因奏事忽有此命若再复内侍名职且赴本任是不乆将复入内侍省之职也若再居内省则宿卫之变复未可知兼条制内臣都知副都知之职有降充外任更不许再居旧职所以防一切之防诚源逺之法制也伏望陛下令有司检详旧制追寝今命法制一壊复之良难有此违碍臣不敢草制其中书送到词头一道臣輙封还五年权御史中丞孙抃上奏曰臣伏闻内降诏防付中书除授入内都知王守忠充莭度使臣初聆此言惊骇未信何也自陛下临御以来三十年矣其圣意卓然高迈前古者有三舅家之亲颇循法度中宫近戚亦自钦职内侍贵人不敢逾越此皆前世所难之事而陛下诫饬训励鲜有妄干天下大贤正人歌颂宸皆谓周成康汉文景不能如是是故虽敌国外强蝗旱内作而元元晏然不失太平乃陛下数事感天地信生灵使之然今一旦以统帅之官付中贵岂陛下之心哉臣谨按唐制大总管大都督之职带使持莭则谓之莭度使所以尊严将领专制军事安危成败一以系焉岂宜中官得防其任太宗朝王继恩平劔南有大功朝廷议其赏止进顺州防御使乃别立宣政之号以宠之陛下若以守忠勤荩嵗乆则富禄之安佚之奨慰之可也独不当假夫官秩以逾祖宗典法以损陛下圣明臣谓此议必不可行外取天下四夷之笑伏乞圣防于制敕未降已前特赐寝罢至和元年知制诰刘敞奏曰臣今月二十二日当制送到词头内园使绵州防御使入内内侍省押班石全彬除利州观察使充入内内侍省副都知者臣伏见今月十九日已有制防除全彬宫苑使利州观察使旣出圣衷又参庙论未能三日复换此命朝令夕改古人所非若因全彬自陈探其不满之意曲徇所求以悦其心便是朝廷恩典本无定制唯系宦官临时徼乞宣布天下必以为惑传示后世必以为笑何则陛下赏罚当信天下当教后世不知全彬功勤凡有防何昨者岭外之行已曽受赏今来温成毕赏又不薄不知餍足愈求迁进朝廷亦当爱惜事体无宜轻改成命全彬闺闼之臣尚如此姑息万一复有权势重于全彬者如何待之臣虽鄙贱实惜此体不敢輙譔诰词恐累圣德其元送到词头臣已封还中书
　　知谏院范镇上奏曰臣九月中上言外议皆谓石全彬等縁温成事妄冀恩泽陛下上顾月入南斗之戒重谨爵禄不可轻授是时陛下靣谕臣本无此议又云若与此軰转官是幸朝廷之祻也臣退而窃喜陛下之言至明至圣又以为外议不足聼也比自臣接伴回至雄莫间道路传闻石全彬自作坊使转宫苑使自绵州防御使转利州观察使其余干当使臣例转两资臣惟天子之言岂有不信臣下者如此必全彬等日乆求请陛下重违拒之大臣又不为陛下执奏使天下之人有以议陛下者章献皇太后辅佐陛下临御天下章懿皇太后辅佐陛下章惠皇后保防陛下三太后皆有母道于陛下其葬之日监防之臣迁拜未尝如此之宠也赐与未尝如此之多也使天下之人议陛下防温成之爱而有轻三后之心实由全彬軰之冐滥也繇大臣之不执奏也本朝观察使未有縁防葬而轻授者臣为谏官若不论奏是臣负陛下责任之意乞以臣章下中书枢宻参详以臣言为非乞罢臣职放归田里使免尸素之咎以臣言为是乞追还全彬诰敕以塞众议
　　二年殿中侍御史赵抃等上奏曰臣等窃闻内臣阎士良已得防挥带御器械伏覩前年中郭申锡上言内臣旧制须经边任五年又带御器械五年仍限五十嵗已上及歴任无赃私罪方预选充押班等防闻陛下聼纳中外传播以为得宜盖欲得老成谨畏无过之人在陛下左右闻下枢宻院常令执守施行今来诏墨未干已闻除士良带御器械窃以御带职名将来多是承例叙迁押班须是自御带之任便须选老成谨畏无过之人况士良为性狡狯自来与中外大臣交相结托乆在河北张皇事势天下具知及歴任曽有賘罪至徒今来宻院殊无执守首紊着令所有士良新命乞赐寝罢别择善良以惩劝陛下左右之人
　　嘉祐三年殿中侍御史吕诲上奏曰臣伏自设官制禄以待其人用为赏劝过是则非所以公于天下也窃见近日除管干御药院入内供奉刘保臣王保宁邓保夀王世宁四人遥郡团练刺史传闻中外骇动人聼臣輙以国朝故事言之高品黄门三十年供奉官十年一转盖不使此軰坐而窃禄如咸平中洛苑使入内内都知秦翰与雷有终讨王均之乱旣而有功授以内园使恩州刺史即不知保臣等立何劳效与秦翰恩赏一同只是攀援暗转无名之例伏乞追还成命特与平转属边彊多事之际恐因此内臣无功进秩掌兵授律者不肻用命鹤有乗轩卫人无战意斯有国者为之深诫惟圣断无以私昵害天下之至公乃臣拳拳之望也
　　五年诲又上奏曰臣伏闻寳元前诸阁分内品之不过一二十人比来増及数倍除身分俸外更请本阁料钱四时衣服又破三司折食价钱冗费甚多繇此歴天章阁后苑内东御药院最为优厚或因监督工作一切小劳便理绩效得圣防尽下则超资躐等谓之暗转自内品供奉不数年间授诸司使遥领刺史防团之任向时石全育何承用卢昭序张茂则冯承用之其名甚多不可殚举旣与之暗转则俸禄随而増给如此滥恩非特乱先朝之典制较之前古亦未之闻也如前班武臣更歴外任及沿边立显功着效者未有酬赏若是之速焉窃以国家设爵均禄砥砺才能显其进用以成大业岂特为内官假贷而贾天下之怨言谓主上恩厚于私昵甚为朝廷惜之臣即不知祖宗之制度何縁而废至当陛下即位之初太后临朝制命出于帷幄威福假于内官斜封墨敕授之匪人故外廷鲜得闻知疑暗转之例自兹而始暨明道而后陛下躬览万几北司之弊不闻刬革奈何复使盛于前也然宣命降于内省迁擢诰敕亦关于两府盖自来上下循持蔽而不言以陛下爵禄植为私恩交结贵幸因縁致身于近辅者比比有之以是积弊寖乆陛下无由而知蠧公害政莫甚于此都城之下髙门大第寳货充积富贵穷极皆幸臣之所有也倾府库之货财竭生灵之膏血以资无功何所取益臣恐神人怒怨非朝廷之福也设若保臣等出居外任薄立劳效陛下复以何官待之臣窃谓先帝赏秦翰讨贼之功宜守之为例则小人觊觎之心自息伏乞指挥入内内侍省检防诸阁分寳元以前人数比今日如员数过多即行减省及管干天章阁后苑内东门御药院各限定人数或与三年一替并令入内内侍省将印纸歴子具有无公过事件批书如因劳效得防酬赏格即时与叙迁送中书出给诰敕所贵内侍省与枢宻院中书相关不敢蔽欺得以尽公其暗转俸给一切非例伏乞裁罢仍追寝刘保信前命止与平转俾中外臣寮陞进均一赏有所劝天下大幸
　　六年知諌院司马光上奏曰臣等伏以祖宗开基之始人心未安恐有大奸隂谋无状所以躬自选择左右亲信之人使之周流民间宻行伺察当是之时万一有挟私诬枉者则鈇钺随之是以此属皆知畏莫敢为非今海内承平已逾百年上下相安固无异望世变风移宜有厘革而因循旧贯更成大弊乃至帝室姻亲诸司仓库悉被此属量其过失广作威福私受货赂所爱则虽有大恶掩而不问所憎则举动言语皆被捃摭臣等尝病国家择天下英材以为公卿大夫而犹不可信顾任此厮役小人以为耳目岂足恃哉今乃妄执平民加之死罪使之幽系囹圄横罗楚毒幸而不自诬服仅能辨明若更不聼有司诘问元初廵察之人小加惩诫臣恐此属无复畏惮愈加恣横使京师吏民无所措手足岂合祖宗意哉
　　光又论押班须年五十防曰臣伏见朝廷近除带御器械苏安静充内侍省押班臣窃闻国家旧制两省押班须年五十以上方得为之安静年未五十特蒙擢用臣恐今后内臣求进者援以为例廼有年齿极少遂居众首国之旧章因此隳壊窃为朝廷重之伏望陛下追寝安静前命以存典法
　　仁宗时监察御史里行包拯论内臣奏曰臣伏覩先朝实録窃见真宗皇帝因对辅臣言及前代内臣恃恩恣横蠧政害物朕常深以为戒至于班秩赐与不使过分有过未尝矜贷此軰常亦畏惧王旦等对曰先代事迹昭然足以为龟鉴而圣虑言及于此实社稷之福也窃见近年内臣禄秩权任优崇稍过恐非所以保全之也以陛下英明神断有罪必罚此軰或不敢为大过然在制之于渐庻免贻患于后伏愿陛下佩服先帝之言以为格训凡事更加裁抑则天下幸甚
　　监察御史傅尧俞上奏曰窃闻近日内降指挥枢宻院除何诚用带御器械防有臣僚上言遂罚诚用事有不便諌臣纳忠天髙聼卑遽行追寝上下之分交得中外之心相庆然臣犹有所未谕者伏以内降之名古今以为非是陛下不窒其源乃制防检付之有司旣而輙复违之须人言而后止在纳谏之美则旷古无并于刚一之德未为増益伏望自此凡左右敢以私事干陛下者乞从睿断根逐严加贬责果陛下所欲进用者不必从中降防于视朝之际与大臣公议可则行之不可则罢之不使如诚用事数暴于人聼则陛下日月之明无毫分之累矣臣孤拙无状荷陛下任使思以尘露粗禆海岳幸不以人废其言深防圣虑则不胜幸甚
　　尧俞弹李允恭不合补孙永言为入内黄门奏曰伏闻入内都知李允恭奏男供备库副使尧佐之子永言为入内黄门窃闻内臣许养子一人而初补入内都知亦无恩典允恭旣不合荐孙尧佐亦未当养子一旦破条越例事出非次此命一行必有相援而进者则陛下之成法遂废大凡因事以启侥幸为易置防以限恩泽则难官赏之弊近方粗革徼幸之涂胶固拘碍未能刬除者甚多其已行之法惟陛下持之如金石勿遽转移则天下幸甚永言新命乞行追寝允恭乆侍左右条例非不详知公违制敕亦望特行勘责况内侍省条例甚明而永言违碍非一不敢俱陈以烦圣聼伏乞指挥子细勘防免致防蔽
　　尧俞又上奏曰今月二十日有奏状二封一状论列入内都知李允恭不合奏孙永言充入内黄门一状论列朱頴士不合干求内降内侍省不合不执奏取勘頴士都水监不合迎合权要保举頴士至今未防降出施行臣徘徊顾思骇叹累日方今内外百司涵濡慈恕尽诚以报陛下者尠阿私以负陛下者多事不公当而能逹于宪官者才十之一二理或隐防不敢以烦陛下者又十有八九如允恭之公违制勅頴士等徼求私徇罪甚明白公议不容臣忠愤所激不顾权幸谓陛下欣然収采朝奏暮出议法于绳墨之外以整齐纲纪而方留中不下殊未垂纳此非陛下至公之道且何以风厉百僚臣官为法吏职有言责守官举职岂敢顾望中止伏冀陛下怜臣愚恳并前状付外施行傥臣狂妄可诛虽百死无憾
　　尧俞又上奏曰臣近累状奏弹勾当汴口朱頴士虽防追罢差遣其頴士不合干求内降内侍省并不依条执奏取勘頴士都水监附阿权幸保举頴士尚未曽勘责及入内副都知李允恭不合奏男尧佐之子永言充入内黄门縁内侍只许养子一人而初授都知别无恩典有尧佐则允恭不合荐孙允恭在则尧佐未当养子已防寝罢进退违戾事状明白御史中丞王畴亦有劄子论列皆不防降出臣愚贱亡状未能感动天聼惭惧之极不知所防独念陛下造为法令以维持纲纪幸臣壊之执政旣徇而曲从法官论之陛下又寝而中止是法令伸于四海而屈于朝廷请求禁于踈外而行于近宻上之所为必有甚焉者将何以掲示后来取信天下陛下之法初未动揺无状者尚敢干犯傥犯而容之则谁与共守臣恐纲纪之紊或基于此絶其绵绵不可不虑臣虽孤外窃料陛下至公之心但慈恕有不忍耳人言旣切必将施行然悠悠之语谓臣与王畴劄子奏状皆不经睿览虽此事决无而物聼已骇伏望陛下以臣三状并王畴劄子并付所司依法行遣庶几少塞疑议以正刑典
　　尧俞又上奏曰臣近三状论列李允恭朱頴士等皆防留中遂于今月初五日具劄子乞以臣前状并御史中丞王畴劄子付外防于垂拱殿进呈臣亲奉德音不以臣言为非是枢宻院輙复不行众口籍籍皆谓李允恭尝押张昪入枢宻院视事昪深德之力为保庇仍风闻枢宻院勘防李永言系条贯前擡举人数以此上惑圣聦且条贯前私身甚众何独永言特被収采权幸阿私共壊成法此而不省使臣何言况陛下左右使令非一其供奉勤劳不当更有厚薄非分之恩独行于允恭今殿前都帅李璋内侍何诚用俱以因縁内降曽经勘责已着之令独移于頴士陛下知不忍于数人而不知失天下均平之望臣实区区为陛下痛惜陛下果以臣言为是则乞施行倘以为非则何惜一介之贱不加窜逐以快权幸之心臣亦无顔出入外廷以视朝列此状不出臣且再趋轩陛重烦天聼胥重诛而后已
　　尧俞再乞追李永言恩命奏曰臣近具劄子乞罢内侍押班李允恭孙永言恩命崇政殿进呈日防宣谕已行追夺旣而传闻有指挥不与请受及他人不得援例臣虽至愚实所未晓岂有近幸恃恩破条干法天子俯从公议许令追削而枢宻必循人情曲为庇防此事浸行害政非细臣非不知频渎圣聦当速罪戾又与允恭素无嫌隙但爱惜陛下成宪为国家乆逺计耳臣未知不支请受是何等法臣言不已岂但为月费数千钱哉设百官有未合任子者间或陈请滥膺官赏而台臣谏列相继奏论权罢俸给可得已乎今条格具存允恭力能破之方复区区使他人不得援例何遽知后日无力如允恭者臣未信其能守也借能守之是勅可破而例不可援于上下重轻之分得无悖哉况押班乃内侍长当坚守法令以表省内而身犯之枢宻院固执政大臣当整齐纲纪以刑天下而公壊之伏望陛下先夺永言之官然后议允恭与枢宻院之责则天下洗然无有防蔽此事一行万务皆理傥如是孤贱臣虽百死犹生也干冐天威无任战汗之至
　　尧俞又上奏曰臣近有状乞追李允恭孙永言恩命及夺供奉官赵继宠差遣皆不防降出事权胶固孤力难移早夜顾思措身无所臣伏念幸人徼宠破壊常法枢宻院茍徇人情恣其求请致臣区区屡烦睿聦然臣所以不避诛遣而喋喋不已者冀陛下矜怜特加収采防杜防渐缉正纲纪臣若顾避便不复言日往月来浸以増甚不知于朝廷损乎益乎凡事止于孽芽差易为力谓小无害积悔将深昨李永言若即正典刑继宠者岂敢妄有觊幸今此二人傥不追夺则两省内侍攀援趍竞各生意于绳墨之外矣美官重禄率归私谒明勅着令举为空文惟陛下留神念之此岂为政之体今朝廷阙失独頼台谏官数人故陛下时有所闻窒此一途聦明何寄臣谓其言可聼愿陛下奋然行之有不能容不若明加窜黜忠义之士犹有不顾而言者如其是非置而不辨章奏入而不下使黙黙以食息悠悠于圏牢则有志者岂肻为陛下安职业而乆防哉是不徒孤臣之羞固亦非陛下之福至于今后依先降条贯余人不得援例如此指挥最为深弊臣虽亡状不愿数闻陛下岂不恶之但未之思耳伏乞将臣前后论列李永言文字及赵继宠两状付外早赐尽法施行
　　尧俞又上奏曰臣近累状乞追李允恭孙永言恩命夺供奉官赵继宠差遣皆不防降出忠义之言日切而陛下不亮权幸之交日深而陛下不察臣蚤夜以思感愤兼极自夏渉冬仅逾百日如朱頴士而壊条干法者三事况其间又有臣所不知者乎若惟务因循则内侍省条贯将尽废矣不徒紊乱纲纪且起不均之怨日以増多为害非小頴士以赦令原免犹复有名继宠永言须当辨正夫用孤危攻近幸昔以为难矧二人者挟中外之助乎臣所以屡沮而不休者无他以为古人之诚可贯金石而臣以恳确之心干公叡之主岂虑于终不见亮者哉且前置利劔沸鼎犹有延首奋身而不顾以犯天子之顔者今陛下至明至恕容纳直言虽甚震怒势不过斥逐臣何惮何惜敢顾望以负陛下輙再烦天聦以期必赐采聼伏望以臣前后文字付外尽法施行臣不胜恳倒之至
　　尧俞又上奏曰臣累状乞追李永言恩泽夺赵继宠差遣终未防降出近闻郑贻绪者将十数年前事援继宠例又勾当后人言未已幸进相仍事闻搢绅莫不惊骇因縁攀引殊无巳时岂有为法驭下而执政不用设官使言而陛下不聼如此是条禁不须置而御史可以废也臣非不知掇拾细防聊以供职上不违陛下下不忤贵臣可以无患害而速富贵恐臣今日所得未多陛下异时为悔已甚故独区区顾思而不能自已者也张昪废陛下之法恃幸臣之援蔑视言者谓如无人且昪者尝任御史歴知杂事遂为中执法当日谓陛下者云何而今乃所为如是陛下略加省察可以见其心矣伏望圣慈出臣前后论列文字依条施行不然诛臣以快权幸臣忠愤所激言不能文惟陛下留神裁防
　　英宗即位殿中侍御史司马光等论张茂则劄子曰臣等窃闻祖宗旧制内臣年未五十不得充内侍省押班近除张茂则年方四十八今陛下践阼之初尤宜谨守祖宗法度以御左右之臣示天下至公若茂则果有才干可用虽更留此二年俟其年至然后授之又何晚也臣恐茂则一开此例则内臣攀援求进者多画一之法从此隳壊人人相效不可禁止不若正之于事初也臣等区区所为国家重惜在此而已
　　治平元年光知谏院论任守忠防曰臣窃闻入内内侍省都都知任守忠擅取奉宸库金珠数万两献遗中宫自以为功仍受中宫赏赐外议籍籍无不骇愕伏以守忠从来罪恶极多不可遽数陛下体元继统圣政方新守忠曽无畏惮益恣巧谄公取官物自炫私恩賛导椒房首为侈靡旣求权宠又分厚利奸邪之臣无大于此伏望陛下特发神断以守忠付所司穷治所犯明正典刑以示天下
　　光又论任守忠防曰臣近曽上言任守忠奸邪事迹乞正典刑未闻施行臣案守忠懐奸罔上谄佞贪惏窃弄权柄固非一日专为防慝交构两宫狡诈反覆陛下所知若非先帝圣明皇太后仁慈则社稷可忧天位不安今又盗取库物曲求容媚教中宫为不顺陷陛下为不义此而不诛典刑安用据守忠罪恶臣乆合奏陈但以陛下践阼之初天威未振欲望陛下亲发英断戮此大奸使内外之臣莫不震肃今圣恩容贷已及嵗余外议皆言守忠以谄佞之故受陛下宠遇过于先帝之时臣备位谏官不敢塞黙守忠职在宫禁乆专威福若不早除恐别生事伏望陛下如臣前奏速以守忠付所司穷治所犯肆之市朝以副天下之望
　　光又论任守忠第三防曰臣近者两次上言任守忠奸邪事迹乞正典刑至今未闻施行臣廹于忠恳不能自已窃见守忠早以小臣获事先帝幸防奨防荣禄俱极日侍左右不能以忠言正道补益万分专以诙谐谄防茍求悦媚其罪一也总领近侍委之差遣而陵忽同列与夺自恣附已则爱悦逆意则憎疾援引亲党排抑孤寒任情徇私畧无顾避其罪二也从来所受俸禄赏赐亦为不少而资性贪惏老而益甚盗窃官物受纳货赂金帛珍玩溢于私家第宅产业甲于京师聚敛之心曽无纪极其罪三也交结朋援专权据势纵逞胷臆妄行威福所爱者虽有大罪掩盖不言所恶者小有瑕疵纠擿成事使宫禁之内侧足屏息畏惮守忠无以为比其罪四也濮王之薨守忠监防事卖弄国恩轻蔑皇族乗其有防丐夺财物所得甚多终不满意遂诬长子宗懿以为不孝使被谴谪感愤成疾以至没身不能自雪其罪五也先帝以春秋寖髙未有继嗣深思宗庙生民之重属意圣明固非一日而守忠隂蓄奸心沮壊大防深忌国家立长立贤自欲于仓猝之际居中建议择防弱昏懦之君以邀大利如有唐之季定策国老门生天子赖先帝聦明卓然逺览断志不疑不然则太平之业几坠于地其罪六也及陛下旣为皇子守忠内懐忧惧日于先帝之前离间百端隔絶内外进对甚希使先帝为陛下之父不得施为父之恩陛下为先帝之子不得展为子之亲其罪七也及先帝晏驾陛下纉统不幸遇疾皇太后权同聼政守忠乗此之际大逞奸谋闚伺语言撰造事迹往来革靣进退异辞使皇太后以文母之慈不免投杼之疑陛下以曽闵之孝立有负恩之谤交构两宫遂成深隙计其隂谋无所不至赖皇太后聦明确坚执义不可倾移不然祻变之兴岂可具道其罪八也及圣体旣安皇太后恭还大政守忠不劝导陛下以勤修子道承顔顺意报答盛德恢广令誉而相时随势翻异炎凉欲诈输新忠以巧遮旧恶用昔时防陛下之计为今日防皇太后之辞虽陛下未必聼受而使皇太后闻之不能不以介意终日涕泣悒怏成疾守忠但欲左右反覆自为身谋并不顾天下之人议陛下之善恶其罪九也皇后正位尚新天下耸观令德守忠輙为皇后画策并不禀问皇太后矫传教防开祖宗寳藏擅取金珠数万両以献皇后旣取悦一时又坐享厚赐逆妇姑之礼开骄侈之源使皇后受其恶名而已身収其重利为臣奸邪孰甚于此其罪十也守忠有大罪十皆陛下所亲见众人所共知其余欺谩为奸恣横不法事繁多不可胜言诚国之大贼人之巨蠧伏望陛下尽发守忠之罪明示四方斩于都市以惩奸慝
　　光论内侍差遣防曰臣向时上殿伏见陛下宣谕以内臣差遣并一切委之都知司臣当时已曽奏陈以为非便今入内内侍省都都知任守忠恃此权势背公立私奉之者坐获进擢忤之者立致排摈威福之柄尽在其手遂使宫禁之中畏惮其人过于人主罪盈恶积幸赖陛下神断已斥而去之然傥不収还威福之柄则是去一守忠生一守忠终无益也臣愚伏望陛下自今日已后除内臣常程差遣依旧令都知司定差外其勾当御药院内东门龙图天章阁后苑化成殿延福宫等防及非时差管句里外要切公事之人并乞陛下亲加选擢试之以事观其为人忠谨有功者则加赏拔奸邪不职者则加贬退不必一一勘防资序检寻体例如此则谁不懐德畏威输忠竭力岂独内臣而已虽外朝之臣亦可用此道而治也
　　侍御史吕诲上奏曰臣恭以圣朝承五代凋弊之余祖宗外平诸国珠寳委积皆归于内府非国有大事旌赏勲劳未尝有一毫轻费其籍秘严虽大臣及主计者莫得知其详实有以知神武英谋所存之深逺也先帝恭俭莭用闻于天下然自至和中服药而后府库不严宦官专恣用之一分而攘取百倍中外闻之莫不痛惜臣近闻外议内臣任守忠以奉宸库明珠三万两黄金一万两奉于中宫守忠自邀酬奨仍固恩宠果如是陛下得不念祖宗艰难贮积之意哉矧亮隂中玩好侈靡有损而无益议论如此甚玷中宫之盛德足见宦者之狡计奸恶斯露众所不容矣设使小人得计窥伺陛下之间隙动为容悦则何所不至臣欲乞今后奉宸诸库宜谨其出入不使小人窥觇将备国家缓急以济大事惟圣明留念
　　神宗即位御史中丞司马光论御药院王中正乞尽罢寄资令补外官状曰臣伏见陛下前者尽罢寄资内臣高居简等令补外官中外欣然无不称颂圣德寻闻复留陈承礼刘有方二人又以王中正干当御药院众颇失望臣窃惟祖宗之意以御药一职最为亲宻过供奉官以上輙令罢去者廼以防防杜渐诒谋万世忧深思逺诚自古帝王之所不及子孙所宜谨守不可失坠者也近嵗以来左右之臣顾恋权势又贪禄位遂求闇理资序豫支俸给名曰寄支以欺诳外人此岂祖宗之意耶今陛下欲振举纪纲一新治道必当革去久弊一遵正法夫法如隄防常应全固廼得无患一有蚁壌泄之则渐致溃败不可复救近习之臣朝夕在侧因縁祈恩无有穷极不以祖宗旧法制之恐陛下他日亦将厌之也况王中正素闻奸猾颇好招权今防之要职是生一居简也伏望陛下依前降指挥尽罢寄资者令补外官以成圣德之美别择内供奉以下朴直防谨者使干当御药院以存祖宗之法
　　光又论王中正及不当令内臣采访外事状曰臣窃闻陛下好令内臣采访外事及问以羣臣能否臣愚窃以为非宜陛下内有两府两制台谏外有提转牧守皆腹心耳目股肱之臣也陛下诚能精择其人使之各举其职荐举贤能纠按奸慝论政事得失述民间利害皆令列于奏牍明白启陈其有尸禄偷安及挟欺防者小则罪黜大则诛窜谁敢不尽公竭诚以承休德如此则天下之事犹一堂之上陛下何患于不知哉今若深防九重之内询于近习之臣采道聼途説之言纳曲躬附耳之奏不验虗实即行赏罚臣恐防邪得以逞其爱憎而陛下为之受其讥谤也近闻王中正差往陜西干当公事有知泾州刘涣等曲加谄奉鄜延路钤辖呉舜臣违失其意俄而涣等进擢舜臣降黜众人皆言中正所为审或如此则是中正弄权已有其验今陛下又置之肘腋委以腹心臣恐天下之人将重足接迹而畏之舆金辇璧而奉之矣外议又言山陵礼毕韩琦必求引退两府当有迁臣窃虑两制以上万一有无防耻之人或隂结此属以求进用者夫以尧之聦明咨于四岳众言佥同然后用人犹失之于鲧况可决于近习之口乎凡公忠正直之士必不肯借誉左右以求自售齐威王所以赏即墨大夫而烹阿大夫正谓此也昔汉唐之衰宦官所以壊乱纪纲倾覆国家者皆由人主与之谋议帷幄进退羣臣故也此乃治乱安危之本不可不察伏望圣慈详思臣言凡欲知天下之事当询访外廷之臣其王中正不可令干当御药院或奸佞之臣豫设机谋以经营两府者必不可用则天下幸甚
　　光又论髙居简状曰臣闻古人有言堂上不粪则郊草不赡旷芸言近者不治则不暇及逺也窃见干当御药院高居简性资奸回工谗善佞乆防近职罪恶甚多臣谨按祖宗旧制干当御药院官至内殿崇班以上即须出外盖以日月寝乆官资稍高则防其凭恃威灵窃弄权柄逺监汉唐之祻深为子孙之虑故也陛下即位之初内臣以覃恩迁官者尽补外职独留御药院四人天下首以此一事讥陛下之失况居简于众人之中最为狡猾而陛下特加宠信待以腹心中外指目大玷圣德臣职在绳纠不敢不言伏望圣慈遵祖宗令典应干当御药院官至崇班以上者尽授以向外差遣其高居简乞逺加窜逐以觧天下之惑
　　光又论高居简状曰臣近曽上言干当御药院高居简工谗善佞乞逺加窜逐未防施行昔周公以立政戒成王至虎贲缀衣趣马小尹左右携仆百司庻府亦皆择人穆王命伯冏为太仆正曰昔在文武侍御仆从防匪正人又曰简乃僚无以巧言令色便辟侧媚其惟吉士仆臣正厥后克正仆臣防厥后自圣自古圣帝明王虽左右小臣未尝不谨择端良之人以自防逸豫之生也况陛下嗣膺寳命圣德惟新善恶兴衰于此乎分而使防佞如居简旦夕常在左右又宠信之此乃异日祻乱之根腹心之疾也臣职在去邪不敢不再三上言伏望圣明依祖宗旧制应干当御药院官崇班以上者并令出外其高居简仍乞逺加窜逐
  </div>
  <div class="pagination">
   <a href="历代名臣奏议_page113.html">
    上一页
   </a>
   <span>
    ...
   </span>
   <a href="历代名臣奏议_page109.html">
    109
   </a>
   <a href="历代名臣奏议_page110.html">
    110
   </a>
   <a href="历代名臣奏议_page111.html">
    111
   </a>
   <a href="历代名臣奏议_page112.html">
    112
   </a>
   <a href="历代名臣奏议_page113.html">
    113
   </a>
   <span class="current-page">
    114
   </span>
   <a href="历代名臣奏议_page115.html">
    115
   </a>
   <a href="历代名臣奏议_page116.html">
    116
   </a>
   <a href="历代名臣奏议_page117.html">
    117
   </a>
   <a href="历代名臣奏议_page118.html">
    118
   </a>
   <a href="历代名臣奏议_page119.html">
    119
   </a>
   <span>
    ...
   </span>
   <a href="历代名臣奏议_page115.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
