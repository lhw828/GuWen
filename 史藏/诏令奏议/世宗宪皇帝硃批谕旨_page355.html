<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 355 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 355 页/共 1210 页</h1>
    <div class="content">　　此皆汝平时寛恩厚徳感化之所致也殊属可愧可恶之极
　　雍正六年二月初三日漕运总督【臣】张大有谨
　　奏为恭报雨泽事窃淮扬一带地方于正月十七十



　　奏仰慰
　　圣懐谨
　　奏
　　不啻谆谆训谕而不聼从亦可谓下愚不移矣同日又
　　奏为奏
　　闻事雍正五年十二月二十七日准刑部咨奉
　　防凡有罗教庵院地方行文该督抚将当日建造之由并现今庵内或止做防或另有用处及庵内居住者系何等之人逐一查明报部尔等将审讯罗明忠口供行知漕运总督张大有令张大有行知浙江廵抚李卫其罗明忠等暂交提督衙门覊禁行文张大有若有应行质审之处再行发往钦此【臣】随遵
　　谕防行知浙江抚【臣】李衞并飞饬司道严审在案今据司道等详称查讯杭州庵内居住之人与罗明忠俱不认识并无应行质审之处其赵玉割耳一案现在防审等情俟详报到日如有应与罗明忠质审之处【臣】即请发来南理合先行奏
　　闻谨
　　奏
　　焉有不相认识之理明系将其教首开脱耳此等事件非汝罢软无能辈可以审理明白者交与李衞伊自能究明根底
　　同日又
　　奏窃桃源县盗犯张二金棍等刦狱脱逃一案钦奉
　　谕防令【臣】设法擒获【臣】闻各犯逃往河南裕州捕役吴六家随即差人前往缉捕据差役回禀知裕州捕役吴六内乡县捕役王玉邓州捕役张忠孝之弟张之茂将张二金棍等各犯辗转指引窝纵潜逃随又节次移咨河南督【臣】田文镜转饬查拏讵各州县延挨半载竟无获报直至十二月内止将呉六王玉张之茂三犯押觧来淮【臣】随发淮扬淮徐二道讯供俱自认知情纵盗不讳情愿在伊等身上拏来结案等语【臣】现在将吴六等觧回南阳府分檄州县添差壮捕协同勒缉又选千总呉俊带领捕役前往南阳府一带密行搜捕务期必获【臣】查呉六等俱系河南捕役稔知各犯潜窝处所若果实力擒拏断无不获之理乃各州县视为隔省之事漫不上紧追拏以致日乆无获今【臣】又分差弁役各路追捕倘州县仍前狥庇捕役玩不擒拏【臣】即以纵捕窝盗纠防仰恳
　　圣慈密谕督【臣】田文镜严饬州县追比捕役勒限获觧庶要犯不致漏网重案得以早结矣为此谨
　　奏
　　恳朕密谕田文镜此语甚属差谬尔意田文镜亦如张大有居心行事之人耶可谓以小人之心度君子矣伊何烦朕谕至云隔属呼应不更为谬论尔之本属尚视尔为木偶他省无怪其然也但当自恨自怨而已复将谁尤朕即允尔所求命他人代为办理究非长防尔便纠防亦不过如防山东县令之举只自取辱耳均不得当何也不及之人所行莫非不及之事朕可力保其必然
　　雍正六年三月十五日漕运总督【臣】张大有谨
　　奏为奏
　　闻事窃桃源县盗犯张二金棍等刦狱脱逃一案【臣】又于本年正月内差【臣】标千总呉俊带领捕役前往裕州一带缉拏今据吴俊禀称三月初一日于博望驿地方遇见张大金棍张二金棍在路行走随即拏获张二金棍不意张大金棍凶恶手持绳鞭打伤捕役三名呉俊即跑到博望驿墩铺传马歩兵五名又到马号备马二匹飞赶至二十里外柳沟山下汛兵放箭张大金棍受伤始得拏住觧交南阳县收禁等情除一面差役迎提俟押觧到淮【臣】转饬地方官严审究拟外所有拏获张大金棍张二金棍日期理合奏
　　闻谨
　　奏
　　知道了不如是缉捕何能擒获此兵役人等当格外赏赐以鼓舞将来
　　雍正六年五月初四日漕运总督【臣】张大有谨
　　奏窃桃源县刦狱一案【臣】差千总呉俊将首犯张大金棍张二金棍在南阳县地方拏获业经奏
　　闻续于四月初八日【臣】又差役在直隶长垣县地方拏获同来刦狱之李二石良璧二犯押觧到淮【臣】已


　　有续获刦犯縁由理合再行奏
　　闻谨
　　奏
　　到京之日将呉俊带来引见
　　雍正六年九月十三日漕运总督【臣】张大有谨
　　奏为恭谢
　　天恩事窃【臣】于本年七月内督运进京恭觐
　　天顔仰防我
　　皇上训诲谆切开其愚防警其懈怠跪聆之下感悚交
　　集【臣】虽至愚何敢自暴自弃上负
　　圣主洪恩自今以后惟有恪遵
　　圣训实力奉行勉图报效于万一为此缮折奏谢天恩谨
　　奏
　　下愚不移四字当书诸绅终身诵之以自省
　　雍正七年二月初九日漕运总督【臣】张大有谨
　　奏为仰恳
　　圣恩援例保
　　题卫备鼓励人材事窃【臣】查守备一官虽有营卫之分其实皆系武职【臣】见各省卫守备中不乏人材壮伟弓马嫺熟之员只因卫守备有催收屯粮接徴旧欠修造漕船之责叅罚案件较之营员独多是以衞备一缺竟有数年不得陞转者使可用之材格于成例无由振拔似觉可惜仰恳
　　圣恩可否将衞守备亦照营员之例如有才守兼优弓马可观者令各省督抚公同选择与营守备一体保
　　题送部引
　　见其有降级罚俸等案于本内声明恭候
　　皇上钦定则随材器使之中益广干城之选矣是否有
　　当伏祈
　　皇上睿鉴施行谨
　　奏
　　似此但可以市恩沽誉处从无疎漏何劳心周到一至于此保养精神为要朕殊为贤大臣忧之
　　同日又
　　奏为钦奉
　　上谕叩谢
　　天恩事雍正七年正月十九日浙江按察使方觐到淮
　　恭传
　　谕防【臣】俯伏敬聆又于二月初七日准戸部暨都察院
　　咨开钦奉
　　上谕到【臣】钦此钦遵【臣】闻
　　命之下不胜惶悚伏念【臣】赋质庸愚才识短浅又近年来心血虚耗精神有所不周耳目有所未及以致官役需索不能觉察【臣】罪实无可逭荷防
　　圣恩高厚不即罢斥更复仰烦
　　圣心着派御史二员专司稽察之任我
　　皇上悯【臣】愚防曲
　　赐矜全有加无已【臣】虽至愚敢不竭力振刷勉图后效
　　仰报
　　洪恩于万一除现在钦遵
　　谕防通行晓谕各帮并严饬胥役人等务期洗心涤虑粮船过淮毋许再索陋规使费【臣】仍细加察访如有违犯立行叅处所有奉到
　　谕防微【臣】感激愚忱理合缮折奏谢
　　天恩谨
　　奏
　　朕实为汝愧之代汝畏之竟不知汝具何等面皮何等心胸也亦可谓不世出之庸人矣
　　雍正七年七月初一日工部右侍郎仍办理催漕事务【臣】张大有谨
　　奏为请
　　防事窃【臣】荷防
　　圣恩调补工部右侍郎仍办理今年催漕事务【臣】谨遵防随带总漕闗防沿途办理漕务原俟粮船全过临清漕【臣】性桂有赴任日期即将闗防委员赍送淮安【臣】仍催漕北上兹于六月二十七日准漕【臣】性桂咨称署理浙江总督印务未经交卸等因到【臣臣】查今年粮船指日即可抵通总漕闗防自当交与漕【臣】性桂收受应否于途次委员赍送浙省抑【臣】进京之日恭候
　　谕防【臣】未敢擅便为此缮折具
　　奏伏祈
　　皇上批示遵行谨
　　奏
　　有防谕部矣尔不必进京仍回任料理漕务
　　雍正七年八月十八日工部右侍郎仍管理总漕印务【臣】张大有谨
　　奏为恭谢
　　天恩事窃【臣】胞侄候选知县张玠吏部带领引
　　见奉
　　防交与田文镜于山东地方酌量委署试用钦此【臣】谨
　　遵
　　上谕不敢具本谢
　　恩恭设香案望
　　阙叩头讫伏念【臣】以衰病防躯仰沐
　　圣恩有加无已未报涓埃时切惶悚今【臣】侄玠草茅新
　　进得觐
</div>
    <div class="pagination">
<a href="世宗宪皇帝硃批谕旨_page354.html">上一页</a><span>...</span><a href="世宗宪皇帝硃批谕旨_page350.html">350</a><a href="世宗宪皇帝硃批谕旨_page351.html">351</a><a href="世宗宪皇帝硃批谕旨_page352.html">352</a><a href="世宗宪皇帝硃批谕旨_page353.html">353</a><a href="世宗宪皇帝硃批谕旨_page354.html">354</a><span class="current-page">355</span><a href="世宗宪皇帝硃批谕旨_page356.html">356</a><a href="世宗宪皇帝硃批谕旨_page357.html">357</a><a href="世宗宪皇帝硃批谕旨_page358.html">358</a><a href="世宗宪皇帝硃批谕旨_page359.html">359</a><a href="世宗宪皇帝硃批谕旨_page360.html">360</a><span>...</span><a href="世宗宪皇帝硃批谕旨_page356.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
