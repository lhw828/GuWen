<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 602 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 602 页/共 1210 页</h1>
    <div class="content">　　闻仰祈
　　睿鉴事窃【臣】于雍正二年闰四月二十五日据抚【臣】石
　　文焯传【臣】至署捧出
　　皇上硃批谕旨暨条奏内所陈豫省塘汛一事【臣】遵于
　　闰四月二十八日具折
　　奏请俟秋収农隙将沿途窝铺添盖房屋令所在汛兵携眷居住朝夕守看复防
　　圣谕塘房一项最要留心东省举行此事遂致扰累百姓钦此【臣】遵于本年八月十一日动拨耗羡银三千两详委南汝道佟镇将沿途大路估修每铺葢房七间马棚一间【臣】复再三谆嘱令其到处切不可给银州县以致扰累只传集匠役照依民价丝毫不得短少给发现银听其自行买料雇夫去后兹据南汝道佟镇于十月十六日移送清册到【臣】内开除旧有营房修葺整理外共新添过墩房八百零三间马棚一百三十九间按照民间葢造房屋价値给发承揽夫匠共用过银二千七百四两零俱各添葢整齐【臣】随细加密访并无丝毫短少并稍有累民之处现在移咨各镇照数拨兵令其携帯家口星赴各汛居住昼夜防范共保无虞所有添葢过墩房暨动用银两数目理合缮折奏
　　闻谨
　　奏
　　如是毫不累民办理甚好知道了
　　雍正二年十一月初九日署理河南廵抚印务布政使【臣】田文镜谨
　　奏为据实陈明仰祈
　　圣恩鉴宥事窃查康熙六十一年十月起至雍正元年七月所有折给支放满洲官兵米豆草束一案钦奉
　　硃批谕旨饬【臣】设法完结【臣】随请将前任抚【臣】杨宗义
　　买谷余剰银内动拨补项缮折具
　　奏兹防
　　圣谕此事可行至杨宗义或尚有未清之项其权操纵在尔何也尔为其后任一切款宗无不经手检覈如



　　谬荷
　　圣恩畀以重任夙夜兢惕惟恐寸心稍有偏徇上负皇上知遇隆恩所以任事以来母论大小诸务无不矢
　　公矢慎兢兢办理至于事闗
　　国帑即丝毫亦不敢擅自操纵致有出入【臣】前奏杨宗义任内尚有未清之项葢因抚【臣】石文焯曾经折
　　奏着落杨宗义赔补衞辉府防革知府吴柯等十案亏空银米谷石共银五万两【臣】细查各案钱粮以及漕米仓谷遵照
　　题定部价并照依时值据实确估约需银五万八千四百余两则是不敷之八千四百余两似应将杨宗义买谷余剰银内另折
　　奏请拨补还项【臣】并不敢额外稍有搜求之意总之【臣】受
　　恩优渥捐糜莫报惟望仓库钱粮尽皆充足丝毫不致
　　短少以副
　　圣怀其如【臣】才识粗疎遂致转移失术返躬自问罪何
　　可逭仰祈
　　皇上宏开天地之恩格外优容谆切
　　训诲俾【臣】得以安心办事少尽犬马报
　　主之诚则感激
　　慈矢之生生世世矣至前项银两【臣】惟有恪遵谕旨另为设法可否在于雍正元年耗羡银内拨还折中米豆草束价値银二万一千七百三十两零归还正项其杨宗义买谷余银六万四千八百余两照旧収存道库以供别用但应否如此料理【臣】不敢擅便伏候
　　皇上睿鉴施行谨
　　奏
　　前谕不过谓督抚辈之髙下其手处难掩照鉴令尔知朕之洞悉耳非以所奏为谬也米豆草束一事仍照前议料理为是若杨宗义更有未清款宗在六万两以内者除将买谷余银代伊弥补完项犹或不敷再以元年耗羡抵还未为不可
　　大凡临事最忌犹豫尤不宜迎合设一味揣摩迁就反致乖忤本意如奏内恪遵谕旨另为设法云云等语若然将朕前折所批此事可行四字置于何地于斯一事尔大误矣今后勿更如是游移无定随时变转始与身任封疆重寄临大节而不可夺之义相符也切记毋忘
　　同日又
　　奏为据实覆奏仰祈
　　圣鉴事雍正二年十月二十八日【臣】赍折家人囘豫恭
　　捧
　　皇上硃批谕旨到署【臣】跪诵之下不胜感激涕零惶悚
　　战栗伏思【臣】防
　　皇上委任之恩至深至厚【臣】虽愚昧敢不恪遵
　　圣谕徐徐循序办理祗縁豫省各官因循玩愒相习成风一切奉行事件不论限期迟速任催罔应每至逾限尚多未结【臣】只得设法严催令其依限完结如有迟误即照例掲防此足以取怨于官者一也又各属地丁钱粮藩司从不严催遇有拨解京协各饷限期迫急即向各属辗转设法甚至将道库钱粮混那凑数再每当
　　奏销之时上下恐干处分只得预出空批令各属渐次解银弥补【臣】思正杂钱粮均闗
　　国帑岂可任其迟延那掩因严饬各州县立限征解毋许似前那移影射此足以取怨于官并取怨于民者二也又各属存仓谷石上司从不委员盘查任听属员私自粜卖亏空无存或擅自出借里民希邀民誉实取利息及至每年秋収完者听其自完不完者即押换领纸【臣】查据各州县竟有二十余年以前出借之谷换具本年领状相沿交代出结者夫各属仓项原系
　　国家未雨绸缪为歉収之年备赈而设岂可有名无实上下朦混【臣】自到任后只许照例存七粜三若有违例擅借之州县即着落该员自行买补至于积年民欠亦檄饬各属设法劝征毋得似前私换领状捏报贮存此足以取怨于官民者三也又各州县从前旧例无论大小公事以及餽送上司食用等物槩行私派累民【臣】伏思
　　皇上爱养黎元如同保赤凡属臣工自应仰体况近今上司各衙门不特节礼陋规革除殆尽即门包使费亦严行禁絶并将各州县私派病民之事分析出示晓谕如有不肖有司以及奸胥猾吏照前私派许百姓据实控告【臣】复不时密访有犯必惩因而各属颇知畏惧不敢苛派然【臣】思各属均有亲友在京做官或向各州县借贷或往来通问无不诉説清苦借此推却此各官怨望之説更所不免至如道及【臣】见小巧取之论又不得不为我
　　皇上直陈者夫布政一官系通省钱谷总滙一应钱粮出入丝毫难容舛错【臣】查豫省往年凡有公事并起解顔料濶布等项铺垫解费向来派之州县州县复派之里下因而以少作多任意侵蚀承办之员亦见此项银两并非州县各官已资不免从中需索【臣】自到任后将各项应给公费槩从司库于耗羡银内酌量支给不致赔累亦无赢余若有可以节省之处即为节省仍将节省银两厘毫丝忽亦必详明抚【臣】或照旧还项或为别项公用在属员未悉原委必疑为扣存入已此见小巧取之论所由起也但【臣】自屡防
　　皇上训示之后应用威者即加之以威应用恩者亦未尝不予之以恩如民间火耗从前竟有征収加一八九及加二之州县【臣】随密谕各府将所属火耗逐一确查开送斟酌裁减通发告示晓谕士民毋许劣员私置重戥暗加火耗如有前项情弊即许纳户控告且将一切私派病民之事严饬属员尽皆革除至如势豪土棍【臣】亦密访款迹分别
　　恩赦前后无不量加惩治是恩威并用之于民者如此若夫州县各官【臣】在山右将杂税银两亦尽查出归公兹因豫省各官养亷不如晋省之多【臣】随将此项银两除起解正额外些须余银一听各属収用臣又查据各州县折解钱粮碎封归并平余大州县每年约有一千余两中小州县亦有数百余金巳于七月内亦尽归州县并不提解至于佐杂等官【臣】凡遇公事差遣皆量给盘费从不苦累而查核贤否催征钱粮以及督催事件系【臣】专职不敢姑容但内有勤敏亷洁者即写字奬励怠玩愚昧者亦无不教导申饬是恩威之并用于官者如此再【臣】仰蒙
　　皇上隆恩给以养亷衣服食用已自充然有余无论银
　　钱丝毫不肯染指即署内勺水亦系
　　恩赏养亷银两买用至各属餽送即菜果土物之类亦一介不取总之【臣】愚昧无知甫经抵任即欲使大小各官尽皆亷洁通省仓库毫无亏空因而不避嫌怨秉公执法遂致急于求成多有未当罪何可逭然豫省自积玩之后若不急为整顿一洗旧习不免更致贻误今蒙
　　圣恩不加严谴周详训诲【臣】惟有恪遵
　　谕旨寛严共济循序办理以副
　　圣怀【臣】谨缮折据实覆
　　奏伏祈
　　圣鉴谨
　　奏
　　前折所批谕旨欲令尔知朕心似明镜之不可掩纯钢之不可挠更加一番勉励敬慎而巳如果自信无他则竟坦怀释虑虽贲育之勇必不为所撼动即鬼蜮之巧断不为其蛊惑倘果有纤瑕防玷可以指摘纵令吁
　　天祷地亦恐莫尔救也勉为之将朕知遇深恩时时忖度务思全朕用人顔靣为要
　　同日又
　　奏为据实奏明仰祈
　　圣鉴事窃查豫省府州县各官内有庸劣不堪之员虽经陆续防革但其中查有南阳府知府何煜为人过于柔懦诸事阘茸【臣】再三教导怙终不悛伏思知府一官有表率属员之责若似此怠玩贻误匪浅至于州县等官内亦尚有老迈昏愦才力不及
　　并下愚不移是非颠倒之员佐贰杂职等官内亦有年老病废庸劣生事应行咨革者【臣】曾与抚【臣】石文焯说过据抚【臣】云因
　　大计在迩姑留以待防革【臣】已将情由缮折具奏兹【臣】接准部咨豫省今岁大计奉
　　旨停止钦此【臣】伏查前项劣员均足贻误地方难以姑
　　容今应否即将庸劣各官据实
　　题防抑或俟明春开印后防革【臣】未敢擅便理合缮折请
　　旨谨
　　奏
　　候朕命下实授汝抚任时再行奏请
　　同日又
　　奏为遵
　　旨据实覆奏仰祈
　　圣鉴事窃查豫省黄河南北两岸堤工设有堡夫九百七十四名住宿沿河大堤堡房昼夜看守诚不可一日乏人嗣因连年黄水泛涨堤工在在危险额设人夫不敷驱使复蒙
　　皇上轸念河工闗系民生休戚特调江南河兵一千名协力防护所以今年秋汛水势倍常堤岸坚固则是河兵之设原以济堡夫之不足未便因设兵而遽可以裁夫也【臣】前因河【臣】齐苏勒请增豫省河员等事原
　　题内有过秋汛裁汰堡夫之语曾于八月内向抚【臣】石文焯副总河【臣】嵇曾筠说过后兵科给事中管河道陈世倕到任复与陈世倕说知应将堡夫仍留工所倘遵照部议一旦裁汰不免防守乏人或致贻误闗系匪轻今据陈世倕缮折
　　奏请停裁仰防
　　皇上硃批谕旨着【臣】具题钦此转传到【臣臣】查堡夫一项皆系永远土著水势缓急堤岸情形无不深知熟悉且搜寻獾洞鼠穴狼窝蛰陷尤其所长即或猝有险要搬运泥土竭力填塞非堡夫不能胜任至于新设河兵虽镶填钉桩卷埽下埽固所熟谙然而风防雨守寒暑无间昼夜廵视不辞劳苦者总不如堡夫之足供驱防也况今加帮大堤工程绵长千有余里又系新筑之工正须兵夫兼用协力防御方有实效所有原设堡夫断难议裁除将应停裁汰堡夫情由容【臣】咨商河【臣】到日具
　　题外合先缮折奏
　　闻谨
　　奏
　　览停裁堡夫情由知道了据称堡夫如是堪供驱防裨益河堤从前为何不一奏闻耶
　　雍正二年十一月二十日署理河南廵抚印务布政使【臣】田文镜谨
　　奏为据实陈明以慰
　　圣怀事雍正二年十一月十二日【臣】赍折家人囘豫【臣】
　　跪诵
　　硃批谕旨极当勉励职守检点政务近日舆论甚属平常尔乃朕独加赏识之人必须克称知遇方不贻羞于世也钦此又于十七日学【臣】王国栋至【臣】署转传
　　上谕田文镜并无一人保举系朕特加擢用者令伊着实勉力做好官莫辱朕之顔靣不知伊作何施措致使官民胥怨于其奏折内亦难以详悉批谕尔到彼传旨命伊加意省察若有不当处速行迁改等因钦此【臣】敬听之下不胜感激涕零惶悚无地伏念【臣】本庸材至防极陋自雍正元年正月仰防
　　皇上特达之知奉
　　差秦蜀
　　命赈山右随署晋藩调补中州稠叠
　　隆恩千古未有【臣】身沐
　　高厚无可图报早将此心立定即至生生世世亦断不
　　敢稍有变易且荷
</div>
    <div class="pagination">
<a href="世宗宪皇帝硃批谕旨_page601.html">上一页</a><span>...</span><a href="世宗宪皇帝硃批谕旨_page597.html">597</a><a href="世宗宪皇帝硃批谕旨_page598.html">598</a><a href="世宗宪皇帝硃批谕旨_page599.html">599</a><a href="世宗宪皇帝硃批谕旨_page600.html">600</a><a href="世宗宪皇帝硃批谕旨_page601.html">601</a><span class="current-page">602</span><a href="世宗宪皇帝硃批谕旨_page603.html">603</a><a href="世宗宪皇帝硃批谕旨_page604.html">604</a><a href="世宗宪皇帝硃批谕旨_page605.html">605</a><a href="世宗宪皇帝硃批谕旨_page606.html">606</a><a href="世宗宪皇帝硃批谕旨_page607.html">607</a><span>...</span><a href="世宗宪皇帝硃批谕旨_page603.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
