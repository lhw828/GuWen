<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 284 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 284 页/共 1210 页</h1>
    <div class="content">




　　硃批谕防巻三十六
　　钦定四库全书
　　硃批谕防巻三十七
　　硃批吴存礼奏折
　　康熈六十一年十二月十八日江宁廵抚【臣】呉存礼谨
　　奏为钦奉
　　上谕事窃照康熈六十一年十二月十六日【臣】接准吏
　　部咨开奉
　　防
　　先圣主一应硃批谕防俱着敬谨收集彚缴钦此钦遵敬
　　惟我
　　皇上乗干御宇应运当阳
　　统六合以敷仁谟烈仰升恒之盛
　　抚五辰而出治臣民覩作述之隆伏查【臣】自康熈四十九年陞任滇抚于五十五年调任江抚所有歴年奏折除防
　　先圣主已经发部及未奉
　　硃批者不敢
　　进呈外今将遵奉
　　硃批奏折【臣】按年顺序共计四十三封恭呈
　　御览此外【臣】断不敢抄冩存留隐匿烧燬遗失自干重罪目今江省雨水调匀人民安业米价白米每石一两一钱五分梭米一两麦七钱五分豆七钱为此缮折奏
　　闻伏乞
　　圣鉴【臣】无任瞻仰之至谨
　　奏
　　尔向来居官声名平常而且偏于软懦朕初御极一切仰体
　　皇考深仁厚徳六十余载之用人行政立意保全尔等中外大臣尔诸臣亦当勉力自爱以清正率属教养百姓抚安疆宇庶克成全朕之孝道诸如收受节礼陋规侵蚀空粮以及纵容地方豪富等弊若仍蹈前辙怗恶不悛国法无私噬脐何及查弼纳来时朕已曽详悉靣谕尔其加意振作更改一畨方不负朕容尔自新之大恩也再者尔荐举防劾属员务须一秉至公以鼓舞人材倘狥私纳贿颠倒是非不符众论则欺诳之愆朕不为尔逭也勉之慎之









　　硃批谕防巻三十七
　　钦定四库全书
　　硃批谕防巻三十八
　　硃批李馥奏折
　　雍正元年三月十六日浙江廵抚【臣】李馥谨


　　实然念我
　　皇上留心各省地方无逺不照况闽省系【臣】本乡又与
　　浙江连界不敢不预为奏
　　闻伏祈
　　睿鉴谨
　　奏
　　所奏甚是一切无隐方不负委任封疆重寄不但朕前理应如此即隣省地方举错偶有得失尔等大贠亦当彼此箴规互相劝戒同心合德以奉公敷治与国计民生大有禆益也勉之
　　雍正元年四月初一日浙江廵抚【臣】李馥谨
　　奏为恭报麦苖情形仰祈
　　睿鉴事钦惟我
　　皇上精勤布化感召
　　天和浙省自入春以来雨泽顺时届今四月正二麦蚕桑将成之候【臣】委员查看据报麦皆结穗桑叶价贱蚕事方兴其菜豆等亦各照常晴霁旬日便可丰收至于粮价白米每石一两三钱五分籼米一两二钱五分麦九钱五分一俟春熟当更平减所有麦苗等现在情形【臣】谨缮折
　　奏报仰慰
　　圣心伏祈
　　睿鉴谨
　　奏
　　据奏雨泽调匀桑麦俱茂农蚕正殷朕览之不胜欣悦此皆尔等封疆大吏乂安地方畅遂民情方能感
　　天和之下应也更宜加勉勿怠
　　雍正元年五月十二日浙江廵抚【臣】李馥谨
　　奏为恭请
　　圣安以抒愚悃事钦惟我
　　皇上至孝纯笃度越古今
　　亲送
　　梓宫
　　躬捧
　　神主哀动臣民诚格
　　天地
　　享殿奉安事毕犹复攀慕无穷至羣臣敦请
　　还宫然后
　　囘銮竭诚尽礼实从来所未有者仰惟
　　孝思罔极诚恐
　　圣躬过劳【臣】方在鎻院犬马依恋之忱未即具折陈奏今务初毕谨缮折恭请
　　圣安伏祈从此少节哀思俯慰天下臣民之望【臣】不胜
　　迫切瞻依之至谨
　　奏
　　朕安不必为朕过虑尔官声颇好惟前于布政司任内少有物议亦属小疵第应懋勉母懐畏惧也
　　同日又
　　奏为恭报春熟收成分数仰祈
　　睿鉴事窃【臣】于四月初一日先将二麦情形具报以慰圣心今据各属所报髙下田亩收成分数不等通计一省二麦杭州嘉兴湖州绍兴严州温州台州处州等府有七八分金华衢州寜波等府有六七分各处菜豆蚕丝皆有七八分食物价平人情安乐皆感颂
　　圣主敬
　　天勤民所致【臣】仰体
　　皇上念切民依至意所有春收分数理合
　　奏明其闽地近日情形容【臣】再行宻访具
　　奏统祈
　　睿鉴谨
　　奏
　　览奏深慰朕懐但一切折奏俱当据实直陈若丝毫粉饰即渉于欺隐矣
　　雍正元年六月十八日浙江廵抚【臣】李馥谨
　　奏为遵
　　防奏明事【臣】于三月十六日宻陈闽省情形奉
　　御批
　　命【臣】细访宻奏仰见
　　圣心加意海疆无微不及【臣】即宻令亲信子弟四处体
　　访的实乃敢奏
　　闻查台匪越狱六十余人官兵追至土牛大樟地方当场杀伤及擒回枭示者共五十八人投江溺死及饿毙山中者六人计皆全获匪类尽絶地方帖然全闽人民共沐
</div>
    <div class="pagination">
<a href="世宗宪皇帝硃批谕旨_page283.html">上一页</a><span>...</span><a href="世宗宪皇帝硃批谕旨_page279.html">279</a><a href="世宗宪皇帝硃批谕旨_page280.html">280</a><a href="世宗宪皇帝硃批谕旨_page281.html">281</a><a href="世宗宪皇帝硃批谕旨_page282.html">282</a><a href="世宗宪皇帝硃批谕旨_page283.html">283</a><span class="current-page">284</span><a href="世宗宪皇帝硃批谕旨_page285.html">285</a><a href="世宗宪皇帝硃批谕旨_page286.html">286</a><a href="世宗宪皇帝硃批谕旨_page287.html">287</a><a href="世宗宪皇帝硃批谕旨_page288.html">288</a><a href="世宗宪皇帝硃批谕旨_page289.html">289</a><span>...</span><a href="世宗宪皇帝硃批谕旨_page285.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
