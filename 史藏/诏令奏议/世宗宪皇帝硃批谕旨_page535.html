<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 535 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 535 页/共 1210 页</h1>
    <div class="content">　　谢【臣】谨
　　奏
　　知道了不可因取信于朕而放纵改易也勉之又勉莫负朕用
　　雍正二年七月二十四日江南江苏布政使【臣】鄂尔泰谨
　　奏为钦遵
　　圣训恭缴
　　硃批事窃【臣】于七月初九日恭接
　　硃批【臣】折
　　谕防广大悉偹纎细不遗如衡斯平如鉴斯澈既精义以入神乃造化之在手此固万物咸宜千秋惟鉴小试之则小效大试之则大效者也【臣】跪诵之下心目洞豁浮气顿除深绎熟思欢忻累日伏念






　　鸿慈凛遵
　　寳训镂心刻骨敢一饭之偶忘宣化承流期三年而报
　　可【臣】谨
　　奏
　　所奏甚是勉为之
　　同日又
　　奏为敬陈管见事窃【臣】受事江苏巳经一载地方事宜粗悉大畧如丹徒丹阳河面系杭嘉湖绍苏松常七府之运道而派夫挑浅独累两邑之民粮漕关系
　　天储旗丁固宜优恤然驭之不善而骄悍横索官府莫制遂为商民累州县分修战船营弁勒索州县船不坚完官受赔垫徒为科敛口实凡此诸事业防
　　圣主洞鉴谕令查议【臣】更敬摅一得附陈四条伏冀圣主采择焉一漕船之宜更旧式也谨按粮艘旧式船



　　势濡时日迨过关上进以及达通沿途发卖客货又须留滞船式过大遂得借口实非无因敢于玩悮也况船大则行迟行迟则拥塞拥塞则河路益隘而民船不得通甚有相去数丈守候经旬兼之硬拏剥运捶挞交加怨声载道诚有如
　　圣主明谕者以【臣】愚见与其大而无适于用莫若更其式而有便于漕并有便于民嗣后每遇一船破壊并届满号大造之期请即饬令更造如□子船式窄小而长量其所装可容千石六百石以装正供一百石以装行月口粮余三百石地仍许其带货则船小载轻不难撑运即遇浅搁亦易扛帮而于旗丁辈仍无苦累商贩民船且得肩行无碍殊两便矣况船小则水手亦可减裁少一人即少生一事兼又便于举棹其行亦速将不逾六月便可抵通不逾十月便可回次不惟易于督运复有益于商民或亦救弊之一法也一巡道之仍宜专设也窃查苏松二府地当滨海民稠地沃赋重风刁且有泖淀太三湖汪洋千顷最易藏奸东南壤接浙


　　常镇四府漕白二粮始须设法催徴继则到次督趱而又押运赴淮按船盘验是粮道一官亦难杂以他事分扰其心惟是康熙二十二年间将廵道一缺裁并粮道而廵查之责与催趱之任遂统归一员窃思粮道之催趱正当冬月而匪之窃发亦系寒冬若押运赴淮势不能不顾此而失彼以【臣】愚见似应查照旧例仍设分廵道一员廵查地



　　也娄江即今之刘河在苏州府城之东经昆山县抵太仓州境环城南而东过嘉定县以入于海上泄诸水下通潮汐东南半壁实赖之故其通塞所关甚重河向寛二十余丈后因于天妃宫建闸束其水势潮汐来缓以致停淤暴塞所存河面仅五六丈土人方欲去之而于康熙五十四五年间又建六渡桥之新闸而河道日湮因六渡桥去海巳逺潮力巳微束之以闸则潮来愈微退时愈缓缓则沙停渐成淤积以致滨河田亩灌溉无资此则旱之为患也若遇大水为灾河道本细复有此闸梗其咽喉以震泽西来列郡之水尽趋刘河而争出于丈余之水门其泄防不及则泛滥漂没之患必不能免此又水之为患也当时与六渡桥并建者又有七浦一闸此闸去海为近潮大则阻于闸而不及进闸外之田受其泛滥潮小则阻于闸而无所入闸内之田无从戽救故二闸一建而三郡之水利欲絶士民无不欲去此二闸者而以当日建造之始经督抚
　　题请未敢议废殊不知地势有更迁事机分利害因革兴废在乎审时况在议建之时本为利民计也而未见为民患及今巳受其患若仍不为变通拘于前议恐水利翻为水害并于前议利民之初心亦大相悖谬矣【臣】博访羣议如出一口倘邀
　　圣明恩允废此两闸太仓等三州县万民实攸赖焉一




　　视耗羡之多寡定贿赂之重轻而被委之官原期借此获利既所费巳多且为时不久遂至百计营私而侵帑蠧民无所不至荷防
　　圣明洞烛特颁定例署印之官凡有亏空即着落原委署之上司分赔法至善也近奉部覆台【臣】王恕条议知府缺出止许委府佐署理州县缺出止许委隣近之州县兼摄其所以杜通融瞻狥之者至详且悉【臣】又何敢置议独是地方有大小之不同政术有繁简之各别因地制宜庻免贻悮查苏松常镇所属之二十州县俱系财赋重地事务殷繁江宁之上江句溧诸邑属之江都暨髙通二州淮属之山阳宿迁等县并皆冲剧要地素称难治如收漕之时印官住宿仓厫殚力徴输尚虞迟悮平时催徴各项钱粮条欵繁多日昃不遑犹难如限加以
　　钦部命盗重件并承追承缉各案均有严限
　　例干防处任斯职者即使才具优长亦止能勉尽职守若更委以他篆恐即有兼人之才亦乏分身之术势必以本地之事私委衙官则害民悮事更有甚于同知通判者是隣近兼摄之事可行之于他省而未便概之以江苏也【臣】查佐贰首领等官未尝无长才若概不许委署恐敏练之员无由自效非所以示鼓励隣近州县等官未必皆循吏若
　　例定以兼摄恐夤縁之辈反得借径非所以示防闲况既遵
　　定例凡署印之官但有亏空即着落委署之上司分赔则委署之责自当聼任应分赔之上司若分赔则有
　　严例委署实无专责或受分赔未免屈抑即现委署亦难遴选深计熟思恐终无补据【臣】愚见嗣后州县缺出惟当钦遵
　　圣谕令该管上司不拘何官但慎择才守兼优者详请委署其委署之官一有亏空或至惰悮即着落分赔仍加严处在该管上司既无可推诿则为公为私倍加详慎而通融瞻狥之或亦不敢出此矣至于知府缺出详委府佐署理事可通行然遇府佐中或无可委之人亦当随时变通以收实效以上四条均关民事【臣】自维职守不揣冐昧词过冗长伏乞
　　圣主睿鉴施行【臣】谨
　　奏
　　知道了凡奏应明白达意何冗长之有
　　雍正二年九月初四日江南江苏布政使【臣】鄂尔泰谨
　　奏为陈明地方情形仰恳
　　皇仁事今嵗江苏地方自夏涉秋雨旸时若将谓可卜大有不意于七月十八十九日两昼夜飓风骤雨海潮泛溢江滨海澨之处同时被淹冲决海塘倒壊民居庐舍甚至溺死男妇多人【臣】惊闻震骇随即转报督【臣】查弼纳署抚【臣】何天培俱巳具
　　题外【臣】念
　　圣主以诚达天以仁育物宵旰忧勤无日不以民生休
　　戚为念自
　　御极以来蠲免赦除屡下非常之
　　诏一旦见此滨海百姓忽遇竒灾必恻然怜悯
　　恩赐抚赈第现今壊庐舍絶烟火秋深霜露方始而小




　　思不得不亟求拯救之策除孤悬海外被灾尤甚之崇明一邑巳奉督臣急拨存留米一万石署抚臣买米二千石押运至本地散赈平粜安抚兵民【臣】一面详明督抚二臣一面先动捐存银两量受灾之大小轻重各发三百两五百两不等令州县官亲诣核实无力贫民按戸散给助其苫盖薪粟之资免于露处洁腹之惨以待
　　皇仁今续据各灾属详报巳经俵分各散讫又有各自捐资并劝大戸乐输凡系屋庐倒塌者现在修葺防烟不继者得赖保全莫不各理旧业渐复安堵【臣】用敢据情缮
　　奏以稍舒
　　圣明南顾之忧但目前虽获稍安恐涓滴未能补救一俟确勘情形细核分数立即详明督抚


　　常属之武进镇属之丹徒淮属之山阳贑榆安东属之通州如臯等县虽据报灾【臣】细加访问于秋成分数不无减什之二三然犹不致大害现在委员防勘俟勘确另


　　业主希图减课佃户希图饶租而包揽钱粮衿棍复从中耸驾以为缓徴之计若不分别查勘明白


　　陈者松江府属之海塘向系土堤自遇飓风将华亭县所辖金山卫柘林青村三汛一带土堤患口冲坍五十五处计三千六百七丈据估工料银二



　　国课民生全赖海塘捍卫前据士民公呈请照浙江







　　潮大汐倘有害生不测不可不防第所费浩繁司库钱粮别无闲欵可拨【臣】愚伏念惟有权动正项地丁给发堵筑并即以一带被灾之民召募充役日给工食银五分则不特自食无虞兼可分赡家


　　尺细核工料不使冒销用过钱粮徐议归补实縁地方缓急之时不得不设此权宜变通之计是否


　　仍不可少若因有改建石塘之议而谓土堤可以不筑无论内地现在可危即将来石塘告竣而无土堤捍御或值狂澜弥漫则无以截水势以安民居此土堤之亟宜抢筑非止为暂时补救计也是诚所系非轻故敢备细直陈所有
　　硃批【臣】折三扣并
　　硃谕事件合并恭缴【臣】谨
　　奏
</div>
    <div class="pagination">
<a href="世宗宪皇帝硃批谕旨_page534.html">上一页</a><span>...</span><a href="世宗宪皇帝硃批谕旨_page530.html">530</a><a href="世宗宪皇帝硃批谕旨_page531.html">531</a><a href="世宗宪皇帝硃批谕旨_page532.html">532</a><a href="世宗宪皇帝硃批谕旨_page533.html">533</a><a href="世宗宪皇帝硃批谕旨_page534.html">534</a><span class="current-page">535</span><a href="世宗宪皇帝硃批谕旨_page536.html">536</a><a href="世宗宪皇帝硃批谕旨_page537.html">537</a><a href="世宗宪皇帝硃批谕旨_page538.html">538</a><a href="世宗宪皇帝硃批谕旨_page539.html">539</a><a href="世宗宪皇帝硃批谕旨_page540.html">540</a><span>...</span><a href="世宗宪皇帝硃批谕旨_page536.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
