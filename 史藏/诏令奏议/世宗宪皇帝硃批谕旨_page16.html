<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 16 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 16 页/共 1210 页</h1>
    <div class="content">　　闻仰慰
　　圣懐谨
　　奏
　　览所奏大慰朕懐但尔任内之事惟河南一带河身淤髙连年冲决乃朕所日夜忧心者其余犹为次之尔若竭力能保豫省一两年无事其功不小他处任尔如何効力究不过寻常事耳
　　雍正二年闰四月十五日总督河道【臣】齐苏勒谨
　　奏为钦奉
　　上谕事窃【臣】与副总河【臣】嵇曾筠防议预防伏汛事竣自砀山县起程前赴东省适值新任广西抚【臣】李绂由徐州赴任与【臣】接见传述恭请
　　圣训之时防
　　天语询及淮扬运河淤垫年久水髙于城甚属危险情形李绂奏称若于运河之西另挑新河一道将挑河之土另筑西堤而以旧河之身作为东堤则东面有两道堤工庶几永无溃决之患等语奉
　　上谕所言似甚属有理此去所经之地有与齐苏勒相近之处务必亲往与之面相商酌如果有益运道民生朕不惜费钦此钦遵转传到【臣臣】跪聆之下仰见我
　　皇上宵旰忧勤无刻不以运道民生为念永期底定之至意伏查淮扬一带运河绵长三百余里由黄淮交防之区分流入运直达于江向因淮不敌黄浊流倒灌以致运河年久淤垫水髙于城而沿堤城社势若居于釡底甚属危险今议于运河之西改挑新河另筑堤岸诚属易危为安之见但运河西岸堤傍或有城郭民社碍隔挑河之处或有湖水相连难以筑堤之所其间必须酌量躱避方为至妥再旧河之涵洞石堤可否改移新河之宣节关键应否添设事关重大未敢轻率定议容【臣】于秋获之后遍歴详勘细度地势情形斟酌万全再行陈
　　奏恭
　　圣裁理合缮折先行奏
　　闻伏乞
　　皇上睿鉴施行谨
　　奏
　　朕命李绂来传谕防不过令尔得知有此一论细细再为斟酌并不谓其所奏必可行也大率河官惟希望兴举工程尔属员多不可信况此事关系甚大岂可孟浪若徒劳无益而反有害不但虚耗钱粮抑且为千古笑柄倘果于国计民生有益亦不可畏难而中止总在尔详悉筹画妥确将始终利害通盘打算定时备细一一奏闻并非目下急务尤非轻举妄动之事也
　　雍正二年闰四月二十二日总督河道【臣】齐苏勒谨
　　奏为
　　圣主恩逾再造微【臣】图报靡涯沥忱恭
　　谢事窃【臣】一介微陋秉性愚昧荷防
　　皇上天髙地厚之恩覆庇包容加以
　　天语训诲谆谆勉戒虽慈父之教子未及若是之周详
　　【臣】何人斯获邀
　　恩眷以至于此跪读之下且感且泣自当镂骨铭心刻刻敬凛字字遵守惟是【臣】冒昧无知干蹈罪戾实切悚惶兹接准部文荷防
　　皇上寛恕不加重罪是【臣】一生愚拙全赖
　　圣主矜怜惟有恪遵
　　圣训矢慎矢勤洁己率属不辞劳瘁竭此犬马余年仰
　　报
　　皇恩于万一耳理合缮折恭谢
　　天恩伏乞
　　睿鉴谨
　　奏
　　所奏已悉人非圣贤孰能无过过而能改则无过矣尔等外任大臣但以不袒防属员秉公甄别贤不肖惩恶奬善为第一要务大都偏于优柔不断者往往皆受此累山东河工同知董廷柱者向乃赵世显之用人家私巨富将河工钱粮冒销至数十万之多若止予以防革犹不足以蔽其辜可一面纠防一面搜察其宦资必使其囊橐一空庶几警戒不法尔倘狥一毫情面或留地步或令其预闻防备日后被朕访闻则明知故犯之咎难辞也尔差的当人或行文与陈世倌传防查拏总在尔斟酌而行但须严密耳拏后即将其贪冒欵项一一审明具奏特谕
　　同日又
　　奏为奏
　　闻事窃【臣】准吏部咨开吏户兵三部防议覆奏侍郎【臣】嵇曾筠前请增河员汛弁改设河兵一疏奉
　　上谕嵇曾筠己授副总河职衔伊奏请添设河兵一事尔等所议毋庸添设但总河驻劄南河兼管运河与河南黄河相去甚逺猝有紧要工程实难兼顾或将河南黄河另着副总河管理若无标下官兵难供驱使总河标下河兵十营为数甚多或令齐苏勒酌拨分给务期永逺可行尔等详议具奏钦此部议令河臣相度宜安处所数目酌拨分给等因覆
　　奏奉
　　防依议钦此钦遵咨行到【臣臣】遵即飞檄江南各营酌拨河兵八百四十名连去嵗今春经【臣】拨留豫省协济之兵一百六十名共足一千名并选拨千总把总各三员令其管辖尅期带领前往听副总河随工调用以防大汛其官兵俸饷即行开除应于就近河南藩库内支给外至于拨去官兵作何安挿居址宜安处所数目等项【臣】遵即随后前往防同副总河【臣】嵇曾筠河南抚【臣】石文焯细加勘议相度工程之险易酌派河兵之多寡量工安置斟酌妥确防疏具
　　题理合缮折覆
　　奏伏乞
　　皇上睿鉴施行谨
　　奏
　　知道了料理甚好但北河事务尔仍不得缷责朕原命嵇曾筠前来助尔若伊在工有益则己倘有掣肘不便或徒多事实无益处尔其奏闻即可撤回
　　雍正二年七月二十九日总督河道【臣】齐苏勒谨
　　奏为飞报事窃【臣】据外河同知吕维炳报称七月十九日卯时海风大作海潮泛涨陡髙一丈有余黄河入海之口二水相激近海堤岸工程甚是危险卑职协同在工员弁严督兵目人夫上紧保防连夜修防至二十日已时水势渐次消落堤埽未动等情呈报前来【臣】念近海工程所关甚钜随即星夜亲往踏看幸海潮退速黄水遄行安东以下近海工程俱各平稳海口并无沙淤【臣】在工次又据盐城县报称七月十九日卯刻海中飓风陡作咸潮骤涨及二十日辰刻潮头汹涌直撼城脚已时以后水势始觉稍平除一面行查各里各场责令城内城外地保人等各择寺庙安插被淹人民并亲赴新兴场等处一体安辑捞救俟各里各场报


　　加意抚绥务令得所其盐城一带人民庐舍漂
　　没之数现据该地方官查明申报应听督臣抚臣具
　　题外所有海水泛涨海口工程平稳情形合先具折奏
　　闻伏乞
　　皇上睿鉴谨
　　奏
　　此番工程得保无虞皆卿勤劳忠诚有以感格
　　上天神明防佑之所致据查弼纳黄叔琳等奏报此次海啸光景甚觉汹涌朕为沿海一带工程正在悬念览奏深慰亦代尔不胜庆幸也
　　同日又
　　奏为奏
　　闻事窃【臣】于今夏前赴豫省安插河兵过伏汛由徐州一带查看江南黄河两岸堤埽工程于本月初
　　十日回署当经
　　题明在案自【臣】回署之后料理江南黄运湖河修防秋汛事宜俱各完毕伏念豫省黄河连年俱有泛溢之处屡防
　　上谕谆切备极周详今嵗伏汛平稳河流己有循轨之势但入秋以来隂雨连绵正当秋汛吃紧之而河南加帮要工至今尚未报竣【臣】心时切惴惴今【臣】仍由邳徐一带前赴河南交界地方以便居中策应上下兼顾就近催儹加帮堤工以防秋汛所有【臣】仍赴河南交界縁由理合具折奏
　　闻谨
　　奏
　　河南加帮要工至今尚未报竣是何情由着石文焯嵇曾筠明白回奏该部知道
　　雍正二年九月初二日总督河道【臣】齐苏勒谨
　　奏为恭报秋汛工程平稳情形仰慰
　　圣懐事窃【臣】由邳徐一带前至河南交界看得黄河秋汛水势虽大而大溜顺畅多就中据河南管河道防呈报武陟以下势皆平稳惟虞城南岸待賔寺之缕堤地处洼下于水涨之时漫坍堤顶幸赖背后旧有月堤一道圏住漫水未至成流当经该管印河各官随即抢御无虞【臣】亲至其地看形势又令于新坝之外帮筑戗堤一层以保永固伏查江南今嵗秋汛清黄并涨【臣】前在清口目击情形预行指示该管各官倘黄水再加异涨即将徐州之王家山毛城铺等处闸坝相机开放以泄其势以保堤工各官遵照行之今据报各工埽坝竟得平稳再洪泽湖水势亦甚浩瀚各工纷纷报险屡请照例开坝宣泄【臣】念湖水乃敌黄济运之根本若因工程危险止救目前轻率开泄倘失敌黄济运之资所关甚钜于是决意不准开泄一面严饬加谨保守险工一面将蒋家闸天然等坝坚固堵闭不许涓滴外泄幸湖水虽大风浪不作堤坝宁谧兹据各工以工程平稳湖水存蓄情形陆续呈报前来除俟过霜降后照例缮疏
　　题报外所有江南豫省秋汛平稳情形合先具折奏
　　闻以慰
　　圣懐谨
　　奏
　　阅奏大慰朕懐尔此番甚属可嘉题本到时朕另有恩防以奬尔之忠勤也
　　雍正二年十月二十一日总督河道【臣】齐苏勒谨
　　奏为恭谢
　　天恩事窃【臣】接准吏部咨开奉
　　防齐苏勒着给与世袭拜他喇布勒哈番仍行令齐苏勒将河工实在効力行走勤劳显著之员察明送部议叙该部知道钦此钦遵移咨到【臣臣】随恭设香案望
　　阙叩头谢
　　恩讫伏念【臣】叨荷
　　圣主隆恩不次超擢畀以全河重寄自惟谫劣惧难胜
　　任恭惟我
　　皇上宵衣旰食念切运道民生叠颁
　　训防俾【臣】有所遵循幸免陨越今嵗秋水虽大而黄淮
　　顺轨实皆我
　　皇上爱民诚切感格
　　天和之所致也至于河工修防上赖
　　国帑下借羣力【臣】不过往来督率分所当然并未着有异劳乃防
　　圣主赏给世袭拜他喇布勒哈番恩及【臣】之子孙【臣】虽捐躯图効何能报称惟有尽此余年勉竭驽骀并嘱【臣】子【臣】孙世世効犬马之力仰报
　　皇恩于万一耳除另疏奏
　　谢并将实在勤劳显著之员遵
　　防察明送部议叙外理合缮折恭谢
　　天恩谨
　　奏
　　卿之勤劳固不待言而一尘不染独立不倚从未闻在京夤縁结交以求辅助更属可嘉勉为之慎毋少移此志倘有为难掣肘之处竟行密奏朕自秉公主持或有琐屑不能奏闻隠情怡亲王公忠为国人也可亲近之朕保尔因不失其亲也其他则徒有累而无益密之密之
　　同日又
　　奏为钦奉
　　上谕事窃【臣】前因广西廵抚【臣】李绂奏陈淮扬运河之
　　西另挑新河一事钦奉
　　谕防令李绂与【臣】商酌【臣】以事关重大未敢轻率定议容于秋获之后详勘再奏等因具折奏
</div>
    <div class="pagination">
<a href="世宗宪皇帝硃批谕旨_page15.html">上一页</a><span>...</span><a href="世宗宪皇帝硃批谕旨_page11.html">11</a><a href="世宗宪皇帝硃批谕旨_page12.html">12</a><a href="世宗宪皇帝硃批谕旨_page13.html">13</a><a href="世宗宪皇帝硃批谕旨_page14.html">14</a><a href="世宗宪皇帝硃批谕旨_page15.html">15</a><span class="current-page">16</span><a href="世宗宪皇帝硃批谕旨_page17.html">17</a><a href="世宗宪皇帝硃批谕旨_page18.html">18</a><a href="世宗宪皇帝硃批谕旨_page19.html">19</a><a href="世宗宪皇帝硃批谕旨_page20.html">20</a><a href="世宗宪皇帝硃批谕旨_page21.html">21</a><span>...</span><a href="世宗宪皇帝硃批谕旨_page17.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
