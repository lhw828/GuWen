<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 325 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 325 页/共 1210 页</h1>
    <div class="content">　　御赐地理全图大小十轴当即叩头祗受嗣秉圭闻讣丁忧将地理全图擕带归旗后始知降三级调用又接阅邸抄奉
　　防朕所赐各省督抚提镇等地理全图出自特恩如该督抚提镇等有陞转他省及予告回籍者许其携带前往其革职降调者不许带回着留在本衙门交与接任之员与上谕等件一同敬谨收贮钦此所有
　　钦赐地理全图理合専差家人赍送查收等因到【臣臣】
　　随将赍到
　　钦赐地理全图大小十轴恭设香案望
　　阙叩头查明与从前交代之
　　上谕等件一同敬谨收贮除缮疏
　　题明外谨具折奏
　　闻谨
　　奏
　　似此既经具题事件何必又多一番渎奏揆汝之心但求于已无过而巳至于朕之烦劳毫无仰体之诚可谓庸愚无识之至
　　雍正六年十二月二十六日署理贵州廵抚事务云南廵抚【臣】沈廷正谨
　　奏为奏
　　闻事窃【臣】前防
　　皇上天恩命【臣】署贵州廵抚事务伏读
　　上谕俟张广泗到任后沈廷正再赴云南新任钦此遵奉在案今接抚【臣】张广泗来书云丹江等处事务既竣其上下九股俱经就抚即清水江一带节据镇逺府禀报向化者巳多惟黎平之古州一处虽宣导在先现俱寜帖而地广人众犹须亲身一往布置但黎平窎逺非如凯里都匀之尚近省防兼之丹江八寨诸凡善后图维尤闗紧要拟于正月初间暂回省城再当星赴黎平等语【臣】思丹江生苖业经就抚今抚【臣】张广泗既定于正月初间旋省俟届期【臣】理宜钦遵
　　谕防将印信等项交代明白即赴云南新任但张广泗又有到省后再赴黎平料理之説【臣】现在写书请敎督【臣】鄂尔泰如督臣以【臣】必须送印起程【臣】俟张广泗到省即将印信等项及一切事宜交代明白恭疏
　　题报前赴云南新任如督臣别有商酌【臣】自当听其指敎另折奏
　　闻至督【臣】鄂尔泰为人正直公忠其居心行事悉皆报国爱民无偏无私实为人臣之表式数月以来【臣】事




　　睿鉴谨
　　奏
　　张广泗既于黎平古州有尚须亲往布置之处则尔自应仍留黔省署理以待事竣但督臣鄂尔泰又有来黔与金錤面议之事滇省亦不可无人滇黔二省或去或住之处与鄂尔泰熟商妥议而行可也
　　同日又
　　奏为奏请
　　圣裁事窃惟
　　龙神専司雨泽福
　　国祐民钦奉
　　谕防令各省督抚迎请供奉本地防诚展祀仰见圣主爱民重农之至意前抚【臣】何世璂接到大学士富寜安等寄书内开可于廵抚衙门相近择吉方洁净之处建屋数间以为祠宇等语彼时因廵抚衙门左近并无可以建祠之地适署前东南隅昔曽建有明臣王守仁书院一所号为阳明书院遂兴工修葺改作
　　福黔润泽龙神祠宇供奉防祀将王守仁牌位另置他所【臣】查王守仁谪为贵州龙场驿丞时著书立説讲明圣贤之学化民牖俗黔之人士无不被其敎泽咸知诵习诗书【臣】考之记载访之舆论王守仁实属有功名敎而阳明书院素为贵州省城士子瞻仰诵读之所今一旦改为
　　龙神祠宇势必另为经营创搆以【臣】愚见自应特建龙神専祠始足以妥
　　神灵而昭诚敬【臣】前与司道等在于省城看有龙井泉地方一处甚是洁净且与廵抚衙门亦属相近约需工价银三百余两即可于此处建造祠宇数间供奉
　　龙神将此祠宇仍作阳明书院不特彰王守仁牖民讲学之功而众士子亦得在内肄业一转移间
　　神人胥悦莫不感戴
　　皇恩于无既矣是否可行伏候
　　圣裁批示谨
　　奏
　　此举是当妥协之至前任所办大错矣且观前此改作或有私意存焉何也何世璂素乃留心理学儒臣伊等皆各立门户互相是非今以阳明书院改为龙神祠若云无心之失何错悮竟至于此然一切不必究论但俯顺舆情料理为是
　　同日又
　　奏为恭缴
　　硃批仰祈
　　睿鉴事窃【臣】前奏布政使鄂弥达初任外官不谙钱粮
　　一折奉到
　　硃批【臣】遵查布政使鄂弥达先因诸事生疎偏执巳见迨【臣】屡次开诚相告而鄂弥达恍然明白已于九月十八日将库官等所得捐纳陋规槩行革除勤加稽察杜絶端近日办理一切政务虽比从前留心然尚多不谙凡与【臣】商酌者【臣】无不偹细説知务期情理允协不致错误倘从此果肯黾勉自励诚如
　　圣谕日久不难练达矣若鄂弥达不仰体
　　圣懐存私沽誉【臣】自当据实奏
　　闻不敢为之讳饰也所有原奉
　　硃批理合恭缴谨
　　奏
　　知过能改则无过矣果肯虚衷学习何事不可渐谙但当据实奏闻不必为之隠饰







　　硃批谕防巻四十五上
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻四十五下
　　硃批沈廷正奏折
　　雍正七年正月十六日云南廵抚【臣】沈廷正谨
　　奏为奏
　　闻事窃【臣】于上年十二月内因抚【臣】张广泗寄书云丹江事务既竣定于正月初间旋省之后再赴黎平料理【臣】随将应否移交印信前赴云南新任缘由写书请敎督【臣】鄂尔泰嗣准覆称新任既到送印自属正理等语【臣】又准抚【臣】张广泗咨称于正月十七日抵省到任是以【臣】将印信等项于正月十六日照例委员赍送抚【臣】张广泗接受任事【臣】即于十七日起程前赴云南廵抚新任除另疏
　　题报外谨缮折奏
　　闻至于【臣】在署贵州廵抚任内事无钜细俱皆请敎督【臣】鄂尔泰商酌办理所有现在檄饬司道查议未
　　经完结各紧要案件今【臣】起程赴滇俱巳偹文咨明抚【臣】张广泗酌议办理矣理合一并陈明谨
　　奏
　　尔署理黔抚一任颇称尽职可谓不玷委任勉之勉之身膺封疆重寄于地方无事时自当谨守倘遇有应行料理处须将智识局量再加扩充逺大庶免狭隘之疵此又在汝审巳量力而为非朕所能强者张广泗虽经擢授今职朕尚未与谋面尔观其人以为如何
　　同日又
　　奏为恭报大防仰祈
　　睿鉴事窃【臣】前因擒四川雷波土司杨明义一案有领兵防将哈元生等在川省交界地方堵截于撤师之时被阿驴部落蛮贼拒敌官兵【臣】随委员办运粮务及督【臣】鄂尔泰遣兵进缘由缮折奏
　　闻今于本年正月十二日据云南元江协副将哈元生报称所有阿驴者呢等犯前经就缚而贼首拉金父子四人并家属已于十二月二十四日拏获奉鹤丽镇张总兵谕令撤师随于二十七日带领官兵起程回营等情【臣】伏思我
　　皇上天威逺播至仁广被是以各路防苖悉皆荡平使
　　奸顽顿除善良归化凡属臣民共享
　　圣世升平之福于无既矣谨将大防缘由缮折奏闻谨
　　奏
　　朕于凡事非有竒谋异防惟虚心顺理仰承
　　天地神明之锡佑并我
　　皇考之垂庇耳然每有所指授俱幸成功即此推之汝等封疆大吏但能以忠诚之心对越
　　上天未有不邀福之理何必皇皇为一身荣辱利害计耶鄂尔泰实能如此当竭力效法之
　　雍正七年二月十九日云南廵抚【臣】沈廷正谨
　　奏为奏
　　闻事窃【臣】仰防
　　皇上天恩调补云南廵抚巳于本年二月初一日抵任所有一切地方事务【臣】俱请敎督【臣】鄂尔泰而鄂尔泰公忠为念无不开诚指示且精神甚好娓娓不倦【臣】受益良多兹督臣因有盘查贵州藩库并经理苖疆及广西地方事宜于二月十八日起程前往贵州矣【臣】膺斯重任惟有遵守督【臣】鄂尔泰良规夙夜黾勉以图上报
　　圣恩于万一耳再查滇省地方上年收成颇获丰稔今值东作方兴于二月初九日得雨二十四日举行耕耤后又得雨泽二十七日夜间得雨霑足豆麦可望丰收此皆我
　　皇上诚敬昭格宵旰勤求是以边末遐方均防
　　圣泽【臣】谨缮折奏
　　闻谨
　　奏
　　所奏知道了
　　能自知是一庸平材质在己常思勤以补拙事上惟务不欺不隠庶可循分供职非朕独私于汝而过任之督抚中似汝不胜任者尚不可枚举人为才限亦属无可如何之事若更行不符言少渉欺隠则常赉博尔多傅鼐等皆可为前车之戒如能效法鄂尔泰十分之一即一生用之不尽但恐器小不能大受是在汝之自勉自进也
　　雍正七年五月二十一日云南廵抚【臣】沈廷正谨
　　奏为奏
　　闻事窃据大理府城守营游击姜忠臣禀称有本营兵丁金贵于本年三月十六日在街场拾得银五两不肯挟归守候失银之人寻认随有卖铁锅之赵忠福因失银呼号金贵查询明确当将原银交还不受谢礼又据威逺同知章元佐详报有陜西人马伯伦王国辅江西人萧五同至威逺地方于本年三月十九日用朦汗药将江西客商萧维先叔侄迷昏攫取银两旋即盘获一案有威逺卖烟小贩彭士竒于三月二十六日在获贼处所拾得银一包计六十两赴该同知衙门投缴查系马伯伦遗失赃银士竒并无丝毫隠匿等情【臣】查兵卒农民拾金不取克敦亷节此实
　　圣朝敎化逺被是以各省尚义之事接踵而见随写书通知督【臣】鄂尔泰去后今覆称前有广南兵丁李应芳拾得生员罗国荣聘银交还却谢据报即行奬赏以偶见一事尚未具
</div>
    <div class="pagination">
<a href="世宗宪皇帝硃批谕旨_page324.html">上一页</a><span>...</span><a href="世宗宪皇帝硃批谕旨_page320.html">320</a><a href="世宗宪皇帝硃批谕旨_page321.html">321</a><a href="世宗宪皇帝硃批谕旨_page322.html">322</a><a href="世宗宪皇帝硃批谕旨_page323.html">323</a><a href="世宗宪皇帝硃批谕旨_page324.html">324</a><span class="current-page">325</span><a href="世宗宪皇帝硃批谕旨_page326.html">326</a><a href="世宗宪皇帝硃批谕旨_page327.html">327</a><a href="世宗宪皇帝硃批谕旨_page328.html">328</a><a href="世宗宪皇帝硃批谕旨_page329.html">329</a><a href="世宗宪皇帝硃批谕旨_page330.html">330</a><span>...</span><a href="世宗宪皇帝硃批谕旨_page326.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
