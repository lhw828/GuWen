<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 942 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 942 页/共 1210 页</h1>
    <div class="content">　　皇上圣徳洋溢其王毋汉末毋拉律林慕
　　化归诚【臣】谨将情由先行缮折奏
　　闻其汉字表文【臣】亦另照写一通进呈
　　睿览至苏禄国王虽以龚廷彩充为正使固是敬重


　　闻谨
　　奏
　　览该国表文具一片诚敬向慕之忱甚为可嘉巳饬谕沿途官员优待来使到京朕自加恩以示怀柔于其回闽后务令欢喜称意旋归本国可也
　　同日又
　　奏为奏
　　闻事窃查福建水师提督蓝廷珍于水师事务实为谙
　　练但向来性贪好利自伊
　　陛见防
　　皇上训诲之后已改一半【臣】于防晤之时亦相规劝伊发念更进俟其果能实力与否【臣】再行据实奏
　　闻【臣】更有
　　奏请者福建本地人做本地武官者多瞻顾乡情讨众人之好不严管兵丁或更庇护是其风习独蓝廷珍管兵最严能破积习乃其好处但【臣】细看兵情因向日操持未足以服其心现在严而无恩外畏中离此处稍有关系容【臣】与之见面时宻宻缓言俾稍济以恩谊畧示以和平然其人颇具勇迈之气言之恐难即入仰乞
　　皇上于蓝廷珍奏折中
　　赐以敎训自必敬凛遵奉实于封疆营伍大有裨益【臣】
　　谨冒昧奏
　　闻谨
　　奏
　　评论蓝廷珍可谓至公且当朕自时加敎诲但恐伊质性粗浊未必能领畧耳俟训谕之后观其能否听受遵承再奏以闻
　　同日又
　　奏为奏
　　闻运麦事窃【臣】前到浙省闻福建米价大贵六月又复缺雨仓谷大半存价人心不安深属可虑惟有速僃米粮为第一急务是以具折
　　奏请拨运温台之谷又请买运山东江南之麦由海运闽接济及【臣】抵闽境六月二十日以后大雨普遍早稻全登晚稻皆插米价渐平又防




　　湿【臣】恐买运之麦民不多食难于售消且一经潮湿堆积易坏故【臣】又折请停运今接部文运麦之处钦奉
　　特旨准行且命山东江南抚臣先为代买




　　妨果有益无益可行不可行即此可得一实据若不可行自不敢再行傥如有益将来即可僃筹济闽省之一策【臣】谨行遣员持银到山东欲运麦五千石江南五千石令其到闽试行谨将情节缮折奏
　　闻谨
　　奏
　　试行看谅来米麦均堪食用岂有无益之理但海船潮湿恐致霉浥此说亦不可不虑
　　同日又
　　奏为奏
　　闻事窃查闽省自七月以来晴雨适宜稻苗茂盛八月初五日小雨初六日至初八日风雨甚大山水骤长省城附郭之闽县侯官二县髙田俱好低田被淹初九日水退苗出黄损者不多据土人云无大伤碍不过收成畧减一二分况被淹之田十分中止有一分省城之城垣及民间房屋亦俱有倒塌者竝未伤人其福州府属之福清长乐闽清兴化府属之莆田仙游等县亦俱报大雨发水其情形与闽县侯官相同惟福州府属之连江县据报蛟水骤发城内低处水深一丈七八尺城郷共淹毙人口一百九十五名口民人房屋漂流者四百三十户倒坏者一千六百九十余户营房被水冲坏者一百一十六户城垣仓房俱被水冲坏仓谷兵米有漂流者有浥湿者田禾多被冲坏淹没又罗源县报称蛟水大发山崖塌下压毙人口共七十六名口庐舍寺庙桥梁被水冲坏者甚多低乡田禾皆被水淹等语抚臣现监文闱【臣】即遣福州府知府胡承谋前往亲身踏看如果被灾即酌量其人户动银谷给恤接济随据禀称连江县被水实甚其被灾稍重之兵民现酌动银谷逐户给恤其被淹田地皆为水占且道路桥梁冲坏难行现在﨑岖遍行踏看其仓谷漂流者一千五十余石余俱浸湿现在晒晾兵米浸坏者一百四十五石至罗源县被水比连江颇轻查系起蛟山崖塌下压坏人口房屋此一带人戸俱多系有产之家不甚贫乏无庸给与银谷其有一家二三口俱被压毙者量给银两令地保买棺埋葬其田禾低处者水淹十分之中二分现在遍行踏看详报等语八月二十二三等日【臣】又续据福州府属之古田永福二县及泉州府属之晋江县漳州府属之龙溪南靖长泰三县福宁州及所属之福安宁徳二县俱陆续据报大雨水发城垣房屋间被冲倒人口无伤低田被淹等情前来【臣】亦现令该管官作速细


　　独甚其查报成灾之处应由巡抚衙门具疏
　　题报外【臣】谨先将情节缮折奏
　　闻再【臣】细细查问去年亦是七月内大雨发水稻禾因雨水太大浸湿之后结实颇虚此亦米贵之由今又雨大水发恐稻子又似去年俟将来结实之后



　　余人民俱称禾苗比去岁甚盛其被水淹之稻亦俱退出俟稍缓方能定其成数现今省城以及各府米价每石自一两二三钱至一两七八钱不等江西之米现报运到交界者巳有一万余石【臣】现防同抚【臣】毛文铨委员接运【臣】所
　　奏拨运温台仓谷七万石巳由海运到三万石【臣】谨并行具



　　二十八日有仁和县奸民因出甲光丁之银摊入田亩鸣锣执旗入城喊呌罢市抚【臣】李卫巳将首


　　闻谨
　　奏
　　览
　　同日又
　　奏为奏
　　闻事窃照福建金门镇总兵谢希贤【臣】遵
　　旨定期俾赴京
　　陛见之处谨巳缮疏具
　　题【臣】到任后细查镇【臣】谢希贤于福建水师诸员中系二等熟练者亦算谙习水师之人但居官操守不好料理营伍平常伊有自僃哨船三只此等船只皆影射营船奉差夹带台湾偷渡之人今年伊亦借称买运米石到金门接济兵民其实十停止有一二停载到金门粜买余者俱载到价贵之处卖利自私又常遣营船四只托名出哨在沿海一带装载货物做生意又好管地方上词讼徇庇兵丁【臣】谨将其居官之处据实奏
　　闻谨
　　奏
　　谢希贤到京后朕审观其人若犹堪朂勉加以敎诲令其旋任如系下愚之流则更选别员前来更替但水师将官大都品行卑鄙皆勇而无耻他省人又不谙水师职任所以甚难尔仍就本省各协营加意物色庶或得之
　　同日又
　　奏为奏
　　闻事窃照台湾一府孤悬海外总兵一官比他处尤关紧要必须得人方能料理使地方宁谧现在台湾总兵林亮【臣】到任以来人人皆言不妥因留心访察其操守虽不甚好然无狼藉之处惟于营伍兵丁不能整顿约束【臣】闻雍正三年林亮之旧友陈子芳与兵赌博争闹诉于林亮将兵锁去众兵不服哗噪欲拆毁陈子芳之房林亮即将锁兵释放令千把解和而散又雍正三年七月南路兵与县役殴闹署防将柯英将兵责治众兵赴府缴纳甲胄林亮遣千把解和令散又林亮将一营兵革粮逐令过海到鹿耳门船上兵丁数十人将锁兵夺回开放后亦不究兵皆玩忽毫无尊畏营规废弛又因水沙连番子杀人林亮恐伤兵丁将挨番境之兵汛那入里靣威望亦损如此之员久在海外台湾地方营伍日就废弛伏乞
　　皇上另简一操守好寛严相济之人庶台湾得以整理至【臣】所见闻现在闽浙总兵之中未有能确胜台湾之任者虽海坛镇总兵朱文居官镇静然【臣】观其才具亦未能胜台湾之任【臣】谨将情节缮折奏
　　闻谨
　　奏
　　林亮原不惬朕意今巳调用矣朱文粗俗庸材前曽向尔面谕实不克胜此任台湾地方又必熟谙水性之员方始合宜朕所知者惟陈伦烱一人伊尚有求好之心虽非大器姑暂行委任俾且整理副将康陵再三敎导以僃将来之用兹以仇元正补授尔标中军依朕观之似系上等人材然廷对一靣之顷亦未必即可为慿尔试用看
　　台湾镇一缺暨水师人材其代朕加意旁求留心物色可也
　　同日又
　　奏为奏
　　闻禁止短摆船只及自僃哨船以杜偷渡事窃查台湾偷渡一节大为隐忧而短摆之船及自僃哨船二种实为偷渡之津梁葢自台湾至厦门自厦门至台湾俱必到澎湖此实台厦之咽防凡一切往来人货自台湾至澎湖可用杉板小船自厦门至大担门外亦可用杉板小船惟自澎湖至大担门外此中间一段洋靣水寛浪大必用大船方能渡过向有泉漳一带奸刁船户借称往澎湖贸易驾驶赶大船名曰短摆既不到台湾挂号又不到厦门挂号终年逗遛澎湖往来于大担门外有厦门不法店家客头包揽广东及福建无照偷渡之人用杉板小船载出大担门外送上短摆大船渡到澎湖又用杉板小船装载不入鹿耳门以避巡查径至台湾北路之笨港鹿仔港一带小港幽僻无人之处上岸散入台地此种短摆从前督臣俱经严禁雍正三年船户林合兴等一十九船乗巡抚毛文铨初到情形未谙借称澎湖人民需船装运咸鱼粮米具呈请行澎湖副将董芳亦称便民为之具详毛文铨批司道议详开禁泉州海防同知冯□亦随详请有方永兴等一十三船亦一体准行不知澎湖鱼米若到台湾买卖原有杉板小船络绎装运不须大船若云此大船往澎湖贸易澎湖地方竝无出产无可贩运不过为偷渡之人作接手耳况林合兴等内中多有从前曽被查拏案尚未结实非善类又今年福建泉漳米贵广东之米更贵董芳纵容短摆偷载台米全卖于广东不到泉漳是以米价益昻【臣】访闻得每米一船索规礼银二十余两自副将以及汛兵俱分其利此短摆之弊也至自僃哨船水师提督蓝廷珍金门总兵谢希贤名下俱有其福建本省人为将官亦间有自僃哨船者往往亦载偷渡之人及私出之米【臣】查提督总兵及将官若欲巡防自有本营兵船可用若云系本地之人多有倚船只贸易度日如北方人之田土则应编入民间商船号内一体贸易以便稽查岂容此不兵不民之船倚借营私【臣】于提督蓝廷珍相见时巳将此船不应存留正言规劝伊自愿改悔不行【臣】查此短摆及自僃哨船二项实有病于台湾巳通行严禁饬巡查文武如有拏获者即解【臣】衙门亲审究防至副将董芳营私作弊同知冯□水师提标中军防将李若骥俱一味因循隐徇巡查疎废【臣】另具疏
　　题防外所有【臣】严禁短摆及自僃哨船情节谨缮折奏
　　闻谨
　　奏
　　似此厘奸剔弊实属可嘉当规训者戒饬改行甚不法者防处示惩卿措置自必合宜无烦多谕也
　　同日又
　　奏为奏请展限切实清查事窃照闽省人稠田少产米不敷民食仓谷一项至关紧要【臣】查阖省监谷一百四十二万余石官民积谷二十八万余石未尽实贮有从前各官交盘以价银存贮者有借碾兵米未经征还者有从前督抚批行平粜以及碾



　　一实贮惟是总督到任例限三个月具
　　题保结为期少促地方甚多逺近不一若依限具结恐不能清查到底【臣】现在具疏
　　题请展限三月容【臣】切实确查外所有情节谨先缮折奏
　　闻其浙省仓谷及闽省兵米【臣】请于展限内一竝清查
　　合并声明谨
　　奏
　　具题到日自允所请
　　同日又
</div>
    <div class="pagination">
<a href="世宗宪皇帝硃批谕旨_page941.html">上一页</a><span>...</span><a href="世宗宪皇帝硃批谕旨_page937.html">937</a><a href="世宗宪皇帝硃批谕旨_page938.html">938</a><a href="世宗宪皇帝硃批谕旨_page939.html">939</a><a href="世宗宪皇帝硃批谕旨_page940.html">940</a><a href="世宗宪皇帝硃批谕旨_page941.html">941</a><span class="current-page">942</span><a href="世宗宪皇帝硃批谕旨_page943.html">943</a><a href="世宗宪皇帝硃批谕旨_page944.html">944</a><a href="世宗宪皇帝硃批谕旨_page945.html">945</a><a href="世宗宪皇帝硃批谕旨_page946.html">946</a><a href="世宗宪皇帝硃批谕旨_page947.html">947</a><span>...</span><a href="世宗宪皇帝硃批谕旨_page943.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
