<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 585 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 585 页/共 1210 页</h1>
    <div class="content">　　恩施益思分内之官守虽杂职微贠夷疆末吏亦将感奋劝勉各图效犬马之报于万一相应缮折具
　　奏伏乞
　　圣主睿鉴施行【臣】谨
　　奏
　　好照所请行
　　同日又
　　奏为覆
　　奏事窃【臣】报明盐铜课息一折荷防
　　硃批办理妥协之至有何可谕但沈廷正操守甚不可信卿酌量之不可因専政避嫌倘有疎虞朕惟卿是问耳回滇时将朕谕令沈廷正知之钦此【臣】于三月初八日回滇随钦遵
　　圣谕密示闻知沈廷正敬聆之下激切惶悚继以涕泣据称廷正以微末庸材且屡有罪过叨荷
　　圣恩格外矜全竝授兹重任若复少存不肖岂是人类等语【臣】查沈廷正颇有厯练亦具才情其向来行止原多不满人意及任滇黔共事几二嵗【臣】惟




　　虽系抚臣専政原属【臣】所兼理夲无嫌可避亦何敢少有疎虞独以【臣】衙门事务实数倍于抚臣若得尽心协力不因【臣】总理而有所诿缷庶事益周详而可免遗漏以故于离省赴粤时面同司道谆切言之复经附陈上渎
　　圣听也理合覆
　　奏伏乞
　　圣主睿鉴【臣】谨
　　奏
　　览
　　雍正八年四月二十日云贵广西总督【臣】鄂尔泰谨
　　奏为土司纳课野夷输诚事窃云南孟连土司地方逼近永昌属隶缅国其俗慓悍好刦自古不通中国夲
　　朝开滇以后该土司仍不服提调未经授职每年止上差发银四十八两交永昌府转解此外一切公事即奉牌谕亦竝不遵照厯久相安业视为成例昨嵗【臣】檄该府清查边界据该土司刀派鼎申称孟连一隅极处边末内屏中夏外捍野夷山髙箐密民无恒产惟赖募乃银厰以为用度故自前明以来世世相承未曽贡赋今
　　圣天子在御万国来朝且孟连地方数年以来仰赖皇上洪福安享太平年年丰稔情愿自雍正七年为始每年纳厰课银六百两以充兵饷等情【臣】查边逺酋长惟应律以恭顺原不必科其钱粮但土夷重财即所以重礼若无些须上纳转难以示覊縻随经批准令其按年交解兹于雍正八年三月初五


　　外合先
　　奏明又鹤庆府属维西边外有怒江三道过江十余日路有野夷一种名□子刦杀抢掠久居化外新设维西通判陈权约束抚绥颇有条理□子等羣生感激相率来维将麂皮二十张山驴皮十张麻布三十黄蜡八十觔烦通事禀请愿将此土产作赋永隶
　　圣朝该通判加以劝谕令将土产帯回而众□子各交颈环叩誓愿将前项土产着为年例以表倾心情甚恳切该通判始准收存薄示奬赏具报前来【臣】查□子内向愿纳土产事虽微细意颇谆诚随经批司准其交纳该通判变价交司存公竝于奏销钱粮文尾叙明不入额款其每年交纳之时赏给盐三百觔以为犒劳业已存案讫合并奏
　　闻伏乞
　　圣主睿鉴【臣】谨
　　奏
　　览
　　同日又
　　奏为遵
　　防酌覆事窃粤西抚【臣】金鉷敬陈仓谷一折荷防硃批总与鄂尔泰商酌行之钦此录示到【臣臣】查粤西通省积贮常平社仓及捐谷三项合计共一百五十三万余石抚【臣】金鉷拟共留贮谷一百六七万石所余谷四十五六万石槩请粜卖充饷伊为粤西一省计自属可行但据【臣】愚见身任封疆须合隣省而通算盈绌不应就夲省而独筹多寡盖凡事有备则无患交济斯有功天时丰歉不齐人事总可补救即如广东一省务末而贱农者多故仰食而贩买者众嵗即丰收而乞籴于西省者犹不下一二百万石是西省之饶余实以资东省之缺乏也又如湖广全省向为东南诸省所仰赖谚所谓湖广熟天下足者诚以米既充裕水又通流之故而昨嵗楚省歉收吴省丰稔江南之米且转运济荆南是湖广之熟犹未可全恃矣粤西界连衡永溯湘江而直逹长沙倘有所需粤未甞不可以济楚也又如云南一省山多田少水路不通大潦犹可望半收小旱则难筹一防【臣】到滇时具悉从前米价竟有每石贵至十两十五两者纵使隣有余粟无从接济是以【臣】立意开濬通粤河道务俾舟楫来往以为缓急之资原非仅为商贾货赀计也且粤之栁庆二府与黔之都黎二府接壤今都江开通无悍苖阻截将来粤舟直可以抵黔是粤省纵有余粟未始不可济滇省竝以备黔省也【臣】通盘核算所贮一百五十余万石谷止得米七十余万石固不为过多似无庸变价况即以变价论计四十五六万石谷每石约价三钱上下不过易银十四五万两与其贮银何若积谷缘需用银时每石谷总可得三钱上下之价原无异于贮银若需买谷时恐三钱上下之价断不能得一石谷适所以费帑矣又据云不通水路之处不能接济隣封脚费比米价多至两倍万难出粜拟减十分之七或十之二三其南太梧浔平五府及宣化崇善二县酌请加増存贮等语【臣】查裒多益寡权有通无仓储之要计系属应行但以不通水路粜费倍多之州县不能接济隣封之故始拟酌减存留是通水路各属之谷原可以资接济自不须议减而南太等府县应加増存贮之谷势必仍令不通水路之州县拨运则所需脚费谅亦不能太轻而添葢仓厫等费又为所急需若统于粜出三钱上下



　　府为省会重地兵民商贾辐辏云集食指浩繁且与栁州为左右臂原存谷数竝不为多今议府县两仓止贮谷六万石减去五万三千石是止实贮米三万石非所以重省会也据【臣】所虑必不可行至以霉浥折耗损物累官为虑【臣】思存七粜三出陈易新立法固已尽善而调剂在人其有亏空者半系官吏侵那其致霉浥者多因仓厫渗漏典守之责防处何辞若止于顶面气头及积久因陈稍有虫蛀等项则情有可原不难设法弥补是惟在诸大吏秉公执法就事察情但能一视不偏自可
　　相安无怨其多贮谷之各府州县虽晒晾出纳盘运交代之际原不无折累然筹大益者自不惜小


　　防酌行事理除将【臣】所见备细札商抚【臣】金鉷外谨缮
　　折覆
　　奏伏乞
　　圣主睿鉴
　　批示遵行【臣】谨
　　奏
　　览
　　同日又
　　奏为奏
　　闻事窃照匪类一案前据广西右江总兵官蔡成贵泗城府知府祖良范呈禀泗城武举岑映翰首擒李天保等并起有伪劄经【臣】一面檄行按察司移会该镇并转檄该府公同严讯务期究尽根株并查与广东匪类是否一起一面密檄滇粤二省地方文武严加访缉业经
　　奏报在案续据蔡成贵祖良范等先后呈禀称案犯黄结劳有功已自投首又获王士忠即黄士忠韦宋等公同严讯审得李天保一人四名游手无赖借符水行医诓骗银钱勾结匪党搜得邪书等项俱经起解等情又据云南广南府营申报据土富州报称奉广西右江镇牌密拏受劄匪类黄玘兆随经拏获黄起平供有蒋先生散劄复获蒋先生赵大哥黄国雄罗老四等共五犯解赴右江镇去讫等情此广西匪类一案也至于东省所获匪类【臣】差人探聼系李梅陈京眷区世义梁宗杰胡伯杨等讹骗乡民捏造谣言有温亚七首发陆续拏获各犯经督【臣】郝玉麟饬发会勘指称文姓在陕西有兵马从广西而来之语统属虚捏原无谋逆情状但党类实繁现在查拏等情又据梧州府知府袁玑禀报探得东省督标把总王泰于正月二十九日在新会县之瓮洞地方拏获散劄匪首李梅解赴总督随发收审等情此广东匪类一案也【臣】查此等奸匪或以堪舆卖药周游隣省或以念咒书符摇惑愚氓始以穵掘金银为招致之术继以禳解瘟疫为讹骗之方捏造异言散布伪劄姓则时李时张名则有三有四如鬼如蜮假疯假痴盖自元二年已遂有此事向因地方官竝不实力察究一经事犯或匿不具报又或据实具报而上司反加呵斥以为好事以为不解事随亦互相隐讳草率完结以致各匪类竝无忌惮反自以为得计而为其所愚惑者且将以为可恃而可信谁贻之祸实厉之阶殊不思奸徒匪党虽
　　盛世不能絶无然何术不可以愚人而必假伪号何计不可以骗钱而必造伪劄伪号伪劄俱可以不究则更有何事应究者况不忍于二三匪类致令百千愚民被其哄动至蹈法网是恩是害孰重孰轻于匪类欲故示寛容于
　　国家亦有何忠爱害人心壊风俗而不之恤且以为身谋岂不竟同于匪类而自安狂悖者哉【臣】言念及此实切痛恨前在粤西已明切开示及至回滇又屡经札嘱兹奉到【臣】前
　　奏报匪类一折荷防
　　硃批此等匪类之为害甚于贼盗当不时留心访察者此案宜竭力严究审拟可谕金鉷等不可存恐其拖累之小见草率将就完结也钦此【臣】随复敬录
　　圣训谕金鉷等去讫伏查广东匪类另为一案应聼该督抚审结广西一案业巳擒获多人录供解省抚【臣】金鉷竝无瞻顾因循必能竭力严究俟审拟到日【臣】意除实在无干供扳牵连人犯应行省释外首恶匪党定正法枭示其虽无同谋而知情伙


　　出银收劄以图免祸人犯虽情似可原然其中良


　　等断不敢存此小见也再泗城府武举岑映翰感戴
　　圣恩实切图报荷防
　　硃批岑映翰可嘉之至赐给千金以示鼓励度其人才可以如何加恩处奏朕知之钦此【臣】随知会抚【臣】金鉷并行布政司酌动款项着宣
　　防赏给千金至其人才似止可胜守备或


　　防遵行又岑映翰之胞弟贡生岑映奎颇有才干亦思
　　上进或邀

　　竝示覊縻理合一并奏
　　闻伏乞
　　圣主睿鉴施行【臣】谨
　　奏
　　览
　　雍正八年五月二十六日云贵广西总督【臣】鄂尔泰谨
　　奏为地涌卤泉民霑
　　膏泽事窃照雍正八年四月初一日据黒井提举司安鼎和详称黒井五马桥西岸河畔沙石地上于本年正月初一日忽涌沙卤一区随行掘浚流而不竭报经盐道差人查验可以成井兼汲煎试防俱可成盐已奉盐道发银到井卑职协同吏目孙复鸠工开挖已见黄泥夲土实系盐卤正源水味醲咸昼夜不息人民惊异共庆嘉祥现在督修井防俟煎办成效再请定额合先详报等情到【臣臣】查云南各井以黑井为最所出之盐行销亦广今五马桥畔以从无卤脉之地忽涌此泉其味醲咸其水旺盛就现在试煎数目合算一年应出盐觔不下一百万将来可另成一井于
　　国课民食皆甚有裨益但卤水之浓淡冬夏各殊柴薪之逺近运费不一是应发薪夲应卖盐价以及出盐额数行销地方俱难以预定而所当熟筹随批行查议去后今据布政司张允随盐道冯光裕会详请俟年底较定盐额多寡卤味浓淡量其所费薪夲定议请
　　题等语【臣】已准令饬行该提举督率灶户预领薪夲将新出卤水按日尽数汲出竭力煎办发运行销将卖获盐价除薪夲脚价外余照数归公暂作赢余具报统俟年底按实查明共煎出盐若干运销若干可定额数若干应给薪夲若干再行会题请
　　防着为成例所有具报黑井地涌卤泉缘由合先缮折
　　奏
　　闻伏乞
　　圣主睿鉴【臣】谨
　　奏
　　大好事也题到有旨
　　同日又
　　奏为开凿河道以利民生事窃照云南寻甸州之宣甸二里宣化七里之归龙寺果马里十甲之潘所海子乞曲里之五里箐四处水利俱已修濬完竣前经【臣】
　　奏明在案复查得海子屯大河接连寻川河系滙嵩明寻甸两州之水每至五六月间雨水洊至涨漫洋溢加以马龙一州之水会于七星桥下冲激寻河之水逆流泛滥满于城南平川之内不惟可耕之地尽弃为水宅即沿山四隅成熟之田亦嵗被湮没厯来无防捍御【臣】细加博访知寻川河之湮没实由于马龙河之山髙势急冲激寻水倒行逆流不得畅泻之故欲治寻河使不逆流莫若使马龙河不争水道欲使马龙河不争水道莫若使寻河泛滥之水另开一河彼此不相冲激则顺势安流可以畅泻而无阻查该处木龙村后名曰后海系泛滥之水蓄聚之区海前横隔山梁凿之使成子河则泛滥之水从后海东流入于寻河之下稍与马龙河分道别流可以无忧涨溢复经详谕该州知州崔乃镛令于秋后覆勘作速兴修毋得畏难避怨务期成功去后兹据崔乃镛详称卑职遵谕即亲往相度地势自木龙村后开凿河口起至桥头村大河口入于下流止共丈量得七百四十余丈中间坚硬顽石计有一百四十二丈髙三丈二丈不等于雍正七年七月择吉致祭十月初二日鸠众兴工卑职亲身调度指画督率尽力开穵至今年正月二十五日业将河形穵开中间石梁凿通计新开河口寛三丈二丈不等河底寛丈余二丈不等尽可泄后海之水归于下流不复致泛溢请委贠勘验计垂永久再宣甸两里现在耕种之田较之水淹荒田仅有十分之三今寻川两岸涸出田地计可増二万余亩可否将涸出田亩以一半赏给出夫应役人等并各効力士民暨设立水利头人领种纳粮其一半令附近居民酌量纳价领田永为已业统俟秋成后另行丈勘造册申报等情【臣】已批准并行布政司会同粮道委贠勘验定议通详在案谨按水利之兴废实关民生之休戚属在滇南尤为要务【臣】不自揣欲将东西两迤凡有可兴之水利逐处兴修此二年以来勤访密查不遗余力除现在省城六河昆明海口并迤东诸府所属一切河渠闸坝各项疏濬开筑已粗有头绪其余迤西各属有已经查勘者有未经查报者务期确知以便委办在举事之始虽不无所费然皆【臣】力所能嗣后则有涸出田地竝丈出田地应行变价银两现核数目已约有数万即以此项办此事总属有余断无不足是以【臣】屡防
　　恩谕恐力有不能令请动正项而竝不敢请动正项亦不敢请动赢余也独是导水濬河务期一劳永逸暂行补救易长筹通利难就事治事易以人治人难【臣】愚拟俟各工报竣即备细彚叙具夲
　　题明请于道贠防贠竝佐杂官贠内分别河道逺近酌量改衔兼衔令总理分理各属水利再酌留嵗修银两分定勤惰考成立季报月报之条着具详具结之例其督抚藩司仍应将要河道分派着落令不时勘修俾于总管之外又各有専责庶现在各属贠役不敢怠忽从事即后来大小官吏亦不致因循竝无可诿缷或于边方水利实有裨益合并附陈伏乞
　　圣主睿鉴【臣】谨
　　奏
　　可谓大功徳代朕造福利益苍生永霑惠泽事也
　　同日又
　　奏为覆
</div>
    <div class="pagination">
<a href="世宗宪皇帝硃批谕旨_page584.html">上一页</a><span>...</span><a href="世宗宪皇帝硃批谕旨_page580.html">580</a><a href="世宗宪皇帝硃批谕旨_page581.html">581</a><a href="世宗宪皇帝硃批谕旨_page582.html">582</a><a href="世宗宪皇帝硃批谕旨_page583.html">583</a><a href="世宗宪皇帝硃批谕旨_page584.html">584</a><span class="current-page">585</span><a href="世宗宪皇帝硃批谕旨_page586.html">586</a><a href="世宗宪皇帝硃批谕旨_page587.html">587</a><a href="世宗宪皇帝硃批谕旨_page588.html">588</a><a href="世宗宪皇帝硃批谕旨_page589.html">589</a><a href="世宗宪皇帝硃批谕旨_page590.html">590</a><span>...</span><a href="世宗宪皇帝硃批谕旨_page586.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
