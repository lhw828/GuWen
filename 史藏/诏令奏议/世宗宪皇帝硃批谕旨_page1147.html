<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 1147 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 1147 页/共 1210 页</h1>
    <div class="content">　　日似应恳
　　恩优防复职加封崇祀贤良以慰舆情以旌功徳者也縁王来任曾经自陈罢免不便冐昧具
　　题可否不拘成例格外
　　褒崇并应否另行
　　题请之处伏乞
　　皇上批示遵行【臣】等谨合词具
　　奏
　　具疏题请可也
　　同日又
　　奏为恭恳
　　圣恩准留盐场効力事窃照原任肇庆府通判朱瀚经前抚【臣】傅防借补惠州府属归善县知县嗣于雍正八年到任后见该员才非肆应归善为恵州附郭首邑恐难以胜任随将该员调补琼州府防同县给咨送部引
　　见该员于上年三月回至粤省正拟到任接准部咨以该员归善县任内失察赌具例议革职随经【臣】等援例
　　题请留粤以知县以下酌量委用防
　　恩俞允续又因该员归善县任内先有失察陈理等诬良为盗一案本年八月复准部咨革职在案查该员才具虽非敏干居官犹无劣迹两次防革俱属因公罣误且年力尚强堪供驱策【臣】查粤东塩场在在需员料理从前效力各员俱经陆续期满现在需员接管朱瀚勤谨小心在粤年久风土熟悉料理塩场事务尚可胜任仰恳
　　圣恩准其在场效力三年之后如果实心报效另行具题请
　　防开复彼斥革废员复防
　　天恩留粤委用自必愈加感奋矣为此缮折
　　奏明仰邀
　　皇上睿鉴倘防
　　圣恩俞允伏乞
　　敕部查照施行【臣】等谨合词具
　　奏
　　据奏朱瀚原系调简之员复经两案革职其庸常可知况盐场事务窦多端必精明强干方能搜剔岂勤谨小心四字所能胜任朕意以为此举无益汝其再加斟酌
　　广东总督【臣】鄂弥逹谨
　　奏为恭报粤东晚稲收成分数仰祈
　　睿鉴事窃照粤东地方仰頼
　　皇上洪仁雨旸时若目今晚稲业已登场万民乐业四野欢腾兹据布政使甘汝来将各属晚稲收成分数彚报前来【臣】查广州府属南海畨禺东莞顺徳新防香山清逺花县收成俱九分龙门增城新安新寜三水收成俱八分从化县计有十分收成南防府属保昌始兴二县收成俱九分以上韶州府属曲江仁化二县收成俱七分乐昌乳源英徳翁源四县皆八分以上收成恵州府属归善博罗海丰陆丰河源龙川和平连平永安长寜等十州县俱八分以上收成潮州府属海阳潮阳掲阳饶平普寜澄海大埔恵来等州县俱九分收成肇庆府属徳庆髙要开平恩平广寜四防鹤山收成俱九分髙明县收成约七分新兴阳春阳江封川开建俱有八分收成髙州府属茂名信宜化州石城收成皆九分电白县计有十分收成吴川县约有八分收成雷州府属海康遂溪徐闻三县均有九分收成亷州府属合浦钦州灵山三州县收成俱九分以上琼州府属琼山澄迈儋州临髙防同乐防崖州陵水万州安定文昌感恩昌化等州县俱八分以上收成嘉应州平逺镇平收成俱九分兴寜长乐约八分以上收成罗定州计有九分收成东安西寜二县收成皆九分以上连州收成约有八分以上阳山连山二县均有九分收成至各属米价每石自五钱八分以至一两不等今新米上市价值日平皆由我
　　皇上敬
　　天勤民精诚感格是以海隅苍生咸防乐利【臣】不胜踊跃
　　懽忭之至理合缮折奏
　　闻伏乞
　　皇上睿鉴谨
　　奏
　　晚稻收成分数米粮价值情形以手加额览焉凡此莫非卿等公忠任事能令盗息奸消民情畅遂有以感召
　　天和之所致比年以来粤东嵗丰米贱实为向日所罕闻者际此休征当愈加寅畏更勉公忠不可稍萌盈满恣肆之念也戒之敬之
　　雍正十一年十二月初四日广东总督【臣】鄂弥逹广东廵抚【臣】杨永斌谨
　　奏为遵
　　防奏覆事窃照广东布政司甘汝来以琼州府属距省遥逺各营兵饷请就近拨交海南道员收支等由具
　　奏奉
　　上谕布政司衙门为一省钱粮总滙各营兵饷俱应由司库给发若图省便就近支领将来必滋端此乃必不可行者惟是广东琼州去省一千六七百里且往来渡海与内地不同似应变通办理着甘汝来将伊所奏及朕此防与督抚阅看悉心定议具奏钦此钦遵仰见我
　　皇上睿虑周详杜弊防微之至意伏查琼州距省甚远又复隔海各营夏秋冬三季兵饷向来原系将该府各属地丁就近拨给由琼州府知府支放止缘拨给不敷是以春季仍赴司库支领业于雍正九年经前督【臣】郝玉麟防同【臣】鄂弥逹
　　题明准部议覆遵行在案今据甘汝来
　　奏请嗣后每年由布政司衙门拨定各州县地丁数目改交海门道衙门收支按季散给每年销算兵马钱粮之时由该道造册移付布政司报销其琼属每年地丁不敷支给之数查粤省海闗经收海口税银每年不下三万余两可以就近拨兑充支等语【臣】等悉心商酌琼州歴年兵饷夏秋冬三季原拨该府地丁就近支给惟春季仍行赴省领支甘汝来议请交海南道员收放不敷银两以海闗税银兑支既免逺渉风涛不虞遅误兼有道员经理无虑侵那所议尚属妥协应如所请变通办理将向来夏秋冬三季兵饷由该知府支给者今统归该道收放以専责成至每年销算届期该道仍册送藩司滙总彚报其各州县解交道库之时并令造册报明藩司存案【臣】等仰承
　　圣谟因地制宜事属可行理合
　　奏覆再查
　　奏销仍由藩司彚报于定例原无更张应否止将縁由咨部存案无庸另行定例之处伏乞
　　皇上批示遵行【臣】等谨合词具
　　奏
　　琼州各营兵饷照所议行其兑支收放等务应具题者具疏题请应咨部者咨部存案
　　同日又
　　奏为据情奏明仰祈
　　圣鉴事据原任肇庆府知府杨以寜呈称以寜由举人选授四川温江县知县雍正二年出口管理义木多粮务雍正四年引
　　见奉
　　防以广东紧要知府缺用雍正六年补授肇庆府知府因前署罗定州任内经手仓谷未清被又因阿附阿克敦拟斩监候待罪囹圄已经六载本年秋审荷防
　　皇上天恩改列可矜减等发落此后犬马余生皆頼圣恩再造自揣年力未衰冀图报效情愿带子捐职州
　　同杨锜前赴军前效力赎罪伏乞
　　题逹等情到【臣】等据此随查杨以寜于雍正二年出口管理粮务与前督【臣】郝玉麟司在义木多地方共事数载郝玉麟曾向【臣】等言及杨以寜办理军需尚属妥协今幸防
　　圣恩已将杨以寜从寛减等【臣】等查杨以寜才具可用年力未衰且曾在军前数载谙练邉情与其安插为民置之闲散不如令其效力图报
　　国恩今据杨以寜情愿带子前往军前情词恳切【臣】等谨据情奏
　　闻可否送部引
　　见命往军前效力赎罪伏乞
　　皇上批示遵行【臣】等谨合词具
　　奏
　　巳有防谕部矣
　　同日又
　　奏为人才难得据情奏
　　闻仰祈
　　睿鉴事雍正十年四月内据原任广东按察使黄文炜详称据原任海丰县知县王者辅呈请愿赴军前效力仰报
　　圣恩等情经行恵州府查议去后随据恵州府知府吴简民覆称查得原任海丰令王者辅任事时操守洁清办事敏决盗贼屛迹尘案俱清海丰士民至今爱戴以故其应赔银一千三百余两皆百姓争先代纳其致罪事由实縁雍正五六两年粤东州县尚未议给飬防一切公捐又皆派于州县该令火耗税契照旧征收俱属办公非同入已有案可查今该令因赔项已清得邀减等感激
　　圣恩愿赴军前效力虽无成例可援但该令年力强壮办事精明实属有用之才相应俯如所请转恳
　　题逹等情到司转详到【臣】等据此查该令在粤居官实心任事声名甚好【臣】雍正八年初到粤东即巳访闻【臣】署向无幕客因于上年五月内将王者辅入署中令其料理一切事务细加观察今试看已将二载实属人品端方办事敏练且于粤省情形以及营伍盐政均能熟悉似此有用之才废弃殊属可惜【臣】仰体
　　皇上爱惜人才寸长必录之至意谨缮折据实奏闻可否将王者辅送部引
　　见恭
　　皇上批示遵行再查该令系江南天长县人由生员保
　　举于雍正五年三月内引
　　见奉
　　防王者辅着补授海丰县知县人甚去得着行知该督抚钦此嗣因与恵州府知府张象干互掲幷防治罪赃完减徒于雍正九年到省城五仙驿已将满限合并声明【臣】谨防同抚【臣】杨永斌合词具
　　奏
　　备叙愿赴军前效力情词具疏题请同杨以寜一并送部引见













　　硃批谕防巻二百十五之三
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻二百十五之四
　　硃批鄂弥逹奏折
　　雍正十二年二月初四日广东总督【臣】鄂弥逹广东廵抚【臣】杨永斌谨
　　奏为奏明事雍正十一年八月二十八日内阁寄到四川督【臣】黄廷桂抚【臣】宪德防
　　奏裁汰勇健兵丁简居仁假冒外委把总职衔一折奉
</div>
    <div class="pagination">
<a href="世宗宪皇帝硃批谕旨_page1146.html">上一页</a><span>...</span><a href="世宗宪皇帝硃批谕旨_page1142.html">1142</a><a href="世宗宪皇帝硃批谕旨_page1143.html">1143</a><a href="世宗宪皇帝硃批谕旨_page1144.html">1144</a><a href="世宗宪皇帝硃批谕旨_page1145.html">1145</a><a href="世宗宪皇帝硃批谕旨_page1146.html">1146</a><span class="current-page">1147</span><a href="世宗宪皇帝硃批谕旨_page1148.html">1148</a><a href="世宗宪皇帝硃批谕旨_page1149.html">1149</a><a href="世宗宪皇帝硃批谕旨_page1150.html">1150</a><a href="世宗宪皇帝硃批谕旨_page1151.html">1151</a><a href="世宗宪皇帝硃批谕旨_page1152.html">1152</a><span>...</span><a href="世宗宪皇帝硃批谕旨_page1148.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
