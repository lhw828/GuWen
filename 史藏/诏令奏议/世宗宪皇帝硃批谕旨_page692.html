<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 692 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 692 页/共 1210 页</h1>
    <div class="content">　　谕防而东省各属案件现皆申报道员豫省亦然是职守竝无不専所有留保请将州县命盗钱粮由道审转之处似无庸置议【臣】谨据实覆
　　奏是否有当伏乞
　　皇上睿鉴谨
　　奏
　　分剖甚属明悉可即缮疏具题俾直省各督抚咸知卿有此议也
　　同日又
　　奏为郡守才不胜任据实
　　奏明仰请
　　睿鉴事窃查东省莱州府知府王荣赐前任河南新乡县令【臣】因该员为人诚实办事勤慎经【臣】
　　题补陕州知州送部引
　　见奉
　　防俞允该员扵雍正七年正月内到任陕州即扵本年
　　五月内奉
　　防补授莱州府知府【臣】扵其赴任时又面加训励王荣
　　赐感激
　　圣恩亦自言力圗报效及其到任以后【臣】察知办理郡务竭蹶不遑【臣】因其初为知府民情庶政或未熟悉复随事训饬不惮谆谕切指该员虽深自奋勉向上无如限扵才智迄今一载未见整饬之效甚觉勉强【臣】恐所闻未确又复致询抚【臣】岳濬亦言该守人虽朴实稽其政务接其言论诚难胜任等语【臣】思莱郡海疆【臣】等既察知王荣赐难胜斯任何敢因循贻误但王荣赐居官尚属谨饬可否遵照甄别知府之
　　上谕请将王荣赐以在京部属改补所遗莱州府员缺
　　仰恳
　　圣慈另简能员补授庶边海要郡整饬得人倘防恩允【臣】与抚【臣】岳濬再当合词具
　　题至东省登青二府亦属濵海地方其署登州府知府姚庭槐经【臣】由胶州牧
　　题请署理登郡试看胜任再请实授兹查该员到任未乆虽无循卓出人之政亦无旷废职守之愆尚湏再为试看青州府知府广夀经【臣】由汝阳令钦遵
　　谕防扵豫东两省人员内不拘资格
　　题补青守到任以来虽办事尽心才称其缺但气质稍粗举动未能恊亦湏化诲涵养此二员者容【臣】与抚【臣】岳濬不时察查觇其后效另行据实奏
　　闻合并
　　奏明伏乞
　　睿鉴谨
　　奏
　　所奏皆是此莱郡一缺卿意中有胜任之人否
　　雍正八年六月二十二日河东总督【臣】田文镜谨
　　奏为奏明事窃惟学政一官宣扬风化振拔人才职守最为清要必得矢公矢慎衡校严明俾钻营幸进之徒无以施技逞奸则内外肃清诸弊可杜兹查河南学【臣】吴应棻今巳歴试彰卫懐开四府【臣】见其衡文课士一秉至公实心殚力扵廪结则挨保之外増用认保互相觉察扵考校则饬拏鎗手密加廵缉以防传递扵文童则屡加覆试详审笔迹扵武场则合观技艺细加甄取凡其録进摈斥皆精当不爽尤能督率提调送考等官谨凛襄事综理周密无可窥伺夤縁是以士论舆情翕然称颂至其体度峻整裁事和平更为寛严协【臣】与学臣同事地方资其整齐化导共勷
　　圣治【臣】既察知吴应棻政绩卓著理合据实奏
　　闻再查东省学【臣】蒋蔚勤慎明白共劣生积欠钱粮竝自来多事者访实即行黜革考察教官尤无姑容一切学政士习均能循分整饬相应一并
　　奏明伏乞
　　睿鉴谨
　　奏
　　览奏俱但吴应棻平素非如此人也品行多属不妥似流入钻营奔竞之习近年以来始觉奋志改勉朕向知其底里今心行果否如一乆暂有无异同卿再留意验视具奏以闻
　　同日又
　　奏为奏明程家寨工程危险并抢护平稳縁由仰祈
　　睿鉴事窃查祥符县南岸程家寨月堤地势洼下大河水趋南岸原属险要经前河【臣】嵇曽筠
　　题估迈埽加镶在案时届伏汛又值大雨时行该工扵六月十四日骤长水三尺八寸全河大溜尽注该工埽外水深三丈一二尺不等堤埽蛰陷【臣】飞饬署开封府知府刘永锡上南河同知陈仪下埽抢救竝调河营僃弁及别汛兵夫埽手齐集保护并差【臣】标把总及在省试用效力人员咸赴工所以僃委用縁十五六七等日河水日长共计五尺五寸势涌溜急新旧埽个渐次漂走堤外水深四五丈不等巨浪洪涛奔腾冲激难以下埽惟有急加里戗以为后衞随扵十七日面委署布政使陈世倕多帯钱文赴工分发买土适河北道朱藻至省【臣】因其平日熟练工程办事竭力随又面授机宜委令协办朱藻到工即将员弁分执事不辞劳怨昼夜严督夫役儹筑防护【臣】扵二十日亲赴该工查看督率自十八日起至二十日辰刻水巳消落三尺查险工八十余丈之内旧堤全刷者止十余丈汕去十分之六者六十余丈其新筑里戗现今寛有六七丈不等髙与旧堤相等人夫共有七千余名昼夜赶筑加帮髙厚而堤外之水止深一丈六七尺护崖埽个俱巳下齐现在疾儹签加大桩粗缆工程可保平稳其善后事宜【臣】细加斟酌并抢修工料另疏具
　　题外所有程家寨工程危险及抢护平稳情形理合恭折奏
　　闻此外黄运两河工程伏汛将过均属平稳合并奏明恭慰
　　圣懐【臣】因该工水势平缓里戗外埽均巳指示赶办复严谕在工大小员弁分督兵夫星夜儹修完固【臣】即扵二十一日囬署办事再管河道员缺前奉
　　谕防令【臣】与前河【臣】嵇曽筠拣选
　　题补【臣】等因上南河同知托克托海在工年乆熟河务而又时届伏汛不便乏员随一面委护道一面
　　题请实授【臣】以托克托海必当殚心竭力奋往向前岂期扵此等要工不思急为抢护反因朱藻到工心懐嫉妬退缩不前查托克托海自十六日到工之后曽具一禀到【臣】第言水势汹涌竝不言及在彼如何抢护如何督率【臣】巳疑其不心经理随委署按察司盐驿道张建徳赴工查防托克托海竟随协理河【臣】范时绎安坐一旁张建徳差人邀伊防工不至随又诣其坐处云工程何等危险如何在此闲坐托克托海答云我在此看守裹头埽又云没见朱藻分单子张建徳随将分单子交给托克托海插入靴内仍然端坐不动张建徳见其玩工形状因云护道在此陪坐我看工去了范时绎随云我们也同去看看未几托克托海又囬原处安坐总之督率稽察抢理之事托克托海絶不在意至在工夫役托克托海亦不约束查察其有乗晚逸去者竟置不问经朱藻将一夫头责惩夫役始凛然不敢偷闲【臣】查该工危险异常职事员弁人役犹知凛惕上紧而托克托海独不以险工为念一味妬才嫉能挟私废公若不严行防究则在工人员无所惩劝【臣】是以缮疏
　　题防不敢自避保题失当之咎而稍为劣员囬护也至协理河【臣】范时绎奉
　　防令其防汛稽察【臣】扵初见之时听其言论似属明白私心窃喜谓可助【臣】不逮今值此险工未见有督率之方稽察之明如玩工之托克托海连日侍坐其旁而不知督责其才识巳大槩可见矣【臣】防
　　皇上恩遇至深委任至重【臣】不敢不据实一并奏闻统祈
　　睿鉴为此谨
　　奏
　　据实纠防一无囬护朕深为嘉与托克托海如此玩误工程实属大奇所以云小人之心不可以常情测度也题夲到日另有谕防
　　同日又
　　奏为奏明事窃【臣】所住衙署最后一院有楼房七间东西厢楼各三间【臣】因此楼闲旷无人居住遂扵楼后供设家堂香火早晚扫除之外即将院门扄钥兹扵六月十七日早家人换点香烛将所用火煤纸不知误遗何处未及查防锁门而出及至饭后忽见楼房烟起啓门入视火巳燃上顶槅櫺其梁柱年乆枯燥见火即燃顷刻之间楼顶塌下遂将火势压住惟东厢楼为火焰所射亦即塌下所幸是时无风兵役各携救火器具协同家人登时扑灭附近之西厢楼并两耳房俱未延烧至【臣】所住正房及堆贮文巻处所相距更逺竝无燬失此虽【臣】之家人不戒实【臣】供职多愆以致火灾示警然楼房髙敞当火起之初楼顶立即塌下不致火逺及湏臾即熄则又仰赖我
　　皇上福庇所赐【臣】惟有省躬思过益加凛惕夙夜不懈而巳所有【臣】署失火情由理合据实奏
　　闻因所烧系数间空房竝无燬失文巻未敢具本题报
　　合并
　　奏明谨
　　奏
　　此等事何必具本题报据云火灾示警等语朕意黙黙中事最难知从来圣贤之所不能免者或化大为小亦未可定惟扵方寸间切毋存怨天尤人之念
　　雍正八年七月初八日河东总督【臣】田文镜谨
　　奏为河工需员甚殷仰请
　　圣恩简发以僃差委事窃照黄运两河工程均闗紧要
　　时厪
　　睿念指示修防【臣】防
　　皇上殊恩
　　特命掌管北河印务夙夜兢兢惟有恪遵
　　圣训倍加谨慎期扵河流安澜堤岸巩固上慰
　　圣懐第河道绵长事务纷繁如修守防险稽察趱督在在需员而管河同知通判及沿河州县又例应
　　题补非谙练河工不足以供任使非在工学习不能骤至谙练今查前河【臣】嵇曽筠移送效力人员册开巳经取结咨部者除陆续
　　题补竝现在委署及告假縁事囬籍外仅有二员在工其余未经咨部取结共计四十余员现在查取家道殷实印结其是否俱系殷实尚难悬定况皆系州同州判县丞主簿杂职及生监微末人员多系到工未乆扵修防事宜全然未止可在工学习奔走且为数无多苦不敷用【臣】思河防重务必湏多得人员预为学习庶临时差委不致乏人遇缺亦可量才委署
　　题补【臣】谨仰恳
　　圣慈敕部在扵选补同知通判知州知县内简发十员赴北河效力虽此等人员平日未歴河干河务非其通晓但得明白勤干之人在工学习自可望其进益以僃差委再效力人员例应取本籍家道殷实印结如防
　　俞允
　　简发人员到工【臣】即遵例查取印结咨部留工效力合
　　并声明伏乞
　　睿鉴谨
　　奏
　　河工效力人员朕酌定有防谕部
　　同日又
　　奏为恭请
　　简发人员以资吏治事窃照吏治在乎得人而用人必
　　因其材【臣】查豫省数年以来屡防
　　皇上简发各项人员
　　命【臣】酌量委署试用使地方所出员缺即可因地量材斟酌委署实扵地方吏治均有裨益今查试用人员或经【臣】
　　题署或现在委试所余不过数员而其才情识见仅在中平止宜扵简小地方若紧要繁剧州县缺出即乏人署理是以【臣】毎遇一要缺即审酌再四难得其人至扵同知通判常多差遣公出又有陞迁事故其所管水利粮务督捕等事亦需人署理若令知府首县护理未免不能兼顾【臣】谨仰恳
　　圣慈扵在京补选同知通判知州知县内
　　简发二十员到豫俾【臣】得就中酌选量才委署不致临期乏人可收臂指之用如内有才猷敏练识见老成试有成效者【臣】又可扵应题要缺酌量
　　题补【臣】仰体
　　皇上慎重地方造就人材至意谨缮折
　　奏请伏乞
　　睿鉴谨
　　奏
　　亦酌定有防
　　同日又
　　奏为程家寨工程稳固再行
　　奏明仰慰
　　圣懐事窃照祥符县南岸程家寨前因汛水骤长大溜直射漂汕堤埽随经【臣】将工程危险及抢护情形恭折奏
　　闻今查该工自六月十八日起水势渐次消落又对岸切去滩嘴四百余丈溜归中随督率人夫昼夜儹筑里戗今巳一律完固堤外又下护崖埽及沉水大埽密签长桩倍加粗缆儹做坚实今险下移复扵下首加里戗镶防风以资捍御而该工西首又得回溜之势水缓沙停逐渐淤成嫩滩全将埽坝包裹查七月初六日探量得头坝水深仅四寸六寸不等中坝水深五寸下坝水深七寸伏查该工前此北髙南低势如建瓴埽外水深四五丈不等洪涛冲激危险无比今竟大溜北趋埽外淤出嫩滩再迟数日即可淤平似此危险呼吸之势转为至平极稳之工皆由我
　　皇上至诚感格
</div>
    <div class="pagination">
<a href="世宗宪皇帝硃批谕旨_page691.html">上一页</a><span>...</span><a href="世宗宪皇帝硃批谕旨_page687.html">687</a><a href="世宗宪皇帝硃批谕旨_page688.html">688</a><a href="世宗宪皇帝硃批谕旨_page689.html">689</a><a href="世宗宪皇帝硃批谕旨_page690.html">690</a><a href="世宗宪皇帝硃批谕旨_page691.html">691</a><span class="current-page">692</span><a href="世宗宪皇帝硃批谕旨_page693.html">693</a><a href="世宗宪皇帝硃批谕旨_page694.html">694</a><a href="世宗宪皇帝硃批谕旨_page695.html">695</a><a href="世宗宪皇帝硃批谕旨_page696.html">696</a><a href="世宗宪皇帝硃批谕旨_page697.html">697</a><span>...</span><a href="世宗宪皇帝硃批谕旨_page693.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
