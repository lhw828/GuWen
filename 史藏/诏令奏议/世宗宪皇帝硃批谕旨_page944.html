<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 944 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 944 页/共 1210 页</h1>
    <div class="content">　　奏明在案续于九月二十日据闽安协报称右营守僃施大英出洋巡哨恐坐哨船贼人遥认即先扬帆逺飏改坐小渔船放洋一日夜到外洋东涌山澳边遥望见贼船二只果插有一杆白旗伙贼多穿红紧身随开鎗攻打贼船亦放鎗拒敌时因风起贼船乗风东走贼船篷大渔船篷小追赶不上致被向大洋走去等因【臣】随严行责查令各处并力穷追外因思贼船见有官兵攻缉自必乘便散斗各归登陆【臣】即飞饬各沿海文武上紧于陆地严宻查拏兹陆路经水师提督蓝廷珍差原任千总黄耀显在涵江地方拏获陈尾系贼船舵工称为二爷又兴化协副将朱杰拏获贼伙陈盛老又方河即方珠二名又【臣】差水师守僃魏国泰在厦门刘五店拏获伙贼乌脚菊天送许受三名又海坛镇【臣】朱文遣员拏获张辉张旺朱恩郭麟陈秦陈勇六名又仙游县知县萧系闳拏获朱祐一名共巳获一十三名臣随经调解陈尾亲审伊将刦船得财做舵工称二爷之处俱即直认不讳惟贼首及窝家姓名坚称不知虽经夹讯终不供出【臣】又调陈盛老亲讯据其所供合之各处所问各贼口供贼首呌陈兴漳州人曽攻过台湾在石玛住窝家呌黄辉超系漳州人在浙江温州府平阳县涧宅住系监生一应军器米粮俱系伊出的物亦在伊家同伙先有二十二人后有六十余人连刦是实因九月十三日在东涌遇兵船攻击于十四五六等日各登陆散斗等语【臣】现在遣派员弁分头宻拏贼首窝家及伙贼人等务期必获外所有巳获洋盗一十三人之处谨先缮折奏
　　闻谨
　　奏
　　览奏此案大有头绪矣伙盗既经擒获如许名数则海洋不难肃清可嘉之至从前疎防者业既惩处现今捕获之员弁兵役亦当分别奨赏题请议叙以示鼓励
　　同日又
　　奏为奏
　　闻事窃照福建田禾雨水情形【臣】屡经缮折
　　奏明今已届十月万宝告成之候【臣】遍令细查据延建邵汀四府所属各县禀称稲谷收成约有十分九分福兴二府属收成约有九分八分即被水独甚之连江县其髙田收成亦有八分泉属收成约有八分漳属稻谷八月内连次发水通身计算田亩十分之中有一二分被淹其余髙田俱好牵算约有六七分收成惟诏安一县八月发水之时未据报灾今忽报灾臣现委员踏看确查容据实具
　　奏台湾府据报约有九分年成现在省城上米每石一两四钱次米每石一两三钱兴化延平建宁邵武四府米价每石一两一二钱不等汀州泉州二府米价每石一两五钱漳州府米价每石一两七钱【臣】谨一并奏
　　闻谨
　　奏
　　今岁闽地荷防
　　上苍慈恩收获乃至如此实出望外朕慰悦之怀笔不能尽
　　同日又
　　奏为奏
　　闻事雍正四年九月二十二日厦门地方因安溪县典史陈永芳征追屯欠比责保长奸棍倡令罢市旋经谕开【臣】查典史征追屯欠系奉上司差委乃系办公比责未为不是奸棍即敢罢市不法巳甚断不可寛除令查拏为首之人审明杖毙以惩奸棍以止恶习外所有情节【臣】谨缮折奏
　　闻谨
　　奏
　　应如是惩治以警刁顽
　　硃批谕防巻一百七十六之五
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕旨巻一百七十六之六
　　硃批髙其倬奏折
　　雍正四年十一月初八日浙闽总督【臣】髙其倬谨
　　奏为奏
　　闻事窃查台湾田土向当台湾初定之始止台湾一县之地原有人户钱粮故田土尚为清楚其诸罗凤山二县皆系未垦之土招人认垦而领兵之官自原任提督施琅以下皆有认占而地方文武亦占做官庄再其下豪强之户亦皆任意报占又俱招佃垦种取租迨后佃户又招佃户辗转顶授层层欺隠按其赋税每田一甲不过内地之十余亩而纳八石有余之粟似种一亩之田而纳十亩之粮类若田少赋多然究其递相欺隠亩数则种百亩之地不过报数亩之田实系田多粮少今欲彻底清查海外岩疆恐其纷扰相延愈久清理愈难因
　　田产经界不清居人名户亦混编立保甲止是大概欲骤更变未敢轻言【臣】现详访熟思俟得一妥贴可行之法始敢具奏请
　　旨遵行外至彰化一县新经设立田土钱粮俱为有限其所管有蓝张兴一庄其地向系番人纳饷二百四十两原任总兵张国原认垦其地代番纳饷招垦取租数年之前提督蓝廷珍转典其庄现聚垦种田土者已二千余人地方文武官因生番到其处杀人以为开田惹番意欲驱逐垦户以地还番【臣】思此处若不令开垦当禁之于始今已有二千余人又有垦出之地一经驱逐则此二千有余失业之人俱在海外置之何所但若听业主私据佃户混占不于起初清理又必似诸凤二邑之流弊【臣】意欲将此田总行清查所有田亩令各垦户报出认赋即为永业俟报明之后不必照诸凤二邑之例以一甲之田定粟八石止照内地按亩定粮量寛其力以下则起科约可得额赋一二千两或再稍多亦未可定竟将原纳二百四十两之番饷
　　题请开除蓝张二家总不许覇占并趁量田之时兼查人户编清保甲更立四界令官严查不许垦户侵耕出外似属一劳永逸乆长可行之道【臣】巳檄行台湾道府同彰化县详议如系可行即一面详复一面办理所有情节【臣】谨具折奏
　　闻谨
　　奏
　　区处虽是何若密喻蓝张二姓令其自行检举将田粮推卸于各垦户不尤爲省力乎
　　同日又
　　奏为奏
　　闻设法操练水师将弁兵丁事窃【臣】看得福建水师兵丁内颇有不谙水务之人千把多系中等将备亦然浙江水师与福建相仿而本领更觉不及【臣】细访众论防其大意熟悉水师之人内有三等其最高者不但本处海洋情形无不熟知即各处港口之寛狭沙线之有无何处外洋岛澳是洋盗寄泊取水之所何等日色云气是将作台回澜之候因其熟极故能生巧实于廵防有益此为第一等其次或熟知数处情形或熟知本处情形此第二等又其次者于本处情形亦知大槩在船不晕能上下跳动运使器械此为第三等其仅不甚晕吐只坐舱内不能上下跳动运使器械者此种不过充僃人数而已现在闽浙水师将弁兵丁之中如第一等者或一营之中竟无其人或仅有二三人而年近老迈筋力就衰者居半所有之好者次好者不过第二等第三等之人而仅不晕吐不能上下跳动运用器械者参半此等不知港沙之可以行走与否不知岛澳之可以寄泊与否行船搁浅撞礁立有性命之虞即内洋遇贼尚难期其缉获安望其廵捕外洋之盗【臣】愚昧所见惟设法勤令操练则二等者可至一等三等者可至二等或亦至一等即仅不甚晕吐者亦可使之能上下跳动运使器械渐习渐精查闽浙之例本处巡哨之兵只在本处洋面巡哨即总巡分巡之员亦只福建者巡福建浙江者巡浙江如此行走操练止熟本处不知他处止知本省不知外省【臣】欲稍为变通每年总巡分巡及在本洋巡哨者俱仍令照常巡哨外【臣】每年再于此外另熟悉之员带领官兵配给船只南风起时令自闽省直巡到浙省尽头北风起时复令自浙省回棹直巡到闽省尽头并令俱经由外洋岛澳令本处巡船与之在彼合哨不到者据实揭报
　　题防如此则各处哨船不能偷安而外洋大盗亦难蔵闪且各处哨巡官兵常到外洋经歴既熟自渐无畏怯不惮逺出矣至此巡查之员弁兵丁【臣】令极熟者五停参以次熟者五停令其同往沿路所过毎到一处即添带其官一员兵十名亦令同往俾其操练则二等三等以及稍生之官兵往返一番自必俱有长进若遇有海运米谷等项之事或到江南山东广东等处【臣】亦酌量配官兵令其押船行走所走之处愈逺则所知情形愈广矣


　　之用【臣】查现在闽浙二省水师各员中有浙江陆路太平营参将陈勇水务极为熟悉置之陆路无用【臣】欲保
　　题水师副将但思补一水师副将各有汛守之地【臣】难以不时调遣令其巡查海洋【臣】查现出有浙江陆路平阳协副将一缺【臣】请以福建福州府城守


　　可于【臣】标及将军标抚标各员内择其好者代理



　　题请外谨仰恳
　　圣恩伏乞
　　睿鉴【臣】愚所见统祈
　　皇上训示谨
　　奏
　　所奏朕欣悦览之有何可谕但自今既令官兵冲风渉险来往大洋则船只坚固无虞最系第一要务若审查稍有未妥宁先料理船只为是
　　同日又
　　奏为奏
　　闻事窃查行刦浙江黄岩镇所辖洋面之洋盗【臣】业将
　　情节及已获伙贼十三人之处缮折
　　奏明续据【臣】前所遣之员于浙江温州府平阳县涧宅地方拏获窝家黄辉超又拏获伙贼二人再水师陆路各营及各县共又拏获二十八人前后共获四十四人俱系正实此案洋盗细问各供贼首实名陈防又叫陈尾在安海住先在厦门做客头因揽偷渡惩处后朱一贵之变伊领原任总督满保告示过台张贴得外委劄付在水师提标中营吃粮因革名粮旧年才往温州入贼伙起初是二十二人后打刦各船又押令入伙并曾分赃者四十余人【臣】得此确供正遣员飞拏陈防随经水师提【臣】蓝廷珍亦在厦门先问出姓名遣员到安海拏获陈防妻子又拏获其兄陈祖据供陈防于九月十六日夜到家住一夜即出外并不说去向等语【臣】又细问细访陈防巳往广东的有消息【臣】选差的当之人并访出认得陈防之人令一同前往密行查拏陆路提【臣】丁士杰水师提【臣】蓝廷珍亦各遣人前往宻拏共巳遣有六起人前去再陈防曽做客头或恐往台湾亦未可定【臣】亦遣人密行查拏又悬重赏缉捕总期获而后巳再前供出之贼首陈兴巳经查有其人现在台湾确问不系实贼【臣】巳止拏理合一并
　　奏明谨
　　奏
　　此案办理甚好贼首料必不致逸脱
　　同日又
　　奏为奏
　　闻事窃查原任福建兴泉道陶范管理盐务倚恃熟习
　　欺朦作弊【臣】将现得之款防疏
　　题防续又经【臣】防同抚【臣】毛文铨查伊凡兑收盐课银两俱外有加平之费每百两共得银一两五钱又查经管理莆田场盐务兴化府通判张宏祚报出陶范用谕帖吊出已入公仓未给价之盐一万六千担运卖【臣】等查此项盐觔并未纳课费显系偷卖正在彻底清查确实忽于十月二十三日夜据福州城守营及侯官县报称劾道陶范托称欲自写办盐清单趁空自缢身死并送到伊桌上遗禀一封除行令确騐报殓外【臣】对众拆看遗禀大意称伊毫无贪黩一委曲可怜之词又称水客陶大张永祥与伊无渉并未本各水客伊无所需索又另单四其中最要者云得平头四千余两系伊养防又所卖之盐系用为部费一千四百两与原任巡抚黄国材四千两送原任总督满保盘费二千两又署藩司应得平头银四千一百余两补前布政使秦国龙丁士一旧欠三千四百两存银七百两等语【臣】何敢自执己见不行自返但细查遗禀尚是饰词除将各项情节【臣】另防疏
　　请审外所有遗禀另单【臣】一一照写不敢封入匣内另用夹板交【臣】进折家人赍呈并乞
　　皇上遣员騐明谨
　　奏
　　此事已降旨命尔审理矣陶范之禀是否饰词且置不论只在一死即知其非端人也
　　雍正四年十一月二十八日浙闽总督【臣】髙其倬谨
　　奏为奏
　　闻年成米价情形事窃查福建今年延建邵三府收成有九分以上本地民食足用且颇能有余兴化府收成有八分以上民食可以自敷汀州府收成有七八分可足八个月民食福州府收成有八分以上可足七个月民食此六府收成之后米价俱比前颇贱独泉漳二府晚稻收成仅有五分民食殊觉不足米价亦不少减不可不急行预筹即福汀二府亦须早筹接济其现就本地料理之处【臣】巳将江西运到之米调一万石运赴省城将抚【臣】毛文铨所卖之米三千石运赴南澳将存省【臣】前所运温台之谷再运二万石到漳州运一万石到泉州运六千石到厦门运四千石到诏安至台湾之米旧例每年买运五万石以济泉漳今年又钦奉
　　特旨再加运十万石又【臣】请开通米禁亦奉
　　圣恩允行在案今年台湾有八分收成而台湾仓谷从前拨用存价十停之中仅有一停实贮约计应买补者六十余万石若再加十五万石买济之米及【臣】请泉漳之民买运恐本地力不能支不可不详慎顾虑【臣】现详细酌量其照常年买运之五万石


　　本地买补之仓谷酌其可能量势买补再外省接


　　差员前往等催运济兼试行领运山东江南之麦又【臣】酌量暂动盐课盈余银五万両令差员等带往上江一带买米随带运回闽省平粜仍缴本还库开册报部一通融间似于闽省民食有济又前防
　　圣恩截留浙米十万石易谷运闽近经浙江抚【臣】李卫奏请以此米平粜将所买之谷米运闽接济【臣】现遣


　　其截漕之米浙省既以易谷为难闽省复又待米颇急【臣】现咨商抚臣李衞欲即将此十万石之米


　　以趁冬末春初北风多有之时开行运闽于事既


　　抚臣汪漋






　　济而将来之仓储亦丰【臣】之所见如此至【臣】到闽尚未经过一次青黄不接之候虽预揣情形亦恐


</div>
    <div class="pagination">
<a href="世宗宪皇帝硃批谕旨_page943.html">上一页</a><span>...</span><a href="世宗宪皇帝硃批谕旨_page939.html">939</a><a href="世宗宪皇帝硃批谕旨_page940.html">940</a><a href="世宗宪皇帝硃批谕旨_page941.html">941</a><a href="世宗宪皇帝硃批谕旨_page942.html">942</a><a href="世宗宪皇帝硃批谕旨_page943.html">943</a><span class="current-page">944</span><a href="世宗宪皇帝硃批谕旨_page945.html">945</a><a href="世宗宪皇帝硃批谕旨_page946.html">946</a><a href="世宗宪皇帝硃批谕旨_page947.html">947</a><a href="世宗宪皇帝硃批谕旨_page948.html">948</a><a href="世宗宪皇帝硃批谕旨_page949.html">949</a><span>...</span><a href="世宗宪皇帝硃批谕旨_page945.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
