<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 1166 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 1166 页/共 1210 页</h1>
    <div class="content">　　圣恩特谕加意抚恤补仓截漕令【臣】等酌量议奏仰见圣主预筹民食至周极溥之至意【臣】等细查现今勘有成灾区图之州县系上元江宁长洲常熟昭文新阳阳湖无锡宜兴金坛丹阳溧阳溧水靖江通州句容江阴泰州江浦六合等二十州县然各该州县内俱有丰收之区啚竝非合邑被水其勘不成灾之元和呉江震泽娄县昆山青浦福泉武进金匮荆溪丹徒太仓镇洋泰兴如臯等十余州县高田既获丰收低田亦有收成民食更觉无碍但江苏一省戸口本蕃储备必须寛裕查从前未买足数并动粜各谷石今虽勒令照额买补现存仓谷仅八九十万石【臣】等仰体
　　圣慈再四酌议请将雍正乙卯年起运雍正十二年漕粮截留二十万石内于成灾二十州县各就近截留一万石或六七千石其不成灾之各州县亦每县量留三四千石将来市价稍有增长即将此米平粜将价银解部继此又有仓贮及续买谷石以为后应是被水地方民食既可常年有余通省粮价更可不致昂贵咸颂
　　圣主特沛浩荡天恩实无涯际【臣】等谨合词具折陈奏是否有当伏乞
　　皇上训示再查成灾田地该征新旧条银若即行徴输小民不无拮据似应缓至来年麦熟啓征其雍正十二年应纳漕南等米灾田米既乏收民力现难输将似应并恳
　　圣主格外施恩缓至明秋折纳其不能工作贸易无钱籴食之穷民已动公项酌赏不致失所但寒冬初春须得量动仓谷接赈此数事亦成灾二十州县内现今实在情形【臣】等敬体
　　圣慈理合一并据实陈
　　奏统乞
　　圣鉴特敇遵行谨
　　奏
　　另有谕旨从内阁颁发
　　江南总督【臣】赵恩谨
　　奏一城垣关系紧要稍有坍塌即须修补其借端冒销积习更须严加清厘【臣】到任之初查得省城城垣向有坍缺昨值六月初旬大雨浸淋又有零星续坍之处随经饬委府县及在城同知通判公同丈估兹据覆称江寜省城城垣周围五十七里三分计一万三百一十四丈内新旧坍塌每处数尺及丈余十数丈不等合计实共坍塌墙垣三百八十一丈零并门圏一个将旧砖逐细全行清出抵用则物料大可撙节【臣】现饬动公项上紧兴修另行据实报销仍令同知通判监督又委标员日逐徃还廵视以杜匠役侵料偷安等弊则工费亦可


　　奏明





　　正【臣】现在严行查防并明立章程扫除积习其各属盗案或隐匿不报或借盗销案或任意纵延不缉不审【臣】亦在加意查催防惩其弁兵有讳纵最甚者提拏捆打以惩积玩至于小窃案件官弁兵捕视为无关防罚更多悠延【臣】检查档案江宁一府所属自雍正六年至今通详批缉未经报获赃贼者即有三百七十余件一府如此各府可知小窃不惩必致流而为盗【臣】亦严行通饬作速彻底清查严行缉审去讫理合
　　奏明
　　一私铸钱文剪燬制钱等项奸徒【臣】不时严督察拏昨风闻安徽省属繁昌县深山之中有种奸徒濳匿私铸【臣】随飞饬文武密徃确查尚未覆到又据江西按察司禀称于南昌省城拏获剪燬制钱之徐旭生等已饬县审等语【臣】亦飞饬严究伙党拟报并再通饬上紧察拏去讫理合先为

　　一苏松淮扬等处拐犯甚多迷拐防孩肆行贩卖甚至割其肢体其性命【臣】到任以来叠饬文武察拏并悬赏躧缉已经拏究数案兹又据川沙营防将暨南滙县呈报盘获拐犯王大等并被拐割筯子女及船只等项讯据直供食肉食脑残忍之恶殊堪痛恨【臣】随严行究追伙党并拏拟报其兵役人等【臣】已给赏以示鼓励并又通行各属留心查捕务净根株理合
　　奏明谨
　　奏
　　凶残同类其恶甚于豺狼当严督缉捕务净根株毋留余孽遗害人世
　　雍正十二年十月初六日江南总督【臣】赵恩谨
　　奏为奏
　　闻事窃照江苏安徽二省雍正十二年秋禾收成分数催据各该司详报前来查江苏省江寜府属收成十分者十之二九分者十之二八分者十之二七分者十之二六分者十之一五分者十之一苏州府属十分者十之三九分者十之一八分者十之二七分者十之二六分者十之一五分者十之一松江府属十分者十之三九分者十之五八分者十之一七分者十之一常州府属十分者十之一九分者十之二八分者十之四七分者十之一六分者十之一五分者十之一镇江府属十分者十之一九分者十之三八分者十之二七分者十之二六分者十之二淮安府属十分者十之四九分者十之三八分者十之二七分者十之一扬州府属九分者十之三八分者十之五七分者十之二徐州府属十分者十之一九分者十之二八分者十之三七分者十之二六分者十之一五分者十之一太仓州属九分者十之一八分者十之三七分者十之五六分者十之一海州属九分者十之二八分者十之四七分者十之二六分者十之二通州属九分者十之一八分者十之二七分者十之二六分者十之三五分者十之二安徽省安庆府属收成九分者十之三八分者十之五七分者十之一六分者十之一徽州府属十分者十之六九分者十之二八分者十之一六分者十之一寜国府属九分者十之一八分者十之二七分者十之三六分者十之四池州府属十分者十之一九分者十之二八分者十之三七分者十之三六分者十之一太平府属九分者十之四八分者十之三七分者十之二六分者十之一庐州府属十分者十之四九分者十之二八分者十之三七分者十之一凤阳府属十分者十之一九分者十之二八分者十之三七分者十之二六分者十之二滁州属十分者十之一九分者十之三八分者十之三七分者十之三和州属九分者十之二八分者十之三七分者十之三六分者十之二广徳州属十分者十之二八分者十之五七分者十之二五分者十之一六安州属十分者十之一九分者十之一八分者十之二七分者十之三六分者十之二五分者十之一泗州属十分者十之一九分者十之三八分者十之四七分者十之二颍州属十分者十之二九分者十之二八分者十之三七分者十之二六分者十之一亳州属收成实有十分至本年二省各有十余县内被水田地未曾计入分数又江苏等属民间食米现今每石价银九钱至一两二三钱不等安徽等属米价每石七八钱至一两一二钱不等禾稻收成粮价平减百姓俱各安业合并陈明为此谨
　　奏
　　今嵗两江地方除被水数县外秋成丰盈如是
　　天恩可谓渥矣其未能普被均沾者究系吏治不纯之故当尽力开导属员俾化诲兵民各修职业果能文武和衷竭诚奉公行伍整齐闾阎安阜而
　　上苍不赐嘉应无是理也然总在汝一人正己率属庶几上行下效于此若纎毫疑而未信视为渺茫则属庸愚无识之人矣勉之
　　同日又
　　奏为奏
　　闻事接大学士鄂尔泰张廷玉寄字内开雍正十二年
　　九月十六日奉
　　上谕前据赵恩防奏属员折内曾称江南吏治废弛现在留心整理等语至其省属内所有才守兼优之员尚未见伊奏所以昨出扬州江宁知府二缺朕恐伊正在整理试看之际京中又现不得人是以令王士俊于河东两省内拣选具奏或赵恩未必领防朕意尔等可传旨密谕知之至伊三省属员内所有确知可以陞用之员着伊随时折奏钦此密寄到【臣臣】敬谨捧读惶悚涕零仰见
　　圣主怜恤下情无防不烛至于如此周细之至【臣】虽愚劣之极亦未有不触目动心感奋激切者益惟罄此心血毫无瞻顾时凛于
　　天地神明之前以仰副
　　皇上鼓舞训诲之至意者也【臣】自抵任以来见江省吏治废弛上下欺朦于中摘其尤者严行防处立即
　　通行三省俾得共知戒惧时而扎谕时而面训婉转剀切竭尽心思已歴八月之乆而尚有邳州知州吕大雅私收麯税三千余两丹阳县知县寗承谟任意婪赃亦至三千之多经【臣】访实
　　题防在案江南官民率多虚巧诈伪习气已乆原难骤为改易其中固有才守兼优之员【臣】既鲜洞悉之明又何敢遽为深信保荐【臣】惟不时留心听言观行不敢稍有疎忽俟有实心办事公忠报效可以深信之员自当谨遵
　　谕旨随时折
　　奏不负贤员并勉诸属共相奋兴于
　　光天化日之下也【臣】谨据实奏
　　闻
　　所奏是举直错枉进贤退不肖正乃汝职恐不解朕意因有前谕耳
　　同日又
　　奏一两淮盐政压纲之弊【臣】与盐【臣】高斌现在协力渐次清理所有缉私一事【臣】刻刻访察刻刻申饬半载以来各属报获私贩三百八十余案【臣】又访得兴化盐城阜宁泰州一带地方有艒艋等船假作乞丐或运粮食蔬菜或带银钱布疋等货至各场灶换买私盐运至下河即有奸顽船头串诱各船索费领帮或十余只或二三十只不等俱至淮安寳应高邮等处卖与地棍搬运过洪泽湖西山各集由僧道桥至青山头下江发卖或由僧道桥赴天长泗州衞各集贩卖又邵伯镇露筋庙等处亦有头家收买艒艋船私盐过河大害鹾政【臣】随飞行道府协营多拨弁兵快役在于总滙要隘处所昼夜廵察盘诘遇有艒船假充乞丐赴场收买




　　奏明
　　一李缙与郭姓鬭伤人命一事因闻李缙系直督【臣】李衞之堂弟【臣】以李衞必无纵族虐民之事随饬府县秉公究审不得瞻顾枉断亦不得因系宦弟故为屈抑已经奏
　　闻在案今准直督【臣】李衞以李缙之争鬭又由于伊亲兄李绾之授计主使必须并究业经折奏钦遵
　　谕旨钞録差送到【臣臣】随又密饬府县等官一体留心
　　秉公查拏究拟去讫合再
　　奏明谨
　　奏
　　李缙一事前经批谕第当秉公执法审拟可也
　　雍正十二年十月十二日江南总督【臣】赵恩谨
　　奏一据崇明总兵官李灿报称崇明县地方多种木棉本年棉花收成较徃年颇丰其米价亦极平减等语又据鳯阳府知府呉同仁禀称凤属高中田地收成颇好米谷价平九月内民间望雨耕地种麦恰于二十一二等日各州县俱各得雨民情甚属懽忻等语【臣】又闻三省各府州县现今米谷价值俱平晴雨及时百姓安业其六月被水区啚现亦抚绥得所恐厪


　　一雍正九年五月前督【臣】高其倬任内接准福建督【臣】刘世明钞录折
　　奏水师战船舵工可否援照外委千把总之例亦准给随粮一分等因奉
　　皇上硃批此奏好与沿海各省督臣会商行之钦此密移转行查议未覆【臣】到任检查档案随严行查催去后嗣据苏州布政使白钟山查明江省有京口崇明狼山川沙呉淞泰州掘港黄浦八镇营额设战船俱系出洋廵哨向例舵工仅食战粮一分但此出洋之舵工实为紧要出力之人与众不同似应仰体
　　皇仁各给随粮一分以示鼓励等情详覆到【臣】又即咨商署福建督【臣】阿尔赛以所议与福建现行之例相同咨覆前来【臣】现在咨明戸部兵部并移行京


　　一凤阳府属人民游惰成性不勤耕织每于交冬之际多有携带妇女离乡背井出外赶唱谋食不特荒芜田畆更且秽汚身名大关风化【臣】随严行出示劝禁并令道府州县留心察禁务使此等游民以及妇女痛改积习循分守业各安故土耕耘纺织毋得任听抛家贱行漫无觉察致干防究理合
　　奏明谨
　　奏
　　游惰之风理应禁止但相沿匪伊朝夕其间有应曲体民情处酌量为之不宜遽施峻法朕意必先加以劝诫俾各知其所行之非改业谋生有术然后继以禁约方为妥恊若一旦即行严遏属员或更奉行不善愚民必致失所且恐罹法者多矣此不可不虑及者
　　雍正十二年十一月初七日江南总督【臣】赵恩谨
　　奏一江省营务废弛各营战船马匹最关紧要【臣】于五月间经临苏常等营亲加察騐并饬整理今已半载而上江江西【臣】更未及亲騐虽差武职徃查恐多牵制瞻徇【臣】今又密委三省附近各镇标协营之各知府知州亲赴各该处将各项船只逐一查騐额数是否相符船身是否坚固风篷桅索杠具什物是否齐全捕舵人等是否在船勤加苫葢浇洗如法有无损壊缺少以及怠惰不整之处据实造册如有赴厰兴修者务查明系何月日兴修应于何日完竣工料是否坚实其廵哨者亦查明系何日出廵应何日回营二并造册赍报并令将各额设马匹逐一查看是否餧养臕壮足数有无疲缺开具花名毛齿清册如有侵缺即行严防究追【臣】仍一面留心察访倘府州稍有徇隐【臣】即另委道员覆查一有实据即将府州一并防赔至各营将弁【臣】俱巳详细考騐大半弓马生疎逐一面



　　技艺生疎弓力不过三四个力经【臣】时加亲騐或赏或责鼓励羞辱之下渐知奋兴技艺较前亦觉熟练弓力已加至五个力六个力矣再各营一切

　　并
　　奏明
　　一江省各属收粮积弊多端【臣】平时檄饬面训务期革除净尽兹值开征南漕粮米之时恐牧令等官利令智昏仍复巧索及蠧胥滑役巧计丛生累民守候乘机暗剥掯勒包折随又开列条款预行出示通发三省徧贴谕禁并屡谕道府不时廵歴稽查又恐道府或碍于情面或为家人衙役得贿朦蔽厘剔不净小民暗受其害并又选差谨慎员

　　否实贴并暗中看其征收情形是否悉照条约如



　　奏明
　　一臣风闻镇江府城内有金坛童生于十月二十六日尚未黎明赴府应考经过旗兵所守栅栏旗兵以未及开栅之时不肯即开而各童生即与旗兵口角将栅栏推倒而去又闻有生童旗兵互殴并羣赴将军处喊诉之事【臣】以赴考生童理应遵循礼法难容逞刁生事随即出示严谕一面移行确查起衅及有无互殴实情究报理合
　　奏明谨
　　奏
　　生童旗兵当两惩之方足示公
　　同日又
　　奏为恭请崇祀火神以昭祀典以益民生事窃惟火神见于经传列于五祀我
</div>
    <div class="pagination">
<a href="世宗宪皇帝硃批谕旨_page1165.html">上一页</a><span>...</span><a href="世宗宪皇帝硃批谕旨_page1161.html">1161</a><a href="世宗宪皇帝硃批谕旨_page1162.html">1162</a><a href="世宗宪皇帝硃批谕旨_page1163.html">1163</a><a href="世宗宪皇帝硃批谕旨_page1164.html">1164</a><a href="世宗宪皇帝硃批谕旨_page1165.html">1165</a><span class="current-page">1166</span><a href="世宗宪皇帝硃批谕旨_page1167.html">1167</a><a href="世宗宪皇帝硃批谕旨_page1168.html">1168</a><a href="世宗宪皇帝硃批谕旨_page1169.html">1169</a><a href="世宗宪皇帝硃批谕旨_page1170.html">1170</a><a href="世宗宪皇帝硃批谕旨_page1171.html">1171</a><span>...</span><a href="世宗宪皇帝硃批谕旨_page1167.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
