<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 809 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 809 页/共 1210 页</h1>
    <div class="content">　　照【臣】属瑞安玉环二营战船官兵今夏遇虽云事出天灾实由【臣】职未尽荷蒙



　　天后宫礼忏三日并于宁郡城斋僧五百众祈求风灾永息外伏念【臣】闽海庸愚智识短浅才乏强毅今荷
　　圣恩谆切训谕敢不矢公矢诚以竭尽犬马余年力图
　　报效所有微【臣】感激蚁悃理合缮折
　　奏谢并将奉到
　　硃批一并恭缴伏乞
　　皇上睿鉴谨
　　奏
　　朕命汝懴过省愆者专指居心行事不公不诚如不肯训爱兵弁偏于好恶但知独善已身而不竭力奉公而言也将此等过愆洗涤浄尽改行易虑庶几减赎前罪若徒恃
　　天后宫礼懴斋僧以为能遵训谕不特错防朕意亦属庸愚无识可笑之极矣似此懵懂昏昧宜乎频招
　　上天谴责也慎之戒之



　　硃批谕防巻一百五十九
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻一百六十
　　硃批苖夀奏折
　　雍正六年八月二十四日廵察顺天永平宣化三府监察御史【臣】苖夀陶正中谨
　　奏为敬陈约束在屯旗庄事宜仰祈
　　睿鉴事窃照旗庄散处乡屯向有各佐领挑放领催一名稽查逃盗赌博酗酒不法等事合屯有所畏惮后因各处住居人等旗分混杂虽有领催不能兼摄以致旗人相习为非比年以来各州县钦奉
　　谕防严饬旗庄一体弹压其各乡村设有地总保长等名目似足兼办领催之事但各州县旗民繁杂与乡屯僻逺处所尚有一二倚仗旗籍不循有司约束致令乡保掣肘难施者【臣】等窃念宜就各旗戸中量用管摄之人酌复领催之旧仰请嗣后各旗管屯领催不必由佐领挑放各属境内凡八旗另
　　戸闲散住居人等竟令州县官就近积算毎十戸以上不论满洲防古汉军旗分择其平日安静谨慎者一人令加约束统计境内需用几人总列各姓名及分管各戸数目申报总督至
　　内务府庄头包衣下人等及亲王以下闲散宗室以上各名下庄头包衣人等向无管屯领催亦请照八旗之例该州县不论旗分酌量选择一二名开明分管人户详报总督口外庄头由该管之各路理事同知就近聨络酌量选择几人开明分管地方人戸详报总督总督彚齐咨明
　　内务府及各管旗大人行知各门包衣逹包衣防领佐领记档存案此选择举报人等非给有慿据难以管摄应将本分内稽查事件及管摄各人戸填注清单上用州县官及理事同知印信闗防钤葢各给一纸以示责成倘所管人数内有不遵法度者许其查明首报地方官照例惩治如有扶同徇隐者察出照
　　京城领催例治罪本身兄弟子侄有犯加倍惩处再查各属旗庄人等多有揽种官地及质典民产应纳州县租粮者不无抗违拖欠州县碍难追比又旗民互控到官之案州县行拘旗人辄以上城当差借口经年悬案不结并请嗣后州县官凡有催提先令衙役传知一次倘有托故推诿者即责令该地方管摄之人协同拘追庶几旗人不得支饰狡延矣如此内有效力三年约束严谨毫无过犯者应令该有司秉公保送直督臣咨知
　　内务府各旗彚齐核实具
　　奏恳请
　　天恩以示鼓励【臣】等一得之愚如或有当伏祈
　　敕下内务府八旗议覆施行谨
　　奏
　　交内务府王大臣防同八旗诸王大臣确议具奏以闻
　　同日又
　　奏为敬陈编造旗地清册事宜以正赋额以杜讼端事窃照地方官有守土亲民之责境内戸口田亩均宜灼见周知以便查理直属近
　　畿州县荷防
　　皇上一视同仁不论旗民均编保甲各属钦遵奉行在
　　案惟是旗庄圏赏投充地亩册贮
　　内府及户部衙门歴年久逺其间移换授受归并分析更张既多难凭核实且州县查核原档例应申详该管上司经直督臣咨请转行知照往返动需岁时【臣】等歴据三府民人控告旗庄强霸事迹不外占夺官荒欺隐民产考其稽案不结之由总因档册不易清查州县官不便悬防以致旗庄益得恣行兼并仰恳
　　皇上敕下内务府宗人府及八旗都统其
　　内府大粮庄头及包衣官兵投充当差人等现在实有地亩由
　　内务府各司查明实数并坐落州县村庄名色地段四址造册钤印咨送戸部其亲王以下闲散宗室以上庄头及包衣官兵投充当差人等现在实有地亩由各门包衣逹包衣防领佐领等官查明造册觉罗八旗庄头及官兵投充当差人等现在实有地亩由该旗防领佐领等官查明造册俱送该旗管旗大人处钤印送部此造送清册务各一样二本一留戸部存案一由部转咨直督臣发布政司衙门彚齐各册按照地土坐落之各州县卫所分晰编造各清册一本钤发该地方印官与民人粮地清册一同存贮嗣后有旗民互争之案检册查对不难勘文讯断再【臣】等查得此内惟带地投充人戸先因直属粮地未清报投时往往以多报少任意开除有一旗戸而隐地数顷或数十顷者此地不办旗差不完民粮沿习数十年漫无稽考有违任土作贡之大义今既造报档册自应彻底清晰仰恳
　　皇上洪仁俾照民人首报隐匿地亩之例勒以定限准其据实首明该管处所该管大人除本身现在当差地亩之数记档咨送外余地另册报明户部彚
　　题请
　　防归着输纳差粮以正赋额至此项档册领发以后每年不无移换应于岁底由两翼税课司彚报戸部咨行各属知照记档如此则近圻各属有司均得灼知境内地土旗产民产了如指掌于以清赋税而杜纷争于政治或有禆益是否可采伏祈
　　皇上睿鉴施行谨
　　奏
　　旗地清册应如何编造亩数应作何清晰之处该部议奏
　　雍正六年十一月二十七日廵察顺天永平宣化三府监察御史【臣】苖夀陶正中谨
　　奏为敬陈清厘官守之管见以熙庶绩事窃惟国家设官分职期于敷政宁民【臣】等伏查顺永各属州县向系统大部官司职守视外省较殊歴来因时变通互有沿革不无一二旷职侵官有待董正之处谨条具管见所及敬为
　　皇上陈之一道员之职掌宜专责成也一重案之审转宜有专员也一旗民互控细事应归印官就近查审也一佐贰杂职分辖地方应饬印官严加弹压也以上四条【臣】等不揣冒昧敬献刍荛如果言有可采伏祈
　　圣主睿鉴敕部议覆施行谨
　　奏
　　该部详议奏闻

　　硃批谕防巻一百六十
　　钦定四库全书
　　硃批谕防巻一百六十一
　　硃批李如栢奏折
　　雍正三年五月二十五日署理四川川北总兵官【臣】李如栢谨
　　奏为微【臣】依恋情切恭请
　　陛见少展孺慕以抒积诚事窃【臣】于雍正元年六月内由三屯营副将加总兵衔赴陜效力入觐
　　天顔荷防
　　圣王隆恩
　　赐赉稠叠
　　温谕谆切【臣】三复思绎兢兢恪遵抵陜以来时刻不忘
　　今托赖
　　皇上天威青海既巳底定万民尽皆安居【臣】现在署理
　　之川北一镇地当秦蜀之冲非请聆
　　训防无所遵守【臣】前赴陜时巳防
　　天恩允【臣】西事平定之后进折恭请
　　陛见兹幸逢
　　万夀圣诞不逺【臣】离
　　阙廷已逾二载犬马依恋之情日深一日伏祈
　　皇上允【臣】所请准【臣】轻骑入京叨随班末叩祝
　　圣夀跪受
　　圣训庶【臣】孺慕之忱得以少抒而于职分之当尽者益
　　有所遵循矣【臣】不胜瞻依待
　　命之至谨
　　奏
　　年羮尧奏尔断断不可任用其言固不足为重轻但朕观尔颇有恃才景象遇年羮尧此等不公不平之上司犹可原恕若清正秉公之大臣彼所属少渉傲慢失体如何其可今岳钟琪非年羮尧之比其居心行事人品才情为朕所嘉许倚重尔当谨慎谦虚听伊指挥领伊教导在地方上爱兵惜民勿逞血气而冒多事之嫌即来陛见聆朕训防亦不过此数语耳况尔系朕熟识之人何必仆仆道路徒劳往返至于地方情形任内事务朕未身经目厯洞悉其详从何训诲百凡慎为之毋合年羮尧之谬论全朕用人顔面即属尔克尽报效之诚矣勉之
　　同日又
　　奏为敬陈管见事窃【臣】一介微末至愚极陋荷防
　　圣祖仁皇帝天地洪恩捐糜难报复防
　　皇上隆恩叠沛数年以来寸长未效今有一得之见敬
　　为我
　　皇上陈之夫举贤荐能虽属督抚提镇职分所当然而
　　进退人材实乃
　　皇上大权之所在使用一人而曰某人之举荐陞一官
　　而曰某人之保题是


　　人者即不好利安知不市恩即不市恩安知不树党即谓心实无他惟竭尽忠诚为民社地方营伍起见而被其保题者未有不感其恩徳者也【臣】以为大计军政激扬之重典所系河工保举考功之定例攸闗无容轻为更易除此之外至于遇缺准其题补乃



　　恭请
</div>
    <div class="pagination">
<a href="世宗宪皇帝硃批谕旨_page808.html">上一页</a><span>...</span><a href="世宗宪皇帝硃批谕旨_page804.html">804</a><a href="世宗宪皇帝硃批谕旨_page805.html">805</a><a href="世宗宪皇帝硃批谕旨_page806.html">806</a><a href="世宗宪皇帝硃批谕旨_page807.html">807</a><a href="世宗宪皇帝硃批谕旨_page808.html">808</a><span class="current-page">809</span><a href="世宗宪皇帝硃批谕旨_page810.html">810</a><a href="世宗宪皇帝硃批谕旨_page811.html">811</a><a href="世宗宪皇帝硃批谕旨_page812.html">812</a><a href="世宗宪皇帝硃批谕旨_page813.html">813</a><a href="世宗宪皇帝硃批谕旨_page814.html">814</a><span>...</span><a href="世宗宪皇帝硃批谕旨_page810.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
