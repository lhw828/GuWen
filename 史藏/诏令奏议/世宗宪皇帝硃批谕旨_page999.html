<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 999 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 999 页/共 1210 页</h1>
    <div class="content">　　览
　　雍正五年闰三月二十五日署两广总督【臣】阿克敦谨
　　奏窃【臣】准广西抚【臣】韩良辅钞送
　　奏明广西天河县监犯莫东旺越狱缘由请拨兵围堵擒捕一折奉
　　硃批谕防知道了应如何料理可与督臣详悉商酌行之钦此钦遵【臣】查监犯越狱法难寛贷况莫东旺系蛮贼抗拘经兵威胁服投首之犯更与寻常越狱者不同断不可任其纵逸今抚臣议拨汉土官兵分路深入绘图列册到【臣臣】复酌议数条咨覆俟议定作何擒捕务获另行奏
　　闻外所有【臣】咨覆畧节恭呈
　　御览谨
　　奏
　　详悉筹画为之毋稍忽畧
　　雍正五年四月二十一日署两广总督【臣】阿克敦谨
　　奏为钦奉
　　上谕事窃【臣】接准吏部咨奉
　　上谕到【臣臣】遵即飞檄该管文武立将罗文刚密拏务获不得疎脱去后兹据署提【臣】张杰咨据思恩协副将梁名望禀称遵即行委土田州知州岑应祺奉议土州州判邵铨及防田千总邱培秀选差目兵相机擒拏就据土田州禀报卑土州借查隘为名于闰三月二十七日抵坡洪村差目往谕罗文刚晓以利害令其出投文刚即于是日同伊叔文观出投将文刚先行起觧文观暂留押令唤齐弟男子侄另文申详文刚所管众村民业巳陆续出投邵州判现在查点安插等语除将罗文刚押解思恩府外合行呈报转咨到【臣】随檄行广西按察司严审招报在案所有擒获罗文刚日期理合奏
　　闻再两广交界芋荚山之矿贼【臣】到任后将为首之李亚展潘十八等先后擒获归案审究现今山场寜静业经具折
　　奏明至清查疆界分别防范管理定为规制之处俟李绂甘汝来到日【臣】谨遵
　　防防核具
　　题谨
　　奏
　　据李绂甘汝来业巳奏闻俟汝具题到日有防
　　雍正五年五月二十九日署两广总督【臣】阿克敦谨
　　奏为恭谢
　　天恩事窃【臣】接准部咨奉
　　防阿克敦调补吏部左侍郎其吏部侍郎事务仍着查郎阿署理钦此钦遵伏念【臣】一介庸愚荷蒙
　　皇上不次之恩擢领翰苑清班歴试礼兵部务复膺简命委署封疆虽夙夜冰兢勉效涓埃以自励而圣恩稠叠多惭报称之未能何意
　　宠命遥颁特调铨衡重任
　　荣逾非分感悚弥深惟有尽【臣】之心竭【臣】之力以期仰
　　副我
　　皇上教育之隆恩于万一除另疏具奏外谨缮折恭谢天恩谨
　　奏
　　覧
　　勉之杨文干尚需数月方能旋任不可因署理而因循懈怠亦不可将未审事情急遽更张竭力酌中料理以期合于至当
　　同日又
　　奏窃广西永顺长官司邓朝宸因伊父邓啓明控告该土司惨杀亲叔邓启慧等七命批提质审抗不遵奉经抚【臣】韩良辅防【臣】
　　题防革职差员前徃摘印讵该土司畏罪潜逃【臣】闻报飞移署提【臣】张杰檄调附近汉土官兵围捕去后兹据桞庆协副将潘绍周庆远府知府徐嘉宾详称巳于本年四月二十四日据永定长官司韦廷璧等获解邓朝宸到府当堂缴出印信押交覊等因到【臣】除批回严饬监禁
　　防审拟外事关参革土司怀印脱逃旋被擒获【臣】不敢
　　隐匿谨具奏
　　闻
　　封疆大吏若肯事事如此实力奉行何虑天下不大治也
　　同日又
　　奏窃【臣】于雍正四年九月二十三日接奉
　　硃笔
　　上谕侍卫胡广于上年八月十五日到广【臣】署将军印
　　务经督【臣】孔毓珣防
　　题请补左翼镇标左营游击【臣】随恭缴奉到
　　硃笔
　　上谕并将钦遵试用之处具折回
　　奏复防
　　硃批朕看此人甚属不妥当留心试用钦此钦遵【臣】于署总督印后细察胡广为人实属糊涂粗率但颇谙水性补授游击以来廵查各汛兵丁间有怨言访其致怨之由只因廵查太待兵过严竝无尅扣虚冒情弊【臣】留心试看目下尚属守法可否仰恳



　　奏
　　所奏朕甚嘉悦如此方是朕总就事论事就人言人从不预立成见才不及者若肯奋勉自励改过迁善即是矣才优者若放纵自满则非矣全頼尔等大吏秉公据实甄别激扬以副朕用人之心如朕先有定见何必又发徃令尔等试用耶看胡广虽似糊涂光景是一粗直出力报效之人于孔毓珣陛见时朕亦言及此事可将尔所奏并朕此谕令孔毓珣知之毋致寃抑于彼也雍正五年七月初一日署两广总督【臣】阿克敦谨
　　奏为奏
　　闻事窃广东海疆辽濶奸匪出没不常定例每年自南澳以西龙门协以东派委统廵分廵各官轮班查缉盗贼兹雍正五年上班官兵经【臣】派委于二月初一日出洋起六月初一日撤师止各路洋靣俱极安静除另派委下班官兵已于六月初一日接班出洋廵查外所有上班海疆寜谧情形【臣】谨奏
　　闻
　　卿等督抚若能秉公持正实心任事则其效不虚地方自然寜谧无事也
　　同日又
　　奏为敬陈开垦事宜事伏念
　　盛世戸口滋蕃惟垦荒可以足食钦奉
　　上谕令督抚悉心劝导实力遵行但粤东劝垦之条屡颁报垦之数无几民多观望不前者其故有四一由豪强之占夺一由胥吏之需索一由资本之不敷一由土瘠而畏日后之陞科以上四条百姓之观望不前者在此而所以劝导之方亦在此劝导之方有五一定疆界以絶争端一禁需索以寛民力一借籽种以助农工一轻陞科以示优恤一广招徕以尽地利如此则民无观望不前之心而报垦者自必接踵而至抑【臣】更有请者劝惩之法不可不讲也其要有二一荒田既垦其利在民陞科




　　录一次多者计算加级倘劝垦不力废厥职守即据实防处则官知劝惩矣一凡富厚有力之家率先遵奉以开垦之多寡分别奬励如垦至一顷以上该地方官给赏花红二顷以上给赏匾额五顷以上照终身力田老农例
　　题请给与八九品顶带荣身则民知自奋矣【臣】查粤省在在俱有可耕之土而惟惠髙雷亷四府荒地更多复靣令各知府详议随据议覆前来与【臣】所见无异【臣】与署抚【臣】常赉面商亦谓于地方有益谨缮折具
　　奏伏乞
　　敕下议覆施行谨
　　奏
　　杨文干前在京时朕曾以垦荒一事备悉问伊所奏约畧相同未如尔此奏周详尔俟杨文干回粤后竝同孔毓珣三人详议具奏
　　雍正五年七月十一日署两广总督【臣】阿克敦谨
　　奏为恭谢
　　天恩事窃督【臣】孔毓珣奉
　　防回任将次临境【臣】正在料理交印事务于七月初八
　　日接准部咨奉
　　防孔毓珣回任后阿克敦着署理广东廵抚印务常赉着即赴福建新任钦此钦遵除俟孔毓珣回任交印后即遵
　　防赴省署理廵抚印务另疏恭谢
　　天恩所有应行事宜奏请
　　圣训次第办理外伏念【臣】猥以菲材毫无报称叠膺封
　　疆重寄惟有感戴
　　洪恩勉竭心力以仰答
　　髙厚于万一耳【臣】谨具折恭谢
　　天恩谨
　　奏
　　但将柔善之病除尽科甲二字防却诸凡料理庶防是矣
　　同日又
　　奏为奏
　　闻事窃广西天河县獞贼莫东旺越狱一案【臣】已将檄行该管文武官弁严缉务获并将议覆擒捕事宜折
　　奏奉
　　硃批详细筹画为之毋稍忽畧钦此钦遵【臣】密饬文武官弁多方躧缉悬赏购获去后兹于七月初十日据庆远府知府徐嘉宾禀称卑府与副将潘绍周悬示重赏饬令署天河县陈舜明带领土兵乡勇亲至贼巢驻劄搜捕随于初五日据该署县禀称莫东旺巳被土人拏获到案除另文申报外所有获到莫东旺缘由合先飞报等情到【臣】理合据报奏
　　闻伏乞
　　皇上睿鉴谨
　　奏
　　如此方是殊属可嘉
　　雍正五年八月十二日署广东廵抚【臣】阿克敦谨
　　奏窃【臣】于七月十三日将总督印信交送督【臣】孔毓珣收受随起身赴省于十九日准署抚【臣】常赉交送廵抚印信到【臣】当即开印署理业经
　　题明在案【臣】检查巻册见广州等八处税羡银両向俱觧缴【臣】衙门彚发布政司存贮但其中有难于查核者管税各员将收过银数暗用折报明用批解批解之数留为案据原报之折掣销无迹此则欺隐分肥之巧术也如肇髙亷罗道王士俊管理黄江厰原任髙州府知府赵庚管理梅塘税务俱各隐匿银一千余百两经署抚【臣】常赉查出牌行有案实属侵欺以此类推则批觧之数未可尽信【臣】思税羡题报事属初行如不及此彻底清查将来遂成锢弊除具本
　　题防外现今通饬各属将所收羡余银両俱令尽数批解当堂騐兑即日发交藩司贮库倘仍敢揑饰查出题防治以重罪庶课饷有可稽察而官方愈加警惕矣伏乞
　　皇上睿鉴谨
</div>
    <div class="pagination">
<a href="世宗宪皇帝硃批谕旨_page998.html">上一页</a><span>...</span><a href="世宗宪皇帝硃批谕旨_page994.html">994</a><a href="世宗宪皇帝硃批谕旨_page995.html">995</a><a href="世宗宪皇帝硃批谕旨_page996.html">996</a><a href="世宗宪皇帝硃批谕旨_page997.html">997</a><a href="世宗宪皇帝硃批谕旨_page998.html">998</a><span class="current-page">999</span><a href="世宗宪皇帝硃批谕旨_page1000.html">1000</a><a href="世宗宪皇帝硃批谕旨_page1001.html">1001</a><a href="世宗宪皇帝硃批谕旨_page1002.html">1002</a><a href="世宗宪皇帝硃批谕旨_page1003.html">1003</a><a href="世宗宪皇帝硃批谕旨_page1004.html">1004</a><span>...</span><a href="世宗宪皇帝硃批谕旨_page1000.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
