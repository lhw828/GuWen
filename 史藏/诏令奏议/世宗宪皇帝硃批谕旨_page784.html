<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 784 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 784 页/共 1210 页</h1>
    <div class="content">　　春雨滋苗最为难得览奏曷胜欣悦
　　雍正九年四月初十日兵部尚书暂署直隶总督印务【臣】唐执玉谨
　　奏为据实陈奏事窃直属河间大名等府上年偶被水灾荷防
　　皇上特遣廷臣分路赈济发帑发粟蠲免停徴冬春之
　　间复准平粜仓粮出借社谷拯恤
　　洪恩逾于常格直属生民早已安居乐业更无乏食之虞矣惟大名府属之开州东眀长垣三州县上年雨水过多而长垣一邑西接兰阳东连曹县被灾尤甚【臣】深切隐忧入春以来经【臣】络绎稽查前后捐谷一千五百余石捐银七百两饬令地方官设法赈济以待麦収现在青苗倍茂丰稔可期虽多就赈之民而民情尚觉安堵今防
　　圣徳如天有加无已复
　　命【臣】与副都统【臣】赵济防商加赈兹已钦遵
　　谕旨委员分路稽查其被水尤多应行加赈者饬令核实赈济外至开州东明长垣三处亦已多委干员跟随赵济前往亲查酌量加赈务使民沾实恵延至二麦登塲以仰副
　　皇上爱育元元之至意先此具折奏
　　闻谨
　　奏
　　地方上类斯民间疾苦犹烦朕之厪念汝等寜不愧赧耶
　　同日又
　　奏为恭报雨泽事窃照直属各得雨泽分寸经【臣】具折奏
　　闻今复据各属续报得雨前来查长垣东眀二县三月初八日得雨三寸涿州四月初五至初六日得雨五寸永清县得雨三四寸不等密云顺义房山完县满城涞水六县四月初五日各得雨三寸唐县得雨五寸俱各霑足余俟再有报到另行
　　奏报外所有现据申报得雨缘由【臣】谨缮折奏
　　闻再查顺天府属之良乡固安永平府属之卢龙迁安抚寜丰润保定府属之易州清苑庆都安肃定兴容城河间府属之河间献县正定府属之正定井陉赞皇获鹿顺徳府属之邢台广宗唐山沙河钜鹿内邱南和平乡任县广平府属之永年曲周邯郸清河威县成安鸡泽大名府属之开州元城南乐直隶赵州并所属之柏乡高邑临城寜晋隆平直隶深州并所属之饶阳直隶定州并所属之曲阳新乐等四十八州县据陆续申报于三月初八初十二十二十一二十三及四月初一初五六等日各得雨一二寸不等因未及分寸不敢逐一繁叙合并陈眀为此谨
　　奏
　　畿内前此得雨俱未霑足近日以来颇觉气候调和或可普被
　　天泽也
　　雍正九年五月初十日兵部尚书暂署直隶总督印务【臣】唐执玉布政使【臣】王謩谨
　　奏为钦奉
　　上谕事窃【臣】等钦遵
　　谕旨会同副都统【臣】赵济料理加赈一案随将上年散赈册档逐一查核并委雄县知县谢应魁等跟随赵济前赴长垣东眀开州三处查防料理其余如大城景州交河吴桥沙河南河任县永年邯郸鸡泽衡水武邑青县沧州东光等处亦系上年被水稍重之区亦经遴委贤员防同各地方官确查一体加赈去后兹据各委员及该地方官查眀现在平粜仓谷市价巳平有地之家固可待至麦
　　收无地之人亦得营工糊口且有借给社谷资其耕作竝无失业乏食之人逐一出具印结申覆无庸加赈外其开州东眀长垣三州县【臣】等仰体
　　皇仁酌量加赈二十日仍照上年大口日给谷一升四合小口日给谷八合开州共赈过穷民大小口八千二百口东眀县共赈过穷民大小口二千九百三十口长垣县共赈过穷民大小口一千八百五十三口其长垣县原未被水而现在粥厰领赈贫民又赈过大小口二万八千六十四口各州县穷民欢声载道于赈务告竣之日俱执香罗拜嵩呼
　　万嵗叩谢
　　天恩所有已未加赈缘由理合奏
　　闻谨
　　奏
　　万姓感戴朕恩且置勿论其如怨汝何
　　雍正九年五月二十二日兵部尚书暂署直隶总督印务【臣】唐执玉谨
　　奏为恭报二麦实在收成分数事窃照直隶二麦收成分数经【臣】确查去后据各道府州陆续呈报到【臣】查顺天府属实有十分九分并八分七分不等永平保定二府属俱十分九分并八分不等河间府属九分天津府属九分八分并七分不等正定府属十分九分并八分不等冀州属十分九分并八分七分不等赵州属十分九分并八分不等深州属十分晋州属九分八分不等定州属十分并八分七分不等顺徳府属九分八分并七分六分不等广平府属十分九分并八分七分六分不等大名府属十分九分八分并七分不等咸称二麦收成丰稔物阜民安等情前来【臣】谨恭折奏
　　闻再查顺徳府属之邢台内邱二县于五月初三四等日有五廓霍楼等七村荘偶値冰雹经委员确勘除内邱县之五廓等四村荘业据查眀麦巳登塲损伤甚少例不成灾其邢台县之霍楼等三村荘俟勘眀实在情形另报外合并陈眀谨
　　奏
　　闻昌平一带地方近日望雨甚殷且通省雨泽均属未足当竭诚自返省察吏治可也
　　同日又
　　奏为据实陈奏事窃【臣】前因天津新设府治规模初定事务纷繁宣化府知府马益新承
　　训旨似欲勉图报效而北路军需俱系口北道王棠张家口同知白石办理知府一官或可通融调补故【臣】冒昧
　　奏请而宣化一缺要甚于天津未曽计及【臣】之愚昧咎实难辞今详加拣选广平府知府李梅宾刻苦自励不辞劳瘁不尚虚名
　　计典中经【臣】附荐荷防
　　俞允准其卓异在案如以陞衔调补天津知府人地似属相宜再天津县一缺亦系紧要前以试用人贠万申祺拟补近见该员设心狡诈即长垣煮赈一事不惟不行捐助且于公捐项下尚有侵渔【臣】现在饬查未便复行拟补清河县知县徐而发屡经委署于地方事务俱能尽心料理以之调补天津县缺自能胜任再芦沟桥西路同知一缺【臣】以雄县知县谢应魁拟补河间府河捕同知一缺【臣】以定州知州王大年拟补前准部咨俱以不合例驳饬令【臣】另行拣选【臣】查通属一百四十州县合例者止一二人其余简僻小县仅能供职俱非可调之员【臣】实出于万不得已敢祈
　　皇上俯念用人之难破格録用或另行
　　敕部拣选补授【臣】因地方起见断不敢稍有私心固执
　　已见贻误将来伏望
　　圣眀垂察为此谨
　　奏
　　类斯违例保题只宜偶一行之岂可为常除此不合例者再无可调之人是何言欤所拟数员果皆超卓之才乎恐亦未必然若实有万不得已处据情再行题请并将人员送部引见候朕酌定
　　雍正九年六月二十二日兵部尚书暂署直隶总督印务【臣】唐执玉谨
　　奏为续报雨泽事窃查直属州县得雨分寸经【臣】前已具折报
　　闻今复据各属续报得雨前来除得雨寸余及二寸之处俱未及分寸不敢逐一繁叙外查顺天府属之涿州六月十九日得雨二三寸不等昌平州蓟州六月十五日各得雨三寸梁城所六月十二日得雨三寸永平府属之玉田县六月十五日得雨三寸保定府属之祁州六月二十日得雨三寸俱各霑足所有各属申报得雨缘由合行
　　奏报再查良乡等州县闻亦得有时雨【臣】现在饬查
　　俟查有分寸另行折报合并奏
　　闻谨
　　奏
　　据奏雨泽分寸果系我君臣能感
　　天和之所致耶朕已代汝深为庆幸但未知汝曽思及朕亦似汝之厚顔否









　　硃批谕防巻一百四十五
　　钦定四库全书
　　硃批谕防一百四十六
　　硃批缪沅奏折
　　内阁学士【臣】缪沅谨
　　奏【臣】于雍正六年四月二十日奉
　　防差审防革原任蒲台县知县朱成元家人张士荣叩阍控告告休蒲台县知县王僧慧一案【臣】于五月初二日至济南本日行文廵抚咨提原状内官犯人等并提原十五日准廵抚将人犯文觧到【臣】即隔别研讯据成元供称原有那移银六千余两尚有民欠七千两可抵王僧慧已据实详明布政司批允【臣】查布政司详文止有批查字様而成元揑称已经批允所控已诬成元又供称僧慧违例预徴新泰县六十六十一两年带徴钱粮全完将银一千四百余两婉求成元収受成元随后又退还僧慧取有僧慧蒲台县印収为据查印収系硃
　　上盖墨明系成元在蒲台任内私留空白印纸后填假収朱成元所供预徴全完又诬又供称僧慧威令经承李天锡等嘱令里长李道恒等将民欠揑报亏空出首圗頼银两等语均应刑讯因王僧慧年老病笃不能受刑将僧慧管宅门家人孙荣同经承李天锡等十余人各加刑讯俱坚供系各役情急出首并无威令嘱令等情又据经承李天锡等供成元在蒲台任内徴収钱粮令家人张成桂在宅门经収粮戸钱粮哄骗乡愚止给串票不登流水簿又着里长李道恒等预缴钱粮五六十两不等交管门人张成桂収入只给总票许其存算各花戸钱粮等语【臣】查朱成元在任年乆地方熟悉既侵用仓库而又防害众民巧于弥补移新盖旧现在亏空共银二万六千余两朱成元自闻调任新泰之信明知亏空甚多万难交代遂与収役张仲兰等商议将成元项下侵蚀银两揑作民欠暂掩交代俟到新泰设法抵项讵意到任甫及三月新泰又防亏空张仲兰等恐祸及已随将揑造册籍情由出首僧慧因有续掲三掲成元讐恨令家人张士荣叩
　　阍希圗将亏空钱粮推卸与収书里民及接任之员而册籍有凭活口现在一堂之上吏书里民众口齐证随将张成桂刑讯各欵直认不讳其成元在任将正项钱粮官侵吏蚀视库项如已物现今刑讯张圗王存义等十一人各名下共计侵蚀银二千六百余两其余实系朱成元侵蚀供明在案【臣】奉
　　防速行前往详审具奏不敢稽迟先将审过缘由缮折
　　具
　　奏其亏空一案册籍繁多现在行查谨
　　奏明恭候
　　谕防【臣】临奏不胜悚惕待
　　命之至谨
　　奏
　　朕总欲凡事得其实情将册籍查明后具疏亲带来京进奏可也据奏朱成元诬控显然如此则可恶极矣亟当从重定拟将伊任所资产行令地方官详查毋令隐匿并将其要用人严行看守防有兔脱特谕
　　内阁学士【臣】缪沅谨
　　奏【臣】于七月初七日接戸部知防奉
　　防命【臣】同盐【臣】郑禅寳防查东省盐政积【臣】遵防详审朱成元案件不得亲赍来京谨缮疏具
　　题恭请
　　圣防其家产人口【臣】委员协同地方官详查嗣据各州县造册申送共估时值价银二千八百余两其要用人张成桂等现在収禁男妇八十六口分别看守随将各册籍移交署抚【臣】岳濬収贮其歴城县申送查出朱成元任内送银礼簿有字账三十本无字账一本散账二十八页通计送银礼账二百七十三页【臣】另缮疏具
　　题诚恐冒昧理合
　　奏明谨
　　奏
　　审理朱成元一案公明详细殊属妥协之至甚为可嘉今清查盐一事尤为要亦应如是秉公破面办理勉为之
　　内阁学士【臣】缪沅御史【臣】郑禅寳谨
　　奏【臣】等钦奉
　　谕防清查山东盐其重复影射阿城改包种种弊端并积年侵蚀正课数目【臣】等查出业于八月内具
　　奏在案其引张短少之处讯据本商刘衮刘养才连名公具保结内称如有隠匿积引日后或被查出或经首告商人等情甘重罪等语【臣】等不敢因有众商甘结不复察访随又细加密访今访得运司残引房书办康福盛等向有偷匿残引情现今寄顿戸总科堂号房内【臣】等同运使梅廷对亲往搜查果于堂西号房内搜出雍正五年残引一箱随将康福盛等锁拏収禁又至康福盛等家内搜出康熈七年至六十一年雍正元二三四等年共残引四万四千五百五十七道又运使梅廷对在书办卢鼎爵家碾盘下搜出歴年残引一万五千一百六十道呈送前来其引目细数另缮清折恭呈
　　御览【臣】等逐加严讯康福盛等佥供歴年奸商书吏通同藏匿残引营私作是实【臣】等诚恐尚有搜查未尽随经出示晓谕诸商及书吏人等令其自行出首【臣】等现今搜出残引之内除雍正五年残引一万七千五百六十九引交明盐运使贮库入五年奏销册籍外其雍正四年以前残引容【臣】等细加研讯取具确供按律定拟仰副
　　皇上肃清盐政至意伏乞
　　圣鉴谨
</div>
    <div class="pagination">
<a href="世宗宪皇帝硃批谕旨_page783.html">上一页</a><span>...</span><a href="世宗宪皇帝硃批谕旨_page779.html">779</a><a href="世宗宪皇帝硃批谕旨_page780.html">780</a><a href="世宗宪皇帝硃批谕旨_page781.html">781</a><a href="世宗宪皇帝硃批谕旨_page782.html">782</a><a href="世宗宪皇帝硃批谕旨_page783.html">783</a><span class="current-page">784</span><a href="世宗宪皇帝硃批谕旨_page785.html">785</a><a href="世宗宪皇帝硃批谕旨_page786.html">786</a><a href="世宗宪皇帝硃批谕旨_page787.html">787</a><a href="世宗宪皇帝硃批谕旨_page788.html">788</a><a href="世宗宪皇帝硃批谕旨_page789.html">789</a><span>...</span><a href="世宗宪皇帝硃批谕旨_page785.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
