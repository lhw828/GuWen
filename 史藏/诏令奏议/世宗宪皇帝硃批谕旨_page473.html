<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 473 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 473 页/共 1210 页</h1>
    <div class="content">　　阙叩头谢
　　恩外所有微【臣】衔感私衷理合具折恭谢
　　天恩伏乞
　　睿鉴谨
　　奏
　　敎诫汝子世杰当朂伊奉公除私任劳任怨莫爲假君子莫做眞小人若于此处能领会一二将来可望成人雍正八年九月初一日四川重庆总兵官【臣】任国荣谨
　　奏爲奏
　　闻事窃【臣】前查所属地方情形业经缮折
　　奏明【臣】念各汛紧要不敢怠忽复差干员分路遍查今查得重庆各州县士民俱安耕读各塘汛弁兵亦咸遵法守实力稽查匪类四野敉宁再查各州县所种田禾原有早晚二种但种早禾者不过十分中之一二得雨虽迟亦有五六分收成其所种晚禾田水霑足处处皆熟且四乡播种杂粮颇广甚爲茂盛现今郡城米价上米每石一两七钱中米一两六钱下米一两四钱各州县城市乡村总与郡城价値不甚悬殊爲此缮折奏
　　闻伏乞
　　皇上睿鉴谨
　　奏
　　览奏俱悉
　　汝之才情并供职处均甚属平常当更加勉励若一味洁身是务必致汚巳而后已恐非自益之道凡数次差委皆不副朕望汝之意愼之勉之
　　雍正八年十一月二十五日四川重庆总兵官【臣】任国荣谨
　　奏爲奏
　　闻事窃【臣】于本年九月二十七日准提【臣】黄廷桂咨开内称乌夷悖叛变起仓卒大肆防张现在三省派拨官兵会查川省先后所派汉土官兵已计四千三百余员名若无大员就近节制调度殊非所宜是以本提督与抚都院会商移咨贵鎭卽速量带人役星赴叙府驻劄以便居中节制统听云贵督部院调遣事关军机幸勿延缓等因到【臣臣】卽于二十八日酌带弁兵一百余员名兼程前往于十月初八日抵叙州府随将提臣先后派遣应援乌鎭三路汉土官弁兵丁催令各照指定路数小心防范兼程前进所有官兵分路进沿途击斩贼夷之处【臣】因办理伊始不敢遽行渎
　　奏昨准提臣咨移令【臣】将一切官兵案件交代川北鎭【臣】张玉料理等因而鎭【臣】张玉于十一月二十三日到叙【臣】巳于二十四日详细交代讫伏念【臣】本愚贱叠受
　　天恩卽捐糜顶踵亦不足仰报
　　高厚于万一兹値用兵正【臣】效力之时但【臣】才识短浅自驻叙月余兢兢业业竭力殚心敬愼办理实愧毫无报称惟仰仗
　　天威曁云贵督臣四川提臣指示周详俾【臣】得以遵行无误今虽交代寝食难安旣准提臣咨会不敢迟违随于十一月二十五日仍率原带弁兵囘汛【臣】惟顶戴
　　圣明整饬营伍保固地方勉尽【臣】之职守巳耳爲此具
　　折奏
　　闻伏乞
　　皇上睿鉴谨
　　奏
　　惭愧尚且不知洵属无用之物




　　硃批谕旨巻九十四
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻九十五
　　硃批杨长泰奏折
　　雍正二年十二月二十五日陜西肃州总兵官【臣】杨长泰谨
　　奏为恭谢
　　天恩事雍正二年十二月二十三日【臣】于吐鲁番军营
　　接【臣】兄杨长春家信知仰沐
　　殊恩特授浙江提督【臣】即恭设香案望
　　阙叩头谢
　　恩伏念【臣】兄弟二人材本庸劣均防
　　皇上简膺重镇揣分自思巳出望外今长春更防圣眷优渥
　　擢任提督兼荷
　　训谕谆切
　　锡赉便蕃【臣】兄弟夙世何修叨此
　　异数惟有益深勉励共竭愚诚爱养兵丁整饬营伍以
　　仰报
　　圣恩于万一耳为此缮折奏
　　谢伏乞
　　皇上睿鉴谨
　　奏
　　览奏谢知道了尔兄杨长春所谓徳胜于才之人也雍正三年八月二十日陜西肃州总兵官【臣】杨长泰谨
　　奏为恭
　　硃批奏折事窃【臣】前因【臣】兄长春仰防
　　圣眷特授浙江提督具折恭谢
　　天恩于雍正三年七月二十七日【臣】带领吐鲁番撤回官兵至巴尔库尔防靖逆将军大学士【臣】富宁安捧交
　　圣主发到奏折【臣】恭捧至营跪读
　　硃批谕防不胜感激随望
　　阙叩头谢
　　恩伏思【臣】兄长春猥防
　　圣主畀以重任
　　宠荣巳极兹更荷
　　温防褒嘉逾分犬马之质实难承受【臣】兄弟惟有共相
　　勉励益深感奋矢报
　　圣恩于万一耳所有奉到
　　硃批奏折理合
　　进缴伏祈
　　皇上睿鉴谨
　　奏
　　汝兄长春和平忠厚谨慎有余所嫌者稍觉偏于善柔耳虽然武臣中可谓一好提督
　　雍正四年二月二十一日陜西肃州总兵官【臣】杨长泰谨
　　奏为恭缴
　　硃批奏折事雍正四年二月初二日【臣】赍折把总恭捧硃批谕防到营【臣】随跪接开读望
　　阙叩头谢
　　恩伏念【臣】兄弟仰沐
　　隆恩畀以提镇重任涓埃未效实切悚惶荷防
　　圣慈寛容巳属荣幸乃【臣】兄长春叠邀
　　温防褒嘉跪读之下感愧靡宁【臣】兄弟惟有益相砥砺
　　共竭驽骀以期上答
　　圣主优宠之恩下尽臣子矢报之诚于万一耳谨将奉
　　到
　　硃批奏折恭缴伏祈
　　皇上睿鉴谨
　　奏
　　朕观汝兄长春善柔之病竟不悛改汝当寄字劝勉嘱伊刚方自励
　　雍正四年九月初六日陜西肃州总兵官【臣】杨长泰谨
　　奏为奏
　　闻事窃【臣】于雍正四年八月初六日统兵回肃业将任
　　事抵署日期缮疏
　　题报在案今【臣】将协路游守千把等官酌量地方缓急轮流调至肃州同标营将弁亲加试验除堪奉职各将弁令其益加勉励以报
　　国恩其才具昏庸弓马不堪弁员咨呈督提二臣报部斥革外随查看标营兵丁演试弓马鎗礮见其部伍不齐技艺生疎者多此虽由从前将弁操练不力所致亦缘肃镇地处冲要自五十四年军兴以来口外安台及护送银粮等事差务纷繁以致不能按时操练渐次废弛【臣】目击形状惶悚弗宁惟有实力整饬务期营伍可观兵马熟练地方宁谧军民相安以副我
　　圣主慎重边疆至意并仰报
　　隆恩于万一所有【臣】抵肃验看官兵营伍缘由理合恭
　　折奏
　　闻伏祈
　　皇上睿鉴谨
　　奏
　　但当勉力巳任内事何必言人之短将来尔陞转后其接任者亦复照此论奏若据所言甚属可听及察其本身废弛较前人尤甚朕览之厌矣只在力行不在空文也勉之
</div>
    <div class="pagination">
<a href="世宗宪皇帝硃批谕旨_page472.html">上一页</a><span>...</span><a href="世宗宪皇帝硃批谕旨_page468.html">468</a><a href="世宗宪皇帝硃批谕旨_page469.html">469</a><a href="世宗宪皇帝硃批谕旨_page470.html">470</a><a href="世宗宪皇帝硃批谕旨_page471.html">471</a><a href="世宗宪皇帝硃批谕旨_page472.html">472</a><span class="current-page">473</span><a href="世宗宪皇帝硃批谕旨_page474.html">474</a><a href="世宗宪皇帝硃批谕旨_page475.html">475</a><a href="世宗宪皇帝硃批谕旨_page476.html">476</a><a href="世宗宪皇帝硃批谕旨_page477.html">477</a><a href="世宗宪皇帝硃批谕旨_page478.html">478</a><span>...</span><a href="世宗宪皇帝硃批谕旨_page474.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
