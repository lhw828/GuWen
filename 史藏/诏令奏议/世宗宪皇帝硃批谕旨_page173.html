<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 173 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 173 页/共 1210 页</h1>
    <div class="content">　　奏为奏
　　闻事六月十九日据按察使【臣】甘国奎移咨到【臣】一件为抚【臣】法海审理淳安县朱进命案查拏按察司衙役家人因此不能供职咨请详题罢斥事一件为廵抚轻忽
　　皇恩恣行无忌事【臣】思廵抚与按察使俱系封疆大吏理宜协和办公不得各执巳见即该司所审案件不实抚臣平心详审衙役家人得贿供证眀确据实题防谁敢不遵乃法海多疑性躁到任以来每每轻斥属员不肯和衷商议凡遇公事一言不顺其意輙以怒气凌人且闻其议论云内外所用俱属小人惟年羮尧是豪杰甘国奎与抚臣中表亲戚比众畧为和好后因甘国奎奏用本省幕賔一事奉
　　硃批将
　　防意传知抚臣及【臣】闻抚臣因此大怒屡加指斥秋审之日为陈世侃应否入审彼此相争今又因审出命案内尸亲及司府县经承通同得贿彻夜刑讯连差官兵提拏严急似属有心煆炼以致甘国奎愤激通掲其所揭抚臣不敬之处【臣】亦得之传説但系伊署内之事不能亲见总之地方同城大吏彼此挟嫌争执必至以私废公不独有失体统亦与公事有碍
　　皇上圣明逺照自有
　　洞鉴但既据甘国奎移揭到【臣】并【臣】亦有访闻理合据
　　实奏
　　闻伏乞
　　睿鉴谨
　　奏
　　所奏巳悉俟法海到京朕自有裁夺凡百惟宜直陈无隐黄叔琳以欺蔽之故见弃于朕朕实为之寒心尔更不当如此前巳经过一番蹉跌向后惟以无欺无隐为务自亦受益良多何乐而不为耶勉之
　　雍正三年七月初三日浙江布政使【臣】佟吉图谨
　　奏为密行奏
　　闻事【臣】窃思人臣办理公事必本忠诚之实心上膺朝廷之恩宠使人人信服方克有效若业巳罪恶彰著天下臣民无不共知共见即能改悔亦引咎惧罪之不暇所属人员谁肯乐为之用安能有益地方查浙江武备重在八旗统辖之人所系匪轻今将军年羮尧虽未知其调度若何但既已罪恶彰著谅亦未必有益地方且满洲汉军彼此意见往往不同此皆久在
　　皇上洞鉴之中【臣】知
　　圣明逺照早巳筹画万全无俟【臣】之渎奏但【臣】受恩深重愚见所及不敢不密折奏
　　闻伏祈
　　睿鉴谨
　　奏
　　此等事岂尔之伎俩所能揣摩万一者耶幸朕降防在前不然则是因听尔言而始然也
　　雍正三年八月二十四日浙江布政使【臣】佟吉图谨
　　奏为叩恳
　　皇恩准【臣】瞻仰
　　天顔以伸依恋微忱事伏念【臣】以病废之人屡防天恩不次擢用格外
　　知遇人所共知然【臣】防
　　皇上殊恩异数人所不知者正多【臣】之感激实乃口不
　　能言笔不能述但自荷
　　简任以来清夜自思实实毫无报効【臣】寝食不安况【臣】从幼未任外官到浙一年有余依恋之忱日深一日伏思【臣】于上年奉
　　命出京之时荷防
　　天恩面谕或一年年半
　　准【臣】
　　陛见【臣】昼夜盻望今巳届期伏乞
　　皇上俯鉴犬马恋
　　主之心
　　准【臣】即日束装瞻仰
　　天顔则【臣】之愚诚得以少遂而浙省之吏治民情及【臣】一切见闻有不能形之奏牍者俱得面为奏
　　闻【臣】实万幸不胜恳待
　　命之至谨
　　奏
　　日前一年半年之谕不过泛言之耳朕弃瑕擢用意尔必另有一番分外感恩图报处孰料尔不过随常供职独善巳身而巳且独善之道尚不能纯殊大失朕望法海到京甚言尔不肯尽心竭力办事亦不止法海一人大槩论尔者类皆此语尔等封疆抚藩大吏从未有莅任年余无故往返奔驰道路之理此行不必况尔受朕恩重来歴亦异迥非他人可比不居云霄即坠泉壤总非尔私揣预防之所能及究不如实心感报庶几无患也
　　雍正四年三月初六日浙江布政使【臣】佟吉图谨
　　奏恭请
　　皇上万安
　　朕安朕新简命浙抚尔以为何如谅必与尔契合矣雍正四年五月十二日浙江布政使【臣】佟吉图谨
　　奏为恭缴
　　御批事【臣】思外省督抚司道犹之部院堂司所办同属公事原无可争上司凡事从公属员自无不心悦诚服抚【臣】李卫到浙数月人明白办事勤惟恐【臣】之才力不能副抚臣之意耳縁奉
　　御批理合恭缴谨
　　奏
　　朕命李卫抚浙料汝二人必合心应手今览此奏似有不足之意人原难信至彻底朕于用人行政惟务得中审实尔但据实直陈无妨汝观李卫或有偏执不公处即当据实奏闻不可隐讳至于办事勤人明白不待尔言朕所悉知所问者较法海为何如廵抚耳其秉公奏闻
　　同日又
　　奏为奏
　　闻事查得今年浙江各府地方春夏以来雨水调匀二麦豆菜俱各丰收杭嘉湖绍等府养地方收成大好早稻播种齐全米价比往年甚为平减百姓安业理合奏
　　闻以慰
　　圣怀谨
　　奏
　　览奏深慰朕怀
　　雍正四年六月二十七日浙江布政使【臣】佟吉图谨
　　奏为遵
　　防具奏事【臣】赍折家人回浙捧到【臣】前奏恭缴
　　御批一折奉有
　　硃批【臣】跪读钦遵伏念知人最难况以【臣】之愚昩何能
　　深知但防
　　谕防垂问若不据实具奏自欺此心上负
　　圣主【臣】实断断不肯前抚【臣】法海操守好但在浙未久性躁多疑凡在属员多不能堪抚【臣】李卫到任数月看来办事敏练非【臣】所及自至浙中与【臣】原无不相得之处至所办地方公事若有意见不同断不敢茍且依违今数月以来凡事皆从公办理未见有偏执之处理合据实奏
　　闻并将
　　硃批恭缴谨
　　奏
　　朕阅尔前奏因稍有可疑故尔批询也今尔自谓不及李卫诚然尔若胜于李卫则用尔为廵抚矣当效法之
　　同日又
　　奏为恭谢
　　天恩事六月二十五日奉浙江抚臣行知准到部文雍
　　正二年浙省海灾平湖等县未经具
　　题散赈一案部议【臣】降三级调用奉
　　防佟吉图着降三级从寛留任钦此【臣】随恭设香案望阙叩头谢
　　恩讫伏念【臣】质本愚昩兼之未任外吏一事冝实未
　　谙练以致办理每多过愆屡防
　　圣恩格外矜全感激实难名状今部议降调又防恩防从寛留任【臣】惟有竭尽愚忱图报
　　天恩于万一除请抚臣代
　　题外理合具折叩谢
　　天恩谨
　　奏
　　偶然错悮犹可恕宥若过愆太多则难频邀格外恩施矣勉之慎之














　　硃批谕防巻二十一
<史部,诏令奏议类,诏令之属,世宗宪皇帝硃批谕旨>
　　钦定四库全书
</div>
    <div class="pagination">
<a href="世宗宪皇帝硃批谕旨_page172.html">上一页</a><span>...</span><a href="世宗宪皇帝硃批谕旨_page168.html">168</a><a href="世宗宪皇帝硃批谕旨_page169.html">169</a><a href="世宗宪皇帝硃批谕旨_page170.html">170</a><a href="世宗宪皇帝硃批谕旨_page171.html">171</a><a href="世宗宪皇帝硃批谕旨_page172.html">172</a><span class="current-page">173</span><a href="世宗宪皇帝硃批谕旨_page174.html">174</a><a href="世宗宪皇帝硃批谕旨_page175.html">175</a><a href="世宗宪皇帝硃批谕旨_page176.html">176</a><a href="世宗宪皇帝硃批谕旨_page177.html">177</a><a href="世宗宪皇帝硃批谕旨_page178.html">178</a><span>...</span><a href="世宗宪皇帝硃批谕旨_page174.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
