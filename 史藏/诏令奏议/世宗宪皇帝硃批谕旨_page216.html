<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 216 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 216 页/共 1210 页</h1>
    <div class="content">　　奏为查勘河道工程事窃徒骇马颊二河工程告竣【臣】于六月初六日自省起程遍歴有河州县挨次查勘二河工程深寛丈尺俱各如式一律深通毫




　　旧有桥梁俱系淤后所筑今河已挑挖深通桥梁根基多有浮露冲刷日乆必至坍塌其所有桥座【臣】酌动公费耗羡转饬修筑坚固以为经乆之计今查勘已毕于二十六日回署合将查过河工情形具折陈明谨
　　奏
　　为政以大徳不以小恵修筑桥梁务宜永逺坚固使民实享其利若茍且塞责以圗一时美观则犹夫以乗舆济人于溱洧也
　　雍正五年七月初九日山东廵抚【臣】塞楞额谨
　　奏为奏
　　闻事窃聊城县龙湾铺地方河堤漫决情形【臣】经奏明在案今于本月初九日据东昌府印河各官报称自初三日以后连朝晴霁河水渐消所有冲决堤口于初七日堵筑完固民间庐舍并无被淹即低洼处所田禾稍被水浸幸际成熟之时不致为害等情前来除仍转饬地方官加意察访毋使贫民失所外合将决口堵筑工完民田庐舍并无伤损缘由缮折陈明谨
　　奏
　　近日畿甸以内秋雨连绵朕甚忧虑尔宜饬谕各属于一切堤工小心防防毋致疎虞慎之慎之
　　雍正五年八月初六日山东廵抚【臣】塞楞额谨
　　奏为奏
　　闻事据东昌府知府金啓洛报称七月二十六日大风骤雨将城北防城大堤冲开二十余丈幸于二十七日晴霁之后水势渐消城郭可保无虞其堤内居民三千余口俱用小船载入城内安置房屋虽被淹没人口并无伤损等情到【臣臣】即委济南府知府张体仁前徃防同金啓洛酌动银米将被水穷民加意抚恤并将防城大堤作速抢修除俟料理妥协之后另行具
　　奏外谨将冲决被水情形先行陈明谨
　　奏
　　观汝实授以后颇不及署理之时
　　天道随人亦自然更易此一定之理也
　　同日又
　　奏为奏
　　闻事据东昌府属兖州府属济宁州属之各州县卫所俱以秋雨过多洼地被淹等情详报前来现在转饬布政使委员分头查勘外【臣】查登莱青三府山地居多虽有雨水无伤田苖俱报到秋收各有八九分不等至济兖东三府除被水村庄外其余亦俱报到秋收六七八分不等统计收成分数即被水州县将来亦不至米价腾贵【臣】恐上厪
　　宸衷理合缮折奏
　　闻谨
　　奏
　　便厪朕衷亦无可如何之事岂此片纸数字所能慰解
　　耶
　　雍正五年八月十六日山东廵抚【臣】塞楞额谨
　　奏为奏
　　闻事窃【臣】前以东昌城北防堤被水冲决委令知府张
　　体仁前徃协同料理缘由业经折
　　奏今已昼夜抢筑如式完固其被水人民各有生理者已各归本业外尚有无依贫民男妇大小共一千四百余口内大口每名给银五钱小口每名给银二钱以为经营糊口之资俟堤内积水涸尽再行酌量按户散给撘盖房屋之费断不使流离失所以致有负我
　　皇上子恵元元之至意所有给过银钱以及筑堤所费不及二千金【臣】与司道大贠公同捐备无庸请销库项再查运河堤岸漫溢之处本应即行镶垫但目下水势尚未消落堤内堤外水面相等取土维艰人力难施【臣】现在檄饬印河各官相度机宜俟河水稍退即便次第兴修至于沿河縴路遇有残缺水口即暂撘浮桥以济回空以通商旅更查东昌府城虽经水患各项粮米并不昂贵居民亦皆安堵如故【臣】谨据实奏
　　闻上慰
　　圣懐谨
　　奏
　　观尔前后折奏光景冲决势大淹没或不止于此凡地方水涝之患亦所时有但宜讲求抚恤之方断不可丝毫隠讳也
　　雍正五年八月二十六日山东廵抚【臣】塞楞额谨
　　奏为请
　　防事窃【臣】业将已报到被水之州县陈
　　奏在案今委官查验多不至成灾惟东昌府属之沿河州县地处洼下以致被淹较重查定例如地方有被灾之处先将情形
　　题报续将分数查明复行具
　　题蠲免但东省今歳二麦已庆丰登通省秋收亦多成熟虽有数处被水不致民食维艰今若据州县之申详遽将被水情形通行具
　　题不惟成灾之州县多所希冀即不成灾之州县亦皆观望无论无力贫民不行完纳即有力大戸亦不肯输将此等情【臣】所甚悉是以未敢造次具
　　题现在已委员分路查勘如有实在成灾地方容【臣】据实开明分数缮折
　　奏请其有应蠲应免之处仰
　　皇上特降恩纶目前之先报情形免【臣】具
　　题则将来成灾贫民仍得沾沐
　　皇恩而不成灾之处所亦不至观望希冀矣【臣】查访既
　　确用敢具折
　　奏请伏
　　圣鉴批示遵行谨
　　奏
　　果不成灾自不在蠲免之例何虑其观望但查勘务宜公确汝既不先报情形于具题时须声明縁由方可免违例之咎也
　　同日又
　　奏为请
　　防事窃查耗羡弥补流抵一案经【臣】
　　题请展限统于雍正五年嵗内全完奉
　　防允准在案今查司库续收耗羡约至九月初间流抵


　　挑濬鬲津等支河共用米一万七千二百余石现在具
　　题请销但徒骇马頬河道实为宣泄民田陂水而鬲津等支河更同民间沟洫虽防
　　圣恩准动库帑实系地方公事【臣】请俟弥补流抵全完之日即接续弥补挑河所用银米庶以公完公不惟正项钱粮不至多费而提解耗羡亦无事纷更矣为此谨
　　奏
　　以公完公非此之谓也各项亏空补足时暂留赢余将来若有无着之项正宜以此补苴至如地方上修理道路桥梁或添助州县买补存仓谷石疏通沟洫等事亦宜以此支用斯谓以公完公但总不可令不肖官吏借名开销假公以济其私耗羡一项原为地方官所得之物盖以之养其亷操方可杜絶巧取之私使不为吾民累迨完公有余酌量均増于州县各官令其从容不窘则自然不贪实为善举且此耗羡乃民膏民脂于正赋外不得已而取之者也如果此等之需又尽充足则当减耗以裕民方为万分全美之政所奏耗羡作为挑河公用之説谬矣何也此项止可为地方中之公用非可为国家之公用也国家理财自有大体假令各省于正供外又増此名色余出耗羡数百万充为库帑成何国体耶若然则提耗羡一极美之事翻成大笑谈矣尔领悉朕意一切皆本此办理方不愧临民之任
　　雍正五年十月初四日山东廵抚【臣】塞楞额谨
　　奏为奏
　　闻事前准内阁来书钦奉
　　上谕着各省督抚迎请
　　龙神像位建祠供奉【臣】即一面委贠赴京迎请一面敬择洁净屋宇一所重加修整建设神龛今于九月二十四日据委贠迎请山东
　　福齐恵应龙神二尊到省【臣】即率同各官出郊迎接进祠敬谨供奉讫所有迎请
　　龙神像位供奉縁由合行奏
　　闻谨
　　奏
　　览尔奏中敬谨二字时刻不可去懐葢
　　神明感应之理惟以徳馨不仅在享祀丰洁也礼月令仲夏大雩雨旸祷祀由来尚矣然居心行政若不出于仁民爱物之诚徒懐侥幸希冀妄邀福庇何异縁木求鱼此理朕见之甚明且确尔一身系阖省烝黎之休戚当思所以致感之实兢业自持勤慎不怠庶几征应如立竿见影也
　　雍正五年十一月初七日山东廵抚【臣】塞楞额谨
　　奏为恭报瑞雪事查东省于十月初三初四十九二十以及二十七等日六府六州陆续申报得雪自三四寸以至八九寸一尺不等四野均沾访之农圃老民佥云小春节气得瑞雪霑足诚来年丰稔之嘉兆也合将瑞雪情形缮折恭报谨
　　奏
　　直隶山西河南皆已得雪朕正为山左系念览尔此奏深为快畅然更须春雨应时绵绵接续为佳耳雍正五年十一月二十四日山东廵抚【臣】塞楞额
　　谨
　　奏为请调回塘拨之兵以専责成以实营伍事伏查各省设立塘拨递送部文京报俱系提塘召募土著令其沿途递送其工食银两出自通省各衙门防报各官按季解贮藩库提塘赴司请领惟东省则不然自省至京设立塘拨悉用抚标两营歩兵递送由来巳乆不知始自何年但营兵自应随营操练不便擅为塘拨之用况东省各州县原有阅报银三千余两尽可雇募以供递送【臣】请将原拨塘兵尽行撤回以实营伍其递送公文之人即令提塘召募沿途土著良民承充其通省阅报银两亦令解贮藩库按季支给提塘为募夫工食之费如此则营伍塘拨均有裨益再查当日派拨之时原无报部文案今撤兵归营似可无庸具
　　题【臣】谨缮折奏
　　闻伏
　　圣鉴批示遵行谨
　　奏
　　此奏甚属可嘉应如是料理近日古北提臣杨鲲亦经折奏此事当日派拨虽云未曽报部今若不具题存案恐将来仍蹈故辙况他省塘拨不无此者见朕允尔题请则亦不得不仿效而行矣
　　同日又
　　奏为叩恳
　　圣恩俯允
　　陛见事窃思【臣】自叩辞
　　天顔以来业逾一载犬马恋
　　主防忱固已时深夙夜而地方应行政务尤当敬领睿谟【臣】心系
　　阙廷因恐旷误职业未敢冒昧渎请兹封印在即事务
　　少闲且东省宻迩
　　神京徃返不须一月敢恳
　　圣恩容【臣】于封印后轻骑减从兼程赴都叩请
　　圣安面聆
</div>
    <div class="pagination">
<a href="世宗宪皇帝硃批谕旨_page215.html">上一页</a><span>...</span><a href="世宗宪皇帝硃批谕旨_page211.html">211</a><a href="世宗宪皇帝硃批谕旨_page212.html">212</a><a href="世宗宪皇帝硃批谕旨_page213.html">213</a><a href="世宗宪皇帝硃批谕旨_page214.html">214</a><a href="世宗宪皇帝硃批谕旨_page215.html">215</a><span class="current-page">216</span><a href="世宗宪皇帝硃批谕旨_page217.html">217</a><a href="世宗宪皇帝硃批谕旨_page218.html">218</a><a href="世宗宪皇帝硃批谕旨_page219.html">219</a><a href="世宗宪皇帝硃批谕旨_page220.html">220</a><a href="世宗宪皇帝硃批谕旨_page221.html">221</a><span>...</span><a href="世宗宪皇帝硃批谕旨_page217.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
