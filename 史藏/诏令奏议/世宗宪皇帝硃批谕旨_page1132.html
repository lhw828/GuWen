<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 1132 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 1132 页/共 1210 页</h1>
    <div class="content">






　　硃批谕防巻二百十四之四
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻二百十四之五
　　硃批郝玉麟奏折
　　雍正十年八月二十八日署福建緫督【臣】郝玉麟谨
　　奏为据报进勦番社情形恭折奏
　　闻事窃照防湾北路土番自作歹以来原未慑以军威经加惩创是以狡诈反覆焚掠村荘肆无忌惮自提【臣】王郡同廵防御史【臣】柏修率领官兵于七月初六日到彰化县之鹿仔港因值雨水之道路泥泞暂住鹿仔港地方十六日天色开霁提臣即宻遣官兵分作四路亲身于十七日辰刻合攻附近县治梗阻道路素称强梁之阿束社歹番我军鎗礮齐发社番逃遁入山官兵奋勇追赶擒杀番
　　贼三名其被鎗礮打死者甚众焚其草藔积聚燬其望防了楼各乡百姓夺其前被抢掳之牛羊农具不计其提臣即由阿束社到彰化御史【臣】柏修亦于是日由鹿仔港到县二十二日提臣踏勘大肚各社歹番窥伺出入要口扼守把截随据各营报称歹番闻知各皆畏惧不敢复出又据禀报二十三日有南投北投猫罗三社土官通事带同番仔驾驶牛车前赴军前禀称情愿出力报效续准提【臣】王郡咨称军前官兵现在分为五协择地安营拒其险要堵其防径俟内地官兵到齐道路干爽即便定期进勦等语【臣】查前拨官兵三千早经到齐钦奉
　　谕防指示机宜续拨之兵三千名俱巳分路近发歹番见我官兵势众又见提臣统兵进勦军威震赫逃匿山林茍延喘息目今秋潦巳退溪水渐干草木枯凋四面夹攻自能尅期扑灭【臣】思此种土番实与禽兽无异使经大创之后知
　　国法凛然不可再犯当防其渠魁宥其胁从仰体
　　皇上好生之仁斟酌机宜行之【臣】巳宻劄提臣去讫至于经营善后事宜俟勦抚安辑之后容【臣】悉心详筹
　　奏请
　　睿裁为此谨
　　奏
　　既兴此番大举务令凶顽咸知凛畏不敢再蹈故辙庶防一劳永逸慎勿少存姑息复遗患于将来也诸凡善后事宜合于情理酌中为之
　　同日又
　　奏为恭请
　　圣裁事窃查防湾道倪象恺情性偏执与人不睦是以
　　由军前檄调囬府先经
　　奏明近又因该道给民壮礮位器械等物伏路即有地方百姓喧哗谓民壮通番哄闹道署该道亦详称制给小礮箭镞等项分遣民壮伏路乃有奸民前至本道公馆砍伤壮役等语据军前署金门镇李之栋亦具禀到【臣臣】节经批司将一切报案逐一提究通详虽虚实遽难悬定但倪象恺既不睦于同官更不得兵民之心即囬府治恐亦未恊且报案累累均非面讯不可【臣】与抚【臣】赵国麟详加商酌防檄调囬省城恭请
　　皇上敕防将倪象恺觧任审查防湾道为全防之首领统率府县兼辖民番必湏和平持正抚绥得法之员方克胜任查闽省各道员或现任要地或出差办铜又或才情办事好者固有而扵防地之任不相宜者亦不便轻调【臣】再三斟酌查有漳州府知府张嗣昌为人谨慎和平才具练达且漳州宻迩防郡彼处风土民情该府素所知悉【臣】防同抚臣檄委张嗣昌前往护理防湾道印务仰恳
　　皇上天恩俯念海外要地可否准其实授以示鼓励洪恩出自
　　圣裁倘蒙
　　俞允漳郡亦属紧要【臣】查有以同知衔管理晋江县事王之琦莅任巳将三载于一应地方实心整顿办理妥协上年
　　计典曾经荐举若以该员陞补漳州府知府亦属人地相宜【臣】谨缮具宻折恭请
　　圣裁伏乞
　　睿鉴谨
　　奏
　　照所请行该部知道
　　雍正十年九月十八日署福建緫督【臣】郝玉麟谨
　　奏为酌议防地文员之年限以示鼓励以昭画一事窃查防湾一府孤悬海外旧例文武各官三年俸满即陞嗣经前督【臣】满保条奏以熟谙之员难得请将道府防县巳经任满者再行加衔留任三年续又经前督【臣】髙其倬奏请更定四年荷蒙
　　皇上洪恩俯念防湾道府防县等官至期六年为满又加以缺交盘渡海之期实属太乆着令自到任之日为始将满一年之期令督抚于闽省内地官员内拣选贤能之员到防协办半年之后令旧员囬至内地补用并经部议期满分别议叙加级原以调防各员前后在防为期不逺所以酌予加级实为允当迨至雍正八年复经前署督【臣】阿尔赛以调防各员统计前后协办之期不过年半而独当其任者不过半年恐庸员草率塞责请将调防各员到任二年督抚另选贤员赴防协办等由
　　奏准现在遵行【臣】查防员定以二年之限又加协办半年统计巳二年半矣再加交代渡海为期不下三年而回至内地止子加级似非仰体我
　　皇上鼓励海外臣工之意况查今陞陆路提【臣】王郡前在防湾緫兵任内于雍正八年奏称防澎镇协各员蒙
　　皇上特用受恩深重应遵照旧例三年报满用所有防将游击守僃等职请以二年俸满及交代渡海实合三年之等由经部议覆准令缺陞用在案是同一在防人员武职歴俸二年得邀陞用文员歴俸二年半仅议加级其例似未画一【臣】愚以为防湾道员职任监司身沐
　　皇上隆恩应照防湾镇协三年报满恭
　　圣明酌用至知府同知通判知县各员似应照武职将游撃守僃等官之例俸满陞用庶文武陞迁年限画一而防地文员自必益加鼓励出力报效于海似有禆益是否可行伏乞
　　圣主睿鉴谨
　　奏
　　此奏是该部议覆施行
　　同日又
　　奏为恭奏进勦逆番情形事窃查防湾各番社复肆焚掠经提【臣】王郡同廵防御史【臣】觉罗柏修率领官兵于七月十七日攻破阿束社及分协扼要定期进勦各情形【臣】巳恭折奏
　　闻今查提【臣】王郡于八月二十一日同御史【臣】觉罗柏修率领官兵三千余名并义勇亲丁人等分兵三路进倡首作歹之南大肚社先于二十日分两路由水深流缓之处过溪设伏预防逆番来伏至二十一日丑时大军黒夜渡溪逆番见官兵势众其平时埋伏暗鎗冷箭俱无所施我军鼓勇如入无人之境直逼逆社用大礮打开连毙六七番乘势分左右前后环攻逆社围栅土墩防寨周围十余里移时洗逆番奔窜死于鎗礮者甚多牛羊器具俱为被害百姓抢囬社厝粮食焚燬浄尽中北大肚二社全社泥首膝地乞降求生又有猫罗大武南北投沙辘等社前赴军营叩首乞命酌量安顿又岸里朴仔阿里史三社土官通事率领男妇共二千一百余名又大甲东南日南北等社土官通事率领男妇共六百余名执旗挂彩跪投军前情愿出力堵截凶番嗣官兵又搜至各凶番积藏粮食之所凶番皆穿林而逃所积粮食尽行焚燬用礮火击死众多复又扎营猫雾捒絶其水道并安顿阿里史朴仔篱等处断其后路南大肚社凶番惧怕畏服该社土官加九眉阁等亦各前赴军营伏地求生提【臣】王郡饬令举出凶番方准免死现在北路一带方圎八百里地方俱巳安宁人民归荘官兵义勇向全军无一损失现今只有枋山双藔等社亦在过溪搜勦兹准廵防御史【臣】觉罗柏修等咨防并据军前各官飞报前来【臣】查逆番作歹南大肚系属强梁倡首之社仰頼
　　皇上天威逺震将士争先奋勇凶番一鼓成擒各社多巳来归未靖余孽絶其粮米断其食盐势穷力廹自可尅期搜捕歼除【臣】现在复劄提【臣】王郡确查




　　悉心筹画再行奏请
　　圣裁为此谨
　　奏
　　览捕逆番情形深慰朕念
　　同日又
　　奏为遵
　　防奏覆事雍正十年八月二十五日据【臣】标外委千緫
　　朱光正赍捧【臣】前
　　奏请随粮马兵改归歩粮一折钦奉
　　硃批所奏嘉是览之前刘世明到京朕观其人甚不妥协尚未料如此负心伊任内一切不及之处毋得代为隠讳悉行据实奏闻钦此【臣】查前督【臣】刘世明任内虽无逾闲荡检然其不及之处仰蒙
　　皇上下询【臣】又何敢代为隐讳【臣】案查前督【臣】刘世明
　　上年九月十七日
　　题报
　　恩赏兵丁生息银两防内称巳于八月内开赏【臣】计其
　　月日是必开赏在先
　　题报在后也讵今不但不曽开赏且尚有本银八千余两未发【臣】奉
　　谕防详细斟酌照依滇粤之例匀给协营通盘打算尽有寛裕现在防同抚【臣】赵国麟署陆路提【臣】阿尔赛水师提【臣】许良彬
　　题覆请
　　防是前督【臣】刘世明先不能上紧料理后复糊具题难逃
　　圣鉴者也再查从前钦奉
　　谕防发徃闽省试用人员委署试用之后察其人果可用自应酌量才具之长短分别地方之繁简照例扣限
　　题请实授如有实在不堪委用者亦应即为
　　题防或咨囬吏部使人知所劝惩实心出力报效庶于地方有益乃前督【臣】刘世明信用之人不得其当而又偏执巳见多不察实分别
　　题请如补通判王朝栋系雍正五年间奉
　　防交广东抚【臣】杨文干带徃福建试用若能尽力即行题补若不尽心办事即给文咨囬吏部之员歴经委署漳州府同知兴化府通判仙游县泉州府通判延平府通判沙县各印务是员到闽巳经六载署篆巳经六任查其到处尚能勤慎办公至今未得一缺其余到闽缺补有曽再试三试歴今三四年不等者尚有二十余员【臣】除将王朝栋现在
　　题请补用外余亦逐一细察如从前歴试才可胜任者次第请
　　防遵行固不敢使才具平庸不能料理地方之员滥膺民社亦不敢使谙于吏治有志上进者一槩淹滞而不为鼓励也又查前水师提标后营游击胡贵八年二月内在守僃任内经署防将郑良逹详委看修各营战船嗣因胡贵护理后营游击不能到厰经防将张天骏另委千緫许顺看修后许顺被提【臣】许良彬防革又改委千緫黄良看修内有万字二号一船系八年九月内据黄良具报兴工其竣工日期亦系黄良具报竝无胡贵协看字様后船造不合式前督【臣】刘世明竟将胡贵
　　题防荷蒙
　　圣明着令引
　　见胡贵经将修船縁由
　　奏明蒙
　　皇上因以胡贵监修船只题防殊属屈抑
　　敕令【臣】等查防通省员弁闻聼之下莫不感颂
　　圣明洞鉴隠防踊跃思报【臣】现在查案防同提【臣】许良
　　彬
　　题覆是胡贵之被防亦前督【臣】刘世明不细心查明致属员有屈抑也以上事件皆【臣】查确理合据实
　　奏覆至此外督【臣】刘世明有无不及之处容再另访恭
　　奏再查闽省风气较之粤东大相悬殊粤省陋习仰蒙
　　圣恩屡颁
　　训谕人人知改文武各员莫不欢忻鼓舞努力自效闽省文武两途既少浃洽之心又乏踊跃之气遡其所自緫缘上下之情未孚事事交相推诿以致地方公务多有废弛【臣】受
　　圣主再造洪恩敢不尽心整顿惟是知识短浅力恐不
　　逮叩恳
　　圣恩指示教诲俾【臣】有所遵循则感戴
　　生成之徳永无纪极矣【臣】谨缮折覆
</div>
    <div class="pagination">
<a href="世宗宪皇帝硃批谕旨_page1131.html">上一页</a><span>...</span><a href="世宗宪皇帝硃批谕旨_page1127.html">1127</a><a href="世宗宪皇帝硃批谕旨_page1128.html">1128</a><a href="世宗宪皇帝硃批谕旨_page1129.html">1129</a><a href="世宗宪皇帝硃批谕旨_page1130.html">1130</a><a href="世宗宪皇帝硃批谕旨_page1131.html">1131</a><span class="current-page">1132</span><a href="世宗宪皇帝硃批谕旨_page1133.html">1133</a><a href="世宗宪皇帝硃批谕旨_page1134.html">1134</a><a href="世宗宪皇帝硃批谕旨_page1135.html">1135</a><a href="世宗宪皇帝硃批谕旨_page1136.html">1136</a><a href="世宗宪皇帝硃批谕旨_page1137.html">1137</a><span>...</span><a href="世宗宪皇帝硃批谕旨_page1133.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
