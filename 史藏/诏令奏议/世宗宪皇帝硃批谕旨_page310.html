<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 310 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 310 页/共 1210 页</h1>
    <div class="content">

　　硃批谕防巻四十四上
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻四十四下
　　硃批宜兆熊奏折
　　雍正五年正月二十八日署理直隶总督【臣】宜兆熊协理直隶总督【臣】刘师恕谨
　　奏为奏
　　闻事窃【臣】等清查各属仓库案册前督【臣】李绂竞于各牧令交代案内有将亏缺社仓谷石批令豁免者有将正项银米批令将耗羡弥补者有将长垫长欠数目批令准抵缺项者有将现贮社仓谷石批令抵算别项米谷者有将未解耗羡银两批令免解者种种欺混紊如乱【臣】等受
　　恩深重不敢扶同狥隐上负
　　高厚除现在饬行布政司造具清册另疏具
　　题恭
　　皇上勅部查议外合先奏
　　闻伏乞
　　皇上睿鉴谨
　　奏
　　览所奏朕嘉悦之至内外大臣皆能如此一秉至公据实敷陈毫不瞻前顾后则直道行而风俗美将见天下吏治肃清于
　　社稷苍生裨益岂浅鲜哉勉之勉之
　　同日又
　　奏为奏
　　闻事窃查直属各营马歩兵丁歴来院司将下年正二三月一季之饷俱于上年之冬借司库存贮银两先行支给俟
　　题拨部覆之后征解到日即行清扣还库此事歴来巳久前经督【臣】李绂
　　奏明借给在案惟查直属陋弊各营兵丁于预放春饷之外复有借领银两本年夏秋冬三季之内陆
　　续扣除前督【臣】李绂据布政使徳明张适呈详请示有业经
　　奏明照旧借扣之批是以德明张适先后借出各营三季扣除银共三万九千八百七十三两五钱【臣】等伏查预放春饷盖恐拨定之银解到稍迟则兵丁不无守候之艰是以先于存库银内通那预给拨解饷到即扣还项洵为良法可以照行惟是多借银両三季扣除一事各营兵丁事故不一倘借银之后若有除名则所借之银或于新补之兵名下坐扣或于阖营朋扣均非情理况
　　朝廷库帑岂可市恩私借经年累月任其虚悬此等陋弊亟宜剔除【臣】等愚见将现在借出银两仍于本年夏秋冬三季内照数扣除嗣后永停借给至于督【臣】李绂曾否
　　奏明【臣】等未敢遽信理合奏
　　闻伏乞
　　皇上批示遵行谨
　　奏
　　李绂虽曾笼统奏过未经如此分析详明朕所以有照旧借扣之批也今览尔等此奏殊属酌中之论应照所议行
　　同日又
　　奏为奏明事【臣】等查直隶顺天府属之霸州宛平大城良乡武清保定府属之安州髙阳新安雄县河间府属之任邱津军防晋州天津州静海各州县去年因积水未消田亩未经涸出不能播种前督【臣】李绂因穷民资生无策
　　奏请将督臣衙门盐务饭银八千两又布政使衙门节存平头银一万两委员煑粥赈济并声明倘有不敷容【臣】
　　奏明酌量借粜在案兹【臣】等查霸州等处十四州县报到文册赈济三个月共需银二万八千四百二十两零尚不敷银一万零四百二十两零今据新任布政使张适愿捐银一千两又捐盐法道解司项下余平饭银六百九十余两又前防按察使童华愿捐养廉银一千两实不敷银七千七百余两【臣】等伏查不敷赈银虽据前督【臣】李绂以酌量借粜具
　　奏但查各属仓粮【臣】等现在委员盘查若轻议借粜恐借此滋掩饰之弊再三筹画拟于司库旧提公用耗羡之内拨给充用至此外尚有霸州所属之文安县续详该县之乏食穷黎应赈济一月需银一千二百两据布政司详请支给前来已批令该司在于存库耗羡项下先支银五百九十两委员赈济外其未给银两亦请于司库旧提公用耗羡内拨给理合
　　奏明伏乞
　　睿鉴谨
　　奏
　　据奏料理殊属妥协观汝二人此数折敷陈俱为合宜朕甚嘉悦勉之
　　雍正五年二月初三日署理直隶总督【臣】宜兆熊协理直隶总督【臣】刘师恕谨
　　奏为恭报瑞雪事窃【臣】等驻劄之保定府于本年正月三十日寅时起至亥时止得雪三寸有余【臣】等伏查去年腊月得雪业已霑足今又有此雪今岁春麦可望丰收即秋禾亦得借此发生洵属丰年瑞应此皆我
　　皇上敬
　　天勤民感格所致【臣】等与阖省官民欢庆实深除所属州
　　县得雪几分查明另折奏
　　闻外为此具折谨
　　奏
　　此日之雪不待尔等奏报朕巳稔知深为感庆然朕不敢预定其必获丰熟惟敬候
　　上苍之锡赉吾民耳
　　同日又
　　奏为奏
　　闻事窃查司库钱粮凡有出纳自应正收正支以遵定
　　例前任布政使德明有未奉
　　题拨未经准销未据解到各项于司库存贮现银内预先支给共银五万二千二十二两零又有那给缮书口粮及提塘抄报并添平饭食各官借支等项共银一万三千五百九十八两以上虽非亏空但预支者欵项舛错那给者还补无期
　　国帑至重难容混淆据布政使张适造册详报前来除现在缮疏具
　　题外合先奏
　　闻谨
　　奏
　　凡百自应据实无隐但朕曾有防与德明令其总听蔡珽李绂指示而行所奏此二项或系伊奉该督所批或系伊所专主尚未可知耳
　　雍正五年二月十五日署理直隶总督【臣】宜兆熊协理直隶总督【臣】刘师恕谨
　　奏为叩谢
　　天恩事【臣】等赍折千总回保捧到【臣】等前
　　奏养廉不敷恳将盐课平饭银两
　　赏给分用一折奉
　　硃批应给与者知道了又于耗羡折内请将银二万四
　　千余两
　　赏给【臣】等作赏官犒兵并公出盘费及口粮工食等用
　　奉
　　硃批若不敷所用另当请防再定钦此【臣】等望
　　阙叩头谢
　　恩伏念【臣】等庸愚陋质防
　　皇上天恩豢养数十余年频加拔擢寸长未效深愧素
　　餐今复防我
　　皇上于常禄之外又多
　　赐养廉公费银两丰余赡足需用无虞【臣】等感激之私莫可言喻唯有共相勉励竭尽驽骀以仰报
　　高厚于万一为此叩谢
　　天恩谨
　　奏
　　览尔等奏谢知道了朕于内外大小臣工及天下一切事务惟准之于情理之中而已心无适莫也
　　同日又
　　奏为续报瑞雪普霑事窃【臣】等驻劄之保定府于本年正月三十日得雪三寸有余【臣】等已经具折奏
　　闻并声明俟各属报到另行
　　奏报今据所属各府州县陆续申报正月三十日起至二月初一日止得雪六寸五寸至二三寸不等【臣】等仰见我
　　皇上湛恩普徧无逺弗届是以
　　天降瑞雪亦无远弗周丰年预兆阖属官民咸深欣庆理
　　合奏
　　闻谨
　　奏
　　阖省均得沾沐
　　天恩洵为畿辅黔黎之厚幸朕惟以手加额称庆而倍増敬谨之诚耳期共加勉愼勿生高兴纵逸之念切记切记
　　同日又
　　奏为据情转请事窃查直属满洲驻防官兵所有应给兵米或该地方原有本色米石散给者或相近运河截漕支散者惟良乡固安大兴昌平三河玉田顺义寳坻遵化保定雄县霸州东安等州县无本色可支前督【臣】李绂以米贵之年照价折给实
　　属亏少请照沧州等处就近截留漕米支放等因具
　　题随准部覆此数州县距运河较远装运需费未便截漕倘歉收之年遵奉
　　谕防奏请等因奉
　　防依议钦遵转行在案是良乡等处十余州县驻防兵米将来给价采买【臣】等自当遵照奉行但【臣】等到任后据良乡大兴柬安固安四县驻防协领胡什巴等来文内称雍正四年秋冬二季米价每石一两五六钱不等今照折中定价每石给银一两实属不敷业经详报戸部准戸部覆称应报明直督
　　题奏等因呈报前来【臣】等随查良乡等处十三州县驻防兵米内除顺义县业经前督【臣】李绂咨明户部将仓米支给扣存价银俟价平买补还仓又雄县于截漕减粜米价平贱之时已照数采买支给均无庸置议外其余各州县有系地方官采买支给详报不敷者有各兵已照价领去而以不敷情由呈报者有因价少尚未领去者除一面批饬遵照定价给领外所有呈报前由【臣】等不敢壅于上
　　闻理合据情转
　　奏应否将良乡等十一州县雍正四年秋冬二季兵米一万四千二百余石每石量行加增之处出自
</div>
    <div class="pagination">
<a href="世宗宪皇帝硃批谕旨_page309.html">上一页</a><span>...</span><a href="世宗宪皇帝硃批谕旨_page305.html">305</a><a href="世宗宪皇帝硃批谕旨_page306.html">306</a><a href="世宗宪皇帝硃批谕旨_page307.html">307</a><a href="世宗宪皇帝硃批谕旨_page308.html">308</a><a href="世宗宪皇帝硃批谕旨_page309.html">309</a><span class="current-page">310</span><a href="世宗宪皇帝硃批谕旨_page311.html">311</a><a href="世宗宪皇帝硃批谕旨_page312.html">312</a><a href="世宗宪皇帝硃批谕旨_page313.html">313</a><a href="世宗宪皇帝硃批谕旨_page314.html">314</a><a href="世宗宪皇帝硃批谕旨_page315.html">315</a><span>...</span><a href="世宗宪皇帝硃批谕旨_page311.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
