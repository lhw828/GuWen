<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 470 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 470 页/共 1210 页</h1>
    <div class="content">　　我
　　皇上圣裁未能画一谨摅愚忱敬爲
　　皇上陈之一战船之捕舵椗缭斗手什长宜分别轸恤也一沿海陆路官兵之宜练习水务也一战船水
　　兵之宜照额分补也一内洋船篷之宜变通也以上数条识惭蠡管语愧刍荛如或【臣】言可采伏乞
　　皇上睿鉴施行谨
　　奏
　　所奏四条交督臣李衞提臣陈天培会同详议奏闻雍正七年九月二十四日浙江黄岩总兵官【臣】李灿谨
　　奏爲海洋宁靖年歳丰登仰祈
　　睿鉴事窃【臣】本年四月出洋巡历所至海不扬波商渔乐业今当秋汛【臣】于八月往南北内外洋面亲巡各汛官兵勤惰并遍历岛岙有无宵小往来巡察仰赖
　　皇上圣治敷海洋宁谧并无奸匪至【臣】所辖各协营台州府之临海黄岩太平宁海天台仙居等县宁波府之鄞县慈谿奉化象山等县地处山海士民皆以务农爲业早稻于七月初旬收割中稻于八月登场晚稻现在刈获今歳自春至秋雨旸时若万宝丰登收成实有十分白叟黄童咸歌大有此皆
　　圣德涵濡上格
　　天心是以降此丰稔【臣】际此海宇淸宁目覩人民懽乐深
　　爲忻庆之至理合具折奏
　　闻伏乞
　　皇上睿鉴谨
　　奏
　　览奏海洋曁年歳情形朕怀深慰
　　雍正九年四月初六日江南崇明总兵官【臣】李灿谨
　　奏爲奏请
　　谕旨事窃【臣】荷防
　　圣恩调补崇明总兵官【臣】到任后凛遵
　　训旨不敢懈弛三月以来于淸查地方营伍战船事务加意经理以期仰报
　　皇恩于万一伏查崇明四面环海爲全省之藩篱实水师之要冲现在【臣】属各营游击守僃等员俱年力强壮办事尽心惟于外洋船只水务实少讲究若有熟谙船务之人逐渐指点【臣】再不时教导将来自能通晓至于千把等官【臣】每于因公接见之时委婉询问听其所答之言皆非谙练实不如浙闽水师官兵之熟悉【臣】仰恳
　　圣主天恩将浙江三鎭水师千把拣选四员与【臣】标千把对调俾随船教习则崇明水师官兵渐次可期熟谙而【臣】实收臂指之效矣再兵丁在船演练首重火器查浙闽水师各营篷索之外又有药械银两按年动拨公项支给专爲出洋修制器械配合火药洗演战船礮位之用是以各鎭官兵俱得就船时常演放缓急便利查江省止有篷索一项并无药械银两虽据四营将僃禀称自僃仍系有名无实【臣】又何敢隐讳不据实
　　奏明今器械一项已防
　　皇恩准给公粮以资修制而战船洗放之火药可否援照浙闽之例拨动公项每年按出洋船只交给俾得洗演各礮以资利用实出
　　圣主天恩非【臣】所敢擅请也爲此具折奏
　　闻伏乞
　　皇上睿鉴施行谨
　　奏
　　所奏皆当言之督臣会商定议者
　　雍正九年十月初一日江南崇明总兵官【臣】李灿谨
　　奏爲海洋宁谧年歳丰登仰祈
　　睿鉴事窃【臣】荷防
　　皇上天恩调鎭崇明到任以来凛遵
　　圣训整顿营伍操练兵丁朝夕兢兢不敢怠逸每逢将僃千把出廵内外海洋【臣】必亲赴各船点验礮械扛具等项饬令加谨梭织游廵不时督察以稽勤惰仰赖
　　皇上政教敷德威远播岛屿淸宁并无宵小濳踪来往商渔各安生理兹当九月底巡期巳满外洋船循例撤回而内洋之沙船【臣】仍照例饬令僃弁往来哨巡不许少懈其内外各沙陆汛每当收获之时【臣】俱拨僃弁分段游巡地方俱各宁谧至于崇明本年夏秋以来雨旸时若所种禾稻木棉悉皆茂盛今巳刈获收成实有九分黄童白叟共庆大有【臣】覩此丰稔景象不胜欢庆之至理合具折奏
　　闻谨
　　奏
　　览
　　今命尔署理浙江总督印务须当竭力黾勉诸凡加详加愼毋得率意径行以爲尽心效力也太过犹如不及酌中爲之事事遵守李卫之成规办理不可另立意见而欲长邀美于巳勉之
　　雍正九年十月二十八日江南崇明总兵官【臣】李灿谨
　　奏爲微【臣】力小任大惊惧难安谨沥下情叩请
　　圣训事窃【臣】荷防
　　皇上洪恩着令暂署浙江总督印务接到部文感激惶
　　悚无地自容当经缮疏恭谢
　　天恩在案伏念【臣】一介武夫仰邀
　　圣主逾格超擢授以崇明总兵官自惟粗鲁之质膺此海洋重鎭巳觉竭蹶不遑时切惴惴今总督之任凡吏治民生之大纲选将练兵之要务一切经理调度所系非轻【臣】何人斯敢当重寄伏承
　　恩旨令督【臣】李衞详加教导仿效办理但封疆机务均关重大【臣】识见浅陋岂能因此识彼推类而行措置一有失宜罪愆何以自逭闻
　　命以来徬偟惊惧刻难自安现在遵
　　旨于十月二十九日由崇明起程赴浙听督【臣】李衞指
　　授外仰恳
　　皇上隆恩俯赐训诲开导愚昧俾【臣】有所恪遵暂时黾
　　勉供职或免贻误感戴
　　洪慈于生生世世矣爲此缮折奏请
　　圣训伏乞
　　皇上睿鉴谨
　　奏
　　一一遵循李衞之所指授竭力勉爲之爲时无几不过数月之间耳
　　雍正九年十二月初七日署理浙江总督印务崇明总兵官【臣】李灿谨
　　奏爲恭缴
　　硃批叩谢
　　天恩并陈地方情形仰祈
　　睿鉴事本年十一月初十日【臣】家人赍回【臣】恭奏崇明
　　海洋宁谧年歳情形原折一件钦奉
　　硃批窃念【臣】以一介武夫叨防格外
　　隆恩暂署浙江总督印务自问知识鲁钝何堪膺此重
　　任感荷
　　天语教诲谆谆惟当敬遵
　　圣训加详加愼不敢率意孟浪妄立意见亦不敢推诿因循贻悮地方一切事宜俱照总督【臣】李衞之成规仿效办理竭尽愚诚以冀仰报
　　高深于万一所有原奉
　　硃批奏折理合恭缴【臣】于十一月十九日接印任事与文武各官照常办理地方俱甚宁静再查各场灶盐旺产夏掣引目巳经溢额八万道现今冬掣筑运颇多将来配足正额之外大有赢溢【臣】已将杭所择期开掣复亲诣嘉所照例掣验容俟四所掣毕之日将正余各数另行具
　　奏又准署抚【臣】王国栋咨准戸部咨文荷防
　　皇恩俯念嘉兴府属之七县并杭州府属之海宁一县
　　田禾间有虫伤特沛
　　恩旨漕粮减价折征署抚臣卽会同【臣】出示遍行晓谕
　　宣布
　　皇仁一面檄饬征漕各员遵
　　旨办理再【臣】接据江南提标中军防将黄钦揭报部科并江南督抚及【臣】署理衙门之文内称松江城守营游击马勇志因借盐务经费银两不遂挟仇于伊叔新任署提督马世龙到任之后唆耸陷害等情【臣】查阅揭文有前提督王绍绪动用各营马匹草豆公粮截旷等项银两黄钦身任中军不行阻止听其私取厥咎难辞所揭马勇志各条亦属一面之词未可遽信但马勇志向日居官逢迎卑汚【臣】前在崇明时巳有所闻今彼此互讦应听两江督臣查明
　　题防续又准署理江南提【臣】马世龙移送会稿以中军防将黄钦营私科派侵蚀营中公银等情会疏纠防各到【臣臣】因督臣李衞防
　　皇上交办下江督捕事务原有考覈军政之责且所揭欵内渉有两浙盐务经费之事今【臣】防
　　恩暂署接办不敢隐匿相应一并陈明伏乞
　　皇上睿鉴施行谨
　　奏
　　所奏知道了下江事务汝可不必兼管
　　雍正十年正月二十四日署理浙江总督印务崇明总兵官【臣】李灿谨
　　奏爲恭缴
　　硃批叩谢
　　天恩事雍正九年十二月初七日【臣】家人捧回【臣】恭请圣训一折奉有
　　硃批本年正月十三日又据【臣】家人捧回【臣】恭缴御批并陈地方情形一折奉有
　　硃批伏念【臣】才识鲁钝荷防
　　皇上隆恩着【臣】署理浙江总督印务兼管盐政捕盗幅员辽濶心力难周任事以来实深悚惧仰沐
　　圣恩谆谆训诲更荷
　　皇上格外矜全
　　谕【臣】不必兼管下江事务【臣】谨钦遵
　　谕旨将一切浙省督盐事务效法李衞竭蹶办理以冀
　　仰报
　　隆恩于万一耳所有原奉
　　硃批奏折理合恭缴伏乞
　　皇上睿鉴谨
</div>
    <div class="pagination">
<a href="世宗宪皇帝硃批谕旨_page469.html">上一页</a><span>...</span><a href="世宗宪皇帝硃批谕旨_page465.html">465</a><a href="世宗宪皇帝硃批谕旨_page466.html">466</a><a href="世宗宪皇帝硃批谕旨_page467.html">467</a><a href="世宗宪皇帝硃批谕旨_page468.html">468</a><a href="世宗宪皇帝硃批谕旨_page469.html">469</a><span class="current-page">470</span><a href="世宗宪皇帝硃批谕旨_page471.html">471</a><a href="世宗宪皇帝硃批谕旨_page472.html">472</a><a href="世宗宪皇帝硃批谕旨_page473.html">473</a><a href="世宗宪皇帝硃批谕旨_page474.html">474</a><a href="世宗宪皇帝硃批谕旨_page475.html">475</a><span>...</span><a href="世宗宪皇帝硃批谕旨_page471.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
