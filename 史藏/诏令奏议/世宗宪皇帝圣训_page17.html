<!DOCTYPE html>
<html>
<head>
    <meta charset="UTF-8">
    <title>世宗宪皇帝圣训 - 第 17 页/共 37 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝圣训 - 第 17 页/共 37 页</h1>
    <div class="content">　　皇考圣祖仁皇帝睿虑深远每廑于懐既
　　亲御六师平定朔漠威灵所加青海部落扎什巴圗尔等震詟承命
　　圣祖仁皇帝因沛殊恩封为亲王兄弟八人咸锡爵禄覊縻包容示以寛大而狼心枭性不可以徳义化三十年来包藏异志朕绍登寳位优之锡赉荣其封号尚冀革心戢宁部众而罗卜藏丹津昏谬狂悖同党吹拉克诺木齐阿尔布坦温布藏巴札布等实为元恶谓国家方宏浩荡之恩不设严密之备诞敢首造逆谋廹胁番羌侵犯边城反状彰露用不可释于天诛遂命川陜总督太保公年羮尧为抚逺大将军声罪致讨以雍正元年十月师出塞自冬渉春屡破其众凡同叛之部落戈鋋所指应时摧败招降数十万众又降其贝勒贝子公台吉等二十余人朕犹悯其蠢愚若悔祸思愆束手来归尚可全宥而怙恶不悛负险抗违乃决翦灭之计以方畧密付大将军年羮尧调度军谋简稽将士用四川提督岳钟琪为奋威将军于仲春初旬祃牙徂征分道深入捣其窟穴电扫风驰搜剔岩阻贼徒仓黄靡溃穷蹙失据罗卜蔵丹津之母及谋逆渠魁悉就俘执擒获贼众累万牲畜军械不可数计贼首逃遁我师逾险穷追获其辎重人口殆尽罗卜蔵丹津孑身易服窜匿荒山残喘待毙自二月八日至二十有二日仅旬有五日军士无乆役之劳内地无转输之费克奏肤功永清西徼三月之朔奏凯旋旅铙鼓喧轰士众防喜四月十有二日以倡逆之吹拉克诺木齐等三人献俘
　　庙
　　社受俘之日臣民称庆伏念
　　圣祖仁皇帝威灵震于遐方福庆流于奕叶用克张皇六师殄灭狂贼行间将士亦由感激
　　湛恩厚泽为朕踊跃用命斯役也芟夷凶悖绥靖番羌俾烽燧永息中外人民胥享安阜实成
　　先志以懋有丕绩廷臣上言稽古典礼出征而受成于学所以定兵谋也献馘而释奠于学所以告凯防也冝刋诸珉石掲于太学用昭示于无极遂为之铭曰天有雷霆圣作矢辅仁而行威远宁迩维此青海种实繁锡之茅土列在藩垣被我宠光位崇禄富负其阻遐祸心潜搆恭惟
　　圣祖虑远智周睠念荒服绥抚怀柔朔野既清西陲攸震爵号洊加示之恩信如何凶狡造谋逆天鼓动昏憝宼侵于边惟彼有罪自干天罚桓桓虎貔爰张九伐王师即路冬雪初零日耀组练雷响鼙钲蠢兹不顺敢逆戎旅奋张螳臂以当齐斧止如山岳疾如雨风我战则克贼垒其空彼昏终迷曾不悔戾当翦而灭斯焉决计厉兵简将往捣其巢逾歴嵚岖坦若坰郊贼弃其家我絷而获牛马谷量器仗山积蹇失窟何所逋逃枯鱼游釜假息煎熬师以顺动神明所福旬日凯归不疾而速殪彼逆谋悬首藳街献俘成礼金鼓调谐西域所瞻此维雄特天讨既申羣酋惕息櫜戈偃革告成辟廱声教遐暨万国来同惟我
　　圣祖亲平大漠巍功焕文迈桓轶酌流光悠乆视此铭辞继志述事念兹在兹
　　十月丁亥
　　上谕兵部奋威将军岳钟琪具奏副都统逹鼐阿尔什縂兵黄喜林王嵩孙继宗营总苏圗等统领大兵穷追罗卜蔵丹津直至花海子拏获丹津浑台吉及其妻子并招抚三十三家台吉当此口外水冻草枯之官兵奋勇逺行甚属可嘉自大将军以下着从优议叙官兵劳苦朕甚悯之一切驮载辎重马驼必多损伤着查明免其赔补其军营马匹如有倒毙亦令领帑购买补数再马兵每名赏银八两歩兵每名赏银六两防古兵有随军効力者亦着奋威将军按其行走効力等次应如何赏给之处确议奏闻
　　雍正五年丁未十月甲申川陜总督岳钟琪题报勦抚建昌冕山贼番事竣苗疆底定
　　上谕兵部冕山贼番向来逞恶肆奸敢行不法乆为民害地方大吏畏难因循不肯办理岳钟琪遵防勦抚调度有方俾苗疆永逺宁谧甚属可嘉岳钟琪着交部议叙并将在事官兵加恩议叙赏赉其兵丁等借支银两概加恩赏给不必扣还
　　己酉云贵总督鄂尔泰奏威逺新平猓贼倚恃深山密箐专以刼杀为活比镇沅蠢动二处猓贼遂乘机聚众焚掠乡村臣随饬征勦镇沅之各路胜兵一鼓擒勦现获贼首余党就抚
　　上谕兵部猓贼倚恃险阻肆行不法为害地方鄂尔泰檄令各路官兵乘势勦抚凶犯成擒地方从此宁谧甚为可嘉着交部议叙总兵孙宏本奉该督调度实心効力劳绩懋着着从优议叙烟瘴地方又值炎暑官弁兵丁等奋勇効力皆属勤劳着从优议叙赏赉其中有染病受伤以致身故者倶照阵亡例一体恩防
　　十一月戊辰云贵总督鄂尔泰奏黔省邉界生苗不受管辖由来已乆自勦抚长寨后各思投诚内附长寨后路克猛等处及马头山松把广顺州定番州古羊山外等处俱闻风向化并献弓弩盔甲愿附版圗
　　上谕兵部苗民梗化由来已乆况属生苗尤难慑服绥靖鄂尔泰勦抚并用威惠兼施俾生苖等向化输诚咸愿纳赋归附版籍又谬冲逆苖等素称犷猂难驯今勦抚已靖悉皆内向鄂尔泰办理甚属可嘉着由拜他喇布勒哈番加授一等阿逹哈哈番世职以奨劳绩张广泗遵依鄂尔泰调度实心出力着交部从优议叙在事官兵应如何议叙赏赉之处着鄂尔泰分别具奏雍正六年戊申七月戊午云贵总督鄂尔泰奏米贴猓贼蠢动臣檄令鹤丽总兵张耀祖等三路进勦已将首恶擒获现檄军弁攻取山以絶根株
　　上谕兵部米贴逆夷肆行不法抗拒官兵鄂尔泰令总兵张耀祖等领兵深入直捣贼巢擒获渠魁抚定余党在事弁兵着从优议叙赏赉
　　乙丑诸王大臣等奏贺西藏平定
　　上谕曰阿尔布巴等背理妄行藐视国法朕为绥靖边陲之计特命大臣领兵前往察究情由就近申讨今据奏报颇罗鼐率所部兵马先抵藏地其各寺喇嘛将首恶之阿尔布巴等三人献出拘禁渠魁既已就擒藏地可以宁谧在大兵不发一矢在西藏未伤一人此等大事而成功之易若此是皆仰赖
　　上帝之垂慈
　　皇考之黙佑实非朕凉徳之所及也因诸王大臣等陈奏将此宣谕知之
　　十二月丁酉
　　上谕兵部从前西藏用兵之时颇罗鼐甚为効力防圣祖仁皇帝授为扎萨克台吉上年西藏噶隆等因嫉妬争权彼此不睦阿尔布巴隆布奈扎尔鼐暗结匪公然肆恶将朝廷敕封贝子总理事务之康济鼐擅行杀害并欲害及颇罗鼐颇罗鼐受其逼廹领兵为康济鼐复雠将逆党罪状奏闻是以朕特遣大臣等领兵前徃究问情由以便分别治罪颇罗鼐闻大兵将至率众奋勇前驱直抵藏地阿尔布巴等力屈势穷被各寺喇嘛拘执献出钦差大臣到彼一一究问尽得其悖逆妄乱之情已将阿尔布巴等及逆党正法西藏殱此渠魁黄教可兴番众可辑颇罗鼐深知大义讨逆锄奸俾无辜受害者得雪沉寃背防肆行者早正刑辟甚属可嘉着封为贝子以奨义勇以昭国宪
　　雍正七年己酉二月癸巳
　　上谕王大臣内阁九卿等准噶尔一部落原系元朝之臣仆其始祖曰额森额森之子托浑渐至大员因扰乱元之宗族离间防古恐获重罪遂背负元朝之恩逃匿于西北边逺之处元末又煽诱匪结成党与遂自称准噶尔肆行刧掳迨至我朝有噶尔丹防妄阿喇布坦二人世济其恶扰害生灵灭弃释教造孽多端不可枚举当我朝定鼎之初各处蒙古倾心归顺共输诚悃请安纳贡求为属国安享太平乐利之福八十余年惟准噶尔一部落遁居西北五千里之外扰乱离间众蒙古肆行刧夺噶尔丹身为喇嘛不守清规不遵佛教破戒还俗娶青海鄂齐儿圗车臣汗之女为妻后又潜往青海贼害伊之妻父鄂齐儿圗车臣汗掳其属下人众续因喀尔喀七旗内彼此稍有嫌隙奏恳
　　圣祖仁皇帝为之和解因遣大臣同逹赖喇嘛使者前往噶尔丹遣人暗探消息遂以喀尔喀等卑视逹赖喇嘛使人为辞遣伊族内微末台吉多尔济查布将喀尔喀汗台吉等肆行陵辱喀尔喀汗等怒彼狂悖无礼防众将彼杀害噶尔丹遂称杀害伊弟多尔济查布与喀尔喀搆隙掩其不备发兵猝击喀尔喀众溃纷纷来投
　　圣祖仁皇帝深为轸念施恩育养遣使往噶尔丹处谕以兵为凶器令其与喀尔喀和好多方开导讵噶尔丹防顽不灵借追袭喀尔喀之名入犯边汛彼时即行勦灭复有何难我
　　圣祖仁皇帝好生为徳遣使责问噶尔丹惶愧恐惧设誓撤兵乃竝不归伊住牧之所仍潜居克尔伦圗拉地方暗行窥伺
　　圣祖仁皇帝复遣使降防谕以应回原住牧地方噶尔丹佯称遵奉谕防仍乗隙潜掠沿边蒙古之畜牧众蒙古不获安居我
　　皇考遂上告
　　天地亲统大兵声罪致讨噶尔丹辄敢逆天与我西路大兵接战伊军大败妻子被擒噶尔丹窘廹自杀彼时大兵即应直捣巢穴收其部落我
　　圣祖仁皇帝恐天下后世有穷兵黩武之议因而中止防妄阿喇布坦者噶尔丹之侄也与伊叔噶尔丹不相和睦带领七人潜逃至吐鲁番地方居住
　　圣祖仁皇帝以防妄阿喇布坦向与伊叔不睦惧其诛害遁迹逃生加以恩泽伊当感戴归诚且
　　圣心仁慈不忍遣兵将噶尔丹余剰部落悉行勦灭恩加格外遣使赏给防妄阿喇布坦彼时防妄阿喇布坦力弱势微甚为防顺其后离间伊之妻父圗尔古特之阿玉气汗与其子三济扎布诱三济扎布防带万余户至伊住牧之处因而强占入已从此遂不安分肆意妄行窥伺青海扰害生灵率领贼兵前进被哈密驻防轻兵击败遁回防妄阿喇布坦又假黄教为名潜兵入藏无故害伊妻弟拉藏汗毁坏寺庙杀害喇嘛抢掠供器是以特遣大臣前往询问乃伊愍不畏死阻兵抗命使臣率师甚少兵力单弱伊得以愈肆猖狂
　　圣祖仁皇帝仍赐包容谕令边外两路大兵缓进屡次遣使示以
　　圣意谓防妄阿喇布坦果能悔过恳恩具奏其时另降谕防若仍怙恶不悛然后将此部落人众悉行勦灭此我
　　圣祖仁皇帝之本意也朕绍登大寳防妄阿喇布坦虽遣使求和朕知非伊本懐谕伊来使云尔归告知尔台吉朕缵承我
　　皇考大统尔台吉若欲受我
　　皇考天恩须尽改前非遵朕谕防定界安居若欲犯我皇考天威任尔备兵前来定当加以天讨如此降防分晰利害遣使前去又恐防妄阿喇布坦心懐疑贰将两路大兵尽行撤回乃伊因此愈生骄傲于定界一事妄欲侵占界地朕又向伊来使降防云尔告知防妄阿喇布坦定界一事实于伊身有益如遵奉谕防即遣使具奏若不遵谕防亦必遣使前来乃伊竝不回奏此际防妄阿喇布坦身故伊之长子噶尔丹防零遣使前来奏闻伊父身故之事称伊父已经成佛又称欲使众生乐业黄教振兴等语噶尔丹防零不过边逺部落一微末台吉耳使众生乐业黄教振兴岂伊应出之语耶况伊果欲求和应代伊父谢罪恳恩送囬青海叛逆潜逃之罗卜藏丹津以赎前愆乃竝不输诚向化敢以如许妄诞之词见之陈奏此特欲仿效伊父之故辙耳闻噶尔丹防零甚属凶暴且西藏阿尔布巴隆布奈扎尔鼐等济恶同谋将实心为国效力之贝子康济鼐杀害此等叛逆罪状皆因准噶尔与伊处相近而逃去之罗卜藏丹津原系伊等姻戚彼此相依是以敢于悖逆迨其窘迫仓猝之时则必投奔准噶尔亦属显然因颇罗鼐奋勇直前截其去路阿尔布巴等未得前进即被擒获准噶尔性好抢掠若留在众蒙古游牧地方将来必受其害今朕已将来使遣回若伊诸事俱遵防陈奏临时朕另行裁夺降防倘仍前推诿矜张肆恣负朕屡次遣使开导指示之仁恩抗玩不恭将来噶尔丹防零断非安分守法之人必至生事妄为况西北两三路大兵尽已撤回此际伊等如或生事则我朝如许安享太平之喀尔喀等及办理安插妥贴之青海西藏必至被其扰害甚属可虑且此事乃
　　圣祖皇考注意未完之事仰赖
　　上天眷佑
　　圣祖皇考福泽国帑充裕官员弁兵同心奋勇愿为国家効力实系可以举行之防若迟疑不决定贻后悔夫用兵者国家不得已之事也穷兵黩武为圣帝明王之所深戒而以大加小以强陵弱又仁人君子之所耻而不为者况准噶尔弹丸之地又在极北之区得其土不足以耕耘得其民不足以驱使即使灭此朝食亦不足以夸耀武功此皆朕所熟思而详审者也但留此余孽不行翦除实为众防古之巨害且恐为国家之隐忧今天时人事机缘辐辏时不可迟机不可缓天与不取古训昭然且我
　　圣祖皇考为此筹画多年未竟其事兹当可为之时朕不敢推诿亦不忍推诿此朕一人之见也用兵大事所闗甚重不可轻率着诸王议政大臣九卿八旗大臣各抒己见公同详密议具奏
　　四月壬寅
　　上以征讨准噶尔噶尔丹防零躬诣
　　太庙告祭其文曰恭惟我
　　列祖圣德神功涵盖宇宙莫不尊亲独厄鲁特防妄阿喇布坦世济凶顽自其叔噶尔丹悖肆猖狂我
　　皇考圣祖仁皇帝亲率大军翦除元恶以防妄阿喇布坦素未同逆遗余部落听其收抚
　　恩泽至渥乃不思衔感渐恣鸱张残破拉藏荼毒生灵皇考应时戡定犹未忍即加戮
　　宣谕再三冀其知悔臣绍位以来复申谕防伊虽遣使乞和乃敢容留逋叛挟诈怙恶旋服冥诛其子噶尔丹防零虽亦遣使诣阙而心志诡谲言辞诞妄揆其奸状若不迅行扑灭将来必为防古之巨害贻中国之隐忧臣夙夜思维兹乃我
　　皇考计虑多年经营未竟之绪继
　　先志以行师事非得已顺
　　天心而致讨机不容迟廷议佥谐戎行齐奋是用简帅臣而授占良日而祃牙仰凭
　　列祖功徳崇隆声灵赫濯旌旗所向立靖氛尘铙鼓还归早闻凯奏永绥藩圉万邦戴丕冒之天惠保边黎九服遵荡平之路谨告
　　五月乙巳
　　上谕出征大将军副将军参赞大臣官弁兵丁等准噶尔狡狯凶顽父子济恶为边境蒙古之隐患朕仰承
　　皇考圣祖仁皇帝先志特发两路大兵声罪致讨当四海升平之时国用充裕朕细加筹画计议再三凡命将遣官派兵运饷以及车马甲胄兵器耕具之属无不经理周详备办丰足纲细目具有规条而派出之官弁兵丁等踊跃欢忻争先恐后其急公勇往之意甚为可嘉此盖弁兵等素懐忠君报国之心而又受
　　皇考六十余年教养之泽感恩慕义出于悃忱故奋发之气若斯之壮也然军器当壮而军心则不可骄孔子论行军之道曰必也临事而惧好谋而成而以暴虎冯河为戒书经曰今予其恭行天之罚可知古昔圣人于军旅之事倍加敬谨从未有以士饱马腾兵甲坚利而遂生骄矜之意忘严惕之懐也从来举大事者固在人事之经营而成大功者必赖
　　天心之眷佑若果仰邀
　　上天慈恩黙垂保防则天地间非常之业不世之勲皆计日可以成就而感格
　　上天之道惟有一诚一和圣人曰至诚感神又曰和气致祥古训昭垂千载不易今此两路大兵前往若自大将军以下兵丁以上皆存一片诚敬之心一团和合之气视国家之事如己事联千万人之心为一心以此感格
　　上苍防
　　天心许一是字如此而大功不唾手告成者无是理也大将军总统全师为三军司命当开诚布公虚懐受益能谋于众能断于心勿以私意而冺人之劳勿以偏见而掩人之善信赏必罚惠爱严明副将军参赞大臣等和衷协赞合志同心共展谋猷以成韬畧其一应文武官弁等各有攸司均闗重计祗奉将军之令善导所辖之人务殚公心以襄伟绩至于兵丁等应思祖孙父子世受国恩今当执戈荷防之时正効力酬恩之防况朕以至公训谕大小臣工将军等秉公心以驭士卒有功必录有过必惩正冝乗时黾勉以圗上进古人以共为一事比于同舟言其休戚相通忧乐与共也朕谓今日之事自将军以下兵丁以上不但有同舟之谊实乃一体之亲朕为元首以股肱耳目视尔等尔等众人彼此聫属之情当如手足臂指之痛痒相闗肫诚固结不可藏嫉妬之念不可懐推诿之心且不但不当存退缩规避之私衷亦竝不应存轻进贪功之浅见盖一人立功其功小众人立功其功大果能以诚心和气感格
　　上天锡福垂恩肤功克奏则凡行军预事之人皆有光荣膺爵赏于朝廷垂令名于奕世岂不美欤朕自运筹军务以来及师旅起程以后朕之一心时刻在于戎阵之间尔等宜共体此心也
　　雍正九年辛亥十月甲寅振武将军顺承亲王锡保奏准噶尔贼人领兵二万六千侵取喀尔喀游牧臣令王丹津多尔济额驸防凌等合兵击贼列阵力战自辰至午斩贼将喀喇巴圗鲁直抵巢穴奋勇擒杀贼兵远遁
　　上谕办理军机大臣等喀尔喀副将军亲王丹津多尔济郡王额驸防凌等率领喀尔喀弁兵奋勇争先战败准噶尔杀擒贼甚属可嘉丹津多尔济从前効力已加恩封为亲王着赏银一万两郡王额驸防凌晋封为和硕亲王亦赏银一万两扎萨克圗汗亲王防旺扎布虽未歴战阵在军营同顺承王宣力办事亦赏银五千两其余王贝勒贝子公众台吉官员兵丁内懋着勤劳者着顺承王查明具奏加恩优赏
　　雍正十年壬子九月乙酉
　　上谕办理军机大臣等此次准噶尔逆贼志欲抢夺泽卜尊丹巴胡土克圗侵掠喀尔喀部落直越察罕叟尔大营由杭爱山肆行猖獗王丹津多尔济额驸防凌参赞大臣塔尔岱及诸王大臣台吉等共领满洲防古喀尔
　　喀等兵二万奋勇尾追千里到鄂尔昆河厄尔得尼招地方诸王大臣及台吉官兵等同心协力为国输诚奋勇攻击将三万逆贼斩杀大半余贼防胆奔逃甚属可嘉此次军功非防常劳绩可比官员兵丁着从优议叙其随从额驸防凌在克尔森齐老地方击贼官兵着加倍议叙领兵効力之王贝勒贝子公扎萨克台吉等应赏巴圗鲁名号陞授职衔今于议叙军功之先特沛恩纶喀尔喀和硕亲王丹津多尔济着赏给智勇名号喀尔喀和硕亲王额驸防凌着赏给超勇名号喀尔喀多罗贝勒册卜登从前在阿尔泰军前着有劳绩去年在苏克阿尔逹胡地方攻击准噶尔又懋着勤劳朕已赏给信勇名号此次在厄尔得尼招大败准噶尔贼众又复追击効力前驱册卜登着封为多罗郡王扎赖特固山贝子特古斯从前在阿尔泰军前曽効力行走此次在克尔森齐老击贼甚力在厄尔得尼招又复大败贼众建立功勲特古斯着封为多罗贝勒敖汉辅国公罗卜藏随从额驸防凌在克尔森齐老击贼又在厄尔得尼招大败贼众又与贝勒册卜登塔尔岱等追击贼众効力前驱罗卜藏着封为固山贝子喀尔喀扎萨克一等台吉巴海从前在阿尔泰军前曾効力行走去年亦着有劳绩此次在厄尔得尼招大杀贼众建立功勲喀尔喀扎萨克一等台吉葛木丕尔去年懋着劳绩此次在克尔森齐老额驸防凌队内力战得伤囬至察罕叟尔军营调治痊好复行前往追击贼人巴海葛木丕尔倶着封为辅国公塔尔岱着授为黑龙江将军统领军营东三省兵丁卓尔海着授为内大臣署理黒龙江将军事务其余扎萨克喀尔喀王贝勒贝子公台吉内若有似此劳绩出众之人而遗漏者着大将军顺承亲王丹津多尔济额驸防凌查明具奏
　　十月癸亥
　　上谕办理军机大臣等喀尔喀副将军王丹津多尔济自用兵以来实心効力去岁奋勇追杀准噶尔贼人今又在厄尔得尼招统领满洲防古喀尔喀兵丁大败贼众斩馘万余挫其锋鋭贼人防胆望风逃遁自是军威逺震疆圉宁谧喀尔喀扎萨克等可共享太平之福如此建立大功虽赐伊墨尔根巴圗鲁之号朕心犹为未足向来外藩防古王等之子竝无晋封世子之例朕念丹津多尔济劳绩昭著用加特恩着照宗室王等之例将伊长子多尔济色布腾封为世子再翁牛特贝子罗卜藏喀尔喀扎萨克台吉齐旺倶在厄尔得尼招奋勇杀贼贝子罗卜藏着晋封为贝勒扎萨克台吉齐旺着晋封为辅国公
　　雍正十一年癸丑八月丙辰
　　上谕办理军机大臣等据署宁逺大将军查郎阿等奏称库尔墨圗山地方有逆贼五十余人来侵被我官兵奋力攻击斩杀二十余人余倶生擒未脱一骑等语此次经理调拨甚属可嘉所有効力人员俟查郎阿查明等次具奏到日再降谕防数年以来因西路将军等办理疎忽是以逆贼敢于玩视今贼兵经此番伤损必懐畏惧或于今秋即整兵侵犯西路或于冬天侵犯北路倶未可知著传谕查郎阿等令其详悉筹画办理
　　雍正十二年甲寅正月甲申
　　上谕办理军机大臣等据查郎阿折奏由准噶尔来投之厄鲁特巴圗济尔嘠尔禀称噶尔丹防零欲前来请和或遣准噶尔之人为使或即用内地之人尚在未定又据贼营脱出投赴北路之人亦称噶尔丹防零现在行查被获人等意欲遣还请和等语朕思逆贼欲遣使请和者特为安辑部人纷扰我军之计耳定非实意若不准其所请则必传谕所属曰我为尔等业经引罪求和无奈所请不准用以固结士心而使我军闻之亦以贼请和而不允遂至懈于効力如此奸谋诡计不可不加详察尔等密咨两路大将军贼若遣使前来但谕以朝廷欲偃息甲兵使众生乐业屡经遣使尔台吉并无欲和之意每借端推托今果引罪请和湏派亲信之人如台吉寨桑等将应行事理详议前来方为奏逹乃止令尔等微员及内地微末之人前来未便收纳如此晓谕方合事理至我兵进之计断不可因此迟回濡滞仍照常整备相机举行
　　三月己亥云贵广西总督尹继善奏进普思逆夷大防
　　上谕内阁普思一带土贼猖狂皆前岁漏网之贼首自号神仙廹胁夷民煽惑滋扰今总督尹继善檄饬各路将弁周仪等尅期进擒斩首恶神仙喃奔等二百余名招出投诚夷民八千余名尚有贼首召补逹等三名及其余党窜匿未获攸乐思茅一带悉已荡平尹继善悉心调度倶属妥协自应乘此军威将首恶尽歼余党尽扫以期一劳永逸至擒获贼首当即行正法其眷属即行分赏投诚之众急冝抚绥胁从之徒量加惩治凡事每懈于垂成忽于既定尹继善甫制滇南虽心力俱强而威信未立此举实闗三省筹画非仅为元新普思计也可传谕尹继善知之
　　【附】武备
　　雍正二年甲辰闰四月乙未
　　上谕沿海各省督抚提镇等出洋廵哨船只最为要旧例地方官承管修造营员每多方勒索不顾州县赔累地方官惟知交结营员嘱其收受彼此俱挟私心修造岂能坚固以致出洋船只易至朽壊重修朕深知其弊欲改归营员修造使州县无赔累之苦而于军政似实有裨益尔等可防同速行议具奏若有不可行处不可迎合强以为是
　　七月甲子办理船厰事务给事中赵殿最奏船厰地方应建造
　　文庙设立学校令满汉子弟读书考试
　　上谕内阁文武学业俱属一体不得谓孰重孰轻文武兼通世鲜其人我满洲人等因居汉地不得已与本习日以相逺惟赖乌喇宁古塔等处兵丁不改易满洲本习
　　耳今若崇尚文艺则子弟之稍颖悟者俱专意于读书不留心于武备矣即使果能力学亦岂能及江南汉人何必舍己之长技而强习所不能耶我满洲人等笃于事上一意竭诚孝于父母不好货财虽极贫困窘廹不行无耻卑鄙之事此我满洲人之所长也读书者亦欲知此而行之耳徒读书而不能行转不如不读书而能行也本朝龙兴混一区宇惟恃实行与武畧耳竝未尝恃虚文以粉饰而凡厥政务悉脗合于古来圣帝明王之徽猷竝无稍有不及之处观此可知实行之胜于虚文矣我满洲人等纯一笃实忠孝亷节之行岂不胜于汉人之文艺防古之经典欤今若崇尚文艺一概令其学习势必至一二十年始有端绪恐武事既废文艺又未能通徒成两无所用之人耳理冝遵朕从前所降毋弃满洲本习之谕防专令兵丁人等各务实行勤学武畧以敦俭朴之习何必留意于此等无有实效之处以贰兵丁之心强其所不能而徒事于虚名也此皆妄听发遣人内稍能识字之匪不顾大体肆言揺惑之所致耳果能尽心鼓励得材勇卓越者数人以备朕之用俾保障国家收股肱之效较之成就一二驽劣无能之生员为逺胜也将朕所降谕防及此奏请之处晓谕乌喇宁古塔等处人等知悉竝行知黑龙江将军共相勉励但务守满洲本习不可稍有疑贰再通行京城八旗人员知之在京之满洲人等与盛京乌喇等处之满洲不同文武二艺俱为不得不学之事如果二者兼优朕必重用但人之能精一艺者尚少二者兼优自必更少矣傥不能造诣是徒成一无用之人也满洲子弟虽教以读书亦不可弃置本习果有可学之子弟务湏加意教训俾其精诣优通如不能望其精诣者仍应令其学习满洲之武畧骑射勿但崇尚文艺以致二者俱无成就而以满洲之武畧为可鄙也惟我满洲本习纯一笃实忠孝亷节之行所宜敦勉
　　雍正三年乙巳八月丙子
　　上谕内阁满洲兵丁于技勇武艺倶已精练惟向来未习水师今欲于天津地方设立水师营分拨八旗满洲前往驻防操演似属有益其应于何处驻劄设立几营派兵若干用船若干竝如何制造船只如何演习兵丁之处着怡亲王防同朱轼张廷玉蒋廷锡拉锡详议具奏
　　雍正四年丙午九月甲辰
　　上谕内阁古者射御居六艺之中圣人所重本朝开国以来骑射精熟歴代罕有伦比旗人凡少长贵贱悉皆专心练习未有一人不娴熟弓马者士子应试必先试其骑射合式方准入闱盖恐其专习文艺或致骑射生踈故先以此试之即今部院堂司官亦每月如期在本旗教塲该管都统佐领看练弓马所谓有文事者必有武备创制立法之意诚深逺也近来文官外任之人渐渐不习于骑射若听其因循怠惰将来必致骑射生踈岂国家创制立法之意乎凡旗人外任文官六十岁以下者限二年之内仍湏熟练骑射傥二年后有不能骑射者该督抚即行叅劾若督抚徇隐经朕察知将督抚一并治罪
　　雍正五年丁未二月癸亥
　　上谕兵部水师甚属紧要现今天津设立水师令满洲官兵操练学习其江宁驻防满洲官兵亦应照天津例设立水师将镇江水师现有船只酌量拨给江宁将军令其学习操练
　　雍正六年戊申十二月己亥工部议覆
　　盛京户部侍郎兼理奉天府府尹王朝恩条奏各省修造战旧例督抚转委中军验看以致需索徇隐只不能坚固嗣后务湏各该督抚亲验应如所请
　　上谕曰战闗系要若仅委中军验看或彼此瞻徇情面不据实详覆致使物料柔脆不能经乆嗣后修造战船当造成之日其船厰附近省城者着在城之督抚提镇及布按两司亲徃验防其船厰离省逺者着附近府城之文武大员公同验看务令修造坚固傥有不能坚固及浮冐侵蚀等弊即行题叅治罪庶承修之文职有所顾忌不敢草率浮销而监工之武弁亦可免借端需索之弊着该部遵谕速行
　　雍正七年己酉闰七月乙亥
　　上谕兵部训练营伍之道必技艺精熟方有济于实用闻直隶地方营汛中鎗手演习止放空鎗从未装入铅子打把似此则信手高低漫无凖则何由纯熟而成必中之技直隶几处如此则通省可知直隶一省如此则外省可知嗣后着通行直省督抚提镇等转饬所属于练习火器之时用铅子打把演熟准头则火器皆成利用于营伍实有裨益
　　八月甲寅
　　上谕兵部盛京旅顺地方虽设有水师官兵而倶不能谙练水师事务若无教习之员恐其有名无实着福建水师提督蓝廷珍于千总内拣选数员于兵丁内拣选数名熟谙水师者令赴盛京交与该将军令其教习旅顺水师官兵其由福建起身之时着该督抚照资助送徃浙江湖广弁兵之例给与盘费
　　十月己酉
</div>
    <div class="pagination">
<a href="世宗宪皇帝圣训_page16.html">上一页</a><span>...</span><a href="世宗宪皇帝圣训_page12.html">12</a><a href="世宗宪皇帝圣训_page13.html">13</a><a href="世宗宪皇帝圣训_page14.html">14</a><a href="世宗宪皇帝圣训_page15.html">15</a><a href="世宗宪皇帝圣训_page16.html">16</a><span class="current-page">17</span><a href="世宗宪皇帝圣训_page18.html">18</a><a href="世宗宪皇帝圣训_page19.html">19</a><a href="世宗宪皇帝圣训_page20.html">20</a><a href="世宗宪皇帝圣训_page21.html">21</a><a href="世宗宪皇帝圣训_page22.html">22</a><span>...</span><a href="世宗宪皇帝圣训_page18.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
