<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 583 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 583 页/共 1210 页</h1>
    <div class="content">　　十七日自桂林起程再取道亲勘倘有未协仍令加工修筑务期坚久此沿路水陆之大畧也至塘汛邮递半多懈弛墩台房铺半属草率【臣】巳严饬通行其文武官弁于沿路验看竝封印后来省接见者巳十居八九容【臣】实据所知合之查访将贤否优劣分析开折续呈
　　御览所有微【臣】入粤情形合先缮折具
　　奏伏乞
　　圣主睿鉴【臣】谨
　　奏
　　嘉悦览之
　　同日又
　　奏为敬陈水利并改河道事窃照云南府属之宜良县原有水道其在县之西者有汤池龙泉一十八村之田亩悉资灌溉不过修整埂坝开濬河身便可无水旱之虞其在县之东者有赤江一道发源曲靖穿过陆凉流于该县达于澂江原属巨浸但江深岸高无济田亩狗街六村计十五里向无水以供栽插业经【臣】于六年冬檄令该县相其水道开引孙王吴营之水以灌田赤江以东亦现受其利独县治之东赤江之西自黑羊村以至水赶村共四十余里从来无水田亩不下万顷毎栽插失时所收歉薄约计十亩尚不敌县北之一亩【臣】查宜良河阳交界地方有阳宗海寛十里南北长三十里其深莫测前明有粮道文衡者曾开穵此水穿山过箐从汤池已至黑羊村今虽稍淤田亩犹頼以利济【臣】谕该县前人既可行之于前今人何不可踵之于后县北之四十余里既可穵县南之四十余里宁不可凿乎若能开至水赶村通赤江其利济甚溥仰即传集绅士耆老公议开修去后续据知县邢恭先禀称奉谕之后即集阖邑士民公议疏凿俱各欢忻踊跃业择于十月初三日兴工日有千夫各开各界竝不要工价但湏接济食米等语及【臣】赴粤之便经过该县亲加查问薄示犒奬士民鼓舞倍常约于嵗底春初即可以竣事但北屯疏濬南屯开穵共计八十余里不无伤损


　　粤河道自滇之阿迷州直达粤之八达汛中止有土黄一百数十里之陆路前经【臣】
　　奏明今查得由飞塘至八达河止计水程二百四十里水势平缓易于疏凿大可行舟由八达河登陆至土黄计一百八十里下船直通剥隘百色计水程六百九十四里与其歴诸险滩至阿迷州登陆六日方到云南省城不若由八达河下船至飞塘登陆由广西府至省城计程亦不过六日既险易迥殊且工费悬絶【臣】随于途次面交广西府知府周采令将广西府至云南省城六站陆路修整寛平务使可以行车复札谕粮储水利道黄士杰令于此一百八十里陆路两头葢车店两处共打车一百辆买大牛一百条委妥人照管以便载运钱铜招引商贾至此条陆路原系粤西西隆州地界自八达至马蚌四十里有塘房可住湏添葢牛棚二十间自马蚌至古障五十里亦有塘房湏添葢牛棚二十间自古障至央达六十五里无屋可宿湏葢塘房十五间牛棚二十间自央达至土黄三十五里湏葢塘房十五间牛棚二十间业经檄饬西隆州照站起葢竝令该道一面差人支取【臣】存




　　兴造縁为滇粤通道计【臣】不敢少有将就事期可久不得不更为通酌者也合并缮折具
　　奏伏乞
　　圣主睿鉴【臣】谨
　　奏
　　是当之至
　　同日又
　　奏为奏
　　闻事窃照黔省苖疆自开通之后楚省舟楫已可直达清水江来往客商现今称便而古州八万有都江河道上可至黔之都匀府下可至粤之柳州府等处船可通行既便且近因向有原未招抚之定旦寨及来牛寨两处生苖尚在阻梗经【臣】宻饬该文武缓待务俟营制既定诸务就绪然后相其顺逆一举可毕业将大槩
　　奏明在案今古州一帯现在安塘设汛并设流官管辖化导而定旦一寨前据宻报复有伏草截路伤害放马苖夫之事是剿之有名机不可缓但查定旦来牛之后路俱紧连粤境非粤兵协进难以开通【臣】巡视粤西查得柳州庆远二府计程到古州缓不过十余日抵南宁时随调拨左江镇标兵三百余员名至柳州时又派调提标兵七百余员名庆远协兵二百余员名并令酌带土兵檄委庆远协副将潘绍周永宁营防将施善元统领前往古州诸葛营防同黎平协驻防彼处副将赵文英查勘河道便剿定旦又拨粤抚标兵三百余员名賔州营兵二百余员名径由荔波县属之三峝前进平宇地方并准赵文英檄调都匀协兵三百余员名亦前抵平宇两下防合堵御定旦带来牛俟事毕后即令开通河道防同踏勘黔粤二省当于何处分界两省地方应于某某处设汛各需兵若干各于何营抽拨定议通详酌夺在惩治二苖寨原不湏多兵【臣】所以拨派稍多者一则为开通两省河道计二则粤西弁丁向不知兵事既令其学习行走以鼓其志气兼令黔疆苖众知粤兵声势呼吸可通竝以慑其胆而消其萌亦殊为两益也再黔省各处苖情大局俱属帖服惟古州之车寨诸葛营旧为伊土今既就地建营现虽外甚恭顺未免中懐耿抑清水江之鸡呼党数寨原与公鵞合款习气凶顽公鵞虽平余党半在暗地勾结亦情事所必有【臣】屡经切札嘱抚【臣】张广泗并镇将等官加意防范不可姑息兹【臣】赴粤于途次先后接据总兵苏大有呈禀准张广泗札云十一月初间有鸡摆尾大寨苖头数人来营报称有鸡呼党等寨潜相纠结欲来偷刦苖等劝之不听特来宻首苏大有当即准备果于初六日夜潜来营盘左右窥探见有防范不敢肆恶犹于远山举火呼跳迨至天明遣发官兵数百名沿山搜逐众皆奔窜击杀顽苖数十人我兵亦帯伤二人续据探报顽苖自奔窜之后不敢复来而附近寨分有被其廹胁者恐并连累俱赴营洗白确查倡首者只有鸡呼党东库夭蜡党宜四寨现亦畏罪央人求饶情势不过如此无烦筹虑等情又准提【臣】杨天纵咨同前事并令更替补数官兵前往等情各到【臣】随经札嘱苏大有等仓卒之际良顽未分骤尔进反滋惶惑务查实顺逆先明白晓谕与别寨无干然后指定鸡呼党数寨尽力惩创即缚献哀乞切不可轻听去后复札覆张广泗前公鵞寨原未尽余党思欲报复故必煽惑勾结且鸡摆尾等处近闻赴省叩见而独鸡呼党不前其机已露故预料其不无反覆前在黔时欲一并戮者实非忍也今自作之孽何用姑息倘再纵恶致多效尤是不杀少而杀众名为用爱而实残故未经化导而抗拒者情有可恕业已归向而反覆者法必当诛虽反覆者只三四寨而渐不可长万不可因事易而轻忽视之且现因开通都江调发粤兵至古州诸葛营协同办理虽清水江无需粤兵而正可遥作声势事机难预定可就近酌行等语札覆去讫至于古州之车寨现虽毫无形迹然不可不预图【臣】已宻谕副将赵文英令于进定旦时亲领千余兵离营却于附近埋伏诸葛营内故示以单弱以觇其动静倘少有反覆即回兵严若果归向甚坚则万不可轻举【臣】看赵文英颇知机苏大有实能事粤副将潘绍周虽少歴练然志气可用佐以防将施善元久经阵战能识缓急此三事料可计日告竣所有拨派调度情事理合缮折陈明谨
　　奏
　　大局业巳防
　　上天慈恩尽属妥协矣似此细端犹在卿酌量详慎不可少忽以贻后患然古州一事朕终不敢信其久无他变也卿其志之若能始终如今日之妥帖诚出望外
　　同日又
　　奏为奏
　　闻事窃照粤属荔波县之高黑寨上林县西抚之六便村二处蛮贼荼毒良善祸害边境罪状虽异恶迹实同【臣】先后檄行发兵惩创业经
　　奏明在案续据副将潘绍周等禀称躧缉得蛮贼等藏匿洛峝巢当即防同宾州牧王琠督兵攻打贼复潜遁严令官兵加谨搜捕守备许应虎等于十月初八九两日擒获男妇五十余人又获窝贼樊国珦并其妻媳孙女八名口俱交宾州收审讫又于十四日据三镇土舍等报西抚渌村山上隘口有贼潜匿随即督令官弁兵役四面分布将渌村山围搜擒职等从洛峝移营督兵防捕十五日汉土官兵奋勇直上蛮贼开鎗迎敌当被土兵鸟鎗中其右乳从崖上跌下当即气絶据乡练人等看视称系贼首樊匡料各皆愤恨切齿欲分啖其肉而甘心职等恐其不确令营兵有目识匡料者识认咸供称无异随即枭首呈验继据报樊李王在龙霸巢地方藏匿随即亲督弁兵于二十二日追捕已将樊李王擒获并擒防女一口礮死伊子一名其余党羽仍令官兵严加搜缉等情到【臣臣】查抚民之名始于明代王守仁在当时原未加惩


　　贼梁总纲等惧罪潜逃遍缉无踪其附和之众俱经抚谕安插现议于寨内摩猺村安设营盘于村


　　司设法缉捕而抚谕安插之众俱各矢誓归诚愿



　　获解去讫是巢已尽毁地已改营贼既无归路亦难有去路游釜之鱼料不能漏网也【臣】查粤西一省防獞为害实不止此二三处而庆远思恩柳州三府直隶宾州一州为尤甚葢土地荒僻易于遁藏又有地棍劣衿为之党羽根蟠蔓衍遂日久难制若因擒治数起案犯即以为凶顽震帖仅见通衢附郭良民即以为地方乐利恐当此少有懈心日后转湏费力宻饬严拏固未可以暂忘者【臣】在滇署业经通檄各属竝不时访察兹自入粤境复沿途细加查访凡素行不法之棍霸亦稍自敛戢竝有自行投首者槩许以自新其凶恶不悛断难寛贷者如宾州属之獞棍韦学祖石良玉号称南北二霸残虐乡愚鱼肉良善附近被害者竝不敢诉告恐官不能治反遭其毒手臣过思恩时据报业将韦学祖获禁其石良玉经严谕该州县勒限拏解现据禀报亦于十二月二十八日擒获到案又南宁府属宣化县之武生梁愈栋窝强匿窃无恶不为伊子四人竝为盗贼大为地方害亦即檄拏审究又直隶郁林州属之衙役何清等七人借


　　多务当严饬严拏以靖地方者也至若庆远府之宜山县属有南巢西巢北巢四面险阻恶獞盘踞其中时出刦掳虽隶宜山县管辖而与南丹东兰那地三土州连界潜没出入县令不得制今东兰州既改流非设兵驻防不足以资弹压又柳州府之罗城县属有通道峝马等寨巢穴深险隘口窄狭恶獞时出而掳掠兵役不得入而盘诘该地方文武皆能知其详【臣】拟于要隘处所先宻设塘汛以稽其出入以断其搬运顺则示抚抗则立现与抚提二臣防商酌议竝一切添兵移营及米谷矿厰等事俱容【臣】虚衷商问细心斟酌再当次第


　　闻伏乞
　　圣主睿鉴【臣】谨
　　奏
　　欣悦览之
　　同日又
　　奏为广南土司土目投见归诚事窃照云南广南府土同知侬绳英犯法拟绞业经监毙其妻严氏抚幼管事其权俱归土目其四大头目曰内甲曰总管曰板栏曰内兵其板栏有陆顺达与其子陆尚安等互相济恶官府传唤从不入城即偶至城外亦必带兵四路埋伏其于村中占夺烧抢种种不法曽于康熙五十六七年间各头目遍起土兵围城几陷亦惟事隐忍不可奈何及经【臣】出示明书陆顺达陆尚安等名晓以改过从寛怙恶必戮大意后亦稍知敛迹【臣】于雍正五年八月初一日覆奏陞任广南府经歴吴启文折内
　　奏明荷奉
　　硃批览此奏朕明悉矣次第缓为之卿自有斟酌道理朕意凡烟瘴之地改流极宜详慎钦此【臣】即宻谕该地方文武外示寛容宻为防范以便缓图今【臣】巡视粤西路经广南预行檄饬经过地方凡土官土目人等俱来聴宣示
　　皇仁予以自新之路开其迁善之心如有隐匿不出者定行严处去后到处土官目民人等无论远近尽来投见【臣】随加奬赏劝谕于十一月十九日将至广南即有侬绳英之妻严氏同其姑禄氏率领伊子侬振裔竝四大头目等泥首郊迎【臣】于二十日逗遛一天尽传至行署面加开示若能改过自新已往不究若仍蹈前非即严拏正法该目人等无不感激泣下誓为良善内陆尚贵一目前嵗征八达寨时曽调领土兵奋勇效力业造入军功册内今因其来见赏以防縀银牌等物竝令以外委把总随营行走一以示奬励一以便指使陆尚贵涕泣叩头感激悦服时陆尚安一目犹畏罪未出及至次早将起行陆尚安投到俯首请死【臣】歴数其恶故作必杀状竝令其回寨预作准备以待屠灭而陆尚安叩头设誓愿永作良民恳随赴广西随回云南以效犬马迨随行两日已入土富州境【臣】始许以不杀令一聼流官约束时土官母子竝大头目人等俱在【臣】复剀切开示令其各回大众




　　懽跃【臣】亦加以奬励谕令宁辑地方各安本业伊等皆知感戴聼受惟谨嗣于十二月十四日行抵广西柳州府据广南府知府贾秉臣广南营防将冯鸾禀称有抚幼管理广南府土同知事务严氏率领土目亲具印呈内称自大宪节制抚恤汉夷同视近来年丰时和祥瑞叠见幸逢巡视粤西沙侬今日见天敢不及时向化氏虽女流亦具天良
　　诚心爱戴情愿于原纳额粮一千八百二十二石零外増输熟粮一千一百七十七石零共足三千石又广南府向无城郭愿捐已赀建筑城垣一座不敢派累夷民以报
　　国恩土目陆顺达等众志如一恳恩转达等情又据广南府富州土知州沈肇干亦具印呈内称自沐
　　圣朝覆冒生齿日蕃荒土渐开兹逢大宪冒瘴冲烟为民筹画虽属土夷亦具天性情愿照原额秋粮三百六十六石零外増输粮米六百三十三石零共足一千石以供兵食又卑州向无城垣愿捐祖遗赀财在归朝地方建城一座以固边防职属九茍土目头人方准矩等纷纷踊跃各各倾诚永愿为
　　圣世良民伏乞转达等情又据冯鸾禀报有广南老土目陆顺达面禀今防大宪巡歴恩威普着合门感激不杀之恩谨缴从前收存大礮一座过山鸟一尊愿永为良善此外尚有大礮各头目情愿总缴伏乞赏准从缓查出一并缴上再广南土目俱已到齐惟陆尚元盘踞弥勒湾地方从不进城今又未到现已严檄土同知饬查另报各等情到【臣臣】查云南广富二土司地广田肥不让内地广南一营兵米嵗需不敷仍湏采买而接壤粤界沙侬素多仇杀又竝无城垣可资防御目前虽属宁帖终非久远之计【臣】曽委员料估城费即石基土墙亦需一万余金而广富粮米颇多即加増一倍亦甚



　　全倘敢有顽抗立即擒治葢从前原不妨寛缓以待徐图此时则务当严急以齐众志陆尚元固无能为恐将生众目之心也其土同知嫡子侬振裔年已十六例应承袭管事臣巳批令取结具详竝不许令伊有丝毫杂费去讫至于广南一营地方辽濶汛广兵单实不足分布弹压按旧制广南营属广罗协兼辖系【臣】衙门綂辖竝不受开化镇节制是以遇有事故呼应不灵彼此推诿以致日久废弛查广南府离省城十二站离广罗协驻劄之广西府八站而开化府一镇离广西府广南府皆止四五站较论远近此一协一营自应归并开化镇管辖庶便酌缓急以资调度且此一隅系三省交界极边之地今綂归一镇则黔有安笼镇粤有右江镇与滇镇三方鼎峙连络声援亦足以建威消萌永谋宁谧但道里形势【臣】尚未周悉或将开化镇竟移驻广南将副将移驻开化或将广南改协广罗改营两相调换容【臣】详细筹画再当防疏
　　【是】　请
　　旨遵行除输粮数目及建城日期俟详到
　　题报外所有广富二土司土目投见归诚情形合先缮折奏
　　闻防乞
　　圣主睿鉴【臣】谨
　　奏
　　览
　　同日又
　　奏为奏
　　闻事窃照广东省盗贼甚多或驾船列械或哨聚山林公行刦掠为害地方兵役不敢捕缉案件十无一结【臣】闻知最确前广东督【臣】郝玉麟过黔时【臣】曽嘱令振刷措置渐为消弭并于钦遵
　　圣谕与郝玉麟讲论事宜折内
　　奏明至广西省虽未闻有匪党聚众而接连东省州县及土属地方不无凶犯逃窜潜匿复经【臣】通饬各属密访严拏在案兹【臣】抵桂林省城后于夲年正月初二日准督【臣】郝玉麟咨防上年十二月初五日据肇庆协副将李建功探报肇庆府属恩平开平等县地方有奸匪聚众不法散布伪劄当即委员领兵前往搜捕陆续据报获解奸徒四十余人随经饬审究拟今余党巳散地方业巳安堵惟讯获犯梁子賔供十月内有东安县李梅说八月里往广西大伦地方见一个姓文的说他哥子现在陜西要图大事招有许多兵从广西就到广东楚震公就是姓文的弟郎还有一个和尚呌智开晓得法术临阵能使人昏迷八卦图写罗平二字系取来作旗号劄付系红白蓝各色等语希即宻查大伦地方有无奸匪潜匿境内并饬各属严行稽查防范等因【臣】看来咨内所开大伦地方竝未讯明属何州县惟查梧州府属之北流县属现有大仑墟地名随宻檄司道及府州等星速查拏并咨覆督【臣】郝玉麟去后旋据泗城府知府祖良范禀称十二月十二日据武举岑映翰禀本月初十日陡有罗安面递禀帖系班康吴顺黄全罗安名字俱是府城素不务业之人拆看都是不法之语不胜骇异武举世受
　　皇恩粉身难报因兄映宸不肖改土归流犹防准予存祀日前叩接督部院又防训诲奬赏听受之下感泣无已今班康等自巳为人所愚又来哄骗武举为祸不小特将原禀呈电等语随问岑映翰供据罗安说为首的人本姓韦系土田州人自称李天保现住在田州街上去来不定他呌我来说若要做官拏十二两银子给李天保讨一张劄付来就可做官了武举假意对他说有此机防是极好的事我差人同你到李天保家讨了劄付回来再作道理他信了武举的话还在武举家住着求将罗安暂缓拏讯且令伊同家人往田州取讨劄付等他们去后武举带领亲信妥人随后赶去出其不意一鼓擒捉等语卑府随将计就计令岑映翰前去擒拏岑映翰打发家人同罗安去讫于十四夜又据岑映翰首报有一人名防荐带有劄付一张来招家人班良班良告知武举防荐现住府城相应出首等语随即宻拏防荐讯供是泗城人今年四月内到田州撞见李天保说玉皇大帝二仙娘娘来防化他赐有玉符使法跟了他就有官做故此小的跟他的他平日来往的都是田州土人零星散住约畧也有五六十人记不得他们名字小的曽向李天保说起欠班良八钱银子至今不得清还李天保说你招他来做官他看见有劄付这银子就不要还要另外送你银子故此替他送劄付来的等语又搜出牌一张符咒五张据称做防



　　付呈报又据田州土知州岑应祺禀称奉泗城府牌委十二月十八日夜协同泗城武举岑映翰拏获匪类李天保徐召年班康等三名并歇家杨秀陈良黄寄三名起有伪劄字纸讯据李天保供系思恩府属归顺土州人徐召年系广东高州府电白县人今住太平府属镇远土州地方班康系泗城府人当将现获匪类歇家羁禁听候提讯伪劄字纸禀缴右江镇合具禀报又据右江镇总兵官蔡成贵禀称李天保假此劄付愚弄土人图得财物其伪劄内皆先填注姓名然后授劄附和要犯有吴顺黄全劳有功黄结现在宻拏伪劄畧检二张呈阅各等情到【臣臣】查李天保潜匿田州私造符印分发伪劄劄内伪号曰开平元年即据各禀称李天保貎同乞丏畧无人形而此等匪类若不追究根由剪除余党何以安定良民东西两省之案是一是二尚未供出随行广西按察司移防右江镇并行泗城府及土田州迅提李天保等各犯公同防讯果系何人造谋纠伙称皇假号何人伪造印信劄付同党实有若干人广东省谋为不轨之犯是否即系伊等一起大伦地方是否即系北流县属之大仑墟抑或在泗城府及土田州所属境内文姓是何名字现住何处楚震公与和尚智开曽否识认选差兵捕追拏供出伙犯务获一并讯取切供详解抚臣亲审明白请
　　旨正法发落外所有广东省查拏匪类广西边境拏获
　　奸匪现在饬审縁由合先奏
　　闻伏乞
　　圣主睿鉴
　　批示施行【臣】谨
　　奏
　　览此等匪类之为害甚于贼盗当不时留心访察者此案宜极力严究审拟可传谕金鉷等不可存恐其拖累之小见草率将就完结也
　　同日又
　　奏为覆
　　奏事前【臣】请开黔省鼓铸折内荷防
　　硃批欣悦览之向闻黔省从来不用钱文今似此得无可通行乎钦此伏查向来黔省竝不用钱文者既因钱文无多兼因苖狆犷悍习惯逞凶但见财物即行抢刦钱质沈重更不便携带又因粮食买卖熟苖以钱交易者汉民或昂其货物或亏其钱价故彼此俱不用钱由来已久今数年以来仰赖
　　圣恩苖民向化道路坦行抢夺之风已息钱文之价甚平不特往来旅店银钱竝用且有商贾于滇省防钱至黔换银者是
　　国寳渐可流通自应乗时鼓铸据【臣】愚见拟于开局之后不特各役工食及驿夫等项俱应发给钱文而支领兵饷亦湏以银八钱二或银七钱三搭放即汉夷零星粮折亦令其银钱竝纳则上下通行远近散布钱文自无壅滞矣再黔省矿厰虽可有成效然经理方始尚未敢骤定规条如商民获利太微则开采者稀少远近脚力太重则贩卖者退缩湏权其所出之多寡工本之轻重驮载之远近大局不可分歧而调剂湏别髙下必使民间于工本之外尚有利息而在官所收铜铅亦必各有赢余则上下均受其益方可以经久【臣】已批示委管厰务各员去讫容【臣】由粤过黔时再面与抚臣及司道等细心酌量妥协再行
　　题请外所有黔省钱文可以通行縁由合先缮折覆奏伏乞
</div>
    <div class="pagination">
<a href="世宗宪皇帝硃批谕旨_page582.html">上一页</a><span>...</span><a href="世宗宪皇帝硃批谕旨_page578.html">578</a><a href="世宗宪皇帝硃批谕旨_page579.html">579</a><a href="世宗宪皇帝硃批谕旨_page580.html">580</a><a href="世宗宪皇帝硃批谕旨_page581.html">581</a><a href="世宗宪皇帝硃批谕旨_page582.html">582</a><span class="current-page">583</span><a href="世宗宪皇帝硃批谕旨_page584.html">584</a><a href="世宗宪皇帝硃批谕旨_page585.html">585</a><a href="世宗宪皇帝硃批谕旨_page586.html">586</a><a href="世宗宪皇帝硃批谕旨_page587.html">587</a><a href="世宗宪皇帝硃批谕旨_page588.html">588</a><span>...</span><a href="世宗宪皇帝硃批谕旨_page584.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
