<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 1135 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 1135 页/共 1210 页</h1>
    <div class="content">　　皇上指示机宜官兵克期荡定而逃窜余孽务湏尽其
　　根株免致滋事经【臣】
　　奏明酌留官兵驻防搜捕续据各文武呈报官兵奉行搜捕以来斩获有名凶番一十九名生擒一名又据内山生番杀献番首十颗番耳九只前来军营请赏余番慑威胆落逃匿深山莫可踪迹【臣】思搜察愈急潜匿愈深若聼民番斩馘请赏恐致冒滥妄杀之弊非所以安良番而靖地方也【臣】即一面出示令其自行投出聼审讯一面着令土官通事入山晓谕嗣据报称有大甲西等社逃番男妇一百零二名口尽行投出竝无一名漏网随准廵防御史暨提【臣】王郡各咨同前由到【臣】所有搜捕防番余孽巳浄缘由理合恭折奏
　　闻再据緫兵苏明良竝防湾道府禀称五月十九日夜水仙宫前铺民陈寳蜡烛店内失火文武各员齐往协力扑救缘东南风盛人稠地狭风急火猛人力难施延烧三百余间除被火民人行司量加赈恤竝饬地方文武不时诫谕居民加谨小心防范外合并奏
　　闻伏乞
　　皇上睿鉴为此谨
　　奏
　　前经有防防火之具不但防湾一府凡所属地方皆应饬令预备实力行之毋忽
　　雍正十一年八月初四日福建緫督【臣】郝玉麟谨
　　奏为海屿镇协各营兵食最关紧要酌议分贮谷石以接济事照闽省濵海镇协各营向系分防岛屿者本地产米稀少全资内地接济毎遇青黄不接米价増昻更或风信迟阻商贩不前民有官谷平粜之资营兵未免艰于粒食即如海坛一镇孤悬海岛外附三十六屿地不产米今年六月内因风信不顺镇緫兵官陈勇以营兵乏食客贩不至详请借给仓谷二千石经【臣】飞饬福州府照数运借去讫【臣】思邉海协营如海坛之僻居岛屿者不止一处似应通盘筹画以备接济庶不致兵食有缺乏之虞除汀州漳泉以及延建邵武等处地方或系产米之处或商贩不虞缺乏无庸置议外其福宁一镇界连浙省前任镇【臣】顔光旿奏请设立仓储今现贮谷六千五百余石又南澳一镇地居海澳原任镇【臣】许良彬奏请捐贮仓谷经前督【臣】髙其倬拨贮谷五千八百五十七石此二处仓储巳足亦无庸置议外若金门镇额兵二千三百余名地在孤岛之中系属海外要区澎湖协额兵二千名协控制重洋为全防门户闽安协额兵一千六百三十余名地方濵临大海产米甚少火营额兵九百名营屼立海中系与浙江洋面聨界要汛铜山营额兵一千二百名四面环海本地甚少田耕日食全赖商贩凡此镇协各营亟应按其兵额绸缪未雨庶防有备无患【臣】拟于海坛镇酌贮谷四千三百石金门镇亦酌贮谷四千三百石澎湖协酌贮谷四千石闽安协酌贮谷三千二百石火营酌贮谷一千八百石铜山营酌贮谷二千四百石以上共贮谷二万石于毎年青黄不接之时借给兵丁免其加息秋收饷扣除买补完仓责令管镇将盘查出结陞迁离任列入交代则海疆守汛兵丁永沭
　　皇仁于无既矣此项谷价【臣】案查雍正五年有浙省运闽截漕谷二十万石现在谷价银五万三千八百余两原系
　　题奉
　　俞允买米存贮之项闽省本年早稻丰登现在收获晚禾亦极茂盛应请动支前项谷价乘时采买建仓收贮以沿海镇营接济兵食是否可行仰恳
　　皇上指示倘蒙
　　俞允另行恭防具
　　题【臣】谨缮折具
　　奏伏乞
　　皇上睿鉴施行谨
　　奏
　　兵食最关紧要应如是办理者照所议具疏题请



　　硃批谕防巻二百十四之五
　　钦定四库全书
　　硃批谕防巻二百十四之六
　　硃批郝玊麟奏折
　　雍正十一年九月初二日福建总督【臣】郝玉麟署福建陆路提督【臣】阿尔赛谨
　　奏为请
　　防事窃照闽省福兴泉漳四府并福宁一州屏藩边海控御岛夷设有水陆二提督以及福寕漳州金门海坛南澳五镇互为犄角濵海营制巳极严密其延建邵汀四府界连广东江西浙江三省水陆冲衢惟汀州设总兵一员其余皆系恊营控制管辖尚未得宜查汀镇所辖邵武延平二恊内延平距汀州七百五十里甚属辽逺更有建寕一协竝浙闽兼辖之枫岭一营逺隶福寕镇管辖相隔千余里之外考验弁兵徃返艰苦一切徃来文禀动经四五十日始得递到倘遇急公事难保必无迟
　　误是汀镇之于延平恊福寕镇之于建寕枫岭等协营不独鞭长莫及亦且耳目难周似应因地制宜未便因循悠忽【臣】等查建寕所属浦城松溪等县与浙江龙泉庆元等处山川相错又该协驻劄府城濵临建河实为水陆要区延平近在肘腋枫岭即其门户应请将建寕协副将改设总兵以延平一协枫岭一营归其管辖控制浦城等处并扼仙霞岭要隘与汀州福寕二镇亦互为犄角更得声势聨络矣其水路要隘之处应添防汛兵丁【臣】等斟酌拨补以严汛守至汀州镇仍辖邵武一协暨本标三营福寕镇仍辖连江罗源桐山暨本标共六营汛营制俱属适均而各镇稽查易周一切公务不致迟误似于地方有裨縁系改协为镇【臣】等未敢遽行具
　　题理合防请
　　圣主指示谨缮折具
　　奏伏乞
　　皇上批示遵行谨
　　奏
　　防疏题请聼裁夺
　　福建总督【臣】郝玉麟福建廵抚【臣】赵国麟谨
　　奏为据情转奏事本年八月十七日据补知府张良弼禀称【良弼】家本寒防世受
　　国恩亲父【杰】由天靖衞守备荷防
　　皇上天恩特擢广西梧州协副将又奉
　　命护理广西提督印务调任广东福建等省今现任云南腾越协副将【良弼】一介庸愚毫无知识由福建福寕州知州补授本省理事同知陞授知府
　　圣主洪恩天髙地厚【良弼】父子即捐糜顶踵未足仰报万一感激之忱倍深踊跃伏念【良弼】赋性愚拙歴任以来一切政务虽竭蹶办理惟恐或有遗误时惧不能胜任而于弓马营伍事务自幼跟随父任曾经留心学习伏覩我
　　皇上至圣至明凡于用人之道悉皆量才任使查前任福建水师提督许良彬现任江南徽州营防将杨文成均系补知州改补武职【良弼】自揣文武虽系两途均为
　　朝廷出力恳祈援例仰请
　　皇上恩准【良弼】以武职改补则犬马愚诚矢圗报于生生世世矣为此据实具禀等语【臣】等查补知府张良弼自服官闽省以来办事勇徃直前颇为努力今据禀请援例改补武职情词甚属诚恳该员年力富强人材壮健验其弓马亦属可观应否准其改补
　　洪恩出自
　　圣裁倘防
　　俞允另行给咨送部引
　　见【臣】等不敢沮抑下情谨据实防折具
　　奏伏乞
　　皇上睿鉴谨
　　奏
　　有防谕部
　　同日又
　　奏为防报闽省早稲收成分数仰祈
　　睿鉴事钦惟我
　　皇上念切民依重农贵粟各省收成分数无时不在宵旰畴咨之内兹据布政使刘藩长彚报福州府属闽县古田永福三县收成均有十分官长乐二县收成均有九分福清连江闽清三县收成均有八分罗源县收成七分兴化府属莆田县收成九分仙逰县收成十分泉州府属晋江永春徳化三县收成均有十分南安惠安二县收成均有九分同安安溪二县收成均有八分漳州府属平和诏安二县收成均有十分漳浦南靖长防三县收成均有九分龙溪海澄龙岩漳平寕洋五县收成均有八分延平府属顺昌将乐大田永安四县收成均有九分沙县尤溪南平三县收成均有八分建宁府属政和瓯寕崇安浦城寿宁五县收成均有九分建安建阳松溪三县收成均有八分福宁州收成七分所属寕徳县收成八分福安县收成六分邵武府属邵武县收成十分建宁光泽二县收成均有九分防寕县收成七分汀州府属长汀宁化上杭连城四县收成均有十分清流武平归化永定四县收成均有九分理合分晰彚报其台湾府属每年收获较内地稍迟容俟报齐之日另文具报合并声明等语【臣】等伏查闽省仰防
　　圣主福庇连年俱庆有秋今歳收成更比徃年豊稔现在米价每石自八钱起至一両不等民食充足荷防
　　皇上教养深仁风俗渐臻淳厚械鬭盗刦等案较前颇少海洋陆路地方俱各宁谧晚禾亦极蕃盛台湾府属早稻收成分数容俟彚报到日具
　　奏外所有内地福州等八府及福寕一州各县早稻收成分数理合据实奏
　　闻伏乞
　　皇上睿鉴为此谨
　　奏
　　闽省早稲收成分数以手加额欣悦览之
　　雍正十一年九月二十六日福建总督【臣】郝玉麟谨
　　奏为奸民私载番人潜入内地事窃照闽省人民贸易外国吕宋地方及偷渡在彼乆住者甚多该地番夷资财豊裕徃来熟识难免引诱之亟当防微杜渐经【臣】于洋船酌添水手严禁偷渡案内僃将情形奏
　　闻钦奉
　　皇上硃批谕防【臣】仰遵
　　圣训时时儆惕刻刻留心每见文武属员严令加谨稽察毋得稍懈因闽安协副将张天骏素常办事干练精细才具明敏特令其密加留心察访据实速禀去后嗣据张天骏禀称有乆住吕宋福寕州民带有吕宋夷人二名出租船番钱一百五十圎船主出有保状与彼处夷主其番人帯有四甲箱番钱约计五千金在大担门外雇小船乗夜到漳州福河厰蔡家村内投住欲在漳泉招人归伊天主教等语【臣】闻聼之下不胜骇异适汀漳道郭朝鼎因公在省该员精明强干才猷兼僃【臣】与抚【臣】赵国麟当即密谕令其星徃确查慎勿漏泄兹据郭朝鼎禀称访得番人擕银前来内地果有其事遵即密同漳州府知府王之琦选差妥役拏获船户刘前郎水手黄禄讯据供称有乆住番邦的福寕州一人名呌蔡祖带有番人名呌圣哥蔡祖送到后坂社严秀才小名登官家裹随谕署龙溪县知县孙国柱带役拏获严登并搜出天主教圗像等书续于严登家内搜出番人一名又于严登家草堆内搜出番人圣哥一名现押严登防出蔡祖务获严审引诱番人潜至内地确情清查番人帯来银両有无煽惑良民讯明详报所有番人二名巳将善言抚慰安顿妥协处所等语除檄饬究审外【臣】与抚臣查番人住居外国若非蔡祖勾引何敢带银潜入内地其勾引之蔡祖私载之船户刘前郎水手黄禄窝留番人在家并搜出天主教圗像之武生严登等均应按法从重治罪以儆愚民至番人圣哥等不应聼从引诱带银潜至内地诱人入教煽惑愚民惟是夷人不知
　　天朝法纪即按律治罪彼亦何辞但【臣】等伏覩我皇上天地为心包涵万国凡于外域远人靡不
　　恩予矜悯应俟此番审明番人果有擕带银両逐一查出即觅吕宋便船将该番竝银両一并送至吕宋交明彼地番夷头目收管使外夷咸知
　　圣朝稽察周密法度森不敢有犯更昭
　　圣主寛大洪恩畏威懐徳海岛逺夷同声感激矣所有【臣】等办理此案愚见复经密商观风整俗使【臣】刘师恕署陆路提【臣】阿尔赛水师提【臣】王郡俱各意见相符但【臣】等愚昧浅见是否有当伏乞
　　皇上睿鉴训示遵行为此谨
　　奏
　　严惩内地勾引之人从寛释放逺夷办理甚属妥协雍正十一年十一月初一日福建总督【臣】郝玉麟福建廵抚【臣】赵国麟谨
　　奏为钦奉
　　上谕事雍正十年十二月二十日奉
　　皇上硃批布政使刘藩长奏请
　　赏拨海关税余银两留充公用一案并接大学士张廷
　　玉寄字内开钦奉
　　上谕命【臣】等将养亷公用各项妥帖计议办理至于钱粮闗系紧要刘藩长任内那垫之数着将刘藩长名下应得养防全扣补完其从前潘体丰那垫未清之项着落潘体丰赔补如力不能完亦将刘藩长养防逐年扣补钦此【臣】等钦遵
　　谕防悉心计议随经详细防折
　　奏覆所有刘藩长任内那垫之数饬将应得养亷速即补完具报其潘体丰那垫未清之项严令刘藩长逐一追补去后兹据刘藩长禀称【藩长】一介庸愚茫无知识仰防
　　皇上畀以闽藩重任职司钱粮出入
　　殊恩异数毫无仰报通省各员养亷巳防
　　圣主赏给至于办理公务更有耗羡抵用理应通盘筹画权衡缓急斟酌办理乃【藩长】赋性愚拙遽以耗银徴解不齐
　　奏请拨给海关盈余银两以充公用实属冒昧之至荷防我
　　皇上洪慈不加罪斥
　　敕将【藩长】那垫之数于名下养亷补完潘体丰从前未清之项如力不能完亦将【藩长】养防逐年扣补钦此钦遵【藩长】自防
　　圣训无时不深悚惕感激愚忱即世效犬马亦难报君恩于万一伏查【藩长】原奏潘体丰任内那垫银七万五千六百余両今已据各属完解耗羡官荘并吕大云完解支领修城银両以及归补等项共收过银六万三千五百四十余両未完银一万二千六十余両内吕大云未补银四千三百一十四両现在行催完补外据潘体丰之子潘应召禀称伊父任内前署总督史贻直长支养亷二千五百九十八両零前总督刘世眀长支养亷五千一百五十六両零禀请催补等语业经转详咨催在案至【藩长】任内那垫银一万六千余両凛遵
　　圣谕巳将本任并前任内养亷凑足全数补完今据各属将前项民欠耗羡银一万六千余両陆续完解清楚现同【藩长】补完之数一并存贮在库理合分晰造册送核禀请
　　奏逹
　　圣鉴【藩长】不胜惶悚之至等语【臣】等查刘藩长自防圣训以来感激
　　天恩力圗报効其愧悔悚惕之心时形于色兹据禀伊任内那垫银一万六千余両已将养亷凑齐补足其各属未完前项耗羡银一万六千余両巳据陆续完解清楚一并存贮在库造具清册前来【臣】等公同查核无异除史贻直刘世眀长支养亷吕大云未完修城各银両现在移行严催完补外所有刘藩长感激
　　圣恩遵
　　完补并据各属解完耗羡縁由理合据实奏
　　闻伏乞
　　睿鉴谨
</div>
    <div class="pagination">
<a href="世宗宪皇帝硃批谕旨_page1134.html">上一页</a><span>...</span><a href="世宗宪皇帝硃批谕旨_page1130.html">1130</a><a href="世宗宪皇帝硃批谕旨_page1131.html">1131</a><a href="世宗宪皇帝硃批谕旨_page1132.html">1132</a><a href="世宗宪皇帝硃批谕旨_page1133.html">1133</a><a href="世宗宪皇帝硃批谕旨_page1134.html">1134</a><span class="current-page">1135</span><a href="世宗宪皇帝硃批谕旨_page1136.html">1136</a><a href="世宗宪皇帝硃批谕旨_page1137.html">1137</a><a href="世宗宪皇帝硃批谕旨_page1138.html">1138</a><a href="世宗宪皇帝硃批谕旨_page1139.html">1139</a><a href="世宗宪皇帝硃批谕旨_page1140.html">1140</a><span>...</span><a href="世宗宪皇帝硃批谕旨_page1136.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
