<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 313 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 313 页/共 1210 页</h1>
    <div class="content">　　训防【臣】等不胜悚惶感切之至谨
　　奏
　　从来天人黙契防于影响其间毫髪不爽若信不及天道则不可与论人事也惟恪秉一诚而体騐之斯感应之效由微至显自必深信而不疑矣
　　同日又
　　奏为续报雨泽事窃照四月初句得雨分寸经【臣】等具折
　　奏报兹又据各属陆续呈报前来查永平府属之抚寜滦州卢龙昌黎丰润迁安山海卫玉田俱于四月初六日得雨二寸至五寸不等又于十六十七两日各得雨五六寸不等通永道属之梁城所通州三河寳坻遵化蓟州于四月初四初五两日得雨四寸又于十六十七两日各得雨霑足大名府属之开州于四月初七日得雨四寸正定府属之井陉顺德府属之内邱沙河于四月十三日得雨二寸至四寸不等广平府属之永年广平河间府属之盐山河间肃寜沧州任邱献县交河故城景州俱于四月初六十三十六七八等日各得雨二三寸至五六寸不等保定府属之祁州安肃蠡县博野定兴高阳容城新城涞水新安雄县于四月十六十七十九等日各得雨二三寸不等霸昌道属之大城固安密云涿州香河怀柔东安永清宛平大兴房山良乡顺义昌平延庆卫于四月十六十七两日得雨十分霑足直隶冀州并所属之南宫强直隶深州属之安平饶阳直隶定州属之新乐曲阳直隶天津州并所属之静海青县于四月十五六七等日各得雨二三寸至四五寸不等宣化府属之怀安万全延庆赤城保安蔚县龙门怀来于四月十四五六七等日各得雨三寸至五六寸一尺不等除俟再有报到另行彚
　　奏再查庆都唐县并定州有数村庄于四月十六日


　　奏外所有各属续报得雨日期分寸理合缮折奏
　　闻谨
　　奏
　　目下雨泽业已霑足又须晴明数日麦禾得日以晅之方收长飬之功京城左近地方颇觉雨水过多矣尔等寜未之知耶
　　雍正五年五月十六日吏部尚书仍署理直隶总督【臣】宜兆熊礼部右侍郎协理直隶总督【臣】刘师恕谨
　　奏为恭报二麦约收分数事据各道府州将麦收分数陆续呈报前来查霸昌道属收成洼地约有九分八分及六分不等高地六分五分四分不等通永道属收成洼地约有八分七分不等高地六分五分四分不等永平府属收成洼地约有十分九分八分不等高地七分六分及五分不等保定府属收成洼地约有八分七分及六分不等高地七分六分及四五分不等河间府属收成洼地约有八分七分及六分不等高地四五分不等天津州并所属收成洼地约有七分六分及五分不等高地五六分不等正定府属收成洼地约有七分六分不等高地四五分不等冀州并所属收成洼地约有七分六分不等高地五六分不等赵州并所属收成洼地约有七分六分及五分不等高地五六分不等深州并所属收成洼地约有八分七分及六分不等高地七分及五六分不等晋州并所属收成洼地约有八分七分及六分不等高地六分及四五分不等定州并所属收成洼地约有八分高地五六分不等顺德府属收成洼地约有八分七分及六分不等高地七分六分及四五分不等广平府属收成洼地约有八分七分及六分不等高地五六分不等大名府属收成洼地约有十分九分八分及六七分不等高地六七分不等宣化府属收成洼地约有八分七分及五六分不等高地七分六分及四五分不等所有各属报到二麦收成约计分数【臣】等谨具折陈明谨
　　奏
　　今岁初春光景所望不止于此及三月以来大失所望又岂料有此分数耶所奏较朕所闻尚觉少减大约八府六州通盘合算竟有七分以上收成
　　所奏仓粮催补之折于张适回任时朕自有谕防也雍正五年六月初二日吏部尚书仍署理直隶总督【臣】宜兆熊礼部右侍郎协理直隶总督【臣】刘师恕谨
　　奏为奏
　　闻事窃查直属兴修水利营田实系
　　皇上惠民大政【臣】屡饬地方官督率士民仰体
　　圣意实力奉行以收成效讵有保定府属唐县劣生于超于跃刘士熙劣监于思谦等揑造将来加粮名色恐吓愚民将去岁已经具结情愿营种之稻田不许加功寜令抛荒以致羣相观望经知县臧珣再三开谕而于超等反赴【臣】等衙门具词【臣】等批营田观察使清河道会同严查去后无如该生等执抗不遵并且不服拘审复赴【臣】等衙门具诉【臣】等当即拏交按察使等咨革严行究审并委保定府知府亲诣唐县宣布
　　圣恩开导乡民加意耕耘勿致废业外但此等劣衿劣
　　监辄敢造言阻挠理合奏
　　闻容【臣】等酌量情罪严行究拟具题请
　　防惩一警百庶恶劣衿监知所畏惧而善政可收实效
　　矣谨
　　奏
　　所处甚是案内人犯审明后当严惩之他处亦勤加察访如有类此不法之徒断不可寛纵以长刁风
　　同日又
　　奏为恭报雨泽事窃查直属雨泽愆期上厪
　　圣怀嗣于三月后据各属陆续报到得雨业经屡次奏报在案兹于五月二十二日【臣】等驻劄之保定郡城天降甘雨入地三寸又于五月三十日至六月初一日遍地得雨入土五六寸而所属之满城等各州县各据报到于五月初一及十四二十二三等日各得雨霑足四野欢忭西成有望此皆仰頼我
　　皇上敬
　　天勤民至诚感格之所致【臣】等忻幸之余寅畏益切所有
　　保定郡城得雨情形理合奏
　　闻伏乞
　　睿鉴谨
　　奏
　　目下各处雨水巳觉过多矣而保定郡城于五月尽始得透雨耶前闻沧州左近俱未得雨此时未知光景若何直省各地方雨泽调顺惟尔等驻劄之保定数处雨旸不均朕为尔二人实愧且惧魏定国职任提刑或恐讼狱不清乖气致异耳愼之戒之沽名钓誉优柔弛纵即属不清也果若此则尔等难以委卸其责可不愼欤雍正五年六月初九日吏部尚书仍署理直隶总督【臣】宜兆熊礼部右侍郎协理直隶总督【臣】刘师
　　恕谨
　　奏为奏
　　闻事窃查磁州地方据滏河上流州境旧有东西二闸拦河阻截向因治属豫省歴年坝水不放以致下流地方分润甚难去年奉
　　防将磁州改隶直属并定磁闸按五日一次啓闭水利均平实属至善兹于五月二十五日当啓放之期有吏员沈国琏刁民顾成法等率众阻挠不容啓放【臣】等据报当即飞饬广平府知府磁州知州将首恶之沈国琏顾成法严拏究解并宣布
　　圣意水利务在均平岂容独霸随据该府禀称沈国琏已拏监禁审招解顾成法畏罪脱逃现在严缉而村民俱各帖然听从已于六月初一日啓放矣除饬行缉拏顾成法务获一并严审解究另结外其余附和村愚分别省宥以广
　　皇仁理合奏
　　闻伏乞
　　睿鉴谨
　　奏
　　直隶此等强横之风岂可不力为革除沈国琏当严拟具题顾成法饬令严缉务获伊有妻子家属在籍安能远飏耶其附和村愚槩予从寛发落卿等若能如此不事姑息大振委靡则歴年之頺风何难挽回朕无忧矣惟期力行不倦毋得偶为此一二事以取信于朕随复懈弛也朕之或褒或贬亦只据一事论一事就一时论一时耳勉之
　　同日又
　　奏为奏明请
　　防事窃【臣】等据按察使魏定国呈据口北道王棠等掲报宣化县鸡鸣驿驿丞康琦废弛驿务马匹疲瘦又马夫每日每名扣克工食银二钱等因【臣】等即照例咨防革职批饬查审去后又准廵察御史【臣】苖寿等咨会鸡鸣驿驿马疲瘦理应将驿丞叅
　　奏等因又据驿丞康琦详称夫役工食扣二又廪饭用一报十各驿皆然因遭宣化县典史孙珃钻营陷害等情并折开藩臬道府县等衙门并户部兵部各项规礼书办饭银规礼等情掲报前来【臣】等除现在将宣化县典史孙珃照例咨革亲提察审实情另行请
　　防完结外据按察使魏定国禀称驿递工料项下向有臬司衙门陋规银一万六千四百六十八两零藩司衙门陋规银七千三百余两先经禀明在案今查得管驿各知府暨直隶州衙门共有陋规银九千四百七十余两各衙门书办陋规银一万余两共银四万有竒俱系历来相沿等语【臣】等伏查驿丞康琦废弛驿务罪无可逭而其所开陋弊亦应查究裁禁况驿站夫马工料乃
　　国家经费既有羡余自应节省归公岂得侵渔分肥其应作何节省归公并收受各官应作何分别叅追之处容【臣】等详加查核审明定议另行请
　　防再布政司衙门所有地丁项下解饷陋规作何充公之处俟布政使张适事竣旋署【臣】等一并酌量定议具奏请
　　防合并声明谨
　　奏
　　陋规自应裁禁第当量情酌理而为之毋得过刻致令后来地方上诸事难于措办也
　　雍正五年六月二十日吏部尚书仍署理直隶总督【臣】宜兆熊礼部右侍郎协理直隶总督【臣】刘师恕谨
　　奏为奏
　　闻事雍正五年六月十八日据良乡县驻防协领胡什巴等呈称去年八月今岁二月两季兵米未领差催知县不给兵丁之妇子赴县催讨有该县书办打坏县鼓踢落公案而知县反将兵丁毒打鎻拏等情同日又据该县知县冉裕棐详称六月十五日职正升堂有数人至前称奉驻防要米又有男妇持仗约三四十人登堂辱骂欧散看堂人役将堂鼔云板木梆尽行毁坏辱及卑职扯裂衣冠幸廵捕人等赴救现获张伏儿等四人等情【臣】等伏查良乡县驻防兵米自雍正元年奉
　　防折中定价以来俱系照例将银折给官兵自行采买自去年秋冬二季起该驻防胡什巴等以米价不敷固执不领屡次呈报请
　　题加増经【臣】等具
　　题于本年五月初六日准到部覆令地方官采买散给【臣】等随行布政司转饬遵照去后复檄委同知崔应阶前徃督令采买监放自应平情静候设有迟误亦应呈报臣等纠叅乃胡什巴始而固执不肯领银今委员尚未到境一任兵丁妇女閧閙县堂殊属多事除飞饬保定府知府李正茂亲诣该县一面监同买散一面确查实在情形禀报到日【臣】等另行具疏
　　题叅伏乞
　　皇上于【臣】等题疏到日
　　钦命部员严行提审分别究惩以彰
　　国典合先奏
　　闻谨
　　奏
　　良乡县驻防兵米之事胡什巴自行投到朕巳冇防矣无庸防奏
　　雍正五年六月二十八日吏部尚书仍署理直隶总督【臣】宜兆熊礼部右侍郎协理直隶总督【臣】刘师恕谨
　　奏为覆
　　奏事雍正五年六月二十二日布政使张适
　　陛辞回保防
　　皇上发交【臣】等前
　　奏条议清补仓粮折子钦传



　　传
　　上谕雍正四年钱粮耗羡所有各官养亷着照应得养



　　存查又传
　　上谕各省所报雨泽俱各调匀惟直属雨水不时此必因刑狱不得其平之故按察使魏定国操守朕所深悉恐其于案件或有不明之处嗣后凡有关系民命重大案件着布政使张适协同办理钦此【臣】等现在钦遵
　　谕防一一敬谨奉行分案完结另行奏
　　闻所有奉到
　　上谕理合覆
　　奏伏乞
　　睿鉴谨
　　奏
　　览
　　同日又
　　奏为奏
　　闻事窃查宣化府怀来县居住之庄头金复辉者因保安州吏目冯德棻差役贾亮在集廵查匪类金复辉将贾亮欧骂并率多人打入吏目署内将该吏目裂衣欧打【臣】等据报即饬行按察司提审究拟间又据保安州知州禀称廵察按临收词数十张而告庄头金复辉者甚多批发卑职録供者一二十纸等语又据口北道禀称庄头金复辉恃强陵弱欺官害民必严加整饬庶知惩戒等语【臣】等伏查庄头肆恶久在
　　圣明洞照之中兹庄头金复辉恃强殴官罪迹彰彰法难轻纵除严行按察使魏定国防同布政使张适严提案犯按欵究拟外所有禀报各情由合先奏
　　闻谨
</div>
    <div class="pagination">
<a href="世宗宪皇帝硃批谕旨_page312.html">上一页</a><span>...</span><a href="世宗宪皇帝硃批谕旨_page308.html">308</a><a href="世宗宪皇帝硃批谕旨_page309.html">309</a><a href="世宗宪皇帝硃批谕旨_page310.html">310</a><a href="世宗宪皇帝硃批谕旨_page311.html">311</a><a href="世宗宪皇帝硃批谕旨_page312.html">312</a><span class="current-page">313</span><a href="世宗宪皇帝硃批谕旨_page314.html">314</a><a href="世宗宪皇帝硃批谕旨_page315.html">315</a><a href="世宗宪皇帝硃批谕旨_page316.html">316</a><a href="世宗宪皇帝硃批谕旨_page317.html">317</a><a href="世宗宪皇帝硃批谕旨_page318.html">318</a><span>...</span><a href="世宗宪皇帝硃批谕旨_page314.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
