<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 935 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 935 页/共 1210 页</h1>
    <div class="content">　　皇上治天下之公柄亦恐不能独为寛假【臣】观古来人臣稍有功绩而骄满者处以闲地与假以事权其事遂逈然不同年羮尧既不知自处惟
　　皇上有以处之【臣】以为宜早宜预伏惟我
　　皇上天纵圣神知明处当【臣】庸下之识所知浅小何敢妄言但事关重大犬马寸心不能自已不敢畏祸




　　皇上之诛戮暗难免鬼神之殄罚【臣】临
　　奏不胜悚栗之至谨
　　奏
　　斯奏者甚多朕尚惜其才而用其力自另有保全之道观伊近日似亦颇知愧悔矣
　　同日又
　　奏为奏
　　闻事窃查云南阿迷州原有土知州一官系李阿侧之祖李宁和相沿传至李阿侧李阿侧之子李思敬助逆经吴三桂伪授制胜将军迨后恢复云南李思敬不出而令伊子李廷枢投诚仍授为土知州后廷枢病故将冒宗之李廷正妄请承袭经本州民夷控告随具
　　题革袭改土归流在案其后知州王来宾揑详各寨皆系夷民钱粮难催彼时李廷枢之父李思敬尚在复详准委为土催名为代催银米其实卖与人民正额银米一倍硬収三倍此外随时随事之苛派不一而足纵用头人虐害夷戸李思敬身故又委廷正廷正身故又委伊子李慧李慧身故又委伊子李兴唐兴唐身故又委伊叔李纯自李纯替管以来苛虐更甚派累愈多抗欠正课任催不应反累知州赔垫【臣】察知此弊又据民夷叠控将李纯批革令通判耿觐谟查编里甲而李纯暗胁夷人不许完课交官伊尽暗収又加杂派屡次抗欠各项银共二千七百余两数次提拘负固不出是旁甸乡之一百九十八寨系早经归流之土竟为李纯抗占李纯一日不拏钱粮一日不完民害一日不去【臣】酌拘拏之法临往贵州交布政使李衞总兵杨天纵办理今巳将李纯拏获并于伊家内搜获鎗礮甲械火药等物【臣】将李纯司审追该州夷民无不欢欣现在输纳恐后再【臣】查李姓一门李思敬曾领兵助逆而廷正亦曾教伊子李慧抗敌官兵手字现存多藏兵器世济其恶一方夷人畏之如虎李纯之子侄最亲者不过二三人若

　　设法量给房田在伊等既无失所地方亦可永逺宁帖矣再拘拏李纯时阿迷州知州元展成办理有方极尽心力【臣】不敢隐没谨一并奏
　　闻谨
　　奏
　　元展成若果系可用之材遇紧要缺出援防题请当越次超擢以示鼔励
　　雍正三年三月二十八日云贵总督【臣】高其倬谨
　　奏为代缴
　　硃批奏折并谢
　　天恩事窃【臣】准云南巡抚【臣】杨名时咨称有奉到皇上硃批奏折例应具折恭缴又荷
　　圣恩赐
　　御书福字一幅例应具折恭谢
　　天恩名时不能敬谨奉折自惭无地防
　　皇上不加严谴
　　赐停奏折悚惕靡宁所有奉到
　　硃批奏折一封随缴折恭请
　　圣安折一扣并感戴恭谢
　　天恩微忱望为代缴等因咨送到【臣臣】谨具折
　　奏缴伏乞
　　睿鉴谨
　　奏
　　据杨名时日前之奏疏观之但知有身而不知有君之人也
　　雍正三年四月初二日云贵总督【臣】高其倬谨
　　奏为奏
　　闻豆麦収成分数事窃照云南省现今各处蚕豆俱巳収割有九分十分収成不等麦子目下有割动二三分处有尚未割动处约计可有八分七分収成【臣】所开陆凉州督标马厰之田麦子亦皆成熟尚未割动约计九停分一可得麦二千石有零俟収毕时【臣】料理运到省城【臣】现在葢建兵丁义仓収贮于内以僃接济兵食现在云南稻秧巳出水数寸到四月二十内外即可分插彼时须得大雨则栽莳不误且更广遍贵州省不种蚕豆种麦者亦


　　闻谨
　　奏
　　览豆麦収成分数朕怀深慰京畿左近春田甚好谕卿知之
　　同日又
　　奏为奏
　　闻请
　　防事窃照贵州原都匀营守僃今调定广协守僃赵文英【臣】到任之始即闻此人熟暗苗情实心料理营伍以后留心细察伊前后拏获川贩拐犯比他处独多一切地方苗情管束化诲事皆得宜故【臣】前因定广正在苗情紧要之时请以调补定广协守僃巳防
　　圣恩允准在案此次捕阿近令带都匀之兵堵御山深箐大伊不但防范严密即趁此便将在逃难拏之罗三龙拏获【臣】等遣伊之时竝未谕及此处伊竟能相机办理洵系实心任事之人若不特加奬拔无以鼔武员奋勉之心查现在有【臣】劾防铜仁协左营游击一缺逼近红苗若以守僃赵文英题补洵属人地相宜但贵州无题补之例【臣】未敢冒昧具
　　题谨缮折奏
　　闻请
　　防谨
　　奏
　　已照所请谕部将赵文英补授铜仁协游击矣似此应行之事但据实具奏以闻果与地方有益丝毫不必迟疑朕实信尔无他也
　　同日又
　　奏为奏
　　闻事窃照贵州定广一带仲苗最为顽恶在定番者阿近为首在广顺者阿棍为最阿近巳经捕阿棍被仇家药弩射死故【臣】于调剂黔省事宜调裁大定镇兵安设于广顺州之长寨者贡一带以资控压业经具
　　题在案兹雍正三年正月内据安顺府报称于雍正二年十二月内有仲苗焚刦普定县唐三寨居住之生员胡种玉等家烧死男妇四命刦去耕牛四只等情查系长寨者贡等处之苗恐是阿棍余党抚【臣】毛文铨一面咨防【臣】衙门一面防同提【臣】赵坤飞檄安顺府知府何经文防同提标守僃邬元度带领兵役前往擒拏随据报拏获凶贼季麻阿任阿卖三犯供出同伙计卢阿浓四金阿存阿毋共八人阿毋于上盗时中箭回家身故又续拏获四金一名余计卢等三名濳遁他所俟加紧躧缉兵役俱巳撤回谨将情节奏
　　闻【臣】据此地苗情就【臣】愚昧之见以为查拏刦掠凶苗务期必得甚为要务然平时整顿于前更为紧要【臣】查长寨者贡一带仲苗最多且顽又连十三枝及五枝等苗无兵不能弹压然不得人亦难料理目下
　　皇上特放之安顺知府何经文实有才守调补之定广协副将刘业浚亦是贤员如移兵之处倘防
　　允准【臣】务同抚提二臣及知府副将竭力趁此将此一带彻底料理一番以期安静不敢以目前拏贼了局遂谓地方安静也再黎平府境接古州八万【臣】前巳将大槩情节具
　　奏容【臣】确行密查兹据黎平府知府赵坦报称土司林天锦杨秀等招出生苗千余人投出【臣】以古州八万地大人多必透彻知其情形又全局算定然后料理使一了百了方可举行若图小利必啓争夺抗拒之端且林天锦杨秀目下望得土官恐借此打动上司止图一时侥幸不顾日后利害更恐




　　势与苗疆不宜【臣】离黎平窎逺容查确另行防
　　奏外谨先缮折奏
　　闻谨
　　奏
　　毛文铨心行似少诚实调伊来京面加审视石礼哈虽系少年朕谓大有可观尔意以为何如
　　同日又
　　奏为奏
　　闻事窃【臣】前奏节省铅价并调剂钱法一折钦奉硃批流通制钱之议甚是仍听该部议覆遵行钦此除
　　运消楚省之处【臣】谨候部议议定遵
　　防奉行外其本省逺处各府州县【臣】又与云南抚【臣】杨名时布政司李衞熟商此钱若将局钱消势必要动他项钱粮银两添补脚价现在民间钱价日贱不若发银买市上之钱运往即以多余之钱为脚价既可不费钱粮而省城市钱渐少则其价自增一举两便随交布政使李衞办理省城钱价因之少平今各处逺府州县又将充遍省城之钱仍又壅积惟俟运售楚省之部议议定运转流通庶可无积滞价贱之虞至滇黔接壤【臣】前折乃请将钱运消隔境之湖广不请运消就近之贵州者因贵州向来从不曾行钱恐于兵丁民苗或有不便不敢轻议上年【臣】往贵州经过安顺府提【臣】赵坤及贵西道吴应龙安顺府知府何经文同言宜将滇钱运至贵州以便兵民【臣】以恐有未便为言提臣等云贵州军民人等皆以无钱行使为不便毎买日用之物值银多者犹可若买值二三厘及四五厘之物分两甚少须用戥秤戥若少昻此数厘之银尚不敷秤折之数以致日有纷竞若有钱行使兵民俱便目今皆甚盼望等语【臣】又到贵阳访之兵民其言亦同随与抚【臣】毛文铨布政使刘师恕细酌且暂先运钱五千串到黔试行果便再行详筹不便即可停止今已运送到三千串试行兵民大以为便似可通行从古不曾行钱之区雍正



　　小【臣】亦酌量可行不敢令壅积又云省霑益一局全赖乌龙一厰之铜供铸近忽衰竭查得有贵州之忙步沟产有铜矿相离颇近向有黔棍偷开屡经驱禁【臣】以厰铜有关铸局帑项不敢避染指之嫌付之缩手封闭图作自了之人除巳具
　　题请
　　旨外【臣】谨缮折奏
　　闻谨
　　奏
　　览奏贵州产有铜矿知道了具题到日候该部议覆有防
　　工部侍郎【臣】金世扬谨
　　奏为抚臣侵冒军需挟仇误公据实陈明仰祈
　　睿鉴事窃【臣】一介庸愚至微极陋蒙
　　圣祖仁皇帝豢养深仁由同知拔至巡抚复蒙
　　圣主洪恩陞授工部侍郎自知供职无状百身莫赎
　　更荷
　　圣德汪洋曲赐矜全据贵州抚【臣】毛文铨具
　　奏【臣】使用司库银两甚多钦奉
　　恩防惟令作速完补不即黜革审究种种
　　高厚虽粉身碎骨亦不能仰酬万一曷敢推诿自干严谴惟是抚【臣】毛文铨与【臣】原有爪葛于康熙五十九年扺云南布政使仕接办军需其豆草均系【臣】预行办集豆每石价银自七钱以至一两草毎束价银自七厘以至一分运脚在内即满兵折色豆毎石领银九钱草毎束领银七厘此江浙之官兵以及承办之委官皆凿凿可问者乃其造报
　　奏销时将豆毎石开报价银二三两草毎束开报价银三四分侵冐帑银五六十万【臣】在黔时有伊家人来署原以正言规戒毛文铨以此记恨无刻不思雪忿今于雍正二年五月内接任贵州惟恐【臣】于
　　陛见之时将侵冒情由
　　奏出遂尔先制人以【臣】亏空库银甚多请将水银着落微【臣】卖具
　　奏【臣】思収买水银原以弥补军需司道公议督抚公批委官经収积贮藩库两经
　　题奏非【臣】一人之臆见至于那动库银亦惟为办理科场津贴塘报以及修理城池桥道犒兵诸项不得已之公用且经手俱系藩司歴任抚臣皆捐自已俸工非【臣】创始即经批准以俸工流抵原只遵循旧例以公完公即毛文铨现任贵州亦不能将公事废弛而别有良防更可异者毛文铨
</div>
    <div class="pagination">
<a href="世宗宪皇帝硃批谕旨_page934.html">上一页</a><span>...</span><a href="世宗宪皇帝硃批谕旨_page930.html">930</a><a href="世宗宪皇帝硃批谕旨_page931.html">931</a><a href="世宗宪皇帝硃批谕旨_page932.html">932</a><a href="世宗宪皇帝硃批谕旨_page933.html">933</a><a href="世宗宪皇帝硃批谕旨_page934.html">934</a><span class="current-page">935</span><a href="世宗宪皇帝硃批谕旨_page936.html">936</a><a href="世宗宪皇帝硃批谕旨_page937.html">937</a><a href="世宗宪皇帝硃批谕旨_page938.html">938</a><a href="世宗宪皇帝硃批谕旨_page939.html">939</a><a href="世宗宪皇帝硃批谕旨_page940.html">940</a><span>...</span><a href="世宗宪皇帝硃批谕旨_page936.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
