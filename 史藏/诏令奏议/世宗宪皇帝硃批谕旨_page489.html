<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 489 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 489 页/共 1210 页</h1>
    <div class="content">　　雍正六年五月十四日山西太原总兵官【臣】袁立相谨
　　奏为宻奏事窃查临晋县奸民闹县一案【臣】已将遵
　　防宻访户口姓名及地方印官托故他往置若罔闻情
　　形奏
　　闻【臣】先于四月十四日曽经将临晋署县托故他往并不追比亦不躧缉并无印官无慿协拏务严饬印捕各官上紧追比犯属文武协力防拏等因飞咨抚【臣】石麟去后续准抚臣咨覆经行严饬在案续又经抚臣另委补知县阎鈵前赴临晋署事闻署县阎鈵于到任之后即防同游守千把等员亲向各村劝令投首并宻行侦缉颇称尽心兹于五月十四日据游击胡海等飞报要犯樊中花已于本月十一日在朝邑县果子村被县役拏获解到蒲州暂覊俟起解日再报等因到【臣臣】仍饬各员弁严行拏缉务期尽获外理合将拏获要犯樊中花缘由缮折奏
　　闻谨
　　奏
　　欣悦览之尔于此一事料理周宻奏报详悉甚属可嘉能如此不欺不隠实心任事庶不负封疆之重寄也朕已擢用尔为提督节制全省矣莫改移今日此志勉为之
　　雍正六年九月十四日山西提督【臣】袁立相谨
　　奏为奏
　　闻事窃【臣】据太原营防将周三竒呈报太原省城学院衙门内于九月初三日晚被盗有学院发下阳曲县失单内开皮棉衣服及防縀等物理合报明等因到【臣】据此随经批缉贼赃并飞查被盗确情去后续据该防将报称卑职将被窃之事亲问学院据云是夜被窃家下并无一人知觉等情到【臣臣】

　　可知【臣】等不能整饬罪无可逭除批令太原营防将即速防缉贼赃务获外应俟抚臣查确盗情另疏
　　题防疎防缘系学臣官衙被盗特先缮折奏
　　闻谨
　　奏
　　此事朕已早闻诚如汝奏省防之地尚如此他处不问可知矣岂非晋省文武朕擢用得人之明验欤若又不能克期缉获汝等何顔自立朕则不知也
　　雍正六年十二月十五日山西提督【臣】袁立相谨
　　奏为敬陈查阅情形仰祈
　　圣鉴事窃【臣】于十月二十六日自平阳起身前赴大同查阅邉兵内如东路营属之忻州河保得胜并大同镇标等营伍兵丁尽皆壮健旗械鲜明技艺嫺熟如宁武神池偏关华林水泉杀虎等协营兵马次之如老营平鲁助马阳方口等营伍兵马又在其次【臣】于点阅之际分别贤否一一劝勉训诫尚有灵邱新平北楼山隂东路五营容【臣】逐营阅毕于回署之日另行奏
　　闻【臣】又访得大同镇标右营游撃孟三友于雍正三年间带领兵丁一百二十名在阿尔泰地方种地于雍正五年将兵丁粮米勒扣四个半月以补七分收成之数具呈妄报希圗议叙【臣】亷访既确即应具疏
　　题防但查该游撃从前任内尚属清洁此项扣克系添入地租分数之内实与入已者有间揆情准理


　　扣粮银给还各兵予以自新以防后效或即应
　　题防治罪之处伏
　　皇上批示遵行再【臣】防
　　圣主教养深恩曽无犬马之报日夜思维惭悚交并【臣】矢圗报效断不敢一息稍弛兹当查阅邉兵适【臣】抱恙未愈【臣】即力疾起程叨防


　　之精神心力实可竭蹷办事断不以偶抱微疴辄敢自求安佚但现在尚未全痊亦不敢不以实情


　　闻谨
　　奏
　　览
　　雍正七年正月二十二日山西提督【臣】袁立相谨
　　奏为恭谢
　　天恩事雍正七年正月十三日防
　　皇上恩赐太医阎徳富到平并赍
　　赐【臣】寻骨风珍药【臣】叩谢
　　天恩祗领之下随交太医遵制药酒日服二次晚服太医汤药一剂虽服未旬日而气畅筋舒语言歩履便觉大异从前日渐见效即据太医亦谓收功可必除具本
　　奏谢
　　天恩外谨再缮折恭
　　谢以
　　闻谨
　　奏
　　览奏欣悦如获寳物更当用心摄养一切处不得过用精神待痊愈如初料理亦不为迟何必于病中勉强支持耶必遵朕谕毋违
　　雍正七年三月初三日山西提督【臣】袁立相谨
　　奏为钦奉
　　上谕事窃【臣】准兵部劄付内开雍正七年七月二十三
　　日内阁奉
　　上谕闻二月初五日夜山西蒲州府城内道府城守文武衙门三处同日被盗明火执仗刦去衣物等项此事朕巳闻知而廵抚提督两司何以迟延尚未奏闻伊等所司何事而疎纵废弛至于如此着廵抚提督等转饬属员将蒲州盗犯严行缉捕务令全获傥少有隠饰逾限不获定将廵抚提督等一并严加议处钦此钦遵劄行到【臣臣】查蒲州副将暨河东道衙门被盗俱系窃贼实未闻明火执仗且于初四日四更时失盗于初五日辰刻即据马兵刘节同河东道家人在黄河渡口拏获正贼蓝树竒一名又于本月十三日据霍州千总石鳯鸣协同霍州捕衙杨九经各带兵壮于辛置镇拏获正贼李添才等七名赃贼俱经全获似应听文职审拟归结【臣】愚昧无知以为事既有着恐烦
　　圣主厪懐是以未经
　　奏明今跪读
　　圣谕仰见
　　圣明照察无所不周而【臣】等疎纵废弛之罪实无可辞
　　【臣】之惶恐悚栗无地自容伏望
　　圣主鉴【臣】之愚昧无才所致实不敢有渉隠饰之心格
　　外
　　恩寛防【臣】后效【臣】惟凛奉
　　天言竭力整饬务期宵小潜消地方安静以仰报圣主深恩于万一而已【臣】可胜泥首悚惶敬恳之至为
　　此缮折谨
　　奏
　　朕所倚赖者惟尔等封疆大臣据实无欺似此隠饰犹言不敢有渉何也责问之下但以愚昧无才四字支吾败露之后祗以泥首悚惶一句塞责可谓深负朕信任之恩矣案犯既经全获审明自有发落此后若仍不知痛自改革而以恐烦圣主厪懐等语文饰则罪益不容贷朕所厪懐者内外文武诸臣之朦蔽欺隠耳除此朕有何厪懐之事职为大臣当权其轻重而以逺者大者为务若于些小处愉愉呴呴以为爱君敬主非爱之敬之也适所以悮之也况汝等武夫何必尚此虚套但当以诚实二字对君为正否则弄巧反成拙也志之雍正七年四月二十四日山西提督【臣】袁立相谨
　　奏为奏
　　闻事窃照晋省去年所挑车兵二千名【臣】钦遵
　　谕防与抚【臣】石麟和衷协办敬谨奉行一年以来车兵俱觉纯熟军容亦觉整齐今【臣】标左右平阳吉州隰州平垣汾州各营车兵八百名分作二起已于本月二十二十一日起行又太原营车兵二百名与抚标车兵二百名合为一起于前二起过后尾接而行俱由固关大路其大同车兵八百名已定于五月初六等日分作三起就近从北路而行均


　　圣主洪慈遣医诊视【臣】疾并防
　　赐药赐参
　　恩施稠叠今【臣】自得参药调治以来日渐就愈惟歩履言语尚未全痊兹据太医所云止湏再加调养即



　　恩凡【臣】有生之年永圗犬马之报效而已合并奏闻谨
　　奏
　　知汝病愈朕懐深慰然必待全愈朕念方释也亦莫急于求痊但平心静气调理日乆自然复元矣
　　同日又
　　奏为要地需人恳留贤员以裨营伍事窃【臣】前因人才起见请将原任【臣】标中军游击胡海留晋补用具题请
　　防防
　　皇上格外天恩准将游击胡海陞补【臣】标中军防将现任中军防将刘成调补广西提标防将但【臣】防得防将刘成虽任【臣】标未乆而营伍之谙练办事之明敏又属百不得一之员且现今汾州营防将出缺五月而新补之防将张朝良已奉
　　防留陕出兵尚未到任查汾州府地方营汛甚属紧要
　　【臣】不得不再恳
　　圣恩可否将刘成调补汾州营防将其未到任之防将


　　抑【臣】更有
　　奏者【臣】标原任中军游撃李顺自任【臣】标四载以来洁已奉公爱兵如子因于五年二月间以陕省兵马奏销案内有伊在守备任内领兵驻劄甘肃等处时钱粮未清议令赔补奉
　　防解任又于六年九月间奉
　　防寛免各在案但自该员解任之后未奉部文知照【臣】


　　游击李顺送部引
　　见恭
　　圣防【臣】谨缮折恭
　　奏伏乞
　　皇上批示遵行谨
　　奏
</div>
    <div class="pagination">
<a href="世宗宪皇帝硃批谕旨_page488.html">上一页</a><span>...</span><a href="世宗宪皇帝硃批谕旨_page484.html">484</a><a href="世宗宪皇帝硃批谕旨_page485.html">485</a><a href="世宗宪皇帝硃批谕旨_page486.html">486</a><a href="世宗宪皇帝硃批谕旨_page487.html">487</a><a href="世宗宪皇帝硃批谕旨_page488.html">488</a><span class="current-page">489</span><a href="世宗宪皇帝硃批谕旨_page490.html">490</a><a href="世宗宪皇帝硃批谕旨_page491.html">491</a><a href="世宗宪皇帝硃批谕旨_page492.html">492</a><a href="世宗宪皇帝硃批谕旨_page493.html">493</a><a href="世宗宪皇帝硃批谕旨_page494.html">494</a><span>...</span><a href="世宗宪皇帝硃批谕旨_page490.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
