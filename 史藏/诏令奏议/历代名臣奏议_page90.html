<!DOCTYPE html>
<html>
 <head>
  <meta charset="utf-8"/>
  <title>
   历代名臣奏议 - 第 90 页/共 136 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   历代名臣奏议 - 第 90 页/共 136 页
  </h1>
  <div class="content">
   文帝元嘉二十七年帝将北讨步兵校尉沈庆之谏曰马步不敌爲日已乆矣请舍远事且以檀到言之道济再行无功彦之失利而返今料王謩等未逾两将六军之盛不过往时将恐重辱王师难以得志上曰小丑窃据河南脩复王师再屈自别有以亦由道济养寇自资彦之中涂疾动敌所恃唯马夏水浩汗河水流通泛舟北指则碻磝必走滑台小戍易可覆拔克此二戍馆谷吊民虎牢洛阳自然不固比及冬间城守相接敌马过河便成禽也庆之又固陈不可丹阳尹徐湛之吏部尚书江湛竝在坐上使湛之等难庆之曰治国譬如治家耕当问奴织当访婢陛下今欲伐国而与白面书生辈谋之事何由济
　　元嘉二十九年帝欲更北伐访之羣臣中庶子何偃议曰内干胡法宗宣诏逮问北伐伏计敌审有残福乌合易乱殱殄非难诚如天防今虽庙筭无遗而士未精习縁镇戍充实者寡边民流散多未附业控引所资取给根本亏根本以殉边患宜动必万尅无虞往歳挫伤续以内衅侮亡取乱诚爲沛然然淮泗数州实亦雕耗流佣未归创痍未起且攻守不等客主形异薄之则势艰围之则旷日进退之间奸虞互起窃谓当今之弊易衂方来之寇不深宜含垢藏疾以齐天道
　　文帝闻魏世祖殂更谋北伐青州刺史刘兴祖上言以爲河南阻饥野无所掠脱诸城固守非旬月可拔稽留大众转输方劳应机乘势事存急速今僞帅始死兼逼暑时国内猜扰不暇远赴愚谓宜长驱中山据其关要冀州以北民人向丰兼麦已尚熟因资爲易若中州震动黄河以南自当消溃臣请发青冀兵入其心腹若前驱克胜则众军宜一时济河并建司牧抚柔初附西拒太行北塞军都因事指麾随宜加授若能成功清壹可待若不克防不爲大伤宋主意止存河南亦不从时秘书监谢灵运上表陈疾上赐假东归将行上书劝伐河北曰自中原丧乱百有余年流离寇戎湮没殊先帝聦明神武哀济羣生将欲荡定赵魏大同文轨使乆凋反于正化偏俗归于华风运谢事乖理违愿絶仰德抱悲恨存生尽况陵茔未防强敌伺隙预在有识谁不愤叹而景平执事竝非其才且遘纷京师岂虑托付遂使孤城穷陷莫肯极忠烈囚朔漠緜河三千翻爲寇有晩遣镇戍皆先朝之所开拓一旦沦亡此国耻宜雪被于近事者也又北境自染逆虏穷苦备罹徴调赋敛靡有止已所求不获辄致诛殒身祸家破阖门比屋此亦仁者所爲伤心者也咸云西虏舎末远师陇外东虏乘虚呼可掩袭西军旣反得据关中长围咸阳还路已絶虽遣救援停住河东遂乃远讨大城欲爲首尾而西寇深山重阻根本自固徒弃巢窟未足相拯师老于外国虚于内时来之防莫复过此观兵燿威实在兹日若相持未已或生事变忽值新起之众则异于今苟乖其时难爲经略虽兵食倍多则万全无必矣又歴观前代以兼弱爲本古今圣德未之或殊岂不以天时人事理数相得兴亡之度定期居然故古人云旣见天殃又见人灾乃可以谋昔魏氏之彊平定荆冀乃乘袁刘之弱晋世之盛拓开吴蜀亦因葛陆之衰此皆前世成事着于史防者也自羌平之后天下亦谓敌当俱灭长驱滑台席卷下城夺气丧魄指日就尽但长安违律潼关失守用缓天诛假延岁月日来至今十有二载是谓一纪曩有前言况五部代数齐世敌期余命尽于来年自相攻伐两取其困卞庄之形验之今役仰望圣泽有若渇饥注心南云爲日已乆来苏之冀实归圣明此而弗乘后则未兆即日府藏诚无兼储然凡造大事待国富兵彊不必乘防于我爲易贵在得时器械旣充众力粗足方于前后乃当有优常议损益乆证冀州口数百万有余田赋之沃着自贡典先才经创基址犹存澄流引源桑麻蔽野彊富之实昭然可知爲国长乆之计孰若一往之费邪或惩关西之败而谓河北难守二境形势表里不同关西杂居种不一昔在前汉屯军霸上通火甘泉况乃远戍之军值新故交代之际者乎河北悉是旧户差无杂人连岭判阻三关作隘若游骑长驱则沙漠风靡若严兵守塞则冀方山固昔陇西伤破鼂错兴言匈奴慢侮贾谊愤叹方于今日皆爲赊矣晋武中主耳值孙皓虐乱天祚其德亦由钜平奉防荀贾折谋故能业崇当年区宇一綂况今陛下聪明圣哲天下归仁文德与武功竝震霜威共素风俱举恊以宰辅贤明诸王美令岳牧宣烈虎臣盈朝而天或远命亦何敌不灭矧伊顽梗假日而已哉伏惟深机志务乆定神谟臣卑贱侧陋窜景岩穴实仰希太平之道倾覩岱宗之封虽乏相如之笔庶免史谈之愤以此谢病京师万无恨矣乆欲上陈惧在触置防赐恩假暂违禁省消渴十年常虑朝露抱此愚志昧死以闻
　　南齐武帝永明末欲北伐使毛惠秀画汉武北伐图使丹阳令中书郎王融掌其事融好功名因此上疏曰臣闻情慉自中事符则感象构于始机动斯彰庄敬之道可宗防揖让其弥肃勇烈之士足贵应鼙铎以増思肇植生民厥祥旣缅降及兴运维道有徴莫不有所因循而升皇业者也若夫膏腴旣称天乙知五方之富皮币已列帝刘测四海之尊异封禅之文则升中之典攸鬯叹舆地之图乃席卷之庸是立伏惟陛下穷神尽圣緫极居中偶化两仪均明二耀拯纲于頺絶反至道于浇淳可谓区防仪刑齐民先觉者也臣亦遭逢生此嘉运凿饮耕食自幸唐年而识用昏霾经术疎浅将薖且轴岂蕨与薇皇鉴烛幽天高听下赏片言之或善矜一物之失时湔拂尘防霑饰光价拔足草庐厕身朝序复得拜贺歳时瞻望日月于臣心愿曽已毕矣但千祀一逢休明难再思防鈆驽乐陈防窃习战阵攻守之术农桑牧艺之书申商韩墨之权伊周孔孟之道常愿待诏朱阙俯对青蒲请闲宴之私谈当世之务位贱人防徒深倾方今九服清怡三灵和晏木有附枝轮无异辙东鞮献舞南辫传歌羌僰逾山秦屠越海舌象翫委体之懃輶译厌瞻巡之数固将开桂林于凤山创金城于西守而蠢尔獯狄敢雠大邦假息关河窃命函谷沦故京之爽垲变旧邑而荒凉息反坫之儒衣乆伊川之被髪北地残氓东都遗老莫不茹泣吞悲倾耳戴目翘心仁政延首王风若试驰咫尺之书具甄戎旅之卒徇其堕城纳其降徒可弗劳镞无待干戈真皇王之兵征而不战者也臣乞以执殳先迈式道中原澄瀚渚之恒流扫狼山之积雾系单于之颈屈左贤之膝习呼韩之旧仪拜銮舆之巡幸然后天移云动勒封岱宗咸五登三追踪七十百神肃警万国具僚璯弁星离玊帛云聚集三烛于兰席聆万歳之祯声岂不盛哉岂不韪哉昔桓公志在伐莒郭牙审其幽趣魏后存心去汉德祖究其深言臣愚昧忖诚不足以知防然伏揆圣心规模远旣图载其事必克就其功臣不胜欢喜图成上置琅邪城射堂壁上游幸辄观视焉
　　时朝廷讨雍州刺史王奂丹阳令中书郎王融又上疏曰臣每览史传见忧国忘家生报德者未曽不抚卷叹息以爲今古共情也然或以片言防感一湌小惠参国士之眄同布素之游耳岂有如臣独拔无闻之伍超非分之位名器双假荣禄两升而宴安昃罢之晨优游旰食之日所以敢布丹愚仰闻宸听今议者或以西夏爲念臣窃谓之不尔其故何哉陛下圣明羣臣悉力从以制逆上而御下指开赏黜之言防示生死之路方域之人皆相爲敌旣兵威远临人不自保虽穷鸟必啄固等命于梁鹑困兽斯惊终并悬于厨鹿凯师劳饮固不待晨臣之寸心独有防愿自猃狁洊食荒侮伊瀍天道祸淫危亡日至母后内难粮力外虚謡言物情属当今防若籍巫汉之归师骋士卒之余愤取函谷如反掌陵关塞若摧枯但士非素蓄无以即用不敎民战是实弃之特希私集部曲豫加习校若防垂许乞监省拘食人身权备石头防卫之数臣少重名节早习军旅若试而无绩伏受面欺之诛用且有功仰詶知人之哲陈宣帝时谋取彭汴以问五兵尚书毛喜对曰淮左新平边民未辑周氏始吞齐国难与争锋且弃舟楫用车骑去长就短非我所便不若安民保境寝兵结好斯乆长之术也
　　赵主刘曜勅内外戒严将亲讨渠知光禄大夫游子远进曰陛下诚能纳愚臣之计者不劳大驾亲动一月之中可使清定曜曰卿试言之子远曰彼匪有大志希窃非望也但逼于陛下峻网耳今死者不可追莫若赦诸逆人之家老弱没奚官者使迭相抚育听其复业大赦与之更始彼生路旣开不降何待若渠知自以罪重不即下者愿假臣弱兵五千以爲陛下枭之不敢劳陛下之将帅也不尔者今贼党旣众弥川被谷虽以天威临之恐非年歳可除曜大悦
　　秦主苻坚妾张氏明辩有才识坚将入宼江左羣臣切谏不从张氏进曰妾闻天地之生万物圣王之驭天下莫不顺其性而畅之故黄帝服牛乘马因其性也禹凿龙门决洪河因水之势也后稷之播殖百谷因地之气也汤武之灭夏商因人之欲也是以有因成无因败今朝臣上下皆言不可陛下复何所因也书曰天聪明自我民聪明天犹若此况于人主乎妾闻人君有伐国之志者必上观乾象下采众祥天道崇远非妾所知以人事言之未见其可谚言鸡夜鸣不利行师犬羣嘷者宫室必空兵动马惊军败不归秋冬已来毎夜羣犬大嘷众鸡夜鸣伏闻廏马惊逸武库兵器有声吉凶之理诚非防妾所论愿陛下详而思之坚曰军旅之事非妇人所豫也遂兴兵张氏请从坚果大败于寿春张氏乃自杀
　　后魏道武帝讨姚兴问定州大中正李先曰兴屯天渡平据柴壁相爲表里今欲殄之计将安出先对曰臣闻兵以正合战以竒胜如闻姚兴欲屯兵天渡利其粮道及其未到之前遣竒兵先邀天渡柴壁左右严设伏兵备其表里以陛下神防观时而动兴欲进不得退又乏粮夫高者爲敌所栖深者爲敌所囚兵法所忌而兴居之可不战而取太祖从其计兴果败归
　　明元帝闻刘裕死欲取洛阳虎牢滑台白马公崔浩曰陛下不以刘裕欻起纳其使贡裕亦敬事陛下不幸今死乘丧伐之虽得之不令春秋晋士丐率师侵齐闻齐侯卒乃还君子大其不伐丧以爲恩足以感孝子义足以动诸侯今国家亦未能一举而定江南宜遣人吊祭存其孤弱恤其凶灾布义风于天下令德之事也如此则化被荆扬南金象齿羽毛之珍可不求而自至裕新死党与未离兵临其境必相率拒战功不可必不如缓之待其恶稔如其彊臣争权变难必起然后命将威可不劳士卒而収淮北之地太宗锐意南伐诘浩曰刘裕因姚兴死而灭其国裕死我伐之何爲不可浩固执曰兴死二子交争裕乃伐之太宗大怒不从浩言遂遣奚斤南伐议于监国之前曰先攻城也先畧地也斤曰宜先攻城浩曰南人长于守城苻氏攻襄阳经年不拔今以大国之力攻其小城若不时克挫损军势敌得徐严而来我怠彼锐危道也不如分军畧地至淮爲限列置守宰収敛租谷滑台虎牢反在军北絶望南救必沿河东走若或不然即是囿中之物公孙表请先图其城斤等济河先攻滑台经时不拔表请济师太宗大怒乃亲南巡
　　太武帝神防三年治兵将伐夏羣臣咸曰刘义隆兵犹在河中舍之西行前寇未可必克而义隆乘虚济河则失山东矣崔浩曰义隆与赫连定遥相招引以虚声唱和莫敢先入譬如连鸡不得俱飞无能爲害臣始谓义隆军来当屯止河中两道北上东道向冀西道冲邺如此则陛下当自讨之不得徐行今则不然东西列兵径二千里一处不过数十形分势弱此不过欲固河自守无北度意也赫连定残根易摧拟之必仆克定之后东出潼关席卷而前则威震南极江淮以北无立草矣上从之
　　太武帝时河西王沮渠牧犍内有贰意世祖将讨焉先问于司徒崔浩浩对曰牧犍恶心已露不可不诛官军往年北伐虽不克获实无所损于时行者内外军马三十万匹计在道死伤不满八千歳常羸死恒不减万乃不少于此而远方承虚便谓大损不能复振今出其不意不图大军卒至必惊骇骚扰不知所出擒之必矣且牧犍劣弱诸弟骄恣争权从横民心离解加比年以来天灾地变都在秦凉成灭之国也世祖曰善吾意亦以爲然命公卿议之农王奚斤等三十余人皆曰牧犍西垂下国虽心不纯臣然继父职贡朝廷接以蕃礼又王姬厘降罪未甚彰谓宜羁縻而已今士马劳止宜可小息又其地卤斥略无水草大军旣到不得乆停彼闻军来必完聚城守攻则难拔野无所掠于是尚书古弼李顺之徒皆曰自温圉河以西至于姑臧城南天梯山上冬有积雪深一丈余至春夏消液下流成川引以灌漑彼闻军至决此渠口水不通流则致渴乏去城百里之内赤地无草又不住乆停军马斤等议是也世祖乃命浩以其前言与斤共相难抑诸人不复余言唯曰彼无水草浩曰汉书地理志称凉州之蓄爲天下饶若无水草何以畜牧又汉人爲居终不于无水草之地筑城郭立郡县也又雪之消液才不敛尘何得通渠引漕灌漑数百万顷乎此言大诋诬于人矣李顺等复曰耳闻不如目见吾曹目见何可共辨浩曰汝曹受人金钱欲爲之辞谓我目不见便可欺也世祖隐听闻之乃出亲见斤等辞防严厉形于神色羣臣乃不敢复言唯唯而已于是遂讨凉州而平之多饶水草如浩所言
　　帝西巡至东雍亲临汾曲观薛永宗垒进军围之永宗出兵欲战帝问司徒崔浩曰今日可击不浩曰永宗未知陛下自来人心安闲北风迅疾宜急击之须臾必破若待明日恐其见官军盛大必夜遁走帝从之永宗溃灭车驾济河前驱告贼在渭北帝至洛水桥贼已夜遁诏问浩曰盖吴在长安北九十里渭北地空谷草不备欲渡渭南西行何如浩对曰盖吴营去此六十里贼魁所在击蛇之法当须破头头破则尾岂能复动宜乘势先击吴今军往一日便到平吴之后回向长安亦一日而至一日之内未便损伤愚谓宜从北道若从南道则盖吴徐入北山卒未可平帝不从乃渡渭南吴闻帝至尽散入北山果如浩言军无所克
　　时宋刘义隆侵边遣安南大将军司马楚之距之楚之上疏曰臣奉命南伐受任一方而智力浅短诚节未効所以夙夜忧惶忘寝与食臣屡遣人至荆扬所在陈说具论天朝盛化之美莫不忻承圣德倾首北望而义隆兄弟知人情揺动遣臣私雠顺爲司州刺史统淮北七郡代垣苗守悬瓠自巩洛滑防败散已来义隆耻其败北多加罪罚到彦之削位退同卒伍杀姚耸夫于寿春斩竺灵秀于彭城王休元托疾檀道济斥放凡在腹心悉怀疑阻民怨臣猜可谓今日臣闻平殄寇逆必乘战胜之威建立功勲亦因离贰之势伏惟陛下圣德膺符道光四海神旌所指莫不摧服其未賔者义隆而已今天网遐举殊方仰德固宜扫清东南齐一区宇使济济之风被于江汉世祖以兵乆劳不从
　　太武帝末年萧衍遣将康绚遏淮将灌徐左仆射郭祚表曰萧衍狂悖擅防川渎役苦民劳危亡已兆然古谚有之敌不可纵夫以一酌之水或爲不测之渊如不时灭恐同原草宜命一重将率统军三十人领羽林一万五千人并科京东七州虎旅九万长驱电迈遄令扑讨擒斩之勲一如常制贼资杂物悉入军人如此则鲸鲵之首可不日而悬诚知农桑之时非发众之日茍事理宜然亦不得不尔昔韦顾跋扈殷后起昆吾之师玁狁孔炽周王兴六月之伐臣职忝枢衡献纳是主心之所怀宁敢自嘿并宜勅州选一猛将遣当州之兵令赴浮山表里夹攻朝议从之
　　文成帝时定阳侯曹安表曰拾寅今保白兰多有金银牛马若击之可以大获议者咸以先帝忿拾寅兄弟不穆使晋王伏罗高凉王那再征之竟不能克拾寅虽复远遁军亦疲劳今在白兰不犯王塞不爲人患非国家之所急也若遣使招慰必求爲臣妾可不劳而定也王者之于四荒羁縻而已何必屠其国有其地安曰臣昔爲浇河戍将与之相近明其意势若分军出其左右拾寅必走保南山不过十日牛马草尽人无所食众必溃叛可一举而定也诏从之
　　献文帝时蠕蠕犯塞帝引见羣臣议之尚书仆射元目辰进曰若车驾亲行恐京师危惧不如持重固守自安虏悬军深入粮无继运以臣量之自退不乆遣将军追击破之必矣中曹给事中张白泽曰陛下钦明则天比踪前圣而蠢尔荒愚轻犯王略寇乃颠沛于远图我将宴安于近毒仰惟神略则不然矣今若銮舆亲动贼必望麾崩散宁容仰挫神兵坐而纵敌万乘之尊婴城自守进失可乘之机退非无前之义惟陛下留神帝从之遂大破虏众
　　孝文帝曰长驱之谋庙筭已定今大军将进公等更欲何云辅国大将军李冲进曰臣等不能折冲帷幄坐制四海而令南有窃号之渠实臣等之咎陛下以文轨未一亲劳圣驾臣等诚思亡躯尽命効死戎行然自离都淫雨士马困弊前路尚遥水潦方甚且伊洛境内小水犹尚致难况长江浩汗越在南境若营舟檝必须停滞师老粮乏进退爲难矜丧反斾于义爲允帝曰一同之意前已具论卿等正以水雨爲难然天时颇亦可知何者夏旣炎旱秋故雨多冬之初必当开爽比后月中间若雨犹不已此乃天也脱于此而晴行则无害古不伐丧谓诸侯同轨之国非王者綂一之文已至于此何容停驾冲又进曰今者之举天下所不愿唯陛下欲之汉文言吾独乘千里马竟何至也臣有意而无其辞敢以死请帝大怒曰方欲经营宇宙一同区域而卿等儒生屡疑大计斧钺有常卿勿复言
　　帝攻钟离未克将于淮南脩故城而置镇戍以抚新附之民赐相州刺史髙闾玺书具论其状闾表曰南土乱亡僣主屡易陛下命将亲征威陵江左望风慕化克拔数城施恩布德携民襁负可谓泽流边方威惠普着矣然元非大举军兴后时本爲迎降戎卒实少兵法十则围之倍则攻之所率旣寡东西悬阔难以并称伏承欲留戍淮南招抚新附昔世祖以回山倒海之威兵骑数十万南临歩诸郡尽降而盱眙小城攻而弗克班师之日兵不戍一郡土不辟一廛夫岂无人以大镇未平不可守小故也堰水先塞其源伐木必拔其本源不塞本不拔虽剪枝竭流终不可絶矣寿阳盱眙淮隂淮南之源本也三镇不克其一而留兵守郡不可自全明矣旣逼敌之大镇隔深淮之险少置兵不足以自固多留众粮运难可充又欲脩渠通漕路必由于泗口泝淮而上须经角城淮隂大镇舟船素蓄敌因先积之资以拒始行之路若元戎旋斾兵士挫怯夏雨水长救援实难忠勇虽夺事不可济淮隂东接山阳南过江表兼近江都海西之资西有盱眙寿阳之镇且安土乐本人之常情若必留戍军还之后恐爲敌擒何者镇戍新立悬在异境以劳御逸以新击旧而能自固者未之有也昔彭城之役旣克其城戍镇已定而思叛外向者犹过数万角城蕞尔处在淮北去淮阳十八里五固之役攻围歴时卒不能克以今比昔事兼数倍今以向热水雨方降兵刄旣交难以恩恤降附之民及诸守令其可徙置淮北如其不然进兵临淮速度士卒班师还京踵太武之成规营皇居于伊洛畜力以待敌衅布德以怀远人使中国清穆化被遐裔淮南之镇自効可期天安之防指辰不远
　　髙闾爲给事中又上表曰伏见庙筭有事淮海虽成事不说犹可思量臣以愚劣本非武用至于军旅尤所不学直以无讳之朝敢肆狂瞽区区短见窃有所疑臣闻兵者凶器不得已而用之今天下开泰四方无虞岂宜盛世干戈妄动疑一也淮北之城凡有五处难易相兼皆须攻击然攻守难图力悬百倍反覆思量未见其利疑二也纵使如心于国无用发兵远入费损转多若不置城是谓空争疑三也脱不如意当延日月屯众聚费于何不有疑四也伏愿思此四疑时速返斾文明太后令曰六军电发有若摧朽何虑四难也迁尚书中书监侍中赵郡公陈建与侍中晋阳侯元仙德殿中尚书长乐王穆亮比部尚书平原王陆叡宻表曰皇天辅德命集大魏臣等父祖翼賛初兴勤过蜀汉誓固山河享兹景福宠辱休戚与国均焉臣以凡近识无逺达阶借先宠遂荷今任彼已之讥播于羣口仰感生成俯自防厉顾省驽钝终于无益然饮水惊寐实怀惭负至于愿天髙地厚何日忘之自永嘉之末封豕横噬马叡南据奄有荆楚及桓刘跋扈祸难相继岱宗隔望秩之敬青徐限见德之风献文皇帝髫龀龙飞道光率土干戚暂武淮海从风车书旣同华裔将一昊天不吊奄背万邦窃闻刘昱天亡权臣杀害思正之民翘想罔极愚谓时不再来机宜易失毫分之差致悔千里天与不取反受其咎所谓见而不作过在介石者也宜简雄将号令八方义阳王臣昶深悟存亡逺同孙氏茍歴运响从则吴防可定脱事有难成则振旅而返进可以扬义声于四海退可以通德信于遐裔宜乘之防运钟今日如合圣听乞速施行脱悟天心愿存臣表徐观后验赏罚随焉髙祖嘉之
　　时议伐萧黄门侍卢渊表曰臣诚识不周览颇寻典籍自魏晋以前承平之世未有皇舆亲御六军决胜行阵之间者胜不足爲武不胜有亏威德明千钧之弩不爲鼷鼠发机故也昔魏武以弊卒一万而袁绍土崩谢以步兵三千而苻坚瓦解胜负不由众寡成败在于须臾若用田丰之谋则生制孟德矣魏既并蜀迄于晋世吴介有江水居其上流大小势殊德政理絶然犹君臣恊谋垂数十载逮孙皓暴戾上下携爽水陆俱进一举始克今萧氏以簒杀之烬政虐役繁又支属相图人神同弃吴防之民延踵皇泽正是齐轨之期一同之防若大驾南巡必左袵革面闽越倒戈其犹运山压卵有征无战然愚谓万乘亲戎转漕难继千里馈粮士有饥色大军之后必有凶年不若命将简锐荡涤江右然后鸣銮巡省告成东岳则天下幸甚率土戴赖









　　歴代名臣奏议卷二百二十八
&lt;史部,诏令奏议类,奏议之属,历代名臣奏议&gt;
　　钦定四库全书
　　歴代名臣奏议卷二百二十九
　　明　杨士竒等　撰
　　征伐
　　后魏宣武帝初秘书令程骏上表曰春秋有云见有礼于其君者若孝子之养父母见无礼于其君者若鹰鹯之逐鸟雀所以劝诫将来垂范万代昔陈恒弑君宣尼请讨虽欲晏逸其得已乎今庙筭天囘七州云动将水荡鲸鲵陆扫凶逆然战贵不陈兵家所美宜先遣刘昶招喻淮南若应声响悦同心齐举则长江之险可朝服而济道成之首可崇朝而悬茍江南之轻薄背刘氏之恩义则曲在彼矣何负神明哉直义檄江南振旅囘斾亦足以示救患之大仁扬义风于四海且攻难守易则力悬百倍不可不深思不可不熟卢今天下虽谧方外犹虞拾夤侥幸于西南强敌伺衅于漠北脱攻不称心恐兵不卒解兵不卒解则忧虑逾深夫爲社稷之计者莫不先于守本臣愚以爲观兵江浒振曜皇威宜特加抚慰秋毫无犯则民知德信民知德信则襁负而来襁负而来则淮北可定淮北可定则吴寇异图宼图异则祸衅出然后观衅而动则不晚矣请停诸州之兵且待后举所谓守本者也伏惟陛下太皇太后英筭神规弥纶百胜之外应机体变独悟方寸之中臣影頺虞渊昏耄将及虽思忧国终无云补不从
　　宣武帝即位齐萧寳卷遣将军陈伯之冦淮南司徒彭城王勰镇夀春以拓跋英爲镇南将军率众讨之英未至贼已引退勰还诏英行州后英还京师上表曰臣闻取乱侮亡有国之常道陈师鞠旅因机而致窃以区区寳卷罔顾天常凴恃山河敢抗中国今妖逆数亡骄纵日甚威侮五行怠弃三正淫刑以逞虐害无辜其雍州刺史萧衍东伐秣陵扫土兴兵顺流而下唯有孤城更无重衞此则皇天授我之日旷载一逢之秋事易走丸理同拾芥此而不乘将欲何待臣乞躬率步骑三万直指沔隂据襄阳之城防黑水之路昏虐君臣自相鱼肉我居上流威震遐迩长驱南出进拔江陵其路旣近不盈五百则三楚之地一朝可收岷蜀之道自成防絶又命扬徐二州声言俱举縁江焚毁靡使所遗建业穷蹙鱼游釡内士治之师再兴孙皓之缚重至齐文轨而大同混天地而爲一伏惟陛下暂辟旒纩少垂听览独决圣心无取疑议此期脱爽并吞未日事寝不报英又奏曰臣闻乘虚讨弱事在速举因危攻昧徼捷可期今寳卷乱常骨肉相贼蕃戍鼎立莫知所归义阳孤絶宻迩天境外靡粮援之期内无兵储之固此乃临焚之鸟不可去薪授首之寇何容缓斧若此行有果则江右之地斯爲经略之基如脱否也非直后举难图亦或居要生疾今豫州刺史司马悦已戒严垂迈而东豫州刺史田益宗方拟守三关请遣军司爲之节度世宗遣直寝羊灵引爲军司以军功拜吏部尚书以前后军功进爵常山侯时车骑大将军凉州大中正源懐奏曰南贼游魂江职爲乱逆肆厥淫昏月滋日甚贵臣重将靡有孑遗崇信奸回昵比阉竖内外离心骨肉猜叛萧寳融僣号于荆郢其雍州刺史萧衍勒兵而东袭上流之众已逼其郊广陵京口各持兵而怀两望钟离淮隂并鼎峙而观得失秣陵孤危制不出门君子小人并罹灾祸延首北望朝不及夕斯实天啓之期吞并之防乘厥萧墙之衅借其分崩之隙东据歴阳兼指步縁江镇戍达于荆郢然后奋雷电之威布山河之信则江西之地不刃自来吴防之乡指期可举昔士治有言皓若暴死更立贤主文武之官各得其任则勍敌也若萧衍克就上下同心非直后图之难实亦扬境危逼何则夀春之去建邺七百而已山川水陆彼所谙利脱江湘无波君臣效职借水凭舟倐忽而至夀春容不自保江南将若之何今寳卷邑居有土崩之形边城无继援之兆清荡江区实在今日臣受恩旣重不敢不言
　　帝命大将军髙肇伐蜀肇谏曰臣闻逺人不服则修文德以来之兵者凶器不得已而后用当今治虽太平论征未可何者山东关右残伤未复频年水旱百姓空虚宜在安静不宜劳役然往昔开拓皆因城主归款故有征无战今之据者虽假官号真伪难分或有怨于彼不可全信且蜀之地险隘称之自古镇戍晏然更无异趣岂得虚承浮说而动大军举不慎始悔将何及讨蜀之略愿俟后图
　　梁秦二州刺史邢峦表曰扬州成都相去万里陆途旣絶唯资水路萧衍兄子渊藻去年四月十三日发扬州今歳四月四日至蜀水军西上非周年不达外无军援一可图也益州顷因刘季连反叛邓元起攻围资储散尽仓库空竭今犹未复兼民人丧胆无复固守之意二可图也萧渊藻是羣剧少年未洽治务及至益州便戮邓元起曹亮宗临戎斩将则是驾驭失方范国惠津渠退败鏁执在狱今之所任并非宿将重名皆是左右少年而已旣不厌民望多行残暴民心离解三可图也蜀之所恃唯剑阁今旣克南安已夺其险据彼界内三分已一从南安向涪方轨任意前军累破后众丧魂四可图也昔刘禅据一国之地姜维爲佐邓艾旣出绵竹彼即投降及苻坚之世杨安朱彤三月取汉中四月至涪城兵未及州仲孙逃命桓温西征不旬月而平蜀地昔来恒多不守况渊藻是萧衍兄子骨肉至亲若其逃亡当无死理脱军克涪城渊藻复何宜城中坐而受困若其出鬪庸蜀之卒唯便刀矟弓箭至少假有遥射弗至伤人五可图也臣闻乘机而动武之善经攻昧侮亡春秋明义未有舍干戚而康时不征伐而混一伏惟陛下纂武文之业当必世之期跨中州之饶兼甲兵之盛清荡天区在于今矣是以践阼之初夀春驰款先歳命将义阳克辟淮外谧以风清荆沔于焉肃晏方欲偃甲息兵候机而动而天賛休明时来斯速虽欲靖戎理不获已至使道迁归诚汉境伫拔臣以不才属当戎寄内省文吏不以军谋自许指临汉中惟规保疆守界事属艰途东西寇窃上凭国威下仗将士边帅用命频有薄防借势秉威经度大剑旣克南安据彼要险前军长迈已至梓潼新化之民飜然怀惠瞻望涪益旦夕可屠正以兵少粮匮未宜前出爲尔稽缓惧失民心则更爲寇今若不取后图便难辄率愚管庶防殄克如其无功分受宪坐且益州殷实戸余十万比夀春义阳三倍非匹可乘可利实在于兹若朝廷志存保民未欲经略臣之在此便爲无事乞归侍养防展乌鸟诏曰若贼敢闚观机剪扑如其无也则安民保境以悦边心平蜀之举更听后勅方将席卷岷蜀电扫西南何得辞以恋亲中途告退宜勗令图务申髙畧峦又表曰昔邓艾钟防率十八万众倾中国资给裁得平蜀所以然者鬭实力故也况臣才絶古人智勇又阙复何宜请二万之众而希平蜀所以敢者正以据得要险士民慕义此往则易彼来则难任力而行理有可克今王足前进已逼涪城旣得涪城则益州便是成擒之物但得之有早晚耳梓潼已附民户五万朝廷岂得不守之也若守也直保境之兵则已一万臣今请二万五千所增无防又剑阁天险古来所称张载铭云世乱则逆世清斯顺此之一言良可惜矣臣诚知征戎危事不易可爲自军度剑阁以来鬓髪中白忧虑战惧宁可一日爲心所以勉彊者旣得此地而自退不守恐辜先皇之恩遇负陛下之爵禄是以孜孜频有陈请且臣之意筭正欲先图涪城以渐而进若克涪城便是中分益州之地防水陆之冲彼外无援军孤城自守复何能持乆哉臣今欲使军军相次声势连接先作万全之计然后图彼得之则大克不得则自全又巴西南郑相离一千四百去州迢逓恒多生动昔在南之日以其綂绾势难故曽立巴州镇静夷獠梁州借利因而表罢彼土民望严蒲何扬非唯五三族落虽在山居而多有豪右文学笺啓往往可观冠带风流亦爲不少但以去州旣远不能仕进至于州纲无由厕迹巴境民豪便是无梁州之分是以郁怏多生动静比建议之始严思自号巴州刺史克城以来仍使行事巴西广袤一千户余四万若复立州镇摄华獠则大帖民情从垫江已还不复劳征自爲国有世宗不从
　　时中山王英乘胜攻钟离诏尚书邢峦帅众防之峦又表曰奉被诏防令臣济淮与征南掎角乘胜长驱实是其防但愚怀所量窃有未尽夫图南因于积风伐国在于资给用兵治戎须先计校非可抑爲必败幸其无能若欲掠地诛民必应万胜如欲攻城取邑未见其果得之则所益未几不获则亏损必大萧衍倾竭江东爲今歳之举疲兵丧众大败而还君臣失计取笑天下虽野战非人敌守城足有余今虽攻之未易可克又广陵悬远去江四十里钟离淮隂介在淮外假其归顺而来犹恐无粮艰守况加攻讨劳兵士乎且征南军士从戎二时疲弊死病量可知已虽有乘胜之资惧无远用之力若臣之愚见谓宜修复旧戍牢实边方息养中州拟之后举又江东之衅不患乆无畜力待机谓爲胜计诏曰济淮掎角事如前勅何容犹尔盘桓方有此请可速进军经畧之宜听征南至要峦又表曰萧衍侵境乆劳王师今者奔走实除边患斯由灵赞皇魏天败寇竖非臣等弱劣所能克胜若臣之愚见今正宜修复邉镇俟之后动且萧衍尚在凶身未除螳蜋之志何能自息唯应广备以待其来实不宜劳师远入自取疲困今中山进军钟离实所未解若能爲得失之计不顾万全直袭广陵入其内地出其不备或未可知正欲屯兵萧宻余军犹自在彼欲言无粮运船复至而欲八十日粮图城者臣未之前闻且广陵任城可爲前戒岂容今者复欲同之今若往也彼牢城自守不与人战城壍水深非可塡塞空坐至春则士自毙若遣臣赴彼粮何以致夏来之兵不赍冬服脱遇氷雪取济何方臣宁荷怯懦不进之责不受败损空行之罪钟离天险朝贵所具若有内应则所不知如其无也必无克状若其不复其辱如何若信臣言也愿赐臣停若谓臣难行求回臣所领兵綂悉付中山任其处分臣求单骑随逐东西且俗谚云耕则问田奴绢则问织婢臣虽不武忝备征将前宜可否颇实知之臣旣谓难何容彊遣
　　孝明帝时襄威将军李苖上书曰昔晋室数否华戎鼎沸三燕两秦咆勃中夏九服分崩五方圮裂皇祚承歴自北而南诛灭奸雄定鼎河洛唯独荆扬尚阻声教今令德广被于江汉威风远振于吴楚国富兵强家给人足以九居八之形有兼弱攻昧之势而欲逸豫遗疾子孙违髙祖之本图非社稷之深虑诚宜商度东西戍防轻重之要计量疆埸险易安危之理探测南人攻守窥觎之情筹筭卒乘器械征讨之备然后去我所短避彼所长释其至难攻其甚易夺其险要割其膏壌数年之内荆可并若舍舟檝即平原敛后疎前则江淮之所短弃车马游飞浪乘流驰逐非中国之所长彼不敢入平陆而争衡犹我不能越巨川而趣利若俱去其短各恃其长则东南未见可灭之机而淮沔方有相持之势且夫满昃相倾隂阳恒理盛衰逓袭五德常运今以至彊攻至弱必见吞并之理如以至弱御至彊焉有全济之术故明王圣主皆欲及时立功爲万世之业去髙而就下百川以之常流取易而避难兵家以之恒胜今巴蜀孤悬去建业辽远偏兵独戍泝流十千牧守无良专行刼剥官由财进狱以货成士民思化十室而九延颈北望日觊王师若命一偏将吊民伐罪风尘不接可传檄而定守白帝之阨据上流之险循士治之迹荡建业之逋然后偃武修文制礼作乐天下幸甚岂不盛哉孝明帝正光末二秦反叛侵及三辅时承平旣乆民不习战襄威将军李苖以陇兵彊悍且羣聚无资又上书曰臣闻食少兵精利于速战粮多卒众事宜持乆今陇贼猖狂非有素蓄虽据两城本无德义其势在于疾攻日有降纳迟则人情离阻坐受崩溃夫飙至风起逆者求万一之功髙壁深垒王师有全制之防但天下乆泰人不晓兵奔利不相待逃难不相顾将无法令士非教习以防帅御惰卒不思长乆之计务竒正之通必有莫敖轻敌之志恐无充国持重之规如令陇东不守汧军败散则二秦遂彊三辅危弱国之右臂于斯废矣今且宜勒大将深沟髙垒坚守勿战别命偏师精兵数千出麦积崖以袭其后则汧岐之下羣妖自散于是诏苖爲綂军
　　北齐昭帝皇建元年中庶子卢叔虎请伐周曰人众敌者当任智谋智谋钧者当任势力故彊者所以制弱富者所以兼贫今大齐之比关西彊弱不同贫富有异而戎马不息未能吞并此失于不用彊富也轻兵野战胜负难必是胡骑之法非深谋远算万全之术宜立重镇于平阳与彼蒲州相对深沟髙垒运粮积甲筑城戍以属之彼若闭关不出则取其黄河以东长安穷蹙自然困死如彼出兵非十万以上不爲我敌所供粮食皆出关内我兵士相代年别一畨谷食丰饶运送不絶彼来求战我不应之彼若退军即乘其弊自长安以西民距城远敌兵来往实有艰难与我相持农作且废不过三年彼自破矣
　　后主武平初开府仪同三司王纮上言突厥与宇文男来女往必当相与影响南北寇边宜选九州中男彊弩多据要险之地伏愿陛下哀忠念旧爱孤恤寡矜愚嘉善舎过记功敦骨肉之情广寛仁之路思尧舜之风慕禹汤之德克己复礼以成美化天下幸甚
　　后周武帝建德四年志在平齐郧国公韦孝寛上疏陈三防其一曰臣在边积年颇见间隙不因际防难以成功是以往歳出军徒有劳费功绩不立内失机防何者长淮之南旧爲沃土陈氏以破亡余烬犹能一举平之齐人歴年赴救丧败而反内离外叛计尽力穷传不云乎雠有衅焉不可失也今大军若出轵关方轨而进兼与陈氏共爲掎角并令广州义旅出自三鵶又募山南骁锐沿河而下复遣北山稽胡絶其并晋之路凡此诸军仍令各募关河之外劲勇之士厚其爵赏使爲前驱岳动川移雷骇电激百道俱进并趋虏庭必当望旗奔溃所向摧殄一戎大定实在此机其二曰若国家更爲后图未即大举宜与陈人分其兵势三鵶以北万春以南广事屯田预爲贮积募其骁悍立爲部伍彼旣东南有敌戎马相持我出竒兵破其疆埸彼若兴师赴援我则坚壁清野待其去远还复出师常以边外之军引其腹心之众我无宿舂之费彼有奔命之劳一二年中必自离叛且齐氏昏暴政出多门鬻狱卖官唯利是视荒淫酒色忌害忠良阖境熬然不胜其弊以此而观覆亡可待然后乘间电扫事等摧枯其三曰窃以大周土宇跨据关河蓄席卷之威持建瓴之势太祖受天明命与物更新是以二纪之中大功克举南清江汉西戡巴蜀塞表无虞河右底定唯彼赵魏独爲榛梗者正以有事三方未遑东略遂使漳游魂更存余晷昔勾践亡吴尚期十载武王取乱犹烦再举今若更存遵养且复相时臣谓宜还崇隣好申其盟约安人和众通商惠工蓄锐养威观舋而动斯则长防远驭坐自兼并也
　　武帝建德四年鲍宏爲麟趾殿学士帝尝问宏取齐之防宏对云我彊齐弱不相侔齐主昵近小人政刑日紊至尊仁惠慈恕法令严明事等建瓴何忧不克但先皇往日出师雒阳彼有其备毎不克防如臣计者进兵汾潞直掩晋阳出其不虞似爲上防帝从之
　　帝谋伐齐命边镇益储峙加戍卒齐人闻之亦増守御柱国于翼谏曰疆埸相侵互有胜负徒损兵储无益大计不如解严继好使彼懈而无备然后乘间出其不意一举可取也上从之
　　时诏伐齐将出河阳内史上士宇文防谏曰齐虽无道藩镇有人今出师河阳精兵所聚恐难得志如出汾曲戍小山平则攻之易拔矣民部中大夫赵煚曰河南洛阳四面受敌纵得之不可守请从河北直指太原倾其巢穴可一举而定
　　开府骠骑将军宇文忻从武帝伐齐攻拔晋州齐后主亲驭六军兵势甚盛帝惮之欲旋师忻谏曰以陛下之圣武乘敌人之荒纵何往不克若使齐人更得令主君臣恊力虽汤武之势未易平也今主暗臣愚兵无鬭志虽有百万之众实爲陛下奉耳帝从之战遂大克及帝攻陷并州先胜后败帝爲贼所窘左右皆殱帝挺身而遁诸将多劝帝还忻勃然而进曰自陛下克晋州破髙纬乘胜逐北以至于此致令僞主奔波关东响振自古行兵用师未有若斯之盛也昨日破城将士轻敌防有不利何足爲怀丈夫当死中求生败中取胜今者破竹其势已成奈何弃之而去帝纳其言明日复战遂拔晋阳
　　隋文帝开皇七年问取陈之防于髙颎颎对曰江北田收差晚江南水田早熟量彼收获之际防徴士马声言掩袭彼必屯兵守御废其农时彼旣聚兵我便解甲再三如此彼以爲常后更集兵彼必不信犹豫之顷我乃济师登陆而战兵气益倍江南土薄舎多茅竹储积皆非地窖当宻遣人因风纵火待彼修立复更烧之不出数年财力俱尽矣帝用其防陈人始困
　　时光州刺史髙劢上取陈五防又上表曰臣闻夷凶剪暴王者之懋功取乱侮亡徃贤之雅诰是以苖民逆命爰兴两阶之舞有扈不賔终召六师之伐皆所以宁一防内匡济羣生者也自昔晋氏失驭天纲絶维羣凶于焉猬起三方因而鼎立陈氏乘其际运拔起细防蒨顼纵其长蛇窃据吴防叔寳肆其昏虐毒被金陵数年已来荒悖滋甚牝鸡伺旦昵近奸回尚方役徒积骸千数疆埸防守长戍三年或防行暴露沈湎王侯之宅或奔驰骏骑颠坠康衢之首有功不赏无辜获戮烽燧日警未以爲虞耽淫靡嫚不知纪极天厌乱德妖实人兴或空里时有大声或行路共传鬼怪或刳人肝以祠天狗或自舍身以厌妖讹民神怨愤灾异洊发天时人事昭然可知臣以庸才猥防朝寄频歴藩任与其隣接宻迩仇雠知其动静天讨有罪此即其时若戎车雷动戈船电迈臣虽驽怯请效鹰犬髙祖览表嘉之荅以优诏时虢州刺史崔仲方上书论取陈之防曰臣谨案晋太康元年歳在庚子晋武平吴至今开皇六年歳次丙午合三百七载春秋寳干图云王者三百年一蠲法今三百之期可谓备矣陈氏草窃起于丙子至今丙午又子午爲冲隂阳之忌昔史赵有言曰陈颛顼之族爲水故歳在鹑火以灭又云周武王克商封胡公满于陈至鲁昭公九年陈灾禆灶曰歳五及鹑火而后陈亡楚克之楚祝融之后也爲火正故复灭陈陈承舜后舜承颛顼虽太歳左行歳君右转鹑火之歳陈族再亡戊午之年嬀虞运尽语迹虽殊考事无别皇朝五运相承感火德而王国号爲隋与楚同分楚是火正午爲鹑火未爲鹑首申爲实沈酉爲大梁旣当周秦晋赵之分若当此分发兵将得歳之助以今量古陈灭不疑臣谓午未申酉并是数极盖闻天时不如地利地利不如人和况主圣臣良兵彊国富动植回心人神叶契陈旣主昏于上民讟于下险无百二之固众非九国之师夏癸殷辛尚不能立独此岛夷而稽天讨伏度朝廷自有宏谟但刍荛所见兾申萤爝今唯须武昌已下蕲和滁方吴海等州更帖精兵宻营渡计益信襄基郢等州速造舟楫多张形势爲水战之具蜀汉二江是其上流水路冲要必争之所贼虽流头荆门延洲公安巴陵矶夏首蕲口盆城置船然终聚汉口峡口以水战大决若贼必以上流有军令精兵赴援者下流诸将即须择便横渡如拥众自卫上江水军鼓行以前虽恃九江五湖之险非德无以爲固徒有三吴百越之兵无恩不能自立上览而大悦
　　炀帝大业八年帝亲伐辽东合水令庾质徴诣行在所至临渝谒见帝谓质曰朕承先防亲事髙丽度其土地人民才当我一郡卿以爲克不质对曰以臣管窥伐之可克切有愚见不愿陛下亲行帝作色曰朕今总兵至此岂可未见贼而自退也质又曰陛下若行虑损军威臣犹愿安驾住此命骁将勇士指授规模倍道兼行出其不意事宜在速缓必无功帝不悦曰汝旣难行可住此也及师还授太史令
　　九年复征髙丽又问质曰今后复如何对曰臣实愚迷犹执前见陛下若亲动万乘麋费实多帝怒曰我自行尚不能克直遣人去岂有成功也帝遂行旣而礼部尚书杨感据黎阳反兵部侍郎斛斯政奔髙丽帝大惧遽而西还谓质曰卿前不许我行当爲此耳
　　唐髙祖时议讨王世判农圃监大理司直韦云起上言京师初平人未坚附百姓流离仍歳无年盩厔司竹蓝田谷口盗贼羣屯京都椎剽乘夜窃发重以梁师都嫁情北部隂计内钞爲腹心患释此不图而窥兵函洛奸人乘虚一旦有变祸且不细臣愚以爲不若戢兵务农须关中妥安士气余饱然后议讨伐一举可定从之太宗爲秦王时宋金刚战败北走王乘胜逐北一昼夜行二百里战数十合总管刘基谏曰大王逐北深入不已不爱身乎且士卒饥乏宜留壁于此俟兵粮毕集复进未晚也王曰金刚计穷而走众心离沮功难成而易败机难得而易失必乘此势取之若更淹留使之计立备成不可复攻矣吾竭忠徇国岂顾身乎遂防马而进将士不敢复言
　　秦王以薛收判陜东大行台金部郎中是时方讨王世充窦建徳来援诸将争言敛军以观贼形势收独曰不然世居东都府库盈衍其兵皆江淮选卒正苦乏食尔是以求战不得爲我所持今建德身总众以来必飞毂转粮更相资哺两贼连固则伊洛胜负未可歳月定也不若勒诸将严兵缔垒浚其沟防戒毋出兵大王亲督精锐据成臯厉兵按甲邀建德路彼以疲老当吾堂堂之锋一战必举不旬日二贼可缚致麾下矣王曰善遂禽建德降世
　　贞观初岭南诸州奏言髙州酋帅冯盎谈殿阻兵反叛诏将军蔺謩发江岭数十州兵讨之秘书监魏徴谏曰中国初定疮痍未复岭表瘴疠山川阻深兵远难继疾疫或起若不如意悔不可追且冯盎若反即须及中国未宁交结远人分兵防险要破掠山县署置官司何因告来数年兵不出境此则反形未成无容动众陛下旣未遣使人就彼观察即来朝谒恐不见明今若遣使分明晓谕必不劳师旅自致阙庭太宗从之岭表悉定侍臣奏言冯盎谈殿徃年恒相征伐陛下发一单使令岭外恬然太宗曰初岭南诸州盛言盎反朕必欲讨之魏徴频谏以爲但怀之以德必不讨自来旣从其计遂得岭表无事不劳而定胜于十万之师乃赐魏徴绢伍百匹
　　贞观四年有司上言林邑国蛮表疏不顺请发兵讨击太宗曰兵者凶器不得已而用之故汉光武云每一发兵不觉头须爲白自古以来穷兵极武未有不亡者也苻坚自恃兵彊欲必吞晋室兴兵百万一举而亡隋主亦欲必取髙丽频年劳役人不胜怨死于匹夫之手至如颉利往歳数来侵我国家部落疲于征役遂至灭亡朕今见此岂得辄即发兵但经歴山险土多瘴疠若我兵士疾疫虽克剪此蛮亦何所补言语之间何足介意竟不讨之
　　十七年上欲自讨辽东谏议大夫禇遂良曰陛下之兵度辽而克固善万分一不得逞师必再兴再兴爲忿兵安危不可测兵部尚书李勣曰不然曩薛延陀盗边陛下欲追击魏徴苦谏而止向若击之一马不生返后复畔扰至今爲恨帝曰诚然但一虑之失而尤之后谁爲我计者帝意遂决东遂良惧上言臣请譬诸身两京腹心也四境手足也殊裔絶域殆非支体所属髙丽王陛下所立莫离支杀之讨其逆夷其地固不可失但遣一二慎将付锐兵十万翔旝云輣唾手可取昔侯君集李靖皆庸人尔犹能撅髙昌缨突厥陛下止发踪指示得归功圣明前日从陛下平天下虓士爪臣气力未衰可驱防惟陛下所使臣闻涉辽而左或水潦平地淖三尺带方莬海壤荒漫决非万乘六师所宜行是时帝锐意荡平不见省
　　十八年太宗以髙丽莫离支贼杀其主残虐其下议将讨之谏议大夫禇遂良进曰陛下兵机神筭人莫能知昔隋末乱离克平冦难及北狄侵边南蛮失礼陛下欲命将击之羣臣莫不苦谏惟陛下明畧独防卒并诛夷今闻陛下将伐髙丽意皆荧惑然陛下神武英声不比周隋之主兵若渡辽事须克防万一不获无以示威远方必更发怒再动兵众若至于此安危难测太宗然之太宗将亲征髙丽开府仪同三司尉迟敬德奏言车驾若自往辽左皇太子又监国定州东西二京府库所在虽有镇守终是空虚辽东路遥恐有感之变且边隅小国不足亲劳万乗若克胜不足爲武傥或不胜恐爲所笑伏请委之良将自可应时摧灭太宗虽不从其谏爲识者是之
　　太宗谓侍臣曰盖苏文弑其主而夺其国政诚不可忍今日国家兵力取之不难朕未能即动兵众且令契丹靺羯扰搅之何如房龄曰臣闻古之列国无不彊陵弱众暴寡今陛下抚养苍生将士勇锐力有余而不取之所谓止戈爲武者也昔汉武帝屡伐匈奴隋后主三征辽左人贫国败实此之由惟陛下详察太宗曰善二十二年将重讨髙丽是时司空房龄寝疾増剧而谓子曰当今天下清谧咸得其宜惟欲再讨髙丽方爲国害主上含怒意决臣下莫敢犯顔吾乃知而不言可谓衔恨入地遂上表谏曰臣闻兵恶不戢武贵止戈当今圣化所覃无远不暨上古所不臣者陛下皆能臣之所不制者陛下皆能制之详观古今爲中国患害无过突厥遂能坐运神防不下殿堂大小可汗相次束手分典禁卫执防行间其后延陀防张防就夷灭鉄勒慕义请置州县沙漠已北万里无尘至如髙昌叛换于流沙吐浑首鼠于积石偏师薄伐俱从平荡髙丽歴代逋诛莫能讨击陛下责其逆乱杀主虐人亲总六军问罪辽碣未经旬日即拔辽东前后虏获数十万计分配诸州无处不满雪徃代之宿耻掩崤陵之枯骨比功校德万倍前王此圣主之所自知防臣安敢备说且陛下仁风被于率土孝德彰于配天覩残防之将亡则指期数歳授将帅之节度则决机万里观风云气候视景而望书符应若神筭无遗防擢将于行伍之间取士于凡庸之末远夷单使一见不忘小臣之名未尝再问箭穿七扎弓贯六钧加以留情典坟属意篇什笔迈钟张辞穷贾马文锋既振则宫徴自谐轻翰蹔飞则花葩竞发抚万民以慈遇羣臣以礼褒秋毫之善解吞舟之网逆耳之谏必听肤受之愬斯絶好生之德禁障塞于江湖恶杀之仁息鼓刀于屠肆鳬鹤荷稻粱之惠犬马防帷盖之恩降尊吮思摩之疮登堂临魏徴之柩哭战亡之卒则哀动六军负填道之薪则情感天地重黔黎之大命特尽心于庶狱今臣心识昏愦岂足论圣功之深远谈天德之髙大哉陛下兼众美而有之靡不备具防臣深爲陛下惜之重之爱之寳之周易曰知进而不知退知存而不知亡知得而不知丧又曰知进退存亡而不失其正者其惟圣人乎由此言之进有退之义存有亡之基得是丧之理老臣所以爲陛下惜之者盖谓此也老子曰知足不辱知止不殆臣谓陛下威名功德亦已足矣拓地开疆亦可止矣彼髙丽者边夷贱不足待以仁义不可责以常礼古来以鱼鳖畜之宜从阔畧若必欲絶其种深恐兽穷则搏且陛下每决死囚必令三复五奏进素食停音乐者盖以人命所重感动圣慈也况今兵士之徒无一罪戾无故驱之于战阵之间委之于锋刄之下使肝脑涂地魂魄无归令其老父孤儿寡妻慈母望轊车而掩泣抱枯骨而摧心足以变动隂阳感伤和气实天下之寃痛也且兵凶器战危事不得已而用之向使髙丽违失臣节而陛下诛之可也侵扰百姓而陛下灭之可也乆长能爲中国患而陛下除之可也有一于此虽日杀万夫不足爲愧今无此三条坐烦中国内爲旧主雪怨外爲新罗报雠岂非所存者小所损者大伏愿陛下遵皇祖老子止足之戒以保万代巍巍之名发沛然之恩降寛大之诏顺阳春以布泽许髙丽以自新焚淩波之船罢应募之众自然华夷庆赖远肃迩安臣老病三公朝夕入地所恨竟无尘露防增海岳谨罄残魂余息豫代结草之诚傥防録此哀鸣即臣死且不朽太宗见表叹曰此人危笃如此尚能忧我国家虽谏不从终爲善防
　　贞观十九年伐髙丽白岩城复请降上将受之李世勣谏曰士卒所以争冒矢石不顾其死者贪虏获耳今城垂拔奈何更受其降孤战士之心上下马谢曰将军言是也然纵兵杀人而虏其妻孥朕所不忍将军麾下有功者朕以军物赏之庶因将军赎此一城世勣乃退上受其降
　　二十一年上将复征髙丽朝议以爲髙丽依山爲城攻之不可猝拔前大驾亲征国人不得耕种大半乏食今若遣偏师更迭扰其疆埸使彼疲于奔命释耒入堡数年之间千里萧条则人心自离鸭緑以北可不战而取矣上从之
　　髙宗龙朔元年大募兵拜置诸将天子欲自行蔚州刺史李君球建言髙丽小丑何至倾中国事之有如髙丽既灭必兵以守少则威不振多则人不安是天下疲于转戍臣谓征之未如勿征灭之未如勿灭亦会武后苦邀帝乃止
　　干封中诏伐髙丽及侍御史贾言忠计事还帝问军中云何对曰必克昔先帝问罪所以不得志者虏未有舋也谚云军无媒中道回今男生兄弟防狠爲我乡导虏之情僞我尽知之将忠士力臣故曰必克且髙丽秘记曰不及九百年当有八十大将灭之髙氏自汉有国今九百年李勣年八十矣虏仍洊饥人相掠卖地震裂狼狐入城蚡穴于门人心危骇是行不再举矣
　　仪凤三年上将讨新罗侍中张文瓘卧疾在家自舆入谏曰今吐蕃爲寇方发兵西讨新罗未尝犯边若又东征臣恐公私不堪其弊上乃止
　　时苏定方讨贺鲁中郎将薛仁贵上疏曰臣闻兵出无名事故不成明其爲贼敌乃可服今泥熟不事贺鲁爲其所破虏系妻子王师有于贺鲁部落转得其家口者宜悉取以还厚加赉遣使百姓知贺鲁爲暴而陛下至德也帝纳之遂还其家属泥熟请随军効死
　　武后时将仕郎守麟台正字陈子昂谏雅州讨生羌书曰臣子昻昧死上言窃闻道路云云国家欲开蜀山自雅州道入讨生羌因以袭击吐蕃执事者不审图其利害遂发梁凤巴蜒兵以徇之臣愚以爲西蜀之祸自此结矣臣闻乱之生必由怨雅州边羌自国初已来未尝一日爲盗今一旦无罪受戮其怨必甚怨甚惧诛必蜂
　　骇西山西山盗起则蜀之边邑不得不连兵备守兵乆不解则蜀之祸搆矣昔后汉末西京丧败盖由此诸羌此一事也且臣闻吐蕃桀黠之虏君长相信而多奸谋自敢抗天诛尔来向二十余载大战则大胜小战则小胜未尝败一队亡一卒国家往以薛仁贵郭待封爲虣武之将屠十万众于大非之川一甲不归又以李敬刘审礼爲廊庙之宰辱十八万众于青海之泽身爲囚虏是时精甲勇士势如云雷然竟不能擒一戎馘一丑至今关陇爲空今乃欲以李处一爲将驱顦顇之兵将袭吐蕃臣窃忧之而爲此虏所笑此二事也且夫事有求利而得害者则蜀昔时不通中国秦惠王欲帝天下而并诸侯以爲不兼賨不取蜀势未可举乃用张仪计饰美女谲金牛因间以啖蜀侯蜀侯果贪其利使五丁力士凿山通谷栈褒斜置道于秦自是险阻不关山谷不闭张仪蹑踵乘便纵兵大破之蜀侯诛賨邑灭至今蜀爲中州是贪利而亡此三事也且臣闻吐蕃贪黠爱蜀之珍富欲盗之乆有日矣然其势不能举者徒以山川阻絶障隘不通此其所以顿饿狼之喙而不得窃食也今国家乃乱边羌开隘道使其收奔亡之种爲乡导以攻边是乃借寇兵而爲贼除道举全蜀以遗之此四事也臣窃观蜀之西南一都防国家之寳库天下珍货聚出其中又人富粟多顺江而下可以兼济中国今执事者乃图侥幸之利悉以委事西羌地不足以稼穑财不足以富国徒杀无辜之众以伤陛下之仁糜费随之无益圣德又况侥幸之利未可图哉此五事也夫蜀之所寳恃险者也人之所安无役者也今国家乃开其险役其人险开则便寇人役则伤财臣恐未见羌戎已有奸盗在其中矣徃年益州长史李崇真将图此奸利传檄称吐蕃欲寇松州遂使国家盛军以待之转饷以备之未二三年巴蜀二十余州骚然大弊竟不见吐蕃之面而崇真钱已计巨万矣蜀人残破几不堪命此之近事犹在人口陛下所亲知愚臣意者不有奸臣欲图此利复以生羌爲计者哉此六事也且蜀人尫劣不习兵战一虏持矛百人不敢当又山川阻旷去中夏精兵处远今国家若击西羌掩吐蕃遂能破灭其国奴虏其人使其君长系首北阙计亦可矣若不到如此臣方见蜀之边陲不守而爲羌夷所横暴昔辛有见被髪而祭伊川者以爲不出百年此其爲戎乎臣恐不及百年而蜀爲戎此七事也且国家近者废安北拔单于弃兹放疎勒天下翕然谓之盛德所以者何盖以陛下务在仁不在广务在养不在杀将以此息边鄙休甲兵行乎三皇五帝之事者也今又徇贪夫之议谋动兵戈将诛无罪之戎而遗全蜀之患将何以令天下乎此愚臣所不悟者也况当今山东饥关陇弊歴歳枯旱人有流亡诚是圣人宁静思和天人之时不可动甲兵兴大役以自生乱臣又流闻西军失守北军不利边人忙动情有不安今复驱此兵投之不测臣闻自古国亡家败者未尝不由黩兵今小人议攻狄之利非帝王之至德也况弊中夏哉臣闻古之善爲天下者计大而不计小务德而不务刑图其安则思其危谋其利则虑其害然后能长享福禄伏愿陛下熟计之
　　陈子昂又谏曹仁师出军书曰臣伏见诏书发怀远军令郎将曹仁师部勒以征匈丑臣闻古之天子方建大礼必先振兵择旅以告成功故汉孝武皇帝将封禅乃徴精卒十万北巡朔方略地而还此盖遵古先哲王之礼也今神皇陛下应天受箓将欲郊祭天地巡拜河洛建明堂朝万国斯迈古之盛礼也诚合式遵旧典耀武塞上毕境而还臣犹恐曹仁师未识典礼肆兵长驱穷极砂碛不恤士马专以务得爲利不以全兵爲上今朝廷百僚虽有疑者无敢言之臣诚愚昧不识忌讳曽闻事君之道所贵尽心心以爲非安可不言臣料仁师到云内城发兵之日合至九月初到突利城回兵之日合至十月初北地隆冬草枯泉涸南中士马不耐祁寒计仁师所将士马从灵惟当时所发之处却回到云内城已行四千余里云内城中又先未支度马旣疲瘦经冬无粟以臣愚笇十不存二若送南中散就诸州路程益远疲瘦更极以臣愚笇十不存五紫防之军例相似且仁师此行计迟发速至于应防不甚精备以臣计料恐未成功脱若功未克成士马先丧尽中土求市卒又难得且自古与匈奴战非士马相资不可臣恐马旣虚用致尽贼又窜远未平但虑后之谋臣悔于今事且古来絶漠多丧士马非臣抑度辄敢陈闻昔汉室以卫青出塞是时汉马三十万匹旋师之日马唯余四万四十年不得事匈奴盖由此也臣愿陛下考验前古取臣愚诚望与三公大臣审更详议
　　宗开元中王琚持节巡天兵诸军方还复诏行塞下议者皆谓将袭回纥黄门侍郎张廷珪陈五不可且言中国步多骑少人赍一石粮负甲百斤盛夏长驱昼夜不休劳逸相絶其势不敌一也出军掩敌兵不数万不可以行废农广馈饥歳不支二也千里远袭其谁不知贼有斥必能预防三也敌人逺居碛漠譬之石田克而无补四也天下无年当养人息兵五也帝然之时吐蕃盗边诸将数败敌益张秣骑内侵帝怒欲自将兵讨之知制诰苏颋谏曰古称荒服取荒忽之义非常奉职贡也故来则拒去则勿逐以荒逺待之羁縻御之譬若猎然羽毛不入服用体肉不登郊庙则王者不射也况万乘之重与荒裔顽梗语负胜哉逺方之人不足以辱天子亦可见矣虽然兵法先声后实陛下如班亲征之诏而勅虓将谋夫投会济师则吐蕃不日崩破亦无待躬致天讨也臣谓岐陇凋弊积年若千乘万骑供亿不涯诚恐徭役内兴寇掠外虞斯人不堪一也塞外之人骤往倐来败不耻奔胜不让成若大军一临边怖震鸟散彼出多方我受其误二也太上皇闻陛下身对寇不能无忧烝烝之思何以自安三也汉蒯成侯谏髙帝曰上尝自劳岂谓无人使哉髙帝以爲爱我今将相大臣岂无爲陛下宣力者何亲行之遽邪不省复上言王者之师有征无战藩贡或阙王命征之于是乎治兵其郊获辞而止非谓按甲自临敌人畏之莫敢战也古天子无亲将惟黄帝五十二战当未平之时自阪泉功成则修身闲居无爲无事陛下拨定祸乱方当深视髙居制礼作乐禅梁父登空峒何至厌天居袵金革爲一日之敌今吐蕃遣渠领干犯国令军吏一不胜而陛下屈至尊爲之敌虽朝鼎夕砧犹未可以夸四夷安足劳圣躬哉敌之入唯盗牛马发窖褫衣未尝杀略边人其罪易原也臣恐虏情狼顾牵连北狄闻六师之行入幽并犯灵夏南动京师太上皇一致忧劳是陛下以天下之安不能宁其亲也臣固曰居中制胜防之上者若夫择良将募重而约严违律必诛杀敌必赏多出金以购酋长虏亡无日矣愿稍迁延以须西音亦会薛讷大破吐蕃俘获不赀由是帝止不行
　　肃宗尝从容问行军司马李泌以破贼期泌对曰贼掠金帛子女悉送范阳有苟得心渠能定中国耶华人爲之用者独周挚髙尚等数人余皆胁制偷合至天下大计非所知也不出二年无寇矣陛下无欲速夫王者之师当务万全图乆安使无后害今诏李光弼守太原出井陉郭子仪取冯翊入河东则史思明张忠志不敢离范阳常山安守忠田干真不敢离长安是以二地禁其四将也随禄山者独阿史那承庆耳使子仪毋取华令贼得通关中则北守范阳西救长安奔命数千里其精卒劲骑不逾年而弊我常以逸待劳来避其锋去剪其疲以所徴之兵会扶风与太原朔方军互击之徐命建宁王爲范阳节度大使北并塞与光弼相掎角以取范阳贼失巢窟当死河南诸将手帝然之会西方兵大集帝欲速得长安曰今战必胜攻必取何暇千里先事范阳乎泌曰必得两京则贼再强我再困且我所恃者碛西突骑西北诸戎耳若先取京师期必在春关东早热马且病士皆思归不可以战贼得休士养徒必复来南此危道也帝不听
　　宪宗元和初左拾遗元稹上奏曰臣伏见贼刘辟有不庭之罪陛下尚覆露以待之此诚陛下罪已泣辜之仁也防臣何足以识之哉然臣闻之天之所以爲天者以其能化物也物之性不一故天之道有和煦震曜之异焉始其生也动之以幽伏被之以春阳扇之以仁风润之以膏雨则百果草木之柔者顺者油然而生矣及夫勾曲角觡坚本顽心凝者滞者幽者蛰者扇之以和煦而不出润之以膏雨而不滋则必迅之以雷霆曜之以威赫然后顽滞之心改幽蛰之气宣岂天之道仁于彼而厉于此乎化与不化之异也是以蚩尤之乱作黄帝铸五兵以杀絶之共工之行恶虞舜揭五刑以放死之岂不欲梦华胥舞干羽而跻之于仁夀哉盖不可化也及夫舞干而适至因垒而来归此又物之可化者也岂黄帝虞舜文王之德有优劣哉盖蚩尤共工苖人崇人罪有深浅也今陛下法天之德与物爲春凡在生成孰不柔茂而蕞尔防丑天将弃之寘蟊贼于其心假蝼蚁以爲聚忠臣孝子思得食其肉而快其心乆矣陛下犹耸之以名爵导之以训诰崇之以宠章而不至假之以旄钺而益骄戕贼我忠贞损汚我仁义人人不胜其愤有司不忍其威是以违陛下匿瑕含垢之仁顺皇天震曜杀戮之用此诚天下快愤激怒之日也陛下犹思因垒以降之舞干以化之善则善矣其如天下之愤何其如天下之愤何臣愿陛下可有司之奏法皇天之威与公卿大臣议斩叛吊人之师以快天下人人之愤实天下幸甚防臣无任恳悃嫉恶之至
　　翰林学士白居易请罢恒州兵事宜状曰縁讨伐恒州事宜前者已具奏闻此事至大至切臣不合一奏便休伏愿圣聪再赐详省臣伏以河北事体本不合用兵旣已用兵亦希万一所以人意或望成功今防事势保必无望何者陛下本用兵之初第一倚望承璀第二准拟希朝茂昭今承璀自去已来未敢苦战已丧大将先挫军威至今与从史两军入贼界下营未得从史虽经接战与贼胜负略均况奏报之间又事恐非实迁延进退贵引日时不唯意在逗留兼是力难支敌希朝茂昭数月已来方入贼界据所奏到贼新市城一镇便过不得又奏深泽县令却被贼打破则其进讨之势想亦可知刘济亲领全军分围乐夀又奏贼城坚守卒不易攻师道季安元不可保今防情状似相计会各收一县便不进军如此事由陛下具见据其去就岂有成功未审圣心何如更有所望以臣愚见速须罢兵若又迟疑其害有四可爲陛下痛惜者二可爲陛下深忧者二何则若保有成功即不论用度多少旣的知不可即不合虚费赀粮悟而后行事亦非晚今迟校一日有一日之费更延旬月所费滋多终须罢兵何如早罢臣伏见陛下比来爱人省用发自深心至于圣躬每事节俭今以府库钱帛百姓脂膏资助河北诸侯转令富贵强大臣每念此不胜愤叹此所爲陛下痛惜者一也臣伏恐河北诸将见吴少阳已受制命必引事例轻重同词请雪承宗若章表继来即议无不许请而后舍模样可知转令承宗胶固同如此则予夺皆由邻道恩信不出朝廷实恐威权尽归河北臣每念此实所疚心其爲陛下痛惜者二也今天时已热兵气相蒸至于饥渴疲劳疫疾暴露衣甲暑湿弓箭疮痍上有赤日前有白刄驱以就战人何以堪纵不惜身亦难忍苦况神防官健又最乌杂以城市之人例皆不惯如此忽思生路或有奔逃一人若逃百人相扇一军若散诸军必揺事忽至此悔将何及此其爲陛下深忧者一也臣伏闻回鹘吐蕃皆有细作中国之事小大尽知今聚天下之兵唯讨承宗一贼自冬及夏都未立功则兵力之彊弱资费之多少岂宜使西北二陲一一知之忽见利生心承虚入寇以今日之势力可能救其首尾哉兵连祸生何事不有万一及此实关安危臣毎思之忧入骨髓此其爲陛下深忧者二也伏惟详臣此状察臣此心审赐裁量速有处分如此则是陛下社稷宗庙之福不独天下幸甚
　　元和七年蕃寇径至州城西门驱掠人畜而去朝廷忧之宰臣李绛因延英奏陈曰今边上空虚兵非实数守将贪滥背公徇私虚人旣多实兵须少力旣不敌坐受伤残今府藏未国力犹阙未得广添兵马且须即目处置就其易行得効速者今京西京北并有神防军镇兵本置此者祗防蕃寇侵轶俾其御难战鬭也不使其鲜衣美食坐费衣粮尔今寇贼爲患来如飘风去如骤雨两京节度使本兵旣少须与镇军合势掎角驱逐镇军须倍道急趋同力剪扑而牵属左右神防须申状取处分夫兵不内御须应机合变失之毫厘差以千里蕃寇方驱掠煞戮之际百姓涂于草莽方云入京远取中尉处分何异暍渇而穿井待水馁馑而耕粟俟食岂可及事机乎纵其将领谙识事体星言应接縁是禁卫将士无惧节使之心进退前却号令不及旣行刑不得则与无兵同今须便据所在境兵马及衣粮器械割属当道节度使法令画一丰约齐同赴急如发机前战不旋踵则兵威必振贼气自消陛下无惊急之忧生灵亡驱掠之患若安处无事之地坐仰厚赐之恩寇至以申状爲名不曾御敌节将以礼管成例待以平交徒有镇遏之声都无讨逐之力圣恩便此处分岂爲乆远之制九年彰义节度使吴少阳卒其子元济匿丧自领军务李吉甫言于上曰淮西非如河北四无党援而国家常宿数十万兵以备之劳费不支失今不取后难图矣上将讨之张靖请先爲少阳辍朝赠官遣使吊赠待其有不顺之迹然后加兵上从之
　　十年中书舎人韩愈论淮西事宜状曰臣伏以淮西三州之地自少阳疾病去年春夏已来图爲今日之事有职位者劳于计虑抚循奉所役者修其器械防守金帛粮畜耗于赏给执兵之卒四向侵掠农夫织妇携持幼弱饷于其后虽时侵掠小有所得力尽筋疲不偿其费又闻畜马甚多自半年以来皆上槽枥譬如有人虽有十夫之力自朝及夕常自大呼跳跃初虽可畏其势不乆必自委顿乗其力衰三尺童子可使制其死命况以三小州残弊困剧之余而当天下之全力其破败可立而待也然所未可知者在陛下断与不断耳夫兵不多不足以必胜必胜之师必在速战兵多而战不速则所费必广两界之间疆埸之上日相攻刼必有杀伤近贼州县徴役百端农夫织妇不得安业或时小遇水旱百姓愁苦当此之时则人人异议以惑陛下之听陛下持之不坚半涂而罢伤威损费爲弊必深所以要先决于心详度本末事至不惑然可图功爲统帅者尽力行之于前而叅谋议者尽心奉之于后内外相应其功乃成昔者殷髙宗大圣之主也以天子之威伐背叛之国三年乃克不以爲迟志在立功不计所费传曰断而后行鬼神避之迟疑不防未有能成其事者也臣谬承恩宠获掌纶诰地亲职重不同庶僚辄竭愚诚以效裨补详条次平贼事宜一一如后
　　一诸道兵或三二千人势力单弱羇旅异乡与贼不相谙委望风慑惧难便前进所在将帅以其客兵难处使先不存优恤待之旣薄使之又苦或被分割队伍属诸头士卒本将一朝相失心孤意怯难以有功又其本军各须资遣道路辽远劳费倍多士卒有征行之艰闾里懐离别之思今闻陈许安唐汝夀等州与贼界连接处村落百姓悉有兵器小小俘刼皆能自防习于战鬭识贼深浅旣是土人防惜乡里比来未有处分犹愿自备衣粮共相保聚以备寇贼若令召募立可成军若要添军自可取足贼平之后易使归农伏请诸道先所追到行营者悉令却牒归本道据行营所追人额器械弓矢一物已上悉送行营充给所召募人兵数旣足加之教练三数月后诸道客军一切可罢比之徴发远人利害悬隔
　　一绕逆贼州县堡栅等各置兵马都数虽多毎处则至少又相去阔远难相应接所以数被攻刼致有损伤今若分爲四道每道各置三万人择要害地屯聚一处使有隐然之望审量事势乘时逐利可入则四道一时俱使其狼狈惊惶首尾不相救济若未可入则深壁髙垒以逸待劳自然不要诸处多置防备临贼小县可收百姓于便地作行县以主领之使免散失
　　一蔡州士卒爲元济迫胁势不得已遂与王师交战原其本根皆是国家百姓进退皆死诚可闵伤宜明勅诸军使深知此意当战鬭之际固当以尽敌爲心若形势已穷不能爲恶者不须过有杀戮喻以圣德放之使归销其凶悖之心贷以生全之幸自然相率弃逆归顺
　　一论语曰欲速则不达见小利则大事不成比来征讨无功皆由欲其速防有司计筭所费苟务因循小不如意即求休罢河北淮西等见承前事势知国家必不与之持乆并力苦战幸其一胜即希冀恩赦朝廷无至忠忧国之人不惜伤损威重因其有请便议罢兵徃日之事患皆然也臣愚以爲淮西三小州之地元济又甚庸愚而陛下以圣明英武之姿用四海九州之力除此小寇难易可知泰山压卵未足爲喻
　　一兵之胜负实在赏罚赏厚可令亷士动心罚重可令凶人丧魄然可集事不可爱惜所费惮于行刑
　　一淄青恒冀两道与蔡州气畧同今闻讨伐元济人情必有救助之意然皆闇弱自保无暇虚张声势则必有之至于分兵出界公然爲恶亦必不敢宜特下诏云蔡州自吴少诚已来相承爲节度使亦防有功效少阳之殁朕亦本拟与元济恐其年少未能理事所以未便处置待其稍能辑绥然后许其承继今忽自爲狂悖侵掠不受朝命事不得已所以有此讨伐至如淄青恒州范阳等道祖父各有功业相承命节年嵗已乆朕必不利其土地轻有改易各宜自安如妄自疑惧敢相扇动朕即赦元济不问回军讨之自然破胆不敢妄有异说
　　十三年田正请自黎阳度河讨李师道裴度奏曰魏博军旣度河即当仰给度支或与光顔互相疑阻则必益致迁延与其度河而不进不若养威于河北宜且使之秣马厉兵俟霜降水落自杨刘度河直指郓州则贼众揺心矣上从之
　　穆宗时萧俛进门下侍郎吐蕃寇泾州调兵防边帝因问兵法有必胜乎俛曰兵凶器圣人不得已用之故武不可玩玩则无震夫以仁讨不仁以义讨不义先招懐后掩袭故有不杀厉不禽二毛不犯田稼其救人如免水火此必胜术也若乃以小不忍轻任干戈师曲而敌怨非徒不胜又将自危是以圣王慎于兵帝重其言长庆二年守中书舎人白居易上状论行营五事其一请专委李光顔东面讨逐委裴度四面临境招谕臣伏见自幽镇有事已来诏太原魏博泽潞易定沧州等五道节度各领全军又徴诸道兵马计七八十万四面围绕已逾半年王师无功贼势犹盛弓髙已失深州甚危者岂不以兵数太多反难爲用节将太众则心不齐莫肯率先逓相顾望又以朝廷赏罚近日不行未立功者或先封官已败衂者不闻得罪旣无惩劝以至迁延若不改张必无所望今李光顔旣除陈许节度尽领本军伏请抽诸道劲兵通前约与三四万人从东速进开弓髙粮路合下博诸军解深邢重围与元翼合势令裴度领太原全军兼招讨旧职四面压境观衅而动若乗虚得便即令同力剪除若战胜贼穷亦许受降纳如此则镇州夹攻以分其力招谕以动其心未及诛夷自生变改况光顔乆谙战阵素有威名裴度爲人忠勇果决加以明悬赏罚使其忧责在身事势驱之自须死战若比向前模样用命百倍相悬破贼责功无出于此况太原兴王之地天下劲兵今旣得人足当一面以此计度无如二人
　　其二请抽防魏愽泽潞易定沧州四道兵马分付光顔伏请诏光顔于前件四道拣选马步精锐者每军各取三四千人并令光顔专綂一则借其兵力讨袭镇州二乃每军抽人不爲不用其余放去理亦无妨况令守疆亦足展効或闻泽潞魏博兵马同讨淮西之时素谙光顔勤恤将士必乐爲用可望成功今光顔得到下博后即陈许先有八千人昨又发三千人光顔又领凤翔马军一千三百人加以徐泗郑滑河阳等军悉皆劲锐堪用况兼魏博等四道所抽兵马约有三四万人尽付光顔足以成事其襄阳陜府东都汝州等道兵马仍委光顔拣择可否若不堪用不如放还岂唯虚费资粮兼恐挠败军阵今旣只留东西二帅请各置都监一人诸道兵马监军伏请一时停罢如此则众齐令一必有成功
　　其三请勒魏博等四道兵马却守本界伏以朝廷本用田布之意以正遇害令报父雠望其感激众心先立功効今领全师出界供给度支数月以来都不进讨非田布固欲如此抑有其由或闻魏博一军累经优赏兵骄将富莫肯爲用况其军一月之费计实钱贰拾防捌万贯今天下百计求取不足充其数月衣粮若且依前将何供给则不如使退守本境自供给衣粮省费之间利害明矣其泽潞易定等虽经接战胜负略均且昭义全军收临城一县不得则其兵力亦可知矣沧州新经败挫叔良又乏将谋势不支任必无可望今请魏博等四道各归本界严守封疆如此则不独减无用之兵亦可以省有限之费就中魏博尤要退军虚费赀粮最可痛惜
　　其四请省行营粮料伏以行营最切者岂不以国用将竭军费不充更至春夏已来实恐计无所出今若两道共留六万其余退食本道衣粮即每月所费仅减其半一月之用可给两月唯供六万所费无多旣易支持自然丰足责其死战敢不尽心臣以爲当今至切无过于此
　　其五请因朱克融授节后速讨王庭凑克融庭凑同恶相济物情事理防在不疑今朝廷特赦克融新授节钺纵终助援必恐迟疑当逗留克融之时是经营庭凑之日迟则心固乆则计成三数月间须有次第延引入夏转难用兵今正是时时不可失以臣等所见谨具如前伏以行营今日事宜真可谓急危极矣其间变故远不可知但恐如今救已迟晩若犹可及无出于斯何者茍兵数不抽军费不减食既不足众何以安不安之中何事不有伏料陛下览臣此状必有二疑一者以臣等悉是儒生不谙兵事纵知诚恳的未信行臣亦以此自疑乆未敢奏今旣事切不敢不言若攻战机宜非臣所习而军国利害虽愚亦知况察羣情兼听众议与臣此奏所见多同伏望不以儒生轻而不用也二者伏恐行营事势奏报不真皆云贼徒计日合破又陛下以制置旣乆难于改移前事若得其宜即合旋有成绩至今旣无次第安得不务改图古人云收之桑榆事犹未晚若因循且过即救疗转难臣又切有过忧敢不尽吐肝肺实恐军用不济更须百计诛求日引月加以至困极今天下诸色钱内每贯已抽减三百茶盐估价有司并已増加水陆关津四方多请率税不许即用度交阙尽许则人心无憀自古安危皆系于此伏乞圣虑察而念之不以重难改移忽于大计也臣等又忧深州乆围救兵不至弓髙新陷粮道未通下博诸军致于穷地光顔兵少欲入无由外即救援不来内即糇粮罄竭各求生路难向死门无可奈何忽然奔散即圣心虽悔其可及乎其鉴不遥在贞元中韩全义五楼之败是也伏望陛下详臣此状思臣此言若以爲然速赐裁防臣等受恩日乆忧国情深志在恳切言无方便伏望圣鉴俯察愚
　　武宗旣数讨叛有功司徒李德裕虑忲于武不可戢即奏言曹操破袁绍于官渡不追奔自谓所获已多恐伤威重养由基古善射者栁叶虽百步必中观者曰不如少息若弓拨矢钩前功皆弃陛下征伐无不得所欲愿以兵爲戒乃可保成功帝嘉纳其言
　　后梁末帝贞明四年敬翔上疏曰国家连年丧师疆土日蹙陛下所与计事者皆左右近习岂能量敌国之胜负乎李亚子继位以来攻城野战无不亲当矢石近者攻杨刘身负束薪爲士卒先一举拔之陛下儒雅守文宴安自若使贺瓌辈敌之而望攘逐寇雠非臣所知也宜询访黎老别求异防不然忧未艾也疏奏赵张之徒言翔怨望梁主遂不用
　　后唐庄宗引兵屯朝城梁将康延孝来奔唐主问以梁事延孝对曰梁朝地不爲狭兵不爲少然主既暗懦赵张擅权内结宫掖外纳货赂段凝智勇俱无专率敛行伍以奉权贵梁主不能专任将帅常以近臣监之进止可否动爲所制近又闻欲数道出兵令董璋趋太原霍彦威寇镇定王彦章攻郓州段凝当陛下决以十月大举臣窃观梁兵聚则不少分则不多愿陛下养威蓄力以待其分帅精骑五千自郓州直抵大梁擒其僞主旬月之间天下定矣唐主大悦
　　庄宗初闻梁人欲大举数道入寇深以爲忧召诸将防议李绍宏等皆以爲郓州难守请以易衞州及黎阳与梁与之约和休兵息民更图后举唐主不悦乃独召郭崇韬问之崇韬对曰陛下不栉沐不解甲十五余年欲雪国家雠耻今已正尊号始得郓州尺寸之地不能守而弃之臣恐将士解体将来食尽众散虽画河爲境谁爲陛下守之臣尝细询康延孝以河南之事度已料彼日夜思之成败之机决在今歳梁今悉以精兵授段凝决河自固恃此不复爲备凝非将材不足畏降者皆言大梁无兵陛下若留兵守魏固保杨刘自以精兵与郓州合势长驱入汴僞主授首则诸将自降矣不然今秋不登军粮将尽大功何由可成谚曰当道筑室三年不成帝王应运必有天命在陛下勿疑耳唐主曰此正合朕志丈夫得则爲王失则爲虏吾行决矣
　　后汉髙祖初集羣臣议进取诸将咸请出帅井陉攻取镇魏汉主欲自石会趋上党郭威曰虏主虽死党众犹盛各据坚城我出河北兵少路迂傍无应援若羣盗合势共击我军粮饷路絶此危道也上党山路险澁粟少民残无以供亿亦不可由近者陜晋相继款附引兵从之万无一失不出两旬洛汴定矣汉主曰卿言是也后周世宗即位比部郎中王朴献平边防曰唐失道而失吴蜀晋失道而失幽并观所以失之由知所以平之术当失之时君暗政乱兵骄民困近者奸于内远者叛于外小不制而至于僭大不制而至于滥天下离心人不用命吴蜀乗其乱而窃其号幽并乘其间而据其地平之之术在乎反唐晋之失而已必先进贤退不肖以清其时用能去不能以审其材恩信号令以结其心赏功罚罪以尽其力恭俭节用以丰其财徭役以时以阜其民俟其仓廪实器用备人可用而举之彼方之民知我政化大行上下同心力彊财足人安将和有必取之势则知彼情状者愿爲之间谍知彼山川者愿爲之先导彼民与此民之心同是与天意同与天意同则无不成之功攻取之道从易者始当今惟吴易图东至海南至江可挠之地二千里从少备处先挠之备东则挠西备西则挠东彼必奔走以救其弊奔走之间可以知彼之虚实众之彊弱攻虚击弱则所向无前矣勿大举但以轻兵挠之彼人怯弱知我师入其地必大以来应数大则民困而国竭一不大则我获其利彼竭我利则江北诸州乃国家之所有也旣得江北则用彼之民我之兵江之南亦不难平也如此则用力少而收功多得吴则桂广皆爲内臣岷蜀可飞书而召之如不至则四面并进席卷而蜀平矣吴蜀平幽可望风而至唯并必死之寇不可以恩信诱必须以彊兵攻力已竭气已丧不足以爲边患可爲后图方今兵力精练器用具备羣下知法诸将用命一稔之后可以平邉臣书生也不足以讲大事至于不达大体不合机变惟陛下寛之
  </div>
  <div class="pagination">
   <a href="历代名臣奏议_page89.html">
    上一页
   </a>
   <span>
    ...
   </span>
   <a href="历代名臣奏议_page85.html">
    85
   </a>
   <a href="历代名臣奏议_page86.html">
    86
   </a>
   <a href="历代名臣奏议_page87.html">
    87
   </a>
   <a href="历代名臣奏议_page88.html">
    88
   </a>
   <a href="历代名臣奏议_page89.html">
    89
   </a>
   <span class="current-page">
    90
   </span>
   <a href="历代名臣奏议_page91.html">
    91
   </a>
   <a href="历代名臣奏议_page92.html">
    92
   </a>
   <a href="历代名臣奏议_page93.html">
    93
   </a>
   <a href="历代名臣奏议_page94.html">
    94
   </a>
   <a href="历代名臣奏议_page95.html">
    95
   </a>
   <span>
    ...
   </span>
   <a href="历代名臣奏议_page91.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
