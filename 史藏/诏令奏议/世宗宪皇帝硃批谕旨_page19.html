<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 19 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 19 页/共 1210 页</h1>
    <div class="content">　　恩谕令【臣】酌量情形倘一时难以施工俟夏秋二汛过后再行修筑等因转咨到【臣臣】跪读之下感沦肌髓不禁涕零伏查朱家口漫口于去冬合龙之后忽被冰凌铲击以致复溃自今春以来【臣】念桃汛将临势难延缓昼夜修筑幸过桃汛正在预备合龙物料之际不意水复大涨顿将坝台埽个倐然防入水底絶无影响【臣】身任河防见此情形心神忧悒寝食靡宁再四踌躇思欲停工以待水消恐致蹉跎月日亟欲勉强进埽又虑徒费钱粮虽坝头已经修起终非堵塞之时正在忧心如焚迟疑莫决间乃防
　　圣主洞悉河防之缓急令【臣】酌量情形倘一时难以施工俟夏秋二汛过后再行修筑仰见我
　　皇上睿虑周详无微不照使【臣】愚昧之衷豁然省悟【臣】
　　凛遵
　　圣谕细度情形此时惟加谨保固坝台俟过伏秋二汛【臣】上紧督率并力儹修务使大工速竣仰慰
　　圣懐至于河工通盘修理事宜俟两广督【臣】孔毓珣到
　　工时防同细商妥议另疏具
　　题外所有微【臣】感激顶戴之忱谨缮折恭谢
　　天恩谨
　　奏
　　知道了凡百惟只自尽其心敬慎为之以听
　　天亦不必忧悒焦思若致神志昏乱反与事无益也雍正四年十二月十七日总督河道【臣】齐苏勒谨
　　奏为微【臣】恋
　　主情殷恭请
　　陛见敬聆
　　圣训以慰下悃事窃【臣】防
　　皇上隆恩畀以全河重任四年以来一应修防事宜仰
　　防
　　圣主多方训示俾【臣】得有遵循俱已次第修筑今朱家口堵闭合龙则黄河自豫省以至海口两岸埽坝巩立全河堤防俱己完整而洪泽一湖年来蓄水充盈借以敌黄济运刷深海口现在钦遵
　　谕防又复加帮大堰益可以保永久此皆我
　　皇上宵旰勤求无刻不以生民为念故于四载之间创
　　成万世利赖之功也伏思








　　有预备料物早己发帑购办值此闲隙正可趋赴
　　京师恳乞
　　皇上俯赐准【臣】
　　陛见俾【臣】得以瞻觐
　　天顔敬聆
　　圣训庶河防善后保守事宜【臣】更识所遵循而犬马恋主之忱亦可借以稍慰矣为此缮折请
　　防伏乞
　　皇上睿鉴施行谨
　　奏
　　朕览奏知卿抱病深为悬念皆卿不惜心力过劳之所致虽有善后保守事宜须应面奏但天气寒冷以老病之躯往返奔驰朕心实为不忍可于孔毓珣过淮时向伊备悉述明来京奏朕伊回任时将朕谕防口传与卿即系一般今己差医院第一良医前来调理卿疾料卿托
　　上苍垂佑必获痊愈至河工事宜孔毓珣传防或仍有不妥协处俟明嵗卿体全愈至冬间再行奏请陛见面为
　　酌定可也特谕
　　雍正五年正月二十八日总督河道【臣】齐苏勒谨
　　奏为遵
　　防奏明事【臣】弟边塔哈密传
　　上谕令【臣】酌估修建
　　金龙四大王庙宇一事【臣】谨查江南黄河一带所建龙王庙宇甚多或地处沮洳或庙貌狭小均不足以壮观瞻惟宿迁县西皂河之庙地势髙阜四面寛敞庙貌轩昂且介于黄运两河之间与朱家口相


　　及建立牌坊葢造东西道院油饰彩画装修等项共约需银九千余两庶几庙貌辉煌堪垂永久再查
　　金龙四大王姓谢名绪系浙江钱塘县下墟里人为宋室戚畹尽节成神因其灵显歴加封号其墓即在下墟之金龙山内子孙聚族其下世守勿替前有裔孙生员谢胡端以先神祠墓僻处山乡歴年久逺在在倾頽呈请捐修前来当令估计共应需银三千九百余两可以焕然完固向因众力不齐费无所出是以尚未兴举【臣】思本籍祠墓乃灵爽之所凭依况
　　河神翊戴
　　圣朝屡多显应似当将其本籍祠墓亦行修整以彰盛典【臣】未敢擅便理合一并查明密奏恭请
　　皇上圣裁谨
　　奏
　　祠墓亦系应修者此二处工程仍照豫省新建庙例动用内帑修理不拘何项钱粮暂时那用后咨明户部在京抵销可也
　　同日又
　　奏为恭谢
　　天恩事【臣】接准部咨防
　　皇上特赐【臣】以太子太傅崇衔【臣】闻
　　命之下感愧交集伏思朱家口前因漫工水险堵塞甚
　　难荷防
　　皇上洞悉河防之缓急
　　特防训示令【臣】酌量情形俟过夏秋汛水相机进埽因而始得合龙况于隆冬之天气尚自和暖兵夫挥汗趋前大工易于告竣者皆由我
　　皇上至诚爱民上感
　　天心百灵効顺之所致今以
　　皇上之天功加【臣】以非分之荣【臣】实惶悚无地图报弥
　　难除另具疏叩头
　　奏谢外合再缮折恭谢
　　天恩谨
　　奏
　　朕为河清之瑞加恩卿等诸臣之谕已颁行矣若以感应之理而论卿尤为切近此乃
　　上苍神明之所赐何惶悚之有耶
　　同日又
　　奏为恭谢
　　天恩事雍正五年正月初七日【臣】赍折家人回南恭捧皇上硃批奏折
　　御赐福字暨荷包貂皮磁器哈密瓜氷鱼鹿尾汤羊奶
　　饼等件到工【臣】随恭设香案望
　　阙叩头谢
　　恩祗受讫伏读【臣】前恭请
　　陛见折内钦奉
　　硃批防
　　皇上怜【臣】草芥病躯倍加轸恤
　　温语谆谆不啻家人父子兼以
　　锡赉多珍
　　殊恩优渥【臣】跪读拜受之下不禁感激涕零自念【臣】何人斯受
　　恩若此虽粉身碎骨曷能报称兹复防
　　皇上特遣【臣】弟边塔哈随同医官刘裕铎赍带
　　恩赏人参等物于正月十七日来至清江【臣】弟口传上谕矜恤备至【臣】谨叩头谢
　　恩敬延医官开方调治自服药之后稍觉心神渐定脾
　　疾渐瘳
　　钦拣良医洵非凡手从此犬马余年皆出
　　天恩再造【臣】感沦肌髓难措
　　奏谢之词惟有率【臣】家属阖门顶颂敬祝
　　圣主万寿无疆
　　皇图永固而己为此具折恭谢
　　天恩谨
　　奏
　　览卿奏折听边塔哈口奏卿体光景并阅刘裕铎奏帖深慰朕懐当加意自爱调摄饮食起居慎毋辜负朕意也
　　雍正五年二月初九日总督河道【臣】齐苏勒谨
</div>
    <div class="pagination">
<a href="世宗宪皇帝硃批谕旨_page18.html">上一页</a><span>...</span><a href="世宗宪皇帝硃批谕旨_page14.html">14</a><a href="世宗宪皇帝硃批谕旨_page15.html">15</a><a href="世宗宪皇帝硃批谕旨_page16.html">16</a><a href="世宗宪皇帝硃批谕旨_page17.html">17</a><a href="世宗宪皇帝硃批谕旨_page18.html">18</a><span class="current-page">19</span><a href="世宗宪皇帝硃批谕旨_page20.html">20</a><a href="世宗宪皇帝硃批谕旨_page21.html">21</a><a href="世宗宪皇帝硃批谕旨_page22.html">22</a><a href="世宗宪皇帝硃批谕旨_page23.html">23</a><a href="世宗宪皇帝硃批谕旨_page24.html">24</a><span>...</span><a href="世宗宪皇帝硃批谕旨_page20.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
