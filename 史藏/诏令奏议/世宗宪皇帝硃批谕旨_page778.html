<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 778 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 778 页/共 1210 页</h1>
    <div class="content">　　国恩毫无报称防
　　皇上屡加防擢由贵州按察使调补江苏按察使于到任视事后见江苏案件繁多【臣】才识短浅深惧陨越兹复荷
　　天恩陞授湖北布政使闻
　　命之下益深感激倍切悚惶伏念藩司为财赋出入之所关承宣乃吏治民生之攸系【臣】以菲材膺兹重任惟有时时敬绎
　　圣训尽屏科甲陋习秉公任事实力黾勉以仰报高厚隆恩于万一所有微【臣】感激愚忱理合缮折奏谢伏乞
　　皇上睿鉴谨
　　奏
　　览
　　能于公私真伪之际审辨明晰体认透彻更加以操存有定造次不移则何任不胜何事不办也
　　湖北布政使【臣】徐本谨
　　奏为陈明交盘钱粮事窃【臣】荷防
　　皇上天恩陞授湖北布政使于到任后据原任藩司徐鼎及署司张廷枢各将任内交盘册籍移交到【臣臣】俱逐一查清收受明白造册具结详送督【臣】迈柱抚【臣】魏廷珍查核盘库具
　　题所有存公耗羡银两【臣】亦查收明白现将歴年支用款项造册具详督抚二臣送部查核又查湖北额徴钱粮共银一百一十一万九千五百三十六两有零歴查档案每年
　　奏销时各属固多依限通完者惟武昌府属之江夏县汉阳府属之孝感县黄州府属之黄冈县安陆府属之钟祥县及沔阳荆门二州荆州府属之江陵县每岁俱有拖欠于
　　奏销之时綂计有未完十余万者有未完五六万者雍正八年分钱粮【臣】于雍正八年十二月二十六日到任时查以上各州县岁内仅完三四五分不等【臣】思钱粮输将迟延不独关乎
　　国赋亦且系乎民风随经严檄各州县将一应未完钱粮开造花戸的名实欠清册躬亲核明总撒相符照欠逐戸出示遍晓令民查对欠数清楚写发滚单酌量分限行催完即分别奬赏其抗欠顽梗之士民侵收包揽之胥役尽法惩创并勒限完纳今届
　　奏销之时沔阳州完至七分荆门州完至八分余皆完至九分以上此时尚有陆续解司者较之徃年渐次清理至于雍正九年钱粮现在照例按分徴输以清
　　国课所有藩库交代清楚情由理合具折奏
　　闻伏乞
　　皇上睿鉴谨
　　奏
　　览奏知道了民风浇淳最关紧要国赋犹为次之不可徒恃催比当以晓谕无知化导顽梗为先
　　湖北布政使【臣】徐本谨
　　奏为仰承
　　圣训恭谢
　　天恩事雍正九年正月初二日【臣】进折家人回楚跪接硃批谕旨能于公私真伪之际审辨明晰体认透彻更加以操存有定造次不移则何任不胜何事不办也钦此【臣】跪读之下倍深感佩惟有密加省察谨凛操持随时随处体验力行以仰副
　　皇上朂勉之至意今年湖北二麦收成自六七分至八九十分不等入夏以后雨水更为调匀此时早稲登场最为丰稔晚禾滋茂足验有秋【臣】谨据实附陈敬将奉到
　　硃批原折一并恭缴谨
　　奏
　　览奏俱悉实力勉为之以期无忝厥职
　　湖北布政使【臣】徐本谨
　　奏为恭谢
　　天恩并陈下悃事雍正十年三月二十一日防大学士鄂尔泰等字开雍正十年三月初六日奉
　　上谕湖北从前廵抚多退缩因循不以实心任事今王士俊新到谅必振作整顿不肯因仍旧习徐本身为藩司当协助抚臣同心办理方于公事有益若为习俗所染仍存观望草率之念则伊自蹈过愆负朕之期望矣尔等可传旨训谕之钦此遵
　　旨字寄到【臣臣】捧读之下不胜惶悚随望
　　阙叩头谢
　　恩讫伏念【臣】世受
　　国恩毫无报效防
　　皇上教诲成全屡加擢用歴陞湖北藩司【臣】感激天恩时时儆惕奋勉到任一载有余凡地方公事靡不实心向前办理今抚【臣】王士俊莅楚方新自应振作而亟于表见岂能事事合宜【臣】有通省地方之寄固不敢偏执巳见有意抗违亦不敢逢迎上司阿意曲从祗缘照粮均丁一案抚【臣】于折
　　奏后将折稿示【臣】云此事我巳
　　奏了奉
　　旨与督臣商酌题请特与你看等语【臣】以事关通省章程行之巳乆若欲更张必须细细筹画现今奉
　　旨与督臣商酌自应遵
　　旨俟督臣于湖南看舵杆洲工程回署时公同商酌行




　　旨训谕【臣】自当益加奋勉协助抚臣同心办理但地方庶务繁多惟辨理之是非不拘迹之同异要当公事公办详慎商酌方无贻误若未公酌合宜因避不同心之嫌而曲从意指则渉于党附之私【臣】罪滋大是以不敢不将实情缕陈于
　　君父之前伏祈
　　皇上圣明鉴察为此具折恭谢
　　天恩并陈下悃谨
　　奏
　　果肯公事公办不阿不党有何可谕朕之所望也设或巧词饰过将来究为身累奚庸于此时辨析耶
　　安徽巡抚【臣】徐本谨
　　奏恭请
　　皇上万安
　　朕安
　　切戒善柔沽誉为要巡抚居一省首任非两司可比诸凡尤当竭诚力行庶免贻误若渉因循瞻顾及止求自洁则虚负朕之倚任矣深虑汝不克胜任勉为之
　　安徽巡抚【臣】徐本谨
　　奏为奏明事窃照支放兵粮俱有定限预借预支实非常法今查安庆城守一营及【臣】标左右两营兵饷向例春季饷银于岁底营中赴江寕藩库具领到皖贮于安庆府库按月支领后乃于十二月内预给正月一个月饷银以为兵丁度岁之需行之既乆遂至兵丁不知撙节竟将岁底领回之来春全季饷银不贮府库于十二月内全行借支任意花消未及次年二月囊橐空虚又思春借夏饷夏借秋粮日见拮据或借支不到则举室嗷嗷马匹疲瘦甚至将器械盔甲悉行质当以致营伍废弛兹据各兵丁赴【臣】衙门具呈佥称除支来年春季全饷外再恳于府库明春预借一季饷银分作十个月扣还等情经【臣】严加申饬竝将应行撙节情由逐一开诚训诫无如相沿日乆逋欠巳积当此



　　给一个月下剰一个月留为明春二月内支给接济待至来年再为预饬弁兵早为撙节至岁底止准借支一月以此递减两年之后即可春放春饷永杜预借之端虽此时未副所求各兵度岁不能如从前之适意而将来按月获支全饷则每年可免匮乏之虞实于营伍兵丁均有禆益所有三营借饷情由理合据实奏
　　闻伏祈
　　皇上睿鉴施行谨
　　奏
　　所见甚是整饬武僃训练营伍尤为第一要务勉之
　　安徽巡抚【臣】徐本谨
　　奏为奏明事窃照鳯阳关税务系【臣】衙门经理前抚【臣】程元章檄委鳯阳道何宗韩料理徴收今何宗韩奉
　　旨以京员补用现在交代离任有新任鳯阳道李如兰原系江寕府知府【臣】前于江苏臬司任内知其为




　　闻谨
　　奏
　　不时稽察四字不可作虚文泛奏言行少不相副则为辜负委任也一切敷陈总以躬行实践为贵切勿徒托空言即一字一句朕必期其符合向后当加详慎斟酌已力之所能否奏闻于朕此非吟咏风月游情翰墨堪比一字不实如何其可志之勉之
　　安徽巡抚【臣】徐本谨
　　奏为恭报上江得雪日期事窃照三冬瑞雪攸关来岁田功今于十一月二十八十二月初二等日安庆城内连得大雪【臣】即飞行各属饬查去后续据申报前来安庆府属之桐城潜山太湖宿松望江徽州府属之休寕祁门续溪婺源歙县寕国府属之宣城寕国太平旌徳南陵泾县池州府属之贵池青阳铜陵石埭建徳东流太平府属之芜湖当涂繁昌庐州府属之合肥庐江舒城巢县无为州六安州及所属之霍山英县滁州及所属之含山广徳州及所属之建平等州县俱于十一月十六二十八二十九十二月初一初二初三等日各得雪或一二寸或三四寸或五六寸不等惟鳯阳一府颍泗亳三州尚未报到【臣】细访各属土脉滋润麦子俱经布种所有上江得雪日期理合恭折奏
　　闻伏祈
　　皇上睿鉴谨
　　奏
　　览上江各属所得亦止微雪耳朕为北数省三冬无雪甚为忧念
　　安徽巡抚【臣】徐本谨
　　奏为详陈安省盗案情由并酌添捕役以资巡缉事窃照安省滨河环山盗贼多有【臣】自抵任以来披



　　一缉批任其所之毫无整顿以致窃刦频闻逸盗未能即获【臣】仰体
　　皇上弭盗安民至意现在分定比缉之法饬令司府直隶州各立比簿凡系窃案提比责之府州大盗提比责之臬司其有巨盗及案多未获之处【臣】则亲自提比并照定例立限分别惩劝其沿江一带【臣】复派委员弁分路驾舟巡哨冀戢盗风再请于省城另募干练妥当捕役八名发与按察司衙门一闻惯盗行刦立即飞差前徃协拏平日即令慎密查缉各处私磺私铸等项捕役每名每月于两关存公节省浮费项下动支银三两作为工食【臣】与臬司仍严加约束不时体察明示赏罚不许在外生事如有违犯尽法惩治虽省城设立捕役八名未必能查拏通省大盗然各属恐为臬司捕役拏获有干考成谅必各知奋励似亦整饬地方之一端至宿州等处素称盗薮其应行防范之处【臣】现在悉心访察容俟酌议妥协另行请
　　旨是否有当伏祈
　　皇上训示施行谨
　　奏
　　所奏比缉盗窃情形嘉悦览之
　　安徽巡抚【臣】徐本谨
　　奏为恭报鳯阳等处雨雪霑足事窃照安庆等属于上年十一二月内连次得雪竝鳯阳一府及颍泗亳三州未据申报各情由经【臣】恭折奏
　　闻今据鳯阳府属之鳯阳临淮怀远灵璧定远虹县夀州宿州各申报正月初三日先得雨一寸初四日复得雪三寸至五寸八寸不等又据颍州申报正月初四日得雪六寸所属之颍上霍邱二县各申报十二月十二日得雪二寸正月初二日先得雨二寸初三日复得雪三寸又据泗州及所属之盱眙天长五河三县申报十二月初七日各得雪一寸又于正月初二初四等日得雪五六寸不等又据亳州及所属之太和防城二县各申报正月初二日先得雨二寸初三日复得雪三寸俱称四野霑足其从前已得冬雪之安庆等各属亦陆续申报同日得有雨雪通省农民甚是欢悦所有安省雨雪霑足绿由理合具折奏
　　闻谨
</div>
    <div class="pagination">
<a href="世宗宪皇帝硃批谕旨_page777.html">上一页</a><span>...</span><a href="世宗宪皇帝硃批谕旨_page773.html">773</a><a href="世宗宪皇帝硃批谕旨_page774.html">774</a><a href="世宗宪皇帝硃批谕旨_page775.html">775</a><a href="世宗宪皇帝硃批谕旨_page776.html">776</a><a href="世宗宪皇帝硃批谕旨_page777.html">777</a><span class="current-page">778</span><a href="世宗宪皇帝硃批谕旨_page779.html">779</a><a href="世宗宪皇帝硃批谕旨_page780.html">780</a><a href="世宗宪皇帝硃批谕旨_page781.html">781</a><a href="世宗宪皇帝硃批谕旨_page782.html">782</a><a href="世宗宪皇帝硃批谕旨_page783.html">783</a><span>...</span><a href="世宗宪皇帝硃批谕旨_page779.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
