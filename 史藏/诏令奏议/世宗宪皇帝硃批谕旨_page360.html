<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 360 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 360 页/共 1210 页</h1>
    <div class="content">


　　硃批谕旨巻五十三
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻五十四
　　硃批常徳夀奏折
　　雍正三年四月初三日江西布政使【臣】常徳夀谨
　　奏为奏眀事窃【臣】防
　　皇上隆恩特授江西布政使自抵任以来查得江西藩库亏空通共银二十八万二千四百两零内本省各县行追年久无着银五万三千八百两零并米谷折价银六千二百两零外省州县亏空无着咨囬原籍行追银五万五千五百两零并米谷折价银一万一千八百两零以上通共银一十二万七千三百两零经廵抚裴度折奏以通省各员公捐节礼补项约一年之内可以补完至于现在追审各案亏空银共一十五万五千一百两零米谷六万五千石零【臣】现今严饬承追各官竭力搜查追补如果无可追另行详眀廵抚议补具
　　奏又查江西通省应存仓谷一百一十五万五千五百石零应存仓米三千石零内据各道府申报各属折价谷三十二万三千石零今已买过谷二十八万四千二百石零【臣】犹恐各属仓粮虚报数目地丁钱粮那新掩旧现在委员盘查务必彻底澄清据实出结俟申报到日其亏缺无多者【臣】速催立即变补完足如有亏缺繁多一时不能完足者即行详揭廵抚
　　题防究追以清库项为此缮折奏
　　闻谨
　　奏
　　知道了所开钱粮谷石各欵项甚悉勉为之
　　同日又
　　奏为奏眀事窃【臣】查得江西藩库従前一切陋规歴任已经革尽止存火耗一项每年额解司库地丁银一百五十万两零向例平费每两一分七厘五毫一年全完共有平费银二万六千四百两零内旧例应缴总督平规银四千四百两廵抚银八千八百两下剰银一万三千两零又每年奏销各属收缴存留平费银一千四百余两内除臣衙门一切公用约共需银四千五百两又【臣】幕宾束修一千五百两毎年共该用银六千两其他或有额外之费尚未可定至扵【臣】日用薪水等费无多总不过三二千两俟嵗底另行折
　　奏窃思【臣】受此
　　殊恩图报难尽断不敢有一念私心为身家计谨据实
　　奏
　　闻谨
　　奏
　　日前朕曾面谕总期于好而巳亦不必矫廉立异也雍正三年八月十八日江西布政使【臣】常徳夀谨
　　奏为奏眀事窃【臣】恐江西各属仓谷虚报数目地丁钱粮那新掩旧是以委员细查务使彻底澄清当经折
　　奏今除贵溪兴安铅山等县亏空地丁银两屡催并不补足俱经揭报廵抚
　　题防现在审究搜追外再查上饶宜黄弋阳峡江永丰余干东乡等县亏缺地丁或一千以至二千两不等【臣】勒限将各员征收耗羡并令原籍变产俱已补足无缺又金谿东乡贵溪丰城兴安等县共盘缺仓谷一万余石亦经催令照数买足其泰和临川南城新城星子等县存价未买谷二万七百余石并湖口彭泽新昌清江等县存价未买谷三万余石俱据各府详称目下早谷虽已登场晚稻尚未成熟价未平减俟秋收价平自当如数买足倘至期查有不行补足者即将通同狥隐之知府一并详揭廵抚
　　题防为此谨
　　奏
　　惟贵实心任事一切据实奏闻若稍欺隐负恩为祸不浅
　　雍正四年三月初八日云南布政使【臣】常徳夀谨
　　奏窃【臣】防
　　皇上洪恩特调云南布政使遵
　　旨乗驿于上年十二月十五日到任除交代库项钱粮
　　照欵确查清楚具结详送廵抚咨
　　题外所有【臣】衙门经收各项赢余银两随经按欵细查每年有经收民屯条丁商税
　　奏表等项约共剰平头银九千余两再查有个旧锡厰除经收正课锡票及羡余归公等项外毎年嵗底核算约赢余银二千余两【臣】正欲俟交盘清楚后逐一
　　奏眀适接新任浙江抚【臣】李卫寄【臣】手札内云滇中藩库赢余平头银两曾经
　　奏眀当防
　　皇恩着李卫寄信与【臣】将此项留作养廉等语【臣】感深
　　刻骨受此
　　天高地厚之徳即捐糜顶踵恐不足仰报
　　隆恩于万一所有【臣】感激私衷理合缮折恭谢
　　圣恩至于滇属各府州县官员贤否因到任未久尚未周知其仓库钱粮现行委员细加盘查尚未报到俟查眀后各员内有亏数无几平日居官称职者即令克期弥补若有亏空数多居官平常者随即据实揭报督抚
　　题防断不敢因循姑容有负
　　圣主简用之恩为此谨
　　奏
　　分别亏数多寡以示劝惩甚好但须实力行之耳
　　同日又
　　奏窃【臣】到任以来见各属教职悬缺甚多即或委员署理而隣近州县乏人相隔辽逺者又难扵兼顾伏查铨选教职之例原由本省将恩拔嵗副贡生挨顺科目年次造册送部遇有缺出吏部即照册掣选但云南去京七千余里每遇缺出咨部铨补徃返必须六七月以及八九月之久始得文凭到省又复转行所属取具文结方赴抚臣衙门考验倘有文艺荒疎老迈不堪者势必缴凭另选所以经年累月以致员缺久悬【臣】仰恳
　　皇上敕谕吏部将滇省咨部册内应选教职人员挨次截取二十员发滇令抚臣预先考定文理精通分析等第注册送部存案一有缺出照各省拣选之例即将考定之员挨次委署一面咨请实授俟前项人员将次补完另请截发如此源源相因则教缺不致久悬学校隆而人文盛矣是否可行伏乞
　　睿鉴施行谨
　　奏
　　此奏甚是巳有旨谕部矣
　　同日又
　　奏窃滇省鼓铸一事最为要查钱局毎炉毎卯用铸铜六百觔倭铅四百觔共计价银七十三两二钱铸钱一百零四串内除人工物料等项钱一十八串二百文外每卯实得钱八十五串八百文若照従前原定每串作银一两尚余息钱一十二串六百文今因鼓铸二年有余钱文累积壅滞且又行使不逺所以钱价日贱目下毎银一两换钱一千三百五十文较之原定报部价値毎两亏短银二钱六分毎卯计亏短银九两六钱四分有零此就省局每炉每卯核算若按照临安大理霑益等局通计毎月共亏短银一千三百九十五两有零【臣】细访时价日低之故总为钱文不能流通别省以致累积壅滞若不设法流通将来亏帑更甚【臣】扵接见属员时细加访问据弥勒州知州伍纲昌禀称职系广西人广西钱价甚贵毎银一两换大钱四百文换小钱一千六百文每大钱一文作小钱四文使用云南至广西交界剥隘地方马运计程二十站自剥隘上船可直运至广西省计钱一串约需水陆运费银二钱三四分等语【臣】计算滇省目下时价每钱一串合银七钱四分连脚费运至广西省城每串核银九钱七八分不等如云钱运至广西行通自广西水路运赴广东甚易其行使既逺不独
　　国课无亏商民乐利而钱文自可长逺鼓铸矣但云钱从未运广若不奉
　　旨敕行恐到彼不能行使亦未可定为此缮折恭请睿鉴如果可行伏乞
　　皇上敕下广西廵抚防同云南督抚妥议合词具题请
　　防施行谨
　　奏
　　滇钱运粤是亦通融之道当禀商督臣鄂尔泰酌议雍正四年七月二十六日云南布政使【臣】常徳夀谨
　　奏窃照云南各府州县一应经征地丁税课等项【臣】委员细查饬令据实详报先经具折
　　奏眀兹据各委员陆续查报前来细覈各属经收条丁等项银两俱无短少惟有存仓米谷内多亏缺虽云省存仓米谷歴系粮道经管但仓储闗系重大【臣】何敢不实力稽查今查得调任顺宁府知府韩钟扵云南府任内亏空仓粮除有项抵补外尚亏少米一万四千余石现在催令照数补足又富民昆阳弥勒等州县缺少米二三百石为数无几现在严催均着克日买补还仓又查曲靖武定二府和曲镇南二州共缺米谷二万九千四百石据各府州指称有民欠未完者有存银未买者有因


　　俟秋收后若不全完据实详揭
　　题叅究追至扵雍正三年地丁
　　奏销各册【臣】已依限造送只因各属有亏少米谷未清经督【臣】杨名时防
　　题防展造册迟延亦期速令弥补之意再禄劝州知州贾秉臣奉调引
　　见业己详委署员后因缺少仓谷一万一百余石据称系前任移交民欠抵欵查贾秉臣居官称职甚得民心若遽行详防恐失鼓励之意续据该属百姓具呈恳留该牧办理清田均赋是以督【臣】杨名时复防


　　赴部引
　　见总不敢因循姑縦有负
　　皇上简用殊恩再滇省种植五谷荞麦居半今嵗雨旸时若据各属禀报荞麦已熟现在收获俱有九分十分不等禾苖亦甚畅茂将来亦有九分十分收成米价自必更贱而各属缺少仓粮亦易扵买补矣理合一并奏
　　闻谨
　　奏
　　雨旸时若深慰朕懐
　　同日又
　　奏窃【臣】查得俸工一项防
　　皇上体恤官役
　　特旨永行停捐钦遵在案惟滇省昔因大兵进藏军需
　　动用浩繁先经督【臣】杨名时
　　题眀将通省俸工银两捐补还欵今除康熙五十六年起至五十八年止捐补过军需银一十万一千二百余两已经扣抵归结外尚有五十九年起至六十一年十月底止应捐军需银四十万二千三百八十余两原
　　题以雍正三年为始按年捐补归欵【臣】抵任以来循照
　　题定之案其杂职微员详眀督抚给以半俸养廉斋膳禁卒等役给以一半工食其余州县以上各官俸工尽行捐抵还项通计扣至雍正十一年方得补完所有滇省扣捐俸工抵补军需之处实与别省不同为此缮折奏
　　闻谨
　　奏
　　滇省有鄂尔泰如此督臣事事当禀商筹议而行所奏知道了
　　同日又
　　奏窃查滇黔二省田少山多额征钱粮不敷支应故嵗需兵饷俱赖外省协济夫同是王土王民何至盈缩悬殊虽曰田有肥硗亦由人事之未修也云贵幅辽濶除石山陡崖以外非尽不毛之地若能因地制宜近水则种秔稻高阜则蓺菽粟莫非膏腴沃壤縁流官管辖者十之三四土司管辖者十之六七土司不识调剂夷人不知稼穑俗语雷鸣田遇雨则耕无雨则弃坐守其困嵗嵗相仍而流官又因循旧习惟知嵗收额编条粮了事此外槩置不问所以地荒民穷而欲兵饷充足何可得也且各属土苖素性凶悍动輙杀掠而土官营长暴敛横征豪占势夺钱粮侵蚀过半田地强霸殆尽甚至掳人妻女杀人放火亦视为常事今若概行防革改流未免羣相惊畏【臣】愚以为各土司内除现在小心供职夷民恱服者仍令照旧管理土地人民如果罪恶昭著者即行详请防究以土改流尚有防顽不灵全凭汉奸拨置之辈饬令该管上司官不时严饬训诲改过若不能輙改者应请止照原领颁发号纸职衔准其承袭永不许干预地方事务查其旧有祖业酌拨房产若干务足养赡其家口一切所管村寨田土户口以及従前占夺私庄俱令备造清册转详督抚确覈地方之逺近大小或
　　题请添设州县或归并附近州县尽革土司之苛禁严胥役之需索自必羣情踊跃欣为
　　圣世良民其占夺私庄或赁民耕种额纳官租或招民承买交价入官同各村寨田土户口造册
　　题报其荒芜田地劝其开垦照例陞科他如舍傍田畔以及荒山不可耕之处度量土宜教种树木将见野无旷土户有葢蔵赋课日增兵饷渐足于
　　国计民生似有裨益是否可行伏乞
　　皇上睿鉴施行谨
　　奏
　　苗猓情形事务经鄂尔泰陈奏甚悉伊所料理断无过不及之虞
　　同日又
</div>
    <div class="pagination">
<a href="世宗宪皇帝硃批谕旨_page359.html">上一页</a><span>...</span><a href="世宗宪皇帝硃批谕旨_page355.html">355</a><a href="世宗宪皇帝硃批谕旨_page356.html">356</a><a href="世宗宪皇帝硃批谕旨_page357.html">357</a><a href="世宗宪皇帝硃批谕旨_page358.html">358</a><a href="世宗宪皇帝硃批谕旨_page359.html">359</a><span class="current-page">360</span><a href="世宗宪皇帝硃批谕旨_page361.html">361</a><a href="世宗宪皇帝硃批谕旨_page362.html">362</a><a href="世宗宪皇帝硃批谕旨_page363.html">363</a><a href="世宗宪皇帝硃批谕旨_page364.html">364</a><a href="世宗宪皇帝硃批谕旨_page365.html">365</a><span>...</span><a href="世宗宪皇帝硃批谕旨_page361.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
