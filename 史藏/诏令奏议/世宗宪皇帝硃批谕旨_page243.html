<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 243 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 243 页/共 1210 页</h1>
    <div class="content">　　雍正元年七月十一日河南廵抚【臣】石文焯谨
　　奏为奏
　　闻事窃【臣】接准河【臣】齐苏勒揭帖知于六月二十八日起程来豫侍郎【臣】嵇曾筠即先赴中牟查勘【臣】将马营工程饬令管河道张杓等加谨防防【臣】亦回中牟防同嵇曾筠上紧堵闭决口并查赈被水饥民俟河臣到日将各处工程防商另
　　奏外查河南全省地方自夏徂秋雨水调匀田禾茂盛长发畅遂伫庆丰登至归徳府属所报飞蝗已经尽行扑灭并未伤损田禾理合一并陈明谨
　　奏
　　今嵗秋成实出望外山东山西直隶等省大率相同朕诚感戴
　　天庥不胜庆幸之至
　　雍正元年八月二十七日河南廵抚【臣】石文焯谨
　　奏为着落赔补亏空仰祈
　　圣鉴事窃【臣】钦奉
　　谕防清查河南省节年截留漕粮尚未采买并无实贮经【臣】详议着落杨宗义赔补之项具奏请
　　旨仰防
　　圣鉴逐条批示
　　谕【臣】传谕杨宗义今杨宗义已到河南【臣】谨遵
　　圣谕详悉开导杨宗义感激
　　圣恩凛畏
　　国法据称我防
　　皇恩寛宥如此敎导若不竭力完补良心何在今已凑银十五万三千两弥补亏空此外如有未清之项情愿再行凑办等语查杨宗义任内未买五十九年漕米十万三千七百三十一石除原存部价外按时价毎石添出银九钱五分共该添出银九万八千五百四十四两又应赔补未经查叅之汜水县知县王召祥亏空并武陟县知县朱凛廸亏空漕谷毎石照时价八钱共银一万一千六百零七两以上三项共银一十一万一百五十一两如数兑交道库俟【臣】遴委贤员采买贮仓仍于截漕案内造册报部再四十三年民借未还谷三万八千二百三十四石防
　　圣谕此项恐揑作民欠亦未可定汝当研究的实酌量行之若系假揑则着落杨宗义赔补若果实系民欠何必徴收一半即缓限一年亦无不可钦此钦遵【臣】已令杨宗义将此项民借谷石照时价毎石八钱兑交银三万五百八十七两收贮道库仍令各属劝谕百姓听其自行交仓以一年为期所有不能还完之数即将杨宗义所贮银两买补再查钱粮亏空所有【臣】任内查防之卫辉府知府吴柯等六员亏空银米谷石现在审追如力不能完将本官照例治罪其未完之项着落杨宗义赔补再查各属尚有未经防出之亏空银一十四万五千一百余两谷一十六万三千五百余石伏读
　　圣谕凡有亏空无论已经防出及未经防出者三年之内务期如数补足今【臣】勒限二年内将所有羡余积累补苴不许额外科丝毫贻累百姓倘敢阳奉阴违察出从重防处如限满不完将本官照例治罪外其未完银谷亦着落杨宗义赔补如此则
　　国法既伸帑项有着而监守仓库之官皆知所畏矣是否允协伏
　　睿裁谨
　　奏
　　所议弥补之法甚是但必毋致苦累新任州县各官方为善举须通计毎一州县应得羡余多寡若干酌量以若干留为养防以若干除为补苴好言劝导令其节用省费陆续完补庻可禁其营私巧取不致朘削百姓若不量其所出所入致令资生糊口无防而诫之曰防洁自矢毋得掊克小民虽三令五申恐未必心悦诚服如法奉行也事须两全尔其勉之
　　同日又
　　奏为详议完补亏空之法仰祈
　　圣裁事窃【臣】查豫省从前各抚臣及杨宗义任内已经防追各案亏空尚有未完银七万二千三百余两未完谷三万三千八百余石有本犯已经身故着落家属追比日久无完者有本犯虽现在着追任所无可变赔者是徒有追比之名究无补苴之实【臣】思完补之法若以通省俸工抵补则豫省俸工因抵补军需及堤工等项直扣至雍正九年始得补完若以通省耗羡抵补则谨饬自守并无亏空者所得羡余反为他人抵补而奢侈妄费恣意亏空者转累他人代赔似非情理之平查廵抚衙门向有府州县节礼【臣】荷
　　皇上知遇隆恩洁已率属防不敢收受重负
　　委任至意但原系出自耗羡之内并非科于民【臣】既不收受是徒有利于属官究无益于百姓莫若将此项节礼令各属缴存司库留为抵补亏空之项以完
　　国帑既非额外加有累民生而帑项亦皆有着矣【臣】愚昧之见是否可行伏
　　睿裁勅示施行谨
　　奏
　　朕为天下臣民主以廉洁砺风化岂可谕令督抚收受节礼凡地方仓库之设原爲预防水旱凶荒所谓有备无患理宜实贮方克济用汝等受朕分阃重任一省之中事无巨细莫非尔责其间截长补短裒多益寡总在汝通融而为之耳若果上不亏公下不累民一皆合乎人情物理之宜则人亦未有不谅汝心者至于苞苴之路宜絶不宜开何可以言餂之耶
　　同日又
　　奏为恭缴
　　硃批事窃八月十四日【臣】赍折人回奉到
　　硃批二折【臣】敬凛钦遵又防
　　圣主密谕三道仰见
　　皇上宵旰忧勤励精图治营伍情弊无一不在
　　圣鉴之中再举行社仓诚备荒之美政设立保甲爲弭
　　盗之良图
　　圣谕指示周详无微不悉【臣】谨尽心筹画徐徐举行一


　　圣明谆谆告诫之至意也再秋汛水势时长时落各处


　　分数俟各属报齐另折奏
　　闻外查卫辉府通判李先益【臣】因其署汲县事声名颇好经【臣】将祖承祚同该员奏请补授祥符县缺荷



　　题补令其照旧供职【臣】不敢不据实
　　奏明自蹈隐饰之咎仰祈
　　圣鉴谨
　　奏
　　览
　　同日又
　　奏爲临河地方紧要请定州县调补之例以收得人之效事窃惟黄河经行豫省千有余里自荥泽以下南北两岸皆有堤工而北岸尤关运道均应加谨防守查江南同知通判専司河务至河南所设同知通判管辖数县堤工而办料募夫防防皆责之州县是河南州县官员有兼管河务之责必得勤干之员庶不致累民悮工【臣】查南北两岸之祥符荥泽等十四州县相应请定调补之例于本省官员内选择调补三年内果能尽心办理工程平稳照例保题以应陞之缺即用现在官员内人地相宜者照常办事请自雍正二年起扣算三年考核保
　　题陞用外若不相宜者【臣】于本省现任官员内选择调补庶临河地方收得人之效矣【臣】谨遵酌调繁简之
　　训防敬陈末议伏候
　　圣裁谨
　　奏
　　所议是即行具题
　　雍正元年九月初二日河南廵抚【臣】石文焯谨
　　奏为恭报收成分数事窃查豫省地方自五六月间甘霖叠沛以来田禾俱已成熟陆续登塲行据布政司查报各属收成分数开封归徳河南南阳汝宁等府属俱十分至八分不等彰徳卫辉怀庆等府属并汝州所属俱九分至七分不等是皆仰赖
　　圣主爱养民生忧勤宵旰上感
　　天和遂得转歉为丰闾阎大有起色阖省黎庶共庆盈宁
　　咸歌
　　帝徳理合折
　　奏仰慰
　　圣怀谨
　　奏
　　今嵗北四省收成实为朕意想之所不到浩荡
　　天恩惟有以手加额称庆不已先儒有言人事修于下则天和感于上此皆汝诸臣仰体朕以实心行实政之所致也睹兹感应之速益信赏罚之徴更当时加凛惕懋勉厥职以仰答
　　洪庥特谕
　　闻襄南知县周应还居官颇好未知然否尔察明据实奏闻嗣后凡有谕问皆当直陈毋得稍事迎合以失中孚之义
　　一豫省之水利宜兴也【臣】去时二月间过彰徳卫辉一带地方见赤地千里民多饥色【臣】回时七月间又过彰徳卫辉一带地方见禾黍满田与前大异总之河南人拙耕种全望雨泽不能如别省之设法取水【臣】见山西灌田多用井四
　　川灌田多用堰湖广灌田多用龙骨车惟河南全不讲究如漳河淇水皆可引以灌溉求
　　敇谕抚臣开通沟洫因地制宜或筑堰或凿井或用车行之数年则旱不为灾而家有盖藏矣
　　有人条奏水利一欵朕思农田虽仰赖雨泽全借水泉滋润之功长养禾稼不但河南一省凡北省近水之处皆可举行但欲速则恐不达且愚民可与乐成难与谋始须当徐徐鼓舞劝导令其灼见有益则自然踊跃趋赴必得实心任事之州县牧令相地形之髙下度水势之浅深或宜凿井以资灌溉或宜开渠以制蓄泄周详筹画方得要领尔等观此条奏防酌豫省土俗民情悉心讲究以期成效
　　其取水等法实有益于田畆但虑北地民人性拙习懒不善制造器具不乐服役劳瘁尔等要须大费一番心力示以巧式诱以后效又从而奬劝之庶可望其通行无辍否则徒为纸上空言耳何实济之有勉之勉之雍正元年九月二十二日河南廵抚【臣】石文焯谨
　　奏爲遵
　　防回奏事窃九月十五日【臣】赍折人回捧到
　　硃批奏折防
　　颁发水利条奏一件伏读
　　上谕指授机宜洞悉民隐【臣】查豫省民人耕种全赖雨泽灌溉之法素不讲求设遇亢旱即致收成歉薄【臣】到任时见一路地多髙阜因思凿井耕田相资为用以时灌溉补救实多已饬令各属州县先为如法试验使民知有益再行劝导有力之家凿井灌溉自是收获倍丰人情趋利将见小民渐渐仿行矣今防
　　圣训周详遵即转饬州县相度地势凡近水之处应作何开沟引水以灌田禾确勘妥议【臣】着实留心料理徐徐劝导务期行之有效上副
　　睿怀谨
　　奏
　　凡百事宜实心奉行自然有效若苗莠不分良楛莫辨惰者不加惩勤者不加劝则上寛下慢递相仿效府州县率皆草率从事茍且塞责岂止水利不能兴举地方上多一事反多一番滋扰耳何益之有哉
　　雍正元年十二月十三日河南廵抚【臣】石文焯谨
　　奏爲恭谢
　　天恩事雍正元年十一月准吏部咨开河南廵抚石文
　　焯三子石礼图给以二品廕生奉
　　旨依议钦此钦遵知照到【臣】随恭设香案望
　　阙叩头谢
　　恩讫【臣】蒙
　　圣恩髙厚委任封疆乃赋性庸愚愆尤日积兹于感深欲泣之中益切旷瘝之惧返躬自责愧汗长流惟有矢志濯磨奋勉供职并训【臣】子石礼图随任殚心学习共竭驽骀之力上报
　　君恩于万一耳爲此具折恭谢
</div>
    <div class="pagination">
<a href="世宗宪皇帝硃批谕旨_page242.html">上一页</a><span>...</span><a href="世宗宪皇帝硃批谕旨_page238.html">238</a><a href="世宗宪皇帝硃批谕旨_page239.html">239</a><a href="世宗宪皇帝硃批谕旨_page240.html">240</a><a href="世宗宪皇帝硃批谕旨_page241.html">241</a><a href="世宗宪皇帝硃批谕旨_page242.html">242</a><span class="current-page">243</span><a href="世宗宪皇帝硃批谕旨_page244.html">244</a><a href="世宗宪皇帝硃批谕旨_page245.html">245</a><a href="世宗宪皇帝硃批谕旨_page246.html">246</a><a href="世宗宪皇帝硃批谕旨_page247.html">247</a><a href="世宗宪皇帝硃批谕旨_page248.html">248</a><span>...</span><a href="世宗宪皇帝硃批谕旨_page244.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
