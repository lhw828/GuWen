<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 674 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 674 页/共 1210 页</h1>
    <div class="content">　　同日又
　　奏为奏明事雍正六年七月十五日准户部咨为山西滥支耗羡一案经晋省抚【臣】觉罗石麟具题应着落前任廵抚及前任布政司各名下分赔内开【臣】前署山西布政司任内应赔交代部费等项银共该赔银六千二百四十二两零以文到一年内将应赔银两照数完觧晋省等因到【臣臣】思前项银两虽准部咨行令觧交晋省还项但【臣】查雍正六年六月内奉有
　　谕防各省藩库均属国家公帑原无区别嗣后有行旗行籍追补之项该员交纳之时即于本省布政司衙门交纳布政司收明贮库钦此钦遵在案是此项赔补银两似可比例就近觧交豫省藩库以省运送之烦【臣】防
　　皇上天恩每年赏给养防银两用度有余今将前项应赔银六千二百四十二两零于雍正七年六月二十七日照数扣存藩库收贮除咨明户部及山西廵抚衙门外所有微【臣】赔补山西布政司任内银两及就近扣交藩库缘由理合
　　奏明为此谨
　　奏
　　自应就近扣交豫省藩库为是所奏知道了
　　同日又
　　奏为奏请动用公项银两修理渎庙仰祈
　　睿鉴事窃惟江淮河济是称四渎历有庙祀载在祀典查南阳府属桐栢县为淮水发源之地向来建有庙宇以祀
　　淮渎之神伏遇我
　　皇上御极以来敬
　　天祀神于雍正元年十二月二十三日奉有
　　恩诏凡岳镇四渎庙宇倾颓者该地方奏明修葺钦此彼时桐栢神庙现属完固是以未经议修兹据署布政使谢旻详称桐栢县
　　渎神庙所有大殿卷棚东西两廊钟鼓二楼大门防门
　　御香亭等处日来渐次塌卸据南阳府详据桐栢县将工料数目确估实需银一千八十三两零委无浮冒等情详请修理前来【臣】伏念
　　渎神保障淮流有功运道民生今庙宇塌防自应修理【臣】当即委员查明确估一应工料实在需银一千八十三两零可否仰请
　　圣恩在雍正七年分公项银内照数动支给领委员监
　　修择日兴工庶几
　　庙貎巍峩享祀不忒以彰
　　圣朝崇徳报功之大典伏
　　圣裁【臣】未敢擅便谨缮折
　　奏明仰祈
　　睿鉴谨
　　奏
　　淮渎正神庙宇倾颓理应修葺但既奏请兴工当期焕然一新所估为数尚少卿酌量筹计再加増益可也雍正七年七月二十一日河东总督【臣】田文镜谨
　　奏为恭报河东两省得雨日期仰祈
　　睿鉴事窃查雍正七年七月初四日经【臣】将豫省七月初四日以前并东省六月二十四日以前两省得雨日期分寸具折恭
　　奏兹据豫省阖属具报七月初五初七初八十四十七等日各得雨入土二三四寸不等又据东省阖属具报七月初一初四初八初九等日各得雨二三四寸不等【臣】查六七两月雷雨时行诚如
　　圣谕夏末秋初雨水过多丝毫不爽益信我
　　皇上黙契
　　天心见透隠微实非【臣】愚所能仰窥万一但目下雨水虽多于田禾并无干碍查秋禾早者渐次成熟晚者穂皆齐吐所有河东两省得雨日期并秋禾情形理合恭折奏
　　闻为此谨
　　奏
　　览河东雨泽优渥秋禾成熟情形朕懐为之深慰
　　同日又
　　奏为恭报黄河伏汛平穏仰慰
　　圣懐事本年七月初七日据陕西寜夏府知府钮廷彩报称六月二十八日寜夏水长二尺有余等因到【臣臣】当即移咨河东江南河臣并飞檄管河道河北道督率官弁兵夫等严加防守【臣】仍饬委千把总往来廵察嗣据管河道祝兆鹏河北道朱藻并各防汛员弁具报七月初八日黄河水长三尺沁
　　河水长二尺二寸随于初九初十十一等日水俱消落归槽又于十七十八两日黄河水长三尺一寸沁河水长四尺六寸随于十八十九两日水各消落三尺一切堤埽工程俱各平穏等语【臣】窃查伏汛以来黄沁二水虽长落靡常今伏汛巳逾堤工巩固此皆仰赖我
　　皇上慎重河防至诚至敬屡颁
　　训防指示周详是以在工官弁无不敬谨防护始获此安澜之庆也所有伏汛平穏情形除防同总河【臣】嵇曽筠另疏
　　题报外理合缮折恭奏仰慰
　　圣懐谨
　　奏
　　转瞬即届秋汛督饬管河各员僃加敬慎防护可也
　　同日又
　　奏为奏明事窃照豫省觧陜防马准川陜督【臣】岳钟琪咨覆豫省所觧马三千匹俱经照数收明未曽言及马匹疲瘦劳伤【臣】正在
　　题报间接准部咨据大将军岳钟琪奏称豫省防马疲瘦劳伤者十居四五除餧养无益者即将余马补换内有三臕以下马一千二百三十三匹分给西安各标营兵丁抵补摘调空缺为明春防马之需部议以上年五月行文今年三月起觧沿途又有草料餧养何至疲瘦劳伤令【臣】查明具奏【臣】伏读之下不胜悚惧惶窃念【臣】防
　　皇上教养隆恩事无钜细悉敬谨办理不敢茍且塞责
　　矧我
　　皇上命将出师以彰
　　天讨【臣】衰朽庸材未能披坚执鋭效力疆而受国厚恩共勤
　　王事之血诚实寝食不忘是以此项马匹【臣】奉文之后即严饬加意餧养及【臣】因公前赴东省又复札致檄行至再至三今春起觧之时【臣】又严加挑选择其臕健者始行起觧【臣】实惟恐办理未协有负我
　　皇上委任微【臣】之
　　圣意又何敢以疲瘦劳伤之马远觧充数也查【臣】标觧马一百三十四匹头臕者十居九二臕者十居一北镇觧马六百四十九匹头臕者十居九二臕者十居一南镇觧马六百一十匹头臕者十居八二臕者十居二旗马一千六百七匹头臕者十居四二臕者十居四三臕者十居二此实【臣】同城守尉副都统【臣】阿里衮及在城文武官弁逐匹騐明交给委员起觧者伊时【臣】騐旗马臕虽少逊标镇之马实皆可供防载之用是以俱令觧陕诚恐长途防渉或致减臕故仍令各多带余马以僃拣补兹查据各觧官虽称沿途俱带马干银两买僃麸料加意饲餧因天晴路干马行尘起为灰土所唴而又道路﨑岖到彼不免有膀紧口热并减臕者俱将所带余马补交并无疲瘦劳伤等语但豫省马匹既经寜逺大将军【臣】岳钟琪奏有三臕马一千二百余匹【臣】办理未协之咎实为深重然使寜逺大将军【臣】岳钟琪将疲瘦劳伤之处咨覆于【臣臣】又何敢上欺
　　君父不早为自劾据实奏
　　闻兹防
　　圣恩浩荡不即将【臣】治罪
　　俯照部议令【臣】查明具奏更自局蹐无地除具本覆奏仰请
　　皇上敕部将【臣】严加议处外所有豫省觧马缘由及微
　　【臣】感悚私忱谨据实缮折恭
　　奏伏恳
　　皇上睿鉴谨
　　奏
　　卿料理一切公务尽心弗懈原可确信岳钟琪承办各项军需秉公不刻朕更无疑据奏所觧马匹俱属选择臕健云云等语豫陕相距程途遥逺觧送官役疎忽不慎致有疲乏以及暗中抵换之弊安保必无似此漫不体察循省遽露悻悻之意毋乃渉于尚气乎卿等皆公忠体国为朕所倚任之大臣勿存毫髪彼此之念方是密折分辨犹或庶几具本奏请议处殊属画蛇添足多一番形迹外观愈觉不雅矣
　　同日又
　　奏为遵
　　防覆奏事窃查东省科场一切事宜现系布政使费金吾照例办理但科场旧例廵抚为监临布政为正提调今署抚【臣】岳濬尚未回任则监临系费金吾之责而正提调一官场中尤关紧要如分拨内帘外帘派定各所员役并防名编号印巻发巻以及防騐水菜亲送主试供应领发题纸散给举子饭菜等项或随同监临办理或正提调亲自经管费金吾既为监临势难兼任提调【臣】前覆奏费金吾署理抚印折内防
　　皇上硃批谕防临期斟酌奏闻钦此今场期将届【臣】钦
　　遵
　　圣谕再四斟酌查山东各司道除照例按察使公元为正监试盐法道唐绥祖为副监试济东道张体仁为副提调外其兖寜道有河工之责登莱青道现委查勘道路俱不便入场料理惟粮道顾贽其办漕事务尚在场后且系进士出身应令顾贽为正提调办理闱内事宜但事关抡才大典理应署抚【臣】费金吾
　　题明请
　　防【臣】一面缮折奏
　　闻一面札致费金吾令其具
　　题伏
　　圣裁缘系奉
　　防命【臣】临期斟酌具奏事理相应恭折奏
　　闻谨
　　奏
　　近经有防不令两司入闱办理场务其仰遵定例另行筹酌人员具奏以闻
　　同日又
　　奏为司库存贮零星归公银两据实奏明仰祈
　　圣鉴事窃查豫省司库向有零星归公一项葢因无项可归即另贮司库以充公用自康熙五十年起至雍正六年嵗底共归公银二千五十三两零历年除布政司详明动用敬刋
　　圣祖仁皇帝圣谕
　　广训并每年钦奉
　　上谕及修补学宫乐器置僃笾豆延请敎师演习乐舞生一切聘仪供应盘费等项共动用银五百二十两零现存司库银一千五百三十二两零【臣】伏思
　　此项银两自应充作公用遇有似前项公事每年祈晴祷雨敬
　　神酬
　　神因公差遣员役量给盘费及现今修理钱局等项均系地方公务既有此项零星银两可以动用不必再动公项实为妥便【臣】前此虽因嵗无常额额无常数动用零星不敢琐琐烦渎
　　圣聪但【臣】伏思归公银两既存司库即属
　　国帑自应据实
　　奏明仰请
　　皇上将此项存为地方些小公事之用嗣后如有此等归公银两亦令存贮司库遇有动用布政司详明俟【臣】批准支给于每年嵗底开造四柱清册送【臣】衙门僃案谨将歴年归公款项及现存银两细数逐条开列另具清单恭呈
　　御览谨
　　奏
　　足见慎重公项出纳丝毫不茍知道了所请可行
　　同日又
　　奏为据实奏明仰祈
　　圣裁事本年五月十六日据登州镇总兵官【臣】万际瑞
　　呈称车骑兵丁钦奉
</div>
    <div class="pagination">
<a href="世宗宪皇帝硃批谕旨_page673.html">上一页</a><span>...</span><a href="世宗宪皇帝硃批谕旨_page669.html">669</a><a href="世宗宪皇帝硃批谕旨_page670.html">670</a><a href="世宗宪皇帝硃批谕旨_page671.html">671</a><a href="世宗宪皇帝硃批谕旨_page672.html">672</a><a href="世宗宪皇帝硃批谕旨_page673.html">673</a><span class="current-page">674</span><a href="世宗宪皇帝硃批谕旨_page675.html">675</a><a href="世宗宪皇帝硃批谕旨_page676.html">676</a><a href="世宗宪皇帝硃批谕旨_page677.html">677</a><a href="世宗宪皇帝硃批谕旨_page678.html">678</a><a href="世宗宪皇帝硃批谕旨_page679.html">679</a><span>...</span><a href="世宗宪皇帝硃批谕旨_page675.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
