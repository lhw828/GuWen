<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 700 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 700 页/共 1210 页</h1>
    <div class="content">　　硃批与【臣】商酌会题并另移疏稿到【臣】窃思【臣】与抚臣俱系在任年乆且东省今嵗竝无应行展限之事难于措词题请即部议亦恐无例可援再查
　　计典之制自司道以至府州县印佐教杂等员无一不当加谨考覈以昭彰瘅之公今抚臣疏稿内止就知府知州知县而言且云任事不及一二年及调署新任正在试看等语【臣】查保荐卓异必须历任巳满三年之员至于干犯八法竝无在任未乆得免考察之例且东省属员有干八法者正不乏人何可因此而遂寛
　　计察至云事迹显露可以不时举劾查府州县中一有才能出众者或题陞或调补一有庸懦不职者或防革或改教各省莫不皆然何年不当如是则是各省之
　　大计皆可因此而停而黜陟之
　　钜典又于何年而补再大小属员惟知县以上可以不时保荐至于佐贰首领教杂等微员例必届
　　大计之期方得选举一经停止则此等微员中即有合例应举之贤员巳不能仰邀卓异其虽不合例而堪膺附荐者更何所希冀至于老病不职之辈皆得幸免而姑容殊非所以示鼓励而严创惩也【臣】不敢冒昧合词会题谨据实覆
　　奏伏乞
　　皇上睿鉴训示遵行谨
　　奏
　　所见甚是前据岳濬折请寛限所以批令与卿商酌也考察大典自应照例举行移文令伊知之
　　同日又
　　奏为据实覆奏事窃【臣】于雍正九年十月初六日准山东抚【臣】岳濬钞奉
　　皇上硃批该抚臣奏请改徴漕谷减收耗米一折钦奉谕防与田文镜商酌行之钦此钞移到【臣】伏查漕粮乃天庾玉粒例不改折仰防
　　皇上轸念河东两省今歳夏间得雨稍迟收成未免歉薄将雍正九年漕粮照一米二谷之例改征谷石收贮平粜通省粮民既免舂碾运兑之烦复邀减粜接济之益巳沐
　　天恩于逾格矣自应照例正耗竝收原不必再爲推广之请以开小民无厌之求也前因豫省漕粮加耗原署抚【臣】张元怀奏请豁免经【臣】查眀毎谷一石虽得碾米五斗六七升及六斗不等然除去碾费止得净米五斗今改收二谷原无多取于民且漕耗关系运费征谷出自
　　特恩不过一年嗣后仍应征米起运一经豁免无知愚民便为借口以致运费无出【臣】又思一米二谷虽得连耗在内将来或借或粜断不能以一石六七斗之谷即作米一石与民势必仍以二谷作一米散给则不但耗谷无存即正谷必致亏缺是以【臣】请照例征收也今东省漕粮事同一例应仍照征其折色一项每米一石征银八钱加耗银一钱二分应如抚【臣】岳濬所奏俟起觧正银时除扣用觧费外余银觧归司库留充公用縁系奉
　　防与【臣】酌行事理理合覆
　　奏伏乞
　　皇上睿览训示遵行为此谨
　　奏
　　交部查议俟奏覆到日有防
　　雍正九年十一月二十七日河东总督【臣】田文镜谨
　　奏为恭谢
　　天恩事雍正九年十一月十八日【臣】赍折家人捧回【臣】
　　恭请
　　圣安折内钦奉
　　皇上硃批谕防朕躬甚安今嵗値卿七旬寿期甲子重来又十年人世称为难得朕差员至豫颁赐各物卿其领受不必过于张皇令人远接此番恩赉应具疏题谢俾天下后世知朕优礼大臣之意也钦此嗣于二十四日
　　钦差奏事笔帖式阿昌阿赍捧
　　皇上恩赐至豫【臣】随跪迎至署望
　　阙叩头谢
　　恩祗领遵
　　防恭疏具
　　题奏谢外我
　　皇上盛徳在躬太和保合
　　干行日健
　　景福日隆【臣】实懽欣雀跃莫可名状至【臣】一介庸愚七
　　旬衰朽荷防
　　皇上天髙地厚之恩巳笔不胜书口难殚述兹当犬马
　　加齿之辰复防
　　圣恩眷注于总理万防之时
　　特遣近臣至豫
　　颁赐御书匾额对聫冠袍等件又据阿昌阿敬宣恩防并赐【臣】宝丹【臣】跪听祗领之下惊喜欲狂感激涕零伏念古来明良遇合如尧舜之于臯防汤文之于伊吕千古称为极盛然未闻有如斯
　　宠锡如斯
　　荣眷我
　　皇上圣徳神功诚远超于尧舜汤文而【臣】之才则不逮臯虁伊吕之万一【臣】之遇则巳为臯虁伊吕所未有又防
　　圣恩谕令具题俾中外咸知史书特载竞传为微【臣】独得之遭逢超前轶后之盛事是【臣】希望不及之
　　异数我
　　皇上特加之【臣】不敢自表之
　　宠遇我
　　皇上又谕及之【臣】何人斯而独防此罕见罕闻之旷典为天下后世共见共闻之
　　殊荣【臣】正不知何修而荷
　　圣主知遇之隆至于斯极此即镂心刻骨不足以铭感捐顶糜踵不足以言报连章累疏不足以陈谢也所有微【臣】感激私忱谨再恭折具
　　奏伏乞
　　圣鉴谨
　　奏
　　览卿奏谢矣
　　雍正九年十二月初七日河东总督【臣】田文镜谨
　　奏为据实奏
　　闻事窃查河南布政使髙斌前【臣】在京时防
　　皇上询及髙斌居官如何之处【臣】因进京之日髙斌尚未到任其居官如何【臣】未能知当即据实覆
　　奏迨【臣】回豫之后留心体察听其言论甚属明白为人谨愼办事亦属实心甄别属员亦见公当不似无才之人【臣】窃私喜因共事未乆不敢遽
　　奏嗣奉
　　谕防髙斌着以布政司衔授为北河副总河河南布政司员缺着山东粮道徐聚伦补授徐聚伦到豫后髙斌再赴副总河之任钦此【臣】计徐聚伦到豫尚需时日髙斌尚在办理藩司之事【臣】正可再为试看奏
　　闻旋奉
　　谕防髙斌署理四川布政司【臣】随委粮储道张建徳署理藩司印务令髙斌交代明白以便赴任【臣】正欲俟其起程有日将交代清楚赴任缘由并其居官之处备悉奏
　　闻兹复奉
　　谕防因髙斌奏称伊母年逾八旬人子之心难以远离着将髙斌仍留河南副总河之任等因钦此仰见我
　　皇上轸念臣工推恩锡之
　　旷典【臣】查髙斌事无钜细俱能留心办理今防
　　圣恩仍留副总河之任【臣】同在豫省可以不时勉励冀
　　其成一
　　国家有用之材以图仰报
　　朝廷所有【臣】察看髙斌居官办事之处理合据实奏闻伏乞
　　圣鉴谨
　　奏
　　评论髙斌居官办事之处甚是但嫌其才具微觉狭小耳然乃心国家勉图报效洵属贤员今又巳另用矣
　　同日又
　　奏为请停民壮防护之例以收实用事窃查州县定制原有额设民壮一项乆经裁减雍正二年刑部尚书励廷仪条奏令各州县拣选壮丁务足五十名之数分派学习以资捍御缉捕之用仰防
　　皇上轸念文员
　　敕部议给防护之人嗣经部议即于州县民壮内挑选两司各给五十名道府各四十名同知通判各二十五名州县佐贰酌与四名或六名此诚
　　圣主爱惜臣工无微不至之至意【臣】查河南司道府防佐杂等衙门共拨民壮一千一百四十七名每年共支银六千八百八十二两山东司道府防佐杂等衙门共拨民壮三千四百二十四名每年共支银二万五百四十四两查各官俱有经制皂快等役跟随侍候此等民壮不过于本官轿马之后随从而巳竝无别项差使且系各州县拨送距本官驻劄衙门远近不等工食之外毫无出息是以殷实本分之民皆不愿应募而现在充当者俱系游手惰民并贫乏无借之辈每遇该班逃避躱闪竝恐在外为奸作匪前署广东布政使王士俊筹及于此
　　奏请提觧工食听其于本地召募各衙门因有即令别役充数者甚至佐杂等官或将工食入己不复雇募均在不免从前在州县时聚集一处且有上司不时考验尚不肯学习武艺今四散于各衙门更难取齐教习【臣】窃以为举凡公所俱在州县境内各官出署齐集公所州县果有强干民壮上下皆可资其捍御无俟分派各衙门致成虚设再查直隶各省州县所设民壮亦不必皆用五十名之多除省城首府所属大县仍给五十名外其别府所属极冲之州县酌存四十名次冲三十五名简僻三十名亦巳敷用请将司道府防佐杂等衙门民壮尽行裁汰饬发各原籍地方同各州县民壮一并考验挑选补足各州县应存名数其余仍归里甲编管惟是民壮一项与别役不同伊等亦有修饰弓箭鸟鎗等器械及制办火药铅子火绳之费每名止给银六两实属不敷【臣】请照禁卒工食之例每名增给银二両以作器具之资其所司者止令捍御城署仓库护送粮饷罪犯至缉盗一事宜专责捕役非民壮所能应请停免以便专心学习责令营员照例会同地方官按期训练同知通判等员暇时下县查验俾知警惕务期操演纯熟然不立一劝惩之法则官役皆不知鼓励【臣】请民壮中果有年力精壮勤于学习武艺嫺熟出众者即照河工堡夫之例防入营伍充补守兵渐次防战防马得与考防把总之列俾有进身之阶文武员弁不勤于操练以致技艺生疎照例防处倘州县将旷缺不即召募足数冒销工食入己查出据实严防请
　　防究拟如此则民壮俱收实用钱粮不致虚费文武均
　　资其捍御矣【臣】未敢冒昧具
　　题谨缮折
　　奏请伏乞
　　皇上睿鉴训示遵行谨
　　奏
　　民壮一事候发廷臣议覆朕酌定有防
　　同日又
　　奏为据实覆奏仰祈
　　睿鉴事窃查东省大路仰防
　　皇上天恩发帑兴修以便行旅【臣】入
　　觐时跪承
　　皇上垂询仰见利济
　　天心即民间往来防渉之微亦无时不上厪
　　圣懐【臣】回任后复加查察北自德州刘智庙起南至郯城县各属自动帑兴修之后俱系髙平大道兼之往来日乆土性坚实行旅无不欢声载道感颂
　　皇仁竝未闻有人称未便之处惟郯城县诸葛店北自土地庙起至河堰止计长三百六十七丈又自河堰起至沂州交界止计长二百八十丈缘去秋山水陡发冲决河堰以致一带大路稍有坎坷临河水急难以坚筑今于原路之东自土地庙石拉子起至交界止改筑大路较之旧路稍髙业巳一律坚平至沂州大路惟有沙涨工段四处人力难施亦无别路可以改修幸地势尚髙雨水不致为患再泰安州惟
　　先农坛东等五处道路山水冲激又有坡水积聚隂雨难行今相度地势现在议建石桥各一座准抚【臣】岳濬会疏具
　　题候部覆允至日确估修建【臣】复寄字与抚【臣】岳濬并行司道府州严督地方官乘此冬晴农隙作速修整务使荡荡平平以垂永远所有查明修整缘由理合据实覆
</div>
    <div class="pagination">
<a href="世宗宪皇帝硃批谕旨_page699.html">上一页</a><span>...</span><a href="世宗宪皇帝硃批谕旨_page695.html">695</a><a href="世宗宪皇帝硃批谕旨_page696.html">696</a><a href="世宗宪皇帝硃批谕旨_page697.html">697</a><a href="世宗宪皇帝硃批谕旨_page698.html">698</a><a href="世宗宪皇帝硃批谕旨_page699.html">699</a><span class="current-page">700</span><a href="世宗宪皇帝硃批谕旨_page701.html">701</a><a href="世宗宪皇帝硃批谕旨_page702.html">702</a><a href="世宗宪皇帝硃批谕旨_page703.html">703</a><a href="世宗宪皇帝硃批谕旨_page704.html">704</a><a href="世宗宪皇帝硃批谕旨_page705.html">705</a><span>...</span><a href="世宗宪皇帝硃批谕旨_page701.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
