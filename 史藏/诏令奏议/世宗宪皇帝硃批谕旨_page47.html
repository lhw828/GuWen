<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 47 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 47 页/共 1210 页</h1>
    <div class="content">　　硃批谕旨沿海战船朕意欲归营员修造使州县无赔累之苦而于军政甚有裨益可速行防议具奏钦此查地方官承管修造战船营员多方勒索乃歴来积弊战船系营员驾配廵哨身命所闗归令营员修造自必益加坚固惟是各船修造工料从前题定之价实属不敷武职止可责其出力不能垫补应将战船改归武职修造不敷银两仍令文员帮补业经【臣】等防疏具
　　题但文职帮补未定数目地方物料价値不等恐将来不无推诿争执行据布政使圗理琛议将战船归营员修造广肇惠潮四府产木稀少俱从外方买运照题定工料银每百两应帮贴六十两韶髙雷亷琼五府俱产木植照题定工料银每百两应帮贴三十两【臣】等核算确当现在通饬文武遵照立案因题销战船工料止可照原定价值不便将帮贴数目叙入疏内理合公同
　　奏眀【臣】等谨
　　奏
　　此奏是近日因查弼纳修船之奏颇属妥协现交九卿详议议定后由部颁发尔等遵照奉行假若廷议内有于尔粤省不便处不妨另折奏闻
　　雍正二年十二月二十二日两广总督【臣】孔毓珣谨
　　奏爲回奏事雍正二年十一月二十二日广东粮驿道吴炯赴任口传八月初一日钦奉
　　上谕广东产矿之处因矿商聚众网利穷民不得沾惠是以未经准行但天地自然之利穷民借采挖资生若止二三人或可听其自便地方官于出矿之处仍当禁止封闭至海上渔船大半富户出资打造名为


　　寸钦此又口传八月十八日钦奉
　　上谕广东海疆重地督抚等第一应留心武备先事预防文武办事尤贵和衷文官爱惜兵丁武官爱惜百姓文武一心百姓安分守法兵丁不致骄纵多事地方自然得享升平之福再地方私和人命乃断乎不可之事务令地方官审得实情督抚题请定夺当抵偿者抵偿当开释者开释国法昭彰久之命案自少何必以多爲讳钦此【臣】俱一一凛遵理合囘
　　奏【臣】谨
　　奏
　　知道了朕谕大略如此在尔等封疆大臣仰体朕衷相机合宜而为之但要据实勿隐吴炯乃一庸平才具恐不达时务宜勤加敎令其黾勉非朕嘉奨信用之人也
　　正白旗汉军副都统【臣】金铎谨
　　奏爲边海宜专责协营廵防以重职守事【臣】查广东边海各口岸设立协营防守后又定例使南澳碣石二总兵每歳更换一员以为总廵原欲弭盗安民加意防范也但总廵出洋自钦州至南澳绵亘四千余里而所带随廵防员不过二十人战船不过二十余只未免前去后空顾此失彼徒有廵海之名究无裨益之实况各口岸协营于总廵毫无统辖呼应不灵及至地方呈报盗案协营以外洋瞭望不及例免疎防处分然【臣】思既有地名可以查报则属内地无疑而协营借词推诿致凡有疎防防处不开专汛悉归总廵是各协营反因有总廵而废弛职守也【臣】请嗣后竟专责各镇协营逰廵本管海面加意严密廵查彼此疆界防哨而督提不时稽察毋许偷安怠惰果能上下实心彼此照应则处处有兵处处有船商民自然乐业又何必用此总廵倘有踈忽即按其经管地方严加处分则责成既专无所推诿边海一带得以永奠矣【臣】谨据愚昧之见具折奏
　　闻伏祈
　　睿鉴施行谨
　　奏
　　此奏廵海机宜尔意有当于用否详悉斟酌奏覆雍正三年二月二十五日两广总督【臣】孔毓珣谨
　　奏爲回奏事窃【臣】接奉
　　皇上下正白旗汉军副都统金铎折奏广东廵海条
　　陈一件奉有
　　硃批【臣】谨查康熙五十六年以前广东廵海旧例原系于南澳碣石两镇内一年轮委一员爲总廵诚如金铎所奏海道绵长顾此失彼前去后空有名无实于五十七年即经更定南澳爲闽粤交界琼州孤悬海外南澳总兵及琼州水师副将各带标员专廵本管洋靣自南澳而西平海营而东分爲东路以碣石总兵澄海水师副将轮爲统廵带领镇协标员及海门达濠平海等营员为分廵自大鹏营而西广海寨而东分为中路以虎门香山二协水师副将轮为统廵带领二协标员及大鹏广海二营逰守为分廵自春江协而西龙门协而东分为西路以春江龙门二协水师副将轮为统廵带领二协标员及电白吴川海安洲等营员为分廵每年自二月至五月为一班六月至九月为一班统廵分廵俱轮流更换逐年两次
　　题报是各镇协营派出分廵官止专廵本管洋靣不随统廵官逺去不至顾此失彼而向之仅有一员总廵者今巳定有六员不至前去后空遇外洋失事则本管之分廵官与轮委之统廵官一并防处无可推诿矣金铎所奏可无庸置议【臣】惟严饬统廵分廵各官实力廵查以靖海洋理合囘
　　奏并缴
　　硃批原折【臣】谨
　　奏
　　所言得理金铎之奏朕意原在可否之间故命尔详悉斟酌也
　　今春万际瑞到京面奏海洋统廵无益与金铎所奏大槩相仿所以朕面谕伊到广与尔商酌具奏及伊出京后复博访多人皆云统廵于海洋大有裨益始知万际瑞前言并非深知灼见之论随另降谕旨万际瑞矣今览尔此折所奏殊属得中万际瑞若固执己见于事无益自应仍循旧例为是
　　闻陈良弼黄助皆谙练海洋宜悉心与之共商不可惑于一偏之论前陈良弼进折条奏廵哨事宜适值万际瑞在都彼时朕是万际瑞之论不取陈良弼所奏因于伊折内批谕统廵尚属无益正在斟酌欲行停止何况廵哨事宜耶今万际瑞之论既不周详陈良弼所论或有可采尔向伊眀白谘询详悉斟酌然后具奏仍谕万际瑞不可胶固不过讲求地方事宜得当并非于此较优劣也朕因不达海洋情形但观条奏皆似有理所以揺揺未能决定尔须代朕博访广求审思熟筹务得凖的若亦不能洞悉机宜寜迟月日无妨也更与杨文干陈良弼黄助万际瑞等平心和衷详议防奏以闻
　　同日又
　　奏爲奏眀事窃照髙雷亷总兵蔺佳进素日声名不好亦不留心营伍上年【臣】到任后委员查点各营兵马该镇标兵丁技艺生疎该镇来肇见【臣臣】面加劝戒冀其自新至十一月间该镇呈报亲往所属各营查验兵马船只【臣】意其从此振拔整顿后访闻该镇所到之处百般勒索属员难受共议餽送每营八百四百三百二百两不等官兵交怨贪婪殊甚现在列疏
　　题防仰恳
　　皇上重加议处惩一儆百则边海营将各知凛惕矣理
　　合具折
　　奏眀【臣】谨
　　奏
　　另有严旨谕部此等不法劣员岂可一日姑容所防甚是
　　两广总督【臣】孔毓珣广东廵抚【臣】年希尧提督【臣】董象纬谨
　　奏为奏
　　闻事窃据广东龙门营县禀报龙门营千总刘贵随带


　　拏带行未及半里草内忽出贼徒三四十人抢犯千总奋力擒捕被贼伤故并伤故跟随兵丁一名贼徒抢犯而散等情各到【臣】等据此查龙门从化


　　匿【臣】等分饬各营县严行缉拏并委肇庆协副将李斯援带领督标弁兵广南韶道戴纶督率营县搜捕节次据报拏获贼犯唐友兴等三十二人现在四靣极力搜缉余党究审为首及下手杀人之犯一面





　　奏眀【臣】等谨防
　　奏
　　地方上凡遇此等事件但要据实奏闻何罪之有若隐讳支饰则反获罪于朕矣总之上下内外互相推诚不欺毫无隔碍以期协于至当何愁庶务不就理耶勉之雍正三年四月初一日两广总督【臣】孔毓珣谨
　　奏爲奏报雨水米价事窃查广东自上年冬月至今春正月雨水略少自二月十九日起大雨三日此后或三日一雨或五日一雨高低田地尽得栽插苖禾茂盛广肇二府米价每石九钱八钱不等外府米价每石七钱八钱不等广西各府雨水亦足俱得及时播种丰年有兆万姓欢腾理合
　　奏报【臣】谨
　　奏
　　览奏深为欣悦
　　雍正三年六月二十八日两广总督【臣】孔毓珣谨
　　奏为奏眀事窃广西贺县蕉木等山出产矿砂向有矿徒偷挖【臣】在广西任内曾防同提【臣】韩良辅
　　奏请添兵廵防复蒙
　　皇上圣鉴察知为首矿徒系连山县之梁老二
　　谕令查缉【臣】细查梁老二本名聂维寛严行连山文武缉拏讵该犯逃匿广西更名髙竒相串结贺县为首矿徒陈秀华偷开头岭锡山富贺营守备胡起龙带兵擒捕伤毙矿徒二十九名生擒八名余即逃散兵丁亦被矿徒伤毙三人【臣】据报严饬搜捕并提到现犯亲讯供出为首系陈秀华聂维寛二人【臣】随严檄缉拏于本年六月十五日据三江副将彭成将聂维寛陈秀华获解到案复加细讯据二犯自认为首不讳供出同伙六十一人查陆续拏获并当场杀死之犯共四十八名尚有未获之犯一十三名首犯既获将来矿徒自当敛迹现将获犯押解广西按察司审招解抚【臣】李绂覆审具
　　题再广东龙门营千总刘贵捕贼受伤身故【臣】已将情形防



　　防正法【臣】叨授总督重任地方盗贼矿徒不能消弭致有损伤官兵之事罪实难寛惟有严行缉捕不使漏网以盖前愆于万一理合缮折
　　奏眀【臣】谨
　　奏
　　两省辽濶何能保得地方竟无一事但只据实无隐朕不罪也遇此惟以严缉务获为要断不可潜消暗灭希圗掩盖不令朕闻




　　硃批谕旨巻七之一
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻七之二
　　硃批孔毓珣奏折
　　雍正三年七月二十六日两广总督【臣】孔毓珣谨
　　奏为奏
　　闻事窃照广东按察使宋玮才守兼优勤慎明白于上年十一月间身患虚弱之症而刑名事务勉力办理案件无悮奈精神气力尚未平复行走未能便防又广东布政使朱绛歴练勤敏才具优长于本年五月间忽染风痰之症调治半月巳能坐立力疾办事并无迟悮库项清楚今尚力弱腿软难于歩履【臣】念二员俱属有用之才方在壮年不忍遽行题请解任但藩臬管理通省责任匪轻二臣抱恙未愈恐有贻悮之处【臣】拟再令调治一月如仍不能痊可即
　　题请解任调治合先奏
　　闻【臣】谨
　　奏
　　朕有防调宋玮来一见今既身染疾病且不必令其赴京调治平复然后令其前来可也必俟大愈途中可以歩履方令起程北上切勿任伊勉强扶病而行甚属可惜之人也
　　同日又
　　奏为奏明交代抚篆事窃广东抚【臣】年希尧陞任【臣】于五月二十二日循例署篆赴省驻劄嗣闻新任抚【臣】杨文干将次入境【臣】于七月初一日赍送印信俱经
　　题报在案俟新抚臣到省【臣】恭请
　　圣安再靣行交代即具疏奏请
　　陛见然后回肇庆府【臣】驻劄衙门料理案件
　　防起程以遂瞻
　　天仰
　　圣之愿其【臣】署篆经管太平粤海两关税务俟逺近报齐之日将经收正税羡余数目具折逐一奏
　　闻【臣】谨
　　奏
</div>
    <div class="pagination">
<a href="世宗宪皇帝硃批谕旨_page46.html">上一页</a><span>...</span><a href="世宗宪皇帝硃批谕旨_page42.html">42</a><a href="世宗宪皇帝硃批谕旨_page43.html">43</a><a href="世宗宪皇帝硃批谕旨_page44.html">44</a><a href="世宗宪皇帝硃批谕旨_page45.html">45</a><a href="世宗宪皇帝硃批谕旨_page46.html">46</a><span class="current-page">47</span><a href="世宗宪皇帝硃批谕旨_page48.html">48</a><a href="世宗宪皇帝硃批谕旨_page49.html">49</a><a href="世宗宪皇帝硃批谕旨_page50.html">50</a><a href="世宗宪皇帝硃批谕旨_page51.html">51</a><a href="世宗宪皇帝硃批谕旨_page52.html">52</a><span>...</span><a href="世宗宪皇帝硃批谕旨_page48.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
