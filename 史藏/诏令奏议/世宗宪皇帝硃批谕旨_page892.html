<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 892 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 892 页/共 1210 页</h1>
    <div class="content">　　奏
　　览
　　雍正九年十一月初八日浙江总督管巡抚事【臣】李衞谨
　　奏为据实奏明仰祈
　　睿鉴事本年十一月初五日接准吏部咨文复防恩防令【臣】酌量起程日期于十二月望前到京钦此窃
　　【臣】初奉冬底到京
　　上谕原欲十一月十九日起身正合月中进京之期因偶患疮疾医生限日平复是以前折附陈拟于冬至边趱行日来内垢渐去生肌大半适又感冒泄泻稽误数日疮口复溃行动甚难今外证已除方将长起若不稍俟收口于清江起旱之际颇虑艰难或沿途转致躭搁现在昼夜内外竝治务于二十五日起程一路量力赶紧行走最迟亦于封印时必到恐于十二月望前之期畧缓六七日【臣】心实切惶悚本不敢再为烦渎
　　天听仰惟



　　日起天气大晴晚稻已收三分之二再得十日即可全登地方甚是安静又【臣】闻得调京松江提督王绍绪临行之前将米折银亏空二千余两今以仓底气头陈米给兵众人不要纷纷嚷閙竝将
　　恩赏生息银两以九五折扣发给各典铺所余入已以及从前取用民间家伙不还怨声载道贴单约日索取等因【臣】即飞速密谕该标中军防将黄钦查覆未到近闻新署提督马世龙于初二日赴任谅必设法安顿合并附折先为陈明仰祈
　　睿鉴谨
　　奏
　　王绍绪诚为负恩之最者已有防察审矣
　　雍正十年八月初一日浙江总督署理直隶总督印务【臣】李衞谨
　　奏为奏
　　闻沿途禾稼收获丰盈事窃【臣】遵
　　防于本年七月二十二日出京二十六日抵保定府上任经过地方目击各项早田杂粮刈获过半晚禾更盛荞麦正在开花亦极畅茂询之乡村老防咸称今岁秋成大小米谷豆黍悉有十分惟高粱间有八九分者较之歴年实为丰稔民情欢呼载道及抵署后查近处各属有已经报到者其情形与途间所见相同伏思【臣】自去腊至今日侍
　　阙廷亲覩
　　皇上忧民念切时刻以旱潦关心诚敬防祈溥施恩泽上格
　　穹苍特降丰穰万民受福感应如响【臣】实切欣幸合将所
　　见京外丰熟大概情形先行奏
　　闻上慰
　　圣怀为此谨
　　奏
　　畿内今岁雨泽虽属优渥尚未期如此之丰盈也览奏曷胜欣悦
　　雍正十年八月二十七日浙江总督署理直隶总督印务【臣】李衞谨
　　奏为奏
　　闻事窃照直属夏秋之间雨泽时行滹沱猪龙二河相近沿边州县间有堤岸漫溢田禾被淹之处当经前署督【臣】刘于义委员往查于七月二十日具折
　　奏
　　闻【臣】接任后催令各地方官并委员分头确勘先行酌量赈恤并将此外田亩有无被灾飞速看明分别册报去后今据深晋霸安四州正定保定髙阳天津藁城雄县等属俱称河水旋长随退畧减分数勘不成灾大城束鹿平山文安蠡县等处屡催尚未覆到惟冀州及衡水县髙田无伤低洼村庄田禾果被淹损武强武邑二县低处有秋髙阜有鹻之地得雨稍迟禾苗未能滋长各具成灾分数册结详送前来除仍饬大城等五县速覆外【臣】查今岁直属地方各项秋收咸称大有惟此髙洼数处畧遇偏灾亦止村庄间杂非系通县受伤若酌动存公银两于冬底来春青黄不接之时按户再加接济赈恤即可安顿得所但歴防
　　皇恩加意黎元凡有偏灾无不蠲赈竝行今成灾顷亩虽属无多而事关钱粮缓征按分蠲免例应
　　题报部臣方可据案定议未敢冒昧合先具折奏
　　闻恭候
　　皇上训示遵行谨
　　奏
　　成灾顷亩虽属无多而身当其害者饥寒迫体情殊可悯其详加酌量应缓应蠲具疏题请
　　同日又
　　奏为请
　　防事窃查边城积贮自宜丰盈而随时变通亦当斟酌【臣】检查紧要案巻前署督【臣】刘于义于本年五月间因宣化府属及张家口存米数少用处繁多请于通仓拨运米四万石分贮各仓预备支应又因自通转运道路艰难每石百里给发价银一钱六分并请于秋杪陆续运送等因先后具
　　奏咨部俱经议覆奉
　　防允准遵行在案今【臣】饬催委员领价赴运据口北道王棠防同布政使王謩面禀宣属今年秋禾丰稔目下米价颇平若仍于通仓领运则四万之米按程计算共需脚价银二万八千四百九十六两较之米石数目已及十分六七不若乘此丰年于宣属就近采买为便【臣】询其时值虽称毎石一两一二钱不等但恐一时采买价必髙昻据该道等公议即或增长以一两三钱可得一石请于粜存雍正九年截漕价银之内照折中定价每石一两动用之外于奏准脚价二万八千余两内止须添拨银一万二千两即可就近买出新米四万石甚为两便又据禀称宣属九十两年应买不敷兵米向因市值髙昻定价未敷咨部借动各属均贮谷米支给统于十年秋后买补还项现在仓厫虚悬今连癸丑年应需兵米计算又共应采买米三万八千七百三十石零但所贮宣化府米价皆系每石止许一两实有不敷今请每石约增银三钱竝于节省脚价内共拨银一万一千六百一十九两零则仓储均可买足等语臣查此项米谷借支已经三载边城仓贮久悬颇有关系自应早为买补但恐一时采买不易随着令该道速回宣化再看实在情形斟酌能否办理无误具覆去后今据王棠禀称拨运通米原备紧要之用但恐逺路送到临事周章再四思维自以就近采买为妥但近又接到部劄奉
　　防令于独石口外动部发银两买米二万石存贮备用惟虑米数既多或有未敷议令同知白石遣人赴山西交界邻近地方竝归化城各处分收于商人等回空车辆随便带运统数合算毋庸另请脚价等因到【臣】除山西接壤米价如何约可收买若干及商人带运不须脚价是否出于情愿不致勉强有累抑或即在价值之内未据该道分晰声明现在羽檄飞饬速覆外【臣】查拨运通仓米石不惜逺路脚费原系一时权宜今既宣属年丰米价平减似应随时变通办理至买补兵粮虽有一两存价虚名而口外现办军需价值难平歴年延挨终不能补边陲储蓄所关甚重今约增银三钱饬令据实购买若本地近属可得即不须再往邻封购求纵使数多今岁难于买足谅所剩无几既有价存贮来秋亦易于采买目今正值收获乘时采买未便再缓不得不冒昧陈奏伏乞
　　皇上睿鉴敕议遵行谨
　　奏
　　边城积贮最关紧要发交办理军需大臣议奏
　　雍正十年九月初四日浙江总督署理直隶总督印务【臣】李衞谨
　　奏为奏
　　闻地方大概情形事窃【臣】荷防
　　圣恩委署直督印务一月以来地方辽濶逺地利弊尚难周知就其近处畧有见闻若每事具奏何敢烦渎如仍因循迁延地方终无起色现在各属久任熟练之员颇少刑名案牍不清钱粮多系那东补西掩饰垫用将来辗转露出必有亏空且通省捐项甚多若岁修水师营战船部价之外不无津贴各处运米盘量折耗派解囚粮等不一而足冲路尅减更甚而钱粮牵混自康熙三十年后尚有驳案未结通省仓谷一时虽未能徧查而因价贵难销至今不曾买补者七十余万石雍正元年俸工停捐之后桑成鼎仍将各属所解地丁钱粮公然扣抵悬宕正项雍正三年动漕赈济米石李维钧既未题报又不弥补至今反作州县亏空现在查出数件核清更正具
　　题而宜兆熊刘师恕蔡珽等凡遇难完之案惟以防官了事者不可枚举至于词讼虽少不比南方刁诈但命案多系酒鬭狠动则轻生更兼粮船短縴无家无室河冻船回难于资生纠合为匪殆无虚日而泊头镇连儿窝等处冲繁杂还竟无就近专管之员地方焉能安靖似应筹及再【臣】检查案巻近日官署失事者甚多皆以失窃详报难以凭信【臣】现在严查强窃情形设法勒拏以儆盗风此外诸事尚多凡【臣】职分心力所能办理者自当竭蹶整顿其未敢擅专要务不得不上烦
　　天听训饬遵行今因【臣】前次所奏买贮宣化张家口等



　　圣鉴谨
　　奏
　　直隶吏治营伍歴任督抚未能办理妥协前经再三谆谕矣卿其竭力整顿务令改观以仰副朕意
　　同日又
　　奏为遵
　　防奏覆事窃【臣】在京面奉
　　谕防直隶营伍平常闻得督标与城守兵丁更为不堪必须加意整顿着【臣】到任后另募兵二千名训练备用钦此【臣】于八月十二日简阅督标及保定城守营官兵果见其马歩软弱所开多系三四力之弓藤牌数十人现在新学此外刀鎗技艺俱未曾习过所恃者火器而鸟鎗长不满三尺新旧大小搀杂不一焉能及逺虽系北省之兵汉仗出色者甚少诚如
　　圣谕难称劲旅但歴来相沿竟成风气访闻各处大畧相同若不变其积习难收实效除现在设法操练外随遵
　　防招募新兵只作【臣】之意见委婉出示今已就近验取年力稍可者六十名饬发收伍分别教习技艺目下续到渐多自当加意挑选此等新兵既经在营练习似应于收伍之日拨与官房居住暂给守粮一分悉在保定合总防操【臣】可不时亲察勤惰赏罚鼓舞将来募足练成之后更当请
　　防但目前兵数既有二千亦须专官管束似应毎兵千名设守备一员千总二员把总四员外委千总三员外委把总五员使之分队管领督率操演俟练熟酌定营制后再设将领分管但守备千把现在保定近营实难挑出多员且教练武艺亦必得素习之人【臣】在浙省时曾经练有熟谙弁目分发各营教习今巳渐熟堪用者多可否酌量挑选千把外委目兵数员名移咨署浙督【臣】程元章调取应用再查有浙江抚标千总李聘近经送部引
　　见奉
　　防准补抚标右营守备该弁汉仗强壮颇谙技艺教兵
　　着有成效仰恳
　　圣恩改调直隶新营守备使之督率教习各兵其员缺
　　查有奉
　　防交【臣】酌量补用之原任浙江抚标降调守备龚炳久任南省现已回浙候用倘以之署理驾轻就熟各无贻误一转移间似于营伍有裨以上各条是否有当【臣】未敢擅专相应具折覆
　　奏请
　　防钦遵更有恳者【臣】前在
　　内廷侍直时曾见
　　颁给河东督【臣】田文镜鸟鎗式様一杆制造坚好体轻
　　而能发逺实为马上利器仰祈
　　皇上俯念直隶营伍綦重
　　赏发一杆俾得依式制造更可以壮
　　国威而资军实矣谨
　　奏
　　办理军需大臣详议具奏
　　雍正十年十月初九日直隶总督【臣】李衞谨
　　奏为恳请
　　圣恩事雍正十年十月二十九日恭逢
　　皇上万夀圣节普天共庆十年肇始亿万绵长【臣】自雍
　　正四年奉差外任以来未得与在
　　廷诸臣躬亲拜舞今幸得备员
　　畿辅咫尺
　　天顔华祝情慇嵩呼念切且郊圻重地整顿事宜【臣】于
　　两月内畧有见闻者必得面领
　　圣训庶几知所遵循并据布政使王謩按察使窦啓瑛
　　恭请相随为此防诚具
　　奏伏恳
　　天恩俞允俾得随班叩庆稍遂悃忱【臣】临奏曷胜瞻依
　　祈祷之至谨
　　奏
　　甫经到任为日无几事务纷纭何可逺离况在京诸臣俱免行礼已有防矣
　　谕直隶总督李衞知悉闻天津一带盗窃时发其风甚炽该地员弁缉捕殊属疎懈当留心察访严加申饬又天津县典史名崔天机者闻讣之后竟不遵例丁忧仍然恋职向盐行市肆各商借端科敛贪汚显著云云不知此时曾否卸事朕意斯等劣员即或已经离任回籍亦不可令其漏网务须确访款迹严行惩究以肃官箴雍正十年十一月初四日直隶总督【臣】李衞谨
</div>
    <div class="pagination">
<a href="世宗宪皇帝硃批谕旨_page891.html">上一页</a><span>...</span><a href="世宗宪皇帝硃批谕旨_page887.html">887</a><a href="世宗宪皇帝硃批谕旨_page888.html">888</a><a href="世宗宪皇帝硃批谕旨_page889.html">889</a><a href="世宗宪皇帝硃批谕旨_page890.html">890</a><a href="世宗宪皇帝硃批谕旨_page891.html">891</a><span class="current-page">892</span><a href="世宗宪皇帝硃批谕旨_page893.html">893</a><a href="世宗宪皇帝硃批谕旨_page894.html">894</a><a href="世宗宪皇帝硃批谕旨_page895.html">895</a><a href="世宗宪皇帝硃批谕旨_page896.html">896</a><a href="世宗宪皇帝硃批谕旨_page897.html">897</a><span>...</span><a href="世宗宪皇帝硃批谕旨_page893.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
