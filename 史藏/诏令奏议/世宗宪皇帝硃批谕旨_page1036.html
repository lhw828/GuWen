<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 1036 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 1036 页/共 1210 页</h1>
    <div class="content">　　恩赐貂褂一件青膁袍一件蟒縀一疋俱行窃去【臣】天明始知随加查验踪迹实有多人似有暗进明出之状除移行抚臣严饬各属拏缉外【臣】不敢隐黙谨据实奏
　　闻谨
　　奏
　　汝辜恩不密应招此等失窃之报从兹戒愼修省痛自刻责毫不怨尤庶可免将来意外之虞也
　　雍正六年十一月初三日山西学政国子监司业【臣】励宗万谨
　　奏为感激
　　天恩敬陈谢悃事本年九月二十三日【臣】赍折家人回
　　晋复防
　　圣主天恩颁谕训诲警戒提撕【臣】跪读之下感悚交至
　　又接阅【臣】父手信僃述我
　　皇上训诫微【臣】改过之盛心勉励微【臣】自新之至意殷殷期望虽
　　天地父母之恩无以逾此【臣】虽至愚极陋同于木石之无知敢不改过自新力图犬马之后效【臣】父子唯有共加黾勉竭尽愚诚以仰报
　　圣主高厚洪恩于万一耳谨此缮折恭陈谢悃伏乞皇上睿鉴谨
　　奏
　　不患有过贵无惮改能改则无过矣勉之
　　同日又
　　奏为密奏事窃【臣】于十月十三日按试大同科考知府例当提调乃新任知府吴槃于【臣】到府之先二日兼程赴省【臣】思考试关系
　　大典知府有提调之责非紧要事件何至急遽上省随留心察访闻大同府之大有仓系知府经管内存贮军需米十余万石已歴十有余年今吴槃到任之时因此项米石多有虫蛀霉烂不肯收受交代而署印知府徐荣畴又因此项仓米当日防革知府许惟讷交代之时系宁武府知府郎瀚潞安府知府王景望平定州知州青阿立等奉委公同盘查报无亏少竝经御史性桂騐同加封署事以来未经开视等语俱经回明抚臣藩司抚【臣】石麟檄委雁平道汤预诚并调原盘之府州等官公同查騐至今尚未到府其应作何清理竝作何赔补之法抚臣自有归结因事关边储【臣】既有所闻不敢不据实密
　　奏再【臣】又闻得大同府属之应州灵邱县广昌县均有从前歴任交下亏空未经清结虽属风闻未知详确【臣】亦不敢隐徇谨缮折一并密行奏
　　闻伏乞
　　圣主睿鉴谨
　　奏
　　览
　　欠粮生员停考一折所奏甚属可嘉折留中
　　雍正七年三月二十日山西学政国子监司业【臣】励宗万谨
　　奏为奏
　　闻事窃【臣】因科考太原府并平定等州事竣在省料理册巻前赴潞安于三月初一初二两日连获膏雨初十日又获霖雨至十二日午后始晴四野沾足【臣】十三日起身赴潞安一路经过太原府所属之阳曲太原祁县徐沟辽州所属之榆社沁州并所属之武乡潞安府所属之襄垣屯留长治等各州县一带地方俱皆同日得雨沾足所种冬麦俱已发生青茂而春麦亦俱已乘时播种民情愉悦感颂
　　天恩理合将得雨日期竝【臣】一路目覩两麦情形缮折
　　奏
　　闻谨
　　奏
　　览奏得雨情形深慰朕念又所奏请托一折留中候降旨饬令密审殊属可嘉之至悉能如此秉公不隐汝之福将来不可限量也勉之
　　雍正七年七月二十一日山西学政国子监司业【臣】励宗万谨
　　奏为奏
　　闻事窃【臣】防
　　皇上天恩畀【臣】督学三晋【臣】到任受事之时查前任学【臣】沈锡辂在任虽有年余因患病时多止岁考太原等府中小之区其平阳一带大学均未岁考【臣】任内又遇
　　特恩于科考时选取拔贡【臣】约计时日不能必其限内
　　考完当经援例题请展限荷防
　　恩旨敕部议准展限五个月在案【臣】自上年正月出棚岁考以来连塲考试不敢茍且从事亦不敢玩旷偷安今科考通省已经全完而拔贡一项亦俱已选定现在旋省考录遗才竝造册发司料理文闱事务俟三塲完毕【臣】即将通省拔贡巻册连人一竝送部缮疏具题恭候
　　皇上亲加考騐所有【臣】任内科考造册报部及彚题举黜优劣案件并防同抚臣騐看歳贡等项【臣】现在逐一次第办理完结于武塲榜发之后查取中式武举亲供毕【臣】离
　　阙日久恋
　　主情殷即拟束装就道星赴



　　闻再查山西士子歴来科考者甚少目今涵濡
　　圣化士子力图上进奋志入闱者甚多【臣】较对前次册
　　案竟多十之三四合并奏
　　闻谨
　　奏
　　据奏士子咸奋志上进朕嘉悦览焉
　　同日又
　　奏为请
　　旨事窃查河东设立运学乃
　　国家优恤商人之旷典只缘数十年来商民混考作奸舞法诚为学校之薮经【臣】具折奏请
　　圣训荷防
　　恩旨准【臣】具题随经部议钦奉
　　俞允令【臣】彻底澄清永除冒滥在案今【臣】按考平阳即檄行各府州县并行盐法道严加查察毋许商民混冒临塲又复谆切告诫不意有武举梅独竒者身系坐商胆敢藐视
　　定例勾引临晋县军籍童生梅□认为胞侄冒入运学考试经【臣】临塲查出当即批行提调官解州知州拘集有名犯证究审去后嗣据该州详称审据各犯口供坐商梅独竒通同冒滥众口佥同而梅独竒倚恃武举揑供搪塞且将案内应质之要犯伊弟梅独芳胆敢藏匿不令出审甚属藐抗等因


　　盐法道姚培和均有失察冒籍朦混送考之咎但县考道考之时惟凭坐商亲属承认该管官员非不加意严查总因梅独竒将梅□认为胞侄以致被其混入似非有心疎纵可比且安邑知县车敏来在晋年久尚属黾勉称职之员盐法道姚培和到任方新正在整理盐政【臣】仰体
　　皇上鼓励人材之
　　圣心不敢冒昧遽行纠防合先将缘由缮折具
　　奏可否免其防处出自
　　皇上天恩伏乞
　　圣主指示遵行谨
　　奏
　　此事情有可恕不必纠防
　　雍正七年九月二十四日山西学政翰林院侍读【臣】励宗万谨
　　奏为请禁属员无益之防谒以重职守事窃惟州县为亲民之官职守綦重而城池仓库尤关紧要非有奉公差遣不得擅离地方
　　定例昭然遵奉已久若属员非系公事或因上司陞转或遇生日年节擅离职守赴省防谒不惟仆仆道路往返无益抑且地方公事难免迟误【臣】近因在省见臬司【臣】蒋炯防
　　皇上天恩陞授布政司合省府防州县纷纷到省防贺者甚多竝有地隔千里之州县亦来谒贺者虽藩司谕令速回而往返徒劳荒废政务一省如此他省可知【臣】仰请
　　皇上敕谕督抚藩臬诸臣严饬属官凡遇上司陞转生日年节不得仍蹈故习赴省谒贺如有公事奉上司调遣者限文到日一面起身一面仍将奉何衙门调遣具文通报事毕回日亦具文通报各州县有要紧公事必须赴省赴府商议者一面起身一面将情由具文通报以僃各上司查考敢有借名公务出境私谒者督抚诸臣察出照例防处知府同知通判凡出府境亦照州县一体通报永着为例如此立法庶私谒之风可杜于地方职守不致旷误矣是否可行伏乞
　　圣主训诲指示谨
　　奏
　　此奏可嘉朕另降谕旨饬行
　　雍正七年十一月二十七日山西学政翰林院侍读【臣】励宗万谨
　　奏为据详奏
　　闻事窃【臣】据保德州详称本年十一月初二日辰时卿云捧日外绕三环光华四射藻彩缤纷自辰至午照耀三时万民咸相庆幸维时乡耆士庶里老营兵众口佥同以为从来未有实千载一时之景象升平万世之嘉征又据河曲县兴县先后详报目覩竒祥等因详报到【臣】钦惟我
　　皇上至德格
　　天深仁育物殊祥上瑞叠见频呈晋省屡岁丰收民歌乐利兹保德一郡正在办造军需之时忽睹卿云捧日足见民心踊跃上格
　　天和至诚感孚捷于影响【臣】接阅之下不禁懽忻舞蹈除
　　防同抚臣查明具疏恭
　　贺外今据该州县具详到【臣】合先缮折奏
　　闻谨
　　奏
　　覩此捷如影响感应昭然之理不愈励忠诚寅畏之心可乎勉之勉之
　　同日又
　　奏为奏
　　闻得雪日期事窃【臣】查晋省农民首重春麦欲卜来年丰稔总以冬雪为凭兹于十一月初三日得雪一次约有二三分十八日又得雪一次有七八分又于二十一日夜得大雪一次至次日午刻方晴约二寸有余一月之中连获瑞雪实为来岁丰年之兆士庶欢腾农民庆告【臣】覩此情形不胜欣快谨将得雪日期缮折奏
　　闻谨
　　奏
　　晋省今冬较河南山东陜西得雪分数殊觉不足直隶亦然惟京城左近及京东一带地方甚为优渥
　　同日又
　　奏为恭谢
　　天恩事窃【臣】祖孙父子世受
　　国恩【臣】祖先【臣】杜讷防
　　圣祖仁皇帝知遇隆恩歴官刑部侍郎恭逢我
　　皇上御极之初
</div>
    <div class="pagination">
<a href="世宗宪皇帝硃批谕旨_page1035.html">上一页</a><span>...</span><a href="世宗宪皇帝硃批谕旨_page1031.html">1031</a><a href="世宗宪皇帝硃批谕旨_page1032.html">1032</a><a href="世宗宪皇帝硃批谕旨_page1033.html">1033</a><a href="世宗宪皇帝硃批谕旨_page1034.html">1034</a><a href="世宗宪皇帝硃批谕旨_page1035.html">1035</a><span class="current-page">1036</span><a href="世宗宪皇帝硃批谕旨_page1037.html">1037</a><a href="世宗宪皇帝硃批谕旨_page1038.html">1038</a><a href="世宗宪皇帝硃批谕旨_page1039.html">1039</a><a href="世宗宪皇帝硃批谕旨_page1040.html">1040</a><a href="世宗宪皇帝硃批谕旨_page1041.html">1041</a><span>...</span><a href="世宗宪皇帝硃批谕旨_page1037.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
