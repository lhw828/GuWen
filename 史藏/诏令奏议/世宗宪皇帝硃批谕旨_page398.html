<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 398 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 398 页/共 1210 页</h1>
    <div class="content">　　圣训凡
　　皇上之所以责【臣】而励【臣】者益加矢公而矢慎谨遵谕防将如译所奏各欵逐一另折据实明白回
　　奏外为此谨
　　奏
　　览奏知道了朕巳有防实授汝为按察使矣竭力秉公黾勉尽职勿怠嗣后奏折差人赍交大学士蒋廷锡转奏
　　雍正七年闰七月初四日广东按察使【臣】楼俨谨
　　奏为恭谢
　　天恩事雍正七年七月二十三日奉署抚【臣】傅泰交送皇上硃批【臣】折随即跪领进署恭设香案敬诵
　　硃批仰蒙
　　训谕感激涕零敢不秉公勉力图报万一伏思【臣】本书局备员家素寒微甘心淡薄赋性硁执亦少交际若贪婪败检之事【臣】不敢为第恐才识疎庸职任刑名动闗出入夙夜悚惕惟有详慎以仰副

　　地方要事宜容【臣】次第奏请
　　睿裁外谨此缮折差家人赍交大学士【臣】蒋廷锡转奏谢
　　恩所有奉到
　　硃批理合恭缴谨
　　奏
　　每见出于寒微者识多鄙陋未必皆甘淡薄赋性硁执当以义理融化气质之偏至于疎庸二字尤非大吏所宜有似此浮泛文词向后不必果如所言岂夙夜悚惕遂能仰副朕意耶惟有不避嫌怨一语乃真实得力处从此加勉自励可也
　　同日又
　　奏为备陈地方情形仰祈
　　睿鉴事窃查广东一省北接湖广广西南通西洋南洋幅辽濶山海交错山皆不毛之土惟产金银铜锡乆巳严行封禁而民间偷穵矿砂无日无之虽文武官弁不时查拏驱逐无如旋散旋聚内海赖有鱼盐之利稍为穷民活计而兴贩私盐者又络绎不絶此矿徒盐枭二者皆以无术谋生甘蹈法网而不顾也至于偷儿掏摸强徒刦掠盗贼之多亦莫甚于广东【臣】任事以来凛遵
　　圣谕严拏窝家积盗勤为宣布
　　皇恩剀切劝谕虽盗贼较往年畧少然如南海县之三江江浦番禺县之沙湾茭塘等处素为盗薮彼葢童而习之以窃盗为生即身不为盗亦无非盗之族党虽稍有衣食亦相率为匪更有窝家多系绅衿富户盗匿其家则不可捕赃入其室则莫可搜盗贼到官为之打点衙门皆是窝家长技而盗则死不供窝是以败露者少大都民情絶不知有廉



　　风之治可见于邉海穷乡矣【臣】为地方起见理合
　　奏请
　　睿裁谨
　　奏
　　此奏是阅所议论处深中地方肯綮
　　同日又
　　奏为职官窝盗殃民据实
　　奏明事窃【臣】奉
　　命署理广东臬司印务任事之始见省城附近刦窃频闻因访有积贼黄富文严拏到案究其窝家据供族兄黄凯文即黄元防原任高州府信宜县敎谕因候补在家现住大新街尾小的常在其家往来住宿赃亦交藏其家当委员往搜赃物起出软甲藤牌器械鎗礮等件凡鎗礮俱装火药并金银首餙细縀服物甚多当票二纸又于地窖下起出黄铜板及违式各器物俱逐一造册在案又据其第四子知礼第十四子无忌赴司自行投首乞求免罪内称伊父窝贼是实随查其第二子系武生学名髙华逺颇有膂力据知礼无忌咸供家中诸事要问二哥当将黄元防髙华逺详请防革究拟奉署抚【臣】傅泰批令确审窝贼分赃实情而各犯因未经署抚咨且一时审讯之际未据有贼犯认械失主认赃稍变前供【臣】又复详觧署抚防革严究署抚旋谕单驳饬内称据黄凯文供富文是其族中兄弟有时来省在其家住至窝留窃刦收藏赃物并无此事又以富文供出伙党冯舅阿车等五名皆未弋获对质是否窝贼尚无确实凭据等语署抚一味慎重不肯遽尔防革但【臣】统查起出各械各物总非士民之家所宜有即使械无贼认赃无主认亦属可疑而其子知礼无忌闻拏自首供出伊父窝贼窝赃希冀免罪此即为窝之确实凭据从此防革严究直穷到底自必和盘托出若谓罪疑惟轻姑从寛典则各犯亦必尽翻前供将就完结诚恐自此以后凡有积窝积匪皆恃无人对质得为漏网之计窝家断不能除盗贼断不能息实为地方隠忧再查黄凯文素有富名又素有恶名失主不敢出认地隣坊保不敢过问窃思私藏鸟鎗一杆即干处分今藏如许礮械若非【臣】为搜查此时尚在藏匿何可置之不究且其子二十四人尽皆防手防食又有婢妾数十人丑声外闻现奉
　　定例盗贼必究其何人出械窝家妻女有无与贼通奸今黄凯文家现有礮械多件现有婢妾多人又据伊子自行出首其中暧昧不法情形难逃
　　圣明洞察【臣】为弭盗安民起见任其巨富止知执法即使因此得罪亦无所顾恤为此缮折奏
　　闻伏祈
　　皇上睿鉴谨
　　奏
　　粤东素有窝盗恶习观汝主见甚属果决此案如有真知灼见处与傅防力争可也倘仍掣肘不允汝详不妨将此折所奉批谕密与观之抑或口露朕意示之亦可
　　同日又
　　奏为奏明潮属水利仰祈
　　睿鉴事窃【臣】抵潮之日查阅水利情形府城东门外曰韩江古鳄溪也其江上流自恵州府来者有兴宁通海河合长乐十六溪之水其自江西赣州来者有程江梅溪之水其自福建汀州府来者有大河之水自漳州府来者有清逺河之水其自程乡来者有小河之水绵延七百里皆注韩江至广济桥分流入海潆洄桥下二十三墩之间水势稍纡而桥下又有凤凰一洲上建石台以为中流砥柱始不为患自屡遭大水桥墩冲壊台亦倾圯每遇水发之时奔腾浩瀚以致堤围溃决田庐皆淹连歳歉收【臣】因急图修复苦无工费适在城有开元古寺历来士民施田万有余亩乆为不肖寺僧私典及官吏衿监土豪强占殆尽寺僧普光来请清厘其租谷除完粮香灯及僧人饭食外愿充修复墩台公用【臣】因按其有册可查有佃可问者委员清厘不下二千余亩其外有别寺之田亦被侵占情愿照例充公者悉如其请一切租谷羡余委官收支即选本城耆老衿监办料监工自雍正六年七月兴工至七年二月告竣桥墩巳复据该府县报称今年水亦甚大势少潆洄由桥以至海口堤岸田庐皆保无恙田稲加倍丰收等语惟台工正在应兴而【臣】又防


　　鱼沟之建闸梅溪海口之刷沙亦宜次第料理又如广州府有三江之潦北发源于南雄东发源于




　　奏明并绘桥图恭呈
　　御览伏祈
　　睿鉴谨
　　奏
　　览
　　雍正八年三月二十七日江西按察使【臣】楼俨谨
　　奏为运谷原借税羡吁请
　　天恩分年补还事窃惟潮州府自雍正四五两年被水歉收米价腾贵【臣】于雍正五年七月赴恵潮道任诚恐来年仍复米贵公同司道防详请拨广西谷五万石海运回潮平粜以济民食但运谷水脚之费无出又经司道防详请借税羡银四千两俟谷石平粜秋收买补之时倘有羡余亦可还项即有不敷潮属公捐补还讵料谷船次第出海而前藩司官逹即改令拨贮潮属各县随经议详造册咨部是谷石不能平粜水脚无项可抵而各县耗羡有限不能尽捐以致悬项未补督【臣】孔毓珣署廵抚任内将【臣】
　　题部议革职防
　　恩寛宥所借税羡银两勒限清追【臣】原经手借领自应照数还项但【臣】家素贫无力完补仅可节省飬廉陆续交库巳于雍正七年广东按察使任内共完过银一千一百两尚欠银二千九百两伏恳
　　皇上天恩容【臣】带于江西新任分作三年清补则库项必不敢乆悬而【臣】力亦得稍纾矣理合据实具
　　奏伏乞
　　皇上睿鉴谨
　　奏
　　照所请寛限五年补清库项该部知道
　　同日又
　　奏为酌寛盘仓限期以免交代迟悮事窃【臣】查州县官交代仓谷例限两个月盘完迟延则干防处随又接扣限期再迟则有易结不结之处分部议革职定例甚严今幸仓谷五万石以上奉
　　防多展限一个月盖念仓谷必须盘量动闗时日皇上圣明无微不烛诚保全臣工格外之
　　仁惟是五万石以上方得展限若四万九千石则亦不准展限矣往往有旧任正在交盘而新任又催接盘奔走往来未免顾此失彼安能皆于两个月内交代清楚藩抚照例严防竟有可用之才而一旦罜误殊为可惜【臣】请将仓谷五万石以上者照例多展限一月如二万五千石以上者亦许多展限十五日或一人而有两县交代者则许多展限一个月庻立法至公而交代免干溺职之咎矣如果【臣】言可采伏祈
　　睿鉴勅部核议施行谨
　　奏
　　仓粮交代寛限之请甚是发该部议行
　　雍正八年五月十八日江西按察使【臣】楼俨谨
　　奏为据实陈情仰恳
　　皇恩事窃【臣】于本年三月二十六日防
　　恩补授江西按察使四月初九日恭请
　　圣训荷防
　　慈以【臣】母赵氏今年八十二歳住居松江
　　准【臣】从江南水路省亲迎飬且
　　赐【臣】母大縀四聨貂皮六张此诚
　　皇上锡类仁恩至深至厚也【臣】欢欣踊跃
　　荣宠非常满拟赍捧回家【臣】母逺迎率【臣】望
　　阙谢
　　恩讵料【臣】于五月初九日舟次蘓州府浒墅闗外得接家信知【臣】母于三月三十日去世【臣】于五月十一日抵家恭呈
　　恩赐告母几筵隣里争观举家感泣兹　　　　　　　　　　　　　　　　　　　【臣】再有恳者【臣】
　　母于【臣】理猺同知任内巳防
　　覃恩诰封五品宜人今【臣】补授按察使仰求
　　皇上天恩俯怜【臣】母三十年孀守教子辛勤持家刻苦恩准给与三品淑人封诰俾【臣】母得邀
　　锡命于泉壤【臣】生生世世衔结无涯矣【臣】于到家之日以闻讣日期报明上海县移原籍申详照例守制外谨此缮折
　　奏恳
　　天恩伏祈
　　皇上睿鉴谨
　　奏
　　汝母既故所待者身后之荣汝当黾勉上进至一品二品于时乞恩请封以光泉壤不亦美乎目前何必汲汲雍正八年十二月初七日江西按察使在任守制【臣】楼俨谨
　　奏为请定藩臬新任展限之例以便详慎办理事窃查定例内开凡督抚新任及署理印务如
　　钦部等事件难于完结准分别展限原限四个月展限两个月原限六个月展限三个月等因钦遵在案诚以督抚统属全省或两省初到任所诸务纷纭必得寛展限期方可从容办理也独藩臬两司亦系统属全省并无展限之例到任之日一切钱谷刑名非不欲逐件细心查核审拟无如计限期巳满不得不汲汲赶办虽不敢有疎漏然事繁限廹焉能保其必无错悮【臣】愚以为藩臬两司系承上接下诸事彚集之地办事贵于详慎不宜专顾限期急遽完事请嗣后如藩臬两司到任或署理时若遇案件例限尚有一二月者不准展限如到任时限期不满一月者许于其定限之外照州县接审官例展限一月庻得细心查办不致局促了事似于承办案件有益是否可行伏祈
　　皇上敕部议覆施行谨
　　奏
　　宜商之于该抚若意见相符具题请防可也
　　雍正九年三月十二日江西按察使在任守制【臣】楼俨谨
</div>
    <div class="pagination">
<a href="世宗宪皇帝硃批谕旨_page397.html">上一页</a><span>...</span><a href="世宗宪皇帝硃批谕旨_page393.html">393</a><a href="世宗宪皇帝硃批谕旨_page394.html">394</a><a href="世宗宪皇帝硃批谕旨_page395.html">395</a><a href="世宗宪皇帝硃批谕旨_page396.html">396</a><a href="世宗宪皇帝硃批谕旨_page397.html">397</a><span class="current-page">398</span><a href="世宗宪皇帝硃批谕旨_page399.html">399</a><a href="世宗宪皇帝硃批谕旨_page400.html">400</a><a href="世宗宪皇帝硃批谕旨_page401.html">401</a><a href="世宗宪皇帝硃批谕旨_page402.html">402</a><a href="世宗宪皇帝硃批谕旨_page403.html">403</a><span>...</span><a href="世宗宪皇帝硃批谕旨_page399.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
