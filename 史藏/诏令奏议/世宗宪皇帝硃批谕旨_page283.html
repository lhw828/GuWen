<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 283 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 283 页/共 1210 页</h1>
    <div class="content">　　圣安然沐
　　恩深重恋
　　主情殷伏望
　　皇上少节哀思保护
　　圣躬上以答
　　宗庙
　　社稷之灵下以慰中外臣民之望为此具折恭慰
　　圣懐下情曷胜孺慕谨
　　奏
　　知道了朕犹可勉强支持不必为朕过虑
　　雍正元年十二月初一日廵视两淮盐课都察院右佥都御史【臣】谢赐履谨
　　奏为奏明解过织造银两事窃照两淮应解织造银两历年遵奉已久兹于雍正元年三月十六日奉戸部咨行将江苏织造银两停其支给两淮应解银两彚行解部【臣】随查前任盐【臣】魏廷珍于康熈六十一年内未奉部文停止之先两次解过苏州织造银五万两咨明户部部议以朦混支给行令江寜廵抚于违例支给之御史名下追赔等因窃思织造关乎
　　上供稍或迟延即干严谴若部内先有停止之文运司必不肯起解盐臣又岂敢转解再本年六月内奉有停止江寜织造之文查前盐【臣】魏廷珍经解过江寜织造银四万两【臣】任内亦于未经奉文停止之先节次解过江寜织造银四万五千一百二十两亦将情由咨明部议行令【臣】向江寜织造催还【臣】节次咨催差催杳无一字回覆窃思停止之文若经知防江寜织造即不应混催混收既收之后竟不回覆则钱粮从何着落【臣】请将解过苏州织造银两在于审理李煦亏空案内并追将解过江寜织造银两行令曹頫解还户部伏乞
　　圣恩俞允庶将来钱粮不敢混收急公者得免贻累矣
　　谨
　　奏
　　照尔所请谕部矣闻何顺人甚明白办事好操守平常且瞻狥情靣汝当劝戒之即将朕防谕伊知道
　　雍正二年正月十七日廵视两淮盐课都察院右佥都御史【臣】谢赐履谨
　　奏为恭谢
　　天恩事窃【臣】赍折人囘防
　　皇上赐【臣】
　　御书福字荣幸非常谨望
　　阙叩头祗领讫折内奉有
　　硃批【臣】遵即劝戒运司何顺据何顺跪奏奴才自防庸愚初任外官两淮钱粮重地惟恐不能胜任有负
　　皇恩今特防
　　圣谕教奴才成人令盐【臣】谢赐履劝戒奴才跪听之下
　　不胜惶恐
　　天恩髙厚不但奴才感激无地即奴才之祖父亦感戴
　　于九泉嗣后惟有谨遵
　　圣训益加勉励以圗报效于万一等语所有遵
　　防劝戒情由合并囘
　　奏谨
　　奏
　　何顺若能改过自新则巳倘仍怙终不悛尔当密奏以闻毋被伊累及于汝也
　　雍正二年闰四月初四日廵视两淮盐课都察院右佥都御史【臣】谢赐履谨
　　奏为备陈淮商困苦情形仰祈
　　睿鉴事窃惟两淮盐课甲于天下正课之外杂项亦繁
　　淮商积困巳早在
　　圣明洞鉴中矣查两淮盐觔大半销于江西湖广二省长江挽运原属艰险夏季南风不能前进故每年有预备盐数十万引候南风发时销售去年因湖广总督杨宗仁核减盐价地棍希圗囤积贵卖一时强买至五十余万引因尽被囤卖以致预备盐觔缺少按引计算每引少卖银一两即少卖银五十余万两商本有限岂能亏折如许迨
　　钦差核定盐价后微【臣】恐误盐课多方劝谕各商感戴皇上洪恩齐心竭蹷赶运以圗报效然商力巳竭目下皆无本营运癸夘纲尚不能开徴通商环庭吁恳代
　　题请借运司库银济运分作十年按年加息扣还【臣】未奉
　　圣训且盐臣每年更换无徴收之责何敢冒昧具题但两淮课饷关系匪轻数月以来运司何顺恳详恳禀通商江楚吉等哀吁不巳【臣】身肩重任势难膜视除督令上开徴运销外合将商困情形据实奏
　　闻伏乞
　　睿鉴谨
　　奏
　　题请借帑济运之説防乎不可日前俱已经过确然无益之举也且尔乃一清白人何故作此拖累身家遗患后人之事耶现今楚省百姓甚苦食淡尔与杨宗仁不思悉心竭力筹画万妥因事不谐欲将此必不准行之事奏朕以为将来托辞地歩则大负朕任用之意矣于尔奏未到以前巳谕廷臣防议令将两淮两浙照长芦一例加盐矣大约尔等所希冀者无过于此今既遂尔等之愿可鼓舞商众勉力办运楚省盐务第一要当设法筹画为商民两便之举若仍然置之膜外互相推诿溺职之咎朕不为尔姑寛也
　　雍正二年九月十一日廵视两浙盐课都察院左副都御史【臣】谢赐履谨
　　奏窃【臣】防
　　皇上隆恩廵视两淮盐课【臣】抵任时查前任盐【臣】魏廷珍尚有未销丁酉戊戌已亥庚子四纲残盐并辛丑纲未销盐共有二十二万四千六百五引【臣】曽经
　　奏明带销在案【臣】任内巳带销丁戊已庚辛五纲十九万四千五百三十三引尚有未销三万七十二引至【臣】壬寅一纲除销过引目外尚有未销六万三千四百二十六引再【臣】奉
　　防留任管理癸夘纲除掣运过纲食盐二十一万七千四百八十二引尚有未掣运纲食盐引今【臣】调任两浙合将前项未销盐引一并交与新任盐【臣】噶尔防督销除壬寅纲督徴过课银已经具疏
　　题报外所有未销引目交与新任接销情由理合奏明伏乞
　　睿鉴谨
　　奏
　　知道了尔但料理交代清楚噶尔泰自当题奏也
　　同日又
　　奏窃【臣】防
　　圣恩命【臣】廵视两淮盐课夙夜兢兢管理壬寅纲一年商人向有匣杂等费凡督抚各衙门规例以及挑河筑坝缉私火仗文武规礼过客盘费俱出其中向系各商自收自支盐臣原不经管前盐【臣】魏廷珍因两淮有积年旧欠银一百三十五万余两
　　奏请于此内每年节省银九万余两凑解【臣】遵于壬寅纲在匣杂费内节省银九万七千余两凑解讫再【臣】衙门向有经费银一万零三百五十两为修理衙署纸张等项及盐臣日用之需【臣】除一年用度外尚节省银七千两至癸夘纲经费【臣】止提银一千两为各场水灾赈救之费此外并未曽支用即生辰节礼亦一槩拒却所有节省银七千两现存运库聼拨解【臣】愚昧寡识惟有自矢无欺以报
　　天恩谨
　　奏
　　尔之操守朕所深悉何庸尔奏陈耶
　　雍正三年二月二十五日廵视两浙盐课都察院左副都御史【臣】谢赐履谨
　　奏窃【臣】猥以菲材叨荷
　　皇恩调任廵视两浙盐课抵任以来夙夜兢兢惟有仰


　　事宜容【臣】细加访察次第奏
　　闻外惟是两浙地方私盐充斥虽饬地方文武官弁严加侦缉而贩私之徒究未能絶因思盐产于灶奸徒兴贩往往勾连灶户查两浙各场旧制有聚团煎烧之法今日乆废弛各埸灶舍聚处煎烧者固多而零星散漫者亦复不少贩徒灶户易于串售【臣】今饬行分司员将散处各灶令其移归本处共聚团煎编设保伍易于稽察其各灶户内有贫乏不能移者饬员查明造册容【臣】酌量捐给【臣】现在亲赴杭所嘉所西路等场踏勘相度团聚基址指示督移俟有成局另行逐一折
　　奏则贩源可清而引课得以无亏矣为此缮折具奏伏乞
　　皇上睿鉴施行谨
　　奏
　　所奏甚属可嘉惟须实力奉行耳
　　雍正三年八月二十八日都察院左副都御史降一级调用仍管理两浙盐务【臣】谢赐履谨
　　奏窃照两浙地方私盐充斥额引难销文武各官艰于廵缉由煎盐场灶布置不得其宜俾奸徒易于兴贩惟力行旧制聚团煎烧私贩可以渐少【臣】经具折奏
　　闻奉有
　　俞防【臣】于二月初旬已赴杭嘉附近各查勘相度基址复于五月中遍歴松杭嘉绍各所查勘尽心稽查务期得当除灶聚处相宜者无容改移外内有零星散处者令其团聚一处使员易于稽查亦有逼近私盐要路易于私售者饬其改移善地则灶户难于串售【臣】酌量地宜一一亲身指示灶户内有贫乏不能移者【臣】量加捐给俱限于秋杪告竣至于海边僻壤单户偷煎者即令拆毁今据各具报前来【臣】又委分司再徃覆查无异至寜温台三府道途遥逺【臣】不能亲徃【臣】巳委该知府查勘移聚现经遵行造册详报在案自此两浙私盐可以渐减引课可以无亏除现在灶数目容【臣】于
　　奏销时造册报部外所有查勘各灶移聚告竣情由谨缮折具
　　奏伏乞
　　皇上睿鉴谨
　　奏
　　实属可嘉行有成规之后惟在严守此法勿使移易耳
　　同日又
　　奏为奏明两浙公费事窃照两浙盐政所辖温台寜三郡逼近海滨盐难销售引数无多商力单薄是以一切杂费向不派及祗有杭嘉绍松四所每年于每所内点甲商数人凡盐务内一切公私之费皆其经管内中有关工食盘费食用必不可省者固多而不急之务亦复不少大约每年所派不下四十余万两除
　　题明归库者共二十五万八千六百九十两外其余杂费陋规势不能尽行裁去若不斟酌量减核为一定之规恐甲商受人需索无力阻遏因而多派则散商资本消乏课额难完【臣】仰体
　　皇上爱民恤商彻底澄清之至意仿照两淮杂费之例将浮费尽行裁减以恤商裕课谨将应存各项逐一分析另造减存册进呈
　　御览伏祈
　　睿鉴谨
　　奏
　　览所奏料理处皆当但朕无暇判断此等事也总在尔秉公合宜为之朕之耳目自能照察










</div>
    <div class="pagination">
<a href="世宗宪皇帝硃批谕旨_page282.html">上一页</a><span>...</span><a href="世宗宪皇帝硃批谕旨_page278.html">278</a><a href="世宗宪皇帝硃批谕旨_page279.html">279</a><a href="世宗宪皇帝硃批谕旨_page280.html">280</a><a href="世宗宪皇帝硃批谕旨_page281.html">281</a><a href="世宗宪皇帝硃批谕旨_page282.html">282</a><span class="current-page">283</span><a href="世宗宪皇帝硃批谕旨_page284.html">284</a><a href="世宗宪皇帝硃批谕旨_page285.html">285</a><a href="世宗宪皇帝硃批谕旨_page286.html">286</a><a href="世宗宪皇帝硃批谕旨_page287.html">287</a><a href="世宗宪皇帝硃批谕旨_page288.html">288</a><span>...</span><a href="世宗宪皇帝硃批谕旨_page284.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
