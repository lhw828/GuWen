<!DOCTYPE html>
<html>
 <head>
  <meta charset="utf-8"/>
  <title>
   历代名臣奏议 - 第 129 页/共 136 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   历代名臣奏议 - 第 129 页/共 136 页
  </h1>
  <div class="content">
   歴代名臣奏议巻三百三十
&lt;史部,诏令奏议类,奏议之属,历代名臣奏议&gt;
　　钦定四库全书
　　歴代名臣奏议卷三百三十一
　　明　杨士竒等　撰
　　御边
　　宋宗元祐元年三月守庆州范纯粹乞以弃地易被虏之人防曰臣自元丰元年在陕西路备贠监司适当军兴之时至七年乃得还朝故于陕西边事粗知始末昨防除授今任赴官过阙虽防特许朝觐累状乞上殿奏禀职事寻准枢宻院劄子催发岀门故欲敷奏职事了不获陈今既到任身逺朝廷须至披露论析仰黩圣听切以西夏之国効顺嵗乆边隅无事夷夏晏然秪因种谔沈括数軰希功造事欺罔朝廷以谓夏国失势众怨亲叛无甚劳费席卷可平或请覆巢长驱或请进筑开拓致朝廷大举戈甲诸路并兴固甞长驱而无功亦已进筑而失利众说并试一无所成徒致关辅疮痍公私困弊百姓流徙国兵残耗虽诸路各有收复故砦废州多非中国所利之地深在敌境剏为兴修横添兵屯倍置器械加费金币益耗刍粮尽关辅公私之力曽不足以自支故日烦朝廷自内应副而边防衅隙日在可忧彼夏国者深沈自居未即报应盖亦以频年应敌部族疲劳横山之人失业良乆势力未复举动良难故但比时以来数数遣使迹如効顺实廼有谋外则不议土疆内则不修常贡既形欵我之计又为自资之谋臣闻累畨使人货贩滋广通约所得不减三数百万其自资之谋亦可见矣诸路军兵经累次凋瘵之余虽将招填略充旧数而新人眇小未堪战闘朝廷但知兵籍数目而未知士卒之气全未振奋臣未测朝廷谋画所向但见近降朝防应因军兴増置兵将官吏及添戍军兵并已抽还外议以谓朝廷晏然自以为无事人切忧之则其欵我之计亦已行矣常贡未修彼所以言边事之未竟也疆土不议彼所以为将来举事之端也理势灼然无可疑者然则边防大事未见成画臣恐嵗月滋乆彼力渐全待草丰谷实之秋当弓劲马肥之际称兵有请暴肆跳梁仓卒之间何以遣应若临时欲议许可则国体有伤若至期复举干戈则生灵被害唯编户之方困岂再籍之能堪臣心之忧言有不忍臣昨者既不得奏禀圣筭寻曽往见执政大臣语此边事虽所虑亦或切至而为谋未知所从如臣之愚亦何敢以此自任唯是思虑所得参访羣言不敢内有所懐愿陈其说臣切以谓诸路所取夏人之地固未足系彼国存亡之机而彼之所以乘困而必争者盖以谓日侵月削而不敢校则小国之势在所可忧故自保之计不得不然一国共谋岂不及此由是推之乃知必争之地未弃则边衅无时而可除也夫中国者礼义之所自岀也今彼之与我必争者顾礼义当何如耳臣窃观近时之论边事者独以谓彼既困怠无所能为加以数年可期柔服臣窃以谓不然彼所以嘿嘿自处未有所请但为自全之计者乃所以飬锐待时也是岂终困之理哉谓新地自兴复以来糜耗钜万斥弃为难殊不思前日之已费者不足复追而它日之未费者尚可救也臣伏覩陛下即位以来累降徳音凡聚敛掊积之令有害民生者悉行蠲除四海兆民懽呼爱戴防被圣泽可谓盛矣臣窃思念天下之费莫大于馈边若边事未有措置他日一有调度帑藏空虚无以取济则聚敛伤民之令恐不能輙已此又不可不虑者也臣愿陛下静占往鉴断自圣心因彼遣使再三而未有所请之时乘彼词理恭顺而奸谋未露之日特降诏防槩述先帝所以问罪之意具道秉常所以复国之由嘉其忠荩之诚谕以逆顺之理趣令先以前后战阵虏陷官贠使臣将吏丁夫悉归朝廷其所削之地并从给赐如此则边衅可期于止息生灵有望于安全亦足使四夷知朝廷前日兴师之意在于拯患问罪而不在乎疆土之利也中国陷防之人又知朝廷爱人而不爱地也神功伟绩可谓难名臣非不知危言异议自速祻悔伏念不独守边之职理当建眀重以事君之方义无可避臣于先帝临御之日数论边事屡竭迂浅伏防先帝曲赐优容每有称可非敢独于此日骤为首尾异同之论古人有言曰知予之为取者政之宝也取予之间正在今日伏望陛下察臣诚在忧国志切爱君以臣今言少闗圣虑如其粗有可采即乞宣付三省枢宻院令大臣共议事贵机速伏乞早赐处决庶不为朝廷异时之患则天下幸甚传曰事君有犯无隐臣则无隠矣其如位卑言髙妄议朝廷机政实犯天宪不敢以诛窜自逃
　　贴黄臣顷者或闻北敌曽有文字到朝廷请勾下西边兵马臣昨充北朝国信使日其接伴之使甞语及夏国之事亦云曽有文字教南朝罢兵臣是时随冝应对寻具奏闻臣以谓西北唇齿之国万一北敌狡慢或一日又以夏国所失疆土为言即朝廷至时却已难为处决今日机防恐不可忽此臣所谓事贵机速也
　　臣窃见所得西夏旧城堡砦如河东路葭芦呉堡鄜延路米脂义合浮图环庆路安疆等寨皆系深在贼疆于汉界地利形势略无所利而所费刍粮皆是倍价计置及嵗嵗劳烦税戸逺入输纳至于运致钱帛器械置官遣戍一一艰苦今日若行斥弃委是并无闗害唯是鄜延路塞门一寨系当中路之冲平川广阔去帅府地里甚近别无地利控扼之险自得塞门増逺四十余里可为中路屏蔽粗为边防之利兼此塞门一寨旧是汉城弃陷以来年嵗未逺似与其余城寨利害有殊朝廷若议存守则理或有名更系朝廷裁决所有兰防之地耗蠧尤深如闻朝廷已遣使相视勘防更不敢缕细开陈
　　平章军国重事文彦博奏曰臣伏读圣问有可御西夏之术臣去年夏始闻西人欲求内臣以谓方国家多事务早安静奏乞朝廷恢天海之量广示开纳御四夷之术覊縻而已由此可以息兵止固吾圉外夷懐服中夏安寕则太平之风浸隆浸乆兼曽缴进神宗专令臣男贻庆赍赐臣亲书诏一夲所贵审知神宗夲意止务安边不欲轻举皆是边臣希望功赏为国生事徼幸万一以致兵食困匮财力殚耗必料此诏已经圣览今复防下问所御西夏之术臣愚何足以仰副虚伫臣切见西人自去年已来凡数次入朝即未见脩嵗时常贡之礼亦未闻请常赐之物度其奸心必有所待当此之际朝廷亦须有以待之边臣亦必有以制之若更如向时种谔徐禧軰料敌不精谋攻失策致误边事即闗中之人其心揺矣自灵武永乐王师不振之后兵势民力尚未完复狡羌窃发必能制乎即如向时种谔軰皆云西人乱弱取如拾芥又可信乎国之大事岂可数为狂计所误朝廷于此固当熟计而深念事欲美成计须先定当责成边臣审料贼势精选谍者宻窥贼形必先事以待之使贼计不行边垒有备此亦固羌夷之防为人谋之小胜或西人欵塞请觐诘其所由岀于善意即导之使来俟至延安帅臣宻察亦当得其要领先时奏闻庙堂之上可以预料而审度之俟至阙下知其所来必有所为因其所为之可否或议或诘审而应之可者即从否者即已若议及疆土须庙堂之上众谋大同茍有后艰同任其责或取与之间谋有同异即各述利害理须明白后或不应谋果不臧自任其责庙谋一定边计粗寜天下小康堂上髙枕矣伏惟陛下圣眀逺大之计固已先定岀于众智岂俟臣之过虑然采刍荛择狂言亮其诚而不责其妄幸甚
　　元年彦博又奏曰中外臣僚上言夏国受朝廷封册恩礼极优锡赉尤厚而敢忘恩背恵輙行公牒传达疆吏自絶于天不脩贡奉天地所不容人神所共怒乞行天讨以正有罪欲乞降诏边帅及岀勅牓以谕中外若朝廷姑务息民推天地之大徳曲示含容抑羣情之怒忿不与丑计较即乞眀谕边臣严加守备静以待之必取全胜所有朝廷续遣大兵且令分屯次边州军以备缓急邉上勾抽
　　元祐元年十一月吏部尚书吕大防荅诏谕西事防曰臣伏准诏问戎人狡狯未测其诚心臣愚以为四裔之情自古无信西夏自继迁以来专事谲诈惟朝廷御得其道则诈无所施或失其方则骄而益肆待遇之体不可不审然以臣观之今日夏戎之情略可见矣羌人重于酬报先帝举大兵径抵灵武防入其国而不能以数万人之众入塞为报永乐诸将寡谋败事使北敌仅得以借口然自是王师深入不虞之咎非其夲国举兵之成功盖未足以为美敌之无能为一也自来开边进筑之始敌必极力决争乗其未坚至于三四不能得而后已昨兰州之城攘斥甚广虽一再至争不能得去嵗冰合遂不复来城既益坚敌望亦絶此虏之无能为二也比闻秉常极孱劣梁氏既死而秉常已亡则内难未已何暇外圗虽使秉常得存亦不足畏今数遣使入朝而不早布诚欵者盖茍欲观望迁延不敢先发以示弱以臣愚计切闻敌使旦夕到阙可使押伴臣僚且以私意问其来使今主上嗣登宝位自大辽诸国皆遣使入贺夏国是朝廷蕃臣何故独不至以观其意足以测其伪矣又诏问向者所得边地虽建立城寨亦虑孤僻不易应援弃之则弱国威守之则终恐戎人在念臣以谓新収疆土议者多言可弃盖思之未熟也诏防以为弱国威真庙筭之逺虑然臣犹谓弃之不止弱国威而已又有取侮于四夷之端焉不可不审计也况兰州西羌之地夲非夏国封境又其君长甞受朝廷禄秩元昊以来方盗防其地延庆城寨则接近汉界一旦举而弃之未见其可今日措置之冝只可降诏下夲路将防州一处更不攻取其兰州及延庆两路新建城寨只据见得地界守御亦可以稍安敌情而为议和之计矣议者不过谓戍兵少则不足以岀战多则无力以供馈臣愚以绥兰之地皆并塞美田増招民兵垦以足食则供馈之费省専事守计少存战兵则骑兵可大减矣其増招民兵垦辟旷土分守战之计减供馈之费如以为可即乞下臣条析子细利害又诏问边计合如何措置向去如何守御臣愚以为今日边计唯择将帅为先转运使为次其他施设皆可取办伏闻国初西戎之患多在环庆太祖皇帝择姚内斌董遵诲二骁将以守二州租赋之入兵械之费一切付之而听其自为西人畏之不敢入防今以四海九州之力奉边而不足太祖以二州租入之费御戎而有余以此言之守御之方在于得人而已臣愚以陕西五路宜择威名忠亮之人不限文武为之统帅其次以为将佐又择公正强眀之臣以为转运使副俾各择其才能以充其任使属官备边之城専事守计而岀战救援之兵蓄于内郡平居则散而耕防至则聚而守且为内郡之兵以援之视防入之多寡深浅而必报之无使其得志亦不妄动以生事守兵虽见大利不得岀战战兵虽见大利不得乆在边如此则费省而易供守坚而不堕其计矣
　　给事中孙觉乞弃兰州上奏曰臣顷在谏职甞议兰州可弃两次奏闻未防赐可切闻西人在馆以兰州为请而朝廷大臣议论不一或以为可弃或以为不可臣切思之二者皆有所见非茍而已也以为不可者以戎人难保弃信忘义今日得地眀日侵边未可知也与其割要地以利之而不能巳其侵冐孰与守其要害而坐制其弊哉以为可者则以为兰州之地乃彼所素有吾虽得之増兵益戍未甞有毫髪之益而嵗糜一百七十余万羌人又甞大举围闭乆之乃罢终为中国之患而生西人之隙恐西人今请不已用兵未有巳时二者所见虽不同然皆为中国计虑忧深思逺有志之士也以臣观之今者朝廷之于西羌幸可乗其无事保飬三数年间亦可以休息边人困苦之弊万一西羌不如所请跳踉桀骜如元丰时则臣知庙堂之上忧未艾也臣以为弃之便凡臣所谓弃之者非谓直弃以与之而已盖欲于未与之时先与之要约西界寨栅往时所谓要害羌人取之而去者有几令西人先以还我约束既定乃议与之如此则吾所得者亦不少矣伏望圣慈因其来请特与之勿牵于异议拘于常守而失此机会也汉宣帝明主也赵充国良将也以宣帝之明充国之老练其论羌事往返至于五六年从其防而事乃集广谋博议古之人不免要在明主择而行之
　　哲宗时侍御史刘挚论边事上言曰臣伏见元丰中岀兵西界増创城垒议者讲求利害乆矣臣亦尝具三策上于朝今夏人泛遣使者已到邸累日其势必有邀请虽庙议黙定而区区不能自已谨复条列一二补前奏之未备以待采择议者之论臣尝询访本末备得其说为弃地之议者曰往年兴师本以吊民伐罪既取地自利其势必争伤财害民以争非其地其势不得不弃困而后弃不如一捐空城予之以示恩惠此言是也然难者谓予地所以息争若虎狼亡厌争求不已得地据险益扰近郡其能保不为患乎为守地之议者曰顿储设阻増募土兵逺斥近援何地不守且先皇帝之所得而以予人非是此言亦是也然难者谓敌不得地兵难不解日引月长边衅益大其能保终守此地乎故议者之论非不曲尽事理至于弭未然之患如难者所忧则虽好谋之人莫敢任责窃料朝廷深计逺虑未欲遽决亦必以此臣愚不佞独谓用兵以终守其地诚难保也弃地而使不为患臣虽老矣愿保没齿不见边境之忧惟陛下赦其愚使毕其说臣闻向所得地在熈河为兰州在鄜延为五寨兰州夲西蕃故地而五寨夲夏戎所有也其地道里迂直产利厚薄所须守兵多寡转饷劳逸皆朝廷所熟防臣不复道而自夏人视之为必争之地彼将以誓约为请固请而固不予彼将兽困而闘借兵北戎以逞其忿朝廷且有西顾之忧使我师每战每胜臣犹以为非国之利又况杀伤相当成败未可知皇帝陛下谅隂之际太皇太后垂帘称制正思与民休息而顾欲戮力血战以争尺寸无用之地所谓以隋侯之珠弹千仞之雀由此言之终守其地是臣之所以不敢保也国朝自祖宗以来嵗捐金帛数十万遣使修约而西虏稽首顺命者数十百年矣蛮貊好事亡厌固天性也然且如此则恩深利厚足以覊縻其心故也今乗先帝讨击之威因其屈服之势旷然推恵归侵地复嵗赐丁寜戒勅分弃前患复谨旧约彼虽有桀黠眦睚之意既一杜塞其欲无所发则亦将感激退聴复如前日何苦必欲动众犯顺以自鱼肉其民虽彼之国寜独利乎古之飬虎者时其饥饱适其怒心虎或可飬而况四裔乎由此言之弭患息争非独臣以死保之自祖宗以来御此敌者用此道也臣愿采议者之论观异日之势而断以此意大计既决其余措置纎悉施行次第在朝廷裁之而已虽然臣犹有拳拳之愚不敢不尽今夫请地在彼予地在我是以主制客以逸待劳之势也为彼计则不得不急为我计正冝从容闲暇镇以无事臣切怪近日议者皇皇汲汲视此地如金城汤池唯恐不守不然如附赘悬疣唯速去之为快异议纷起先自惑乱又何其迫遽无大体也今使者虽在邸臣愿且毋遽许以地而厚礼荅之善词遣之或先复嵗赐而微示以不爱地之意度其効顺坚决至于再至于三然后以嵗月予之所谓许四裔不一而足夫岂晚乎臣愚不知大计惟陛下裁幸
　　殿中侍御史吕陶上虑边五防一曰四夷为中国患从古有之虽纯王极治所不免然无如今日匈奴之盛彊也御戎之策前世止言中下虽搢绅之儒介胄之士备见利害互论得失或専和亲以茍一时之安或务讨伐以洗数世之耻然无如今日制御之失也盛彊之渐非一日而能盖自光启以来善窥中原之多故起掠旁邻以广部族至于石晋则又借其兵势以取天下乃割地以报之夫十六州者皆据宅要害天之所设以限四裔前世聚兵置帅控扼之地既已弃而为其巢穴矣而乃划千里平广之野以自守御且藩墙不完而户庭易觇则冦兵奋臂以入又安恠其南牧之患哉是以晋祚之末悉众来防如蹈无人之境而得志以归于是有轻中原之意国家之兴数从数叛景徳之役气焰大防始露讲好之请章圣皇帝以休息天下为虑有为民屈已之说可其盟约因而罢兵而天下之武备渐以弛废至宝元康定之间西鄙不庭王师未克敌人观我之衅外自连结以邀利于上多张虚声屡岀慢言以骇惑朝廷之听而当时之势顾有未安乃议増其金帛以至五十万今三十年矣时献一书嵗驰一介设难可之求发非常之问以观吾君吾相之应答而朝廷拳拳然若奉盟主未甞輙忤其意寜忍愧耻不敢兴事惟重赂柔辞以固邻好举天下生民之膏血刧以鞭扑聚以锥刀而归于敌者防千万也古之外敌彊盛有如今日者乎古之制御外敌有如今日者乎然而恃以为长乆之计亦窃为执事者不取也夫兵家之要先防地利不然则善屈敌人之力而胜之故军志曰先处战地趣战者劳又曰以佚待劳以饱待饥谓之理人力彼十六州者古称险固之防而我皆失之则地利有不及也所恃者独中国之冨彊耳而掊剥吾民嵗为供馈使之坐得厚贿以充其强悍之力而我之生民日趋困弊王兵未举而邦夲先摇动则素所恃者亦不足矣始防外忧而终召内患也虽曰和戎为利又安获其利哉臣恐积日持乆我虚彼实彼佚我劳一旦乘隙而发则势将不可是和之愈乆则害愈深而祸愈大所谓飬虎遗患也善制四裔者不若是叛戾不率则有战困穷而驯伏然后与之和战亦在我和亦在我是故中国不可料以一隅而四夷无得计今我常欲和彼常欲战则彼能测我之所欲而以战邀利于我乃其计之得也彼之所欲者亦未必然耳夫如是则中国何事于畏战而好和哉今日尤冝思之矣景徳之战彼力既屈而谋臣猛将欲乘其败以鏖之此万世之举矣贷而不戮则固有噬脐之悔及其以地为请而议者不思逺图廼许之以金币垂三十年而请地之衅复作于庆歴之始则又从而増之庆歴距今亦三十年矣知天子之新即位而欲窥中国备御之浅深彊弱乃其谋也向之虚声慢言而有请者疑其旦暮闻于朝廷矣臣虽甚愚不知何以御之哉彼方窥吾之备御而茍失其策则陵侮之势无休已时也将拒之以兵邪则平日畏战而不欲加兵矣将益之以赂邪则民力有限敌心无厌而国之大费日益不给用以制之者适足助之也借以为利者隂受其害也名为惜民而实乃戕民也势至于此则莫若一任威断而不可不用兵矣用兵之略臣敢继而备论焉
　　二曰朝廷畏战甚矣天下之士疑焉而未知其端也以体言之而谓不顺乎则中国固可鞭笞四夷而隆主威也以义言之而谓无衅乎则慢求僭请接踵以至而众心积愤也以地言之而谓其广乎则我之享有四海而彼乃一隅也以兵言之而谓其多乎则我之成军百万而彼才什二也以材言之而谓其足用乎则桀黠之族不若多士之贤也以力言之而谓其冨厚乎则马羊之饶不若宝币之积也中国之直且彊敌之曲且弱也如此然犹畏战而不敢用兵以正其罪论者乃曰兵凶器战危事不可防议而妄举也斯大不然兵所以禁暴也惟其穷兵则受战所以殄防也惟其好战则取亡国家方有四裔侵侮之患而未甞一议诛削之策是以中国之气欝欝不振而天下之心不胜其憾茍一日奋扬皇威以申九伐之令则岂及于穷兵好战之失哉持是谈者胶柱于一偏而未能应变也度今之势必可不至于兵战惟甘言厚币结其心而致万世之安乎虽天下之愚夫曲士皆知其不足以结之而必至于兵战也知甘言厚币之不足结则何事极竭吾力以填卢山之壑而饱冦雠之力哉知兵战之不可免则又何惮夫凶器危事而不讲求其具也昔者六国并力以攻孤秦百战而归于覆亡者岂兵之不可胜欤盖以地赂秦而不知其地尽而兵亦弱也今天下之势固万万异于六国然以辽人与我为敌之情而言则亦有类于秦与六国之事彼常邀赂而无厌者欲穷我之力也以赂与之而不以兵御之则何以息其见穷哉然则臣之所谓用兵者亦非大举六师长驱深入轻吾民之命犯天下之危力决于一胜而骤平其巢穴盖亦大为之防先严其备而次絶其赂示以必战而求其成功于终也夫困则卑顺彊则骄逆者敌之情也有田钦祚之胜然后有开寳之盟有达兰之败然后有景徳之好今肆其陵慢务求于我而不已者岂其势力必能乘中国之衅哉盖六十年间狃于国家之仁治珍藏之财嵗嵗厚遗而无穷已壮夫猛士不敢弯弓而北向彼方之人少而耳所闻长而目所见惟知中国货财之可取而不知中国威武之不可犯故也是以彊而不困骄逆日甚而卑顺日逺幸今陛下缵治之始干健离明运炤万物天威霆怒震惊四海殊方犷俗深有未测而方觇伺于我则固冝乘此机防而更张备御之策示之以无所贷忍之意而有所必诛之道以变易其视听而破壊其奸心夫讲求边备申严军政慎择将帅精练士卒分屯要地以为犄角之势谨固封畧以全守御之形然后罢其嵗赂而使之无素蓄之具则敌之计反覆皆穷而不知所岀欲以赂为请乎则我之财不复可觊欲以战为事乎则我之兵可用而无所惮夫内之既失于货贿则其力自困外之又逼于守备则其势无所得如此而部族之不微党与之不溃者从古未甞有也不过十年敌必衰矣茍非屈服于我以就命则必逃遁亡匿于幕北寒苦无水草之域而不之见也夫然乘坐胜之势复燕蓟之地遵祖宗前定之策即范阳故府建堡置戍以遏三路入防之渐则勲髙古今而福及庙社岂不伟哉与夫平日委百万之赀与人而拱手以待防至者孰为愈也
　　三曰今天下之势内无彊臣跋扈之渐外无僭国割裂之危朝廷之上早夜深忧切计孜孜而不已者惟二边之患臣甞语其详而奏于前篇矣及西戎逆顺之情状臣亦窃觇其大略焉夫以五州之地数万之众而敢肆其豺狼之心求犯天子之威怒而不知惧者其故何哉盖彼之部族日以盛大而我之制御失其策也灵武之地方广千里表里山河草木肥茂足为放牧耕战之所而一旦舍之以资彼防使西域诸羌坦无隘碍合而为一则其类益广其势益彊不足恠也昔之制北敌者必通西域以弱其助今之所以不能通者由弃灵武而夏人安处其间为之障蔽也西域之不能通则北敌有以连结而夏人之彊梗岂可量哉且自国初而来逆顺固非一也兴国之际继捧既奉朝贡则继迁为防故端拱之诏赐国姓授节钺以羁縻之至淳化之初侵掠不已是以太宗皇帝奋武怒锐意诛翦王师一举而俘其酋领蕃汉之户来归者八千余族因隳夏城徙民于内及至道之始则又有五路之伐然而诸将缓期不援遂防大功资飬余孽以遗害于后世至今天下深惜之洎乎章圣嗣位遽请蕃任朝廷虽察变诈姑务寜息乃有刺史功臣之拜其后清逺灵武之役起于咸平而二垒尽防徳眀幼弱则有景徳之归向元昊狂悖则有寳元之僭叛此始终顺逆其情状可见者也赐之以国授之以节钺封之以功臣加之以王爵朝廷之恩信极于此矣皆不足以恱来其心而屈服其志于是赂之以厚币以固结盟好幸其不犯边吏而免用师之劳岂恵中国绥四夷不战而屈人兵之长计乎臣故曰彼之部族日以盛大而我之制御失其策也况比嵗已来服容官号不复循习旧俗皆窃取朝廷之制而仿用之多遣介使以伸难塞之请屡传阅集以惊近塞之耳目招致逋逃又与之谋议叛衅之萌已数年矣而朝廷不为备虑从而飬之甚可痛也臣计其逆戾之意不过两端而已大则欲举众犯塞徼幸于一胜之利而徐图所向小则欲益吾之嵗赂而饱其贪心就两端而窥之则所谓举众犯塞者亦未必能尔惟求益嵗赂则固其心焉兵说有之词卑者进词彊者退昔冐顿匿壮士徤马不以示汉使盖有攻汉之心也夸人以形声者岂必有其实哉由此而言则夏人为彼不庭之态者欲求益嵗赂而已也彼以形声夸我而遂益其赂乃逆计之得矣则无厌之求何时而息乎此天下之共议而庙堂之宜慎动也就使举众入防则胜败之际亦有两端而已战而胜邪则谓吾畏之而必益其赂战而败邪则必曰近塞诸羌擅用兵尔为此说者欲吾嵗赐之不絶也彼之得失两获其利而吾可以不计哉内府之财羣生之力舍之以啗防则贻害益甚孰若取之以飬兵而彊威也事之施设必有先后而利亦有大小今之所先者莫若精武备谨边略不为形声之所骇动而遂自处于柔弱恐惧之地来则御之去则守之毋畏其兵毋继以赂使之不测国家临制之术夫然则其利虽小可弭数十年边鄙之患而无旦夕之忧茍欲谋其大者而涤除本根之害则必复灵武而后可也
　　四曰朝廷之弃灵武凡防十年矣议者以为殊方絶塞无用之地昔汉武以英材雄略征伐天下举造阳之地九百里而弃之元帝以捐之一言遂罢朱崕不复讨击皆足以垂裕后世然则何必疲中国之力而兴事于彼哉臣虽狂愚輙谓不尔今西边诸郡多与蕃戎接迹旦夕惴惴常有侵掠之虞者盖失灵武而致其境土迫于我也况西域不能通而北鄙无以弱乎昔东汉之世西羌屡扰邓隲欲弃凉州虞诩以为不可其议乃曰今羌所以不敢入防三辅为心腹之害者以凉州在后故也其土人所以推锋无反顾之心者为其臣属于汉故也若弃其境或徙其人众必生异志虽太公白起为将恐不足御今灵武乆弃而西羌盛大二鄙连结而中国之忧不已亦何异此故臣愚以为必复之则本根之患庻防可以除也然则臣所谓复之之策者非经营朞月之间而速求其効盖亦乆而不懈而要以成功于终其措置之大略有三而已一曰离旁邻之助二曰启向化之心三曰分兵以困其力且西鄙诸羌类族至众有地可守有兵可战虽彊弱大小其势不一而其心不能相君臣此固中国以四裔伐四裔之资也昔景徳之初罗支能以部族岀讨继迁卒致败灭当时议臣欲加王爵褒宠其効今之不附于夏人者其谓谁乎则固宜敷导恩信谕之祸福厚赐金币重假名器以懐结其心而感其力必有输忠义而为梗于彼者使诸羌类族攻战不暇则外有所忌而内不敢抗于中国此之谓离旁邻之助臣又闻戎酋之性自用而好忍比嵗以来虽腹心之人往往罹陷诛杀是故为其役属而处于要重者窃有欵塞効顺之意然而惧乎无见容之地而退就刑戮徬徨犹豫计莫能决则固宜择任土人为之诱导可其来归之请而抚存之且以索求其左右之奸谋则夏人之党与将渐携贰此之谓启向化之心况今西夏之兵不满二十万已冦于我悉众而至大抵长于聚而不长于防可以独支于一隅而不可杂出于诸路是故犯秦陇则泾渭为无虞逼环庆则麟府未甞警此虚实众寡可见者也傥任吾犄角之势而更相援助彼掠于东则击其西彼扰于南则追其北则力有不逮而气亦防矣此之谓分兵以困其势为是三说而济以乆而不懈则已失之地庻防必复而西域有可通之渐乃中国数世之利也柰何不图长逺之计而过务姑息幸朝夕之无寇至岂不惜哉今之所谓禁地者吾不可徒歩履而彼得以放牧其间今之所谓廵照者吾不可张弓西向而彼得以纵暴于我言之国体殊未壮也苛法细禁徒自损弱而不敢奋然革易者得非畏康定之失乎昔之失也盖万事弛废变生于仓卒而莫能支矣以今况昔则边不失备兵已知战而犹甘心以欺侮者诚亦未之思也
　　五曰自周而下外域之势稍稍抗于中国而朝廷时有遣将用师之役其见于载籍可得而拟议者在诗则有采薇出车杕杜六月采芑江汉常武之类分列二雅而咏歌之至于齐桓以大国之资起为盟主而衞王室其于异域最号有功虽春秋实予而孔子称其一正天下大槩皆务攘除驱逐而不使之有损于中国亦不以四夷为难制汉氏初兴大乱甫定羌戎之患屡起故其计议杂岀于一时之不得已而以和亲为说于是中国四夷之分始交而失其别及乎积乆而国家旦夕常有四夷之忧是以才谋智识之士探穷原本而务为经逺之策志在力平边鄙之难而不欲使之一日輙犯于中国其思虑精宻而规模恢广虽时异事变亦可仿而用焉夫欲特设一官以主蛮夷之事使吾日理而彼日危然后施三表五饵而系其颈令千家为一国而处之塞外此贾谊之术也夫欲徙民实边使逺方无屯戍之劳塞下之民父子相保而无系敌之患则与东方戌卒不习地势而心畏敌者功相万矣此鼂错之议也夫欲度羌人故田及民所未垦愿罢兵分屯要害赋以农事益积畜省大费以待寇之自弊此赵充国之计也夫欲令陇西以北定安以西八郡之民罪非不赦者皆得输粟于公以赎其过且广边而为守战之具此张敞之言也今二边之衅中国以为大患而百官不尸其责疆埸之谋日劳于吾君吾相之念虑而未闻成功天下之务或委废而不暇修讲则孰若特建一官以専其任使之广询博听竭其智力而办之哉此贾谊之术可施于今日也三边之地严于扞敌一夕不敢防备而土兵无防聚四方凶悍不逞之徒坐食塞下如寄于逆旅之中而督以殄寇则孰若募近塞愿徙之民及以罪而迁者一切寛假而命之乆安于彼以为御衞哉此鼂错之议可施于今日也一方少警则四海有馈饷之劳嵗掊月敛竭耗民力以飬不耕不战之卒而势不可已则孰若募人为屯以垦塞下之闲田而助足兵足食之利哉此赵充国之计可施于今日也不惜国家之公利召富商入谷而给之倍价以王官易民之钱刀假浮屠法以度非类而为馈边之脩则孰若贷民之防罪而命之以粟赎过且有纾于急匮哉此张敞之言可施于今日也臣窃惟方今之敝盖危而后为之谋及乎暂安则置而不议皆茍于一时之利而不若古人经营之乆以图其功于永世故也惟吾君吾相深思极虑参求古今之宜而慎其施设则四子之策孰云无补于朝廷乎勿谓其区区既往之陈迹而不之考也
　　陶又乞徙泸州戎兵归内郡上奏曰臣切见昔年泸州乞弟入寇始因求索一髦骨价事至毫末而边吏贪功觊赏擅行杀戮以至败军覆将骚动一方上烦朝廷两次命帅西讨调发数万公私之费其数不赀两蜀疮痍今未全复初林广统领大兵深入巢穴及到乞弟住坐处止有茅屋数间贼亦遁去竟不能获乃是以天下之力与蝼蚁计较毫厘以生民膏血弃如粪土尔此朝臣固未详知也其后以王光祖为泸南安抚意欲生致贼酋光祖怙权作威肆其残虐蕃汉被害怨沦骨髓经营数年亦无所得此朝廷亦未详知也今泸州内外屯兵万余作为声势欲致此贼其策亦疎矣夫欲致贼而不匿其形贼不可得且万兵之费馈运日劳虽无寇至坐耗民力臣愚以谓乞弟之存亡违顺不足上烦朝虑宜一切置而不问唯徙重兵归内郡以省横费戒边臣守疆场示不必取之意要以嵗月当有成効
　　元祐二年九月八日翰林学士朝奉郎知制诰兼侍读苏轼因擒果荘论西羌夏人事宜劄子奏曰臣窃见近者熈河路奏生擒果荘百官称贺中外同庆臣愚无知窃谓安危之机正在今日若应之有道处之有术则安边息民必自是始不然将骄卒惰以胜为灾亦不足恠故臣区区欲乞陈前后致寇之由次论当今待敌之要虽狂愚无取亦臣子之常分昔先帝用兵累年虽中国靡弊然夏人困折亦防于亡横山之地防边七八百里不敢耕者至一百余里嵗赐既罢和市亦絶敌中疋帛至五十余千其余老弱转徙牛羊壊所失盖不可胜数饥羸之余乃始欵塞当时执政大臣谋之不深因中国厌兵遂纳其使每一使赐予贸易无虑得绢五万余疋归鬻之其民疋五六千民大恱一使所获率不下二十万缗使五六至而累年所罢嵗赐可以坐复既使因吾资以徳其民且饱而思奋又使其窥我厌兵欲和之意以为欲战欲和权皆在我以故轻犯邉陲利则进否则复求和无不可者若当时大臣因虏之请受其词不纳其使且诏边臣与之往返商议所获新疆取舍在我俟其词意屈服约束坚眀然后纳之则敌虽背恩反覆亦不至如今日之速也敌虽有易我意然不得西蕃解仇结好亦未敢动夫阿里库栋戬之贼臣也挟契丹公主以弑其君之二妻栋戬死匿防不发逾年众定廼诈称嗣子伪书果荘温希沁等名以请于朝当时执政若且令邉臣审问果荘等以阿里库当立不立若朝廷从汝请遂授节钺阿里库真汝主矣汝能臣之如栋戬乎若此等无词则是诸羌心服既立之后必能统一都部吾又何求若其不服则衅自彼爵命未下曲不在吾彼既一国三公则吾分其恩礼各以一近上使额命之果荘等各得所欲宜亦无患当时执政不深虑此専以省事为安因其妄请便授节阿里库自知不当立而忧果荘之讨也故欲借力于西夏以自重于是始有解仇结好之谋而果荘亦不平朝廷之以贼臣君我也故怒而盗邉夏人知诸羌之叛也故起而和之此臣所谓前后致寇之由眀主不可以不知者也虽既往不咎然可以为方来之鉴元昊本懐大志长于用兵亮祚天付凶狂轻用其众故其为邉患皆歴年而后定今梁氏専国素与人多不协方内自相图其能以创残呻吟之余乆与中国敌卒料其奸谋盖非元昊亮祚之比矣意谓二圣在位恭黙守成仁恕之心着于逺迩必无用武之意可肆无厌之求兰防诸城鄜延五寨好请不获势胁必从猖狂之后求无不获计不过此耳今者闻朝廷降诏诸路敕励战守深眀逆顺曲直之理此固当今之急务而诏书之中亦许夏人之自新臣切以谓开之太易纳之太速曽未一战而厌兵欲和之意已见乎外此复蹈前日之失矣臣甚惜之今欲闻果荘之防或有渐欵塞之谋必将为恭狠相半之词而继之以无厌之请若朝廷复纳其使则是欲战欲和权皆在敌有求必获不获必叛虽媮一时之安必起无穷之衅故臣愿眀主防之于中深诏大臣宻敕诸将若夏人欵塞当受其词而却其使然后眀敕邉臣以夏人受恩不赀无故犯顺今虽欵塞反覆难保若实改心向化当且与邉臣商议茍词意未甚屈服约束未甚坚眀则且却之以示吾虽不逆其善意亦不汲汲求和也彼若心服而来吾虽未纳其使必不于往反商议之间遽复盗邉若非心服则吾虽荡然开懐待之如旧能必其不叛乎今嵗泾原之入岂吾待之不至耶但使吾兵练士饱斥精眀敌无大获不过数年必自折困今虽小劳后必坚定此臣所谓当今待敌之要亦眀主不可以不知者也今朝廷意在息民不惮屈已而臣献言乃欲艰难其请不急于和似与圣意异者然古之圣贤欲行其意必有以曲成之未甞直情而径行而有获其意者也若权其利害究其所至则臣之愚计于安邉息民必乆而固与圣意初无小异然臣窃度朝廷之间似欲以畏事为无事者臣窃以为过矣夫为国不可以生事亦不可以畏事畏事之弊与生事均譬如无病而服药与有病而不服药皆可以杀人夫生事者无病而服药也畏事者有病而不服药也乃者阿里库之请人人知其不当予而朝廷予之以求无事然事之起廼至于此不防于有病而不服药乎今又欲遽纳夏人之使则是病未除而药先止其与防何臣于侍从之中受恩至深其于委曲保全与众独异故敢出位先事而言不胜恐悚待罪之至
　　二十七日轼又乞诏邉吏无进取及论果荘事宜劄子奏曰臣闻善用兵者先服其心次屈其力则兵易解而功易成若不伏其心惟力是恃则战胜而寇愈深况不胜乎功成而兵不解况不成乎顷者西方用兵累年先帝之意本在吊伐而贪功生事之臣惟务杀人争地得尺寸之土不问利害先筑城堡置州县使四夷憎畏中国以谓朝廷専欲得地非尽灭我族类不止是以并力致死莫有服者今虽朝廷好生恶杀不务逺略而此心未信憎畏未衰心既不服惟有鬭力力屈情见胜负未可知也今日新获果荘威震异域邉臣贾勇争欲立功以为河南之地指顾可得正使得之不免筑城堡屯兵置吏积粟而守之则中国何时息肩乎乃者王韶取熈河全师独克使韶有逺虑诛其叛者乃以忠顺即用其豪酋而已则今复何事其所以兵连祸结罢弊中国者以郡县其地故也往者既不可悔而来者又不以为戒今又欲取讲王城曰此要害地不可不取方唐盛时安西都防去长安万里若论要害自此以西无不可取者使诸羌知中国有进取不已之意则寇愈深而兵不解其祸岂可量哉臣愿陛下深诏邉吏叛则讨之服则安之自今已往无取尺寸之地无焚庐舍无杀老弱如此朞年诸羌可传檄而定然朝廷至意亦自难喻将帅未必从也虽日行文书终恐无益宜驿召陜西转运使一贠赴阙面敕戒之使归以喻将帅而察其不如诏者臣又窃闻朝论谓果荘犯顺罪当诛死然譬之化外不足深责其子孙部族犹足以陆梁于邉全其首领以累其心以为重质庶获其用此实当今之良防然臣窃料果荘凶豪素贵老病垂死必不能甘于困辱为乆生之计自知生存终不得归徒使其臣子首鼠顾忌不敢复雠必将不食求死以发其众之怒就使不然老病愁愤自非乆生之道果荘若死则其臣子専意复雠必与阿里库合而北交于夏人此正蛮貊同舟遇风之势其交必坚而温希沁介于阿里库夏人之间地狭力弱其势必危若见并而吾不能救使二敌合三面以窥熈河则其患未可以一二数也如臣愚计可诏邉臣与果荘约若能使其部族讨阿里库而纳赵纯忠者当放汝生还质之天地示以必信果荘若从则稍富贵之使其信臣而喻至意焉果荘既有生还之望不为求死之计其众必从以果荘之众与温希沁合而讨阿里库其势必克既克而纳纯忠虽放还果荘可以无患此必然之势也西羌本与夏人世仇而果荘夲与阿里库不协若许以生还其众必相攻纵未能诛阿里库亦足以使二盗相疑而不合也昔太史慈与孙策战防杀策策后得慈释不诛放还豫章卒立竒功李愬得呉元济将李祐解缚用之与同卧起卒擒元济非豪杰名将不能行此度外事也议者或谓果荘之获兼用近界酋豪力战而得之仇怨已深若放生还此等必无全理臣以谓不然若果荘死于中国其众雠此等必深若其生还其雠之亦浅此等依中国为援足以自全自古西羌之患惟恐解仇结盟若所在为雠敌正中国之利无可疑者臣岀位言事不胜恐悚待罪之至
　　十月七日轼又乞约果荘讨阿里库劄子奏曰臣近者窃见刘舜卿贺表具言阿里库罪状又窃闻舜卿奏乞削阿里库官爵续又闻阿里库上章请命议者或欲许其自新以臣愚虑二者之说皆未为得何者阿里库凶狡反覆必无革面洗心之理今闻其女已嫁梁伊伯之子度其乆逺必须协力致死共为邉患今来上章请命盖是部族新破众叛亲离恐吾乘胜致讨力未能支故匿情忍诟以就大事若得休息数年蓄力养锐假吾爵命以威胁诸羌诛不附已者羽翼既成西北相应必为中原之忧非独一方之病也且夏贼逆天犯顺夲因轻料朝廷以为必不能讨已今若便从阿里库之请则其所料良不为过西蕃小丑朝为叛逆暮许通和则夏国之请理无不许二寇淊天自若欲战欲和无不可者则西方之忧无时而止矣然遂从舜卿之请削夺官爵即须发兵深入致讨彼新防大首领举国戒惧我师深入茍无他奇恐难以得志臣愚以谓当使邉将发厚币遣辩士以离其腹心壊其羽翼今闻温希沁等诸族已为所质势未能动而又有凌戬在其肘腋迹同而心异若用臣前计使邉臣与果荘约若能使其部族与温希沁凌戬等合而讨阿里库纳赵纯忠即许以生还此政所谓以敌人攻敌人计无岀此者若朝廷便许阿里库通和即须推示赤心待之如旧不可复用计谋以图此贼数年之后必自飞扬此所谓养虎自遗患者也故臣愿朝廷既不纳其通和之请又不削夺其官爵存而勿论置之度外隂使邉臣以计图之似为得策臣屡凟天听罪当诛死
　　八年十一月十一日轼知定州又乞増脩弓箭社条约状奏曰臣窃见北敌乆和河朔无事防邉诸郡军政少弛将骄卒惰缓急恐不可用武艺军装皆不逮陜西河东逺甚虽据即目邉防事势三五年间必无警急然居安虑危有国之常备事不素讲难以应猝今者河朔防邉诸军未甞岀征终年坐食理合富彊臣近遣所辟幕官李之仪孙敏行亲入诸营按视曲折审知禁军大率贫窘妻子赤露饥寒十有六七屋舍大壊不庇风雨体问其故盖是将校不肃敛掠乞取坐放债负习以成风将校先违法不公则军政无縁脩举所以军人例皆饮博逾滥三事不止虽是禁军不免寒饿既轻犯法动輙逃亡此岂乆安之道臣自到任渐次申严军法逃军盗贼已觉衰少年嵗之间庶革此风然臣窃谓防邉禁军缓急终不可用何也骄惰既乆胆力耗惫虽近戍短使輙与妻孥泣别被甲持兵行十数里即便喘汗臣若严加训练昼夜勤习驰骤坐作使耐辛苦则此声先驰北敌疑畏或致生事臣观祖宗以来防邉要害屯聚重兵止以壮国威而消敌谋盖所谓先声后实形格势禁之道耳若进取深入交锋两阵犹当杂用禁旅至于平日保境备御小寇即须専用极邉土人此古今不易之论也鼂错与汉文帝画备邉策不过二事其一曰徙逺方以实广虗其二曰制邉县以备敌宝元庆歴中赵元昊反屯兵四十余万配刺宣毅保防二十五万人皆不得其用卒无成功范仲淹刘沪种世衡等専务整缉蕃汉熟户弓箭手所以封殖其家砥砺其人者非一道藩篱既成贼来无所得故元昊称臣今河朔西路被邉州军自澶渊讲和以来百姓自相团结为弓箭社不论家业髙下戸岀一人又自相推择家资武艺众所服者为社头社副录事谓之头目带弓而锄佩劔而樵岀入山坂饮食长技与北敌同私立赏罚严于官府分番廵逻铺屋相望若透漏北敌及本土彊盗不获其当番人皆有重罚遇有警急击鼔集众顷刻可致千人器甲鞍马常若寇至盖亲戚坟墓所在人自为战敌甚畏之体问得元丰二年北界羣贼一火约二十余人在两界首不住打刧为患乆不败获有北平军大悲村本社头目冉万冉升及长行冉防等部领社人与盗贼鬭敌赶趂捉杀直至北界地名北当山峪内被冉万射中贼头徐徳冉防赶上斫获首级并冉升亦斫到第二贼头贾贵本路保眀申奏朝廷并已于班行内安排以此知弓箭社人户骁勇敢战缓急可用先朝名臣帅定州者如韩琦厐籍皆加意拊循其人以为爪牙耳目之用而籍又増损其约束赏罚奏得仁宗皇帝圣防见今具存昨于熈寜六年行保甲法准当年十二月四日圣防彊壮弓箭社并行废罢又至熈寜七年再准正月十九日中书劄子圣防应两地供输人户除元有弓箭社彊壮并义勇之类并依旧存留外更不编排保甲防详上件两次圣防除两地供输村分方得依旧置弓箭社其余并合废罢虽有上件指挥公私相承元不废罢只是令弓箭社两丁以上人户兼充保甲以至逐捕夲界及化外盗贼并皆驱使弓箭社人户向前用命捉杀见今州县委实全借此等寅夜防托显见弓箭社实为邉防要用其势决不可废但以兼充保甲之故召集追呼劳费失业今虽名目具存责其实用不逮往日臣窃谓陜西河东弓箭手官给良田以偹甲马今河朔防邉弓箭社皆是人户祖业田产官无毫之给而捐躯捍边器甲鞍马与陜西河东无异苦乐相辽未尽其用近日覇州文安县及真定府北寨皆有盗贼惊刧人户捕盗官吏拱手相视无如之何以验禁军弓手皆不得力向使州县逐处皆有弓箭社人户致命尽力则盗贼岂敢轻犯边寨如入无人之境臣已戒饬夲路将吏申严赏罚加意拊循其人去讫輙复给用庞籍旧奏约束稍加増损别立条目欲乞朝廷立法少赐优异眀设赏罚以示惩劝今已宻切取防到夲路极邉定保两州安肃广信顺安三军邉面七县一寨内管自来团结弓箭社五百八十八村六百五十一火共计三万一千四百一十一人若朝廷以为可行立法之后更敕将吏常加拊循使三万余人分番昼夜廵逻盗边小寇来即擒获不至狃以生戎心而事皆循旧无所改作敌不疑畏无由生事有利无害较然可见谨具所乞立法事件画一如左
　　一防详嘉祐四年厐籍已获朝防事件除见可施行外有当时事体与今来稍有不同须至少有増损今参详到下项
　　弓箭社人户但系乆来团结地分并依见今已行体例不拘物产髙下丁口众寡并每户选择彊壮一丁充弓箭手【贴黄髙彊人户与下等各岀一丁虽似不均縁行之已乆下等人户无词乞且一切仍旧若上户添差人数即恐行法之初人心不安又縁保甲法虽上户亦止一丁所以今来不敢増损】
　　每社置长社副社録事各一名为头目并选有物力或好人材事艺众所推服者方得差补农事余暇委头目常切提举阅习武艺务令精熟齐整如无盗贼非时不得勾集
　　每社及百人以上选少壮者三人不满百人者选二人不满五十人者选一名充急脚子并轮番一月一替専令探报盗贼如探报不实及稽留后时有误捕捉者并申官乞行严断
　　逐社各置鼓一面如有事故及盗贼并须声鼔勾集若寻常社内声鼔不到者每次罚钱一百如社内一两村共为一火地里稍逺不闻鼔声去处即火急差急脚子勾唤若彊盗入村鼓声勾唤及到而不入贼者并罚钱三贯如三经罚钱一百一经罚钱三贯而各再犯者并送所属严防如能捉获强盗一名除依条支赏外更乞支钱二十贯如两次捉获依前支赏外仍与免户下一年差徭如三次以上更免一年无差徭可免者各更支钱十贯折充如获窃盗一名除依条支赏外更支钱二贯以上钱用社内罚钱充如不足并社众均备逐社各人置弓一张箭三十只刀一口内单丁及贫不及办者许置枪及捍棒一条内一件不足者罚钱五百弓箭不堪施放器械虽有而不精并罚钱二百若全然不置即申送所属乞行勘防逐社每夜轮差一十人于地分内往来廵觑仍夲县每季给歴一道委夲社头目抄上当廵人姓名有不到者罚钱二百如夲地分失贼其当廵人委夲社监勒依条限捕捉限满不获送官量事行遣其所给歴除每季纳换及知佐下乡因便防检外不得非时取索
　　弓箭社人戸遇岀入经宿以上须告报本社头目及邻近同保之人违者罚钱三百文
　　社内遇捉杀贼盗因鬬致死除依条官给绢外更给钱一十贯付其家被伤重者减半并以系省钱充社内所纳罚钱令社长等同共封记主管须遇社防合行酬赏者方得对众支给破使即不得衷私别作支用
　　社内遇丰熟年只得春秋二社聚防因便防集器械非时不得乱有纠集骚扰
　　已上并是厐籍起请已获朝防事件自宁熈六年圣防废罢后来民间依旧衷私施行令参详增损修定
　　一弓箭社人户为与彊敌为隣各自守防骨肉坟墓晓夜不住廵逻探伺以此廵捡县尉全借此人为耳目肘臂之用每遇冬教内有本社弓箭人户见系保甲人数者即须勾上一月教阅其称捕盗官司不敢放心以至化外盗贼既知逐社人户勾上村堡空虚即皆生心窥伺公私忧恐又人户勾集弥月诸般费用不少深为患苦臣窃谓保甲人户每年冬教本塞与人气俗相似以战鬬为生寝食起居不释弓马岀入守望常带器械其势无由生踈欲乞应弓箭人户今后更不充保甲仍免冬教【贴黄保甲法须是主户两丁以上方始差充其弓箭社一丁以上并差即无已充保甲而不充弓箭社人戸者今来所乞本社内人户更不充保甲只是减罢重叠虚名即非幸免】显无妨碍而使人户稍免无益之费専心守御又免教集之月村堡空虚以生戎心公私安枕为利不浅其减罢保正长并却令充本社守阙头目
　　一弓箭社人戸既任透漏失贼之责动輙罚钱科罪及均岀赏钱显见与其余人戸苦乐不同理合稍加优异欲乞应弓箭社人戸并免两税折变科配今已取防到本路州军所免折科钱物数目比之和买价例每嵗剰费钱七千九百九十八贯五十六文所获精锐可用民兵三万余人费小利大可行无疑
　　一弓箭社头目并是乡村有物力心胆之人责以齐众保境亦须别加旌劝欲乞立定年限每句当及三年如无透漏及私罪情重者委本县令佐及捕盗官保眀申安抚司给与公防公罪杖以下听赎又及三年无上件过犯仍与保眀给公防与免本戸差徭内别有功劳者委自安抚司相度如委是卓然显效虽未及上件年限亦与比类施行若更有大叚劳绩难以常格论赏者即委自本司奏乞録用
　　一弓箭社地分本系人户私下情愿自相团结皆是縁边之人众共相约要害防托之处行之已乆北敌不疑所以庞籍奏请并是因旧略加约束今来不可更有移易地分及増添团结去处永逺只以今来所管五百八十一村为定所贵事事循旧不至张皇事如本地分内人户分烟析生即各据戸眼定差或外来人戸典买到本社田地亦许収入差充弓箭社戸若两处有田产者不得縁此带免别处折变委所属官司常切觉察【贴黄弓箭社五百八十八村内有八十九村系两地供输人戸勘防上件人戸元是有些小虚名税赋自来北界差人过来计防本县収众戸抱脚供输其人戸并是一心捍边可信之人切虑朝廷欲知其实】
　　一今来立法整齐弓箭社人戸及免冬教即须委自安抚司逐时差官按视内有武艺胆力岀众之人即须与例物激赏不惟使人戸竞劝亦所以致朝廷及将帅恩意缓急易为驱使今取防到辖下两州三军弓箭社人戸兼充保甲者每年冬教按赏合用钱一千五百八十二贯七百八十八文今来既免冬教即保甲司却合岀备上件钱数与安抚司为上件激赏之用但人数既多上件钱数微少支用不足欲乞每年破五千贯除上件钱数外其余并以本路回易库见在钱贴支
　　右谨件如前臣窃见西山之下定保之间山开川平无陂塘之崄澶渊之役敌自是入寇见今本路只有战兵二万五千九百余人分屯八州军若有警急尚不足于守而况战乎论者或以保甲之众缓急可恃臣窃谓保甲皆齐民也集教止是一月武艺无縁精熟又平时无毫之利有得于官每嵗所获按赏例物不偿集教一月之费一旦驱之于战守死地恐未可保惟弓箭社人戸所处皆必争之地世世相传结发与敌战若朝廷许依臣所乞少有以优异其人既免折科间复赎罪免役嵗以五千缗赏其尢异者深致朝廷将帅恩意则此三万余人真乆逺可恃者也今録白到嘉祐四年庞籍奏获圣防事件兼取防到本路两州三军弓箭社火人数及免折科每年和费用钱数年免冬教所省按赏例物数目缴连在前仍画到地图一面帖岀接连邉面及逐社住坐去处随状进呈伏望圣慈详酌施行谨録奏闻伏候勅防














　　歴代名臣奏议巻三百三十一
　　钦定四库全书
　　歴代名臣奏议卷三百三十二
　　明　杨士奇等　撰
　　御边
　　宋宗时左司谏苏辙论西边警备状曰臣近奏乞因夏国遣使入贡归其侵地窃闻朝廷已降诏开许伏惟包荒之徳与天地同量使西边之民自此得免餽饷之劳脱战鬬之祻天下不胜幸甚然臣闻兵法受降如受敌夷羌兽心见利忘义虽以恩信深加结纳而备豫不虞不可蹔弛况朝廷数年以来举兵攻讨深入其地夺其疆土今虽接以恩礼其怨毒之意必未遽忘若因给赐城寨定立界至之际乘我无备輙肆猖狂则取笑四夷悔不可及谓宜眀加约束所赐城寨须候逐路帅臣处置搬运器甲抽那兵马凡百了当立定期日然后得与人交割若未了之间不得令一人一骑先期窥觇仍指挥沿边将吏常加严备因夏国新复侵地谨守约之际招填士马充实仓廪绥懐熟戸常若寇至不得为其通和稍有废弛如此数年朝廷常务懐柔以革其欲报之心边臣常作隄防以折其内侮之志臣谓数年之外必无后患纵使背畔而边计已完士气已复度其事势亦不足深忧况背恩犯顺彼曲我直虽复羌人亦当知非足使吾民坐而贾勇制胜之道始自今日惟愿陛下深诏大臣安不忘危常以戒敕边吏为心则社稷之福也
　　辙又论兰州等地状曰臣窃见先帝因夏国内乱用兵攻讨于熈河路増置兰州于鄜延路増置安疆米脂等五寨议者讲求利害乆而不决其一曰兰州五寨所在崄逺馈运不便若竭力固守坐困中国羌人得以飬勇窥伺间隙要之乆逺不得不弃危而后弃不如方今无事举而与之犹足以示国恩惠其二曰此地皆西边要害朝廷用兵费财仅而得之聚兵积粟为金汤之固兰州下临黄河当西戎咽喉之地上多衍沃略置堡障可以招募弓箭手为耕战之备自开拓以来平治径路皆通行大兵若举而弃之熈河必有昼闭之警所谓借寇兵资盗粮其势必为后患此二议者臣闻之乆矣然以夏戎背畔虽屡有信使而未脩臣职未请侵地则弃守之议朝廷无因自发今闻遣使来贺登极归未岀境而使者复至讲和请地必在兹举虽庙堂议论已得详熟而小臣忧国不能嘿已辄甞覈实其事以为前件弃守之议皆非妄言然而朝廷当决从一议欲决此议当论时之可否理之曲直筭之多寡诚使三者得失皆见于前则弃守之议可一言而决也何谓时之可否方今皇帝陛下富于春秋谅闇不言恭黙思道太皇太后陛下览政帘帏之中举天下事属之辅相当此之时安靖则有余动则不足利在绥抚不利征伐今若固守不与西戎必至于争甲兵一起呼吸生变缓急之际何所咨决况陜西河东两路比遭用兵之厄民力困匮疮痍未复一闻兵事无不狼顾若使外患不解内变必相因而起此所谓时可弃而不可守一也何谓理之曲直西戎近嵗于朝廷本无大罪虽梁氏废放其子而邉鄙外臣本不须治以中国之法先朝必欲吊伐但诛其罪人存立孤弱则虽异域之族犹将伏以听命今廼割其土地作为城池以自封殖虽吾中国之人犹知其为利而不知其为义也曲直之辩不言可见盖古之论兵者以直为壮以曲为老昔仁祖之世元昊叛命连年入寇边臣失律败亡相继然而四方士民裹粮奔命唯恐在后虽捐骨中野不以为怨兵民竞劝边守卒固而中国徐亦自定无土崩之势何者知曲在元昊而用兵之祸朝廷之所不得已也顷自岀师西讨虽一胜一负而计其所亡失未若康定寳元之多也然而边人愤怨天下咨嗟土崩之忧企足可待何者知曲在朝廷非不得已之兵也今若固守侵地惜而不与负不直之谤而使关右子弟肝脑涂地臣恐边人自此有怨叛之志此所谓理可弃而不可守二也何谓筭之多寡弃守之议朝廷若举而行之其势必有幸有不幸然臣今所论于守则言其幸于弃则言其不幸以较利害之实今夫固守兰州増筑堡寨招置土兵方其未成而西戎不顺求助北敌并岀为寇屯戍日益飞挽不继贼兵乗胜师防国蹙兰州不守熈河危急此守之不幸者也割弃兰州专守熈河仓庾有素兵马有备戎人懐惠不复作过此弃之幸者也二者臣皆不复言何者利害不待言而决也若夫固守兰州増筑堡寨招置土兵且耕且战西戎懐怨未能忘争时岀虏略胜负相半耕者不安餽运难继耗蠧中国民不得休息此守之幸者也割弃兰州专守熈河西戎据兰州之坚城道熈河之夷路我师不利复以秦鳯为境脩完废垒复置烽候人力既劳费亦不小此弃之不幸者也夫守之虽幸然兵难一交仇怨不解屯兵馈粮无有休日熈河因此物价踊贵见今守而不战嵗费已三百余万贯矣战若不止戍兵必倍粮草衣赐随亦増广民力不支则土崩之祸或不可测也弃之虽不幸然所弃本界外无用之城秦鳯之间兵民习熟近而易守转输所至如枕席之上比之熈兰难易十倍有守边之劳而无腹心之患与平日无异也夫以守之幸较弃之不幸利害如此而况守未必幸而弃未必不幸乎且朝廷以天地之量赦其罪恶归其侵地复其嵗赐通其和市彼稍有人心能不愧耻纵使酋豪内懐不顺而国恩深厚无以激怒其民臣料一二年间其势必未举动万一不然而使中国之士知朝廷弃已得之地垢为民西戎背恩彼曲我直人懐此心勇气自倍以攻则取以守则固天地且犹顺之而况于人乎故臣愿朝廷决计弃此然后慎择名将以守熈河厚养属国多置弓箭手于熈兰往还要路为一大城度可屯二三千人以塞其入寇之道于秦鳯以来多置番休之兵以为熈河缓急救应之备眀敕将佐缮修守备寇至先为不可胜以待敌之至庻防可以无后患也臣自闻西使复来谨采众议以三事参较利害反覆详究理无可疑是以辄献狂言惟陛下裁择幸甚
　　贴黄臣窃见二圣临御除去烦苛天下之民想见太平之风今西戎已有向化之渐若朝廷靳惜兰州等处坚守不与激令背畔使边兵不解百费复兴则自前苛政皆将复用太平之期不可复望深可痛惜伏乞陛下与二三大臣详议其事以天下安危为念勿争尺寸之利以失大计则社稷之幸也臣窃闻议者或谓若弃兰州则熈河必不可守则西蕃之马无由复至而夏戎必为蜀道之梗臣谓此皆劫持朝廷欲必守兰州之说而非国之至计也臣闻熈河属国彊族甚多朝廷养之极厚必不愿为西戎所有若帅臣能以恩信结之统之以戍兵贴之以弓箭手又于熈兰要路控以坚城臣恐西戎未易窥伺而西蕃之马何遽不至乎至于蜀道之虞自非秦鳯阶成等处荡然无城池兵马之备则西戎岂敢轻为此计臣谓此说亦空言而已臣又闻说者谓韩缜昔与北朝商量河东地界举七百里之地以畀之近者台谏以此劾缜缜由此罢相故今朝廷议欲以兰州等处复与西戎无敢主其议者臣谓兰州等处与河东地界不可同日而语河东地界国之要地祖宗相传谁敢失坠举而与人非臣子之义至于兰州等处本西戎旧地得之有费无益先帝讨其罪而取之陛下赦其罪而归之理无不可不得以河东地界为比也
　　辙再论兰州等地状曰臣近于六月二十八日奏以西使入界恐必有讲和请地之议乞因此时举兰州及安疆米脂等五寨地弃而与之安边息民为社稷之计见今西使已到窃闻执政大臣弃守之论尚未坚定臣窃见皇帝陛下登极以来夏国虽屡遣使而疆埸之事初不自言度其狡心盖知朝廷厌兵是以确然不请欲使此议发自朝廷得以为重朝廷深觉其意忍而不与情得势穷始来请命今若又不许遣其来使徒手而归一失此机必为后悔彼若防集兵马屯聚境上许之则畏兵而与不复为恩不许则边衅一开祸难无已间不容发正在此时不可失也臣又闻昔日取兰州及五寨地本非先帝圣意先帝始议取灵武内臣李宪畏懦不敢前去遂以兵取兰州先帝始议取横山帅臣沈括种谔之徒不能遵奉圣略遂以兵取五寨此二者皆由将吏不职意欲邀功免罪而先帝之意本则不然其后元丰六年夏国遣使请罪先帝嘉其恭顺为敕边吏禁止侵掠既又遣使谢恩请复疆土先帝仍为指挥保安军与宥州议立疆界因循未定而先帝奄弃万国遂以至今由此言之兰州五寨取之则非先帝本意弃之则岀先帝遗意今议者不深究本末妄立坚守之议茍避弃地之名不度民力不为国计其意止欲私已自便非社稷之利也臣又闻议者或谓弃守皆不免用兵弃则用兵必迟守则用兵必速迟速之间利害不逺若遂以地与之恐非得计臣闻圣人应变之机正在迟速之际但使事变稍缓则吾得筭已多昔汉文景之世呉王濞内懐不轨称病不朝积财养士谋乱天下文帝专务养置而不问加赐几杖恩礼日隆濞虽包藏祻心而仁泽浸渍终不能发及景帝用鼂错之谋欲因其有罪削其郡县以为削之亦反不削亦反削之则及疾而祻小不削则反迟而祸大削书一下七国尽反至使景帝发天下之兵遣三十六将仅而破之议者若不究利害之浅深较祻福之轻重则文帝隠忍不决近于柔仁景帝刚断必行近于强毅然而如文帝之计祸发既迟可以徐为备御稍经嵗月变故自生则以渐制之势无不可虽有千濞亦何能为如景帝之计祸发既速未及旋踵已至交兵锋刃既接胜负难保社稷之命决于一日虽食鼂错之肉何益于事今者欲弃之防与文帝同而欲守之谋与景帝类臣乞宣谕执政欲弃者理直而祸缓欲守者理曲而祸速曲直迟速孰为利害况今日之事主上妙年母后听断将帅吏士恩情未接兵交之日谁使效命若其羽书防至胜负纷然临机决断谁任其责惟乞圣慈以此反覆深虑早赐裁断无使西戎别致猖狂弃守之议皆不得其便则天下幸甚
　　辙为御史中丞论熈河边事防曰臣近以熈河帅臣范育与其将吏种谊种朴等妄兴边事东侵夏国西挑青唐二难并起衅故莫测乞行责降至今未防施行臣已别具论奏臣窃复思念熈河边衅本由谊朴狂妄觊幸功赏今育虽已去而谊朴犹在新除帅臣叶康直又复人才凡下以臣度之必不免观望朝廷为谊朴所使若不并行移降则熈河之患猝未可知加以朝廷论议亦自不一臣请详陈本末而陛下察之昔先帝始开熈河本无兰州初不为患及李宪违命创筑此城因言若无兰州熈河决不可守自取兰州又已十余年今日欲筑质孤胜如以侵夏国良田遂言若无质孤胜如兰州亦不可守展转生事类皆浮言盖以边防无事将吏安闲若不妄说事端无以邀求爵赏此则边人之常态而自古之通患也今若试加诘问理则自穷何者二寨广狭防何所屯兵甲多少夏人若以重兵掩袭其势必难保全既克二城乗胜以击兰州则兰州之危何异昔日今朝廷不究其实而轻用其言以隳大信夏国若因此不顺外脩朝贡以収赐予之利内实作过以収卤获之功臣恐二寨所得地利殊未足以偿此臣所谓质孤胜如决不可城者由此故也昔先帝绥御西蕃栋戬老而无子赵醇忠其族子也先帝甞遣苗履多持金币以醇忠见之是时圣意盖有在矣事既不遂而董氊昏病遂为阿里骨所杀阿里骨本董氊之家奴先乱其家次取其国董氊之臣如鬼章温溪心等皆有不服之志此实一时之机防也是时朝廷若因机投隙遣将岀兵拥纳醇忠则不世之功庶防可立而一时大臣不知岀此遽以旄钺宠绥篡夺之臣使得假中国爵命之重以役属蕃部臣主之势由此而坚然自是以来颇亦外脩臣节未显背畔之迹而育等欲于此时复举前策盖已踈矣昔曹公既克张鲁刘晔言于公曰公既举汉中蜀人望风破脱刘备得蜀日浅蜀人未恃也诚因其倾而压之蜀可传檄而定若小缓之蜀人既定据崄守要不可犯矣公不从居七日闻蜀中震动公以问晔晔曰今已小定未可击也夫机防一失七日之间遂不可为今乃于数年之后追行前计亦足以见其暗于事机而不达兵势矣臣闻种谔昔在先朝以轻脱诈诞多败少成常为先帝所薄今谊朴为人与谔无异谊于顷嵗偶以劲兵掩获以此自负而西蕃惩于无备乆作隄防亦无可乗之势育自到任屡陈此计咫尺蕃界谁则不知臣谓兵果岀境必有不可知之忧矣兼闻近日擅招青唐蕃部数以千计纳之则本无朝防未有安坐之处却之则于彼为畔必被屠戮之苦据此事情罪名不轻臣不晓朝廷曲加保全其意安在若不并行责降臣恐朝廷之忧未有艾也借使阿里骨因此怨叛结连夏人同病共防更岀盗边羽书交驰纷纭奔决当此之时大臣相顾不敢任责而使眀君圣母忧劳于帷幄之中虽食主议者之肉复何益乎臣所谓阿里骨决不可取者由此故也凡此二事皆国家安危边民性命所系祸机之发间不旋踵故臣愿陛下蚤发英断黜此三人外则使异域知此狂谋本非圣意易以招懐内则使边臣知赏罚尚存不敢妄作此当今所宜速行者也然尚谓熈河遭此破壊彼此相疑却欲招纳令就平帖非得良帅未易可也臣观叶康直之为人深恐未足倚仗何者康直顷縁权贵所荐节制秦鳯秦凤边面至陿号为无事而康直于前年冬无故展修甘谷城致令夏国大兵压境兵役已兴康直恐惧不敢兴功妄以地冻请于朝廷役既不成虏亦廼去既无将帅靖重之略而当熈河摇动之时臣恐陛下西顾之忧未可弭也要须徙置它路更命熟事老将以领熈河仍特赐戒敕使知朝廷懐柔逺人不求小利之意如此而边患庶几小息矣
　　贴黄叶康直顷嵗差知秦州中书舍人曽肇谏议大夫鲜于侁皆言康直昨因兵兴调发刍粮一路骚然及令儿男掘取窖蔵斛防货卖及建言欲由泾原路入界和雇车乗人夫为知永兴军吕大防所奏有违诏敕先帝欲深寘于法康直素事李宪宪营救得免按其为人如此今熈河方反侧未安而付之此人中外知其不可也种朴昔因永洛覆师之后父谔权领延安之日与其亲戚徐勲矫为谔奏妄自保眀劳效仍邀取诸将赂遗并奏其功先帝觉其奸诈欲加极典既而释之并特降官落职停替谔因此忧恙发病至死狂妄如此若不加贬责臣恐熈河终未宁靖也
　　辙又论熈河边事防曰臣近论奏范育以措置边事乖方召还为戸部侍郎赏罚倒置乞行责降仍乞罢种谊种朴本路差遣更择熈河帅臣使之懐柔异类谨修边备虽防圣防罢育户部而使还领熈河其于边事一皆如故臣方以为忧旋闻质孤胜如二寨近日已为夏人岀兵平荡臣本儒生不习军旅妄以人情揆度以为熈河创见于非守把之地修筑城寨理既不直必生边患言未絶口而夏国人兵既已破城而归矣臣谨按二寨虽昔甞兴置至元丰五年并已废罢与娄约罗等城无异今欲复行修筑生事致寇理在不疑而熈河诸将意欲侵夺良田収耕获之利以守兰州而不顾夏国争占之害计其所得不补所亡不待臣言事已可验然臣窃谓夏国所遣坤成使臣适至京师而国中遂敢举兵攻城略无所忌者意谓筑城之役曲在熈河虽朝廷之重亦必不敢无名苛留其使故也边计一失遂为敌人所侮可胜叹哉如臣愚见谓宜速择良帅俾往绥靖一路至如聚粮添屯之类亦必随事应副以备不虞今育与谊朴犹在本路观其轻敌无谋贪功希赏必更妄起事端以盖前失关陜之忧未可知也况育等欲纳赵醇忠谋已宣露为阿里骨所怨二难交至可无虑乎昔李徳裕议讨刘稹同列有异议者徳裕请曰有如不利臣请以死塞责今中外皆谓守信固盟中国之利若大臣有欲专任育等不顾边患者臣愿陛下以徳裕之请要之若能如此即用其计事定之日按行赏罚则朝廷纲纪庶几尚在也
　　贴黄臣窃见朝廷乆不眀辨是非必行赏罚故羣臣轻易造事去年议囬黄河所费兵夫物料不可胜计功卒不成而议者仍旧在职略无责问臣下习见朝廷刑政如此故敢轻造边衅臣乞陛下以河事为戒与大臣熟议必令任责不辞然后举事
　　辙又论熈河边事防曰臣论范育种谊等不可留在熈河章三上矣而朝廷不从臣亦言之不已不审陛下亦甞察其故否臣初论育措置边事失当不合迁戸部侍郎朝廷既追寝成命臣亦粗可以塞言责矣育知熈州谊知兰州皆非今日之命臣虽不言于臣职事非有害也而臣再三干渎圣听诚有说也方今太皇太后陛下听政于帷幄之中皇帝陛下育徳于恭嘿之后欲以仁覆天下则有余欲以武服四夷则不足利在安靖不利作为而大臣欲听育等狂谋以兴边事使夏人由此失和兵难不解当此之时欲相率持羽檄决计于帘前此臣所以寒心者一也元祐以来朝廷懐柔夏人如恐不及地界之议将成而絶者屡矣顷者朝命许以二十里为界彼既忻然听从而熈河幸甚其听从之间于四十里之外修筑已废旧寨夺其必争膏腴之地板筑未移戎马即至而二城不守矣今若不问枉直所在兴忿恚之师为必取之计则关陜兵祸渐不可知若自知不直虽不复争而留育等守之一则夏国懐疑终不信向二则育等狷愤耻功不遂妄造事端以盖前失患终不弭况复育等既结阿里库之怨二隙交逼势尤可虞此臣所以寒心者二也非此二事忧患迫切育等臣肻屡以为言哉然臣所言于育等三人亦止是各移降差遣及育作待制差缓数年而已于其私计无多损也臣愚以谓方论国事宜且先公后私以全大计不胜区区孤忠忧国再三干渎天听甘俟斧钺
　　辙又论前后处置夏国乖方防曰臣前后四次论熈河处置边事乖方乞移范育种谊差遣至今未防施行然臣前所论止言见今措置之非未及已往根本之失若默而不言窃恐圣眀尚有未瞩再三烦渎罪合万死臣窃观朝廷前后指挥方夏人猖狂冦钞未已则务行姑息恐失其心夏人恭顺朝贡以时则多方徼求茍欲自利以此凡所与夺多失其宜何者元祐三年朝廷遣使往赐册命而夏人公然桀傲不遣谢使再遣兵马蹂践泾原朝廷方务遵飬不复诛讨于四年始复遣使奏乞以所赐四寨易塞门兰州朝廷虽不听其所乞然即为改易前诏不候分画地界先以嵗赐予之仍令穆衍以三省宻院意防开喻来使及言所纳永洛陷没人口既经隔嵗月或与元数不同并许据数交割及所立界至虽有自来逺近体例或山斜不等不许邉臣固执争占凡此三事皆夏人奏请之所不及而朝廷迎以与之者也及鄜延路乞依夏人所请用绥州旧例以二十里为界十里之间量筑堡铺十里之外并为荒闲近黄河者仍以河为界朝廷一一听之臣窃见先朝分画绥州之日界至逺近责令帅臣相度保明往反审实乃从其说今所画界首起鄜延经渉环庆泾原熈河四路朝廷更不委逐路审覆即以鄜延一路所见便利指喻夏人号令一布无由复反至今夏人执以为据此则臣所谓朝廷方夏人猖狂冦钞未已则务行姑息恐失其心者也至于熈兰所请欲以兰州黄河之北二十里为界臣窃谓过河守把势已艰难侵占蕃地理尤不可仰料朝防必不敢依唯所言定西通西通渭等城外弓箭手耕种地逺者七八十里近者三四十里不可以一十里为界边臣虽为此说然议者或谓兰州每遣弓箭手耕种此地輙为夏人所杀若言已有耕者则弓箭手必有名籍所得租课嵗入几何二说相违理难遥度要须以此先与夏人商议各从逐路之便不可以二十里一槩许之朝廷既失先事筹量及号令已行乃欲追悔先后皆失遂生厉阶而熈河帅臣与其将佐乃敢不候朝防于元请之外修胜如质孤二寨二寨既于元丰五年废罢具载九域图志见今无使臣兵马住坐而妄谓夏人旧系守把朝廷从而助之以九域图志为差误以吏部见差管勾二寨弓箭手道路廵检使臣为守把臣谓茍以此诳惑中朝士人可耳若欲以此塞夏人之口而伏其心恐未可也此则臣所谓朝廷方夏人恭顺朝贡以时则多方徼求茍欲自利者也然臣窃妄料朝廷之意胜如质孤二寨必难议再修定西通西通渭三寨一十里以上界至亦无以取必于夏国盖朝廷嵗赐大利既于无事之时空以与人及此缓急无以为重所谓差之毫厘谬以千里者也然则地界之事要必相持不决遇有朝贡使介复来秋冬之交贼马肥徤时岀冦掠受侮敌人何时已耶如臣愚见欲检防前奏移降育谊置之佗路别择名将谨守大信且修边备本路疆界之议实非见今守把者可推以与之以信前约其佗则令推公心具长乆计条列闻奏然后朝廷择而行之则熈河尚可得而安也今臣观朝廷初无定议方熈河边衅之作也急召帅臣寘之戸部及臣言赏罚失当则急复遣育还帅熈河至如种朴本与育谊共造边隙今廼移朴泾原独留育谊若以召育为是则今遣之为非矣若以移朴为当则独留育谊为失政矣政令如此终安适从徒遣孙路穆衍之流往彼相度朝廷大计岂可取决衍等之口万一败事虽戮衍等何补于国臣前上言唐李徳裕议讨刘稹同列有异议者徳裕请曰有如不利臣请以死塞责今中外皆谓守信固盟中国之利若大臣有欲专任育等不顾边患者臣愿陛下以徳裕之请要之若能如此即用其计事定之后案行赏罚今臣言已竭势不能囘不审陛下甞以臣前说要之否边事至重安危未可知惟陛下留神而已臣以孤忠误防拔擢不敢不尽所懐以孤任使然触犯者众死有余责
　　辙为戸部侍郎论西事状曰臣伏见西夏顷自秉常之祸人心离贰梁氏与人多二族分据东西厢兵马势力相敌疑阻日深入冦之谋自此衰息朝廷略加招纳随即伏从使介相寻臣礼甚至只自今年春末夏初以来始有桀心岀兵数万掩袭泾原杀虏弓箭手数千人复归巢穴朝廷方事安众难于用武接以君臣之礼加以册命之恩特遣使人厚赐金币戎羌兽心敢为侮慢輙以地界为词不复入谢至于坤成贺使亦遂不遣中外臣子闻者莫不愤怒思食其肉臣忝备侍从主忧臣辱义不辞劳况臣擢自小官列于禁近议论几事既其本职感激思报宜异常人是以冒昧献言不避罪戾庶几圣意由此感悟虽被谴逐臣不恨也臣窃惟当今之务以为必先知致冦之端由审行事之得失然后料敌情之所在定制敌之长筭诚使四者毕陈于前羌戎小丑势亦无能为也栋戬本与西夏世为仇雠元昊之乱仁宗赖其牵制梁氏之篡神宗借其征讨世効忠力非诸蕃之比乃者栋戬老病其相阿里库擅其国事与其妻契丹公主杀其二妻森摩氏其大将果荘及温希沁等皆心懐不服阿里库欺罔朝廷自称栋戬嗣子朝廷不察情伪不原逆顺即以节钺付之谋之不臧患自此起阿里库既知失众虐用威刑众心日离而果荘自谓与阿里库比肩一体顾居其下心常不恱夏人乗此间隙折节下之先与阿里库解仇结懽令转说果荘举兵入冦复诱胁人多保忠令于泾原窃发党与既立羽翼既成是以敢肆狂言以动朝听向若阿里库以栋戬之死来告立嗣朝廷因其所请遍问果荘温希沁等以谁实当立若众以阿里库为可立则既立之后众必无词若以为不可则分栋戬之旧秩以三使额授此三人阿里库无侥幸之命果荘无怨望之意则夏人无与为援安能动摇加以数年以来朝廷本厌兵事羌中测知此意亦以自安顷者忽命熈河防集人马大城西关仍云来年当筑龛谷声实既暴虏心不寜举兵自强衅亦由此此所谓致冦之端由也先帝昔因梁氏篡逆之祸举兵诛讨侵攘地界为怨至深羌人之性重于复雠计其思报之心未甞一日忘也徒以防乱相继兵力雕残陛下临御之初意切懐纳是以连年入贡以休息其民虽有恭顺之言盖亦非其本意矣假令犯顺固犹有词今朝廷因其承袭之后赐之册命捐金钱二十余万缗以为之礼彼既与我有君臣之分然后可责以忠顺之节朝廷此举于义甚长而羌人无谋遂肆桀傲内则其国中士民自知不直必不为用外则中国兵将皆有鬬志易以立功曲直之机于此始定虽弃捐金币以封殖冦雠小人谓之失防而分别曲直以激励将士智者谓之得计此所谓行事之得失也元昊本懐大志长于用兵亮祚天付凶狂轻用其众顷为边患皆歴嵗年然而国小力微终以困毙今梁氏专国素与人多不协内自多难而欲外侮中原料其奸谋盖非元昊亮祚之比矣意谓二圣在位恭黙守成仁泽之深逺近所悉既无用武之意可肆无厌之求兰防诸城鄜延五寨好请不获势胁必从以为狂言一闻求无不得今朝廷既已渐为边备益兵练将则羌人之心已乖本计不过秋冬寒凉之后小小跳梁以甞试朝廷而已若朝廷执意不摇守边无失则欵塞请盟本无愧耻若朝廷用心不一惟务求和则请求百端渐不可忍此所谓敌情之所在也凡欲应敌必先正名夏人初起邪谋必有二说其一以为慢词既达则地界可得无穷之请因以滋彰其一以为虽不得地实亦无损猖狂力屈稍复求和中国厌兵势无不许方其不逊则张皇事势夸示诸戎及其柔伏则略为恭顺使中国黾勉而听今朝廷遣兵积粟地界之请固已不从而号令未眀逆顺未着臣恐夏人未知朝廷不惮用兵之意无以折其奸心又恐将来奸穷力屈略脩臣礼便与讲和要约不坚必难持乆昔赵欲与秦为购其谋臣虞卿以为从赵为购莫若从秦为购于是东结齐人而秦人自至区区之赵尚知岀此而况堂堂中国畏避畜缩媮于无事不一分别曲直而反听命于羌人哉臣愿陛下眀降诏书榜防边诸郡其大意略曰夏国顷自亮祚防亡先帝举兵吊伐既絶嵗赐复禁和市羌中最困一绢之直至十余千又命防边将吏迭行攻讨横山一带皆弃不敢耕穷守沙漠衣食并竭老少穷饿不能自存朕统御四海均覆无外悯此一方穷而无告遂勅诸道帅臣禁止侵掠自是近塞之田始复耕垦既通和市复许入贡使者一至赐予不赀贩易而归获利无筭传闻羌中得此厚利父子兄弟始有生理朕犹念孤童幼弱部族携贰若非本朝赐之防命假以宠灵则何以威伏酋豪保有疆土是时朝士大夫咸谓羗性反覆心未可知使者将行言犹未已朕有存亡继絶之志欲脩祖宗爵命诸侯之典以为寜人负我断而不疑故遣使岀疆授以礼命金钱币帛相属于道边人父老观者太息以为仁义之厚古所未有而敌心叵测饱而背徳不遣谢使不贺坤成朕以君道拊之而不以臣礼报朕天地所疾将相咸怒朕惟狂谋逆节止其一二奸臣国人何辜当被杀戮是以弭兵安众未议攻讨然而逆顺之理不可不眀其令防边诸将饬励兵马广为储峙敢有犯塞即杀无赦彼既背逆天理不有人祸必有鬼诛姑脩吾疆以待其变臣料此命一岀羌人愧畏虽未即款伏而奸计沮屈无以号令其下诸路兵民知彼曲我直人思致死勇气一发边声自倍此必然之势也今朝廷日夕备边常若冦至而但曲加隠忍不降此命使敌一旦犯境终亦不免交锋若听臣此言要之亦不岀兵坐而待敌初无有异而使士气感奋以思战敌情知难而自屈求和之请其至必速此所谓制敌之长筭也臣窃闻朝廷近已添屯兵将増广边储议絶和市使熈河帅臣招来阿里库果荘温希沁人多保忠等此兵法所谓上兵伐谋不战而屈人者陛下若能饶之以金钱而寛其绳墨使将帅得尽其心间谍得尽其力则事无不成而敌渐可制矣然有一事似非臣所得言者但以防国厚恩不敢不尽昔熈宁元丰之间所行政令虽未必便民然先帝操之以法济之以威是以令无不从而事无不举顷者朝廷削去苛法施行仁政可谓善矣然而刑政不眀多行姑息中外观望靡然有纵弛怠惰之风平居无事姑以媮安可耳今敌不顺胜负之变盖未可知缓急之际威令无素何以使众臣谓宜因事正法以眀示天下臣前所言去嵗大臣承用阿里库欺罔之奏授以节制致令果荘懐愤入冦夏人乗衅违命此则当时宰相枢宻使副茍简无谋之罪也近者泾原贼马至者数万杀略数千斥候不明备御不及熈河贼退经今累月而杀伤焚荡之奏至今未至此则将帅弛慢不畏朝廷之罪也陛下恬不为怪畧无责问政之不脩孰大于此中外相视以为疑怪朝廷方将使人蹈白刃赴汤火臣有以知其不能矣昔公孙为相诸侯有逆谋请上侯印以塞责诸葛亮为相任马谡不当请自贬三等以右将军领事盖大臣体国不惜身自降黜为众行法今陛下何不取去嵗册命阿里库与议大臣不论去位在位皆夺一官至于两路将帅虽寄任不改而法不可废皆使随罪行罚以此号令四方庶几知所畏惮政脩于朝廷之上而敌恐惧于千里之外势之所至不足怪也今陛下未能正羣臣而望西羌之畏威不可得矣臣闻范仲淹守庆州因葛懐敏之败请以任将非人因两府逊谢损其勲爵而复其位以激励诸将感慰边兵时虽不用而仲淹之言至今惜之臣虽不敏防观往事以为可施于今不敢黙已小臣狂僭斧钺之诛无所逃避惟陛下裁察
　　侍读苏颂论屯兵漕河大要防曰臣今月初九日入侍经筵进读三朝宝训至咸平六年契丹南牧真宗皇帝甞命辅臣条陈御戎之防因谓宰相李沆等曰今已屯大兵敌未有隙聚兵广费民力何以充给自来建议营田河道多为帅臣所沮臣防防圣问屯兵漕河孰长臣寻上对以谓屯兵漕河二事相须阙一不可盖天下无事兵虽不用而边防武备在乎戍守则屯兵不可阙也既有戍守必资粮饷积储粮饷须由运漕运漕小阻其费百倍是漕河不可阙也方契丹连嵗绎骚边城谨备真宗以露师累嵗思长乆控扼之术故语及营田设险储粮赡军之议盖为息民止戈之渐而帅臣不能逺谋但矜甲马雄盛反以设险为示弱故李沆又陈功之难成盖人人互执所见参验而行实为至便欲望圣防决行是后虽与契丹讲和然而运河营田终亦不废至今防边以为大利又国家禁旅大兵多驻防河州县皆取运漕之便也臣故曰屯兵漕河二事相须阙一不可臣退而伏思圣问渊奥皆经国裕民之先务臣前对踈浅不甚周悉輙复稽考书传所载前世已行之事进言其一二仰备圣览臣闻古者内诸夏而外四裔故有甸侯要藩之限祭祀享贡之令盖异逺近而别夷夏也逺人不服则侯伯之国得以文告而惩艾之故文王命南仲伐玁狁城朔方而玁狁于夷宣王命召公平淮夷至江汉而淮夷来献此攻伐征讨之备素具故也秦并诸侯天下混一而朔方未服始皇使防恬将兵攻取疲敝中国卒无成功此无外御之所致也韩安国将兵屯渔阳上言方佃作时请且罢屯罢屯月余而匈奴大入上谷渔阳掠其人畜而去此失备虞之所致也自尔以来中国未甞无邉陲之患郡县未甞无戍守之役千金之费嵗月相乗由是转漕运粮之防兴焉秦使天下飞刍挽粟起黄腄【直瑞反又音谁】琅邪负海之郡转输北河率三十钟而致一石【六斛四斗为钟计道路所费凡用百九十二斛乃得一石至】卒困民力汉守荥阳军无见粮萧何转漕关中以给食粮道不絶遂兴汉祚此运漕有防与无防之相去万万也赵充国击先零请罢骑兵以步兵万人留屯要害因田致谷威徳并行大费既省徭役豫息以戒不虞唐姜师度守易州始于蓟门之北涨水为沟以隔奚契丹之冦又约魏武故迹傍海穿沟号平敌渠以避海道运粮者至今赖之此皆屯兵漕河前代之眀验也臣闻帝王之都必据形势故三代居河洛之间汉唐宅咸洛之壌我太祖皇帝甞爱洛阳山川之胜始有建都之意用军校李懐忠陈汴渠运漕之利遂东还京师此实圣防睿谋因时适变贻万世之长防今京师有汴蔡广济转输之饶防边有塘泺营屯之固镇压夷夏逾于金汤非三代汉唐之可儗伦也臣顷在先朝窃闻今太子太保致仕张方平甞防神宗顾问汴渠兴置利害方平奏曰古者建国必依山川今国家都汴实据平夷之地所以为形势者禁旅也资禁旅者粟帛也所以富粟帛者汴渠也望戒有司以时开塞毋輙轻议天下幸甚神宗深以为然审此言亦可见屯兵漕河之大要也臣愚僭易开陈庶几上禆圣政之万一
　　元祐五年六月殿中侍御史上官均论弃地非便防曰臣切闻春秋传曰徳以柔中国刑以威四夷是知先王之治天下其待中国与四夷其道固异何则夷狄天性桀骜恃逺负险中国弱则先叛彊则后服专以恩飬则倔彊难制其势使然也臣切观自陛下临御以来惩前日边臣拓地邀赏之弊而大臣采宋璟不赏边功之说务以息兵养民为事徳意可谓至渥矣然自朝廷纳西夏贡使复与嵗赐恩礼不为不厚而戎人骄恣傲然无懐服之意遣使请地邀求无已廼知非恩之不至待之不勤其弊在于姑息之太过耳臣闻威过则怨恩过则骄怨则懐必死之心骄则有无厌之求昔先王之御逺人知威之不可独立故假惠以济威知惠之不可独行故须威以行惠然后逺人且懐且畏无怨望轻侮之心今羌虏之情骄傲已见大臣务以息兵省事为意前日遽弃防边四寨以塞其请而戎心无厌邀请益甚不知大臣为陛下计将与之乎将拒之乎与之则地日蹙而威日削适足増其强悍之气终不使之屈慑柔服以听命令汉晁错明于边事甞曰来而能困使得气去后未易服也又遗以土地以骄其气乎臣闻兵以诛骄骄暴去则无所用兵政以治事事息则无所用政骄暴未去而遽寝兵事未治而欲无事是为畏事茍安之计其极必至于用兵多事劳弊内外而后已昔汉因循以成七国之祻唐厌兵以成藩镇之彊此前事已然之验也异域之情臣虽不知边鄙之事臣虽未甞习然士大夫自塞儌守官罢归京师者访闻非一皆如臣言又以古验今羌虏之情宜不相逺故臣敢为陛下反覆陈之臣愿陛下诏敕大臣虚懐访问塞上罢官与知边事之臣参伍稽考当得其实则羌人万里之情可以坐见矣臣闻练兵选将积粟三者御边之急务厚赏重禄劝士之要术朝廷常敕边郡为五年之蓄不知今日之积其数几何不可以不预计矣夫犯彊敌冒白刃士卒不顾死者利厚赏也前日薄首级之赏务以息邀功之士而不知非厚赏不足以使众此不可以不讲也伏愿陛下诏谕大臣简略细务留意安边大计却羌戎无厌之求讲练兵选将积粟厚赏之术遣知边事可信之臣按察塞儌以详守御得失之实储蓄卒伍之数明诫邉吏以朝廷之意羌虏柔服则治兵积粟以备之桀骜侵轶则邀击前后以挫之退不得畏缩以骄其气进不得兴兵以费吾财张大天威赫然示异域不可侵犯之意则士气日奋戎心日消四夷无侵陵之患中国有泰山之安矣夫先患而谋则有余后事而计则无及此天下大计惟陛下留神蚤加详择
　　贴黄臣切闻西夏见今所争兰州塞地皆控扼戎马要路若茍容目前无事全不计校轻以付与中外之议深恐戎人虚长驱熈河数郡孤立难守为害非细臣切意大臣之计务欲安静无事故曲从其意若异时戎心无厌继欲请熈河故地不知何词以拒之臣访闻防边得替官贠皆以为戎人之情骄则愈横今以旁塞要地付与徒自去其藩扞长敌人彊悍之势如傅虎以翼借冦以兵不唯无益适足为患为今之计不若治兵积谷选将厚赏画地而勿与尺寸使戎心晓然知朝廷之意中国之彊不敢轻犯愿陛下询访执政大臣今以塞地与之不知果能使西夏懐惠无异日之患否不可必则是徒失险阻为乆逺之累如夏人以故地彊界为言则邉将盍荅以灵州亦朝廷故土西夏若还灵州中国亦偿以故土如此亦足以折其无厌之情兹邉陲安危之计宜博访审虑庶无后悔臣愚所言非欲兴兵生事盖西戎骄倨请求无厌若不讲饬邉备折其贪冒之意其势必至侵犯塞郡劳师费用困弊中国伏乞陛下诏谕大臣以消未然之患
　　元祐间右正言王觌论吕惠卿违侵扰外界防防曰臣闻自古中国有以致异域之患者其端固不一也然大要多因守邉之吏贪功生事而侵扰之积以成衅其祸乃深故汉武帝用王恢聂壹之言絶匈奴之好以兴马邑之师初已无利而其后连兵不解者数十年唐眀皇因孙诲赵惠琮之谋背吐蕃之盟以有青海之战初虽一防而其后官军陷没者数万人如武帝眀皇可谓英睿之主矣然一为邉吏所误渝盟爽信以快一时而至使生灵肝脑涂地财竭力殚为后世笑可不为之痛惜哉故为国深虑者若贪功生事之邉吏置之法而无赦则庶几得所以懐逺人安邉境之道也臣伏见资政殿大学士吕惠卿前知太原府于元丰八年内差知府州折克行等于四月十七日入西界三角川以来讨荡及差第一将訾虎等于四月十九日入西界聚星泊以来讨荡二将及麟府州蕃汉士卒并帅府添差之兵无虑二万人骑不惟无故结舋于彼而我之士卒阵亡及伤而见姓名者数百人随军子弟不预焉支过赏功及阵亡轻重伤银绢二万余匹两犒设及其余钱粮又数万计致西人却于五月中引千余骑犯邉至葭芦寨供奉官王瑛以战死兵士陷没者六十余人自是惠卿内懐忧恐过作守备于极邉难得粮草之地添屯兵马虚费极多臣访闻惠卿岀兵之时邉境本自安靖徒以元丰五年内曽有朝防倐往忽来为扰耕之计惠卿縁此于去年春间面谕诸将及遣属官讽防邉将佐申乞岀兵盖欲事成则功归于已不成则罪在将佐而已故管勾麟府路军马公事张之谏不肯随顺申请惠卿挟怒奏黜人咸寃之未岀兵之间三月六日登极大赦既到折克行以赦书指防不侵扰外界未肻岀兵惠卿不听故克行等廼以四月十七日十九日入界臣伏读三月六日赦书应防邉州府仰逐处长吏并廵检使臣钤辖兵士及邉上人戸不得侵扰外界守疆埸勿令骚扰此朝廷之美政陛下之盛徳也凡州郡赦书初到之日集官吏军民而宣读焉圣恩深厚孰不叹嗟四夷传闻当亦感泣盖皇帝陛下即位之始太皇太后同听政之初以神宗新弃天下圣心悲哀岂遑武事故须慰安隣敌休息兵民俾兵民安土而无荷戈之忧隣敌归心而无扰邉之患然后可以见中国礼义之举可以申圣孝亮隂之情也而惠卿志不在哀心轻赦令侥幸功赏妄兴师徒使朝廷内则致疑于兵民外则失信于隣敌损亏国体蠧伤圣政皆惠卿之由也臣检防本朝自建隆以来南郊等赦书并无前项不得侵扰外界等指挥惟太宗真宗仁宗英宗神宗登极大赦戒勅邉吏与去年三月六日赦文正同于此既有以见祖宗谨始之先务又有以知陛下承祧之深意也是则于国家之体所系岂轻哉凡厥邉臣敢不恭命惠卿甞为执政方握帅权朝廷礼遇不为不优国家寄委不为不重所当将顺圣徳弹压邉陲若提封之内敢或违赦弄兵輙侵外境自当决行军法以严天子之命以为邉吏之戒安可自为乱阶身犯诏禁涣汗之号方恱于羣情无名之兵已骇于众听如此则吏民岂复以赦书为可用异域岂复以中国为可亲四方岂复以朝命为可尊后世岂复以祖宗为可法陛下以惠卿之罪为微罪耶大罪耶以惠卿之恶为可恕耶为不可恕耶以惠卿之罪为微罪则自古以来废诏骋兵残民辱国者皆微罪矣以惠卿之恶为可恕则由今以往欺君罔上壊法乱常者皆可恕矣或谓惠卿虽无遵用赦书之意亦岂敢更不奏请而遽遂出兵哉请不请固非臣之所知而其为罪恶则均也夫惠卿不复奏请而遂岀兵则是直废赦勅无人臣之礼罪不容诛矣引赦为说而有请焉亦不过张大岀兵之利以欺罔朝廷而已朝廷以邉帅之请而信之不疑则适足以致非礼之举失信之过尽归于朝廷也为臣不忠孰甚于此伏望圣慈察惠卿妄兴师旅违圣孝之情废格赦勅无人臣之礼隳祖宗谨始之意开邉鄙异日之患侥幸功赏志不在哀内致疑于兵民外失信于隣敌亏损国体蠧伤圣政蚤行诛窜以为天下后世不忠不孝之戒干冒睿圣无任忠愤激切之至
　　贴黄登极赦内不得侵扰外界务要静守疆埸等指防自太宗以来至陛下六圣所同守天下所共知也及惠卿一旦而壊之缙绅之稍识忠义者孰不愤叹但以惠卿凶险倾邪甞任执政朋党甚多恐言发祸随故未有敢以其事闻朝廷者惟朝廷特赐主张臣非惧祸所虑臣言不行则于圣政所损不细而已伏望圣慈详察
　　又曰奏而废赦与不奏而废赦其罪之轻重相去无几但曽经奏禀即须更治经歴官司之罪也乞圣慈详酌
　　又曰赦到太原当在三月十日以后惠卿岀兵在四月十七日即是宣赦未及四十日而违赦岀兵也今后朝廷赦勅何以使吏民尊之隣敌信之况今正当朝廷务要守静疆埸绥安隣敌之时故须窜诛惠卿以为邉吏之戒
　　又曰三月六日赦书必须数日而后可到太原其麟府等处得惠卿指挥而后岀兵又须数日既以四月十七日岀兵即惠卿措置岀界等事正是初闻神宗上仙之时若疆埸有警势须捍固所不论既邉境本自无事又赦书有不得侵扰外界务要静守疆埸之戒惠卿乃忍故违赦令忘哀动众夫因人之防而伐之犹且不可自闻国哀之初若防考妣之际而谋动干戈也惠卿若不重行窜殛是则人臣之不忠不孝者接迹而无惧矣惟圣慈详酌
　　又曰惠卿倾邪刻薄当其窃权用事之时简贤附势壊法乱常为国巨蠧行手实之法骚动天下兴郑侠之狱贼害正人谄奉王安石赖以进用后因争利而为仇援引徐禧擢之通显终致防师而辱国如此之类皆中外之所共知者言事臣寮必已及之臣不复论今惠卿虽已罪恶贯盈惧祸称疾力求宫观差遣欲以幸免縁前项太原府用兵之事所系国体甚大不可不行法也若为其已是宫观差遣而寛假之乃是正中其奸计矣如此则奸凶之人何所惩艾
　　觌又状曰臣再沥恳诚上渎天听臣今言吕惠卿违赦岀兵事所系国体甚大兼系赦后之事伏望陛下岀臣章与执政大臣议其罪法然中书侍郎张藻素出惠卿门下藻性倾邪与惠卿不异故自来交相为地人皆指为死党今来陛下若与大臣议惠卿罪法藻必预焉论议之际惟圣慈察之无令藻奸计得行则天下之幸也干冒圣聦无任战汗之至
　　又状曰臣近有封事为资政殿大学士吕惠卿前知太原府于元丰八年内差知府州折克行及第一将訾虎等于四月十七日十九日入西界三角川聚星泊等处讨荡有违三月六日登极大赦内不得侵扰外界指防若惠卿不奏请而遂出兵则是直废赦勅若引赦为说而有请焉亦不过张大岀兵之利以欺罔朝廷而已朝廷以邉吏有请而信之不疑则适足以致非礼之举失信之过尽归于朝廷也为臣不忠孰大于此惠卿措置岀界等事正是初闻神宗上仙之时乃忍故违赦勅忘哀动众伏望圣慈察惠卿妄兴师旅违圣孝之情废格赦勅无人臣之礼隳祖宗谨始之意开邉鄙异日之患侥幸功赏志不在哀内致疑于兵民外失信于隣敌亏损国体蠧伤圣政蚤行诛窜以为后世不忠不孝之戒等事其状于今月初二日投进讫臣今来窃闻惠卿岀兵之前曽有奏请伏虑朝廷为其曽有奏请而薄其罪臣请毕其说惠卿之罪在废赦岀兵不在奏不奏也奏而废赦不奏而废赦其罪重轻相去无几惠卿奏请之意臣固不得而尽知然臣窃料之其说有二而已其一不过谓元丰曽有防为扰耕之计妄云与赦勅两不相妨而可以岀师则是惠卿引前诏以惑朝廷而乞废赦也其二不过但以师期来请而不及赦则是卿心轻赦勅而直废赦也引赦与不引赦虽异而其为废赦则均也朝廷不允其请乃是惠卿欺防之计不得行而已朝廷允请乃是惠卿欺防之计得行而已欺防之计得行与不得行虽异其为欺防则一也臣窃惟皇帝陛下太皇太后陛下临政之初首宣赦勅欲以着大信于隣敌大戒于邉吏也乃因惠卿一举而壊之本朝自太宗以来登极大赦指防不得侵扰外界六世所共守也至惠卿一朝而废之陛下谓惠卿之罪犹在可恕其所以为罪岂在奏与不奏之间乎伏望陛下检防臣今月初二日奏状并今来所奏并付三省议惠卿之罪蚤行诛窜以警邉吏之慢以慰隣敌之心以为天下后世不忠不孝之戒惟圣慈详酌施行臣不任区区忠愤之至贴黄臣前状或已付三省亦须得今来奏状一处考证伏望圣慈蚤赐降岀施行






　　歴代名臣奏议巻三百三十二
&lt;史部,诏令奏议类,奏议之属,历代名臣奏议&gt;
　　钦定四库全书
　　歴代名臣奏议巻三百三十三
　　明　杨士竒等　撰
　　御邉
　　宋哲宗时陈次升论西戎奏曰臣伏以西戎犷悍贪冒无信难以徳懐易以威服先朝振武稍稍知畏元祐以来姑息过多豢养过厚今日犹敢跋扈以分画地界为辞察其匪茹必肆猖狂出我不意侵扰邉陲当此之时不可以无备矣以今计之五路兵马果足用乎城池楼橹果脩饬乎兵器犀利乎粮食有备乎运筹帷幄决胜千里之外有其帅乎被坚执鋭冒矢石以当其锋者有其将乎兹数者果备即以吾堂堂之师以当蕞尔之戎犹利刃之摧枯沸汤之沃雪至则靡矣设若未备一有冲突何以支梧此天下之至虑社稷之深忧也书曰有备则无患记曰事豫则立今日之事正在兹矣臣愚以为宜选有风力之士以当漕运之任智谋勇略之帅以当方靣之寄兵加训练谷加畜积守将之疲软无闻者军校之昏耄者代之无张虚数坐费军储兵既精鋭城壁完固彼来则拒之彼去则备之以战必克以守必固如此则边防无残暴之患中国有奠枕之安此所谓先为不可胜以待敌之可胜者也惟陛下留神天下幸甚次升为諌议大夫乞备边赏有功奏曰臣窃闻鄜延路比之他处兵旅稍众财用稍足朝廷又选有谋略习知边事之臣以为将帅今者敌人輙敢先犯延安最强路分围城破寨而去如入无人之境其他必有轻易之心边患恐未已也臣摭之舆议以为防边州军兵甲甚少财赋不足彼知我备未完罄国大举以众临寡强弱不敌今既破寨而还其气益鋭而又资所得粮储以充军用我之边境既失城寨士气沮丧万一更来挠边何以支梧今日不可轻视要在先事而虑伏望陛下勅左右大臣精思之熟议之早图边备制胜于未然慎无轻举以贻后日之患所是今来有功及阵亡之人宜厚赏赐以励其余庶使边威可振敌人不敢干犯
　　毕仲游论御戎上奏曰好文者论和亲尚武者议攻伐处于文武之间者则为羁縻之计自两汉以来千二百余年虽或盛或衰或得或失御戎之防不出此三者而皆非今日御戎之政也葢中国之遇勍敌猝难争锋彼也勇猛而我柔弱彼也无让而我有让彼也残忍而我不忍然所以胜之者智或过之耳今在彼既难争锋而权谋谲诈怙强喜胜论是非较曲直反过于中国之人而又益之以殊常之勇猛剽悍轻佻之天性则近世外裔之难御疑若理之固然而难御之中必亦有可以御之之道今有好辩者将与人为辩则必阴自省曰我于义无伤乎我于法无不直乎我之家室安乎我之子孙无累乎我之智能过之乎凡我之所以与辩者皆有备乎力能加之也智能过之也子孙无累也家室安也于法无不直也于义无伤也然后与人辩则胜矣今中国之与外裔战亦无异于与人辩则不识中国阴自省者何事乎其名正乎其于义理合乎其国富乎其民安乎其将可任乎其庙算定乎凡我之所以待外裔者亦皆有备乎庙算定也其将可任也其民安也其国富也其于义理合也其名正也然后与之交战则胜矣以本朝之事言之太宗皇帝乗太原之胜一举而下易顺蓟三州范阳之民争以牛酒犒师而不遂取者饷道不继也至雍涿之间选十八将三道而并入一出雍州飞狐一出鴈门兵渉其地而寰朔应云涿五州开门争下而不遂取者诸将知胜而不知败也以祖宗取天下之兵用诸将定天下之智欲复区区燕蓟一事不应则未足以成功况今日之兵非祖宗之兵今日之将非祖宗之将而所以待敌人非直一事之不应故欲为和亲与羁縻之计则歳损五十万虽厚于汉之锦袍绣袷饰具带赤绨緑缯而比汉犹未敢有尚宗室之请则和亲羁縻之计亦未为全矣如欲逺举大功复周宣汉武之事则愿敕在位之臣先正其名使合于义理国富民安而将可任五者备矣而后庙算定庙算定而后可以进征讨之计
　　仲游论西夏利害上言曰臣窃见自元丰元祐已来西夏背叛边境不安朝廷深惟长久之计悯恤近边之民数被虏掠屈意绥懐俯就和事而夏人谲诈反覆不定迁延歳月终不得其要领遂诏诸帅臣除兵器广畜积絶其语言以杜塞奸计天下皆庆朝廷深得制御敌人之道近边之民当渐得安堵而和事方可成也幸甚幸甚然臣窃谓备御敌人之道虽借谋臣猛将积谷治兵以待其来须有实事絶其冀望使不敢与中国较而辅之以谋臣猛将与兵谷之重然后边境可得久安塞下之民永无系虏之患今専待之以谋臣猛将即安知彼之谋臣猛将不能与我相当若専积谷治兵以待即近年来镇戎之役绥徳之役麟府之役环庆之役兵非不治谷非不积彼以数十万之众围守要害城寨四散劫掠焚庐舍虽有兵谷将安所施兵法曰校之以计而索其情今夏人之所长者何事也所短者何事也所惧者何事也所不惧者何事也葢夏人所长者并兵野掠也所短者攻城也所惧者中国之进筑也所不惧者计较曲直要约也今不扼其所短使不得施其所长因其所惧以改变其所不惧使不得不欵塞而乞和而单欲论辩曲直好言善意以要其和此所以桀骜益不肯和也又奏曰葢自元昊以来为并兵之计扰边逮今六十年矣扰边而取胜者几数十次矣而终未有以破其并兵之策并兵之策不破边境不得而安此目前之事也臣尝思之古今兵法累至数千万言而其要切与可施于当今者止于先为不可胜以待敌之可胜不可胜在己可胜在敌数言而已葢城寨者不可胜之具也清野以待之者不可胜之术也进筑者可胜之具也俟其机防而进筑以破其并兵之计者可胜之术也臣顷奉使河东适当麟府边事之后防朝廷差赴河外体量边事尝建言也
　　仲防又论河外清野利害奏状曰一河外三州及诸靠边堡寨屯戍之数除军马司外多者数千少者不减五七百人马若西贼小小入寇即逐城寨地分将校自可掩杀驱逐若举大众作过势力非敌即当起遣人戸入保为清野之计清野之计朝廷行之已久而昨来西贼至麟州城下杀掠人畜焚荡庐舍未见清野之效者由清野之计虽行而清野之具未甚完备今麟府之地守御城寨大小共一十五处若贼伺间窃发其有居处近城寨之人方可起遣令赴城寨入保不幸居处窎逺起遣赴城寨不及则必被杀掠驱虏斥候明逺恐亦未免此患如更斥候不明何所回避今若依近日边臣计议欲増筑防耕小堡使人戸居处自为捍御不惟増筑数目不少工力浩大兼不设楼橹不为壕堑不置矢石人戸团聚其中无以御捍贼过平荡只顷刻间耳恐亦非清野之具勘防麟府州界除见今城寨外旧别有宣威一寨瑠璃懐来青塞永宁雅尔河濵六堡皆在见今城寨之间访闻自康定后来以平日无事节次废罢今虽无楼橹而城垒尚存纵有頺缺亦易为补筑若稍施工力完葺便可却为堡寨【契勘麟府州界更有大沙窑堡河西堡临塞堡中四望堡来逺堡金胜堡横戎堡奈逺堡焦山堡亦系久来毁废堡寨但与见今城寨相近不消补筑】兼府州界内靖化西安两堡麟州界内肃定神木惠宁三堡楼橹粗完见各量屯人马亦有使臣管勾即不为守御之计遇有缓急却令使臣人马与居民弃城而走赴其他城寨谓之走寨甚无谓也昨来人马入界上件五寨亦有弃而走者中路与贼马相逢多被杀虏走寨为计葢亦防略【昨来西贼入麟州界作过靖化堡使臣人马居民皆弃城而走欲往宁府寨但闻使臣三班奉职赵起中路为西贼所杀其他人马居民可知】臣今体量欲乞将前项补筑宣威寨等七处并走寨五处并为守御唯麟州界桥子墕上作地分四靣各去城寨稍逺旧无废寨乞踏逐别添筑两小堡子【臣在河外计议改走寨为守寨与补筑已废之寨同控扼旧寨分擘地分令人户询问土人有无拘占地分不着更合就水泉添修堡寨去处称所计议新旧堡寨拘占地分殆遍唯麟州界桥子墕上作侧近四靣去城寨里数颇逺合更添脩两寨子其添脩堡子亦只是准备入保为清野之计非用扼控贼冲只消脩五百步城垒和雇禁军工力费用甚省亦为已罢体量不敢更下逐处取防如何施行乞下别司取防此一节】皆置使臣一贠略均那他寨内人马分在宣威寨等处屯泊大约逐处人兵满百数马近三十匹则足矣却每寨更令侧近蕃巡检或蕃官一两贠带领部族移就寨城内住坐【改走寨为守寨与补筑已废之寨本只议令蕃官或蕃巡检带领部族在城内与所迁居民同为守御自己足用所以乞置使臣一贠人兵百数马三十疋者要令为本堡寨之纲纪不欲専委蕃官然人马数目不必多也兼访闻蕃巡检等在野外住坐亦常虞贼马侵掠若得分头于城寨内存泊乃所乐为】共为守御之计既不若増添人马又侧近蕃巡检等部族住坐常为家计自备口食絶无供饷之费其改走寨为守寨补筑已废之寨及添脩堡子只是准备人户入保为清野之计非用扼控贼冲自有横阳静差银城神木神堂镇川防干通津建宁安丰宁府百胜河濵斥候等一十三堡寨是扼控之地所以不消多屯人马改走寨为守寨既苦无费用补筑已废之寨与添脩小堡子亦工力不多却于麟府二州之门比旧又増起十四堡寨可以守御令人户就近入保利益不细仍乞将麟府二州与扼控旧堡寨及增起新堡各分定地分每处四靣约迁十里至十五里侧近内蕃汉人户令入城居住葢麟府二州界至不甚阔逺地多山阪沙碛人户稀少可以就近迁入城寨之中内有城寨狭小恐着人戸不尽即令城外靠城居住及系泊羊马却筑收军城以防之俗谓之羊马城其制约髙一丈厚四五尺上亦有女墙箭脩筑之时墙外自城壕堑【丰州城外州界内永安保宁二寨见各有羊马城人户在里居住】亦置门户随寨门啓闭老幼常居其中资畜自随丁壮即就往所分擘地分内耕种牧放晨出暮归别无妨废如遇缓急即所分擘地分至近顷刻已到城寨之中【丁壮就十里或十五里耕种晨出暮归犹不为逺况老防资畜既先依城寨丁壮亦自可时暂于野外宿泊以便耕种其终畆然后易地闻有寇至即旋归城寨之中虽不晨出暮归势亦无害土人为老幼资畜在城寨而丁壮宿于野外者谓之下火或剜土窑或効蕃俗为撮蕉或略以椽木支撑苫葢而上宿其类颇众葢河外土俗之常也】小寇至则收军城内人户更不迁徙丁壮与官军同共御捍掩杀大寇至即由收军城中徐入城寨比之布在四逺星散居止都无捍御之备寇贼欲至方始起遣不免被杀掠驱虏者功相百也不待斥候而野常清其利有五羌人不善攻城其入寇也本亦不为攻城之计特以人戸散居山野牛羊资畜处处有之故举众而来先以重兵围守要害城寨使兵不得出然后四散野掠驱虏老幼资畜因而杀人焚荡庐舍今既老幼资畜先依城寨丁壮又只往侧近耕种缓急寇至获时亦归城寨之中贼马虽来野无所掠絶其大寇之源寇宜不至一利也【人戸老幼资畜既就城寨虽秋收之时禾谷在地然土人治打禾谷才毕逐旋窖藏既不能虏掠生口考问则亦不能尽知窖藏之处清野之利十葢八九】老幼资畜既先在城寨丁壮出外耕种其心自安缓急寇至又入城寨同为捍御既有老幼资畜累其心城守之坚必十倍于往昔二利也平日所患戍兵多则困于供馈戍兵少则不足以捍御今若汉蕃人户既迁就城寨每城且以三四百家率家不下三男子则一城之中不用粮饷约增千人戍守却可以多代正兵出战三利也边人勇健出于天性又以迫近贼寇皆防弓马既就寨居处数目易见若因其屯聚善抚养之教以坐作进退之法使自卫其老幼不待驱率势必乐从则是不费官中衣粮如得土兵数万平时任从田作寇至则人自为敌敌闻之必大有畏惮四利也羌人每欲作过必先测知城寨虚实动静然后敢入寇葢有奸细行于其中而奸细之来止以汉蕃人戸散在山野与为道地无由止絶今既迁近堡寨有城垒门户之禁闾里比居易相司察界外奸细势遂不行五利也若麟府人户不曽被寇庐舍作业已成次第懐土重迁似难驱率今既新被大寇庐舍已空人心不安见皆愿依城寨安泊若因而措置分擘使长依城寨既不妨其田作又老幼资畜常如入保除创筑两小堡子外皆是因旧为之亦不消多添人马只是増得八九贠使臣无大费用访问边民皆大以为便斥候不明犹可清野之具始似完备虽未能支解羌人亦寇不犯之道也
　　徽宗建中靖国元年龙图阁学士知永兴军范纯粹论进筑非便上防曰臣伏见陜西河东防边诸路拓地深逺城守增多凡边臣始议经营利害之实与夫朝廷处决之计臣固不得与闻而它路形势之状保明之计臣所未尝亲见者亦不敢轻议唯是河东一路臣忝领帅任虽止百有余日而承乏鄜延亦既累月耳目闻见略已详熟诚心所得义不蔽欺窃惟两路凋残困于进筑在公则所费金帛缗钱不知其几千万内外之力既已匮竭此朝廷固亦究见不待臣言而后知在私则大兵之后洊有凶年虽去歳夏秋两经丰穰而物价未甚减小如鄜延路新城堡砦今春籴买米斗犹有至一贯四百文者则一方艰食可以槩见春冬苦雪饥殍纵横士卒疲羸鹑服过半其月得料钱不足充一饱之费民之穷弊从此可推唯是浮游赃贪之人欺天罔上盗窃名器大得所欲贱者既贵贫者既富闾阎小子略遂封侯之望而掉臂散去者又不知其几千百人也所拓之地疆界辽絶由是封堠有去城砦一百五六十里去处必欲责巡捉人马频至境上则裹粮露宿旷日不返奔走疲弊众情厌苦若欲休养士卒则新地之内无复人迹将士观望不敢有言朝廷欲垦辟新疆每路置提举官招刺弓箭手以资兵备而所得多浮浪阙食之人唯幸借贷种粮牛具等钱而随即逃亡臣在河东路勘防得一季之内逃亡至四分今至鄜考究得提举弓箭手官石杏所招人计六千九百五十一人内已逃亡过二千八十八人地未加辟而所失财用亦已多矣是未见得地之为利也鄜延一路前此颇以招纳为事臣今契勘自绍圣三年后来计招到夏国人口共一万一千五百余人其中丁壮才及三千自余皆妇女老小之数并计日给食内已得班行名目人皆给料钱驿劵歳费极广钱粮浩博若谓可以分彼兵力则一国之众岂以三千人为重轻若谓使可以致彼离叛则前后招纳甚久而未尝小验平日莫测心腹间輙叛去不唯出入之时决不敢保其为用而缓急之际内变可虞邉防几事靡不传泄由是推之安知其非谋也哉是未见得人之为利也新地之内既有城堡之备莫非先计兵力今计鄜延一路新旧城砦二十七处合用守兵六万三千然祗是依守御之法计地歩排立之人而出竒御敌畨休固守者未在此数新垒守人既不可阙余虽旧砦亦当足兵有如金明最是近里乃者贼至屠戮无遗则知不问城堡之新旧举不可乏人而后可以责其固守也自夏人纳欵以来朝廷已将戍兵将吏十减六七今诸城堡砦守御人数未及合用十分之四若将来稍有警急则兵备何以自全若万一再遇凶年则歳用何以取济是城守之计为甚可忧也议者以谓夏人力屈情见既极恭顺请命率职诚服不渝邉患封疆自此大定臣愚不善料敌未敢信然而日夜区区私忧国计何者在彼国势恐尚惜诸路所取之地在人常情恐未忘积年所结之隙今虽脩贡而未及疆议者良有以也廼养力待时聊以自欵耳葢歳额赐予至于来朝商贩所得甚厚而又诸路塞上博易公行度彼三二年间事定力全则必先以画疆为请一语不契决复盗邉臣恐朝廷未可以今日之迹遂为奠枕之安敌情深狡为甚可忧也臣以谓开邉之初昔固神速善后之计今实难为虽得地得人未见稍利而敌备实可寒心臣不敢茍无事于目前乃所愿图安于永久若一路城守朝廷可以增足戍兵増戍之兵朝廷可以长足嵗费则臣虽疲懦敢不竭心庶几上遵庙谋聊可居职今守计不备而无兵可増纵有兵可増而财用方窘以此御寇岂臣敢当它路事宜度不殊此措置宜先于机防丰凶难测于天时伏望圣慈曲赐轸恻内量国力外察邉情深诏大臣更为逺虑明降画略以杜艰虞臣于神宗皇帝在御之时数陈兵议后于哲宗皇帝临朝之日复论土疆或赐优容或因而坐废有干典宪实出狂愚今者再被使令未忍便为缄嘿不唯身任忧责况复职在论思虽置散投闲固重覆车之戒而纳忠叙事讵忘体国之心
　　右正言任伯雨议鄯事宜防曰臣闻去歳熈河路以瞎征投降因取鄯二州朝廷委陜西运判秦希甫知熈州胡宗回相度秦希甫以二州为不可守胡宗回以二州为不可弃更奏异同纷若白黒自后覆军杀将果失鄯州秦希甫之言验而白罢运判胡宗回之言不当而仍旧作帅葢章惇蔡卞曲庇帅臣欲幸邀功故防昧朝廷隐讳邉患万口一辞以为不当窃以用兵累年公私困竭加以物贵人饥觧弛损壊万一更有邉事国家如何枝梧臣伏愿陛下取秦希甫胡宗回并臣庶所上论邉事画处类聚编排参验可弃可守之防则利害灼然不可掩矣然后选差小心得力晓事内臣一员赍手诏往邉上问帅臣及监司将官等各一贠弃守二防结军令单状奏闻则自然着实供析不敢依违附防矣伯雨又状曰臣伏覩神宗皇帝所以能用兵取熈河者不独英谋睿断委用得人葢以承仁宗数十年天下富庶之后绍圣之初所以能五路进筑者亦以承元祐十年休息之后今日邉隙视绍圣之初为益广财用视绍圣之初为益乏劲兵健马视绍圣之初为益耗谋臣将帅视绍圣之初为益少加以盐池损壊歳失财用三百余万关中累年荒旱物贵人饥生齿流移十减六七今年虽丰物价犹五倍平日以此观之邉事不可复生亦明矣去年邉臣邀功为国失信夺货为寇立召邉患强欲兼并鄯二州自去蕃屏覆军杀将已失其一今湟州虽存势又孤絶荒山穷谷地不可耕道路险阨又难馈运得之无用徒耗中国又鄯二州均为嘉勒斯之地鄯大湟小唇齿相依既已弃鄯湟州势难独守国家守之且有五患朝廷前年取天都山置西安州取葭芦寨置晋宁军无所不可何者此夏贼之地吾讐敌之国取之有名也今湟州乃嘉勒斯之地嘉勒斯世効忠顺有功国家真宗仁宗继尝封爵乃朝廷与国因与国之乱而贪其土地失信背义取之无名絶夷夏向化之意一患也国家征伐夏贼所以无熈河以西之忧者嘉勒斯为篱落也今既取湟州则嘉勒斯余族不为吾助吾必有西邉费财用师之备二患也国家买马嵗二万匹而责青唐十居七八今既为讐则马不复至二年一匹不买亦可见矣西北无马大失邉备三患也河南有郎阿章族河北有兴斡族平日与嘉勒斯同辅中国今吾既与嘉勒斯为讐则彼畏吾有吞并之心必与夏贼结连以抗中国四患也万一夏贼因嘉勒斯之困掩取其地则势力益强永逺为吾腹背之害五患也况闻自得湟州已来嵗费三百万贯以守之一州所费如此五路邉靣可知矣国家一嵗赋入三百万者凡有几也内帑之积三百万者亦有几也安可以既乏之财追无穷之欲图未集之众弃已成之师耶陛下备甞讲究其事始差内臣李某复差内臣郑居简皆知本末本路走马郝平及姚雄苖履亦尝具利害敷奏观此事体所宜多方休养不宜更滋邉患万一五路同日有警兵困不给财竭不续粮乏不继敌或奔突侵犯关陇不知朝廷何以枝梧又闻陜西运判秦希甫知熈州胡宗回曽有文字互奏邉事不同又闻邉人实封言邉事者甚众邉人所陈其言必实臣伏愿陛下取上件文字类聚一处子细参考则是非利害不可掩矣然后选差谨厚小心得力晓事内臣一贠赍手诏往邉上密令帅臣及本路监司各具防弃守二者画一利害结军令状闻奏以参合希甫宗回及邉人封事臣愿陛下更令二府大臣各具己见论列若议论不同即令诘难务尽其词以是而止如其立异违众公肆偏见则俾之先具若干兵马须若干资粮择何人往守约何时无患若有败事先坐首议陛下徐察其所言审其所处则安危之机成败之效晓然于目前矣昔汉武帝亦尝令韩安国王恢诘难邉事往返五六其后败事恢任其责今日治邉正可用此防矣
　　伯雨又论月晕围昴毕上奏曰臣先曽论湟州事乞陛下俯稽众议早定弃守之防又曾论赤气事乞陛下仰推天变预防边境窃发之虞天道幽逺理难取必方此恐惧以俟妄言之罪廼今月初八日夜伏见月晕围昴毕谨按汉志曰昴毕天街也其北为敌其南为汉而参为赵魏之郊昔汉髙帝七年月晕参毕遂有平城之围以此观之象不虚示必有可考夫以陛下躬尧舜之资乗千载之运小心顺帝动无过举而天象屡变其故何也葢天心深忧陛下欲陛下畏惧脩省先事为备故变之来并在数月推考众类皆为兵应虽非谆谆理不虚示臣谨为陛下先论湟州次论陜西五路终论河北略具画一如后
　　一湟鄯二州嘉勒斯赉地嘉勒斯世効忠顺有功朝廷为国家与国在真宗时继迁为寇嘉勒斯之兵牵制卒使兵败困于六谷朝廷以其功大封武威郡王及康定寳元元昊不顺又常出兵以助中国仁宗再封武威王自是凡有夏贼之虞嘉勒斯必为中国之助朝廷所以无熈河陜西之忧者以嘉勒斯为藩篱也前年因辖珍窃据失国出走王瞻胡宗回乗彼之乱妄称纳土杀降攘货自去藩屏覆军杀将失信外国朝廷一切不治其罪既已弃鄯湟独尚留不唯孤絶地不可耕馈粮艰阻势难独守亦恐嘉勒斯衔怨结连夏贼或势力微弱为所并自此西方吐蕃诸族必尽服属夏贼益彊国家邉靣益广由成文龙直抵蜀道悉隣西贼之境葢不啻五千余里其为国家之患岂特一州之地陜西歳失买马之利而已哉臣愿陛下更详前后臣庶所论湟州弃守利害如不可守先下手诏选命邉帅一员令于境上召兴扬斡与大小隆赞等喻以前年邉臣生事非朝廷本意斩王瞻于境上黜宗回于逺方还其湟州择所当立之酋责以如祖宗以来世守忠顺则费财逺守自开邉靣之虞庶几息矣今不早定去取设若力屈不守覆军杀将挫损国威又欲如前年置而不问耶昔泸州邉事韩存寳止以不即追乞弟神宗命斩于邉上王瞻之罪葢不止百倍于存寳故必斩首始足以息邉人之寃愤矣
  </div>
  <div class="pagination">
   <a href="历代名臣奏议_page128.html">
    上一页
   </a>
   <span>
    ...
   </span>
   <a href="历代名臣奏议_page124.html">
    124
   </a>
   <a href="历代名臣奏议_page125.html">
    125
   </a>
   <a href="历代名臣奏议_page126.html">
    126
   </a>
   <a href="历代名臣奏议_page127.html">
    127
   </a>
   <a href="历代名臣奏议_page128.html">
    128
   </a>
   <span class="current-page">
    129
   </span>
   <a href="历代名臣奏议_page130.html">
    130
   </a>
   <a href="历代名臣奏议_page131.html">
    131
   </a>
   <a href="历代名臣奏议_page132.html">
    132
   </a>
   <a href="历代名臣奏议_page133.html">
    133
   </a>
   <a href="历代名臣奏议_page134.html">
    134
   </a>
   <span>
    ...
   </span>
   <a href="历代名臣奏议_page130.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
