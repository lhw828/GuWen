<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 1115 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 1115 页/共 1210 页</h1>
    <div class="content">　　皇恩生成于无既矣如果【臣】言有当查田旻如妄奏请寛伊婿覃楚昭之罪现交兵部严加议处伏乞
　　皇上敕部调田旻如引
　　见令其在京酌给职衔【臣】即另具明本议裁各土司员缺以各省千把总另补一面委员安抚土众设立流官次第举行易于办理或容【臣】将田旻如劣迹胪列密疏
　　题防一面摘印候
　　旨发审统祈
　　皇上训示遵行谨
　　奏
　　另有谕旨命大学士转发
　　同日又
　　奏为遵
　　旨回奏事雍正十一年正月初七日准大学士鄂尔泰张廷玉寄信雍正十年十二月二十三日奉
　　上谕安陆府知府伟璱乃从河南拣选调往湖广者近闻其操守平常尔等可密寄信与迈柱令其留心访察奏闻大凡满洲人员不患无才而难于有守目今在外为道府者不过数人若有一二人操守不固实为满洲人荣辱进退所闗不可不严加砥砺使之有成此则督抚之责也钦此等因寄信到【臣臣】查安陆府知府伟璱素性倨傲为人梗直办事颇有才情居官实无劣迹即如前署汉阳府事详谒汉阳县革职知县黎昻徇私卖法一案经【臣】
　　题防饬审缘防本内有该县乡绅徐谔令伊子徐方向黎昻投拜门生一款审出未拜门生之先黎昻曾借徐谔银五百两未还比伟璱以绅衿不合结交地方官但借银一事原在防案外令徐谔出银一千两修城许将此款详请外结徐谔依允先措银六百两缴贮汉阳县库旋因新知府到任尚未结案知县许国鸿不敢自担将银退还徐谔收讫此事伟璱本无暧昧恰蹈李之嫌前抚批黎昻呈词即有闻徐谔持银打点府县两衙门无不走到之语是前抚已疑伟璱得赃以致黎昻一案拖累两年翻驳不结伟璱操守平常之声名从此而起今年二月二十七日抚【臣】徳龄亲审此案惟注意于前抚所批徐谔持银打点一节因先将徐方夹讯随即押发臬司收监二十八九两日臬司又加刑审徐方只得招认送过伟璱银二百四十两杯縀表礼八色黎昻亦供曾见徐谔家人在伟璱宅门交银等语【臣】查先防黎昻讳强为窃一案系伟璱审明黎昻讳饰实情续防黎昻徇私卖法一案又系伟璱访明徐方投拜门生现审官犯有不怨恨伟璱者乎即至愚极贪之员亦无揭报他人行求卖法之后复索被揭本犯财物之理况黎昻系贵州举人与前抚同乡若知伟璱受贿早巳首报以泄被揭之愤何待今日扶同徐谔父子含糊袒证耶若徐谔父子主意诬赖伟璱问官当为秉公驳诘使反噬刁风不致纵长今因前抚有风闻持银打点之批抚臣信以为实故于两年之后刑逼徐方供报伟璱得赃实于情理不合然终属讐口且系一面之词不足凭信又有安陆府京山县把持侵税之劣监夏可俊上年十月内赴廵抚衙门告伟璱灭案毁碑苛征税银前抚不查档案辄批藩司行查今特委徳安府知府亲往安陆密吊伟璱收税红簿拘讯经承牙行未免小事大做知府竟为地棍所制抚臣又疑伟璱雍正九年署汉阳府任内房船税银有征多报少之弊谕令两司曁武汉黄道立提九年分经承查讯殊不知汉阳府徴解税银惟九年分独多若谓伟璱多徴少解【臣】可信其必无或管事家人通同经承瞒官作弊在所不免【臣】亦尚在查察【臣】钦遵
　　谕旨细加密访查伟璱初涖徳安委署汉阳调任安陆三任之中竝无枉法贪赃之事现今虽有浮议或系出于讐口或被地棍诬告均非伟璱得赃罪案此外委无劣迹近日亦知戒酒总因伟璱为人倔强心直口快梗议地方事务久为人所憎厌今抚臣初莅尚未熟谙所用内幕又系前抚旧人凡前抚好恶之员内幕无不留心现今物议纷纷抚臣亦未觉察【臣】秉性愚戆今年六十有四惟有恪遵
　　圣训所辖属员满汉一体从无偏向钜细事务若不访察确实亦未敢冒昧具奏此【臣】之一念愚诚也除不时教训伟璱砥砺亷隅务期成一好官外所有伟璱本无贪婪劣迹之处据实回
　　奏伏祈
　　皇上睿鉴施行谨
　　奏
　　候另有谕旨由内阁颁发
　　雍正十一年七月初九日湖广总督【臣】迈柱谨
　　奏为恭报早稻收成分数米粮价值仰慰
　　圣懐事窃照湖广早禾今己收获经【臣】行据北南两布政司各查明分数竝米粮时价分晰开报前来湖北八府一州所属早稻收成自十分九分以及八分七分六分不等米价每石自七钱六七分起至一两一钱不等湖南八府四州所属早稻收成自十分九分以及八分七分不等米价每石自七钱一二分起至八钱七八分不等惟是楚省素称泽国每常夏潦本年五月间隂雨连绵六月初旬川水骤发又値襄水泛溢二水交激以致江陵监利沔阳荆州衞等处低洼田禾间有被水淹没而江陵适当二水滙集之冲该县熊良工隄堘被水冲溃所有早禾淹浸稍甚然通算収成亦有六分例不成灾又湖南巴陵临湘华容三县沿湖最低之水田间有被淹之处旋即水退正可栽插晚禾【臣】现在酌动工项银两啇之北南抚臣按照被水轻重之地方查明极贫次贫之佃民酌行周恤务使得所目下水已渐退溃口之处抢筑保护仍可补种晚稻杂粮以望秋成总之北南连年丰稔今岁二麦早稻俱获丰收现今中禾颖实晚禾青秀民间米价甚平仓箱称庆理合缮折奏
　　闻恭慰
　　睿懐所有早稻收成细数并米粮价値【臣】谨另折分晰
　　开呈
　　御览谨
　　奏
　　览全楚早稻収成分数朕怀深慰其被水地方贫民加意抚恤务令不致失所
　　同日又
　　奏为奏明事雍正十一年五月初九日准署陜西抚【臣】史贻直协办廵抚印务鄂昌咨开湖广出征兵丁应制军装陜省现经代办其所动银两咨楚解还至所需藤牌五百面陜省无从办解希速制僃解陜转解军营等因【臣】查楚省虽有匠作能造藤牌然不及粤东之精工坚实若俟往粤制僃未免往返迟延【臣】有捐制藤牌系委员赴粤造运来楚现发各该营演用今调回五百面验看俱属坚固鲜明已于六月十三日委把总王国泰领解陜西廵抚衙门交收约七月中准可到陜转解军营尚未严寒得以早僃征防又委千总王忠赍价前往粤东制办藤牌五百面俟回楚补还各营一转移间均得僃用无误事闗僃解军需相应缮折
　　奏明伏祈
　　睿鉴谨
　　奏
　　如此应办迅速甚好
　　雍正十一年八月二十九日湖广总督【臣】迈柱谨
　　奏为遵
　　旨回奏事窃【臣】前奏二麦丰收一折奉有
　　硃批遵即谕令北南布政司所属各地方十分中有几分种麦者细查去后兹据该司等开报前来伏查北南两湖向惟郧襄两府种麦其余各府州属种麦者甚少自
　　圣明御宇首重民食屡颁
　　训旨令督抚诸臣督率有司劝农布种因而民间渐次种麦丰收获利雍正四年以前楚省种麦者尚少自五年水潦之后【臣】甫经到楚谕令地方官劝民竭力种麦次年收获已毕伏水方至闾阎大得麦息之济从此种麦者甚多至于湖北种麦分数又倍于湖南【臣】察其情由缘楚北湖地较多于湖南近年湖北百姓咸知麦熟在伏汛之前即遇大水二麦先已登场足食无忧遂将素未种麦之湖地遍处种麦是以北南种麦分数多寡不等然向之废弃湖地今如膏腴之产同收地利总由
　　圣心恰合
　　天心故于黙黙之中
　　上天佑民广种地无旷土民多葢藏莫非
　　圣教覃敷之所致也所有北南各属地方种麦分数【臣】
　　谨另折胪列恭呈
　　御览伏祈
　　睿鉴谨
　　奏
　　野稀旷土庶防民食无虞种麦分数欣悦览焉
　　雍正十一年九月十六日湖广总督【臣】迈柱谨
　　奏为恭报楚省中晚二禾收成分数米粮价値仰慰
　　圣懐事窃照楚省早禾收成分数【臣】已查明具
　　奏今中晚二禾又俱丰熟收获经【臣】行据北南布政司各查明收成分数并米粮时价开报前来【臣】谨另具清单分晰胪列恭呈
　　御览外查两湖地方自七月以来雨水调匀中晚二禾以及一应杂粮俱获丰收即前此伏汛水涨湖北被水之江陵等州县湖南被水之巴陵等处已经资助补种荞麦杂粮现今茂盛是以北南米价甚平地方宁谧理合一并奏
　　闻上慰
　　圣懐谨
　　奏
　　览中晚二禾収数及米粮价值情形深为楚民额庆
　　同日又
　　奏为奏明事窃照湖北按察使王柔前在辰沅道任内办理苖疆事务尚能胜任自陞臬司以来情性乖张好尚新竒治狱之道本不谙练各属解审案件滥用刑威或苛驳原问官覆讯或另发别衙门承审任意妄行不遵成例以致属员枉受迟延防罚人犯解差又苦于往返拖累其到任之初已经办错事件尚不认过反自回护前非如刑逼徐方妄供安陆府知府伟璱得赃一事今奉
　　旨查审臣仍令王柔防同各司道确审无非仰体皇上大公无私之至意旋据王柔详称本司前审之时徐方初供送伟守表礼八色银四十两因其供情闪烁故令取刑吓问方又供呌家人方起拏二百四十两银子同黎县主交与伟守家人刘姓又送八色表礼今徐方与伊父徐谔坚供竝未送有银物前后供词舛混方起远飏未经出质难成信案是以藩司会稿本司未敢书行等语又据钟保详称此案经本司会同臬司竝在城各道当堂公审而徐谔父子坚供畏刑妄供即质之黎昻亦称实未见有馈送银物之事今徐谔父子既不承认则伊家人方起即不到案质对亦无足重轻倘有情节未明当会审之际臬司何不当堂驳诘而乃于取供审定之后发武昌汉阳两府成招复以供词舛混未敢书行本司亦难勉强除将本案防同各道缮详另报外将臬司未经会稿缘由详明等因前来除藩司各道会详本案【臣】与抚臣覆核无异另折回
　　奏外伏查王柔既同各司道会审徐方等坚称畏刑妄供实无馈送银物之事伟璱未有赃私实迹乃公同审明之后经藩司会稿而王柔独不书行以前后供词舛混另详推其意必须复夹徐方令其供认馈送银物以符自已前审之供是一味偏执滥刑不顾屈抑属员当此光天化日之下难逃
　　圣明洞察谨将王柔冒昧之处及审明伟璱无贪婪劣
　　迹又不会详缘由据实
　　奏明伏祈
　　睿鉴谨
　　奏
　　王柔原取其有勇敢任事之长耳至于识见才调俱属平常而且性情粗急前在道任时朕于汝等奏折内已曾批谕矣
　　雍正十一年十一月初九日湖广总督【臣】迈柱谨
　　奏为请
　　旨事窃照永州镇总兵印务前奉
　　上谕着【臣】于属员内拣选递行委署经【臣】选得长沙协副将王惟一老成干练久歴苖疆将该员
　　题请署理之后【臣】以永州一镇壤接粤西苖猺杂处最为紧要仍时常体察看其能否胜任今查王惟一在副将任内克尽职守自署理总兵印务以来优柔供职一切办事识见均不胜任【臣】不敢因已经题署之员姑为因循查衡州协副将崔起潜才技优长操守谨饬实心任事堪寄重任请将崔起潜署理永州镇总兵印务可期裨益其所遗衡州协副将员缺即以王惟一补授亦属轻车熟路一改署间则封疆大吏得人而人材亦各器使咸宜矣如防
　　俞允伏请
　　皇上特颁
　　谕旨施行谨
　　奏
　　朕将王惟一原记名劣等前于题署永镇时以为卿必就近体验的确另有鉴别是以勉从所请不谓仍复如故据奏已有旨谕部矣崔起潜朕虽不深知然亦属中材不便特旨命摄此缺今仍着卿题署候部文到日或委令崔起潜暂署数时一靣另检别员更替卿其酌量为之至于王惟一如此景况朕恐副将一任亦未必克胜其留意斟酌折奏以闻
　　同日又
　　奏为奏
　　闻事窃【臣】密防容美司田旻如不法一案准兵部咨奉旨着暂停革职审拟伊曾屡请陛见今着来京候朕询问再降谕旨钦此行令将田旻如委员伴送进京赴部引
　　见等因随经【臣】缮给部咨委彝陵镇中营守僃韩岳前往该土司伴送田旻如进京去后讵旻如假捏有水冲田产之土民正在抚恤迁移不便起程钞録该土司折稿将已经奏请寛限两月缘由禀覆到【臣】伏思田旻如素性狡狯向来令人在各衙门探听事情缘【臣】防范愼密防伊款迹无从钞看故假抚恤土人之美名奏请寛限希图广探防款内情节预僃
　　廷询展辩之计亦未可定似此狡诈行为难逃
　　皇上睿照之中然田旻如既经冒奏请寛限两月惟有
　　静候
　　谕旨遵行经【臣】咨明内部在案今据彝陵镇总兵冶大雄禀报十月十五十七等日有容美土民携眷裹粮到巴东县地方共有五百余人口称土官奉调进京抗不起程恐其在司妄为累及土民是以出司躱避等语【臣】念土民向被土官凌虐归流心切今出来人众似难强其复入随谕附近州县官王志遴等暂为安插查明内有乏食者捐给口粮俟田旻如进京候
　　皇上询明奉
　　旨到日再为妥协办理并令彝陵镇后营游击张廷兰游廵弹压外所有容美土民出司缘由理合缮折奏
　　闻伏祈
　　睿鉴谨
　　奏
　　观卿办理容美事务似觉过于轻视百凡有僃无患稍渉轻忽则恐有疎畧之失前次谕旨甚明其遵谕慎宻图维静以俟之可也
　　同日又
　　奏为奏明事窃照楚省收捐贡监事例【臣】因上年江浙米贵搬运甚多楚省北南又以本色谷石收捐米价日增是以具折
　　奏请暂停収捐以济江浙民食俟雍正十一年秋收价平之时再行开捐准部覆奉
　　旨依议钦遵在案今当秋收丰熟之后楚省停捐事例应请照旧开捐但闻今年浙江米价较之上年更贵又江苏所属州县今年采买谷石秋后更多有买补粜三之谷有买补拨协赈济之谷有采买积贮或粜或存之谷事关隣省民食仓贮俱当听其买运然目今北南米价每石一两上下日渐昻贵若至明年青黄不接之时诚恐有增无减楚米长价则江浙米粮愈贵【臣】既有所见闻不得不从长筹画请将楚省收捐贡监事例再停一年俟甲寅年秋收丰稔再行收捐则楚省与隣省之民均免食贵之虞抑【臣】更有请者查楚省北南与江浙二省均有买补仓谷之案一时竝买价值愈增自应酌量缓急次第买补今陆续接准江浙督抚咨文该二省州县已令属役赍价来楚采买谷石者应先尽江浙买回以实仓贮其楚省北南各仓积贮丰裕所有应补米谷尚可分年采买如湖南知会运济军粮事碾米运黔案内应买补谷二万石又公吁据情奏请事案内啇交存剩未买谷价银三千九百八十七两零以上二案为数无多应行买补又湖北钦奉
　　上谕事动帑籴买新谷案内存剩未买谷价银一万一千三百三十四两零现经饬令买补余俱缓俟明年秋成前后照数买补还仓如此则米谷流通而民食积储均有攸頼矣是否有当伏祈
　　皇上睿鉴训示遵行谨
　　奏
　　所见是如此酌量缓急办理甚属妥协仍咨明该部存察
</div>
    <div class="pagination">
<a href="世宗宪皇帝硃批谕旨_page1114.html">上一页</a><span>...</span><a href="世宗宪皇帝硃批谕旨_page1110.html">1110</a><a href="世宗宪皇帝硃批谕旨_page1111.html">1111</a><a href="世宗宪皇帝硃批谕旨_page1112.html">1112</a><a href="世宗宪皇帝硃批谕旨_page1113.html">1113</a><a href="世宗宪皇帝硃批谕旨_page1114.html">1114</a><span class="current-page">1115</span><a href="世宗宪皇帝硃批谕旨_page1116.html">1116</a><a href="世宗宪皇帝硃批谕旨_page1117.html">1117</a><a href="世宗宪皇帝硃批谕旨_page1118.html">1118</a><a href="世宗宪皇帝硃批谕旨_page1119.html">1119</a><a href="世宗宪皇帝硃批谕旨_page1120.html">1120</a><span>...</span><a href="世宗宪皇帝硃批谕旨_page1116.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
