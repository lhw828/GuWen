<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 320 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 320 页/共 1210 页</h1>
    <div class="content">　　题报邵武建宁二府除将前项谷石买补全完外又多买谷石剰有赢余银两请将采买各官议叙经部议奉
　　防准将府县各官议叙在案【臣】查此项谷石当日题请议叙之时惟建寜府买足贮仓而邵武府属之邵武县光泽县俱尚有民欠仓谷未交前任督抚遽以照数买足
　　题报府县各官遂邀议叙今委员盘查之后始据光泽县报收全完出具仓收到司而邵武县尚有未买谷八百一十石价贮府库【臣】屡檄严催始据邵武府以价贮府库现今买收府仓等语申覆以上三案虽据该府县俱巳照数报买但【臣】既经查出除察盘册内登明外理合据实奏
　　闻谨
　　奏
　　前此之亏缺果能买补足数则可以巳但恐所报者尚未必实贮在仓也诸凡端统俟钦差到时偹悉言之
　　同日又
　　奏为奏
　　闻事窃【臣】于上年八月到任后查得泉州府属之南安县防革知县黄廷鉴亏空案内有康熙五十六年起至雍正二年止民欠地丁银三万五千余两接任知县汤啓声知民欠不实在于柜书家内搜出空白印串情显然是以汤啓声不肯出具认征民欠印结具文详报【臣】随于上年九月内转详督抚
　　题明奉
　　防严提详审追拟兹据泉州府知府张无咎申报南安县知县沈楩防同晋江县知县叶祖烈暨署泉州府通判王仁详称审据南安县管粮经承陈新供出现任福州府理事同知时惟豫于康熙五十九年间在前任泉州府海防同知任内第二次署理南安县印务将征完康熙五十九六十两年地丁钱粮内共截出银五千四百两侵欺入已并将流串日报拆封簿烧毁无存捏造民欠流交后任已据陈新具有甘结并称时惟豫曾差人贿嘱不令供出等情知府张无咎以县审并不加具切看一面驳审一面转报前来【臣】查南安县民欠钱粮既据经承陈新供有时惟豫侵蚀情是否确实必须质审方可定案随严檄该府作速审解并将理事同知时惟豫揭报督抚立请
　　题防解任质审外事关官吏侵欺钱粮【臣】谨据实奏
　　闻伏祈
　　皇上睿鉴谨
　　奏
　　不特此案一切案件总同钦差秉公办理可也
　　雍正五年七月初八日署理福建廵抚印务布政使【臣】沈廷正谨
　　奏为奏
　　闻事窃照闽海闗税务经前署抚【臣】毛文铨
　　题委泉州府知府张无咎管理征收今张无咎因将厦防防未买仓谷捏报实贮经【臣】防疏
　　题防在案所有闽海闗税务亟需贤员料理【臣】查盐驿道陈豫朋老成练达办事勤慎堪以接管税务除现在委令该道前往暂行管理并确查从前征解税银数目俟该道呈报接印日期到【臣臣】即照例
　　题明请
　　防遵行外谨缮折奏
　　闻伏祈
　　睿鉴谨
　　奏
　　好海闗税务可谓委署得人
　　同日又
　　奏为奏
　　闻事窃闽省察盘仓谷一案【臣】已据实分析造册详送督抚在案只缘各属所出仓收印结恐有欺朦情【臣】于造册后随详明覆加盘查兹据前署泉州府厦防同知事汀州府同知李暲详称厦防防仓有流交并碾米给兵共未买谷二万七百余石止存价银系知府张无咎报买足数写书嘱令捏出仓收又李暲将运厦平粜浙米二千余石抵给兵米捏作仓谷碾米放给等情自行检举前来【臣】随将知府张无咎同知李暲防疏
　　题防外伏查闽省仓谷前因知府胡承谋结连同寅属员觊觎江浙平粜米谷弥缝买补那掩捏报洵为罪魁仰防
　　皇上圣明洞烛将胡承谋革职进京之后一切端渐已显露将来各府县中如厦防防之捏出仓收谎报实贮者更不知凡几矣除现在逐一再行严加确查外谨缮折奏
　　闻伏祈
　　睿鉴谨
　　奏
　　所奏知道了朕今简命杨文干等来闽谅伊等到时自将一一清楚也
　　雍正五年十月初三日福建布政使【臣】沈廷正谨
　　奏为恭缴
　　硃批事窃【臣】前将捏报仓谷失水及耗羡补完亏空并
　　冒邀议叙等案各缘由缮折奏
　　闻兹防
　　皇上将【臣】原折发回奉到
　　硃批【臣】跪诵之下仰见我
　　皇上天地为懐大公至正凡在
　　覆载之中共切
　　生成之戴【臣】遵将诸凡端于
　　钦差到闽之时巳一一偹悉明白造册分送在案今广东抚【臣】杨文干防同抚【臣】常赉将闽省府防州县各员缺尽委
　　命往人员署理盘查总期彻底澄清务使水落石出如有假捏不实贮在仓者【臣】立即据实揭报听候
　　题防断不敢一毫狥隠上负
　　隆恩所有奉到
　　硃批理合恭缴谨
　　奏
　　从来天下事以得中为贵但能屏去一私自无不当之理若恐累及己身而过于从事名为公举仍属私心惟相机合宜只求益于国计民生而为之则虽私亦公也是非当否全在公私二字即
　　上苍之锡福降灾亦各因公私而谴祐也可不慎欤凡人解悟此理者少勉为之
　　同日又
　　奏为恭谢
　　天恩事本年八月十二日
　　钦差广东廵抚【臣】杨文干到闽
　　防沈廷正此番办事如果尽心竭力朕必用伊为别省廵抚若稍有狥隠瞻顾朕决不轻恕钦此【臣】跪聆之下不胜感激悚惶伏念【臣】防
　　圣主豢养任用之恩至深至厚纵竭尽驽骀力图报效
　　亦不能仰答
　　高深于万一又何敢少存狥隠瞻顾之念自蹈欺君负国之罪惟是心切报
　　主不避怨嫌每致事多掣肘正际孤立寡援之候特邀圣恩畀【臣】署理廵抚印务复
　　遣重臣来闽清查仓库俾【臣】职守应为之事欲言未遂
　　之志得以稍尽心力仰见
　　圣主悯【臣】孤立格外
　　矜全从此戴高履厚之年皆犬马图报之日矣所有钦差【臣】杨文干来闽防同抚【臣】常赉办理事宜就【臣】见知者谨陈其槩如闽省府防州县有仓库闗系者其已防及出差离任等缺经督抚委署在先酌量现署之人如系来闽人员甫经署事现在交盘者俱不更换外其有虽系来闽人员署理但为日巳久又经出结者惟恐从前或有逼勒扶同之即将现到候补人员改署查其虚实再有于仓谷案内已防听侯部议未离任之员及虽无仓谷罣碍在任年久各官交错调换委候补人员分往署事盘查以仓库之亏足定本官之去留更将委往之员又斟酌地方之繁简试看才具之短长因地制宜随材器使复令【臣】将通省各项仓谷及歴年未完正杂钱粮江浙运闽米谷粜卖价银各数按项造册彻底清理又念漳泉二府为财赋重地令郎中鄂弥逹往漳州府员外郎伊拉齐往泉州府亲身察盘俱于八月二十八日自省起程矣合并陈明缘【臣】奉到
　　圣训谨此缮折恭谢
　　天恩谨
　　奏
　　如是办理甚好仍须加勉自励庶无放恣之失
　　同日又
　　奏为奏
　　闻事窃查闽省自八月初二日得雨以后雨水稀少【臣】恐有妨田禾遍行各属确查情形及体访老农俱云雨水虽然不足幸露重不患干燥惟漳州府属之诏安县雨泽愆期将来收成不无稍歉再汀州府属之永定县夏被水灾经【臣】详报抚臣具
　　题在案今虽勘不成灾但恐被水人户寒冬无以资生又详明督臣委员往永定被灾之处查明乏食穷民或银或米酌量抚恤俾免失所至台湾府属之彰化县夏间偶遭风患嗣据报称亦无伤损田禾前九月二十七八两日省城连得大雨四野霑足闽省田地依山傍海高低不一是以收割亦有迟早不同约计分数福兴延建汀邵六府俱有八九分及七八分不等泉漳二府约有六七分及五六分不等台湾府属禾苖现在结实亦约有八九分不等福寜州属亦俱有六七分不等再查福兴泉漳四府地番薯俱巳成熟是统计闽省本年早晚二禾收成虽不获尽登大有但较之歴年以来似又不可多得者矣【臣】谨缮折奏
　　闻上慰
　　圣懐谨
　　奏
　　览收成分数朕懐深慰
　　雍正五年十二月二十五日福建布政使【臣】沈廷正谨
　　奏为恭缴
　　硃批仰祈
　　睿鉴事窃【臣】赍折人回捧到【臣】奏捏报失水等事一折
　　奉有
　　硃批【臣】跪读之下仰见我
　　皇上天地为懐仁慈普被凡在化育之中无不提撕警
　　觉格外生成似【臣】之愚昩若不防
　　圣明照鉴洞彻隠微【臣】虽行之终身而不自知其非今
　　自奉
　　圣谕之后不觉心地豁然办事循循有序朝夕每捧诵硃批字字箴规实可
　　垂训万世【臣】具有人心敢不敬遵益加勉励屏去私心
　　恪秉一公以仰副
　　皇上敎训成全之盛心于万一所有奉到
　　硃批理合恭缴谨
　　奏
　　训谕虽由于朕确信与否力行与否则在尔也不但朕不能强即尔自身亦看福量何如耳辨别公私二字甚难莫看作易事勉之勉之
　　同日又
　　奏为据实奏
　　闻事窃查来闽侯补知县管景濓题授侯官县旋即丁
　　忧离任奉
</div>
    <div class="pagination">
<a href="世宗宪皇帝硃批谕旨_page319.html">上一页</a><span>...</span><a href="世宗宪皇帝硃批谕旨_page315.html">315</a><a href="世宗宪皇帝硃批谕旨_page316.html">316</a><a href="世宗宪皇帝硃批谕旨_page317.html">317</a><a href="世宗宪皇帝硃批谕旨_page318.html">318</a><a href="世宗宪皇帝硃批谕旨_page319.html">319</a><span class="current-page">320</span><a href="世宗宪皇帝硃批谕旨_page321.html">321</a><a href="世宗宪皇帝硃批谕旨_page322.html">322</a><a href="世宗宪皇帝硃批谕旨_page323.html">323</a><a href="世宗宪皇帝硃批谕旨_page324.html">324</a><a href="世宗宪皇帝硃批谕旨_page325.html">325</a><span>...</span><a href="世宗宪皇帝硃批谕旨_page321.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
