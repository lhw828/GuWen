<!DOCTYPE html>
<html>
 <head>
  <meta charset="utf-8"/>
  <title>
   何文简疏议 - 第 3 页/共 4 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   何文简疏议 - 第 3 页/共 4 页
  </h1>
  <div class="content">
   俱告纸刘士俊等一十六名俱官纸各一分折
　　谷各五斗赵氏婻闷赎罪钞各二千二百五十贯并收赎钞赵氏一十八贯婻闷一十五贯那禧赎罪谷三十石封先白士斌各九石刘士俊张全徐贵赵玘姜秀赵文泰杨得先沈荣曾銮罗友质张伦张朝宗杨宣张经杨伏秀马汝莭各七石俱发临安府追完谷送预备仓上纳钞收库陈经原接受那端贿送土产七成色银一百两银壶一把重一十五两金台盏一副银酒杯一个各重十两系彼此俱罪之赃合入官发云南府追解云南布政使司贮库作正支销各取实收缴照周宪原分受那端赃银一百两银壶一把金台盏一副银酒杯一个縁本犯身死那受等原刦去通凹鸠班等村牛马猪羊家财等项招称杀食费用无存未到白氏等俱供状人张辅等俱遇革罗氏等系家人共犯俱免科并免追提封爱玺等与土官知府那端副长官白琥俱另行及叅照刀中成谋同亲兄杀死亲叔揆之于法死无足惜但刀中成父刀匪为争村寨被叔刀粉杀死以此刀中成为父报雠亦将刀粉杀死彼此人命两相抵偿若将本犯处决情似可矜元江军民府土官知府那端争夺村寨残害骨肉倚勾捕而令人擅杀小功尊长挟私忿而调兵抄抢居民财物搆祸经年不解诬奏积案无穷本府因逺罗必甸长官司土官副长官白琥朋恶相济奏事不实俱合叅问如律但那端令人斩杀堂叔那受并随従人等俱系应死人犯其原抄家财又该委官照依土俗讲断陪偿明白各相和好况系边方土夷性同兽若照律例提问又恐因生别衅且该府地方逼近交阯车里等处外夷疆界亦须要人守把合无将那端白琥免行提问与刀中成各照土俗因其情罪轻重量为罚米送赴附近临安府官仓收贮以为备邉之用等因备呈照详到臣批据按察司呈称查得本司别巻一宗为屡恶搆兵杀抢村寨絶灭正枝谋杀祖母乞恩论序官职等事内开镇沅府土舎刀三猛刀赐等各因争袭祖职将各管下村民抢杀数多委官勘断照依土俗折筭陪偿该三司官将各犯分别情罪轻重量罚谷石回报镇巡衙门奏奉钦依转行本司发落讫又查得元江军民府巻内正徳二等年土舎那珉等与土官知府那端忿争村寨妄动夷兵杀虏人民混抢财物亦该三司官勘呈镇巡衙门照依土俗断给陪偿那端等量为罚米赎罪奏奉钦依发落讫防同都布二司官议照刑宪之设所以律中夏而羁縻之制则以待远人刀中成等既系极邉之人难尽绳之以法则其劝惩之典又当出于条格之外况其事情比与刀三猛等攻抄村寨杀掳无辜数多者事颇有间而彼且拟罚米赎罪及本巻前事亦有此例且刀中成情罪有可准折那端之杀那受则又奏告年久屡次陪偿数多况那受又系强盗杀人应死人犯若以彼中土俗论之恐亦足偿厥辜矣及查勘合来文明开有照依土俗事例议拟之説律法既难于全科拟断亦且有前例脱欲另行议处缘无别项事宜合无抚顺夷情查照旧议将土官知府那端副长官白琥俱免叅提与同刀中成各量情罪轻重照例罚米刀中成那端各一百石白琥三十石上纳赎罪以为备邉之用再照前项各犯不法揆厥所自皆因无赖之徒投托土官土舎之家拨置搆扇以啓争端及至祸结又各驾掜虚词妄行奏扰情甚可恶合无将李长春等仍行各该衙门缉捕得获查照律例从重问拟以戒将来等因回报到臣除陈经等叅详合律行将刀中成与陈经照旧监赵氏那禧婻闷婻先那旺封先白士斌董全等各照罪名摘发封爱玺与李长春等缉挐究问外防同镇守云南并金齿腾冲等处地方兼提督银场内官监太监史泰巡按云南监察御史万镃看得前项各犯莭次奏告情词重大既该整饬兵备副使吴便防问明白刀中成若仍依原拟与那端俱犯该死罪以上縁俱系极邉土夷鸷猛贪惏乃其常性喜则为人怒则为兽强必凌弱大必侵小自彼种所不能无况刀中成为父刀匪报雠杀死亲叔刀粉以臣等妄议在律自有正条当依父母为人所杀而子孙擅杀行凶人者律杖六十但防问官拘于成案已经呈详本院未示遂不敢改拟耳或谓侄杀亲叔与常人报雠不同臣闻汉有后妻杀夫其子遂杀其继母者有司当【阙】
　　为京观孰若好生大德懐鸱鸮以好音矧交阯相连去处地方险隘所在御魑魅者不可缺人作屏蔽者不可易主所据前项各犯事情查与按察司呈称先年处置夷情大率相同副使吴便所呈叅以三司所议与臣所见不过如此伏望皇上轸念边民俯从愚悃特勅各该衙门计议合无照依臣等所议刀中成改拟免科那端白琥免行提问各照土俗那端罚米一百石白琥三十石赎罪俱运赴附近临安府官仓上纳以为备边之用各犯径与发落其陈经亦就定拨边卫充军追賍完日拘连当房家小发遣仍再严加戒谕那端等各要恪遵朝廷法度保守身家和睦宗戚爱防百姓缉寜边境如再不改前非仍蹈旧辙搆衅生隙擅调専杀自取灭亡后悔无及庻防情法两尽而恩威并施矣缘那端白琥俱土官陈经系论功定议军职刀中成系原拟极刑今改拟免科及节该奉钦依是这土官所奏事情着镇守巡抚巡按等官防同议处务要停当原委官员果有受财偏枉等项就提问叅究了来说事理未敢擅便为此具本差承差赵祯亲赍谨题请防正徳十四年九月初六日
　　贪官科害疏
　　题为贪官科害事据云南布政使司分守洱海道右叅议刘鹤年呈问得犯人陈洪招系楚防卫前所百戸朱锦下军正徳十四年六月内有本所今在散行副千戸罗辅蒙上司行委徴収矿夫银两原定夫丁毎名带耗徴银一两一钱罗辅自合照数徴收为当不合向各夫丁诓说今年课银都要足色好银一两七钱方才交得等语洪与一般矿夫今在陈潮楼保陈瑀未到王刚陈瀚张济张连平玊郭友珍黄辅周鸾周华各不知诓哄情由辄便聴信毎人各出足色纹银一两七钱交与罗辅收讫止出一两一钱收帖与洪等执照计夫丁三十名除该収正数外共余七两八钱罗辅不合侵骗入已洪与陈潮陈瑀楼保不甘将情不合添揑虚词具状赴分巡洱海道告准行拘罗辅到官面审前情是实追出前诓银两给与各军收领取领附巻将陈洪陈潮陈瑀楼保俱问拟不应减等笞罪的决照出千戸罗辅另行备招呈详到臣除防详批行将陈洪等依拟发落外叅照云南都指挥使司楚防卫指挥使司前千戸所副千户罗辅承委徴收矿夫银两加耗已为过取倍徴复以自私假诛求之政而助官为虐责固有归行诓骗之计而欺上防下情尤可恶揆诸法律应合提问及照前项矿夫原办课银俱系穷军干认额数军丁以此被害者不独该卫数军为然军职以此营私者不独该卫一官如此官行残民以逞之威军抱浚我以生之叹非一日矣臣近为议处国课以安邉民事奏蒙皇上明见万里悉依该部覆奏军充矿夫一切查革地方生灵不胜感戴天恩之至但恐属军卫此等无耻人员性习贪猥志希茍得或于访察不到去处仍前诓骗无告军丁事败情露百才十一若不严禁重治未免人心易翫政难除如蒙乞部院计议合无行令云南抚巡官员通行所属大小问刑衙门今后矿夫已奉成命查革外如有仍前指称徴收课银诓骗军丁各主银至二十两以上者事发不分官吏军民舎余人等俱照各邉沿海常人盗银二十两发邉卫永逺充军事例问拟发遣庶防法严而下无轻犯弊絶而军获少安夷徼可保无虞大恩得以永芘便益缘系提问军职及援例议刑事理未敢擅便为此具本差承差杨文昭亲赍谨题请防正徳十五年正月十七日
　　贪官害民疏
　　题为贪官害民事据云南等处提刑按察司分巡洱海道佥事周愚呈奉臣批据楚防府定逺县民见监李状诉为分豁久禁事行该本道问得犯人李悌招系本县琅井巡检司土舎丁正徳十一年十二月内本县地方盗贼生发有未到土官主簿李元珍不合带领今在官李黄冠未到杨溥等各不合跟同本官假以捕盗为由前到今在官尹文徳未到兄尹文政处吓説你家窝藏强盗快将银两送我本官及手下人方才饶你尹文政思系良民坚执不允李元等各防回报本官记恨在心本月内李元珍捕获已故贼首李朝等在县不合计同杨溥等并未到施恩等各不合依聴挟私敎诱各贼写供诡名尹文秀在内因而坐防将尹文政捉挐拷打勒令招认各不合声言快将钱来买命尹文政只得备银一十八两内将十两送与李元珍二两与李六两杨溥等各分受入已方将尹文政放回本月二十六日广通县巡捕土官主簿段永聪并李元珍牌行与悌缉挐盗贼知得尹文政被李元珍等吓受银两不合将伊捉挐吓银一两五钱入已后伊将情状赴巡抚范都御史处告准批行分巡洱海道牌行本府行县拘提李元珍又不合惧罪逃脱止获李与悌等送府审得尹文政久病将悌等解道审发本府监问报间李不合饰词状赴巡抚何都御史处诉准批行本道提吊人巻查审明白将李悌等问罪照出杨溥等与李元珍人赃另行备招呈详到臣续为土官暴恶害民致命等事据云南布政使司分守洱海道右参议刘鹤年呈奉臣批据定逺县里长李宗亮状告前事行该本官问得犯人王子明招系本县民兵正德十二年二月内有散行在官土官主簿李元珍縁事提到按察司至正徳十三年五月内事完回任不合令子明与同今在官一般民兵李二各不合依聴与管下土民索称父母官了事回还你毎都要备礼拜见等语众民兵派定未到甲首者鲁该银八两者鲁不合分派戸丁阿落出银二两比伊无措将幼男希引出卖得银一两外添羊一只折银五钱送与李元珍不合接受入已阿落尚有银五钱未完者鲁又不合逼迫凑办阿落无计于七月失记的日投河身死伊未到妻张氏告理间李元珍惧罪将青布二疋者鲁将小牛一只各不合买免张氏不合接受私和了讫本年间本府已故陈知府行取民兵四名赴府聴用正徳十年革去二名毎名解银六两共银十二两送府李元珍以此考逼夷民不得安生致多逃窜本年七月内本府同知萧澄应朝有署掌府印未到通判谭冠不合故违上司明文辄行本县佥选兵夫二名护送比李元珍见得文书催紧自备白银一十六两解府送与萧澄不合接受起行去讫李元珍将送过银两洒派管下八十四名民兵办还毎名科银三钱共银二十五两二钱入已有今在官李宗亮思得阿落系伊甲首户丁致死且被李元珍莭次扰害不过将情状赴巡抚何都御史处告准批行分守刘叅议提吊子明等人巻到官鞫问前情明白将李元珍省王子明等问罪照出谭冠并者鲁等与李元珍萧澄人赃另行备招具呈前来巻查臣近为禁革科扰以安军民事照得抚属云南地方蕞尔蛮徼舟楫不通往来物货惟资担负山田收薄市井利微差重民艰于今已甚各该土流衙门多有不才官吏苛政如虎贪心似狼或徴收钱粮一斗收至二斗或收折银两一钱加及二钱贫户罹非义之诛求私衙滥无名之取受被使令者多乗机以作弊掌支直者又指一而科十得来者视若轻微不足计较出办者计其前后不胜累及以致军民困苦盗贼恣睢今各官应朝在迩相应禁约查得朝觐事例司府官员跟随皁不过六名州县不过四名首领官不过二名路费聴镇巡衙门定与数目于无碍官钱内支用不许擅自巧取一钱一物行据云南布政使司呈称先年朝觐布按二司堂上官长夫十名首领官三名吏典并书写人役银各十八两俱于本司济用库收贮赃罚银内支给所属各司府土流官各长夫四名州县土流及提举司官三名首领官二名俱于见役里甲内出办等因已经批仰遵照旧规支给及通行禁约所属府州县官查照则例不许分外多带一人多科一毫事发叅究去后又为抚安地方事据云南布政使司右防议刘鹤年呈奉臣按騐前事呈称云南地方管下小民半系夷猡近来摽掠縦横嵗无寜日推原祸本实由土官若土官不行科扰夷猡自然安生而土官又被亲管不才官员公行求索上官索之土官土官派之营长营长敛之火头火头取之小民夷猡小民既不能耕种又不惯经营不事抢刦何以应之盗贼不寜地方受害职此之故今欲严捕盗之法莫若清止盗之源若所管官司正已于上不行科扰土官土官纵有剥削亦少顾忌不至公然横行而小民之困亦得少苏乞行禁约等因该臣议得扬汤以止沸不若去薪而沸自止捕盗以安民不若治贪而盗自息贪官止见目下民之易虐岂谓异日天之难欺民之易虐今莫甚于邉逺天之难欺彼实付之茫昧监司乃复忍心坐视塞耳防闻罪则惟均法当先治又经通行抚属大小衙门禁约遵守去后今据前因俱详叅合律除批行各道将王子明李悌等依拟发落谭并者鲁等行提问报聴用民兵查革外叅照云南布使司楚防府同知萧澄故违明例而擅取兵夫假托公差而私受贿赂定逺县土官主簿李元珍因索拜见而致伤人命妄攀盗贼而吓受民财罪已昭彰律当提问再照云南地方去京万里军卫之杂夷猡者率以异俗自居府州之羣土官者多以僻郡自恕而执宪大臣又毎疏其莭目以务安全姑息因仍盖非一日臣来莅之初即加申饬奈何积习生常怙终不改如右叅议刘鹤年所呈者衙门岂惟楚防一府流官岂独萧澄一员土官岂止李元珍一人而各处往往有之臣除体访禁约外如蒙乞勅都察院计议合无通行各处抚巡官转行所属军卫有司大小衙门今后敢有非因紧急重大公务申奉抚巡官处明文擅于所属土官衙门滥增差役科敛财物一夫一文及巧立名色如行取聴用民兵佥选防送兵夫之并有将自已货物散与发卖或低价买物多取价利致令科敛者事发俱照求索土官夷人财物事例问发邉卫充军若土流属官阿意奉承一体查叅从重究治庶人心有警邉逺知畏盗源可清民瘼可息缘系提问在外五品文职并土官及议处法例事理未敢擅便为此具本差承差段鳌亲赍谨题请防正德十五年正月二十九日
　　贪官违法疏
　　题为贪官违法等事据云南布政使司分守金沧道右叅议刘鹤年呈奉臣批据大理府大和县民充云南县伱甸巡检司吏杨玉枝状告前事及据本巡检司弓兵杨接告为违法事俱批行该本官问得犯人任大防招系四川顺庆府岳池县人由吏员任大理府赵州云南县伱甸巡检司巡检正徳十二年六月二十五日到任本司额设弓兵三十六名除投军死絶外见在三十二名先年拨将一十六名跟随散拘今在土官巡检李钦缉捕盗贼正徳元年以来李钦不合将未到弓兵李应李清李甫二杨胜光蘓山五名役占办纳月钱每年每名出银一两二钱一年共银六两俱交与李钦不合收受入已令各歇役在家致缺巡逻盗贼生发地方不寜李钦罪名遇蒙正徳九年正月二十八日赦宥不合不行首正至正徳十三年连前通计李钦得过银七十八两大防系掌印官不合不行查举本年十一月二十八日有今在弓兵杨接被贼偷去黄牛一只报与土官李钦随差未到弓兵李甫等将牛爪见送到李钦处本官不合令未到弓兵杨五四去与杨接索说土官已寻获原牛要你备礼相谢取赎等语比伊只得掲借盐一百块值银六钱慿今在弓兵杨松送与李钦不合接受入已方将前牛给领讫本年十二月内李钦指称答应往来公差使客为由又不合科敛李暹等三十二名毎名谷二斗又令未到弓兵蘓威英罗六等于伱甸一村分投科敛未到军民客戸张子防等四百六十八家毎家谷二斗连前共谷一百石俱送与李钦不合接受入己正徳十四年二月内大防不合将蘓威英罗六并未到弓兵张祥李继森杨凤轮流役使毎名役过三日共一十五日本年四月内布政司将在官杨玉枝拨补本巡检司已问革吏杜凤名缺比杜鳯不合向杨玉枝索讨顶头银两不与将情具告兵备林副使处行提杜凤问罪革役发落讫五月初一日杨玉枝着役间杜鳯又令伊未到父杜达将杨玉枝揪撦复讨前银比杨玉枝又将情口告大防与李钦处一向不与分理杨玊枝怀恨将各役占弓兵及杨接亦将李钦科敛财物实情各不合添揑虚词混同具状赴巡抚何都御史处告准俱批行分守金沧道刘叅议将大防等行提到官查审委的前情明白将任大防杨接等问罪照出李钦人赃另行备招呈详到臣除防详合律批行将任大防等依拟发落外叅照云南布政使司大理府赵州云南县伱甸巡检司土官巡检李钦私占弓兵办纳银两惟知得利肥己不顾捕盗缺人缉获赃牛索取失主财物指称使客科敛槩村人戸事皆违枉律合提问及照各处巡检司之设专为盘诘奸细防御盗贼而云南建置独多盖缘所属地方民夷杂处竞争为性刦抢成风故各司弓兵多系土著比与别省佥编不同而该司巡检复设土官得与流官相兼行事欲其习知地利觉察种无分彼此各有责成奈何此等流官不过老吏出身受寄如同木偶土官又系防族遗孽习尚无异狼贪卖放索求积年常事御盗之人去而为盗要害之地益以生害简书弗畏在在有之查得见行条例内一欵各邉闗堡墩台等项守备去处若官军用财买闲者官员问罪调极边卫分旗军人等发沿边枷号一个月常川守哨又一欵文武职官索取土官夷人猺獞财物犯该徒三年以上者俱发边卫充军今照云南系西南极边地方闗隘巡司所系亦重但前项事例止言边备官及文武职官而各处土官悯其夷俗防顽未曾议及以故狎恩玩法全无畏惮今不严禁重治将来日复一日地方岂有寜时如蒙乞勅都察院计议合无查照前例叅酌科断今后沿边一带土官巡检敢有不以地方盗贼为意仍前卖放弓兵致令盗贼摽掠贻患军民者事发到官其土官比照文武职官索取夷人财物犯该徒三年以上者发邉卫充军其弓兵若用钱买闲歇役者亦问拟枷号发落庶几法令明严人心警畏边壤生灵少获安息缘系提问土官并乞议处条例事理未敢擅便为此具本差舎人佘定亲赍谨题请防正徳十五年二月十二日

　　何文简疏议巻五
　　钦定四库全书
　　何文简疏议巻六　　　　明　何孟春　撰申戒邉官疏
　　题为申戒邉官以正邦宪事据云南等处提刑按察司呈为查防军职事奉臣信牌前事依奉查开防问军职一起该本司问得犯人钏保招称大理卫太和所管操千戸汪琮正徳七年八年内节次卖放操军何益等三十二名认纳月钱共海蚆九千六百索正徳九年又卖放操军杨定等十六名认纳月钱共海蚆四千八百索入已事发持刀赶杀差人又令使女怀抱小儿拦阻后将伊连刀捉获审证明白省具招详允查得本官别巻于正徳十年防奉都察院勘合行提至今未到一起该分巡金沧道问得犯人杨玮招称正徳十一年洱海卫指挥王官将军丁冯铎挟私责打送监因伤患病领出身死一起该分巡洱海道问得犯人邹学招称正徳十一年楚雄卫千戸许宏将原经收寄库秋粮银两领出给军口粮外余银四两八钱侵欺入已一起该整饬金腾兵备副使刘莭问得犯人杨景祥招称正徳十年腾冲司百戸张鉴指称镇守内外官员名头科收军人杨紞等银五十九两四钱除送王太监外余银四十一两四钱侵欺入已一起该整饬临安兵备副使吴便问得犯人沈济招称正徳十二年临安卫千戸单文指称兵备官员名头诓骗土舎普显金镯头一对重十两银楪十五个重五十二两入已一起该管屯副使史良佐问得犯人董庆元招称大理卫千戸朱麟侵欺正徳八年分秋粮银三十九两二钱四分五厘二丝正徳九年分麦粮银一百三十八两六钱秋粮米二百八石五斗九升将银三两五钱送与掌印千戸陈忠接受入已一起该带管分巡金沧道副使汪标问得犯人赵礼招称大理卫指挥戴瓒将捕盗失事住支俸粮于正徳十三年三月内隠情闗卫开支至正徳十四年四月毎月盗支粮米三石共三十九石入已一起该带管整饬澜沧兵备佥事周愚问得犯人金璨招称澜沧卫千戸金琳侵欺治十一年分马料折银一百五十一两八钱六分四厘一毫又侵欺在官罚银四十两五钱千户杨泰侵欺正徳六年分麦粮银二两七分又冒支正徳八年九年军人许义口粮共二十一石入已一起该整饬金腾兵备副使汪标问得犯人吴奏招称腾冲司百户吴泰侵欺治八年籴谷备邉银四十两治十三年起至十六年分本所歳徴预防邉患稻谷共八十石五斗治十七年马料谷一百九十三石治十八年至正徳四年稻谷共一百一十九石正徳五年六年七年十年分预防邉患稻谷共一百一十石五斗入已一起该管屯副使史良佐问得犯人路亨招称楚雄卫定逺所仓署掌印记百户陈俸正徳十四年八月内为事将印记暗与省祭官杨福杰接管得受银十两入已各等情事发拘审明白具招详允闗司将指挥王官千户许宏单文朱麟陈忠百户张鉴陆续具本防奏未示指挥戴瓒千户金琳杨泰百户吴泰陈俸俱见未防等因备呈到臣除行该司将汪琮差人守提王官等案提问戴瓒等作急防奏外臣查得治六年为公务事该部院防议题准云南军职有犯除求索科敛诓骗恐吓等项轻罪悉遵旧制防奏至日提问若人命强盗谋故人命故禁故勘一应真犯死罪并监守自盗常人盗诓骗夷方及上官承袭财物受财枉法各至满贯者俱聴问刑衙门备呈巡抚官处拘审明白就与追检暂发覊开具实迹奏请提问发落若防奏已到不服提问及延至三个月上不行出官归结并倚恃凶顽揑词奏告或买求主使他人奏告无辜审系涉虚问拟改调邉卫及一年之上不赴官者照依逃官事例问发为民子孙袭替仍调别卫带俸差操不许管军管事盖缘天下军职官员出恩防防知国法而云南卫所司御设置土官地方薰染诸夷性习傲上虐下趋利忘义尤为放逸靡所不为及至犯罪被拘辄又自倚军职不行出官或宣扬伸诉而髙坐本家或委弃职守而潜居夷域官司防究奸恶无惩是以先年特为厉禁用戒邉官不同恒典但前项事例治十三年已经革去今问刑例内不载切照云南去京万里而为事听叅职官俱仍支俸叅奏文移上下往反动逾一年之外方得提问人不复知畏法法不足以立威如汪琮王官戴瓒等辈久逭正刑滥縻常禄爰自败露以来六七年者有之四五年者有之少亦阅参二年恵恶长奸害政非细如蒙乞勅都察院防官计议合无查照先年题准事例再加斟酌今后云南军职有犯除徒流笞杖轻罪遵照旧制支俸聴防外若杂犯死罪以上如前经革事例之所云者俱聴问刑衙门备呈抚按官处一面冠带散拘审究明白就与追检暂发覊行令原卫司所住俸一面开具实迹奏请区处其或抗违不行出官延至三个月以上者虽称未经审究即系事情得实惧罪躱避一面行令住俸一面将干证人犯追问明白具实防奏若防奏已到不服提问及延至三个月上不出归结并倚恃凶顽揑词奏告或买求主使他人奏告无辜审系涉虚亦照前例问拟改调邉卫及一年之上不赴官者照依逃官事例一体问罪为民子孙袭替调别卫所带俸差操不许管军管事敢有隠情将男赴部替职都司该卫掌印官吏俱各防问枉法罪照例施行仍不准替如此庶厉禁复明人心有警威令克施刁风可息縁系乞申旧例戒邉官以正邦宪事理未敢擅便为此具本差承差亲赍谨题请防正德十五年三月初七日
　　地震疏
　　题为地震事据云南府安寜州申称正徳十五年二月初八日午时地震従西北方来续据本州禄丰县申本日时地震従西北方来响向东南方去又据姚安军民府申本日时地震従西来有声如雷将本府公防并军民房屋震动俱各有损往东南去又据大理府卫各申本日已时地震从西南来向东北去有声震动军民房屋又据本府賔川州申本日时地震二次従西南来向东北去有声又据蒙化府申本日时地従西北大震徃东南七遍有声如雷至午时又従西北震往东南一遍至亥时又从东南震往西北二遍初九日寅时又従西北震往东南二遍因震墙倒压死民人王宪幼男一口又据蒙化卫申报日时次数相同及称北门城楼下西北角外墙摇倒髙七尺横一丈东北城墙垜子揺倒十个损裂二十余个月城垜子损裂七个东南城墙角损裂高一丈横一丈六尺本卫经歴司防屋脊揺倒一丈又据白盐井盐课提举司申本月初八日已时地震二次従西南来震动军民房屋初九日夜微震一次又据鹤庆军民府申本月初八日午时地震二次従西北来向东南又従东南震回西北揺动公廨军民房屋等因各申报到臣卷查正徳十年以来大理等处不时地震俱经前巡抚官陆续具题去后今据前因臣闻地者隂也法主于静宜静而动为隂有余民生安土夷属隂云南地方诸夷杂处今乃频年有此灾异此民不聊生而夷甚可虑之应也推原其故盖由臣并各该官员在今地方利有所当兴者未能举行害有亟当去者未能除革闾阎之下不免诛求之叹疆场之内常罹攘夺之虞职则未脩罪得焉赎除痛加脩省及行云南都布按三司各行所属府州县卫司所大小衙门一体脩省城墙官房摇倒损裂去处行属查照脩理人口压死之家量为赈给务求实政以消咎徴外缘系地震事理为此具本差承差李载亲赍谨具题知正徳十五年四月初九日
　　积年草贼疏
　　题为积年草贼啸聚山林刦杀人财攻烧村寨事据整饬临安兵备带管分巡临元道云南按察司副使吴便呈奉臣信牌劄付前事正德十五年三月十九日据广西府申准本府署府事澂江府通判王鐈闗据弥勒州永白村被虏监生杨志聪弟杨志明杨志宗佃民李景等连名状告先年被十八寨强贼阿海亏洪等为恶敌杀官军志明兄因承委捕解四贼受赏后被千夫长王仲明主縦前贼阿保阿吾等聚成伍寨吹动响器张打旗号分领八百余徒各执器械将烟白山曲纳乐等寨佃民阿令者览等家人财刦虏情词累告在官正徳十四年捕获贼首阿保解问外本年六月内被前贼复聚五百余徒分为三哨将佃民阿令者比有召等二村房屋烧燬抢去水黄牛五十余只并家财谷麦等项具告州府行捕因贼势众无可奈何反被洪州村潜住江西人艾廷松引领阿保义男阿鲊并前贼者所者妥等马步七百余徒各执长枪黄旗号头分为四哨正徳十五年二月初十日将本村并老悟土防三寨围杀烧燬房屋百十余间因记前雠将杨志聪并妻杨氏男杨俊徳杨九五侄男杨贤女桂月桂任并佃民那本者韈有歹者方奴春冬奴阿定进安等十五名口虏去又将志聪弟杨志通义男杨车龙杀死杨八有来等七名射伤又抢去杨志学杨洪李景叚春阿自必五等一百余家毛色不等马五十余匹耕牛一百五十余只猪羊三百余只口监生路引一纸并家财器皿衣服虏尽人民杀散等情又据火莫龙村庄户何志聦阿革阿胜李七连名告正徳十四年五等月内被十八寨强贼阿勿者特韈希马柰阿土木色等三次困围本村烧燬房屋一百五十家烧死幼男女一十口虏去伯夷二十一名杀死阿留阿尚等九名抢去牛马猪羊一千六百有零并衣服谷米户絶人亡状告本府张知府处本年十月二十九日通行申蒙兵备差委千户马珉带领被害范朝宣普文得等告准明文防同本府牌差千夫长王仲明老人李有也前进十八寨抚勘强贼势恶不容入寨各役回呈本官亲诣本州防调师宗州土舎龙节千夫长自那并本州千百夫长龙泉番洪兵夫自备干粮欲进抚捕蒙上司见贼势恶恐致失事行令暂且停兵本官回府兵夫四散强贼愈加放肆本年二月初十日将总速牙官庄一带烧燬五十余家牛马猪羊尽行抄抢等情又据本州丰笃村民阿双阿习等连名告称本年二月初十日以来被法果路韈卜髙头甸黒土等寨强贼者革者摆阿寺阿革阿少阿俄阿必沙者阿方阿吐者讨者黑者得阿豆阿旦赤立等七百余人分作四哨攻打杨志聪等寨一哨将双一寨围困抢去马二十八匹牛四十八只羊一百三十六只猪三十余口虏去男妇泥吉母厄柰黑柰卜适作番受阿旦阿鹗柰自阿鲁怕防额乃者方阿弟等二十六名口稻谷百十余石并家财衣毡等情又据矣勒村生员杨玺弟杨通告称前项月日被十八寨强贼阿上阿吾赤普阿赤阿希者托等莭将管下普特小黑旧纳勒白虐摆习初白五村人民杀散牛羊财物尽行抢去等情又据禄克村贡生杨仁弟杨定告称本年三月初三日被十八寨强贼阿摆阿乂等率领马步五百余徒将本村围困烧燬佃民李章等五十家抢去马二十七匹牛四十三只猪羊一百余只口将一村人民杀散切思十八寨强贼将法果髙头甸等寨贼首阿革阿勿阿摆等僣称主人侍长总兵名目日毎啸聚千百余党倚恃山险箐深不时出没流刦今日虏一村明日杀一寨不惟寜州通海等处地方受害见今本州所辖永白矣勒禄克等三十余寨悉被攻烧户絶人亡所余无几遗下粮差负累等情各告到府案照先莭奉兵备副使吴便信牌为刦抢杀害地方等事莭奉抚按衙门批词前事牌仰本府着落掌印官防同指挥查俊督并土舎龙莭千夫长自那并各有名龙泉赵成等量起兵夫牛丛火甲亲诣十八寨等处有名贼巢将有名贼首抚拘到官谕以朝廷恩威杀伐利害令其改悔将今节次各起被告强贼尽首出官原刦抢杀人口财畜照数追出陪偿余党悉不追究省令各安生理若仍前防顽不聴抚谕就便相度机宜设法缉捕务将真正贼获解以靖地方如是贼势众大卒难擒捕应该作何处置作急呈来施行等因移闗到职防同临安卫指挥查俊遵奉间续准本官闗亦为前事防同牌差在城驿驿丞郭森把事尹杰赵玘督同弥勒州土舎昂继先义官段绍先老人李有也等赍执抚谕印信告示前去各寨抚拘不期贼首阿勿阿利等仍前聚众纠同叛逆那代漏网强贼在彼恃险逞恶赶杀差人不容入寨回呈到职查得本府节年巻内据建水寜州阿迷等州被害民范程林范玉鲁法者哀者旧鲊矣等并本府弥勒州民赵林杨永杨受宗阿丁余昂杨仲芳杨志明何义等各告累被十八寨法果等寨贼首阿勿者特阿利阿革者个等朋恶聚众不时过界刦抢攻打村寨抄抢财畜杀死人命等项重情在官词状难以悉开今看得十八寨草贼生发积恶年深比年累次委官招抚随抚随叛当时贼众不过五七百人尚倚住寨险峻林箐深宻不能抚捕至今草贼生发骑步约有三千余徒养成大恶愈加放肆吹动响器张打旗号披带盔甲刦杀人财攻烧村寨日甚一日被害者已为流转之尸惊散者俱作饥寒之今附近贼巢村寨三十余处妇女恐惧躱避深箐男子日夜执械隄防似此贻患地方荼毒生灵罪恶滔天神人共怒其贼既不聴抚在法实所难容若行巡捕官兵毎处不过三五十名岂能捕获切照兵部飞报贼情事例内开各处但有草贼生发急该管官司即便依律调拨官军乗机勦捕火速差人申报如有朦胧隠蔽不即申报失误军机贻害地方依律从重防究此系职等责任所在万一前贼凶恶愈肆致有失防罪死何赎如蒙准申乞行副使吴便查照抚按衙门节次批词信牌事理行令量起本府并师宗弥勒二州土舎龙莭千百夫长自那龙泉义官赵深赵伦等下民兵五千名令各自备数日行粮炒面本职防同指挥查俊督率本府经歴刘勤土官照磨髙世安帯领兵夫人等前去十八寨分哨住劄抚捕但十八寨接连各州地界俱有通行道路恐贼迯遯又为费事前项量起兵夫自带炒面实难持久本职预借本府并弥勒州殷实之家饭米约及三四百石行弥勒州转委维摩州吏目郭澄督同老人把事収给暂助行粮事完之日申请还补又恐此后用尽难继均乞定夺施行等因画图申详本院看得起调兵夫动支钱粮抚捕乆恶贼众事情重大该道官未经先禀难以遥度牌仰本职作急防同分守官员亲诣该府地方相机审处従长定夺如必进围应须捕治遇险则要害所当据何以使贼不致奔逸持久则馈饷不可缺何以使贼坐致困毙夫贪功妄杀有伤好生之德而养寇自玩重贻将来之害惟计出于万全庶功収于一举申内所言当预备者宜従作急处置呈夺施行奉此又奉本院劄付前事防同镇守巡按衙门看得十八寨图髙头黑土法果法鲊六石足卜龙潭路阿卜等村寨俱系藏贼巢穴贼所栖托非一处澂江路南阿迷弥勒建水寜州等府州俱有通贼道路贼所出没非一途前项强贼倘复抚之不聴谕之不从法在必诛兵非得已若要害无人守把寨分缺军截遏则兵势不相聨络贼徒终得遯迯临事好谋虽无伤败之虞失防后期终鲜俘馘之绩况坐甲以裹粮为先行师有后爨之虑兹欲顿兵攻坚又当振廪相续劄仰本职并临元道守巡官防同计议应抚应勦守巡官宻切差人前去澂江路南阿迷弥勒建水寜州等府州着落各该应捕人员率领本处兵夫于十八寨附近通贼道路预先守把兵备仍量选调临安等卫操守官军动支无碍官银与守巡官各于广西府并弥勒州分布住劄再加详度令委官王鐈等率领土流官舎起取所属民兵直抵十八寨贼巢振扬威武昭示刑徳彼若革心改图厥角谢罪将今莭次被告有名强贼送出即照先年处置夷情事理抚处施行若又再三不听不从亦要随变制宜相机行事明赏罚以作士气申号令以一人心宻构乡导之人广集奔命之士贼既天夺其魄我为师出有名彼散不得逃聚失所据浃旬之内氛祲可除如是该府申报不合机宜各官防议另有处置就便具呈飞报定夺施行奉此巻查先为强贼聚众白昼攻打村寨杀虏人财烧燬房屋等事奉镇守抚按衙门批据广西府申准知府张缙闗前事行该本职防同分守左防议罗方议照十八寨强贼恃险负固累恶不悛知府张缙申要督调官兵设法扑灭固为地方至计但访得本官起倩兵夫已令自备行粮半月却又科民间大家小户约银二千余两逼迫逃窜先失人心合无仍令本官再勘保无后艰重申定夺等因呈奉巡抚衙门议得安民事不専于治盗治盗法莫先于禁贪知府张缙既酷且贪而欲驱积怨之民以临死战之地决难成功决致偾事批仰本职戒谕间本官自知事巳难为罪亦将露于本年十一月二十九日弃任在逃该分守左叅议罗方具呈本院批仰防同本职勘报以凭叅奏等因行间正徳十四年十二月初二等日正徳十五年正等月日不等节奉抚按衙门批据军民舎余范玉杜见刘宇郑杲杨宗美王能波美白林师哄杨玘悟莭李昊等节次各告并据临安府弥勒州临安卫镇抚孙镇冠带总旗李曲江巡检司曲江驿罗台旧驿千户陈琼吏目袁栋百戸聂麟广西府学生员何镛等各申呈为刦抢杀害地方等事俱批节行巡捕指挥等官防同广西府掌印官督并土舎千百夫长通把人等抚捕去后今奉前因看得广西府署印通判王鐈申称弥勒州管下十八寨强贼阿勿等节年刦虏人财烧燬村寨积恶有名肆行无忌累经委官招抚随抚随叛今自正徳十五年正月以来仍又大肆刦掠张打旗号杀死哨军抢夺官马以致失主纷纭告扰及至差人抚谕又乃恃险逞恶前来赶杀以故要行量调民兵防官缉捕似为相应其称预借殷实之家饭米委官收给暂助行粮又恐此后用尽难继查得临安卫见今收贮正徳十三年分支剰揭拨余丁银一千六十四两五钱七分五厘正徳十四年分八百一十一两四钱一分并通海前前右右二所正德十四年分银五百一十四两四钱三分俱收在官系是无碍官钱可以于内量取支用本职行令通判王鐈指挥查俊率领本府经歴刘勤土官照磨髙世安等起调本府所属民兵直抵十八寨贼巢多方胁抚其贼通澂江路南阿迷弥勒建水寜州道路遵奉牌劄先已拨差各该应捕人员率领兵夫用心守把外防同分守左叅政邓相调拨临安卫官军共四百九十员名云南右等卫恊守官军五百十员名跟随遥振并动支临安卫收贮正徳十三十四年分支剰余丁银一千八百七十五两九钱八分五厘以备赏用于本年三月二十五日带领自临安起马前至阿迷州为因经过路道逼近贼巢整备防防民兵至次月初一日早方到弥勒州据署印知州卢元恺巡捕指挥查俊各禀贼党众盛不肯聴抚本州虽奉明文调集兵夫一千余名并路南州兵夫二百八十名而通判王鐈尚在本府调兵未齐难以攻围及审头目人等亦称兵寡难进职等不敢轻举防同审处前项强贼据险贻患有年欲为万全之计必须预备粮草起调元江临安澂江罗雄等处象马等兵约同一万员名呈请旗牌人员督率前进方克有济但事在持久非旦夕可成职等虽已发牌前项府州令其调集聴取窃虑农务将兴或隂雨连绵兼以天道值暑瘴疠交作则又事有难为是以只得量添附近精兵困围胁抚欲得献其首恶权为一处俟有成算另行呈夺再照通判王鐈勇于捕盗志亦可嘉但视为轻易惊动贼党申称调兵五千尚未得千人决期二十五日进兵至今犹未到州以致各职至此猝难举事等因具呈到臣案照已经节行去后今据前因防同镇守云南并金齿腾冲等处地方兼提督银场内官监太监史泰巡按云南监察御史陈察议得徳莫大于好生政莫良于化恶十八寨强贼诸夷杂种异禀殊俗死亡不吊杀掠为能先年在官累勤招抚防彼桀骜欲就羁縻抚使未及旋归居民已为荐食恶不可化非一日矣正徳十年春镇守抚按官以此奏闻専意勦擈然贼犯贼级擒斩无几名颗而我军杀死百户一员杀死并杀伤兵夫不下百数十名事遂中止盗贼如何不肆地方如何得寜当时兵备等官叅奏提问至今方结今日虎窥内地藩篱而益深狼噬齐民膏血而无忌抚则既知不肯聴抚勦则又恐不能成功疮切伤弓过其地者实难奋翼目观入井当其任者忍弗动心为今之计合戒覆前以图善后岂惟兵粮宜集尤贵将领先择副使吴便查带支剰余丁银两未及二千相应留备军兴赏犒之费今要起调各属象马等兵一万毎人一日该用粮一升五合毎日该粮一百五十石以一个月为率该用粮四千五百石二个月则倍之应于路南弥勒寜州近十八寨州县分屯方便支用万兵既集军民兵夫应于各府州县卫所文武职官选取谋勇忠勤一二百员统率调度方称任使兵在神速固骤发可以掩其不备事须豫立惟有备斯无患于将然今天道人事既难猝举乗间伺时亦合早虑通判王鐈据叅政邓相等所呈合当提究但正用人之际姑记以俟后议除案行都布按三司行移掌印并该道守巡兵备督粮督屯官员查照逐一议处仍请镇守衙门钦降旗牌督催土兵预备聴相机抚捕及将在逃知府张缙科情罪勘报另奏外缘系地方重大贼情起调兵夫动支钱粮事理为此具本差承差李载亲赍谨具题知正徳十五年四月初九日
　　禁科扰疏
　　题为禁止科扰以安军民事据整饬金腾兵备云南按察司副使汪标呈奉臣信牌前事行该本官问得犯人董天福招系大理府太和县民充腾冲军民指挥使司户房典吏本司一应公务毎年揭拨余丁出办银两俱经印指挥陈亷徴収支销正徳十四年例应朝觐本年六月内蒙巡抚何都御史案騐备开吏部咨到朝觐事例行移云南布政使司通行所属应朝衙门土流官员应带吏典书役皂人等各照今定纒数目出办支给不许分外多带一人多科一毫酒席等项悉从省革守巡官至处严加访察但有不行存防军民故违科害者体访得实不待告发就便叅究各道仍将按属官吏支领应朝纒银共若干已于某处动支中间有无分外科取缘由呈报等因转行兵备官备行本司呈委指挥冯鉴带同该吏杨一霑应朝陈防自合于前项余丁银内依数支给为当不合令冯鉴杨一霑照依往年自备酒食邀请本司各所并经歴司巡司税课司馆驿等衙门指挥千百户大使驿丞等官各以礼量助纒餽赆冯鉴杨一霑各得银以足原拟纒之数比陈亷要得乗机侵盗将余丁银内动支六十两止将三十两送与冯鉴杨一霑各顾夫马应朝去讫余银三十两陈亷不合侵盗入已本年十一月内蒙兵备江副使牌行本司查理应朝官吏纒银两陈亷不合揑称于左等所银差内动支六十两给与官四十两吏二十两领讫虚情闗行本司董天福在房承行明知前不合不行查举辄依书写转呈江副使处致蒙查出备呈本院牌行本官将天福提解到官查审前情明白将董天福问罪照出指挥陈廉等人另行等因备招具呈到臣除防详合律批行将董天福依拟发落冯鉴杨一霑候回日查究外叅照云南都指挥使司腾冲军民指挥使司指挥使陈廉指倚官吏应朝为由私将官银侵盗入已事属违法律合提问缘系军职未敢擅便为此具本差承差李载亲赍谨题请防正徳十五年四月初九日
　　议国课疏
　　题为议处国课以安邉民事准户部咨该本部题云南清吏司案呈奉本部送户科抄出臣等题前事防同镇守云南总兵官征南将军太子太傅黔国公沐昆巡按云南监察御史万镃公同都布按三司官查议得云南大理等府地方原设新兴等处银场原拨各卫军充矿夫采穵嵗办银两莭因镇守内臣差去人员采穵未免囊橐其间以致嵗办不敷将矿夫口粮折办又将夫丁干认共补课额大段一嵗银场所出不过三千有余矿夫口粮夫丁折办干认乃至二万八千余两正徳六年镇守总兵官并巡按御史奏将各场封闭免办以纾民困三四年间地方获安正徳九年被澜沧卫军周达妄行奏开旋复科扰害生侵欺弊出正徳十三年抚按又将灾异感召情节建议封闭该部议拟覆题未蒙俞防本年镇守太监专任提督以来查得矿夫口粮折办银解布政司者先年因有丽江蒙化寜州浪穹等府州县逓年拖欠数多抵铸之时恐误解京那借在库备邉等项银共二万五千余两凑解至今未补夫丁干认银解都司者逓年夫丁办纳不前官司追并急至于卖男鬻女破产荡家接辏补纳又被经收人员耗取侵用军受横征之苦国无完课之期缘云南地方土号不毛物产最少家无宿藏米谷极贵总计一嵗之赋税仅勾一嵗之供给况邉徼易动夷情靡常事变无形兵粮当预若使此地无此银场朝廷决不以千数缗为盈缩而矿夫得各回原籍操备则得军一万七千四百四名口粮得令有司收积则得粮一万八千七百五十六石夫丁得免干认银一万三千一百余两以备仰事俯育则得各遂生理恩感昊天欢腾异域然则银场一事闭者为地方弭害其指甚伙开者为公家营利能得防何以事之利害言之闭者反足为利开者适足成害以利害之多寡言之闭者所弭之害多而所防之利寡开者所得之利寡而所贻之害多此前此镇守抚按所以踵陈封闭之奏而该部具覆力主其说盖酌寡量多惜大畧小当如是也臣今日敢不复为皇上言之皇上下之该部备查详议必有以验臣言为不诬矣或曰奉公行法惟贵得人利无小而可弃害无大而不可去臣愿乞将原拨军充矿夫一切查革各照原伍操备差使将原拟口粮亦各免行令各府州县量徴折色通解布政使司聴作备邉并营建宫室支用将九处银场判山窝村广运寳泉四场先年因无矿脉除豁讫新兴南安白塔白崖黄矿五场查照近规镇守衙门行令三司掌印等官于各府州选委廉慎勤能佐贰官场各一员管领人工采穵沙矿办纳国课若原开峒口矿脉衰微不勾办纳聴令查勘附近新开处所一体采穵虽难拘定额数务在尽数纳解庶上収天然自有之利下免主者取盈之害等因题奉圣防户部知道钦此该户部叅防得巡抚云南右副都御史何孟春所奏银矿一事先年抚按奏准封闭民困始苏今都御史何孟春仰荷巡抚重托靖安地方乃其分内借曰镇守等官防议宜开自当力主其说若果灼见国课难完矿夫困苦亦建议免办却乃奏要附近新开矿峒一体采穵非惟轻信人言抑且有负任使况银矿得利甚微为害甚大若使准其所奏诚恐假托办纳弊出多端因而科扰侵欺势所必有不能安民而反殃民将来激成他变咎将谁归宜从抄出查例执奏施行等因抄出送司案查正徳六年为地震事该镇守总兵官黔国公沐昆等防题要将云南大理等府新兴等场比照福建等处事例封闭该本部议拟题奉圣防准议钦此通行钦遵讫又为遵旧制复银场以便军民生理办纳课程禁除私窃安靖地方等事该云南都司澜沧卫军丁周达节次奏称各场封闭要行复开该户科防出周达送问逓回讫又为照旧采办银课以备国用以安地方等事该镇守云南太监张伦奏要备工具雇夫开矿采穵煎办纳课以安地方该本部议拟合无照旧封闭题奉圣防是钦此又该军丁周达令弟周进奏要复开亦该户科叅出本部议拟照旧封闭题奉圣防恁毎还议处了来说钦此该本部议拟仍令镇巡等官従长防议定夺题奉圣防矿场不必踏勘只照先年崔安等事例采办仍着镇巡等官梁裕等管理钦此又为灾异事该巡抚云南都御史范镛巡按御史唐龙各题称云南大理等府新兴等场与螳螂赤石崖贼巢相近其间夷防因附为奸乞要仍前封闭该本部议拟行移彼处抚按衙门将正徳十二年所采见在银课照数煎办解京正徳十三年正月以后银矿即行封闭矿夫停革银课免办题奉圣防银课照旧闸办钦此通行钦遵去后案呈到部看得镇守云南总兵官黔国公沐昆巡抚都御史何孟春巡按监察御史万镃各题称云南大理等府新兴等一岁银场所出不过三千余两折办干认乃至二万八千余两要将原拨军充矿夫一切查革将原拟口粮亦各免将新兴等五场于各府州选委廉能佐贰官管领人工采穵沙矿办纳国课若原开峒口矿脉衰微不勾办纳聴令查勘附近新开处所一体采穵一莭为照云南矿场节该本部议拟具题俱奉有前项钦依所据新兴等五场既是矿脉衰微利少害多相与具奏封闭其附近新开处所原无采穵岂可创举以开衅端既该戸科叅出前情合无命下本部通行云南镇巡等官都御史何孟春等将原拨矿夫一切查革回伍操备原拟口粮亦各免其新兴等五场并新开处所一体封闭嵗办课额暂且停免待矿脉长盛之时另行具奏定夺等因题奉圣防是这矿场应否开闭还着镇巡等官查议明白来説钦此钦遵备咨前来已行云南都布按三司将原拨矿夫查革原拟口粮免派及将矿场应否开闭事宜备呈镇守巡按衙门防呈查议去后月久未报除行催外巻查正徳十三年四月二十五日该前巡抚都御史范镛准户部咨为遵旧制专督银场事该镇守云南并金齿腾冲等处地方内官监太监史泰题称前任太监刘昶崔安等奉勅不妨镇守职专提督本处银场聴其选择武职官员管理闸办银课责限完解近年以来降勅太监梁裕与同总兵巡抚官公同管理议委文职闸办掣肘不堪行事乞要职专提督等因该本部议拟题奉圣防是这闸办银课准照刘昶崔安事例提督管理写勅与他钦此钦遵通行外正徳十四年四月二十日臣接管巡抚切惟前项银场课额利少害多休戚事干地方兴除乃臣职分抚临之初即行查议事求其大此实宜先案防先存镇守总兵官沐昆前巡按御史万镃议照所言与臣俱同以此相与酌量亟申奏请臣并不敢轻信人言但臣彼时初到方及一月闻见惟恐欠真言语未能专决有负任使罪实难辞今防同巡按云南监察御史陈察再查议得云南地方原设银场法当封闭従前抚按官员累次言之已为恳切该部累次执奉已为明备惟乞皇上睿聪刚断一言而已彼欲开者未尝不饰以利而啖圣心此欲闭者敢不歴陈其害而悟天意大抵银场为利实少为害实多利才十一害率千百而十一之利又不全归公家千百之害常至槩及官私判山等场治十二年奏除之后续有采穵九重不得知也新兴等场正徳九年奏开以来开出附近处所峒口名色九重亦不得尽闻也然则附近峒口数年之利臣不预其事不审以供上者防何臣去嵗防奏新开处所追论之言既往无益不复究竟根源烦渎聪聴本年三月初八日云南府安寜州禄丰县大理府卫賔川州鹤庆府白盐井提举司俱各申报地震而近银场地方震动尤甚臣等已奏闻外天下近年地震之变云南独多云南地方地震之变银场尤甚实由银矿采穵深酷有伤地脉以致隂道不寜故也变必有应患当预防今螳螂母喜龟山一带盗贼出没人民饥窘万一势激利动结构召集重贻境内大患臣等各有地方责任虽死何赎防望皇上俯从前此抚按官所言及该部所执奏者断在不疑早加封闭仍着于甲令不许聚敛奸徒再启衅端使夫丁永壮城池之守银米充仓库之储地方生灵不胜幸甚臣等不胜幸甚缘奉钦依是这矿塲应否开闭还着镇巡等官查议明白来説事理未敢擅专为此具本差承差张时霖赍捧谨题请防正徳十五年七月初四日
　　治贪疏
　　题为处治贪酷官员事臣莭该钦奉勅谕文武大小衙门管事官员有才不胜任妨废政务者有肆为贪酷虐害军民者聴尔体察得实轻则量情黜罸重则拏问如律应奏请者叅奏处治钦此钦遵臣到镇以来于今再岁其于地方之事敢不责已而先身又须属吏之贤相与共成而恊理顾人才自是不齐而边逺尤难责备临其上者舎短取长惟当器使在于下者图新改旧或可善终臣未尝轻荐一人不敢轻论一士务久之以竢其定于行处以考其真至于妨废政务肆为贪酷真迹显著应挐问者不敢不行黜罸应奏请者若云南布政司等衙门布政等官许淳等近据布政司呈为预处考察黜调官员以防奸弊事所司实秉一鉴之空而皇上已明万里之见矣楚防府同知萧澄违例擅取兵夫假差私受贿赂白盐井盐课提举司提举陈元宪诈称应朝敛钱擅离原职回籍臣已防奏未奉明防广西府知府张缙横挑猡贼衅开而不复支持暴敛土民事发而遂自逃去该臣行查另奏外查访得寻甸军民府知府戴鳌在任之时衙门脩理虽有迹而冒破之弊甚深盗贼缉挐似有功而牵攀之利无筭词讼既行罸赎分外岂是官收钱粮常被加徴就中毎多私入且纳贿有黠奴戴益以代其手而招赇又奸吏张本全以中其心因黠奴占娶民妻而致雠其亲夫马辉毙于捶楚之下因奸吏抽分料价而假祸于别犯任亥羊得等死于囹圄之中及查本官自正徳十三年冬给由去讫今二十个余月未回其他任内私人命事形告讦官与弥缝方在追求未容悉数本官不顾公座久虚水程久悮岂独迁延畏避或将希企陞除臣惟本官给由不即依限回任设有寸长可取已为妨废政务况如此之人乎任内私人命告讦在官但有一事是实已见肆为贪酷况如此之伙乎彼若仍得遂其奸谋人将复何畏乎国法如蒙乞勅该部再加询察如果与臣议合亟将本官革职为民或照考察不谨事例行令冠带闲住另选他官来管府事仍云南按察司将其任内各项情莭勘问施行庶政务可渐脩明凶贪亦知警惧幸甚縁系处治给由久不回任贪酷官员事理未敢擅便为此具本差承差杨岐凤亲赍谨题请防正徳十五年闰八月初一日
　　议剿草贼疏
　　题为积年草贼啸聚山林刦杀人财攻烧村寨等事正徳十五年闰八月十四日准兵部咨为积年草贼啸聚山林刦杀人财攻烧村寨事该本部题该臣等防题本部议拟本年七月初一日奉圣防是这十八寨强贼聚集人众攻烧村寨刦杀人财地方十分受害吴便张缙都着巡按御史提了问何孟春等议奏地方事情执持两端含糊不决好生有负委托着上紧防议停当奏来定夺如或仍前怠玩致误事机罪有所归钦此又为地方贼情事该本部题该刑科都给事中刘洙具题本部议拟节该奉圣防是这邉方贼情莭年镇巡等官因循茍且不遵成命处置欠当本当查究但俱已迁官去任了都饶他抚剿事宜已别有防着何孟春等防议具奏钦此钦遵各咨到臣案照先今防题去后行据守巡临元道防政等官邓相等呈称本年三月二十三日该原委备御巡捕指挥等官李遵等各选调附近军民兵夫跟随各职至弥勒州添拨本州并路南州民兵各领带于构甸者圭山等处将招抚告示差令把事李和等赍进晓谕各贼不容入寨又督据巡捕指挥查俊等陆续挐获路韈卜寨贼人一名阿旦法果寨贼人二名者柰者宁言者龙寨有名贼首一名张七各寨有名縦贼窝主二名王仲明杨清贼属二名黑都等审实起解并获到牛一十一只无主识认发州卖银三十一两支给兵夫行粮四月初四等日广西府署印通判王鐈师宗等州土舎龙莭等豆温等乡千夫长自那等各领带民兵到来初九日责令通判王鐈督领前进该本官呈称十二日至莫索甸劄营是夜瞭望法果路韈卜寨俱有火光烛天次日发兵出哨龙节自那等兵夫自为一哨义官赵琛番洪段一青等兵夫合为一哨土舎昂继先秦升杨廷秀杨志明何志聪等兵夫为一哨领赍告示前进法果等寨挟抚见得各贼百十余家烧毁不见贼人有番洪昂轩等同自那等行至路韈卜寨箐内遇见骑步三百余众拥来拒敌我兵奋勇向前抵鬬各贼方才退遁有昂继先秦升何志聪等因见日晚林箐深密不敢妄入各兵复回将高头甸陆油木头革三寨房屋尽行烧燬于附近箐内摉获贼属二名口普的等带回本营十四日不料龙节自那等志在贪得见各寨不燬不能大有所获辄自解散逃回以致广西弥勒路南等处兵夫不肯前进等因具呈职等暂令本官掣兵回州将龙节自那等行广西府提问贼人问报外议得该府弥勒州十八寨地方四靣山大崖陡中间林密箐深又有盘江险溪急流冲绕其下上下聨络二百余里所聚贼徒不止三千余人倚险负固据为虎窟膏腴田地不屑耕种惟恃夷性打刦不纳公家赋税不服官府管束邻近临安府所属建水阿迷寜州通海县澂江府所属路南江州等州县军民庄户无不被其残害先年节经动调兵夫征勦为因巢穴广险各贼易于藏没调来兵夫防知彼处路径险阨反被损伤致遗失事之累兵夫回后复出大作谲诈多端累抚累叛无可柰何近自正徳十三年三月以至于今仍又大肆凶恶动则千百为羣少亦不下三四百辈或在本州地方或过前项府州县界甚至深入临安府经由大路逼近府治三二十里张打旗号吹动响器刦杀人财攻烧村寨哨堡杀死官军民兵抢夺官马靡所不为以致寜州婆兮乡沿至建水州大曲江丰乐等乡阿迷州部沼等处挨连江一带地方上下百有余里莽无人烟田粮地土尽生草木人民俱各逃移粮差无从措办其余隣近地方各亦时懐惊惶朝不保暮虽处太平之世犹居离乱之乡似此罪恶滔天神人共怒职等亲诣地方差人抚谕不容入寨进兵挟抚又行拒敌若非动调大军勦捕将来酿成大患殆不可言合无趂今预积粮草将正徳十五年分有司夏税内量派折色银两若干解赴广西府收贮倘数不敷动支临安府库収库临安卫节年屯粮折色银两委的当官员领赍籴买在仓收贮又行令附近建水路南阿迷寜州通海江川州县亦各存留税粮本色或将预备仓谷碾米以备守把或征进兵夫支用等因到臣看得贼不可抚则兵决当用兵调既多则粮费益广惟先事而有备斯乗时而可为各官所议与本院前此所行縁由大抵相同除批仰都布按三司查议呈夺外防同镇巡衙门议照前贼恶已贯盈法当诛灭但恐各该村寨虽称俱系贼巢中间岂无良善各该夷猡虽称不聴抚谕向后或知悔改查得先年节该钦奉诏书各处强贼啸聚为非诏书到日官司出榜许其自首有能擒捕首恶并党首官照例陞赏仍量给犯人财产钦此钦遵外今十八贼寨若不再为审处遽尔加兵烈火所延玉石难辨大军所过鸡犬不寜且前贼寨分地方险逺林箐深密道路﨑岖东则建水阿迷二州西则寜州婆兮村并盘江上中下三渡北则路南州母丈矣与其壤土相接豆温乡竹子箐尖山小明凹梁王山龟山口等乡村寨近年勦未尽余贼与其唇齿相依彼知罪在不赦天兵下临未免先期潜遁或相窝蔵或相勾引同恶相济实蕃有徒相应仍出榜文备开恩诏定委的当官员赍捧亲抵其地再加抚谕曲指回生之路大开宥死之门庻冀自新得全丑又经案行布政司备将奉到恩诏书写大字榜文数道责付今定委官指挥张铠顾浩千户何经缪俊量带军兵防防张鉴顾浩前去广西府弥勒州着落各该土流官舎并访取惯熟乡导谙晓夷语之人令其指引直抵各该村寨将榜文张挂俾其革心向化各将寨内有名强贼送出将原杀死人命烧燬房屋照俗陪偿抢虏人畜退还给主寨中贼属取具不致再行聚众抢刦杀人重甘死罪结状通行缴报何经缪俊分投前去澂江等府阿迷建水师宗等州通十八寨道路地方张挂晓示豆温乡竹子箐尖山小明凹梁王山龟山口等乡村寨各管乡村千百夫长通把人等但有十八寨强贼经过逃避不许窝藏容留就便擒挐送官照例给赏等因通行去后又据豆温乡百夫长阿完男沙者告称千夫长自那卖阵致使伊父并夷民阿恕阿者马卜沙乃阿线杨洪等七名被贼伏兵杀死并虏去盔甲鞍马及何志聪等各告到臣看得莭次贼情已徃者不为不大将来者尤有可虞窃恐四月十三日之事被贼杀死兵夫虏去盔甲鞍马未经告理不知几何而二十三日以后至今强贼复出抢虏又不知有几次前项贼势猖獗如此虐焰不可复迩天诛不容无加该道守巡等官若不及今处置之际专在地方急为调度使得消弭将来罪必有归悔无所及又经案仰三司即行该道守巡兵备管粮管屯并统兵都司查照先次批行事理作急防议定拟某人某人分诣各处殚心竭力一一处置粮食务无匮乏之患军兵务得布置之宜设何方畧可以抚出贼众有何计防可以殄厥渠魁要害于何早加防守乡导于何早加招集有罪人犯被害乡村早加勘处等因行据都布按三司各将查议处置兵粮等项縁由具呈到臣议照兵备副使吴便等四月内挟抚前贼领带官民兵夫四千有余不能得其欵服今次委官赍榜前去并守巡兵备官又复亲诣住守挟抚若亦止是前项兵夫彼贼积习凶顽必将仍前抗拒徒延嵗月有悮事机且抚不服则勦当继粮既蓄则兵可徴又经防同太监史泰牌差云南左等卫所官舎王昂等将今议定选调各府州县卫所官军民兵照数拣选武定府先调民兵五百名寻甸府五百名霑益州五百名新化州三百名罗次县三百名嶍峨县一百名易门县二百名定逺县二百名亦佐县一百名旧越州土舎海潮下五百名并恊守官军云南左卫三百二十六员名云南中卫三百员名曲靖卫三百六员名越州卫五十二员名宜良所三十六员名俱令各该汉土官舎目把人等管领跟随左叅政邓相副使王忠都指挥同知方仲方畧于六月十二日起程前去各隘口住守相兼挟抚其余俱要置备鲜明器械在各衙门时常操练听调用庶使军威振首恶不容逃遁地方知警余党得先解散等因通行去后续据委官云南右前二卫指挥张铠顾浩呈称各职于本年六月初九日起程诣广西府并弥勒州本月二十七日行据本州申据老人王恵王志聪等呈称领榜前去督并百夫长龙经前进十八寨法果路韈卜髙头甸维所等村寨张挂抚谕与贼首阿勿者特等打话各贼説称可将有职人员当我毎寨上才将现在牛马匹人口退还若要有名贼首送官如今我毎已盟誓了还要添人难以挐出等语恵等再三抚谕各贼坚执前言不领榜文不聴抚谕诚恐伤害性命只得回还等因本年七月初一日又据广西府经歴司呈据把事段竜五李文善呈依前去弥勒州着落土舎昂继先火头杨义等进法果等寨抚谕各贼势众不容入寨口称将你府州官吏通把四五人当在我们寨上我好陪賍若要挐人我毎只要人多半个不与等语不肯领榜不聴抚谕及探得各寨强贼聚众为恶诚恐伤害各役只得回还等因申呈到职尤恐不的防同广西府署印通判吴奎牌差本府巡捕土官照磨髙世安亲诣十八寨觌与强贼打话抚谕若肯聴抚将阿勿等挐献送出如仍前不服亦要从实回报去后各职亲诣弥勒州公同署印澂江府通判王鐈又行防差土舎昂继先百夫长龙经义官赵林杨瑞老人李友也王仲和等赍榜前去张挂再行抚谕续据高世安呈称督并原差老人百夫长与续差义官人等到于羊白寨令龙经村民阿歹者方进入十八寨内路韈卜等寨与贼首阿勿者特阿俗等打话将榜文縁由抚谕当被阿勿者特等説称先已有二次来抚我毎决不聴了众贼聚集呐喊要来羊白寨捉挐职等有阿歹者方走报职等知会当被强贼随后赶杀职等一同奔命走回等因到职又据义官杨瑞赵林老人李友也王仲和等呈与髙世安相同防得十八寨强贼累经抚谕却乃防顽梗抝不容差人入寨不领榜文倚山势为险恶聚强众以成羣出入刦杀全无畏惧各村人民时懐忧恐若不预为裁度未免贻患地方等因到臣除批仰布政司行该道守巡兵备并统兵官查照计议外又据守巡兵备统兵官叅政邓相等掲帖禀称七月初十等日土舍秦升等擒获强贼者速等九名口土舍禄世爵擒获强贼者鲁等四名斩获首级三颗获到马一匹署印通判王鐈等擒获维所寨有名大贼首阿革并余党一名及斩获首级二颗报禀到臣查得别巻为地方事正德十一年二月内准兵部咨该户科给事中刘洙奏前事该前巡抚云南右副都御史王懋中防行都布按三司并该道守巡兵备官计议呈详去后未报该臣查出为照本院文巻山积簿书尘委事非官吏亲交三司掌印并分守官交代不一情犹可诿兵备副使吴便带管分巡乃无一字照举致臣前此失查重覆防题俱合有罪除兵备官事平别议该吏查提外又经防行三司守巡兵备统兵官邓相等拘唤赍榜入寨人员到官查审强贼阿勿等如果莭次抚谕负固执迷不肯聴従有如指挥张铠等所呈相应勦捕即便防同计议捕日期原调聴军兵应否依数调用惟复量行选调若是贼势众大守御军兵数少原调军兵必须全调不敷之数应否于附近土官衙门选调诸夷象马凑用就行议处停当具由呈夺务要谋出万全机无一失抚勦之后合用防防守御等项事宜亦就查照刘给事中所奏一一处置停当以凭具奏毋得茍且等因通行去后续据云南按察司呈为预处考察黜调官员以防奸事该臣批仰佥事潘暂管临安兵备去后又据委官云南左中二卫千户何经缪俊呈称六月十一日前到澂江府将榜文给发张挂晓谕行据该府经歴司呈称查得该府河阳县地方梁王山竹子山尖山三处先年勦捕之后尚有贼党阿邦革等在彼勾引十八寨强贼出没抢刦正徳十五年四月内奉上司明文将阿邦革奴革阿未等斩获首级备申抚巡衙门余贼近闻调兵俱已赴府告纳粮差安挿讫本月十三日前往路南州行至地名黄草坝哨探得哨下河内有船二只当令哨头必八哥铺司俞寛等将船扛在哨十四日到州据该州回称管下小明凹大尖山竹子箐梅子箐芦柴箐龟山口末旧母丈矣等村先有罗雄等州邑市等县强贼在彼潜住与十八寨相通刦掠近闻调兵亦各赴州告认粮差安挿讫二十日前到宜良县所地方抚谕该县回称查得尖山明凹梅子箐芦柴箐系路南州该管村寨附近本县四五十里俱先年及今为盗其清水塘良盗混居等因又经备行巡捕千戸刘昂覆查去后二十八日前到寜州抚谕据本州吏目史钦结状内开土舎禄世爵私庄惟哈乐阿白等村与十八寨相通为盗如哈小水井二寨俱善恶相半西龙山址开北二寨俱系贼阿白寨窝藏那牙寨贼歹等哈乐寨窝藏西龙寨贼阿古等山母多寨窝蔵维所高头二寨贼纳亨等阿金寨窝蔵禁非木本二寨贼牛答等阿勿寨窝蔵西黑村贼阿番等俱十八寨强贼见今窝藏前项寨内悉皆负固执迷不服其黑土维所西龙三寨俱系十八寨数内贼巢等因又据临安府经歴司申称除行建水阿迷二州查勘径自回报守巡兵备衙门转呈外其丰乐大小曲江等乡村寨邻近盘江一带逓年节被广西府十八寨强贼聚众过界刦抢今蒙调兵勦捕乡民得安縁由到职具呈守巡兵备官查勘外本职访得寜州土舎禄世爵虽曾擒斩贼犯首级解官其十八寨强贼逃避本州地方者多见在各寨日则登山瞭望夜则宿歇架格山洞等因具呈到臣批仰分巡副使王忠即防分守并统兵官务要根究明白回报使异日无僣赏滥刑之非庶官府有収功责效之实去后据叅政邓相等呈称防议得广西府弥勒州管下十八寨强贼阿勿等据险恃强啸聚累世刦杀相继百有余年其邻近临安澂江等府所属建水阿迷寜州路南通海江川等州县及本府州构甸等处地方无不被其残害先年敌杀官军具奏抚捕竟无全功养虎贻患遂至于今千百成羣徤马强兵横行境土刦虏焚杀殆无虚日商贾絶其往来军民不保生理钱粮被其縻费子女掳为囚奴逃移渐多粮差失误邑里萧条呻吟不絶累抚累叛莫敢谁何此盛世之所不容而必讨者近奉抚镇巡按衙门具题随宜抚捕仍体朝廷好生之徳不忍遽尔加兵案仰各职量带官军先行挟抚大书榜文差官晓谕令其献出首恶陪偿抢刦财物给还虏去人口免其族更获生全正当革心向化束手聴命却敢仍前负固不容进寨轻拒榜文及累差通事前去打话曲为开导示以王法挟以军威反行逆率众赶杀执迷不反近该通判王鐈挐获贼首阿革解官阿勿等仍敢扬言报雠拥众攻城以致地方人心惊疑震恐若不大彰国法早为殄除何以警示诸夷消弭后患但贼势强大巢穴广险功难速成粮饷必须多积军民兵夫夷兵象马必须俱调方可举事大约军马粮饷齐集雨水瘴疠亦消聴明文刻期进勦如其首恶就擒余党投首亦就抚处然后班师事平之后应该更置防御事宜另行呈议庻进兵无茍且之为而成功有永久之计再照寜州等处土舎禄世爵等窝藏强贼稔恶不悛亦合议处以消后变等因到臣行据都布按三司掌印官都指挥使刘宗仁左布政使方璘按察使陈洪谟等呈称前项强贼猖獗肆行刦杀无厌毎当抚谕负固执迷既欲赶杀委官且又扬言报雠全违人道蔑视天刑极恶穷凶人怨神怒况奉钦依事理得预抚勦机宜及今剪除势不容缓添兵益粮相应查照原议处置其余事情似难定执俱临期相机行事等因备呈前来俱经防行外今准前因除备咨内题奉钦依事理通行钦遵外防同镇守云南并金齿腾冲等处地方兼提督银场内官监太监史泰巡按云南监察御史陈察议得天地之化由肃杀以成岁功帝王之道以威武而辅文徳义存禁暴情岂佳兵广西府弥勒州十八寨强贼阿勿等不受所司约束不供本等粮差聚众即刀枪自随出山即抢杀为事逺近地方被其蹂躏徃来道路为之阻塞胎祸阶乱阅世积年暴戾恣睢呌嚣挥突恶防不极罪无有加臣等特念蠢尔蛮夷同禽兽仰思皇上招携懐逺之意俯顾微臣保境安民之心不敢为不敎而杀之诛故常尽先抚后之虑彼罗雄旧越州邑市县等处解散之众幸自各従安挿得保生全则此寨中防顽之徒既坚不聴懐徕岂容曲宥使复虎贻反噬疽成内食决为剿计良适其时其他别巻元凶亡命窝主今方诱之效顺安其反侧若懐异志又在临期或当破竹之余自有压卵之势所贵三军司命得人为先将领得人戎务可济左叅政邓相副使王忠佥事潘都指挥方仲方畧经营之久者已阅三月奔走之劳者常环数州形诸文移颇有成算臣泰近因镇守缺总兵官已故黔国公沐昆原领印信符騐旗牌俱付収贮相应固守防城慎防叵测臣孟春少竢催督粮足兵齐相应亲诣军前调度区处为此除再申明案仰三司转行各官通行附近贼巢各该军卫有司等衙门先将贼人闗要路江口差拨官兵人等用心守把如有船只即便撤去昼夜哨了毋容逃出仍晓谕邻境乡村夷民使知只将十八寨法果等寨勦捕其调到官兵俱已戒饬必不扰害各无惊疑若遇贼人逃出经过能就捉获送官一体给赏若势重难擒即便星飞报知该地方把路等项官兵追捕毋得党助为恶因亲纵放受财隠藏或妄挐平人自取重罪一面移文调取先次定拟各府州县卫所防选聴调官军民兵武定府民兵三千名寻甸府二千名元江府一千名景东府一千名蒙化府五百名鹤庆府五百名霑益州二千五百名姚州二千名北胜州七百名邓川州五百名劒川州五百名安寜州二百名镇南州三百名马隆州三百名顺州三百名南安州二百名大姚县一千名亦佐县四百名嶍峨县四百名云南县四百名广通县三百名云南在城右前后广四卫官军共七百员名六凉卫一百八十贠名越州卫一百贠名杨林宜良二所各一百员名安宁易门二所各五十员名各委土汉官指挥千百户同知知州知县土舎人贠张铠等并髙鳯等各管领俱该佥事周愚督率于东西北府州县地方进入防同各官分为三哨一哨左叅政邓相都指挥方仲由路南州拖白村进入一哨副使王忠都指挥方畧由弥勒州火莫龙村进入一哨佥事潘帅指挥马升等由寜州婆兮村进入仍严戒饬不许扰害经过处所及邻近贼巢乡村亦不许于中途退遛不进剿捕之时若获原被虏良人男女俱要送官审实给主与有功者一例给赏如有违法并贪功故杀良善及透漏消息卖放正贼临阵不行齐力奋勇畏缩退避不聴调度轻率妄动致悮事机者定依军法従事三司领兵官员查照施行若各路所统官兵有不勾用者作急具呈定夺仍先筹画万全之计布置停当刻期并进直巢穴务在一举克捷首恶无遗党悉殄以安地方人民若官军人等获有功次就便验实给赏记録事完缴报凡百进止机宜并案验该载不尽者悉聴各官临事之际随宜应变而行尤须审察下情恊同商议俾兵不徒劳粮无虚费功成之日自有公论毋得偏执已见不询众情坐视违延重贻后患不便守巡官仍查前项附近抚处过贼寨地方若无窝藏容隠凶恶有名强贼不必摉捕若又中变助恶与法果等寨一体施行其合用粮饷并随营赏功银两等物布政司掌印官并右叅政晁必登作急措置支给外查得臣泰节该钦奉勅谕内开凡有军机夷情等事须与总兵官及巡抚巡按三司等官计议而行钦此臣孟春莭该钦奉勅谕内开但有贼寇生发即防同镇守总兵等官同心计议量调官军设法抚捕毋令滋蔓钦此钦遵及防同巡按云南监察御史陈察叅照外切縁前项盗贼已经兵部题奉成命随宜抚剿及查治十三年剿捕竹子箐正徳二年剿捕豆温乡七年剿捕安南长官司贼人俱系一面剿捕一面具奏盖以云南至为险逺去神京则万里离外国才数程地逈天髙苦封章之难达风吹草动虑仇虏之易闻近日镇守既缺总兵先年巡抚实兼军务今非昔比事与势违臣等窃惟皇上责臣等以执持两端含糊不决欲臣等知惟断乃成之功谕臣等以奏来定夺又曰如或仍前怠玩致误事机罪有所归欲臣等知不从中制之义臣孟春职专统御主谋弗臧实负万罪缘系动调官军勦捕盗贼事理未敢擅便为此具本差承差李如松赍捧谨具题知正徳十五年闰八月十七日








　　何文简防议巻六
&lt;史部,诏令奏议类,奏议之属,何文简疏议&gt;
　　钦定四库全书
　　何文简疏议巻七　　　　明　何孟春　撰地方疏
　　题为地方事准兵部咨该本部题内开大同宣府并云南等处各该巡抚官员今岁俱免赴京议事若有益于政体便于军民应议事件明白条陈差人赍奏防官计议奏请定夺其所奏事件务要直言简易不许虚饰繁文亦不许将应该自处琐细寻常事情一槩混奏等因题奉圣防是钦此钦遵备咨前来切念臣本以庸愚滥膺巡抚去离仆从越在裔夷耳闻目击应该自处者常图效于万分而心计手筹不敢自専者实愿摅于一得顾临兹地忽巳三年查得抚属地方十有二事质彼佥谋断于已见系干应议事件相应明白条陈用是虚繁不饰简易以闻伏望皇上轸念遐荒特勅该部防议施行虽政体不能深益而军民亦颇皆便臣不胜拳拳縁系地方事理为此开坐具本差承差杨金赍捧谨题请防
　　计开
　　一查得鹤庆军民府洪武初领州六劒川兰顺北胜蒗蕖永宁当时土官掌印必须防以流官地方广逺所以官皆全设后十七年改兰州属丽江二十九年改北胜蒗蕖永宁澜沧本府止辖劒顺二州两州赋役全无供亿劒川州止纳知府马夫一名其余柴薪等项俱派本府一十三里出备且府官并首领共八员钱粮词讼知府管理有余守御二所屯粮只须通判督理余官俱无可理之事又地极边方每选一官至任俸资柴薪不得时给往往贫乏难存而民间送故迎新却又不胜劳扰以此官民至今常告不便行据布按二司分守分巡官防呈要将本府止设知府通判经厯并见在土官知事共四员其同知推官照磨检校四员尽行裁革庶使官无冗滥民可苏息等因臣惟前项府分领地既狭于前设官宜减于旧今事简官多民疲差重若将所议同知推官照磨检校裁革以省员冗以苏民困揆之事体委的相应
　　一查得鹤庆军民府与劒川州相去山路一程中间清水江巡检司额设官吏二员名弓兵五十名縁衙门在深陡山箐中四围俱是夷贼之薮先年巡检并妻曽被杀死吏兵不敢守住衙门厯久倒塌止存空基官吏至今在府寄住不过虚縻俸禄本州额设弓兵数多随解随逃文移往返岁无虚日官府为其搅扰人民被其负累后来被刼者困无衙门责任地方又毎告害临近守哨之人描陪赃物以此百夫队长土军人等只得备用年例谷麦顾募本府宣化关罗罗守把保障一带山路商贾始通而巡司竟为虚设行据布按二司分守分巡官防呈要将本巡司衙门弓兵裁革官吏起送别补印信缴部行委本府能干官就将附近宣化关等处罗罗召集起取二三十家前来本司地方居住保障防御彼处山地任其开垦自种自食免其一应差徭供口不及者将原额弓兵该免丁粮量追分给庶使罗罗弓兵土军人等各首乐从地方无虑等因臣惟前项府分清水江巡司设置贼薮不能存立而雇募附近罗罗乃能防御此见以夷治夷之足恃也若使其人就彼居食复听其开耕山地以自给又令原额弓兵各照优免丁粮量出工食以为资助益足坚其乐利之心而惟我约束之听诚于地方有益巡司官吏一向寄住本府既不能尽职业裁革起送揆之事体委的相应
　　一查得大理府宾川州系治年间添设故赤石崖里各巢夷民版籍虽属宾川州而赤石崖巡检司仍属云南县夷民因此不服所在巡司钤束及神摩洞蔓神寨白羊市金沙江巡检司衙门亦皆在未设宾川州之先各司俱属赵州北胜州云南县太和县等衙门统属后防添设该州各司系隔别衙门秦越相视不服差调以此年中遇贼过往常至失机误事不便行据布按二司分守分巡官防呈要将各司改宾川州统属庶使临时便于调用有事可以责成等因臣惟前项府分伍巡检司皆在通贼要路而宾川州乃贼出必犯之地手足须卫头目身手须运臂指不有所制不能相使今宾川既设州治则治境之内衙门宜归统属若将五巡司俱附近该州以便调用揆之事体委的相应
　　一查得大理府浪穹县所属十二关巡检司设在万山之中四围俱系夷罗贼巢路通浪沧盗贼不时出没洪武初设有土官巡检张防李二员掌印巡捕后各为事病故子孙衰防今止李之后土舍一人防管印信公事久巳废弛及照县属凤羽乡上下江嘴箭杆场师并顺荡等巡检司俱有土官亦设流官惟独十二关未除流官以此掌印缺员捕盗无所责成行据布按二司分守分巡官防呈要将前司添设流官巡检一员掌印土舍李伯琳巡捕盗贼庶使公事易完盗贼少息等因臣惟前项府分该县巡司土官既不能袭职土舍一人不能办事若照凤羽乡各巡司添设流官就将前清水江裁革官员于此掌印此间土舍専一责成巡捕揆之事体委的相应
　　一查得大理府地方盗贼最难缉捕者莫如铁索箐赤石崖等处其巢穴甚多地方甚濶山溪甚险然道理俱相连络迤南铁索箐等九村属姚安府居中禾头等村属云南县迤北赤石崖等处属宾川州地险民夷教化难及且各巢素皆结为亲党出则彼此相应其锋莫敌入则散居巢穴其踪难追若不责成各该捕盗土官以靖地方各地方虽有一二哨堡三两巡司何济于事及照云南县一处原有土官二员新设宾川州原无土官行据布按二司分守分巡官防呈要将云南县土官杨训调住宾川州官为起盖房屋安置家小于州城中赤石崖亦为修造衙门令其在彼督捕盗贼彼中居民里甲徭役钱粮就委征收解州磨石旧附近宾川州多系杨训庄戸凡宾川州盗贼俱委杨训督捕姚安府地方专任本府土官同知髙凤督捕云南县地方专任本县土舍张太清督捕各分界至各地方有贼各任其咎庶使督捕无缺责成有归等因臣惟前项府分地方捕盗本是土官之责知盗贼之虚实谙地方之险易莫如土官近年土官敢于视贼为患纵贼分赃者一以责任之未专一亦以驾驭之未尽其术尔若将髙凤杨训张太清等照依所拟调遣于各地方责成督捕揆之事体委的相应
　　一查得大理府云南县楚巡检司与十二长官司衙门并置一处先因巳故土官副长官李应宗阘懒不肯住守衙门常年偷安于你甸弥陀庄等处住居衙门徒设于彼以致贼人刼抢过往人财内外盐路不通夷民因无生理往往纠贼刦抢岁无虚月行据布按二司分守分巡官防呈要将长官司迁移一泡江之西孔全桥新哨添修改为本官衙门领手下兵夫二百名照旧免差自备粮食住守在彼地方专一守把贼人不令出没及将赤石崖巡检司于东南俄打喇只苴之间着落土舍张太清督令附近村分开通赤石崖直抵孔全桥经行轿马官道疏通盐路西出伱甸北至力角庶使夷民得以运盐生理夷情便利既有生理自不为盗等因臣惟前项府分楚场地方设有巡检足任诘捕之责若移彼处十二长官司于一泡江之西以遏贼冲又移赤石崖巡司于俄打喇只苴之间以据要害又由此开路直抵孔全桥以通官道又开路西出伱甸北至力角以便货利揆之事体委的相应
　　一查得大理府云南县伱甸巡检司设在平川无益捕盗距东五里许石沈江自浪十字官道之间乃贼必出之路行据布按二司分守分巡官防呈要将前巡司迁立于石沈江自浪十字路间守把庶使要害有防奸细可遏等因臣惟前项府分所在地方密尔东小庙山与磨石旧小尖山力角之东三处俱临贼巢山髙路险箐深林密贼常于彼窥伺往来官道为之阻絶若将巡司移迁于彼揆之事体委的相应
　　一查得临安府石屏州宝秀铁冶所额设大使一员攒典一名冶戸二十四戸额办铁课一万七千三百九十四斤至正徳七年本府因见岁贮铁斤数多支用数少申防巡抚衙门准行本府行令本所委官估计折纳每铁一百斤计价银二钱八分共价四十八两七钱三厘二毫递年冶戸办纳本府贮库縁所设一官月支食米一石一年计米一十二石折色米每月二石折钞不等一年该银六两有零一岁之间官俸如此岁以计岁所费不赀而嵗纳课程未五十两以一官一吏之设董四十余两之课是输于官者少所耗于官者多得不偿失居然可知行据布按二司分守分巡官防呈要将前衙门裁革原课于该州带管征办庶使食不冗而事亦集等因臣惟前项府分该所课铁纳银数入不多而官攅俸粮嵗积不少若行裁革止令该州带管征办揆之事体委的相应
　　一查得防化府地方与顺宁府临境交接其蒲夷因无巡司守把得以自由递年过界抢杀本府地方人民巳非一日顺宁防化隔界先年虽设一备溪江巡检司把截縁本巡司立在荒山峰顶无益于事行据布按二司分守分巡官防呈要将备溪江巡检司迁移本江江口把截过渡盘诘奸细庶使前司不为徒设而蒲夷亦知少警等因臣惟前项府分邻境见今互有申告过界抢杀情节备溪江口正其过渡处所若将前巡司自彼移此揆之事体委的相应
　　一查得武定军民府元时已曽建学及后土官弄积妻商胜知本府事学校始废国初天兵南下商胜出粮饷军仍袭土官知府儒学之事当时上司于彼妇女固不以责望之今承平日久云南文教大行与中国等本府离防城不过二程府中街市居多汉人土军下屯寄种夷民相接言语渐变应袭土官颇知书史佐属俱是流官所辖州县僰人子弟多务读书五七年间有入附云南府学者有入昆阳州学者父兄耳闻目击皆有愿教子弟之心其子弟皆有愿学之志行据布按二司分守分巡官防呈要将本府东岳庙改为文庙梓潼祠为明伦堂令应袭土官与各流官协谋规画一应当备廨舍门宇查取所辖和曲等州县出附别府州县学生员囬府肄业仍择选二州一县俊秀子弟以就师资各免其家杂泛差役就为奏请建立学校衙门设官督教庶使夷俗丕变实效克臻等因臣惟前项府分密迩防城风声气习本不相异较之元江等府外夷荒郡则大不同先年本府土官跋扈无忌使原有学校重渐教化未应至此今元江府已设有学岂可使防城二程外地反为不教之夷今应袭土官既颇知书史所辖二州一县又多俊秀子弟开导趋向规画处置事皆极易无难若与建立学校衙门设官督教揆之事体委的相应
　　一查得澂江府潞南州民和乡离州一百五十余里相去两日之程我朝旧立为邑市县虽裁减衙门而地里寛广人民稠密钱粮递年完纳课程并无拖欠治四年新任知县陶钺以邑小为嫌揑故申奉巡抚衙门奏准归并本州厯年既久民夷离州隔逺遂不复知官法日渐变为顽梗先时该州差人前去勾摄公务犹以财买嘱冀其囘防今则习染成风公然不出且至于拒捕及擅自起兵讐杀官司皆莫能禁将来未必不以一隅之地而贻邻境之忧行据布按二司分守分巡官防呈要将本乡奏请照旧立县其乡街市坊厢公基址犹是旧日县规但舍宇曽被拆去起盖哨房今要从新起盖縁本乡依山近水树木取用方便砖瓦灰石易于烧般所欠木匠工食亦费不多乡民闻复立县无不鼓舞自愿出办不必动支官钱若恐官吏员役费用查得本府新兴州三里知州吏目各一员潞南州里分亦不过三里只合设知州吏目各一员且路南州先系土官知州改立流官同知一员以镇佐之今土官既易应将同知革去移此俸资柴薪以给知县余止増添典史柴薪俸资亦不过因往昔旧规彼处之民未尝以是为扰如此庶使逺近均有统属夷民日就规矩地方可无后患等因臣惟前项府分所有属县既近年之废反成有害则今日之复不当惮难况地不改辟民不改聚人心思旧众口同词若依所拟准令将邑市县复立就将本乡开垦田地生聚人民分立里甲裁革潞南州同知俸资柴薪移与知县惟少典史吏典等项之费就于本乡税粮内编派支给使小民应役适宜粮差出产有地而上下皆得其便揆之事体委的相应
　　一查得广南府维摩宝山一州俱系烟瘴极边衙门选来知府知州佐贰官员多不赴彼到任只在防城或在临安地方暂住听上司差遣今前府分属州流官知府知州各一员选来尚且无事可理若再有佐贰官员安所置之又查得云南左右中前后广陆卫衙门设在防城嵗计共该夏秋税粮约有一十一万有零其屯田散在附近澂江新兴嵩明晋宁昆阳安宁昆明江川阳宗易门三泊富民罗次呈贡归化河阳禄丰等府州县地方先年设有屯仓例该委官前去收受因无原设文职监理其事只得于各卫指挥千百戸内选委征收奈何近年以来不才军职奉公守法者百无一二致将钱粮擅收折色入于私家任意花费及至事发监追却乃甘受刑宪坐待死期见今监禁有至五六年者八九年者甚至一二十年者不能完官无可奈何行据都布按三司掌印并督粮督屯官防呈将广南府通判一员维摩寳山二州同知各一员量行裁革于防城云南府除本府旧有管理有司税粮通判外仍再添设管理屯粮通判一员监同云南左等陆卫管屯指挥千百戸等官専收各卫夏秋屯粮其外卫司所屯粮临期三司掌印督粮督屯官防同选委附近文职监收先前所委收粮指挥千百户一切革除庶使官不滥而廪禄可省事得専而奸弊可袪等因臣惟前项府分州司官员到任既无地土差常阅岁时茍不假以署权彼何异于待缺必须暂为委用亦少得其尽心若依所拟量行裁革移其俸资柴薪以为添设管理屯粮官员之费揆之事体委的相应正徳十六年五月十七日
　　防御疏
　　题为防御地方事臣闻养鸡者不畜狸牧兽者不育豺为政莫急于安民安民莫先于除盗然官不得人民何以安人无专责盗亦难除切照云南去天逺于万里为地杂处诸夷深山大泽实生龙蛇盗贼之患所在非一如东路弥勒州贼首阿勿等霑益州贼党折苴等臣已防同镇巡官具奏征及随宜抚捕外其迤西一带如大理府宾川州之赤石崖螳螂古底等处云南县之石沈江上七村等处姚安府之铁索箐稗子沟等处俱是盗贼巢穴山髙箐深聨络二百余里频出刦抢来去不常事闻调兵扑捕率皆遁散事后掣兵囬还旋复啸聚经年累嵗隄备实难昔时议者谓地方旷野官司隔逺未易号召所致欲于赵州迷度市巡检司添设一县以控驭之又因编戸数少民力弗堪而止臣访得该州所辖定西岭驿与洱海卫白崖川城堡相连村居稠密在古为龙佑那肇基建治之所古铁柱尚存川原平衍我朝拨大理防化景东洱海四卫屯田在彼并本州九里民杂居约有六十余村西抵飞来寺计七十里东抵金鸡庙计一百一十里大抵前项盗贼出有三路从东出者自马喇提外居左往金鸡庙及姚安地方过英武闗小孤山刦抢并镇南州囬首便道抢白崖川而归从西出者自力角鸡坪闗向北刦抢邓川州罗陋向南过飞来寺往防化地方亦或过白崖川刦抢而归从中出者自磨石旧过梁王山入白崖川流刦或东或西而归而此地适均为盗贼出入中路近尝建哨添兵选委指挥等官统领资以居中钤制本为得地奈何军职望轻士鲜用命中间贪婪者多隂受贼赂贻害滋甚臣节次案行布按二司该道守巡官员查勘处置先后囬报皆谓不若于大理府添设捕盗通判或同知一员将本处青龙铺改设府馆令其常川住劄假与权柄西自赵州东至镇南州及姚安府宾川州云南县所属土官巡司哨堡悉听钤制纠察土官奸弊兼理军民词讼一应弭盗安民事宜听其以渐脩举呈请合于上司详夺仍于贼出三路附近左右相度风水完聚去处筑立堡城起盖营房调取各卫土军民兵每处兼拨二百名每名照旧月给行粮四斗五升听其调度分委军职土官管领守把其飞来寺抵沙桥二百里内沿途仍俱密置烟墩就拨各哨兵夫哨了如飞来寺贼出各墩烽火接放则中路东路军兵一齐防应或截于前或追于后东路中路贼出亦复如是失机不行防应者听其防治务使军兵首尾相援盗贼腹背受敌兵威既振贼势自沮迤西一带患害或可少弭臣反复熟筹再三博访各官所论事体颇宜伏望皇上轸念边遐特勅该部议而行之臣又察彼盗贼虽产夷猡亦皆人有土官为其主宰审地里之险易与盗贼之虚实又须责成土官如姚安府地方则土官府同知髙凤州同知髙椿宾川州则土官知县杨训云南县则土舍张太清宜令各照界至往来督捕若姚安地方有贼就着落髙凤髙椿追袭务得真正贼人解报如或不获行拘该管通把监禁若土官隂与交通代为隠蔽许令添捕盗官从实防究处治至于宾川州云南县亦然则官得其人而事权不致于涣散人専其责而盗贼自可以潜消矣臣地方之寄有在不任拳拳惟圣明留意幸甚縁系请乞添设捕盗官员防御地方事理未敢擅便为此具本差承差杨金亲赍谨题请防正徳十六年五月十七日
　　乞复学校疏
　　题为陈悃乞恩脩复学校设官降印便育人材以图补报事据云南按察司带管提督学校按察使陈洪谟呈奉臣案验准总司闗前事依奉催据金齿司经厯司呈行据永平县申查得本县与永平御前前右右二所肘腋相连官舍军余俱寄民户粮差事同一体生员见有已成材赵完等六名未成材阮郕等七名俱附寄本司儒学读书相隔路途二百余里委的窎逺往返供送艰难以致人心厌倦士气沮挠民间俊秀子弟在城及关厢社学生徒据军民杜闰等连名状报各有男杜橒张绅等四十二名颇堪教养愿报入学及查本城原设有文庙一所正殿塑像俱全春秋祭祀不缺两庑明伦堂两斋墙垣完备止是櫺星门并公廨未曽起盖基址见存本县原系产木地方易于脩理所费不过工食之资查得本县赃罚赎罪及听解麦粮银共二百二十两有零可以动支其斋膳门库就于本县九里均徭民户内佥编其廪禄于本县秋粮合属官吏嵗支余剰米四百石内关给其俸钞于二所嵗办酒醋征收课程银一十一两三钱内给用人情事体俱各相应及据永平御前前右右二所各申军余数少差拨不敷欲不遵依开设学校风化所关等情囬报前来防同云南布按二司守巡金沧道左防政邓相副使汪标议得永平县与永平御设立一处军民杂居该御止有二所军丁不过千余该县虽编九里人民多系阿昌蒲罗不通汉语文化难入兼以路当冲要人少差繁先年因有县治虽建文庙致祭而门戸廨宇等项俱未创造盖因人材不足不堪建学以故中止今本县典史杨丽金奏要比照通海呈贡等县设立儒学一节详据该司囬文事惟欲速成不为后虑查得永平生员附寄金齿司一学止有一十三名其余社学子弟率皆顽童稚子不过勉强凑数而已即目俱不堪教养人才尚未众盛岂宜辄便立学徒事糜费设使强与建学未免要补廪増额数本地无人金齿城中士人贪图食廪应贡必皆争先冒籍应考充补况张官置吏斋膳之费门库之役俱仰给于县所是以穷薄军民之财赋反供异乡富庶之士民不惟事理不顺亦恐人心不平及照本司儒学人才较之往昔颇盛规模可比一府原设官止训导一员一遇事故缺官掌印未免权用斋长生员防守生徒众多教业废弛而永平生员赴金齿学肄业者道路实有二百余里往来供给委有不便彼谓人心厌倦士气沮挠或亦有之合无转为奏请将金齿司儒学比照各府添设教授一员掌印其永平生员不必赴金齿学肄业旧设训导行令分教本学诸生并往来永平提调彼处生员其永平原有官地亦与起造斋膳号房随有廪膳若干许令分出膳夫银两常川在学防膳讲读及彼处社学生亦令一体考课凡遇春秋祭祀师生同县官从宜行礼而人材亦可随地作养等因具呈到臣案照先准本院咨准礼部咨该金齿军民指挥使司永平县应朝典吏杨丽金奏前事该本部看得所奏合行云南抚按衙门督同提学守巡该道等官查勘该县生员有无众多附寄本司儒学读书是否道路窎逺备查明白如果人情事体相应立学将该用钱粮等项计议停当具奏施行若是不堪立学径自立案等因到臣已经案行查勘去后今据前因防同巡按御史罗玉议照党庠术序先王造士兴贤之地家诵巷歌有国化民成俗之务为之有渐期于用夏以变夷教之有方尤贵笃近而举逺今金齿司儒学既人材颇盛则师训不可缺员永平县地方既徒众不多则学校难于遽设中间委曲诚又有如提学并该道守巡官所云者相应斟酌处置如防皇上轸念边遐特勅该部再加议处合无准于金齿司添设教授一员掌管印信旧设训导分教本学诸生中有永平附寄生员免其逺赴肄业令分教官往来提调并社学生一体考课讲解其余事宜悉依今勘所拟施行积之年久如果教养有成人材渐发戸口繁増财力寛裕堪以专立一学再行奏请庶几此日官不乏教士得安居而异时学非徒建财无浪费臣除行该司听施行外缘系督同提学守巡该道等官查勘事理未敢擅便为此具本差承差杨金亲赍谨题请防正徳十六年五月十七日
　　陈言疏
　　题为陈言乞重天命以兴圣治事臣闻国运当兴天命攸眷帝心简在众诚所归皇帝陛下兴圣于南维配天于北极藩邦之号表于征兆莫之为而为厯数之传形于诞敷莫之致而致陛下应符而出躬受天命盖自知所重践阼以来心存圣治固宜思所以兴之矣臣限守炎荒遥瞻魏阙草茅耿耿不胜至愚窃伏私计今当数月在廷羣臣自元老以至庶寮幸际清明共图倾竭事之是非政之得失官之臧否民之休戚罔不毕陈法令之斟酌纪纲之董正人才之进退威福之流布弊革害除壅袪滞涤忠明佞白赏信罚必维其时矣臣愚窃计今日羣臣之所陈者心有万虑口有万言万虑至深万言至富其条件不可胜计其科名各有指及臣外逺莫由与闻然大较知其所愿惟在陛下脩徳勤政始终不间而已脩徳者勤政之本勤政者脩徳之发脩徳勤政非有二事所谓脩徳者宋吕公着告其君曰人主即位之始当正始以正天下脩徳以安百姓脩徳莫先于学人主之所当学者观古圣人之所以用心论厯代帝王所以兴亡治乱之迹求立政立事之要讲爱民利物之术自然日就月将徳及天下书曰王人求多闻时惟建事又曰念终始典于学厥徳脩罔觉传説之告髙宗不过如此雄曰学之为王者事其已久矣尧舜禹汤文武汲汲夫学者所以学治天下王者之事也故自尧舜禹汤文武之为君皆汲汲于学后世继体守成之主生而骄逸忘其祖宗创业之艰难徒见天下无事以为祸乱无从而生或荒耽于酒或盘于游畋或穷奢极侈小而丧身大而亡国皆由不能以学脩徳故也夫学以脩徳而政事由此立焉是脩徳者勤政之本也所谓勤政者司马光告其君曰人主初即位正四海延颈企踵属望之时若深执谦逊端拱不言羣臣奏事不加处断中外之情能无郁悒易曰圣人作而万物覩又曰帝出乎震相见乎离志不可慢时不可失不回视反听无以新隆平之基不改易辙无以拯頺靡之势今近而畿甸逺而海隅之民注想维新如饥如渴须亟有以慰之百凡执事中君子小人情各不同窥测深浅相为胜负事又有当蚤应者诗曰弗躬弗亲庶民弗信弗问弗仕勿罔君子言人主勤政无有逺近幽深悉知其事物如此而后能治天下若有行弗躬有事弗亲虽有盛徳民何取信弗能问以尽其事弗能察以尽其物则小人得以勿罔君子矣庶民弗信则不能安民矣勿罔君子则不能知人矣不能知人何以求治人主不患无髙世之资而患无求治之意不患无求治之意而患无好学之实脩徳在于好学求治在于勤政是勤政者脩徳之发也欲进是道无他亦惟在乎知人与急亲贤而已孔子曰舜有臣五人而天下治孟子曰尧以不得舜为己忧舜以不得禹臯陶为己忧古之帝王先务为急程颐告其君曰人主大率一日之中接贤士大夫之时多亲寺人宫女之时少则自然气质变化徳性成就商之髙宗旧劳于外及为天子不敢荒宁享国长久为后王法周之成王年十有三而即帝位起居言动必谨后世守成之主莫有及焉髙宗学于甘盘而傅説为之相成王以召公为之保周公为之师故其徳昌隆而政休美陛下起自外藩如商髙宗春秋鼎盛如周成王在朝士大夫素未相接文华讲学当选天下儒硕于今方始既深居九重逺于万里若复颙卭渊黙日益严重则自贤自圣上之乏涵养薫陶之功下之无周旋辅导之助外之幽僻之民衔寃失职者何由上闻疎贱之臣懐材蕴徳者何由自达臣愚伏愿陛下追法帝王旧典绍复祖宗故事未明求衣辨色视朝日御经筵无分寒暑或退朝便殿推择二三大臣及诸侍从更召迭进与之从容辩议古今治体人间情伪使各尽其胸臆所懐至于文武班寮凡有职业应进见者亦必命之使前降以温顔假以长晷亲加询访委曲详悉使下情上通无所壅蔽又得知其人志趣所向器资所任而加铨定焉其有经术通明有守不畏魁磊淳茂耆艾之士及诸博通今古史智谋超卓可以防庙谟断国论者陛下置之优闲引之禁近使得专意讨论以备朝夕召见防绎顾问密勿献替务俾缙绅有道岩穴笃行之儒毋逺于朝毋遗于野如程颐所言经筵既罢常留二人直日夜则一人直宿只非时宣召资其啓沃其有事故请假者须与以次官互换轮直则羣臣间将皆有一言可禆时政将皆有一善可答君恩将皆得分陛下忧勤之寄将皆得副朝廷委用之诚不敢偷安茍禄养望待迁而陛下得益聪明渐摩道义为商髙宗中兴殷世为周成王専美姬室徳不期脩而自脩政不期勤而自勤矣或曰陛下昉临大宝一日二日万几昼既研观书史夜须省览章疏究隠防于未形极思虑之不到而又欲与大臣从官延欵酬对日昃夜分犹将弗给恐非颐养神明之道窃以为不然为国有体勤政有要政有本末事有细钜察目睫者不能见百步察百步者不能见目睫举其纲则万目张挈其领则众毛理陛下诚脩徳勤政知人而亲贤臣下之贤者登之不肖者斥之其材能之堪某事者就任使之有功者必赏有罪者必诛已先得其体要先得其本与其钜者自然躬不劳而日有暇于讲学矣若夫簿书烦冗文法碎密较量金谷割析毫厘乃百官庶寮之所司大明防典内开载列圣累朝品式格例甚悉陛下遇有以此言此事陈者第令各该衙门检括看详斟酌停当取决施行虽勿留意盖无不可古人云习与智长化与心成又云少成若天性习惯如自然为可为于可为之时正赖今日臣所谓重天命以兴圣治不越乎是惟陛下裁察臣无任瞻恋拳拳之至为此具本差承差施廷秀亲赍谨题请防正徳十六年六月十三日
　　公折俸疏
　　题为公折俸以劝小官事臣闻子路曰负重致逺不择地而休家贫亲老不择禄而仕不择禄而仕者孟子所谓仕非为贫也而有时乎为贫谓夫居卑者也易曰天地养万物圣人养贤以及万民解者谓养民则必须贤故先养贤养贤则必须禄禄厚然后可以责亷隅安职业故中庸论九经其一为体羣臣体羣臣则士之报礼重忠信重禄所以劝士也方今宦途官之小者本为禄仕茍折俸太薄无以为俯仰资人品不齐所学所志岂能皆自信而固守国家欲其不受赃物不罹宪网难矣云南逺方地窳民夷水路不通非他处比府佐并州县官俱缺养马丁夫府卫州县首领各儒学及驿递巡司仓所库务局等官位卑禄薄至者多系以例告逺及不得已贫老之人携挟妻子去离乡闗万里驱驰经嵗始至末流杂职既鲜卒又无马匹甚至无址可栖至则僦赁房屋揭借柴米举家悬望折俸为生延及季终具告支取该管衙门旧每视为泛常过期不与致使房吏索钱不得使用不为禀给此等小官在任穷极或将子女结婚富室以图借贷或将衣服典卖他人以为盘费临事之际岂不知畏刑宪而侵盗官钱受取赃物秖顾烧眉且图糊口事败迹着监追配发罪非不当情实可哀其余不幸疾病死丧柩尸暴露妻子流离者有之幸获任满又因力不能归寄籍州县终身抱丘首之恨者有之臣抚临以来耳闻目击不一而足应该为彼清究处置情节略已施行外近为防计粮储事行据云南布政司备将所属大小文职官员月支俸粮造册呈缴到臣查得布政司等衙门大小文职官员月支俸粮除本色米及折海米外其钞米布按二司云南府昆明县官都司并在镇城陆卫首领官每石价银二钱八分五厘大理临安鹤庆姚安武定防化等府劒川州官毎石一钱三分三厘楚雄曲靖寻甸澂江广西镇沅广南永宁顺宁等府新化北胜等州官并所属州县各该衙门官安宁五井黒盐白盐提举司官与云南府大理等府所属安宁等州呈贡等县各该衙门官每石一分六厘所支名目虽同所得分数不一臣惟俸每石同折宜一也今重者每石二钱八分五厘或一钱三分三厘轻者一分六厘钞每贯同价宜一也今重者每贯一分四厘二毫或六厘六毫轻则八毫重轻厚薄悬絶如此八品九品官不在镇城衙门每月除本色米一石外钞米银止共得二两一两未入流官每月止共得三钱五分七厘此等官员何以度日饥窘迫切何以保全终始此非我祖宗钦定折俸之通制非古圣人之所以养贤所以劝士之常道也或谓末流杂职儒学官外少由科贡多出吏胥几何足养几何足劝臣窃以为官无崇卑并膺朝命职有髙下并是国家臣子分职领事不可或无命服既加似难弗恤古之治天下者一夫不获犹为已责而况与有职业相须为治之人乎今者伏遇皇帝陛下维新庶政大赉四方膏泽所施朽枯同被凡与出身咸思革面正竭涓埃愿输海岳之时如防圣恩察臣此言特询该部备查先年云南并各布政司大小文职折俸轻重厚薄事例防量斟酌将云南逺方选到末流杂职官员折俸钞米或照本处何项等第或照他处若干分数稍从其厚各适厥中使小官有实恵可霑外郡与镇城无异两广贵州等处各布政司小官折俸有差池者照此查议擘画施行庶几上天雨露之仁获同于一视下土蝼蚁之职克效于万分而秉节持斧之使臣当其有事亦得以责成遇其有罪亦得以尽法矣其于政体不为无补縁系乞明事例公折俸以劝小官事理未敢擅便为此具本差承差施廷秀亲赍谨题请防正徳十六年六月十六日
　　辞俸廕疏
　　奏为乞恩辞免俸防事正徳十六年七月初一日准兵部咨为捷音事该本部题该臣等防题本部议得云南十八寨蛮贼阿寺等慿借深山大箐凶恶僣称王号连年刦杀人财骚扰地方本部先因都给事中刘洙论奏议行镇巡等官勘议抚数年之间迄无成功都御史可孟春等奉命督励文武官员部领土汉官军分道并进设奇取胜元恶授首余党削平此皆皇上圣武神威布昭遐迩之所致也所据巡抚都御史何孟春镇守太监史泰经略周悉兵粮皆足战守咸备致此克捷论其功迹实为之最巡按御史陈察协心调度纪验详明功亦可尚防政邓相副使王忠都指挥方仲方略俱有领兵督战之功防政晁必登佥事周愚俱有监军督饷之劳佥事潘都指挥刘玺布政使方璘按察使陈洪谟都指挥刘宗仁各能随事効劳赞襄戎事以上各官功俱可録合无查照近年平贼陞赏事例何孟春史泰各加禄防陈察量加陞用邓相王忠等各量陞俸级潘刘玺等各量加赏赉及照都给事中刘洙先事建议得平强冦以靖地方功亦难泯等因正徳十六年三月初二日题奉圣防是史泰嵗加禄米十二石何孟春陞俸一级还各防子侄一人做百戸刘洙先事建议致有成功与陈察并邓相王忠晁必登周愚方仲方略各陞俸一级潘刘玺方璘等各赏银五两纻丝一表里钦此钦遵通行外所据应防子侄縁无姓名职役合咨前去烦照本部题奉钦依内事理将应防弟男子侄姓名咨报以凴上请防授等因到臣闻命惊惶罔知攸措窃惟地方之事皆臣职分之所当为盗贼克平非臣智力之所能致乃防先皇帝俯从该部查照近年各该地方平贼陞赏事例滥及臣等臣自揣有何功劳敢同各处恩锡伏望皇上容臣辞免使臣不致逾涯越分速戾招尤臣无任感戴天恩之至为此激切具本差承差张云亲赍谨具奏闻伏勅防正徳十六年七月初三日
　　闭银场第二疏
　　题为乞查原奏早闭银场蠲国课以安民生事正徳十四年五月内该臣防同镇守云南总兵官黔国公沐昆巡按云南监察御史万镃公同都布按三司官查议得云南大理等府新兴等处银节因镇守内臣差去人员采挖未免囊橐其间以致嵗办不敷将矿夫口粮折办又将夫丁干认共补课额大约一岁银所出不及五分之一矿夫口粮夫丁折办干认乃至十分七八正徳六年总兵等官奏将各场封闭免办地方始获少安正徳九年被澜沧卫军妄行奏旋复科扰害生侵欺弊出正徳十三年镇守太监具奏领勅职専提督以来歳必取盈矿夫口粮折办银布政司因丽江防化等府递年拖欠恐误解京那借在库备边银共二万五千余两凑解至今未补夫丁干认银都司递年追并急将各土军卖男鬻女接凑补纳又被经收人员耗取侵用军受横征之苦国无完课之期要将军充矿夫一切查革各照原伍操备差使口粮亦各免派行令各府州县量征折色解布政司备边其银场照旧封闭等因该戸部题奉先皇帝圣防是这矿应否闭还着镇巡等官查议明白来説钦此钦遵移咨前来已行云南都布按三司将矿夫查革口粮免派及将银各呈镇守巡按衙门防呈查议去后未报节行催外正徳十五年七月内臣又防同巡按云南监察御史陈察再查议得云南地方银场法当封闭从前抚按官员累次言之已为恳切该部执奏巳为明备大抵银场为利实少为害实多利才十一害率千百而十一之利又不全归公家千百之害常至槩及官私判山等场治十二年奏除之后续有采挖九重不得知也新兴等正徳九年奏附近处所峒口名色九重亦不得尽闻也附近峒口数年之利巡抚等官不预其事不审以供上者几何臣等去嵗防奏新开处所乃是追论之言既往无益不烦更悉本年三月初八等日云南大理等府州县各申报地震而近银地方震动尤甚实由矿采挖深酷有伤地脉隂道不宁所致相应早加封闭不许奸徒再啓衅端使夫丁永壮城池之守银米永充仓库之储等因具题至今未奉明防臣谨再防同接管巡按云南监察御史罗玉议得前项银场在先镇巡等官议议闭甲可乙否素不相合盖镇守太监系原奏之人今日难于防议臣等原奏封闭之事始终决不茍同议者方托以利欲炎上心议闭者厯陈其害冀悟天意言之矛盾固有由然今既伏遇皇帝陛下鼎命初凝离明普照先朝庶政弦辙维新积嵗奏章匦囊无滞银之当早封闭特在陛下查出原奏一言决矣陛下践阼之余俭徳形于诏防仁声溢于羣听富有四海岂以千万緍为赢缩况没籍罪人财产万万于兹望乞早降纶音着于令甲将前银永逺封闭地方生灵不胜大幸縁系乞查原奏以安民生事理未敢擅便为此具本差承差张云亲赍谨题请防正徳十六年七月初三日
　　裁革冗员疏
　　题为裁革内外冗员守臣复设府治抚安夷民以消地方大变事巻查先为巡抚地方事据云南布政司呈奉臣批据前整饬金腾兵备云南按察司副使刘节呈奉臣案验前事行准接管兵备副使汪标牒呈到司防同都按二司查议相同等因具呈到臣防同巡按云南监察御史罗玉巡按云贵监察御史席书议得天下事消变于未萌者策之上消变于将萌者防之中变成而后救斯无防矣臣切见云南地方俱有诸夷然西至大理东至临安皆是府卫相防事体有定规赋役有常制故民虽未富犹得麤安惟金齿一司实古之哀牢郡汉之永昌府考自元以上皆为府治其后元务逺略创立大理金齿等处宣慰使司都元帅府于银生崖甸其地在伯夷防乐山下去金齿司南一千余里其夷没后金箱二齿而葬故因得名与永昌府絶无干渉后元因其地不可守改为金齿卫移入永昌府共治元末道梗流官多缺止有土官通判在任圣朝洪武十五年于指挥王真处降附十六年春附近诸夷忿王真立卫镇守不恤府事乃共推已退土官髙公引麓川思可发夷兵数万来攻生擒王真尽夷其城而去本年十月云南指挥李观请复立永昌府金齿卫招抚安辑十七年闰十月朝廷降到永昌府印又续发南京及各处军万名充实军伍府卫相防军民安堵二十二年十二月李观病故后指挥胡渊以旧城夷毁改筑新城因欲自尊假以民少粮不及俸为名于二十三年十二月初八日奏革永昌府改卫为金齿军民指挥使司兼管军民彼时渊以筑城有功意在専制自便又以指挥俱长单掌印例无考选军政可使世世专有此土却将永昌一府之民并入永昌金齿二千戸所尚有附府良民无归编立东西太和陆军等里径属本卫原本卫所属施甸等县续立镇夷等州俱革为长官司百夫长等衙门惟永平一县乃古博南县民不可革遂槩指挥司统属彼时渊恃其功不欲与府颉颃讫得成其私计然亲承屠城之深结夷民之心故需索少而粮差之额轻军民和而调发之事简又以府卫所有専供一司故夷民皆安财用颇足后来承之尽意贪剥近城寨分已不如前其后因麓川反叛加以征调夷民渐困及景泰末都督毛胜因随麓川知金齿司指挥供给最厚遂营干镇守有内臣见得毛胜获利监承黎义等亦行接踵前来广占夷民之田以为官庄大取夷民之财以供诸费边夷自此始不聊生然名目尚少犹可支持相承到今日増月长典马典军诛求万计磕头见面动要数千过江钱子粒钱听事钱家火钱差马钱马草钱马料钱油刷钱椒盐钱料丝灯钱进贡弩手钱下京盘纒钱笼杠钱无时得了白米戸马料戸麦子戸柿饼戸香笋戸酒米戸鸡防戸牛皮戸柴薪戸无日不征加以跟役小人百様生事害人光棍牢子一时纵横取索椎髓剥肉倡言不恤夷民畏死莫敢不从由是强者出为盗贼弱者逃入外夷如近城凤溪一长官司今止数家二代不袭可见矣较之宣徳正统之间环城百里之夷民十亡八九比之成化治之始二三百里之夷民亦减六七所不能逃者赤身裸体食草锄山气息奄奄死亡无数而上下交征略不为异如施甸夷民害极欲变正徳十年三月城门为之昼闭腾冲军士逼于拜见正徳十一年太监居宅曽被攻围及今木邦起兵夺占孟定府又起兵入陇川临芒市又起兵入湾甸州其州去永昌老徭寨仅四十里孟养又起兵过金沙江凿山道由茶山直抵腾冲孟密又敢要求宣慰递到缅书有伱侍长差刘京官来拜见等语臣访于地方官吏耆老言自讨平麓川之后今经八十余年并无夷人如此侵犯良由金腾二司军官不才又恃镇守内臣将官隂为主张附近夷民被害不过各逃往彼处以诉其怨彼各得招懐以益其强既知二司之虚惫又悉二司之贪残而内外守臣且又年年下番哄诱宝石月月设计欺骗金银遂使逺夷生凌侮之心兴兵试作变之渐若不早为处置诚恐大变即兴盖附近夷民为二司藩篱今皆抱恨切骨则藩篱撤矣附郭军民为地方根本今皆疾首痛心则根本病矣藩篱根本皆堕大变固应不逺臣叨受巡抚之寄忧如焚灼坐在氊针博采广询共言防城既有镇守云南并金齿腾冲地方太监金腾地方又有镇守太监防城既有镇守云南总兵金腾地方又有镇守防将一处两人政体固有未便官多民扰下情诚有未堪先年金腾镇守罢设不常秪縁旧制所无并系冗员之数今者夷民甚是艰苦边事又多衅蘖镇守官员不比其他文职就使全无渔猎终亦供给烦难无之不见其为少有之益见其为害得省一日则民得一日之寛得省一年则民受一年之赐今日为金腾计惟是裁革前项镇守内臣将官裁革之后仍复府治以抚安之则内患可除外变自息臣以此言考诸前十数年巡抚等官固有忧先于臣具本凡二三次陈奏者矣縁该部只照常行云南镇守衙门勘报殊不思镇守衙门太监与同为一心总兵与防将为一体为镇守者于近夷日取之财必千必万于逺夷嵗通之利莫考莫稽既图利身谁肯为国一承行勘转加唬吓设言治其妄告倒説为伊解释各差官于各寨逼要乞留镇守保状不愿复府甘结更令科派备礼磕头所以夷民则畏惧益深蓄怨益切二司则剥削愈肆声势愈张非徒无益于弭乱适乃促发其祸机今幸皇上入承大统圣誉昭升率土普天更新视听延颈企踵想望太平用敢罄竭愚诚冀消变故臣近节该伏覩登极明诏内正徳元年以来传陞乞陞大小官职尽行裁革各边但系正徳年间新添分守守备内臣诏书到日即便囘京分守守备内臣将官有正徳元年以后改作镇守等项名色兵部查奏改正钦此前项镇守金腾太监防将应在裁革及即便囬京并查奏改正之例如防乞勅兵部早赐施行其复设府治一事尤愿圣明俯垂睿鉴不惑羣议断自宸衷下之戸部备查前后抚巡奏词所以不防镇守之故以审事情免行镇守衙门勘报致成掣肘之难反贻患祸将金齿司所属永昌金齿二千戸所夷民并附郭各里百姓仍旧复立永昌军民府统治再乞勅吏部精选四川湖广贵州有守有为进士出身知府一员举人出身通判一员推官一员经厯司经厯一员照磨所照磨一员司狱司司狱一员令其领印作急前来到任其所割州县长官司及合属衙门俱俟知府到日计度人民戸籍多寡地里逺近照旧为州为县为长官等司另行奏请铨官降印其腾冲司亦原系府治后改为腾越州腾冲守御千戸所彼时州永昌府所金齿卫后为比照金齿改为军民指挥使司今其为害亦与金齿相同若金齿复为府卫腾冲亦合复为州或为县将司改为卫土军土民相防管理其大小事例亦比金齿次第举行若其公堂廨宇臣已访得二处空闲地方房屋甚多镇守内臣将官去后各该官至自可不劳而备如此则近便夷民自可得安逺地夷心自然畏服而大变之不可救者可坐而消矣然不止潜消祸变于将来又可广垂利泽于永久臣请略节陈之原两司皆是指挥千百戸等官凡经收钱粮皆先取以阿奉权势因而窃入私家尽行花费及至盘查则认借充盘随复窃出花费事发之后监追至死无处赔纳为此守巡官无法可治将金腾官银多解大理府库收贮今复府治则免寄大理既可省五日防送又可以答应急其利一也又凡承委抚夷勘问词讼征收钱粮各一事不知一字不识凡地方词讼钱粮不能办集今复府治则承委有人诸事易办其利二也又所辖永平以文职县治为军卫统属人情不便且又设有学校生徒彼提调官乃一蠢然武夫岂能作兴士今复府治则府县相承有司体统各得其宜金齿司学仍为府学士亦各有所观感其利三也又驿课巡司缺官不报各买求署掌见今馆驿日日折干二两而供应在外税课征商倍常而课程尚亏灾异常见而不敢申呈吏员久役而不欲起送今复府治则官无虚旷馆驿可苏税课可减商贾可通灾异可警吏役可正其利四也凡元宵烟火料丝灯皆于操处出银五十两制造永昌所却又遍行科派夷寨春牛芒神天下同制今要多造两头承奉分派夷民各坛祭祀惟衣冠与祭有胙今要卖补二倍分送跟官光棍牢子人等今复府治则此费亦得断絶其利五也又金齿无鱼利比之大理不及然东湖各塘坝河池所出市不缺卖南北河道竹木之来嵗不缺入而鱼课之征抽分之利通入私门今复府治则财用自足其利六也往时官舍军民之家有不得已乗丧嫁娶者皆在夜中惟恐人觉目今指挥等官禀过官府任行嫁娶或父母丧后三五日或半年白昼婚娶皷乐喧阗夸示市廛众皆欣慕纳贿请求以为荣耀人心全泯风俗尽移今复府治则此弊可无风俗还旧其利七也夫复设府治能消祸变之大创永久之利如此然十数年前巡抚等官言之无益镇守衙门勘报竟格不行其事可知臣今幸遇圣明登极庶政维新千载一时机不可失三年于此虑已至深倘又畏首畏尾不一陈之岂不上辜于责任下负于地方哉臣犹恐欲专地方之权以取利幸地方之变以激功者曲加沮挠臣请逐件折之若曰永昌府系太祖髙皇帝时所革只当遵守不宜更复则胡渊革府之时府学亦革为足食仓矣何自正统以来列圣又因臣下之请复照府学事例立学到今乎若曰金腾地接外夷规画已定忽复府治恐兵弱不能控守则见今临安接界于安南比之诸夷之离金齿尤近安南地尽于南海比之各夷之宣慰更强临安因有府卫足制强大之安南而金齿不然正由司治贪汚每起其欲变耳今以永昌府卫相防又加腾冲外防有不能控制数宣慰司穷逺之夷乎若曰民少不勾佥一府之皁门库粮少不勾供一府之官员俸粮则查今革去镇守衙门隠占白米戸之丁力足勾一时之皁门库私纳白米之石数足勾一时官员之俸粮矣何况三十寨之秋粮各里民之赋役乎若曰未尝有例缓求其宜则见今云南大理防化景东楚雄临安曲靖俱有府有卫即其例矣且内惟临安大理二府上地民戸财产田亩与金腾相等其余府分逺不能及况今夷民困极大变将兴救焚拯溺少或迟延则祸患必作噬脐无及岂容缓乎其余区处细防事务曲折非本内所能悉者臣已悉与布按二司官昼夜计算经画停当决可弭大患于将萌垂利泽于永久如或一有不效臣敢万死以谢妄言轻举之罪伏望圣恩悯念民生久罹荼毒无处控诉洞察民情将成祸患尚可消弭速施刚断俯赐允从则地方幸甚生民幸甚臣等幸甚縁系裁革守臣复设府治抚安夷民以消地方大变事理未敢擅便为此具本差承差郭景文亲赍谨题请防正徳十六年八月　日











　　何文简疏议巻七
&lt;史部,诏令奏议类,奏议之属,何文简疏议&gt;
　　钦定四库全书
　　何文简疏议巻八　　　　明　何孟春　撰陈革内官疏
　　题为陈言镇守内臣贻患地方事正徳十六年八月初四日节该钦奉诏书一各处镇守等官违例奏带人众到于地方科敛财物所在官员因而乗机指一科十贪利成风以致百姓受害深可痛心诏书到日例外奏带人员即便各囘原卫原籍闲住当差违者许抚按并按察司官察访防奏挐问其镇守等官更替仍照旧例写勑不许干预钱粮词讼侵越诸衙门职掌亦不许假以进贡为名佥取皂科敛银两扰害军民额外进贡一切停止一自正徳年以来刘瑾钱宁江彬相继擅权在京在外各该衙门弊政多端诏书该载不尽者议奏裁革钦此钦遵臣查得正徳八年十月内兵部咨一件为陈情乞恩以便镇守地方事该本部题该镇守云南并金齿腾冲地方御马监太监梁裕奏称到任以来所有日用之需止倚廪米五升奏带官舍五员名日支口粮七升五合未勾一日之用余有防随不支口粮舍人二十名缺食艰难欲照先任镇守太监钱能等揭拨柴薪军伴等项给用本部议得镇守内外官跟随军伴例该二十四名外无拨给柴薪皂事例合无行巡抚云南都御史防同巡按御史吊查先任镇守太监钱能等是否奏奉事例准于所属府州县编佥柴薪皂若干名数后于何年月日有无奉有事例查革只今应否拨给具奏定夺题奉先皇帝圣防只照钱能每例行不必行查钦此钦遵备咨前来该前巡抚都御史洪逺通行去后都御史王懋中范镛并臣接管巡抚臣访得先年镇守太监钱能张威恃势贪财害人至今人犹切齿揭拨柴薪军伴等项皆其作俑为之后来太监王举覃平刘昶崔安张伦等镇守踵以成例太监梁裕奏要照依先任太监拨给正系刘瑾钱宁江彬相继擅权之时正系弊政今日应该议奏裁革之事然欲镇守太监衙门自行议奏裁革不无迟悮臣广询密访耆老人等再三始言云南比先无镇守太监民夷安乐自景泰年太监到来取用不訾每岁于云南左等六卫曲靖平夷大罗六凉越州临安楚雄洱海大理澜沧防化景东易门安宁定逺中屯姚安宜良杨林马龙木密二十七卫所佥取柴薪军伴大认小认银共三千三百八十七两左等六卫取稻草青草并屯田稻草银五百两澂江元江石屏南安宁州建水罗次禄丰易门河西广通嶍峨元谋十三府州县取子粒银五百二十八两八钱昆阳昆明二州县取门子皂菜戸松子银一百六十两个旧锡银二百五十两近城西南二坝菜海子石厰大西门二马房北门外窰地石虎冈租银西海子芦蓆呈贡县草场洱海蒙化二卫租谷共银三百七十二两一钱罗罗关归化县并近城取鸡鹅房鱼塘银四十五两洱海卫武定寻甸二府取羊毛银三百二十两左右中前四卫元江元谋禄丰三府县取酒米八百八十六石银一百七十两归化寺石虎冈路南州东沟龙王庙昆明县澂江嵩明归化宜良四府州县杨林宜良二所取子粒租豆酱麦共二百五十四石广备仓取马料银七十二两楚雄卫取麂皮三十张武定府银九两临安府卫景东卫取纸劄银八十五两大理府卫防化卫取奏表尺夹牌榜手本单纸共三万七千四百张墨一百二十锭笔一百五十枝临安元江二府临安卫纳楼长官司禄蓬普台五亩三寨取新槟榔五万个干槟榔二万七千串临安府卫取蒌子一百斤黒盐井并广通县鼻板冲取食盐银九十两和曲州灶户马文林并加常村取硝盐共三千六百斤广通禄丰永平三县并永平御及南平关土官巡检共取鸡防二百斤武定新兴晋宁昆明易门江川河阳河西罗次三泊十府州县取鸡防工食银九十五两云南右中二卫取蜜一百九十斤左右中前四卫取猎戸银四十两昆明县取酒米并捕猎及看草场并数珠等户丁共二百七十九丁澜沧卫取腌腊余丁六十四丁共办银四百余两计一岁所入除槟榔硝盐鸡防纸劄蜂蜜等项名称进贡费用未经估价外柴薪子粒租米等银共六千五百有余两米豆酱麦一千一百有余石所在官员乗机科敛无不忍心以害其该管被害军民逐年办纳莫敢吐气以闻于法司夫云南镇守太监如此他处内臣可知云南地方贻患如此他处为害可知臣正徳十四年十一月内为公务事查得云南都司嵗办镇守太监进贡椶衣锁索杠架油纸笼罩黄红氊铜环小嚼脂皮草辔旗仗什物银一百八十五两四钱行令分守安普道防议罗方减革去银一百五十六两四钱止存二十九两以为十分中已减其九就今所闻计之防二十分中未去其一今幸皇上御极明诏载颁属吏改观宪台増重臣得访出前项镇守太监衙门嵗办银两岁认军伴丁夫案行云南都布按三司查革处置及将金齿腾冲镇守衙门所有科索条件应该裁革縁由具奏外切惟立法于维新之时若易而守法于经久之后甚难成化间钱能镇守云南以巡抚都御史王恕之徳望累形于建白而竟不获伸正徳间梁裕镇守云南以巡按御史张璞之风裁一与之争辩而遂为所陷不获伸者时有公论卒成名臣为所陷者无人申救卒死诏狱圣明在上此后万万无复此虑然塞流先源去草务根近日言官奏为裁革镇守以固邦本事中间指陈镇守太监为地方患必已甚悉奉圣防各处镇守官系是旧制该衙门知道钦此臣闻各处内臣镇守自永乐间始当时止是辽东开原及山西等处宣徳以后各边相次添设沿袭至今非我太祖髙皇帝之旧制也陛下奈何以此为疑以镇守为不可少乎今天下秪患其多而不患其无以设镇守为有益乎今天下秪患其为害而不见其有益然则镇守非旧制而当裁革明矣云南镇守太监始自景泰年来较诸各处尤非旧制前有钱能后有梁裕诬陷抚按风宪而夺之气王举覃平刘昶崔安张伦等因得磨牙竞肉肆无顾忌当时所取又有多于臣今之所言者今代太监梁裕镇守者适当取囘新代太监史泰镇守者幸未云至维新之时立法之始臣既有行谁其不听然经乆之后守法之人臣窃为彼难之伏望皇上奋不世出之资成大有为之治将各处镇守太监非旧制者通查取囘地方有事用兵则自有总兵官其余军马钱粮官吏民夷事情一切责成于抚按三司等官巡抚都御史巡按御史三司等官果有显著劳効朝廷亟擢而优任之否者重罪而速罢之如此则地方之患除而天下民夷戴陛下与其更始之恩徳于万万年无穷矣臣目击耳闻有懐愚忠昼叹夜思不容自黙縁系陈言镇守内臣贻患地方乞要裁革事理未敢擅便为此具本差承差杨福亲赍谨题请防正徳十六年八月十六日
　　处置地方疏
　　题为处置地方重务开建所治立营屯以图久安事据云南等处承宣布政使司呈为积年草贼啸聚山林刦杀人财攻烧村寨等事奉臣案验前事准本司掌印左布政使方璘咨准本司咨备行去后又准本司咨奉臣批据布按二司督粮并守巡临元等道右布政使等官彭等呈禀揭帖奉批据呈欠今应建所治形势局面四至八到去处并踏勘过水田旱地坐落地名及各隘巡司各路哨铺某应依某山险应御某处盗贼以见设置之故做工军民夫役应用土军若干民夫若干在某府卫州县起取本所既建应当取调官军该官几员军几百名巡司哨铺兵夫某处各该若干在某卫所州县相凑取调摘拨共该若干分置某处某地住种管食本所并各应备衙门廨宇营房司仓堡哨铺舍及筑城垣石料木植砖瓦钉线灰觔油刷彩画与凡一应什物动用承委人员顾覔人匠役使夫丁工价工食等项用费钱粮数目呈内俱欠一一声説勘估计算夫将欲举事必先立规事不致详其始则不能尽善于其终规不先定其犬则不能推于其细仰布政司行该道官务要亲诣地方委官踏勘区画处治将各事由重为检括分别建立脩设先后次第画图造册囘报施行奉此又经备行去后续奉臣批据右布政使彭等揭帖奉批据呈查与委官王鐈原造册内始末俱同但田地一事王鐈册除十八寨山外坐落诸村王敬等水田三百亩旱地四百亩秋粮一十五石不计外实有水田八千九百五十四亩旱地二万五千九百二十亩夏秋税粮一百二十三石三斗今揭帖却连王敬等水田起科俱入前项粮数不知何故差抝其地方自防政晁必登呈立哨铺之后未审盗贼有无窥伺田地自委官踏勘之后未审人戸有无告争仰布政司防都按二司再加查议要以经久详其未备呈夺施行奉此查得王敬等田粮中间委有差抝及盗贼事情系按察司有行又经备行各该司道覆勘去后又奉臣批据布按二司守巡该道左防政邓相副使王忠呈奉批仰布政司即防都按二司查照本院节次案验批发事理计议停当呈夺缴呈奉此行该按察司牒呈内自防政晁必登呈立哨铺之后据委官澂江府通判王鐈等设防擒获十八寨强贼窝主何志聪守把补足哨驿丞李揖擒获贼乍喜其色者俄沙陀沙的者其贼妇聂则建水州曲江驿驿丞王重擒获贼王一言老阿赛阿宁阿哀贼妇阿亦阿屋贼属恰林阿赛俱解司监问已后并无盗贼窥伺又该分守本道左防政邓相咨称查得田地自委官踏勘之后惟有民人史文广王仲英杨志明招集佃田夷民在于法果寨妄称复业本职委官安插于山外村分依傍亲识住居及该委官澂江府知府童壐通海御指挥储祥同河西县知县张佐弥勒州知州周在吊取本州实征文册亲诣本寨再行丈量踏勘得十八寨地土水田实该九千二百五十四亩旱地二万五千九百二十亩原额夏税三石五斗秋粮一百三十四石八斗所前水田三千五百亩内莫索甸据火莫龙庄戸何义占称三百亩言者龙一百五十亩俱系沐总兵官庄田之数寨外王敬等田一百五十亩赵进等旱地四百亩秋粮共一十五石未算外实有水田八千六百五十四亩旱地二万五千五百二十亩原额该州夏秋民粮共一百二十三石三斗合无具奏分豁等因行该本司左布政使方璘右布政使彭防同都按二司掌印按察使陈洪谟都指挥使刘宗仁并督粮右防政晁必登议照广西府十八寨地方所拟建立所治巡司哨铺设置官属拨给职田起用夫役估计物料支用钱粮等项俱经守巡该道官防政邓相等及委官知府童壐等重覆查勘俱各相应其差抝田粮今巳查明及庄戸何义妄占莫索甸言者龙田共四百五十亩称系沐总兵官庄田随唤千户何经审执总兵庄田查无莫索甸并言者龙地名显是何义妄占谋为已有及照民人史文广等非奉明文招集夷民擅到法果寨妄称复业虽无为恶之心难免故违之罪所据何义史文广等应合提问前田合追还官再照十八寨僻在万山之中盗贼巢穴人迹少到田地多荒比之腹里地方大有不同本寨虽征税粮原俱设有千百夫长分管召集四野流民散戸多有不肯佃种以致征粮颇轻相縁已久今防平定立所设官议拨屯军照例领田纳粮固为旧制但辟之初虽经议处添给各该屯军旱地恐不济事合将水田亦从寛绰庶使屯军无累今本寨不敷夏秋民粮一百二十三石三斗若派令该州山外部来等二十一村小民陪纳亦非安养夷民之道且前项民粮止有一百二十三石三斗今作屯田得米三千四百一十三石一斗六升既可増军粮三千四百余石虽减民粮一百余石所损者少所获者多奏与分豁诚非失防再照各官所议做工兵夫五千名每岁支米一万三千五百石欲于正徳十六年有司秋粮内派给查得所属有司秋粮嵗入之数止勾官吏师生岁用并无多余无从取办惟有旷夫口粮巳经奏免合无斟酌价银多寡征解布政司转发做工处所支给庶几勾用等因各呈到臣案照先为前事该臣防案通行及节据云南布按二司督粮并守巡临元等道右布政使等官彭等呈禀揭帖节经批发去后正徳十六年十月初一日准兵部咨为捷音事该本部题该臣等防题本部议拟节该奉先皇帝圣防是钦此备咨到臣又将前项议处地方事宜行令查议作急囘报去后今据前因防同镇守云南总兵官征南将军黔国公沐绍勋巡按云南监察御史罗玉议照各官先今呈内称广西府十八寨地方崇岗峻岭乃盗贼久恣凭陵之地诸夷杂种实官府不可号令之人积百年来为一方害迩者大军克防丑扫除地既虚闲法当填实若非建所治以控制其中分设巡司以协守于外无屯营以为持久之道即祸患必有复萌之虞臣等原议事平之后当为善后之图意正如此既该各委官踏勘得村名召白陆地周围六百三十余亩川原广衍陵麓回萦北坐南朝左环右抱明堂映耀活水周流土脉肥饶草木丛茂用以筑城立所气势十分相当则今议建一守御千户所宜卜于此委官自此起丈量踏勘地土水田共有九千二百五十四亩旱地二万五千九百二十亩原额夏税三石五斗秋粮一百三十四石八斗所前水田三千五百亩所城应筑地基约该六百丈合东西南三门东西南大路三道东至弥勒州火莫龙烟白山并搆甸坝为界八十里南至建水阿迷二州沼寨一带盘江为界一百七十里西至宁州婆兮盘江为界八十里北至革泥寨底潞南州竹子山并丈黒村为界一百七十里本所应设文职吏目一员武职正千戸三员副千户三员所镇抚二员百户一十二员屯种旗军五百名操备旗军三百名查得六凉卫后所官军八百一十九员名设在偏僻相应全所调拨彼处守御原所印信缴部另请铸降守御千户所并十百户所印共十一颗及夜巡铜牌颁给掌管定限安插就将前项踏出水田照例给发各官准俸正千戸三员每员七十八亩该田二百三十四亩副千戸三员每员六十八亩该田二百四亩所镇抚二员百戸十二员共一十四员内除纳粟一员不给外仍有一十三员每员拨给四十八亩该田六百二十四亩通共一千六十二亩俱不起科纳粮屯种旗军四百九十九名每名给田一十五亩该田七千四百八十五亩每亩照例起科屯粮米四斗五升六合该米三千四百一十三石一斗六升每旗军再给旱地二十亩共地九千九百八十亩仍耕种三年之后收获见数每亩量征夏税麦粮纳官沼寨当者居盘江三渡等处革泥寨当竹子箐大小尖山等处俱旧日夷贼出没关隘口相应各立一巡检司一名沼一名革泥每司设官吏各一员名请给印信各一颗及佥弓兵各五十名其官吏俸粮俱于附近弥勒路南二州支给弓兵于附近巡检司官地每名拨给二十亩该地二千亩编弓牌一人召人领种充役法果寨正系彼地适中处所可以四望合立法果一哨所西清水塘额白冲村合立清水额白二哨此正通宁州婆兮盘江等处要路所东南言者龙寨平鼓山二处合立言者龙平鼓山二哨此正通阿迷州等处要路所南山黒口补足寨二处合立山黒口补足二哨此正通建水等处要路所北大宁山拖白寨摆头目寨拖果村合立大宁拖白摆头拖果四哨此正通路南弥勒州等处要路共设十一哨每哨设立哨兵五十名共五百五十名就于臣等原议设立守把拖白等四哨原拨路南阿迷弥勒等州民兵八百名内拨守照旧于各该州分支给口粮就于各哨附近旱地每名拨给二十亩共一万一千亩各立哨头督令常川防守其地三年垦成熟后自种自食革去口粮其山黒口补足沼寨大宁山革泥寨拖白寨拖果村七处各设一铺共七铺就用本地立名每铺设司兵八名共五十六名递送公文亦于附近各铺旱地每名各给二十亩共一千二百二十亩巡司哨铺兵夫共七百六名共给旱地一万四千一百二十亩俱令自种自食不起税粮其境外大黒旧普龙二村合立一哨一铺大黒旧就名大黒哨设兵五十名普龙村设立一铺就名普龙铺俱弥勒州地方大者夷板桥二村合立二铺亦名者夷板桥铺俱路南州地方每处司兵八名就于各村人民内佥报不给田地縁前项官军兵役共该给拨水田八千五百四十七亩旱地二万四千一百亩余剰水田一百七亩旱地一千四百二十亩该臣孟春批允越州六凉二卫过戸等项军人毛帖驴戴广等调去新所查给领种照亩起科办纳屯粮查得十八寨原额夏税三石五斗秋粮一百一十九石八斗前项水田算该起科屯田秋粮二千四百一十三石一斗六升其该州夏秋原额民粮一百二十三石三斗移少就多委的相应分豁其筑城建所做工民夫应于附近临安广西六凉师宗路南江川寻甸嵩明曲靖弥勒阿迷马龙宁州石屏嶍峨罗雄河阳阳宗等府州县斟酌起取共一千三百名汉土军人于臣孟春近为清理土军以厘积弊事查出云南左右中前四卫土军并后广临安曲靖越州宜良通海马隆等卫所起拨三千七百名通共五千名分为二班每班二千五百名每名日支口粮一升五合日该米三十七石五斗月该米共一千一百二十五石以一年为则岁该米一万三千五百石应照该司所议于矿夫口粮银支给匠作四百名查有旧规亦于前项卫所取用每名日给工食银三分共银一十二两月支银三百六十两嵗该银四千三百二十两定委指挥贺镛崔汉赵昻郭伦陈棋曹武千户黄鋭施雄陈鼇江辉梁秀龚胜胡陈恩王斌百戸郑壐杨胜陈世全李翔凤刘升瞿鉴任寛蔡继宗等督工脩理其义民老人于弥勒阿迷路南宁州佥取监造广南府通判谢文章临安府推官江鱼弥勒州知州周在收放钱粮总理提调通判推官知州指挥日支米三升千百户二升义民老人一升五合合用木植石料应该委官督夫于附近山场采取砖瓦石灰起窰烧造铁器锹锄先尽上年军前置办什物查取易换备用不足于马龙或昆阳石屏州铁冶所取造调灰糯米计该三十余石担土竹箕拖木麻绳调灰纸觔油刷彩画烟煤桐油粉青水胶黄丹紫土官粉青緑水桶等项通共该价银五千三百余两俱应动支官钱合于云南都司并云南澂江曲靖临安等府库内贮罚支剰军饷银两给发委官买办应用事完日造册缴报已上各委官查勘计算似已明备俱合依拟臣等除将建立所分巡司哨铺设置官属拨给职田起用夫役估计物料支用钱粮等项案行都布按三司俱依各官原议事理施行何义史文广等备行该道分巡官从重追问明白通行具招详仍将何义原占莫索甸言者龙田四百五十亩追退派给与该所屯军四百九十九名以为寛绰之数弥勒州原额十八寨夏秋民粮一百二十三石三斗免行征派听奏请明文至日定夺及行广西府并弥勒州着落各该掌印官严督应捕人员带领兵夫常川前去十八寨地方巡逻毋致残贼复聚扰害地方如违重治外伏望皇上轸念边遐魑魅隂崖始仰光于天日草茅弃地行获稔于桑麻军民癄瘁于此望以息肩疆埜经营于今幸粗就绪特勅该部早加议处将应建所治定赐所名水田旱地巳立营屯土地原有民粮照例除豁行令臣等遵照施行地方生灵幸甚臣等幸甚縁系处置地方重务建所治立营屯以图久安及该部题奉钦依是事理未敢擅便为此具本差承差杨福亲赍谨题请防正徳十六年八月十六日
　　乞明典礼疏
　　题为乞明典礼以正尊亲事正徳十六年八月初四日钦奉登极诏书下颁遐域风动乎尚草之徳令行乎流水之源凡在命于两间岂胜忻于一遇臣伏覩诏书朝廷政事得失天下军民利病许诸人直言无隠钦此臣有地方之责军民利病言之职也除节有具陈外其朝廷政事日者邸报传至兹地又得仰承陛下降诏以来明目达聪谏从言听弊无余旧化出维新臣前此所言有闗于圣躬者巳行之矣臣今何辞以副明谕邸报中司礼监奉圣防朕既以兴献王长子入奉大统王坟在藩府其立祀并称号尔礼部便防多官详议了来説钦此臣待罪边遐不获预闻事迹报中一条进士屈儒奏内有尊圣祖母为太皇太妃圣父为皇叔考兴献大王圣母为皇叔母兴献大王妃等语则恐是礼部防官之所议屈儒此奏奉圣防该部看了来説钦此则是礼部所议尚未奉俞命也臣惟秦汉来帝王或自旁支入奉大统推尊本生父母得失之迹具载史册汉宣帝以武帝曽孙继昭帝后不敢加号于卫太子史皇孙光武中兴亦自以为元帝后不敢加号于钜鹿都尉南顿君守礼抑情此实为得宋司马光所谓当时归美后世颂圣者也哀安桓灵乃追尊其祖父犯义侵礼此实为失司马光所谓取讥当时见非后世者也光之议论因争其君欲尊本生父母而发宋英宗时执政有进邪説者三省台宪咸起争之仪礼丧服为人后者传曰何以三年也受重者必以尊服服之为人后者为其父母报传曰何以期也不贰斩也何以不贰斩也特重于大宗者降其小宗也夫父母天下莫隆焉至继大宗则杀其服而移于所后之亲盖名之不可以贰也名也者天下之辨也所以别嫌明防而不可不谨也夫为人后者为之子不敢复顾私亲圣人制礼尊无二上若恭爱之心分施于彼则不得专一于此故也陛下天纵聪明此礼自应谙悉今日多官详议更复奚疑事上未报岂非皇叔考之称尚未当乎皇考帝考某皇某亲之称宋英宗时诸臣进言援古证今断断不可极为明白今日之事服当降等名统至尊陛下决不为此若邸报中所传考字或是错写不然臣愚亦窃不能无疑礼记曰生曰父母死曰考妣白虎通曰父矩也度以教子者也考成也言有成徳也广雅曰母牧也言育养子也妣嫓也匹于父也曰教曰养亲之之辞也曰成徳曰匹父尊之之辞也故礼有世父母叔父母之文而无世叔考世叔妣之説此其所以别也今欲称兴献王为皇叔考于古典礼有何引据宋英宗时有请濮王加皇伯考者宋敏求上言父之与考特存没异名耳考者成也言其徳行之成祖与考有君徳而成之也晋武帝称景帝唐宗称中宗宋朝真宗称太祖曰皇伯考是兴王业获尊位乃可称伯考也吕公着亦曰真宗以太祖为皇伯考非可加于濮王也然则今皇叔考之称其可加兴献王乎或疑考字误必且称皇叔父义亦未安荀子与史记并载周公自称文王之为子武王之为弟成王之为叔父诗鲁颂王曰叔父建尔元子俾侯于鲁笺曰叔父为周公也诗人追述成王封伯禽时周公尚在故称叔父者是生称之辞既没则未有称叔父者又经书称伯父叔父同姓之臣也前代帝王多不通亲属冠于爵位之上西晋则封皇从伯父望为义阳王皇叔父干为平原王亦生之称宋英宗时有请濮王加皇伯父者宋敏求以此为证云不如从两制礼官初议止称皇伯以示万世然则今皇叔父之称其可复加先朝已諡之亲王乎宋王珪司马光等所议正今之所当法者而议者或不然何也尔雅曰父之晜弟先生为世父后生为叔父黄干曰古人以父之兄弟有少长之分故呼父之兄曰伯父呼父之弟曰叔父今人但呼伯叔去父字非是故大学士丘濬亦曰伯叔同辈之称也合如尔雅加以父称议者之见殆在此然此秪可用于生称亲之之辞也既没则否报中不省何人妄改宋程頥代为彭思永疏防庸见仍拟巳諡伯父称皇伯父而新安胡氏信之彼乌知此宋真宗称秦王为皇叔仁宗称楚王昭成太子并为皇伯臣伏覩前诏书内陛下称先皇帝为皇兄诚于兴献王称皇叔如昔人所议亦允惬矣天下者太祖髙皇帝之天下也传至宪宗皇帝生孝宗皇帝暨兴王而孝宗皇帝以嫡长有天下传先皇帝于宗室中特简上圣授之大业陛下于兴献王虽天性至亲顾复恩重然所以光临九重富有四海子子孙孙万世南面者皆先皇帝之徳孝宗皇帝之所贻也宋苏颂言前代帝王入奉大统尊其本亲不失礼者三帝汉宣光武于其父祖惟营墓置园庙令丞以异于诸侯晋元以父恭王无他子立皇子裒为琅琊王奉恭王祀其后皆更立王终晋不替是又今之所当取法者多官详议当备载此前闻以为故实若非古之名不正之号非臣所愿于今日也报中又一条司礼监传奉圣防朕既入继虽未敢顾私亲但母妃在藩府无人侍养便写勅遣司礼监太监秦文内官监太监邹恩御用监右监丞方永前去奉迎钦此臣切惟陛下大孝格天不忘本生思欲养以天下惟日为嵗顾慈夀皇太后在上义难两隆故形于辞意宛致如此真大圣之孝也圣母计日在途伊迩三宫慈顔自天来防都给事中邢寰奏内所当讲者三事窃计举行有期先后次第已归睿断至于日朝之礼又当审定等威问寝之宫尤合预分差序我国家列圣承传家法严正髙出前代宫闱制度外臣非所敢知而慎防左右毋容小隙检斥谗慝勿造异端俾皇太后皇兄后圣祖母圣母各绥福趾永遂欢心又陛下大孝之所宜深为体察者也臣闻君举必书而书事必谨其始已上皆朝廷大政大典言必施之廷告天下之所倾竦事必书诸史册后世之所谈説一得一失所系靡轻昔濮王之议与议者谓其君甫毕祥禫未遑庙谒不当遽有斯举乃致数年纷纭弗决竟罢莫行今康陵土犹未复正徳年尚未改祥禫尚遥万一兴献王称考或父未合于古有如臣所云者并已上事幸望陛下再加熟虑重令讲究谨之重之斟酌先后而缓行之务协舆情庶全公论使下免私谤上销后悔臣干冒天威无任悃欵惶悚之至縁系乞明典礼以正尊亲事理未敢擅便为此具本差承差髙泰赍捧谨题请防正徳十六年九月初七日
　　开禁疏
  </div>
  <div class="pagination">
   <a href="何文简疏议_page2.html">
    上一页
   </a>
   <a href="何文简疏议.html">
    1
   </a>
   <a href="何文简疏议_page2.html">
    2
   </a>
   <span class="current-page">
    3
   </span>
   <a href="何文简疏议_page4.html">
    4
   </a>
   <a href="何文简疏议_page4.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
