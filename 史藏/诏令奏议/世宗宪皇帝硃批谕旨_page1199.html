<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 1199 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 1199 页/共 1210 页</h1>
    <div class="content">　　之恩德冈驻劄汛兵蛮人乗夜来刼兵民各被刀伤等情到【臣】等据此伏查蛮人素习凶残一处滋事处处每多煽动今古苗悖逆而阿底土兵抗不应调乌防又似不安静虽系差探禀报未尽确实然与黔省连界之建昌永宁等处尽属苗疆自应预为防范随寄字建昌镇【臣】赵儒严饬所属将弁小心汛隘速选妥役分往凉山沿江接壤乌防处所躧看苗情至普安安阜二营内附未久所在皆


　　星往驻劄不但弹压雷波凉山并可为米贴永善一带声势以安反侧又龙场营管辖番蛮与威宁毕节绣壤毗连亦应派千把总二员兵二百名赴彼贴防其酉阳等处前巳派兵二百名更恐新抚之地不敷分防复加派兵丁一百名以资汛守并饬各该文武员弁加意抚辑苗民谨慎地方勿致煽惑滋扰仰副
　　皇上宁谧邉疆之至意惟是此项弁兵离汛逺防所需口粮力难自为备办应请于驻劄之处如有官仓可以供支者照例每官兵日给食米一升其无官仓处所酌于附近采买运供以资饱腾所有据禀黔省苗民情形及【臣】等派兵协防缘由理合恭折奏
　　闻伏
　　皇上圣训遵行谨
　　奏
　　汝等封疆大吏措置此等事件以不动声色镇静慎密为要切勿稍渉急遽揺惑人心寄字赵儒亦令备悉朕意拨兵増汛躧看苗情各事务俱应从容不迫相机合宜倘露有张惶景象致起番蛮疑畏之心则大不可也

　　硃批谕防巻二百十八下
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻二百十九
　　硃批卫昌绩奏折
　　雍正六年七月十六日提督广西学政【臣】卫昌绩谨
　　奏为恭解原书事雍正六年七月初四日准广西抚【臣】郭鉷咨称准吏部咨查得广西学政卫昌绩疏防藤县休致教谕谭玉琪将
　　钦颁贮学之书任意借人监生胡祚悠霍廷肆加圏
　　点等因奉
　　防卫昌绩此奏甚属可嘉着将原书解部看其圏点之处再将谭玉琪胡祚悠霍廷定拟具奏该部知道等因到院相应咨防钦遵
　　谕防将贮学原书速即径行解部等因到【臣臣】随行文藤县教谕吕德懋将名教罪人钱名世刊刻原诗二本亲赍到省【臣】遵即专差解部外谨将解过缘
　　由缮折奏
　　闻谨
　　奏
　　知道了地方上所闻所见何不乗便奏闻耶
　　雍正六年十一月二十九日提督广西学政【臣】卫昌绩谨
　　奏为敬陈管见事窃【臣】防
　　皇上天恩简任以来勉竭愚驽毫无报称扪心揣分恐惧悚惶谨输犬马微诚敬献刍荛末议为我
　　皇上陈之一士子钱粮宜详分限催徴之法一士子钱粮宜严催徴不力之罚一老农之选举宜慎一劣生之举报宜严以上四条谨据【臣】愚管见敷陈如有可采伏乞
　　皇上圣鉴施行谨
　　奏
　　此奏甚属可嘉另降谕防降防时不将汝名随条奏发出者盖不令汝招尤结怨也知之
　　同日又
　　奏为恭谢
　　天恩事窃【臣】准吏部劄为钦奉
　　上谕事雍正六年九月初四日内阁吏部奉
　　上谕前据广西学政卫昌绩疏称梧州府藤县所有部颁在京官员刺钱名世之诗二册经教谕谭玉琪借与监生胡祚悠霍廷阅看私加圏点甚属狂肆等语今朕将原书调来亲览见书中诗句数处伊以巳意加圏于旁竝无狂妄指摘之处此乃逺方之人迂濶庸愚一时错误不必深究着将私借官书之教官谭玉琪罚俸一年卫昌绩于此等事不肯隠匿据实奏闻其小心谨慎可知著给与纪录一次钦此劄行到【臣臣】随恭设香案望
　　阙叩头谢
　　恩讫所有【臣】犬马感恋之忱理合具折奏
　　闻谨
　　奏
　　览奏谢知道了勉之
　　雍正七年四月二十九日提督广西学政【臣】卫昌绩谨
　　奏本年四月十九日【臣】家人恭捧
　　硃批奏折至桂林府【臣】随叩头跪开密阅讫【臣】前折奏粤西风俗之恶薄有宜整齐者绅士之强横有宜约束者兵丁之怯弱有宜振作者州县之阘茸有宜驱除者兹【臣】旋省试竣理合缮折具
　　奏
　　一粤西民情大率嗜利而无耻寻仇而轻生健讼而喜妄作一切奸淫偷盗忿争刦杀干名犯分之事皆悍然行之而不顾而倡之者实自强横之绅士始【臣】愚窃谓宜照浙省例仰请
　　皇上钦命观风整俗使一员以整齐而约束之似于地
　　方大有裨益
　　一粤西营伍废弛实由于训练之不力亦有由于兵额之不敷者即如桂林一营额兵盈千今仅裁留四百八十九名除分防汛兵及将弁亲丁外实在存城才一百四十二名再除将弁书役及分守十城门库狱药局外复有护送钱粮押解盗犯等差则士不暇操弓而擐甲矣虽向来提镇两标拨千总二员兵三百名驻省贴防然标协既分客主情异从前将弁一切周章观望貌合中疎非所以保卫地方也粤西幅员辽濶兵单汛广通省皆然【臣】愚以为宜请
　　皇上敕下督抚确查营伍中兵额不敷者酌议増添概停贴防使标兵归标协兵归协庶防责成専而汛守实约束勤而训练精于营伍似有裨益
　　一阘茸之员莫如郁林州知州佟世俊者邀仁厚之誉无聴断之才词讼则劝之使和盗贼则纵而弗缉衙役梁玉与羣盗交通而不觉次子佟铎与劣绅赌饮而不知私派科敛旷官病民殊玷职守以上三条【臣】谨据地方所闻所见恭缮密折奏
　　闻伏乞
　　皇上圣鉴谨
　　奏
　　所奏均关地方切要甚属可嘉另有谕防








　　硃批谕防巻二百十九
　　钦定四库全书
　　硃批谕防巻二百二十
　　硃批蒋洽秀奏折
　　雍正六年八月十四日廵察山东等处监察御史【臣】蒋洽秀谨
　　奏为奏
　　闻事窃【臣】奉
　　命廵察山东受事以来料理行文出示后于七月十一日由济南府出廵至昌邑县地方据青州府诸城县申称拏获烧香惑众之杨文供出牛三花拉邱志柱邱文信朱相卿孙龙杜礼当即拏获朱相卿邱志柱并牛三花拉之妻女及行李银钱到县讯取各供具文通报等因又廵至莱州府髙密县据该县详称拏获邪教髙择善等五名又关获张华商等四名各录供详报又廵至安邱县据该县详称拏获烧香之范存信研讯口供关解诸城县收
　　审各等情到【臣臣】查诸城县讯取各供未获之犯牛三花拉等十六名髙密县讯取各供未获之犯张坤石等六名安邱县讯取各供未获之犯徐和公等八名或系天主堂吃本命斋或系三元防空字教劝人烧香按四时磕头求财求夀图骗香钱等情【臣】因事关邪教惑众难容任其逃匿随批饬各该县严拏伙党确审究拟外理合奏
　　闻【臣】谨
　　奏
　　类此邪教只宜严察为首数名按律惩处被惑愚民不可一例论也切毋波累多人
　　雍正六年十一月初九日廵察山东等处监察御史【臣】蒋洽秀谨
　　奏为奏
　　闻事雍正六年十一月初五日据兖宁道吕维炳呈称本道因公赴省于十月二十六日自省起身二十九日行至耿村地方有城守营都司李懐义差人报称十月二十九日五鼓各官正在拜
　　牌行礼间突有凶盗持刀斧等械拥入公所将游撃韩国枝都司李懐义左营守备李懐仁右营守备刘文灿泉河通判郎灿原任州同陈文灿天井闸官杨志逺等斫伤现俱带有伤痕而行礼处所即在州署间壁凶盗即入州署该州妻女亦皆受伤劈开监门刼出囚犯现在领兵擒拏等语本道闻信飞骑入城见副将冯廷雄等率领四营官兵奋勇擒拏将越狱重犯俱巳全获又拏获凶盗冯南等二十名又拏获割辫跟随盗党行走之更夫杨二等八名交与吏目收监仍现在搜捕余党并严讯伙盗确数另报外再查该州银库竝无疎虞随一面多派兵役看守一面出示安民俱各安堵如常其知州髙令树奉济东道调赴曲阜
　　庙工未回运河同知巴潮现在患病事关盗党刼狱伤官重情理合飞报等情到【臣】同日又据总河督标中军副将冯廷雄等报同前情据此【臣】除照防兖宁道并檄行济宁州严查此案确情督令兵役搜拏余党究审详报外合先缮折奏
　　闻【臣】谨
　　奏
　　业据齐苏勒奏闻矣








　　硃批谕防巻二百二十
　　钦定四库全书
　　硃批谕防巻二百二十一
　　硃批余甸奏折
　　雍正二年七月二十日山东按察使【臣】余甸谨
　　奏为恭谢
　　天恩事【臣】自闰四月十四日叩辞
　　阙廷祗承
</div>
    <div class="pagination">
<a href="世宗宪皇帝硃批谕旨_page1198.html">上一页</a><span>...</span><a href="世宗宪皇帝硃批谕旨_page1194.html">1194</a><a href="世宗宪皇帝硃批谕旨_page1195.html">1195</a><a href="世宗宪皇帝硃批谕旨_page1196.html">1196</a><a href="世宗宪皇帝硃批谕旨_page1197.html">1197</a><a href="世宗宪皇帝硃批谕旨_page1198.html">1198</a><span class="current-page">1199</span><a href="世宗宪皇帝硃批谕旨_page1200.html">1200</a><a href="世宗宪皇帝硃批谕旨_page1201.html">1201</a><a href="世宗宪皇帝硃批谕旨_page1202.html">1202</a><a href="世宗宪皇帝硃批谕旨_page1203.html">1203</a><a href="世宗宪皇帝硃批谕旨_page1204.html">1204</a><span>...</span><a href="世宗宪皇帝硃批谕旨_page1200.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
