<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 953 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 953 页/共 1210 页</h1>
    <div class="content">
　　凶顽惯盗然【臣】细访此族中平日为之主持暗提线索者乃系李衷是原任防李若骥之兄捐纳贡生一切争鬬皆伊主持一切讼盗皆伊护庇若此事据外面情节止处李邦不处李衷仍不足以警戒奸顽今拘审之时李衷已令到案【臣】必究其平日恶迹另行严惩【臣】之愚见嗣后凡泉漳生事之大族细访察其如此暗提线索之人及敢于率


　　之人地逺势亦必不能倡和为非再泉漳二府向因防海寇家家有刀鎗器械自守遂沿为积习以为故然今应因此格鬬查收但地方守令及营泛员弁若不善于办理稍假手胥役目兵不但滋扰而所收仍必不能清楚【臣】先拣最紧要之处择能办之文武各员即行查收料理其余以次料理此惩戒为首之人及查收鎗械【臣】必竭力办理期有成效断不因循迟缓谨一并奏
　　闻谨
　　奏
　　此等处要湏鼓舞属员实心尽力方能有济设遇一二有爲者甫欲整理稍加振作縁耳目不明谗谤易入拘以文法不原其情辄目之为多事喜功属员窥见隠微人人惟思洁身自全而已谁肯任怨冒愆勇往向前汝等督抚操通省权衡意指所向好恶爱憎关系匪浅若肯强勉如此力行一二年后见有成效始信朕言之不诬也一人之精力有限如不能合众力以为用诸务殊难就理惟宜广视听勤访察再加以委用得人则何事不克办集耶
　　同日又
　　奏为恭谢
　　天恩并陈【臣】悃事窃福建省仓谷钱粮防
　　皇上特命广东巡抚杨文干浙江观风整俗使许容吏部郎中鄂弥达内务府员外郎今陞福建盐运使伊拉齐等防同福建巡抚常赉彻底清查今积年银谷仰荷
　　皇上隆恩皆已一一清楚【臣】感激无地惭愧无地伏念
　　【臣】身叨封疆重任复受格外
　　深恩于此紧要重务不行清楚查办仰负
　　圣恩俯惭【臣】职惟有跪恳
　　皇上【臣】重赐治罪【臣】心稍以得安【臣】缮
　　奏之际执笔愧无一词谨此恭谢
　　天恩并陈下悃伏乞
　　睿鉴施行谨
　　奏
　　似此虚浮套语朕殊厌览
　　雍正六年二月初十日福建总督【臣】髙其倬谨
　　奏为奏
　　闻事窃查福建地方自上年冬末日日晴霁今年正月上半月以来又连皆晴天福省地暖麦熟颇早二麦急需雨泽即稲田虽尚未至种时其田中亦得雨水浸泡土方酥软来插秧易于畅茂兹自正月二十日至二月初旬日日有雨且又甚大二麦甚为得力现已有抽穂者百姓佥云一定有收稲田内之水俱满来早稻插秧水可足用再自上冬至今春福省米价和平惟正月初民间见无雨恐麦不收成泉漳米价畧长每石卖一两六七钱今得雨之后又每石仍卖一两四五钱不等所有情形【臣】谨缮折奏
　　闻谨
　　奏
　　据奏闽省情形已悉未知汝曽闻浙豫滇黔荷防
　　上苍所赐之雨雪膏泽否也
　　雍正六年四月十二日福建总督【臣】髙其倬谨
　　奏为奏
　　闻事窃照福建今年二三月以来雨水甚多各府二麦俱有八分以上收成早稻各处巳插完十分之九所余者现在栽插惟三月二十一二等日大雨甚急山溪之水下来大骤福州府之西南二三十里内稻田所种之秧水俱葢过秧顶数寸亦有一尺多者一日之后雨止水退稻秧依旧青茂并无伤碍余延建泉漳等七府俱无此大水稻田俱好至各府米价目下每石自一两二钱起至一两五六钱不等所有情形【臣】谨缮折奏
　　闻谨
　　奏
　　闽省自不能全庆丰收何也吏治如斯安望嘉应俟朱纲到任后或看有无征验
　　天道恶僞惟一派公诚方能默有感召
　　同日又
　　奏为恭谢
　　天恩凛遵
　　圣训事窃照福州副都统阿尔赛自京回闽口传雍正
　　六年正月初八日钦奉
　　皇上训诲微【臣】
　　谕防【臣】跪听之下感激涕零伏念【臣】一介庸愚仰防圣恩畀以海疆重任柔懦愚昧罪戾山积扪心自问夙
　　夜无以自安乃荷
　　圣主天髙地厚之恩
　　训诲谆谆无微不至【臣】若不警心刻骨痛自悛改不但
　　上负
　　圣恩仰且有腼人嗣后【臣】必痛改柔懦断絶犹豫凡办理事务及分别属员务立刚果一定之见不存游移两可之习除预备水师提督人材及稽查料理沿海奸民之处【臣】另折具
　　奏外所有【臣】感戴凛遵
　　圣训情节缮折奏
　　闻谨
　　奏
　　嗣后痛改与否在汝扪心自揣耳
　　同日又
　　奏为奏
　　闻事窃【臣】前
　　奏折内钦奉
　　硃批颜光旿何如又福州副都统阿尔赛回闽口传圣谕水师提督蓝廷珍年纪巳老
　　命【臣】于所知人内预思贤员以备来任用钦此钦遵伏查福建水师提督之任实为紧要蓝廷珍近日病已全好现可办理但年已六十之外又有旧日痰病预行选备人材我
　　皇上睿鉴深远周详无微不至【臣】谨就愚昧所见据实
　　详



　　极为熟悉且于海疆事务甚知轻重缓急之宜能有定见过海屡次并不晕船水师中事务亦俱知道【臣】以为可预备水师提督之用福宁镇总兵颜


　　系总统调度之人不比备必要冲风破浪然遇有紧要之处亦须身到目击则指麾更为亲切而士愈加奋勉若才胜提督之任又能不晕船乃



　　以上四人【臣】所知之中俱系好者就【臣】愚见若预备水师提督之选【臣】以为王郡为首可备任用阿尔赛次之顔光旿又次之朱文又次之其实料理营伍以阿尔赛之才具与顔光旿之谙练相较原不相上下但【臣】细查人之不晕海船可以操演而能即闽省水师之中生来毫不晕船者千百人中不过数人其始终晕吐操演不来者千百人中亦不过数人其余皆渐渐操演久之自能不晕颜光旿年纪亦大似难操演阿尔赛年力壮盛可以操



　　处严密实在扼住盗艘之咽喉并可查盗窝之根脚现在总兵陈祖训居官及才调俱系中平不胜此任【臣】查海坛一镇其紧要比南澳少差【臣】谨仰



　　缮名折恭呈
　　圣览仰备
　　睿鉴谨
　　奏
　　水师列名一折留览斯不过就汝目前所见而言来亦不可固执谓巳有此折在大内也
　　同日又
　　奏为钦遵
　　圣谕事窃照福州副都统阿尔赛回闽口传钦奉圣防中国民人过海到外国居住有十年十数年者回来沿海居住造揑无影浮言煽惑人心无识愚人不辨是非有从之妄行者亦未可定似此应密谕地方官巡查访察有此等之人不可令在海边居住当迁移之于内地散其随附妄行之党不但内地清静即外国闻之亦生警惧矣钦此【臣】谨钦遵
　　圣谕除密行两司沿海道府防县各镇协营文武密查细访并密咨防抚臣水陆二提臣严密察访实力查拏外【臣】更另自严密设法详细时时加意访查并切谕属员不时上紧留心一有此等人消息形迹立即严拏必获务尽根株情重者尽法严处余充腹省其有经【臣】访拏究实而属员不知者严防重惩以絶引诱之源煽惑之弊庶恶党无所蔵奸外地闻而知警所有【臣】钦遵查拏办理之处谨缮折奏
　　闻谨
　　奏
　　实力设法搜缉留心密访始不致有疎漏空言何益勉为之
　　同日又
　　奏为钦遵
　　圣训痛自奋勉事窃【臣】前奏水师提【臣】蓝廷珍患病一
　　折奉有
　　皇上硃批【臣】跪读之下不胜愧恧惶悚涕泪如雨虽犬
　　马犹知报主况【臣】过防
　　天地之恩仰荷封疆之任宁甘犬马之不若嗣后惟矢
　　此寸心恪遵
　　圣训竭尽心力痛改优柔训励所属备培植水师人材务期少有实效断不徒饰具文至一切贤否可任与不可任之处必就【臣】所见决定再仰请
</div>
    <div class="pagination">
<a href="世宗宪皇帝硃批谕旨_page952.html">上一页</a><span>...</span><a href="世宗宪皇帝硃批谕旨_page948.html">948</a><a href="世宗宪皇帝硃批谕旨_page949.html">949</a><a href="世宗宪皇帝硃批谕旨_page950.html">950</a><a href="世宗宪皇帝硃批谕旨_page951.html">951</a><a href="世宗宪皇帝硃批谕旨_page952.html">952</a><span class="current-page">953</span><a href="世宗宪皇帝硃批谕旨_page954.html">954</a><a href="世宗宪皇帝硃批谕旨_page955.html">955</a><a href="世宗宪皇帝硃批谕旨_page956.html">956</a><a href="世宗宪皇帝硃批谕旨_page957.html">957</a><a href="世宗宪皇帝硃批谕旨_page958.html">958</a><span>...</span><a href="世宗宪皇帝硃批谕旨_page954.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
