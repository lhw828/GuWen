<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 774 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 774 页/共 1210 页</h1>
    <div class="content">　　湖南辰永靖道【臣】王柔谨
　　奏窃【臣】查镇筸所属红苗既经开辟安设四路营汛所有应添文员及善后事冝除详明督抚转
　　题外谨摘大畧
　　奏明
　　一红苗素皆耕种山地不谙开濬水田故一遇旱潦即多歉收因致偷盗难禁今既经开辟化导恳请
　　敕谕楚省督抚即于今秋丰收后动发公项银两饬令干州同知鳯凰营通判各买备杂粮五千石于所管四营苗地查适中处所酌建仓厫分贮春借秋收倘遇荒歉即令赈济至永绥地方亦令一例遵行庶苗民得免饥馁咸感
　　皇仁浩荡自益蒸蒸向化矣
　　一镇筸红苖既经四路开辟虽从前设有百户催粮约束然该弁悉属乡民恐私作威福及需索情今查有鳯凰营通判属内之池河营与应仍归干州同知属内之地良坡既相隔窎逺兼系红苗适中之地请各设廵检一员就近稽查以専责成一镇筸四营所属红苗内旧有逃匿刦杀凶犯与滋事苗目此等最易为愚苗之煽惑难以久容应令该管文武确査旧案除巳奉
　　恩赦外其余各案凶苗逃犯先行密报竝即设法诱拏按律治罪如应发者亦即援例发以除嗣后煽惑之害不得仍援九欵例枷责了局庶奸恶除而愚苗自悉归于驯良矣
　　一干州城垣与该司知所管屯田秋土俱杂于泸溪县属界内遇有民人犯事既多借地躱闪迨经移文查拏又多闻风逺飏此歴来难治之根由应令该防县清查疆界各编保甲以専责成再干属之二三四里土民歴来设有镇谿所土千总以为専汛但念该弁籍本地不无亲族恐多瞻徇偏袒请将土千总裁革于干属适中之司马溪地方改设廵检一员以便管辖治理庶免茍且因循之而地方日有起色矣
　　一干州自西南城外起抵镇筸城八十余里所有田土民人俱系鳯凰营通判管辖故干州同知于附近村民之为非者素多不受约束该通判又多鞭长莫及【臣】因饬该同知通判靣议曽定于适中之洞口哨地方画界各分四十里就近治理以専责成再镇筸四营苗地从前因干州管辖六里其地方辽濶故曽将右营苗地亦拨归鳯凰营通判管辖今六里既经添设永绥同知则现今干属仅有左营苖地一处请将右营所属苗民仍拨归干州同知管辖其中前两营所属苗地则仍令鳯凰营通判管辖庶分治均匀而沿邉苖务不致贻误矣
　　以上数条皆系紧要邉务伏乞
　　皇上敕谕楚省督抚迅速办理毋致任延实于邉方大
　　有禆益谨
　　奏
　　将所条奏各事宜呈详该督抚听其酌定
　　湖南辰永靖道【臣】王柔谨
　　奏为奏明邉务事窃【臣】查得辰靖两属地方寛广【臣】自莅任以来为办理永顺与六里事务未获廵歴周遍今于本年四月后复于各属地方亲身遍歴详察情形及水陆道途其中犹有防范疎畧与水路阻滞尚须筹画之处谨抒管见为我
　　皇上陈之
　　一辰州协营既设副将与中军都司驻劄府城而左营守备亦住城内实属旷闲查辰州府西南邉隅有沅陵县之六与泸溪县之六堡两界交聨多系崇山峻岭与永顺苖疆接壤土民愚悍每多为非动辄拒捕请将该协守备酌带本营兵丁移设于六六堡之适中地方驻劄再请将镇筸浮设兵丁拨给五十名以资弹压兼为永顺旦武营之掎角则官兵皆得实用而顽民悉知顾忌矣一沅州地方延袤千里苗猺杂处上接滇黔下通辰常实为楚省西南之紧要门户向设偏沅廵抚及总兵带兵二千余名驻劄弹压迨后廵抚移驻长沙而总兵又移设镇筸该地则改设副将至今查额兵则仅六百九十名除分防及各官亲丁公费等项外存城兵丁仅一百七十余名兼多护送差遣虽从前各副将屡有添兵之详请俱未准行【臣】因查黔邉北靣一带苖夷寛广多与沅界通聨揆诸形势殊觉单寡不得不恳请我
　　皇上俯察黔楚两省交界舆图则沅州疆圉之有闗紧
　　要及营制之单寡与否自在
　　圣明洞鉴之中再沅属西南之晃州地方逺去州城一百二十里请于沅州协营添兵五百名竝设守备千把各员以资分布协助更于晃州地方酌拨守备带兵分防以为楚省邉地之籓篱更为黔疆各营制之掎角况官兵更无需增添【臣】查湖广提标五营俱驻常徳城内竝无分防之处是即于提标官兵内按数抽拨沅州驻防非惟提标不觉其寡少且楚黔两界更获大彰夫
　　国威矣
　　一靖州协营分防本州及防同通道两县幅员防二千里地多崇山复岭苖猺杂处与黔粤接壤实属险要及查该营额兵则仅四百八十五名一切汛防城守俱属单寡现经该副将详请增添尚未议准【臣】伏念该协营系楚粤黔三省苗夷极邉不得不恳请我
　　皇上敕谕楚省督提将镇筸浮设兵丁内拨给二百名以资靖协之分布防守则一转移间而兵获实用其极邉地方永受寜谧之福矣
　　一靖州并所属三县城多残废靖州旧系石城绥寜防同两县亦系石城垜口残毁城墙倾圯惟通道一处原系土城竝无城垜今更坍塌查此各州县城垣俱经该员请修未准今不得不恳请我
　　皇上俯念邉城为内地之籓篱闗系匪轻
　　敕谕楚省督抚令发公项修造竝严饬该州县确实估计毋致浮冐至通道城垣围圆不过里余地近山岭取石甚易其修筑费用不繁恳乞亦令建造石城庶垂久逺
　　一靖州河道上至黔省黎平府属地方下通辰常大江现今黔省古州采买军粮皆由此河装运今查有防同县界内之大鼎小鼎牛歩乱石等滩极其陡险船只最易损伤恳祈
　　皇上敕谕楚省督抚立饬该州县确实估计请发公项
　　开濬务期寛平以利舟楫
　　一靖属绥寜县地处苗邉歴来盗案堆积自雍正五年于黄桑坪添设游守官兵分布弹压而靖属顽苗近多遵法惟隣界寳庆府属城歩县之长坪大寨等处凶苖越境焚刦肆无忌惮往往拒捕此实由该管文武从不于该地议设营汛居中弹压故致有恃险猖獗之积且查城歩汛地系武冈营属该营额兵四百余名仅防此一州一县且该州北居城歩腹内民多猺少平素安静而该游守则带领多兵驻劄州城至城歩则悬寄武冈之南靣极邉兼与粤猺聨界奸宄潜藏素称难治今仅派委防弁带兵分防此本布置错缪邉患安得消除恳请我
　　皇上敕谕楚省督提于城歩之长坪大寨等处相度地方将武冈营游击令酌带本标兵丁移驻分布弹压则城苖自无不畏法而归化矣
　　以上六条【臣】谨缮折具
　　奏伏乞
　　皇上睿鉴施行谨
　　奏
　　此所奏六条亦言之该督抚斟酌可也
　　湖南辰永靖道【臣】王柔谨
　　奏为跪呈
　　硃批恭谢
　　圣训事窃【臣】于本年正月内以筹画治理邉疆等件缮
　　折陈奏防我
　　皇上不弃刍荛俯垂
　　天鉴至于【臣】识之庸鄙有过于琐屑之处更仰邀圣恩训示【臣】跪读之下感激难名今将奉到
　　硃批原折理合跪封呈
　　进谨
　　奏
　　观汝颇有下愚不移光景
　　湖南辰永靖道【臣】王柔谨
　　奏为恭谢
　　天恩事窃【臣】于本年六月十五日接阅邸钞见【臣】父王
　　仰荷
　　皇恩简授太常寺卿仍兼光禄寺卿事【臣】伏念【臣】父子
　　何人而乃叨沐
　　殊恩异数若斯宠荣逾分感戴无地惟有益竭忠诚赤
　　心图报以上答
　　天恩于万一所有感激防忱理合缮折奏
　　谢伏乞
　　睿鉴谨
　　奏
　　陞迁降革正在未定
　　湖南辰永靖道【臣】王柔谨
　　奏为恭谢
　　天恩仰祈
　　睿鉴事窃【臣】接阅邸钞见山左东兖二府歉收叨防皇恩散赈减粜复
　　简命【臣】父王同本省人员前往查赈此诚欲民隠无
　　蔽赈恤周遍实属
　　旷典【臣】本籍山左身受
　　殊恩益时凛报称未至随即寄字【臣】父王务期查赈周密俾饥民无一户之或遗庶无负我
　　皇上委用之至意所有【臣】感戴防忱理合缮折
　　奏谢伏乞
　　睿鉴谨
　　奏
　　汝父于此一差辜负朕恩处不可枚举
　　湖南辰永靖道【臣】王柔谨
　　奏为据实奏明事窃【臣】自歴任苖疆以来惟时时仰体
　　天心凡一应办理新辟事务务期筹画妥协不敢因循稍留遗憾今因永顺境内尚有更改布置与议辧未妥之处谨分析陈
　　奏
　　一永顺所属王村河南之田王二峝及功冲西英四旗地方幅员二百余里皆崇山复岭顽苗杂处逺距该府百里之外【臣】前议于喜鹊营设同知一员以司捕务又设田家峝廵检一员以备廵查俱行移司转详
　　题逹奉
　　防依议钦遵在案及至雍正八年春前任藩司杨永斌竝未查勘即议将喜鹊营同知改驻旦武营田家峝廵检移驻旧司治但査旦武营不过永顺东南邉隅【臣】巳议设官兵防御若复以同知移驻则西去保属窎逺实舍中而处偏至于旧司治则去永顺府城仅二十里若以廵检移驻更属弃逺而就近【臣】因见其议改未协当即札移藩司兼禀明督抚未见允行今于本年四月内据沅陵县详报永顺县民张志贤等打伤刘名科等四人一案又据永顺县详报该县民石教化等打死石往哥等四人一案查此二案人犯悉处功冲两旗地方现今严饬该县移营査拏审拟是则该同知廵检之驻劄地方更置错缪巳有确据【臣】何敢不据实奏
　　闻仰祈
　　皇上饬谕楚省督抚仍查照【臣】之前议各令移驻管辖庶就近治理大获裨益再该同知驻劄苗邉其于所属地方时应廵查化诲需兵护卫请于镇筸浮设兵丁内拨给五十名跟随驻劄竝令附永顺协营造报
　　一永顺府县城垣冝筑建石城查该地土性不坚取石甚易议令建造石城需费无多【臣】前曽与陞任藩司杨永斌靣语未见允从业经详请
　　题逹悉建土城今复据永顺府禀称邉地土质多沙各衙署所筑围墙随筑随圯若城垣筑土更髙万难保其坚稳等语【臣】伏念邉徼城垣系内地之籓篱尤宜预图久逺不得不恳请我
　　皇上敕谕楚省督抚仍令筑建石城严饬该府县确实估计勿得浮冒庶新建邉城咸获巩固之庆【臣】谨缮折具
　　奏伏乞
　　皇上睿鉴施行谨
　　奏
　　言之督抚臣酌定奏闻
　　湖南辰永靖道【臣】王柔谨
　　奏为奏明事窃照楚南各府州所属地方多山岭重复产铁之处甚广虽歴来禁止开采然私行刨穵者终难杜絶伏查新例严禁废鐡出洋而楚南产鐡各地方外来射利商贩悉于就近设罏锤链下船装运赴湖北汉口发卖或由汉口而转运两江递贩【臣】念由江入海其势甚易若不设法稽查则奸商图利或私贩出洋亦未可定不得不恳请我
　　皇上敕谕楚省与两江督抚于各闗口处所严饬该员稽查俾不得私贩入洋至楚南之各商贩罏炼鐡斤应否输税之处更乞
　　皇上敕部查例施行庶公私两得其便矣谨
　　奏
　　候另有谕防
　　湖南辰永靖道【臣】王柔谨
　　奏为披沥愚衷仰祈
</div>
    <div class="pagination">
<a href="世宗宪皇帝硃批谕旨_page773.html">上一页</a><span>...</span><a href="世宗宪皇帝硃批谕旨_page769.html">769</a><a href="世宗宪皇帝硃批谕旨_page770.html">770</a><a href="世宗宪皇帝硃批谕旨_page771.html">771</a><a href="世宗宪皇帝硃批谕旨_page772.html">772</a><a href="世宗宪皇帝硃批谕旨_page773.html">773</a><span class="current-page">774</span><a href="世宗宪皇帝硃批谕旨_page775.html">775</a><a href="世宗宪皇帝硃批谕旨_page776.html">776</a><a href="世宗宪皇帝硃批谕旨_page777.html">777</a><a href="世宗宪皇帝硃批谕旨_page778.html">778</a><a href="世宗宪皇帝硃批谕旨_page779.html">779</a><span>...</span><a href="世宗宪皇帝硃批谕旨_page775.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
