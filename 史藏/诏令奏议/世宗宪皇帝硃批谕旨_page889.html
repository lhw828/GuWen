<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 889 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 889 页/共 1210 页</h1>
    <div class="content">　　奏
　　览奏俱悉如臯县各项公务支用作何设法抵补之处密与高其倬尹继善商筹办理以苏民困
　　雍正九年四月初二日浙江总督管巡抚事在任守制【臣】李衞谨
　　奏为
　　天恩高厚【臣】分难安恳辞议叙以尽职守事窃照淮北
　　地方去年数郡被水荷防
　　皇恩蠲免赈恤至深且渥偶因岁暮雨雪冻阻被灾各属常有借端扒抢米粮之事【臣】恐今春青黄不接时米价或有高昻是以仰体
　　皇上如天之仁请将浙省应需出易仓米运往彼处减价平粜稍为接济缘济宁州以南黄运二河两岸江南山东地方犬牙相错不便岐视东民专粜江省且彼时尚未知
　　皇仁已经连次广沛又有截漕拨运动支仓谷多至百万加赈山东之信故前于所运米内先后分拨七万石于山东交界各县一体平粜此皆职所当行稍尽寸心何敢以办理为是乃防
　　皇上特加殊恩
　　天语褒奬谓视国事如家事【臣】心已极惶悚又复敕部议叙更加愧赧局蹐伏念【臣】身受
　　高厚隆恩毕生难于报效偶办一事不过遵循
　　皇上德意若因此即荷优叙职守所在何敢承受伏祈圣主鉴【臣】愚戅之衷
　　恩准辞免庶【臣】寸心畧得自安而顶戴不朽矣再浙省春月豆麦发生甚是茂盛惟民间食米向来半借上江运漕地方幷豫楚客贩接济今岁邻封之江北河南往彼搬运甚多价值渐长现在【臣】将本处各县遵例拨动仓谷分厰平粜不致过昻其杭嘉湖三郡专頼育蚕获利目前雨水畧多仰邀
　　圣主福庇
　　神明慈佑从此晴暖二十日则蚕事春熟俱可望其全收本年更得丰裕矣合倂陈明为此谨
　　奏
　　览
　　今岁以直隶膏泽霑足景象观之南方多雨之地二旬晴暖恐未可必也
　　同日又
　　奏为再行陈明请
　　防事窃【臣】因浙省公务殷繁现任各员不敷差遣委署之用已于三月初二日以恳请拣发试用人员等事具疏
　　题请在案但有不便冒昧遽入题本之处敢再渎陈
　　天听伏查浙江原属刁顽之区非同别省淳简可比迩年以来【臣】于地方风俗设法劝惩宣布
　　皇上教养兼施恩威竝济德意逐渐化导嚣悍之习颇能改革知县以新旧钱粮全完不论俸满议叙即陞者疲邑竟有数人是民情正在转移之候必使之从此服习再得二三年方可立定根脚不为旧染变迁但除能员陞任及现在称职之外各属知县中求其办事妥协者不可多得而初任试用之员常有于吏治民情全然未谙只得凡事同司府代为办理幷再四教导改补调用虽学习渐谙亦有其人而委任每不敷用若止照前疏统于部中请发人员则近年各省陈恳拣选甚多一时恐难有人上烦
　　圣虑不得不于试验熟悉堪用之中举其所知请留委任如卓异案内常山县知县先陞行人司行人王玮实心办事勇往向前嘉兴县知县戈鸣岐虽非长才而勉励勤谨兰谿县知县胡啓敏歴练勤慎明白小心常山县县丞董懿办差急公人颇有才又奉文陞任各员内如嘉善县知县郜煜已陞中书科舍人虽心地稍偏而办事亦勤渐觉熟练金华府通判于文煃挨陞平度州知州久任浙省人颇勤慎以上各官现今交代将完俱应给咨送部先后引
　　见仰恳
　　圣恩鉴其才具可以何官补用仍行发回浙省候补庶轻车熟路可收臂指之助【臣】再加思索记忆向在云南任时有奉差颁
　　诏之礼部汉军笔帖式赵国政住滇半月看其人颇明白论事稍有才情今不知现任何官倘防一倂发浙酌量差遣委用可望有济又江南阳湖县举人黄云于前任盐【臣】谢赐履任内聘取修辑盐法志书【臣】到浙后事竣即留在署教读知其人品方正不茍才识尚属明白近因拣选班次将届部文截取候选知县可否给咨于送部引
　　见后准在浙省补用伏候
　　圣鉴钦遵再【臣】仰见
　　皇上矜惜人才每于诖误废员畧有一节可取者恩赐甄録是以天下臣工咸知感格奋兴各思勉励查
　　江苏诖误废员中有能办事者已防
　　皇恩破格收録复用今浙省不敢即请酌补授职惟遣派令其出力如【臣】昔年奉差深知有原任山西平阳府同知议叙副使道职衔潘樾先因诖误革职追赔钱粮近见邸钞已防
　　恩除完过外余欠豁免其人明敏干练虽非中正纯品而才堪肆应驾驭用之可以有为又原任冀州革职知州林绪光系前任平湖县内亏空调回拟罪又原任桐乡县知县捐陞主事同知革职金泰因前任署秀水县内亏空拟罪两员除巳完外俱在浙监追未清那移民欠银两今皆防
　　恩防豁免饬将林绪光寛释金泰解部杖责发落但二员年力富强明白歴练林绪光前在任时颇有颂声金泰虽心地难保而稍有敏才又原任云南腾越州革职知州王林【臣】前任滇南时知其人亦勇敢因擅买民人叅黜前年【臣】在
　　宫门伺候常见其人似有痛悔改革之意问知现在拜唐阿差使处行走以上各员俱系获罪之人幸防
　　圣恩寛免【臣】不敢擅请甄録但其才尚堪用竟置废弃亦觉可惜若于繁难艰苦之事止量给盘费差遣出力看其如果改革奋励实心报效再为分晰请
　　防定夺则现在亦可收其奔走之劳于政务不无有益【臣】因地方公务过繁实在委用缺员每至办理掣肘故此冒昧胪列具
　　奏是否可行恭请
　　圣训指示钦遵谨
　　奏
　　所请各员候另防谕部
　　雍正九年五月初六日浙江总督管巡抚事在任守制【臣】李衞谨
　　奏为奏
　　闻事本年四月二十一日已时恭逢
　　钦建海神大殿上梁吉期【臣】随率同藩司粮盐二道预期前赴海宁工所是日天色晴朗淑气和煦正殿寝宫大门二门倂
　　天后宫五处正梁同时竝上人力齐集应手安平阖县绅衿耆老黎庶工匠人等无不额手庆幸商贾居民张灯结彩鼔吹三日佥云感谢
　　高厚隆恩叩祝
　　圣主万夀无疆【臣】目击民情切挚相应恭折奏
　　闻至【臣】于二十二日防祭海潮昭宣
　　皇上德意查阅塘工情形现在西塘南沙已徙潮归中流各工巩固其东塘因蜀山之外复有新涨南沙潮涌北岸势颇迅急目前抢修堵御正在上紧赶工【臣】逐条指示饬令在工各员将刷动坦水桩木速加修砌其顶冲工次勒限添筑务于夏秋汛前趱工完固总在时时留心不敢懈怠再上游山田种植早禾者十之三四俱自清明后至小满前陆续插秧今岁早种者已先发生迟者亦逢和暖滋长惟中间有十余日所种适值天气微寒未能透达幸节气尚早随令另换中晚之禾补插此惟衢州宁波为然金华次之严州甚少别府稻苗俱好【臣】已星飞饬令地方官徧行查勘其实在无力赶办新秧者量借仓谷帮其工本徧令插种不许缺少致有空隙秋成交还今据所报皆巳补种全竣而浙西三府晚禾现在前后插秧目今雨水甚是调和其春熟中菜子蚕豆俱有十分大麦九分小麦八分咸称丰足而杭嘉湖各县民多育蚕绍兴亦有今岁桑叶价平小民颇省工本除过早者稍遇春寒所收七八分畧迟者皆得九分十分晚者更盛现在缫丝变易完粮民力皆得充裕欢忻鼓舞至浙省运往江北之米共十八万四千余石仰叨
　　皇上福庇渉歴黄运二河俱得平安直达正遇仓谷空乏未到杂粮长价小民艰难之际浙米至后顿得




　　奏
　　赍折人来闻卿脾胃失调且旧疾业经医治多时未知目下俱巳痊愈否可传谕谢鹏将卿体近日情形详细具奏以闻
　　同日又
　　奏为恭请
　　圣鉴钦定事窃照浙江盐驿道王钧已防
　　特恩超擢京职所有员缺奉
　　防着【臣】拣选具题伏查道员位居监司盐驿职掌重任
　　微【臣】愧无知人之明荷防
　　圣恩如此信托曷胜感戴悚惕敢不详慎选择今浙省知府中才长而能办事者虽有数员或本任原属紧要或清操未可深信于鹾务不甚相宜惟温州知府江承玠其人性执拘谨似在次等之列然小心诚实出纳谨慎且世业行盐曾委代掣幷管理台场利弊颇称熟悉家道素丰操守亦可放心除另行具本请
　　防外所有拣选该员情由疏内未便陈相应恭折奏明伏祈
　　睿鉴钦遵为此谨
　　奏
　　拣选甚属妥协江承玠洵与此任相宜具题到日有防
　　同日又
　　奏为请定彰瘅之钜典永垂万世臣鉴事窃惟忠孝本自性生而善恶亦由观感【臣】幼孤失学不习章句缘从母命访择塾师仅能讲说通鉴粗知古人行事于公正光明者愿为执鞭奸邪倾险者起而按劒自少至今此心不易迨入仕途出差往来各省经过之处见庙宇最多崇祀最广深山穷谷所在有之者莫如
　　关圣世人无贤无愚若老若幼畏敬遵奉津津在口他如张良马援诸葛亮郭子仪张巡许逺韩愈岳飞诸人其专祠不过数处然在人耳目之前故边鄙庸夫俗子犹有传述美名者此外如【臣】幼时所闻忠臣烈士不但祠宇寂然即问其乡人非读书者亦竟不知其姓名矣及后奉
　　命莅浙惟以赏善黜恶振作人心使之知所惩劝改移积习故于前贤芳躅奸慝遗迹常加采访乃从前仕宦在浙如李泌韩世忠文天祥海瑞等旧有祠宇又生长在浙如褚遂良顔真卿陆贽方孝孺于谦王守仁等因其现有庙祀知者犹多若李德裕李纲张浚陆秀夫张咏等俱筮仕此邦许善心顔杲卿赵抃宗泽张九成赵鼎徐应镳王袆卓敬章纶等皆长育兹土其忠节事业亦复表表而士子以外悉茫然不知为何许人又浙产中元奸巨憝如贾似道史弥逺汤思退赵文华辈以及仕宦于浙之韩侂胄等亦多不晓其乡贯行径即志书中向止有善无恶未尝表暴其奸惟见杭州栖霞岭下岳飞祠墓之前旧有铁铸秦桧夫妇万俟卨张俊四跪像儿童妇女瞽目跛足之辈过者必以足蹴石击至今头面俱损而唾骂犹有余恨【臣】因此窃叹千古忠臣烈士与岳飞诸贤竝生一时行事相而泯没无闻者指不胜屈千古奸臣邪佞与秦桧诸人同恶齐等衣鉢相传而生逃斧钺之诛殁无斲棺之及者亦指不胜屈则同为忠奸亦有遇与不遇幸与不幸之分又其甚者如王安石窃假道学之名结党乱政青苗害及天下新说祸中人心遂致误国亡宋乃因曾为鄞令筑有坡陀一塘竟于宁波府城建祠享祀【臣】前以区区小惠不足抵其大恶力排浮论毅然折去似此欺世盗名之奸臣犹窃蒸尝于身后恐天下之大如此者仍复不少邪正混淆【臣】窃愤之伏读雍正元年
　　谕防直省分建忠孝节义祠宇春秋致祭
　　圣主表扬媺善已无不至然【臣】窃见从前祠内止凭曾祀名宦乡贤旧牍循良小节亦得竝列其忠义彪炳而子孙式微未曾呈请者遗漏转多且地居学宫门傍终年关闭乡人足迹不到何由而知若奸回诸人更无遗迹可见似于
　　皇上彰善瘅恶之大典奉行犹未尽善【臣】愚以为古来小忠小奸一节见长一事作恶者无关重轻姑不具论而其中名臣大贤与夫元凶渠魁其行事邪正有关于国家祸福民生利害者不可不为分别表暴以为鉴戒仰请
　　皇上敇下史馆诸臣博稽载籍将汉唐以至明季所有忠臣良将择其辅政治民立身尽节功德显著者列为一编其奸谗邪佞结党乱政倾防忠良卖国求荣扰害苍生之尤甚者列为一编阁臣详慎再加攷覈进呈
　　御览钦定分为二等行令直省府州县除偏僻小地原无大忠大奸者不设外其余就各臣本乡及建功殉难之处
　　敕建公忠庙一所不拘世次设立木主牌位书爵书名
　　壁上防石纪其功绩将
　　钦定一等者祀于堂上二等者配食两傍春秋
　　赐祭以示褒扬其极恶巨奸之家乡及残害本庙得祀忠臣者铁铸其形标名于背皆跪于庙前次等者刊刻石碑大书姓名罪迹立于庙侧不拘城之内外务在人烟辐辏往来聚集之地建造俱于备公款内核实报销凡官员到任以及新进生员入学之日必令至庙展谒平日听凭本地士民焚香赛祭庶此邦之官吏军民农工商贾与夫儿童妇女皆知千古以来有某某为忠良至今流芳百世有某某为奸佞难免遗臭万年当无不共为欣羡转相告戒生其好善恶恶之心坚其效法羞愧之志以此砺世磨钝则百代之
　　君极自
　　皇上而建万世之臣鉴亦由
　　皇上而立传之史册亿万斯年永逺无斁矣【臣】积怀巳久而文义未深辞不达意谨抒胸臆所见冒昧渎陈未敢擅用题本伏乞
　　圣明垂鉴俯赐采择施行谨
　　奏
　　斯论惩奸劝忠彰善瘅恶诚为培植世道人心之美举但今边未熄军需浩繁直省督抚新任者多政务尚欠练习稍缓数年再议建置亦不为晚非目前急务也
　　同日又
　　奏为备陈苏郡营制地方情形仰祈
　　睿鉴事窃【臣】于上年九月间酌议苏郡地方营制文武分防一疏系【臣】亲往与前署总督史贻直巡抚尹继善原任提督柏之蕃面同商酌画一定议候其书题始行缮疏今防
　　皇上天恩俯准所请将来巡防稽察俱有责成未必无所裨补但原题内因添设苏州左营水陆防汛兵少未敷派拨抚标左右二营各连随丁字识止兵二百九十名既有左营中军游击即可管辖右营守备权得归一免于敌体掣肘而右营游击似属冗员故请裁去抵为新设苏营守备千总俸薪其员下随丁字识跟役三十名马十三匹向时不入差操者今归于苏营俱可得收巡防实用又缘督提驻劄相逺幷请将城守三营俱听巡抚专管督率操练指挥缉捕使就近有所统属竝非裁归外营致应援之师单弱可比其间再四斟酌实系因地制宜之愚见今部议以各省抚标经制皆然不便遽行议裁马亦停拨但他省【臣】不及周知即浙江抚标左右二营兵额比苏标较多二百余名而原设之右营游击亦系奉准部文裁汰似于目前所议未尽画一且苏州城守既准新分中左二营马止四十匹抚标两营兵少一半又无泛地巡防有马九十七匹多寡悬殊况考官亦由马兵选拔




　　所见未尽之处【臣】亦不敢不为陈明也至于苏松常镇太仓所属人心浮动喜于讹传滋事奸盗诈伪赌博聚众接踵而见全頼府州县官实心任事执法究治挽回頽风今江南大员意见不符而州县徇私犹然未免非【臣】督捕应管不便越俎但其中有不便隐黙者如苏州府童华一味沽名钓誉


</div>
    <div class="pagination">
<a href="世宗宪皇帝硃批谕旨_page888.html">上一页</a><span>...</span><a href="世宗宪皇帝硃批谕旨_page884.html">884</a><a href="世宗宪皇帝硃批谕旨_page885.html">885</a><a href="世宗宪皇帝硃批谕旨_page886.html">886</a><a href="世宗宪皇帝硃批谕旨_page887.html">887</a><a href="世宗宪皇帝硃批谕旨_page888.html">888</a><span class="current-page">889</span><a href="世宗宪皇帝硃批谕旨_page890.html">890</a><a href="世宗宪皇帝硃批谕旨_page891.html">891</a><a href="世宗宪皇帝硃批谕旨_page892.html">892</a><a href="世宗宪皇帝硃批谕旨_page893.html">893</a><a href="世宗宪皇帝硃批谕旨_page894.html">894</a><span>...</span><a href="世宗宪皇帝硃批谕旨_page890.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
