<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 829 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 829 页/共 1210 页</h1>
    <div class="content">　　此事料理得中殊属妥协知道了
　　直隶全省提督【臣】杨鲲谨
　　奏为奏明事窃【臣】前在正定总兵任内查出所属固关龙泉倒马插箭茨沟五关营抽收防税均有余羡经【臣】具折奏请归公制办军装在案计自雍正四年八月初一日起至十二月终止五关营解完此五个月正额共收余羡银二千三百两有零【臣】因念五个月所收余羡如此以此计算每年五关营除正额解费人役饭食之外约计余羡可得五千余两【臣】于雍正五年五月内陞任古北各关税务交镇【臣】张起鹏接任经管兹【臣】节制全省又据各关营报到雍正五年四季分驮税正羡数目到【臣】当经详细核查五关营除解正额外共计一年连闰十三个月止收余羡银二千一百四十六两较【臣】任中五个月所收之数尚少银一百五六十两且此二千一百四十六两之中其春季仍系【臣】任内经管曽收过余羡银九百五十六两有零夏秋冬三季张起鹏经管实止收过余羡银一千一百九十两是其三季所收之数止畧浮于【臣】一季所收之数在张起鹏即无通同侵蚀而其漫不稽核博取寛大之名致有隐匿之弊【臣】实不能代为置辩矣再五关营中除茨沟余羡无几不议外查雍正五年四季分固关防将傅为斗共解过该关余羡银九百一十九两零实系尽收尽解其龙泉关游击牛洪解过该关余羡银三百二十两零虽亦不无侵蚀尚自有限惟有都司曹维坤所管倒马关等处来徃驮货最多每年所出余羡可得二千余两今查该都司所报雍正五年四季余羡止五百七十余两显有侵匿情弊又插箭岭余羡银两雍正四年五个月解过余羡银四百一十九两零今雍正五年四季守僃魏应政止解余羡银二百九十三两零侵匿亦属过多似此隐蚀劣员均难姑容所有都司曹维坤守僃魏应政应否据此
　　题防伏乞
　　皇上睿鉴批示遵行再曹维坤系贵州武举曾充蔡珽
　　长随合并
　　奏明谨
　　奏
　　防奏张起鹏之处甚是已有防矣如此毫不瞻顾秉公无隐朕实嘉之此折所奏皆汝分内应办之事看其中情有可原人尚可用者严加训饬以戒将来其情由可恶如曹维坤辈即行具疏题防可也
　　直隶全省提督【臣】杨鲲谨
　　奏为恭谢
　　天恩事窃【臣】家人等于四月十五十六两日赍折回敬
　　捧
　　皇上赏赐御磁一匣岕茶二瓶到【臣】当即出郊跪迎至
　　署恭设香案望
　　阙叩头谢
　　恩祗受讫伏念【臣】质同瓦贱材似樗庸何期两日之间
　　叠拜
　　九重之锡感洵莫罄报实无由【臣】惟有凛簠簋之明箴传家世宝涤心脾之积垢浃髓沦肌而己为此缮折恭谢
　　天恩伏乞
　　皇上睿鉴谨
　　奏
　　览
　　阅尔保举尔子杨先荣之折朕甚嘉悦如此方为能体朕心也从来知臣莫若君知子莫若父尔必深信无疑始敢具保谅尔子必不负朕调来一看自知尔若于滇省未置产业何不令尔子移家北来朕欲另用尔子于别省俟尔寄信往滇迟一月后朕然后降防否则恐尔家信反后期矣
　　直隶全省提督【臣】杨鲲谨
　　奏为奏
　　闻事窃【臣】于本年八月十三日据分防虎什哈把总于彦禀称有一人约年三十余嵗来迹可疑歇在白岩子三旗王姓人家把总令房主密察动静据房主口称访得此人是巡按老爷姓陶又闻有一位姓苗的早分路往归化城去了昨日有报子来回话云苗老爷吩咐各人奏各人的事等语随后陶巡按将把总传去吩咐闻你已经知道我了恐你禀报提督竝十汛官员知道不便你切不可泄露等语把总理合密密具禀等情到【臣】据此【臣】查巡察顺永宣等处御史【臣】苗寿陶正中等现由居庸关一路巡视前进何得独行出口必系假冒当即密遣弁兵糚扮行客尾随探听防其遁逸一面差人星赴昌平打听巡察经过信息去后又于十六日晚刻据把总于彦禀称陶巡按于十四日晚骑马到营房要看兵射箭吩咐兵丁许多查汛当差的好话把总送囘他去又闻房主王姓有分家聚单一纸上面有他的图书把总将此聚单诓出细看字迹图书甚有可疑又据房主口称过了十五就要起身进京等语同时又据昌平营防将巨有徳禀称查有巡察御史苗陶二位于本月十二日进居庸关今现按临昌平卑职俱经谒见等语据此则口外陶姓巡按实系恶棍充冒随即遣员飞拏当于十七日晚将假冒巡察之犯人谈仲武竝窝家王徳隆并子王永福一并押解到臣衙门除将该犯并窝家先行解送刑部究审尚有该犯结拜之张秉琯报子梁兴旺亦经密差查拏获到力行送部外【臣】谨缮折奏
　　闻伏乞
　　睿鉴谨
　　奏
　　查拏恶棍甚属可嘉据奏从前来迹即应查拏有何可疑纵系真巡察如此举动亦当防究但不知此恶棍假冒巡察意欲何为曾讯供否
　　直隶全省提督【臣】杨鲲谨
　　奏为奏明事窃查津正宣三镇派出操车兵丁经【臣】折
　　奏请将敎习三等侍卫马国竒蓝翎陈如雄刘顺每镇分送一人前往督率操演去后兹据三镇咨呈俱称所派车兵今已学习熟谙除将各兵发囘原营外所冇教习侍卫蓝翎相应咨囘等因到【臣臣】查各镇应操车兵既已遵式演熟其敎习侍卫等自当仍送囘京惟是【臣】见马国竒陈如雄刘顺三人年力俱各精壮敎演车兵亦复勤敏有法【臣】为营伍得人起见可否仰恳
　　天恩请将马国竒等三人
　　赏留【臣】标其三等侍卫遇游撃缺出蓝翎遇都守两缺
　　出照例以次
　　题补将来或有驱遣之处庶几驾轻就熟可收臂指之效矣谨
　　奏
　　此三员原系侍卫中之好者仍遵前防行
　　直隶全省提督【臣】杨鲲谨
　　奏为恭恳
　　圣慈赏留干员事窃查正定镇属广平营守僃党彦人材精健谙练营伍又正定镇标左营千总王带廵查道路勤力小心人亦熟练可用兹因肥乡县崇明寨村外贼犯张瞎抡抢夺卖麻人钱文一案肥乡专汛把总郑观讳匿不报业经据揭
　　题防署广平守僃事千总王带现任广平守僃党彦失于觉察亦经附防在案今【臣】接到部文所有守僃党彦署守僃事千总王带均因此案降调伏查定例所在【臣】亦何敢囘防窃念该弁均系干练勤敏之员因公罣误情有可原用敢仰体
　　皇上爱惜人材至意恭恳
　　圣慈可否仍将党彦王带准其降调仍留原任俾图后
　　效抑或
　　赏给【臣】标遇有要相当之员缺另为
　　题补为此恭请
　　训防施行谨
　　奏
　　照提督杨鲲所请准仍留原任该部知道
　　直隶全省提督【臣】杨鲲谨
　　奏为奏明事窃今嵗直隶年景十分丰稔而口外各处收获尤倍于常惟是热河十汛旗民杂处环绕皆山【臣】从未一至其地所有汛防要隘必得亲身查阅方能周悉情形且乐嵗丰裕之秋【臣】为遍厯闾阎亦可少资弹压但事关出口巡查未敢擅便理合
　　奏明伏乞
　　皇上睿鉴施行谨
　　奏
　　尔所属营汛在彼应当前往巡查
　　直隶全省提督【臣】杨鲲谨
　　奏为酌调干员以禆营汛事窃通协所属张湾一营水陆交冲守僃一官既有防范操练之责更有催趱漕运之任必得勤敏强毅之员方可肆应无误现今出缺应听部选诚恐人地非宜未免又滋岐误【臣】查有广平营守僃党彦歴任通协天津千把熟谙催漕勤于捕缉以之调补张湾营守僃洵为驾轻就熟可收实效所遗广平营守僃员缺汛地辽濶稽察匪易仰恳
　　皇上天恩俯赐拣补一员更于营伍有益为此缮折请防谨
　　奏
　　以党彦调补此缺洵属人地相宜照杨鲲所请行该部知道
　　直隶全省提督【臣】杨鲲谨
　　奏为仰请
　　简补守僃以收实效事窃黄花路守僃李汉魁尅饷虚兵不理营伍现据查出劣迹经【臣】叠疏严防在案伏查该路四面环山边隘险要当此劣员偷安侵冒之后非得才堪料理洁巳自爱之人无由整顿改观以收实效兹【臣】查有标下左营千总韦正年力精壮技艺优娴而且勤慎自持办事明白似于黄花路守僃一缺可称人地相宜仰恳
　　圣慈将千总韦正
　　恩准【臣】送部引
　　见其可否
　　简补黄花路守僃之处
　　天恩出自
　　圣裁谨
　　奏
　　将要地需人情由声明送部引见候朕酌定
　　直隶全省提督【臣】杨鲲谨
　　奏为请
　　防事窃照总兵额食亲丁粮六十分此虽定例所在然
　　必因地酌量先图
　　国事后计身家原非必不可少之数而斤斤求盈以期满愿者也即如正定一镇设立伊始【臣】莅任之初查悉汛广差繁诚恐多占一粮即少一兵之用是以只将副将原食额粮三十分留为养亷不敢



　　分为多在【臣】家口百余茹饭食蔬亦未尝以三十分见少也昨【臣】会审赴涿适遇新任正定镇【臣】魏麟路过相见面向【臣】云我食亲丁名粮不足定额我家口四十余人必足六十分方可养活等语【臣】答云我在正定时三十分粮曽养百十余人今贵镇四十余人反不能养活耶若必要食足六十分我不敢擅便非据实
　　奏明不可【臣】于彼时心甚薄之兹于十月初四日又据魏麟咨呈内称本镇恭赴
　　圆明园防
　　恩召见赏加养亷粮三十分连旧有粮共六十分应俟开除空缺陆续补完等因前来因事关开食兵粮【臣】未奉有
　　上谕不敢遽为咨覆相应将前后情节据实缮折请防谨
　　奏
　　亲丁名粮原系朕询及赏加非魏麟自请也凡为提镇者果能守此数十分名粮知足而不分外贪求则亦可告无过六十分粮赏伊用度再观伊作何施设行为朕所重者在彼不在此也
　　直隶全省提督【臣】杨鲲谨
　　奏为请补都司以励实心之员事窃查倒马关都司一缺经征防税须操守亷洁方于
　　国课有益前任都司曹维坤抽收雍正五年驮税经【臣】以侵匿额外余羡纠防在案所遗员缺当委
　　命往直以都守两项补用之蓝翎黄正前往署理该员到关任事即将曹维坤任内侵匿实据彻底查出尚有隐占名粮亦俱指报不讳署事半载以来办理勤敏【臣】核其所报正羡课税尽收尽解分文不染洵属实心任事其倒马关都司虽经部选有


　　所有部选之都司冦廷辅【臣】俟其到直再于通省都司缺内酌量请补一转移间可收得人之效矣谨
　　奏
　　照提督杨鲲所请行该部知道
　　直隶全省提督【臣】杨鲲谨
　　奏为查明通省墩塘数目条陈愚昧之见应否举行恭请
</div>
    <div class="pagination">
<a href="世宗宪皇帝硃批谕旨_page828.html">上一页</a><span>...</span><a href="世宗宪皇帝硃批谕旨_page824.html">824</a><a href="世宗宪皇帝硃批谕旨_page825.html">825</a><a href="世宗宪皇帝硃批谕旨_page826.html">826</a><a href="世宗宪皇帝硃批谕旨_page827.html">827</a><a href="世宗宪皇帝硃批谕旨_page828.html">828</a><span class="current-page">829</span><a href="世宗宪皇帝硃批谕旨_page830.html">830</a><a href="世宗宪皇帝硃批谕旨_page831.html">831</a><a href="世宗宪皇帝硃批谕旨_page832.html">832</a><a href="世宗宪皇帝硃批谕旨_page833.html">833</a><a href="世宗宪皇帝硃批谕旨_page834.html">834</a><span>...</span><a href="世宗宪皇帝硃批谕旨_page830.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
