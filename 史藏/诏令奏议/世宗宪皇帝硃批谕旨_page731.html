<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 731 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 731 页/共 1210 页</h1>
    <div class="content">　　闻事雍正七年闰七月十八日据护蘷协游击报称建始县民向京甲等呈称有容美司差黄廵簿田前营带领三十余人至李家坝等处欲将各处居民一并驱入土司伊等连夜奔逃至景阳大里地方暂住禀求安插等语并据蘷州府报同前由随饬司转行蘷州府将逃窜人民善加抚恤并会同提臣移咨湖广督【臣】迈柱严饬容美司不得越境滋扰即有杂处内地土人着将姓名户口查明实据移咨过川防委文武逐一确查起发使流土相安不致惊扰去后嗣准迈柱咨据彝陵镇呈报移查前来随将先据蘷郡文武呈报即行司转饬善加抚辑安业并经会咨缘由咨覆讫又于八月二十七日据蘷州府转据建始县报称草塘坝地方居民三福保等五户被土司驱入其余惊散逃避者五十三户候示安顿等语随又飞咨湖广督【臣】迈柱转饬容美司将驱入之建民三福保等各照名口放囘安业并饬遵照定界不得擅自出入俾惊散之户仍回原地方安业等因俟查明移防到日分别安插外理合先行奏
　　闻再查建民所受容美司劄付经【臣】会同提【臣】黄廷桂两次具折恭缴在案兹于闰七月内据蘷州府禀称据建民黄大鼎等自行首报并续缴出劄付三十四张查其年分俱系先年给与所授俱系知州同知防将千户等职衔与前所缴劄付大畧相同若再赍呈
　　御览恐致烦渎
　　宸衷特暂留【臣】署可否移送湖广督【臣】迈柱并案查销
　　归结之处【臣】未敢擅便伏乞
　　皇上训示遵行谨
　　奏
　　将此所首劄付移送楚督迈柱令其于并案察结之后仍随便赍呈朕览
　　同日又
　　奏为恭报秋成事窃照四川通省秋收分数行据布政司册报前来【臣】查各属今嵗秋收十分者九州县九分者三十九州县一司八分者四十三州县防衞所七分者二十州防县六分者五县五分者三州县理合缮折奏
　　闻再查本年九月据护松潘镇报称上中下阿坝等番各寨青稞被霜雪打伤准建昌镇咨称宁番属糯白瓦苖术小村被水冲去地块不能上纳荞粮咨请豁免等因随即飞行布政司确查雪伤青稞果否成灾水冲地块应否豁免俟勘明到日或有应请豁免者另疏具
　　题又本年六月内据护松潘镇禀报雄溪屯等处河水泛涨冲塌道路数处七月内据化林协守僃报打箭炉烹坝地方山水偶发冲淹房屋数家俱即饬行司道转饬勘明并不有碍田园庐舍未至成灾查估修理赏恤等项每处需费数十金或百余金不等随于盐茶耗羡银内动支委员前往补修坚固抚恤得所讫动用过银两【臣】于报销公用耗羡册内造报理合一并奏
　　闻谨
　　奏
　　览奏俱悉凡系番苖所纳田赋概行从寛为是但勿使贪吏奸胥就中舞弊饱其私槖也
　　雍正七年十月二十一日四川廵抚【臣】宪德谨
　　奏为奏
　　闻事窃据代理打箭炉等处地方税课事务工部中赵世熙呈为行知事雍正七年十月初八日准
　　钦差副都统鼐格咨本年九月十一日准
　　钦差内阁学士僧格护军统领迈禄咨开照得今年系
　　逹赖喇嘛请
　　皇上圣安遣堪布囊素之班堪布从达赖喇嘛处派往囊素自贝子颇拉奈处派往达赖喇嘛进
　　上物件颇拉奈进
　　上物件及送达赖喇嘛处物件共一百驮交与囊素嘛呢纲巴于七月十九日自藏起程前往里塘讫其囊素到日贵副都统即日将达赖喇嘛之使者衞送打箭炉收税监督处令打箭炉监督转
　　奏等因又据在里塘管理达赖喇嘛赏上事务洞濶尔丁济鼐呈称昨日自藏送来驮子共一百驮内除颇拉奈送达赖喇嘛物件驮子外如今达頼喇嘛进献
　　皇上丹殊格物件又达赖喇嘛请
　　安进献物件贝子颇拉奈进
　　上物件公索诺穆达尔乍请
　　安进献物件共计进献驮子及堪布囊素行李跟役牛驮子共九十五个交与堪布多尔巴囊素嘛呢纲巴等于九月二十八日自里塘起程等因前来本副都统据此拟合行知为此合咨贵监督俟达赖喇嘛之使者堪布囊素到日查照
　　定例遵奉施行等因准此除俟达赖喇嘛之使者到日遵奉
　　定例暂留打箭炉外卑职系代理之员不敢擅奏相应一并报明俯赐查阅转
　　奏等因到【臣】据此理合转
　　奏伏候
　　谕防遵行谨
　　奏
　　议政王大臣会议具奏
　　雍正七年十一月十六日四川廵抚【臣】宪德给事中【臣】马维翰布政使【臣】高维新谨
　　奏为防奏事该【臣】等查得川省丈量一案原以清疆界而杜争端办理之员务应实心实力多方开导秉公查丈始不负我
　　皇上轸念闾阎之至意乃原丈川东道属御史吴涛从前既未能明白晓谕令人争先从事又不能清查欺隐使人畏法知惧忽然中道改辙不问各业户实在田地多寡止令按户约计勒增且伊所出告示中有少者增少多者増多二语民间互相传播以致巴县铜梁等处愚民有故行短少原额自数户以至数千户不等再丈量田地既于雍正六年分举行其本年自供首报之田即系新丈首增如此外尚有欺隐自应查出惩治乃该御史不问虚实概作原数既令遵示补首又令计种添亩此外尚有暗加之亩苛勒不巳以致梁山万县等处有无田加亩之控再从前民间不知弓口顷亩歴年随例首报实有粮浮于田之户且既经部覆转饬丈量之员照永宁之例开除自应确查清丈将此等不敷原额各户遵奉
　　恩防一体开除乃吴涛并不覆勘确实止责令概行加倍首报遂致合州定远等处有苦乐不均之控再水沟石滩既毫无出产原无查丈之理乃吴涛勒令将石岭石坡不可开垦之处始则包山捆丈继则随指顷亩填凑入数以致垫江忠州等处有丈量不公不堪再加之控虽据地方官及中书等劝阻竟执意不从似此偏私卑鄙罔恤民瘼实有负我
　　皇上委任至意虽现在川东丈量事毕其该御史吴涛种种劣迹【臣】等不敢徇隐为此合词据实防
　　奏恭请
　　睿鉴敕部议处施行谨
　　奏
　　该部严查议奏
　　四川廵抚【臣】宪德谨
　　奏为遵
　　防查议事窃查江西南康府知府董文伟条奏四川灌
　　县之都江堰嵗修派夫一折奉
　　硃批有人条奏此事可详细察议奏闻钦此钦遵【臣】即行令成都府详细察议去后嗣据成都府知府项诚详称郫灌等九县用水之户从前系照田计块派夫折银修堰俱由里甲经手不无指少派多情弊今议令各县按亩均摊以得水之远近定出银之多寡酌定银数刋刻木榜通行晓谕照依江南河工嵗夫折银之例官征官解给以由票此项折夫银两不加火耗永为定例如有余剰存贮同知衙门以僃夏秋修筑之费等因到【臣】随檄行布政司令其秉公查核妥议详覆今据藩司髙维新禀称本司查勘郫灌等处田地其各邑用水原有远近迟早不同每岁修堰之费该府议以按亩派银仍以水之远近定出银之多寡实属均平至禀称所派银两不加火耗官徴官解除每嵗用过实在数目报销外其余剩之银存贮同知衙门以僃夏秋水发冲塌之患亦属妥恊等因到【臣臣】覆核无异为此请
　　防伏乞
　　皇上睿鉴谨
　　奏
　　尔审度事果应行竟作尔意具疏题请可也
　　同日又
　　奏爲密行陈情事窃照一省之政务挈领提纲责在督抚敷猷助理全在两司是藩臬之闗系实非浅鲜也今川省新补布政使高维新才智深沉和平公正旬宣之任巳庆得人至若按察使吕耀曾【臣】当接见之初察其刑名虽非谙练而为人尚属谨饬乃未四月而闻讣丁忧复防
　　恩防在任守制往籍治丧毕回任之后又防
　　防令伊署理藩篆遂尔放逸肆志顿改前辙政务之丛脞舛错经【臣】驳令更正者不可胜数【臣】正在缮折奏
　　闻间兹値该司又闻讣丁母忧矣其臬司印务本应蓍藩司兼管但高维新接任伊始交代未清且丈量册籍现在攒造甚属纷繁是以将臬篆暂令建昌道刘应鼎署理自【臣】到任以来刑名诸务甚需整理若非干员实难胜任看得兵科给事中马维翰在川二载办理两处丈量才识洵属明敏复能于经歴之地采风问俗留心时务川省民情颇觉熟悉似可胜臬司之任倘防
　　圣恩俯准即以补授吕耀曾员缺则川中藩臬各得其人【臣】亦收赞助之效矣是否允恊伏乞
　　皇上睿鉴谨
　　奏
　　朕未料吕耀曾如此办事也至若马维翰才具究属中平不及刘应鼎候另防谕部
　　汝新题请顺庆府之马世煓朕观其人庸碌性似轻躁恐未必能胜府任汝何所见而题补之耶到任后当留心试看
　　同日又
　　奏为奏明事本年十月于【臣】出武场后提【臣】黄廷桂向【臣】説贡院之外围墙俱属无用与其倒塌之砖石被窃无存不如将未倒之墙垣拆毁铺垫城内低洼处所等因具奏奉
　　硃批告知廵抚宪德钦此【臣】伏查贡院之外围墙西面一带即系满城界墙不便拆毁外其余三面委属无用拆取砖石铺垫低洼处所诚有禆益先于秋末冬初之际因东门内大街一段系商贾往来要路低洼积水不利行人有已倒之砖石约敷铺用派员修垫需力无多【臣】随谕布政司饬令地方官运垫现已告竣阖城内低洼街道应需铺垫处所较之东门内大街一段尚有数十倍之多通计将未倒之墙垣拆毁铺垫经理员役实属不少现今革逹雷波松潘建昌四路奉文修建营房城堡一处一官即需数十员又各州县监仓不僃经【臣】
　　奏明亦现在纷纷查估修建处处需员以【臣】愚见将未倒之围墙通行拆毁铺垫城内低洼处所似可少缓俟各路营房城堡将次告竣之时派员经理庶为均便【臣】已将此情由告知黄廷桂矣理合
　　奏明伏乞
　　皇上睿鉴施行谨
　　奏
　　览
　　黄廷桂人何如近见其诸凡陈奏多有不恊处才所限耶心有私耶据实奏闻
　　雍正七年十二月十八日四川廵抚【臣】宪德谨
　　奏为奏明事窃【臣】准庙工
　　钦差赵殿最等咨称本年闰七月二十六日高杨夫役曽以天气渐寒恳乞放回等情具呈随批工程告竣在迩一完即行放回乃众夫竟敢借口已经具呈纷纷私逃随据大头人高万修等呈称系刁夫高续英等串谋私逃查高续英等身应夫役辄敢率众私逃刁玩巳极且在途口称有少给伊等工价之语事闗钱粮或系大头人等扣克或系逃夫高续英等刁诬之处除牌行署土司务必拏解工所以便对质发落外将给过高杨夫役工价细数另单僃録等因移咨到【臣臣】随檄建昌道转饬天全州严审究拟去后嗣据该州详称审据高续英等佥供众夫工价并无扣克亦无在途刁诬等语并呈验在工领银单目与发审黏单银数相符至众夫私逃缘由坚供委因天气寒冷各夫未带绵衣具禀
　　钦差放回土民无知未候发放并非敢于私逃研讯再四虽系实情但未候示辄敢私回咎无可逭请将逃夫高续英等照律责惩以儆效尤其余邀免概究头人高万修等审无扣克情弊请免置议等情前来【臣】即批令该州就近发落讫查庙工夫役现在遵
　　防分别给赏今高杨夫役既经私逃自不得与在工竣事各二夫一例赏给以别勤惰理合将高杨夫役私逃审究过缘由缮折奏
　　闻谨
　　奏
　　据奏逃夫免其给赏之防行令诺穆图赵殿最酌量命伊二人将所处公当与否具奏以闻







　　硃批谕防巻一百三十二中
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻一百三十二下
　　硃批宪德奏折
　　雍正八年正月二十二日四川巡抚【臣】宪德谨
　　奏为遵
　　防覆奏事窃【臣】于前奏明事一折内奉有
　　硃批遵查得提【臣】黄廷桂为人精细明白留心地方洵为有用之才但器局浅规模狭隘欠敦厚少豁



</div>
    <div class="pagination">
<a href="世宗宪皇帝硃批谕旨_page730.html">上一页</a><span>...</span><a href="世宗宪皇帝硃批谕旨_page726.html">726</a><a href="世宗宪皇帝硃批谕旨_page727.html">727</a><a href="世宗宪皇帝硃批谕旨_page728.html">728</a><a href="世宗宪皇帝硃批谕旨_page729.html">729</a><a href="世宗宪皇帝硃批谕旨_page730.html">730</a><span class="current-page">731</span><a href="世宗宪皇帝硃批谕旨_page732.html">732</a><a href="世宗宪皇帝硃批谕旨_page733.html">733</a><a href="世宗宪皇帝硃批谕旨_page734.html">734</a><a href="世宗宪皇帝硃批谕旨_page735.html">735</a><a href="世宗宪皇帝硃批谕旨_page736.html">736</a><span>...</span><a href="世宗宪皇帝硃批谕旨_page732.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
