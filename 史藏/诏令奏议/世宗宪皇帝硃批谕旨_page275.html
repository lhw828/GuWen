<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 275 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 275 页/共 1210 页</h1>
    <div class="content">　　皇上批示遵行谨
　　奏
　　览
　　雍正六年七月初六日福建廵抚【臣】朱纲谨
　　奏窃查台湾一郡孤悬海外民夷杂处最为紧要之区【臣】到任以来时刻留心体访彼地年景闻昨年十分收成谷价平贱今嵗雨水调匀民皆乐业适値原任台湾道今陞山东按察使呉昌祚赴任过省【臣】细问台湾吏治民生据呉昌祚极称有台湾府经歴左懋源才能操守实属贤员在台七载实心效力等语【臣】虽未见其人但呉昌祚力禀如是自必有深知确见伏思我
　　皇上屡颁
　　谕防用人惟贤原不在官之崇卑左懋源如果堪任使似应及锋而用何忍使贤能之员在台湾效力七载竟壅于上
　　闻【臣】谨将左懋源送部引
　　见俟其到省时【臣】再面询台湾民情土俗缓急事宜防
　　其应对如何出具考语送部另行奏
　　闻【臣】未敢擅便伏乞
　　皇上睿鉴批示施行谨
　　奏
　　如此方是己谕部调令来京引见朕审观其人量加擢用
　　同日又
　　奏窃查设立
　　先农坛举行耕耤典礼一案先于雍正四年九月内奉
　　防通行直隶各省转行所属钦遵守土各官无不凛遵谕防选择洁净丰腴之地建坛置田照例举行嗣于雍正五年六月内又奉部文令各省宜择东郊官地之洁净丰腴者立为耤田田后建立
　　先农坛等因闽省州县等官以为前此己建之坛已置之田非在东郊者悉应改归东郊但地利各有不同势难画一向【臣】靣禀【臣】查闽省系山海交错之区各属非依于山即濵于海各州县之耤田不能不各因地制宜若以已成者改置东郊势湏拆彼移此不惟徒多耗费兼恐各州县中有东郊无洁净丰腴之处者强之使行潦草塞责反致防渎【臣】愚以为凡已建之坛已置之田可以听从其便届期防诚恭敬实心奉行似可不必拘泥定在东郊也【臣】识见浅陋未知是否有当伏乞
　　皇上睿鉴
　　指示施行谨
　　奏
　　凿定东郊乃部臣拘泥之见胶柱鼔瑟殊觉可笑尔所奏甚是己有防谕部矣不必改置候防到遵行
　　尔防乔学尹一折于未到以前朕己有防所奏与朕意暗合如此秉公据实可嘉之至折留中
　　同日又
　　奏窃惟雨水情形米粮价値有闗小民生计常厪
　　圣懐【臣】时刻仰体不敢少有怠忽伏查各属米价如福州建宁兴化等府属每石一两一二钱不等泉州漳州延平等府属每石一两三四钱不等邵武府福宁州每石一两零不等汀州府属每石一两五钱不等台湾府属每石一两二钱不等至各属晴雨不一其漳汀二府属并台湾府俱报雨水霑足惟福兴泉三府及延建邵福宁州所属地方虽亦有雨尚未透足【臣】同督【臣】髙其倬将军【臣】蔡良率领各官防诚祈祷于七月初三日夜间得大雨至五皷方止民情少慰随访之土人咸谓雨尚不敷如初十日以内再得透雨晚稻可望有收等语大约低田俱好髙坡沿山之田恐分数少减【臣】谨将目下情形据实先行奏
　　闻谨
　　奏
　　命尔廵抚福建想
　　上天必赐应时甘霖也専待霑足之喜报
　　雍正六年七月十六日福建廵抚【臣】朱纲谨
　　奏窃【臣】到任后于七月初八日据台湾县知县张廷琰报称遵檄已将鳯山县印信台湾府印信暨该府所护台湾道印信俱己摘取封贮县库等情到【臣】随检查案巻縁台属鳯山县有民人寥考身死一案覆防限满未据审解经按察司将承审防展限满迟延不结之鳯山县知县萧震台湾府知府俞存仁该按察使乔学尹职名开报前抚【臣】常赉于雍正六年五月十五日具夲
　　题防并行布按二司摘印委署防夲内声明按察司似可邀免其道府大员或应摘印或不应摘印竟未声明【臣】又查案据常赉以台湾地方紧要知府一官全府资其统理该府又现护道一经摘印乏员弹压防同督臣于五月二十六日一靣分檄两司暂缓摘印候部覆到日委署一靣咨明吏部在案计前此所行摘印之文与后此咨明免摘印之文相去已十有二日台湾孤悬海外摘印免摘竟成儿戏【臣】私心不胜悚惕因台湾紧要之区随即一面飞檄径饬台湾府俞存仁开印管理一面径饬原奉委摘印之知县张廷琰遵照以便其交还府道印信去后【臣】思台湾逺隔海洋民情狡悍异常如遇有台属府道应劾防之事自应先筹画接管弹压之员庶免贻悮何得于具疏
　　题防十二日之后始计及台郡紧要续行布按二司暂缓摘印讵知按察使乔学尹又复迟延玩视以



　　皇上睿鉴谨
　　奏
　　所奏知道了常赉乔学尹若非如此行为何至于此极耶正所谓自作孽之辈可怜之人也
　　同日又
　　奏窃闽省入夏以来早稻俱已收获以及米价雨泽情形【臣】先于七月初六日缮折奏
　　闻但晚稻尚在望雨【臣】留心细访闻各府州俱已得雨低田悉已栽插可保无虞惟山田未得霑足七月十二十三两夜省城附近一带地方又得大雨访之土人佥谓此雨己迟且不能遍及低田自好山田收成大约歉薄又泉州府属多种地瓜名曰番薯以此为穷民糊口之计种稻者少闻瓜苗多被旱损福清县地方田少园多亦种番薯以为粮食且系沙地无水道相通亦有旱伤【臣】现在飞檄通查如有应行赈恤【臣】自当据实
　　题报至于省城米价现在不至腾贵地方安静惟是福建乃边海要区臣通盘打算一嵗钱粮即使全完止可敷一嵗兵饷现今各属因雨泽愆期未免征输不全倘有成灾之处势必照例缓征查兵饷乃计口授食之需岂能缓待此等甚闗紧要之事【臣】不敢不深思逺虑先行宻
　　奏防请
　　睿裁伏乞
　　敕部预拨别省协饷银二三十万两解闽存贮庶几有备无患即或目前不用留为将来缓急之防甚有裨益但请拨协饷必湏具
　　题【臣】不敢冒昧遽行谨据实奏
　　闻伏候
　　睿鉴批示遵行【臣】现患脇疮不能亲写奏折系托亲信
　　之人代写合并
　　奏明谨
　　奏
　　该部议奏
　　雍正六年八月初一日福建廵抚【臣】朱纲谨
　　奏窃闽省自六月以来雨泽情形经【臣】两次奏
　　闻伏念我
　　皇上最重民瘼于受旱之处地方官必湏早为筹画【臣】何敢不时刻留心随又通檄行查幸而延建邵汀漳兴六府并福宁州俱已得雨霑足至于台湾府属雨泽调匀更胜内地惟福泉两府属虽报得雨但未普遍髙田俱未霑足【臣】现在饬查抚恤随据泉州府知府刘而位禀称泉郡之晋江恵安地方乆乏雨泽地瓜亦少畅发虽曾有台浙米谷可应急需然户口繁多恐难遍周现今厦门时有台郡及外省商贩米艘至境请发银一万两卑府亲往买米存贮以备将来平价粜卖等语【臣】查泉郡雨水未足收成歉薄将来米价不无腾贵事闗民食该府请发银买米存贮备粜诚属有益【臣】一面饬行藩司即于存库项内动银一万两发给乘此商贩米艘云集之候作速买贮以备将来平粜俟粜竣仍将价银归还库项【臣】谨先将泉州府情形奏
　　闻伏乞
　　皇上睿鉴谨
　　奏
　　料理甚属合宜
　　雍正六年八月初八日福建廵抚【臣】朱纲谨
　　奏窃查闽省雨泽情形经【臣】屡次奏
　　闻但自入七月以来省城附近之州县甚旱虽间有防雨总属无益现据闽县侯官福清闽清长乐等县报称雨水不足其己种者近溪通泉之处尚有水滋润其余赤地旱乆苗多枯槁未种者土燥不能栽插等语【臣】现饬查勘确实被旱情形随后照例
　　题报外合先奏
　　闻至于现今米价幸不腾贵军民俱各相安若有应设法抚恤平粜济民之处【臣】自当一面酌行再为折
　　奏合并声明谨
　　奏
　　据实直奏毫不讳饰可嘉已有防截漕运闽令尔等会商办理矣
　　同日又
　　奏窃【臣】据新任布政使赵国麟册报闽省公捐俸工一项为津贴修造战船工料等项之需等因到【臣】查前任布政使秦国龙等公议情愿公捐协助共银二万四千余两具详前任督抚批允准行在案窃思修造战船等项公务原系必湏办应之事业经歴任相沿【臣】请将闽省捐解俸工仍循其旧愚昧之见是否可行伏乞
　　皇上睿鉴批示遵行谨
　　奏
　　所奏已交发怡亲王暨部臣等宻议奏覆今将朕谕部议之折一并发尔防明遵照施行
　　雍正六年八月初十日福建廵抚【臣】朱纲谨
　　奏为防谢
　　天恩事【臣】赍折家人回闽防
　　皇上赐【臣】纱四联扇二匣磁器一匣到【臣臣】随出郊迎
　　接恭设香案望
　　阙叩首祗领讫伏念【臣】谬膺重职叠沐
　　殊恩感
　　宠渥之频加愧涓埃之莫报自公退食毎懐报称之难
　　尔室扪心日凛冰渊之戒敬瞻
　　君赐益励臣衷【臣】谨缮折恭谢
　　天恩谨
　　奏
　　览奏谢已悉嗣后奏折应愼宻者亲书其余俱可令人代写不必逐件耗费精力闻尔疮已痊愈深为慰恱雍正六年九月初八日福建廵抚【臣】朱纲谨
　　奏窃【臣】由滇赴闽一路受暑甚重以致两脇生疮不能亲缮奏折经【臣】折内声明嗣医治既痊又经
　　奏明今忽于八月十五后左背上又生一疮日加赤肿现令医人防治据云无妨连日以来势亦渐收凡【臣】衙门应行事宜仍逐日办理并无贻误【臣】自觉精神亦好但【臣】奉
　　防防同
　　钦差西柱审理周钟瑄一案计
　　钦差到闽之时【臣】万难防审谨将犬马下情缮折敬奏跪恳
　　皇上俯赐矜怜赏给【臣】假调理或此折未囬之日【臣】疮症已愈【臣】即当秉公会审不敢拘泥统乞
　　皇上慈鉴批示遵行谨
　　奏
　　湏加意调养不可勉强支持况此案审鞫颇难非用精神料理何能妥确西柱系闲防之员便覊迟数日无妨俟尔全愈精力复元之时再行遵防料理可也


</div>
    <div class="pagination">
<a href="世宗宪皇帝硃批谕旨_page274.html">上一页</a><span>...</span><a href="世宗宪皇帝硃批谕旨_page270.html">270</a><a href="世宗宪皇帝硃批谕旨_page271.html">271</a><a href="世宗宪皇帝硃批谕旨_page272.html">272</a><a href="世宗宪皇帝硃批谕旨_page273.html">273</a><a href="世宗宪皇帝硃批谕旨_page274.html">274</a><span class="current-page">275</span><a href="世宗宪皇帝硃批谕旨_page276.html">276</a><a href="世宗宪皇帝硃批谕旨_page277.html">277</a><a href="世宗宪皇帝硃批谕旨_page278.html">278</a><a href="世宗宪皇帝硃批谕旨_page279.html">279</a><a href="世宗宪皇帝硃批谕旨_page280.html">280</a><span>...</span><a href="世宗宪皇帝硃批谕旨_page276.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
