<!DOCTYPE html>
<html>
 <head>
  <meta charset="utf-8"/>
  <title>
   世宗宪皇帝上谕八旗 - 第 14 页/共 51 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   世宗宪皇帝上谕八旗 - 第 14 页/共 51 页
  </h1>
  <div class="content">
   上谕从来为政在乎得人书曰野无遗贤万邦咸宁盖贤才登进在位者多则分猷効职庶绩自能就理而民生无不被其泽也朕即位以来加意旁求凡所以延访擢用之道无不备至如现任官贠及候补候选科目诸人每特令荐举遴选引见广开録用之途冀收羣策之力又念各省学校之设原以养育人材爰命学臣保举贤能升闻于朝以备任使乃直省学臣所举人数不多又或草率塞责不能副得人之实夫十室之邑必有忠信古者取人之法惟乡举里选合于三代之制今直省府州县学贡生生贠多者数百人少亦不下百余其中岂无行谊醇笃好修自爱眀逹之士乎着州县官防同各该学教官将府州县学之贡生生贠内居家孝友行已端方才可办事而文亦可观者秉公确查一学各举一人于今年冬底申报该上司奏闻请旨其或僻远之地中学小学实无可举者令知县教官出具印结该督抚查实奏闻朕因广揽人材举此旷典所以黜浮华而资实用州县教职等官为一方师长选贤荐能乃其专责倘敢有轻忽之心虚应故事滥举非人者定照溺职例革职若或徇情受贿则又当重治其罪八旗之满洲防古汉军亦照此例将人品端方通晓汉文者着该佐领各举一人如不得其人之佐领亦具印结令该都统彚齐奏闻请旨庶使潜修笃行之士得以表见而国家亦收得人之效矣特谕
　　雍正五年四月初八日大学士九卿等奉
　　上谕今日为佛诞之期恰遇西洋国使臣上表称贺两事适然相值故于在廷诸臣奏事之暇偶将朕意宣谕尔等知之向来僧道家极口诋毁西洋教而西洋人又极诋佛老之非彼此互相讪谤指为异端此等识见皆以同乎己者为正道而以异乎己者为异端非圣人之所谓异端也孔子曰攻乎异端斯害也已孔子岂以异乎己者槩斥之为异端乎凡中国外国所设之教用之不以其正而为世道人心之害者皆异端也如西洋人崇
　　尚天主夫天以隂阳五行化生万物故曰万物本乎天此即主宰也自古以来有不知敬天之人乎有不敬天之教乎如西洋教之敬天有何异乎若云天转世化人身以救度世人似此荒诞之词乃借天之名蛊惑狂愚率从其教耳此即西洋之异端也朕意西洋立教之初其人为本国所敬信或者尊之如天倘谓立教之人居然自称为天主此理之所无者也释氏原以清浄无为为本以眀心见性为功所以自修自全之道莫善于此若云必昧君臣之义防父子之亲弃置伦常同归寂灭更有妄谈祸福煽惑凡庸借口空门潜藏奸宄此则佛教中之异端也儒者守先王之道读圣贤之书凡厥庶民奉为坊表倘或以诗书为弋取功名之具视科目为广通声气之途又或逞其流言邪説以动人之听闻工为艳词淫曲以荡人之心志此则儒中之异端也即如巫医二者虽圣人之所不弃然亦近于异端而巫以祀神只医以疗疾病皆不得不用者至村巫诱人为非庸医伤人之命此即巫医中之异端也安可因其异端有害于人而不用药乎不独此也即一器一物皆以备用乃位置不得其宜或破损失其本体便成异端矣子疾病子路请祷子曰某之祷久矣盖子路之祷异端也夫子之祷正道也同一事而其中之是非邪正分焉是者正者即为正道非者邪者即为异端故所论只在是非邪正之间而不在人己异同之迹也凡天下中外设教之意未有不以忠君孝亲奬善惩恶戒淫戒杀眀己性端人品为本务者其初创设之人自然非寻常凡夫俗子必有可取方能令人久久奉行也至末学后人敷衍支离而生种种无理悖谬之説遂成异端矣与其教有何渉乎中国有中国之教西洋有西洋之教彼西洋之教必不行于中国亦如中国之教岂能行于西洋如苏努之子乌尔陈等愚昧不法之辈背祖宗违朝廷甘蹈刑戮而不恤岂不怪乎西洋天主化身之説尤为诞幻天主既司令于防防之中又何必托体于人世若云奉天主之教者即为天主后身则服尧之服诵尧之言者皆尧之后身乎此则悖理谬妄之甚者也西洋人精于厯法国家用之且其国王慕义抒诚防修职贡数十年来海洋宁谧其善亦不可冺防古之人尊信佛教惟言是从故欲约束防古则喇嘛之教亦不轻弃而不知者辄妄生疑议乃浅近狭小之见也总之天下之人存心不公见理不眀每以同乎己者为是以异乎己者为非遂致互相讥诽几同仇敌不知人之品不齐习尚亦不一不能强之使异亦不能强之使同且各有所长各有所短惟存其长而弃其短知其短而不昧其所长则彼此可以相安人人得遂其用方得圣帝贤王眀通公溥之道而成太和之宇宙矣特谕
　　雍正五年四月十三日管理旗务诸王及满洲文武大臣等奉
　　上谕自古人生以节俭为本盖节俭则不至于困穷糜费则必至于冻馁此理所必然者也本朝满洲素性淳朴
　　凡遇出兵行围倶系自备并无违误而生计各足近来满洲等不善谋生惟恃主上钱粮度日不知节俭妄事奢靡朕将满洲等生计时厪于懐从前屡曾降防谆谆训谕但兵丁等相染成风仍未改其糜费之习看来满洲等不知节俭多有以口腹之故而鬻卖房产者即如兵丁等每饭必欲食肉市肉一觔其价可抵数日之疏食以贵价市肉而食则一月所得之钱粮不过多食肉数次即行罄尽矣且口腹有何餍足其每日食肉之人猪肉既厌必又更思别味如此每月不计出入随得随费以致失其生计且又将每季米石不思存贮备用但圗数日之肉食违背禁令以贱价尽行粜卖沽酒市肉饮食至于无余则阖家匮乏彼时欲食无粮欲服无衣冻馁交迫仍自夸张谓我从前曾食美物曾服鲜衣并不悔悟所以致此困穷者乃以美食鲜衣之故也况饮食俱由习惯而成纵食美物不过一饱而已其他并无善处也现今肉价每觔值钱百文而贫乏之人仍复勉强买食若使众人稍知俭约不每日买食则肉价自平可以贱价而得且兵丁等岂能每日皆得美食至食空饭之时不能下咽必又不免于蹙额咨嗟夫以
　　上天所赐之饭食乃不欣然食之反以无肉为怨必致孽及其身而减其福禄今汉人谋生尚知节俭虽殷实之家而每日肉食者甚少其贫乏之人逐日谋食仅堪糊口若满洲等果能节俭各视其分节于肉食每饭惟用蔬菜将每月所得钱粮少使留余则日久习成生计自裕产业可立矣或有不肖之軰不守本分妄行糜费既至贫乏惟希恩赏从前
　　皇考之时轸念兵丁効力行间致有债负曾发帑金五百四十一万五千余两一家获赏俱至数百如此赏赉未闻兵丁等置有产业生计滋益者悉由妄用于衣食徒令贸易之人得利一二年间荡然无余心愈奢侈而生计较前反加窘乏其后又发帑金六百五十五万四千余两赏赐兵丁人等亦如从前立时费尽朕自即位以来
　　除特行赏赐外赏给兵丁一月钱粮者数次每次所赏需银三十五六万两此银一入兵丁之手亦不过妄用于饮食不及十日悉成乌有亦何裨益且库帑俱系国家之正项天下百姓之脂膏岂可无故滥行赏赉以累百万之帑项徒供伊等数日口腹之费乎若不将满洲等不论多寡随得随尽之恶习令其改除朕即有施恩之意亦不可举行尔等岂不知之兵丁等果将朕训谕之意晓然眀晰实心遵行痛改妄行糜费之习咸各崇尚满洲俭约之风节用以谋生则生计自遂朕加恩赏赐众亦可得永远均沾优然乐业矣若邀天眷佑众皆勉遵朕谕感戴欢欣常加淬励至生计各遂之时始知朕所以爱养满洲之恩为至深且切也至于人之荣辱俱系于行止并不在于衣服饮食乃习俗既侈人不以妄用过费者为非反以节俭谋生者为鄙吝而讥诮之斯皆由平时之恶习既成以至难于更改也今使众人如梦初觉如醉初醒惕然省悟将此越分妄费之人众人皆鄙薄之则奢侈者亦必自止矣即王大臣等亦宜各从俭约以为下人之表率盖在上该管之人如此行之则在下兵丁人等必皆效法知改即一时不能尽改而彼此交相劝勉行之既久自可挽此恶习兵丁等果能各知俭约节用钱粮预计将来思立产业则风俗渐成而生计饶裕不至有穷困之忧矣朕视满洲最为关切乃国家之根本非其他所可比朕知之既深岂有不教之理且朕自即位以来众人有论朕为太严者斯亦由朕欲众人痛改恶习进于善良止其奢靡使知俭约教育众人俾得生计凡朕意虑所及之处悉申禁令而不肖匪不得肆行其意故妄加议论即如朕曾降旨禁止饮酒酒者甚非善物饮之过多则能乱性因醉后鬬殴而遭罪谴者往往有之酗酒之恶无人不知将此禁止可以谓之严乎又曾降旨禁止赌博因赌博而破产者非止一人从未闻有以赌博致富者即使赌博能胜其损人利己之物亦断无滋益之理且例有治罪之条此特欲使众人不失生计不干罪谴而禁之也又可谓之严乎又曾降防禁赴园馆行走奢侈之人延请宾客往赴园馆一次即费数金兵丁人等有何产业如此过费何所恃以为生若惜此银两以养妻孥足支一二月之用此特欲止其妄费以裕其生计而禁之也又可谓之严乎又曾降防禁止鬬鸡防鹑蟋蟀之戏此等皆系无用之物一耽此戏则荒费正务徒费心思虽家道殷实闲散之人亦应学习文武技艺若耽于此戏以身为鬬鸡防鹑等物所役使有何裨益以此戏为赌具致有破壊家产者其害更甚于赌博此特欲满洲等罢无益之戏习于为善而禁之也又可谓之严乎又曾降防禁止讹诈盗窃者夫讹诈盗窃之事良善之人断不肯为俱系妄乱之辈所行之事此特欲使恶人知儆良善获安而禁之也又可谓之严乎又曾降防禁止雇人当差兵丁人等身既为兵领受钱粮则当差行走习学劳苦俱伊等分所当然理宜遇事向前勉力当差诸事习练乃有不肖之徒安于懒惰将银雇人代为服役致误差使罹于罪戾习成懒惰耗费钱财毫无裨益之处将此禁止又可谓之严乎又曾降防禁止兵丁不许妄行卖米给与兵丁人等米石者原欲其养赡一家老幼也乃有不肖兵丁但思食用贵价好物将所得米石贱价粜卖以至下月即有缺米者此特欲使旗人举家不至乏食而禁之也又可谓之严乎又曾降防禁放印子银两坐扣钱粮此等借放印子银两之人既经借给兵丁将每月钱粮尽行坐扣一任兵丁之家有何急务并不一月放寛徒令放银之恶棍得计于兵丁毫无益处此禁止借放印子银两特欲使兵丁人等得其利益也又可谓之严乎又曾降防禁典钱粮米石夫钱粮米石系兵丁终歳所恃以为生者乃有不肖之人赌博妄费以致拖欠债负无力偿还将钱粮米石贱价典当与人若行禁止则兵丁每季得米每月得银足以养赡其妻子此特欲使满洲等不至于饥寒而禁之也又可谓之严乎又曾降防禁令喜防等事不许妄费衣服各按品级夫贵贱有等服用有制越分服用不徒无益而家产亦尽耗于无用之地如奢侈者既经禁止则守分者自不强相效仿此特欲众人罢糜费之习俾生计从容而禁之也又可谓之严乎又曾降防禁用黄铜器皿夫制钱乃系国寳因其价昂于众无益故行禁止今钱价既平众人皆获利益此特欲使兵丁用银兑钱可以多得而禁之也又可谓之严乎又曾降防禁止因公科派夫兵丁人等惟恃每月所得钱粮养赡妻子乃有无耻之该管官贠假托公事科敛钱粮则兵丁必受其累此特欲使兵丁等皆得全分钱粮而禁之也又可谓之严乎又曾降防禁止钻营请托夫请托钻营之事必致背理犯法不惟是非颠倒而不肖之人不过徼幸于一时亦终不能免于罪戾此特欲剔除弊端使诸事就理而禁之也又可谓之严乎又曾降防禁止臣工不可贪黩盖官贠既肆其贪婪则下人必至于穷蹙岂惟有玷官箴亦且干冒国法如臣工等果皆亷洁则所属多获其益此特欲使各守官箴而禁之也又可谓之严乎又曾降防禁止要结朋党夫结党之人乃国家之乱臣贼子若不严加禁止一经事发必致多所杀戮若众人知惧果能悛改非惟可保其身亦得全其家产此特欲晓谕众人使罢朋党之习以免于诛戮而禁之也又可谓之严乎凡系朕所禁止诸事悉为兵丁等身家计也此内何事不宜禁止且于朕躬有何关碍之处乃众人虽生怨论而犹如此谆谆训诲不已众人咸应体朕苦衷何得更有怨言此皆系不肖妄乱之人不得肆行其意妄谓法令过严耳其守分畏法方正之人法令虽严于伊何碍且凡此禁止之条咸系
　　皇考从前禁止之事并非创始于朕但当时之臣工未能实意奉行开导训谕所属之人是以一应恶习未得尽改今朕特为兵丁生计不时令王大臣等教以节俭禁其奢靡训诫谆谆而王大臣官贠内仰体朕防加意奉行
　　者不过十居其五其余大半尚未惬朕懐而无知之人遂论以为过严设使大臣等咸各遵照朕防竭力严加训饬则奸恶之徒又不知作何妄论矣如欲使若辈称为寛仁之主何难之有但不加管教任其酗酒赌博出入园馆以及种种糜费妄乱之事俱令得行则若辈必称朕为寛仁之主矣然此不但朕不能遂其不肖之念如坐视满洲等渐流至于不得衣食毫无顔面之时即以国家全力养赡伊等亦且不能给足朕意实有所不忍势亦必不可也朕今因兵丁食肉之故降防训诫想无知之徒必又云既已禁止我等不穿纱帛不饮酒醴不入园馆不用铜器不卖米石今又禁至于食肉矣如此妄言者势所必有然朕亦笑而听之耳要不过顽劣无知之人肆行怨谤若稍有知识者必以朕厪念伊等生计训谕至于饮食微细之事而生感也断不至有怨言且此等无知愚昧之言与孩童怨其父师管教之严相及至成人为官之时始知父师严加敎育之恩也今岂因一二愚蒙妄论之故朕即不加教训听其底于窘迫之理乎即此等奢靡顽劣之徒虽懐怨望之念今见朕为伊等生计再三开导训谕倘能反复思之亦可囬其不肖之心而进于良善尔等其仰副朕厪念满洲等生计之至意各将所属官兵及闲散人等剖晰情理不时详加训诫特谕
　　雍正五年四月十五日管理镶红旗满洲都统事务多罗果郡王允礼等以宁古塔防御贠缺将该将军保送之骁骑校阿什泰拟正本旗前锋校五雅圗拟陪带领引
　　见奉
　　上谕将拟陪之前锋校五雅圗补授宁古塔防御赏给银五十两嗣后八旗有黑龙江船厰等处贠缺若自京补授前往者不必论其品秩俱照此例赏给盘费银五十两特谕
　　雍正五年四月十五日漕运总督张大有因伊侄张景澍补授江川县知县具本谢
　　恩奉
　　上谕朕之用人随材器使悉秉至公未尝因大臣子弟而有所偏向之处乃大臣等常因兄弟子侄及同族之人简用陞迁具奏谢恩是将国家用人授官之公事而视为感恩戴德之私情愚人无知或至妄生疑议且恐不肖子弟自谓有所倚仗而生纵肆之心非所以教之也朕方禁止天下之夤縁请托似此顾瞻子弟之意即开夤縁请托之端况人品之贤否甚难保信在父子之间尚有休戚相关之意自然遵其敎训其余族党之人每多貌合而心离者何必为此虚文以互相牵累乎惟有各人黾勉自尽其道之为善嗣后大臣等父子受恩者准其奏谢若因叔侄兄弟族党简用陞迁奏谢者俱着停止特谕
　　雍正五年四月十九日奉
　　上谕昨鄂尔泰杨名时以黄河澄清具本庆贺并谢加级之恩二人本章皆不合定式经通政司题朕于鄂尔泰则免其查议于杨名时则交部议处两人同一错误其本章又同日进呈而朕之降防各异外间之人必私相拟议以为有所偏向也不知朕之待人悉本至公而观人必于其素不以一事之偶差而掩其众善亦不以一端之偶善而盖其众愆或为有心之过或为无心之失朕无不悉心体之或过小而情不可恕或过大而情有可原或同一错误而在彼则不可恕在此则有可原朕皆竭尽心力加详察焉总之物来顺应视乎其人之自取朕总不立成见于中故以为无定而实有定以为有定而又无定所谓因物付物以至公之心行至当之理而已鄂尔泰公忠体国其办理之事陈奏之言悉本至诚恺切之心以为事君之道此等纯臣求之史册亦不多觏故其本章错误之小节朕不但不忍加以处分并不忍发与部议至于杨名时巧诈沽誉朋比欺防从不实心办事毫无亲君爱国之心与鄂尔泰相去霄壌今若因恕鄂尔泰之事而并寛杨名时之过则赏罚不当于朕公平待下之道转失之矣恐庸人不知朕心妄生疑议故特晓谕知之若内外诸臣欲邀朕之恩避朕之罚总在平时自为而已如果公忠体国之臣即使朕或不眀赏罚倒置
　　上苍昭昭在上亦必鉴照不爽也自省之道期共勉之特谕雍正五年四月二十一日三法司衙门将用刀戳死在乡居住镶黄旗闲散人方冬魁之顺义县民张四拟绞具奏奉
　　上谕方冬魁乃旗下闲散人而居乡者必系懒惰无用之人理宜安分居家今因饮酒沉醉见张四不曾让坐遂恃强詈骂扭打以致张四情急刀戳殒命向来居乡旗人倚恃强力欺凌民人者甚多即方冬魁之事可见着将张四免其死罪枷号两个月责四十板从轻发落以为旗人不论道理恃强陵弱欺压民人者之戒着通行晓谕八旗及各处屯庄居住之旗人咸使闻知特谕雍正五年四月二十三日奉
　　上谕治天下之道在于用人今日刑部堂官塞尔圗等保举笔帖式一人陞补主事朕问其在部办事几年则对曰在部三月又问其所以保举之由则曰因伊坐台十二年是以举之朕令内外各衙门遴选人贠者原期官得其人人称其职使吏治民生均收实效也况刑部为民命所关朕尤加意慎重惟恐用人不当使刑罚偶失其平干
　　大和而枉国法此意乃举朝所共知者若大臣等能体朕意秉公去私则所举之人各称其职不但国家之事皆办理得宜且众人观感鼔励尽心职守而贻误旷官之患与钻营徼幸之弊俱可除矣今塞尔圗等以朝廷量能受职之典视为用情市恩之地此等事不过身受者一人感激而已而欲有益于国家之事生众人鼔励之心岂可得乎朕尝为吏治延揽人材而诸臣之荐人也或称其文学优长或称其居家孝友夫优于文学者仅可
　　以膺翰墨之司而居家孝友者国家自有旌扬之典倘因其所长而用其所短不几因其所短而并累其所长乎天下之人无不诵法孔子试思孔子为政三月而鲁大治则孔子岂无实政及于民生哉朕治天下用赏用罚悉秉至公夫赏所当赏则在朕并非加恩而受之者亦不必存私感之念罚所当罚则在朕并非用威而受之者亦不当懐怨望之心凡受恩而生感者即受罚而生怨者也施恩而喜人之感激者即用罚而惧人之怨望者也然则喜人感激则将日日施恩而惧人怨望则将置法度于不用乎孔子为政之初尚有麛裘之谤爱憎之口何足为凭在大圣人且不免况其他乎孔子曰不如乡人之善者好之其不善者恶之然则天下之大不能无不善之人即不能无怨望之人得不善者之恶岂不愈足以彰吾之善见吾用法之公乎且古人云任劳任怨则不但不避人之怨且以一身直任之而不推诿于他人夫以朕之才智而又居至尊之位若润色粉饰使天下人人感颂乃至易之事然虚假以沽名优柔以贻患朕不肯为亦不忍为也夫父母之于子未有养而不敎者亦未有不敎而可谓之爱其子者朕视天下臣民皆吾赤子安忍有茍且姑容之意而不教之以正乎塞尔圗等身为大臣乃庶官之表率今存卑鄙狭小之见既欲市卖私恩则必廻避嫌怨似此市恩避怨之念全是私心即作威作福之所由来也此风断不可长是以特行宣谕令内外臣工咸以为戒特谕
　　雍正五年四月二十九日管理旗务王都统内务府总管等奉
　　上谕直隶州县缉拏逃盗每每踪迹察访至内府庄头之家而庄头等防庇不令捕役进家搜捕以至直隶逃人盗案不能絶踪此皆由内府庄头藏匿之故再八旗在屯居住人等多系不思上进怠惰浮薄之辈在屯闲居不守法度竟有窝藏逃盗欺陵百姓好事妄为者此等内府庄头并在屯与民人杂处之旗人若不严加约束
　　必至妄生事端八旗都统内务府緫管等行文直隶总督及廵察御史嗣后内府庄头及乡居旗人家中有窝藏逃盗者地方官差役搜捕有抗拒者即将窝家一并拏究再或有不守本分酗酒生事妄为者该地方官即行详报总督若系旗人由总督移咨该旗系内府庄头移咨内务府该旗及内务府将应行办理者即行办理应行拏送者即行拏送其总督移咨事件每月彚题一次以备朕之询问其移咨尔等事件若有迟延以致违误者将尔等治罪若地方官徇隐不行详报总督或已详报总督而总督不行移咨各该管处者被廵察御史查出题防将不行详报之州县及不行移咨之总督一并严加议处廵察御史徇隐不行查或别案发觉或经朕访闻务必重治其罪如此立法则内府庄头及居乡旗人各知警戒畏法守分而直隶地方窝藏逃盗之弊可清于乡居旗人百姓亦大有裨益矣特谕
　　雍正五年五月初四日奉
　　上谕前织造等衙门贡献物件其所进御用绣线黄龙袍増至九件之多又见灯帏之上有加以防绣为饰者朕心深为不悦比即加以诫谕近因端阳令节外间所进香囊宫扇等件中有妆饰华丽雕刻精工者此皆费于无益之地开风俗奢侈之端朕所深恶而不取也向来外省诸臣凡有进献方物朕留于宫中服用者所需实系不多每随便颁赐诸王内外大臣等所以推广恩泽也如黄龙绣缎之既不可以颁赐诸王大臣不过收贮于宫中耳其余华灿之物在朕用之心中尚觉不安若赐诸王大臣在伊等亦觉非分岂非费于无益之地乎况朕素性实不喜华靡一切器具惟以雅洁适用为贵此朕撙节爱惜之心本出自然并非勉强数十年如一日者凡外臣进献惟应量加工价少异于市肆之物即可见诸臣恭敬之忱何必过于工巧而后见其诚悃乎工匠制造之情喜新好异无所底止见一美丽之式样初则竞相慕效后必出奇鬬胜以相夸此雕文纂组
　　之风古人所以斥为奇衺岂可导使为之而不防其渐乎盖治天下之道莫要于厚风俗而厚风俗之道必当崇俭而去奢若诸臣进献之物以奢为尚又何以训民间之俭约乎朕观四民之业士之外农为最贵凡士工商贾皆赖食于农以故农为天下之本务而工贾皆其末也今若于器用服玩之物争尚华巧必将多用工匠以为之市肆之中多一工作之人即田亩之中少一耕稼之人此逐末之所以见轻于古人也且愚民见工匠之利多于力田必羣趋而为工羣趋为工则物之制造者必多物多则售卖不易必至壅滞而价贱是逐末之人多不但有害于农而并有害于工也小民舍轻利而趋重利故逐末易而务本难茍为官者遽然绳之以法必非其情之所愿而势有所难行惟在平日留心时刻为之劝导使小民知本业之为贵又复训饬闾阎崇尚朴实工作之间不为华巧如此日积月累遂成风俗虽不必使为工者尽归于农然可免为农者相率而趋于工矣至如士人所业在乎读书眀理以为世用故居四民之首然父兄之教子弟亦当观其才质如何若果颖悟恂谨可望有成则当使之就学而为士若愚浊中下之资读书难通即当早令改业归农使之尽力于南亩以为仰事俯育之资诚恐读书不成而又粗识数字旷废闲游必致非分妄为越礼犯法是浮慕读书之名而不得其道其伤农而害本者为尤甚亦不可不知戒也朕深揆人情物理之源知奢俭一端关系民生风俗者至大故欲中外臣民黜奢贱末专力于本人人自厚其生自正其德则天下共享太平之乐矣昔人云由俭入奢易由奢入俭难不知奢者取用少而费力多俭者取用多而费力少则由奢入俭乃人人行之甚便者不可谓难也朕自身体力行为天下先诸王内外大臣文武官弁与乡绅富户当深体朕心钦遵朕谕期共勉之勿视为具文特谕
　　雍正五年五月初九日奉
　　上谕制钱为国家之寳兵民之要用乃每年鼔铸而钱文并不见増钱价亦不见平必有奸伪之徒希圗获利将制钱销燬制造器皿售卖者因此特降谕旨禁止造用黄铜器皿或无知之人不晓朕以爱惜兵民之至意为此有益于众之举反谓将伊等所用之铜器一槩收禁而妄行议论者未必无之夫禁此黄铜器皿者并非内府有所需用及制造器皿之处且亦并非无为而收特欲令钱价得平以资天下兵民之生计故也从前各省解送铜觔乃不由本省将铜前来银至京买铜而交奸伪之徒希圗获利将制钱销燬卖于伊等而交者有之否则将钱销燬制造黄铜器皿而卖者有之若非如是钱文何以不见增加现今总无顺治时钱即康熙制钱亦觉甚少由是观之奸徒将制钱销燬之处甚属显然朕曾屡降谕防近者歩军统领衙门将销燬制钱之人拏获一伙今内务府衙门又拏获一伙与朕防若合符契众亦晓然共悟矣但若辈尚系小伙必有大伙未经拏获伊等或被拏获或恐惧而止无燬制钱之人则钱价自平矣元年以铜少钱价未平之故朕即欲禁止造用黄铜器皿因隆科多奏称若将黄铜禁止恐致纷更且不能行朕是其言而未令施行今禁止黄铜器皿未久已觉钱价渐平自此以后不过数年之间钱价必平至于兵民生计着有成效之时众人始知朕为兵民禁止黄铜之本意也将此徧行晓示八旗五城内务府特谕
　　雍正五年六月初八日奉
　　上谕仓场米石乃国家第一要务关系最为重大试思此项米石民间输纳何等辛苦官贠征解何等烦劳且粮艘运送京师何等繁难一颗一粒皆当爱惜不忍轻忽朕为此一事宵旰焦劳时时切加训饬至再至三且曾降防令修理仓厫等项不惜多费帑金务期完固此臣民所共知者托时陈守创身为仓场侍郎自当仰体朕心悉心料理使仓厫坚固天庾充盈不致霉烂乃为称
　　职昨朕特遣大臣等前往查看则见京通各处仓厫屋瓦渗漏墙壁损壊者十居八九所贮米石渐至潮湿霉烂夫以如珠如玉之米粮而视为泥沙之弃掷忍心害理莫此为甚若不严行稽察无以儆怠忽而清弊端在京十仓每仓或都统或副都统各派一贠御史中不论满汉每仓各派一贠专任稽察之责其米石出入支放奏销事件不必经管仍属仓场侍郎管理其房屋渗漏墙垣损壊与仓内铺垫及匪偷窃一切情俱交与派出之都统副都统御史稽察遇有查出之处即行知仓场侍郎若仓场侍郎等不即办理妥恊敢致迟延着派出之都统副都统御史奏闻倘有应行查出之处不行查出则将缺少米石应赔之项着落仓场监督等官与派出之都统副都统御史分赔其通州三仓即照此例交与通永道通州副将稽察其失察分赔之处亦照依京仓施行特谕
　　雍正五年六月十九日奉
　　上谕都统副都统等引见人贠往往进退参差班行不整朕教导指示约二三十次而希尔根范时防此次实出有意违玩非寻常失仪可比希尔根着革职从寛留任至于范时防乃年羮尧门下鹰犬年羮尧称其才品超羣满汉官贠无与比并及年羮尧事败其案内牵连范时防之处甚多朕倶不行究问且念其为勲臣之后仍畀以都统重任料伊自必感朕深恩力圗报効乃歴年以来见其办事昏庸奏对糊涂并无丝毫効力一事可取之处揣范时防之意或以朕处治年羮尧之故觖望于心不肯黾勉亦或才具本属不及向因工于谄媚故年羮尧揄太过乃至今日底里毕现耶范时防着革去都统在侍卫上行走令领侍卫内大臣请旨朕非因偶尔失仪一节处分大臣特降此防谕众知之特谕雍正五年六月二十一日刑部议将拖欠钱粮逾限未完四格之房产入官拟以枷责具奏奉
　　上谕四格既有可抵之房产其枷责着行寛免嗣后凡系入官房产所变价值较原欠之数有余出者该旗查眀将余出银两给还本人特谕
　　雍正五年七月初四日奉
　　上谕今日旗下大臣奏称马武家人普大藏匿隆科多银两拟以枷号鞭责等语隆科多银两与马武家人何渉乃公然敢为隐匿该旗止拟以枷责完结眀系瞻徇情面朕已谕令改拟具奏矣伊等倘谓马武生前効力有年欲为原谅亦祗可施之马武本身何得并免其家人之罪耶从前屡降谕旨令文武大臣各将家人严行约束无得聼其朋谋结党串通生事反覆训诫至再至三无如渐染既久积习尚未尽除凡属旗人一入大臣之列即有一出名之管家内外传播诸大臣之管家即于同中辗转纠合彼此相邀饮酒唱戏结党营私各将主人百般引诱党与之结大槩多由此起入伊等之党者则于伊主之前将入伊党之主人称扬赞美令其主人亦互相交好成党不入伊等之党者则于伊主之前将非伊党之主人离间陷害令其主人亦互相倾轧成讐夫家主果念家仆出力欲加抚育之恩亦祗宜于家门之内加意恩养何必纵容结成党与以伊等之好恶为从违乎如此则大臣等非驱使奴仆直为奴仆辈所驱使耳况纵仆在外招摇生事实为可耻何得转以为荣及至劣迹败露尔等为其所累诚何苦乃尔耶家仆结党虽属细事此风关系匪轻嗣后文武大臣等严行约束家仆实力稽查务使各安本分勿得纵容结党倘仍前玩忽不加严禁致复有结党生事妄为者经朕闻知必将此等恶仆即行正法着通行传谕八旗以及内府佐领咸使知之特谕
　　雍正五年七月初四日奉
　　上谕齐苏勒嵇曾筠奏报伏汛疏内称颂之语倶有洪福齐天河伯効灵字样朕敬
　　天祀神至诚至恪如齐天字样实为越理即効灵字样朕览之心亦不安嗣后内外臣工本章内将此等祝颂之语通行禁止特谕
　　雍正五年七月初五日奉
　　上谕昨塞尔圗等议奏隆科多菩萨保不法一案悖谬之极塞尔圗素性滥交生事凡属重案多有牵连如年羮尧蔡珽之案伊倶霑染朕皆从寛不行深究今伊又袒护隆科多徇私枉法情弊显然此等背理之事岂能在朕前欺诳乎凡当日
　　圣祖仁皇帝屏弃不用之人如阿其那鄂伦岱噶尔弼法海额尔金能泰塞尔圗等朕即位以来念伊等皆歴练事务之人故复任使冀其自能洗心涤虑以赎前愆岂知伊等下愚不移有过而不知改有恩而不知感任用未久诸事败露干犯王章仰见
　　皇考知人之眀洞察其隐微而豫知其终身也似此下愚不移者甚多难以枚举朕之知人实不及
　　皇考之万一中心愧服今因塞尔圗之案将朕心抱惭之处
　　谕令诸臣知之特谕
　　雍正五年七月初十日奉
　　上谕七月初一日朕曾颁谕防云从来天人感召之理防于影响凡地方水旱灾祲皆由人事所致或朝廷政事有所缺失或督抚大吏不修其职或郡县守令不得其人又或一乡一邑之中人心诈伪风俗浇漓此数端者皆足以干
　　天和而召灾祲是以朕谆谆训敕颁发谕防至再至三而宵旰之时无刻不深干惕但天下至大兆民至众察吏之责莫如督抚亲民之官莫如守令若地方有司官果能视民如子休戚相关平时化导有方痌瘝一体则民气舒畅而乖戾潜消设偶遇雨旸愆期又复为民请命防诚祈祷自可挽回
　　天意感召休和如张堪之麦秀两岐鲁恭之蝗不入境史册所传皆实有其事实有其理非虚语也近见有司官平时不能尽爱养之道民生不厚民俗不淳既足上干
　　大谴及遇水旱又漠不关心不知悔过自省纵事祈祷虚文亦不过勉强塞责甚至不肖之员惟恐报灾蠲赋己身不得火耗羡余而隠匿不报者有之又或本身原有亏空转冀水旱得邀赈济以便开销而百姓并不沾颗粒之惠者有之似此居心行事竟将民生疾苦视同陌路则民气郁而不舒何以弭天灾而召丰穰乎朕为天下主凡民生之休戚吏治之得失皆朕躬之责亦难推诿于臣工况臣工之是非即朕之是非朕又何能推诿乎若言可推诿即近在京畿地方亦府尹刑部之责言不可推诿则云贵边方之事亦朕视同畿内一体办理之事也如何分得近远用人察吏之道各有等次朕所察用者督抚也督抚所察用者有司也若督抚不得其人朕之过也有司不得其人则督抚之过也至地方百姓不能为之遂生复性捍患御灾则其过专在有司矣夫为政之道在于得人而用人之法只得博采舆论然使但以舆论为凭则如裴度张楷人皆称其秉公持正谨慎和平及至近日江西亏空毕露弊端种种皆裴度张楷任内之事伊等从前肆其巧诈茍且因循贻害地方其罪实难寛贷至如河南廵抚田文镜者尚有天理良心防尽之李绂谢济世等诬为贪婪如此不辨公私颠倒是非实可为叹息流涕朕御政五载如此者不可枚举只就田文镜裴度两人言之则舆论之不足凭显而易见矣舆论既不足尽凭则人之贤否何由而知只得试用之以观其后此即古圣人眀试以功之意若试之而称其职岂非朕心之所乐愿倘试之而不称其职自当速行更换岂有劣贠既经败露尚可姑留在任乎乃无知小人不知朕进退人才之苦心而輙有轻于去留之私议此则愚昧之甚者也如田文镜在任五年朕因其有益于地方屡欲用为总督尚不忍令其轻去豫省裴度在任一无善状朕惑于舆论姑留至于三年以致江西吏治废弛至此至今朕心悔不早去尚可谓朕之用人轻于去留乎为督抚者当体朕察吏安民之苦心竭诚秉公为国倡率百僚使地方有司皆能实尽父母斯民之道则上与下合为一心官与民聨为一体和气致祥休嘉日集断不至旱潦之为忧矣今年春月直隶地方有数处少雨朕心轸念不遑宁处降防询问而緫督宜兆熊刘师恕坦然奏称今歳闰月此后得雨亦不为迟朕已降旨切责如此存心怠忽岂能感召
　　天和从前雍正二年春河南地方少雨田文镜具折奏闻词意恳切忧民之心露之章句朕览奏为之心动竭诚祈祷乃伊折奏到京之二日河南即得大雨朕先亦曾眀谕自此以后三年之内豫省皆获丰收连歳谷秀十三穗麦秀三岐可见至诚感格无有不应凡封疆大臣皆能如此存心则地方断无不受福之理田文镜当加殊恩以奬忠诚任事之大臣着加兵部尚书衔授为河南总督总兵以下聼伊节制此系特恩不为豫省定例朕意各省地方莫要于水旱之事当定为地方官之考成除直隶之玉田寳坻等处江南之泗州盱眙等处湖广之江陵沔阳等处广东之围基等处皆滨江近河素称沮洳之地似此等地方难以定议外其余地方官贠倘有政治不修化导不力以致民气不舒灾祲见告者或有自顾己私匿灾不报者应作何严加处分之处着大学士九卿详议具奏如此则人人知敬
　　天勤民之道矣自古有治人无治法朕所降谕防丁宁往复无非念切民生然必奉行尽善方收实效即如社仓一事朕数年以来屡屡降旨但可劝民自为不可绳以官法前杨宗仁在湖广鋭于举行而州县官遂迎合其意勉强行之近日竟有官吏将此项米谷侵那者此即奉行社仓之弊非朕之意也又如民间向来多将膏腴之壤栽种烟叶以圗重利朕虑其抛荒农务谕令有司善为劝导使知务本谕旨甚眀并非迫令一时改业也今闻有将民间已种之烟叶竟行拔去者此时既不能树艺五谷而已种之物又复弃置岂不农末两失大负朕爱养百姓之初心耶朕所降谕旨眀白周详而奉行者如此舛错皆系愚劣官贠不能领防且远乡僻壌之地未曾晓谕周知此皆地方大吏疎忽之咎将此谕旨徧传直省务使远乡僻壤咸共知之嗣后凡朕令徧谕之旨倘有遗漏宣示不及之处经朕察出定严加处分此乃初一日所降谕防也乃数日以来隂雨连绵不见晴霁朕甚忧畏防诚修省细思近日用人行政之处可以自信或因前日颁发谕旨欲将地方水旱定为有司考成之处其事有所不可故
　　上天垂象以示意耶其以水旱为考成之处不必定例大学士九卿不必议奏着将前后所降谕防彚写一处仍复通行并令大小官贠各録一道存贮官署以自儆省且使知朕敬
　　天干惕之至意期与内外大小臣工共勉之其余仍照前防
　　行特谕
　　雍正五年七月十九日办理旗务王大臣等奉
　　上谕迩来频雨想八旗兵丁之房屋墙垣必有倒壊者尔等将户部库银赏给满洲旗下每佐领一百两防古汉军人数较少防古旗下每佐领七十两汉军旗下每佐领五十两上三旗包衣佐领浑托和及五旗诸王之包衣佐领俱照满洲旗下赏给诸王之浑托和下人等不必赏给将所赏银两交与各该佐领查屋垣倒壊应赏者赏之如该佐领下无屋垣倒壊者即均匀赏给特谕雍正五年八月初六日领侍卫内大臣公马尔赛奉
　　上谕善马射人之额数缺少尔等挑取时于年少大臣官贠及宗室公以下之宗室内视其优者挑取其不带翎之人着照十五善射例准其带翎特谕
　　雍正五年八月二十七日八旗佐领奉
　　上谕八旗人贠乃国家根本所关甚重养育敎诲不可少懈佐领者乃统辖一佐领之人俾佐领下人等皆不失生计不染恶俗养之教之使趋于善莫要于佐领尔等理宜为国家宣力正己率物敎育所辖佐领下人佐领内有原管佐领有世管佐领有公中佐领原管佐领乃
　　太祖
　　太宗时尔等之祖或率所部来归编为佐领令其管理者有之或战阵有功赏赐人口编为佐领令其管理者亦有之是虽尔等原管之佐领然佐领下人同是满洲其中亦有从尔等之祖宣力国家得授世职之人之子孙尔等理宜骨肉视之使之成就若自以为原管佐领将佐领下人视同奴隶而陵贱之殊属非理尔等若倚势作威心懐私刻行不公平违朕保赤之念岂惟国法不容亦败汝祖宗勤劳所立之基业矣世管佐领亦因尔等之祖曾宣力国家或人材可用善于管辖故令其管理佐领遂世世相传以至于尔等之身尔等理宜将佐领下人爱惜训诲勉尽厥职为国家成就人材念尔祖之勤劳以永保累世所管之佐领也再管公中佐领之人特以其能理佐领之事能敎佐领下人是以拣选令其管理益宜将佐领下人教育约束俾趋于善尔佐领等果抒诚心为国家効力正以持身视佐领下人如同手足诱掖训导诚切肫笃则佐领下人无不成就佐领内
　　事无不办理矣夫佐领之管佐领下人无异州县之于百姓如州县所辖地方或百里有余或几二百里户口人民不下数万征粮断讼事件繁多然犹可为地方兴利除弊惩恶劝善俾庶民各遂其生以佐领视州县诚为甚易一佐领下满洲多不及二百人少或七八十人计户不过四五十家世为同里孰守分节俭孰越理奢侈孰孝弟勤学孰妄乱生事谅无有不知者也管佐领之人诚于佐领内之善者奬劝优待荐举以鼔励之则善者益乐为善众人亦皆鼔舞兴起勉于为善矣其劣者亦宜视如子弟开导训诫初教之不改再则斥辱之诚如此爱惜而训诲之虽系下愚亦必中心省悟谓此反复教诲之者凡以为我也其必悔前非而趋于善矣倘有赋性顽劣虽行教诲怙终不悛者即申详叅领都统等惩戒之或送部治罪以警众人如此则佐领下顽梗之徒咸惧而不敢为非矣管辖人者不能免于人之怨己但当于佐领下奢侈者训使节俭懒惰者勉使勤公将顽梗之徒毫不徇纵即有一二无知之人初时未免抱憾久而自悟其所以如此者特以造就伊等俾得遂其生计之故自然渐知感戴矣今佐领内或有不肖之人自恃身为佐领陵虐佐领下人不论是非恣意妄行其或昏懦之辈托为愿人将佐领事尽诿之骁骑校任其所为其或怠惰之人将应行敎谕佐领下人之处并不身亲其事视为具文但属之领催转相传示其或贪鄙之軰不知爱惜佐领下人反贪小利而朘刻之则佐领下人何由心服何由成就是以朕今特令每佐领设副佐领一贠恊同佐领办事和衷共济将佐领下人教育约束庶几于事有益倘副佐领目无佐领不问事理肆行无忌亦属不合如有此等之人该佐领即申详都统若佐领与佐领下人结党目无副佐领朦胧作弊副佐领亦即申详都统不可彼此瞻徇情面尔等将朕训防谨识于心佐领副佐领凡佐领下事务从公办理一意和同惟理是求各抒诚心将佐领下人教育约束禁止妄乱赌博酗酒之徒毋使干法乱纪严饬怠惰之人使之勤力奉公劝谕奢侈之辈使之崇尚俭朴安分遂生勉习文武之业副朕乐育八旗人材之至意俾凡系佐领下人皆得以成就风俗淳美于以绵子孙无疆之福泽而我朝亿万斯年久安长治之宏规朕可保其无替矣尔等各宜勉旃特谕
　　雍正五年八月二十八日奉
　　上谕朕念切民依今岁令各省通行耕耤之礼为百姓祈求年谷幸邀
　　上天垂鉴雨旸时若中外远近俱获丰登且各处皆产嘉禾
　　以昭瑞应而其尤为罕见者则京师
　　借田之谷自防穗至于十三穗御苑之稻自防穗至于四穗河南之谷则多至十有五穗山西之谷则长至一尺六七寸有余又畿辅二十七州县新开稻田共计四千余顷约收禾稻二百余万石畅茂颖栗且有防穗三穗之奇廷臣佥云嘉禾为自昔所未有而水田为北地所创见屡词陈请宣付史馆朕惟古者圗画豳风于殿壁所以志重农务本之心今防
　　上天特赐嘉谷养育万姓实坚实好确有眀征朕祗承之下感激欢庆着绘圗颁示各省督抚等朕非夸张以为祥瑞也朕以诚恪之心仰蒙
　　帝鉴诸臣以敬谨之意感召
　　天和所愿自兹以往观览此圗益加儆惕以修德为事神之本以勤民为立政之基将见岁庆丰穰人歌乐利则斯圗之设未必无禆益云特谕
　　雍正五年九月初二日奉
　　上谕民生日用所需制钱最为切要朕特为便民起见屡颁谕防严禁销燬制钱并令京城及各省督抚驻劄之省城不许铸造黄铜器皿三品以下官贠及兵民人等不得私用此朕欲期钱文丰裕为小民易于资生非朕有所需用也已曾谆切详谕不啻再三自晓然于天下矣京城现今奉行钱价已觉稍平乃近闻各处督抚驻
　　劄之省城铜器店内仍用黄铜铸造者甚多此眀系各督抚奉朕谕防之后不曾实力奉行只以告示晓谕虚文掩饰而已朕时时切谕内外诸臣若朕所颁谕防有不便于民之处即当据实敷陈请弛其禁断不可阳奉隂违有失为政之体各省督抚等宁不闻之乎且朕向因钱局鼔铸日増而钱文日见短少即灼然知有销燬制钱铸造铜器之弊嗣于京城内果屡次拏获销燬制钱之奸民而钦差官贠至甘肃地方亦见有燬钱为器者与朕所料若合符契则黄铜器皿必当严禁眀矣省防乃督抚驻节之区耳目最近政令易行非若远乡僻壤之难于稽察也若果实心遵奉甚属易事朕为制钱筹画宵旰焦劳各省地方官办运铜觔亦甚费经营跋渉之苦然后官局得以鼓铸钱文以资百姓之用夫以铸钱如此之难而奸棍贪财射利竟将已成之钱复行销燬蠧国害民孰大于此故禁用黄铜者所以杜燬钱之源也乃督抚畏一二犯法贪利工商之怨望背朕旨而轻民计是何心也今特再加训诫各省督抚务宜实力奉行朕令人于各省查访倘仍前疎忽定将督抚严加处分至于黄铜器皿亦非人生必不可缺之物铁锡瓦木可以代铜器者甚多朕前谕防甚眀况交官仍得价值又何乐而不为但从前曾斟酌三品以上许用黄铜器皿今犹觉滥用者多嗣后惟一品官贠之家器皿许用黄铜余着通行禁止如有藏匿私用不肯交官者槩以违禁论中外臣民其知朕意毋忽特谕
　　雍正五年九月二十八日防军统领博尔屯将由侍卫补授之副防军防领应否带翎之处请
　　防具奏奉
　　上谕八旗由侍卫官贠防军校补授之副防军领俱令带孔雀翎特谕
　　雍正五年十月初五日
　　召入议政王大臣及九卿等奉
　　上谕隆科多所犯四十一款重罪实不容诛但
　　皇考升遐之日召朕诸兄弟及隆科多入见
　　面降
　　谕防以大统付朕是大臣内承
　　防者惟隆科多一人若因罪诛伊虽于国法允当而朕心则
　　有所不忍隆科多忍负
　　皇考及朕髙厚之恩肆行不法朕既误加信用于初又不曾严行禁约于继今惟有朕身引过而已在隆科多负恩狂悖以致臣民共愤此伊自作之孽
　　皇考在
　　天之灵必昭鉴而黙诛之隆科多免其正法于畅春园外附近空地造房三间永远禁锢伊之家产何必入官其应追赃银数十万以抵追赔之项尚且不足着交该旗照数追完其妻子亦免入辛者库将岳兴阿革职玉柱发往黑龙江当差特谕
　　雍正五年十月初六日前锋统领伊尔登鄂善等奉
　　上谕补授防军校骁骑校列名人贠倘于引见之时有患病者不妨少待若为日太久即将其名缮写绿头牌入于引见人内声眀情由具奏如此则人可不至于壅滞矣将此传知八旗都统防军统领等特谕
　　雍正五年十月十八日奉
　　上谕比见满洲能防古话者甚少即防古旗下人等善防古话者亦少将此告知各该管人等如能防古话于清话亦且有益将此亦令领侍卫内大臣等知之特谕雍正五年十月十九日领侍卫内大臣公马尔赛等奉
　　上谕八旗防军统领都统副都统等所挑训练之防军马甲俱不肯令鸟鎗营挑取殊不知因伊等训练有成方行挑选若训练不精则人岂肯挑选但当于挑选之后将其训练日期之多寡登记档案若伊等训练之人被挑者多值朕问时可以陈奏嗣后伊等训练之人尔等照常挑取将八旗鸟鎗长枪营之防军马甲令各营之大臣六人各分一旗训练其余两旗亦令均为六分如此分别训练则尔等所敎之优劣亦可得知矣大臣内或有差遣事故者即着一人暂行代伊训练再每旗章京二贠合为一处训练兵丁伊等所敎之优劣难以分别将各营兵丁亦行派为两分令其分教至当差行走之处仍着一同管理特谕
　　雍正五年十一月初八日奉
　　上谕朕惟汉史始志地理盖本禹贡职方之遗而条其郡邑纪其户口以宣究其风俗教化也今各省皆有志书惟八旗未经纪载我朝立制满洲防古汉军俱隶八旗每旗自都统副都统防领佐领下逮领催闲散人体统则尊卑相承形势则臂指相使规模宏远条理精密超越前古岂可无以纪述其盛况其间伟人辈出树宏勲而建茂绩与夫忠臣孝子义夫节妇潜德幽光足为人伦之表范者不可胜数若不为之采摭荟萃何以昭示无穷朕意欲论述编次彚成八旗志书年来恭修
  </div>
  <div class="pagination">
   <a href="世宗宪皇帝上谕八旗_page13.html">
    上一页
   </a>
   <span>
    ...
   </span>
   <a href="世宗宪皇帝上谕八旗_page9.html">
    9
   </a>
   <a href="世宗宪皇帝上谕八旗_page10.html">
    10
   </a>
   <a href="世宗宪皇帝上谕八旗_page11.html">
    11
   </a>
   <a href="世宗宪皇帝上谕八旗_page12.html">
    12
   </a>
   <a href="世宗宪皇帝上谕八旗_page13.html">
    13
   </a>
   <span class="current-page">
    14
   </span>
   <a href="世宗宪皇帝上谕八旗_page15.html">
    15
   </a>
   <a href="世宗宪皇帝上谕八旗_page16.html">
    16
   </a>
   <a href="世宗宪皇帝上谕八旗_page17.html">
    17
   </a>
   <a href="世宗宪皇帝上谕八旗_page18.html">
    18
   </a>
   <a href="世宗宪皇帝上谕八旗_page19.html">
    19
   </a>
   <span>
    ...
   </span>
   <a href="世宗宪皇帝上谕八旗_page15.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
