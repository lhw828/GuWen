<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 161 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 161 页/共 1210 页</h1>
    <div class="content">　　质驽钝不能图报但报
　　主之诚天日可矢其一切夤缘之弊党护之习不惟不
　　敢蹈袭且恭遇
　　圣明之主何情不可上达何事不可直奏【臣】岂肯狥私
　　阿附他人负
　　圣主之洪恩玷祖父之名节兹防
　　皇上鉴【臣】微忱
　　恩颁明谕【臣】虽愚昧敢不凛遵
　　圣训言行相顾以仰副
　　皇上提撕警觉之至意所有奉到
　　御批理合恭缴叩谢
　　天恩谨
　　奏
　　朕观汝居心每于章奏之间情见乎词似属忠诚但所办事件多有未协或系被人诳惑所致抑或究竟居心欠纯当亟加检点毋负朕恩勉之
　　同日又
　　奏为请免调换水师千总把总事【臣】准部咨各营千总把总俱令就近与别营调换以便约束兵丁此诚整肃营伍之意但以【臣】之愚见此法槩行于水师似有未便查海洋港口纷岐支分杂水有强弱深濶之异道有平险旋急之分且各处海面水色不同山势各别若非熟识水性之弁实难驾舟游巡今若以水师之千总把总俱同陆路一例调换虽仍调在水师但各汛海面不同诚恐海道生疎水性不熟与水师未必遽有裨益以【臣】愚见如得免其对调使各千把总仍旧在各营本营海面巡哨则驾轻就熟似属有益【臣】受
　　恩深重凡有见闻不敢隐黙谨据实直陈是否有当伏
　　乞
　　皇上睿鉴施行谨
　　奏
　　已有旨谕部矣此奏不合
　　同日又
　　奏为叩谢
　　天恩事窃【臣】接家信知广西捐谷一事抚【臣】李绂准通政使【臣】王沛憻移咨情由李绂据咨具题钦奉
　　恩旨【臣】跪读之下感激涕零随即恭设香案望
　　阙叩头谢
　　恩讫伏念我
　　皇上至圣至明无微不照以各处捐纳原有赢余槩行究问必开讹诈之端或不清查恐啓效尤之渐着取各供咨【臣】令【臣】据实奏
　　闻仰见我
　　皇上本天地之心以为心察万物之情以为情
　　恩法务期得平
　　仁智靡不兼尽千古帝王实未有如我
　　皇上之圣明至仁至恕者也兹【臣】防
　　皇上洞鉴隐微不加谴责不令赴质跪读
　　谕旨
　　皇恩浩荡
　　圣德寛洪【臣】即肝脑涂地实难仰报
　　髙深感激
　　圣恩深入心骨莫可名言除捐纳始末实情【臣】钦遵谕旨候广西抚【臣】李绂将各省口供咨到之日【臣】一　一
　　据实奏
　　闻不敢丝毫隐饰外所有奉到
　　恩旨理合叩谢
　　天恩谨
　　奏
　　两叶遮目虽泰山在前而不见双丸塞耳虽雷霆在前而不闻欺蔽之为害也甚矣朕最恶之尔果丝毫不隐和盘托出纵有一切情朕皆为尔寛恕也
　　雍正三年五月十一日福建巡抚【臣】黄国材谨
　　奏为恭谢
　　天恩事【臣】接阅家信【臣】子黄焜防
　　皇上特恩补授河南布政使【臣】闻
　　命自天感激无地随恭设香案望
　　阙叩头谢
　　恩讫伏念【臣】子黄焜赋质庸愚身受
　　髙厚之恩竭力难报莅任臬司每怀祗惧今复防圣主格外洪恩补授河南布政使【臣】感切悚惶莫可名状【臣】父子即生生世世竭尽驽骀不足仰报万一【臣】惟有率【臣】子黄焜共矢血诚实心効力以图仰报
　　皇上天高地厚之恩日祝
　　圣寿无疆而已理合具折叩谢
　　天恩谨
　　奏
　　朕设官分爵惟才是用虽施恩无望报之心在尔等为臣子者岂可茍禄素餐不思有以仰酬知遇乎然所谓报者其道多端要不过一诚而巳若少怀欺伪即朕不尔责其如
　　上苍之鉴察何尔父子宜共勉之
　　雍正三年五月二十二日福建巡抚【臣】黄国材谨
　　奏为奏
　　闻事窃【臣】接【臣】子黄炳家信将正月二十七日防皇上恩旨抄录到【臣臣】即一面具折回奏一靣敬谨缮
　　录转传【臣】子黄焜恪领
　　圣谕一体钦遵【臣】并写信切谕【臣】子黄焜务要自立事
　　事实心効力以报
　　主恩切不可依附他人等由去后兹接阅【臣】子黄焜回
　　禀内称我父子世受
　　圣主隆恩至深至厚即肝脑涂地亦难仰报今奉恩旨如此谆切惟有事事自立赤心効力竭尽驽骀图
　　报万一断不肯阿附他人负
　　恩自弃但感激之忱情不自已虽臬司无具折之例而心实难安是以不揣冒昧特具折求为代
　　奏等语【臣】念其感激深切出自血诚谨具折奏呈
　　御览伏乞
　　睿鉴【臣】不胜冒昧悚惶之至谨
　　奏
　　阅奏已悉宜戒尔子黄焜今日为人属吏不趋炎附势将来或防朕晋擢亦不市恩植党能如此清介传家可保世世安宁无事也须内外如一坚持不易方有后效若明离暗合面是背非以巧诈诡密为得计则恐滋害更深耳
　　同日又
　　奏为据实奏
　　闻事雍正二年三月十四日准户部咨行令福建督抚办解橄榄木鎗杆五千根长一丈五尺围四寸五分嗣后每年各解千余根等因当准督【臣】满保会【臣】转行出产地方采办去后随据侯官等县详称橄榄木虽产福建地方但查此木高大直干者少兼之气味香甜年久树大中即生虫一经虫蛀便不适用实难如数解办等由【臣】与督臣覆查无异当经咨部请核减免准到部覆以奉
　　旨着取之项不便减免嗣督【臣】请照山东起解白蜡鎗杆之例以围圆四寸长一丈一二尺为准咨请部示准部允行复经照式行催办解去后又据各属禀称即照所减丈尺采买合式亦少实难购办禀请免解等由前来【臣】亲加察访合式之木实难多得即有数株堪用者民间留之结果不愿售卖【臣】仰体
　　皇上嘉惠元元爱恤小民至意有此实情不敢隐黙理
　　合奏
　　闻除先已解过一千根现在又起解一千五百根外嗣
　　后可否
　　恩免办解相应请
　　旨伏乞
　　睿鉴施行谨
　　奏
　　鎗杆惟橄榄木最佳现今演习无论别种木材俱可若制为鎗杆应用非此木不可军器有关要无容漫忽倘前定尺寸不能如式仍行咨商该部酌议丈尺围圆切毋令不肖有司借此扰累百姓及不尽心采办反倡言惑众以致误事朕少有风闻尔等难辞失察之咎如一时难以骤办即于三五年内购得亦不为迟但不知此木栽蓄几年方可长足合式尺寸将来须陆续办解亦当留心询明预为筹画
　　同日又
　　奏为恭缴
　　谕旨叩谢
　　天恩事【臣】赍折把总回闽捧到【臣】前奏恭
　　贺日月合璧五星联珠一折奉有
　　硃批仰惟我
　　皇上道全德僃亘古独隆是以
　　瑞应嘉祥于
　　今特盛【臣】幸生
　　圣世欣际昌期具折奏
　　贺手舞足蹈莫喻欢忭之诚兹蒙
　　谕旨谦德弥彰【臣】跪读之下仰见我
</div>
    <div class="pagination">
<a href="世宗宪皇帝硃批谕旨_page160.html">上一页</a><span>...</span><a href="世宗宪皇帝硃批谕旨_page156.html">156</a><a href="世宗宪皇帝硃批谕旨_page157.html">157</a><a href="世宗宪皇帝硃批谕旨_page158.html">158</a><a href="世宗宪皇帝硃批谕旨_page159.html">159</a><a href="世宗宪皇帝硃批谕旨_page160.html">160</a><span class="current-page">161</span><a href="世宗宪皇帝硃批谕旨_page162.html">162</a><a href="世宗宪皇帝硃批谕旨_page163.html">163</a><a href="世宗宪皇帝硃批谕旨_page164.html">164</a><a href="世宗宪皇帝硃批谕旨_page165.html">165</a><a href="世宗宪皇帝硃批谕旨_page166.html">166</a><span>...</span><a href="世宗宪皇帝硃批谕旨_page162.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
