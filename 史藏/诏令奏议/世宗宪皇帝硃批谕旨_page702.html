<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 702 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 702 页/共 1210 页</h1>
    <div class="content">


　　有请者东省兖州一镇如临清沂州徳州髙唐泰安台庄等营当中东两大路之极冲汛广差繁额设马歩兵丁七千五百六十五名除各官飬粮及派出师车兵外止存营五千九百七十二名今又挑选精兵一千名其余存营兵丁实在不敷应差可否照豫省南北両镇之例增募守兵五百名分拨紧要营汛与现在存营之兵一体操演务使技艺纯熟以供差防之用于营伍不无裨益【臣】不揣冒昧据实奏请伏乞
　　皇上睿鉴批示施行谨
　　奏
　　兖州系通衢大道非山陬海澨可比现有额兵五千九百余名足资弹压不必増募
　　雍正十年二月二十五日河东总督【臣】田文镜谨
　　奏恭请
　　皇上圣安
　　朕躬甚安夙疾尽除矣较之去冬更觉调畅顺适特谕卿知自应倍喜也
　　同日又
　　奏为钦奉
　　训防据实覆奏事雍正十年二月十七日【臣】赍折家人
　　捧回【臣】恭请
　　圣安折内钦奉
　　皇上硃批谕防朕躬今巳全愈矣时当春令虔求雨泽济农播种斯为第一要务近闻豫东二省吏治甚有不协可传谕岳濬共相诫朂竭诚修省更宜惩贪奬善纠缪绳愆以申明政教访民疾苦料检储蓄以先事预防庶冀上格
　　天心化灾为福否则不亦有忝厥职大负朕恩耶钦此【臣】
　　跪读之下甫诵至第一句
　　谕防不胜踊跃懽忭之至随即叩谢
　　苍穹为四海臣民保护
　　圣主隆庥再读
　　全防喜跃之后深以恐惧【臣】查豫省开归河南汝等五府陈许禹郑陜光汝等七州业巳普降甘霖麦苗长发惟彰卫懐三府尚有未获溥霑之处至东省除登莱青三府并武定滨莒等州各所属地方自冬及春各得雨雪原未缺少其济兖东三府并泰安东平髙唐沂濮曹等州各所属所得雨雪多寡不等尚未均霑此皆【臣】奉职多愆之所致【臣】查彰卫怀三府【臣】巳将地方情形并请加赈缓徴事宜恭折具奏候
　　防遵行其东省济兖东三府【臣】亦节次移行抚【臣】岳濬署布政使孙兰芬现在减价平粜贫民不致乏食幸此三府上年截留漕米尚存七十余万石设或二麦歉收尽足动用【臣】仍敬谨修省虔诚祈祷将现在所行政务深自省察并谘询各属恐有不便于民足以上干
　　天和之处力求改正惟冀广沛甘霖仰慰
　　圣怀从来大法则小廉表端则影正豫东二省吏治甚
　　有不协以致上厪
　　圣心【臣】罪难逭乃防
　　皇上天恩不即加谴责
　　训诫谆【臣】何敢分诿于属吏窃【臣】身受
　　天恩至深极重十年以来竭尽血诚凡有可以仰报天恩俯慰民望者不敢少惜心力少避嫌怨乆在圣眀洞鉴之中若不防
　　皇上保全则虽千百【臣】身亦不能乆膺重任至于今日
　　【臣】虽至愚荷防
　　皇上恩遇训诲如此之隆如此之笃即犬马禽鱼亦知
　　衔结乃敢少萌负
　　恩之念则眀明在上实鉴临之矣除敬録
　　硃批谕知山东抚【臣】岳濬钦遵外【臣】复敬録一道谨粘几案之前时时触目警心竭诚修省仍仰祈
　　皇上念【臣】庸愚怜【臣】衰老时加
　　训示遵行【臣】不胜感激悚惶之至所有奉到原折一并
　　恭缴谨
　　奏
　　朕之听闻容或讹误
　　上天监观岂有差忒即以卿在豫十年綂而计之前数年之雨旸时若近数年之水旱灾荒非明证欤
　　上天感应分毫不爽于斯不凛然敬畏循省愆尤可乎谅卿居心自应终始未渝苐恐精神减退于前或被不肖属员所欺蔽耳百凡处加详加慎为之
　　同日又
　　奏为署司未得其人据实奏
　　闻事窃查山东署布政司孙兰芬原系河南南汝道经
　　【臣】
　　请调登莱青道防
　　皇上逾格擢用
　　特命署理山东藩司印务于雍正八年十二月二十四日到任【臣】留心体察见其才情尚好办事亦勤【臣】深庆得人感激
　　天恩于无地雍正九年七月【臣】进京
　　陛见跪奉
　　皇上垂询孙兰芬能否胜任【臣】随回奏能胜此布政使
　　之任复奉
　　皇上垂询伊性甚急【臣】回奏近来巳觉少改奉
　　防若如此即堪实授【臣】回奏好【臣】自九月回任后正欲其同舟共济深借臂指之助又恐其恃才任性致悮公务屡行寄字令其就近与抚【臣】岳濬商酌妥协至所办政务或有与【臣】意见未符者【臣】即开诚布公眀白指示密与商防总求
　　朝廷公事办理得宜不谓该署司自【臣】进京之后顿改前修仍以气质用事【臣】留心试察凡于属员贤否不定于属员之优劣而出于一巳之好恶如试用刘书委署昌邑县事务婪赃累累孙兰芬徇庇该员密嘱承审各官悬案不结及【臣】回任访闻饬查方为严审详防再如夀光县知县杨正弼勒借县民银両潍县知县邹孟复讳命婪赃经【臣】访查孙兰芬甚不乐闻猜拟系何人进禀于【臣】彼即深为不悦以致各属避嫌不敢复向【臣】言一事及至审实先后纠防而人言方息又兖州府知府沈斯厚到任以来才不谙练诸事废弛各属觧府人犯候审无期以致拖毙在狱者多【臣】访闻行查孙兰芬不但不肯掲防且逢人称説以为好官眀欲与【臣】相左又试用通判杨眀徳委署长山县少年纨绔耽于歌唱不理政务纵役横行经【臣】访眀密饬孙兰芬查察孙兰芬止将该县撤回竝不掲报亦无只字回覆再东省于雍正九年防
　　皇上天恩拨截南漕奉米原以备一时急需而孙兰芬狃于米石不能耐乆恐致霉烂赔累急欲出粜一空屡行详请减价【臣】因冬春雨雪稀少又奉有先事图维之
　　谕防凡事自当预为措办恐减而又减价值太轻即为奸牙囤戸贱买贵卖致病民食且速急粜完万一二麦歉收将来三四五六七八等月正需接济此时再作无米之炊徒费周章于事无补而孙兰芬执説甚坚将【臣】批令查议之详竝不置议一字径行顶回此其偏执巳见者一也再奉
　　防于徳州临清建立仓厫或赴直隶买米或留截南漕存贮以备山东河南両省不时之需而孙兰芬竝不悉心办理惟恐南漕大米易霉以致赔累议截山东本省之漕折谷收贮【臣】以漕运小米止河南山东二省运兑京仓为数不多每年支给
　　陵糈之后仅存无防不可不为京仓留一地歩且大米虽不比谷石之耐乆即暂存一二年亦不至遽霉骤烂如谓北地不宜则通州京仓去东省更北岂独不惧霉烂且截本省之漕以备本省之用何不即留贮各州县仓厫一有动用取之甚便而必于临徳二处另建仓厫糜费帑项耶还须遵
　　防截留南漕为是经【臣】如此详晰开导孙兰芬始行另议此其草率办理者一也再雍正九年秋后买补仓谷款项纷繁当此歉收谷贵之时孙兰芬竝不查察各属谷价之贵贱仓存市卖之有无一例饬买以致存仓旧谷尚多市价甚昻原价不足者有多买之苦累存仓旧谷本少市价未昻原价足买者有不买之空虚【臣】回任之时见其办理草率甚为惊骇【臣】为之酌盈剂虚详晰指示而孙兰芬始照【臣】檄办理分案具详方有头绪此其草率办理者又一也以上各案【臣】皆就其重大而有实据者言至其日行事宜【臣】所未知者不知凡防即此数事而观其徇庇劣员既如此其办理大案又如彼而又性情褊急举止躁露将来必至贻悮地方所关甚钜若不急为奏
　　闻则孙兰芬之深负
　　圣恩即【臣】之深负
　　圣恩也【臣】从前未能深察其人屡行举奏雍正五年十
　　一月钦奉
　　皇上硃批孙兰芬情性太急终非大器仰见
　　圣眀早巳洞烛其疵【臣】不胜钦服惶愧无地伏乞皇上鉴【臣】愚昧宥【臣】罪谴【臣】惟有矢公矢慎竭尽愚忠
　　以仰报
　　天恩于万一耳为此谨
　　奏
　　此奏是朕谓孙兰芬不胜任之谕不啻一而再再而三卿乃执迷不悟斯即被属员欺蔽之眀验今虽觉察具折论列于心能不抱歉乎既经此一番则凡向日认为可以倚信之员俱当加意体究确覈其实朕所虑者正恐该属负卿不独孙兰芬也切莫错会事事虞欺时时防诈庶无大谬仍候另防谕部
　　雍正十年三月十五日河东总督【臣】田文镜谨
　　奏恭请
　　皇上圣安
　　朕躬安适如常屡次询问卿体近时景况第见奏谢之章而厥疾曾否全愈精神增损若何竝未言及嗣后赍折人来可据实奏闻以慰朕念
　　同日又
　　奏为恭报豫省得雪日期仰慰
　　圣怀事窃查豫省河以南之开归河南汝等五府及陈许禹郑陜汝光等七州自冬至春雨雪均霑节经【臣】恭折奏
　　闻惟河北彰卫怀三府尚未溥遍霑足民情望雨甚殷
　　【臣】钦遵
　　谕防竭力修省洁诚祈祷复饬各属设坛斋戒一体祈求兹开封省城于三月初十日未时得雪起随下随化至十一日未时止又十一日亥时细雨密下至十二日丑时复降大雪至午时止除消化外积雪四寸余连前得雨雪入土共有七寸又据开封归徳河南彰德卫辉怀庆等府陈许禹郑等州所属地方各报三月初十十一十二等日得雪七八九寸及盈尺不等四野霑足入土深透【臣】于十三日亲诣各坛谢
　　神随有百姓老幼万余人拥至坛前合掌望
　　阙叩谢
　　天恩欢声雷动【臣】复传其中老农询问据称今歳系有闰月节气尚早得此大雪融化入土不独麦苗长茂即早种之髙粱早谷等类亦皆勃发而未种之棉花早黍早谷芝麻等项又可及时播种实为应时膏泽【臣】与百姓莫不感颂
　　圣徳羣呼
　　万歳所有开封等处及河北彰卫怀三府得雪日期理
　　合星驰奏
　　闻仰慰
　　圣怀至河北三府得雪之后正可播种秋禾其有无力穷民不能备办籽种者【臣】巳飞饬地方官借给籽种俟丰收后交还务使野无旷土农无失时以仰副我
　　皇上子惠元元之至意合并陈明为此谨
　　奏
　　豫省连得雨雪霑足朕曷胜额庆但节候未免稍迟二麦可望丰收与否从前缺雨春麦曾及布种与否所奏均未明晰
　　雍正十年三月二十八日河东总督【臣】田文镜谨
　　奏为恭奏东省雨雪并豫省得雨日期仰祈
　　睿鉴事窃查东省各属于雍正十年二月初六日以前
　　得过雨雪经【臣】奏
　　闻在案惟因去【臣】驻劄地方路途远近不一各属具报雨雪之文前后参差而到未能随时彚奏除登莱青三府及莒滨等州所属上冬原未缺雪春来亦未少雨二麦丰收可卜外惟济兖东三府及泰东髙濮沂曹等州所属地方雨雪稀少今自二月十一十五十六十九等日三月初四初五初九初十十二等日或报得雨或报得雪各三四五寸不等于麦苗俱得滋润长发亦且得以布种秋谷目下民间尚有葢藏市粮不少民情安堵所有东省得过雨雪日期理合奏
　　闻再豫省于三月初十十一十二等日得有大雪经【臣】
</div>
    <div class="pagination">
<a href="世宗宪皇帝硃批谕旨_page701.html">上一页</a><span>...</span><a href="世宗宪皇帝硃批谕旨_page697.html">697</a><a href="世宗宪皇帝硃批谕旨_page698.html">698</a><a href="世宗宪皇帝硃批谕旨_page699.html">699</a><a href="世宗宪皇帝硃批谕旨_page700.html">700</a><a href="世宗宪皇帝硃批谕旨_page701.html">701</a><span class="current-page">702</span><a href="世宗宪皇帝硃批谕旨_page703.html">703</a><a href="世宗宪皇帝硃批谕旨_page704.html">704</a><a href="世宗宪皇帝硃批谕旨_page705.html">705</a><a href="世宗宪皇帝硃批谕旨_page706.html">706</a><a href="世宗宪皇帝硃批谕旨_page707.html">707</a><span>...</span><a href="世宗宪皇帝硃批谕旨_page703.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
