<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 1109 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 1109 页/共 1210 页</h1>
    <div class="content">　　奏
　　此等易于措置之事尚然筹虑不及何顔具此一奏耶
　　同日又
　　奏为奏
　　闻事窃【臣】前准大学士公马尔赛等寄信钦奉
　　上谕缉拏大盗赵七等因钦此【臣】随密谕按察司竝地方各官选差诚信能干捕役悬赏暗行缉捕竝用密扎差役赍赴两江督臣及江西抚臣知会一体密拏俾无漏网各去后【臣】又广为探访赵七实系江南积盗姓名不一居住靡定因面有疤防人呼赵七疤子家住江南仪征县萧公坊麻石桥又住龙门桥地方二年之前曾来湖广此后又无踪迹今【臣】现于南北两省多方购缉除湖南获到匪犯邹细徕仔供出赵七伙盗情由已经会同抚臣折
　　奏外【臣】又访得该犯曾到楚省团风镇地方有巡检蒋基送至僧人绍裔庙内住过并雇萧二划船乘坐随经密拏绍裔萧二等讯据绍裔供雍正五年三月蒋巡检送一张五爷至庙住歇云系相好乡亲常雇萧二的船向盐船上要盐早去晚回常带四五十包盐在镇上卖钱使用因街隣説不是好人不容他住五月内即雇萧二的船往别处去了这姓张的脸有一疤等语据萧二供张五爷雇过防次船在沿江一带遇有盐船就去要盐船上不敢不给那年五月内雇小的船送至广济武穴地方又转雇巴斗船下去了等语据巡检蒋基供雍正五年三月有张五称系同乡来会巡检要在镇暂住后听见张五饮酒闹嘴催他起身雇萧二的船去了等供【臣】查僧人绍裔所供状貌则张五即系赵七更名可知巡检蒋基从前与之往来必知现今下落除发按察司严行究审外【臣】仍各路访拏务期必获不敢少怠合将现在情由具折奏
　　闻再【臣】先于十月内风闻赵七逃往四川【臣】即飞差寄信与四川抚【臣】宪徳协同密拏去讫合并陈明谨
　　奏
　　正缘汝等庸平督抚访缉无术不加愼宻透漏消息致令逺飏而乃推缷川省亦属大可笑也地方上巨盗公行上下官吏漫无知觉犹如聋瞽及朕将姓名示知又复混行传播俾其闻风潜遁自豫解来盗犯至楚境内皆开锁逸去是亦可谓能胜任之贤封疆大臣矣试一思之寜不少愧赧乎此二案盗犯若不就获汝与范时绎尚何顔忝居此任耶
　　雍正八年二月初四日湖广总督【臣】迈柱谨
　　奏为奏
　　闻事雍正八年二月初三日【臣】准湖南抚【臣】赵恩咨开准广东抚臣咨会恩平县报获奸徒李时英等搜出令旗伪劄并供报伙党等由恐有奸徒飘突潜聚交通请饬接连两粤各州县一体严加防范访缉遇有踪迹可疑即行擒拏等因转咨到【臣】随即飞饬界连两粤各镇协营密行防范并地方文员一体严谨查拏如遇粤省奸徒飘突入境立即擒捕毋使滋蔓外理合奏
　　闻伏祈
　　睿鉴【臣】谨
　　奏
　　诘奸缉匪乃封疆大吏之第一要务当不时留心稽查者何待粤省咨移而后饬行防范耶
　　同日又
　　奏为奏明事窃照永顺保靖桑植等地方水陆道路类多崎岖阻碍在昔土司于此恃为险固今防
　　皇上恩准改土归流土众俱入版图自应修治平坦以便往来【臣】于前岁已即檄行布政司辰沅道勘估详报嗣据该道王柔请于建治设营之后举行在案兹建设郡县分布营汛规制巳定文武各官俱经赴任【臣】现催司道将陆路河道险仄之处作速勘估兴举俟详覆到日酌动公项银两给发地方官逐一修濬悉为坦途俾舟楫通行挽运称便谨具折
　　奏明伏祈
　　睿鉴谨
　　奏
　　此奏是应举行者作速为之
　　同日又
　　奏窃【臣】接据沅靖等协探报黔省古州等寨凶苖反复无常现在用兵攻勦【臣】恐黔苖奔窜遁入楚境亦未可定即密札镇筸镇道并连界各协营暗为整顿以僃逃窜竝令秘密勿致张扬如遇黔民奔遁立行擒解若有向化投抚者好为安插竝将本管土苖加谨弹压毋使惊惧外至镇筸六里红苖现今虽敛戢安静然善后之图应俟黔省古州大




　　谕旨无分彼此以副
　　皇上绥靖边疆至意谨
　　奏
　　览
　　雍正八年三月十七日湖广总督【臣】迈柱谨
　　奏窃照楚省南北各属地方今年二月以来雨水霑足菜麦茂盛据湖北布政使徐鼎开报下米每石七钱五六分至八钱不等中米毎石八钱四五分至九钱不等上米毎石九钱六七分至一两不等湖南布政使杨永斌开报中米每石六钱至八钱不等上米每石七钱至九钱不等雨水俱各霑足二麦可望丰收等由到【臣】俟二麦成熟查明收成分数另
　　奏外所有现在情形理合恭报仰祈
　　皇上睿鉴谨
　　奏
　　二麦必待登后方可言丰収二字去春汝亦曾如此具奏也惟当恪秉敬诚以迓
　　天庥毋稍肆志
　　雍正八年四月二十四日湖广总督【臣】迈柱谨
　　奏为恭请
　　训旨事窃照办理六里红苖事宜经【臣】会同抚【臣】赵
　　恩防折具
　　奏现
　　皇上指示但查武昌相距湖南道路遥逺一切机宜必须就近调度方无往返迟误且地里情形【臣】两年以来虽留心察访而耳闻不如目见之确【臣】拟俟湖北抚【臣】费金吾到任之后于八九月间轻装减从自僃供给亲至湖南督同文武各官悉心办理理合缮折先请
　　训旨伏候
　　皇上批示遵行谨
　　奏
　　湖南之行今歳且可不必湖北抚缺已调用魏廷珍矣俟伊到任观其心行于楚地宜否来年往诣亦不为迟其间红苖机宜倘有急办理之件不妨仍令抚提二臣防商调度也
　　同日又
　　奏为奏
　　闻事雍正八年四月初八日据湖北忠峝宣抚土司田光祖详称为万难容隠据实密陈事窃照职司附近容美时遭田旻如侵凌暴虐俱已隐忍近来行止愈乖谋为不轨新造鼓楼三层拱门三洞上设龙凤鼓防阳钟门内凿沼一道清流环绕名曰玉带河架石桥三拱名为月宫桥住居九重防房五重僭称为九五居更于私垣建筑观星台着令门客异人昼夜登台观望星斗尤可异者本年正月十五日密差太监一名侯有之至职司地方查取脱回被拘女口时经舍目田邦华回报前来旋据土妇韦氏禀称伊子覃连于雍正二年被容美司拏去改名三星割做太监适才听説现在宫内乞恩取回等情又据土民庚生儿禀称小的儿子田玉美也被容美司拏去割做太监职司随唤侯有之查询据供现在宫内伺的太监有二三十个田玉美三星亦在其内等语似此种种不法揆其动静莫可测度职司切近其地不敢含黙理合据实密陈连太监侯有之差舍把田邦华解赴永顺协转解院宪亲讯等情并据永顺副将杨凯差兵同舍把等将净身人侯有之押解到【臣】随经密发两司防讯确供去后兹据该司等询据侯有之供称小的等被割之人共有三十三个那龙凤楼景阳钟玉带河月宫桥住房九重防房五重都是实的观星台在衙门傍边有一姓徐的是荆州人时常同司主上台去看星兵马数目我不知道有一二百座礮并有鸟鎗兵器盔甲等供回报前来【臣】查土司田旻如从前僭越狂暴过恶多端防
　　皇上洪恩寛贷据伊自称遵革从前积习倘雍正七年十二月以后有不奉公守法静听叅处等语今忠峝土司田光祖所详旻如种种狂妄虽系已往之事但奉
　　恩宥之后将净身之人仍复留用竝违制各项不即改除既据忠峝土司详解前来难以姑息【臣】现在批司速饬旻如将净身之三十余人追出给亲完聚竝勒令将违制僭越之处立即改除仰体
　　皇仁开其自新之路倘敢抗违【臣】另具折请
　　旨所有现在情由合先奏
　　闻谨
　　奏
　　此事若言巳奏闻于朕则法不容稍缓矣另有命大学士密传之防汝其遵奉施行可也
　　同日又
　　奏为恭谢
　　天恩并陈下悃事雍正八年四月十二日【臣】准部咨内开武昌守道徐聚伦因武昌厰税一事揭详缘由到【臣臣】跪读
　　谕旨仰见
　　皇上至圣至明烛照隐微聚伦之肺肝一一
　　洞鉴而微【臣】之被诬得以自白重荷
　　天恩感深欲泣伏念【臣】猥以菲材防我
　　皇上不次拔擢畀以封疆重任一切事宜竭蹷办理惟有据实秉公不敢稍存一毫欺饰之念至于大小属员贤愚不一难得全僃之人故凡有一善则加以奬励有一过则为之训饬竝不以私意为爱憎但受敎者能自改悔而不肖者未免心懐怨怼如徐聚伦任性妄作不循规矩【臣】屡经面为敎导谕以监司大员狂放之性气不可纵浩荡之
　　君恩不可负望其成全者意甚僃至讵彼面虽唯诺而含怨蓄怒横肆诬蔑计图中伤且指【臣】为深险今巳防
　　皇上日月照临【臣】心迹已明无庸赘辩惟是【臣】身任总督不能约束属吏感化愚顽致有徐聚伦敢以妄诞不经之词上干
　　天听烦渎
　　圣心【臣】实自愧自耻寤寐难安谨缮折恭谢
　　天恩竝陈下悃仰祈
　　睿鉴至徐聚伦所详张淑郿重戥收税一案【臣】批两司防讯竝无婪赃入己实据【臣】恐有隐匿之情两次驳行严审详防尚未定案今遵
　　旨俟费金吾到任后确审防
　　题再武昌税务臣于上年十二月恐张淑郿办理不善已另委汉阳府知府封元震接管
　　题明在案合并陈明谨
　　奏
　　张叔郿官声原属平常即无婪赃欵迹亦当另委更替雍正八年五月十一日湖广总督【臣】迈柱谨
　　奏为奏
　　闻事窃【臣】前奏二麦收成分数折内声明湖南收麦情由未经遵照分晰行令逐细开报去后今据湖南布政使杨永斌开报二麦收成山乡素不产麦岳州常德澧州三府州间有种麦之处岳州府属收成六分者十之四五分者十之六常德府属七分者十之三六分者十之三五分者十之四澧州七分者十之五六分者十之三五分者十之二各府属米价每石中米七钱二三分起至八钱不等上米八钱四五分起至九钱一两不等黄豆七钱四五分起至八九钱不等大麦五钱四五分起至六钱不等小麦八钱四五分起至九钱不等自正月至四月各府属雨水霑足三四月之交雨水稍多衡永宝辰顺郴靖等府州田地髙阜雨水愈多愈好惟岳州常德澧州长沙四府州所属内间有地处低洼不宜久雨而目下已值晴明禾苖尚未大碍理合具
　　奏伏祈
　　睿鉴谨
　　奏
　　览
　　新补安陆府知府谈九叙因其前在府任七年无过所以用来但观其才具似属平常可留心试看果否优劣何如具奏以闻
　　同日又
　　奏为恭缴
　　御批奏折事窃【臣】前
　　奏棍徒龙琯假冒王差一折奉
　　皇上硃批怡亲王宁有此事棍徒假冒何疑速宜严拏审究京城更有伙党为伊线索亦未可知逐一彻底诘讯明白具奏以闻钦此今此案已经抚【臣】赵恩审明招拟具
　　题所有
　　硃批原折并另折共三件理合附便恭缴伏祈
　　睿鉴谨
　　奏
　　此案假冐情由已据赵恩审眀题到矣
　　雍正八年九月初六日湖广总督【臣】迈柱谨
　　奏为请
　　旨事窃【臣】闻江南河东等省偶有被水之处已防皇上发粟蠲租凡为民生计者无不周僃然
</div>
    <div class="pagination">
<a href="世宗宪皇帝硃批谕旨_page1108.html">上一页</a><span>...</span><a href="世宗宪皇帝硃批谕旨_page1104.html">1104</a><a href="世宗宪皇帝硃批谕旨_page1105.html">1105</a><a href="世宗宪皇帝硃批谕旨_page1106.html">1106</a><a href="世宗宪皇帝硃批谕旨_page1107.html">1107</a><a href="世宗宪皇帝硃批谕旨_page1108.html">1108</a><span class="current-page">1109</span><a href="世宗宪皇帝硃批谕旨_page1110.html">1110</a><a href="世宗宪皇帝硃批谕旨_page1111.html">1111</a><a href="世宗宪皇帝硃批谕旨_page1112.html">1112</a><a href="世宗宪皇帝硃批谕旨_page1113.html">1113</a><a href="世宗宪皇帝硃批谕旨_page1114.html">1114</a><span>...</span><a href="世宗宪皇帝硃批谕旨_page1110.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
