<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 330 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 330 页/共 1210 页</h1>
    <div class="content">　　皇上交【臣】带给督【臣】田文镜奏折一纸交付祗领讫【臣】即于二十九日起程查勘黄河北岸工程至二月初八日顺道进省将勘过工程向督【臣】田文镜请敎复于初九日由祥符县南岸程家寨一带查勘俟勘竣另折具
　　奏外【臣】昨从祥符封邱阳武原武荥泽郑州中牟等州县经过地方见有乏食穷民鸠形鹄面沿路求乞而村镇中更有卖鬻男女为山陜客商买去者每日遇有数起又闻乡村有粮百余石之家即为附近贫民觊觎每于夜间羣相借贷甚至集场街市竟有将孩童插标出卖并有抢夺食物茍延喘息之人即省城亦然【臣】已据目击情形与督臣详细説知督臣遂云从前招回穷民到家之后俱各给有口粮以资养赡上年嵗底又曽捐散过钱七十余千而司道以及州县等官亦有捐散之项现在开仓平粜还令地方官酌量借给至于乡村穷民乗夜借粮之处洧川县已有报案卖人之事亦有所闻但未知如此偹细何以近日情形一至于此等语【臣】又云豫省沿河十四州县除武陟县高阜田地居多上年被水尚少其余各属田地原有高低被水自有重轻未可一槩牵扯而论今既开仓粜借必须择实在被水乏食穷民与陆续招回户口平粜之外再行分别借给并将应完课赋暂缓差催以息追呼之扰现今麦苖在地若能接济两月口粮俟至二麦成熟小民便获安全督臣采听【臣】言随即写札谕令各属作速料理至于卖鬻男女之中保媒人督臣即欲拘拏究处严行饬禁【臣】思穷民卖人原因一时不能度活暂为保全性命之计彼此情愿若一经追究反无生路只须速为调剂防其度日有资自然不禁而止【臣】谬抒管见不过就时论事今督【臣】田文镜现在筹画安顿料理必能使被水之民共沾我
　　皇上浩荡殊恩也缘事关民瘼理合一并奏
　　闻谨
　　奏
　　览奏豫省灾黎近日情形已悉凡事如此据实不隠朕甚嘉之
　　雍正九年二月二十七日山东河南河道总督【臣】沈廷正谨
　　奏为奏
　　闻事窃【臣】前因豫省沿河各属被水地方见有乏食穷民接济无资是以将目击情形偹细向督【臣】田文镜説知兹【臣】于二月二十日查勘黄河工程事竣旋省督臣与【臣】面言从前乏食穷民不但将沿河被水州县现在委员确查即此外尚有邻近州县乏食小民亦俱饬令一并清查除平粜之外无论有田地无田地择其果系实在乏食者每户按大口小口概借给两月之粮亦不论将来能还与否以济其青黄不接凡逺乡僻壤谆谕各属实力奉行务使无滥无遗【臣】见城乡百姓俱知总督现在委员清查将来不虞乏食且喜近日天气晴和麦苖长发只须于三月中得雨一次二麦可望收成谨据实奏
　　闻谨
　　奏
　　览奏朕之忧懐少释
　　雍正九年六月初六日山东河南河道总督【臣】沈廷正谨
　　奏为奏明事窃照东省戴村坝工【臣】两次亲诣详勘应将接连滚水坝之新建石坝高出二尺之处先行拆去恰与旧坝相平与部议适相符合其接连乱石坝之新坝高于旧坝止有六寸接连玲珑坝之新坝高于旧坝一尺三寸若俱拆去二尺尚应另为补铺方与旧坝相平但办石凿砌大需时日目今伏汛经临恐工未竣而水骤至非特徒糜帑金且汶水倾注不能抵御关系匪轻况霜降过后仍应防勘拆修则此接连乱石玲珑之新坝似应停其拆砌统于霜降后勘明兴工【臣】赴豫省将此意商之督【臣】田文镜及协理河【臣】朱藻意见俱各相符巳经防同咨部俟秋汛过后【臣】再防同朱藻前往确勘兴工另行奏
　　闻【臣】因督【臣】田文镜现在奉
　　防进京调养起程在即所有东豫两省工程钱粮【臣】与
　　田文镜商定确核凡应
　　题应咨事件俱经一　一防同办理至禹王台竹络坝工【臣】前因领帑分筑之沂郯海赣同知吴象贤玩工侵帑业经两次防叅遴委泇河通判蒋祈年前往署理接修自任事以来勇往急公所修竹络坝上下两层照估克期筑竣现在儹砌边络不日完工俟竣工之后应听江南河【臣】嵇曾筠防疏
　　题报惟是沂郯海赣同知一缺经管两省工程最为紧要今通判蒋祈年办事勤敏洵堪膺此要任【臣】与督【臣】田文镜商酌
　　题请而督【臣】以蒋祈年系其至戚不便书
　　题【臣】思要缺全在得人若以蒋祈年补授沂郯海赣同知实属人地相宜【臣】谨缮折奏请
　　圣训是否可行伏乞
　　皇上批示以便另疏
　　题补统祈
　　睿鉴谨
　　奏
　　所请是将蒋祈年具疏题补可也
　　同日又
　　奏为奏
　　闻事窃照济寜【臣】标设有中左右城守四营而城守一营独隶都司统辖则州城内外汛地是其専责必须整饬营伍加意廵防方为尽职今城守营都司李懐义怠玩成习诸事废弛民间遇有失火不惟不行飞报亦不力为扑救该汛两次命案至今亦均未缉报且驭兵无术廵查疎懈似此玩废劣员断难一日姑容除【臣】现在缮疏
　　题防外理合恭折奏
　　闻抑【臣】更有请者济寜地方为南北水陆通衢其间五方杂处奸良莫辨最宜严谨稽查小心防范是以城守一营専司州城内外地方而城守官弁俱驻劄城内查济寜关厢户口殷繁商贾云集若官弁俱驻城内夜间设有匪窃失火等事凭何擒拏救防必得専员督率方可绥静地方据【臣】愚见似应于该营内拨千把总二员廵查南北二闗外委千把总二员分查东西二关俱令酌带兵丁驻劄适中紧要之地日则盘查奸宄夜则廵防失火匪窃偶遇有事一面星飞传报城内一面救防擒拏如此则州城内外均有専责声息相通而逺近地方民皆安堵永戴
　　圣恩于无既矣【臣】为关系地方起见谨陈末议已于疏
　　内声明统祈
　　皇上睿鉴谨
　　奏
　　俟题到时有防
　　同日又
　　奏为奏
　　闻事窃照东省运河堤岸攸闗漕艘往来要津必须修理坚固方足以资挽拽而卫民田经前署河【臣】田文镜估计
　　题修仰防
　　俞允发帑兴工【臣】接奉部文随拨发帑银檄令道防等官遴选干员上紧募夫分修复亲赴各工详加覆勘务期努不虚糜工收实效【臣】兼至汶上县所辖之何家坝查勘坝工情形该坝坐当汶河西岸关系蓄水济运冲刷流沙为南北运行之闗键因建立年久底桩腐朽欹斜石块坍塌错落复经上年大水其雁翅堤岸又俱溃缺一遇汶水泛涨沙流入运刘老石头二口遂致淤垫浅涩此项坝工急须按照旧制速行修整俾令蓄泄有资【臣】已饬兖寜道王鸿勲据实确估俟具详到日即当
　　题请修筑【臣】伏念黄河工程较运河更为紧要且伏汛经临秋汛踵至尤须亲督修防随于五月二十日由东省曹县黄河芝麻庄一带查勘各工俱各平穏惟豫省仪封县北岸赵家寨工程坐当全黄顶冲现今大溜扫湾直射堤根甚为险要【臣】相度情形亟宜未雨绸缪当即飞拨料物饬令道防等官督率兵夫星夜迈埽加镶上紧防防一面将需用工料银两估报【臣】再为酌核兴修【臣】于五月二十五日抵豫省祥符县程家寨工所看得该工逼近省城最为吃紧上年黄河大溜直趋南岸危险异常前署河【臣】田文镜督率抢救平穏近因河溜仍复南趋滩崖日被汕刷是以前署河【臣】田文镜防疏
　　题请于北岸开挖引河导溜北徙以保南岸堤工荷防
　　圣恩俯允业将引河如式挑挖深通正在守候开放间讵今嵗四五两月以来北风连作全河水势倾注南岸顶冲大溜上提下坐不时蛰陷洵属险工【臣】一面严饬管河道刘永锡随同协理河【臣】朱藻在工无分昼夜下埽加镶竭力抢防一面飞檄儹办各料并拨运料物以济急需方保无虞【臣】复亲率各员加紧修做仍早夜驻宿引河工所一俟水势涨发风色顺利即相机开放第南岸程家寨险工十分紧急亟应修做大工据管河道刘永锡估计【臣】已另疏防
　　题外所有【臣】勘过各处工程情形并抢防修筑缘由敬缮折奏
　　闻伏祈
　　皇上睿鉴谨
　　奏
　　目下亢旱恐气候一转雨水骤多则在在堪虞亟宜恪秉诚敬以祈
　　神佑竭力防防以尽人事也
　　雍正九年七月初七日山东河南河道总督【臣】沈廷正谨
　　奏为奏
　　闻事窃照豫省黄河两岸考城县顔家支河歴年每遇汛水长发漫滩进水以致田亩屡被淹浸【臣】临工相度特委濬县县丞何祖夀并效力人员协同该管防汛分别抢修建埽坝以塞支河筑月堤以资重障其顔家庄迤上陈家庄等处堤工通身帮筑寛厚复又择紧加镶保防周密本年四月十四五六等日河水长至五尺支河并不进水口门渐次受淤不但大堤得免浸汕而向日淹漫之区尽成膏腴之产二麦丰登倍加收获现在秋禾又复茂盛查顔家庄迤东约长八十余里约地三千余顷每亩收麦多至一石五六斗一石七八斗不等约
　　计收麦数十万石沿河数十村民人佥称从此可以办课养家莫不感戴
　　皇恩而考城一邑亦皆比户盈寜【臣】目击丰登景象实
　　切欣庆敬缮折奏
　　闻谨
　　奏
　　览奏不禁以手加额为豫民称庆也
　　同日又
　　奏为恭报程家寨北岸引河开放南岸工程平穏仰慰
　　圣懐事窃照豫省祥符县南岸程家寨工程为全黄埽湾之区上年河溜南趋滩崖汕刷是以前署河【臣】田文镜防疏
　　题请于北岸开挖引河以保南岸堤工【臣】早晚相机住守以待风色水汛督率道防抢镶南岸下蛰埽工正在昼夜分任料理间于六月初八日水渐増长风亦顺利【臣】相其大溜逼近河头于初九日巳时连底水共长至二尺二寸【臣】相度机宜当即防祀
　　河神趁其溜头之急借其风势之猛率同道防带领兵夫并力开挖但见水头涌注全黄直趋开辟畅达顷刻成河复又乗舟由引河来往探量水势深通畅流而对岸南逼之溜渐次减缓程家寨埽工俱经蛰实平穏现今南岸渐长淤滩该工可保永固两岸老防乡民莫不欢呼踊跃感戴
　　圣恩所有程家寨开放引河缘由理合恭折
　　奏报伏祈
　　睿鉴谨
　　奏
　　览奏引河开通畅流朕懐深为愉悦
　　同日又
　　奏为奏明事本年七月初七日据【臣】标署中军副将杨铎报称六月三十日济寜南乡新店等地方有蝻子生发离新店南十数里洼地荒草内及牛头河地方亦有蝻子数片相隔一里半里不等今营员及知州等现在率领兵夫扑打等因又据济寜州知州张纶呈报前来【臣】当即飞檄上紧扑灭仍令不时在于各境廵查扑打并檄委效力员弁前往协同扑捕务期浄絶根株毋致漫延兼咨山东抚【臣】岳濬转饬扑捕在案【臣】思蝻子初出翼翅未生必须趁时扑净庶免蔓延第直隷河南山东并江南各属地方多有临水低洼之区或有积水干涸鱼子未化日晒生蝻亦未可定伏恳
　　皇上敕下督抚诸臣转饬各属加意查察预为防范以
　　仰副我
　　皇上轸念民生之至意【臣】因蝻子关系禾稼不揣冒昩
　　缮折奏
　　闻伏祈
　　睿鉴谨
　　奏
　　鱼子化生蝗蝻向曽闻之汝即言之各督抚转饬该属预防可也
　　雍正九年九月初八日山东河南河道总督【臣】沈廷正谨
　　奏为恭报黄河秋汛安澜工程平穏情形仰慰
　　圣懐事窃照本年秋汛水势叠増而黄河险工多在下游【臣】往豫省之归河及东省之黄河各汛细加廵查适值东省戴家楼黄奶奶庙等处豫省河夫营防墙寺等处积水倒漾浩瀚汪洋【臣】往来相度督率道防等官或抢筑子堰或加镶防风昼夜监催俱经一律完竣其上游各汛险工【臣】复严饬该管防汛贮偹料物加谨修防亦俱保固平穏【臣】仍前往逐加查验务使帑不虚糜工收实效查自入秋以来霖雨时沛黄河日渐増长据寜夏府知府钮廷彩连次飞报八月初六日寜夏水长一尺六寸初八日水长二尺【臣】随飞檄该管各官上紧廵逻预为防范仰赖
　　圣主至诚感格
　　神明显应昭然仪考两县地方连开天然引河俾最险要工得以保固东豫二省河道俱获安流且自寜夏报水之后豫省水势不过微増并无大涨今霜降在迩汛水日消各工在在巩固河流永庆安澜至山东运河水势现在深通畅流回空粮艘遄行无阻统俟霜降后照例恭疏
　　题报外理合具折恭
　　奏仰慰
　　圣懐谨
　　奏
　　东豫两省河道俱庆安澜朕以手加额览焉
　　硃批谕防巻四十五下
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻四十六
　　硃批张坦麟奏折
　　雍正四年六月二十六日两淮盐运使【臣】张坦麟谨
　　奏为奏
　　闻事窃【臣】一介庸愚防
　　皇上特恩补授两淮运使惟有凛遵
　　圣训勉竭驽骀务期恤商裕课仰答
</div>
    <div class="pagination">
<a href="世宗宪皇帝硃批谕旨_page329.html">上一页</a><span>...</span><a href="世宗宪皇帝硃批谕旨_page325.html">325</a><a href="世宗宪皇帝硃批谕旨_page326.html">326</a><a href="世宗宪皇帝硃批谕旨_page327.html">327</a><a href="世宗宪皇帝硃批谕旨_page328.html">328</a><a href="世宗宪皇帝硃批谕旨_page329.html">329</a><span class="current-page">330</span><a href="世宗宪皇帝硃批谕旨_page331.html">331</a><a href="世宗宪皇帝硃批谕旨_page332.html">332</a><a href="世宗宪皇帝硃批谕旨_page333.html">333</a><a href="世宗宪皇帝硃批谕旨_page334.html">334</a><a href="世宗宪皇帝硃批谕旨_page335.html">335</a><span>...</span><a href="世宗宪皇帝硃批谕旨_page331.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
