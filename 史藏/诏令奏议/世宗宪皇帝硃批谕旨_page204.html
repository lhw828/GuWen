<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 204 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 204 页/共 1210 页</h1>
    <div class="content">　　皇上曲赐矜全再造
　　恩虽天覆地载无以逾
　　圣泽之髙深【臣】刻骨铭肌莫罄微忱之感激合家长防
　　子孙男妇惟有顶戴
　　皇仁力图报効于生生世世而已谨缮折叩谢
　　天恩伏祈
　　圣鉴【臣】谨
　　奏
　　尔弟兄辈斯妄行不法干犯刑辟尔复如农忙开河之事举行数件则可谓阖家长防刻骨铭肌报效于国家矣
　　雍正四年四月初六日山东廵抚【臣】陈世倌谨
　　奏为恭报甘霖普被仰慰
　　圣懐事窃东省于三月十五日得雨二三寸而东兖一带尚未溥遍【臣】于初二日自省起程防勘河道初四日抵东昌府沿途麦苖青葱繁茂正在望雨之时初四日甘雨宻降至初六日方止计得雨六寸有余徧处霑足二麦丰收转瞬可期且云气甚广逺近人民羣颂我
　　皇上仁爱万民上孚
　　苍昊沛兹甘霖以惠农亩谨缮折恭
　　奏仰慰
　　皇上勤民至意至各处老弱贫民复蒙
　　皇恩赈济【臣】与布政使张保酌议大口毎日给大制钱十文小口五文自三月十五日起至五月十五日止口食有资并皆得所【臣】所过村庄莫不欢呼环聚感颂
　　天恩合并奏
　　闻【臣】谨
　　奏
　　朕正在悬望东省雨信今览此奏殊大慰朕懐也雍正四年四月二十日山东廵抚【臣】陈世倌谨
　　奏为奏
　　闻事窃东省于四月初四日得雨至初六日普徧霑足
　　经【臣】缮折奏
　　闻初七日以后连日得雨二麦之繁茂者今已秀穗秋禾之已种者今已长发未种者皆已布种齐全卫河于十四五等日长水一丈二尺至十六日即退二尺水势渐平汶水向深四五尺不等今雨后约深一丈三四尺漕运通逹无阻至芝麻庄工程最为险要一有冲决匪止黄河一带民田庐舍所闗兼有碍于漕运【臣】去嵗曽经面奏蒙
　　皇上谕河【臣】齐苏勒估计工料共银一万二千余两但估计在冬季水落之时今兴工已届春汛水势渐长与所估埽面相平不得不加髙增寛以资堵御且需柳十万束而官园之柳不满一万东若责之








　　奏
　　知道了
　　雍正四年五月初一日山东廵抚【臣】陈世倌谨
　　奏为二麦指日登塲请及时购买以实积贮事窃东省各属麦穗异常茂盛目下将届收获之期丰稔可必但民间毎不知撙节易于耗费兹秋禾虽皆滋茂而收成尚远际此麦熟之时急宜购买以仰副我
　　皇上慎重仓储至意【臣】查各属存仓米谷厯来亏空流抵未经补足亦有实借在民遇歉未经缴还今司库收过从前出粜监谷银及耗羡内已补谷价有发给州县尚未报买还仓者有去年被淹难买存司未发者若必俟秋收买谷尚需数月莫若趁此二麦丰熟畧为变通檄饬各州县将谷价先籴麦石贮仓其民欠米谷并准交麦抵算俟秋收后仍以麦易谷以为经久之计一转移间仓储得以预备而民欠亦得通融完纳似于
　　国计民生均有裨益至去秋被淹贫民蒙
　　皇上天恩借给存仓米谷今亦听其先将麦石缴还免致耗费此籴买麦石悉照民间市价斗斛公平交易不许短价强勒如有借端扰【臣】不时严防则端杜而输将更易矣事闗积贮谨具折奏
　　闻伏祈
　　皇上批示遵行【臣】谨
　　奏
　　览奏朕甚嘉悦此事当题奏经部议覆令各省督抚悉知将来亦可法汝此举通融办理也具本时不必引旨今一面即行购买具题到日朕自照汝所请准行雍正四年六月十五日山东廵抚【臣】陈世倌谨
　　奏为奏
　　闻事窃东省各属蒙
　　皇上敬


　　全过临清北上【臣】查较上年又早一月此皆我
　　皇上睿照周详整饬漕运故两年以来益加迅速【臣】现
　　在


　　闻【臣】谨
　　奏
　　知道了
　　同日又
　　奏为遵
　　旨具奏事窃【臣】准吏部咨开奉
　　旨掣得垣曲县缺杨自钦系进士出身看来人去得着补授曹州知州行文与陈世倌试看若做官好令其折奏钦此嗣据杨自钦申报于上年八月二十五日到任【臣】细加体察杨自钦为人虽稍拘执而操守廉洁凡遇差委不避劳苦往来属邑芝麻庄催工儹料办事颇勤谨遵
　　旨据实奏覆伏祈
　　圣鉴【臣】谨
　　奏
　　国家用人治理攸闗切毋专务迎合朕果有深知处岂复需尔等试看率皆向来一面不识之人于引见时观其应对举止及所奏之履厯畧具才情者朕偶或奬励数语亦不过示鼓舞之一端耳即其人为朕所素知亦不能保其始终不渝全頼尔等秉公甄别据实奏闻也当领悉朕意
　　雍正四年六月二十五日山东廵抚【臣】陈世倌谨
　　奏为奏
　　闻事窃东省二麦丰收【臣】业经
　　题报在案至各属秋禾遍处茂盛异常将来大有可期惟六月十二至十八连日隂雨时止时降十九


　　水者仍无妨碍止有平原禹城一带乃极洼聚水之区青州府属山峦环绕水易停潴民房田禾间有坍损幸此际方届大暑节正可补种【臣】已严饬地方官确查并劝农民及时补种晚谷杂粮以冀秋成现在天气晴明水渐消涸人民乐业地方

　　絶芝麻庄工程现今平穏理合奏
　　闻仰慰
　　皇上宵旰勤求至意【臣】谨
　　奏
　　断不可髙兴自得尤不可稍渉疎懈但尽我君臣一念诚敬静听
　　上苍之垂佑可也
　　雍正四年七月初三日山东廵抚【臣】陈世倌谨
　　奏为奏
　　闻事窃【臣】因往沿海一带查看卫所及税口情形于六月二十六日自省起程己厯济南青州莱州三府地方目击各种秋禾现俱秀穗茂盛异常惟邹平长山县境内前因隂雨连绵微被淹浸然通县合计不过十之一二而时未立秋尚可补种荞豆杂粮【臣】己严饬该县履亩劝谕及时补种以冀秋成其余各地方人民乐业共庆丰年谨将目击情形据实奏
　　闻仰慰
　　皇上宵旰勤民至意【臣】谨
　　奏
　　据奏实慰朕懐但宜纠察庸劣朂勉循良尤宜于靖盗安民时时加意俾村氓得优游南亩妇子恬熙则自能上感
　　天和也勉之
　　同日又
　　奏为奏明闗税赢余银两事窃临清钞闗因当闸河之北口冬春二季冻河挑浅并无船只往来而漕艘盛行之际沿途闸座启闭稽阻以此商人经由者少税额厯来不足俱将临仓米折耗羡补足起觧去秋及今夏河水充足商船凑泊据委员王协灿报称自上年六月十六日起至今年六月十五
　　日止一年期满收得正税及分规耗羡饭钱共银五万九千一百九十四两零内除觧部额税并铜觔水脚及各项杂费外共赢余银一万二千三百七十五两零现在备具文批同正额一并觧部理合据实奏
　　闻至临仓耗羡今嵗闗税有余无庸拨补目下正在征
　　催俟奏销时另行具
　　奏合并声明【臣】谨
　　奏
　　此为向来罕有之事朕自嘉汝之据实上逹不以今嵗为例也
　　雍正四年七月二十日山东廵抚【臣】陈世倌谨
　　奏为奏
　　闻事窃【臣】接到部咨内开浙闽总督【臣】髙其倬奏请委员赴山东及江南之淮安所属濵海州县买麦运闽接济縁由奉
　　旨行文山东江南二省即遣能员协同办理如髙其倬差员未到着该抚借支钱粮预为买备务令速发以济闽省之用钦此仰见我
</div>
    <div class="pagination">
<a href="世宗宪皇帝硃批谕旨_page203.html">上一页</a><span>...</span><a href="世宗宪皇帝硃批谕旨_page199.html">199</a><a href="世宗宪皇帝硃批谕旨_page200.html">200</a><a href="世宗宪皇帝硃批谕旨_page201.html">201</a><a href="世宗宪皇帝硃批谕旨_page202.html">202</a><a href="世宗宪皇帝硃批谕旨_page203.html">203</a><span class="current-page">204</span><a href="世宗宪皇帝硃批谕旨_page205.html">205</a><a href="世宗宪皇帝硃批谕旨_page206.html">206</a><a href="世宗宪皇帝硃批谕旨_page207.html">207</a><a href="世宗宪皇帝硃批谕旨_page208.html">208</a><a href="世宗宪皇帝硃批谕旨_page209.html">209</a><span>...</span><a href="世宗宪皇帝硃批谕旨_page205.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
