<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 859 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 859 页/共 1210 页</h1>
    <div class="content">　　奏为奏
　　闻事窃【臣】在绍所掣验引盐据石门县禀称有巡盐船只在于该县地方黒夜之中与岸上多人哄闹致死郁彩章一名眉角带有鎗子伤痕【臣】随批令确审因何故聚有多人与巡船抵鬭起事根由各实情验明通报并差役将在船兵丁查出押该县収审去后随据外委千总韩子仪暨韩景琦禀称十一月十六日在石门县地方拏获私盐二起将人盐亲押交县出城巳及二更忽闻有所带守口兵船追赶盐船到地被岸上多人帮助盐徒拦路打伤巡船兵丁众枭鎗石交加乘机逃去访闻系毛七在内鼔众拒捕等情【臣】未敢遽信即差委弁员替换巡缉将韩景琦一并饬该县质审虚实竝令确查毛七是否枭徒在内拒捕拘讯间又据巡兵盘获鎗手孙文信等四名持有鸟鎗四杆内逃走一人其鎗上虽皆铸有猎户字様而孙文信姓名不同且是夜即系轮班管守桥栅之人又在场帮助打鎗其中似有别情并续访闻有嘉兴批验所书办吕姓家人呉大通枭纠合等情【臣】查石门一带为私枭出没孔道向来官差缉私紧急即有地方棍徒帮助枭贩明知巡盐官船反称匪人喊呌党羽混行打夺放脱盐徒之今此案是否地方助枭黑夜混杂放鎗所毙或系盐徒拒捕致伤并果否弁兵因巡盐误伤傍人或无故生事致死平民现饬司府县各官秉公确审务得实情不令枭徒结党陷命致长刁风亦不因系【臣】差委巡缉稍有寛假致民命无伸统俟审出实情另行分晰定拟
　　题结外合先缮折
　　奏明伏乞
　　圣鉴谨
　　奏
　　此等案件稍不虚公必将増出无限波澜探水须探其源务宜究明情故方可永杜恶风

　　硃批谕旨巻一百七十四之五
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕旨巻一百七十四之六
　　硃批李衞奏折
　　雍正六年正月十九日浙江总督管巡抚事【臣】李衞谨
　　奏为据实覆奏事窃【臣】于上年十二月初四日准内阁包封发到钦奉
　　上谕着今行查十月初九日乌镇地方有鸭嘴船被盗刦夺打坏船只伤毙多人并恶贼黄鱼大王滋泥大王为害行旅何以不行查拏惩治等因【臣】不胜惶愧悚栗查乌镇系浙江之归安乌程秀水桐乡江南之震泽呉江六县接壤素系藏奸之处曾经【臣】
　　题明将湖州府同知移驻此鎭専管捕盗事务遍查秋冬所报盗案竝无此宗情形随飞饬嘉湖道二府防县并各协营汛上紧密查严拏外又潜遣亲
　　属改扮商贾分往各处缉探皆称上年秋冬相近乌镇一带未有失事【臣】因地与江南交界恐犬牙相错之区彼此推诿隐匿先经密咨江南督抚提臣防同查拏又照前差人密往蘓松各处及太湖泖湖地靣遍加访查止有上年正月二十七日震泽县之滥溪地方有盐商汪姓者被刦曽经伤人一名竝非十月内之事其黄鱼滋泥二恶贼江浙两省交界地方挨查无踪【臣】思由乌镇走滥溪一路乃苏杭往来孔道若有大盗刦伤十余人自必远近传闻地方文武即欲讳匿断难尽掩道途之口但此事必非无因故先将素日巳获积贼曹大曹二严加究讯是否另有混名歴审数次亦非其人止据供出伊干娘巨窝雌老虎沈呉氏并其妹钮呉氏所通盗贼甚众又【臣】到任后曾防同江南巡察王肃章查拏乌鎭相近严墓地方庇贼巨棍金三积窝周永明因事在隔省王肃章又别巡上江鞭长不及该管之震呉二县恐蹈失察之咎明知故纵听金三倩人顶替审豁漏网【臣】今一靣咨防江南督抚竝行苏松太道魏观密拏觧浙其周永明沈呉氏窝盗情形俱有案巻证据无可抵頼惟金三本名士吉住居江南地界又改名金去疾冒籍湖州归安中举专为渔船盗贼坐主凡有事发投靠者不惜千金救援又与知县往来甚密在严墓鎭邀结党类借故竪碑禁止两省捕役不许到彼地拏贼否则即行聚众刦夺该犯乃系暗中


　　观禀称巳奉有牌行到道令其留苏审后再因


　　贼但严墓逼近乌镇多系匪人结连为盗实属两省交界之巨害容【臣】另疏防革职衔分别审明再为归案具
　　题完结【臣】重防


　　盗为害地方恶贼【臣】必不待四月








　　害将【臣】与地方文武各官失察之咎一并交部严加议处则商民行旅仰戴
　　皇恩于无既矣【臣】不胜惶悚之至为此具折谨
　　奏
　　览
　　同日又
　　奏为奏
　　闻掣过引目事窃【臣】前将去冬众商广办盐比旧约
　　増有二十余万之处先经附折
　　奏明今岁内巳经掣毕四所两季共有五十七万七千九百余引合之一年四季共掣过九十四万一千六百余道较之定额七十一万三百二引之数实多二十三万一千有竒若今岁再能如此则歴来压下半年引目不但趱出足数且可透掣下年之盐课饷虽不能明加赢余而暗中巳可毎年多得钱粮数万矣至【臣】经过四掣将少销不销之处设法疏通移于多销地方俱经销完查引课有上中下三等又有票引科则更轻在从前不销之地引课既巳摊完今缉私有效复得将剩引纳课编配实销则此项即属溢出再上则地方引巳销完不足民食将未销下则及票引轻课添于多销之处仍照重则完纳又有多余【臣】两年以来积零合总共计一万七千三百一十八两零又清出前盐【臣】噶尔泰等任内四千三百一十三两零二共二万一千六百二十一两零俱陆续饬存盐驿道库一并充公应否以之修理宁波等府各处城垣无项可动之大工抑或将来有整顿盐政各种公务




　　题嗣后毎年所得数目再当
　　奏明充公如何项动支仍行请
　　旨钦遵再钦奉
　　谕旨两淮条议盐政事务交【臣】与范时绎噶尔泰防同确议具奏钦此【臣】何敢不详愼筹画谅两淮鹾务与浙省大概规模相同但从前如何查収灶盐分别肩票各引并缉私之法向系专委何项官弁兵役作何稽查及地方疏销难易等处【臣】未得悉知当即将两浙盐政条议事宜飞移江南督盐二臣查明彼地鹾规咨覆到日容【臣】悉心防酌另行防题请
　　旨遵行又【臣】前奏石门县巡盐兵船致伤郁彩章人命
　　一事钦奉
　　硃批此等案件稍不虚公必将増出无限波澜探水须探其源务宜究明情故方可永杜恶风钦此仰见
　　皇上愼重民命惩创私贩刁风至意【臣】查此事非比平常案件若民受诬枉则人命无伸众心不服若兵受委曲则私枭长志盐法废弛诚恐知县职卑权




　　圣明拣选皆顾惜声名自重品行者庶几可免前俟
　　该府等防讯明确定议具
　　题合并附折陈明谨
　　奏
　　览
　　雍正六年二月二十五日浙江总督管巡抚事【臣】李衞谨
　　奏为奏
　　闻全浙雨水年景情形上慰
　　圣怀事窃【臣】仰见我
　　皇上敬
　　天勤民抚育万邦惟恐一夫不获其所两年以来于浙省
　　偶有纎芥偏灾稠叠
　　恩施有加无巳
　　圣心上格
　　穹苍惠及黎庶去年夏秋以后雨水调匀三冬晴暖瑞雪应时五风十雨直是尧天舜日景象民心大为安乐虽间有曾被蛟水之零星数处稍觉偏枯而隣境左右俱系丰熟柴米价値平减小民有可通融不致艰窘是以防
　　恩折漕数内竟有不用追呼勉力支持仍完本色漕米赶副冬兑限期者更喜今岁二月十八日奉
　　旨各省同日举行耕耤之礼【臣】敬谨从事不敢稍怠乃











　　地方上得卿如是体国爱民之督抚感召休徴雨旸时若朕可保其必然不爽向后倘偶有过愆当修省之际置身家利害于度外惟竭诚专为国计苍生祷祝朕可保其响应更必不爽果能笃信此理而力行之乃兆庶之福朝廷之福亦卿等无穷之福也钦哉毋忽
　　同日又
　　奏为据实奏
　　闻事窃照藩司一官不但为通省钱粮总滙凡一切理财用人地方大小事务无不经由该衙门核议转详此在各省皆然而浙江诸务殷繁又数倍于他处故其经承衙役众多盖由办理繁剧使然而其作舞文又实以浙江吏役为最【臣】到任两载藩
<史部,诏令奏议类,诏令之属,世宗宪皇帝硃批谕旨,卷一百七十四之六>



　　嘉兴府知府乔世臣经【臣】从前
　　奏明调来署内协办事务该司素知其人即具详请委其赴仓监看十日之内将各县南米収完而停滞巳久者筛飏折耗甚重则巳无可如何矣又如収买铜斤各局绅衿百姓纷纷呈缴该司发银稽迟多致守候又近日抢修海宁塘工更属紧急乃办员屡详领银不给以上【臣】皆催之再三亦未能应且常有竟不回覆音信俱无者诸如此类不可枚举然又非该司懒惰偷安有心迟延縁其文书収必亲手上号亲身传递视一巳外别无可信之人吏书日行稿案毎事必取具实系斟酌妥协不敢受贿作如虚甘罪之押结而后辗转再三方始判行在事之小者既因此而枉费精神躭延

</div>
    <div class="pagination">
<a href="世宗宪皇帝硃批谕旨_page858.html">上一页</a><span>...</span><a href="世宗宪皇帝硃批谕旨_page854.html">854</a><a href="世宗宪皇帝硃批谕旨_page855.html">855</a><a href="世宗宪皇帝硃批谕旨_page856.html">856</a><a href="世宗宪皇帝硃批谕旨_page857.html">857</a><a href="世宗宪皇帝硃批谕旨_page858.html">858</a><span class="current-page">859</span><a href="世宗宪皇帝硃批谕旨_page860.html">860</a><a href="世宗宪皇帝硃批谕旨_page861.html">861</a><a href="世宗宪皇帝硃批谕旨_page862.html">862</a><a href="世宗宪皇帝硃批谕旨_page863.html">863</a><a href="世宗宪皇帝硃批谕旨_page864.html">864</a><span>...</span><a href="世宗宪皇帝硃批谕旨_page860.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
