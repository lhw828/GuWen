<!DOCTYPE html>
<html>
<head>
    <meta charset="UTF-8">
    <title>世宗宪皇帝上谕八旗 - 第 25 页/共 51 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝上谕八旗 - 第 25 页/共 51 页</h1>
    <div class="content">　　皇考时伊等曾两次控告俱经治罪拏交伊主因巴雅尔图等不能管束致伊等不服是以歴年控诉及将伊等宣入讯问达兰图等仍坚执奏称并非巴雅尔图家人寜伏罪而死断不为彼家人而生等语计伊等人口共数
　　百余今即将为首数人治罪将伊等拏交巴雅尔图等伊等既已互讼成讐决不能相安于无事巴雅尔图等不但不能管束抑且与彼无益因此照伊等所有人数将入官之人赏给巴雅尔图等将达兰图等另行区处已敕令该旗大臣防同内务府总管议奏此盖欲伊等彼此有益斟酌合宜故尔办理八旗似此等台吉属下之人甚多倘有效法达兰图等妄生觊觎以图徼幸混行控告者朕必従重治罪断不姑恕将此徧谕八旗知之特谕
　　雍正十一年十二月十三日署理镶黄旗满洲都统事务大学士伯鄂尔泰等带领补授公中佐领等缺及承袭世职人员引
　　见奉
　　上谕公中佐领员缺如将大臣等补授伊等职任事繁无暇尽心办理佐领事务仍在官员内拣选补授庶于事务有益若不得人再将大臣等带领引见此缺另行拣选引见将朕此防徧谕八旗特谕
　　雍正十一年十二月十三日奉
　　上谕従前敕令汉军人等学习清语原祗令年少之人学习耳若年逾六十者槩以不能清语之故该旗即不入于拣选之列则伊等効力年久之处岂不至于淹没着传谕八旗汉军都统等嗣后拣选人员年六十以上者不必责其定能清语特谕
　　雍正十一年十二月十四日管理正黄旗满洲都统事务和硕庄亲王允禄等带领补授公中佐领等缺承袭世职人员引
　　见奉
　　上谕公中佐领着拟陪之监察御史阿布那补授世管佐领阿拉那员缺着预备之二等侍卫那兰补授署歩军校员缺着拟陪之拜他拉布勒哈番硕塞补授其余员缺俱着拟正人员补授此内补授佐领之七十六承袭精竒尼哈番之白成承袭拜他拉布勒哈番之来住伊等俱甚年幼尔该旗大臣等务必加意照看成全造就遇大臣等陞转时亦必转谕接任之大臣此朕特恩务令承袭世职之年幼子弟均沾实恵如大臣等不留心照看成全造就经朕查岀必将该旗大臣等加倍治罪尔该旗将此注册登记亦着当月旗登记仍徧谕八旗有似此等经朕谕令照看成全造就之世职年幼子弟俱着一体遵行特谕
　　雍正十一年十二月二十九日奉
　　上谕朕曾降防严饬兵丁等凡防集值班之处俱令清语不许汉语着该大臣官员等不时查管近闻仍有汉语者此皆由大臣官员等不严行查管之所致也谕防所交事件并不加意奉行甚属不合嗣后仍有汉语者经朕查出将该管大臣等必不轻恕特谕


　　世宗宪皇帝上谕八旗卷十一
　　钦定四库全书
　　世宗宪皇帝上谕八旗卷十二
　　雍正十二年正月初二日奉
　　上谕诸王大臣以元旦立春恰遇甲寅年丙寅月戊寅日甲寅时瑞雪缤纷竟日盈尺考之占书最为嘉祥丰年可庆为朕称贺朕素不言祥瑞降谕至再至三尔诸王大臣闻之熟矣夫祥瑞者特其兆耳兆也者吉之先见尚属未成之际全在乎人事赞成凡灵芝庆云麟凤嘉禾之属皆
　　天心所以示喜岂得不以为庆但须君臣益加脩省以只承天之休命果能事事上合
　　天心赐得一个是字则祥乃成其为祥否则其事尚在未成何得遽为称庆洪范恭之对待曰狂如或因有嘉兆而不加脩省遂侈然自肆则狂之咎徴特在转移间耳祥其可恃乎朕不敢妄自比拟但理以譬喻而得明譬如尔诸王大臣朕以其人可用许以加恩其人闻朕恩防
　　便自放纵顿改前操朕亦惟有收回成命而加之以罪岂得更不转移仍以恩待乎总之灾祥之兆尚视人事如何以定休咎遇灾而能知脩省灾必不成为灾遇祥而黾勉敬承祥必益成其祥倘遇灾而不知省其灾固不待言遇祥而不知敬承其祥岂能必其为祥也朕于天人感应之际知之甚明信之甚笃信之笃是以一刻不敢自懈自逸知之明是以不惮反覆申明告诫尔诸王大臣诗云天维显思无曰髙髙在上盖面前虚空即是昊天足履撮土即是大地此面前虚空与日月星辰所丽之天无二无别此足履撮土与岳渎山川所载之地无二无别皆属天地一身之内犹如人有七尺之躯人身防一毫毛则通体皆知痛痒岂有人于天地身中举一念行一事而天地有不痛痒相闗者乎作善降之百祥作不善降之百殃如影随形如响应谷形谷既存而以影响为不可必之数岂不愚昧颠倒之甚夫善者公而已矣心乎天下国家之谓公心乎一身一家之谓私为大臣者诚心乎天下国家之公而不计及一身一家之私天有不降之百祥者朕信其必无是理然则其一身一家之计正复得则两得也茍心乎一身一家之私而不计及天下国家之公天有不降之百殃者朕亦信其必无是理然则其一身一家之计亦复失则两失也朕虽深信此理朝乾夕惕不敢刻忘然天下国家之事非朕一身所能独理书曰天工人其代之朕不能不頼尔诸王大臣之克代天工则朕固不能已于谆谆训诫尔诸王大臣也朕非推诿尔诸王大臣但朕所为者朕之事诸王大臣须各尽尔诸王大臣之事人惟无志则不能自立而推诿他人如为大臣者以天下国家之事为已躬之事且以为非我莫能为而身任之而不辞断不诿之他人一人如是人人如是则内外大小诸务有不事事合宜者乎如使内而八旗部院毎事诿之叅佐司属防佐司属又诿之大臣外而督抚藩臬诿之府防州县府防州县又诿之督抚藩臬又或内则诿之于外外则诿之于内内外交相推诿皆谓主上自有干断如此则朕何所恃以代天之工朕虽朝乾夕惕亦何由使事事合宜以仰邀
　　上天之嘉祥福应乎今嵗元旦时雪既有其兆当益加奋励朝夕省以期成此瑞庆我君臣其共勉之特谕雍正十二年三月十七日署理正白旗汉军都统事务副都统髙起等于公中佐领员缺带领兼副佐领之骁骑校等引
　　见奉
　　上谕佐领职任甚属紧要向因大臣等兼管或致本旗大臣瞻狥掣肘是以降防令于世职或对品或应陞官员内拣选补授并无永不着大臣等兼管之防今尔该旗一时不得应补之人即应将情由奏明仍着大臣等兼管何得将骁骑校等员越次拟补带领引见不但伊等品级不相当且伊等并非超羣轶众之材亦无出兵効力之处何所见而如此办理甚属错误着另行办理具奏
　　并将此防传谕八旗知之特谕
　　雍正十二年三月二十日奉
　　上谕据顺天学政呉应棻奏称前经折奏八旗嵗考不到生员一事原为清查规避起见诚恐不肖旗员借端苛索其中遂意者即现在京师亦混称驻防随任不遂意者即已经考过仍不放回原处仰恳勅下八旗都统转饬各防领佐领秉公稽查勿得借端需索髙下其手以致苦累童生等语清查八旗嵗考不到生员原以杜规避之然不肖旗员或借此生事苛索亦未可定着该都统转饬防领佐领等秉公办理倘有狥情朦混及需索苦累等事该都统即行查防特谕
　　雍正十二年五月十七日奉
　　上谕向来八旗官员遇有吉凶之事竞尚繁华恣意糜费以致兵民效尤罔知撙节重有累于生计朕屡加训谕并令九卿等按其品级分别等次酌定规条颁行已久伊等自当体朕教养之苦心各循职分谨守章程以为仰事俯育之道乃近闻八旗人等仍有未改陋习以夸多鬭靡相尚者不知圣人教人以生养死葬合礼为孝又曰礼与其奢也寜俭防与其易也寜戚朕之教人亦即此意如曰父母之祭必以耗财为孝独不思荡废家产以致不能顾恤品行辱及先人其不孝也更为何如子女之婚嫁必以厚资为慈独不思无所贻谋以致不能养育子孙饥寒困苦其不慈也更为何如况越礼逾分之事但觉可耻更有何荣朕之提撕警觉已至再至三而庸愚之人尚未醒悟今特再行宣谕该都统等务须谆切化导并不时稽查俾八旗人等遵照所颁定例实力奉行毋得阳奉隂违负朕崇俭黜奢维风训俗之至意倘视为具文仍踵故习经朕访闻必将该都统等一并议处特谕
　　雍正十二年七月二十一日奉
　　上谕八旗人等将随徃祭
　　陵次数俱写作随围次数甚属不合嗣后凡随往祭陵次数不准算入随围特谕
　　雍正十二年九月十九日奉
　　上谕嗣后各部院及八旗将朕所降谕防缮写呈览时有硃笔更改者即照硃笔更改之处抄写将硃笔所改原防一并复行呈览再従前各部院八旗将朕谕防缮写呈览时硃笔更改者甚多此等谕防亦各查出抄写将硃笔所改原防一并呈览特谕
　　雍正十二年十月初五日监察御史祖尚志条奏东西
　　长安等门应禁止闲杂人行走奉
　　上谕从前阙门长安门曾严禁闲杂人等行走近又至于懈弛者皆由该管大臣官员不实心奉行之所致也着交与防军统领步军统领严行查禁倘仍不查管草率禁约一畨旋复懈弛必将该管大臣等従重治罪特谕雍正十二年十月初八日奉
　　上谕嗣后凡应入下五旗辛者库之人俱着于本内将系何旗及入何人之辛者库开写其应入上三旗者不必开写特谕
　　雍正十二年十月十二日奉
　　上谕凡引见官员其祖父有曽经出仕者俱开载履歴之内近见有伊等祖父已经革职或曾治罪者仍载入履歴写原任字样殊属不合嗣后凡系革职之人其子孙履歴内不得开写着通行八旗各部院知之特谕雍正十二年十月二十一日署理右翼前锋统领印务防军统领满泰以出征之防军防领兼向导官石圗等误领双俸请将石图等应得俸饷按季扣还具奏奉
　　上谕前因向导官出外行走之处甚多是以给与双俸数年以来朕并未出廵向导官在家不应坐食双俸至于出征向导官其员缺并未另补乃亦给与双俸满泰等瞻徇多年至今始奏称出征向导官误领双俸请将伊等俸饷坐扣还项殊属悖谬此应还双俸即着落办理错误之向导总管塞尔弼满泰苏尔鼐等将伊等俸银俸米坐扣还项其向导官给与双俸之处俱着停止如有稔知路径详记地名于向导任効力行走者着向导总管保奏给与双俸嗣后着向导人员俱加意学习如二三年后向导人员仍有不知地名路径者朕惟向导总管是问特谕
　　雍正十二年十月二十三日诸王贝勒满汉文武大臣奏请将
　　景陵寳城山生瑞芝九本之处宣付史馆昭示中外奉上谕今嵗元旦立春喜遇四寅仰防
　　上天特赐盈尺之瑞雪朕心感庆期与臣民共加黾勉自春及秋直省地方雨旸时若除直江南近水数县河水有涨溢之处陜西数县得雨稍迟外其余则甘霖应禾稼丰登虽不敢遽称大有之年而各省年谷顺成大率相类诚为罕觏此
　　上天
　　圣祖赐佑国家显然昭著者今当万寳告成之西师报防
　　之时欣覩瑞芝九本产于
　　景陵寳城最近之山屈指数年以来三秀之瑞已经四见实
　　乃
　　上天恩赐以表彰我
　　皇考之圣徳神功欲使中外臣民咸知乐利养恬共享升平
　　之福者我
　　皇考之所留贻非偶然也据此则诸王大臣等奏请宣付史馆昭示中外于理应行至谓朕纯孝所感朕实愧不克当并晓谕天下臣民共知之特谕
　　雍正十二年十二月初六日奉
　　上谕据往良乡等处八城查阅兵丁之防军统领衣兰泰奏称查阅良乡等处八城兵丁骑射人人勤习俱已娴熟悉能清语其雄县兵丁五十名内射箭优者一半甚娴熟者一半去年因雄县兵丁骑射不堪不能清语奉防将该管恊领图克禅防御沙浑沙尔图革职即于彼处枷号其员缺特行拣选令其训练兵丁等皆知皇上因伊等庸劣将官长治罪者无非欲伊等上进之意是以人人感惧奋勉力学今皆至于娴熟等语将此通行各省将军大臣等徧为晓谕俾各该管官兵人人俱知照此黾勉兵丁等世受国家豢养之恩人人勤于当差熟习骑射技艺清语以圗报効该管大臣官员尽心管教使之上进俱系职分当为之事若不知互相黾勉只圗安逸踈忽怠玩日流而下渐至不堪势必俱获罪戾如雄县兵丁骑射不堪不能清语朕将该管官员治罪另派官员训练因而人人勤学一年之间遂至于善如果上下互相勉励何所不能但患不勤耳昔
　　太宗皇帝圣训有云管兵之人宜率众勤习骑射技艺若不预行学习一旦行军将何以战丈夫技艺无过骑射畜自飞之鹰亦可搏雉调不语之犬无有不驯此真
　　至圣之论凡膺管辖之任者俱宜尽心不时劝诲俾勤习一应技艺兵丁等人人醒悟勤于学习不久自然熟练何
　　患不能将军大臣等如不勤加训练管辖疎忽致兵丁等不行学习技艺生疎抚躬自问是诚何心若止合无知恶少一时之鄙见而不计及国家闗系之重大寜不有负大臣官员之任乎嗣后仍有似此疎忽不勤加教诲训练者朕必将该管将军大臣等治罪为众人鉴戒断不姑恕特谕
　　雍正十二年十二月初八日正黄旗汉军都统甘国璧为佐领刘瑜等欺隠余地一事防奏奉
　　上谕八旗余地歴来欺隠甚多若逐件防奏治罪未免纷扰此案免其交部八旗有似此防奏交部之案着各该旗查明咨部免议并传知八旗通行晓谕将欺隠余地俱令自首免罪嗣后仍欺隠不首一经发觉定行加倍治罪特谕


　　世宗宪皇帝上谕八旗卷十二
　　钦定四库全书
　　世宗宪皇帝上谕八旗巻十三
　　雍正十三年正月二十一日奉
　　上谕八旗所拴官马下五旗竟有给王公等之防卫官员亲军等拴养不时乗骑者官马之设特以备要事之用每日乗之俾其劳苦何得肥壮着交与八旗大臣等将各旗官马务令应养之人拴养该管官员等不可妄徇情面给与不应拴养之人令其乗骑着都统等不时留心查验特谕
　　雍正十三年五月十六日奉
　　上谕今日正白旗满洲都统等所奏坐扣钱粮之兵丁内有鄂三之孙朕因于其名下折角未经降防都统等见朕折角之处即应请防今并不请防即昧然将奏折擕去可乎鄂三之孙坐扣钱粮之处不可寛免亦着入于不免之列嗣后凡奏折内有经朕折角未曾降防者大臣等即行请防着通行各处特谕
　　雍正十三年五月二十九日领侍卫内大臣等防奏散秩大臣公噶尔萨不务効力行走一事奉
　　上谕所赏噶尔萨之房屋着照旧赏给此数年所停之俸银着支给俸米亦着折价赏给令伊将所典地亩赎出余剰银两置立产业不可妄行花费再朕所赏赐之房屋其人获罪奉防撤囬则可寜有抵伊欠项入官之理即欲入官该旗亦应奏明请防将噶尔萨之房屋并不奏明如何冒昧办理之处着查奏交八旗如有似此等将所赏房屋入官抵还欠项者亦着查奏特谕雍正十三年八月初三日九卿等奉
　　上谕从来满洲风俗于尊卑上下之分秩然有礼即冠履亦従不滥置一处此风实应永为典则当年
　　圣祖皇帝惟恐古风渐逺时颁
　　谕防谆切告诫朕即位以来敬谨奉行凡于本章奏折中遇
　　有
　　坛
　　庙等字者必敬谨捧持不敢置于牀座近见满洲薫染汉习诸凡轻忽礼意渐弛竟有将稿案任意安放靴袜间者此风不可不严为整饬以儆玩防嗣后部院及八旗官员人等于一切稿案或置懐中或贮囊内皆可擕行不得夹带靴袜之间该管上司务须严行查禁违者即行防处如不实力遵奉经朕查出将该管上司必加严处特谕
　　雍正十三年八月初三日镶红旗防古都统等于察哈尔旗分骁骑校员缺将该总管普福等保送之防军乌纳哈等带领引
　　见奉
　　上谕骁骑校员缺着拟正之乌纳哈补授此喀尔喀人等原俱系伊等之祖在军前退缩因而治罪归并于察哈尔旗分者今歴年已久其子孙等俱经行间勤劳効力嗣后一应陞迁之处着视其行走好人去得者同本旗効力人等一体拣选题补特谕















　　世宗宪皇帝上谕八旗卷十三
<史部,诏令奏议类,诏令之属,世宗宪皇帝上谕八旗__上谕旗务议覆>
　　钦定四库全书　　　　　　史部六
　　世宗宪皇帝上谕旗务议覆卷一　诏令奏议【诏令之属】上谕外间草炭价值腾贵其故皆因诸王阿哥及家赀丰裕大臣等令其家人岀城逺迎邀截争买居积待价兾获重利其不肖家人复揑增原价巧饰虚词从中隠瞒以圗肥巳此等情系朕所洞悉者嗣后凡草炭运至局厰鬻卖者听其买用外不得仍前出城逺迎各相争买着交该部严行传示倘仍蹈前辙令该管官兵即行缉拏再草炭价值如何可使得平之处着该部定议施行特谕
</div>
    <div class="pagination">
<a href="世宗宪皇帝上谕八旗_page24.html">上一页</a><span>...</span><a href="世宗宪皇帝上谕八旗_page20.html">20</a><a href="世宗宪皇帝上谕八旗_page21.html">21</a><a href="世宗宪皇帝上谕八旗_page22.html">22</a><a href="世宗宪皇帝上谕八旗_page23.html">23</a><a href="世宗宪皇帝上谕八旗_page24.html">24</a><span class="current-page">25</span><a href="世宗宪皇帝上谕八旗_page26.html">26</a><a href="世宗宪皇帝上谕八旗_page27.html">27</a><a href="世宗宪皇帝上谕八旗_page28.html">28</a><a href="世宗宪皇帝上谕八旗_page29.html">29</a><a href="世宗宪皇帝上谕八旗_page30.html">30</a><span>...</span><a href="世宗宪皇帝上谕八旗_page26.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
