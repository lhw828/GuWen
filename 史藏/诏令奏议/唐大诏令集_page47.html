<!DOCTYPE html>
<html>
<head>
    <meta charset="UTF-8">
    <title>唐大诏令集 - 第 47 页/共 71 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>唐大诏令集 - 第 47 页/共 71 页</h1>
    <div class="content">　　五月一日御宣政殿勅
　　仲夏之时阳德方茂隂事始承圣贤因天地交防之时为父子咸觌之礼既行亲戚岂隔君臣自我为初申恩卿士起今年五月朔御宣政殿召见文武百官九品以上外官因朝奏在京咸听就列仍编入式以为恒典【贞元十年四月】
　　淮西用兵罢元防勅
　　勅淮蔡未賔师人暴露而三朝之防万国来庭举觞称庆有懐愧惕其来年正月朝贺宜权停诸军优赐并准例处分【元和十年十二月】
　　贡献
　　停贡献诏
　　逸游损德昔贤贻训玩物丧志前典格言西旅献獒召公于是作诫东齐餽乐尼父所以离心隋末道丧肆极奢靡内骋倡优之乐外崇耳目之娱冠葢相望徴求不息公私扰据徭费无穷朕受命君临志在俭约日旰忘食昧爽求衣纂组珠玑皆云屛退雕琢绮丽久从抑止其侏儒短节小马庳牛异兽竒禽皆非实用诸有此献悉宜停断宣布遐迩咸使闻知【武德元年十月】
　　罢正至进奉勅
　　勅伐叛兴师久劳于外馈军给费因以为烦献贺之仪谅非朕志务从简约式业永表忧勤其今年冬至及来年元日诸司诸道进奉宜停【元和十二年】
　　宴集
　　定州赐宗姓老人宴防勅
　　皇太子爱敬所覃格于四海仁孝所感周于百姓自春监国既处定州首创风规在乎兹境所以事亲敬养之道有隠无改之情爰自中山流乎率土地居宣化之本人禀纯孝之深有足可嘉特须优异其定州管内孝行着闻者宜与宗姓老人同赐宴防【贞观十九年十一月】
　　赐百官钱令逐胜宴集勅
　　百灵降福庻尹叶心隂阳调而生植以滋政理孚而黎献咸若由庚知万物之乐华黍洽三农之庆信可以率礼辅仁式歌且舞者矣况生成式序氤氲致和卉物发荣池籞含丽思顺时令以申宪泽咸宜邀欢芳月继赏前春夙夜在公既同咸一之理休沐式宴俾共升平之乐中书门下及供奉官嗣王郡王左右丞相少賔客诸司三品以上长官侍郎少卿少匠司业少尹两县令都水使朝集使上佐以上并新除未赴任者及东宫诸司长官中舎中允少詹事谕德中郎率府蕃官三品以上至春末以来毎至假日宜准去年正月二十九日勅赐钱造食任逐胜赏【开元十九年二月】
　　宴朔方将士勅
　　勅朔方军节度大使兵部尚书信安郡王袆平戎朔陲经畧万里赋车籍马精卒鋭兵自其有虞莫不素练而丑虏背诞偏师致诛谋若有神取如俯拾虽庙畧之云逺亦将士之力焉威武载扬顽凶且慑狂宼覆巢以奔北羣帅掉鞅而来归因其凯旋聊加宴乐各宜坐食相与尽欢其军将以下官赏别有处分信安郡王袆与一子官
　　宴幽州老人勅
　　勅幽州老人师知礼等比者林胡翻覆荐嵗不宁戎马之乡良甚艰苦而贼虏自叛天寔诱之主将致诛畧无遗噍寔除邉患且减征徭卿等忠义因心逺来陈贺深所嘉尚并宜坐食各有赐物食讫领取
　　平淮西后宴赏诸军将士放归本道诏
　　朕纂奉丕业托于人上仁不破物义不胜奸颂声蔑闻暴乱连起叛臣希烈窃据淮沂诚哉彼夫无良亦由朕之不德抚驭之道失之于初师旅一兴绵聨莫觧服劳者从役不暇受污者无路自新旱蝗相乘谷籴翔贵兵氓馁死十室九空通邑化为丘墟遗骸遍于原野毎念于此心伤涕流且自昔劳师靡有不悔以虞舜之圣屈于苖人以汉武之强弊于戎虏矧乎德犹不逮力或未全我其永懐亦已自警乃者下哀痛之诏布寛大之恩普天载新殊死毕宥然尚劳师旅作扞封陲有累嵗弃离室家有经时不觧甲胄忠虽为国咎实在予军人若斯宁不知愧赖节将士旅咸奋扬武力慎固疆宇逺人思服元恶就诛蒸黎方致于安宁役戍永期于休息懋官以旌羙锡宴以劳旋赏不逾时式遵彞典都统检校司空同平章事刘佐宜与子孙一人五品正员官节度使检校右仆射李澄检校兵部尚书曲环检校户部尚书李臯兼御史大夫樊泽等并与子孙一人七品正员官都防御使工部尚书贾躭都团练使检校左防骑常侍卢卿兼御史大夫张建封等并与子孙一人八品正员官检校司空平章事李抱真检校司空平章事李纳检校左仆射平章事韩滉检校工部尚书田绪咸遣士旅逺赴行营同讨不庭厥有成绩抱真纳滉与子孙一人八品正员官应与淮西接界州县本军镇守及诸道赴行营将士等宜共赐三十万端疋以充赏设度支即约据界首及行营军额分配定数支送仍委本道条録功第名衘闻奏并与甄叙其行营将士仍各放归本道明加宣谕令悉朕懐
　　以水灾罢九日宴防勅
　　属者春秋令节朝野多欢乃与公族庻僚同兹宴赏今两河吴楚连被水灾悼于厥心实未宁息尚轸忧念岂遑愉乐其九日宴防宜罢【正元八月八月】
　　养老
　　赐孝义髙年粟帛诏
　　百行之本要道维先一言终身恕而已矣春生夏长寛裕之令行焉齐礼道德耻格之义斯在朕爰自幼年夙禀庭训岂徒学闻诗礼因令匡定家国是以提三尺之剑起一旅之师殱鲸鲵于原野救蒸人于涂炭云雷缔搆备尝夷险仁发于心义形于色大敌必勇匪为身谋大憝必诛志安天下太上皇留情姑射尚想轩辕驻跸大安使朕正居紫极顾惟虚薄辞不获免祗奉制诰负扆当朝乃睠宫宇载懐氷谷未明求衣乙夜忘寝思齐七政言念九功何以答上之心称严君之志庻欲勤恤典刑举直措枉允厘臣工任贤用能拯济困穷抑损浇伪开直言之路广不讳之门闻所未闻日慎一日望人皆见德变于至道若一物失所一人有恶则朕躬之责训道不笃朕闻书曰至諴动神况于兆庻乎比闻逺近黔黎耻为盗贼州县囹圄多并空虚岂由德教至此自是人知厌乱因其迁善可以化之朕徃因征伐行天下多矣毎见村落丘墟未尝不抚膺叹息自登九五不许横役一人惟冀遐迩休息得相存养长幼有序敬譲兴行其孝义之家赐粟五石髙年八十以上赐粟二石九十以上三石百嵗加绢二疋妇人正月以来生男粟一石鳏寡惸独不能自存逃户初还郊无粮贮州县长官量加赈防诸州官吏或正直亷平刑清讼息或贪婪货贿害政损人宜令都督刺史以名封进白屋之内闾阎之人但有文武材能灼然可取或言行忠谨堪理时务或在昏乱而肆情遇太平而克已亦録名状与官人同申泣辜慎罚前王所重枉系一日直等三秋州县法司特宜存恤布告天下知朕意焉【贞观三年四月】
　　老人赐几杖鸠杖勅
　　古之为政先于尚老居则致养礼三代行则就见制问百年葢皇王之劝人教黎庶之为子朕寅奉休歴祗膺圣训因秋归而嵗成属星见而郊祀念其将智尤重乞言俾申恩于几杖其布惠于乡国九十以上宜赐几杖八十以上宜赐鸠杖所司准式天下诸州侍老宜令州县逐穏便设酒食一准京城赐几杖其妇人则送几杖于其家
　　纪节
　　停诸节进献诏
　　朕抚育黎庶思求政道欲俭以训俗礼以移风菲食卑宫防庶前轨比至五月五日及寒食等诸节日并有欢庆事诸王妃主及诸亲等营造衣物雕镂鸡子竞作竒巧以将进献巧丽过度靡费极多皆由不识朕心遂至于此又贞观年中已有约束自今以去并宜停断所司明加禁察随事糺正【显庆二年四月】
　　二月一日为中和节勅
　　四序嘉辰歴代増置汉崇上已晋纪重阳咸説禳除虽因旧俗与众共乐诚洽当时朕以春方发生候及仲月勾萌毕逹天地和同俾其昭蘓宜助畅茂自今宜以二月一日为中和节以代正月晦日备三令节之数内外官司休假一日【贞元五年正月】
　　令诞日外命妇贺皇太后勅
　　昔者圣王之以孝理天下也广爱敬之心推于四海尽奉养之志示于兆人然后自诚之化有情斯感朕以身祗荷鸿业皇太后就安长乐朝夕承顔慈训所加庆感兼极伏以今月六日是载诞之辰奉迎皇太后宫中上夀朕获申欢慰亦欲公卿大夫同之宜以今月六日平明于光顺门集百寮及命妇进名贺皇太后御光顺门内殿与百寮相见永为常式【贞元十五年七月】
　　许庆成节宴防陈脯醢勅
　　庆成节朕之生辰天下锡宴庶同欢泰不欲屠宰用表好生非是信尚空门将希无妄之福恐中外臣庶不谕朕懐广置斋筵大集僧众非独凋耗物力兼恐致惑生灵自今宴防蔬食任陈脯醢永为常例咸使闻知【开成二年八月】
　　弋猎
　　放围兵勅
　　昔周有岐阳之搜汉有扶风之命讲师习武夸胜耀威故王者狩必以时招虞人以礼时则逺矣朕自只膺图箓于兹四年毎廵狩郊畿不出百里且爱力而节用非盘游而好乐今者四方无事百谷有成因孟冬之月临右辅之地戒兹五校爰备三駈谓获多庶存除害一昨长围防合大绥未举而夜闻朔风天降防雪狐裘且御未免祁寒鹑衣不充宁堪冻露朕更截狡兽要轻禽以此游娱孰云矜恤况为之父母育彼黎元中宵耿然明发増其围兵并宜放散各赐布一端绵一屯【开元三年十月】
　　酬赏鳯泉汤知顿官及百姓
　　清人赋田以备搜狩之仪王者顺时式崇豫游之礼顷者筑场初毕清道来廵经上林之苑囿指扶风之薮泽虽猎将提鼔虞人植旗仍悯祁寒之节不行肃杀之令岂唯虞舜之典咸秩山川所冀周文之风及于鸟兽由是罢还士卒非重盘游眷彼吏民致有烦扰所谓行者幸也后来其苏宜申恩惠用符古昔其所经州县供顿官及百姓并造鳯泉汤屋宇使及夫匠并置营幕桥道使宜令所司勘防奏闻其缘御路及顿麦苖有损者亦令勘责量事酬补【开元三年十月二十六日】
　　禁弋猎勅
　　春夏之交稼穑方永念东作其勤如伤况时属阳和令禁麛卵所以保兹懐生下遂物性如闻京畿之内及关辅近地或有豪家时务弋猎放纵鹰犬颇伤田苖宜令长吏常切禁察有敢违令者捕系以闻【太和四年三月】
　　防制
　　听卫士终制三年勅
　　通防下逹圣贻训纬俗经邦咸率至道至于婴蓼莪之巨痛懐顾复之深慈得自天经含生罔极者也爰自周衰七雄交争逮乎汉末三方竞峙金革亟动钲鼔日闻先王典章扫地将尽遂令三邉武猛墨绖而扈戎麾七萃骁雄素冠而事廵警亦有内无继体傍阙同气几筵安寄奠酧不亲乃睠于斯再深惊叹膺兹景业君临九野中区富教化俗承规宜有解张兹励风俗卫士掌闲幕士等遭丧合期年上者宜听终制三年【永徽元年五月】
　　不许临丧嫁娶及上墓欢乐诏
　　如闻父母初亡临丧嫁娶积习日久遂以为恒亦有送葬之时共为燕饮逓相酧劝酣醉始归或寒食上墓复为欢乐坐对松槚曽无戚容既防风猷并宜禁断仍令州县捉搦勿使更然【龙朔二年三月】
　　戒厚塟诏
　　朕闻死者终也欲物之反于真也者藏也欲人之不得见也上古垂风未闻于封树后圣贻范始备于棺椁讥僭侈者非爱其厚费羙俭薄者实贵于无危是以唐尧圣帝也谷林有通树之説秦穆明君也槖泉无丘垅之处仲尼孝子也防墓不坟延陵慈父也嬴博可隠洎乎阖闾违礼珠玉为鳬雁始皇无度水银作江海因多藏以速祸由有利以招辱朕居四海之尊承百王之弊未明求衣中宵载惕虽送徃之典详诸议制失礼之禁着在刑书而勲戚之家多流遁于习俗闾阎之内或侈靡而伤风以厚为奉终髙坟为行孝遂使衣衾棺椁极雕刻之华刍灵明器穷金玉之费富者越法度以相髙贫者破资产以不逮徒伤教义无益泉壤为害既深宜有惩革其公卿以下爰及黎庻送终之具有乖令式者明加检察随状科罪在京五品以上及勲戚之家録状闻奏【贞观十七年三月】
　　禁丧逾礼制
　　丧礼义葢惟恒式如致乖越深蠧公私乃有富族豪家竞相逾滥穷奢极侈不遵典法至于送终之具着在条令明器之徒皆有色数遂敢妄施队伍假设幡矟兼复创造园宅雕剪花树或桐木马功用尤多或告举防防餙贵诸如此不可胜言贵贱既无等差资产为其损耗既失刍灵之义殊乖朴素之仪此等犯违先已禁断州牧县宰不能存心御史金吾曽无糺察积习成俗颇紊彞章即宜各令所司重更申明处分自今以后勿使更然【证圣元年三月】
　　诫厚勅
　　自古帝王皆以厚葬为戒以其无益于亡者有损于生业故也近代以来共行奢靡迭相效仿浸成风俗罄竭家产多至凋弊然则魂魄归天明精识之已逺卜宅于地葢思慕之所存古者不封未为非达且墓为真宅自有便房今乃别造田园名为下帐又明器等物皆竞骄侈失礼违令殊非所宜戮尸暴骸寔由于此承前虽有约束所司曽不申明丧之家无所依准宜令所司据品命髙下明为节制明器等物仍定色数长短大小园宅衣帐并宜禁絶坟墓营域务遵简俭凡诸送终之具并不得以金银为饰如有违犯者先决杖一百州县长官不能举察并贬授逺官【开元二年八月】
　　条疏祭勅
　　祭之仪古有彞范顷来或逾法度侈费尤多自今以后宜俭约悉依令不得于街衢致祭及假造花果禽兽并金银平脱寳钿等物并宜禁断【大歴七年三月】











　　唐大诏令集巻八十
　　钦定四库全书
　　唐大诏令集巻八十一
　　宋　宋敏求　编
　　政事
　　礼乐
　　太常乐人蠲除一同民例诏
　　颁行唐礼及郊庙新乐诏
　　用庆善曲破阵乐诏
　　诏习礼乐诏
　　禁断女乐
　　内出云韶舞
　　雅乐名大唐乐制
　　经史
　　命萧瑀等修六代史诏
　　修晋史诏
　　简择史官诏
　　令诸儒质定古文孝经尚书诏
　　行何郑所注书勅
　　改尚书洪范无颇为陂勅
　　録开元以来名臣事迹付史馆勅
　　条贯起居注勅
　　礼乐
　　太常乐人蠲除一同民例诏
　　太常乐人今因罪讁入营署习艺伶官前代以来转相承袭或有衣冠彻诸公卿子孙一沾此色后世不改婚姻絶于士名籍异于编甿大耻深疵良可哀愍朕君临区宇思从寛惠永言沦滞义存刷荡其大乐鼓吹诸旧人年月已久世代迁易宜得蠲除一同民例但音律之伎积学所成授之人不可顿阙仍依旧本司上下若已仕官见入班流勿更追呼各从品秩自武德元年以来配充乐户者不在此例【武德二年八月】
　　颁行唐礼及郊庙新乐诏
　　先王之辨方正位体国经野象天地以制法通神明以施化乐由内作礼自外成可以安上治民可以移风易俗揖譲而天下治者其惟礼乐乎固以同和无体非饰玉帛之容岂崇钟鼓之奏日来月徃朴散淳漓滛慝迭兴流而忘本鲁昭所习唯在折旋魏文所重止于郑卫秦氏纵暴载籍咸亡汉朝修缉典章不备时更战国多所未遑雅道沦丧歴兹永久朕恭承明命嗣膺玉厯惧深驭朽情切纳隍慿宗庙之灵资股肱之力上下交防遐迩乂安率土阽危既拯之于涂炭羣生遂性复纳之于轨物兴言政本载惕于懐葢知礼乐之情者能作识礼乐之文者能述作者之谓圣述者之谓明朕虽德谢前王而情深好古伤大道之既隠惧斯文之将坠故广命贤才旁求遗逸探六经之奥防采三代之英华古典之废于今者咸择善而修复郑声之乱于雅者并随违而矫正莫不本乎人心稽之物理正情性而节事宜穷髙深而归简易用之邦国彞伦以之攸叙施之律吕金石于是克谐今修撰既毕可颁行天下俾富教之方洵符先圣人伦之化贻厥后昆【贞观十一年四月】
　　用庆善曲破阵乐诏
　　国家平定天下革命创制纪功旌德久被乐章今郊祀四悬犹用干戚之舞先朝作乐韫而未申其郊庙享宴等宫悬文舞宜用功成庆善之乐皆着履执拂依旧服袴褶童子冠其武舞宜用神功破阵之乐皆被甲持防其执纛之人亦着金甲仍量加箫笛歌鼔等于悬南列坐与宫悬合奏【麟德二年十月】
　　诏习礼乐诏
　　礼乐之用其来尚矣朕诞膺明命克光丕歴思隆颂声以康至道而曲台阐训犹乖揖譲之容大乐登歌徒纪铿锵之韵良以教亏绵蕞学阙瞽宗兴言盛业寤叹曷已然则幽诚所着纵九臯而必闻忠信且存在十室而无弃但虑习俎之彦隠迹于闾阎办铎之英韬声于林薮夫良玉无趾求之斯来真龙难覩好之而至其四方士庶及丘园栖隠有能明习礼经详防音律于行无违在艺可録者并宜州县捜博访具以名闻
　　禁断女乐勅
　　朕闻乐者起于心心者动于物物不正不可为乐乐不正则不能理人况天生黎蒸区别男女外则不能导之以礼中则不能由之以乐茍或不臧孰云致理自有隋頺靡庶政雕缺徴声遍于郑卫色靡于燕赵广场角抵长袖风飘聚而观之浸而为俗所以戎王夺志夫子遂行也朕方大变浇讹用清淄蠧睠兹女乐事切骄滛伤风害政莫斯为甚既违令式尤宜禁断自今以后不得更然仍令御史金吾严加捉搦如有犯者先罪长官务令杜絶以称朕意【开元二年八月七日】
</div>
    <div class="pagination">
<a href="唐大诏令集_page46.html">上一页</a><span>...</span><a href="唐大诏令集_page42.html">42</a><a href="唐大诏令集_page43.html">43</a><a href="唐大诏令集_page44.html">44</a><a href="唐大诏令集_page45.html">45</a><a href="唐大诏令集_page46.html">46</a><span class="current-page">47</span><a href="唐大诏令集_page48.html">48</a><a href="唐大诏令集_page49.html">49</a><a href="唐大诏令集_page50.html">50</a><a href="唐大诏令集_page51.html">51</a><a href="唐大诏令集_page52.html">52</a><span>...</span><a href="唐大诏令集_page48.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
