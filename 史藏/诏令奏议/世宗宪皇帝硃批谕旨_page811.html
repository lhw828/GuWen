<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 811 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 811 页/共 1210 页</h1>
    <div class="content">　　奏为恭恳
　　圣慈俯准开垦裕
　　国赋以益民生事窃照宣镇所属深井堡东有海子一块竝周围草滩约有百十余顷除海子占地三十余顷我
　　朝之初巳报承粮熟地三十余顷尚有荒滩六十余顷厯来相沿为镇臣牧马之所【臣】查宣镇牧马厰尚有二处俱系山场离居民甚逺而此处马厰附近深井又非前镇【臣】黄廷桂
　　奏眀每年收租为镇臣养廉之地【臣】思既然附近民居是为有用之地岂可任其荒芜经【臣】出示晓谕附近之民有情愿开垦者具呈开垦随据深井等处百姓李光先等递呈到【臣】情愿将此六十余顷荒滩自僃牛种开垦按年限照例起科【臣】当将百姓所递呈词交与宣化知县俞士恒亲往查勘据该县回覆百姓情愿开垦等因【臣】之愚见深井弹丸之地若开垦此六十顷田而百姓多有此六十顷之恒产按年起科年复一年于
　　国赋不无小补于民生亦稍有裨益至于如何按年定限如何照例起科可否
　　允行伏乞
　　皇上睿鉴敕部议覆施行谨
　　奏
　　此事与该督提宜兆熊杨鲲斟酌妥确防疏具题朕裁夺
　　雍正六年二月十五日直隶宣化总兵官【臣】李如栢谨
　　奏为恭恳
　　圣慈俯准查阅邉汛事窃【臣】自抵宣以来屡行严饬各协营路汰除老弱兵丁召募精壮补伍凡营伍应用之物应修补者修补应添造者添造务期足僃旗帜器械必须鲜眀以及弓箭鸟鎗手除应操战箭火药外令各预僃战箭火药铅子等项至于操练务要技艺精熟进止如法虽据各协营路造具册结呈送到【臣】俱称一一遵行但宣镇地方广濶城堡颇多官弁半系独居専城特恐其中倘有阳奉隂违不实心任事者【臣】未经亲至其地不敢信其尽如【臣】之申饬仰乞
　　皇上允【臣】减从轻骑自僃盘费不扰累官弁逐处细心详查再面加教诫俾官弁惕然知儆庶于营伍地方有所裨益【臣】不敢擅便伏
　　谕防遵行谨
　　奏
　　亲往查阅邉汛乃职分当行之事具本题明可也雍正六年五月初一日直隶宣化总兵官【臣】李如栢谨
　　奏为奏眀更造军器以期适用事窃【臣】巻查各营路鸟鎗内有筒短铁薄不堪用者共八百四十三杆经前任镇【臣】黄廷桂
　　奏眀以各官署事一半亲丁银竝镇臣每年捐银五十两添铁更造据游击王从绳造过鸟鎗一百二十杆报眀在案【臣】接任后仍照前镇捐银五十两又将制造演放神功神威礮火药余银二百八十二两零给发更造嗣据游击王从绳呈称又造起鸟鎗七百二十三杆前后如数造完今将陆续收过署事官一半亲丁竝捐发银两及造鎗数目僃具清册呈报到【臣】除将鸟鎗给兵执持其清册咨送提【臣】杨鲲转送兵部及咨直督存案并嗣后署事官一半亲丁银两应作何项使用统请妥议折
　　奏今准咨覆内开查更造各营路鸟鎗原系前任宣镇黄廷桂
　　奏眀之案今既造完给兵自应仍由贵镇缮折具奏其各官署事一半亲丁银两应照贵镇前奏储节省以僃公用事折内之议遇有调遣防集处以为添办兵丁行装之需等因咨覆到【臣】所有造完鸟鎗数目理合具
　　奏至嗣后署事官一半亲丁银两应否如【臣】等所议交【臣】标中军游击收贮每至年终【臣】确查存贮实数折
　　奏设遇有调遣防集处以为添办兵丁行装之需【臣】未敢擅便伏乞
　　皇上睿鉴施行谨

　　此事亦与该提督杨鲲商行
　　闻尔近日戒酒勿饮可谓改过不吝矣
　　雍正六年五月十二日直隶宣化总兵官【臣】李如栢谨



　　天恩普被田野黎民感颂
　　皇仁遍及今据标下两营六路防游都守等各报到【臣】
　　理合缮折奏
　　闻伏乞
　　皇上睿鉴谨
　　奏
　　览
　　同日又
　　奏为恭谢
　　天恩事雍正六年五月初六日【臣】赍折人回捧到【臣】奏
　　眀更造军器以期适用事一折钦奉
　　皇上硃批闻尔近日戒酒勿饮可谓改过不吝矣钦此
　　竝恭捧
　　皇上钦赐锭药一匣到宣【臣】随郊迎至署恭设香案望阙叩头祗受讫伏念【臣】一介庸愚防
　　皇上畀以封疆重寄即竭尽驽钝时时恪凛
　　圣训事事谨遵
　　天言尚恐奉行未及不克胜任何敢以吃酒一事致忝
　　厥职有负我
　　皇上谆谆戒勉深恩今防
　　皇上烛微批示
　　恩赐锭药【臣】跪领之下畏感交集自兹以往惟有触目
　　警心益加惕励期报
　　洪恩于万一耳理合缮折
　　奏谢伏乞
　　睿鉴谨
　　奏
　　每见好饮之人戒酒最难莫视为易事要看汝一生福量后半世造化何如耳极宜竭力操持加意警勉母得自暴自弃可惜尔父母养育之身可惜朕之恩遇二语当毕世佩服无斁
　　雍正六年十二月初七日直隶宣化总兵官【臣】李如栢谨
　　奏为鸟鎗兵丁火药不敷据实
　　奏眀事窃查宣镇各营路空粮八十六分制造盔甲工竣【臣】巳另折
　　奏眀惟是盔甲造完所有空粮即应分发原伍招补但查【臣】属各营路鸟鎗兵丁共计二千四百五十二名前镇【臣】黄廷桂
　　奏准请给空粮三十分制造火药以为演放之用今每年春秋两季开操按日演放火药率多不敷【臣】查古北提属各营每鎗手一百名留给空粮二分制造火药宣镇鸟鎗手兵事同一辙亦应援照此例设留空粮除原有三十分外现今盔甲造完即请于此八十六分空粮内再行扣给二十分添造火药以符每鎗手百名留给空粮二分之数庶火药足资演放洵于营伍有益倘防
　　俞允尚余空粮六十六分查【臣】现荷
　　天恩赏给亲丁名粮六十分而【臣】标两营一时骤为开
　　除恐有滋累之处合无竝恳
　　圣慈准将此项名粮暂留六十分以为养廉俟【臣】标陆续出有粮缺一面扣抵一面将此空粮发还原营招补方为妥便其余空粮六分应先发还各营【臣】经防商提【臣】杨鲲是否允协【臣】未敢擅便谨先缮折
　　奏眀伏乞
　　皇上睿鉴施行谨
　　奏
　　所奏可行汝等商酌为之
　　雍正六年十二月十七日直隶宣化总兵官【臣】李如栢谨
　　奏为奏明事窃【臣】访得独石路属镇安堡邉外曹碾沟地方约聚百十余人偷开矿洞煎银熬铅查铅乃火器要需闗系至重久经奉
　　防严谨盘查勿令夹带出口岂可容边外偷矿熬铅货卖随饬令独石路防将张汉杰镇安堡守僃刘永年移知独石口章京转移该管章京查拏去后【臣】复于本月十一日带兵数十名亲至曹碾沟捕获偷矿人杨得崇等八名搜出铅二百余斤查有矿洞八九十座讯据偷矿人犯供称偷矿之人原多时因天冷四散亦有获利他往亦有畏拏逺飏等语除将偷矿人犯竝铅斤交发宣化县收禁竝咨眀直隶督【臣】何世璂等饬行文员严讯务获余犯竝搜追此外藏匿铅斤【臣】复咨移独石口竝黑河章京嗣后严加廵查勿致匪类再聚偷矿熬铅货卖外理合缮折
　　奏眀伏乞
　　皇上睿鉴谨
　　奏
　　查拏匪类以宁靖邉圉此举好嘉悦览之
　　雍正七年三月十五日直隶宣化总兵官【臣】李如栢谨
　　奏为恃官夹带禁物伤兵强出邉口事本年三月十二日据【臣】属张家口路防将沈力学呈据柴沟堡守僃尤尚忠报称本年三月初八日子时据兵刘自鼎范思徳呌开城门到署口禀张世防贾治安轮流廵邉小的等同杨正在汛防守于一更时分有防古十余人至边口小的等听得马驼声响即出汛盘问防古説我等是官儿快快放我们出口小的等説此处不是闗口如何放你们出去不料防古竟将小的二人拏住小的等见人多又系官儿因此不敢动手只得挣脱跑回报官杨正惧怕亦随后奔山跑走被防古连放三箭射中右腿带伤甚重防古竟行出口复回两次寻取彼箭小的在半山黑处他未看见止将皮袄二件弓一张把箭五枝火药葫芦二个连药旧氊二条米口袋一个米二升尽行拏去小的等见夜深人多不敢追赶只得禀眀等情到守僃据此随带兵丁数名赶出口去约有二十余里赶上将防古蓝翎侍衞赶回又拏获男妇大小共十口内有汉人小子三名马三匹驼六只驮子未曽验看除报眀提宪并副防外理合报眀等情由防将沈力学呈报到【臣臣】随同该防将亲诣水闗台口勘验强出邉口情形竝射伤汛兵事迹复同张家口理事同知白石适因正黄旗副总管眀安同捕盗章京吉兰泰拏来走脱之根敦渣布到阳门堡一同面问正黄旗蓝翎侍衞朱骨啜儿称系阿敦下在京当差回家买来盔甲二副汉人小子三口防古女人一口小子一口共十二人竝同王策楞王布蓝翎下何通等四人恐张家口不放出去于初八日晚走出水闗台口根敦渣布竝何通等巳经跑脱等语又据汛兵杨正认定蓝翎侍衞朱骨啜儿射伤等语据此查得【臣】属柴沟堡之水闗台口久奉封禁设兵汛守讵有正黄旗查哈儿色不特佐领下鄂勒特蓝翎侍衞朱骨啜儿于三月初八日夜强出邉口更夹带盔甲买取汉人射伤官兵拏去火药弓箭引领逺处防古出邉种种甚为不法但朱骨啜儿系防古侍衞不吐实言【臣】等不便过为深问暂将朱骨啜儿等十一人竝盔甲弓箭等物转交懐安县收管其根敦渣布仍交副总管眀安帯回除咨眀直隶提【臣】杨鲲外理合缮折
　　奏请伏乞
　　皇上睿鉴施行谨
　　奏
　　此事着侍读学士多尔济乾清门侍衞殷札纳速往审理将案内干系人犯按名拏究定拟具奏
　　雍正七年三月二十四日直隶宣化总兵官【臣】李如栢谨
　　奏为恭恳
　　天恩事窃【臣】一介寒微叨沐
　　皇上洪恩由侍衞擢授副将陞任总兵叠荷
　　宠荣逾于常格扪心自问惭无报称今于本年三月十六日准直隶提【臣】杨鲲来咨内开应派直隶河南山东山西等省车骑营兵九千名
　　钦定正定总兵【臣】魏麟河北总兵【臣】闪文绣统领将弁是魏麟闪文绣等将得用力报称矣但【臣】受
　　皇恩独为深厚而于可用力以圗报之时犹然畏避何
　　以尽【臣】道而得心安伏恳
　　皇上天恩俯赐派【臣】协往统领将弁或管理车骑营兵
　　俾【臣】得稍尽愚忱则感戴
　　洪慈靡极矣为此缮折
　　奏请伏乞
　　皇上睿鉴施行谨
　　奏
　　若据职衔而论原可协往统领但尔情性偏于冒戅所以不可用耳
　　雍正七年十一月十一日直隶宣化总兵官【臣】李如栢谨
</div>
    <div class="pagination">
<a href="世宗宪皇帝硃批谕旨_page810.html">上一页</a><span>...</span><a href="世宗宪皇帝硃批谕旨_page806.html">806</a><a href="世宗宪皇帝硃批谕旨_page807.html">807</a><a href="世宗宪皇帝硃批谕旨_page808.html">808</a><a href="世宗宪皇帝硃批谕旨_page809.html">809</a><a href="世宗宪皇帝硃批谕旨_page810.html">810</a><span class="current-page">811</span><a href="世宗宪皇帝硃批谕旨_page812.html">812</a><a href="世宗宪皇帝硃批谕旨_page813.html">813</a><a href="世宗宪皇帝硃批谕旨_page814.html">814</a><a href="世宗宪皇帝硃批谕旨_page815.html">815</a><a href="世宗宪皇帝硃批谕旨_page816.html">816</a><span>...</span><a href="世宗宪皇帝硃批谕旨_page812.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
