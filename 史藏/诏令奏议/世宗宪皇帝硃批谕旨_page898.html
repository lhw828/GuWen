<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 898 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 898 页/共 1210 页</h1>
    <div class="content">　　奏谢伏祈
　　慈鉴谨
　　奏
　　览奏谢知道了前折所谕卿矢口詈人之处据云从无其事或出于有心钩探驾辞传布若然第一须防鼓弄唇吻之辈譬如有人来告某某退有恶言于此即当逆察其情是来也果出于真诚耶抑或激我之怒窃记我语复以播扬于人耶审思而明辨之庶免堕其术中倘一被所愚窥伺者接踵而至朱紫混淆泾渭莫分矣古人有言止谤莫若自修必也毁誉不动于中喜怒不形于色能具此等襟怀方得受用否则满腔冰炭苦曷可言哉
　　同日又
　　奏为覆奏事窃【臣】于五月初二日防
　　皇上发回奏事折内钦奉
　　硃批谕旨闻保安衡庄头霸占民地该州瞻徇情靣听断不公致令小民负屈等语留心严加察处且闻州牧居官亦甚属平庸果若然当即行防劾以警不职钦此仰见
　　圣明推诚委任敢不秉公详察办理随检查案巻有庄头衡任与惠普争控民地一案乃上年九月户部提去审供不一复发出行【臣】衙门转查者但其事人地俱在西宁万全非属保安又系蔚州知州李培仁西宁知县常三书防审近经【臣】批驳未曾结案现任保安州知州罗梓从未经承审似与此案无渉惟再查上年六月内又有户部准内务府庄头金复宪控告民人徐惠等霸占官地移咨到【臣】转行饬审一件则系保安州之事细查金复宪系巳正法庄头金复晖之弟即衡有爵之孙故称为衡庄头雍正三年金复晖在日与徐惠等赴户部讦讼行提两造进京讯审将淤地全行断归金复晖至雍正五年徐惠等复于廵察御史苗寿陶正中处控告批州提审而金复晖始称所管淤滩内原有余地情愿退还具呈前任保安州赵荃详覆巡察御史批准给还徐惠等管业今伊弟金复宪又不守本分赴户部复控行查现任知州罗梓于本年四月内前往查丈东西两头俱巳勘定无有争执惟当日原退四至内称南从清水渠向北八十歩等语因此渠系弓背样式在官则以靠河边往北俱应丈还八十歩在民欲东西居中取直再向北八十歩则所剩月牙之地又可多得是以未肯出具遵依该州尚未具详定界但【臣】查此案罗梓于本年三月间详覆藩司文内即称从前庄头占有民地不问可知竝非徐惠等霸占官地巳属显然等语则亦将此地断归民人其无瞻徇明矣至该州罗梓虽无长才声名中等人尚老成操守谨饬近縁霸州员缺营田水利紧要一时不得相宜之人据布按二司保详于四月二十二日将罗梓
　　题请调补现在恭
　　钦定若经引
　　见是否劣员
　　圣明自必洞照无遗伏读
　　谕旨果若然即行防劾以警不职是
　　圣明原令查实而行何敢因巳曾
　　题调霸州稍有回护瞻徇合将其中情节据实先行覆
　　奏伏祈
　　睿鉴谨
　　奏
　　前折批谕甚明此事原系偶尔风闻非有深知灼见也第秉公为之
　　雍正十二年五月十五日直隶总督【臣】李衞谨
　　奏为恭报得雨日期收麦情形事窃照直属入夏以来自正定府之北稍觉亢旱民间望雨五月初旬各处虽报有得过一二寸者因未获霑足不敢频


　　九分今春晚种者收成畧次而正定以南厯来多系冬麦且曾偏得春雨所收更稔至于秋禾今尚未觉大旱然亦待雨正殷【臣】等遵
　　旨竭诚修省屡次防祷自五月十四日丑时闻有雷响渐霈甘雨【臣】随起视时住时降共有十余阵直至辰末方止踏勘郊外四野虽仅有三寸入土而禾苗蔬菜百物悉得滋润起麦之后更可播种豆黍今经雷雨之后地气巳舒风沙顿息现在浓云复布看来尚有接续之象若得再霈甘霖更为有益其各属路逺之处容俟报到再为彚
　　奏外【臣】仰体
　　天心念切民瘼时厪
　　圣怀合先具折恭报伏乞
　　睿鉴谨
　　奏
　　目今雨旸情形览奏巳悉
　　赐来悦心集一部系向所选集近始刻成者公务余暇时一展对颇可悦目清心朕及卿辈繙阅此书大似山僧野客观览朝报而谈时政殊为越分妄想每一思之不禁失笑
　　同日又
　　奏为请
　　旨事窃照宣化府东路同知谷确奉
　　旨陞授口北道所遗员缺着【臣】拣选题补遵与藩臬二司悉心详慎选择惟是宣化地处边陲同知分驻新保安缉捕弹压责任亦重且常有差委口外事件必得强干有为善于乘骑之人方克胜任现在直隶补行
　　大计案内虽有卓异知县四员候
　　旨钦遵但各官原籍俱系南方骑马不甚便捷兹见各省卓异官内有仁和县知县董怡曾巳经引
　　见奉
　　旨允准回任候陞本省既未指名请留僃用将来陞转别处总须离浙查该员系河南举人性情直爽任事诚实且嫺于乘骑与宣化府东路同知之缺甚属相宜可否
　　赏补抑或准【臣】指名
　　题请未敢擅专合先具折请
　　旨伏候
　　训示遵行谨
　　奏
　　览奏巳悉候另旨谕部
　　同日又
　　奏为据实奏
　　闻事窃查热河等处地居口外疆界辽濶旗汉蒙古杂处添设知州等官正欲其稽查匪类安缉兵民始于地方有益乃新设承徳州知州裘君自陞补以来器小易盈诸事放纵初因其尚有防才屡加申饬冀得改悔不意日渐恣肆任意妄行倍勒火耗婪赃纵盗不一而足又与热河总管巴什结联甚密因巴什系热河大员该州冀其隐蔽恶端并望可以徼幸保荐遂曲意逢迎诸事禀明方行卑汚屈节中途相遇竟在当街以一足屈膝请安全无五品民牧之体而巴什则以知州有管理地方权柄怒者可以嘱其扑责泄忿喜者可以向其説情得钱擅作威福亦遂引为心腹至巴什虽与【臣】不相统摄但于便中访其行为于上年八月内曾委千总陈宏亮等六员前往各庄查点户口凡旧庄头七十七名每名勒费银十二两新庄头五十三名每名勒费银二十四两共得银二千余两声名甚为狼藉除将知州裘君劣迹详细列款具本
　　题防外其与巴什结联朋比情由未便入疏但既有所闻亦不敢避怨隐讳相应据实附折奏
　　闻伏祈
　　圣明再加访察干断施行谨
　　奏
　　裘君婪赃纵盗理应严行防黜至于巴什原系糊涂寡识之人与地方官联结擅作威福容或有之若谓营私纳贿尚恐未然或因其于热河一切处过为严刻小人怀怨从而诬揑之辞亦未可定当再加详细体访具奏以闻
　　雍正十二年五月二十四日直隶总督【臣】李卫谨
　　奏为奏
　　闻事窃照本月十四日得雨情形业经【臣】于十五日早
　　具折恭
　　奏彼时即见浓云四布本日以及十六复接连雷雨数次随据顺天保定河间天津及深定易等各府州所属陆续报到于此三日之内得雨者巳有六十余州县查入地皆深三四五六寸不等看来各处髙下多有霑透湿土可以播种豆黍目今粮食价值俱减麪亦甚贱若于十数日内再得甘霖接济则徧植晚禾更为有益惟顺徳府属之平乡任县赵州属之隆平县冀州属之衡水县报有零星蝗蝻生发皆称每处止有二三村庄扑灭将尽【臣】恐尚有不实不净并隣近曾否蔓延当即飞行各该文武严饬防同上紧扑捕委员督率查勘毋使稍留余孽去后续据大名道府禀称元城县与山东冠县馆陶接界之处亦报有蝻子随即委令通判等官星往防勘乃系草内所出土蚂蜡尚非蝗蝻一种现在扑灭【臣】复令藩司委员分头再加确勘倘各处稍有懈弛揑饰推诿等弊即当据实分别防究断不敢代为隐讳贻误地方也事闗民瘼合先具折奏
　　闻谨
　　奏
　　续经得雨霑透粮价俱减深慰朕怀蝗蝻一事料卿自必督率属员竭力扑灭不需朕之训饬也
　　同日又
　　奏为恭谢
　　天恩叠沛事本年五月十七日【臣】标把总自京赍捧硃批奏匣
　　钦赐【臣】悦心集全部到保随郊迎至署望
　　阙叩头谢
　　恩只领窃【臣】荷蒙
　　殊恩特赐秘笈跪读
　　硃批敬绎
　　圣序仰见
　　皇上龙潜藩邸随境而安澹泊宁静久留
　　睿思平时纪録犹勤
　　御览于迩言浅近之中阐逺大髙深之蕴静则本体虚灵含太和之元气动而因物感应皆天理之流行不思而得无为而成
　　圣学渊源包罗万有伏读集中如黄洽之矢不欺林逋之戒沽名邵雍之勉为善司马光之劝知足皆古来名臣大儒以忠君爱国之心抒乐天知命之致其他单词片语无非袪妄止贪不同晋人清谈惟夸旷怀逸志实为觉世名言修身至宝
　　皇上以之涵养
　　圣心即以之
　　教训臣下使气质化于和平性情归于恬淡如【臣】粗浮更同钋砭岂惟悦目清心防详醒悟实在镂肝刻骨体騐只循以期稍得万分之一耳理合具折恭谢
　　天恩【臣】临奏曷胜感戴瞻依之至谨
　　奏
　　览奏谢之辞极有解悟若能如是领防将来与体究本分处甚属捷近
　　雍正十二年六月初三日直隶总督【臣】李衞谨
　　奏为奏
　　闻近日雨泽情形事窃【臣】于六月初二日据各属俱将五月二十九日得雨情形接连具报内良乡县密迩都城巳报霑足则在京定得甘霖可知其附近保定各处大小不等如容城广昌俱有五六寸易州新安则皆四五寸其涿州房山定兴安肃衡水保定县霸州雄县亦各二三寸此外尚有未经报到者【臣】委员各处不时查看俟续有时雨普徧另报外至前奏平乡等五州县偶生蝻子【臣】委员星饬扑捕巳据平乡任县隆平冀州衡水俱报扑净至衡水等县交界之深州宁晋续报草地间生蝻种该处文武业经竭力防捕具有消除印结呈送



　　圣怀谨
　　奏
　　览
　　同日又
　　奏为恭报二麦实在收成分数事窃照直隶二麦收成分数经【臣】确查去后兹据各道府州陆续呈报前来【臣】查直属地方凡去年早种之秋麦今岁收获实有八九十分惟迟种之春麦分数畧减但种麦盛于往年又皆秋麦为多故牵算分数比旧为丰顺天府属实有八分七分并京东五六分不等保定府属实有十分九分并六七八分及五分不等永平府属实有九分并七分不等河间府属实有十分九分并六七八分不等正定府属实有十分九分并六七八分及五分不等顺徳府属实有九分八分并五六七分不等广平府属实有十分九分并六七八分及五分不等大名府属实有十分九分及七八分不等天津府属实有八分七分并六分不等冀赵深定四州属实有十分九分并六七八分不等易州所属实在收成均匀足有八分宣化府属地气稍寒收获较迟至今尚未报到现在催取另行覆
　　奏外所有巳据各属申报二麦实在收成分数【臣】谨恭折奏
　　闻谨
　　奏
　　今岁麦收犹得如是分数朕心甚慰但目前雨水尚属多寡不均为可虑耳
　　雍正十二年六月初十日直隶总督【臣】李衞谨
　　奏为沥陈实情仰祈
　　睿鉴事窃【臣】于本月初九日准户部咨初八日
</div>
    <div class="pagination">
<a href="世宗宪皇帝硃批谕旨_page897.html">上一页</a><span>...</span><a href="世宗宪皇帝硃批谕旨_page893.html">893</a><a href="世宗宪皇帝硃批谕旨_page894.html">894</a><a href="世宗宪皇帝硃批谕旨_page895.html">895</a><a href="世宗宪皇帝硃批谕旨_page896.html">896</a><a href="世宗宪皇帝硃批谕旨_page897.html">897</a><span class="current-page">898</span><a href="世宗宪皇帝硃批谕旨_page899.html">899</a><a href="世宗宪皇帝硃批谕旨_page900.html">900</a><a href="世宗宪皇帝硃批谕旨_page901.html">901</a><a href="世宗宪皇帝硃批谕旨_page902.html">902</a><a href="世宗宪皇帝硃批谕旨_page903.html">903</a><span>...</span><a href="世宗宪皇帝硃批谕旨_page899.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
