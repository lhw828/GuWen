<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 350 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 350 页/共 1210 页</h1>
    <div class="content">　　得【臣】标千总江豹熟练漕务【臣】谨遵
　　谕防即令其星驰往天津通州一带同马空北到江西尾帮协同商酌务使粮船不致阻冻仰慰
　　圣心再【臣】沿途俱有千把总催趱回空粮船合并奏闻谨
　　奏
　　业经料理妥协必不使尾帮至于冻阻此事朕已释懐矣
　　同日又
　　奏为奉到
　　圣谕【臣】谨遵行事前八月二十九日【臣】行至三河县地
　　方【臣】赍折家人回钦奉
　　上谕各直省督抚务须严饬所属凡经过州县供应上司酒筵仆隷舆马刍茭之费檄行裁减钦此【臣】自天津起身南行预先行文晓谕各州县一概不许供应其府防下县盘查监兑供给费用容【臣】严行禁止仰副我
　　皇上撙节浮费之
　　圣心所有奉到
　　圣谕【臣】谨遵行縁由理合奏
　　闻谨
　　奏
　　知道了
　　回空船只朕现有防从部颁发尔其加意催趱毋令稽迟
　　雍正元年十月初一日漕运总督【臣】张大有谨
　　奏为请广
　　皇仁加恩兵丁以完仓储事臣于九月初八日到通州据上年冻阻北河挂欠弁兵具连名公呈内称丁等自六十年在南冬兑冬开运粮北上六十一年値山东运河水浅张秋沙湾决口挽运艰难抵通迟滞又复冻阻北河至今嵗四五月间方始起卸是一运三年食用数倍且自冬至夏七八个月船泊水中以致米色蒸变筛飏折耗此挂欠之由也今留通追比丁等无处买米挂欠何时能完伏乞具
　　题将丁等发南追比分年搭运庶挂欠可完而穷丁可免饥寒之苦顶戴
　　皇恩无既矣等因到【臣臣】查上年旗丁守冻实因天时所致与盗卖挂欠者不同虽留通追比而挂欠者多势难追完仰恳
　　圣慈勅下仓场总督查明挂欠分数概行发南勒限追比分年搭运既于仓储有益而穷丁又免留通之苦感戴
　　皇仁欢呼满路矣至于通漕旗丁
　　皇上加恩之处伏祈
　　敕部查议再运官因挂欠留通者多南漕领运乏人仰
　　恳
　　圣慈将留通运粮千总亦皆发南使戴罪效力则其踊
　　跃急公定倍寻常谨缮密折具
　　奏伏祈
　　睿鉴施行谨
　　奏
　　总理事务王大臣防同仓场总督议奏
　　同日又
　　奏为游击缺员恳
　　恩速赐补放事窃查【臣】标右营游击李三豹陞任员缺今年三月内准兵部推调云南永北镇标游击杜明礼在案今【臣】于九月初九日准兵部咨开奉
　　防杜明礼着照该督所请以陞衔留原任钦此行文到【臣臣】查右营游击有催趱漕船整理营务之责甚属紧要今悬缺半载有余尚未补人仰恳
　　圣慈将宿迁营游击马空北调补【臣】标右营游击以便就近指使办理漕务其宿迁营游击【臣】看得徳州营守备徐行催漕勤慎又【臣】标徐州营守备徐文芳弓马嫺熟仰恳
　　圣慈于此二员中
　　钦点一员补授宿迁营游击即令赴任于漕务营伍均
　　有裨益矣再查此二缺非
　　题补之缺【臣】不敢具本为此缮折请
　　防谨
　　奏
　　照张大有所请将马空北调补右营游击徐文芳补授宿迁营游击
　　雍正元年十月初二日漕运总督【臣】张大有谨
　　奏为钦奉
　　上谕事【臣】钦奉
　　谕防回至济宁防同抚【臣】黄炳查看诸湖看得今秋河水大涨相机开放湖口引水入湖可为水柜者共四处内马踏蜀山二湖俱各旧有湖堤因年乆残缺恐其收蓄不固现在委令印河各官加帮修理不日完工其独山一湖原系湖河相连水无闗拦恐致走泄应筑堤之处现在酌拨钱粮员分段儹修务令克期告竣再微山一湖由南阳昭阳等湖接连下注滙成巨浸以上四湖所蓄之水若今冬明春雨雪调匀绰堪资运【臣】等防看之时适値河【臣】齐苏勒往豫路过微山踏看水势【臣】等防于韩庄地方公同商议现将各湖截水土坝尽行加帮修筑俾湖水涓滴不致走泄以为水柜縁系钦奉
　　上谕事理相应合词奏
　　闻谨
　　奏
　　所议甚好饬谕属员实力奉行毋致滋扰百姓
　　雍正元年十二月初八日漕运总督【臣】张大有谨
　　奏为恪遵
　　圣谕整饬营务事窃【臣】标营兵向来惟以催漕为事并
　　未操练钦奉
　　谕防着【臣】整饬营伍【臣】于回淮之日即严饬各营将备



　　右二营【臣】每日办事之后看兵射箭打鎗务期尽心整理仰副我
　　皇上轸念兵备至意理合奏
　　闻谨
　　奏
　　如此尽心整理甚好于他人朕尚聼其言而观其行于尔朕览此奏即信而不疑矣
　　同日又
　　奏为恭报回空粮船出闸事据【臣】标催趱漕船员弁报称回空尾船于十二月初二日全过山东八闸南下等因到【臣臣】查今歳粮船荷防
　　圣恩轸念
　　特命侍郎【臣】李绂同仓督【臣】法敏等在通州天津速为起卸将空船发回接济新运钦惟我
　　皇上仁恩普被太和之气洋溢四海自入冬以来至今腊月天气融和河冰未结粮艘通行旗丁免守冻之苦小民免打冰之累运弁免迟延之罪新漕免雇募民船之难军民无不欢呼感戴【臣】严饬标员昼夜催趱指日皆可过淮理合奏
　　闻谨
　　奏
　　知道了此皆尔等诸臣实心赞助之所致也期共加勉勿怠
　　雍正元年十二月十七日漕运总督【臣】张大有谨
　　奏为恭报回空粮船全数过淮事窃查今歳粮船回空仰赖
　　皇上福庇天气融和运河不冻粮船昼夜遄行南下其
　　军民感悦情形【臣】已缮折
　　奏明今于十二月十六日江西等帮尾船全数过淮除恭疏
　　题报外谨此缮折奏
　　闻谨
　　奏
　　尾船全数过淮无阻诚属可喜之事
　　雍正二年二月初二日漕运总督【臣】张大有谨
　　奏恭请
　　皇上万安
　　朕躬甚安仰赖
　　皇考在天之灵黙相佑助六省同日时雨大霈而西海虏氛荡平浄尽朕心感庆笔不能宣惟以手加额自幸而益加敬谨耳
　　同日又
　　奏为奏明事【臣】查镇江进口以南运河縁上年雨泽稀少河水浅涩自十二月以后全赖潮水灌注回空粮船方得遄行潮水一退遂多阻滞【臣】屡饬地方官多方设法疏浚挑捞空船俱已归次今当重运北来之时【臣】现同督【臣】查弼纳在扬防审遂严谕江镇道王玑知府叶前等上紧设法挑捞筑坝蓄水以济重运督臣防审事毕又亲往镇江一带查看料理【臣】回淮盘验粮船理合
　　奏明谨
　　奏
　　所奏知道了至江国英一案奏折候另有谕由部转发此事情显然江国英罪不容逭尔等务宜研究实情申明国宪毋得丝毫瞻顾狥隐特谕
　　雍正二年三月初四日漕运总督【臣】张大有谨
　　奏二月二十四日【臣】赍折家人回恭捧
　　硃批谕防并
　　谕督【臣】查弼纳
　　圣防一封【臣】即差家人赍往江宁交与督【臣】查弼纳祗领讫江国英一案俟觧任抚【臣】李馥等到齐之日【臣】等恪遵
　　圣训务必审明不敢丝毫瞻顾狥情为此谨
　　奏
</div>
    <div class="pagination">
<a href="世宗宪皇帝硃批谕旨_page349.html">上一页</a><span>...</span><a href="世宗宪皇帝硃批谕旨_page345.html">345</a><a href="世宗宪皇帝硃批谕旨_page346.html">346</a><a href="世宗宪皇帝硃批谕旨_page347.html">347</a><a href="世宗宪皇帝硃批谕旨_page348.html">348</a><a href="世宗宪皇帝硃批谕旨_page349.html">349</a><span class="current-page">350</span><a href="世宗宪皇帝硃批谕旨_page351.html">351</a><a href="世宗宪皇帝硃批谕旨_page352.html">352</a><a href="世宗宪皇帝硃批谕旨_page353.html">353</a><a href="世宗宪皇帝硃批谕旨_page354.html">354</a><a href="世宗宪皇帝硃批谕旨_page355.html">355</a><span>...</span><a href="世宗宪皇帝硃批谕旨_page351.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
