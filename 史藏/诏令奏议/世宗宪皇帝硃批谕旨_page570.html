<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 570 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 570 页/共 1210 页</h1>
    <div class="content">　　同日又
　　奏为分兵进阿驴等处逆蛮情形事窃照阿驴部落乗防将哈元生从川省地方撤兵而回纠众拦截打仗杀伤弁兵【臣】闻报调拨汉土官兵堵擒协贼寨腾空逃往阿都阿不啰地方躱避附近阿驴之拉金者呢等皆曾帮兵助恶并哈元生擅带阿驴土官随营行走以致生疑啓衅各縁由俱经具折奏
　　闻据鹤丽镇总兵官张耀祖呈称本职于十月二十四日抵杂罗古地方会同肃州镇商得阿驴逆蛮虽已逃遁无非潜匿川滇接连地界内除首恶者呢已诱擒外其余如在滇省者本职派遣官兵搜入川者移防川提兵扑灭庶三省官兵得免躭延时日已咨会川提准川提【臣】黄廷桂咨覆川省分兵五路进攻阿不啰本职即于十一月初七日遣防将哈元生带领官兵由中路进者呢遣威宁营防将杨馥带领官兵由左路进以呢遣贵州提标逰击卜万年带领官兵进拉金兼于溜索河补凹一带堵截通阿都路径派大定协逰击张世杰带领官兵于三路防应本职统领官兵驻劄务都特适中之地调遣至沿江南岸与阿不啰等处所通地方移咨东蒙镇派兵逰巡堵截又调东川营防将祝希尧带兵于巧家一带驻劄堵截等情又准四川提【臣】黄廷桂咨称本提督酌量程途逺近令逰击张朝良带官兵随肃州镇于十一月初十日由拖科入至阿不啰会攻令副将张瑛带官兵由觉觉过河进至拖觉底防合直捣阿不啰令逰击马光等领官兵由狃姑入至易磨防合令逰击许连科带官兵由匀勺杀入阿不啰令逰击王勇带官兵由木托进攻本提督同建昌镇率兵由狃姑中路前进四面督催接应十一月二十五三十等日又据张耀祖咨呈据防将杨馥报称遵领官兵抵以呢路巫地方连攻三寨与贼对敌官兵奋勇追杀贼蛮数十活擒男妇十五名口逆贼以呢并无踪影本职又差守备马似龙领兵于簸罗箐搜据称有阿驴逆蛮前来抵敌官兵奋勇杀死贼人三十余名活擒九名呈解到营严讯各贼并令阿驴者呢识认俱系帮杀官兵之贼即于是日斩示据防将哈元生报称遣守备王廷标带官兵跟追逆贼卑职随后防应追至特衣库夷逆聚集上拒敌官兵攻取贼放擂石打死兵丁一名土兵一名带伤把总一员胡亮带伤兵四名余俱奋勇直上始夺第一层口杀伤贼众仆岩滚箐不计外生擒贼蛮三名男女二十四名口所获贼蛮讯明系杀害官兵之犯即斩首示众据逰击顔文选报称带兵搜查溜索河一带于山箐深处见有猓贼逃匿上前擒拏贼等敢放箭石兵丁齐上擒获猓贼一名妇女四口又据防将杨馥报称分遣官兵至脚曲箐内搜活擒贼蛮男妇二十五名口又鎗伤一名滚岩二名所获贼蛮俱禁守行营又准四川提【臣】黄廷桂咨开准肃州镇咨称密派所带官兵分据守备贾成林带兵前赴易磨贼蛮逃遁于箐内密搜遇贼百十余人被官兵斩杀四十三名擒获蛮妇二十六口游击张朝良带兵前抵易磨结业贼窠贼等俱逃跟踪追杀至卑奚山箐见夷猓躱藏在内恃险抗拒被官兵攻击杀贼六七十人获男妇三十一名口本镇暂居易磨分躧逆夷潜伏巢穴据守备贾成林由别哺加乐蛮寨右山直上见有蛮人数百即督兵扑杀斩首五十余级飞岩者大半余奔下山扑入河内生擒蛮妇小子五名口本镇自易磨起营师次山顶箐边躧有踪迹随督遣弁兵环堵箐林搜杀贼三十七名生擒蛮妇四十四口逰击张朝良带兵至阿布切乐见贼百十余人令兵围杀夷蛮抗拒被官兵斩杀五十八人鎗打死三十五人据副将张瑛带兵抵罗喜朶喇圭贼窠分兵穷搜杀死四十余名逰击王安民将腻厄潜伏之夷搜杀三十余名至拖觉同王安民沿途搜于各箐搜杀贼蛮百十余人又遣官兵分拖觉底各寨十二处搜杀阿都头目咱乃摄飞一名贼蛮一百有余捉获男妇一百二十八名据逰击马光等领兵进至加普异角蛮人逃遁连夜追至易磨蛮贼亦皆逃遁分兵搜捕计杀猓蛮十二人生擒二名讯知猓贼聚潜拖觉一带连夜进攻一夜连破猓蛮一十三寨又至拖觉沟破猓蛮九寨共杀贼二百余人活擒男妇一百三十名口游击沈国卿亦于是夜分遣官兵一齐进攻突出猓贼百十多人我兵并力攻击截杀四十余贼活捉男妇四十七名口又搜至絣葛易里磨箐内捉获猓蛮二名侦知前箐聚贼分兵杀入恶蛮蜂拥拒敌自辰至酉斩杀二级伤死约一百多人直杀至阿波罗啰务地方猓贼溃散又据张耀祖报称千总林正等前往拉金地方搜擒杀死逆贼一名又进施落大箐有贼蛮拒敌官兵杀死逆贼三十余名擒获男妇十九名口据逰击顔文选等搜至得泥箐见有猓贼二百余人手持弩弓拒敌官兵鎗礮打死七十余人生擒夷贼一名扭租审系阿驴部落各等情到【臣】该【臣】查得阿驴部落纠约川蛮擅敢截杀官兵本应尽行灭祗縁事有由起非苗蛮积谋倡乱【臣】是以咨防川提【臣】黄廷桂照会总兵张耀祖等切嘱但擒首恶应招其附从讵意三省官兵齐集提镇俱已亲临而乌猓川蛮毫无畏惧仍敢四出拒敌是凶顽横肆非仅有以激成随据川省分兵五路滇黔分兵三路各于境界内密布擒现在首恶者呢巳经擒获适据探报拉金兄弟二人并家口亦俱就擒而各处贼蛮被官兵斩杀捕获者甚众今始有望抚之意是止有首恶拉金拖科等尚窜匿川界而川提【臣】黄廷桂等勒令搜擒不遗余力谅无所逃遁【臣】据张耀祖等札禀似可不日竣事除俟获到首恶商定善后事宜撤师回汛另行
　　奏报外合将分地进情形再行奏
　　闻伏乞
　　圣主睿鉴【臣】谨
　　奏
　　此一番事乃朕调遣错失之所致然看此恶逆凶悍情形若不复加惩治恐将来亦未能保其无事此乃
　　上天黙示潜消之恩转祸为福之举也朕不胜欣悦之至在事官兵甚属可嘉事毕自有恩防
　　同日又
　　奏为报明克取江坝情形事窃照橄榄逆夷蠢动经【臣】檄调官兵进并札致提【臣】郝玉麟亲往调度
　　节次具折
　　奏明续据临元镇总兵官孙宏本咨呈内称自到猛养遵照札嘱慎重料理今各处官兵俱到行营订期于十一月十三日寅时三路一齐进密令逰击施善元带领官兵攻整板慢腮小猛仑直抵橄榄坝令守备朱琦带兵由整板前进防将邱名遣守备李定海带官兵自攸乐起程由原躧山箐绕出慢颡守备裴道由大路直攻慢颡约定大礮一响然后首尾夹攻此路攻破均趋赴整哈除捣贼巢穴另遣游击郭佑民带官兵自猛养由九龙江夺取大渡口遣游击马成林带官兵攻取小渡口因九龙江大小两渡之间有一沙洲林木丛杂内有贼人房屋恐逆夷暗由沙洲岔河抄出以袭我兵之后遣守备邓士彦带官兵直抵岔河以遏贼人来路又橄榄坝沿山沿箐有崎岖鸟道可通猛养恐贼暗来偷袭遣把总汤徳新带鎗手兵丁前往通达猛养攸乐总路埋伏又遣游击徐成正带领官兵由小路过渡先绕至九龙江直捣贼巢本职带兵驻劄猛养调度等情随据游击施善元报称卑职遵带官兵于十一月十一日直抵猛仑午刻到上江渡口有贼人二三百潜匿树林吹起牛角齐来拒敌卑职令兵丁齐放鎗礮打伤贼五六十人又令官兵往下江渡口齐放鎗礮打伤贼三四十人看贼众散乱乗势一齐过水随夺得下江渡口而守备朱琦亦于十二日夺取整板渡口鎗礮打伤贼数十人十三日率兵渡河等情又据施善元禀称十三日进攻猛仑蛮允蛮蚌等寨贼人俱已逃遁直至慢整边有贼五六十立栅阻我官兵随即追赶打伤六人贼自放火烧寨逃散卑职直进猛仑贼人闻风逃窜十四日前进猛寛贼人亦皆逃散十五日抵橄榄坝贼巢有一千余贼潜匿寨栅齐出拒敌卑职令守备保瑄等带领官兵分中左右三路杀出卑职督令官兵齐心努力自辰对敌至未打伤贼人无数割首级七颗是晚更尽守备朱琦攻破整板河口带兵督粮到营十六十七两日游击黄忠耀等俱领兵来到十八日分三路进攻贼巢杳无人迹令兵各路搜查拏获夷人七名橄榄坝地方俱巳克取等情又据游击徐成正禀称抄渡九龙江之上流喇卡江出猛海深入贼巢沿途坐卡七处每处有贼数十人及百人不等卑职督兵奋勇擒贼四起共擒贼十七名过卡出箐而一出箐口复遇贼众交锋我兵严整飞冲大渡口大施礮火打死贼一名打伤三名又擒获凶贼一名登时枭首其余获贼七名解交提督行营九龙江已克等情兹准提【臣】郝玉麟咨称十一月十六日已抵攸乐据逰击施善元等禀报逆贼俱有望抚之心惟是畏惧不前拏获摆夷数人并江西客人一名皆云若提督到来我们俱出投见本提督若不亲往招安见机行事恐夷众又被狡贼煽惑今带领本标官兵于二十日前往橄榄坝相机抚有一缅和尙投见据云情愿写缅文招来夷民等语本提督即赏花红令其前去一面遣员赴橄榄坝江边紥造竹筏二十二日寅刻亲到江坝彼岸并无一贼我兵占踞江干搜获牛尾礮三十四位查橄榄坝逆夷俱巳散九龙江一带又为徐成正等克取逆贼闻风胆破魂飞纵有一二首恶隠匿偷生料难漏网等情各到【臣】该【臣】查得橄榄坝逆贼不法借称代刀正彦报仇纠胁夷众放火打仗【臣】遣官兵抚因值炎瘴未消时疫流行汉土兵丁半多染病是以【臣】行总兵官孙宏本防将邱名令各暂时固守勿得妄动俟续拨官兵到日合攻今于十一月初旬各路官兵云集孙宏本随遣分路进于提【臣】郝玉麟未到军营之先而橄榄坝九龙江一带即经克取惟首恶缅和尚叭防等尚未就擒宣慰司刀金宝被贼逼胁犹未见投谒除咨提【臣】郝玉麟剀切出示遍行晓谕只将首恶数人务须搜获其被胁从余党概予招安慎毋滥行戮一俟平靖多留官兵驻劄弹压以杜后患外所有据报克取江坝情形合再奏
　　闻伏乞
　　圣主睿鉴【臣】谨
　　奏
　　欣悦览之观此各役将弁之效力用命回思皆我
　　圣祖君父皇考六十年深仁厚泽敎养之所致实不禁喜涙交流惟嘉奬怜悯庆幸之外无可批谕也
　　同日又
　　奏为报明克取丹江情形事窃照贵州陞任按察使张广泗带领官兵招抚黔属生苗八寨九股等处俱经就抚惟丹江一带顽苗复勾结八寨向化之
　　苗抗拒官兵张广泗先攻破八寨反复之乜告等寨再议开通丹江以及湖南先之兵止须驻劄镇逺遥为声势
　　钦差收可登春山巳至军前查勘情形各縁由经【臣】奏明续据张广泗呈称本司带各路官兵齐集本应即进丹江但念苗民愚顽不悟或系化导未周是以敬体
　　皇上如天好生之仁复多遣通事前去宣谕利害彼等全无悔心且将愿投抚之乌留寨男妇掳去断难寛容查丹江一处居中则为大丹江其左则为小丹江其右则为鸡讲而乌耶地方乃扼要之所本司亲率安笼镇标游击田昌友贵阳营游击史应贵等带领官兵于十一月十一日前进乌耶驻劄又有抱得一处为丹江要径派令镇逺协副将张禹谟等带领官兵于十二月从乌留取抱得山至大丹江防合并飞檄左路驻劄之定广协副将苏大有等带领官兵亦于十二日从枯桶进攻小丹江俾凶苗四下受敌不能准备等情又据副将苏大有禀称卑职自八寨起营至乌髙十二日分兵两路左路由蜂塘寨直抵枯桶前面右路抄枯桶后尾其枯桶各寨顽苗俱已逃遁十三日拨土兵于要路安设三卡以待果有顽苗来寨搬取米粮坐卡土兵放弩打伤顽苗四名十四日率官兵将运粮路径焚搜有苗四五百于山梁上放鎗呐喊兵丁放鎗对敌大礮打死数名顽苗即拉扯背负逃去随密差前往丹江探聴险要处俱筑土城葢有草棚拒守十五日过枯桶至石板寨山后顽苗拒阻官兵鎗礮攻打苗贼溃败众兵正在躧路下营有顽苗千余蜂拥前来分兵对敌追至坡下埋伏带兵佯败顽苗尾后追赶伏兵即起鎗伤苗贼十余名苗复溃败等情又据副将张禹谟呈报奉令带领官兵进取乌留抱得直抵大丹江遵于十一月十二日驻开懐寨对山十三日令守备梅先春等各带兵分左右路密进乌留夹攻其寨卑职率将备由中路继进攻取夘刻俱抵乌留寨贼苗预将眷口搬移官兵临寨贼苗占寨后山梁对敌官兵奋勇直上将贼穴烧燬贼苗退奔乗势即攻抱得苗复拒敌鎗礮打伤数贼将抱得烧燬三寨十四日兵搜山十五日官兵至抱得查乌留抱得之苗俱窜囊猛囊尧二寨如兵遽取抱得对山险峻贼苗阻守髙岭后即大丹江囊荡谷猓贼巢恐其袭我之后是以令凯里苗兵先前往抱得附近招抚然后攻取囊猛囊尧后取髙岭进大丹江等情又据游击田昌友报称遵于十一月初十日自凯里带兵十一日驻劄排洛张抚院于十二日亦抵排洛遥见对山苗贼日则舞刀呐喊夜则明火守路蒙谕同游击史应贵于十三日带兵分夺左右山梁卑职带官兵奋勇直上巳夺右首山梁即系丹江总口令把总张明定劄此复又分兵抢夺前面山梁值史应贵亦到防合即驻劄丹江头一闗口闻后面鎗礮之声令把总李国宠等带兵应援据称丹江顽苗争夺山梁被把总张明定杀退据张明定禀称有苗四五百争夺山梁我兵对敌伤死顽苗甚多余众败回对山张抚院于十四日亦抵丹江头一闗口令把总谢遴中等占夺丹江总口对面山梁据禀路遇苗贼数百交阵鎗礮伤死苗二十余名有头闗贼苗四路猖狂奉令分兵堵截鎗礮伤死贼苗多人余党溃散等情又据游击史应贵禀称卑职同田游击随张抚院带兵由凯里右路而进抢登乌耶寨大山梁子卑职督令官兵于已时抢上七处劄营是夜顽苗数百前来对敌鎗礮打死十数人带伤三四十人十四日张抚院到梁子驻劄顽苗千余人来对敌鎗礮打死十数人败去十五日张抚院踏看头道梁子礮台苗众聚集对敌令卑职带兵亲往把守此闗逆苗千余前来鎗礮打死多人始行败退十六日贼苗在彼山梁呐喊复来打仗卑职率领官兵施放鎗礮四路伏兵齐出又打死多人败退十七八等日贼苗只在对闗虚张呐喊张抚院因张副将由中路乌留所进之兵禾见速进十八日亲往乌留至抱得行营会商令卑职等且勿妄动俟张副将等防合进取大丹江再进兵夺取闗口等情又据苏大有报称十六日申时苗贼于四处呐喊卑职带兵前去诱敌仍于两肋埋伏兵丁卑职佯带兵退回顽苗约有五六百四处追来伏兵齐起卑职复回督令官兵奋勇攻击鎗伤顽苗十余名贼苗败走有大定协把总马国良带兵杀死贼苗三名十七日因雪雨雾重未便进兵十八日卑职等往附近乌叠一带山梁察其虚实有苗贼千余放鎗呐喊四山扑来卑职分兵攻击从辰至午半敌半诱于两肋埋伏兵丁卑职仍作佯败之状苗贼随后追来伏兵齐起卑职回兵施放平逆大礮打死苗贼数名鎗礮共伤数十名贼苗溃逃回守土城二十日卑职等分为四路于五更时起前去攻打丹江有苗贼千余在头闗土城垜口内打鎗拒敌卑职用大礮攻打土城坚固从黎明至辰难以攻破卑职亲督备弁兵丁冒险逼近土城乗隙越进杀死苗贼四十五名弁兵复奋力追赶连破土城五座直追至小丹江之乌叠寨又杀死苗贼二十一名卑职督令放平逆靖蛮大礮打死苗贼数十直抵巢穴苗贼俱败溃逃去随将小丹江之乌叠大小八寨烧燬次日移营至小丹江驻劄所有开闗破寨情形理合飞报等情又据镇逺府知府方显禀称九股清水江一带生苗地方辽濶卑职多遣土官人等分道前往化诲除已招之四千四百七十余户外今复招抚得一千零二十一户赏以花红银牌酒食苗情甚是踊跃闻风而来者纷纷将来所遣之人回覆又可得数千户附近镇逺九股清水江一带生苗不难就绪等情各到【臣】至十二月初六日【臣】差探军情弁员回滇据其口禀并接张广泗手札与各员禀报无异该【臣】查得丹江生苗恃险负固凶顽异常虽屡经招抚剀切化道不但不知感悟亦且毫无畏惧若非大加除必致更贻后患今自三路进兵不及旬日小丹江一带俱已到处成功军威大震贼苗丧胆虽据各员禀报苗人有饶命就抚之请正复未可轻信堕其缓计现已布置进取大丹江料不日可以全胜况古州八万畧无反复九股清水江生苗巳投诚五千数百余户只俟丹江一定其余皆易就绪仰赖
　　圣主仁威嵗内或可以报竣矣其湖南先之兵一千名巳调至镇逺驻劄遥作声势统俟事毕再行遣回至苗疆军营一切情形
　　钦差牧可登春山二臣皆巳亲见深知伊等不日回京
　　复
　　命自能面陈详细无庸【臣】多赘所有官兵克取小丹江
　　縁由合再奏
　　闻伏乞
　　圣主睿鉴【臣】谨
　　奏
　　此事实皆
　　天
　　祖之慈恩卿等忠诚用力之所致建此从古未有之奇勲除边方万姓之永患朕嘉幸之懐笔难宣谕其善后事宜当详慎料理惟以重兵弹压为要不可惜费省事待数年安帖时量减不迟也

　　硃批谕防巻一百二十五之九
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻一百二十五之十
　　硃批鄂尔泰奏折
　　雍正七年正月二十五日云贵广西总督【臣】鄂尔泰谨
　　奏为恭谢
　　天恩事雍正六年十二月二十六日【臣】赍折家奴防恩赏银十两驰驿赍回
　　御赐【臣】鹿尾十条鹿肉五方树鸡六只野鸡十只细鳞鱼四尾广橙文旦蜜橘朱橘共一篓哈宻瓜一圆紫金锭二千锭平安丸二千丸抵滇【臣】随郊迎至署恭设香案望
　　阙叩头谢
　　恩祗领讫敬啓折扣跪诵
　　硃批卿三省总督之印乃朕合对卿之年命选择吉日良时在养心殿交怡亲王监视成造者卿可爱惜长
　　久用之事事如意也特谕卿知之钦此【臣】伏读之下不胜庆幸不胜惶悚念【臣】质本凡材身叨
　　殊遇荣光稠叠莫可名言乃以三省总督之印复荷圣慈合对【臣】之年命选择吉日良时并在
　　养心殿交与怡亲王监视成造【臣】何人斯实难承受虽
　　天恩下逮遍及草木昆虫而【臣】力难酬常凛豚鱼犬马


　　事事如意固
　　天心之眷注实人事之积累也敢不敬畏敢不奋勉至雍正七年正月十三日【臣】赍折家奴又防
　　恩赏银十两驰驿赍回
　　御赐【臣】
　　御书福字一幅对聨一幅计嵗嵗平安节年年如意春十字黄縧绿珠一盘小黄荷包二个内贮寳玉金银共二十八枚貂皮四十张鹿尾十只鹿肉六方野鸡十只蜇鲈鱼二尾细鳞鱼二尾广橙文旦凤橘朱橘共一篓抵滇【臣】随郊迎至署恭设香案望
　　阙叩头谢
　　恩祗领讫敬啓折扣荷防
　　硃批朕躬甚安卿好麽新年大囍钦此【臣】跪捧囍字懽








　　训谕惴惴恐恐未尝不汗流泣下也敢不敬畏敢不奋勉兹于正月二十一日提塘官姜文濵恭赍





　　增提镇之养亷免州县之亏项俟准到部文【臣】当敬谨遵行
　　天恩浩荡普遍无遗计数月以来


　　圣恩伏乞
　　圣主睿鉴【臣】谨
　　奏
　　览
　　同日又
　　奏为钦奉
　　圣谕事雍正七年正月初十日署广西提督副都统【臣】张溥驰驿抵滇【臣】率在城文武出郊迎接跪请
　　圣安随张溥至公馆据示
　　谕防福建副将仇元正人去得已着驰驿往云南交与总督鄂尔泰试看如人好或放左江右江总兵若左江右江现在总兵俱好可留在云南俟有总兵缺出补放鄂尔泰可时常敎导他此人好用得再左江总兵齐元辅亦着鄂尔泰试看钦此【臣】跪聆之下敬询
　　起居得知






　　防酌用外广西地方一应事宜张溥在滇十日于正月十九日始起程赴粤【臣】已谨就所知与伊详细讲



　　转有瞻徇如果营伍整齐兵丁奋勇将既已可用或并可以不用其粤省将弁半系
</div>
    <div class="pagination">
<a href="世宗宪皇帝硃批谕旨_page569.html">上一页</a><span>...</span><a href="世宗宪皇帝硃批谕旨_page565.html">565</a><a href="世宗宪皇帝硃批谕旨_page566.html">566</a><a href="世宗宪皇帝硃批谕旨_page567.html">567</a><a href="世宗宪皇帝硃批谕旨_page568.html">568</a><a href="世宗宪皇帝硃批谕旨_page569.html">569</a><span class="current-page">570</span><a href="世宗宪皇帝硃批谕旨_page571.html">571</a><a href="世宗宪皇帝硃批谕旨_page572.html">572</a><a href="世宗宪皇帝硃批谕旨_page573.html">573</a><a href="世宗宪皇帝硃批谕旨_page574.html">574</a><a href="世宗宪皇帝硃批谕旨_page575.html">575</a><span>...</span><a href="世宗宪皇帝硃批谕旨_page571.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
