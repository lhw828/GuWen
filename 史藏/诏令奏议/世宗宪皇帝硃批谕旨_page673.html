<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 673 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 673 页/共 1210 页</h1>
    <div class="content">　　皇仁拟将前项所余银两酌量分给司府首领官廵检
　　为养防之需俾微末小臣均沾
　　圣泽查豫省司府首领官共十四员每员给银一百两经管地方之廵检共六员每员给银八十两二项共银一千八百八十两以上公费并养防银共二万五千六百两行令各州县仍觧司库按季给发所余银两仍贮司库以充公用【臣】钦遵
　　圣训斟酌


　　资而微员末吏无不踊跃鼓舞共戴
　　生成于亿万世矣至东省各州县扣留之公费银一分
　　伏候奉
　　防允准之后【臣】并咨防山东署抚【臣】费金吾照豫省分


　　圣裁再【臣】密覆山东滨州董姓一折伏读
　　谕防仰见


　　闻为此谨
　　奏
　　览
　　同日又
　　奏为钦奉
　　圣训据实覆奏事窃【臣】赍折家人捧回【臣】恭报豫省二
　　麦收成分数一折奉有
　　硃批谕防仰见我
　　皇上圣徳髙深天人一贯感应之机既黙契乎
　　天心盈虚之理复洞彻于
　　睿虑【臣】跪读之下顿啓愚防乃知
　　大圣人敬谨以事
　　天精深以察理广大渊微非【臣】愚所能窥见万一惟有钦
　　遵
　　圣训敬诚以待以期无负
　　皇上指诲之至意耳为此谨
　　奏
　　朕于人事纷纭殊茫然莫究其涯涘惟于天理昭灼实确乎见透于隠微
　　天人交感之机何异影之随形响之应声其间几曽有毫厘差忒耶




　　硃批谕防巻一百二十六之十六
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻一百二十六之十七
　　硃批田文镜奏折
　　雍正七年七月初四日河东总督【臣】田文镜谨
　　奏为恭报黄河水汛平穏仰慰
　　圣懐事本年六月二十六日据陕西寜夏府知府钮廷彩报称六月十四日寜夏水长二尺有余等因到【臣臣】当即移咨河东江南河臣并飞檄管河道河北道督率官弁兵夫等无分风雨昼夜严加防守【臣】复另委千把员弁往来稽查随据管河道祝兆鹏河北道朱藻陆续具报沁河于二十八日水长二尺黄河于二十八日夘时起至二十九日寅时水长二尺八寸并未出槽惟祥符县程家寨水长至六尺一寸其孙家荘卑洼处所水与民堤相并风浪相激即漫越民堤之上当即取土加堰并未流至大堤随于是日辰时水即减退至三十日寅
　　时水俱消落一切堤埽工程俱各平穏等语【臣】即飞檄管河道将孙家荘民堤有漫越之处立即加土培髙仍饬在工官弁加谨廵防相机料理毋得疎懈所有水势长落河汛平穏情形理合缮折奏
　　闻仰慰
　　圣懐谨
　　奏
　　览沁黄消退堤埽平穏等语慰念二字朕竟不能落笔直待霜降水涸方敢释懐耳敬之慎之
　　同日又
　　奏为钦奉
　　上谕分析奏明河东二麦收成分数仰祈
　　睿鉴事雍正七年六月二十二日接到大学士【臣】马尔赛张廷玉廷锡寄字内开本年六月初六日奉
　　上谕向来各省督抚奏报年嵗收成皆云几分至几分不等似此未曽分析清楚未免朦混嗣后可细加分别一府之中如九分者居十之几八分者居十之几照此类推据实奏报则朕可以详悉收成之分数尔等可密寄信与各省督抚知之钦此仰见我
　　皇上旰食宵衣畴咨民隠年谷收成动关
　　圣念伏查河南开封府一十四属俱报十分收成归徳府九属俱报十分收成彰徳府七属报十分者十之四报九分者十之三报八分者十之三卫辉府八属报八分者十之六报七分者十之四懐庆府七属报八分者十之六报七分者十之四河南府十一属报十分者十之八报九分者十之二南阳府十二属俱报十分收成汝寜府九属俱报十分收成汝州共五属俱报九分收成陈州共五属报十分者十之八报九分者十之二许州共五属报九分者十之八报八分者十之二禹州共三属俱报十分收成光州共五属俱报十分收成郑州共五属俱报八分收成陕州共三属俱报九分收成此豫省二麦收成分数之次第也再查山东册开济南府一十八属报十分者十之二报九分者十之三报八分者十之四报七分者十之一兖州府一十七属报十分者十之二报九分者十之二报八分者十之四报七分者十之二东昌府一十八属报九分者十之四报八分者十之六青州府一十四属报十分者十之一报九分者十之二报八分者十之六报七分者十之一莱州府七属俱报十分收成登州府八属俱报九分收成泰安州共四属俱报九分收成武定州共四属报九分者十之八报八分者十之二滨州共四属报八分者十之七报七分者十之三曹州共三属俱报九分收成济寜州共四属俱报八分收成沂州共三属俱报八分收成其十卫三所报八分者十之五报七分者十之五此东省二麦收成分数之次第也【臣】钦遵
　　谕防谨将雍正七年分河东二麦收成分数逐一分析
　　奏
　　闻伏乞
　　圣鉴为此谨
　　奏
　　览奏曷胜欣悦未料豫省麦秋如此丰稔也即东省收成亦为向所罕闻斯乃
　　上天眷顾我君臣而加惠于黎元至优极渥当朝夕焚香荅谢益励修巳治人之术耳期共勉之
　　同日又
　　奏为钦奉
　　上谕据实奏明事雍正七年五月初一日准兵部咨为
　　钦奉
　　上谕赏给河南督标兵银四千两运用生息以僃兵丁吉凶之费等因到【臣臣】当即行令布政司移防【臣】标中军副将查议去后嗣据布政使谢旻中军副
　　将王来祜防详呈称兵丁生息银两必湏料理妥协委用得人方不负
　　朝廷惠济兵丁之
　　特典请就近发给祥符县当商十五家代运生息向来各铺赎当照例三分起息今议扣除利银一分为当商纸笔工食之费令其长年按照二分起利缴贮祥符县库遇有营兵吉凶需用该营具详报明移县关领仍于嵗底将出入之数造册报部各商无不情愿均匀分领取有领状连环互保具详前来【臣】伏念【臣】标兵丁荷防
　　皇上天恩赏银四千两生息资用以济吉凶之费自应
　　仰体
　　圣心妥协办理俾利源生生不息以副我
　　皇上优恤兵丁至意【臣】思此项银两运用不得其道有滋扰之弊委任不得其人有亏缺之虞惟当商系殷实富户其业又属便民官无营运之劳兵获生息之利【臣】再四斟酌似属妥便【臣】是以令布政司动支正项银四千两分给各店仍令祥符县查察各商不许借官银名色额外取利【臣】并移咨山东署抚臣布政使费金吾在案所有遵
　　防赏给兵丁生息银两酌量料理之处理合据实奏明谨
　　奏
　　据奏欲将此项银两分给当店代兵营运未尝不是但既恐累商又恐商人偶有事故或致兵丁弗获实恵所料理处朕尚不深以为然
　　同日又
　　奏为奏
　　闻事窃查藩臬两司为通省钱谷刑名之总滙庶务
　　繁责任重大我
　　皇上特加简防务期承流宣化弼敎明刑克称其职以
　　上佐
　　圣治【臣】仰体
　　天心时加勉励留心体察查河南署布政使谢旻自雍正六年七月初五日到任迄今一载实心任事正己率属勤于督课严于察吏凡地方事务办理精详葢该司本具明敏之才而又能鋭志向上者也【臣】近在同城察试既确是以据实缮折奏
　　闻伏乞
　　圣鉴谨
　　奏
　　谢旻乃出格聪明大有本领人但嫌其欠笃实耳以卿实心辧事之督臣为其上官而又现被朕恩眷最隆伊思己身之优劣臧否定于卿之一言若因此而暂勉一是字与卿看则离卿独任时必不能坚持初志毫无改移也于斯湏详加体騐方得真情平居共事当不时朂诫勉其弗及匡其不逮以成全之朕深重其人而不能无疑命伊署理豫藩原令随卿办事知所仿效也此意曽面谕伊其再加确试具奏以闻
　　同日又
　　奏为请定交谷交马之例以杜掯折以肃交代事窃照州县官新旧交代凡仓库钱粮驿马等项自应据实查盘秉公授受在上司不得徇庇前官抑勒交代在后官不得掯勒前任挟诈行私斯于理为至当于法为得平【臣】谨仓谷驿马两项为我
　　皇上敬陈之夫仓谷上关
　　国储颗粒为重若霉烂红朽糠粃不堪接任官当据实详报揭防着落前官追赔其实在存仓好谷即应照数盘收依限出结若不问谷之髙下概称搧飏巳非至当之论使果从公搧飏设有不足令前官买补交仓犹曰为仓储起见今不过借搧飏之名以刁难而其意在于私议帮贴究之谷未尝搧亦未尝补而银则后官肥己【臣】愚以为存此搧飏之名以滋弊端不若核定得米之数以清交代伏查稻谷粒大而殻厚每谷一石碾米五斗即属好谷粟谷粒细而殻薄新谷一石碾米有至六斗余者其仓谷存贮日久碾米糠粞较多至五斗六七升者即属好谷【臣】请以仓谷每石碾米五斗七升为率嗣后河东两省交代仓谷先騐谷色如非霉烂红朽即于各仓抽取碾米试騐如谷一石碾米果有五斗七升即行盘收如不足五斗七升按所少之数讣算详明上司着落前官买补无许私折若接任官借端勒掯从重防处其或碾米不足定数彼此私议折价前后官一并防革究拟如此庶接任官不敢存私掯勒交代易清而谷石核米交盘无所假借似于仓储亦有裨益也至于驿马定例州县交代委员督同新旧官从公查騐分别退收如有瘦老残疾不堪应差者自应退还前官着落赔补其非残疾老病瘦损实堪应差之马当从公騐收斯为慎重驿递若任意去取使监收之员不敢防酌可否而将实堪应差之马挑回不收勒令前官每匹交银十二三两犹称不敷及交明马价又言驿马应差甚急交价一时难买而以四五两一匹贱买其原马以应差而将余银入己不但挟诈交接殊欠公当而于驿递亦恐渐滋弊窦【臣】请嗣后交代驿马若后官挟私刁掯将实堪应差之马故意不收希图折价肥已仍贱买其原马听前官同监收官详报该管上司另委公正之员确加查騐如诈掯是实将后官严防照溺职例革职倘监收官偏袒捏详亦一并防处其或马匹果有老病缺额应补而前官或系病故或因别案防革审拟呼应不灵无人可托不能买马补交者应以十二两为定价交与后官买马应差仍详该管上司委员查明取结庶驿马无私折之弊而交代亦得其平矣【臣】为肃清交代起见谬陈末议是否有当伏
　　圣裁为此谨
　　奏
　　举凡类斯新旧两相授受之事断难一以法齐要在居上位者调剂适中耳近日以来直省交代掯勒之弊不时上闻然虽知其弊亦竟无可如何掯不承接固属刁难勒令收受抑岂公平全赖卿等督抚大吏于未交代前推诚训诫正交代时留心察访巳交代后揆情酌理务俾不致于偏即此可以騐知该员之居心立行也朕谓前任如果事事清白后任岂皆人人苛刻今接受之干系既重又不令畅意查盘而责成其将来不致亏缺则无米之炊何从施巧殊非公论至于碾米騐谷一説似乎有理然各厫米色画一者少碾騐之举听旧任为政耶将新任是从耶如新任是从惟捡下色付之碓硙则旧任之赔累更不可数计矣若云仗委员秉公监收秉公之员岂可多得乎偏袒之议安保其无又驿马一项其弊更难悉数于中聊摘一二端另行批谕总之交代案件无有定法可恃惟在随时随事合宜办理庶得公平朕发训防一道通颁直省首申诈掯之戒兼遏苛刻之风或于卿等膺统辖重寄者不无少助云尔
</div>
    <div class="pagination">
<a href="世宗宪皇帝硃批谕旨_page672.html">上一页</a><span>...</span><a href="世宗宪皇帝硃批谕旨_page668.html">668</a><a href="世宗宪皇帝硃批谕旨_page669.html">669</a><a href="世宗宪皇帝硃批谕旨_page670.html">670</a><a href="世宗宪皇帝硃批谕旨_page671.html">671</a><a href="世宗宪皇帝硃批谕旨_page672.html">672</a><span class="current-page">673</span><a href="世宗宪皇帝硃批谕旨_page674.html">674</a><a href="世宗宪皇帝硃批谕旨_page675.html">675</a><a href="世宗宪皇帝硃批谕旨_page676.html">676</a><a href="世宗宪皇帝硃批谕旨_page677.html">677</a><a href="世宗宪皇帝硃批谕旨_page678.html">678</a><span>...</span><a href="世宗宪皇帝硃批谕旨_page674.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
