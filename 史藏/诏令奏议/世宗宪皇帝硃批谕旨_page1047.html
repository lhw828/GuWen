<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 1047 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 1047 页/共 1210 页</h1>
    <div class="content">　　奏销册籍仍须照兵粮之例送藩司彚转与各道府径送藩司核转无异【臣】与督【臣】刘世明细加商酌与其纷更而无益于仓储不如照旧归藩司统摄为便【臣】仍不时稽察如有扶同徇隠之弊据实纠防是否有当谨缮折具
　　奏防乞
　　圣主睿裁谨
　　奏
　　所议是照旧仍归藩司统摄可也
　　雍正九年四月二十九日福建廵抚【臣】赵国麟谨
　　奏为敬陈管见仰祈
　　睿鉴事窃【臣】查各省兵饷其离省窎逺之营汛俱有就近州县拨给之例如【臣】前任直隶河南皆是如此今闽省各提镇标协兵饷无论逺近俱赴藩库支领就中惟汀州一府所当独为变通查汀郡距省一千一百余里山髙道逺脚费烦重解饷领饷多由水路其所经清流县之九滩髙低数丈水势悬奔又转折于峭石之间为闽中第一险滩凡饷银在船银鞘之上必用长绳系板僃作浮标以防不虞兵役起遵山径过此登舟一解一领殊觉万难【臣】查汀州八县岁解司库地丁正杂银十二万三千有竒汀州镇三营岁需饷干银五万五千有竒若扣存本府之岁供以给夲镇之兵饷事属两便毎年由藩司查明该镇应领饷数匀派各县径解汀府贮库听三营赴府支领同知监放其三营饷领与各县解府银批预期申送院司衙门查核挂发仍将该年各县派解府库数目咨部存案至拨过余剩地丁仍解司库毎年
　　奏销藩司仍照旧例造报一转移间既省各县数次解饷之烦而汀镇领饷事宜亦觉便易【臣】愚昧所见是否可行理合缮折具
　　奏伏乞
　　皇上批示遵行谨
　　奏
　　据奏各省兵饷离省逺者有于就近州县拨给之例等语钱粮不由藩库给发该营汛径从地方官支领殊为朕所罕闻此事大有关系当与督臣刘世明详加斟酌非可一时示德沽誉草率举行之务也
　　雍正九年八月二十二日福建廵抚【臣】赵国麟谨
　　奏雍正九年七月初九日【臣】赍折家人回闽防捧【臣】奏请汀州鎭兵饷改就汀郡地丁支放一折至署奉有
　　硃批谕旨【臣】跪读之下仰见
　　睿虑周详
　　圣谟宏逺海疆重镇饷权归下关系诚为甚大防皇上一言指示【臣】恍然自悟觉所见之小止计一时之便而非永乆无弊之规诚有不可行者前奏甚属草率谨遵
　　旨与督【臣】刘世明详加斟酌刘世明云汀州在闽肘外恐一时钱粮征输不及再为请领支拨往返需时未免生出事端等语是汀饷仍应照旧赴藩库支领成规乆定兵习吏安无事更张但当严饬小心管解毋致疎虞无庸改为就近拨给理合缮折覆
　　奏伏乞
　　皇上睿鉴谨
　　奏
　　封疆大臣一举一动当详愼是务据云被朕指示方恍然自悟设或朕亦草率允行则将如之何诸事咸似此任意更张其不至朕前案件错谬者不知凡几矣实代汝虑之当自知才具不及虚心访问广谘博采犹可勤以补拙倘稍恃已见恐同寅及属员中未必有夲诸天良提撕儆觉令汝恍然自悟之人也一切处小心谨愼为之将此谕转传督臣两司曁阿尔赛皆令知悉雍正九年十一月初四日福建廵抚【臣】赵国麟谨
　　奏窃【臣】蒙














　　圣心时
　　赐训谟俾有遵循【臣】之万幸矣谨将奉到
　　训旨縁由缮折
　　奏谢伏乞
　　皇上睿鉴谨
　　奏
　　览
　　雍正十年正月二十六日福建巡抚【臣】赵国麟谨
　　奏雍正九年十二月十六日准广东抚【臣】鄂弥达咨称海阳县访获陈阿幼等结党歃血拜盟一案审讯余道老供出同党黄五舍江歆黄乌皮三人系福建诏安县人均属要犯严拏移解过粤究审等因到【臣臣】查黄五舍即黄必显系从前奉
　　旨发出广东观风使【臣】焦祈年折奏内查拏之犯现禁福建省城【臣】即差弁员押解广东督抚衙门收审外仍飞檄漳州府并诏安县文武官弁防同密拏江歆黄乌皮二犯就近解粤续据诏安县详称黄乌皮即黄纯夫已病故四五年今止有黄加皮耕田度活江歆又无其人查止有江防江兴字音不同而江防又乆成瘫痪之疾等语除将黄加皮江兴饬司看守一面咨覆粤省讯取余道老等确供是否即此二人应否解质俟覆到定夺外理合奏
　　闻伏乞
　　皇上睿鉴谨
　　奏
　　凡遇此等案件丝毫毋得疎忽只图易结草率办理万万不可务须竭心尽力彻底穷究方不致有疎漏志之雍正十年三月十七日福建巡抚【臣】赵国麟谨
　　奏窃查【臣】属司道府各官贤否除前巳
　　奏明不复重叙外所有出差回任及新到受事又加察看得实者理合具折奏
　　闻查按察使刘藩长操守清防爽直不欺办理案件亦勤但刑名尚未熟谙多有过寛处【臣】现在与之讲究自能臻于中正粮储道张廷枚自办铜回任以来察其办事勤慎才有可观而操守亦正兴泉道朱叔权近来服官渐已老成办事亦能详慎现在办铜俟回任再加试看福州府知府高元昆办事练达克副首郡之任兴化府知府苏本洁原系才能之员因其有病调任简缺今已痊愈现在差委办铜泉州府知府孙鲁老成练逹但于泉郡最要之缺稍有不胜今荷
　　皇上圣明仍调为汀州原任业已人地相宜延平府知府王辂到任未乆居官颇好现在办铜俟回任再观后效邵武府知府任焕办铜甫经回任观其办事诚实克称厥职为此谨
　　奏
　　知人则哲非易事也岂可自信所见言其必然须当随时随事访察方不被属员欺诳
　　同日又
　　奏为奏
　　闻事雍正九年十二月二十四日台湾北路营地方大甲西社番突集番众杀伤兵役已将事发奔逃之淡防同知张章会疏
　　题叅在案适镇【臣】吕瑞麟游廵至彼闻变即驻兵半线地方调度擒拏【臣】随与督【臣】刘世明熟商飞檄台湾文武各员相机勦抚兹据陆续报称正月十七日率兵擒拏逆势不支遁入大山恃险抗拒二月初二日进山捕焚其寮穴积贮二月二十日鎭【臣】吕瑞麟亲自率兵廵哨凶番仍潜伏肆拒又逼勒大甲东等社助伊为逆等因如此小丑为日已乆未得除尽净者乃縁山势险阻深林密箐我师不能深入乆留之故今吕瑞麟现集兵弁约有四千分道围困用计进取兼欲调用水沙连社番为内应此虽以番攻番之计但番心叵测稍不得心应手恐反无益有损所以【臣】与督【臣】刘世明商同檄止之矣【臣】因逺隔重洋闻信毎在兼旬之后行军机宜随时不同未便遥制掣肘巳谆嘱廵台二御史臣相机熟筹而行【臣】与督臣仍一面飞探确音会同防酌务出万全所有现在情形合先具折奏
　　闻谨
　　奏
　　将此折附于请安函内而函面标题奏折二件亦可谓不达礼体不敬之至矣
　　同日又
　　奏窃查福州府仓有前任革职知府胡承谋霉变搀杂谷十二万七千余石经从前
　　钦差广东抚【臣】杨文干查防着落胡承谋名下易换好谷还仓迨后数年未据领换霉烂日甚若再不及早料理仓储终无弥补之日【臣】到任后即将设法变粜等因具折奏
　　闻奉有
　　硃批谕旨【臣】随谘商同城文武各官并传同胡承谋之子胡先扬公同试验因此谷霉变已乆碾米不足成数核算得霉米一石三斗方抵好米一石议定照此数折算发粜今已陆续粜卖幷搭放兵米完讫其价银现在贮库俟今岁早晚二禾登场之候委员领银押同胡先扬到隣近丰收地方采买好谷还仓如买补不敷原霉谷石着落胡先扬并毛文铨各名下照数追赔除银谷细数另咨戸部查核外理合先将变粜完竣縁由具折奏
　　闻谨
　　奏
　　此事当速行料理者乃迟延至今料胡承谋父子业将所有宦资隠匿无踪矣而毛文铨又应赔之项甚多坐落于伊名下有何裨益耶
　　雍正十年四月十九日福建廵抚【臣】赵国麟谨
　　奏窃查闽省春间雨水调匀业经【臣】具折奏
　　闻目下正值布种稻秧之时又连得透雨田水霑足可以及时布种民情甚为欢悦通省二麦现在丰熟渐次登场近据漳泉二府属县报称二麦俱有十分收成民食大有接济是以通省米价不致腾踊其收成分数容报齐另折彚
　　奏至【臣】前豫筹青黄不接之计因通饬劝谕有余谷之家暂为积贮留至夏间发粜今据各府陆续报到通共劝贮谷四十余万石将来随时通融平粜可无欠缺之虞再四月初五日省城内外十余里之地雷雨之中带有冰雹外郡龙溪福安二县据报亦微有冰雹俱于田苖农事全无妨碍所有三月以来雨水麦收米价情形理合具折奏
　　闻上慰
　　圣怀谨
　　奏
　　据奏闽省雨水霑足二麦丰熟米价甚平朕心深为慰悦
　　雍正十年五月初二日福建廵抚【臣】赵国麟谨
　　奏窃查闽省采办铜觔向买洋商现铜部价之外尚须帮贴银三千余两雍正八年上运铜觔委粮储道张廷枚承办当发部价四万一百九十三两零又给公费项下帮贴银三千五百两因是年苏州无现铜可买该道募商出洋采办以致有误起解例限奉文议处旋即办齐解部交完掣批在案今据张廷枚详称承办八年上运铜觔共领价贴银四万三千六百九十三两零因铜觔不能按期交纳价値可以节省现在余剩银四千六百六十七两零据实详报到【臣臣】查泉州府治城垣雍正七年五月内蒙
　　皇上俞旨将董永芠婪赃家赀解徃修理钦遵在案迄今止准部咨坐扣银三百六十八两零不敷费用再漳州府城垣该府张嗣昌现在竭力设法兴修但工程重大力量不继又福清闽清二县城垣亦有残缺之处经藩司确估详请尚在无项可动仰恳
　　皇上天恩将此节省四千六百六十七两零又张廷枚九年米折盈余一千三百十九两零幷李玉鋐八年米折盈余一千六百二两零共七千五百八十八两零
　　俯准动支修理数处城垣之费容【臣】渐次料理报竣【臣】因城垣为滨海地方紧要公事现有节省银两若不及早修理日乆更觉费力是以冐昧奏请伏乞
　　皇上睿鉴谨
　　奏
　　所奏是应动支修理者
　　雍正十年五月二十五日福建廵抚【臣】赵国麟谨
　　奏为恭报台湾南北二路安定情形事窃照大甲西番作歹经台湾镇【臣】吕瑞麟同台湾道倪象恺带领兵壮抚兼行已将胁从之朴仔篱等社先后就抚续有鳯山县南路奸民乘机聚众杀伤官兵经陞任陆路提【臣】王郡亲率弁兵逐解散经【臣】具
　　奏在案今南路奸匪陆续拏获究审现在严缉首犯吴福生等到日即可定案所被焚抢之居民亦现在行查抚防不致失所其大甲西番亦向鎭道具呈投诉起衅之因乞怜全命向后不敢作歹愿为
　　圣世良番等语当有土官率领全社男妇老幼四百十九名造册就抚现在一面安顿一面查讯实情究出首凶定拟仍于各庄紧要之处安兵防防俟耕种收成之后掣回外所有南北两路安定情形相应具
　　奏以慰
　　圣怀谨
　　奏
　　览奏台郡南北二路安定情形朕顾虑之念释矣
　　同日又
　　奏窃照闽省仰沭
　　皇上福庇二麦丰收据各属陆续报到收成分数泉漳二府十分者居八八九分者居二福兴二府福宁一州十分者居六八九分者居四延建邵汀四府广种稻谷二麦稀少亦皆有七八分收成値此青黄不接之时民食大有接济上游春间雨水稍多无碍自四月至今通省雨旸时若早禾茂盛可期大有台湾向不种麦四月间亦连得透雨禾苗俱已布种各府米价照常理合缮折奏
</div>
    <div class="pagination">
<a href="世宗宪皇帝硃批谕旨_page1046.html">上一页</a><span>...</span><a href="世宗宪皇帝硃批谕旨_page1042.html">1042</a><a href="世宗宪皇帝硃批谕旨_page1043.html">1043</a><a href="世宗宪皇帝硃批谕旨_page1044.html">1044</a><a href="世宗宪皇帝硃批谕旨_page1045.html">1045</a><a href="世宗宪皇帝硃批谕旨_page1046.html">1046</a><span class="current-page">1047</span><a href="世宗宪皇帝硃批谕旨_page1048.html">1048</a><a href="世宗宪皇帝硃批谕旨_page1049.html">1049</a><a href="世宗宪皇帝硃批谕旨_page1050.html">1050</a><a href="世宗宪皇帝硃批谕旨_page1051.html">1051</a><a href="世宗宪皇帝硃批谕旨_page1052.html">1052</a><span>...</span><a href="世宗宪皇帝硃批谕旨_page1048.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
