<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 374 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 374 页/共 1210 页</h1>
    <div class="content">　　题湖南向有摊荒之与复则减则各案亦闗紧要署抚【臣】布兰泰交代各案其中有数处颇难清楚者【臣】细阅案卷已面谕各该县设法经理一一清


　　额外分别抵补陞科又苗疆一事【臣】到任后即查阅案卷其保靖永顺二司俱已新设同知管辖地方谅必宁辑近据干州同知王柔详称镇溪所十里版图前朝原有崇山卫城设立总兵今六里为土苗所占歴年已久当此
　　国威逺布之时不难仍归版籍然【臣】新到湖南兼之事闗重大固不敢因循茍且以失事机亦不敢冒昧张皇以滋纷扰当与督【臣】褔敏熟商审处再行具
　　奏【臣】谨缮折奏
　　闻谨
　　奏
　　鎭溪所之事愼重为之尺寸之地在内在外有何闗系但务民苗相安为上倘因六里地方滋生事端一切反难措置矣殊非急务闻王柔居官颇好确否已有防调伊来京引见
　　湖南廵抚【臣】王国栋谨
　　奏为钦奉
　　上谕事湖南湘隂等十一州县雍正五年夏被水灾蒙皇上命署督【臣】福敏署抚【臣】布兰泰查明赈恤已共沐
　　浩荡
　　皇恩犹恐所发之银或未敷用复
　　命发帑金二万两交【臣】确查散给又恐地势低洼堤岸未修易至泛溢设法兴修防防奠安居民又恐一时米价稍贵奸民或有借端抢刦者即严拏审讯分别首从治罪此诚我
　　皇上以爱民如子之实心行爱民如子之实政【臣】受事之后查前署督【臣】福敏署抚【臣】布兰泰巳于司库公项内动银散给又复借用采买谷石委员赈济



　　【臣】仰体
　　皇上轸恤民瘼之心与司道等公同详酌若将奉发之银尽数一时散给恐将来青黄不接之时难以接济现在檄饬各该属确查户口先将一万两即时给发将一万两亦即发交被水之州县卫领囘趁此秋成于隣近丰收之处照依时价预行采买米


　　湖南被水之处除湘隂等十一州县卫外尚有长沙永定二县卫系续报水灾造册详请亦经布兰泰核
　　题在案虽未准到部覆似应一视同仁均匀分给以广


　　后会同料理再行奏
　　闻又今嵗收成分数查湖南所属地方除被灾州县卫外其余九府州所属据报中稻晚稻收成俱有七八九分不等米粮价値不过九钱一两不等合并奏
　　闻谨
　　奏
　　忻悦览之
　　湖南廵抚【臣】王国栋谨
　　奏为奏明事窃【臣】蒙
　　皇上擢用隆恩有逾常格【臣】初至湖南夙夜小心办理庶务深恐才质庸下稍或陨越乃莅任二十余日后忽寒热交作时发时止至九月二十日稍觉痊可【臣】即附折
　　奏明又复半月寒热始不复发目下调理已愈伏念
　　皇上宵旰勤政训廸百官虽一命下吏无不争自濯磨羣防羣力【臣】具有肝膈安敢惜身图安故虽在病中地方诸务仍勉力办理但恐一时精力照管不到或有踈漏今幸托
　　皇上福庇调养已愈谨缮折
　　奏明【臣】无任仰瞻悚恐之至谨
　　奏
　　如此公忠为国精勤为民古人云为善日强何病不痊耶前闻尔染疾朕未免繋念今览奏大愈深为慰悦虽然凡百量力为之不可过用精神一切处但返之于心无愧斯已耳何必勉强从事尔其遵谕毋违
　　浙江廵抚【臣】王国栋谨
　　奏为奏明事【臣】前将至湖南时
　　奏绍宁台三府官吏贤否蒙
　　皇上硃批浙江一省朕每拣选上等人材发往湖南属员未必能及浙省尔到任后加意敎导试用【臣】谨遵
　　谕防每于属员进见之时宣示
　　皇上造就人材之至意谆切敎导近亦咸知劝勉然州县属员尚多优劣不等【臣】自不时察核查有玷官箴者先后纠防才识平庸者
　　题改敎职至知府各员尚堪供职如原任长沙知府孙元原任衡州知府汪榯为承审长沙协副将李登云串通斥革把总余成龙派索一案经前署督【臣】福敏题防降级调用照例摘印委署【臣】查此案前署司长沙府知府孙元先任衡州府知府歴练已久地方诸务熟悉原任衡州府知府汪榯先蒙
　　皇上特简长沙府知府办事勤慎前署抚【臣】布兰泰将
　　两人
　　题请调用蒙
　　皇上俞允俱在
　　圣明洞鉴之中【臣】莅任后见孙元汪榯亦俱实心任事颇能称职犹属可用之员今以承审迟延诖误殊



　　皇上天恩【臣】谨缮折具
　　奏再湖南省米价近日每石一两一钱上下不等长沙府城十一月十九日得雪积五六寸二十日复大雪又积七八寸嗣后瑞雪连朝皆由
　　皇上爱民心切感召
　　天和亦来嵗丰稔之兆也合并奏
　　闻谨
　　奏
　　去冬之雪直省普遍霑足诚可谓
　　天恩浩荡也
　　湖南廵抚【臣】王国栋谨
　　奏为奏明事雍正五年七月十三日奉
　　上谕兴修堤岸一事【臣】谨按湖南长沙岳州常德三郡逼近湖庭湖边计有堤之处如湘隂巴陵华容安乡澧州武陵龙阳沅江益阳九州县环绕大湖堤塍甚多縁洞庭一湖春夏水发则洪波无际秋冬水涸则万顷平原滨湖居民遂筑堤堵水而耕之但地势卑下水患时有惟恃堤垸以为固葢同一堤塍而形势与湖北逈异者湖北之堤御江救田湖南之堤阻水为田湖北之隄或东西长数百里南北长数百里湖南之堤大者周围百余里小者二三里方圆不一星罗棋布名虽为堤其实皆垸而湖庭一湖三受水凡沅湘滇黔川粤之水千






　　皇上念切民生知滨湖之处地势低洼堤防不固设法兴修务图一劳永逸为小民谋其万全浩荡
　　皇恩实亘古以来所未有也上年冬【臣】檄司转饬长岳常三府将所属州县堤堘亲查确估议详并委岳常道督同确勘去后今据司道府详各州县囘称去年稍被水灾防
　　皇恩动帑赈恤又免地丁钱粮各堤居民感戴皇仁一切堤塍俱各踊跃争先愿自出力加髙培厚等语详覆但【臣】查各属估勘册内现有溃口四百三十余处估计工银七千四百九十余两工程紧要费用颇多若不急为筹算深恐民力不齐春水一


　　实工务期增加髙厚工程坚固以副
　　皇上视民如伤已饥已溺之至意所动工费银两现在会同督【臣】迈柱具
　　题【臣】谨绘湖南长岳常三府属堤塍图并撮其大意为堤塍图説装成一册恭呈
　　御览至湖南藩库存贮耗羡银两于雍正五年十一月接准部咨凡非闗地方公务擅自动支者该司即据实报部
　　题防【臣】即檄饬署藩臣李兰遵
　　防逐一查核从前各院司凡系应酬交情及已身用度者共计支过耗羡银一万一千一百一十二两九


　　奏再湖南地方一冬多雪入春以来雨水又复调匀
　　圣德感孚休征协应丰稔有兆目下米价照旧每石一
　　两一钱上下不等【臣】谨缮折奏
　　闻谨
　　奏
　　雨雪调匀深慰朕懐但能以公诚之心对越
　　天地神明雨晹时若朕可力保尔等督抚节制封疆闗系实非浅鲜钦哉愼之
　　湖南廵抚【臣】王国栋谨
　　奏为恭谢
　　天恩敬覆
　　谕防事雍正六年正月初二日【臣】家人恭捧
　　硃批奏折及赏【臣】
　　御书福字貂皮宁防荷包风羊囘至长沙【臣】出郊跪迎
　　至署望
</div>
    <div class="pagination">
<a href="世宗宪皇帝硃批谕旨_page373.html">上一页</a><span>...</span><a href="世宗宪皇帝硃批谕旨_page369.html">369</a><a href="世宗宪皇帝硃批谕旨_page370.html">370</a><a href="世宗宪皇帝硃批谕旨_page371.html">371</a><a href="世宗宪皇帝硃批谕旨_page372.html">372</a><a href="世宗宪皇帝硃批谕旨_page373.html">373</a><span class="current-page">374</span><a href="世宗宪皇帝硃批谕旨_page375.html">375</a><a href="世宗宪皇帝硃批谕旨_page376.html">376</a><a href="世宗宪皇帝硃批谕旨_page377.html">377</a><a href="世宗宪皇帝硃批谕旨_page378.html">378</a><a href="世宗宪皇帝硃批谕旨_page379.html">379</a><span>...</span><a href="世宗宪皇帝硃批谕旨_page375.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
