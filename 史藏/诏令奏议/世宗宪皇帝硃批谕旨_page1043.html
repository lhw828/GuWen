<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 1043 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 1043 页/共 1210 页</h1>
    <div class="content">　　谕防着【臣】留心察看魏廷珍【臣】数月以来时刻留心察看其人操守清廉事情明白于两江总督事务尽能办理不致贻误但【臣】再四细加体察其人虽外面无可指摘而【臣】中心实不能甚深敬慕今防
　　皇上训示嵇曾筠居心为人俱属忠正【臣】看魏廷珍之居心为人其于忠正二字较之嵇曾筠实是不及大概伊平时办理事件常言只要有根据方立得稳等语即此细察若讲究吏治则可谓老吏议论若究其心术于大臣之忠正为国如嵇曾筠为人自觉相去甚逺【臣】识见浅陋谨将所见密以奏
　　闻谨
　　奏
　　若非实具公心不能有此目力深合朕之所见嘉是览之
　　同日又
　　奏为密陈运司不能称职仰请
　　圣鉴事窃照两淮运使范廷谋原系奸猾老吏年已七十五嵗居心一味巧诈【臣】管理盐政以来谆切劝导冀其迁改乃日久牢不可破每事狥情沽名只图商人称誉不顾盐政紧要因【臣】将伊舛错之处屡加驳饬时常当面规诫伊近日办事更多迟慢推聋妆病显然有心掣肘【臣】实不能收臂指之效且恐将来贻误公事理合据实密
　　奏伏乞
　　皇上特颁谕防将范廷谋撤回进京引
　　见应作何处置恭
　　钦定所遗运使要缺【臣】知有新调江南驿盐道包括现任扬州府知府尹防一均属操守清廉办事秉公之员仰恳
　　圣恩于此二员中
　　特用一员补授令速就近接任则督催转运诸事不致
　　迟滞实于盐政有益统祈
　　皇上睿鉴施行谨
　　奏
　　此奏是另降谕防
　　雍正十一年九月初八日管理两淮盐政兼署江宁织造龙江闗税务布政使【臣】髙斌谨
　　奏为恭恳
　　圣恩简发人员以资委用事窃照两淮盐场大使共二十八员所有该场经征折价催运缉私诸务甚属紧要该员各有专责而部拨京协各饷例差现任场员押解每年约需十余员二十员不等其出差所遗之缺并此外事故出缺及差委廵缉各务均需人员委署办理雍正九年四月内防
　　圣恩简发鲍斌等十员
　　命以盐场大使委署试用内除丁忧事故三员所余七
　　员已经陆续
　　题补并现在员缺出委署试用此外所出之缺委用乏员多系兼署初试微员恐有不能兼顾之虞再一应差委诸务乏人办理颇费周章兹据运使尹防一详请
　　奏恳
　　简发人员以资委用前来仰祈
　　皇上天恩敕部拣选十员或十五员
　　命交微【臣】酌量以盐大使委署试用如能称职照例
　　扣满年限
　　题请实授俾场务得员专理差委亦不致乏人于盐政实有禆益【臣】谨缮折
　　奏请伏乞
　　皇上睿鉴施行谨
　　奏
　　有防谕部矣
　　雍正十一年十一月初六日管理两淮盐政兼署江宁织造龙江闗税务布政使【臣】髙斌谨
　　奏为密奏事窃【臣】于本年十月初三日前赴清江学习河务于十一月初四日回江宁织造衙门【臣】到清江前往髙堰徐邳一带阅看黄运全河形势各处埽工闸坝机宜仰见
　　皇上圣谟广运任用得人嵇曾筠办理周密老成妥当
　　【臣】钦遵
　　圣训向嵇曾筠专心致志竭力学习外兹有密
　　奏者【臣】听嵇曾筠之言论屡次提及西柱性情办事不妥协之处【臣】看西柱在清江觉有抑郁不舒之意性情褊急协办一应河务俱不能与嵇曾筠和衷且住工日久未免希冀陞迁其为人操守尚好但既不能禆益河工可否录其寸长调回另用如西柱另用伊现有
　　命交训练河标兵丁一事求
　　皇上天恩交【臣】就近照管【臣】数月内往清江一次向嵇曾筠学习河务就便即可指令将弁督率操练二年之内可期精鋭抑【臣】更有请者伏思河防重任攸闗奠定
　　鸿功实非寻常凡有才具之员槩可办理必得通晓河
　　务而虚中无我方能敬领
　　圣谟指训而不误机宜必得公忠体国而操守洁清方可嵗销数十万金钱而无虞糜费向因南河风俗久习浇漓效力人员虽众其中欲求有志上进者甚少【臣】为储才备用起见冒昧
　　奏请
　　圣训可否
　　特防敕部拣选各部院贤能勤愼司官酌派数员命交嵇曾筠学习河务二年一回另派更换其学习之员在工酌量委办估工查料等事讲求河道形势看筑埽坝机宜期满咨回本任出具切实考语记名内有才噐堪大用者另
　　奏保举其不堪学习者不必久留在工于试用半年之后即可咨回如此十数年奉
　　命学习之员既多则拣选通晓河务之人材自有不可
　　胜用者矣是否可行伏乞
　　圣明裁夺谨
　　奏
　　所奏俱属合宜另防饬部施行
　　雍正十二年正月十七日署理江南河道总督印务管理两淮盐政兼署江宁织造龙江闗税务布政使【臣】髙斌谨
　　奏为恭谢
　　天恩仰祈
　　睿鉴事窃【臣】接奉吏部劄钦奉
　　谕防命【臣】暂行署理江南河道总督印务当即虔设香
　　案望
　　阙九叩恭谢
　　天恩伏惟江南河工闗系重大仰頼
　　睿谟宏逺叠庆安澜实荷
　　圣主天功奠定今河【臣】嵇曾筠给假三月已将工程事宜缕晰条分面为指授但【臣】未能歴练身司典守蚊负堪虞惟有奔走河堤竭蹶儹办修防加谨循已定之章程工料殷繁勤随时之查察奋勉驽钝以期仰副我
　　皇上格外委任之至意【臣】于正月初二日自江宁起身
　　初九日在清江接印任事除恭疏具
　　题外谨缮折
　　奏谢伏乞
　　皇上睿鉴谨
　　奏
　　河务重大竭力勉为之
　　雍正十二年二月二十日署理江南河道总督印务管理两淮盐政兼署江宁织造龙江闗税务布政使【臣】髙斌谨
　　奏为恭谢
　　天恩仰祈
　　睿鉴事窃【臣】于本年二月十五日接准吏部咨开钦奉上谕朕因河防闗系紧要特命大学士嵇曾筠在任守制管理总河事务今据嵇曾筠奏称现将本年各项物料工程如何查核催儹条晰指明交髙斌办理臣于三月内料理丧事毕即趋赴河工凡一应修守抢护机宜臣务必悉心筹画查察各工儹辧妥协所有总河印务伏祈仍着髙斌管理臣协同保固伏秋两汛平安霜降之后吁恳俯准回籍终制等语河工事务嵇曾筠已经办理妥协今于料理伊母丧事之后即赴河工指示机宜则一应工程自可保固平稳伊请将总河印务仍令髙斌署理于霜降后回籍终制情词恳切具见悃忱着照所请总河印务着髙斌署理嵇曾筠于霜降后准其回籍终制再嵇曾筠本籍常州距淮安不逺明嵗工程亦可就近往来协同经理在伊终制之心既已得遂而河防事务亦大有禆益钦此钦遵移咨到【臣】当即虔设香案望
　　阙九叩恭谢
　　天恩【臣】菲材陋质荷防
　　谕防暂署河务今以大学士【臣】嵇曾筠
　　恩准终制【臣】复承
　　恩命署理总河跪聆之下无任悚惶伏思河防紧要虽有大学士嵇曾筠于三月内即来河工指示机宜协同保固但【臣】身膺重任何敢稍存瞻顾借以自寛更须奔走河堤竭蹶办理矢殚愚诚不留余力







　　皇上圣慈俯念【臣】办事不敢欺隐或
　　命【臣】协同照料【臣】愚陋知见所及必当竭诚协助万不敢膜视旁观则盐闗织造俱有专管之人【臣】专心致力于河工俾得勉竭驽骀出自
　　皇上天恩【臣】不胜叩恳之至除具本
　　奏谢外谨缮折具
　　奏伏乞
　　圣鉴谨
　　奏
　　览
　　雍正十二年三月初六日署理江南河道总督印务管理两淮盐政兼署江宁织造龙江闗税务布政使【臣】髙斌谨
　　奏为奏请
　　圣训事窃【臣】防
　　皇上天恩署理总河任大责重竭蹶办理事无钜细不敢丝毫懈忽亦不敢稍有更张今已及两月所办事件不敢烦悉渎陈谨将河务实在情形开具节略敬谨
</div>
    <div class="pagination">
<a href="世宗宪皇帝硃批谕旨_page1042.html">上一页</a><span>...</span><a href="世宗宪皇帝硃批谕旨_page1038.html">1038</a><a href="世宗宪皇帝硃批谕旨_page1039.html">1039</a><a href="世宗宪皇帝硃批谕旨_page1040.html">1040</a><a href="世宗宪皇帝硃批谕旨_page1041.html">1041</a><a href="世宗宪皇帝硃批谕旨_page1042.html">1042</a><span class="current-page">1043</span><a href="世宗宪皇帝硃批谕旨_page1044.html">1044</a><a href="世宗宪皇帝硃批谕旨_page1045.html">1045</a><a href="世宗宪皇帝硃批谕旨_page1046.html">1046</a><a href="世宗宪皇帝硃批谕旨_page1047.html">1047</a><a href="世宗宪皇帝硃批谕旨_page1048.html">1048</a><span>...</span><a href="世宗宪皇帝硃批谕旨_page1044.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
