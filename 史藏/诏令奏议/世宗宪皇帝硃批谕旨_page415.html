<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 415 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 415 页/共 1210 页</h1>
    <div class="content">　　题达则无虑奏销之迟悮粤省雍正八年分额征钱粮奉
　　防减免四十万两则无虑收兑之纷繁从前粤省吏治废弛民食艰难【臣】应日夕料理原不敢暂离职守今属官知励廉隅年嵗屡登大有诸务章程已定自不致或有更张伏乞
　　皇上赏【臣】四月之假准【臣】赴京
　　陛见俾【臣】得以敬聆
　　圣训并可面
　　奏一切事宜庶【臣】之八年积悃百结微忱亦可借以稍慰矣为此缮折奏
　　请仰恳
　　皇上恩赐准允【臣】无任祷切待
　　命之至谨
　　奏
　　新抚初更正资协助且不必来京
　　同日又
　　奏为据实密奏事窃广东民风刁悍习俗浇漓因致上厪
　　圣怀殷殷顾虑
　　特命通政使司右通政焦祈年为观风整俗使【臣】前奉硃批新授观风整俗使焦祈年乃一派天良忠诚端正人也到粤时可与之和衷共济将地方民情风习官常吏治一一僃悉告之彼此互相协助莫负朕之谆谆谕防钦此【臣】于焦祈年未经到任之先将观风整俗使一切事宜预为料理整齐闻其将次入境遣人迎于百里之外【臣】之所以委曲周旋者亟欲与焦祈年同心协力整理地方以仰副
　　皇上移风易俗之至意耳不知焦祈年受何人愚弄故为尊大之状接见知府则南靣正坐知府长跪叩头毫不回礼历来督抚
　　敇书誊黄止发首县刋刷焦祈年将
　　敇书誊黄用硃笔谕帖【臣】刋刷且仪制三品京堂出差外省则坐八轿四品京堂则坐四轿焦祈年系四品京官到任至今居然竟坐八轿令司道俱用手本伏查焦祈年
　　敕书之内开明通省教职士子等听其稽察焦祈年直
　　欲管辖司道似属违悖
　　敕书外官到任之次日必先谒
　　圣庙后拜同僚焦祈年则先拜将军督抚后赴
　　圣庙行香省防士民指爲话柄其他不合体式之事不堪枚举焦祈年人虽诚实而举动未合时宜【臣】向伊极口苦劝窥其意亦自不安但焦祈年与【臣】素未谋靣聼【臣】之言殊觉逆耳然【臣】惟有凛遵
　　谕防务竭协恭之义事事箴规纵使劝善而善不行规过而过不改【臣】亦必多方开导冀其悔悟断不敢防手旁观有负
　　圣训也理合密折奏
　　闻谨
　　奏
　　当竭力规谏之焦祈年临行时朕向伊将日前方愿瑛之党比余波至今粤省尚受其害诸凡咨询王士俊而行等防训谕甚悉料伊自必听从汝言也至其妄自尊大乃愚直之所使耳亦无甚大干碍处况其责任不过为稽查耳目之寄非有专阃重权纵使仪制少逾庸何伤乎




　　硃批谕防巻七十三之三
　　钦定四库全书
　　硃批谕防巻七十三之四
　　硃批王士俊奏折
　　雍正八年九月初九日广东布政使【臣】王士俊谨
　　奏为敬陈两广情形密请
　　圣裁事窃照东西两广虽分二省其实共为唇齿之邦向系两广督臣统辖自雍正六年广西因八达用兵时督【臣】孔毓珣调遣失宜钦奉
　　谕防将广西一省割归云贵督【臣】鄂尔防节制两年以来督臣措置有方调遣官兵动中机宜土司苗猺罔不畏威怀徳悦服输诚皆我
　　皇上睿虑周详知人善任之所致【臣】职守粤东本不敢越分言事但就【臣】一得之愚窃以广西暂归云贵管辖者原为西省邉界如泗城西隆等府州与云南接壤云贵督臣可以就近调遣耳若以桂平梧柳浔南等府而论其地交错广东则离云南甚逺
　　査桂林至百色従前本无马递公文皆由铺役传送约二十日方到复由百色至八隘经广南府以达云南陆路亦湏二十三站共计四十三日往返几及三月今自桂林安设马塘遇有急公文往返飞逓亦两月有余且闻西省因设马塘公费无出于州县飬防内除藩司提觧外驿道又提觧一分为马塘之用西省州县飬亷本属不多又因公费添觧益加掣肘至武员之调考拔补者毎因水陆跋渉盘费艰难其苦更甚况查广西盐政皆由官运官销现归广东督臣管理而西省州县各官又属云贵督臣管辖未免呼应不灵【臣】思云贵之与广西辽濶三倍于东省文武职员又皆逺莫能至当此邉境敉宁苗蛮向化之似应将广西一



　　安等各流土府州就近交与云贵督臣兼管其桂平梧柳浔南等府仍令广东督臣照旧节制如有地方要紧重务应相关防者云贵两广督臣公同广西抚臣和衷办理则地近而耳目易周不患鞭长之莫及矣抑【臣】更有请者西省欲将肇庆府属之封川开建二县改隷梧州一案其初本由云贵督臣因梧属之懐集一县四面皆邻东省议割归东而西省藩司元展成时于臬司任内经管鼓铸见怀邑现有铜山且查开建产有金矿即与梧属现今开采之芋荚金山近在咫尺遂有割并封川开建归入梧州之议但开邑逼近督臣驻劄地方金矿封禁甚严故人无敢窥伺若竟归广西开采东省民人见利而趋必相率争先其为东省之患实深叵测岂同此一县属之西省即无聚集为匪之事况西省未归广东督臣管辖则密迩之地竟属邻封弹压无资恐易滋事是开建之不应归入广西至明且切矣合并缮折奏
　　闻伏乞
　　皇上睿鉴谨
　　奏
　　封川开建二县改隷梧州因汝奏称可行所以特发两省督臣悉心定议今乃复有此奏何前后矛盾至此朕殊不解可明白奏覆
　　同日又
　　奏为奏明就近支领兵饷事窃【臣】蒙
　　皇上天恩畀以藩司重任诸务悉心筹画毎见兵丁赴司领饷有跋渉之劳守之苦州县起觧钱粮有护送之烦水陆之费故【臣】于雍正七年查各协营有离省窎逺与州县邻近者令该州县将所征地丁银两按夏秋冬三季就近支给兵饷惟春季则令各营赴司领饷以清长支扣缺等银详眀督抚批行在案两载以来无不称便但人心有无厌之求而立法无屡更之理今并此一季亦欲就近拨支现在详请督抚批【臣】查议【臣】查各营支领兵饷歴系预支一季如春季造过官兵领饷册籍夏季即照春季旧册请领秋冬亦然及届散饷之期兵有逃故马有倒毙官有叅革陞迁将所领之银截除名曰长支该营即以此项银两留之营中为公私借用虽亦陆续造册报司然必到年底始能核算清楚故于冬季各营赴司领支春饷之时即以该营长支之银于春季饷内扣除补发庶欵项得清而钱粮无侵冒之【臣】亦详明督抚不便准行在案【臣】返衷自问为武员兵丁谋者至详且悉矣且各镇协营因公来省【臣】等酬酢徃来如同昆弟之交人人共见共闻今伏读
　　上谕闻粤东文武不和上厪
　　圣怀【臣】不胜惶悚战栗窃思文员武员同为
　　皇上臣子若不和衷共济必致下则贻误地方公事上
　　则辜负
　　圣明简用虽至愚顽何忍出此【臣】见粤东文武意见稍异之处不能必其尽无而显然露之形迹彼此争执实未见其有此也谨将【臣】支放兵饷及近日文武情形据实奏
　　闻谨
　　奏
　　不论实行若何但于辞説是务则非矣文武之间和之与乖返躬内省自应不昧必待露诸形迹而后始谓为不和耶
　　雍正八年十月十一日广东布政使【臣】王士俊谨
　　奏为恭报晚稻丰收米价平减事窃照粤东今嵗雨旸时若田禾茂盛兹晚稻业经刈获据各府州申报前来查广州府属收成九分十分米价毎石五钱八九分至六钱一二分南雄府属收成十分米价毎石六钱一二分至六钱三四分韶州府属收成八分九分米价毎石五钱至五钱三四分惠州府属收成九分十分米价毎石四钱五六分至四钱八九分潮州府属收成九分十分米价毎石四钱五六分至四钱八九分肇庆府属收成八分九分十分米价毎石六钱四五分至六钱六七分髙州府属收成八分九分十分米价毎石四钱五六分至四钱七八分雷州府属收成九分米价毎石五钱至五钱三四分防州府属收成九分米价毎石五钱八九分至六钱一二分琼州府属收成八分九分米价毎石六钱一二分至六钱四五分罗定州属收成十分米价毎石四钱八九分至五钱连州属收成十分米价毎石五钱至五钱二三分年丰米贱士民安业理合据实奏
　　闻谨
　　奏
　　览收成分数深慰朕怀但一秉公忠黾勉吏治以公心处事以和气待人何虑
　　上天不有嘉徴下应也勉之
　　同日又
　　奏为据实陈明事窃照防革原任连州知州朱振基私设逆贼吕留良牌位一案奉
　　防将朱振基拏问交督【臣】郝玉麟严审究拟嗣据该府县审供定以斩决招觧经署按察使【臣】黄文炜防同【臣】讯将朱振基照大逆不首律拟斩立决招觧督【臣】郝玉麟亲审具
　　题在案【臣】以刑名案件非属藩司职掌亦非【臣】主稿谅督臣必照司审供拟具
　　题兹忽接署按察使【臣】黄文炜转抄督【臣】郝玉麟谕单一纸移【臣】备案内将朱振基谓其情有可原令臬司改拟杖罪
　　题结【臣】不胜骇异查朱振基与逆贼吕留良邻乡接壤平日自必习知悖乱恶逆之情形倾心附和故
　　敢于任所设位奉祀非若禽兽不如之曾静山僻无闻者可比似此党恶奸邪
　　国法人心无不以亟请诛戮为快今督臣曲法市恩在署按察使【臣】黄文炜实切悚惶不能専主而督臣又久经
　　题达【臣】事后方知无从力争改正虽朱振基巳伏防诛【臣】再四思维何敢仰欺
　　皇上自干罪谴不得不据实陈明并将署臬司移送督
　　臣改详谕单抄録呈
　　奏伏乞
　　睿鉴谨
　　奏
　　有此一奏乃汝之幸也此等事何能逃朕鉴察汝奏未到之先已于题本内严防批驳矣所奏知道了
　　雍正八年十一月十五日广东布政使【臣】王士俊谨
　　奏为密请
　　圣裁事窃照南澳一镇统辖左右二营地分隆深云青四澳右营隆深二澳属广东饶平县管辖左营云青二澳属福建诏安县管辖该处并无文员驻劄所有户口生童以及征租散饷等项俱惟营员造册移送为凭其间有无虚冒文员逺隔海面相距县城二百余里势不能亲至稽查恒有鞭长莫及之虞【臣】思南澳为两省要区孤悬海中虽去内地不逺镇营统辖兵弁而民戸仍为县属一切编查保甲送考生童散饷监放在在俱应文员经理
　　请于该处添设闽粤海防军民同知一员与镇臣一同驻劄弹压严查保甲编烙渔船监放兵饷并将潮州府经征项下毎年澳租银三百余两及闽省应征澳租银数俱归同知征收兑支左右二营兵食仍于镇营统廵防哨之时凡配拨兵船出洋月日饬令该同知一体查报朔望恭行宣讲
　　上谕化导兵民共遵法纪如有争讼命盗等案许令就近勘审各照闽粤定界由漳潮两府详报以专责成庶文武互相察核耳目易周力可兼顾其于海疆似有裨益但事关两省交会理合密折呈
　　奏伏乞
　　皇上睿裁谨
　　奏
　　应告之该督抚酌定可否
　　同日又
　　奏为奏明事窃照广东省新旧二城地方广濶凡院司道府以下文职衙门及将军都统旗员兵弁俱驻劄旧城之内其外则有新城惟海关监督衙署及广州协武营防守而司府两监重犯俱在新城文职仅有司狱二员督同禁卒看守而已其新城之外商贾辐辏尤为人烟稠密之所日间文武员弁兵役人等内外廵查呼吸可通固为严密惟定更后旧城关闭鎻钥系交将军专管新城内外一切廵夜查奸并民间偶有火灾等事虽经遵奉
　　谕防制备救火器具拨定人役预为防范然无文员督率地保甲长武员呼应不灵旧城文员闻报驰救请钥开城业已迟悮【臣】为地方起见随经防同臬司查广州府督粮通判并无经管仓库钱粮议令移驻新城之内再将南海县县丞移驻新城之外専司廵夜防火之事一有不虞立即防同协营亲带兵役分头驰救一面飞报内城以便随后策应庶内外皆有文武防同查察则廵防益密而控制得宜矣除已详明督抚二臣酌议咨部外理合据实陈明伏乞
　　皇上睿鉴谨
　　奏
　　既经详明该督抚聼督抚裁夺
　　同日又
　　奏为遵
　　防敬刋
</div>
    <div class="pagination">
<a href="世宗宪皇帝硃批谕旨_page414.html">上一页</a><span>...</span><a href="世宗宪皇帝硃批谕旨_page410.html">410</a><a href="世宗宪皇帝硃批谕旨_page411.html">411</a><a href="世宗宪皇帝硃批谕旨_page412.html">412</a><a href="世宗宪皇帝硃批谕旨_page413.html">413</a><a href="世宗宪皇帝硃批谕旨_page414.html">414</a><span class="current-page">415</span><a href="世宗宪皇帝硃批谕旨_page416.html">416</a><a href="世宗宪皇帝硃批谕旨_page417.html">417</a><a href="世宗宪皇帝硃批谕旨_page418.html">418</a><a href="世宗宪皇帝硃批谕旨_page419.html">419</a><a href="世宗宪皇帝硃批谕旨_page420.html">420</a><span>...</span><a href="世宗宪皇帝硃批谕旨_page416.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
