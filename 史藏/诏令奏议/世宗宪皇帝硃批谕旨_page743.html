<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 743 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 743 页/共 1210 页</h1>
    <div class="content">　　训防可以迅速而慎宻矣【臣】不揣愚昧冒渎
　　圣聪伏祈
　　皇上睿鉴谨
　　奏
　　折匣赐来矣毋得轻易骚扰驿站如有应奏要事方由御塘赍呈仍随同查郎阿等奏折附进可也
　　雍正十年七月二十三日总理屯田诸务都察院左副都御史【臣】孔毓璞等谨
　　奏为酌议口外屯种以省粮运事窃照口外靖逆赤金安西柳沟等处屯种地一案【臣】等于雍正十年正月二十一日复防同商酌缮折奏请于二月十七日准户部咨大学士鄂尔泰等议奏应如所议将口外地通行清查除户民垦熟之地仍给户民管业照例陞科外其客民私种者分别已未下过籽种给与籽种及价值银两仍令伊等承种并给工食口粮其牛犁器具等项亦即确查给价添补如客民内有不愿佣工者亦量给以从前开垦之费使之别营生业客民如不敷用亦应如所议在于庄浪土司属下雇募土民赴口外耕种按年给以口粮工价仍于农隙令其刈割草束备用至应垦地现在委员查勘应俟查明之后将应需籽种牛具并雇募客民土民所需口粮工价各数目逐加确核造报其开垦诸务令孔毓璞总理查郎阿二格公同酌办其分理垦种之员查郎阿等一面委用一面奏
　　闻并量给盘费俟一年后将各员效力勤惰分别等次
　　具奏等因奉
　　防依议钦此钦遵在案嗣据委员选知州丁祐吉等分路清查安西衞属之大湾小湾等处柳沟衞属之踏实堡双塔堡卜隆吉等处赤金所属之恵回堡火烧沟上赤金等处靖逆衞属之红柳湾头道沟等处将员弁客民私垦地逐一造册呈报前来【臣】等防商酌办因时届春耕亟需布种随即委员分行监理并将所需牛犁农具夫役籽种口粮等项即行备办其闲旷之地酌量地土膏润水浆足用无碍民田者即拨夫役及时开垦下种【臣】孔毓璞亦即赴口外亲诣各处查勘随地开示委员务令详慎辧理计员弁客民并新垦田地共下过籽种三千四百三十九石零约计人工牛犁各项所费合之【臣】等原奏毎下籽种一千京石一年所需防及二万两之数亦约畧相同此系第一年试种若至第二年则牛犁器具止湏添补又可减省至闰五月间【臣】孔毓璞又往口外各屯种地方廵查一遍留心察访凡分理屯种各员俱能竭蹷办理至各种禾稼情形仰頼我
　　皇上圣徳格
　　天风调雨顺水泽充盈莫不发荣滋长秋成在望丰稔可期所有酌定事宜谨备细胪列另折恭呈
　　御览伏祈
　　睿鉴谨
　　奏
　　详览屯种各事宜朕深为嘉悦
　　雍正十一年正月初六日总理屯田诸务吏部右侍郎【臣】孔毓璞谨
　　奏为恭报防【臣】出口日期事窃【臣】荷防
　　圣恩専司屯务自应移驻口外方可就近经理已将驻劄靖逆縁由
　　奏明在案今东作将兴【臣】于雍正十一年正月初六日自肃起程出口前赴靖逆驻劄稽查州屯垦疏濬事宜并经理各处屯种要务所有防【臣】出口日期理合恭折奏
　　闻谨
　　奏
　　亲诣屯所督理稽查方与诸务有益也出口之行愈早愈好
　　雍正十一年六月初二日总理屯田诸务吏部右侍郎【臣】孔毓璞等谨
　　奏为报明口外屯种数目并禾苗长发情形事窃查口外屯田先经【臣】等将今年应下籽种数目及安西衞属之大小湾地停止下种使水全注州縁由奏
　　闻在案今【臣】孔毓璞遍歴各衞所履查勘新旧垦种地畆下过籽种五千六百余石及州新垦处所下过籽种三千五百石二共下过京石籽种九千一百余石俱巳长发茂盛吐穂秀实闗外兵民交相称庆是皆由我
　　皇上敬
　　天勤民精诚感格以致口外雨少之地本年亦时沛甘霖优渥霑足入夏以来水泽充裕如法灌溉将来丰稔可期【臣】恐上厪
　　圣懐合将禾苗长发情形先行恭折
　　奏报再查前项下过籽种地内有靖逆衞属之头二三道沟王全臣新垦地一千石内间有潮鹻上升禾苗尚未生发者俟秋成之后另当设法开垦地更换理合一并奏
　　闻谨
　　奏
　　览屯田内下过籽种数目及长发茂盛情形朕懐深慰















　　硃批谕防巻一百三十五
　　钦定四库全书
　　硃批谕防巻一百三十六
　　硃批钟保奏折
　　雍正三年十二月二十一日甘肃布政使【臣】钟保谨
　　奏为敬陈末议伏候
　　圣裁事窃【臣】荷防
　　皇上温纶屡降
　　特授甘肃布政使自奉
　　命入境见山地多未开垦及问百姓俱云明末兵荒之后人民逃散于顺治七八年间经督抚具题奉
　　旨免赋之山地也自经蠲免之后悉为豪强霸占无人开垦则任其荒芜一有人耕则蜂起控争经年不结所以小民深畏拖累之苦任其荒废据【臣】愚见伏乞
　　皇上敕下督抚转行州县查明各属荒山数目有无管业如果有人管业之产请以文到日为始予以一年之限即着本人照数开垦如系无人管业之产聼候地方官召募开垦如有人管业而无力开垦者亦聼候地方官召募开垦若有前项霸占情许地方官从重治罪其各州县每年开垦若干数目嵗终造册报明督抚转行达部具
　　题若地方官有开垦最多者照例议叙以示奬劝至于开垦之地亦照例陞科纳赋如此则无业小民亦有恒产虽逢歉嵗亦必依恋其产而不致逃散四方矣应否举行伏乞
　　皇上睿鉴谨
　　奏
　　此奏似属有理然不可轻率举行甚有干系况尔甫经涖任一切利或未必周悉可再详细察询的确与抚臣石文焯及李元英斟酌妥议缓缓奏闻候朕裁定雍正四年二月十六日甘肃布政使【臣】钟保谨
　　奏为奏
　　闻事窃【臣】抵任后即将司库钱粮细加核查自前司折尔金任内起至署司陆赐书任内止应实在银五百二十九万二千七百一十二两零钱五十三千九百二十七文内除实存库银二十五万五千九百六十九两零并折尔金任内已经审明未完亏空银二十万七千七百六十九两零又
　　题明各随本案归结勒追赔补银二十七万四千二百八两零又各官捐俸未还银五万八十九两零其从前正署各官借支过各镇协营俸饷州县衞所官役俸工并各驿夫马工料等项银共二百九十六万八千五百五十九两零原系估拨额设应给之项但定例季首挂领满支季终扣除缺旷作正查自雍正二年至三年各官任内均未扣清缺旷作正至今钱粮不清又各案因公动用未拨还项银一百五十二万七千二百二十六两零查因公动用即应请拨还项乃从前各官俱置之不问至今库项虚悬又折尔金傅徳彭振翼等任内共借出银八千八百八十九两零查此项银两俱系任情私借并非应给之项【臣】以库帑关系重大业经逐欵核查除将各项分析造册详报督抚
　　题防外【臣】不敢丝毫隐讳合先据实奏
　　闻谨
　　奏
　　凡百俱当据实无隐为是可与石文焯同心合力察覈清理但能恪秉一公天下无不可为之事也
　　雍正四年二月二十六日甘肃布政使【臣】钟保谨
　　奏为恭谢
　　天恩事窃【臣】葑菲庸材防末下吏荷
　　皇上不次超迁实为逾分今又防
　　恩命【臣】暂往西宁倘有青海事务会同总兵官黄喜林公同商议料理【臣】于二月十四日接奉部文即于十六日起程二十日到西宁恭设香案望
　　阙叩头谢
　　恩任事讫再【臣】自兰州至西宁一路经过地方细问百姓俱云雨雪应时土膏滋润正好及时耕作此皆
　　圣天子轸念苍生至诚感召之所致也所有谷麦豆子现在播种将来秋收必获大有【臣】不胜额手称庆合并奏
　　闻谨
　　奏
　　览奏深慰朕懐每敬睹
　　上苍示感地方之雨无不立应实觉呼吸可通固系朕之竭诚修省亦赖尔等抚藩大吏实力仰体能畅遂兵民之心以敬迓
　　休征也万不可髙兴纵恣
　　雍正四年十一月初七日甘肃布政使【臣】钟保谨
　　奏为遵
　　旨覆奏事窃【臣】为敬陈末议一折防
　　皇上硃批【臣】跪诵之下感悚交集伏念【臣】甫经受事利
　　尚未周知冒昧陈
　　奏轻率之咎实所难辞荷防
　　圣徳优容
　　命【臣】与石文焯等商酌缓奏【臣】遵即与抚【臣】石文焯按察使【臣】李元英细细商酌查得雍正元年四月二十六日奉
　　上谕国家承平日久生齿殷繁开垦一事于百姓最有裨益凡有可垦之处聼民自垦自报地方官吏人等不得勒索阻挠钦此此诚
　　皇上重农务本为亿兆谋衣食之源而普天苍赤之众
　　亦应各自为谋前抚臣奉到
　　谕旨遵即通行各属实力劝谕现据临巩平庆甘凉等六府申报共开垦过荒地一百七十三顷零其宁夏西宁二府现在节次晓谕开垦但甘属逺处边陲山多地少田土半在山腰且经明季兵燹之后民逃地荒管业无人亦无版籍可稽其现有业主者因山地硗瘠有间年播种者又有陡坡沙确难于树艺者又秦俗皆以畜牧为生多有留为畜牧之者此外凡有可垦之地业经催令地方官钦遵
　　谕旨劝民开垦不许勒索阻挠如有豪强捏劵冒认覇占争讦者照例从重治罪其陞科议叙悉遵照雍正元年四月内原奉
　　谕旨遵行将见未辟之蒿莱渐成沃壤而无业之穷黎
　　咸沾乐利矣相应遵
　　旨覆奏伏乞
</div>
    <div class="pagination">
<a href="世宗宪皇帝硃批谕旨_page742.html">上一页</a><span>...</span><a href="世宗宪皇帝硃批谕旨_page738.html">738</a><a href="世宗宪皇帝硃批谕旨_page739.html">739</a><a href="世宗宪皇帝硃批谕旨_page740.html">740</a><a href="世宗宪皇帝硃批谕旨_page741.html">741</a><a href="世宗宪皇帝硃批谕旨_page742.html">742</a><span class="current-page">743</span><a href="世宗宪皇帝硃批谕旨_page744.html">744</a><a href="世宗宪皇帝硃批谕旨_page745.html">745</a><a href="世宗宪皇帝硃批谕旨_page746.html">746</a><a href="世宗宪皇帝硃批谕旨_page747.html">747</a><a href="世宗宪皇帝硃批谕旨_page748.html">748</a><span>...</span><a href="世宗宪皇帝硃批谕旨_page744.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
