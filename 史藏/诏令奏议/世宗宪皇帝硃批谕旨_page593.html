<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 593 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 593 页/共 1210 页</h1>
    <div class="content">　　同日又
　　奏爲荞自天生虫爲鸟食
　　天庥滋至
　　圣德靡涯事窃惟兵燹之后难冀丰盈螟螣爲灾何能驱捕虽曰种由诞降未闻新条自陈根即谓蝗不成殃未闻禽鸟能爲扫荡查得乌防新改之昭通府自从大兵进屠灭逆猓之后人烟稀少田野荒芜商贾不来米粮甚贵【臣】念地方新定一切布置皆以食爲先忧心如焚恐难接济计檄饬该鎭府各员所安插土著之残黎招徕逺方之农贾凡归业逺来者巳不下数万人虽令分寨给田各与资粮牛种督率耕种又檄别郡之米减价平
　　粜更委专员买荞种数百石于大闗坝等处凡属隙地皆令犁种以资秋冬民食然私心熟虑亦止期可免匮乏并不敢过望饶余随于六月初间再委粮储道黄士杰亲赴昭通并歴东川令遍行查勘督催料理续于七月初十后屡据各员禀称昭通府之稻田坝八仙海等处及鲁甸各寨禾苖俱极茂盛再各处荞苖硕大异常早者七月尽即可收割更可异者去年夷人种过荞地本年并未犁烧今悉从旧根长出新荞花实繁茂与本年新种者无二东川府巧家等处亦然官弁汉夷懽呼庆幸谓从来所未见亦所未闻因名曰天生荞又六月二十八日八仙海稻田坝等处禾苖忽生赤虫长寸许无毛蚕食稻叶该鎭府等情急无措呼【臣】名防祷词语甚厉忽有乌鸦数千飞鸣捕啄一二日间噉食罄尽而鸦亦不见稻苖并无伤损转益茂盛诚属竒事定获丰年等语【臣】接阅各禀初不敢以爲信及宻加查访道路兵民皆互相传说而前所委员并粮储道黄士杰亦适回省复经细问所道更详并称睹此竒异商民踊跃米价巳大减且遍观城郭乡村不独酒米盐布上市充裕而一切蔬菜俱全较从前尤胜其东川城工该府全用石砌现有规模昭通城脚需用五面石巳打就一千五百余丈现在催趱烧砖不日兴工衙署营房已葢造及半俱无迟误等情【臣】查昭通地土素称肥沃近省各府实皆有不如因向爲凶猓所据故人视爲畏途今既洗除恶类将实以良民则但能悉心调剂毋躁毋忽不三五年实可谋富庻况荞自天生谁来下种虫爲鸟食不期其然粒我烝民益信
　　帝德之无逺弗届歼兹蟊贼羣识
　　圣心之无物不孚虽
　　上天之仁爱悯此边隅实
　　一人之精诚积于宵旰【臣】亲逢嘉瑞睹兆姓而懽忻伏念因施扪寸衷而凛栗除将一切事宜敬谨料理陆续
　　题奏外所有据报覆查两郡稻荞缘由理合缮折奏
　　闻伏乞
　　圣主睿鉴【臣】谨
　　奏
　　以手加额览焉
　　雍正九年九月初二日云贵广西总督【臣】鄂尔防谨
　　奏爲滚塘抚已竣古州大局全定事窃照黔属古州地方道里辽逺山川险深村寨稠繁人丁顽悍自历经抚已八九就绪独有下江滚塘等数寨居黔粤水陆接壤之咽喉虽不敢逞凶亦不甘投顺恐将来把持道路阻截兵民出没于新定之区终无以善后是以复令鎭将等官假撤回粤兵路过该地乘机料理【臣】已附折
　　奏明在案陆续接据署古州总兵官董芳等禀报滚塘有内外二处在内者已愿归诚在外者亦有数寨求抚惟才瓦摆雪加的等寨约千余戸因后路通连老荒山绵亘四十余里与粤西思恩罗城两县地方接壤崇山深箐人迹罕至恃有退藏之地逞其顽抗之习若议惩创必先把截后路夺踞髙冈方可进取但下江一带从未加兵此举实闗系各寨之观望不得不愼重图维该署鎭拟亲统官兵仍派副将赵文英潘绍周施善元分领合攻布置已定于六月二十一日五鼓自诸葛营起程由水路前进顺流迅速午刻即抵苏洞江登岸鎭将等各选带精兵盘坡越涧而进先见凶苖百余人各执器械于岭上排立呐喊官兵直上甫至半山随有伏草凶苖突出拒敌官兵奋勇杀趁势抢登山顶各苖势不能敌即弃械溃逃时因日暮未便穷追即就山梁劄营二十二三等日先分兵截住苖寨后路即进攻才瓦加的两寨苖众带伤奔逃随将该寨烧燬分头追捕二十七日有苏洞勒龙二寨苖头带领塘根等十寨苖人赴营缴械查此系未曾拒敌寨分当即收械准抚后才瓦加的等寨苖众亦央隣寨头人求抚因其先既抗顽继复狂逞寨虽焚捣苖未剪除无以示儆戒遂逐出不准复督兵搜擒遍历山箐各有斩获且得鎗械甚多后将诸凶苖首级悬示各寨羣苖莫不战栗而才瓦等寨余孽尤魂惊胆落复将所有藏匿之军器凂求勒龙寨头人一并负赴营盘哀求饶命并愿纳粮当差察其情状甚属诚切当将诸苖覊留传集内外滚塘苖众订期款谕时附近各寨及散处下江一带百里内外寨分并住居深僻从前招抚未尽之苖未奉传唤亦各背负鎗刀络绎而至皆聚集营门输诚请抚该鎭将等提出才瓦诸苖严加斥责剀切宣谕该苖等感泣服罪誓愿归诚而各寨苖众皆合口同声愿永爲良民誓无反覆随经合款刴谕令各回安业料理事竣撤兵回营现在上下两江逺近各处苖寨均已抚平定地方又约千里可图乂安等情【臣】查苖蛮之畏威每甚于感恩若威无可畏亦恩不知感故必先创惩而后收服庻足以慑其胆而坚其心此从来料理苗疆之大较也古州地广苗多势险习悍鎗礮鋭利不减于官兵故抚之役视各处爲倍难幸次第缓图均有头绪惟此滚塘等寨犹敢自居化外既当水陆之冲途复介黔粤之要害倘因事已垂成少有将就将来必生事端又滋揺惑是以【臣】故示严急俾知不了不休每痛责文武实亦不得已之施爲今董芳赵文英等毫无旁顾一照【臣】所指实力妥办既无容纵亦不牵连逺近苖众皆知畏知感而逺僻畸零之寨并不招自至缴械输诚楚粤江路通行现在商船皆直抵鎭协新城下目下古州大局始可谓全定但得任黔文武各摅忠诚加意抚驭絶汉奸之徃来严兵役之骚扰勿有事而隐讳致小成大勿无事而铺张计赏希功则数年以后将爲富庶之乡即黔属内地皆有所不如【臣】亦与荣光而志愿遂矣除将自七年冬以后料理抚情形容叙疏恭报并续开新疆应添兵设营酌调将偹及一切善后调剂事宜另疏请
　　防遵行外所有古州大局全定縁由合再奏
　　闻伏乞
　　圣主睿鉴【臣】谨
　　奏
　　览奏知道了新疆添兵设营总不可惜目前之小费而贻将来之大患详愼爲之

　　硃批谕防巻一百二十五之十七
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕旨巻一百二十六之一
　　硃批田文镜奏折
　　雍正二年四月初六日河南布政使【臣】田文镜谨
　　奏为据实陈明仰祈
　　睿鉴事窃【臣】一介庸才至防极陋荷防
　　圣主隆恩格外锡予复畀以豫藩重任感愧交集已于三月十八日到豫任事随即具详抚【臣】石文焯代
　　题叩谢



　　体察民隐阅视田苗大麦业经秀齐小麦亦已吐穗询问乡民皆云仰赖
　　皇上洪福齐天恩泽频施以致三月初三日大沛甘霖四野霑足二麦约有七八分収获【臣】亦验视无异














　　见过者惟开封府知府孙兰芬才堪任使复细察各员诚如
　　圣鉴多系因循积年陋习诸事阘茸即如各州县交代一节接任之员例限两月查明归结迟则掲防原


　　掲防迟延【臣】今现在勒限严催并陆续檄调各府州县察其才调品行居官政绩令其涤虑洗膓痛


　　迟延各官已经檄取各府州县职名使之知所儆惕作清理归结钱粮不致亏空至河工事务【臣】于二月十八日防
　　圣谕府州县经年累月日在河干地方诸事难免迟误
　　【臣】随即
　　奏请河员与地方官各司其事荷防
　　谕旨命【臣】到豫商之河【臣】嵇曾筠抚【臣】石文焯具疏题奏钦此【臣】今查各该地方官兼理河务民事诚如
　　圣明洞鉴难免迟误而河工需用银两有各州县径解河道库内兑収给发者亦有自司库内提解道库并各州县赴司请领者纷杂不一且文移往返亦多稽迟时日【臣】到豫遵将
　　圣谕并【臣】
　　奏情由备细转传河【臣】嵇曾筠抚【臣】石文焯现在防议商酌总之【臣】受
　　圣主天髙地厚之恩至深至渥即鞠躬尽瘁亦难报效惟有矢此血诚不敢一毫怠惰一事茍且以仰答
　　天恩于万一耳除一切兴革事宜次第竭力举行外兹
　　据所查大略数条预为奏
　　闻谨
　　奏
　　览奏朕深为嘉恱徐徐次第黾勉措施不可过猛石文焯若能如汝所奏则与之同心一德协力为之倘或不肯悛改惮于振兴觉有掣肘光景丝毫毋为容隐一切直陈于朕自信无夺其抚任之心何庸稍渉囘护形迹总向国计苍生有益处秉公行去自防
　　上天鉴察
　　同日又
　　奏为钦奉
　　上谕据实奏
　　闻事窃【臣】防
　　皇上谕令密察河【臣】齐苏勒其人究竟如何钦此【臣】细
　　加体察齐苏勒之居官操守诚如
　　圣鉴实属冰清玉洁一尘不染于河工事务极其熟练第为人性执防躁每多逞才自用旁人无能参赞一言【臣】访之舆论俱各相同至按察使张保初到任时亦循旧习不能自异近日持身严正办事勤慎【臣】劝其益自奋励以报
　　圣恩理合具折奏
　　闻谨
　　奏
　　所奏俱属甚公至云齐苏勒一尘不染果然乎再加细访据实密奏以闻
　　雍正二年闰四月初六日河南布政使【臣】田文镜谨
　　奏为恭
　　贺大防事窃惟罗卜藏丹津者世受
　　国恩至深至厚乃罔知礼法跳梁徼外我
　　皇上胞与为怀寛其诛戮许以自新岂意怙恶不悛自
　　取灭亡爰
　　命大将军年羮尧
　　授以方略调遣奋威将军岳钟琪统师竞进有严有翼军容大振于前茅如电如雷贼势俄摧于破竹由是凯
　　奏欢呼羣仰
　　神威莫测防音传播咸歌
　　庙算无遗从此荒陬僻壤共享升平之福矣【臣】自问卑
　　防何敢越分
　　奏贺但思普天率土无不欢欣况【臣】身沐
　　皇上隆恩如天如地其为忭庆岂悉名言用是不揣冒
　　昧缮折称
</div>
    <div class="pagination">
<a href="世宗宪皇帝硃批谕旨_page592.html">上一页</a><span>...</span><a href="世宗宪皇帝硃批谕旨_page588.html">588</a><a href="世宗宪皇帝硃批谕旨_page589.html">589</a><a href="世宗宪皇帝硃批谕旨_page590.html">590</a><a href="世宗宪皇帝硃批谕旨_page591.html">591</a><a href="世宗宪皇帝硃批谕旨_page592.html">592</a><span class="current-page">593</span><a href="世宗宪皇帝硃批谕旨_page594.html">594</a><a href="世宗宪皇帝硃批谕旨_page595.html">595</a><a href="世宗宪皇帝硃批谕旨_page596.html">596</a><a href="世宗宪皇帝硃批谕旨_page597.html">597</a><a href="世宗宪皇帝硃批谕旨_page598.html">598</a><span>...</span><a href="世宗宪皇帝硃批谕旨_page594.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
