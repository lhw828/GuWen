<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 418 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 418 页/共 1210 页</h1>
    <div class="content">　　闻伏乞
　　皇上睿鉴谨
　　奏
　　据奏楚省晴雪应米价平减朕以手加额览之
　　同日又
　　奏为敬陈一得仰恳
　　睿鉴事窃照盐觔为民食所必需亦为课饷所关系故引有定额价有定数源源运售则市价常平商本不亏民无淡食斯为两便查湖北一省毎年约销淮盐三十五六万引又带销引盐四万道合计不下四十万引由两淮完饷掣盐桅封始得开行至楚俱在汉口盐店分发行销但查向来额引虽有定数商人办课不无迟速掣放桅封又有守缓急之不一是以盐船到楚多则商有亏本之虑少则民有淡食之苦且盐臣并无数目知防邻省无可稽察商人毎于年底需盐之时捏称盐缺暗短觔头重价累民【臣】思盐价之所以长落不常者皆由额引未经按月拨定之故如湖北额引四十万以一年计算毎季应销十万引毎月应销三万三千三百有零盐臣于毎年批定额引之中立定限期务令商人将一季应运之盐于季前完足课饷场盐一到立行盘掣改捆上船即发桅封开运不令守一面将所运盐觔数目并开行日期咨明销盐省分之督抚按期查察不许中途故意逗遛即或风信不常迟亦不过半月如过半月不到督抚立即咨催盐臣严行查究如船到汉口商人即将所到数目报明该县转报并令选择正商经理如此运盐有定数商人得以分季完饷力自有余开行有限期盐船不致任由停泊事有専责按季分运既免壅滞不销有亏商本随时充足亦无陡长价值致累贫民至盐规一项查据商人开报现奉盐臣核定湖北各衙门共九千两縁従前未定飬亷各官相沿收受今通省飬廉不足现于自首羡余银内仰恳
　　天恩赏给则此项盐规自应永行革除以纾商力且免
　　借口长价是否有当理合恭请
　　圣裁敇示遵行谨
　　奏
　　楚省盐务情节详悉致札于尹继善汝二人商酌妥协会同奏闻朕裁定将此奏并朕批谕俱令伊明白知之
　　同日又
　　奏为据实奏
　　闻事窃知府有表率属员之责必须精明强干方能察吏安民事无丛脞今有安陆府知府谈九叙年已望七精神懈怠政事因循不能振作【臣】面加策励据伊自称年力就衰虽欲勉尽职守而精神照管不到诸事不觉渐至懈弛等语【臣】查安陆一府民顽多盗最为紧要似此年老委靡实不克胜重任必致有误地方但无甚劣迹理合据实
　　奏明仰恳
　　皇上天恩另拣记名能员补授安陆府要缺其谈九叙
　　给咨赴部引
　　见伏
　　圣裁庶要地得人吏治整饬矣谨
　　奏
　　朕另有谕防
　　同日又
　　奏为恭请
　　圣裁事窃查湖北廵抚衙门向设笔帖式三员以备翻译清书之用今现在二员一系镶蓝旗人伊尔根于雍正元年来楚一系正蓝旗人尔察于雍正二年来楚俱经准到吏部咨行在案迄今七八年翻译清书之外别无所事额俸有限飬赡不敷若因目前无事咨送回京则伊等在外年乆亦能熟悉风土人情未便置之闲散【臣】伏查在京各旗笔帖式内如有才具可观年力富强者原有保举挑选补放同知通判等缺之例今伊尔根尔察二员【臣】见其年力甚壮人亦明白可否仰请
　　天恩准照在京之例遇有楚省同知通判缺出许令酌
　　量委署若能胜任具
　　题补授既免伊等坐糜廪禄而随材器使益当乘时奋励报效
　　皇恩矣是否有当伏乞
　　皇上睿鉴施行谨
　　奏
　　送部引见防遵行
　　同日又
　　奏为请
　　防拣发人员以资实用事窃湖北一省地居冲要所属州县佐贰等官于本任职守之内尚须黾勉策励各勤所事方免误公至于员缺委署以及公务差遣在在需人伏查雍正八年以前奉发楚省以知县试用并知县以下酌量
　　题补人员内除事故等项外余俱陆续
　　题请实授及现在委署试看者止有数人【臣】与督【臣】迈柱公同商酌仰恳
　　皇上天恩准将在部补选之知州知县内拣选十员知县以下试用并杂职等官拣选一十五员令赴楚省遇有员缺以凭酌量委署试用如能胜任按照例限具
　　题实授庶委署得人公事克办实于吏治有益理合缮折恭
　　奏伏乞
　　睿鉴施行谨
　　奏
　　照该抚所请行吏部知道
　　雍正十年二月十三日湖北廵抚【臣】王士俊谨
　　奏为恭报麦苗得雨米价平减事窃湖北入春以来天气晴暖风日融和二月初三初四等日连朝得雨麦苗早者长有六七寸迟者亦有四五寸青葱满目
　　恩膏普被共乐恬熙省城汉镇米价较前平减其余各府米价俱平理合缮折恭
　　奏伏祈
　　睿鉴谨
　　奏
　　览奏湖北麦苗得雨米价平减不胜欣慰
　　同日又
　　奏为请
　　防通行事窃惟
　　社稷山川载在祀典毎年春秋二祭俱动支正项钱粮依期致祭凡以昭事明禋春祈秋报实关
　　国家钜典是享祀之诚坛壝之制毋容缺畧不修防越従事也【臣】在广东布政使任内毎祭务必躬亲行礼修筑坛位缭以周垣前设坛门后植松柏以全规制通省举行在案今查湖北武昌为省防首郡
　　社稷山川并未设立致祭坛位毎届祭期布政使仅委员行礼荒郊草具防玩不恭而通省竟有不知举行者【臣】随严行查勘刻日建立通饬去后伏思
　　社稷山川之神本与
　　先农并重均载祀典守土者各尽敬诚以祀之则隂阳和而风雨时利益民生实非浅鲜今府州各县止知按额支销祭品银两并未将墙垣坛址择地营建随时修整以致日就缺畧各省恐亦未尽举行似应仰请
　　圣恩敕谕直省督抚将所属州县应设
　　社稷山川两坛坐落基址丈尺并筑围墙前门后树务合体制该地方州县原有者敬谨奉祀未建者择地举行造册达部遇有陞迁事故俱照
　　先农坛忠孝节义祠定例一体列入交盘顶内查明接受偶或坍损随时修整完固庶典礼永埀不致循名失实而治民事神俱各咸知谨凛矣为此缮折具
　　奏伏乞
　　皇上睿鉴敕议施行谨
　　奏
　　所奏是另防通行饬谕
　　同日又
　　奏为敬陈末议仰祈
　　睿鉴事窃【臣】知识短浅毎伏读
　　皇上钦定律例精详允当于明罚敕法之中广如天好生之徳臣下奉行惟恐不力尚有何词敢赞
　　髙深于万一但就成例之内可以推广
　　圣恩情法兼备者【臣】不揣愚昧谨列四条为我
　　皇上敬陈之一独子留飬之例孀妇尤为可矜也一强窃同居之父兄等知情不知情减等拟罪之处尚须定议饬遵也一逾限处分应分别初叅二叅之轻重也一州县刑书宜一体添设总吏也以上就【臣】知识所见敬陈末议是否有当伏乞
　　皇上睿鉴敕议施行谨
　　奏
　　试交廷臣酌议朕观四条中未必有一二可采择者
　　同日又
　　奏为请
　　防事窃查各省乡试应用帘官自雍正五年钦奉谕防将本省知县入帘之例槩行停止议将隣省在籍选之进士举人确访文行素优者县府保送督抚亲加验看俟隣省调取限八月初一日齐集调取之省城照例关防主考进闱之日监临督抚传集当堂公同掣籖掣得内帘者即令入闱分校其余即令回籍至外帘之收掌受巻弥封誊録对读五所官仍于本省府州县佐贰等官选择委用其调取之进士举人往来路费毎人给银三十两在本省公费银内动支等因奉
　　防遵行在案今湖北省例分十一房应调取隣省房考二十人江南七人江西七人河南六人此二十人内掣用内帘十一人其余九人即应回籍不特虚糜公费亦且旋来旋去徒滋往返之劳以【臣】愚见与其无事空回不若即令分掣外帘五所俾得各司所事免调本省府州县佐贰等官委用则隣省人员既不虚跋渉之苦而本省佐贰亦可无调委之繁矣再查各省现有藩臬两司衙门学习进士或十人五六人不等皆系甫登科第文艺未荒学习非比専官又无地方责任若非分派学习亦为隣省应聘人员似应一体查明经书如湖北应调二十人现有学习进士六人止湏调取隣省一十四人于临场之日与隣省人员一同掣籖分入内外帘之用如此则帘官俱慎重周密佐贰亦得各勤职守于科场条例及料理地方似属均有禆益伏乞
　　皇上敕示遵行谨
　　奏
　　此奏是交礼部议覆有防
　　同日又
　　奏为备陈郧归二属劝垦修城之要务仰祈
　　睿鉴事窃查湖北缺荒地亩惟荆襄郧归四府州皆不足原额而荆襄二府犹为荒熟相等惟郧阳府属六县通计原额征粮田地共四万九千二百六十余顷现止成熟陞科五千六百一十余顷尚荒四万三千六百四十余顷归州所属除恩施一县新经改设外通计一州三县原额征粮田地共一万六百余顷现止成熟陞科五百六十余顷尚一万余顷上年奉部文行将民间旧荒地亩逐一查勘分别可垦不可垦内有贫民无力者许借给牛种限年陞科一案【臣】到任后询据郧阳府开报所属可垦田地仅一百一十九顷有零归州所属尚未清查报到【臣】详加访察郧归二属荒缺固多而民间欺隠包占者亦复不少府州各属以地处偏僻悉皆因陋就简并不加意招徕实心劝垦不但赋税虚悬亦且经费无出従前未定飬防官役俸工不敷一切取之里下以致毎年完办杂派多于正供如果田地尽属缺安能有此额外之承应此事理之显而易见者【臣】现在行晓谕宣布
　　圣恩务令陆续首报概免従前隠匿之罪一面饬行郧归二属设法劝垦其有主荒地勒限半年聼本人自行垦复按照水旱限年陞科倘过限不报即许他人赴官承垦开明顷亩四至给照管业出资垦熟完粮以期次第足额并请




　　如保康郧西竹山竹谿四县并归州之城现俱仅存基址至兴山长邑巴东恩施各县则原本无城可否姑缓置议其郧西等州县坍废城垣自应酌



　　制【臣】未敢擅便合先具折
　　奏请伏乞
　　皇上睿鉴饬示遵行谨
　　奏
　　览
　　同日又
</div>
    <div class="pagination">
<a href="世宗宪皇帝硃批谕旨_page417.html">上一页</a><span>...</span><a href="世宗宪皇帝硃批谕旨_page413.html">413</a><a href="世宗宪皇帝硃批谕旨_page414.html">414</a><a href="世宗宪皇帝硃批谕旨_page415.html">415</a><a href="世宗宪皇帝硃批谕旨_page416.html">416</a><a href="世宗宪皇帝硃批谕旨_page417.html">417</a><span class="current-page">418</span><a href="世宗宪皇帝硃批谕旨_page419.html">419</a><a href="世宗宪皇帝硃批谕旨_page420.html">420</a><a href="世宗宪皇帝硃批谕旨_page421.html">421</a><a href="世宗宪皇帝硃批谕旨_page422.html">422</a><a href="世宗宪皇帝硃批谕旨_page423.html">423</a><span>...</span><a href="世宗宪皇帝硃批谕旨_page419.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
