<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 893 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 893 页/共 1210 页</h1>
    <div class="content">　　奏为恭缴
　　硃批谕防先行覆奏事窃【臣】钦奉
　　硃谕一道跪读之下仰见
　　皇上明目达聪
　　睿照无遗曷胜愧悚伏查天津地方盗窃颇多诚如圣谕【臣】于本年九月初四日曾将天津沿河一带泊头镇连儿窝等处冲繁杂遝府县驻劄既逺就近竟无专管之员大槩情形及现在筹画欲行办理縁由附折奏
　　闻自到任至今三月之内留心访查诚恐一人之言遽难凭信复经选差员弁于沿河一带四次往来细加确访正在酌议
　　题请将各地方现在空闲之驿丞税课大使改兼巡检等官分界管理专司巡缉令各就近之府佐稽查管束其怠玩员弁更当遵
　　防严饬分别惩创至天津典史崔天机于今年八月内闻讣丁忧先据天津县徐而发详请将该员给假治防仍留办事【臣】未即准行复据该县面禀【臣】及两司云天津系新改地方又有河盐及镇道各防驻劄衙役聚集未免事多格碍无人相帮典史崔天机系供事出身料理旗民事务各项往来差遣熟练无误必得留其帮助办事方属有益等语【臣】看徐而发虽未可深信而办事颇有才情【臣】系初到又经府转谅伊等不敢欺诳遂批司查议据覆新改地方难拘常例【臣】是以据详咨请部示近准覆文应令回籍守制转行在案今既有前项劣迹岂可姑容随立行看守并密委学习进士丁廷植前往查其科索各姓名赃数外因盐商俱是长芦盐法道专辖即当铺亦多系商家所开复令该道彭家屏亲传商总面问自不敢隐讳至于别行铺面及平日贪婪各情恐天津县以曾经亲为保留有所掩饰特饬天津府知府李梅賔就近严行详查一面咨部斥革从重究拟断不使其漏网理合先行据实覆
　　奏所有奉到
　　硃谕一并恭缴伏祈
　　圣鉴谨
　　奏
　　览奏知道了
　　同日又
　　奏为奏请
　　睿鉴事窃【臣】屡承
　　训防谕以人才难得先后歴任于文武大小属员中从未肯轻忽遗弃更不敢滥举市恩凡有保荐之员俱于原题奏内据实加填考语分晰声明恭候
　　圣鉴钦定又恐拘谨者流于废弛有才者间至放纵时加察访稍有前弊即行叅劾断不因已经保荐輙为庇护自蹈冒滥欺妄之咎今查平阳府知府李煚系原任广东平和令后捐主事同知【臣】向在京时见其颇有才情及后久不往还雍正六年因浙省派官清查各府歴年旧欠钱粮缺员未敷忆及其人
　　题请行调至浙分查台州府属颇见勤劳事竣之后縁海宁塘工乏员题明留浙暂署杭州府通判分管海塘至八年秋汛后送部引
　　见防
　　皇上简补平阳知府【臣】每于便中留心托人探其表率措施如何今风闻李煚近日性情尊大举止乖张与同城总兵官必欲平行以致文武不和【臣】深为骇异及访之过往山西人转有赞词诘以前故据称因伊所属洪洞县系本省保留之员亏用追存杨尚书逺年家产银两欲摊丁内弥补李知府与之作对又待属官过严多不喜他或者布散流言惟恃才任性则有之等语虽传说不一难以凭信但恐该府器小易盈平阳系紧要大府【臣】曾经荐




　　知府之列因其出纳吝啬家道素丰自必慎重钱粮管库可以放心彼时盐政诸务【臣】数年料理已有头绪原不专借该道整顿是以声明请
　　防准用乃该道到任以后琐屑卑鄙诸事迟钝上年秋间将已完课之水程稽留不发屡催罔应商盐无从开运以致苏州缺盐数日价值骤昻【臣】一面差员星夜儧运接济平减彼时即欲防处因伊初到未久严加面饬记以大过望其悛改岂意该道渐次行为更甚于前如苏松近海各场灶民秋月风潮被水乏食急待赈恤而商捐现成之米抗违留难日久不发已防
　　圣明洞鉴严饬其他可知夫盐政全在随时调剂丰熟之岁缉私宜严遇歉即当变通今秋绍兴已有聚众拒捕殴官伤兵之事而松所已掣引盐运店者漂没颇多浙商赀本原不及两淮近又亏折艰于收买彼被水穷灶无处觅食专頼水退即可煎盐度命非比久雨不产若有盐难售岂肯束手忍饿自必偷卖济私人众情廹绳之过急即生事端惟有多发备存公费银两遍收灶盐使之皆归公仓则私贩不禁自散既可冬季益掣又济穷民口食免得海濵枭徒聚集为害地方消患未萌最关要务今十月终旬南来便人过往问及仍不肯发银广收现已掣期将届盐数尚少倘捱至过岁补掣递压惰误
　　国课生民两有未便总之江承玠居心隂险总不肯以一身担当重务明知误公可以推诿年岁与己无渉【臣】虽已在直隶而该道系【臣】题补专管大员似此诸务有心怠玩不但【臣】数年整顿成规一旦隳坏而
　　国家公事岂忍听其贻误合并据实陈明仰祈
　　皇上俯察愚忱可否将浙江盐驿道一缺另为拣选特放干练才守之员速往办理庶于盐课钱粮有裨而【臣】误用劣员之咎或可稍逭万一矣为此谨
　　奏
　　江承玠系由户部司官陞用外任朕所悉知之人前于题补道员时曾经有谕虑其不妥第遽加罢斥则始初荐举不当难免物论朕意莫若卿照此奏竟行具疏题防名正言顺殊属允当至此缺甚要现在浙员中有可胜任者密折奏闻以便临时一并降防施行
　　雍正十年十一月初十日直隶总督【臣】李衞谨
　　奏为遵
　　防覆奏恭缴
　　御批事窃【臣】因闻李煚近日居官行为人言不一并江承玠有意怠玩恐致贻悮不敢隐讳据实陈
　　奏荷防
　　皇上天恩分晰指示令【臣】将江承玠竟行题防仰见皇上圣虑周详体恤臣工至意谨已遵
　　防另疏题防但【臣】前次具折原请
　　皇上鉴察干断不敢擅定处分今既露章防奏似当明正其罪若不令其出资数万于工程效力无以为有心自顾怠玩公事者戒目前浙省海塘罚赎银两所余无多今秋风潮又有坍缷矬落需费正繁故于本后声明请
　　防应否将江承玠革职发往工程处除百丈以上之工仍动公项外其余零星修补之处使其出资办理庶足稍抵徇私废公之罪以儆积习伏候
　　睿鉴又防
　　皇上宥【臣】从前误举之愆复
　　谕此缺甚要现在浙员中有可胜任者密折奏闻钦此
　　【臣】承
　　命之下惶恐感戴谨将浙省现任知府十一员才具操
　　守居官行事据实分晰开单进呈
　　御览恭候
　　圣鉴所有原奉
　　硃批奏折三件理合恭缴伏乞
　　睿鉴施行谨
　　奏
　　江承玠事题本到日有防所遗员缺朕意欲以张若震陞补其台州府缺浙员中可得相宜之人否或州县牧令有堪擢用之才即阶级稍悬亦不妨密以奏闻候朕裁酌
　　雍正十年十一月二十九日直隶总督【臣】李衞谨
　　奏为奏
　　闻事窃【臣】自到任后即将沿河一带并各地方盗匪奸宄屡次留心密访除现在已经分别惩创未敢逐件琐屑渎陈外查直属有大成衣法等教名目愚民信从入伙者甚多【臣】访知数处为首之人开名饬令地方官密访确实并令选择诚谨之人佯投入内探其作为今据深州知州徐绶等员回禀前来照依指示办理之法查得大成教首系旗人王姓武举果住滦州石佛口名下有次掌教二人一系周世荣住饶阳县曲吕村今因瘫痪有伊弟广东丁忧通判周世臣代主其事一系王瑛住深州贡家台凡教内有能宣经讲道者即为小教首分住各处招引众人如深州之郑自昌衡水县之杨林全侯燕平河南地方之靳清宇皆其领头门徒其衣法教之老教首乃已故旗人董一亮今有伊女代掌住居易州而饶阳县武举王作梅为之管事次教首则饶阳之孙连若等尚有数处相从之人亦众以上二教始于顺治年间大都以轮廻生死诱人修来世善果为名吃斋念经男女混杂每月朔望各在本家献茶上供出钱十文或数百文积至六月初六日俱至次教首家念佛设供名为晾经将所积之钱交割谓之上钱粮次教首转送老教首处谓之解钱粮或一二年一次各有数百金不等其所诵之经有老九莲续九莲等名色与【臣】所闻大槩无异竝钞得经咒数册俱系鄙俚之词此等虽属哄诱愚民钱财尚无谋为不轨情状但附和既多传染日久终有后患【臣】愚昧之见若目前一时举动即止于查拏首犯而入教人众惊惶疑惧轻生逃窜事所必有现在将届岁暮倘使无知愚民流离失业亦所不忍【臣】议酌定告示预先备就分晰晓谕凡有误行入教者许其烧燬伪经改悔自新槩不株连于新正初间密行各处临时一面张贴一面将前项著名教首数人逺近同日动手务获酌量轻重处治庶愚民免于惊扰首犯不至脱但【臣】见识短浅应否如此办理抑或由京差拏之处伏祈
　　圣训指示钦遵谨
　　奏
　　一面张示一面缉捕既可免惊扰又不虞逸脱办理已属合宜何庸由京差拏耶衣法教名目向日未闻大成邪教前经屡谕宜兆熊等访察乃漫不经心未副朕意今如此措施甚为可嘉之至
　　同日又
　　奏为据实覆
　　奏事窃查天津县典史崔天机丁忧科索盐商铺面一事【臣】凛遵
　　谕防分饬严查密加确访去后兹据长芦盐法道彭家屏于十一月二十五日覆称芦商共分六纲在津按月轮流办事随传值月各商逐一细加面问并令据实亲笔画押因崔天机母故之后浙晋纲商十二家内惟凌元标等五家往吊所送奠仪五钱一两不等晋升纲商十一家共送疏菜茶食十六色纸盘一副晋源纲商九家内有牛万钟等四家往吊各送奠仪五钱一两不等其晋泽庆丰河东三纲未有一人吊送又开当商人王子德随众公出奠仪一钱七分俱系自身往吊竝无总收科派并据该道禀称崔天机素属勤勉官既微小人复痴呆各商岂肯受其科敛等语又据天津府李梅賔覆称查据当商贾培章等佥称当铺十八家共送崔天机奠仪四两祭幛一轴水礼十六色又縀铺户姚四朱凤翔等各送奠仪五钱余与彭家屏所覆相同此外因事贪婪受贿之处再四严查据司府等各覆实无赃证与臣前差之学习进士丁廷植密访回禀大槩无异伏查杂职等官平日与地方盐商当铺往来生节收受陋规礼物视为交际之常此等积习相沿难逃
　　圣明洞鉴今崔天机以母故收受吊奠礼仪约计共有二十余两虽系各人自行餽送而么麽小吏未能尽守廉隅既经染指罪有难辞合将查得各情由据实覆



　　圣主之前者【臣】于十月二十九日始行接奉
　　皇上圣谕随即差员前往密查乃未到三四日前即传闻有此一事【臣】不禁骇异急为根究系十月二十九日商人冯相臣对众商所说随查冯相臣籍本杭州在津行盐本年九月内有原任总兵刘业浚因伊亲京营游击万吉士于天津盐铺放债商人李九如欠吉士银五千两吉士凂刘业浚来津取讨住宿平素相交之冯相臣家九月二十四夜賔主饮至四更始散失其衣服二包银四十两次日报官知县因公在保典史崔天机前往勘验见冯相臣住房左右后面俱系商家前临大街墙垣坚固无损所失之银俱在刘业浚枕箱之内似非外人所能窃取遂带相臣业浚之家人盘诘一番二人以不留脸面大加痛恨业浚随即进京回告吉士临行有必要报复之言而冯相臣复屡登守备李甲早之门咆哮呵斥勒要三日获贼又闻相臣家尚养有叶姓之人道袍草履时常往来京师指称能于王府行走看其踪迹近似丹客坐功之流相臣借此二处相与甚不安分曾因比课太严骂过运同孟周衍众商公求得免又往拜通判裘豳生嗔其不开中门于沈志三家痛加辱詈天津官民多称为冯太爷此番之事无不闻而更惧【臣】思地方失窃自当严缉典史犯法亦应重处但棍徒借以卖弄威福煽惑愚人狂妄招揺颇有关系【臣】既有所闻不敢隐讳缄黙相应一并附折陈明伏候
　　皇上睿鉴施行谨
　　奏
　　据奏则冯相臣乃大不安分之人也极应严行惩处其对众声言崔天机一节不必渉及至于叶姓道人行踪诡异亦当究明来歴不宜疎忽此奏殊属可嘉
　　雍正十年十二月十三日直隶总督【臣】李衞谨
　　奏为敬陈愚昧之见仰祈
　　睿照事窃【臣】接阅邸钞奉
　　防福建泉州府知府员缺着礼部员外郎鄂善补授钦
　　此仰见
　　皇上慎重方面为一郡之表率
　　特于部院保举人员内拣选酌用【臣】系外吏何敢妄防一言但泉州府系福建第一紧要之缺所属山海交错兵民杂处非老成干练之人不足以副此任鄂善在浙臣因其人颇聪明彼时可以就近管束曾经声明保
　　奏请用为乍浦理事同知荷防
　　圣恩俞允后经随带进京引
　　见令臣教导成就又縁与乍浦副都统傅森言语不相和协并闻其酒后未能谨慎是以请调改用杭州今虽阅歴数年差改前习但得内地安静府缺与上司相近地方尚可黾勉供职如于泉州紧要重地独当一面恐少年髙兴恃才任性人地似未相宜【臣】与伊父鄂密达共事数年从未敢隐蔽其长亦不肯讳言其短俱有先后原折题本可据此件毫无所用爱恶之处实縁身受
　　皇上厚恩偶遇稍有关系之事若不据实
　　奏明于心何以自安伏乞
　　睿鉴或于相称别缺知府调补则该员既得成全以报殊恩而地方亦防得人之福矣谨
　　奏
　　所见是泉州府缺因鄂善系廷臣保荐之员一时未暇详审人地遂降防以之补授今览奏方始忆及已另谕该督郝玉麟酌调矣




　　硃批谕防巻一百七十四之十四
　　钦定四库全书
　　硃批谕防巻一百七十四之十五
　　硃批李卫奏折
　　雍正十一年正月十五日直隶总督【臣】李卫谨
　　奏为恭缴
　　御批附陈交代起程事窃【臣】自进京叩觐
　　天顔十有余日荷蒙
</div>
    <div class="pagination">
<a href="世宗宪皇帝硃批谕旨_page892.html">上一页</a><span>...</span><a href="世宗宪皇帝硃批谕旨_page888.html">888</a><a href="世宗宪皇帝硃批谕旨_page889.html">889</a><a href="世宗宪皇帝硃批谕旨_page890.html">890</a><a href="世宗宪皇帝硃批谕旨_page891.html">891</a><a href="世宗宪皇帝硃批谕旨_page892.html">892</a><span class="current-page">893</span><a href="世宗宪皇帝硃批谕旨_page894.html">894</a><a href="世宗宪皇帝硃批谕旨_page895.html">895</a><a href="世宗宪皇帝硃批谕旨_page896.html">896</a><a href="世宗宪皇帝硃批谕旨_page897.html">897</a><a href="世宗宪皇帝硃批谕旨_page898.html">898</a><span>...</span><a href="世宗宪皇帝硃批谕旨_page894.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
