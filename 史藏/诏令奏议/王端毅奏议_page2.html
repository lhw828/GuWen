<!DOCTYPE html>
<html>
 <head>
  <meta charset="utf-8"/>
  <title>
   王端毅奏议 - 第 2 页/共 7 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   王端毅奏议 - 第 2 页/共 7 页
  </h1>
  <div class="content">
   臣先任刑部左侍郎钦差总理河道近准本部咨准吏部咨钦改前职伏念臣材质凡庸学术疎浅偶中春闱之选麄防秘阁之书任评事任寺副恒忧谳议之未明为知府为布政每惧承宣之无状两副都宪而左以右陞再佐秋官而北由南转食禄年久感恩日深虽迫桑榆之年难忘圣主岂知钱谷之托遽及愚臣抚已若惊腼顔就列臣敢不坚持晚节益励初心竭犬马之微劳答乾坤之大德臣无任感天荷圣激切屏营之至除望阙谢恩前去到任管事外谨题
　　南京户部
　　处置运粮余丁月粮奏状
　　广东清吏司案呈抄蒙钦差南京守备太监安宁等节该钦奉勅尔等防同将南京各该卫所旗军并新江口等处寄操旗军查勘酌量选补运粮若正军数少即将殷实余丁防凑照依正军事例免其一丁差使帮贴月支米一石养赡家口行粮赏赐一体闗给钦此钦遵除该年依勅选补外自是以后各卫所余丁因见运粮者月支米一石又有行粮赏赐别差者无有粮赏所以皆愿运粮而不愿别差卫所官吏受其请属凡遇运粮旗军逃故多不于正军内选差辄将余丁拨补甚有将在运旗军揑故掣囘改差就以余丁更替及至逃故等项旗军复役补役又不送去上运替囘余丁改差所以食粮余丁一年多似一年在仓粮储一嵗少如一嵗又如在外卫所旗军有月支本色米八斗者有月支本色米六斗者而运粮余丁一例俱支米一石比运粮正军支米反多若不处置非惟钱粮妄费抑且恩泽不均案呈如蒙乞勅该部计议合无通行内外军卫衙门今后不许将运粮旗军揑故掣囘改差果有逃故等项仍照先奉勅书内事理先尽操备等项旗军查勘酌量选补若正军数少方许将余丁防凑如运粮逃故正军复役补役即令上运替囘余丁改差在外卫所运粮余丁若该卫所正军食粮一石者亦与粮一石食粮八斗者亦与粮八斗食粮六斗者亦与粮六斗不可使余丁食粮多于正军其选补运粮旗军余丁俱于运粮完足囘营之日选补仍将选过余丁造册南京各卫送南京户部在外卫所送所在有司查照收粮敢有不先尽正军选补及将运粮正军揑故掣囘改差滥防余丁顶替虚费钱粮者叅奏挐问如此则钱粮不至于虚费而恩亦庶乎均一矣具题
　　申明茶法奏状
　　陜西清吏司案呈巻查应天府批验茶引所直隶常州府宜兴县张渚批验茶引所浙江杭州府批验茶引所节次闗去茶引自成化元年起至成化十年止陆续共闗过茶引五十八万三千六百六十一道前去发卖各处茶商照卖茶觔累催不见销缴查得本部先于景泰五年为因各处茶商人等多将旧引影射私茶不行销缴查照清理盐法事例具奏该户部依拟奏准出榜晓谕及行各处巡按巡盐巡河巡江监察御史监收船料提督洪闸郎中等官禁治搜检各批验所追缴退引等因已经通行遵守外今照前项退引累催不缴其故盖因批验所不置簿籍附写茶商姓名贯址或不照茶商路引聴其冐名开报或将引由卖赍产茶地方转卖与人如此欲得的确名籍行追缴引难矣况茶货出山经过官司既不从公盘诘又不依例批验纵有夹带觔重多是受财卖放彼何畏惮而不停藏旧引影射私茶又如南直隷常州府庐州府池州府徽州府浙江湖州府严州府衢州府绍兴府江西南昌府饶州府南康府九江府吉安府湖广武昌府寳庆府长沙府荆州府四川成都府保寜府重庆府夔州府嘉定州泸州雅州等处俱系产茶地方相去前项三批验所逺者数千里近亦不下数百里若照引内条例聴茶商径赴产茶府州纳课买引照茶于人为便理必乐从谁肯不买引由公犯茶禁今却令茶商皆来此三所买引路途窎逺往返不便欲其一二遵依不作前弊亦难矣况批验所退引该与截角今前项三所却管卖引不行批验照退名实不称有乖职掌呈乞施行等因到部臣等窃惟印造茶引盐引禁治私茶私盐系是太祖髙皇帝旧制今官不修职民不守法茶禁废弛一至于斯若不申明禁约非惟亏国家之课程抑恐坏祖宗之制度合无请给圣旨榜文通行天下晓谕今后园户卖茶及茶商兴贩茶货造引给由与夫批验纳课等项务要俱遵引由内条例数内惟买引一事免其纳钱只照见行事例毎引一道纳钞一贯中夹纸一张仍令前项产茶府州斟酌所管地方毎嵗可出茶货若干合用引由若干预先具数差人赴本部闗领前引囘还收贮出榜召商中买仍要辩验茶商路引果无诈伪即将其人姓名贯址附簿将引给与年终该府州各将卖过前引造册就将收过纸钞差人一同解缴本部钞送该库交收纸劄造引仍具数领闗次年合用引由各批验所如遇茶商经过务依例逐一批验将引截角如无夹带即便放行若有夹带就连人茶挐送本处官司问理年终将批验过客商姓名贯址并引数目及盘获私茶起数缘由造册申达所辖转缴本部查考如有日前停藏旧引未曾缴报者榜文到日限三个月以里赴所在官司告缴与免本罪敢有不遵条件兴贩私茶者许巡按巡盐巡河巡江监察御史监收船料提督洪闸郎中等官及各该军卫有司守把闗隘人员挐问挑担防载及引领牙行停藏之家俱依律治罪盘获私茶并盘车船头畜等物俱入官如将引由照茶依例批验截角卖毕随将赴往卖所在官司告缴封送原引衙门通解部查销若有过期不缴者原领引衙门查报各该巡按监察御史按察司提问追缴如此则职掌定而政务修法令明而奸蠧息缘系申明旧例清理茶法事理未敢擅便今将茶引由内条例开坐具题
　　计开
　　一茶引由内茶引一道纳铜钱一千文照茶一百觔茶由一道纳铜钱六百文照茶六十斤见行事例毎引由一道纳钞一贯中夹纸一张
　　一诸人但犯私茶与私盐法一体治罪如将已批验截角退引入山影射照茶者同私茶论
　　一客商兴贩茶货先赴产茶府州具报所卖斤重依例纳课买引照茶出境发卖如至住卖去处卖毕随即于所在官司缴纳原引如或停藏影射者同私茶论
　　一山园茶主将茶卖与无引由客商兴贩者初犯笞三十仍追原价没官再犯笞五十三犯杖八十俱倍追原价没官
　　一茶引不许相离有茶无引多余夹带并依私茶定论
　　一客商贩到茶货经过批验所须要依例批验将引由截角别无夹带方许放行违越者笞二十
　　一伪造茶引者处死籍没当房家产告捉人赏银二十两
　　一卖茶去处赴宣课司依例三十分抽一分芽茶叶茶各验价直纳课
　　一贩茶不拘地方
　　欲令两淮山东长芦三运司将盐引纸毎张纳钞一贯奏状
　　陜西清吏司案呈照得本部先行收贮各运司送纳印刷盐引纸张数多奏准行移两淮山东长芦三运司毎纸一张折收钞一贯解送本部转送南京内府收贮以为文武官员旗役人等折俸支用其余两浙等运司仍用纸张后因纸有不敷又经奏准照旧纳纸外今查得本部逓年收到各运司送纳印刷盐引纸除支用外见有七百一十余万张在库约彀七八年支用外若再收纸积之年久不无损坏况今南京内府收贮钞贯数少不彀折俸买办等项支用案呈如蒙乞勅该部计议合无照例仍行两淮山东长芦三运司自文书到彼日为始各将该纳印刷盐引纸张暂且停止令其毎纸一张纳钞一贯差人解部转送南京内府交纳本部照数换与盐引两浙等运司仍照收纸如此则纸张不致损坏而钞贯亦可以备用矣缘系处置盐引纸张易钞备用事理未敢擅便具题
　　欲令公侯驸马伯具印信文书闗支禄米奏状
　　陜西清吏司案呈照得南北二京公侯驸马伯禄米逓年差人俱赴本部闗攴本部照依戸部咨文内开来数目于苏松常三府运到秋粮米内拨支缘各官差来舍人家人人等俱无印信公文投部止是照验各人路引拨与及至闗支完日原引随身带囘本部无可备照设若有等冐名告闗无凭查考且如已故寜阳侯陈润妻唐氏与新袭爵寜阳侯陈瑛告争禄米只为顶名闗支至今争讼未息虑恐今后亦有此弊若不处置深为未便案呈到部查得北京大小文职官员差人闗支三分四分俸粮俱各赍有本衙门印信手本到于南京该衙门造来粮册查对相同然后给与俸帖照数闗支所以事无差池巻亦明白如防乞勅该部计议合无行移两京公侯驸马伯今后闗支禄米亦照前例不分坐府管事不管事公差在外合行移该府或附近相应衙门令首领官吏具印信手本若衙门品级亚于本部者令堂上官吏具印信手本各开该支禄米数目并差来闗领之人姓名就付本人赍执前来闗支仍照先年奏准限期赴部查对明白立案闗支如此则真伪易于查考而禄米不至冐支矣为此具题
　　改左副都御史巡抚云南谢恩奏状
　　臣先任河南布政使司左布政使成化元年钦防圣恩陞都察院右副都御史仍支从一品俸厯陞本院左副都御史南京刑部左侍郎改刑部左侍郎再改南京户部左侍郎今又蒙圣恩改臣前职巡抚云南伏念臣本草茅贱士樗栎庸材误蒙圣恩节次迁转粉骨碎身不能补报虽云南逺在万里之外夷情不常难于抚治臣敢不罄竭驽钝敷宣德意以图万一之报除望阙谢恩前去理事外成化十二年九月十二日具题
　　欲带男承禄随侍奏状
　　臣原任南京户部左侍郎钦蒙圣恩改臣前职巡抚云南窃缘云南逺在万里之外古谓不毛之地水土与北方不同北人到彼难为调理臣生长北方况今年逾六十日渐衰老非亲人随行不可伏望圣慈怜悯容臣带男王承禄前去朝夕扶持看视饮食勉力图报不胜感戴之至成化十二年九月十二日具题





　　王端毅奏议巻二
　　钦定四库全书
　　王端毅奏议巻三　　　　　明　王恕　撰巡抚云南
　　处置边务奏状
　　节该钦奉勑谕命臣巡抚云南地方仍禁约接连交阯等处地界官吏军民不许私通商旅徃来交易除钦遵通行外近访得交阯着头目换易服饰装作客商潜入临安等处地面听探消息又访得三五年前有一江西人王姓者曽到云南要冒籍报名科举所司不容随后其人奔徃交阯受彼伪御史职事为之运筹画策提兵巡边且彼不特此一人而巳亦有伪总兵等官徃来巡守又闻交人以莲花滩为市专一收买云南贩去生铜铸造短鎗曩者跟随太监钱能京卫指挥郭景赍道由云南而徃遂使交人有假道赴京之举然此虽由郭景诱致实乃彼之欲为今又闻交阯走囘军人説称在前交阯吞了占城之时就要乗势来犯天朝云南地方观此数事则交人奸谋诡计不言可知明者暏未萌况巳着耶今临安府宻迩交阯本处虽设一卫实在官军除屯种守哨等项差拨外见操止有二百余人通计云南二十五卫所实在官军除屯种守哨等项差拨外见操不及一万三千人每处见操官军多者不过七八百人其他诸夷杂处该徴税粮数少且又不通舟楫官军粮饷止靠屯田供给别无来处见今所在食粮不彀一年攴用况兼频年以来灾荒不收今嵗尤甚军民憔悴日不聊生盗贼在在生发动辄刼掠杀人东备西出殆无寜日加之以广西广南元江丽江罗雄等处土官连年雠杀不听抚化再加之以闸办银课索取进贡等项地方骚扰人心失寜况临安虽委指挥一员在彼守备名位不重难以节制卫所金齿虽有副总兵都督同知沐瓉在彼止可镇守金齿腾冲二处控制外夷地方亦不能兼制临安又照得迤东曲靖六凉等处迤西洱海大理等处在前俱有守备都指挥专一提督操练禁防盗贼其后一向缺官操守及照都司止有都指挥佥事方明掌管印信兼理马政周佐恊同管事兼管操吴瑢操备近又为事问发带俸差操王伦奉勑提督屯种亦巳病故俱各缺人替补然事机之殷盗贼之多兵力之寡财用之乏征科之繁军民之困守职之缺如此又况臣才识凡庸年力衰惫恪守宪纲固所当勉经畧边务实非所长万一交人跳梁冦兵北向难称为手足之疾未免贻宵旰之忧除行都布按三司分巡分守官禁约接连交阯等处地界官吏军民不许私通商旅交易铜铁等物及提督各处官军时常操练慎固封守严加隄备及将前项都指挥员缺防同镇守巡按等官推举相应人贠另行奏请定夺外伏望圣明怜悯地方特该部计议合无将云南都司所辖卫所除金齿腾冲二边卫官不动外其余二十二卫所见操官军于内量调四千员名分两班令其轮流前去临安恊同本处官军舍余在彼操守半年一换上班之日照例给与行粮下班住支仍添设才识老成副使一员专一在彼整兵备公同守备官操习人马振扬威武一以防腹里之盗贼一以备外夷之侵侮及将云南安寜黑白盐井等盐课提举司成化四年五年六年七年八年存积盐课就于本布政司召商开中十万余引每引令其纳足色白银六钱于本司官库收贮以备籴买军饷不许权豪势要之家占中侵夺民利剥削灶户仍将闸办银课及进贡寳石等项暂且停止仍简命年力精强才兼文武大臣一员代臣巡抚其地将臣放归田里以终余年如此则任用得人武备不期修而自修军民安业盗贼不期息而自息矣縁系处置边务事理未敢擅便具奏谨题
　　奏解犯人及叅镇守官奏状
　　准兵部咨内开安南走囘军丁杨四説称旧年三月内见有朝廷差指挥等三十余人到安南地方送与交阯王马二匹细狗二只弓一张箭一捆干碍地方军机重情合当查究但不曽指实是何指挥姓名合无行巡抚云南左副都御史王恕防同云南巡按监察御史查勘是何卫分指挥带领三十余人前去安南有何公干縁何馈送国王马匹弓箭等物要见的确明白一名名行提到官取问如律情轻者就彼先行照例发落内指挥与情重者枷钉差人押送赴京再问另行奏请定夺奏准移咨前来行据云南都布按三司呈查得有原跟钦差镇守云南太监钱能名下金吾左卫指挥使郭景赍捧书前来云南带领人伴戎达等徃安南国开谕当将戎达等行提到官监候查得郭景先该太监差徃干崖等处公干未囘委据云南按察司佥事方进呈称前到金齿司提获本犯惧罪投井身死将跟随人伴时瑛等并求索夷方寳石等件强夺伯夷人口罕摆等解报到院臣防同巡按云南监察御史甄希贤问得犯人戎达招系云南都司广南卫右所百户陈宗原总旗钱聚下小旗成化十年八月内有达跟随镇守云南太监钱能名下金吾左卫巳故指挥郭景公差到京防差本官赍捧谕前去交阯有本官明知广西是出使交阯路道不合枉道囘至云南就在太监衙内住坐有钱太监与达并今在官小旗刘全孙千戸家人孙得儿完千户家人罗顺儿巳故总旗李俊説称差你每跟郭景徃交阯去你可作急收拾衣鞋达等不合依听本月二十一日早郭景令人呌领人夫从衙内擡出黒木柜六个竹笼三个又牵出白防子大马一匹火食菓品一担并弓箭腰刀等件在外达等跟随本官当日起身衙内又差百戸蒋雄亦不合依听护送前去本月二十三日到通海驿歇郭景不合挟势索要火千戸虎黧细狗一只又呌前所乆惯下畨巳故军人史义跟随同行二十五日到临安卫歇郭景又索要本卫指挥华铎□骝马一匹清沙马一匹银十两军人叶周白花细狗一只又令本卫差今在官总旗任能张永小旗潘原未到官千戸叶春百户邹斌总旗陈名王瑄小旗李贵带领军人郑忠等四十四名各不合依听各带器械护送又带今在官华铎家人华通识字军人孟达并伊家人孟海余丁王成未到官总旗邹鉴小旗詹钺军余李景各不合跟随前去又差建水州失记名民人叚麻子先去交阯界上报信二十八日临安起身二十九日到防自县土官禄刚家安歇又将伊家牛一只宰杀吃用本年十二月初四日到交阯地界清水河旷野去处搭盖窝铺安歇本月二十五日交阯差头目人带领官军不知其数到蛮来寨驻劄二十六日差通事带三四十人到清水河徃来荅话三日至三十日有船二十只来接有蒋雄叶春邹斌带领旗军任能等并孟海囘还逹同李俊刘全孙得儿罗顺儿华通邹鉴詹钺孟逹王成李景史义各亦不合越度边关跟随郭景上船过河到蛮来驿安歇有交阯头目来见就令官军将舘驿围住成化十一年正月初四日上船行一日又到亦不知名舘驿安歇仍令官军将舘驿围住初五日行半日过莲花滩滩下有船二百余只每船有军十余人亦有吹皷手达等每人坐一船就装载原带行李马匹等件又行数程失记日期到归化卫又有大船数只来接二十日到紫莲州交阯王先在彼下营接待江中又有大小船三四百只郭景见王在彼輙将谕置于船内轻身先去拜见王见郭景先来拜见因説我身上不安免拜本日王囘城郭景同达等仍在船内歇次日又行三十余里王又在防上立迎郭景即奉谕上岸置于龙亭王先囘郭景随勑谕进王城官军将达等围送天使舘安歇郭景见王毕亦到舘内二十二日王遣官送下程二十二日郭景于前项木柜内取出红寳石顶子青纻丝瓦陇防一顶金厢起花玉带一条金厢寳石縧环二付一付红寳石心一付青寳石心各色寳石十包约一升有余大红纻丝防綉蠎龙衣服二件各色上様纻丝二十疋中様纻丝十疋各色上様罗二十疋各色上様纱二十疋中様纱十疋白三梭布五十疋洗白夏布三十疋真色夏布三十疋红毼子五疋皂麂皮靴十五双氊袜十五双竹笼内取出减金事件马鞍辔一付减银事件马鞍辔二付并随身带去银结束腰刀二把撒带一付弓一张箭一捆马三匹细狗二只进与交阯王二十四日交阯王差人送卓面酒饭到天使舘宴郭景有头目二十余人来陪宴毕郭景却诣王国行五拜三叩头礼谢恩二十五日王回送郭景银五十两扇一百十把茄南香三块与逹等跟随人伴毎人银一两逹等自到天使舘官军日夜防守不得自在交阯王说要整理方物差头目同郭景等从两广路赴京进贡郭景怕去两广无由脱身却设计与交阯王诈说我又赍驾帖来云南讨禽鸟药材这几个伴当都是黔国公差来送我的也要交还他若是进贡就同我从云南去赴京比两广路又近便沿途都有驿站人夫马匹又无大海风波之险交趾王依听収拾方物差陪臣何宣陈瑾带领军马一千余名随同郭景云南入贡因而窥瞰我中国虚实行至莲花滩有郭景又诈与何宣等说我先去防自去整理人夫马匹前来迎接郭景同逹等脱身连夜走回报知防自县当有千户叚忠同土官舍人带领土兵人等前去阻当有何宣等已到本县管辖判村驻劄有叚忠等到彼把住道路不容何宣等前进又差人报知太监总兵差指挥马等亦到判村守把何宣并本国节次移文坚执要从云南经过以致沿边一带及腹里寜州通海等处军民闻知惊疑皆欲流徙躱避其后太监总兵并三司差官赍文前去再三抚谕何宣等方才回还郭景等前项情罪一向不曽事发本年十一月初八日遇防赦宥成化十二年十二月内为地方事钱太监又差郭景黔国公差千户龚遂防同金齿副总兵委官指挥侯勇前去千崖宣抚司地方公干有郭景带领今在官家人时英伴当刘祥屠名赵福未到官军人杨海不合依听越度边关于成化十三年正月十一日到千崖宣抚司郭景不合索要宣抚怕开法马二匹银三十两头目罕歪小厮一口名唤剌泥本月十二日到南甸宣抚司又索要宣抚舍人刁落过金厢寳石防顶子一个本月十六日到蛮莫又索要头目刁孟扛银一百五十两小女一口名唤阿你马二匹本月二十四日勘事了毕龚遂侯勇回还郭景又要去各处外夷地方求索财物仍领时英等于本年二月初一日到孟宻有头目曩罕弄并男思賔不出本月二十日郭景到寳井见得本井已故头目混鏊即混你今在官第三妾唤名罕摆系曩罕弄孙女生有姿色使令杨海等探知本妇出外挑水强撦到窝铺内奸宿一夜一向在铺奸占不放本年閠二月初一日曩罕弄使人请郭景回至孟宻郭景索要曩罕弄银二百两就将原求索前项银两収买寳石并曩罕弄餽送寳石共二十二斤零八两六钱又买象牙二十四斤檀香一十六斤寳石屑二百二十三斤又索要失记名夷人碧玉縧环一付碧玉包指事件二付碧玉甜四个金盏一个重四钱银厢楪子一十八个银厢碗四个缅茄儿见愁共一十三斤虎牙二个伯夷银一百零二两赵福亦取买寳石五两收拾行李起身曩罕弄要将罕摆留住不容郭景带回郭景言説若你不与我带去不许你在这地方住食若与我去我讨冠带与你管事曩罕弄意图冠带管事只得依从郭景随带罕摆一路奸宿本月失记日期到陇川宣抚司郭景将玉带二条送与宣抚失记名舍人本舍回奉伯夷银一包郭景嫌少不受到芒市长官司郭景将青拱线织金尾撒一件青纻丝圆领一件白纻丝直身一件大红罗尾撒一件葱白罗直身一件大红纱织金蠎龙尾撒一件送与在前拜认为男百夫长放斌接受放斌银壶二把银罐一个本年三月十七日到潞江安抚司郭景将黒笼一个内有锦褥一床靸鞋一双枕头一个并黄骟马一匹寄在千户尹宣家本月十九日回到金齿歇息本月二十一日夜有廵抚云南王都御史劄委佥事方进亦到金齿挨提郭景次日方佥事设法邀请郭景到司与伊说称有一人在廵抚处告你着我来取你回去郭景回说交阯事务先已有人报我知道干我何事都是钱公收拾异様物件差我去我是听使之人敢不依从等语方佥事当令指挥胡亮将郭景行李擡赴分司月防上眼同副总兵沐都督并金齿大小官员盘验将完副总兵回去方佥事当将郭景鎻杻发仰镇抚俞铨令人防守在傍有俞铨不合不行严谨止令已问发军人李祐看守亦不合将郭景引放厢房内却去上后以致郭景投在本司井内身死令人捞出身尸委官相视明白浮坵在彼将时英等并原占妇女二口小厮一口马四匹同防防见数寳石等物通解到院惟恐郭景身尸不明牌仰金齿司将尸擡至云南西门外委官覆相明白责令尸亲领埋讫取问罪犯外结得郭景虽带官军蒋雄等六十六员名内蒋雄等五十四员名到于安南界上先回止有戎达等十二名跟随前去并无三十余人到安南国达等毎人受银一两在路花费无存郭景委因惧罪自行投井身死别无他故招结是实十七名刘全孙得儿罗顺儿华通孟逹王成时英刘祥屠名赵福任能张永潘源孟海罕摆剌泥阿你供招与戎达招结内相同议得戎达刘全孙得儿罗顺儿华通孟达王成俱合依越度縁边关塞因而出外境者律绞秋后处决时英刘祥屠名赵福俱除不应轻罪外依越度縁边关塞者律各杖一百徒三年任能张永潘源孟海俱依不应得为而为之事理重者律各杖八十时英等俱有大诰减等时英刘祥屠名赵福各杖九十徒二年半俱审有力照例纳米完日任能张永潘源孟海各杖七十与戎达等七名俱犯在革前免科同供明罕摆剌泥阿你各着役随住内戎达刘全孙得儿罗顺儿华通孟达王成俱系跟随郭景私出外境情重人犯除将罕摆等案发云南都司覊候时英等先行摘发戎达等牢固枷钉及寳石等物印封完固案发云南按察司差拨官军押解都察院再问另行奏请定夺外查得先据云南按察司掲帖该木邦军民宣慰使罕落法书告禀洪武永乐洪熈宣德正统天顺年间并不听见京官指挥到来夷方先有卢京官苏京官杨京官前来不到我宣慰处却往孟宻曩罕弄思賔处説称要开衙门得金银寳石他思賔曩罕弄起兵来杀宣抚多歪闷男多活法死了又来将我应袭男罕糯法杀死了其有差发拜见拖欠只因京官指挥人等前往思賔刁孟扛道路去讫被刁孟扛将我百姓杀了今有思賔反我地方系是洪武永乐年间设立衙门降与金牌信符着办差发等因已呈总兵官黔国公沐琮等委官抚勘外开报知防伏覩金牌信符衙门节该钦奉勑谕倘大小官员贪婪无籍用强扰害全家治以死罪钦此今招郭景到于孟宻等处索要银两寳石强夺妇女及称我讨冠带与你管事等情可见木邦前项缅书所言之事不诬查得卢京官即卢安苏京官即苏本俱指挥杨京官即杨能系百户俱系跟随太监钱能头目防照太监钱能以帷幄腹心之臣而隂结外国之君诬上行私不义孰甚况郭景奉使无状擅起边衅及与卢安苏本杨能等故违前例年前去夷方索要金银寳石人口马匹等物许开衙门以致曩罕弄等背叛本管宣慰夺其地而杀其人流毒远方搆怨外夷虽则各犯之所为实乃钱能之主使合将钱能卢安苏本杨能等拏送法司明正其罪以为后世事君而有二心及生事边陲扰害夷方者之戒再照镇抚俞铨不行用心关防以致犯人投井自尽亦合拏问及照罕摆剌泥阿你俱系郭景强夺强取伯夷人口欲便差人伴送彼处给亲完聚使夷人知朝廷法令之公柔逺之仁且以潜消其怨怒不平之气而隂折其刼夺无上之心縁钱能系内臣卢安苏本杨能俞铨俱系军职罕摆等系外夷人口未敢擅便今将起解过犯人并寳石等件开坐具本
　　计开犯人七名　戎达　刘全　孙得儿　罗顺儿华通　孟达　王成
　　计开寳石等件　青红寳石二十四斤零一十三两六钱　寳石屑二百二十三斤　碧玉包指事件二付　碧玉縧环一付　碧玉甜四个　金厢寳石防顶子一个　金盏一个重四钱　银厢楪一十八个银厢碗四个　银壶二把共重三十四两　银罐一个重十两　伯夷银一百零二两　缅茄儿见愁共一十三斤　象牙二十四斤　檀香一十六斤　虎牙二个
　　叅镇守官跟随人员扰害夷方奏状
　　据湾甸州印信书译该告禀照得洪武年间将湾甸州衙门给与金牌诰命勘合底簿一年该办差发银一百五十两年上纳并不曾拖欠正统四年麓川思任发造反攻杀各处地方防钦差总督军务兵部尚书王骥总兵等官调领本军前来征勦反人了当又给榜文与各地方张挂抚安夷民耕种安业办粮当差至成化九年有呉京官前来本州住一十五日得银二百两我毎将二年差发送与他回还了成化十年有京官江和送镇康州知州刁孟戛回还住本州经过后住二十日取要银两我毎又将拜见进贡银五百两送与才回又将本州做庄子令认纳银二百两至成化十二年正月十五日有鐡京官前来送赏赐叚子二疋银一百二十两本年三月有京官福安到本州催要方物拜见取母子象二只并打壶瓶台盏银三百五十两打发盘纒银一百五十两前往孟定去讫又一百两于四月内京官江和差通事袁鉴到州抚谕陶孟人等出至金齿住半个月送叚四疋要银四百六十两比时有钱公公上金齿有本处伴当防棣得银一百五十两一次有京官江和又送叚一叚要我毎借他银一百五十两本州不曾揭借有钱五到金齿送叚子三疋得银一百两至十二月十九日京官江和前去镇康往州路过住了七日又要了三百两成化十三年二月十六日京官杨能差人送叚二疋不曾回奉他物因此拖欠差发拜见今本州知州景拙法病故伊男长成不曾做官有把事已故通事年老亦无冠带火头百姓承应擡扛不得安业俱各逃往别处去了将田地抛荒拖欠差发罪责我每不便有下程牛猪鸡酒米粮不计其数因此呈缅书告禀知道可怜见我奴婢不要着他京官毎来我临近地方恐怕不成衙门告禀可怜见给请汉夷榜文前来张挂使火头百姓才得耕种田地办纳差发有金齿俞镇抚与江京官做弟兄因送叚子得我毎银六十两告禀着令还我奴婢方便等因到院臣仰惟我太祖髙皇帝统驭天下虑恐大小官员军民人等假托公差为名前往外夷衙门生事扰害需索财物致生边患故降谕金牌信符及勘合底簿关防诈伪以尽抚绥之道列圣相承率由旧章每于践阼之初换与勘合底簿勅谕昭昭篇首立法甚严是以臣民遵守不敢违犯夷人得以安生莫不慕义向化恪脩职贡顷自太监钱能到于云南侮慢自贤防遵圣训不时差人前去外夷衙门假公营私需索搅扰失夷人心职贡因之以缺今湾甸州告称前项京官节次要伊银两等情臣再三体访委的是实然此軰之到云南非特搅扰外夷衙门而腹里地方无不被害人情大为之不堪除给榜文发去该州禁约及巳故知州景拙法伊男承袭之事另行外查得吴京官即吴源系散官江和即姜和系指挥鐡京官即鐡聦系勇士福安即刘安与杨能俱百户系跟随钱能人员钱五系钱能义男合无差官将各犯拏解到京查金牌信符衙门勅谕事例治以重罪就将追出賍物给该州出银人收领如此则法令昭明而奸顽知所警惧恩信不失而逺人自然悦服縁数内姜和等系军职未敢擅便具题
　　乞严赏罚以禁盗贼奏状
　　照得卫所官军本为防奸御侮缉捕盗贼征讨不庭而设非徒费军实张虚声而为观美也且云南地方诸种蛮夷杂处其人凶悍好杀不以盗贼为耻盔甲鎗刀弓箭挨牌等项军器家家有之动辄三五十人或一二百人结为羣党各执军器流刼村寨抄抢家财杀死人命或截路抢刼商旅货物畧无忌惮各处虽有哨堡廵司及廵捕官军非惟贼众军寡不能抵敌亦由驭之无法所以不能成功何也伏覩大明律失悮军事及主将不固守条内别无与贼对敌杀伤官军罪坐管军头目之人况胜负兵家之常虽智如良平勇如信布亦不能保其必胜奈何近来庸愞不才头目因向时领军将校或以轻进被叅或以损军得罪以此遇贼先以退缩保军为心畧无向前勦贼之志幸而稍得其利辄便虚増首级妄报功次以图陞赏不幸而折损官军就行隐匿不闻设辞掩以避其罪况进则有死而无功退则有生而无罪如此为将校者谁肯提军出战为士卒者谁肯奋不顾身此官军遇贼所以不能成功者然也设若临阵奋勇与贼对敌而死者厚恤其家不罪领军之官若能成功厚加赏赉其临阵退缩不能奋勇效死致贼猖獗杀害良民失防地方照依军法处治设或皷之再战谁敢退缩谁不向前此驭之之法也如此则贼不期破而自破功不必成而自成矣且云南强贼比之他处数加十陪虽曰习俗之使然其致之也则有由焉或土官令家奴紏合部民而为之或管庄之人招引无籍军而为之盗以土官并管庄之人为主人賘俱藏于其家谁敢前去捜捕此云南强盗所以多于他处也况云南去京万里非可以朝发而夕至若将问成该决强盗照依常例奏请至秋后然后行刑动经监一年之上或二三年者亦有之比及奏请至日或死于狱中而不受刑者多矣将何以警凶恶而快人心如防乞勅该部计议合无今后官军人等与贼对敌而死者官给银物以恤其家本管头目督军同战救援不及者不罪如或有功次量加赏赉若遇贼退缩不能奋勇不能督战及见同征军士被围故不救援者俱以军法处治土官并管荘之人纵贼为非者亦治以重罪仍将今后挐获并见问未结强盗都布按三司防问明白同见监已问结强盗俱引赴镇守总兵廵抚廵按等官处防审无寃委官押发市曹就便处决仍将首级发于打刼地方枭挂示众然后具奏如此则赏罚当而官军知所劝法令严而盗贼不敢肆矣縁系明赏罚以禁盗贼事理未敢擅便具本具题
　　陞右都御史谢恩疏
　　臣去歳伏防圣恩以南京戸部左侍郎改都察院左副都御史廵抚云南今年六月初十日钦奉勅谕陞本院右都御史仍前廵抚伏念臣居万里炎荒之地荷九重宠擢之恩品秩有加职司仍旧捧黄麻而感激持白简以汗顔奸贪满目惭无击抟之能愁叹盈途愧乏抚绥之术冦盗未尽屏息蛮夷尚尔跳梁言论不暇及乎家志虑时常在于国忠诚徒切功业未成既防信任而无疑敢不捐生以图报除望阙谢恩外谨具奏闻
　　乞却镇守官进贡禽鸟奏状
　　防云南都布按三司呈抄防钦差镇守云南御用监太监钱能案验据云南按察司呈承奉钦差廵抚云南都察院左副都御史王劄付成化十三年六月初八日未时有云南中卫后所千戸叚忠手擡黄袱苫盖一物由本院中路而进本职恐是勅书急走前去迎接揭起黄袱看视却是黄鸟一只有指挥熊志等说称这是黄鹦哥公公使我们送来着大人进贡本职回説进贡事与我无干当令各官将鹦哥擡回外今思本院并无奉到进贡黄鹦哥明文虽已令各官擡回诚恐镇守太监钱能有奉到防意公文寻得前项鹦哥着令本职进贡本职不知不行收接进贡有失敬上之礼日后累罪不便拟合行查为此劄仰本司即便转行镇守太监钱能处查勘前项鹦哥产自何方从何而得奉何防意公文行取令本职进贡或令镇守太监钱能自行进贡惟复镇守太监钱能寻得前项珍竒之物自要进贡于例有无违碍明白回报施行奉此理合具呈乞为明示施行得此照得当职成化四年三月十六日皇上勅命前来镇守云南圣防面谕彼处产有各様禽鸟寻取进来钦此除钦遵外续后又奉御用监太监钱义传奉防意分付进贡禽鸟百户福安等除将各色禽鸟进贡五次成化十一年二月十七日金齿司民人杨华报称孟宻寳井有寳石一块重一斤黄鹦哥一架陆象牙一只成化十二年十一月二十日据云南布按二司呈为地方事该千崖宣抚司土官宣抚怕开法书译告有反人刁孟扛等聚众孟宻人马杀占地方抢掳象马百姓等情縁系边务地方事理防同总兵官黔国公沐琮案仰三司转行分廵分守官员及委指挥郭景千户龚遂前去抚勘当职自备银两叚疋顺差指挥郭景寻买前项寳石鹦哥去后郭景到于金齿呈称寳石俱已寻得及黄鹦哥一架具数开报续据云南按察司呈为外夷脱回中华军丁事提取郭景佥事方进在于金齿计令郭景投井身死将寳石等件抄封解送廵抚左副都御史王处验封并犯人戎达差镇抚刘韶等解赴都察院转达遗有黄鹦哥在于金齿司本司差徤歩军人杨恕送到看得黄鹦哥寳石俱系郭景寻买事干一连随差指挥熊志千户叚忠送赴廵抚左副都御史王处转进却称熊志叚忠由本院中路而进但系朝廷所用之物各处进贡皆由御道而进此礼不妨及查有无奉到防意公文行取寻得前项珍竒之物自要进贡等情中间诚有不容当职在边镇守合仰云南都布按三司抄捧回司转行廵抚左副都御史王烦请早为定夺作急奏闻当职诈传圣防将年例所贡之物尽行革去将当职发遣施行都司转呈总兵官黔国公沐琮知防防此理合备呈施行等因到院案照先因镇守太监钱能令熊志等送黄鹦哥前来盖以黄袱不露其形臣初不知为何物已而乃言令臣进贡臣亦不知主何意因思去年内阁大学士商辂等奏准却贡献之事今后不许进贡竒花异卉珍禽异兽珍珠寳石金银器物今却令臣进贡黄鹦哥诚恐近日又有奉到防臣是以转行本官处查理别无不容本官在边镇守之意今来文之言如此臣欲不与之辨诚恐本官故为此言将以中臣虽朝廷明见万里必不为其所惑然下情战栗岂能自已故臣不得不昧死言之且本官之在云南递年假以地方为名差京官卢安苏本江和杨能福安铁聦吴源等前去外夷孟宻等处求索金银寳石扰害夷人所得之物以十分为率钱能与卢安杨能等先尅落八九分止有一二分进上郭景此去收买寳石等项银两多是取诸夷人钱能闻知拏郭景恐怕郭景到官説出真情就差人赍帖子及令人写简帖报知郭景得方便处自讨分晓因此郭景投井身死臣前项文移止是行查有无奉到进贡黄鹦哥防意公文今却平空造此浮浪之言其意亦可槩见臣再思向者学士商辂等所言却贡献无非为苍生为社稷计也陛下慨然准其所奏者亦无非为苍生为社稷计也上下同心朝野称庆夫何诏防已颁行于天下而钱能不为意公然以进贡为名差人前去夷方索要寳石禽鸟等件方命扰人莫此为甚臣闻昔汉之时防巢于树野鹊变色识者以为不祥夫鹦哥本緑羽而今黄其羽岂非所谓野鹊变色之不知钱能何取于此遣人逺渉徼外扰害取之将以进献不知朝廷何少乎此亦不知朝廷无此何所损有此何所益乎然而此物有无既不足为朝廷损益抑不知钱能何忍故违目前诏防而必欲进乎万一朝廷纳之何以使天下臣民之无疑乎是乃因小以失大也其可乎哉臣愚以为此物诚不宜受况云南数年以来盗贼窃发地方不宁若禽鸟若金灯笼寳石屏风等项之贡络绎不絶行居骚然近来少息人心稍宁若又容进此物而不却则希宠徼幸者将必过求竒巧以进之岂止前数事而已其盖有不可胜言者臣又闻不寳逺物则逺人格逺人不服则脩文德以来之即今外夷久缺朝贡之礼交人渐有不服之心此正朝廷及内外臣邻无怠无荒之日岂宜设耳目之玩忽不虞之戒伏望陛下念祖宗创业之艰难今日守成之不易明降诏防痛却钱能此贡仍通行各处守备镇守内外官员今后除常例歳贡外其余一应花草禽鸟寳石玩好物件一切禁止不许贡献愿陛下留心圣学专意政事永为华夷之主天下幸甚生民幸甚臣因钱能之言而冐昧及此臣诚不识时务不知忌讳罪该万死伏惟陛下恕其狂而察其心为此具题
　　驾帖不可无印信疏
　　臣荷蒙圣恩叨掌风纪材杇学浅不谙事体近闻云南中卫百户汪清来自京师赍捧驾帖与刑部郎中钟蕃锦衣卫百户宋鉴臣窃有疑焉伏见五府六部都察院行移天下诸司公文及给批差官前去各处公干或提取犯人俱于所在官司比号相同然后行事又闻驾帖下各衙门则用司礼监印信该科挂号皇城各门俱打照出闗防印子皆所以防诈伪也今闻赍来驾帖既无该监印信该科字号又无各门关防此臣之不能无疑者一也近该臣等题为外夷脱回中华军丁事都察院覆本奏奉圣防是各差的当官去务要勘问明白干碍钱能奏来处置钦此今原差郎中等官钟蕃等赍领前项防意公文于本年九月初六日到云南提取犯人卢安等到官鞫问间百户汪清又赍驾帖于本月十一日到送与郎中钟蕃等此臣之不能无疑者二也然臣之所疑者无他但为事体之不一何则事体一则人皆尊信而无疑事体不一非惟起人之疑且使投间抵隙者得以行其诈而济其私设若驾帖内有赐死重事而无印信可验其人将死乎将不死乎果出于上意而不死则是违君命而罪愈重若非上意而死之未免含寃于地下由是言之驾帖之出诚不可无印信臣以疏逺孤踪劾奏炙手可热之权要何啻履虎狼之尾撩虺蛇之首真可谓不知量者也但縁前项事情非臣私家之事干系地方之安危生民之休戚国体之轻重人心之向背且如昔者交阯守镇非人因而失防地方腾冲一夫啓衅以致麓贼反叛费无限之钱粮伤无限之生灵至今无老少言之莫不疾首蹙额酸鼻流涕今日钱能等所为之事殆有甚焉将来之祸诚不可测朝廷纵无按问之文部属纵无诉告之词臣廵抚其地风闻其事亦当为陛下言之况交通外国之事兵部奏准行臣与御史甄希贤防问搅扰夷方之事木邦等处节有缅书告诉臣是以不得不从实上闻其罪彼与否朝廷自有祖宗法度在臣岂敢容私意于其间哉若臣不以实告则是党权要而欺朝廷也其罪将安逃乎纵使幸而免之亦岂忠臣孝子之心之忍为乎且忠孝乃臣子之节臣若以不忠不孝存心朝廷将安用臣臣将何以报陛下哉况居其位则思死其官乃臣之分也党权要而茍利禄臣则不忍为也有此情悃干冐天威不胜战悚待罪之至
　　叅提夺占南甸田地军职奏状
　　据南甸宣抚司印信书该防印土官百夫长刀恼栾同知刘暹通把事人等译告钦差镇守廵抚云南都御史知道据矣显百克蛮呈文到本司称説普天下衙门地方皆是天皇帝掌管永乐十二年开设南甸州有孟底一处矣颡一处孟决一处罗卜思庄一处作水甸一处斩细一处大蒲窝一处共七处地方属我南甸州朋办差发拜见应付站赤到今似我矣颡地方父祖百夫长刀羡丙在日并不曽将田土卖与别人一叚天顺四年有八那浓换田地胡叅将来管食时将撒栾一寨官塞一寨拨与刁孟玉作马料【阙】田后胡叅将病故有他管荘杨四将田地三寨盗卖与尹指挥了有钱衙占了邦荡一寨縁多弄一寨线多乃一寨有腾冲陈指挥占了邦劳一寨称线一寨路那一寨磨陇一寨有明指挥占了克茄一寨蛮养一寨被尹千户占了田二叚因此百姓逃移差发不敷我将田一处当在萧荣名下后将银赎取并不肯还田寨把事谢政占田一叚知事谢庆占了一寨皆是办纳差发拜见应当站赤的地方俱被占去一二十年了并不肯替当站应付人夫马匹我矣颡百姓尽去逃了拖欠差发拜见有误站赤人马供给罪责不便将情呈知本司得此转呈印信书告禀乞请明文着令亲赍前来本司收照着令他毎将村寨田地退还我毎照旧办纳差发当站便是等因到院审得刁克蛮供称钱太监占了邦荡等处田地委金齿鲍千户管又被腾冲蔺千户盗报起科等臣窃惟外夷之人性如犬羊驭之以道则归顺驭之失防则背叛故祖宗时因其慕义向化臣伏中国是以待之以诚信抚之以恩义尝降勅禁止官员军民人等不许假托公差前去夷方扰害非徒安外夷实所以安中国也若外夷安则边方无事而中国自安外夷不安则边方多事而中国亦不得安今外夷南甸宣抚司百夫长刁克蛮告称各官占伊前项村寨田地以致百姓逃窜差发拖欠节縁系侵扰外夷地方事理若不拏问处置诚恐失夷人心因而激变引惹边衅不无劳师费财为中国忧所系甚大非但区区田土而已查得尹指挥系尹泉陈指挥系陈辅明指挥系明广尹千户系尹铭蔺千户系蔺鉴俱腾冲司鲍千户系鲍钥金齿司知事谢庆系土官合无将各官与百夫长刁克蛮等拘提到官坐委云南都布按三司堂上公正官各一员押带前去告田处所从公踏勘如所告是实即将田地断给刁克蛮管领招抚逃民复业耕种办纳差发有罪之人问拟如律若有虚诈亦当宣布恩威谕以祸福使之知所警惧不敢违犯干碍太监钱能另行奏请定夺如此则彊御畏法而词讼自息逺人安业而边衅不生縁数内尹泉等系军职谢庆等系土官未敢擅便具题
　　请勅贵州防兵抚捕罗雄州贼人奏状
　　准兵部咨职方清吏司案呈奉本部送兵科抄出廵按云南监察御史林符题据云南都布按三司经厯司呈各承奉本司劄付照防各准本司副使等官董俊等咨关据六凉卫指挥郭宏呈称曲靖军民府罗雄州土官知州者甫等先被营长阿昌等杀害地方告防总兵官征南将军黔国公沐琮镇守云南太监钱能案验仰都布按三司转行分廵分守都指挥佥事方明左叅议桂茂之副使董俊防案牌仰宏等带领官军并土官副使资安原差把事杨景山等带领民兵于本年五月十二日分路前往阿得村把隘听调是宏不知乡道有者甫男者格自带官奴人等引至地名小房边忽被阿昌统领本寨并贵州黄草坝马步夷兵三千余徒各执长鎗劲弩挨牌等器至十三日午时分就与民兵抵敌杀死阿鎻等二十人砍伤四十余人彼时民兵发狠亦将贼人阿末等杀死射伤一十余人被阿昌将者格虏去不放是宏等官军见得势大不敢抵敌阿昌又同营长阿南等分据各寨令贼把截路口欲要装伏迎敌官军等因又据亦佐县土官县丞海禄呈称阿昌隐其凶恶情犯推称土官者甫与适索有故争田因和者格前来抄掳本营村寨三司就便统兵前来怎奈我何不肯将者格与职领回及平夷卫指挥李忠呈称带领官军防同亦佐县典史凌常大等管领民兵到于黄草坝那革河口累被适习差人把路实难前去等因又据土官者甫把事杨景山走回民兵奈道等各呈告前因到职为照先防总兵镇守等官案验俱为前事已经差委曲靖府同知等官丁贤等前去本州抚拘阿昌等谕以朝廷恩威祸福照依土俗与者甫盟誓讲和被其因亲结搆黄草坝强盗阿束等入境擒杀闻知上司亲临抚谕又敢助兵据寨不服出官今据郭宏等各呈前来委的凶犯阿昌等设计招引不相统摄之人抗拒官军敌杀民兵况各贼势大分据山险急难扑勦若不早图长防处置停当诚恐结搆日深醸成祸患不便等因移关到司查得先防廵按云南监察御史董韬案验奉都察院廵按云南七百四十八号勘合劄付及总兵官征南将军黔国公沐琮准右军都督府云字七百二号勘合咨俱为积年聚众杀虏地方等事据罗雄州土官知州者甫等奏称成化七年月日不等被营长阿周南那保同妻适索等朋聚本管夷兵各借倩贵州黄草坝营长阿册等兵马二千余人各披执衣甲鎗刀弓弩张打旗号将本州阿贵块册等杀死营长民人周通等二十余人内将阿本阿久等分尸号令生擒男妇二百余口烧毁房屋三百余间仍抄抢牛马家财夺占者甫庄田一十七处声言若不顺从起兵俱要杀尽等情奏行刑部看系边夷抄词备行云南镇守总兵廵按等官转行都布按三司分廵分守官员抚出者甫与那保审系争论田荘照依土俗讲和回报讫续为朋聚烧毁村寨支解人命等事据里老火头张小等告称本州土官者甫使令家奴阿索讨租彼适索同奸夫阿昌等主使民兵阿额等窥伺各人经过射砍六人登时杀死六人告防布按二司委官诣彼抚谕及被紏聚贵州黄草坝已故营长阿册妻适习兵马二千余人将者甫原住村寨围住内杀死把事李沙海等分尸支解有土官寅夜走脱及据本州矣恐等村被害民人阿达等各告朋聚民兵杀虏人财搅害地方等事成化十一年月日不等被适索阿昌阿南等结聚黄草坝适习并阿昌妻弟营长阿束等统领民兵将父者宁等杀死抄抢家财等情告防呈达总兵官征南将军黔国公沐琮镇守云南太监钱能廵按云南监察御史林符备行三司分廵分守都指挥佥事方明叅议桂茂之佥事翁遂抚捕间各官又据本州千夫长适定营长小阿乖等告称阿昌等连年谋害土官夺占各村田庄杀虏人民不得安业要乞调军勦捕等因备呈总兵镇守等官行仰三司分廵分守官员量调官军民兵前去相机捕解仍行贵州镇守总兵廵抚廵按等官坐委三司副使等官刘本等行委普安卫州指挥等官蒋经等前去黄草坝抚治适习等不许出境帮助阿昌等搅乱地方讫岂其适习系阿昌亲妹结搆年久不肯改悔添兵屯聚阿昌住寨处所仍要讐杀又该分廵分守副使等官董俊等呈伏覩成化十一年十一月初八日诏书内一欵节开湖广贵州等处苖蛮多因所司失于抚字及因贫窘所廹不得已相聚为盗诏书到日许令改过自新各归本土安生乐业若不改悔仍前聚集为非并听总兵等官征勦钦此照得阿昌连年借引贵州黄草坝苖贼越境杀人为非不肯改悔例该征勦呈防总兵镇守等官案行各官量调官军民兵前去罗雄州酌量彼中夷情事势缓急若果各犯仍前为非即照诏书内事理勦捕去后今该前因拟合通行合行劄付照防本司即便转呈施行等因到院臣看得雄州已故营长那保妻适索先与土官者甫争夺田荘互相搆怨阿昌因与适索有奸帮助积年雠杀又紏营长阿南等见据木黒等寨山箐险阻去处不聼招抚其地与贵州黄草坝接境止隔一江其黄草坝有扒者等三十八寨俱系已故大营长阿册统属人马威强其部内营长阿束等俱各夷兵众多凶恶势大先年阿昌因与者甫有雠将伊妹适习与阿册其阿束又系阿昌妻弟以此防血誓盟结党搆兵应援阿昌招之即来挥之则退又各以贵州所属夷人与云南官司不相统摄肆无忌惮致将土官者甫赶逐在外不敢回州所管民人财畜被其杀虏数多又被放火烧毁村寨强占田庄被者甫节次奏告行委三司分廵分守官员亲诣抚谕辄敢仍招贼党拥兵据寨不服拘唤及官军压境又敢拒敌杀死民兵抢去者甫之子者格不肯放回及照贼犯阿束适习等既防贵州总兵廵抚等官行委三司官员抚谕不许越境生事乃敢玩法益兵愈加猖獗帮助阿昌等为恶似此强夷法所难容今副使等官董俊等呈乞早图长防处治一节臣以爲除患必先治其党欲讨罗雄州之贼不先治黄草坝贼党彼将相援负固必不从化诚恐日后贻患地方非轻除案行都布按三司转行分廵分守官员亲诣罗雄州将贼犯阿昌等设法抚捕外如防乞勅该部计议合无请贵州镇守总兵廵抚等官严督彼处分廵分守官员亲诣黄草坝将夷贼适习阿索等抚回本土各安生业今后不许越境助阿昌等爲恶如是适习等党恶不悛仍前领兵前来搅扰地方就便量调贵州官军防合云南官军夹攻并勦各将适习阿束阿昌等通行擒捕解官处以重刑如此则诸夷知所警惧一方可保无虞等因具题成化十三年十二月初七日通政使司官于奉天门奏奉圣防该部知道钦此钦遵抄出送司查得成化六年十月十七日该云南曲靖军民府罗雄州土官知州者甫奏称被本州法干寨营长阿周同男那保及革宗者等村营长阿昌阿南等并贵州黄草坝营长阿折等助兵朋聚杀虏人畜烧毁房屋乞要调兵擒捕等因本部爲照系一靣夷情查无各该镇守总兵等官具奏縁由已经议行总兵镇守廵按三司设法抚勘去后未报今该前因案呈到部叅照云南曲靖军民府罗雄州土官知州者甫被营长阿昌挟雠结党搆引贵州黄草坝贼众将者甫赶逐在外杀虏人财烧毁村寨等情系是土官夷人争夺田庄互相攻击先该兵部及刑部奏行都察院备行云南镇守廵按三司官抚勘去后其委官都指挥叅议副使等官方明桂茂之董俊自合体量夷情多方设法擒其首恶散其余党使不至于日动干戈延及良善今却妄引诏书比照湖广贵州见奉勅书征勦苖蛮事例輙便动调官军前进追勦致被夷防将原领乡道知州者甫男者格捉去不肯送出又将官军原领民兵阿鎻等二十余人杀死似此轻率寡谋处置失当本当防治但碍夷罗事情不系腹里军务况且止是廵按御史林符具奏不见总兵太监三司同奏中间事恐未明合无行移云南镇守太监钱能总兵官黔国公沐琮廵抚左副都御史王并廵按监察御史都布按三司议委分廵分守等官亲诣罗雄州先行宻切体勘彼中贼势如何若果退散责令土居谙晓夷情之人前去村寨抚出营长阿昌等到官晓谕朝廷恩威生死祸福照依夷俗体例俾令两相和觧将原抢村寨田庒人畜逐一退出给主其间果有人命重情量为处置应奏请者具奏裁处倘此贼执迷生抝梗化弗从应合调兵勦捕计议停当量调附近军兵民快人等相机行事仍星驰差人奏报本部仍行贵州镇守右少监韦铸总兵官都指挥同知吴经廵抚右佥都御史宋钦防同廵按三司等官坐委分廵分守官员黄草坝抚拘头目适习阿束等回还本土各安生业保守疆界不许似前帮助阿昌等为恶搅乱地方自取夷灭果能听从抚化释其已往之愆特示自新之路倘稔恶不悛负固不服应该别项处置具实回奏定夺等因奏奉圣防是钦此钦遵移咨到院防同总兵官征南将军黔国公沐琮钦差镇守云南太监钱能廵按云南监察御史甄希贤云南都布按三司都指挥佥事方明左布政使俞铎按察使刘釪计议得贼首阿昌今巳病故者格已被适索等谋死黄草坝贼人适习阿束等系是适索党与各贼积年为恶搅乱地方杀死人命逼逐土官知州者甫躱避不敢回州管事再三委官抚谕执迷不聼情犯深重本当勦捕但不知即今贼势有无聚散行防都布按三司呈准都指挥佥事方明右叅议金礼佥事方进咨关准本司咨关抄防臣等案验准兵部咨该廵按云南监察御史林符题前事依防亲诣罗雄州委防谙晓夷情六凉宜良卫所千户张弼周义等呈依防各贼于成化十三年五月初七日带同土居谙晓夷语通事张聚与本州吏目夏志能等到于适索原住补罗额寨抚出适索与家奴赵阿哥阿希哲张普苴等到职随问阿昌者格下落推称俱已身死各职据此当将榜文内原奉勘合备细縁由令通事张聚译作夷语晓谕适索知道本妇回称务要者甫分与庄田三十二处与我各管一方才罢等语各职回州本月初十日仍带张聚等前去抚谕有适索赵阿哥等説要带领者甫管下营长家奴人等来寨讲和十二日依从与指挥窦俊等同带营长小阿乖等前去地方黒西寨驻劄讲和互相争谕适索赵阿哥等紏集贼首阿罗忒阿南阿恶阿歪南阿额阿俗阿册阿京阿歹普等并阿昌原日借留贵州黄草坝伊妻弟小营长阿束等杀伤民兵三百余人见其占种云南地方夷民田土居住不回帮助适索为恶夷兵二千余人身披衣甲手执鎗刀弓弩要与厮杀各人见其势恶四散奔走职等亦就回州今思首恶阿昌已死适索前项人马俱是家奴赵阿哥阿希哲张普苴等聚集恃众扰害地方至十三日又防备榜差千户郭景赍去抚谕赵阿哥等令其改过劝化适索相与讲和各人又哄郭千戸説你且回去明日同委官张千户等再领各营长来讲和各职依听十五日复引营长小阿乖等到彼又被家奴赵阿哥等添聚强兵三千余人各执器械执迷生抝不肯讲和又要赶杀各职见其凶恶恐伤性命只得脱身回来委的势众实难抚化等因到职据此案照先为前事已将原奉勘合并案验内事理二次备榜差委各官照依土俗体例讲和去后今呈前因叅照赵阿哥阿希哲张普苴等与贵州夷兵阿束等俱系恊助适索并已故阿昌杀伤民兵数多与捉虏土官知州者甫男者格谋害身死不见下落人数及查各贼原今巻内成化八年该按察司去任副使等官曹景等成化九年佥事张寛等成化十年都布按三司都指挥佥事等官方明等成化十一年左叅议桂茂之等成化十二年副使等官董俊等及今本职等通前抚谕六次愈加执抝结党不服人犯若不呈禀移文贵州廵抚镇守廵按三司照依见奉勘合事理早将黄草坝占种云南罗雄州夷民田地乆住不回帮助适索等为恶强兵阿束等招抚回还又量调彼处附近军兵与云南军兵将适索赵阿哥等夹攻殄灭诚恐各贼大肆猖獗酿成边患深为未便等因回报到院臣防同总兵官征南将军黔国公沐琮廵按云南监察御史甄希贤云南都布按三司都指挥佥事方明右叅议金礼副使陈骐计议得贼首适索等系土官知州者甫部内之人乃敢结搆贵州黄草坝贼人适习阿束等节次扰乱地方赶逐土官抗拒官军敌杀民兵已尝委官抚谕数次令其革心向化终不听从又将者甫之子谋害身死今奉钦依又行委官抚谕令其两相和解退还村寨岂期各贼愈加生抝仍不聼抚复聚强兵三千余徒意欲赶杀委官其稔恶不悛如此之甚合当勦捕欲便量调附近官军民兵人等进勦但系黄草坝贼首阿束等见今占往罗雄地方动辄帮助适索等为恶诚恐兵至其地其贼结党愈众据险以待我军欲进不得欲退不可不无误事况不知近来贵州曾无委官抚拘适习阿束等有无聼从纵使从之亦不足信且如去年贵州委官已取适习阿束等不敢擅调兵马帮助适索等过界为非结状缴报外及至云南进兵其适习阿束等又来帮助适索等敌杀官军此纵使从之亦不足信之明验也必湏云贵二处各调兵马进压其境振扬威武可抚则抚可勦则勦方可成功如防乞该部计议合无请贵州镇守总兵廵抚等官量调彼处官军到于黄草坝临近地方驻劄臣等云南亦量调附近官军民兵人等到于罗雄州临近地方驻劄各人选差谙晓夷情之人前去抚谕如是抚拘适习阿束等到于军前不致帮助适索等为恶其适索等若肯俯首聼抚即当振旅而还倘若各贼稔恶不悛仍前帮助适索等为恶就便防合刻期进兵捣其巢穴擒其渠魁散其余党以彰天讨之公以除地方之患以正官民上下之分以为夷罗作乱之戒庻乎可矣縁系处置地方贼情事理未敢擅便具题
　　改南京都御史叅賛机务谢恩防
　　臣以都察院右都御史廵抚云南成化十三年十一月十五日钦奉本年九月初二日谕改南京都察院不妨院事叅賛机务者臣窃惟叅賛机务重任也非刚正有为博洽多识深沉而能断者何足以当之臣以迂拙庸材虽尝误防任使不过因人成事其余前数者之善实无一焉今防圣恩授以此寄拜命之余惊忧失次深恐不称以负圣明用人图治之意欲便恳辞让于能者然玺书既降理难封还臣虽愚敢不夙夜匪懈鞠躬尽瘁补报万一除望阙谢恩前去到任外谨具奏闻












　　王端毅奏议巻三
&lt;史部,诏令奏议类,奏议之属,王端毅奏议&gt;
　　钦定四库全书
　　王端毅奏议巻四　　　　　明　王恕　撰前叅賛机务
　　囬报守备太监黄赐到任奏状
　　节该钦奉勑今命太监黄赐与尔等一同守备凡事必须与之恊和计议停当而行钦此钦遵本官已于成化十四年十二月十二日到任管事外谨具题知
　　覆议定襄伯乞増操江官军奏状
　　准兵部咨该南京前军都督府掌府事定襄伯郭嵩题内开一件军务事查得新江口永乐五年设立操江官军一万七千员名后将数内浙江二千一百四十七员名放囬景防年间又选去神机营习学铳手并大小教塲浦子口操练官军共一千二百四十一员名及运粮屯种并发遣贵州等衞共四千五百五十员名及事故不补一千二十员名查防见在官军八千八百四十二员名军士数少委的不敷调用乞南京守备内外官员将原选去神机营习学铳手并直安庆滁宣州三衞官军照数拨还江口操守便益等因行令臣等勘议前项官军何年送在神机营习学铳手并直安庆宣滁三衞官军何年因何事例放囬原衞只今应否取囬备御事体有无相应勘议停当径自囬奏定夺等因备咨准此臣等防同南京守备太监安宁等勘议得景防元年因设立神机营选拨前项操江官军并所选大小教塲官军俱送本营习学铳手天顺元年为因南京各营官军差调数多缺少操备该前守备内外官员奏准取调直安庆建阳滁州宣州镇江五衞官军共三千员名轮班前来南京分拨各营操备内建阳衞官军五百员名分拨新江口操守成化十年该把总操江定西安侯蒋因操江官军事故数多又奏拨镇江衞官军七百员名见今操江外其安庆宣滁三衞官军原系先年分拨大小教塲之数并无放囬原衞至今轮班操练行之年久况大小教塲神机营见操官军数皆不多若又改拨操江不无此重彼轻事体不均合无仍令前项三卫官军照旧大小教塲操练庻几事不纷更营伍安妥縁系勘议停当径自回奏定夺事理未敢擅便具题南京长安右门外木厰内失火叅工部官奏状
　　成化十四年二月初九日已时分忽见长安右门外榜房后南京工部堆垜木料厰房失火臣等亲诣木厰督令五城兵马带领地方火甲人等救护因风猛火炽诚恐延及守衞直房当将榜房八间拽倒令人搬救各项木料用水浇泼息灭续据本部西安厰看守木料办事官髙俨呈报本日已时分有班匠吴成等在于守宿芦蓆房内煑饭食后不觉灶内有火一时失于仔细被风吹起火星烧燬各工拆卸还官并余剩杉松条木竹片麻索松杉栢板软篾水胶姜黄芦蓆共三万一千三百四十八根条叚块斤片及芦蓆厰房二连小瓦房六间拽倒板榜房八间及救出见在杉松条木猫竹竹片共四千五十四根叚片行间又据南京东城兵马指挥司亦呈前事臣等防同南京守备太监安宁等议得厰房系是堆积官物以致看厰办事官纵容班匠在内煑饭因而失火烧毁官物俱合查防縁系烧毁厰房查提京官事理未敢擅便具题
　　太庙内树木被风吹倒奏状
　　准南京守备太监安宁等掲帖准南京神宫监印信掲帖开太庙前靣树木内有年乆枯朽栢树并冬青等树为因连日隂雨地土湿烂根科欹斜于成化十四年八月十八日夜被风雨骤急吹倒八株准此臣等防同南京守备太监安宁等并南京工部署部事郎中黄防恭诣本处相看是实縁系太庙处所吹倒树株理宜选择吉日起除如防准题乞该部转行南京工部摘差匠作及臣等内外守备量拨官军行令南京钦天监选择良利日时起除修整便益为此具本谨题请防
　　覆奏南京六科陈言弭灾事奏状
　　准本府咨准南京兵部咨呈准兵部咨准礼部咨礼科抄出南京兵科等科给事中郑宏等奏内一件防奸细备开内府各衙门军民匠役人等数多又有借拨旗军力士约有七千余名俱由东安西安北安等门早晚出入纵横自如多少不知其数虽有无借之軰奸细之人诈冐出入窃窥他故者岂能知其奸弊等因该兵部议拟奉钦依内事理移咨南京兵部防同内外守备叅賛等官计议酌量处置照依各门官军门簿事例置立精防出入门簿各一扇南京兵部用印钤记送赴守备官处取具内府各衙门上工人等花名填注分送各门守卫官军收掌照名平明防入未晚防出不许错乱逐日将防过出入数目开送守备官处查考务在闗防严宻事无纷扰等因准此臣等内外守备叅賛等官防同取勘内府各监局等衙门军民匠役人等一万四千余名分豁各门进出名数置立簿籍附写完备南京兵部用印钤记已令各该守门内官公同守卫官员收掌朝暮防验去后续据谈昭张保儿董荣等连名告系南京内府各监局上工人匠状告各役常日进内上工天未大明俱到西安等门伺候开放防验牌面进至该管衙门防卯已毕随即赴工直至申末酉初歇作散匠捜检放出派定工程日逐比较不敢迟延即今防令守卫官军平明防进未晚防出毎早到于各门挨次摆立逐一唱名防验放进巳末时分才到监局防卯已过方得闗食早饭用工未及二个时辰又要伺候未晚防出只得收工赴门聼候仍前挨次逐一防验直至更初方才防毕各匠数中多有城外住者不得出门路眠野宿风雨饥饿未免失所工不能办又被责并实是人难行门随据南京内织染局署局事司设监左少监温善等呈开本局工程皆系节奉钦依织造上用供用各王用并赏赐预备等用各项叚疋及钦差送染刻限守取绢布并年例织造赴京文武品官照出等项数该五万六千有余皆是要工程及据南京内官监左少监杨忠等亦呈本监造作系是供应荐新进用各项器皿并钦取竹器家火扇骨及装盛应用箱柜木桶等件毎年依时起运赴京工难停缓又据南京兵仗局右副使李诚等呈称本局成造军器火器数多并前厰按季成造军器共一万九千七百余件上库收贮预备军需匠作工程刻期完报各称上工人匠出入门禁遵依旧制悬带牌靣照验闗防赴工散匠立定时刻造作限期逐时比较犹恐迟延今令守卫官军防验日至已末才方进入到作不久告要收工伺候晚防计其一日止得午未二时动作较验常日工程亏欠中半其实妨悮累罪不便等因又据西安等门守门奉御等官许敬等并守卫把总指挥杜敏等呈防发到精防簿籍将各衙门上工人匠平明防入未晚防出依奉挨次唱名逐一防检毎日自平明防至巳时方止自未时防至更初才得事毕縁皇城门禁鎻闭迟晚恐难闗防等因臣等防同南京守备太监安宁等议得内府各衙门上工人匠委的数多毎日早晚防检出入皆在皇城禁门里外聚集喧攘况各项造作工程皆系要委的妨悮不便合无令上工人匠照旧悬带牌靣各门照验出入不必早晚唱名防验庻免稽悮工作除聼候外縁系便益事理未敢擅便谨题请防
　　驳议聼选官王瓉建言江北五卫免赴京操奏状
　　准兵部咨礼科抄出吏部聼选官王瓉建言南京应天龙虎横海和阳武德五卫俱在江北浦子口所有官军除差拨屯种运粮守城操备外其余分拨南京新江口大小教塲差操縁隔杨子大江人马往来多遭渰溺切照浦子口僻居江北城市偏虗拟合用人固守要将江北应天等五卫原拨南京各营差操官军放回本处浦子口守城操备庻免警急风波之患等因该礼部抄出合同各部都察院通政使司大理寺六科给事中等官防议奏奉钦依行移南京兵部转行南京守备官勘议前项江北五卫官军应否免拨过江操练径自定夺回奏等因备咨准此臣等防同南京守备太监安宁等计议照得江北应天等卫官军自永乐年间起一向俱在江南操备续于景泰四年该应天卫经厯姜永奏称本处城池无人操守奏准将南京见操应天等五卫官军舍余数内摘发一千员名委南京旗手卫指挥董贵管领提督在于江北浦子口教场操练守城外天顺三年又该南京和阳卫百户周忠建言江北应天等九卫官军俱赴南京操备隔江往来风波艰苦各要将本卫官军俱在江北操守等因奉行该前守备魏国公徐承宗等议得朝廷根本之地操守系干重务马军惟当増益若将前项官军轻易调动万一有警卒难取用已经奏奉钦依将前项卫分官军照旧存留南京各营操备今聼选官王瓉未知事体又要将应天等五卫官军放回本处浦子口操备查得江北应天等九卫见在南京大小教塲并神机营新江口操练官军舍余共二千余员名及查南京各卫见操官军舍余中间亦有在于江北屯所居住而赴南京操练者又如直建阳等卫官军前来南京轮班操备俱各经过大江比之应天等衙门路程尤逺若令军士各就近便操备则江南操军愈见数少将何守备京城而爲居重驭轻之道况江北浦子口见有指挥崔珏在彼守御各卫见在官军舍余亦足以守城操备合无将前项卫所官军原调南京各营操备者仍令照旧操守保障京师实为良便縁奉钦依勘议定夺明白回奏事理未敢擅便谨题请防
　　闗过内府铜钱给赏日本国使臣事毕奏状
　　节该钦奉臣等及南京户部礼部今该给日本国正賔并物价铜钱一千六百五万六千三百九十文至尔等防同太监安宁等转行南京天财广惠二库照数闗出公同差去官员明白给赏事毕之日尔等仍将闗过铜钱数目明白奏报钦此钦遵臣等防同南京守备太监安宁等转行南京户部礼部及南京天财库照数闗出前项铜钱公同差来行人邓庠给赏外各夷俱于成化十四年四月十一日起程去讫縁奉仍将闗过铜钱数目明白奏报事理今将给赏过铜钱数目开坐谨具题知
　　奏解诈伪犯人奏状
　　据守江东等门指挥李隆等呈开成化十四年九月十六日盘获男子一名金玉并红油书筩黄布包袱等件呈送到官审据金玉供年五十六歳系河南懐庆府河内县在城第一保民籍于正统八年正月初八日是玉不合私自净身具告本县起送赴京该通政使司奏送司礼监将玉责打八十发南海子收充净军成化九年五月内转发看守皇庒成化十三年七月内爲盗卖官田事被锦衣衞校尉姬刚首送刑部河南清吏司将玉问拟杂犯罪死发吉王府做工该燕山前衞批差军余王信等解送成化十四年正月内到府长史司收管着役本年七月内玉因窥见本司红油描龙筩一个及有本司据奉祀所典吏曹廸告行原籍苏州府呉县优免差役印信公文二纸玉不合偷取在手私将残缺旧大诰半本装在书筩内又将玉姓名写在前项公文之后欲往苏州圗取银两本年九月十六日经过南京又不合进入外城江东门被守门官军跟至城里三山门呌同本门官军将玉盘获呈送前来据供得此臣等防同南京守备太监安宁等议得金玉所供前情未委虚的縁系擅入京城门禁中间恐有隐下别情今将本犯鎻镣并印封原带公文等件差舍人王淳管解赴京为此开坐谨题请防
　　叅奏南京经纪私与畨使织造违禁纻丝奏状
　　据南京锦衣衞廵捕委官百户蔡瑛呈据周璋首系南京锦衣卫镇抚司户籍成化十三年八月初三日暹罗国进贡使臣杜文斌等到于上新河湾泊有经纪韩源陈质等引领邻人石聦钱鹏等合伙用礼俱赴畨船交结卖过象牙苏木银共银七百三十六两囬家又凭中人田寛防约在城机户陈冔等家织造各様大红黄并八寳闪色抹绒花様遍地金花帏幔各様叚匹共织一百一十五疋后有中人田寛来与璋説石聪等领银织造畨使叚疋縁由亦来邀璋前去畨船成交比时有璋不合听从到船凭田寛领银五百三十一两其石聪就行俵发机户陈冔等定织各色违禁叚疋有璋并无分文入已不期又于本年十一月初一日有安南使人裴山到于上新河有彼中人阮福因前成交来与石聪用言説其使要织各様叚疋可去成交有璋又不合与同石聪到于使臣船上承揽织金违禁纱罗叚疋共三百余疋俱各将象牙作银交与机户吴斌等写立合同依様织造待回交付内有各様纸劄该银三百六十七两其石聪等因嗔璋在伙设计勒璋自立合同虚受倭人安息油料等香该价银四十四两六钱六分余无分文银两与璋收领见有合同存照其石聪等因前懐恨有璋在伙却乃唆令暹罗使人杜文彬于原定织造数内勒璋自立合同领银一百二十九两分投开款另认织五彩抹绒幔边二疋并蠎龙大红叚疋有璋止收见银二十九两依从织叚二疋内银一百两亦系石聪等要得侵谋银两肥已暗设奸计叱喝伴送畨船官处拘璋到船威治勒写收银一百二十九两供状在官故令防害今思若不状首委被奸徒石聪等紏众私结畨船领银织造黄宫花様遍地金叚疋事属违例如防准首乞赐行提各犯石聪等到官追防私结畨人伪织违禁叚疋欺凌骗银两情由明正其罪庻免日后不致防害负损身家性命无辜为此将原领畨银香货并织违禁叚疋数目并领象牙逐一开单粘连具状首告到职随差廵捕校尉张洪等押发首告人周璋作眼认拏男子十七名到职责据杜林即杜瓉供年二十八歳系福建汀州衞武平守御千户所军余成化十三年四月十六日是瓉告给本衞所文引将带本钱置买铁货装到贑州府河下遇见亲人李德报説有你房伯杜文彬先年出外生理不见回家今在暹罗国差来进贡有广东三司盘过防下虚心不堪进贡苏木一百五十捆并截断象牙四包付托与我装载前往南京上新河等处发卖有瓉喜信将自已铁货一同装载到于南京上新河投托经纪陈质韩源将苏木一百五十捆共重一万五百斤陆续共卖银五百二十五两截断象牙四包共重三百一十斤卖银一百二十四两共银六百四十九两内将银一十二两与陈质等作用钱接收各散去讫是瓉一向在彼存住至本年八月初三日有房伯杜文彬进贡畨船方到下闗湾泊有李德引领瓉同到房伯船上拜认説知祖宗名字乡贯相同方才识认见有先不知名后知是使臣坤禄羣谢提哪嗒二人办事一人干事一人防送一人大小通事二人千户一人同房伯奈英必羙亚即杜文彬有瓉同李德就将前项卖牙木银两交还伯杜文彬等收讫彼有房伯与瓉言説先于正统十三年间因支塩买卖遭风飘流过海今在暹罗国封为岳坤等官今充为使臣差来进贡后瓉因患痢疾病症复囬经纪家调治有李德在于房伯船上领到原卖牙木银一百六十两同未获识人石聪并今在官石彦璋前去机户陈冔家定织各色叚疋后有李德患病不能动止本年十月内雇搭船只囬家去讫相托瓉在陈冔家催讨原定叚疋又审据林寿供系南京锦衣卫镇抚司鞍辔局分调军匠林信户内寄住余丁成化十三年七月十三日有今在官本卫镇抚司余丁周璋到寿家秤银二十七两六钱与寿买青拱白锦纻丝二叚红拱白锦纻丝一叚去讫又审据周珎供系南京锦衣衞镇抚司女户籍成化十三年八月二十日有暹罗国使臣在于龙江闗运所倒换船只是珎同今在官应天府江宁县民人唐廉钱鹏将礼同到使臣船上探问承认做叚疋比有使臣约内写织叚疋手巾银三百二十八两九钱止将银二百八十七两五钱与珎等三人收讫散与各机房织造叚疋本年九月初四日是珎等到于今在官上元县民人陈冔家写立合同将银六十两与陈冔接收织造大红闪緑纻丝八疋先收大红闪緑纻丝三疋与使臣收讫余欠闪色纻丝五疋将鸭头緑素纻丝三疋青纻丝二疋折与使臣收讫本月初六日珎等又到未获本司余丁何通家写立合同将银三十七两五钱与何通收讫织造青红緑各色织金纻丝女袄一十九件交与使臣收讫十一日珎等又到未获南京留守右卫右所军匠张义家写立合同陆续将银一十八两与张义接收织造香草麒麟里外向板云手巾三十四条是珎先收手巾四条与使臣收讫又收手巾一十四条见今在官余欠手巾一十六条未与十三日珎等到与今在官本司余丁虞文端家写立合同将银六十二两二钱与文端接收织造织金间道纻丝二疋梹榔袋三个是珎先收织金间道纻丝一疋梹榔袋二个与使臣收讫余欠梹榔袋一个织金间道纻丝一疋在虞文端家机上因使臣欠银九两八钱未织是珎等当日又到上元县民人陈荣家写立合同将银九十两与陈荣收讫织造白闪红纻丝十疋緑闪白纻丝十二疋是珎先收陈荣各色纻丝十四疋交与使臣收讫余有各色纻丝一十八疋因使臣欠银三十一两六钱未织本年十月十八日是珎等到于未获上元县民人王宣家写立合同陆续将银一十九两八钱与王宣接收织蓝红花各色纻丝一十八叚交与使臣收讫外得使臣用银五两六钱又审据虞文端供系南京锦衣衞镇抚司军匠虞景户内余丁成化十三年八月二十四日有本司余丁周璋到于文端家定织间道抹绒纻丝六疋该银五十四两写立合同陆续将银二十三两二钱七分与文端接收先织间道五色抹绒幔边纻丝三疋与周璋接收去讫又审据石彦璋供系应天府江宁县民匠成化十三年八月二十四日有未获福建汀州衞武平守御千户所余丁李德前来引领彦璋同未获兄石聪到于使臣船上有使臣先将银六十两付与李德接收同彦璋到于今在官本府上元县民人陈冔家写立合同与陈吁接收定织叚疋有李德后又将银一百两同彦璋与陈冔接收织造遍地织金纻丝一十五疋闪色纻丝二十一疋是彦璋先讨蓝小毬门纻丝一疋天青遍地金串枝寳相花纻丝一疋官緑遍地织金寳相花纻丝一疋白遍地双枝寳相花纻丝一疋青闪色双枝寳相花纻丝二疋青闪白纻丝一疋白闪蓝纻丝一疋是彦璋交与使臣收讫有陈冔将用钱银三两二钱与彦璋收接使用余有陈冔欠合同内银五十二两织造未完在机栁黄小毬门纻丝一叚青织金六莲花纻丝一疋矾红遍地织金十八云纻丝一叚官緑闪红纻丝一叚在陈冔家今被事发捉获彦璋同陈冔到官追取陈冔机上各色纻丝五叚见在又审据阮福供系南京金吾左衞右千户所役过老军成化十三年十一月初六日有安南国行人裴凖进贡带有象牙在船到上新河湾泊是福同今在官南京留守右衞镇抚带管老军涂安在彼买卖因与裴凖答话语音相同认是乡里比有本人言説我自已带有象牙在船央福等为中寻人定织叚疋是福听允不合引领今在官上元县民人王文到于裴凖船上写立合同与王文收接有裴凖将象牙六担作银二百七十两织造各色罗绢共七十五疋王文听允收合同是福当日同涂安等引领上元县民人吴斌到于通事何循船上有何循写立合同吴斌收讫何循将截断象牙八担作银三百二十两定织各色纻丝共四十二疋吴斌听允各囬去讫当日是福到于江东门坝边住人周敬王铎家与各人説知上新河安南国行人裴凖有象牙与机户王文吴斌家织造叚疋你将小船送与王文吴斌家与你们各人船钱王铎等听允比有周敬王铎言説每牙一担与银七钱我包褁严宻不使门上官军得知还你停当各允是福囬家本年十二月初四日福又不合引领今在官上元县民人王信陈荣到于裴凖船上有本人写立合同与王信接收有裴凖将象牙四担作银一百九十两定织各色绫防纻丝共四十三疋有王信陈荣听允各人去讫当日是福到于周敬家与本人説知裴凖将象牙与机户王信陈荣织造叚疋你将小船装来放在你家寄放还你船钱周敬依允是福囬家有陈荣等俱各不曽织造叚疋成化十四年正月初八日有王铎等将截断象牙八担送到吴斌家将银五两六钱与王铎接收本月十一日有王铎等又将象牙六担送到王文家本人将银四两二钱与王铎接收本月二十六日致被周璋具状首发随差廵捕校尉捉拏王信杜瓉等之时有王宣何通张义周敬王铎田寛各人知觉逃躱未获于陈冔名下追出织金栁黄小毬门纻丝一疋青织金六莲花纻丝一叚矾红遍地织金十八云纻丝一叚矾红织金拱线纻丝一叚官緑闪红纻丝一叚并又于王文名下追出象牙六石共秤重五百三十六觔吴斌名下追出象牙八石共秤重七百二十八觔王信陈荣名下追出象牙四石共秤重三百八十七觔及周璋原首将银一十八两与虞文端织造间道五色抹绒幔边纻丝二疋并安息香油六十五觔并首未获石聪原与周璋胷背织金纱蠎龙様一块及陈冔等名下追出原立合同十一纸俱各见在今将各犯供词并追出各色叚疋象牙等物理合连人具呈等因据此案照先据鸿胪寺署丞马全呈有暹罗国差来副使坤禄羣谢提等赴京进贡囬还该礼部奏准给批差全伴送副使坤防羣谢提等二十五员名沿途备办日用饮食到广东布政司安排茶饭管待成化十四年正月十六日到于龙江闗河下湾泊听候廪给本职案督不许夷人进城延住数日并无廪给本职催并廪给督令夷人起程随有副使坤防羣谢提等説称亦无廪给比先彼经过有彼处住人周璋石彦璋钱鹏周珎唐防吴节周实承揽交去与本国王织叚疋银两成造花素叚疋待我催讨完足才敢囬国见王听允到今縁无送还本职恐违钦限夷人在彼又系京城去处被周璋等淹留迟滞未便又行严督夷人起程亦据副使坤防羣谢提等连名具状告赴本职等因今将暹罗副使坤防羣谢提等告状一纸合行前赴钦差南京守备成国公朱等处呈明行取夷人管送审问乞提周璋等追给夷人银两织造叚疋数目发送本职给还夷人乞赐廪给闗赏夷人本职伴送起程庻不有违钦限其周璋等原先系与夷人交易情由乞另定夺明望先行周给叚疋伴送夷人起程庻为便益理合开呈施行有坤防羣谢提奈英必羙亚等状告系暹罗国差来副使等职于成化十二年四月内防本国王差来进贡亦因本国为无出产叚疋因中领到国王银两前来买办囬国应用亚等坐驾海船一只在洋累遭风水至本年八月初二日飘到雷州地方将船打碎呈蒙雷州委官指挥顾云通判刘镇等官前来壊船处所体勘是实将方物打捞搬运锦嚢千户所起库收顿督军国亚等看守外至本年十二月二十一日防钦差镇守广东右少监韦眷并三司委官等官前来开盘将苏木选退水浸虚心朽烂弯节破片不堪进用小木三百五十余担选退碎象牙俱有破裂痕损刀伤截断不堪进用碎牙二十余担彼时三司等官俱欲焚化亚等闻説带领番众二百余人哀情苦告各带衣幔被水漂失告乞买布度寒当有钦差右少监韦眷并三司委官防议相同委见夷人衣单受冻怜悯给还外亚等领囬众又思议原领国王银两买叚其银船碎失水虑囬本国诚恐有累亚等自雇船只装至广东遇见相识简玉李德二人承揽每木一百觔价银三两五钱碎牙每一百觔价银六两简玉承揽苏木二百五十担碎牙十七担李德揽木一百零五担碎牙三百一十觔其银约至南京发卖已了交还其价银二人俱各还足亚等收买各色叚疋囬陪国王免众后累成化十三年八月内有龙江运所住人石彦璋周珍唐防钱鹏吴节周璋周实等来亚等船内各立合同文字二家收执为照各包揽价银替织各色绫叚至十二月终交还于正月十六日囬至龙江驿前周璋同男周实来亚船内揽去官绢一百疋替染虎班绢又揽坤防羣谢提官绢一十五疋緑叚长衣一件代染白绵三觔揽户周珍石彦璋等俱还各色叚疋一半止有周璋父子寸丝无还心生谋意揑攀人众抵搪图骗国王财本若不状告追取实被周璋父子负骗夷人财本非止一端反行告众意要众人代还亦且周璋非干已之事负骗银两反替夷人告众覊迟时月畨众无食有违风迅不能囬国恐失下年进贡罪累不便见奉圣防沿途备办日用饮食到今半月余日并无廪给口粮乞闗存活飬命囬国有此屈抑无伸开单来告等因行间今呈前因臣等防同南京守备太监安宁等叅看得周璋所首林寿等所供及使臣坤防羣谢提等所告私通外国使臣交易畨货织造违禁纻丝负骗夷人财本及杜瓉供称杜文彬即奈英必羙亚系伊房伯先年出外生理不见囬家今在暹罗国差来进贡等情俱系违法重事合当防问除行令原差伴送官署丞马全暂留使臣坤防羣谢提等在于龙江驿日逐闗支廪给听候及将见在人赃送南京刑部问理干碍使臣坤防羣谢提等价银织成未还违禁纻丝等件王文等名下追出安南行人裴凖等原交织造纻丝等物象牙应否给与各使该部径自奏请定夺外谨具题知
　　乞存留骑操马匹奏状
　　据大小教塲神机营新江口马队把总都指挥佥事李虎等呈照得天顺年间各营骑操马匹常有一千匹存留下营走阵差拨调用尚且不敷其后为存省京储事该南京户部奏准每年止存六百匹在城骑操余皆下塲牧放切縁存留骑操马匹实是数少非惟走阵不成行列抑且不彀差拨应用即今下塲牧放在迩呈乞多存马匹在城差操便益等因据此臣等防同南京守备太监安宁等议得南京乃祖宗根本重地守备不可不严守备之道莫先于军马粮草京储固不可不存省军威尤不可不振扬近年存留在城骑操马匹委的数少不彀差操兼且即今京储存省年久蓄积颇多如防乞该部计议合无将南京各营见在马匹每遇下塲之时存留一千匹在城骑操听调照例支给草料喂飬皆要下塲牧放庻使军威振举而缓急不致于悮事矣縁系存留骑操马匹动支草料事理未敢擅便具题










　　王端毅奏议巻四
  </div>
  <div class="pagination">
   <a href="王端毅奏议.html">
    上一页
   </a>
   <a href="王端毅奏议.html">
    1
   </a>
   <span class="current-page">
    2
   </span>
   <a href="王端毅奏议_page3.html">
    3
   </a>
   <a href="王端毅奏议_page4.html">
    4
   </a>
   <a href="王端毅奏议_page5.html">
    5
   </a>
   <a href="王端毅奏议_page6.html">
    6
   </a>
   <a href="王端毅奏议_page7.html">
    7
   </a>
   <a href="王端毅奏议_page3.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
