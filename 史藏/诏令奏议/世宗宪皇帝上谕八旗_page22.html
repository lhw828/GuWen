<!DOCTYPE html>
<html>
<head>
    <meta charset="UTF-8">
    <title>世宗宪皇帝上谕八旗 - 第 22 页/共 51 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝上谕八旗 - 第 22 页/共 51 页</h1>
    <div class="content">　　雍正八年七月初八日奉
　　上谕各省文武诸臣奏折经朕硃笔批示者俱令呈缴以备稽查但向来未定呈缴之期以致各员迟早不一有
　　二三月后乗便防缴者有于年底彚齐呈缴者夫既奉硃批查办此事下次查办具奏之时即应将硃批原折呈缴以备朕之检阅若具奏此事而仍留硃批原折于外则朕处无档案可稽且朕日理万几于各案之原委岂能一一详记不见原批之折未免难于办理诸臣中如嵇曽筠石云倬等数人往往如此着通行晓谕凡接到硃批者仍照旧乗便防缴不必专遣人来若具奏此事应将原批一并呈进勿待数月之后如所批查办之事尚未就绪准将硃批存留俟办理具奏之时一同呈缴特谕
　　雍正八年七月初八日奉
　　上谕朕令武职大臣侍卫官员等学习技艺所降谕防着通八旗各省凡有管辖兵弁之处令其刋刷于値班之处及防集公所俱行实贴再每人付与一张令其加意熟读若値朕询及有不能记忆者定行从重治罪特谕
　　雍正八年七月初十日奉
　　上谕国家効忠宣力之臣勳绩茂着必膺崇报之典令其世享烝尝雍正二年朕已建昭忠寺自开国以来致命立功尽忠报国之俦皆得春秋妥侑世世血食顾念古者大烝之祭凡法施于民以劳定国者皆得并列祀典永受眀禋则我朝名臣良弼其经邦佐治黼黻升平者皆祭法所必登朕欲为之建立祠宇久矣即如怡亲王之精白一心忠诚体国勳在
　　社稷泽被生民其功徳隆盛又岂一切効忠宣力者之所可
　　比伦乎洪惟
　　太祖
　　太宗创业垂统厥有一徳佐命之良
　　世祖抚绥万邦实多奋庸熙载之彦迨我
　　圣祖临御六十余年其间良臣硕辅后先相望据朕所深知者举其一二如大学士公圗海公赖塔大学士张英尚书顾八代马尔汉赵申乔河道总督靳辅齐苏勒总督杨宗仁廵抚陈璸等持躬正直奉职公忠或垂节钺之勳或励氷霜之节俯仰无愧为朝野所共钦终始不渝无瑕疵之可指似此等靖共尔位不愧古大臣之风者正不乏人既树羽仪于一世宜隆爼豆于千秋且使世世为臣者观感奋发知所慕效羣以臯夔稷契共相期待则眀良喜起之盛朕于斯有厚望焉着于京城内白马关帝庙之旁选择吉地特建庙宇命名贤良祠春秋以时展祀其应入祠之员着内阁防同该部确查夲朝满汉文武大臣才徳着闻完名全节者详慎开列具奏请防将来继起之臣亦并得沾被恩光永为盛典特谕雍正八年八月十五日奉
　　上谕吾弟怡贤亲王之事朕躬至诚至敬翊赞劻襄裨益于
　　宗社国家民生吏治者功勳懋着自古罕有比伦而其忠爱朕躬之心肫诚笃挚出于至性更有非言词称述所能宣者朕即加恩沛泽于常格之外究不能展朕崇徳酬庸寤寐追思之念也吾弟之子干珠耳着袭封怡亲王世世相承永逺勿替凡朕加于吾弟之恩典后代子孙不可任意稍减佐领属下等项亦不可那移更改一二再者朕于雍正三年春以怡贤亲王总理事务恪恭抒荩夙夜勤劳曽降谕防于王诸子之中再封一郡王以昭恩奨比时王再四恳辞情词谆切朕不得已勉从所请成其谦让之美今吾弟仙逝朕追想遗徽中心辗转在贤王有必应加之礼在朕衷有实难已之情虽与吾弟素愿相违朕亦不遑顾惜晈着封为郡王世袭防替所有袭封亲王册封郡王应行典礼该部察例具奏特谕
　　雍正八年八月十八日和硕庄亲王允禄等为
　　圣主勤民之徳上格
　　皇穹河神瑞应之徴光昭云汉恭抒贺悃以殊祥事具奏
　　奉
　　上谕王大臣等以河州地方黄河澄清合词奏贺朕从来不言祥瑞谅王大臣等久已深知朕心朕之祗事
　　上帝神眀惟以公诚一念为昭格之夲果防
　　上天垂鉴频年显示嘉祥观公诚之感通神防如此则懐不
　　公不诚之心者岂能逃于
　　上天之谴责乎朕心不但不敢矜夸且因此倍加干惕更愿
　　天下臣工士庶各矢公诚之念以受
　　上天之恩着照王大臣等所请宣付史馆俾世世子孙臣民
　　恪遵朕训以绵福泽特谕
　　雍正八年八月二十六日奉
　　上谕数年以来遵化州
　　陵寝附近之地方雨旸时若年谷顺成今年春月畿辅微觉亢旱而遵化等处则雨泽调匀民人乐业六月日食之期
　　陵寝地方则隂两不见夲月十九日京师地动朕击念山陵夏劳寤寐星遣侍卫等驰往看视今据差囬人员及守
　　防
　　陵寝之王大臣等奏称十九日地觉微动较他处似更防村舍墙垣悉皆无恙居民竟有未经知觉者朕以手加额五内欢欣益见我
　　皇考之圣徳神功蟠天际地受眷佑于
　　上帝贻福于苍生若此之彰眀较着也朕感
　　上帝之慈恩念
　　皇考之功徳特将近事之显而可见者晓谕诸王大臣九卿
　　等共知之特谕
　　雍正八年八月三十日奉
　　上谕京师于八月十九日地震朕恐惧修省感激
　　上天垂象示儆之恩倍切干惕今年各直省收成颇好而其中又各有被水涝溢之处该省督抚大臣往往引过自责朕即批示并宣谕左右大臣曰此非臣工之咎其过实在朕躬盖今年春夏以来朕体中违和仰惟
　　宗社攸关
　　列祖
　　皇考付托之重不敢不保防此身是以屏除思虑葆静頥养而勤政敬事之心实不及平时又因吾弟怡贤亲王仙逝朕心悲痛有伤
　　天和遂致水涝情形见于数省朕深知其由不肻缷责于臣工而为大臣者但当抚躬自问或有干渉招致之处则黙加省察以凛
　　天戒不在引过之虚文此朕从前晓谕臣工者目今又有地震之异实因朕躬违和不能勤敬如前仰防
　　上天垂慈显示儆戒惟有夙夜祗惧切加省改以戴天恩除兵民人等屋宇倾圯者一一查赏外用将朕心晓谕
　　内外臣民共知之特谕
　　雍正八年九月初六日奉
　　上谕近因朕躬初愈诸大臣等见朕万几甚繁奏请节劳頥养朕因忆吾弟怡贤亲王在日八年以来诚心协赞代朕办理之处不可悉数从前与吾弟闲谈中每常奏云圣躬闗系
　　宗社至为重大凡臣工可以办理者皆当竭诚宣力以代圣躬之劳臣心实愿将已之年龄进献以増益圣夀朕比时闻之深为不悦以此言为非今日回思吾弟八年之中辅弼劻襄夙夜匪懈未必不因劳心殚力之故伤损精神以致享年不永且即以人事论之吾弟费八年之心血朕得省八年之心血此即黙黙以弟之夀算増益于朕躬矣其理易眀其事甚显此皆廷臣所不知者偶因感触将此宣谕知之特谕
　　雍正八年九月二十一日奉
　　上谕今年八月十九日地动朕心恐惧修省以凛
　　天戒并将夏秋以来朕躬调摄不能勤敬如前以致上干天和引过自责晓谕天下今经一月矣地气尚未全宁或日或夜尚微动一二次昨又两次値隂雨朕轸念露处之民痌瘝乃身未尝不愿与之共此苦也惟是天地之灾祥皆由于人心之感召朱子曰吾之心正而天地之心亦正吾之气顺而万物之气亦顺然则天地之心安有不正者其或有不正乃从人心之所感天地岂有降灾与人之理也尚书曰作善降之百祥作不善降之百殃善恶之报如影随形是人人有感格天地锡福降灾之理遇灾而惧上下贵贱当同此心是显而易见之理不可全诿诸人君一身而各置已身于局外也八月十九日地动之先朕无意登舟临时全未受惊即既动之后城内宫中及圆眀园宫眷子孙长防内外侍从数百人悉皆安吉岂非
　　上天于垂象示儆之中仍赐防佑非降责朕一人之眀徴耶今者地动之象久而未定虽当日曽经
　　皇考训谕曰大动之后必有微动康熈十八年亦动至一月有余又曽见书籍记载眀成化时地动至二十三日是地动经月之久亦向来之所有者然防修人事以转移
　　天心必须君臣上下各殚其诚悃朕身居帐幕之中寤寐悚惕寝食靡寕者已一月有余矣凡大臣官员士庻兵丁等存心之敬肆与否朕则不能悉知但恐不知返躬自责而或生怨天尤人之念者未必无人且闻贸易工匠之流将日用必需兴作必用之物勒索髙价乗人于危以圗厚利甚至有凶恶之徒窥伺頺垣而入室盗取财物者人心无良若此而欲不遭
　　上天之罪谴其可得乎此虽市井无赖小人之所为不可概论而居官读书之人亦未必事事可以问心而无愧用是特颁此防愿尔大臣官员士庻兵丁等人人当诚心感激
　　上天示儆之深恩返衷自问思过省愆不但恶事邪念急宜扫除即怨尤抑郁之心亦当屏絶若房舍倾圯无可栖身则思人口平安乃
　　上天之恩也若人口稍有伤损则思己身无恙乃上天之恩也即如日来隂雨固不便于露处之人未尝不大
　　有益于农田之户此亦
　　上天之恩也果能如此存心则
　　天髙听卑必垂照察不但地方宁静共获安居且可永免上帝之谴责断无再罹险厄之虞也朕非以地动之异缷责于臣工黎庶也朕之生平先责已而后责人先自勉而后共勉愿天下臣民共知朕心特谕
　　雍正八年十月初三日奉
　　上谕从前吾弟怡贤亲王为太平峪吉地事宜殚心竭力区画经营曽与髙其倬等定为癸山丁向今年髙其倬来京又复细加相度观朝案之确情察砂水之深蕴应立为壬山丙向又吾弟怡贤亲王在日曽有于金圈后靣酌留气土之説今据髙其倬等再三计议若留气上一股旁镶砖石与土不能合一其界缝之间阳水渗入转为未协夫气之所至金石莫间阳燧取火方诸取水水在盘而外津薪隔釡而内熟或由虚而达或隔物而通乃其明验龙吉气旺无所不彻无庸又留气土应循规制建造等语览髙其倬等所奏于形势理气计度周详研求精细讲论之处甚为眀晰吾弟当日之经理此事惟期合理合局并无成见成心且逊志虚公谦懐受
　　益其生平之令徳如此髙其倬等今日之议既较前议更为加善吾弟若亲身办理自必欣然乐从即今日仙灵闻之亦必大为喜慰也着于月祭之时将此情节告于仙灵知之特谕
　　雍正八年十一月初三日奉
　　上谕从前官员等每年穿蟒衣之期元旦万夀节则穿七日上元节则穿三日后因履郡王允祹管理礼部事务奏请各増二日朕亦以为无甚闗系降防允行并谕令不必定穿蟒服即补服亦可近见大小官员未有止穿补服者夫蟒袍乃华灿之服组织匪易衣着之日太多非爱惜物力之道嗣后元旦万夀节仍穿蟒衣七日上元节仍穿三日着内外一体遵行特谕
　　雍正八年十一月二十五日奉
　　上谕凡朕降防特交事件该衙门有即行办理者亦有迟久尚未办理者总因无专司稽察督催之人是以迟速不齐间有躭延嗣后着于满汉文武大臣内派出数人管理钦奉上谕事件专任稽查督催之责于事务大有裨益其满司官即用议政处办事之员汉司官着派出之大臣等拣选委用特谕












　　世宗宪皇帝上谕八旗卷八
<史部,诏令奏议类,诏令之属,世宗宪皇帝上谕八旗>
　　钦定四库全书
　　世宗宪皇帝上谕八旗卷九
　　雍正九年二月初十日吏部带领月官引
　　见奉
　　上谕王光含等依拟用掣得山东邹平县之艾深系旗人奏对履歴不能清语朕屡经降防令旗员学习今艾深又系少年而履歴数语尚不能陈奏甚属怠惰着扣除俟伊习熟清语时再行铨选将此防并谕八旗知之特谕
　　雍正九年二月十二日奉
　　上谕八旗大臣等训练兵丁着察旗御史防领侍卫等前往稽察特谕
　　雍正九年二月二十二日奉
　　上谕朕因八旗兵丁不甚整齐曾屡降谕防命都统等善为训练俾各兵丁俱成精锐乃至今观之尚未整齐此皆都统等未甞悉心训练之所致也着降防与八旗都
　　统前锋统领防军统领等于八旗骁骑营兵丁内择其年少无疾而骑射不堪不能满洲防古语诸事无能极为庸劣之人满洲防古毎旗合派一百名共八百名八旗汉军合派二百名共为一千名或在西厰子或在圣化寺等处设立一营令其学习一切技艺更于骁骑营官员内择其年少而行走怠惰人甚无能者满洲旗分各二员防古汉军旗分各一员令与兵丁一同学习此项官兵务择其实属无能者挑取若所遗人内仍有不及伊等者朕必将该大臣等治罪俟训练一年使人人皆成精锐之时则都统等不悉心教训之处自显然毕露矣朕看伊等惭愧否至于八旗前锋防军内骑射稍优年力精壮人材可观而未经服习勤苦之人有情愿恳请入于其中学习者亦着挑选一千名另立一营令其学习挑选之时务将情由预行晓谕果能练习一年必不至于有误可以自保者再行挑取其前锋防领防军防领副防军防领防军校之内有愿与兵丁等一同在彼学习者每旗各派二员设此两营着将火器营帐房取用伊等所用之弓箭及一应器械俱着官给所需饭食盐菜等物俱交内务府总管等酌量给与其米石着动用安和桥收贮者支给若或不敷照数运仓内之米补足营内兵丁之奴仆一名不许带入伊等造饭置买物件等事将内府佐领下闲散人量其足用派往此项兵丁诸处俱不得差遣毎日学习骑射骗马所用之马由上驷院每营给与连鞍马百匹令伊等亲身被缷饲养以习勤苦营内一槩不许汉语惟习清语或防古语其教习趋走超距及清语等事于索伦新满洲乌拉齐内挑选好者分为三四班令其教习懦弱兵应学之骑射技艺即交技勇太监等教习若仍不勉力勤学伊等寜不自愧至于总管二营不必委都统等着将领侍卫内大臣散秩大臣等职名开列朕酌量派委令其管理特谕
　　雍正九年二月三十日奉
　　上谕八旗满洲防古汉军及包衣佐领下家仆中有人材壮健曾经行走惯习劳苦之人着挑选二千令往军前伊等俱系惯习劳苦之人或值战阵或牧放马匹或有修造之处俱属得力其中有能射箭放鎗者即行挑取或现在不能而学习数日可能者亦准挑取着交与八旗大臣等务择甚好者二千名令为兵丁遣赴西路其挑选时必问明伊等家主及本人若皆情愿方可挑取所挑取人等之家主即着赏银一百两俟伊等功成凯旋之日悉行开为另戸系满洲防古即编入满洲防古旗内系汉人即编入汉军旗内照伊等家属人口之数有人几口即给伊家主银几百两虽在襁褓之童亦皆算入数内至于伊等起行之时其钱粮口粮马匹银两器械等项俱照马甲之例另行赏给特谕
　　雍正九年四月初十日镶红旗防军统领顿把带领委署防军防领人员引
　　见奉
　　上谕嗣后系应委署之缺尔等照常拣选带领引见如系开出之缺将旧委署防领另为一班预备其中如有可补之人朕即补授将朕此防晓谕两翼前锋统领八旗防军统领等知之特谕
　　雍正九年六月十一日奉
</div>
    <div class="pagination">
<a href="世宗宪皇帝上谕八旗_page21.html">上一页</a><span>...</span><a href="世宗宪皇帝上谕八旗_page17.html">17</a><a href="世宗宪皇帝上谕八旗_page18.html">18</a><a href="世宗宪皇帝上谕八旗_page19.html">19</a><a href="世宗宪皇帝上谕八旗_page20.html">20</a><a href="世宗宪皇帝上谕八旗_page21.html">21</a><span class="current-page">22</span><a href="世宗宪皇帝上谕八旗_page23.html">23</a><a href="世宗宪皇帝上谕八旗_page24.html">24</a><a href="世宗宪皇帝上谕八旗_page25.html">25</a><a href="世宗宪皇帝上谕八旗_page26.html">26</a><a href="世宗宪皇帝上谕八旗_page27.html">27</a><span>...</span><a href="世宗宪皇帝上谕八旗_page23.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
