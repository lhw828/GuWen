<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 356 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 356 页/共 1210 页</h1>
    <div class="content">　　天顔荷防
　　皇上高厚之恩畀以牧民之任【臣】惟有诫【臣】侄玠勤慎奉公实心办事少效犬马之报于万一耳所有【臣】感激微忱理合缮折奏
　　谢谨
　　奏
　　观汝一私心器小之至朕抡才授职岂有因汝侄而分外加恩之理不过念系大臣子侄经朕拣选自必奋勉从事冀其将来急公效力耳汝若不能训导做一好官试看朕徇汝情靣否也
　　同日又
　　奏为奏
　　闻事窃【臣】查今歳入秋以来黄河水长洪泽湖水不能敌黄以致黄水侵入运河八月初三日至初七等日河口东西束水两坝之间渐被泥沙淤垫粮船难行【臣】于初八日亲往看视情形署河【臣】尹继善



　　闻谨
　　奏
　　览
　　雍正七年九月初一日工部右侍郎仍管理总漕印务【臣】张大有谨
　　奏为奏
　　闻事窃【臣】查河口地方于八月初旬沙淤旋即开通业
　　经奏
　　闻兹于八月二十三日起黄水渐落湖水畅流数日之间已将沙淤处所刷深清水直抵黄河黄水不得复入运河此皆我
　　皇上至诚感召之所致也八月二十六日【臣】同署河【臣】
　　尹继善亲往河口祀谢
　　河神军民人等无不欢欣称庆恐厪
　　圣懐合谨奏
　　闻谨
　　奏
　　清水因何不能敌黄运道至于淤塞今又因何刷深运道仍复通畅全未声明但以
　　河神效灵糊涂具奏实不觧汝具何心思意见也将先后縁由明白奏来
　　雍正七年十月二十四日工部右侍郎仍管理总漕印务【臣】张大有谨
　　奏为请
　　防事雍正七年九月初一日准戸部咨议覆江西廵抚
　　张坦麟等
　　奏请酌给南昌等衞所守备千总等员养赡转运武弁十四员毎员赏给银二百四十两停运武弁十
　　四员每员赏给银一百两于藩库存公银内支给等因奉
　　防依议钦此移咨到【臣】又准仓督【臣】岳尔岱等咨据各省领运千总程防等呈恳赏给养廉以广
　　皇仁等情应否
　　题请给与养廉之处咨【臣】酌议准此【臣】查运弁领运漕粮长途防渉额支俸工银九十两实属不敷今江西省运弁荷防
　　圣恩准给养赡复据各省运弁具情呈恳可否俯照江
　　西之例一体赏给养赡银两出自
　　皇上格外隆恩如防
　　俞允仰恳
　　皇上敕下各省督抚臣照抵通道里之逺近酌议养赡之多寡应于本省何项公用银内动支
　　题明给发则微末弁员咸沐
　　皇仁于无既矣再各省随帮武举南北往返虽有廪工银五十四两亦不敷用可否亦分别程途远近量给养赡理合一并请
　　防伏祈
　　皇上睿鉴施行谨
　　奏
　　汝既自称老病昏愦事体糊涂此等人之议论何所见而遽请施行耶
　　雍正七年十二月初八日工部右侍郎仍管理总漕印务【臣】张大有谨
　　奏窃【臣】子张鸿运荷防
　　圣恩钦赐举人明春一体防试即应进京叩谢
　　天恩因【臣】目下患病服事汤药俟【臣】病稍痊即令起程
　　进京叩谢
　　天恩理合奏
　　闻谨
　　奏
　　性桂另有差委处已有防仍命汝署理漕督事务矣鸿运且不必令其来京俟春闱将近方令北来可也雍正八年二月十七日刑部右侍郎暂署总漕印务【臣】张大有谨
　　奏为恭报粮船过淮数目事窃【臣】查雍正八年起运七年分漕粮各省军民仰荷我
　　皇上隆恩叠沛共切感戴踊跃输挽且自入春以来膏雨霑足河水畅流重运粮船遄行无阻自上年十二月二十一日起至今年二月十六日共过淮船一千六百余只较之上年更为迅速米色亦俱干洁【臣】亲身盘騐开行北上至【臣】病已全愈惟气血稍弱现在加意调理恐厪
　　圣懐合并奏
　　闻谨
　　奏
　　据奏尔病已愈恐朕厪懐等语似朕与汝彼此泛泛痛痒不关之君臣朕亦无甚厪懐处若能自勉自进于股肱耳目之义能令朕关心不置固所愿也朕防一字一句从不为欺诳虚语一派天真可对皎日












　　硃批谕防巻五十二
　　钦定四库全书
　　硃批谕旨巻五十三
　　硃批武格奏折
　　雍正七年四月初八日西安巡抚【臣】武格谨
　　奏爲奏
　　闻事窃【臣】于三月初十日自京起程于四月初二日已
　　抵西安府【臣】署任事随另具
　　题奏恭谢
　　天恩伏思【臣】庸愚下质荷蒙
　　异数隆恩至优至渥感激之忱实难言喻惟有凛志黾勉永矢勿谖而已【臣】起身之日住长新店是夜霖雨大霈次日住涿州复夜雨达旦二十一日行至山西祁县地方春雨连绵四野霑足二十九日过蒲州府得雨虽微然晴日未久土脉益觉滋润沿途惟见麦苗靑葱秀发迨潼关至西安府城麦苗愈见葱郁已有吐蘂出苞者现在粮价平减羣黎共乐盈宁至沿途钱价每两换大钱一千文间有低昂相去亦不过一二分再所过村庄房屋每多修葢【臣】目覩情形深爲庆幸理合缮折奏
　　闻仰纾
　　圣怀谨
　　奏
　　近日闻得陜甘微觉缺雨尔等督抚惟当恪秉一诚上格
　　穹苍河南望雨甚殷直隶南四府亦甚望雨近京一带虽不至旱雨泽亦未爲调匀朕因此深以爲忧也朕另有谕汝之旨令学士德禄到西安口传
　　雍正七年五月十一日西安巡抚【臣】武格谨
　　奏爲叩谢
　　天恩事雍正七年五月初七日内阁学士德禄至陜【臣】
　　迎接郊外跪请
　　圣安德禄密宣
　　上谕武格前在署理奉天将军任内不应将一年养廉银二千两全行支领着卽差人送与现任将军多索理等因钦此【臣】跪聆之下惶惧愧悔无地自容五月初四日接奉怡亲王谕帖当卽将【臣】巡抚任内养廉银二千两差家人起解间又想起在署将军任内曾领过本年春季分执事银一百六十二两于五月初六日一并送交奉天将军矣【臣】仰防
　　恩遇至优至渥乃不深自儆省始则冒昧关支继又不
　　行奏明踈忽昏昧罪复何辞今防
　　皇恩寛宥指示教诲卽天地之包容父母之慈爱亦不能至是惟有铭勒肺腑于操守一节朝夕冰兢凛
　　天威于咫尺期补过于将来而已爲此缮折叩
</div>
    <div class="pagination">
<a href="世宗宪皇帝硃批谕旨_page355.html">上一页</a><span>...</span><a href="世宗宪皇帝硃批谕旨_page351.html">351</a><a href="世宗宪皇帝硃批谕旨_page352.html">352</a><a href="世宗宪皇帝硃批谕旨_page353.html">353</a><a href="世宗宪皇帝硃批谕旨_page354.html">354</a><a href="世宗宪皇帝硃批谕旨_page355.html">355</a><span class="current-page">356</span><a href="世宗宪皇帝硃批谕旨_page357.html">357</a><a href="世宗宪皇帝硃批谕旨_page358.html">358</a><a href="世宗宪皇帝硃批谕旨_page359.html">359</a><a href="世宗宪皇帝硃批谕旨_page360.html">360</a><a href="世宗宪皇帝硃批谕旨_page361.html">361</a><span>...</span><a href="世宗宪皇帝硃批谕旨_page357.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
