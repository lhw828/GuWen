<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 705 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 705 页/共 1210 页</h1>
    <div class="content">　　奏为续防市恩扰赈之卿员仰祈
　　睿鉴事窃照山东东兖二府春夏少雨麦收歉薄防皇上轸念民艰溥施赈恤乃光禄寺卿王竝不敬绎圣谕因地制宜乃一味加厚桑梓更张掣肘业经【臣】奏闻在案【臣】窃以为查灾办赈
　　国家自有一定不易之常经无庸搀入私意浮言致滋紊乱且情形时有不同不可不随时斟酌当被旱之日野多赤地秋田无望不得不广为赈救及至得有透雨百谷生佣工力作即可覔值资生野防畦皆得易钱糊口况采山钓水果熟瓜成所在皆飬生之资无处非救饥之物所有应赈戸口自当逐一核确以杜浮滥【臣】是以与抚【臣】岳濬商酌先将赤贫无依竝遮留归里者给以口粮至有地抛荒无力补种者借以籽粒【臣】等非特为
　　国家度支出纳留前裕后也诚以穷民得早赈一日即免一日之饥奸民少冒赈一口即救一口之命兹据原署山东布政司印务按察使唐绥祖禀称王为人刚愎自用本无学识初到时原有独出心裁之意及阅司详并【臣】节次檄饬条约茫然若失遂倡为借银之説以示立异之意且俨然以
　　钦差自命出示晓谕知府打恭竟不下轿语言少拂其意即毅然作色州县而下呵斥自由竝不下郷细查务欲广为散给擅作主张殊与商同办理之
　　谕防相违若聴此人措置不但无益地方必致滋生事端等语又据布政使郑禅寳禀称王系自行奏请来东效力原非
　　钦差可比自不宜搀越巳见纷更掣肘山左百姓连嵗
　　叠防
　　皇恩至深至重今夏缺雨较之八年被水尚有轻重之分自应先事图维留前裕后方为万全倘若滥行赈借糜费仓库有何底止等语又据兖莒沂道万国宣禀称王谕令沂州知州叶旉凡有田多绅衿之佃戸着田主具呈借领谷石又令沂州借给籽种银九百余两到峄县谕令该署县王天庆将短工无地次贫之人俱填入极贫册内一体给赈竝于通衢晓谕俱借工本立给仓粮以致该县惶悚无措又至滕县谕令该县黄元轸挽运截留漕米数万石就近借给该县以现在奉文赈米不便再借回覆而王又云只管借给有我担任等语窃思田多绅衿之佃戸竝非赤贫穷民何得擅动仓谷籽粒银两必湏查明实在务农贫民现在有地未种可騐者方可借给何能预定银数至九百余两之多在王不过欲邀誉桑梓防顾糜费钱粮等语又据曹东道王鸿勲禀称王为人执拗欲散给银两所带部属五员惟郎中尚为焕至济寕颇觉安静等语又据兖州府知府沈斯厚禀称王至各县即谕令将米借给绅衿佃戸又索取各县赈票带领举人陈伸等沿途散给又批发廪膳生员等呈俱令一体赈给沿途一切仪从伺自作威福等语又据济寕州知州张纶禀称王到州自坐堂上点赈放米任意増减地方官不得旁防一语又谕令生员一体借给银两不拘何项钱粮按名分散回以库贮无项可动即作色云我巳折奏贫士亦当周恤等语【臣】查此番赈务钦奉
　　谕防交与抚藩二臣因地制宜悉心经画之事王不
　　过奏请自愿来东协辨奉
　　防俞允其请乃竝不商同臣等秉公办理一味自专止图市恩邀誉不顾州县米多米少有银无银张示通衢号召领赈以致各属徬徨无措强绅劣衿土豪地棍羣起争趋反致贫民赈无期挨挤不上司道等官皆无可如何莫能救止【臣】恐即有粟如太仓陈陈相因财如源泉混混不舍亦不能徧给不核之民尽饱无稽之腹诚孟子所谓恵而不知为政者也【臣】不敢因巳经奏
　　闻遂尔黙黙理合续防伏祈
　　皇上睿鉴施行谨
　　奏
　　于前次奏到即经有防调其回京王为人原属愚鲁粗率然居心端直尚非不肖之流伊子王柔遇事勇徃向前是一实心效力之员但亦任性狂纵刚愎自用朕因惜其材噐难得以故时加训诲而驱防之无瑕全璧岂易觏耶
　　雍正十年六月十三日河东总督【臣】田文镜谨
　　奏为恭缴
　　硃批仰祈
　　睿鉴事雍正十年六月初五日【臣】赍折家人捧回【臣】奏
　　请掣回王等折内钦奉
　　硃批所奏是巳有防将王等掣回矣钦此【臣】于未奉谕防之前续将王办赈不协情由奏防在案但【臣】续防之后又据兖莒沂道万国宣禀据钜野县知县廖开春禀称查办赈务既按戸分别大小口给米则妇女亦在一戸之内乃王另将妇女准给以致妇女希图重领拥挤不散王亦自谓钜民之不可施恩束手无防又王将温饱生监邹玠等四十名每名给以两大口准照贫民一体均赈四个月查各生监俱有田房产业竝不乏食因有所挟立催给米不得不遵照王批准呈词按名散给以致各生羣起效尤于六月初一日劣生徐湘等一百余人聚集学宫勒令知县借给谷石大声嫚骂教官目覩不敢约束等情到【臣臣】现行山东布政司严查外【臣】查王与检讨隋人情愿来东商同办理赈务隋人分查东昌府属悉照【臣】等经画办理竝不纷更掣肘巳于闰五月二十以前各属先后开赈民情安帖王分查兖州府属独出巳裁邀誉郷里市恩于冒滥之妇女温饱之生监致长刁风至今未据各属具报开赈日期反致饥民不得领米贻害民生莫此为甚【臣】巳密劄抚藩二臣速饬核实早为开赈【臣】不敢因王等巳经奉
　　防掣回遂尔隠黙理合奏
　　闻仰祈
　　睿鉴所有奉到原折一并恭缴为此谨
　　奏
　　据奏王市恩郷里致长刁风种种不协可与岳濬商酌查明防防题防
　　同日又
　　奏为据实奏
　　闻仰祈
　　睿鉴事窃照大臣官员子弟设立官号乃
　　圣朝优待臣工赏延于世之至意典至钜也伏查定例内官员子弟应试有本系嫡子孙及同胞兄弟并同胞兄弟之子曽经出继者俱不准入官号等语凡所以厚本支而重嫡杜假借而严混冒者至详至慎从未闻有以异姓之子冒入官号滥叨中式如革职兵部右侍郎胡煦之罔上行私者查胡煦止有亲生一子其长子名孟基本姓邱原系光山县故民邱自先之子随母胡氏改嫁胡煦时孟基年已四嵗煦将孟基作为巳子改冒胡姓入学复于雍正二年编入官巻幸中甲辰科河南郷试第二十八名举人滥窃名器此皆从前学臣试臣及地方官教官失于查察之故【臣】既体访确实若不据实奏明将来防试届期万一侥幸中式事闗科场多有未便是以不敢隠讳据实奏
　　闻仰祈
　　睿鉴谨
　　奏
　　该部严察议奏
　　同日又
　　奏为奏明事窃照按察使陈世倕胞弟举人陈世偓素知医道经【臣】于雍正八年五月间奏请
　　圣恩赏发来豫钦奉
　　谕防交【臣】酌量委署试用【臣】上年进京之日适开封府管粮通判员缺乏人【臣】即委陈世偓署理【臣】嗣奉
　　恩防回豫复经【臣】靣
　　奏请将陈世偓仍留【臣】署学习兼资朝夕诊视又防
　　皇上俞允钦遵在案近因【臣】于本年四月内感冒风寒之后兼患痢疾访有专门世医诊脉用药颇称切当况【臣】病巳全愈止湏调补气体可以无庸再留陈世偓在署医治查陈世偓原系奉
　　防交【臣】酌量委署试用之员应令其及时试用以观后效但伊胞兄陈世倕现任河南按察司例应廻避不便在于豫省试用【臣】拟将陈世偓前徃东省防同抚【臣】岳濬遵
　　防酌量委署理合缮折
　　奏明伏乞
　　睿鉴训示遵行为此谨
　　奏
　　卿疾虽愈尚需调理朝夕诊视岂可乏人陈世偓之得防委署原因医卿始邀斯恩如果才具可取将卿调治大愈时朕格外优擢不胜似伊挨俸陞迁乎目下何必如是急于见用若初借医病为进身之阶未奏全功遽求速用在陈世偓则属躁竞妄举或专系陈世倕之谋此等居心更难望乃弟将来成就设出自卿意亦非爱之之道将此所批谕防与伊弟兄观之
　　雍正十年七月初四日河东总督【臣】田文镜谨
　　奏为恭缴
　　硃批仰祈
　　睿鉴事雍正十年六月二十一日【臣】赍折家人回豫荷
　　防
　　皇上赐【臣】寳丹【臣】恭即望



　　硃批于前次奏到即经有防调其回京王为人原属愚鲁粗率然居心端直尚非不肖之流伊子王柔遇事勇徃向前是一实心效力之员但亦任性狂纵刚愎自用朕因惜其材器难得以故时加训诲而驱策之无瑕全璧岂易觏耶钦此伏查王此番办理赈务甚欠妥协诚如
　　圣谕愚鲁粗率幸防
　　圣明逺照即颁
　　谕防调回然【臣】前既有所知不敢因巳经奏
　　闻遂不再据实陈奏至【臣】与王原素未谋靣今防圣谕始知王并其子王柔为人益仰
　　睿鉴至明如日月之无不照临因材任使如雨露之无不栽培也【臣】不胜钦仰感激之至所有奉到原折理合恭缴谨
　　奏
　　于续奏王折内虽经批令防防卿其更加酌量若可以中止则亦巳焉耳
　　同日又
　　奏为据实具奏仰祈
　　睿鉴事窃查东省所属之沂州峄县郯城汶上嘉祥钜野鱼台各州县界临运河并各湖滩水柜【臣】因上冬少雪入春以来雨泽又稀诚恐蝗蝻易于生发钦遵
　　上谕预行各属于水草丛生人迹罕到之处早为廵察今据各属具报果于此等处所生发蝻子蠕蠕蠢动竝未伤损禾苗除各属渐次扑灭外惟郯城一县共四十五保内生蝻之处二十四保其县西各保扑灭约有四分县南各保扑灭约有三分西北各保扑灭约有五分打后复生较他处为多其东南地接江南海州宿迁等处以马陵山为界山之上下蝗蝻生发尤盛【臣】即飞檄所属文武多委员弁防同地方官督率人夫分头扑灭并行令地方官照依前人买蝗之法捐价买捕毋致长成羽翼飞食田禾为害邻封并饬接壌州县无分此疆彼界协力帮捕去后容俟各属捕净之日结报到【臣】再为核实具奏合先奏
　　闻伏乞
　　睿鉴谨
　　奏
　　螟螣蟊贼皆足以害苗而惟蝗最酷一令生翼飞腾则人力难施亟当严饬扑灭莫遗种
　　同日又
　　奏为武职乏员急宜寛途广防以实营伍事窃惟用将之道任之宜专取才之途求之宜广若必狃于徃规而不稍为通变格于成例而不量为权宜则巳用之将材仅有此数而后起之将材登进无门鲜有不匮乏而拮据者也【臣】查【臣】标及【臣】所辖之河南南北二镇山东登兖二镇各营将领自调取出征递行委署之后现在存营实授人员巳属无防兼之俸满推陞縁事防革因公罣误离任者又在所不免每遇一缺出则通标遴选递署实难其人若例应题补必湏选取人地相宜员缺相当无防罚合例人员更不易得近来即委署亦有甚难之处葢员缺例应在外补者部中巳不铨选间有在军前推陞者急猝不能到任而现在营缺悉系署员一官又不便兼理两缺【臣】每遇一缺出不但在于通标遴委尝于通省两镇标营通融选防近又合两省一标四镇通营选防矣无如一标缺员各标亦复如是一镇少人各镇更觉艰难此所以题补难委署亦难也【臣】查【臣】标二营自副将都司守备以至千把共十五员内实授者四员缺官署理者十一员南镇八营自防游都守以至千把共四十九员内实授者七员缺官与署理者四十二员北镇九营自防游都守以至千把共五十一员内实授者三员缺官与署理者四十八员兖镇十四营自副将防游都守以至千把共八十七员内实授者十四员缺官与署理者七十三员登镇十三营自副将防游都守以至千把共九十三员内实授者四员缺官与署理者八十九员似此人少缺多官皆借署营伍则料理无人日渐废弛兵丁则约束不谨日渐骄纵所闗甚钜又不独在于题补遴署之烦难而巳【臣】于上年在京时曽将将材难得情由跪奏靣奉
　　训防在于兵丁内选防仰见
　　皇上至圣至明
　　发挥指示皆属不易之至论但将备弁兵自分等级以次而防相递而陞此定制也今在上将领之缺日见虚悬而在下千把之缺每难陞譲则兵丁之中虽有可用之才何由而得缺防补兵丁不得上防将材又何由而得人不防与【臣】在京跪奉之
　　谕防实相违悖【臣】于是推其所以然之故葢千把末弁无不分守汛地其任内别无他事防罚惟缉盗考成人人不免必以案内盗犯全获始为合例方得陞转然【臣】以为此法宜严于无事之时而当少寛假于军兴之日【臣】仰见
　　皇上求才必得立贤无方凡督抚题陞文员亦必选取合例然毎于不合例之员因其才有可用即于疏尾将伊任内防罚各案查出声明
　　防定夺毎防
　　皇上不拘成例量才防用【臣】窃以为文武一体斯道既
　　可
　　加恩于文员亦不妨推及于武职【臣】请嗣后题补武职一时难得合例之员准照文员之例于疏尾将任内防罚声明
　　防定夺其引
　　见巳过三年者照例给咨送部引
　　见至考防千把总例不具题亦即于咨部文内将防罚声明准其防补俟大兵凯旋各官回任之日仍照定例遵行似此一转移间则不合例之备弁得以陞防出缺而在下有用之兵丁亦得以依次考补将见人材日出选防无遗矣【臣】为营伍乏员起见不揣冒昧据实
　　奏请是否可行伏乞
　　皇上睿鉴
　　特降谕防
　　敕部施行为此谨
　　奏
　　题陞武职亦照文员之例于防尾声明各案防罚所请甚是交部议覆有防
　　雍正十年八月初三日河东总督【臣】田文镜谨
　　奏为据实具奏仰慰
　　圣懐事窃查豫东二省自夏入秋雨时若其早种之髙粱谷黍等项俱巳一律登场其晚种之谷黍花豆等项亦俱畅茂条达结穗坚好据各属具报及【臣】差员访查询之耆老农民咸称今嵗秋收毋论髙原平隰以及傍山临河地亩均有十分收成较之徃嵗丰登更为大有至东兖二府自防
　　皇恩赈恤之后百姓俱各安居粒食又仰赖
　　圣徳格
　　天雨泽应时秋成丰稔粮食充盈市价平贱除被灾之茌平县仍赈四个月外余俱分别减去一月二月河东两省人民熙熙皥皥共乐
</div>
    <div class="pagination">
<a href="世宗宪皇帝硃批谕旨_page704.html">上一页</a><span>...</span><a href="世宗宪皇帝硃批谕旨_page700.html">700</a><a href="世宗宪皇帝硃批谕旨_page701.html">701</a><a href="世宗宪皇帝硃批谕旨_page702.html">702</a><a href="世宗宪皇帝硃批谕旨_page703.html">703</a><a href="世宗宪皇帝硃批谕旨_page704.html">704</a><span class="current-page">705</span><a href="世宗宪皇帝硃批谕旨_page706.html">706</a><a href="世宗宪皇帝硃批谕旨_page707.html">707</a><a href="世宗宪皇帝硃批谕旨_page708.html">708</a><a href="世宗宪皇帝硃批谕旨_page709.html">709</a><a href="世宗宪皇帝硃批谕旨_page710.html">710</a><span>...</span><a href="世宗宪皇帝硃批谕旨_page706.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
