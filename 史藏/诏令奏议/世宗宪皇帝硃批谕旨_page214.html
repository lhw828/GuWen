<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 214 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 214 页/共 1210 页</h1>
    <div class="content">　　皇上批示遵行谨
　　奏
　　沿河营房烟墩接聮不断既可催漕船又以卫行旅实为两便应行添造但当严饬州县官务湏葢造坚固方可悠乆不然如直隶等处未及一年尽皆倾圯徒费金钱究无益也善为之
　　雍正五年正月初三日署理山东廵抚印务侍郎【臣】塞楞额谨
　　奏为恭谢
　　天恩事去歳腊月十九日【臣】赍折家人奉到
　　钦赐
　　御书福字及风羊哈密兹于元旦又接到
　　特赐风羊【臣】俱望
　　阙叩头谢
　　恩祗受讫伏思【臣】何人斯膺此
　　隆遇非独【臣】之一身仰承
　　福防于靡涯即【臣】之举家亦共戴
　　福徳于无尽矣【臣】惟有凛遵
　　圣训勉力奉行以圗报称于万一为此谨
　　奏
　　极宜加勉以副朕望朕初意不过令汝暂时署理仍着陈世倌复任近亷知陈世倌只能洁已自守不肯实心任事汝须多为料理几时朕若选择不获胜任之人则不可以年月限也汝当事事竭力经画毋少存瞻顾之心勉之
　　所奏临清之折交部查议矣
　　同日又
　　奏为奏
　　闻事窃查临仓征收米折银两每年应得羡余银一万五千一百二十三两内除奏销考核随鞘饭银添平银及纸张饭食犒赏书役银外实剰羡余银一万三百余两歴年以来临闗税银多有缺额即以临仓之羡余补临闗之不足雍正四年临闗税银并无缺额是以临仓羡余亦无抵用之处前抚【臣】陈世倌于伊离任之时将三季收过羡余银八千一百九十八两除留充各费外伊俱解交藩库补还伊借动之库项【臣】自冬季管理起至征完止应收羡余银四千四百五十五两又带征三年分未完钱粮内应收羡余银一千四百八十五两【臣】任内共收临仓应得羡余银五千九百四十余两【臣】将九百余两作为嵗底犒赏【臣】标三营官兵及衙门各役之用将五千两解交藩库留充公用所有【臣】收过临仓羡余银两数目谨据实缮折奏
　　闻谨
　　奏
　　陈世倌于钱粮羡余原无染指朕所稔悉何也伊惟恐累及身家只务全身保禄不肯倾心为国是其所短耳雍正五年正月二十四日署理山东廵抚印务侍郎【臣】塞楞额谨
　　奏为请
　　防事去歳十二月间布政使张保呈送冬季分规银到【臣臣】即面询此银出自何项据称系各州县解费及余平银内存为分规毎年约有五万余两向系院司均分等语【臣】查东省各属征收耗羡每两以三分作为解费原为解饷添平而设若存为分规恐不足以服州县之心且布政使张保呈请动支正耗银两为解饷添平之用据称从前原以歴年民欠七分耗羡解饷添平因民欠缓至八年带征


　　万二千两为添平之用等语【臣】思三分解费原应作解饷添平之用今存为分规所以添平又不得

　　九万七千余两至今无项可补【臣】请自雍正五年为始将此分规银两即作解饷添平之用如有余剰并所收七分耗羡搭解戸部以补从前挂欠银



　　万一千四百二十三两相应交与藩库留充公用为此谨
　　奏
　　除此之外更有何项养亷此项分规前抚陈世倌曽否支用作何处置之处一并查奏
　　雍正五年二月初十日署理山东廵抚印务侍郎【臣】塞楞额谨
　　奏为请
　　防事【臣】自抵任以来查访六府知府直隶知州俱能循分供职惟各州县内有难以姑容之员如原任内有亏空未完者应解任勒追有年老无能并才力不及者虽任内尚无劣迹若听其因循怠惰恐致贻误地方应分别令其改就教职或勒令休致又



　　【臣】一面查明题防一面挨次题补更有请者原任胶州知州冯景夏前任内分赔银两已完如防
　　皇上准其开复祈仍发至东省补为此请
　　防谨
　　奏
　　安民之道惟在察吏诸卿诚能秉公毫无瞻狥更不存沽誉之心将见俊杰在位庶绩咸熙
　　社稷苍生裨益不浅矣勉之现任各官与朕何嫌出其缺朕岂另有欲用之人乎矧经歴既乆之员较新进未谙练之辈相去霄壤汝于此处务求公当少不允协人材可惜总之为大吏者非清慎而兼明察不能得鉴衡之当至所奏年老不及各员若果衰迈不堪即教职亦属误事伊等已任县令亦可谓不负其读书一番不如竟令休致善藏其拙正所以保全之也
　　同日又
　　奏为恭报雨雪情形事窃查东省正月二十六日天降时两三十日又降大雪至二月初一初二两日连得防雨六府六州俱报均沾实于春农秋麦大有裨益【臣】谨将雨雪情形奏
　　闻谨
　　奏
　　深慰朕懐惟宜恪秉一诚仰冀
　　上苍之垂佑慎毋预料秋成侈然自逸也切谕
　　雍正五年二月二十二日署理山东廵抚印务侍郎【臣】塞楞额谨
　　奏为遵
　　防查奏事【臣】前将冬季分规银两交库留充公用等情
　　具奏奉
　　硃批谕防除此之外更有何项养亷此项分规陈世倌曽否支用作何处置之处一并查奏钦此【臣】查自雍正二年七月提解耗羡之后议定廵抚养亷银毎年二万两藩臬养亷银毎年各一万两俱自耗羡内支销至分规银两仍由藩司于解费内扣留院司均分是养亷之外又有此分规也再查陈世倌自雍正二年四月到任起至四年九月离任止共收过分规银七万五千七百九十两共支过养亷银四万五千两内
　　奏明现存司库留充公用银四万七千三百八两又捐赈用过银一万七千九百九两又因博尔多陞任进京陈世倌将伊应得之分规银一万一千两不曽收受归并博尔多其余银四万四千五百七十余两陈世倌为盘费之用此分规养亷之实数也至【臣】到任后一切用度俱于养亷内支用上年冬季分规银两已
　　奏明留充公用理合一并奏
　　闻谨
　　奏
　　据奏耗羡银两既可以养亷分规一项即依尔所请行朕惟恐尔等大吏需费殷繁或致用度不敷耳
　　同日又
　　奏为奏
　　闻事窃前抚【臣】陈世倌于【臣】到任时将
　　硃批条奏东阿县大河口建筑石桥一折并伊
　　奏明彼处地有浮沙难建石桥请造船十只搭作浮桥以济行旅缘由移交到【臣臣】随转饬该县作速成造去后今据东阿县详称遵造桥船于正月十二日完工复将河口两岸下桩筑土镶成马头安设船只搭作浮桥现在车辆人骑通行无碍等情前来除将造船工料用过银一千二百二十九两行令布政司查核外谨将浮桥报完日期奏
　　闻谨
　　奏
　　张楷亦好为此等私恩小恵之事前者奏请于安徽所属地方开支河一道可令商民避长江之险等语朕意其必有真知灼见处故谕接任者奉行孰料竟属纰缪不可见之施行今不识此桥果系应行有益之举抑或陈世倌出于一时迎合徒为无益之费耶尔其据实奏闻
　　雍正五年三月十九日署理山东廵抚印务侍郎【臣】塞楞额谨
　　奏为代
　　进奏折事据陞任兖州府知府吴闗杰禀称前奉
　　圣谕如有奏折交与廵抚转奏今闗杰荷防
　　天恩陞授湖广辰沅靖道现在束装赴任具有谢恩奏折一封恳祈转奏等情到【臣臣】谨代为恭
　　进谨
　　奏
　　吴闗杰中材耳其莅任兖州以来虽未闻其劣迹亦未闻有羙政甚属平常朕将伊调用湖南非嘉奨而陞擢之也其贤否究竟如何之处尔据实覆奏
　　同日又
　　奏为奏
　　闻事【臣】思
　　圣庙工程事闗重大因严饬管工各官上紧备办兹据登莱青道徐徳俶详称砖瓦灰石已备办十之七八原拟木料一到即可兴工今都司钮国玺买到之木多不如式等情【臣】查钮国玺所买木料既不如式而任内钱粮又有亏空似此不职有误
　　钦工之员断难姑容现在题防请
　　防革职严提审拟着落该贠将家产赔补仍转饬管工各官将运到之木料内择其合式者收工应用合将料理情由缮折恭奏以
　　闻谨
　　奏
　　钮国玺藐法误工甚属可恶亟当严防示惩事闗尊崇
　　先圣乃千万世不朽之典务须极力详慎遴委干贠料理妥协方是况汝系科甲出身便作私事论亦宜殚心筹画以尽报本之诚方不有愧儒教其徐徳俶亦属推诿具疏时不可从寛
　　雍正五年闰三月十六日署理山东廵抚印务侍郎【臣】塞楞额谨
　　奏为奏
　　闻事本月初四日接准内阁封发山西廵抚徳明所奏
　　吴竒明掲帖一事奉
　　防山西廵抚徳明所奏吴竒明揭帖一纸可抄録发与山东廵抚将揭帖内有名之该省人犯应行质问者即速宻拏解徃山西交与徳明究审不得疎纵亦不得拖累钦此钦遵等因到【臣】随宻差游撃白良璧前徃查拏于初七日将东阿县民董大成拏解前来察其情词观其形状乃一年老无知乡农似非谋为不轨者查原揭内董大成并非在家居住之人【臣】恐拖累无辜除将现获之董大成拘禁省中一面备叙情由専差星赴山西咨询或彼处另有董大成其人或将现获之董大成发徃质审之处另行斟酌料理外合将咨询缘由先行奏
　　闻谨
　　奏
　　非此董大成自不可令其枉屈此事且勿显露状中有盐徒八百人马上朋友五六百之语又有寄顿年羮尧赃物等情诸犯虽获朕疑其事荒唐但既举首凿凿不得不究耳此案山西现在审理俟徳明处文到汝迅速应付无误目下以宻为要湏选差精细捕役潜诣州县伺察踪迹倘事果实免致临期失措
　　雍正五年四月初五日署理山东廵抚印务侍郎【臣】塞楞额谨
</div>
    <div class="pagination">
<a href="世宗宪皇帝硃批谕旨_page213.html">上一页</a><span>...</span><a href="世宗宪皇帝硃批谕旨_page209.html">209</a><a href="世宗宪皇帝硃批谕旨_page210.html">210</a><a href="世宗宪皇帝硃批谕旨_page211.html">211</a><a href="世宗宪皇帝硃批谕旨_page212.html">212</a><a href="世宗宪皇帝硃批谕旨_page213.html">213</a><span class="current-page">214</span><a href="世宗宪皇帝硃批谕旨_page215.html">215</a><a href="世宗宪皇帝硃批谕旨_page216.html">216</a><a href="世宗宪皇帝硃批谕旨_page217.html">217</a><a href="世宗宪皇帝硃批谕旨_page218.html">218</a><a href="世宗宪皇帝硃批谕旨_page219.html">219</a><span>...</span><a href="世宗宪皇帝硃批谕旨_page215.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
