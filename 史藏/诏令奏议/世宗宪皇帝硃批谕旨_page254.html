<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 254 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 254 页/共 1210 页</h1>
    <div class="content">　　国法况上关
　　圣主任人图治之重国计民生之大【臣】惟有据实回奏伏乞
　　皇上睿鉴谨
　　奏
　　此奏朕甚嘉之凡百悉照此秉公奏闻方为不负朕之信任也
　　雍正三年八月二十八日贵州提督【臣】马防伯谨
　　奏为恭请
　　圣训事窃【臣】查黔中夷多汉少界连川滇楚粤狆苗环居性最凶顽不时烧杀刦掳全赖兵威弹压各府州县额设营制虽星罗碁布但副防游守中有宜于僻壤而不宜于冲要宜于冲要而不宜于苖地者有弓马平常办事足录应节取以观后效者至【臣】提标有应援全省之责更关紧要必得才猷练逹强干勤敏之员以资臂指容【臣】将冲要僻壤苗地逐一细心筹度相其才具果宜调补之处据实龥
　　请调补则边疆得人经理可以永保无虞至于将备中弓马不堪人材庸懦年老不能供职原系废弛无能之员激浊清
　　国宪昭然【臣】不敢瞻狥姑容有负
　　圣主委任之至意也再查盔甲器械等项俱巳年久不堪亟宜整顿修制以资实用又【臣】亲丁粮八十分遵照旧额不敢多占本标原有公费粮九十分交四营将备经管为每年册费表笺京报修理塘卡衙署等费不许借名多留一分【臣】受
　　恩深重敢献末议稍申犬马微忱伏乞
　　皇上恩赏批示遵循于岩疆营伍大有裨益矣谨奏
　　大凡督抚提鎭接印受事后率皆有此一奏全在实力奉行果若行符所言朕自能鉴悉勉为之公私二字辨别清楚何往而不得其宜当效法赵坤之安静而戒如赵坤之因循懈弛也控驭苗夷要须恩威并济稍有所偏过犹不及一切处详愼斟酌为之
　　同日又
　　奏为仰龥
　　天恩准带人员以资委用事窃【臣】于永北总兵官任内常行差遣赍折之把总沈玉秀刘文竒二员数年长途往来颇堪信任伏乞
　　圣恩俯准带入黔省仍补把总以供驱策庶紧要事件不致有悮再云南省将备之中有才技优长谙练营伍声名好者或可容【臣】将眞知灼见之员咨防督臣商酌
　　题请于【臣】标补用【臣】因地方营伍起见遴才隔省理合恭请
　　圣裁批示倘蒙
　　恩允则【臣】获收臂指之效矣为此缮折谨
　　奏
　　地方营伍均关紧要何省不需好员隔省题官不便允行此二把总念系微员姑准所请援旨具文咨部可也
　　同日又
　　奏为恭谢
　　天恩事窃【臣】父子兄弟世受
　　高厚之恩莫能仰报万一【臣】堂弟大同鎭总兵马觌伯行止不端在军前时因细事情与将军等争竞甚属无耻【臣】弟不能仰报我
　　皇上豢养隆恩自干罪戾荷蒙
　　圣恩不即加重谴犹格外矜全发往军前管辖绿旗种地官兵效力行走【臣】接阅邸抄惶恐悚惕不能自安所有感激微忱理合缮折奏
　　谢伏乞
　　皇上睿鉴谨
　　奏
　　据奏尔悚惕不安等语此事不但尔等身为臣下且系堂弟无法以处之即朕亲弟如廉亲王允禩等虽百计千方教训不能化其不臣之心也但只照管巳身无过足矣兄弟之贤不肖功罪各不相及若马觌伯洵属下流不堪不顾行止人也
　　雍正三年十月二十八日贵州提督【臣】马防伯谨
　　奏恭请
　　皇上圣安
　　朕安黔属狆苖之凶悍及从前地方官之姑息因循皆朕所悉知览所奏数条虽属有理然万不可轻举妄动鄂尔泰慎重明敏实心为国人也诸凡与之详细商酌而行尔忠诚报效之心朕甚嘉之但地方情形朕既未身经目覩尔亦系初到未能洞悉无遗此时不便批示进止将折留中俟高其倬到京朕面加询问与之熟筹得有主见时再行批发与尔也
　　同日又
　　奏为修制甲械以壮军威以资实用事窃【臣】提标有应援全省之责必甲械实堪披执军器壮丽鲜明方可为各营表率今细查马兵盔甲共六百副歩兵盔甲共二千四百副鸟鎗共一千四百杆俱应从新修制大旗六十杆小旗三百杆红旗六十杆帐房一百六十顶系前任提【臣】赵坤同各官捐制今应补造帐房二百四十顶新制锣锅四百口片刀藤牌长鎗锹锄之类亦应分别添补逐件细筹所费不赀【臣】早夜思维此项军器当亟为整顿相


　　之处另行具
　　奏再照黔地土瘠民贫兵丁家口众多稍遇岁歉不免饥寒【臣】再四筹画仿照社仓之例愿捐谷一千石四营将备亦愿捐谷一千石存贮公所于青黄不接之际借给兵丁以资食用照原价陆续还补


　　马【臣】惟有不时亲行指训务期技艺精熟各有实效仰报
　　天恩于万一理合缮折备悉奏
　　闻伏祈
　　睿鉴谨
　　奏
　　训练营伍惟以时勤操习严明赏罚为要勉之
　　同日又
　　奏为详恳转呈
　　训旨事雍正三年十月十六日据镇逺协左营游击韩
　　勲详称卑职恭读
　　上谕凡文武官员曾经面奉谕旨者俱将训旨一一详细缮冩进呈御览内外文武大吏着自行封进其不应奏折之员着封固交与该上司转奏钦此钦遵查卑职叨蒙
　　皇恩补授贵州威宁鎭标中军游击曾面奉
　　训旨今遵将
　　训旨缮折封固详请俯赐转呈等情到【臣】相应将游击
　　韩勲缮写
　　训旨奏折一封转
　　奏伏祈
　　睿鉴谨
　　奏
　　此等转呈事件应彚齐乘便附奏为是非急务也
　　同日又
　　奏为恭请
　　陛见以抒诚悃事窃【臣】自上年奉
　　命回滇未瞻
　　天顔将及两载犬马恋
　　主时切愚衷况黔地汉苗杂处最关紧要一切事宜非
　　面请
　　圣训开示愚蒙无所遵守伏乞
　　皇上允【臣】来京跪聆
　　圣主提命指授使微【臣】得以遵循恪供厥职于地方兵
　　民实有裨益矣【臣】谨缮折奏
　　闻伏乞
　　皇上睿鉴谨
　　奏
　　路途遥逺不必来京近日有人论尔前在大同署任时性急过刻等语当深以为戒朕观尔亦似偏于急快今职非一镇可比统辖全省戎政任大责重愼之勉之雍正四年四月十六日贵州提督【臣】马防伯谨
　　奏为奏
　　闻事窃查前任云贵督【臣】高其倬于谨陈调剂黔省事
　　宜等事案内防同
　　题请贵阳府广顺州所属之长寨同笋焦山羊城一带狆苖顽梗移拨大定鎭弁兵分防长寨羊城等处定番州所属青藤断杉树两处设立塘汛遵奉
　　俞旨允行随经勘明阨要地方盖造营房据广顺州知州报称宗角沙子关等处营房俱次第盖造完僃惟长寨狆苗抗违不法用石堵塞路口不容进内盖造【臣】随会商署抚【臣】石礼哈差抚标游击赵文英等同广顺州知州赍带告示张挂并量带官兵廵查村寨唤集土人谕其凛遵
　　王法如仍阻挠即商酌用兵等由于三月二十日会同
　　署抚【臣】石礼哈合折奏
　　闻今屡接赵文英等禀称职等委曲开导而该寨苖人负固不服等语【臣】即与督【臣】鄂尔泰署抚【臣】石礼哈酌遣【臣】标兵丁一千名抚标兵丁二百名各协营兵丁一千五百名檄委定广协副将刘浚业统领于四月初八日防集广顺州所属宗角地方分布驻劄【臣】又防同新抚【臣】何世璂差员再持告示前往化诲倘执迷梗化非先威后恩万难驯伏【臣】即会商督抚臣细加筹画相机抚慑服梗顽盖造营房安兵驻劄以弹压要隘顽苖自此敛迹边徼可冀敉宁矣所有遣发官兵事理谨据实具折奏
　　闻伏乞
　　皇上睿鉴谨
　　奏
　　恩威二字不可偏用惟贵适中得当所奏知道了一切机宜筹画万全而后举动慎勿失于轻忽事毕应具题处具疏题奏
　　雍正四年七月十五日贵州提督【臣】马防伯谨
　　奏为奏
　　闻事雍正三年十二月二十五日原任云贵督【臣】高其
　　倬过安顺府交到
　　御赐解撒毒草药一匣药方一纸又本年二月二十七
　　日云贵督【臣】鄂尔泰差员赍到
　　御赐解毒末药一瓶药方一纸【臣】俱转颁所属各鎭协营官兵并调往长寨等处官兵去后兹据各官兵禀称苗人弩箭药毒从来无方药解治荷蒙
　　皇上好生大德将神药药方均
</div>
    <div class="pagination">
<a href="世宗宪皇帝硃批谕旨_page253.html">上一页</a><span>...</span><a href="世宗宪皇帝硃批谕旨_page249.html">249</a><a href="世宗宪皇帝硃批谕旨_page250.html">250</a><a href="世宗宪皇帝硃批谕旨_page251.html">251</a><a href="世宗宪皇帝硃批谕旨_page252.html">252</a><a href="世宗宪皇帝硃批谕旨_page253.html">253</a><span class="current-page">254</span><a href="世宗宪皇帝硃批谕旨_page255.html">255</a><a href="世宗宪皇帝硃批谕旨_page256.html">256</a><a href="世宗宪皇帝硃批谕旨_page257.html">257</a><a href="世宗宪皇帝硃批谕旨_page258.html">258</a><a href="世宗宪皇帝硃批谕旨_page259.html">259</a><span>...</span><a href="世宗宪皇帝硃批谕旨_page255.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
