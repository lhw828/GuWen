<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 1171 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 1171 页/共 1210 页</h1>
    <div class="content">　　奏一【臣】接准部咨奉
　　上谕苏松常镇道员缺着苏州府知府姚孔炳补授苏州府员缺着庐州府知府徐大枚调补庐州府员缺着亳州知州卢见曾补授亳州员缺着总督赵恩拣选题补钦此【臣】现将亳州知州员缺遵
　　旨拣选题补外伏查苏松兵备道王澄慧办事糊涂任用胥役不能胜任但操守谨慎为人忠厚似应调用京缺其苏松兵备道缺查有盐务道曾绪办事明白但与两淮诸商甚不相洽而商人亦不悦服盐【臣】高斌与【臣】言之两次商酌调用似应请将曾绪调补苏松兵备道庶为相宜其盐务道缺查新补之苏州府知府徐大枚品行端方实心办事但其才具似与苏郡不甚相宜可胜盐务道之任苏州府缺查新补庐州府知府卢见曾才具优长可胜苏州府之任其庐州府缺查有淮安府海




　　一本年二月内有昆山典商汪正泰铺内失火烧去贮包当楼十八间尚有旁楼十二间未烧各当主纷纷徃查取赎共相争论三月初一日该县赴
　　文庙行香即被百姓拦阻在内欲令勒商赔补抵暮始能得出据该县先后详报【臣】查小民质当原非得已又闻当楼有已燬未燬之处其争执固无足怪而事外之人率众拦阻未便任其肆行随批令苏州按察司速饬确查已未焚烧当物照例妥议以安民心一面严查逞刁聚众为首者拏究以儆愚顽又本年三月内有常熟县民黄观越境买盐廵役张盛拏获扭结堕河黄观溺毙报县徃验有刁民潘详云纠众先殴张盛当经拏又有地棍周象明统凶抢犯亦被擒拏据县详报【臣】已批司饬审情根究伙党严加究治以靖刁风理合奏
　　闻谨
　　奏
　　刁悍之习应行惩儆固不待言或胥役诬捏虚词以屈陷平民亦不可不防也
　　同日又
　　奏一江南各属驿递马匹关系邮传重务【臣】屡经严饬该管各道府实力稽察务各臕壮足额如有疲缺即行揭防复又分别等第以示鼓励劝戒之法如有实心餧养足额臕壮者即予励次者记功或间有疲瘦餧养稍不如法者即为记过以防后效兹据江宁驿盐道孔传焕查上江各属马匹分别等第前来查有凤阳府定逺驿驿丞王声宏经管驿马六十五匹除足额高大臕壮外尚有预备应差余马四匹【臣】当给发银牌以示优其余依次记过更据查出舒城县三沟驿驿丞范景濓管理额马六十五匹内疲瘦八匹缺少十匹闻查预借民马影射希图欺朦验情殊可恶未便稍


　　缘由理合奏
　　闻
　　一本年四月初七日据镇海将军标副将杜恺禀称四月初五日夜丹徒县属之新河口地方风鼓



　　浪猛勇俱先已搬移惟存空房至三更时陆续坍塌东岸民房五十三家西岸民房十一家搜盐防三间新闸桥一座民人俱无伤损等情前来【臣】即飞饬江苏布政司并该府县确勘两岸所塌丈尺情形查明被坍房屋速为赈恤毋致失所以仰副
　　圣主轸念民依之至意理合奏



　　快恐厪
　　圣懐合并陈明
　　一本年四月内据海州详据山东安东衞民徐盛海船舵工卢钦呈称身船装载诸城县牟客料豆议送邵伯交缷于本年二月二十九日同胡徳盛船行至开山忽遇贼船一只上帮将水手吕徳打落下水舵工刘永盛中伤身船随风飘至岚头山口随禀明东省安东衞验明伤防缉盗追赃在案理合报明一体缉拏等情到州转报到【臣】又据海州营游击禀称四月初一日准山东安东衞守备移称岚头山船户徐瑞呈报伊船于二月二十九日行至开山遇贼在船多人受伤水手吕徳打落下水已据呈通报东省各上司移行沿海营汛协缉等情并禀到【臣臣】随批令苏州按察司速饬勒缉赃盗务获究追竝切行狼山总兵严饬各营将弁督兵协同干捕一力遍行躧缉务尽根株勿得少留余孽以靖海洋以安商旅外理合
　　奏明谨
　　奏
　　已据东省奏闻矣严饬勒缉务获
　　雍正十三年闰四月初十日江南总督【臣】赵恩谨
　　奏一上年六月内江苏所属地方雨水稍多低洼田禾收成歉薄荷防
　　皇上轸念民生寛徭恤赈又复
　　特沛殊恩截留漕米二十万石俟市价增长平粜以便民用等因当即转饬钦遵在案今查江南米价每石仍不过一两内外竝未增长似应缓至六七月间青黄不接之时再行酌量市价平粜以济民食但目下麦秋伊迩又可望其丰收将来米价似亦不致昂贵若遽行减粜则恐与部价不符如令各属收存而江南地气潮湿米石难以久贮【臣】再四思维酌量权宜查各属尚有应买均贮谷石何若即以截留之米作为均贮之项令各州县因地制宜或借或买照依一米二谷易换归仓即以采买均贮之银拨还粜价一转移间似于粜价仓储均有裨益【臣】因慎重漕粮起见除一面饬司查明各属见在均贮谷石数目妥议详覆外理合先行
　　奏请
　　皇上恩赐训示遵行
　　一两淮盐政从前多因隣私充斥商贩囤压以致官引难销【臣】仰体
　　皇上裕课恤商至意竭力清厘加紧督缉迩来奸枭之徒各知敛迹愚顽商戸亦知改悔兹据两淮运使尹会一禀称目今盐法大见起色湖北汉口每包价银一钱四分有零淮南甲寅纲窝见值七钱四五分如此疏销纲课不难催督通河众商莫不歌咏
　　圣泽见在踊跃办理癸纲残盐业将吿竣甲纲新运亦于本年四月二十七日开江赶运销售等情前来【臣】随即饬令各商急公办运实力疏销不得误运


　　闻
　　一江南地方易生蝗蝻未萌之先宜早防范经【臣】将饬令各属预防缘由奏
　　闻在案兹于本年闰四月初四五两日先据上江所属之霍邱县文报该县汪家集地方草场内忽生蝻子零星两块又据下江所属之萧县文报该县龙山湖地方有鱼子化蝻状如小蝇约十数块并据各称当即会同武弁督率兵役人等现在焚烧捕扑各等情前来【臣】即飞檄司府各县极力驱烧捕扑虽萌动无多亟须徧加搜查不得稍留余孽取结通报仍飞饬各属一体及早防御以保禾稼不致上厪
　　圣懐理合
　　奏明谨
　　奏
　　能令属员不事隐讳于初萌时即早爲扑捕自不致有滋蔓之患
　　同日又
　　奏一海洋口岸商艘徃来防范最宜严密前因山东省安东衞民徐瑞海船装载客豆行至开山地方被刦当据舵工卢钦呈报海州据详到【臣】随檄饬沿海文武员弁四路缉拏在案兹据江阴县详报本年四月十一日有平宁沙船户陈秀章之舵工蒋进臣水手陆振彩抱赃投首据称二月初六日有通州陈国安来雇身船约至任家港装载李详生货物初十日驾船到通停泊港内是夜即有十余人上船将水手四人捆缚捺舱开船出港又夺崇明空船一只在洋行刦挜分赃物数件逼令帮同驾船其时雇船之陈国安亦在船内拘管甚严欲逃无路今幸船只夜行搁浅二人相约赴水逃归等情到【臣】当即悬赏勒限严饬通州等处文武协力捕擒并饬江阴县密带蒋进臣认识赃盗务


　　一据通州知州详报督率兵役出洋廵缉于四月初十日在殿山地方拏获贼船一只盗犯陈四等六名见起有黄豆菉豆猪酒衣被等赃续又于小浅沙拏获盗犯李五等五名又于姜灶港地方拏获盗犯朱耀先一名又据盗犯一名姜胡子自行投到又本月十一日于白茆港拏获贼船一只盗犯戴详生等八名见起有赃豆等物等情到【臣臣】随批司速饬传唤开山被刦事主卢钦并江阴县抱赃投首之蒋进臣陆振彩到通识认原赃原船究讯盗伙行刦次数追起全赃如有逸盗再行严缉获究务尽根株毋使纵漏【臣】当将获盗之兵役

　　闻谨
　　奏
　　安民之道惟以缉匪靖盗察吏训兵为根本要务余皆枝叶邉事也
　　雍正十三年五月初八日江南总督【臣】赵恩谨
　　奏一前据霍邱县并萧县报生蝻子经【臣】将飞饬扑捕缘由奏
　　闻在案今续据上江所属之旴泗州灵璧三州县下江所属之海州寳应砀山铜山清河安东及徐州衞七州县衞先后报称各所属近湖之地有鱼子化作蝻形萌动等情【臣】俱飞饬各属文武员弁督率兵役乡保人等多募人夫星夜扑捕见已据旴寳应泗州等处结报扑净在案其余各属亦严饬见在竭力扑捕将次净尽续又据萧县禀称该县龙山湖蝻子已经扑尽无遗今有崔家口李家庄地方界连豫省亦有蝻子生发如蝇竝未生翅随会同武弁雇募人夫连扑六七日夜已去十之七八计日可净等情到【臣臣】因界连豫省一面移咨河东督臣转饬协同扑捕并差委【臣】标把总星



　　一下江通州地方多属沙田卤地今嵗二麦穗出双岐前据狼山镇呈报前来经【臣】奏
　　闻并将瑞麦已恭呈
　　御览随又据上江所属之合肥夀州凤台三州县并下江所属之丹徒金坛二县先后具报各所属地方麦多双穗万姓欢腾并送瑞麦到【臣臣】逐一查验无异不敢琐呈


　　一据江宁布政使李兰会同安庆按察使刘柏详称广徳州地方四面环山素多虎患居民每受惊害该州请捐俸照从前部定式様制造一尺五寸长鸟鎗二十杆分给猎户等专司捕虎将所造鸟鎗造册分送文武衙门以备稽查贵池南陵懐宁等县亦有虎患应请一并制给等情到【臣臣】查虎患实为民害但系猛勇之兽似非一尺五寸之鎗所能御捕可否照营制之式制造官鎗二十杆存贮该州县库遇有虎发即将库贮之鎗分给猎戸等委令员弁督率搜捕俟捕除时该委员仍将各鎗即行收缴贮库庶御虎有资而军器不致民间滥用是否可行【臣】未敢擅便理合奏请
　　皇上训示遵行谨
　　奏
　　照式制给备用可也
　　同日又
　　奏一江省各汛墩台多建河濵逼近民田向因取土办石维艰均皆木置歴来称便今【臣】又与抚【臣】高其倬提【臣】补熈面为酌商仍用木置俱各意见相同将来修葺换补亦易为力足资守望是否有当伏乞
　　皇上训示遵行
　　一苏松常镇等属一切支河港渠繁多因年乆淤塞民间田畴每苦蓄泄无资经【臣】议立条防酌定捐钱数目复经
　　题请在案今闻民情无不欢忻鼓舞踊跃趋事其有紧要河渠俱在疏濬挑浚可缓工程俟于农隙兴修民田蓄泄灌溉颇有裨益二麦收成与徃嵗不同每上田一畆竟有收至二石四五斗不等中田每亩收有一石六七斗下田每亩亦有石余各处收成多皆彷佛早禾现在栽插【臣】赴常会勘秋审沿途目见羣黎俱皆尽力田间纷纷兴作乐业欢


　　一镇江府城外新河口地方江岸被风浪冲坍【臣】恐有碍城池运道亟宜保护随咨准大学士总河【臣】嵇曾筠覆称查勘坍崖处所相距府城尚逺无关运道且目下形势未定非桩埽所能捍御俟伏秋大汛之后相度机宜再为斟酌等因又彼地附近向设礮位亦经将军【臣】王釴暂移演武鎗厰另择地安置各缘由经【臣】一一
　　奏明旋于闰四月内经将军【臣】王釴择有镇城北雩山脚下旷地背山面江一望平坦长江浩瀚适当阨塞建立礮房永逺无虞当即会同【臣】与苏州抚【臣】高其倬具


　　一苏州按察使郭朝鼎于初到任时办事颇觉勤敏及来省进见人亦明白乃自今春以来行事每多任性案件亦多草率又闻听信书役未能觉察【臣】俱随事批饬训诫并留心体访今【臣】赴常会勘秋审道经丹阳闻有前防革贪婪知县寗承谟案内款犯黄声闻等取保一事而该司衙门书役陈禄渠严致和等胆敢舞弊诈赃【臣】随密饬镇江府查出説合之孙尚卿巳据供认过付银两等语至此外有无沾染之人及赃银确数正在饬究间而此案人犯已经苏抚【臣】高其倬亲提究讯【臣】现在仍行密察自应研究虚实务得确情无枉无纵外理合先行奏
　　闻谨
　　奏
　　郭朝鼎非关任性或因迁转濡迟兴致隳颓耳原不系诚实纯人吏才犹有可取加意训戒以成就之
　　雍正十三年五月十二日江南总督【臣】赵恩谨
　　奏为奏
　　闻事窃照江南江西三省雍正十三年各属大小二麦收成分数催据苏州布政使张渠江宁布政使李兰江西布政使刁承祖各查报前来【臣】查苏州省八府三州各所属收成自十分九分以及六七八分不等安徽省十四府州各所属收成自十分九分以及七分六分不等江西省十三府各所属收成自十分九分以及七八分不等至三省民间米价均皆平减江宁等府属每石价银八九钱至一两二三钱不等安庆等府属每石价银七八钱至一两一二钱不等南昌等府属每石价银七八钱至八九钱不等二麦丰亨米粮价减妇子盈宁闾阎含哺大有熈皥之象理合据实奏
　　闻所有三省麦收细数【臣】谨另缮清单恭呈
　　睿鉴谨
　　奏
　　三省麦收分数欣悦览焉
　　雍正十三年六月初六日江南总督【臣】赵恩谨
　　奏一本年五月二十一日据江西丰城县禀称该县地处低洼全赖长堤以为保障兹于闰四月二十五六七等日骤雨连朝外江内湖一齐水涨连日督率县丞捕廵各员协同乡保人等在于各隄昼夜防护大修工隄均皆平稳惟上年嵗修之鄢坊垱突于二十九日夜间漫开隄垱十余丈五月初一日江水愈泛是夜又将长乐垱隄亦漫决十余丈但各垱内田地皆种晚禾应于五月栽插菜麦俱已收获毫无伤损居民田舍尚皆无恙俟查确另报等情前来【臣】随飞饬江西布政司星委能员前徃漫溃各隄所协力抢筑完固飞报并令确勘大修隄身果否平稳居民庐舍是否无恙并于水势消退时即速布种晚禾杂粮以冀秋收外理合先行奏
　　闻
</div>
    <div class="pagination">
<a href="世宗宪皇帝硃批谕旨_page1170.html">上一页</a><span>...</span><a href="世宗宪皇帝硃批谕旨_page1166.html">1166</a><a href="世宗宪皇帝硃批谕旨_page1167.html">1167</a><a href="世宗宪皇帝硃批谕旨_page1168.html">1168</a><a href="世宗宪皇帝硃批谕旨_page1169.html">1169</a><a href="世宗宪皇帝硃批谕旨_page1170.html">1170</a><span class="current-page">1171</span><a href="世宗宪皇帝硃批谕旨_page1172.html">1172</a><a href="世宗宪皇帝硃批谕旨_page1173.html">1173</a><a href="世宗宪皇帝硃批谕旨_page1174.html">1174</a><a href="世宗宪皇帝硃批谕旨_page1175.html">1175</a><a href="世宗宪皇帝硃批谕旨_page1176.html">1176</a><span>...</span><a href="世宗宪皇帝硃批谕旨_page1172.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
