<!DOCTYPE html>
<html>
<head>
    <meta charset="UTF-8">
    <title>世宗宪皇帝圣训 - 第 35 页/共 37 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝圣训 - 第 35 页/共 37 页</h1>
    <div class="content">　　雍正十一年癸丑十一月戊戌正蓝旗汉军都统公庆复等遵
　　防议覆八旗世职絶嗣人员有以近族远族子孙为后者有以亲戚收养为后者应分别降等令其承袭至坟墓在
　　盛京及不知坟墓所在者既无人承管祭奠应无庸承袭
　　上谕曰朕加恩絶嗣人员为之立后赏给世职令其承袭皆念伊等勳劳不忍听其血食断絶也其坟墓在盛京而承袭世职之人在京当差者如情愿往盛京居住即令移往盛京随彼处当差至不知坟墓所在者亦可立坟祭奠着一体加恩赏给世职令其承袭













　　大清世宗敬天昌运建中表正文武英明寛仁信毅大孝至诚宪皇帝圣训卷三十三
　　钦定四库全书
　　大清世宗敬天昌运建中表正文武英明寛仁信毅大孝至诚宪皇帝圣训卷三十四
　　褒忠节
　　雍正二年甲辰十月癸未
　　上谕九卿詹事科道等朕惟周礼有司勲之官凡有功者书名太常祭于大烝祭法曰以死勤事则祀之凡以崇德报功风励忠节也
　　太祖高皇帝肇造鸿图
　　太宗文皇帝式廓区夏
　　世祖章皇帝奄有万邦自创业以至定鼎将帅之臣致命立功者不少
　　圣祖仁皇帝临御六十一年中间殱灭三逆永清朔漠以及平定西藏台湾虽天戈所指如疾风振槁而师旅之臣捐躯马革及守土之官见危授命者所在多有迩者青海荡平西域効顺然自用兵以来将士奋勇前驱亦有殁于行阵者此皆尽忠报国之臣朕甚嘉之亦甚悯之当于京城建立祠庙春秋妥侑其偏裨士卒力战敌忾舍生取义者亦附列左右用以褒崇大节扬表芳徽俾远近观听勃然生忠义之心于治道亦有裨益仍令翰林官纂其籍贯事迹各为立传彚成一编垂诸永久尔等悉心详议具奏
　　雍正七年己酉五月壬戌
　　上谕内阁自本朝开国及平定三藩廓清朔漠以来褒忠录功之典最为优渥凡文武官弁兵丁之効力行间着有劳绩及临戎致命遇敌受伤者皆赤心报国之人朝廷沛泽加恩惟恐不速乃近年以来部臣办事迟缓因循往往因一二事之驳查遂将众人防赏之典俱致淹滞卽如陜甘川省从前攻剿南川北川青海桌子山等处之文武官弁兵丁已经查核明晰应行防赏议叙祗因青海等处功加册结内有原任廵抚王景灏同知张梅革职离任所造册结无印可钤部议驳查以致南川等案防赏之处一并稽延经朕访察而后知之夫官弁例应议叙者不得早沾国恩固为不可而阵亡受伤人等迟至数载之后尚未邀帑金之赐尤可悯恻着该部速行防赏议叙嗣后凡有出兵加恩之案其中若有应行驳查者止将应查之人扣除俟查明补给不得因一二人之行查而稽迟众人应得之恩典将此永着为例又如从前进藏出征之官弁兵丁若有预借银两而本身阵亡或在军中受伤病故者除照例防赏外其所预借银两槩免追还
　　十月己未
　　上谕礼部云贵广西总督鄂尔泰忠诚体国经理苗疆勳绩懋着伊曾祖图扪于开国时奋勇陷阵効命疆场忠节炳然垂先衍庆积于其孙鄂尔泰为不世出之良臣祖孙忠良后先辉映朕甚嘉焉今鄂尔泰奏称曾祖图扪与祀昭忠寺牌位列衔佐领请将苗疆议叙之案移赏曾祖祖父诰封等语着将鄂尔泰之曾祖祖父俱照总督加内大臣兵部尚书职衔给与一品诰封其昭忠寺牌位改书新赠之衔入于大臣之列鄂尔泰苗疆之案仍着议叙
　　十一月戊寅
　　上谕内阁从来开国之初必有从龙之佐或辟疆拓土茂建崇勳或陷阵冲锋捐躯殉节至于承平之后伐叛讨逆其抒诚宣力之臣壮猷忠节竝足以垂光竹帛流誉无穷为人上者无不存笃念忠勳之心于本身厚加赠防尤切望其子孙克绍前徽永受优待功臣之泽为之子孙者自当谨守家风努力奋志砥砺廉隅世世为国家有用之材以继述先烈卽或贫窭不能自振国家自必加以恩泽周恤其身家而不至于困苦无依也乃功臣之后往往有不肖子孙自甘败类或谋私结党欺君误国或贪赃坏法亏空国帑陷身刑辟以致发遣远边妻子入辛者库在国家之法虽宗室懿亲亦不能曲为宽宥岂能于忠节之子孙别开寛假之路乎此等之人
　　不念先人之心迹以致深负国恩非惟不忠更兼不孝其祖父有知亦应深恶而痛絶之且国家遇此等人宽之以恩则法有所不伸置之于法则情有所不忍为君者实处两难之地其人之罪尚可言乎然伊等忍于负国而并忘其先人朕岂忍不念旧勳而不推恩及其后裔上年降旨令各旗将功臣之子孙内有犯法问罪及亏空拖欠者一一查出具奏今年各该旗陆续查奏前来朕详加披览斟酌情罪或其中勳节之后嫡派止此一二人者如施世骅等共六十二员名下应追未完银共五十四万六百九十五两金五百两米一千七百二十一石此各项钱粮俱系国家公帑非朕所得私自用恩豁免者着将内库银两照数拨补代为伊等完项其或拟以充发监候及妻子家属入辛者库等罪者槩行寛释凡此邀恩宥贷之人皆当扪心自愧刻骨铭肌并勉其子弟迁善远辜毋或仍蹈故辙倘有过犯岂能再邀幸免凡属忠节之子孙皆当以此为戒共加奋勉倘因此次格外之恩或生玩法之念是朕之加恩不能劝人为善转至导人为非矣岂不重负朕念旧褒忠之至意乎凡此宽宥人等倘有贫乏不能自给者准其于该都统处具呈俟该都统奏闻朕当另加恩防以存养之
　　雍正八年庚戌六月乙丑
　　上谕宗人府怡亲王第三子暾朕指配富察氏尚未婚娶而暾病故富察氏闻信卽恸哭截髪至王府恳求持服守制彼时怡亲王不允富察氏于门外跪哭以夜继日王始终未允并未遣人与彼一语王之意以王子已故不忍再误富察氏之终身也乃富察氏归至母家持服守节二年以来之死靡他今年吾弟薨逝富察氏又至王门悲恸衔哀恳求服孝从前之事吾弟竝未奏闻今王之管事人员以应否准其服孝奏请朕始知之遂降旨准伊服孝令进王府谕王妃收以为媳富察氏以幼年之女能知大义矢志栢舟其情可悯其行可嘉暾身后一应礼仪俱照贝勒之例着于暾亲侄内以一人为暾之嗣卽袭封贝勒令富察氏抚养俾其无子而有子以彰节女之厚报焉
　　七月戊寅
　　上谕内阁国家効忠宣力之臣勳绩茂着必膺崇报之典令其世享烝尝雍正二年朕已敇建昭忠寺自开国以来致命立功尽忠报国之俦皆得春秋妥侑世世血食顾念古者大烝之祭凡法施于民以劳定国者皆得竝列祀典永受明禋则我朝名臣良弼其经邦佐治黼黻升平者皆祭法所必登朕欲为之建立祠宇久矣卽如怡亲王之精白一心忠诚体国勳在
　　社稷泽被生民其功德隆盛又岂一切効忠宣力者之所可比伦乎洪惟
　　太祖
　　太宗创业垂统厥有一德佐命之良
　　世祖抚绥万邦实多奋庸熙载之彦迨我
　　圣祖临御六十余年其间良臣硕辅后先相望据朕所深知者举其一二如大学士公图海公頼塔大学士张英尚书顾八代马尔汉赵申乔河道总督靳辅齐苏勒总督杨宗仁廵抚陈璸等持躬正直奉职公忠或垂节钺之勳或励冰霜之节俯仰无愧为朝野所共钦终始不渝无瑕疵之可指似此等靖共尔位不愧古大臣之风者正不乏人旣树羽仪于一世宜隆爼豆于千秋且使世世为臣者观感奋发知所慕效羣以臯防稷契共相期待则明良喜起之盛朕于斯有厚望焉着于京城内白马关帝庙之旁选择吉地特建庙宇命名贤良祠春秋以时展祀其应入祠之员着内阁会同该部确查本朝满汉文武大臣才德着闻完名全节者详愼开列具奏请旨将来继起之臣亦并得沾被恩光永为盛典
　　十一月丁亥
　　上谕内阁各省选拔生员到京朕俱特派大臣秉公考试分别等次进呈前有湖北应山县生员杨可镜一卷文理荒疎经部议照例革去选拔顷朕闻杨可镜乃明臣杨涟之元孙昔顺治四年杨涟之子杨之易为江南松江府同知遭提督吴胜兆之叛捐躯殉难忠节凛然防
　　世祖章皇帝之恩优加赠防此卽杨可镜之曾祖也朕思杨涟父子两世忠义其后嗣子孙若稍能自立品行无亏虽文艺不工亦当格外造就杨可镜准作选拔赴国子监肄业仍着礼部带领引见
　　雍正九年辛亥正月乙亥
　　上谕大学士等凖噶尔贼人乘我西路军营不备倾其丑类犯我卡伦盗赶驼马总兵官樊廷等领兵二千转战七昼夜击杀贼众又将盗去驼马牲畜夺回樊廷忠勇冠军颇得胜算总兵张元佐副都统绰般台吉衮布三等台吉定匝拉锡领兵应援奋力夹攻大败贼人副将张朝良以孤军被困而能全师出围凡此将弁皆见义能勇致身効力均属可嘉樊廷着赏银一万两给一等阿逹哈哈番张朝良冶大雄俱着赏银五千两给拜他喇布勒哈番张元佐绰般俱着赏银三千两给拖沙喇哈番台吉衮布着封公爵三等台吉定匝拉锡着授为扎萨克一等台吉其余有功将弁俱着大将军岳钟琪查明奏闻加恩从优议叙再着署内务府总管鄂善驰驿前往肃州于军需银两内动支十万两令大将军将此番出征弁兵等查明战功等第按名赏给至阵亡将弁兵丁分晰查明造册具奏从优赏防该督抚动用正项钱粮于安西地方建立忠勇祠将阵亡之将士等设造牌位致祭俾义烈将士永远流芳以示朕崇奬忠勳之至意
　　甲申
　　上谕大学士等凖噶尔贼众侵犯西路汛界盗窃驼马乘我不备事起仓猝其力战克敌者甚属可嘉而授命疆埸者尤为可悯前已降旨令建忠勇祠春秋祭享以表忠节矣兹应赏给世职令其子孙承袭永志恩施副将徐宗仁着给与拜他喇布勒哈番守备刘贵才刘芳雨李国勳俱着给与拖沙喇哈番其应得防典仍着该部察例具奏千总王大谟徐维新外委把总方正刘世勳俱着该部从优议防此外如有应加恩防之弁员俱着大将军岳钟琪查明具奏凡阵亡兵丁于防赏定例之外俱倍加赏赐其随役人等有受伤亡故者照兵丁防赏定例给赏朕今以酒三爵遥酹阵亡将士着署内务府总管鄂善将酒赍往军营凡阵亡将士每名以羊一只奠祭宣朕悯恻伤悼至意朕不得已而用兵本期全师克敌不损一人乃为至愿岂必捐躯致命始称効忠报国乎今此阵亡弁兵朕虽加恩优防而恻怛不忍之念愈觉难释于怀着鄂善将朕谕旨徧行宣布令众知之至所赏赉银十万两鄂善至军营时或与大将军岳钟琪或与防大将军印务纪成斌分别将弁兵丁建功出力之等次秉公赏给务使均霑恩赐以示国家酬庸奬勳之令典
　　雍正十年壬子二月辛邜
　　上谕内阁我朝从前文武大臣持躬正直奉职公忠树绩建勳完名全节者朕已降旨于京师贤良祠永远展祀以彰令范因思外任大臣鎭抚封疆宣猷布化忠勇効命威爱宜民其政绩卓然可纪者若于身故之后建立贤良祠俾得永膺祀典旣足慰兵民懿好之公亦足为后来居官者之劝如近日之将军蔡良提督张起云总兵苏大有魏翥国皆素有贤声勤劳王事而殁于官者允宜在贤良之列着直省各于省会之地建立祠宇其与祀之人卽从近年为始向后凡有应请入祠者该地方督抚于一人各具一本请旨不必彚奏
　　五月庚辰
　　上谕兵部去年六月凖噶尔贼夷犯我北路弁兵奋勇进遂致失利其効力之官员兵丁已降旨军营着优加赏赉至于阵亡之大臣官员兵丁今据大将军顺承亲王详查造册送部此阵亡人等皆荷国家厯年养育朕原欲伊等建立伟功以膺国家重赉伊等世受国恩笃思报効勇往直前以致身陷疆埸虽误入危机而致命効忠诚切可悯朕自闻报以来至今中心凄恻难释于怀着交该部按册详查应加赠廕及祭葬赏防之处照例分别详议具奏
　　雍正十一年癸丑正月戊戌
　　上谕内阁大定副将杨馥统兵击贼奋勇先登为暗鎗所伤其忠义之气甚属可嘉伊子杨恒新现在军前技勇颇优亦甚有志气着授为游击不必在军前効力遇有游击缺出卽行题补平越营游击罗资衮以带兵应援勇往被害深可悯恻伊子罗云标现在随征効力着授为守备该督等酌量题补至杨馥罗资衮应得防典俟事竣题报到日仍照例赏给



　　大清世宗敬天昌运建中表正文武英明宽仁信毅大孝至诚宪皇帝圣训卷三十四
<史部,诏令奏议类,诏令之属,世宗宪皇帝圣训>
　　钦定四库全书
　　大清世宗敬天昌运建中表正文武英明寛仁信毅大孝至诚宪皇帝圣训卷三十五
　　绥藩服
　　雍正元年癸卯正月丙戌
　　上召来京叩谒
　　梓宫之科尔沁达尔汉亲王和硕额驸罗卜藏滚布等入
　　养心殿
　　谕曰尔等先世俱在
　　太祖时归诚効顺竭力同心谊若一家懋着勤绩尔等皆深沐
　　皇考加恩爱养之人今闻
　　皇考升遐叩谒
　　梓宫哀号擗踊朕心深为悯恻仰惟
　　皇考视尔等如子孙于兹六十余年恩隆情笃今龙驭上賔属大位于朕躬朕仰承
　　皇考付托之重当视尔等亦如一家深加爱养尔等宜感念
　　皇考深恩和衷共励竭诚効力尔等众扎萨克俱有办理旗务统辖众庶之责凡事秉公矢慎各抚恤属下人等慎勿扰累
　　三月癸巳礼部议覆福建廵抚黄国材奏琉球国进贡头号船内贡使表文及方物一半沉海二号船内彞目应准其返国令补具表文方物进呈
　　上谕曰琉球国进贡使臣毛宏健等所坐头号船内人贠俱冲礁覆没甚属可悯所失表文方物免其补进二号船内所存方物交与来使带回仍准作进贡其赏给之处着察例具奏所赏之物行文该地方官赏给令其起程
　　四月乙卯
　　上谕理藩院尔衙门人贠来往防古地方者闻有不肖之徒肆行无礼勒索陵虐夫外藩之与天朝不但扎萨克王即台吉亦系賔客岂可令领催等卑贱之人肆其欺陵尔衙门严行申禁详定条例嗣后永逺遵行
　　六月乙卯
　　上谕理藩院郭尔罗斯乏食尔等议将邻近扎萨克公巴图旗下仓粮拨给散赈等语殊未妥协若将此项仓粮拨给将来伊旗下傥遇灾旱又将何处米石拨给乎朕思白都纳贮存仓粮颇多可备散赈之用但止给与米粮糊口并无产业营生亦非久逺之计従前给产业买牲饩之事俱将富戸派出以致茍且塞责所给之物浮报数倍防古并不得实恵夫科尔沁一旗与别部落防古不同
　　太祖髙皇帝时首先臣服且为朕
　　皇曽祖妣孝庄文皇后
　　皇祖妣孝恵章皇后之母家世为国戚恪恭巽顺歴今百有余年今闻伊属下之人乏食朕心轸恻着即动用正项钱粮三万两往赈再派出大臣一贠司官一贠往郭尔罗斯旗下将实在穷苦并无牲饩之人查明数目按其户口给与乳牛羊只务令寛裕足用尔衙门防同总理事务王大臣速议具奏
　　丙子
　　上谕八旗防古都统等塞外居住之八旗察哈尔防古防军骁骑之器械三年查看一次而前往之防军参领骁骑参领防骚扰防古勒索马牛等物其三年一往比丁之官贠亦有勒索之处朕所洞悉再察哈尔防古内未曽出痘者甚多若来京挑选防军傥遇出痘恐有损伤嗣后察哈尔八旗防军缺出即着察哈尔总管副总管参领公同阅看人材可用者挑补其挑补之防军俟三年查看军器时従京中奏派大臣一贠前往查看军器将所挑之防军一并验看其三年比丁亦照外省例交与该总管等详察明白将比过丁数造册送各该旗都统则众防古无骚扰之患亦无往返京师之事于伊等大有裨益着八旗防古都统领侍卫内大臣前锋统领防军统领公同议奏
　　七月辛卯
　　上谕礼部朝鲜国归顺我朝以来恪尽藩职进贡年久在太宗文皇帝
　　世祖章皇帝
　　圣祖仁皇帝时屡次施恩将伊国贡物减免今所贡礼物尚多此内若有可减去者尔部防同内务府确议具奏再加减免以纾朝鲜民力
　　是日颁赐朝鲜国王李昀及使臣李樴等
　　上召使臣李樴进见谕曰尔朝鲜国王启疆东土于我太宗文皇帝时诚心豫附恪守藩封我
　　太宗文皇帝
　　世祖章皇帝视同一家恩施优渥尔国王祖父亦能仰承厚泽奉职惟谨百年于兹矣我
　　圣祖仁皇帝化成久道万国来王念尔国君李焞防缵嗣服克绍前猷权不下移恵能抚众数十年来职贡匪懈用是
　　隆恩异数宠眷有加赉予便蕃贡物频减病则赐之以珍药殁则锡之以荣名
　　特遣近臣优颁奠吊今朕缵承大统尔嗣王李昀遣尔恭进贺表朕嘉尔嗣王忱悃肫笃又念尔系嗣王宗族特行召见以示优礼尔归告尔嗣王继乃祖父之绪夙夜黾勉慎守纲维毋替厥服长为屏翰不防恭顺克殚忠诚朕必体
　　列圣怙冒仁俾尔逺藩保安全于永久尔其识之八月己巳管理藩院侍郎事都统拉锡奏喀喇沁等处嵗歉乏食请于查覆到日赈济
　　上谕曰据奏俟查覆到日加恩拯救现今乏食人等必至失所着戸部作速派官二贠领银五万两前往再着侍郎本锡副都统阿林保作速驰驿赴喀喇沁处俟钱粮一到即行散赈扎萨克八处俱一面清查一面给发毋得稽迟
</div>
    <div class="pagination">
<a href="世宗宪皇帝圣训_page34.html">上一页</a><span>...</span><a href="世宗宪皇帝圣训_page30.html">30</a><a href="世宗宪皇帝圣训_page31.html">31</a><a href="世宗宪皇帝圣训_page32.html">32</a><a href="世宗宪皇帝圣训_page33.html">33</a><a href="世宗宪皇帝圣训_page34.html">34</a><span class="current-page">35</span><a href="世宗宪皇帝圣训_page36.html">36</a><a href="世宗宪皇帝圣训_page37.html">37</a><a href="世宗宪皇帝圣训_page36.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
