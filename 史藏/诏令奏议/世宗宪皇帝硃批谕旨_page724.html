<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 724 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 724 页/共 1210 页</h1>
    <div class="content">　　闻【臣】当据伊家人具呈即批令布政司查收贮库讫【臣】
　　不敢隐蔽谨缮折奏
　　闻谨
　　奏
　　郑任钥如此谲诈甚属无耻可交与福敏连前事一并察议奏闻
　　同日又
　　奏为据实陈明仰恳
　　圣恩事窃照湖北廵抚有兼收荆关木簰船料等税一项除正额按季交贮藩库彚行解部外尚有赢余每年约万数上下不等歴任抚臣因系自理闗务赢余未经
　　奏明奉
　　防皆自取为衙署用度伏思【臣】以驽骀之质过邀圣恩凡职内应尽之事自视缺然焉敢于
　　国课之余竟谓已所应得黙为收受也【臣】请嗣后除正项银两照例交贮藩库解部外其余银两【臣】亦按季查交藩库年终另行核实奏
　　闻听候拨用庶【臣】不致有朦胧専擅之愆再前督【臣】杨宗仁于加一耗银内分派各官养廉自司道府以及州县无不均遍而督抚衙门未经议及【臣】自祖父以来世受
　　国恩家道颇为丰裕至【臣】二十年来仰事俯育诸事繁多家道萧然一无田产【臣】抚署用度势不容已【臣】不敢矫饰交纳赢余之名别为营取是又不得不恳乞
　　皇恩者查湖北藩库嵗有耗羡三万余两系杨宗仁议
　　为省中公用之资伏乞
　　皇上洪恩敕于此项内酌定一年赏【臣】若干两则【臣】署公私之用可以无缺而俯仰之下莫非明受
　　皇恩矣【臣】不胜冐昧惶悚之至谨
　　奏
　　据奏家道萧然可谓大笑谈即使极其丰裕亦未有令尔赔累产业居官之理与督臣福敏酌定取用可也雍正五年闰三月二十四日湖北廵抚【臣】宪徳谨
　　奏为奏明事窃【臣】于闰三月十二日自武昌起程至荆查得程如丝案内受伤身死陈尧之亲属陈典等与受伤现存之王四等十余名【臣】亲带往赴川其沿途夷陵归州巴东等处闻俱有被害之人容【臣】到彼逐一查出带徃质审所有武汉等府属业经屡次飞檄饬查凡有查出之人亦即委员解送【臣】钦遵
　　谕防务必尽力查出决不敢致有遗漏有负
　　圣主愼重民命之至意也祗是【臣】入川事竣之后正値五六月川水长发之时舟楫难行必由西安府陆路囘楚【臣】受
　　恩深重犬马恋
　　主愚忱实切寤寐西安离京仅一二十程恳乞







　　访察合并陈明谨
　　奏
　　此一案岳钟琪自不便出头办理尔其竭力秉公审究朕惟欲得事之眞情而巳一无意向于其间丝毫不必瞻顾揣度但只据实料理可也
　　雍正五年六月二十四日四川廵抚【臣】宪德谨
　　奏为仰乞
　　圣鉴事窃【臣】自奉
　　命抚楚数月以来一事未能清理今荷防
　　圣恩调抚川省感愧交集虽捐糜顶踵亦不足图报万一【臣】因防审入川由蘷顺二府以抵成都见沿途居民原系本籍者不过十之二三其余十有六七非秦即楚有数年来新附入籍者有尚未获入籍悬待观望暂为末业者至今歳陆续来蜀者又复络绎不絶其本地人民地畆原垦辟者不能保其尽无欺隐而外附之民新垦辟者数倍于昔谓其尽巳报出可乎其间安插和辑清查均赋之事良非易易再若城工若军需皆奉
　　防清查案件迄今茫无头绪而地方命盗事件沉积未结者又复不少于【臣】到任数日内按察使葛斗南到蜀布政使尚未到任【臣】巳无肆应之才而値兹民多新附地多新辟赋税未清沉案叠积番土伊迩夷务孔殷抚臣藩臬皆系新任民情凑杂亟宜整饬吏治懈弛尤须振刷【臣】之庸碌未能随事经理左右咸宜此【臣】之所以兢兢惶悚朝惕而夕惧也兹【臣】竭力逐次办理如有可依限完结者【臣】不


　　【臣】惟预为请
　　防批示遵行庶不致有毫厘千里之差矣【臣】与马防伯
　　已各面行交代合并陈明谨
　　奏
　　览汝敷奏情词朕甚嘉悦何也天下事知难则不难看易殊不易大抵为督抚者但知专阃之荣初未尝思及统率之难也为君难为臣不易旣知其难故不得不殚竭心力以讲求其宜而诸务于是乎就理矣夫为君者抚驭寰区裁成万彚为臣者奉命宣化分理羣氓茍有一夫不得其所一事一物偶或乖违不恊何莫非其责耶念及此则诚为一大苦境也止可尽此
　　天地父母所生之身思有以利益社稷救济苍生巳耳若将此苦趣视为乐境复从而兴造无穷之孽岂非苦中増苦释氏所谓深可悲悯者乎尔其勉之然于一切事虽知其难又不宜稍渉畏缩况办理惟贵勤诚全不在生踈熟谙原系借众力而为之一人伎俩能有几何如朕初即位元二年间实一人不知一事未谙殊觉甚难顾无可辞卸因而坦却胸懐但诚敬对
　　天勤恪遵
　　祖随事随物尽心审度以顺酬中外之宜数年来始觉稍有头绪此皆朕一念赤衷感防
　　上天
　　圣祖垂佑之所致耳卿今知此但具一忠勤之心尽力行去
　　上天自有鉴照神明或将黙助其中实有莫之为而为者于此根源之理若少见不透一任超羣出众之才卓越瓌异之资亦终无济于事也忠诚二字感格人
　　天为最要察吏一节涖政临民为先务勉之勉之毋忽
　　同日又
　　奏为奏
　　闻事窃【臣】于六月十三日任事至十九日提【臣】黄廷桂向【臣】说前日有一疯子在城内沿街喊呌说总督
　　岳钟琪带领川陜兵丁作反等语被我标下廵风兵丁拏获我着千总问他满口胡说像是疯子我随着交与成都县収管【臣】随问成都县知县王绍文禀称疯病得狠其原籍乃四川重庆府长夀县人名卢宗汉【臣】思既系疯人不必留在省城随牌行成都府县令押解原籍交与地方官看管毋令出境生事去讫【臣】思岳钟琪作反之说揆情度理决无其事但此人若实系疯病应置勿论倘若假疯自别有故或另有播弄唆主之人似宜穷治以除奸诡而【臣】未曾究讯一语即令押交原籍者葢缘川省近来移居之人甚多间杂而处风习民情颇未浃洽捏造谣言无名揭帖一有讐隙便尔诬陷自州县及省防俱不能免若确系生事之人则申刑宪而惩顽嚣自不容缓倘未得实据一有见闻骤尔骚扰则无稽之谈反使恶徒得计恐非所以御奸宄而靖嚣纷也况边地甚易讹传倘众人不知【臣】意恐系假疯所以推求欲究治播弄唆主之人而竟谓新廵抚来穷治总督谋反之事是犹治丝而棼之也宁可令众庶见乎此【臣】之所以竟




　　之处而【臣】甫到川一无耳目见闻即渐有所获亦必多需时日此又微【臣】现在之苦况也【臣】身任边疆神驰
　　阙下敬沥愚忱统祈
　　圣鉴谨
　　奏
　　耳目见闻之论朕殊不以为然若能用耳目即道路之人皆可为我之耳目否则左右前后无非蔽明塞聪之辈偏用一二人寄以心腹非善防也朕御极之初实一人不识然彼时之耳目甚公且确近数年来股肱心膂大臣多矣而耳目较前反似不及访察二字不被人所愚弄甚属难事至于用耳目惟宜于新勉之愼之古云听言当以理察于博采广谘中要须平情酌理辨别眞伪方可以言用耳目也
　　雍正五年六月二十九日四川廵抚【臣】宪德谨
　　奏为奏明事本年六月十九日据提【臣】黄廷桂向【臣】告诉拏获疯人卢宗汉一事【臣】随牌行成都府县令其押解原籍长寿县收管缘由于二十四日具折奏
　　闻后于【臣】奏折起程之次日又据成都县详称奉督院
　　批要犯卢宗汉已经本部院具奏请
　　防发审今应否解囘长寿县收管仰再详请抚都院批示缴奉此理合具文详请批示等因到【臣臣】先因不知督【臣】岳钟琪
　　奏请发审之事故令押解回籍旣经
　　奏请发审自应覊禁候
　　防遵行除批令该县仍将卢宗汉收禁防守外所有未
　　经押发原籍情由理合缮折奏
　　闻谨
　　奏
　　巳有防矣务将实情审出朕意此事必有从中指使之人也
　　雍正五年八月十八日四川廵抚【臣】宪徳谨
　　奏为恭报秋成事窃照川省本年夏秋以来雨旸时若田禾畅茂兹查据布政使管承泽详报成都府所属各州县收成十分其重庆遵义顺庆叙州等府及嘉眉邛雅等州各报收成十分九分蘷州保宁马湖等府并潼泸等州建昌属之衞所及松潘等衞各报自七分至八九分不等总计全川年景丰稔闾阎安阜我
　　皇上惠养元元无时不念切民依【臣】恐上厪
　　圣怀谨将各属秋成分数缮折奏
　　闻谨
　　奏
　　深慰朕怀凡此皆仰赖
　　上苍垂庇竝
　　圣祖黙佑之所致我君臣期共加勉勿怠
　　同日又
　　奏为奏明事雍正五年八月十一日准刑部移咨钦奉
　　上谕程如丝名下应追赃银甚多其原籍家产交与浙江廵抚李衞查明其任所赀财交与四川廵抚宪徳查明勿令丝毫隐匿钦此【臣】随传集布按二司遴选能员连夜搜查程如丝赀财之际有潼商道孟以恂差家人呈报伊从前借去程如丝缎疋首饰等物虽俱照单查収而孟以恂与【臣】乃两姨兄弟也【臣】不敢为之隐饰俟查讯完日一并彚行
　　题报外合先奏
　　闻谨
　　奏
　　孟以恂与蔡珽程如丝皆同心一党之人伊今若知悔惧将蔡珽等所有过犯尽行吐露无遗则予姑寛倘仍念旧好犹懐比周私情切勿稍顾亲谊当严加处分蔡珽于朕前保奏孟以恂尤在程如丝之上引见时朕观其庸碌所以发往巴里坤试用果应朕言平常人也所奏巳悉因私废公之举汝断不为朕信得及
　　同日又
　　奏为奏明事窃【臣】查康熙六十一年及雍正元年蔡珽任内军需捐纳等事皆钱粮所闗必须质对明白方可定其应追应销现今查出各款内应讯之蔡珽者六七万两【臣】因蔡珽现在川省是以饬令布按二司逐款查对讯取确供又有现不在川原系经手之迟维台高其佩马世珩等所办册内止有总数并无作何用去细数无凭定其追销者现在另疏具
　　题恳乞
　　皇上敕部分别或将人员发川查对或令各造册发川应俟到日查核各案清楚之日一并彚
　　题又程如丝任所家产现在搜查但程如丝狡猾异常或别为寄顿藏匿皆未可定容俟【臣】严查明白之日即为造报另
</div>
    <div class="pagination">
<a href="世宗宪皇帝硃批谕旨_page723.html">上一页</a><span>...</span><a href="世宗宪皇帝硃批谕旨_page719.html">719</a><a href="世宗宪皇帝硃批谕旨_page720.html">720</a><a href="世宗宪皇帝硃批谕旨_page721.html">721</a><a href="世宗宪皇帝硃批谕旨_page722.html">722</a><a href="世宗宪皇帝硃批谕旨_page723.html">723</a><span class="current-page">724</span><a href="世宗宪皇帝硃批谕旨_page725.html">725</a><a href="世宗宪皇帝硃批谕旨_page726.html">726</a><a href="世宗宪皇帝硃批谕旨_page727.html">727</a><a href="世宗宪皇帝硃批谕旨_page728.html">728</a><a href="世宗宪皇帝硃批谕旨_page729.html">729</a><span>...</span><a href="世宗宪皇帝硃批谕旨_page725.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
