<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 961 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 961 页/共 1210 页</h1>
    <div class="content">　　奏一面办理以上二项给赈之处倘防
　　圣恩允行【臣】前请动盐义仓十万石之米又不敷用【臣】
　　查浙江督臣李卫
　　奏明动运浙江省城永济二仓米二十万石到江北山东平粜【臣】愚昧之见如防
　　皇上格外天恩准赐加赈则浙米正到江南莫若将此二十万石内量行动拨与江南各州县本处之谷米及盐义仓之米一同酌量为添赈之用【臣】随咨商浙江督臣已准李卫覆称江省需赈米谷与其再往扬州拨运盐义仓米不若将浙省现成起运之米于沿河州县起拨散赈更为便易若待赈期廹或将拨运山东之米俱留备赈亦无不可止须查明
　　题销浙省开除自行买补无庸觧还粜价等语似此一转移间均属便易并将拨赈有余之米仍行平粜则赈粜兼施乏食穷民均沾
　　皇仁于无既矣又【臣】准抚臣尹继善移咨内称江都泰
　　州地方上年被水较轻未经
　　题请赈济恐其间亦少有被灾之处不无乏食穷民自当竝行赈济今酌发银一千两令该府酌量给该州县将实在乏食穷民量为赈恤等语【臣】查此二处之情形上年因江都泰州二处被灾少轻故只
　　题免其钱粮未经赈济今入春以来二处实有乏食之民需赈颇急【臣】谨一面酌动扬州盐义仓谷二千石委扬州知府赈恤江都动拨泰州盐义仓谷二千石委该知州赈恤泰州俱令详细加意办理务期得所谨一并奏
　　闻谨
　　奏
　　户部速行查议具奏
　　雍正九年三月初六日两江总督【臣】高其倬谨
　　奏为奏
　　闻事窃照上年下江淮扬徐邳十八州县偶被水灾仰
　　防我
　　皇上蠲免钱粮
　　赏给修葺室庐之费更免从来例不应免之漕粮特命大臣会同督抚动帑发粟抚绥赈恤加增口粮之
　　数添展散赈之期俾灾黎人人得所
　　圣恩优渥至深极厚今又防我
　　皇上逾格天恩命动盐义仓谷加赈四十日之口粮济
　　其困乏资其耕作又
　　命【臣】等会同侍郎【臣】彭维新悉心奉行并
　　令【臣】等将
　　皇上逾格加恩之处晓谕百姓俾各省过向善守法奉公乗此春和尽力南亩勿再游手失业钦此钦遵【臣】即会同彭维新尹继善一面敬将
　　皇上逾格加恩详晰
　　教训上谕遍行宣布刋刻晓谕令各处百姓人人敬悉恪遵省过向善守法奉公乗此春和尽力南亩无负
　　皇上生全之旷典
　　教诲之深恩一面分委各道多带协办之员率同各府防州县详细确查切实料理至徐州一州四县又専委通太道包括带领干员亲往查办务使饥民实沾
　　圣恩咸登袵席侍郎【臣】彭维新御史【臣】安修徳亦已于二月二十八日自苏州前往淮徐亲身办理淮邳徐数百万百姓无处不欢呼雷动叩谢
　　圣恩皆称勉遵
　　圣训省过向善各勤本业至上江地方上年亦有被灾之各州县但其情形较下江颇轻仰防
　　皇上深恩蠲赋免漕
　　命给三月赈恤米石已敷接济现在上下江晴雨均匀麦苗青茂可期有收所有情节【臣】谨缮折奏
　　闻谨
　　奏
　　览奏散赈情形朕懐稍释
　　同日又
　　奏为奏
　　闻事窃照江宁为江南省会城中偷窃之事时有【臣】查城中夜禁甚寛栅栏甚少上元县所管地方内有城北一带旷空之处人家三五零星居住且多竹园树林最易藏匿偷窃之人【臣】今选属员中明白者令其逐一细查城中有街道极多而栅栏极少者俾加添栅栏其现在街道已有栅栏而朽坏者俱令修整坚固至于城北一带空旷之处既难安设栅栏择其要路总口添设堆卡建葢汛房一十七处每处安兵五名其旧有一汛仅设一兵之处俱令添増共添兵丁塘房及添加栅栏五百余处计需银五百余两【臣】于上江耗羡存备修理省城银内动给修理其添増堆卡兵丁【臣】查向来城守营将备所定跟字识之数过多【臣】再加细酌取令敷用之外匀出兵丁一百余名添入新添堆卡及加添一堆一兵令其巡查地方【臣】又酌量时候每夜升放号礮闻礮之后栅栏齐闭违禁行走者即行拏惩仍不时委员明查暗缉以严偷窃再城中之地保甲颇属难行【臣】现派各员协帮两县查行但严盗缉不令烦碎俾易遵行现在编查所有料理城内情节【臣】谨缮折奏
　　闻谨
　　奏
　　好此举殊属是当之极省防之地理应如是严密者
　　同日又
　　奏为奏
　　闻事窃照江南战船修造一事【臣】到任检查巻案虽木值之价较闽省稍贵而江省协贴银两较闽颇多实力办理不系极难之事无如各员办理迟缓疲玩成风文员一经委办始则设法坚辞继则借端推卸而上司亦此委修船彼差他事随委随换屡易其人以至仅一料估即经年累月造报不前现在各船无一不迟而动手起工竟无时日及至动工其船久停厰地雨淋日晒小修者竟须大修大修者竟须拆造矣因而修造各员遂纷纷求增协贴哓哓无已领银到手又不亲住厰地身自办理毎多假手于人恣其中饱遂致物力不敷自贻赔垫措借不来愈致迟久此文员贻误之大畧也武员则往往不遵协办之例巧于躱闪置身事外而其中不肖者则千方需索百事掯难无银到手虽好物美材槩谓单薄有银到手则薄板稀钉一任装造而千把捕舵因之竞皆勒掯共索银钱当船应驾厰之时则换舵换缆以旧易新及至造成驾回之时又任搁沙滩竝不照管以致船只不到年限而损壊已甚文员正修之外赔累更多此武员贻误之大畧也各习不除船工终难妥协【臣】现在彻底严查饬行藩司会同承修各道将一切痼弊细加查议速详应禁惩者禁惩应调剂者调剂并饬此后派定修船之员必令一手修理到底不许各员推卸亦不许该司详换违者查防即使本员或有事故一经领银亦必责令修完不许另替以杜巧脱之弊以挽推卸之风并令一经派定一员承造承修即行详明各上司衙门记册不必另派差使俾不得借口推脱总期于料理数月半年之内必令战船修造副期齐全妥协【臣】心始安所有现在江省船工情节【臣】谨缮折奏
　　闻谨
　　奏
　　如是办理深中肯綮朕嘉悦览焉
　　雍正九年四月十五日两江总督【臣】高其倬谨
　　奏为奏
　　闻事窃照江省邳宿各州县偶被水灾仰防
　　皇上蠲赋蠲漕
　　特命大臣亲查令督抚防同赈粜并给与室庐之费又于已给两月口粮之外再加一月之粮复防
　　皇上逾格洪恩命动盐义仓谷二十万石加赈三十日
　　又荷逾格
　　洪恩令酌用浙江运来之米及本省米谷再加赈四十
　　日如有不敷
　　命酌截漕船尾帮接济给赈
　　圣恩广厚从古未有各处百姓感戴
　　皇仁恳切肫诚求为转达【臣】已恭防具
　　题所有应需米石计商留浙米外尚有不敷抚【臣】尹继善与【臣】商酌稍为寛余计算请留漕船尾帮米一十五万石分运各处现在另疏具
　　题其各处赈济【臣】与抚【臣】尹继善侍郎【臣】彭维新御史【臣】安修徳分派道府大员及委各文武员弁协同地方官分头确实详查上办理至于平粜米谷亦令酌宜开粜以平米价今各处粮米已陆续运到各处赈务已次第举行各处平粜亦俱随宜开粜抚【臣】尹继善又酌动盐项规礼银三万两饬行各属确查种稻乏种之民借给接济目下粜赈兼行米价渐减二麦抽穂收成可期地方人民情形安帖至于江都泰州之邵伯近场一带地方经【臣】前各拨盐义仓米二千石抚【臣】尹继善经动银各五百两接济给赈一面具
　　奏仰荷
　　圣恩允准钦遵在案今据泰州并江都县报称所拨银米尚在不敷【臣】又与抚臣各酌量添拨泰州本处存仓谷五千三百七十余石江都县本处存仓谷七千一百九十余石相应一并奏
　　闻此现在下江赈粜之情节也至上江上年被水各属
　　其情形轻于下江已防
　　皇上恩免钱粮又加给赈三个月之
　　恩已可接济【臣】到任后严查飞催各州县上紧办给又委员督率料理今各处皆已赈竣内有灵璧一县该署县呉之纲匿灾不报现有乏食之民未经给赈【臣】専差往查经抚【臣】程元章已具疏
　　题防【臣】一面飞酌米谷运往赈济除就近拨谷三千二百二十石敷赈半月口粮外【臣】又飞檄饬动藩库银一千六百六十六两零折给半月之粮现在散给可以接济至五月麦熟之期再鳯阳懐远虹县泗州盱眙五河各州县虽经散赈但当青黄不接米价稍昂【臣】准抚臣程元章咨尚需米谷平粜接济【臣】查鳯阳各属存贮谷石本不甚多又经散赈用去之后现在所存无几而隣近之州县亦无可拨运之处【臣】再四筹思现在下江淮一带各项米谷颇属有余可以变通暂借随飞檄江安粮道刘永鐄就近不拘何项之米即借拨一万石运往鳯阳各县交地方官接济平粜一面檄令署江宁藩司刘柟将存省仓米拨运八千五百石粮道仓谷碾米一千五百石共一万石委张勤望率员押运至淮还项今据刘永鐄报称拨借高邮寳应山阳三处应截漕米共一万石已令运往其张勤望等所运之米今亦业已开行至于上江现今通省除发赈外合计存仓谷石各处共二十六万五千一百余石为数既少而鳯阳一府属及亳泗等州仓谷颗粒无存应行急筹设法积贮再下江邳宿各州县亦有全无仓贮之处应筹将别府属多贮之谷匀往运贮以为储备【臣】现在细筹俟防商两抚臣酌量妥协容【臣】再行防
　　奏请
　　防谨一并奏
　　闻谨
　　奏
　　但行救荒实政毋存沽誉私懐冀防
　　天心鉴照自黙有转移如或不然徒矜施设之多方妄以人力为可恃倘至力不能为时则将如之何朕此谕旨令两抚臣及藩臬二司知之凡迎合上意犹目之为憸壬小人若一味曲徇下情试思更为何如人耶但当循
　　规据理而为之无湏言及小民之感与怨夫既闻感而喜生则必因怨而怒发斯乃庸人之常情岂为达者之高识总以蓦直行去一切尽属不妨假若弄巧成拙终归无济也志之
　　同日又
　　奏为恭谢
　　天恩并陈愚悃事窃【臣】因闻逆贼噶尔丹侧凌遣其贼众冒死犯我西路卡伦偷窃马驼【臣】不胜忿恨将【臣】犬马愚忱冒昧缮折具
　　奏乃荷
　　皇上天恩谕大学士公马尔赛等将
　　皇上近日办理筑城之事寄令【臣】畧知大槩并
　　谕令嘱【臣】秘宻不可令一人知之大学士公马尔赛等
　　钦遵敬录
　　上谕二道寄【臣臣】谨望
　　阙叩头恭谢
　　天恩跪读之下仰见我
　　皇上睿照如神无逺不烛葢准噶尔逆贼不过恃其地稍远我师进难以久住及恃其偷窃马驼之伎俩此次冒死来犯亦以为窃去马驼我师不能深入此正畏我师之深入进一则其力不能排兵对垒再则我师压境其下威胁之众必有擕离瓦解之势是以为此冒死先发之计此种情形俱已悉在我
　　皇上照临之中筑城以扼其吭渐进以蹙其势出游兵以取其人畜广屯田以裕我军粮使贼势日促贼众日离然后捣其巢穴殄此游魂此诚万全之道必胜之方【臣】不胜钦仰欣慰在【臣】犬马愚昧之因
　　皇上筑城之
　　圣谕思及立壕一节两面陡峭人马难越亦可以制贼人之偷窃我大兵驻劄及紧要之处既已筑城其间或有应分布驻兵牧马之处若筑城不能遍及可否刨立壕堑如有事之时黑夜之际将马驼牛羊赶入壕内平地置放我兵易于防范贼人难以偷窃其事速于筑城或筑城之前先立壕以制敌众然后从容筑城似亦可行总之【臣】知识庸短所见无当但【臣】既有愚忱不敢不以具
　　奏伏乞
　　睿鉴谨
　　奏
　　掘壕固属防御之一防但系行军规则人人皆知者雍正九年六月初二日两江总督【臣】高其倬谨
　　奏为奏
　　闻事窃照地方设官必酌量其情形与之相宜始可期其有办理之益【臣】查上江亳州一带地方插入河南在两省交界去江宁安庆督抚驻劄之处皆有千里即其本管之鳯阳道亦相离五百余里境当南北水陆之冲行贩辐辏人众厐襍盗案窃案极多地棍衙蠧亦众民间积习好鬭健讼私铸私枭曽经犯案亟须加意整顿【臣】虽现在查访结防打架之光棍及窝倡之豪蠧面谕该州拏获究惩但设官之处尚应筹酌查从前曽经
　　题请将亳州改为直隷州亦从调剂地方起见今【臣】细察觉仍有未协葢改为直隷州于所属之蒙城太和二县固添一就近之知州管辖而在亳州转少鳯阳府知府一层之稽察且亳州改为直隷知州体同知府而于本州之钱粮命盗各件仍照州县一例办理亳州幅员甚濶命盗极繁一经具报即须知州亲往验防往返动即两三日之程一月之中约计看验之时居半及至回署钱粮又已半月未征复须上紧料理其精神工夫未免有不暇总摄照管之处【臣】愚昧之见应将亳州改为府治设知府一员粮盐捕同知一员仍令稽察私铸再设附郭知县一员専管本地之事所有原管之蒙太二县仍令该府管辖其颍州一处亦将直隷州仍改为州并所属之颍上一县并归该府管辖惟颍州所属之霍邱一县相离稍远应仍归就近之凤阳府管辖如此则各州县一切事务既有亲切専司之州县各自料理又加就近统摄之知府同知稽察管办【臣】等再加意督率悉力料理庶于地方可期整顿之效再下江徐州亦属四县为江南门户界接三省地方辽濶盗窃亦多亦应照此改为府治并设附郭一县方为妥协【臣】近因会同秋审与抚臣程元章尹继善商酌亦以为事属应行除所有改设料理之处俟【臣】另行详细具
</div>
    <div class="pagination">
<a href="世宗宪皇帝硃批谕旨_page960.html">上一页</a><span>...</span><a href="世宗宪皇帝硃批谕旨_page956.html">956</a><a href="世宗宪皇帝硃批谕旨_page957.html">957</a><a href="世宗宪皇帝硃批谕旨_page958.html">958</a><a href="世宗宪皇帝硃批谕旨_page959.html">959</a><a href="世宗宪皇帝硃批谕旨_page960.html">960</a><span class="current-page">961</span><a href="世宗宪皇帝硃批谕旨_page962.html">962</a><a href="世宗宪皇帝硃批谕旨_page963.html">963</a><a href="世宗宪皇帝硃批谕旨_page964.html">964</a><a href="世宗宪皇帝硃批谕旨_page965.html">965</a><a href="世宗宪皇帝硃批谕旨_page966.html">966</a><span>...</span><a href="世宗宪皇帝硃批谕旨_page962.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
