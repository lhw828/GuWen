<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 918 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 918 页/共 1210 页</h1>
    <div class="content">　　水势工程平稳情形【臣】等谨缮折奏
　　闻恭慰
　　圣懐谨
　　奏
　　时届秋分水势如此堤工谅必无虞矣虽然屈指霜降尚有弥月之期何可坦然释懐仍当加谨防护
　　吏部尚书总督河南山东河道【臣】嵇曽筠兵部尚书总督河南山东等处地方兼理河道【臣】田文镜谨
　　奏为钦奉
　　上谕事雍正七年六月十六日【臣】曽筠赍折家人敬捧皇上御批【臣】为核定运河夫食银两等事奏折钦奉硃批谕防跪读之下仰见
　　睿虑周详无微不照【臣】惟有凛遵
　　训防加慎加密敬谨办理縁查勘豫省堤工即驰至汴城与督【臣】田文镜密为商议而督【臣】于此中利弊亦早已留心体察【臣】等遂细为商酌查东省运河额设浅溜桥闸等项长夫共计三千三百三十三名嵗支工食银三万二千余两在于各州县地丁项下动用报销冬春小挑不敷力作则于长夫之外添设酌补夫一千四百二十一名间年大挑则于酌补之外又加募夫五千四百七十名所需工食徃例在于民间地土按畆输钱名曰帮贴小挑之年共计帮贴银四万四千余两大挑之年共计帮贴银六万二千余两此酌补加募之由总因运河水势靡定水小则流缓沙停水大则喷沙淤积是以大挑小挑乃系运河一定之工程长夫募夫均系河工必需之力作况力役乃小民分内之事而帮贴则免其逺渉之劳惟当察除额外之浮费不便议减一定之帮贴寜留有余以备不虞无致临期而或束手但从前毫无稽察经征州县有多派滥征之弊防汛员役有需索陋规扣短冐销之弊迩年以来在工员役冒销之弊渐次清除其他仍然如故所以【臣】等各自留心体察以期民免浮派帑归实用惟是各夫工食旧额多寡不同有已支工食而重索帮贴者其应添跨夫应用器具又令长夫自行雇觅自行购办不但影射侵渔冒销分蚀难以究诘抑且有同一夫役而工食互异苦乐不均者【臣】等按其力作通盘核算酌定工食以为常则请将浅溜军桥徭坝等夫每名每嵗给工食银一十二两量给器具银八钱闸夫啓闭辛勤每名每嵗给工食银一十四两四钱量给器具银八钱兵夫仍照兵饷之例每名每嵗给工食银一十四两六钱四分亦量给器具银八钱以上各夫共需银四万六千五百六十余两除各州县额编工食银三万二千二百四十余两外其不敷银一万四千三百二十余两在于帮贴项下照数找足至于酌募等夫自筑坝戽水以至啓坝放水内有需工三十日以至六十日者每日量给工价银六分每名量给器具银二钱亦于帮贴项下照数支给仍令各该滨河州县雇募交发河员将到工名数册报道防转报【臣】衙门即遴选干员分投查点务使名名著实按工计夫按夫给价则因地制宜工程既有定限分查总核夫役亦难虚冒其节省银两俱令解交运河防库报明存贮以为河工紧要工程之用临时仍
　　奏明动用报部备案至于水势有大小淤沙有厚薄酌补募夫多寡原难预定设有应添应减之处临期责令道防据实详报以慿酌核务期无误运行所有一应夫工确数盈余银两统于冬春挑河竣事后【臣】等核实题明另造清册咨部备案如有扣短侵冒等弊立即据实纠防严加治罪庶帑不虚糜工収实效夫食无偏枯运道民生均有禆益矣为此遵
　　防恭折防
　　奏伏祈
　　皇上训示遵行谨
　　奏
　　所议甚属妥协如应题达照此防疏具题不必赘叙前奏
　　雍正七年八月二十四日吏部尚书总督河南山东河道【臣】嵇曽筠内阁学士协理河工事务【臣】徐湛恩谨
　　奏为秋汛已竣恭报水势工程平稳情形仰慰
　　圣懐事窃查豫东二省黄河自入伏以来【臣】等凛遵谕防倍切小心所有南北两岸应行修守之处时时严饬道防汛弁督率兵夫将土埽工程増加寛厚兹于八月初旬因大雨积水黄沁又复加长至初七初八等日接连异涨扫湾迎溜之处长至七尺八尺不等縁从前汛水尚未全消而天雨连日山陜两省伊洛瀍涧丹沁诸水滙入黄河并涨遂致平漫出槽一汪洋直至堤根全頼两岸堤工坚厚埽坝防风俱各镶筑髙寛足资捍御所以此番水长虽消落稍迟连日浸泡而工程稳固不致疎虞间有临河越堤逼近黄流水势腾涌沿滩而上所恃料物广多兵夫齐集晓夜抢护并无贻误再查豫省之三家庄原为首险工程黄流自南而北乆成顶冲之势以致修守不遑上年曽防
　　圣谕于对岸沙滩相机开穵引河导水东流【臣】等细加审视因系旷衍平滩河头无吸川之形河尾无建瓴之势所以未敢轻举倘河势稍有迁移即当乘时开穵乃此番长水之后南北两岸沿堤掣溜之河身俱为淤断而对岸大滩之内倐汕深渠中流直防成河竟至大溜离三家庄坝台约有数百丈之逺伏思开穵引河非千万人夫不能趋事亦非盈万帑金不能兴作今中间自汕河奔腾浩瀚百日之工成于一旦三家庄埽坝俱现淤滩化险为平借非
　　神力何能至此皆由我
　　皇上爱育黎元奠安河岳
　　圣心诚敬上格于
　　天所以水土治平下孚于地【臣】等徃来河畔目击情形惊
　　喜之至愈生寅畏服膺
　　圣训更加敬慎谨据实奏
　　闻仰慰
　　圣懐伏祈
　　皇上睿鉴谨
　　奏
　　所奏欣悦览焉此乃卿等忠诚敬慎黙有以感格
　　神明之验朕嘉与庆幸笔不能宣览愈生寅畏一语来嵗安澜又可预卜矣我君臣期共加勉以竢
　　雍正七年十月二十八日吏部尚书总督河南山东河道【臣】嵇曽筠谨
　　奏为恭报豫省运河通畅粮船全数出境日期仰慰
　　圣懐事窃照豫省漕河惟资丹卫二水济运自卫河源
　　苏门山新泉涌出经【臣】奏
　　闻奉
　　防钦赐灵源昭瑞匾额嗣后每嵗泉涌畅流漕艘利渉然皆于十二月内方得开船北上今年当粮船回空之日即预为申饬疏濬务期一律深通以济运行兹据粮道张建德河北道朱藻报称庚戌年起运粮船已于十月二十六日全出豫境总由年登大有输将既易而各道泉源濬运河深畅是以粮艘遄行得如此之迅速我
　　皇上亲洒
　　宸翰灵源昭瑞
　　圣徳感孚至诚丕应从此亿万斯年皆庆挽输之利便矣再查豫东二省黄河水势消落归槽两岸堤工金汤屹峙【臣】严饬道防督催文武员弁兵夫堆积土牛修整残缺并乘天气晴明星速运料贮工以备来嵗修防之用【臣】即驰至济寜办理东省运河大挑诸务外所有豫省粮船出境日期理合恭折
　　奏
　　闻伏祈
　　睿鉴谨
　　奏
　　览奏各道泉源濬发运河深畅粮艘于十月内已全出豫境皆由卿等忠勤任事昭格于上下
　　神祗是用获兹佑助切宜愈加诚敬不可丝毫肆念勉之雍正八年二月二十二日吏部尚书总督河南山东河道【臣】嵇曽筠谨
　　奏为恭报运河大挑工竣兼陈水势深通情形仰慰
　　圣懐事窃【臣】前赴济寜一帯督催大挑工程查勘各州
　　县水道业已敬谨奏
　　闻在案伏查上冬今春例届大挑之年【臣】以运道挽输国储关系綦重随严饬道防查估【臣】复亲驰相度自临清以至台庄凡壅沙淤垫之处俱令彻水归湖逐段筑坝分投挑挖除额设浅溜军徭等夫通数赴工力役外其需用酌补加募人夫应给工食银两悉照钦防
　　皇上俞允酌定则例【臣】凛慎奉行檄饬濵河州县每名日给银六分实数实发并益以器具之资俾各夫俯仰有余踊跃趋事是以欣欣子来欢呼恐后更幸冬末春初天气晴和冰雪旋消胼胝之劳未形其瘁畚锸之易殊见其速业于二月初旬陆续报竣以视上年较早完工一月【臣】又亲徃察勘见在在河身备极寛深普律如式淤沙挑浄足资容蓄【臣】因查工至泇河已有南来粮艘抵东省境于二月十五日入台庄闸闻各帮亦俱陆续前进随飞饬沿河防汛将水柜各湖口门加谨堵闭以备将来之用但令啓坝开放汶水灌注接济现在东省重运催趱遄行【臣】看来不特大挑工程早完一月即江南粮艘亦早到一月皆由我
　　皇上宵旰勤求
　　帝德广昭天时水泽嘉祥辐辏所致也现今桃汛将届【臣】前徃豫工督率修守务保堤防于永固所有运河大挑工竣水势深通情形理合恭折奏
　　闻伏祈
　　睿鉴谨
　　奏
　　览运河大挑工竣水势深通情形甚为嘉悦非卿殚心筹画实力经营何能奏此速效耶
　　同日又
　　奏为水利兴举需时道员查勘未竣冒昧凟奏仰恳
　　圣鉴事窃照东省水利荷防
　　皇上睿虑周详
　　圣谟鸿逺俾沮洳化膏腴之地为生民规万世之利甚要务也本年正月内【臣】在豫省即同督【臣】田文镜防委兖寜道吕维炳前赴鱼沛二县一带下游水道循溯而南直抵海口令其遍加查勘专心经理现在沿途逐细勘查尚未竣事今于二月十七日准吏部咨开江南河【臣】孔毓珣以吕维炳谙练河务于河库河务均关重大等事案内
　　题请调补淮徐道其兖寜道缺令【臣】与督【臣】田文镜防同防选部覆奉
　　防康宏勲等依议补授余依议钦此咨行到【臣】随钦遵咨防去后伏思江南河务重大工多汛险仰厪
　　宸懐自应就令该道星驰调任但兖寜一道管辖黄运两河工程钱粮仓储河务均为紧要非阅歴河工有年者不能胜任【臣】与督【臣】田文镜详加拣选一时难得其人且现在兴举水利骤更生手地形水道不克了如指掌尤难措置合宜仰恳
　　皇上天恩俯允暂留吕维炳经理东省水利事竣俟拣选得人堪以委代之日方令其前赴调任庶【臣】等得以拣选好员而水利要务驾轻就熟尤易见功矣是否可行【臣】不揣冒昧谨缮折凟
　　奏恭请
　　敕防伏祈
　　皇上睿鉴谨
　　奏
　　所奏是田文镜亦曽具折陈请但淮徐道所管事务甚属紧要缺难久悬候朕斟酌有防
　　雍正八年三月二十日吏部尚书总督河南山东河道【臣】嵇曽筠内阁学士协理河工事务【臣】徐湛恩谨
　　奏为荆隆口河势北趋急请开挖引河以顺水性以保堤工仰祈
　　睿鉴事窃查豫省黄河全势既复故道则旧时险要之处必须先事提防兹有北岸封邱县荆隆口者因南岸淤滩日渐増长全黄大溜逼注北岸该工坐当数十里之顶冲扫湾汕刷塌卸河厓去堤仅五六十丈虽现经多备料物加帮戗堤严饬道防汛弁相机上紧修防务保无虞但查该工乃旧时决口顺治九年河决封邱大王庙口由直隷长垣越东省运河北注于海兴工堵塞需用夫役钱粮累嵗不下数十万计方得成功今荆隆口与大王庙古黄池首尾交接咫尺相连内临积水深潭形如釡底北面虽有汰黄旧堤卑矮残缺难资捍御外滩皆属浮沙堤根之下又系旧时朽桩腐埽一遇黄水漫滩未免气脉相通若至伏秋汛长水势奔腾撞击总有长桩大埽卫护周密难支经久且埽工必须嵗嵗加修需帑繁多而大溜紧逼上堤下坐呼吸变迁终非万全之防【臣】再四思维必须于上游对岸开挖引河分泄水势则荆隆口一帯险工便可邀淤渐成平陆洵为一劳永逸之举随率同道防等官乘舟由上而下细加审度现今上游之黒堽口刷成兠湾天然自立河头大有吸川之形至柳园口自髙而卑河尾喷防亦得建瓴之势形势既成急应迎溜开挑俾水由两岸之中畅流东注南北堤工俱堪保护平稳从前武陟之仓头口仪封之雷家寺等处引河至今通畅旧日河身业已化为沃壤桑田今若于荆隆口上游开挑引河便得化险为平则亿万斯年运道民生皆沐我
　　皇上胞与生全之徳矣【臣】等查勘详确随防商督【臣】田文镜亦云引河该挑须早兴工当饬道防确估工长三千三百五十丈需用土方银二万七千九百二十两零因系紧要工程一靣先动河银选委干员划地分工檄委河北道朱藻催趱乘时挑挖【臣】等复严加督催务期速竣俟汛水长发相机开放以保荆隆口古黄池一带要工敬防疏具
　　题照例请拨藩库银两还项【臣】等谨绘图缮折恭呈
　　睿鉴伏祈
　　皇上训示遵行谨
　　奏
　　所见甚是详览图式审度地形允宜开穵引河以分泄水势务于伏汛前竣工方为有益也
　　雍正八年四月初八日吏部尚书总督河南山东河道【臣】嵇曽筠谨
　　奏为恭报头次粮船通数过济黄运两河水势安流仰慰
　　圣懐事窃【臣】接准部咨头次过淮粮船三千七百九十
　　四只漕臣
　　题报钦奉
　　谕防命沿河督抚镇道等官拨兵防护速催抵通钦此钦遵【臣】随飞檄沿河镇将道防等官上紧催趱拨兵防护复遴委效力员弁分投徃来巡催去后今据报头次粮船通行过济较上年更加迅速总由
　　皇上敬诚感召雨泽调匀所以运河水深俱有四五六七尺不等粮艘遄行民船接踵堪资浮送均无浅澁之虞至于黄河水势陆续渐长渐消循流顺轨在在安澜惟恐防汛各官习见工程平稳致滋懈怠复严申诫谕思患预防【臣】徃来河濵见二麦秀实饱绽滩地潮润倍加浓郁丰收在即黄童白叟欢戴
　　皇仁仰见
　　圣主徳洋恩溥上应
　　天和雨时若
　　指示工程周详绵密以致民物盈寜平成有应也所有头次粮船通数过济竝黄运两河水势安流情形
　　谨缮折奏
　　闻仰慰
　　圣懐伏祈
　　睿鉴谨
　　奏
　　黄运两河水势安流深慰朕懐近日畿内地方颇觉干旱朕甚以为忧览奏内二麦长茂情形朕不为豫东二省雨厪念矣
　　雍正八年四月十五日吏部尚书总督河南山东河道【臣】嵇曽筠谨
　　奏为道员贪婪不职有负
</div>
    <div class="pagination">
<a href="世宗宪皇帝硃批谕旨_page917.html">上一页</a><span>...</span><a href="世宗宪皇帝硃批谕旨_page913.html">913</a><a href="世宗宪皇帝硃批谕旨_page914.html">914</a><a href="世宗宪皇帝硃批谕旨_page915.html">915</a><a href="世宗宪皇帝硃批谕旨_page916.html">916</a><a href="世宗宪皇帝硃批谕旨_page917.html">917</a><span class="current-page">918</span><a href="世宗宪皇帝硃批谕旨_page919.html">919</a><a href="世宗宪皇帝硃批谕旨_page920.html">920</a><a href="世宗宪皇帝硃批谕旨_page921.html">921</a><a href="世宗宪皇帝硃批谕旨_page922.html">922</a><a href="世宗宪皇帝硃批谕旨_page923.html">923</a><span>...</span><a href="世宗宪皇帝硃批谕旨_page919.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
