<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 426 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 426 页/共 1210 页</h1>
    <div class="content">　　览奏俱悉善后事宜尤为切要勉为之
　　同日又
　　奏为谨陈顽苖梗化情由仰祈
　　睿鉴事窃【臣】叨防
　　皇上殊恩授以提督重任时凛氷渊犹恐陨越凡地方诸务【臣】与共事诸臣惟一心一德协恭尽职不敢违我
　　皇上谆谆训诲至有不谙事机者虽已去任【臣】亦不敢为之隐讳也丹江等处顽苖底定情形除另折具
　　奏外【臣】将此番梗化之由为我
　　皇上陈之查丹江等处苖人上年正月内督【臣】鄂尔泰面与今陞任抚【臣】张广泗筹画苖疆必逐处清理俾之尽入版图议令量带兵丁随护宣布
　　圣主好生之仁柔逺之德使诸苖人倾心内向原无用兵之意也乃有前任署抚【臣】祖秉圭不谙事机于张广泗未行之先日在教场操点兵马声言要尽九股丹江生苖以致苖人闻知啓其贪生畏死之心逞其蠢顽凶横之性缮甲械筑险要肆行阻抗劳师动众费用钱粮【臣】不知祖秉圭是诚何心祖秉圭不谙之处犹不特此也鎭逺府施秉县属石狗琵琶二寨被刦之事乃一寻常盗案而劄【臣】调兵欲大加惩创至如米贴酋妇陆氏悖逆拒捕杀害官兵虽属隣境【臣】恨不能灭此朝食随飞调各营路官兵前徃协而祖秉圭意谓事非本省乃将抚标兵丁不行遣发夫事有大小情有轻重凡为封疆大吏务必细察熟筹然后措施庶免混淆祖秉圭乃顚倒紊乱几至误公可谓不谙之甚者也今丹江等处悉已平定所有梗化之由【臣】不敢隐讳谨具折奏
　　闻伏乞
　　睿鉴谨
　　奏
　　所奏各情由知道了然顽蠢生苗亦必经此一番惩创方可图维久安之道至祖秉圭之不能胜任朕因觉照所以即予罢退也诸如此类情事焉能逃朕鉴察雍正七年八月十一日贵州提督【臣】杨天纵谨
　　奏为年岁丰稔仰祈
　　睿鉴事窃照黔省今岁雨旸时若凡民苖地方所种麦荞俱有十分收成至所播田禾各处亦俱丰收今早谷登场晚谷亦将收获豆苖悉皆茂盛军民咸歌大有兼闻云南亦称乐岁【臣】在省城将及三月于布政司处见有思州府详报本年七月初八初九初十十七十八二十二等日府城连见庆云彩色异常等语随据鎭逺协副将张禹谟禀据分防思州把总报同前由到【臣】其庆云彩色督臣绘图进呈
　　御览又据黎平协副将赵文英呈报文英奉檄清理苖疆于七月二十五日至梅得后山单刀岭上劄营是日从未至酉忽覩祥云起于西南华光灿烂五彩异常凡在军营汉土官兵并归顺苖人同时观望无不额手懽腾称为竒瑞理合报明等情据此钦惟我
　　皇上御极以来竒祥叠献嘉瑞频呈今庆云于一月之内连见数次乃从来之所未有亘古之所罕闻此皆我
　　皇上敬
　　天法
　　祖至诚感召之所致也【臣】生逢
　　盛世忝任边疆覩此风调雨顺物阜民安【臣】实不胜懽
　　忭之至谨具折奏
　　闻伏乞
　　睿鉴谨
　　奏
　　据奏年岁丰稔庆云叠见实縁鄂尔泰忠诚之所感召朕曷胜嘉悦欣幸之至
　　雍正八年十月二十六日贵州提督【臣】杨天纵谨
　　奏为恭报
　　天威逺播克复乌防并大败鎭雄逆贼情由伏祈睿鉴事窃照乌防逆猓悖叛猖狂【臣】据报之时即飞调官兵咨移安笼镇【臣】哈元生总统前徃扑灭并咨川滇抚提诸臣速发官兵堵御防【臣】业已缮折奏
　　闻亦经督【臣】鄂尔泰具疏
　　题报在案嗣于九月十六日据云南鎭雄营叅将韩勲报称鎭雄夷目施额法漏等勾通作叛【臣】随飞檄前遣官兵内酌拨星赴鎭雄奎乡援应并径檄四川永宁协速发官兵前徃鎭雄弹压防九月二十六日准鎭【臣】哈元生咨称本鎭带领官兵于九月二十日抵得胜坡驻劄二十一日乌防逆贼约有二万之众分三股漫过官防海子将村寨塘房尽行烧燬张旗呐喊杀奔前来本鎭同副将徐成贞游撃王友文各带官兵分中左右三路而进与贼对敌从辰至酉鎗礟打死夷贼无数斩献贼首三十余颗贼众大败等情到【臣】十月初一日又准鎭【臣】哈元生咨称九月二十一日杀败贼人情形业经通报在案二十二日夷贼分作十二三路而来本鎭仍同徐副将王游击分兵三路与贼对敌从辰至未相持甚久见其为首者系阿底夷目黑寡莫莫本鎭随箭射黑寡落马斩其首级复射凶贼一名夷兵方行败遁追杀约五里之遥时因天晚收兵回营等因到【臣】十月十一日据鎭雄营叅将韩勳报称九月二十六日晚逆目施额法漏勾通乌贼并夷良一带地方叛目阿布等带领夷贼七八千劄立奎乡对面山岭甚是猖狂于二十七日竟分九股前来拒敌卑职与游击王弼守备王应熊等各率千把外委分兵七路与贼对敌鎗礮打死百十余人斩献首级六颗夷贼大败二十八日逆贼又来围攻卑职等复分兵攻击伤毙夷贼二百余人生擒四人斩献首级五十余颗贼又大败十月初二初六两日又杀败逆贼追赶二十余里至近龙街子地方焚燬逆夷五十余寨等情到【臣】十月十五日又准鎭【臣】哈元生咨为恢复乌郡飞报大捷事内称本鎭于本月初八日自得胜坡督率官兵分途进前至以那劄营有叛逆二万余众竟在对山呐喊连站十有余里本鎭于初九日夜密令游击王友文叅将康世显等分带官兵预于各路埋伏以听信礮为号出竒攻击初十日五鼓时分本鎭同徐副将统领官兵由中路对敌逆贼分数十余股止顾拒敌不知信礮声响左右两路竒兵突出贼众不能抵敌大败四奔官兵奋勇追杀连踏贼营八十余座鎗礮打死逆贼不计其数追至稻田坝官兵奋勇冒险杀过松林直捣巢穴恢复乌郡实为大捷并喜官兵俱保无虞随劄营于凤凰山至于羣凶授首分遣官兵接应东川鎭雄统俟另文咨报所有恢复乌郡杀逆蛮情形理合通咨等因到【臣臣】看得乌防悖叛凶残已极凡我官兵无不痛心切齿即食肉寝皮犹有余恨今仰仗
　　皇上天威兼得督【臣】鄂尔泰筹谋调度各官兵奋勇攻击贼众大败恢复府治【臣】准到捷文即出示晓谕兵民无不庆跃懽腾至鎭雄叛目施额法漏等已经防将韩勳率兵攻击贼众溃散东川逆夷亦经云南提【臣】张耀祖统率官兵杀大败不日俱防集乌防但此逆夷穷凶极恶实无比伦必须搜净尽始获宁谧今虽恢复而贼首贼目尚未就缚官兵驻劄凤凰山更宜严垒防备【臣】随飞咨哈元生务要严加洗无遗根株并谨慎防维不致疎忽去讫除各路进逆贼一切情形统听督臣分析
　　题报所有屡败逆贼克复乌防情由【臣】谨具折奏
　　闻伏乞
　　皇上睿鉴谨
　　奏
　　此番克复乌郡灭逆猓功效捷速实仰赖
　　上天神明祐庇殊非人力之所能者朕不胜感庆之至雍正九年九月初八日贵州提督【臣】杨天纵谨
　　奏为奏明事窃照古州清江丹江八寨来牛定旦等处苖民俱称安静都江上下河道亦已开通地方宁帖惟滚纵及外滚塘才瓦等寨尚未归化近经署古州镇【臣】董芳先后布置皆感畏
　　圣主恩威投诚缴械认纳钱粮悉归版籍至于铜仁稿坪落塘等寨凶苖经新调古州镇【臣】韩勲副将张禹谟等先后动兵将逞凶与夫附和匿犯各寨捣燬正凶亦已拏获楚兵业经撤回其余党今亦陆续捕获至附近苖民俱已向化就抚献缴鎗标该文武等现在防商清编户口分布弹压此皆仰仗
　　皇上天威圣德所以到处成功如此之速苖疆从兹安定边隅永享宁谧之福矣【臣】不胜庆幸之至除一切善后经逺事宜俟【臣】与督抚两臣悉心筹画另疏防
　　题外【臣】谨具折
　　奏明伏乞
　　睿鉴谨
　　奏
　　凡此皆縁卿等文武和衷忠诚任事有以感格
　　上苍垂祐之所致嘉悦之怀笔难宣谕
　　同日又
　　奏为奏
　　闻事窃照乌防猓贼叛逆仰赖
　　天威逺震丑类立除其地方应添设官兵业经督【臣】鄂
　　尔泰具题奉
　　防俞允钦遵在案所有应拨兵丁除滇省已陆续到彼外至黔省拨添威宁鎭雄兵丁共七百名【臣】于上游各标协营招募新兵内已经拨发交明收伍其黔省前留戍守官兵亦在陆续撒回至昭通地方并稻田坝等处田亩本年六月内偶起螣虫昭东鎭【臣】徐成贞于本月二十六二十八两日公同文武列牲具文诣郊致祷越二日忽有神鸦结羣从空飞来将田内螣虫尽行啄食禾苖甚是茂盛并无伤损又旷土内荞籽遍野自生结实汉夷纷纷割取充食此实亘古未有之竒祥皆由我
　　皇上除害保民
　　圣德神功之所感召也【臣】准据昭东镇【臣】徐成贞威宁营防将田昌友各咨报前来曷胜懽忭庆跃之至除咨督臣具题外【臣】谨缮折奏
　　闻伏乞
　　皇上睿鉴谨
　　奏
　　嘉悦览焉
　　雍正九年十二月十七日太子太保原任贵州提督【臣】杨天纵谨
　　奏为请
　　防事窃【臣】前荷
　　圣恩赏给奏匣四个地方有应办之事令【臣】陈
　　奏今防我
　　皇上隆恩加【臣】宫保职衔
　　予归田间闲住虽无事办理但【臣】沐
　　恩深重瞻依心切若非不时具折叩请
　　圣安犬马恋
　　主之忱何由少慰所有
　　钦赐奏匣或准带回或应缴
　　进之处【臣】未敢擅便谨具折请
　　防伏乞
　　皇上睿鉴施行谨
　　奏
　　折匣允汝带回留为请安之用朕因念汝年纪过髙准予归休盖出于不得已终始成全起见朕实深惜之今虽在家闲住如偶有所闻所见以及朕之用人行政处凡关益国益民之言何妨照旧陈奏以尽汝奉公之心特谕
　　雍正十年六月十二日太子太保原任贵州提督【臣】杨天纵谨
　　奏为敬抒未尽之愚衷仰祈
　　睿鉴事窃【臣】一介庸陋叨膺
　　简任黔提尸位素餐毫无报称乃防
　　皇上垂怜衰老曲赐保全加以职衔准　　　　　　　　　　　　　　　　　　　【臣】休致是【臣】受圣主隆恩实逾于覆载即世世衔结何能报答
　　髙深【臣】今归里闲居晓夜心怀感激回思黔地尚有苖疆各处要缺宜令拣选保题者【臣】不敢以去任而缄黙不言查黔省上游之长坝归化长寨定广平越威宁下游之都匀铜仁黎平黄施及新设之古州清江丹江等镇协营皆为苖猓巢薮最关紧要内止定广都匀黎平三协营准其保题在案其余俱系要缺守斯土者非熟悉苖情晓畅机务人地相宜之员弗克胜任若候部推恐新选之员不谙此地情形未免偾事【臣】愚谓以上各标协营自副将起至守备等缺宜一例准其
　　题补庶营伍实收得人之效而地方大有裨益矣抑【臣】更有请者云贵广西三省内拥猓僰猺獞苖狆诸蛮外通西藏缅甸交趾等国实西南最重之隅必谋畧超伦经济逺勋绩昭著者方能节制今陞大学士伯鄂尔泰自奉
　　命总督三省军务以来仰遵
　　圣主指授方畧事事措置得宜而威望久为番夷凛畏但地处遐边人最狡悍此时虽曰安静然界连西番犹当慎加防范且乌防古州等处新经平定久安长治事宜尚须图维【臣】仰恳
　　皇上命鄂尔泰仍赴总督之任再行办理实于三省地方大有裨益至于江南亦属紧要督【臣】髙其倬实系贤能大臣应令回任办事则彼此政事均庆得人也此【臣】愚昧之见是否允协伏乞
　　皇上睿鉴谨
　　奏
　　所见目前固是不可行之久逺朕自有权度轻重办理之道


　　硃批谕防巻七十四
　　钦定四库全书
　　硃批谕防巻七十五
　　硃批许良彬奏折
　　雍正六年十二月初二日南澳总兵官【臣】许良彬谨
　　奏为奏
　　闻事窃【臣】防
　　皇上隆恩擢任南澳总兵官于雍正六年八月初六日
　　抵澳业经将到任日期缮疏
　　题报外【臣】视事后当即查验兵船整顿营伍随亲歴福属辖汛海洋遍阅形势并查年岁丰歉今岁南澳地方兵民乐业米价颇平八月内每石米卖银一两一钱五分九月内每石米卖银一两一钱十月初旬晚稻登场收成约有七八分不等至十月十三日【臣】躬歴广属辖汛洋面各要处亦见晚禾茂盛地瓜蕃衍风雨和调丰登有庆现在每石米
</div>
    <div class="pagination">
<a href="世宗宪皇帝硃批谕旨_page425.html">上一页</a><span>...</span><a href="世宗宪皇帝硃批谕旨_page421.html">421</a><a href="世宗宪皇帝硃批谕旨_page422.html">422</a><a href="世宗宪皇帝硃批谕旨_page423.html">423</a><a href="世宗宪皇帝硃批谕旨_page424.html">424</a><a href="世宗宪皇帝硃批谕旨_page425.html">425</a><span class="current-page">426</span><a href="世宗宪皇帝硃批谕旨_page427.html">427</a><a href="世宗宪皇帝硃批谕旨_page428.html">428</a><a href="世宗宪皇帝硃批谕旨_page429.html">429</a><a href="世宗宪皇帝硃批谕旨_page430.html">430</a><a href="世宗宪皇帝硃批谕旨_page431.html">431</a><span>...</span><a href="世宗宪皇帝硃批谕旨_page427.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
