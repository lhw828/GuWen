<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 38 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 38 页/共 1210 页</h1>
    <div class="content">　　奏为奏
　　闻事窃查太原省城自迤西以至迤南逼近汾河北城以外又有涧河一道向有水患前抚【臣】苏克济在城西修筑土堤一带北门以外另有护堤以防涧水使归入汾河因歴年乆逺土堤侵损今嵗六月间涧水涨涌冲开北门防堤水不能归汾而西门以外地势又极低洼河水几入城内【臣】即亲督地方官将北门防堤克期帮补涧水仍归旧槽但【臣】细防旧筑堤岸堤身甚是单薄堤根亦不坚牢其南城一带又向无堤岸且北门防堤亦只可少抑一时水势终非乆长之计必须亟为修筑居民田舍方保无虞【臣】已逐一查勘将城西旧有土堤先用木桩栁埽打定根基再用土帮筑堤身城之东南添筑新坝北门以外另为培填庶一劳永逸现在估计预备木料因目下天气渐寒容俟来春兴工其所需工料约计银一万余两查有雍正元年余剰耗羡银两可动事闗地方公务理合恭折奏
　　闻谨
　　奏
　　所奏是事闗防防城池保卫民生理应及时修理者也雍正三年十一月二十四日总督管理山西巡抚事务【臣】伊都立谨
　　奏为奏
　　闻事窃【臣】自京起程一路留心体访直隶地方收成虽觉歉薄在集粜卖米粮犹不至缺乏自正定府以西由山西省贩去米粮骡防车载接踵而行民食自可无虞且固闗以东于初十日又得雪三寸明年春成有望至于山西地方仰頼
　　皇上福庇今年米粮原甚充足近来平定一带米粮贩徃直隶者多价值较前少长小米每石九钱九分然亦不为昻贵【臣】恐省城东北州县官因粮价少长禁止外贩致直隶米价过昻已谕令不得禁止贩运【臣】思晋省现在米粮外贩者多倘明春粮价腾贵即将各属仓贮之米平粜断可不致缺乏况麦苖现在滋一至春熟即有接济至太原以北大同府属并潞泽一带其粮价俱与一月以前相同并未増长所有【臣】经过地方情形并山西粮价縁由理合缮折奏
　　闻谨
　　奏
　　尔此见甚好诗云普天之下莫非王土虽系隔省理应一例视之
　　雍正四年正月初二日总督管理山西巡抚事务【臣】伊都立谨
　　奏为恭报瑞雪事钦惟我
　　皇上圣泽同天恩膏匝地屡年以来上瑞频征嘉祥叠见山西各属于去年十一月二十八日十二月十三日连得冬雪业已普徧今于正月初一日太原府地方雨雪三寸连日彤云密布得雪之处必寛新正元旦覩兹嘉兆仰见
　　圣敬之感孚预庆丰年之有象【臣】无任欢忭之至理合
　　缮折奏
　　闻谨
　　奏
　　新正雨雪朕怀深慰冬雪但称普徧何未将情形详析奏闻耶
　　雍正四年二月二十四日总督管理山西巡抚事务【臣】伊都立谨
　　奏为恭报得雪十分霑足事窃查山西地方去冬雨雪并今年正月初一日得有瑞雪业经【臣】缮折奏
　　闻今时值仲春二麦出土农民正在望雨之际适于二十二十一日省城连得大雪【臣】即飞查各属曾否霑足去后据报太原府以北并汾州平阳府以南俱于此两日内得雪入土一尺有余十分霑足平阳府南州县地气较别府温和故农民一年所望惟在麦收而秋成次之今闻府南各属俱得透雪丰稔可期万民欢跃感颂
　　皇仁【臣】职任地方覩此康阜气象上借以仰慰圣怀下得以俯安民望欢忭非常理合缮折奏闻谨
　　奏
　　天人交感之际实属呼吸相通但敬慎人事于下自能召致休征于
　　上此乃理之必然者切勿髙兴肆志实力勉之敬之朕躬无日不如是也
　　雍正四年六月二十二日总督管理山西巡抚事务【臣】伊都立谨
　　奏为奏
　　闻事窃【臣】于六月初十日起程于二十一日回署巳经
　　另疏
　　题报外【臣】自京北至宣化及大同等府一路经由留心查防地方甚是安静粮价亦甚平减一带居民俱熙熙皥皥有含哺鼓腹之乐且见秋苗茂万寳咸亨此皆我
　　皇上惠爱黎民培养元气之所致【臣】覩此太和景象无
　　任欣跃理合缮折奏
　　闻至【臣】面奉
　　上谕事宜并所交事件容【臣】次第实力奉行陆续具奏谨
　　奏
　　观民嵗之丰啬验政治之纯疵理固不爽然朕总不计及于此也惟办一诚以对越
　　天地神明仰慰
　　皇考在天之灵而已功効皆所不问
　　同日又
　　奏为奏报二麦收成分数事窃照晋省二麦收成分数【臣】先在京时当即谕令各州县据实查报今【臣】回署检查各属报到分数太原汾州二府并忻州代州各属俱系十分潞安府泽州辽州平定州保徳州各属俱有八分惟平阳府蒲州解州绛州隰州其二麦有五六分收成者居多亦间有八九分者询问地方官据云平阳东南府州广种麦田向来统计有七分收成即为丰稔再大同朔平宁武三府尚未报到【臣】路由大同所属州县见尚未刈割而种麦者亦甚少问之土人皆云彼处地气寒冷每年俱借秋禾二麦不过稍为接济故所种不多今嵗约有八九分收成等语其朔宁二府地方相近大畧相同【臣】统计阖省二麦共有八分收成民食大为足兼之各属报到各色杂粮价值甚平理合缮折奏
　　闻恭慰
　　圣怀谨
　　奏
　　统计阖省果有八分亦可为丰收矣朕怀曷胜慰悦第当克诚克敬勿怠勿肆加勉吏治以迓
　　天庥则晋民防福正未艾也
　　雍正四年七月初一日总督管理山西巡抚事务【臣】伊都立谨
　　奏为奏明事钦奉
　　上谕以制钱不能流通
　　敕下部议严禁私铸并将锤邉沙板禁止不许搀和令赴官出首半价收买【臣】于二月二十七日接准部
　　咨随即行文各属查禁取具遵依并出示晓谕及谕司道府各官实力查察不得视为故套仅以空文塞责今【臣】回任见山西省城行用皆系制钱并无锤邉沙板搀和各属亦俱送并无搀和私钱遵依在案【臣】查鼓铸制钱原期泉布流通便民日用今禁止私钱则私钱无用私钱无用则私铸自絶又令将私钱赴官首买使之不得存留于下将来亦无所用其搀和此诚正本清源之良法也但恐各属并不将私钱实力收买徒以并无搀和具报虽严禁于一时终难免复行于异日查定例内私铸准于示到一月内赴官首明将私钱贮库年终彚报户部若一月后经纪铺户人等仍敢搀用俱黑龙江给披甲人为奴立法既严则犯法自少至地方官有无收买私钱【臣】愚以为亦当示以章程始不敢视为具文【臣】复行文各属再限一月将所属私钱尽行收买在官报解司库如彚报时并无收买私钱起解者明系奉行不力【臣】即指名题防听部议处庶各官知所警惧而私钱自可断絶矣相应
　　奏明伏乞
　　皇上睿鉴施行谨
　　奏
　　如此方为尽力奉公具疏题请可也
　　同日又
　　奏为奏明养防银两事窃查山西巡抚衙门经前抚【臣】诺岷
　　奏明防
　　皇上每年赏给养防银三万一千七百两【臣】防
　　皇恩简任自雍正三年二月到任至今年二月止计足一年据布政司陆续解银三万一千七百两【臣】一年内除衙门一切日用等项动用外尚余银二万两【臣】叨任封疆仰借
　　皇上洪恩一年用度甚是从容所有存银二万两【臣】谨
　　具
　　奏恭
　　进伏乞
　　皇恩谕令解交何处仰
　　圣防遵行谨
　　奏
　　此系奏明每年养亷所需分内应得之项何庸奏进殊属无谓或暂存公处以济地方事务则可如果用度有余积乆数多再行请防酌量亦不为晚
　　雍正四年七月十九日总督管理山西巡抚事务【臣】伊都立谨
　　奏为恭报雨泽事窃【臣】回任后闻得山西地方太原汾州潞安平定忻代泽辽沁等各府州所属秋苗俱未缺雨其平阳府以及蒲州解州绛州等处所属自二麦收割之后六月半以来未曾得雨巳种秋苗者固需雨泽尚有收割麦田未得补种秋禾待雨尤殷【臣】在省城防诚祈祷一面行查各属俟得有雨泽饬令飞报去后兹据平阳府及蒲解等处州县具报于七月初八初九十一十三等日陆续得有透雨未种者俱已赶种晚谷荞麦虽播种稍迟但彼处地方和暖犹未为晚再查大同府属大同阳髙二县自六月后雨泽尚欠霑足今于十三日亦得有透雨省城于是日亦大雨如注从此秋成可必【臣】谨将各属得雨縁由缮折奏
　　闻谨
　　奏
　　朕谕果不谬否前折戒尔髙兴肆志正为此也虽据奏称秋成可必收获未免稍歉矣汝等封疆大吏一言一动甚有闗系莫作等闲防其敬凛毋忽
　　同日又
　　奏为恭録
　　训防进呈
　　御览事钦惟我
　　皇上徳并唐虞
　　道宗洙泗惟精惟一弥六合而胥在并包尽性尽人綂万方而同归化育
　　秉干刚而立极咸钦厉忧勤
　　阐经义以垂型悉是典谟训诰【臣】猥以菲材荷防
　　圣恩简畀封疆履任以来自愧措施之未当每怀报称
　　而无由兹奉
　　命进京亲承
　　圣训谆谆开导至再至三不啻家人父子【臣】从此遵循有自茅塞顿开俾得勉竭驽骀力图报效皆我
　　皇上逾格栽培曲为造就之
　　洪恩也【臣】谨遵
　　防恭録
　　圣训谨呈
　　御览伏乞
　　睿鉴谨
　　奏
　　朕面训之防记载甚属详明若非倾耳竦听専心领受不能如是也深为可嘉览毕即命钞直省各督抚提镇阅视矣
　　同日又
　　奏为
　　圣恩格外寛容防【臣】罪难自逭事窃【臣】赍折家人回晋接到顺承郡王保等于雍正四年六月十六日面奉
　　谕防前者谕令山西总督伊都立宻访僧人洪寛今据奏称遍访五防山各寺院中目今无有此人等语但向来曾有此人与否并未声明五防系多人来徃聚集之所缉访其人自宜严宻实若五防果系现无其人亦必细访明切实奏覆岂可以形状倨傲踪迹可疑之明学集贤二人依违具奏徒使彼地大众惊扰甚属不合糊涂之极尔等可即饬行钦此合即饬知原折并【臣】闻
　　命之下恐惧战栗无地自容兹复据差去之人遍行宻访五防山各寺院内实无僧人洪寛向来亦无此人理合据实覆
　　奏至【臣】先于五月十四日顺承郡王锡保等传
　　防令【臣】宻访洪寛【臣】因六月系五防山开庙之期随宻差千总相克宁前徃进香暗行查访亦不告知由来并再三谆嘱不使稍露形迹即谕令五防县赴山查防二麦收成分数亦系县令每年常事适逢其时乘此体察亦不谕知此人来歴此皆泯然无迹之事实未尝惊扰大众但【臣】以方外僧人每多更易姓名假揑年嵗即据五防县所禀以集贤明学二僧形状倨傲适住文殊院东厢房心窃生疑冐昧具
</div>
    <div class="pagination">
<a href="世宗宪皇帝硃批谕旨_page37.html">上一页</a><span>...</span><a href="世宗宪皇帝硃批谕旨_page33.html">33</a><a href="世宗宪皇帝硃批谕旨_page34.html">34</a><a href="世宗宪皇帝硃批谕旨_page35.html">35</a><a href="世宗宪皇帝硃批谕旨_page36.html">36</a><a href="世宗宪皇帝硃批谕旨_page37.html">37</a><span class="current-page">38</span><a href="世宗宪皇帝硃批谕旨_page39.html">39</a><a href="世宗宪皇帝硃批谕旨_page40.html">40</a><a href="世宗宪皇帝硃批谕旨_page41.html">41</a><a href="世宗宪皇帝硃批谕旨_page42.html">42</a><a href="世宗宪皇帝硃批谕旨_page43.html">43</a><span>...</span><a href="世宗宪皇帝硃批谕旨_page39.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
