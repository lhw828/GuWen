<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 423 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 423 页/共 1210 页</h1>
    <div class="content">　　同日又
　　奏为敬陈末议仰祈
　　睿鉴事窃查私铸钱文定例为首及匠人斩决为从及知情买使者绞决房主邻佑总甲十家长知而不拏获举首者俱照为从例绞决等语夫为首者造其意匠人者成其事俱罪无可寛至于为从之中间有乡愚无知一时受雇佣工为之挑水打炭所司间杂之事而非合伙分利帮同铸造者其情似稍有可原知情买使之中亦有停工散局之后方知私铸贪其价贱偶为买使而非当场兴贩者房主甲隣人等或非贴近居住一时失于查察及有闻见即行驱逐因恐牵连遂各扶同狥隠而非受其贿嘱庇护者此等之人皆非本身自犯亦属稍有可矜因例内向未分别重轻故俱问拟绞决若辈到案自知必当正法往往茹刑狡辩案莫能结转使为首匠作诸人监毙狱底不能明正其罪前有孝感县拏获私铸一案经前抚臣魏廷珍审明将知情受雇之李世熙等定拟绞决具
　　题蒙
　　皇上如天好生念系受雇佣工之人与合伙私铸者有间往口外种地处效力赎罪钦遵在案虽此案出自
　　特恩非臣下所敢援引定拟【臣】恐以后案件有承审之员疎忽从事者以例内原无轻重之分不将各犯情由逐细审出致该犯等情罪不能上达
　　圣聪亦未可定故敢冒昧陈请嗣后承审私铸之案可否亦照强盗并盐枭聚众拒捕之例令承审各官务将法所难宥及情有可原之处一一分析于疏内声明仍照本例分别斩绞定拟立决听法司覈覆将法所难宥者即行正法情有可原者酌议发遣或恳
　　敕部将从前定例酌量情罪再为分别以定轻重庶无知误犯之人皆沐矜全而承审之员亦得易于审结案件不致乆悬矣再查拏获赌具定例知县加二级知府加一级司道督抚等官纪录二次又拏获赌具制造不过半年者照例议叙失察已过半年拏获者止免失察处分不准议叙典史廵检吏目守备千总把总等官拏获者亦照州县例议叙等语诚我
　　皇上鼓励臣工之旷典也但地方各官贤愚不一狡诈多端如一官拏获而同城文武佐杂等官輙称会差查拏纷纷具报更有后官拏获而前官称为先已访闻移闗新任拏获者端不可枚举伊等之意不过图免失察故为捏报存案迨后审解又因通报之时已称协同查拏承审各官无从察其底里遂照原案将协拏各官职名一并开列聼部议是伊等既得规避失察处分复敢幸邀议叙其为欺罔实甚【臣】愚以为欲禁其欺罔之端先开其可寛之路应请嗣后拏获赌具亦照拏获私铸之例文官拏获并免同城武职处分武弁拏获亦免同城文职处分交界之所此县拏获彼县亦免处分止令拏获之员据实申报俟结案日准予议叙如有实在协同拏获之员必将如何协拏之处一一声明以凭察核倘有捏饰从重议处至知府以上各官拏获者不得概免所属官员处分致使属员怠玩不行查禁其后官拏获者若将前官竟行寛免恐其在任之时以为事无后虑不实力稽察亦未可定惟甫经离任失察不过半年者方准免议如失察已在半年以上离任者后经别官拏获前官仍行议处再查例内所开失察已过半年拏获不准议叙之条似指本身失察而言若前官失察已久而后官于到任后半年以内拏获者其从前失察之处实与后官无涉亦应照例一体议叙又有捕盗同知通判直隷州州同州判等官例内尚未议及如有拏获者或照州县例议叙或照知府例议叙仰恳
　　敕部一并分别定议至督抚司道等官加级纪録之处应仍照定例遵行庶查拏之员不敢再生欺罔而赏罚攸分拏获之员益知感戴力图报效矣以上二条系【臣】刍荛之见是否有当伏乞
　　皇上睿鉴施行谨
　　奏
　　所奏是该部详细分别定议具奏
　　雍正十年十二月初十日新陞河东总督【臣】王士俊谨
　　奏为恭谢
　　圣训敬缴
　　御批事本年十二月初七日【臣】赍折家人回楚捧到御批折匣【臣】随恭设香案望
　　阙叩头敬谨启匣跪读
　　硃批谕防钦遵祗领之下伏念【臣】受
　　皇上天恩至髙至厚平时之
　　训谕提撕靡不刻镂心版寤寐弗谖至督【臣】田文镜公
　　忠体
　　国宣力封疆七八年来事事实能仰契
　　圣心克尽大臣之职【臣】向在祥符亲承教导感佩实深
　　志期则效已非一日今蒙
　　圣恩授【臣】以河东重任步趋其后论【臣】之材识万不如田文镜之逺大周详而念【臣】之居心实无异田文镜之致身竭力何敢妄逞一毫意见轻事更张非特私心无以自安更何以仰承
　　君命惟有祗遵
　　圣谕恪守旧章奋勉自励以求无忝职守所有【臣】恭领圣训理合缮折叩
　　谢并
　　硃批奏折伏乞
　　皇上睿鉴谨
　　奏
　　如此立志朕嘉是览之





　　硃批谕防巻七十三之五
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻七十四
　　硃批杨天纵奏折
　　云南临元总兵官【臣】杨天纵谨
　　奏恭请
　　皇上圣安
　　朕安
　　闻尔居官声名甚好如此方为不负朕之任用勉之切莫改移心行
　　雍正四年十一月初三日贵州提督【臣】杨天纵谨
　　奏为恭缴
　　硃批奏折叩谢
　　天恩事雍正四年二月初九日【臣】在云南临元鎭据【臣】
　　标把总捧到
　　皇上硃批【臣】请
　　圣安折子一扣并防
　　赏赐克食一匣【臣】随郊迎至署恭设香案望
　　阙叩头谢
　　恩祗受讫窃【臣】至愚至陋防我
　　皇上隆恩畀以总兵重任二载有余毫无寸长足録时
　　切悚惶【臣】具折请
　　安乃防
　　皇上硃批嘉勉【臣】跪读之下愧感无涯今又防
　　特授贵州提督任大责重愈深蚊负之惧惟有凛遵训防益励氷兢竭尽驽骀以期仰报万一断不敢改移
　　心行致负我
　　圣主任用之殊恩也所有奉到
　　硃批理合恭缴叩谢
　　天恩伏乞
　　睿鉴谨
　　奏
　　黔省狆苖经此番彻底整理省却尔许多力但诸凡善后事宜均属创举愼厥终惟其始幸遇督臣鄂尔泰非寻常人当一　一听其指授实力行之可也
　　效力人员一折留中
　　雍正五年三月二十七日贵州提督【臣】杨天纵谨
　　奏为钦奉
　　上谕事雍正五年三月初八日云南楚雄鎭总兵官南
　　天培自京
　　陛见回任过【臣】驻劄之安顺府【臣】跪请





　　圣主指授方畧发兵勦抚安设营制顽苖悉皆慑服其
　　畏惧逃避苖众【臣】抵任之初仰体
　　皇仁即委员前徃各寨安抚招回复业而各寨头人齐
　　赴【臣】署投见【臣】宣
　　皇上好生之德剀切化诲并各给与棉衣花红银牌米石抚慰遣归复思长寨用兵以来春耕已误秋成无收难免饥寒失所适督【臣】鄂尔泰来黔【臣】与之面商必须捐给米石及春耕籽种以资其生随咨移抚【臣】何世璂并司道诸臣筹画捐给今督抚两臣现在委员散赈兹防
　　皇上垂念地方初平复下


　　宸衷为此缮折奏
　　闻谨
　　奏
　　览
　　同日又
　　奏为奏明事窃【臣】于雍正四年十二月十五日准云南督【臣】鄂尔泰咨开四川乌防土府禄万钟纵容夷目刦抢为害地方经川陜总督岳钟琪
　　题叅奉
　　防革职令川滇会委大员严提审拟随照会云南曲寻鎭会同粮储道前徃川黔适中处所会同川省委员提审在案恐禄万钟桀骜性成不服拘提酌调威宁鎭标游击哈元生带兵八百名毕赤营游击吴朝应带兵二百名大定协守备何廷凤带兵二百名分驻八仙海等处听候调遣等语嗣因禄万钟逃匿鎭雄土府陇庆侯朋比为奸点集夷兵预谋抗拒于本年正月十八日准督【臣】鄂尔泰劄调汉土官兵前来【臣】即飞调安笼等营及抚标兵丁共二千一百八十名各令游守千把带领专委【臣】标后营游击詹天祥总统带至毕节适中地方驻劄并咨明曲寻威宁二鎭臣节制调遣去讫于本年二月初九日据游击哈元生报称正月十九日攻破发乌关二十三日抵瓮迭白女迭复招集夷贼在瓮迭对敌元生带领弁兵攻打上大破贼众各贼胆落滚箐而逃等情于二月十二日准督【臣】鄂尔泰咨禄万钟陇庆侯智穷势廹俱奔投川省不须多兵提督所调官兵应先撤回等因到【臣臣】随将调发各路官兵檄撤陆续回营矣除乌防鎭雄抗拒情形应听督【臣】鄂尔泰具
　　奏外所有【臣】准咨发兵驻劄毕节听候调遣并撤回情由理合缮折
　　奏明谨
　　奏
</div>
    <div class="pagination">
<a href="世宗宪皇帝硃批谕旨_page422.html">上一页</a><span>...</span><a href="世宗宪皇帝硃批谕旨_page418.html">418</a><a href="世宗宪皇帝硃批谕旨_page419.html">419</a><a href="世宗宪皇帝硃批谕旨_page420.html">420</a><a href="世宗宪皇帝硃批谕旨_page421.html">421</a><a href="世宗宪皇帝硃批谕旨_page422.html">422</a><span class="current-page">423</span><a href="世宗宪皇帝硃批谕旨_page424.html">424</a><a href="世宗宪皇帝硃批谕旨_page425.html">425</a><a href="世宗宪皇帝硃批谕旨_page426.html">426</a><a href="世宗宪皇帝硃批谕旨_page427.html">427</a><a href="世宗宪皇帝硃批谕旨_page428.html">428</a><span>...</span><a href="世宗宪皇帝硃批谕旨_page424.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
