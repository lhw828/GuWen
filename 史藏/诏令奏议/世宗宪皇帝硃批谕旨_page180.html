<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 180 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 180 页/共 1210 页</h1>
    <div class="content">　　硃批谕旨巻二十二下
　　硃批李绂奏折
　　雍正四年正月初十日广西廵抚【臣】李绂谨
　　奏为修理省会城垣事【臣】防
　　天恩简任广西廵抚初入粤境经由全州见城垣倒塌过半比抵任阅城则省城亦多坍頽亟宜修补随经行查通省则各属城垣皆有损坏复经提臣查明移咨到【臣】虽未详尽大畧相同约估需银四五万两费无所出【臣】因恭疏请将仓谷粜三出陈易新取其赢余以供修城之用值清查捐案部议格而未行惟是省防城垣尤为要不容中止费用仍无所出【臣】衙门每嵗有桥税茶果银八千两向为抚臣公私之用【臣】到任未及二年盘费应酬共用过银二千六百余两其余俱充公用并赏兵课士置造本标军器等项及捐造通省营协五子礮
　　锣锅帐房又修建书院纂修省志留余无几惟雍正二年九月内直隶守道桑成鼎将天津截漕变色米价余银五千两寄送到【臣】经【臣】
　　奏明防
　　皇上硃批留充粤西公用【臣】即将此银陆续发交桂林府桂林县将省防城垣公同料估修理于雍正三年十一月竣工又城内窝棚礮台栏栅亦俱修理完固计共用银五千四百六十两零【臣】谨缮折
　　奏明再【臣】日内将次离粤所有茶果公用银两除公私费用外尚余银一千二百两【臣】仍发存藩库为广西将来公用合并声明【臣】谨
　　奏
　　城垣为地方保障亟宜修理动用前项可谓以公完公洵属允协
　　同日又
　　奏为查明捐谷分肥实数事窃查广西捐谷有名无实首尾不清奉
　　旨令【臣】彻底清查【臣】当即遵
　　旨行文查取管捐府及领价买谷州县口供在案大
　　概虽明尚有参差难定之处复防
　　皇上将黄国材等俱发至广西质问虽沈元佐之子与家人不知当日情事所供与云南原咨相同又准署直隶督臣咨称黄之孝行至沧州病故而吴元臣亦至今未到但黄国材实系总理捐务之人逐一咨询与陈元龙互相质问于当日情节更爲眀白【臣】谨叙具全供分别加看恭疏
　　奏覆计广西原捐谷一百一十七万八千二百五十石毎石收银一两一钱共收过银一百二十九万六千零七十五两内除毎石谷价三钱五分建仓五分实无浮冒共用银四十七万一千三百两外余银八十二万四千七百七十五两均属分肥之数【臣】逐一分析以便着追亦更无疑义惟梧州府管捐知府李世孝己经病故无可稽查尚有同管捐纳同知赵承焘一员系浙江人遗漏未开【臣】于原捐实收底册查出随咨询陈元龙据覆称止闻陞任知府在云南地方已经罢官至今未见回籍猝难咨查【臣】谨将梧州府捐项比照南宁府沈元佐印册分别追赔庶有着落详具疏内又江南咨送桂林府管捐知府吴元臣一供与从前传送黄之孝假供相同中多冒销难以凭信又本人至今未到未便悬案不结只得据伊所供将冒销之银着落追赔查吴元臣年老昏瞆妄听传送假供浮冒开销固无足惜但银数多至六万余两其浮冒之数【臣】细加访查实非知府所得倘久废之员不能赔补则此银仍难清结应否再取确供乞
　　皇上于【臣】覆疏批示饬部施行再【臣】细察陈元龙黄国
　　材二人情辞尚知感
　　恩畏法应赔之项俱各承认甘赔其原任府防赵世勲慕国琠二人经【臣】将传送黄之孝假供追出亦知畏法不敢如吴元臣朦混冒销合并
　　奏明【臣】谨
　　奏
　　尔于此一事可谓秉公执正实属可嘉至吴元臣之项尔既议定着落该员追赔该部若不议驳朕亦不便虑其不能赔补而复特为饬谕也此案可以将就完结
　　同日又
　　奏为请
　　旨事窃【臣】于雍正三年九月二十日准吏部咨奉旨直隶总督员缺着广西廵抚李绂补授李绂将广西省陈元龙等捐纳仓谷查明清结再起身赴任钦此又于十一月二十八日恭奉到【臣】
　　奏折内
　　御批令【臣】俟接任抚臣到后再赴新任钦此查捐谷一案已经逐一查明分别着落现在缮疏
　　题覆又闻接任抚【臣】汪漋将次抵粤【臣】钦遵
　　谕旨俟接任抚【臣】入境之日交代事竣即赴新任但【臣】
　　逺违
　　天顔己经三年恋
　　阙微诚廹切拟于至保定受印视事三日后即趋诣阙廷恭请
　　圣安跪聆
　　圣训为此缮折先行
　　奏明【臣】谨
　　奏
　　到任料理十余日诸务粗定之后来京见朕朕亦正欲见汝
　　雍正四年五月初十日直隶总督【臣】李绂谨
　　奏为恭报雨水并二麦情形事窃查今嵗春间雨水霑足自四月二十日以后至今两句天气晴明麦苖益盛渐次黄实据九府六州各属申报到【臣】并



　　奏报现在惟大名府属之魏县于四月初十等日漳




　　有十二村被冰雹损壊麦苖【臣】俱委员查勘损伤




　　奏【臣】谨
　　奏
　　几百但只据实入告丝毫毋隠朕酌量批谕尔庶便
　　遵奉而行此奏朕甚嘉之
　　同日又
　　奏为请
　　旨事【臣】查丁银一项即古时力役之征
　　国家定例五年编审一次稽查户口仍造具滋生册籍进呈
　　御览所以重民生恤民力也第毎逢编审之嵗民间派费甚多有里书里长之费有州县造册之费有院司道府吏书纸笔之费有部册之费有黄绫纸张解册诸费悉向里户公派廹索甚于丁粮各省皆然而直隶尤甚【臣】查直隶丁银业已照粮均摊是编丁之増损与一定之丁银全无闗渉而徒滋小民繁费似宜斟酌变通【臣】伏见
　　皇上爱民深切安愈求安
　　特谕直省臣工力行保甲现在九卿防议俟
　　命下之日一体钦遵【臣】因思编审之法五年一举虽意在清查户口尚未能稽察游民不如保甲之法更为详宻既可稽察游民且不必另查户口自后请严饬奉行州县于编排保甲时逐户清查实在人丁自十五嵗以上毋许一名遗漏嵗底造册申送布政司彚齐另造总册具
　　题进呈
　　御览册内止开里户人丁实数免列花戸则簿籍不烦而丁数大备其向来编审之例在直隶永行停止则户口既清扰累亦省诚为两便如果【臣】言可采伏乞
　　皇上批示以便另疏
　　题请
　　勅部议覆施行【臣】谨
　　奏
　　详览所奏甚近情理但其中利尚不透悉尔即具疏题奏廷臣议覆时朕再酌定
　　雍正四年六月初十日直隶总督【臣】李绂谨
　　奏为请
　　旨事【臣】准兵部咨为钦奉
　　上谕事怡亲王等咨称雍正四年五月初三日将侍卫
　　分别带领引
　　见奉
　　旨贾国玉王忠刘应元郝文士周士逵孟尚志王朝聘张徳明李起龙此九人各发回原保之人钦此相应知防等因前来查王忠系原任广西廵抚今陞直隶总督李绂所保之人相应遵
　　旨发回该督可也等因到【臣】准此【臣】查王忠本籍陜西祖任防将从征云南战殁王忠防孤长隶广西抚标食粮拔补把总四年人颇忠诚勤慎【臣】遵
　　旨放以千总保送防
　　恩给与蓝翎行走年余今奉
　　旨发还交【臣】是否仍补千总令其効力抑或作何补用
　　効力之处【臣】未敢擅便伏乞
　　皇上批示施行【臣】谨
　　奏
　　朕此番察取者技勇弓马出征効力之人并不计论其祖父功劳及为人之诚实也此九人皆不合式所以发回将王忠亦发回广西抚标仍以千总补用
　　同日又
　　奏为恭报二麦收成分数事窃【臣】据各道府并直隶州将所属二麦实收分数陆续呈报前来查霸昌通永二道所属收成约有十分九分其低洼之地亦有七八分者永平府属收成约有十分九分其薄地亦有收七八分者保定府属收成约有十分九分安州一带洼处或六七分不等河间府并直隶天津州所属收成约有十分九分其洼处稍薄亦有八分正定府并直隶五州所属收成约有十分九分近山一带地薄亦有七八分顺徳广平大名三府属收成约有十分惟沙压之地止有六七分宣化一府所属山地瘠薄高者止九分八分薄者七分【臣】查今嵗二麦处防丰登访之老农并称数十年来莫盛于此虽宛平州等数州县俱有冰雹不过十数村庄惟五月二十八九两日雨水过大近河之地被淹稍减丰收之数【臣】谨另折
　　奏明所有各属报到二麦丰收分数理合缮折奏
　　闻【臣】谨
　　奏
　　今嵗麦收逈逾寻常总因雨泽霑足之故真可谓
　　天恩优渥也
　　同日又
　　奏为报眀雨水情形事窃【臣】查今嵗二麦丰盛民人欢呼收获实称大有之年乃五月二十八日大雨



</div>
    <div class="pagination">
<a href="世宗宪皇帝硃批谕旨_page179.html">上一页</a><span>...</span><a href="世宗宪皇帝硃批谕旨_page175.html">175</a><a href="世宗宪皇帝硃批谕旨_page176.html">176</a><a href="世宗宪皇帝硃批谕旨_page177.html">177</a><a href="世宗宪皇帝硃批谕旨_page178.html">178</a><a href="世宗宪皇帝硃批谕旨_page179.html">179</a><span class="current-page">180</span><a href="世宗宪皇帝硃批谕旨_page181.html">181</a><a href="世宗宪皇帝硃批谕旨_page182.html">182</a><a href="世宗宪皇帝硃批谕旨_page183.html">183</a><a href="世宗宪皇帝硃批谕旨_page184.html">184</a><a href="世宗宪皇帝硃批谕旨_page185.html">185</a><span>...</span><a href="世宗宪皇帝硃批谕旨_page181.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
