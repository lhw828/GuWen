<!DOCTYPE html>
<html>
<head>
    <meta charset="UTF-8">
    <title>世宗宪皇帝硃批谕旨 - 第 1156 页/共 1210 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世宗宪皇帝硃批谕旨 - 第 1156 页/共 1210 页</h1>
    <div class="content">　　闻
　　一【臣】准广东廵抚傅泰咨文拏获私散劄付奸棍


　　闻谨
　　奏
　　匪类之为害地方甚于盗贼当于平日留心搜缉何待粤省咨文始行宻访严拏耶此等事在湖南更为切要不时加意稽察可也
　　同日又
　　奏为请
　　旨事【臣】等查湖南衡州府近日盗窃潜聚民情刁悍永郴等处苗猺杂处俱属紧要其道员汪榯未能整饬吏治屏絶奸邪及委署藩司亦不过循绳守墨而已但其为人忠厚有余操守尚好非干练绥辑之员应以京职调用颇称允协所开道缺查有奉
　　旨留湖南遇缺题补之原任寳庆府知府许登瀛委署臬司清理积案俱称平允设法拏获大盗邹细徕仔等贼亦属实心不避嫌怨仰请
　　圣恩补授衡永郴道缺庶苗疆重地有得人之效矣【臣】
　　等未敢擅便伏祈
　　皇上睿鉴施行谨
　　奏
　　所奏是已有旨谕部矣
　　湖南廵抚【臣】赵恩观风整俗使【臣】李徽谨
　　奏为奏请
　　圣训事【臣】等准到刑部侍郎杭奕禄咨文奉
　　旨尔带曾静由江宁苏州至杭州由杭州差人将曽静送至湖南廵抚衙门令伊回家料理家务毕着伊自行投到观风整俗使李徽衙门听用如伊欲他往不必阻留钦此等因到【臣臣】等仰见
　　皇上圣徳如天明竝日月宥一囚而可以絶亿万人为逆之心寛一恶而可以开亿万人向善之路【臣】等每每宣布
　　圣恩训化官民凡有血气之人亦皆欢忻鼓舞至于山野庸愚蠢顽无灵者恐习乆而难化或生疑而从缓【臣】等愚见以为曾静之感化愧悟系身亲目覩
　　圣天子之人似应令其遍厯乡村周详开导庶使蠢顽无灵之辈闻其言而耳目顿开心胸爽豁或可为移风易俗之一助也俟曾静遍厯之后任其他往不必阻留其曾静日用【臣】等量为捐给合并陈明再【臣】李徽前同王国栋防


　　皇上批示遵行谨
　　奏
　　览
　　雍正八年四月初三日湖广总督【臣】迈柱湖南廵抚【臣】赵恩谨
　　奏为报明事【臣】等据新设保靖县知县王钦命详称桐油坪民人王应龙等被六里毛狗等寨凶苗石当捕等因勒索保寨旧规盐银不遂于二月十九日统领苗众执械刺伤王师山一人抢掳财物烧燬房谷等情到【臣臣】等伏思王应龙等自改土归流之后即系内地人民石当捕等何得仍索旧规乃敢肆行剽刦统众逞凶若使少为寛纵势必贻害地方抢杀之渐断不可长【臣】等星飞移饬镇筸道镇等察度情形前往擒拏如负固抗拒即相机擒剿庶地方得以寜静理合先行奏
　　闻谨
　　奏
　　切勿轻举妄动汝等督抚二人再当加详加慎筹计妥确然后奏请举行好大喜功之念万不可存
　　同日又
　　奏【臣】等窃思永顺府县等处自改土归流之后再将奸恶之舍把头人革除是各土民皆知安居乐业之美矣但查六里红苗尚未输诚终属隠虑【臣】迈柱前经
　　奏明应俟永保桑建治立营布置详备之后缓缓招抚将来自必向化归诚已防
　　睿鉴今永顺已经设立一府四县并设协营官兵规模已定则招抚六里之防正须及时筹画【臣】等详加商酌应由六里而至崇山衞直抵贵州之正大营等处逐寨招抚随地设泛使两省声息相通互为防应其界连川黔各土司之处亦分设营汛毋得声张并宻防川黔二省严饬汉土官兵加意防范再有接连镇筸四营所属之红苗地方亦令四营各安塘泛直通六里内外聨络则六里红苗孤立其中尤易就化诲至永桑西北施南等各土司系湖北恩施县管辖其地介于容美酉阳两大土司之中素受容美酉阳脇制侵扰多半离心近见永桑改土之乐亦有观望之心若恩施县令得人抚之甚易【臣】迈柱先因守备钮正已向为诸土司所信服特请改补恩施知县已防
　　皇上恩准现在宻令钮正已留心办理使此十余土司尽皆归化则自湖北之恩施直抵湖南之永顺地界接连得成掎角之势而容美酉阳二处中间隔断使不能为狼狈之奸矣至于川属之酉阳等土司近连黔楚两省而附近湖广者居多去川窎逺湖南诸苗向化之后或可相继化诲酉阳归化则滇黔川广各省气脉相通中无间隔矣目下楚南先务当以安兵设汛声应气通应令道员王柔再选文职数员从保靖交界之花薗土城起自近及逺逐一招徕由崇山衞等处直与贵州之正大营相接仍一面于三分耗羡内动支奬赏归顺之苗使诸苗既感且畏自获踊跃向化但招抚一处即设一处塘汛随招随设尤易为力应选副将及同知等员弁竝兵一千二百名防同前徃酌量安设分布【臣】等仍一面相机办理【臣】赵恩于接防督【臣】鄂尔泰时四昼夜详细言之俱相脗合此系【臣】等庸愚所见谨请
　　皇上教训遵行谨
　　奏
　　事关重大交廷臣议覆后另降谕旨
　　湖南廵抚【臣】赵恩谨
　　奏为奏
　　闻事窃【臣】据辰永靖道王柔面称监守辰关税务业经三载已有成局第道署驻劄镇筸去辰关窎逺须



　　皇上训示遵行再岳常道温而逊奉
　　旨清查江南积欠回期尚逺现在署理岳常道长沙府知府孙元办事明白居官勤慎稽察隄工竝管理鼓铸俱有条理是以长沙府缺【臣】前具
　　题请以候补同知知州之赵侗斆暂为署理但该员现署道州两月以来查其守虽有余才干不足首府冲繁似难乆任湖南诸员中一时不能得人恳求


　　奏
　　览
　　同日又
　　奏为酌留能员恭请
　　圣训事窃惟湖南吏治民风皆需整理而守令各官必得熟悉之员目今现任各官半系初试【臣】虽竭力指示恐一时骤难获效【臣】于本省缘事离任各员内查有原任岳州府知府李渭年富力强才能堪任系因按察使何锡禄附夹私禀案内审明止系揭报迟延部议革职继因顾琛亏空仓谷附叅注册业已独赔完结又原任武冈州知州陈率先熟谙苗疆系因推诿盗案降调嗣因史惇化反噬许登瀛案内牵连审明完结现应赴部改补又原任湘隂县知县侯国正系因亏空浥谷叅革限内通完
　　题准免罪还职又原任嘉禾县知县王惟修安乡县知县胡天界俱系丁忧离任交代清楚现应回籍以上三员亦皆才可办事熟悉风土可否仰邀
　　圣恩俯准将王惟修胡天界令其回籍料理防事后仍速来楚委用陈率先侯国正亦即留楚酌量以知县
　　题补李渭留楚遇有地方公务差委效力俟着有成效另为送部引
　　见候
　　旨录用【臣】因地方人材起见第与成例未符未敢率题谨具折陈
　　奏是否可行伏乞
　　皇上训示遵行谨
　　奏
　　交部议奏覆到有旨
　　雍正八年五月二十六日湖广总督【臣】迈柱湖南廵抚【臣】赵恩谨
　　奏为报明事窃查前据保靖县详报六里毛狗寨凶苗石当捕等烧刦桐油坪民王应龙等一案【臣】等随饬移镇筸道镇察度情形前往擒拏如负固抗拒相机擒并缮折奏
　　闻兹据镇筸镇【臣】周一徳道【臣】王柔文报已于四月二十九日诱获苗犯石老满等四名并称石当捕已故等情到【臣臣】等随令就近质取确供报酌外所有获犯缘由理合奏
　　闻再【臣】等另接镇【臣】周一徳致书移咨竟因此案带领游击弁兵乘便招抚各里诸苗并已招赏苗目二十七名【臣】等以招抚六里现在具
　　奏自应请
　　旨办理未便遽行随先后移覆令其候
　　旨遵行其已招之苗仍令抚绥防范去讫又据慈利县知县马廷相设法擒获恶棍辛得扬并伊婿刘伯宰二名其辛凤来现在严缉合并陈明谨
　　奏
　　已经就抚之苗众谕令周一徳善为绥辑切勿因输税纳粮等细事致滋扰累其辛得扬之子辛凤来一犯严缉务获毋使漏网
　　湖南廵抚【臣】赵恩谨
　　奏为恭谢
　　天恩事【臣】前叅署耒阳县邹昌时钻营狡黠实因湖南每尚夤缘兼多诈伪【臣】自到任以来屡以风俗人心时时劝戒化诲无如诸员尚在半信半疑未能



　　奏谢伏念【臣】屡沐
　　圣主重叠天恩破格优容感激涕零刻刻在念惟有诚
　　实无伪共相劝勉以图报
　　圣主殷殷训诲之恩于万一耳谨再具折
　　奏谢
　　天恩谨
　　奏
　　览
　　雍正八年十月二十八日湖南廵抚【臣】赵恩谨
　　奏一【臣】因六里苗性凶顽恐难化诲故令王柔由花薗带兵而进倘苗梗化则周一徳之兵可挠其背复令周一徳由阳孟寨而进倘苗梗化则王进昌之兵可击其后【臣】带提标辰协健兵七百五十名以为应援仍复声扬大兵继后【臣】至镇筸闻苗众俱愿就抚【臣】宣讲
　　皇仁重加赏赉毕又因向年防勘之镇筸红苗内尚有
　　实未输诚者趁此六里苗众感激
　　圣慈又见【臣】等兵威且周一徳向以镇筸苗目食粮转化余苗因而苗众服其指使即令周一徳带兵持赏又往化诲镇筸红苗安设四路塘汛顺势布置似易为力也镇筸红苗与六里接壤六里与保靖接壌此番化诲西南一带可以声应气通矣一六里苗众厯年陷匿内地人口经【臣】化诲之后情愿献出以赎前愆者【臣】俱分外给赏并将人口资给路费饬回原籍此后陆续献出者【臣】当照前办理又各苗佥称康熈五十年间认纳杂粮七十二石八斗四升今虽内有拨归黔省寨户而楚属苗民情愿仍照原额均纳情词恳切可否仰邀
　　圣慈特予寛免一年以奬向化之诚此【臣】庸愚之见伏


　　一【臣】自议抚六里之后辰永道王柔镇筸镇周一徳副将杨凯辰州府白丰互相禀掲非好大喜功即私相妬忌【臣】已屡加训饬及【臣】抵六里又见彼等量小识卑争长缷过种种不合之处【臣】或厉色


</div>
    <div class="pagination">
<a href="世宗宪皇帝硃批谕旨_page1155.html">上一页</a><span>...</span><a href="世宗宪皇帝硃批谕旨_page1151.html">1151</a><a href="世宗宪皇帝硃批谕旨_page1152.html">1152</a><a href="世宗宪皇帝硃批谕旨_page1153.html">1153</a><a href="世宗宪皇帝硃批谕旨_page1154.html">1154</a><a href="世宗宪皇帝硃批谕旨_page1155.html">1155</a><span class="current-page">1156</span><a href="世宗宪皇帝硃批谕旨_page1157.html">1157</a><a href="世宗宪皇帝硃批谕旨_page1158.html">1158</a><a href="世宗宪皇帝硃批谕旨_page1159.html">1159</a><a href="世宗宪皇帝硃批谕旨_page1160.html">1160</a><a href="世宗宪皇帝硃批谕旨_page1161.html">1161</a><span>...</span><a href="世宗宪皇帝硃批谕旨_page1157.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
