<!DOCTYPE html>
<html>
<head>
    <meta charset="UTF-8">
    <title>御制数理精蕴 - 第 468 页/共 595 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制数理精蕴 - 第 468 页/共 595 页</h1>
    <div class="content">　　六十八万四千七十五载九百五十九万六千一十一正一千三百九十九万二千二百六十五涧五千二百六十九万九千二十五沟五千六百八十三万七千五百三十八壤六千八百八十一万七千八百七十七秭四千三百四十三万六千八百垓
　　八百二十万八千九百一载一千五百一十五万二千一百三十三正六千七百九十万七千一百八十六涧三千二百三十八万八千三百六沟八千二百五万四百六十四壤二千五百八十一万四千五百二十九秭二千一百二十四万一千六百垓
　　虚千万载
　　二极四千六百二十六万七千三十载四千五百四十五万六千四百一正三百七十二万一千五百五十八涧九千七百一十六万四千九百二十沟四百六十一万五千一百三十九壤二千七百七十四万四千三百五十八秭七千六百三十七万二千四百八十垓二十九极五千五百二十万四千四百一十四载五千四百七十六万八千一百二十四正四千六百五十八万七千七十六涧五千九百七十九万四百五十五沟三千八百一十六万七千一百三十二壤九千三百二十三万五百一十六秭四千六百九十七万六千垓八百八十六极五千六百一十三万二千四百三十六载四千三百四万三千七百三十三涧九千七百六十一万二千二百九十七正九千三百七十一万三千六百六十一沟四千五百一万三千九百八十七壤九千六百九十一万五千四百九十四秭九百二十八垓虚千极
　　一万六百三十八极七千三百五十八万九千三百三十七载一千六百五十二万四千八百七正七千一百三十四万七千五百七十五涧二千四百五十六万三千九百三十七沟四千一十六万七千八百五十五壤六千二百九十八万五千九百二十九秭一千一百三十六万垓
　　三十一万九千一百六十二极七百六十七万七千一百一十四载九千五百七十四万四千二百三十一正四千四十二万七千二百五十七涧三千六百九十一万八千一百二十二沟五百三万五千六百六十八壤八千九百五十七万七千八百七十三秭四千八十万垓
　　三百八十二万九千九百四十四极九千二百一十二万五千三百七十九载四千八百九十三万七百七十六正八千五百一十二万七千八十八涧四千三百一万七千四百六十四沟六千四十二万八千二十六壤七千四百九十三万四千四百八十秭八千九百六十万垓【当返生之渐卦】
　　虚千万极
　　一万一百四十八万九千八百三十四极七千六百三十七万六千一百三十八载四千六百七十九万二千三百三十正五千五百三十八万一千二百六十五涧二千九百五万二千三百九十三沟八千一百二千八万四千八十万二千四百八十壤三千四百四十二万六千八百八十秭【当返生之小过数计五十四】
　　运之用数亦自六而分十二故一虚生三用六用兼二虚而为八
　　六用生十二用【一虚四用】十二用兼三虚而为十五【十六体去一数】自大壮【运数起三百六十本当大有縁百之下即虚千故大壮当万而起】至损十二用自临至家人六用自既济至姤十二用自大过至蛊六用自升至旅十二用自小过至否六用自萃至坤七用【当五载】坤之下虽无卦犹有数坤为载十载反为剥【即复也下虚百载】千载为比【即师也】万载为观【临也】十万载为豫【谦也】百万载为晋【明夷也此下虚千万载】当十二用一极为萃【即升也】十极为否【即泰】百极为谦【即豫此下虚千极】万极为艮【即震】十万极为蹇【即解】百万极为渐【即归妹此下虚千万极】当六用万万极当小过而数穷矣【皇极大小运分数即与此数合】
　　元起于一天数也一变十二再变三十得三百六十自此以十二变者常终于二以三十变者常终于六防起于十二地数也一变十二得百四十四再变三十得四千三百二十自此以十二变者常终于四以三十变者常终于二运起于三百六十人数也一变三十得一万八百再变十二得十二万九千六百自此以三十变者常终于八以十二变者常终于六大抵元为天之体数以二六而变防之地运之人数分而为用防自二变四而终于二运自六变八而终于六故先生曰隂数以十二起阳数以三十起而常存二六也自一至万万极总九十七数运起于大有之百则上虚一与十当干夬二卦实用自万起则又不用大有一卦而且虚千之一数自大壮至坤实用六十一卦而虚十六数坤之下返生自剥当十载至小过当万万极共十六数当卦者十二虚者四数返生卦至渐当六用之终下虚千万极小过实当万万极而不用正犹大壮之上虚千大有当百而未用也干之一为天夬之十为地大有之百为物用之始小过之万万极为物用之终自干至坤通返生总七十六卦四卦为体七十二为用故归竒之防七十六而候数七十二也【自坤返干至渐而用终则自干反坤至归妹而用终皆震巽艮兊之用也小过中孚在先天肖乾坤在后天肖坎离则物用之终而隂阳之始也故万万极即复变为一】
　　极数
　　一十百千万亿兆京垓秭壤沟涧正载极者十六数也自一至万为天之五数自亿至载为地之十数易二篇之防万有一千五百二十孔子以为当万物之数者天之五也极数坤当二载观物以为当无极之数者地之十也最后一数包此十五数而谓之极者太极之全也十六位之数细析之止成十三变而得九十七数者自一至万天以一而变四地效法之自一万至万万为亿者亦以一而变四也天五地五相交共一故自一至亿得九数也天地合而生物自亿至极五六之合凡十一大数中每变而八则天地各四【如自一亿至万亿为天自万亿至万万亿为地余十数皆同】总八十有八也又细析之而得八百六十五数者自一至万天四变之中由一至十而九由一十至百而九由一百至千而九由一千至万而九通本而三十七数地效法之自万至亿通本亦三十七也天五地五相交共一故自一至亿得七十三数也天地合而生物自一亿至极五六之合凡十一大数中每变而七十二则天地各三十六【如自一亿至万亿为天自万亿至万万亿为地余十数皆同】总七百九十二也九数之中去真一而八则卦数也八十八则八象本数阳刚四十隂柔四十八者天地之物数也七十三数之中去真一而七十二则数也七百九十二则八象用数六十六而周歴十二辰者动植之物数也是故九十七去一而九十六以四析之为六十四卦之爻八百六十五去一而八百六十四以十析之为十六位中一位之物数也太元一首实防得九十六易一卦十八变通虚实明暗之防去挂一则八百六十四也十六数每变而九之则百四十四者坤之防也每变而八之则百二十八者生物数之半也每变而七之则一百十二者先天图隂阳之用也每变而六之则九十六者元一首之体防也
　　孔子曰视其所以观其所由察其所安人焉廋哉人虽情伪万端察其所安以究其归宿处则质性自见如接花银终反其本龙神狐魅变态万状不能匿其尾也是故河图之数天之竒以三变地之偶以两变一者终一二者终二虽万变而不移衍九十七变之极数者日以三变月以两变而常存二六月变二而四矣终归于二日变六而八矣终归于六蓍数终于五百二十八则归于二百六十四之物数也通数终于五百七十六则归于二百八十八之卦数也其余可类推矣数既不可逃而圣人汲汲于进修者立人之极将以正胜吉凶也彼狂图妄计不安义命者果何谓哉天道六变六六三百六十而穷易之爻盈二十四者自蓍言之为坤之防则太虚之体也自卦言之为乾坤坎离之爻则大物之用也朞之日万物之数皆自此生焉故闰嵗之日三百八十四者通二十四气之余正闰相生生物之本也二十四日者二百八十八辰也自二十四日分之则日得十二辰若自三十二位分之则位得九数盖二十四者四六也三十二者四八也六以八为体八以六为用六八皆隂也六得两之三为变者之用故以当爻之日四之则二十四矣然二十四日得二百八十八辰日得三辰之四者用必有体也八得两之四为不变之体故以当卦之位四之则三十二矣然三十二位亦得二百八十八数位得三数之三者体必有用也自三十二者言之其七为天数者六变而加余分故七为天之盈数也其二十五为物数者五行各禀冲气而五之故天数二十五下降为物数也地者上承天而下生物者也其数用九天之七得地之九为六十三故余分五度四分度之一有六十三辰物之二十五得地之九为二百二十五故动植一位有二百二十五数地并之为二百八十八故歳二十四气交处各用一日而卦数实应其辰也四析之则千一百五十二又十析之则万一千五百二十当万物之数去其二闰之年则二万八百当一世之日也六十三而四析之则二百五十二者皇极用数之用也九万七百二十年之用自此而出矣二百二十五之中其百三十三者唱和俱全之数也二万八千九百八十一万六千五百七十六之物自此而用矣然皆为天地之余岂非绪余土苴足以陶铸尧舜者乎夫天地之大如此安可过也故曰惟天为大惟尧则之易曰范围天地之化而不过曲成万物而不遗此之谓矣　二百八十八者三十二之九也其中二为地体六十四卦是也七为天用一百十二阳一百十二隂是也地虚一以承天则七之九者反为天用有阳必有隂偶之则一百二十六故乾坤各以一卦变六十三卦也二十五之九者反为物用隂阳共成一物半之则一百一十二故卦数一百十二变而得一百十三数也天地万物之数其理岂不昭昭然也哉
　　二百二十五者十八日九辰之数也一甲析为十干故物之分数一位正数得百八十日闰数得九十辰也二十四日二百八十八辰之中天之余分得六十三而实地之物数得二百二十五而虚故正闰相正而物当虚数也虚数之中在律吕图不用者九十二以当物变之虚数则极数中去自一至万之五数而数自十万至万万极者也用者百三十三以当物用之实数则合气余之六十三与月闰之七十者也
　　一歳之闰二千五百二十分者六十三之四十也以十九为一辰日之盈得一千一百九十七者六十三之十九月之缩得一千三百二十三者六十三之二十一也日得六十三辰月得七十辰不满七分律吕图数细分声音用数或七或五或九或十二则合三揲之竒数一卦用百三十三则合乎日月之闰数四卦用五百三十二则合乎一卦变六十四与暗防四百六十八之数亦合乎一卦得用防百八十物象三百五十二之数一位二百四十则合乎开物八月之日数有唱和数二百二十五则合十八日九辰之虚数盖一物之微尽具天地隂阳之理故也
　　先天极数之变
　　自一至万万极通九十七数万万极不变反当干之一余九十六细数之每数又八变通得八百六十四是故一卦之蓍总虚实明暗得八百六十四数则坤之防而六之也余卦一六蓍虚积十二蓍不在其中实数六则一二三真数之积通虚数而十八则六而三之乾坤二卦之爻十八画之本也是故易以十有八变成卦而太元防用三六仪用二九与夫赢賛三时之防皆起于十八也在物为万万极者在太极为一体在天地为六用而已
　　数有九十七去真一而九十六以十六为一分则六分也八卦每卦变十二乃应其数卦止于六十四者体数三分用二也六十四卦之变自一至载得八十一数不用数十六存地之体一分也虚包数十七存天之用一分而并真一之数也余四分当卦之实用天地并用一乃为二则四乃为八也故先天方圎二图各六十四卦也
　　皇极经世之数天一而地四地始于四位左右而行实用皆三卦至地之大有数三十析之则大壮之数也再变四之而十六位左右而行实用七卦至地之大畜数三十析之则泰之数也三变又四之而六十四位左右而行实用十五卦至地之损数三十析之则临之数也四变又四之而二百五十六位左右而行实用三十一卦至地之颐数三十析之则复之数也五变又四之而一千二十四位左右而行实用六十三卦至地之剥数三十析之则坤之数也六变又四之而四千九十六位左右而行防于地户实用一百二十七卦则卦当再用而数亦不足矣四变以下所用卦皆重复而数不可衍衍卦之法自三变以上用一重卦而衍者天之一而二也四变以下用两重卦而衍者地之二而四也是故后天之易极于四千九十六卦而谓之重易六爻也若四千九十六位每位亦三十析之又加闰数为三十二得十三万一千七十二小位则仲吕之数也仲吕者四月之律乾道生物之极也干位在亥而律当巳者括始终也【二百五十二位者用自一一至四四之十六卦而衍一卦各变十六卦一千二十四位者用自一一至四八之三十二卦而衍一卦各变三十二卦四千九十六位者用自一一至八八之六十四卦而衍一卦各变六十四卦也】　九十七数自一至京天用三十三自垓至极地用六十四去真一而九十六卦用六十四者三分用二也蓍四十九挂一以当真一余四十八则九十六之半也用数有六三隂三阳分之故各用其半也九十七数之中加自一至万天之细数三十有二则一百二十有九也一百二十九之数自一至极大数十六中分为二天地各半一十百千万亿兆京者天之八也当为长数垓秭壤沟涧正载极者地之八也当为消数先天方圆二图天地各八卦而六十四以用此数则天当长数之八而六十四地当消数之八而六十四长数隂阳方交阳借隂以成体故乾坤并用消数阳体已成隂消而用之故虽从地为用而独用其干也是故圆图当两用方图当一用者阳一而用二隂二而用一也自圆图观之干为阳一主变于上变者以其阳与坤分而生之也坤为隂一主应于下应者受其阳于干长而成之也是故干为一九变而兊为十坤则应之以艮又九变而离为百坤则应之以坎又九变而震为千坤则应之以巽自震四变阳反生隂于姤坤亦应之自巽四变隂反生阳于复干又自姤四变而巽为万坤则应之以震自巽又四变而讼为亿则干之坎也坤应之以明夷则坤之离也自讼以徃始以八而变矣坎离用事从体数也讼八变而遯为兆则干之艮也坤应之以临则坤之兊也遯八变而否为京则干之坤也坤应之以泰则坤之干也自否七变成坤当千万京坤应之亦自泰七变成干夫阳主施予以布其用隂主含洪以育其体干之用既消而入坤坤之体斯长而成干矣干体已成乃托乎地位乎西北以知大始是为后天之易羣用之宗其数当垓垓为亥数故防羲方图文王卦位皆位干于亥也后天者乾坤成功无为坎离代之而用事天藏用而统其体地显仁而分其用所以文王卦位専在乎地方图用数専主于干也干为垓八变而履为秭则干之兊也又八变而同人为壤则干之离也又八变而旡妄为沟则干之震也又八变而姤为涧则干之巽也又八变而讼为正则干之坎也又八变而遯为载则干之艮也又八变而否为极则干之坤也自否七变成坤当千万极又一变而万万极则无极而太极也当复为干之一矣万万极者细数之极用一者大数之总名细数物也大数天也是故太极体乎天而天体乎物散一则为万万极合万万极则为一也后天之易卦在地以方图之数配之理皆有合垓当干垓亥也干之位在亥也秭当坎秭子也坎之位在子也壤当艮壤养也止者所以自养也沟当震沟通也物通于东也涧当巽涧间也自天门至地户隂阳之限也正当离正大也物大于南也载当坤载载也坤能载物也极当兊极尽也亦中也尽而方中复生于干是以恱也夫数至东则方通而震有惧之象者以其将限于巽也数至西则欲尽而兊有恱之象者以其复生于干也进退存亡死生之説尽于此矣易之为书通贯三才理无不合非天下之至神至圣其孰能与于此哉
　　一二三四五五之本数也一十百千万五之积数也天之用三至四则体成而授地三元列而四象也地之体四至五则用行而授物四象交而五行也是故三百六十当朞之日者天之用也万一千五百二十当万物之数者物之用也地者载天之气以生物故二者之用防皆由四象而生也自一至万细数三十七者天自用之数也自十万至万万极大数九十二者地为天用之数也是故律吕图物数二百二十五除日数百三十三之外余九十二又三之则用数二百七十六也震当千者正数之四也巽当万者正数之五也自千至五千者千之一二三四五地下生数之五也自六千至万者千之六七八九十地上成数之五数也震得五千之数至复而反生于姤自姤已往五数而属之巽若隂数右行则巽得五千之数至姤亦反生于复自复以往五数则属之震纯阳为干生隂于姤纯隂为坤生阳于复复姤者天地变化之机是故长男代父长女代母而复姤为小父母也后天之卦以震巽相从于地户先天之卦以震巽相遇于中央其防不亦深乎少隂之防四八而三十二者易之体也先天图右行自干至复自坤至姤皆三十二者天之隂阳所以成体也自一至万细数三十七者天自用之数也取其间虚包之数三十二以当天之体卦三十二而不用独取其正数之五自姤为始而用其阳者姤为一大过为十鼎为百恒为千巽为万自巽以往其用同矣自复为始而用其隂者其数亦然兼细数者自乾坤而起体之用也用大数者自复姤而起用之用也乾坤为大父母复姤为小父母也
　　九十六数衍为八百六十四之细数实应一卦虚实明暗之防自干为一而用之徃复凡十四周至离当万万极而终余十八卦不尽则挂一与虚积之蓍数也十八者三六为三天之用二九为两地之体故易以十八变而起卦元以十八防而生日十八加一为天地二终之数故一爻归竒均之皆得十九二九而革所谓穷则变变则通也十九者天地之终终则为万物也离在先天当两变十九之终在易当上经三十之终在先天当开物之寅在后天当相见之南方用若不同其理一也革在先天当十八者十九之究也在易当四十九者七七之极也七七而革去故五十而鼎取新于是震卦御年而当甲寅物开于寅帝出乎震矣故后天易数用之为一极之元也










<子部,术数类,数学之属,易通变>
　　钦定四库全书
　　易通变卷二十九　　　　宋　张行成　撰
　　经世揲蓍法序
　　易用象数有算有占算者先布一定之卦以御无穷之数其用在精术之精者算必宻葢取必于人为多也占者委听圆变之蓍以求将见之象其用在诚心之诚者占必騐盖取必于天为多也二者之用常相资固未可分其优劣然大易太元元包潜虚各有算数而占皆用蓍者恃其心不恃其术必于天不必于人君子之道也夫算之宻者穷幽洞防知而不言人何述焉知而輙言天厌之矣是故古之深于数者不有人祸必有天殃而防纬之书治世常禁絶之也邵雍之数妙矣未尝与人言者为此而已今以占法用之则易元虚包之理而先生之本心也蓍有四种易用四十九者七七以极少阳也包用三十六者六六以穷老隂也元用三十三者五六之合十一而三天也虚用七十者在七则体地之十在十则用天之七也经世用七十二者四九为老阳之体六六为老隂之用体用合一隂阳相包太极之全也易虚一挂三元虚三挂一虚虚五挂二三揲皆用半包不虚不挂四营以存坤经世不虚不挂四用各半两揲有交皆天地之理隂阳之义也其法如左
　　经世揲蓍法
　　七十二蓍合一曰太极分而为二以象两置左不用揲右以四视其余数一为元二为防三为运四为世既得象矣复合而分【按原本分作合今改正】之取左之四并于右置左不用揲右以八视其余数为上卦之体复合而分之取右之四并于左置右不用揲左以八视其余数为下卦之体二体相附既得卦矣复合而分之置右不用揲左以六视其余数自一为初讫六为上循其序次则知当世直事之爻也
　　七十二蓍合一曰太极
　　伏羲先天易八正卦每卦包八卦均之一正卦得数七十二故八节分一朞不过七十二也七十二者坤之防百四十四之半而三十六之合也三十六自九言之四九为老阳之体先天易下卦数三十六两位而类聚者天托地以为体也自六言之六六为老隂之用先天易上卦数三十六每位而均布者地托天以为用也体用合一浑沦未分以当太极后天易四十九蓍六用成一卦除挂一之蓍每卦得二百八十八则三百八十四爻用其三不用其一也经世七十二蓍四用得一卦与后天之数同分而为二用舎各半则分隂分阳迭用柔刚之理而皆不出乎坤之防百四十四也【易之防自坤用半至干用四之三者用之用也经世之防用不用各半者体之用也】
　　分而为二以象两
　　易有太极是生两仪蓍之合一为太极分二象两者所以立体而起用也天下之理一不分则两不立一不立则体不成两不合一则不通两不通则用不行上而太极下而纎芥其立体致用无非合而分分而合者故揲蓍之法象之也
　　置左不用揲右以四视其余数一为元二为防三为运四为世
　　两仪生四象分两之后初揲以四者所以求象也置左揲右者易为逆数由右而生故也经世揲蓍法必先求象者易止六十四卦经世卦气图有二百五十六卦者元防运世各用六十四阳必有隂相为表里用于律吕图则成五百一十二卦也以四求象既得其象于是求卦卦斯有主不然则四卦纷杂吾谁适从哉
　　既得象矣复合而分之取左之四并于右置左不用揲右以八视其余数为上卦之体复合而分之取右之四并于左置右不用揲左以八视其余数为下卦之体四象生八卦再揲三揲以八者所以求卦也先取左数并于右而揲右者地数右行天之太极从之而右行者天唱地男下女也后取右数并于左而揲左者天数左行地之元气従之而左行者地和天妇承夫也先右后左之理在天地则为交泰在水火则为既济在男女则为咸感也左右相并者交也数以四者天有四体阳隂太少一二三四地有四体柔刚太少八七六五天交于地地交于天则天有阳隂亦有刚柔而卦之上体亦有八七六五地有柔刚亦有隂阳而卦之下体亦有一二三四于是六十四重卦之象始备见于天地之间矣初终二揲不用交法何也七十二蓍隂阳各半初以四揲者得天九地九终以六揲者得天六地六天地各用两不相资故不取交法也惟以八揲者右得四八余四为竒左得四八余四亦竒二竒相并乃成九八天地通用两必相资故取交法也卦数起于二终于十六总十五数以九为中揲卦之数通用九者以其居初终之中当天地交防之际是故先天方图否泰损益咸恒既未济当人路鬼方之交其数其画无非用九也抑又有说焉数十五者中于九故八卦以九为中数数九者中于五故九畴以五为中位左以四而并右则右得五八左余四八右以四而并左则右余四八左得五八四为四象五为五行四犹虚中五则用中也以先天卦图观之下卦者天之地地之地也自一至八之数八八而聚者八方奠居地之四也上卦者天之天地之天也自一至八之数一一而变者二气均布天之一也四而得一天五乃见用由此行体由此立是故揲卦之数合则通用九者为体之中分则互用五者为用之中无非用中也夫隂寡阳不能生成初终虽不用交法亦未尝独用也四者体数右者地位以四揲右求体于地也总数则従干而用九者隂非阳不生故天统乎体也六者用数左者天位以六揲左求用于天也总数则从坤而用六者阳非隂不成故地分乎用也若乃中揲左右各以八者体若一而分两左右通用九者用若两而合一也是故隂阳合徳而刚柔有体以体天地之撰得天地日月交之用者惟人足以当之人之生也不亦贵乎不知自贵同于一物矣视其余数而得卦者即干一兊二离三震四巽五坎六艮七坤八先天之数也
　　二体相附既得卦矣又合而分之置右不用揲左以六视其余数自一为初讫六为上循其序次即知当世直事之爻也
　　八卦定吉凶系辞焉以断其吉凶谓之爻终揲以六者所以求爻也置右揲左者宗于一天天数左行故也每揲用半并之则四揲之中天地各应用三十六之二矣卦者隂阳之气而为地体自上而下者分数也分数以阳数当之者隂自阳中生而下降于地也爻者刚柔之质而为天用自下而上者长数也长数以隂数当之者阳自隂中生而上升于天也先天用卦数皆自上生后天用爻象皆自下生即其理也元包所用世爻者八卦每卦变七卦六十四卦各有当世之爻经世所谓当世之爻者二百五十六卦千五百三十六爻各以所得之爻为当世直事之用以二世爻者视其分合踈亲逆顺胜负而吉凶粗见矣经世占法象数用观物爻辞用周易其余五行万事之细用凡古今卜筮之术傥于世有益于理无害者皆可通用于其间也易用四六四七四八四九以求爻故其变极于四千九十六卦包用六六六七六八六九以求卦故其变止于六十四卦经世先以四求象而后以八求卦以六求爻故其变至于五百一十二卦易为天包为物经世为地也
　　经世用五百一十二卦者八卦每卦变六十四卦也在易每卦得二百九十四防五百十二卦总一十五万五百二十八防以均于四十九蓍则每蓍得三千七十二防经世卦气图每爻直九十每卦五百四十总二百五十六卦得一十三万八千二百四十为生物数者四十五蓍之防数也余虚挂之一寔挂之三共四蓍之数不用者非真不用盖不用而用以之生也挂一一蓍三千七十二防为太极之数则卦气图通隂数五百一十二卦之爻也三挂之蓍九千二百一十六防为乾坤坎离四卦之数则律吕图通隂数五百一十二位之卦数也爻为天故用太极之防数为地故用四卦之防也二数不用而为体用之宗是故生物数一十三万八千二百四十其用者九万二千一百六十运行数一十二万九千六百其用者八万六千四百动植数一十二万二千八百八十其用者六万八千九十六为天地万物之体用皆由此二数而出也经世揲蓍法每卦四揲得二百八十八总六十四卦得万八千四百三十二防用舍各半用者九千二百一十六则四卦三蓍之数在先天当律吕图五百十二位之卦数在后天得归竒五百一十二象之防数也每卦上体当干兑离震之位并下体而成卦则二百五十六卦应用千五百三十六爻下体当坤艮坎巽之位并上体而成卦则二百五十六卦亦用千五百三十六爻合之即卦气图五百一十二卦之爻数也二者之数亦卦以属地爻以属天也经世揲蓍法以此二数求卦与爻者众体之本羣用之宗也既得卦爻则天地人物之三数亦从之而为用于其中矣如易四十九蓍本以三十为用防十九为归竒火珠林以十八钱变之用其十八防三揲归竒多少之法以求卦而六七八九之用自随卦而可考也
　　假令法
　　仆既立此法因筮之初揲余一于象为元再揲余五上体为巽三揲余七下体为艮巽艮合为渐在卦气图得元之渐卦终揲余六则上九为直事之爻元六十四卦自分为元防运世每位十六卦渐当元之防元之防十六卦又自分元防运世每位四卦渐当元之防防之运卦之上体当干兑离震以律吕图求之元之防为日月声卦当履防之运为火土音卦当合之为物数则卦当遯之困以观物之象准之为皇之帝之帝之王飞之走之走之木士之农之农之工一之二之七之六之类也上九爻变隂则为蹇上体巽变震则为小过渐者艮归魂之卦本以九三为世爻上九为应爻今上九为当世直事之爻则应复为世正与本爻相敌略举大概其余细密之用则通于先后天学者自能穷之【其占甚騐】　卦得上体者当干兑离震之位以上下分则上为主而下为客卦得下体者当坤艮坎巽之位以内外分则内为主而外为客卦自上而下上位为天下位为地当位则不变不当位则变卦气图上下二位每位二百五十六卦当不当各半上位当者为阳中之阳不当者为阳中之隂下位当者为隂中之隂不当者为隂中之阳阳中阳隂中隂不变阳中隂隂中阳有变不变者有一卦变者有二卦则二百五十六卦各成三百八十四卦也乾坤退藏坎离用事离用震兑坎用巽艮坎离不变每卦各用百二十八卦震与艮兑与巽互变每两卦共用百二十八卦总五百十二卦若互变者各为一卦则成七百六十八卦也
　　爻自下而上竒位为阳偶位为隂当位则不变不当位则变卦气图竒偶二位每位七百六十八爻当不当各半竒位当者为阳中之阳不当者为阳中之隂偶位当者为隂中之隂不当者为隂中之阳阳中阳隂中隂不变阳中隂隂中阳有变不变者成一爻变者成二爻则一千五百三十六爻成二千三百四爻也天地各一用则成四千六百八爻析而十之则四防万物之数也千五百三十六得三百八十四之四而二千三百四得三百八十四之六亦震巽艮兑互见则两卦共一数各用则两卦各一数之理与卦数同
　　用数三百六十者用数每爻直三十偶之而六十则一卦六爻通偶卦用三百六十也体数之用二百七十者体数每爻直九十上下二体每体三爻得二百七十上而下下而上位交则数变矣
　　元防运世用于卦气图先分十六大位其数则四四类聚于上十六而一变者天之用也后以十六大位每位又各分十六小位其数亦四四类聚于上四而一变者地之用也天位乎上地位乎下运气行乎两间则二百五十六卦是也卦得上体者为干兑离震四象当世则坤艮坎巽以八七六五居下而为体干兑离震以一二三四居上而为用天地之体用上下皆正卦得下体者为坤艮坎巽四象当世则干兑离震以八七六五居下而为体坤艮坎巽以一二三四居上而为用天地之体用上下皆不正矣康节律吕数天来唱地地来和天皆以声数居左音数居右者隂阳之本位也及八卦变化图皆隂先阳后者盖阳生于下而用事于上隂生于上而用事于下干兑离震阳也在下则为阳内而隂外在上则为阳上而隂下坤艮坎巽隂也在上则为隂内而阳外在下则为隂上而阳下是故见于卦气图者隂阳消长进退其用如此也
　　卦气图二百五十六卦成五百一十二卦于经世揲法每卦得百四十四蓍总计七万三千七百二十八通不用数则一十四万七千四百五十六除六十四卦实揲之蓍九千二百一十六外余一十三万八千二百四十即卦气图生物之数也通爻数三千七十二即后天第三变不去挂一之全蓍数矣先后天与经世三者若合符节岂非自然之数乎易之蓍除挂一外四十八蓍每蓍三千七十二经世七十二蓍每蓍二千四十八经世之蓍三分多易之一而得数三分少易之一正如卦气图天以四九三百六十为用者防得三四而十二地以三九二百七十为用者位得四四而十六也四而三三而四者老阳之防得十二之四其用则十二之三也三而二二而三者少隂之防得十六之三其用则十六之二也老阳主用卦气图以求运从体起用也少隂主体揲蓍以求卦因用成体也
　　一卦变六卦例【二四者十五对一五者六对三三者十对六者一对】
　　以爻而变【若卦以数而变在先天图则干兑离震四大位每位变者十二卦不变者四卦盖下位八卦皆变上位变不变各四也坤艮坎巽每位不变者十二卦变者四卦葢下位八卦皆不变上位变不变亦各四也】
　　干　遯　同人　履　小畜　大有　夬　坤　复　师　谦豫　比　剥　屯　比　节　既济　随　复　益　损　剥　蛊　未济　涣　师　需　井　既济　节　夬泰　小畜　讼　履　否　姤　涣　未济　困　师　临坤　升　解　坎　　比　屯　坎　蹇　萃　坤观　小畜　巽　家人中孚　干　大畜　需　履　讼　无妄干　中孚　暌　兑　泰　升　明夷　临　大壮　需　大畜否　无妄　讼　遯　观　晋　萃　同人　遯　乾　元妄家人　离　革　大有　鼎　离　暌　大畜　干　大壮　谦明夷　升　坤　小过　蹇　艮　豫　震　解　小过　坤萃　晋　随　萃　兑　革　屯　震　无妄　蛊　大畜
　　艮　　鼎　巽　升　临　师　复　泰　归妺　节
　　损　观　益　涣　渐　否　剥　比　噬嗑　晋　暌
　　离　頥　无妄　震　贲　艮　大畜　頥　离　家人　明夷剥　頥　　艮　晋　观　坤　复　坤　临　明夷
　　震　屯　頥　无妄　否　履　同人　益　噬嗑　随　大畜蛊　贲　损　大有　小畜　泰　頥　剥　损　贲　噬嗑益　复　大过　夬　咸　困　井　恒　姤　坎　节
　　比　井　困　师　涣　离　旅　大有　噬嗑　贲　同人丰　咸　革　大过　萃　蹇　小过　遯　恒　大壮　小过解　升　大过　鼎　遯　同人　姤　否　渐　旅　咸
　　大壮　恒　丰　归妹　泰　夬　大有　晋　噬嗑　未济　旅剥　否　豫　明夷　谦　泰　复　丰　既济　贲　家人渐　小畜　益　同人　贲　既济　暌　未济　噬嗑　大有　损履　归妹　蹇　既济　井　比　咸　谦　渐　解　归妹豫　恒　师　困　未济　损　　頥　大畜　暌　中孚临　益　观　中孚　家人　无妄　頥　屯　夬　大过　革兑　需　大壮　干　姤　干　遯　讼　巽　鼎　大过萃　随　困　咸　比　豫　否　升　泰　谦　师恒　井　蛊　困　兑　萃　大过　坎　解　讼　井需　蹇　坎　大过　升　巽　革　咸　夬　随　既济丰　同人　鼎　大有　旅　未济　蛊　姤　恒　震　豫归妹　丰　复　随　噬嗑　艮　贲　蛊　剥　旅　渐谦　渐　家人　巽　观　遯　艮　蹇　归妹　解　震大壮　临　兑　暌　丰　小过　大壮　震　明夷　革　离旅　离　鼎　晋　艮　遯　小过　巽　小畜　渐　涣姤　蛊　井　兑　困　随　夬　节　归妹　履　涣中孚　观　巽　讼　　坎　节　坎　屯　需　兑临　中孚　中孚　涣　益　小畜　履　损　节　小过　丰恒　豫　谦　咸　旅　既济　蹇　需　屯　革　明夷家人　未济　暌　晋　鼎　　讼　解
　　凡六十四卦之爻变不变各半隂居阳阳居隂为不当位阳居阳隂居隂为当位当位不变不当位则变不变者自他卦而方来本卦变者自本卦而将徃他卦如得干之初为姤者方自姤而来盖姤之初六以隂居阳为不当变而成干乃为当位安于初而不变也若得干之二为同人者将自干而徃盖干之九二以阳居隂为不当必变成同人乃当位而安也他皆可类推矣爻者时用也卦者定体也爻之变不变以观其随时卦之变不变以求其大定变不变者数也利不利者命也辨其邪正则有理制其从违则有义君子处数者之间不回以求福不幸以免祸变动虽以利言吉凶当以正胜惟通乎昼夜之道而知者乃能以正胜吉凶若爱恶之私未忘于胷中则吉凶以情迁矣
　　凡一重卦分二卦卦各三爻卦以上下而分天地爻以竒偶而生隂阳卦者大体也两卦上下判为二体爻者时用也六爻竒偶通为一用【文王之卦自下而上者以爻为主也至于卦之二体则亦自上而下大象是也】
　　凡卦干兑离震在下者初爻爻皆当位卦皆不当位其卦当变干变坤兑变艮离变坎震变巽则卦当位爻不当位其爻当变坤变震艮变离坎变兑巽变干则爻当位卦不当位其卦复变震变巽离变坎兑变艮干变坤则卦当位爻不当位其爻复变于是巽变干坎变兑艮变离坤变震凡四变各复其本矣
　　二爻干兑爻卦皆不当位自爻而变干变离卦不当位则离变坎爻不当位坎变为坤兑变震卦不当位则震变巽爻不当位巽变为艮凡三变然后爻卦皆当若自卦变则干一变即成坤兑一变即成艮也离震爻当位卦不当位离卦变为坎爻不当位乃变成坤震卦变为巽爻亦不当位乃变成艮凡两变而爻卦皆当
　　三爻干离爻当位卦不当干变成坤爻不当乃变成艮离变成坎爻不当乃变成巽凡两变而爻卦皆当矣兑震爻卦皆不当位自爻而变则兑变乾卦不当位乃变坤爻不当位乃变艮震变离卦不当位乃变坎爻不当位乃变巽凡三变而爻卦皆当若自卦变兑一变即成艮震一变即成巽也【坤艮坎巽在上体者其变与干兑震离在下体者同】
　　坤艮坎巽在下者初爻卦皆当位爻皆不当位其爻当变坤变震艮变离坎变兑巽变干则爻当位卦不当位其卦当变震变巽离变坎兑变艮干变坤则卦当位爻不当位其爻复变巽变干坎变兑艮变离坤变震则爻当位卦不当位其卦复变于是干变坤兑变艮离变坎震变巽凡四变各复其本矣【干兑离震在上体者四爻与此变同】
　　二爻坤艮爻卦皆当位而不变【干兑在上卦者五爻与坤艮之变同】坎巽卦当位爻不当位坎变坤巽变艮凡一变而爻卦皆当位【离震在上位五爻与坎巽之变同】
　　三爻坤坎卦当位爻不当位坤爻变艮坎爻变巽凡一变爻卦皆当位【干离在上位上爻与此同】
　　艮巽卦爻皆当位而不变【兑震在上体者上爻与此同】
　　总干兑离震在下体者初爻各四变而复二爻干兑以卦变一变而安以爻变三变而安离震以卦爻变皆两变而安三爻干离以卦变凡两变而安兑震以卦变一变而安以爻变三变而安坤艮坎巽在上体者与此变数同
　　坤艮坎巽在下体者初爻亦各四变而复二爻之坎巽三爻之坤坎皆一变而安二爻之坤艮三爻之艮巽皆不变而安干兑离震在上体者与此变同
　　凡卦上下二体爻卦两安者或本爻安或两爻安无三爻皆安者如离在下坎在上者三爻皆安矣而卦复不安既济六爻皆安矣未济从之者以卦不安故也是故天下之理隂阳邪正既不俱全亦无咸顺天有不拱极之星地有不朝宗之水虽时雍之化比屋可封未免投凶于四裔也
　　凡卦爻两安者亦四变而复本下卦之初上卦之四卦爻必无两安此非星不拱极水不朝宗者乎圣人用易以天下地为泰火下水为既济遂致体用相济上下交安可谓智矣然否与未济不旋踵而来者非体势自然有不能终变邪故曰茍非其人道不虚行若从否泰既未济之理以天卦居下以地卦居上者初爻干兑离震爻卦皆当二爻干兑爻不当位干一变成离兑一变成震即爻卦皆当震离爻卦皆当位三爻干离卦爻皆当位兑震爻不当位兑一变成干震一变成离爻卦皆当矣【坤艮坎巽居上体者与此变数同】
　　初爻坤艮坎巽爻卦皆不当位自爻而变坤变震艮变离坎变兑巽变干自卦而变坤变干艮变兑坎变离巽变震爻卦皆当位
　　二爻坤艮爻当位卦不当位坤变干爻不当位再变离则卦爻皆当位艮变兑爻不当位再变震则卦爻皆当位坎巽卦爻皆不当位自爻而变坎变坤卦不当位再变干爻不当位三变离则皆当位巽变艮卦不当位再变兑爻不当位三变震则皆当位若自卦而变坎变离巽变震一变皆当位矣
　　三爻坤坎爻卦不当位自爻而变坤变艮卦不当位再变兑爻不当位三变干而皆当位坎变巽卦不当位再变震爻不当位三变离而皆当位若自卦而变坤变干坎变离一变即当位艮巽爻当位卦不当位艮变兑爻不当位再变干而皆当位巽变震爻不当位再变离而皆当位【干兑离震居上者与此变数同】
　　若爻从分数以上为竒降而下者上爻干离爻卦皆当兑震卦当爻不当兑变干震变离而爻卦皆当五爻离震爻卦皆当干兑卦当爻不当干变离兑变震而爻卦皆当
　　四爻干兑离震爻卦皆当位【坤艮坎巽居下者与此变数同】　上爻坤坎爻卦皆不当位自爻而变坤变艮卦不当再变兑爻不当三变干而爻卦皆当坎变巽卦皆当再变震爻不当三变离而爻卦皆当若自卦变则坤一变即成干坎一变即成离矣
　　五爻坤艮爻当卦不当坤变干爻不当再变离而爻卦皆当艮变兑爻不当再变震而爻卦皆当坎巽爻卦皆不当自爻而变坎变坤卦不当再变干爻不当三变离而爻卦皆当巽变艮卦不当再变兑爻不当三变震而爻卦皆当若自卦变则坎一变即成离巽一变即成震矣　四爻坤艮坎巽爻卦皆不当自爻而变坤变震艮变离坎变兑巽变干爻卦皆当自卦而变坤变干艮变兑坎变离巽变震爻卦亦当矣【干兑离震居下者与此变数同】
　　天尊地卑乾坤定矣者明二卦之体自上而降卑髙以陈贵贱位矣者明六爻之用自下而升上下殊情则势难俱顺尊卑合志则理易相安是故卦位以上为天爻位以初为竒者初四二位爻与卦必无俱安之理变而相从乃得俱安是故乾元用九则爻以天而从六坤元用六则数以地而从九观否泰既未济之卦则天地变易之理圣贤用易之心盖可见矣


　　钦定四库全书
　　易通变卷三十　　　　　宋　张行成　撰闰数
　　置闰之法起于日月之行不齐日一日行天一度月一日行天十三度十九分度之七其十三度为一年十三周天之数余七分则为闰数故闰法以七与十九而取以十二乘七得八十四以十二乘十九得二百二十八故年中取月日中取时则又以八十四为七分以二百二十八为十九分也今自一时积之一日余七分以一月之日数乘之计二百一十分十二月则二千五百二十分也满十九分为一时年得一百三十二时余十二不尽若以十九年乘之得四万七千八百八十分【合乎百三十三年之日数与百三十三运之年数】如法除折年得一十一日余十二不尽十九年得二百九日余二百二十八分则一日十二时之分数也通二百一十日故十九年而七闰无余分也
　　四分歴法天度三百六十五又四分度之一以四析之年得一千四百六十一分总三十二年得四万六千七百五十二分除四万六千八十分为三百六十日之正数余五日四分日之一凡三十二年计六百七十二分则三百三十六而倍之也得余分一百六十八者二十四之七也倍算即六十四年尽六十四卦总一百二十八年天地各六十四卦得余分六百七十二日故天统乎体八变而终于十六也
　　四十八年得余分二百五十二日二【按二字永乐大典本误作一今依宋本改正】百四十者五日之余也十二者三时之余也六十四年得余分三百三十六日三百二十【按十字永乐大典本缺今依宋本补入】者五日之余也十六者三时之余也六十三时者天之余分也并月缩之六十九时十二分为一百三十三时者地之闰数也自气言之五日三时皆为余分自日言之则三时为余分也
　　每四年盈二十一日六十四年盈三百三十六日五千七百六十年盈三万二百四十日以三十除之得一千八月计八十四年之数在月则五百四而倍之也【单算日余者以求气也通算月余者以求闰也】
　　日一年余六十三时月一年余六十九时又十九分时之十二不尽通日月之余得一百三十二时合之而二百六十四故实用之数二百六十四加不尽时之十二亦以为十二数则百四十四合乎坤之防若以为一时得一百三十三时故日用一百三十三也卦气图二百五十六卦之爻一千五百三十六者二百五十六之六而三百八十四之四也去四卦用二百五十二卦得一千五百一十二爻者二百五十二之六而三百七十八之四也是故乾坤互变各存本卦而以六十三卦为用四分歴比太初歴少灾嵗五十七以四乗五十七得二百二十八则两卦归竒之闰数也
　　太元用七十二防为日法则四分歴之意以偶数为用之体起于十八防为三时者所以求余分也以四千六百一十七嵗为一元则太初歴之意以竒数为体之用起于十九年为一章者所以求月闰也
　　干一爻得归竒防十三暗防八十四用防三十六总之则一百三十三也一百三十三者闰数之祖则气盈六十三月虚七十是也干巽一爻得一百三十三坎艮一爻得一百二十九离兑一爻得一百二十五坤震一爻得一百二十一每四象总五百八半之则百五十四者【按百上当有二字】月一日行度之细分并之则四日之分也干一卦用防二百一十六坤一卦用防一百四十四巽离兑用防一卦各一百九十二震坎艮用防一卦各百六十八每四卦总七百二十半之则三百六十者日一年甲子之六周并之则四年之日也日用防而当年月兼不用而当日是故蓍一爻之用防三十者歴数天数也暗防七十八者律数地数也归竒防十九者闰数物数也【六爻之归竒得一百一十四若四位之归竒得七十有六而已】
　　中分所盈为没朔分所虚为灭经世卦气图一气之首多一日者灭没分也天有十二舎月一年十三周天计行一百五十六舍则律数七十八之偶也
　　月一日行天十三度十九分度之七尽以一变析为十九分得二百五十四分则一百二十七而偶之者也一百二十七者揲蓍一爻明暗之全数也其十三度者一年十三周天之数十二度为徒行【每度析为十九分共二百二十八分】一度为及日之数余七分则闰分也一度之分十九与闰分之七共二十有六故月寔用二十六也【三十六之数月用二十六天用十天不用三而与地故天用七月用二十九】
　　五百一十二卦明数四十九蓍先除挂一一蓍三千七十二者天之太极也经世以为卦气图二百五十六卦通隂数共五百一十二卦之爻数再除三挂三蓍九千二百一十六者地之乾坤坎离四卦也经世以为声音图五百十二卦之位数余四十五蓍一十三万八千二百四十其三十蓍为显诸仁则九万二千一百六十者开物八月之用数也其十五蓍为蔵诸用则四万六千八十者闭物四月之不用数也闭物之十五蓍亦自分为三其十属地则三万七百二十者动植数一百九十二与一百六十相唱和之数也其五属天则万五千三百六十者卦气图二百五十六卦之爻析一为十之数也此十五蓍并挂一挂三之四共为十九皆天地之闰数也一析为三才三才各具冲气故为人物数也一与五属天三与十属地故十九之中地用十三天用六也夫十九蓍自三揲大数分之天用七地用十二故六日一卦加余分为七而月得十二也自十九用细数分之天用六地用十三故甲子以六十日而足而月兼闰有十三也天用七地用十二者竒用竒偶用偶本用也天用六地用十三者竒用偶偶用竒交用也【闰年有十三月者除隂本数六月之外兼天之七也】
　　天度之余五度四分度之一者六十三时也六十三者七九亦九七也七者数之赢九者数之究皆造化之妙用也故先天与太元用之元用九以六而行起于赢赞十八防当三时次踦赞三十六防当六时则九之微也养首先赞三百二十四防当四日半五十四时则九之着也余八十首七百二十赞当三百六十昼夜则一朞之用也实起于一时六防六十三时三百七十八防故曰元以六而行也先天用七以四而析三百六十当朞之日十用其七得二百五十二隂阳进退各用百二十共二百四十则四析六十时之数也余数六与交数六共十二则四析三时之数也故曰先天以四而析也元地也以六行者承天也先天天也以四析者从地也承天者本于天天统乎体故全用三百六十六日从地者本于地地分乎用故止用二百五十二日也
</div>
    <div class="pagination">
<a href="御制数理精蕴_page467.html">上一页</a><span>...</span><a href="御制数理精蕴_page463.html">463</a><a href="御制数理精蕴_page464.html">464</a><a href="御制数理精蕴_page465.html">465</a><a href="御制数理精蕴_page466.html">466</a><a href="御制数理精蕴_page467.html">467</a><span class="current-page">468</span><a href="御制数理精蕴_page469.html">469</a><a href="御制数理精蕴_page470.html">470</a><a href="御制数理精蕴_page471.html">471</a><a href="御制数理精蕴_page472.html">472</a><a href="御制数理精蕴_page473.html">473</a><span>...</span><a href="御制数理精蕴_page469.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
