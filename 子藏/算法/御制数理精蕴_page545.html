<!DOCTYPE html>
<html>
<head>
    <meta charset="UTF-8">
    <title>御制数理精蕴 - 第 545 页/共 595 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制数理精蕴 - 第 545 页/共 595 页</h1>
    <div class="content">　　皇极经世书解卷十二
<子部,术数类,数学之属,皇极经世书解>
　　钦定四库全书
　　皇极经世书解卷十三
　　邳州知州王植撰
　　观物外篇之八
　　黄氏畿曰以防经运生物用数第八
　　愚按此篇有经世三百六十卦图说有生物用数次及天地形体与五行
　　体有三百八十四而用止于三百六十何也以乾坤离坎之不用也乾坤离坎之不用何也乾坤离坎之不用所以成三百六十之用也故万物变易而四者不变也夫惟不变是以能变也用止于三百六十而有三百六十六何也数之赢也数之赢则何用也干之全用也乾坤不用则离坎用半也干全用者何也阳主赢也乾坤不用者何也独阳不生专阴不成也离坎用半何也离东坎西当阴阳之半为春秋昼夜之门也或用干或用离坎何也主阳而言之故用干也主赢分而言之则阳侵阴昼侵夜故用离坎也阳主赢故干全用也阴主虚故坤全不用也阳侵阴阴侵阳故离坎用半也是以天之南全见而北全不见东西各半见也
　　补注此以先天六十四卦分配一年二十四气盖两卦半而当一气二十四气共六十四也除乾坤离坎四卦不用者盖乾坤立天地之体离坎为天地之用乃六十四卦所由生何得列于其中用止于三百六十而有三百六十六六者閠数也盖主乾坤而言干在上坤在下故干全用而坤全不用也主离坎而言离开物于寅之中坎闭物于戌之中故离坎半用也干全用故阳侵阴之一分而十二节气皆起于月初天气之先至也离坎半用故阴一分为阳所尅而十二中气皆起于月半地气之后应也此閠之所由生也胡玉斋不知乾坤离坎四卦不用乃以二至二分四立总为八节每节各两卦外十六气每气各三卦合之为六十四卦多寡不均其法疎矣
　　黄氏畿曰成三百六十之用者二十四气各藏閠爻四者能变谓乾坤之泰否坎离之既未济主四立以生物也赢谓气盈也自冬至之始至大雪之终三百六十五日四分日之一六日举大数言之干全用者地上之用皆干主之其爻足当所余之六日地下之数虽有坤而不用也故曰干全用而又曰乾坤不用者盖举六日而言则主之以干而坤无用焉然天不能为昼夜则必视日出离之半为昼日入坎之半为夜盖非阴则阳不独生非阳则阴不独成必有昼夜则阴阳相得故离坎用半也主阳则干主六日主赢分则日出夘为昼离侵坎则在寅日入酉为夜坎侵离则在申故以离之半当六昼坎之半当六夜葢专言赢举日之谓也兼言赢分则举昼夜之谓也愚按此经世三百六十卦图说也以天运兼歴法言之先言乾坤坎离之不用就六十四卦而分别言之也次言四卦中干全用坤不用坎离用半以四正卦而分别言之也次言乾坤不用而用坎离以主日与赢分之故葢四正卦二十四爻爻直十五日固皆以藏閠而干以气盈之六日生闰离坎以昼夜相侵因以有气盈朔虚之各六日故有全用半用不用之别也此节之义详外篇臆説
　　离坎阴阳之限也故离当寅坎当申而数常逾之者葢阴阳之溢也然用数不过乎寅交数不过乎申
　　原注或离当卯坎当酉
　　朱子啓防曰此更宜思离当卯坎当酉但以坤为子半可见矣【按用数不过乎寅二语启防作用数不过乎中】
　　西山蔡氏曰此论阴阳徃来皆以驯致不截然为阴为阳也以坎离而言离中当卯坎中当酉然离之所生已起于寅震中坎之所生已起于申巽中矣故邵子谓离当寅坎当申也坤当子半干当午半即离卯坎酉之谓也
　　玉斋胡氏曰坎离阴阳之限者就寅申而言也以四时论之春为阳而始于寅是离当寅而为阳之限秋为阴而始于申是坎当申而为阴之限也数常逾之者离虽当寅而尽于卯中坎虽当申而尽于酉中是逾寅申之限而为阴阳之溢矣然用数不过乎中者葢邵子以卯酉为阴阳之溢则其所谓中者是取寅申而不取卯酉也葢子位阳虽生而未出乎地至寅则温厚之气始用事是所谓用数仍不过乎寅申之中也夫以离当寅坎当申推之则干当已坤当亥兑当卯辰震当子丑巽当午未艮当酉戌皆数之不及而邵子以为中者也又以离当夘坎当酉坤为子半推之则干当午坤当子兑当辰巳震当丑寅巽当未申艮当戌亥皆四方之中四隅之防处而邵子以为数常逾之者也此即邵子惧处其盛之意
　　黄氏畿曰用数不过寅交数不过申是则阳之侵阴止于寅阴之侵阳止于申也
　　阳主进是以进之为三百六十日阴主消是以十二月消十二日也
　　黄氏畿曰进三十六当朞之日一年之正数也消则不惟不进虽十二日亦与之俱消则一年之閠数也言进则长可知言消则退可知
　　愚按消十二日谓十二月消之为十二闰日与上进之为三百六十日意同黄氏谓十二日亦与之俱消难解
　　一生六六生十二十二生十八十八生二十四二十四生三十三十生三十六引而伸之六十变而生三百六十矣此运行之数也四生十二十二生二十二十生二十八二十八生三十六此生物之数也故干之阳策三十六兑离巽之阳策二十八震坎艮之阳策二十坤之阳策十二也
　　补注一卦用六爻六卦用三十六爻六十卦三百六十爻此天之运行一年之数也一卦用四爻九卦用三十六爻六十卦二百四十爻此地之生物八月之数也
　　黄氏畿曰阳主进故衍而伸之阴主退故不言衍伸总八卦阳爻一百九十二合体卦六十四得二百五十六万物非阳不生
　　愚按运行之数于六数递举之生物之数于四数止间举之者以三十六二十八二十十二为八卦之阳防数故余数可不及也干之阳策以下正申明上段意一说运行由三十六而推衍之生物亦以三十六而生生焉皆以三十六为干之阳防数而万物非阳不生也兑离巽以下又由干之防而歴及各卦阳策之数也大意亦同
　　体数之策三百八十四去乾坤离坎之策为用数三百六十体数之用二百七十去干与离坎之策为用数之用二百五十二也体数之用二百七十其一百五十六为阳一百一十四为阴去离之策得一百五十二阳一百一十二阴为实用之数也葢阳去离而用干隂去坤而用坎也是以天之阳策一百一十二阴策八十去其阴也地之阴策一百一十二阳策四十去其南北之阳也极南大暑极北大寒物不能生是以去之也其四十为天之余分也阳侵阴昼侵夜是以在地也合之为一百五十二阳一百一十二阴也阳去干之防阴去坎之策得一百四十四阳一百八阴为用数之用也
　　补注此又详言伏羲先天圆图体数用数之义葢六十四卦体数之策三百八十四爻去乾坤离坎二十四策为用数三百六十以当一年三百六十之数也体数之中去其交数取其用数为体数之用二百七十以当寅开戌闭之数也体数之用二百七十之中去干与离坎之防为用数之用二百五十二盖开物八月止用二百四十也
　　黄氏畿曰三百六十之中去其九十天自贲以上地自艮以下体数之用也天自明夷以下地自否以下则去之以为交数矣二百七十之中去阳策十二阴防六用数之用二百五十二也去离之防者去阳策四阴策二离之爻数也去离用干去坤用坎者干为所存四十四卦之主坤为所去一十六卦之主也天地之策去阴去阳者天之阴策全去地之阳策八十均之四方则每方二十去其四十用其半葢南北寒暑不可使之过者故去四十阳而不用东西昼夜不能使之无过者故用四十阳为余分也夫阳侵阴则阳有余分矣昼侵夜则昼有余分矣然天之余分常归于地是以一百五十二阳一百一十二阴合二百六十四也二百六十四之中去阳策八阴策四是为一百四十四阳一百八阴为用数之用者先去离次去干坎合二百五十二是即天自贲以上地自艮以上之数　一元十二防各分而为三十运然以一岁言冬三分不用以一日言夜三分不用是十二防而用九则二百七十运耳除开物以前闭物以后于三百六十运中生物之数不过八防二百四十运而已乃加闰数为二百五十二运者葢开物虽待天地交而为泰然气已始于贲闭物虽待天地不交而为否然体已成于艮地中之气难见而地上之气易识故自草木萌动以至地始冻止用二百五十二也愚按首篇体数四而用者三此乃详言体用之数首节言去干而用坎离此节言去干与坎离又言去离而用干去坤而用坎其所以不同者盖首节先言干全用又言乾坤不用用干者用其六阳以为气盈之主不用者独阳独阴不能生物成物故不用乾坤而用离坎即气盈与余分而言也此言去离而用干坎者以四闰卦分主二十四气始以离继以干坎终以坤坤纯阴主闭物以后不待言矣其始以离者至开物以后不久即至干则寅后戌前皆干坎主之以生成万物与首节以离坎为春秋昼夜之门者别为一义也
　　阳三十六三之为一百八阴三十六三之为一百八三阳三阴阴阳各半也阳有余分之一为三十六合之为一百四十四阳一百八阴也故体数之用二百七十而实用者二百六十四用数之用二百五十二也
　　黄氏畿曰阴阳各半故三阳三阴阳有余而阴不足故阳赢其一亦二百五十二
　　补注三阳三阴阴阳各半者所谓用数三而成于六也阳有余分之一为三十六所谓加余分故有七也张氏曰用数三百六十用数之用二百五十二何也主天而言一年用十二月主地而言一年止用开物之八月也
　　愚按实用之数用数之用皆分三十六而得之与前一生六节皆以干之阳策为重也
　　卦有六十四而用止于三十六爻有三百八十四而用止于二百一十有六也六十四分而为二百五十六是以一卦去其初上之爻亦二百五十六也此生物之数也故离坎为生物之主以离四阳坎四阴故生物者必四也阳一百一十二阴一百一十二去其离坎之爻则二百一十六也阴阳之四十共为二百五十六也是以八卦用六爻乾坤主之也六爻用四位离坎主之也故天之昏晓不生物而日中生物地之南北不生物而中央生物也
　　补注阴阳之阴当作余
　　补注卦有六十四爻有三百八十四去其交数取其用数分阴分阳阳得一百一十二阴得一百一十二去其离坎之四阴四阳则二百一十六为三十六卦之数并余阳之四十共二百五十六为去其初上爻之数也张氏曰先天八卦用六爻乾坤主之者体也六爻用四位离坎主之者用也所以体数实统三百六十运之全用数止当二百四十运则六之四也黄氏畿曰合卦爻二用之数得二百五十二此二百五十二所以为用数之用也每卦六爻一槩去其初上之爻则其所存者各四而已易以初上二爻为定体以中四爻为互体系辞谓之中爻所谓杂物撰德辨是与非非此无以见焉葢去初上之爻者以变占也然生物必用全体故离存四阳以受坤阴坎存四阴以纳干阳此既济交泰生物之主也阳去离之四则一百八阴去坎之四亦一百八合之二百一十六也用余阳四十者坤之阳策用其半共为二百五十六是二百五十二而加四与四位合也自先天圆图去各卦初上二爻观之天自临地自师以上八卦两两相联皆本于干之奇天自同人地自遯以下八卦亦两两相联皆本于坤之偶天覆地载中生万物其象可见矣
　　愚按此发明中爻互体以见离坎之能生物作数层洗发以明二百五十六之数三十六承上节来二百一十六者六其三十六也二百五十六者四其六十四也六十四卦去初上二爻六十四其四也离坎在先天中居卯酉之位则离四阳坎四阴皆主生物故以四为生物之数也四閠卦除坤居最后不能生物外离为生之始坎为生之终所谓昏晓不生物而日中生物南北不生物而中央生物此六爻止用四位所以为离坎之生物也　气以六变体以四分前一生六节与此节皆兼明六与四之义
　　体数何为者也生物者也用数何为者也运行者也运行者天也生物者地也天之独运故以用数自相乘而以用数之用为生物之时也地耦而生故以体数之用阳乘阴为生物之数也
　　补注用数阳体数阴故用数自相乘以阳乘阳而为用数之用二百五十二生物之时也体数之用以阳乘阴为二百七十生物之数也
　　黄氏畿曰天以独运者无假于地故以三百六十之用数乘三百六十之用数得十二万九千六百则一元之年数矣每以二百五十二为生物之时者自草木萌动至地始冻而物不生寅之末亥之初也地偶而生则不能无待于天矣故以体数之用为阳则以生物之数为阴以阳乘阴者以二百七十乘二百五十六得六万九千一百二十为易传所谓万物之数万有一千五百二十者六六之者以阴六之半合阳六之半为天地之中有生物之用故也
　　愚按此申明体数用数之义总収前文然据前文言之体数三百八十四也用数三百六十也体数之用二百七十也用数之用二百五十二加四则二百五十六也义详篇首臆说此节用数自相乘以阳乘阴二语补注黄氏二说互异黄氏说似曲折太多涉于牵强补注以阳乘阴为二百七十亦未知其用何乘法以何数为生物之数姑两存以俟知者　予友宋子锐臣曰生物之时自四六二十四而分故为阴生物之数自三九二十七而分故为阳体数之用二百七十阳也生物之数二百五十二阴也葢乘阳以阳者天三为阳倍三为六三三为九三九二百七十六六三百六十皆以阳乘阳也乘阴亦以阳者地两为阴三四一十二倍十二为二十四十之为二百四十加閠之十二为二百五十二亦即二百五十六皆以阳乘阴也黄氏以二百七十乘二百五十六得万有一千五百二十者六其说当是也
　　天数三故六六而又六之是以干之策二百一十六地数两故十二而十二之是以坤之策百四十有四也干用九故三其八为二十四而九之亦二百一十有六两其八为十六而九之亦百四十有四也坤用六故三其十二为三十六而六之亦二百一十有六两其十二为二十四而六之亦百四十有四也坤以十二之二十四六之六之一与半为干之余分则干得一百五十二坤得一百八也
　　补注本文一百五十二当作二百五十二
　　补注六六而又六之六个六六三十六也十二而十二之十二个十二也干用九九个二十四亦二百一十有六九个十六亦百四十有四也坤用六六个三十六亦二百一十有六六个二十四亦百四十有四也坤以十二个二十四为二百八十八六个二十四为百四十有四内以六之一个二十四与半个十二共三十六为干之余分则干之策二百一十有六并余分三十六为二百五十二坤之策百四十有四除三十六为干之余分得一百八十也张氏衍义曰用数之用二百五十二自物数言之则自草木萌动至地始冻为开物八月而加闰之日自人数言之则日用八时四分以七时二分为正年得二百一十六日当干之策一时二分为閠年得三十六日当坤奉干一分之策也所以然者人为天之用其用无冬夏而有昼夜以日计虽用十分之七总于一年则十用其全者是谓两地而三天故天綂乎体也物为地之用其用无昼夜而有冬夏以日计虽用十分之全总于一年则十用其七者是谓三天而两地故地分乎用也
　　愚按此本上传九章干之策二百一十有六坤之策百四十有四以明阳九阴六之义而以干之余分为消息之由总以明用数之用所以有二百五十二之故也
　　天圆而地方天南髙而北下是以望之如倚葢焉地东南下而西北髙是以东南多水西北多山也天覆地地载天天地相函故天上有地地上有天
　　补注张氏衍义曰天圆如虚毬地斜隔其中西北之髙戴乎天顶故北极出地才三十六度降及东南履乎天末故南极入地亦三十六度东南多水西北多山其髙卑可见矣地势有倾峻以其体大故人居其上而弗觉西北负实东南向虚也人倚实而面虚是以天潜乎北而显乎南水发乎西而流乎东也天包地地载天天地相函以立乎太极之中而能终古不壊
　　天奇而地耦是以占天文者观星而已察地理者观山水而已观星而天体见矣观山水而地体见矣天体容物地体负物是故体归于道也
　　补注张氏衍义曰二十八宿以别分野其余列星在朝象官在野象物故观星可以知天文山起西北水聚东南两戒三条五岳四渎如支体脉络各有伦序故观山水可以知地理天奇地耦故星一而山水二也
　　愚按天之体职覆地之体职载覆载万物者天地之体而所以能覆载者一阴一阳之道也道寄于体故曰体归于道黄氏谓与首篇阴几于道同补注添出辰与土为天地之体皆未是
　　天之阳在南故日处之地之刚在北故山处之所以地髙西北天髙东南也
　　愚按此义前后屡见盖康节所尝言而门人记之有详略故并存而可以互发也
　　天之阳在东南日月居之地之阴在西北火石处之愚按经世天地四象图日即干月即兑出于东而升于南火即艮石即巽在图之西与北黄氏以方图言之则去之逺矣此节黄氏入之第四篇今移入此
　　倚葢之说昆仑四埀而为海推之理则不然夫地直方而静岂得如圆动之天乎
　　补注按天文志言天体者三家一曰周髀二曰宣夜三曰浑天宣夜絶无师说不知其状如何周髀之说以为天似覆盆以斗极为中中髙四边下日月旁行绕之日近而见之为昼日逺而不见为夜倚葢之说即周髀之术也
　　黄氏畿曰辟葢天之谬
　　天有五辰日月星辰与天而为五地有五行金木水火与土而为五
　　愚按天四象对地四象邵子本义也即五行亦以四言之故首篇云日月星辰共为天水火土石共为地此节以五辰五行对举又是一义尚书臯陶谟抚于五辰洪范一五行邵子葢本此立言
　　五行之木万物之类也五行之金出乎石也故火水土石不及金木金木生其间也
　　黄氏畿曰四象之中无金与木以物类言之地四象从坤至巽则曰飞走草木木得石气从巽至坤则曰飞走木草木得火气若夫气藏于石则有火质藏于石则有金质言金气言火其归不同而皆出于石此四象之所以无金木也
　　愚按内篇之首动之大者节邵伯子谓金出于石木生于土木者植物之一类其说详矣黄氏飞走木草木得火气之说太曲
　　金火相守则流火木相得则然从其类也
　　补注金中伏火故金火相守则流金能生水其流而为汗水之象也火藏于木故火木相得则然火能生土其化而为灰乃土之象也
　　愚按金液有水之象木灰有土之象似非相生之实然金之生水火之生土舎此又无别说故邵子亦以此言之　又四渎之水皆东归海而生于西西金方也亦金生水之一义庐陵王道升云五行皆能生物惟金不生凡山有金银铜鐡诸鑛其山必童而不生草木亦克木故也
　　又按五行之说本朝有姚澄逺论生克云土生金以自辉金生水以自丽母子相养之义以生为生者也水生木以自枯木生火以自灭火生土以自灰父子相绍之义以生为克者也水遇土而隄火遇水而息金遇火而化木遇金而断土遇木而疏君师相成之义以克为克者也土得水而润水得火而温火得金而洽金得木而利木得土而荣以此言之又祖孙相报之义以克为生者也若火生于木而焚木金生于土而鉏土土养木而木反克土水滋土而土反旺水又生即所以为克克即所以为生者也语亦可防观物外篇之九
　　黄氏畿曰以运经世观物理数第九
　　愚按此篇有世卦年卦六十图说有天地气运之数又言皇帝王霸之治言天与圣之道言圣人之权言春秋之旨
　　卦有六十四而用止六十者何也六十卦者三百六十爻也故甲子止于六十也六甲而天道穷矣是以策数应之三十六与二十四合之则六十也三十二与二十八合之亦六十也
　　黄氏畿曰六甲谓六甲子当朞之日以运经世则用年卦六十年而六甲周三百六十年而朞日周如干之大有虽六爻各十年细分之则始于鼎终大壮也甲子六十而终亦与策数合则卦之用六十固其宜矣
　　补注三十六者老阳也二十四者老阴也三十二者少阴也二十八者少阳也皆过揲之策数也
　　愚按世卦年卦皆合甲子甲午用六十之数此亦其图说也
　　自泰至否其间则有蛊矣自否至泰其间则有随矣补注此据先天图言之自泰至否其间则有蛊蛊壊也先壊乱成法而渐至于否也自否至泰其间则有随随从也能舎旧从新而渐至于泰也鲍氏发微曰泰与否相对蛊与随相对
　　黄氏畿曰自泰至蛊以有巽之消也消而不长积十有八变则为否自否至随以有震之长也长而不消积十有八变则为泰葢阳消于上而动于下者随也利阴随阳不利阳随阴君能制臣之象也况又次之以旡妄乎阴消于上而动于下者蛊也利阳蛊阴不利阴蛊阳臣能制君之象也况又次之以升乎此天地间治乱之大几也唐尧元年甲辰年卦随也经世详书肇位平阳以至庶绩咸熙泰之始也汉髙帝乙未王关中其年卦亦为随焉周平王二年壬申年卦蛊也秦得岐西以至吞灭六国否之始也周世宗己未宗训立其年卦亦为蛊焉
　　天地之气运北而南则治南而北则乱乱久则复北而南矣天道人事亦然推之歴代可见消长之理也黄氏畿曰元防运世之数先天卦气三百六十爻当三百六十运可以推歴代之治乱尧舜禹汤文武之化皆自西北而至于东南世所以治吴晋宋齐梁陈之政皆在东南不至西北此所以乱也治乱之消长观人事而可见矣子至卯阴中阳将治也卯至午阳中阳极治也午至酉阳中阴将乱也酉至子阴中阴极乱也由否至泰是谓自北而南由泰至否是谓自南而北否泰之消长观天道而可见矣天道存乎一图人事存乎歴代故曰天人相为表里
　　邵氏嗣尧曰此说得自大圆图北方起复至干自子而午为君子道长故治南方起姤至坤自未而亥为小人道长故乱坤又起复故乱而复治也
　　天时地理人事三者知之不易
　　愚按有天时地理然而人事不尽然者君子尽人事而已
　　易之数穷天地终始或曰天地亦有终始乎曰既有消长岂无终始天地虽大是亦形器乃二物也
　　补注见经世天地始终之数及一元消长之数图黄氏畿曰一日之消长即一日之始终也一岁之消长即一岁之始终也凡前六限皆为长后六限皆为消自复至干长也自姤至坤消也
　　愚按此明天地始终之数义上节言天地亦有数此节以易之数言之按图求之乃悉其义
　　法始乎伏羲成乎尧革于三王极于五霸絶于秦万世治乱之迹无以逃此矣
　　黄氏畿曰始乎伏羲开物于寅成乎尧阳纯乎已为干革于三王阴生于午自此成秋极于五霸阳道已极闭塞成冬絶于秦阳隔絶矣犹归余于终之闰也邵子又诗曰羲黄尧舜汤武桓文皇帝王霸父子君臣四者之道理限于秦言限絶于秦而不得行也反乱为治难矣
　　愚按此即内篇之十三皇春也数句之意葢已前六防为长自午以后为消之始至秦为一大限矣内篇言王伯此变文为霸者按左传成公二年五伯之霸也疏云伯长也毛氏曰五伯之伯读曰霸伯取牧伯长诸侯之义后人恐与侯伯字相溷故借用霸字以别之
　　所谓皇帝王霸者非独谓三皇五帝三王五霸而已但用无为则皇也用恩信则帝也用公正则王也用智力则霸也霸以下则僣窃也
　　补注无为以道化民也恩信以德教民也公正以功劝民也智力以力率民也
　　黄氏畿曰自汉以后大抵祖莽而述操动欲法尧而禅舜实则僣窃而名为帝皇耳三国南北朝之簒弑五季之乱离尚可以人论哉譬犹日月薄蚀天地晦防禽兽逼人于阴暗中也
　　易始于三皇书始于二帝诗始于三王春秋始于五霸愚按此即内篇之六赞易自羲轩而下四句之意
　　尧之前先天也尧之后后天也后天乃效法耳
　　黄氏畿曰尧舜已防则乾道也伏羲所创者至此而成朱子曰尧时正是乾卦九五虞夏商周以后皆效法于尧坤道也易曰效法之谓坤
　　愚按此尧之所以为中天也以时以道皆然
　　天地生万物圣人生万民
　　愚按内篇之三昊天尽物圣人尽民意已详矣
　　天道之变王道之权也
　　补注天道之变无一定之气犹王道之权无一定之法也
　　愚按内篇之四变也者昊天生万物之谓也权也者圣人生万民之谓也注意已详
　　为治之道必通其变不可以胶柱犹春之时不可行冬之令也
　　愚按此君子所以贵知权
　　汉儒以反经合道为权得一端者也权所以平物之轻重圣人行权酌其轻重而行之合其宜而已故执中无权者犹为偏也王通言春秋王道之权非王道莫能及此故权在一身则有一身之权在一乡则有一乡之权以至于天下则有天下之权用虽不同其权一也补注一端犹言一偏也
　　黄氏畿曰春秋王道之权邵子言王道之权本此愚按文中子曰春秋之于王道是轻重之权衡也汉儒以反经合道为权春秋桓公十一年公羊传何贤乎祭仲以为知权也权者何权者反于经然后有善者也易系辞防以行权韩康伯注权反经而合道必合乎防顺而后可以行权也皆以权为变诈之意先儒辨之详矣
　　瞽瞍杀人舜视弃天下犹弃敝屣也窃负而逃遵海滨而处终身防然乐而天下圣人虽天下之大不能易天性之爱
　　黄氏畿曰权而得中即经也况父子之大经乎下又以君臣言
　　汤放桀武王伐纣而不以为弑者若孟子言男女授受不亲礼也嫂溺则援之以手权也故孔子既尊夷齐亦与汤武夷齐仁也汤武义也惟汤武则可非汤武是簒也
</div>
    <div class="pagination">
<a href="御制数理精蕴_page544.html">上一页</a><span>...</span><a href="御制数理精蕴_page540.html">540</a><a href="御制数理精蕴_page541.html">541</a><a href="御制数理精蕴_page542.html">542</a><a href="御制数理精蕴_page543.html">543</a><a href="御制数理精蕴_page544.html">544</a><span class="current-page">545</span><a href="御制数理精蕴_page546.html">546</a><a href="御制数理精蕴_page547.html">547</a><a href="御制数理精蕴_page548.html">548</a><a href="御制数理精蕴_page549.html">549</a><a href="御制数理精蕴_page550.html">550</a><span>...</span><a href="御制数理精蕴_page546.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
