<!DOCTYPE html>
<html>
<head>
    <meta charset="UTF-8">
    <title>御制数理精蕴 - 第 204 页/共 595 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制数理精蕴 - 第 204 页/共 595 页</h1>
    <div class="content">　　次八石赤不夺节士之心【石喻心之坚赤喻心之忠八居上中能处祸变守其坚贞之忠节死而莫夺此节士必然之志岂威武所能屈乎】测曰石赤不夺可与有要也【要约信也】
　　上九积善之贷十年不复【贷不足也十者数之终积善之道茍或不足至于终则不能复行矣九居度终故尤勉人以及时迁善至于衰落其将能乎】测曰积善之贷不得造也【造成也】
　　□【二方三州三部二家】永【地阳家八木上中亦象恒卦】隂以武取阳以文与道可长久【武属隂文属阳永之初一日入翼宿六度】
　　初一不替不爽长子之常【替音僣　僣爽皆差也一居永始能永其道不至乎僣差其得长子之常道乎】测曰不替不爽永宗道也
　　次二内懐替爽永失贞祥【二以隂躁不能于其道乃内懐其不正宜其永失贞祥也天道祸淫抑岂诬乎】测曰内懐替爽安可久也
　　次三永其道未得无咎【三以阳明故能永于其道虽当蒙福然尚居下时有未通故犹未得无咎也君子在此时当居易以俟命不可以小有挫屈遂息其所永之道也】测曰永其道诚可保也
　　次四子序不序先宾永失主【父先子后主先宾后乃其序也四以隂僣不能无差故子当序而不序宾反先而失主反常悖道寜可久哉】测曰子序不序非永方也
　　次五三纲得于中极天永厥福【三纲君为臣纲父为子纲夫为妻纲五以阳德之君故于三纲之道中正而无偏极至而无加所谓皇建其有极宜其天水厥福也】测曰三纲之永其道长也
　　次六大永于福反虚庭入酋冥【六居福盛故大永其福也然福有尽时盛有衰日及福尽反至于空虚其庭则日入于枯寂空冥之地矣虽欲救之其将能乎】测曰大永于福福反亡也
　　次七老木生莳永以纒其所无【莳更生也七在衰谢而逢阳如老木更生生意相续永以纒绵其所无而复有也】测曰老木生莳永厥体也
　　次八永不轨防亡流于后【八居祸中过时将极故其所为悖道乃独永于不轨是以祸患非独被于当时至于防亡抑且流于后世小人为国之祸其烈如此可不监哉】测曰永不轨其命剂也【剂剪絶也】
　　上九永终驯首【正始然后可以永终茍正其始矣犹有不永终者况于始之不正乎九之永终由能驯其首也】测曰永终驯首长恺悌也
　　□【二方三州三部三家】昆【地隂家九金上上象同人卦】隂将离之阳尚昆之昆道尚同【离分也昆同也昆之初一日入翼宿十一度】
　　初一昆于黑不知白【初以隂暗不能公其所同是以同于黒而不知白犹同于彼而忘于此是不公同而党于一偏也胡能偏及哉】测曰昆于黑不可谓人也【不可谓人言其私也】
　　次二白黑菲菲三禽一角同尾【菲菲相和采粲貌二得中逢阳故以能同为义言于白于黑莫不菲菲然相和无有不均盖禽虽三而角尾则一喻形虽异而心意则同也此同之善者也】测曰三禽一角无害心也
　　次三昆于白失不黑无除一尾三角【三以隂暗亦滞于一偏故同于白而不同于黑曽不知其非同于后而不同于前不能除其病此所以于公溥之道有所不足乎】测曰昆白不黑不相亲也
　　次四鸟托巢于丛人寄命于公【丛深而无害故可托巢公正而无私故可寄命此以上句兴下句】测曰鸟托巢公无贫也【公则均所谓均无贫也】
　　次五谷不谷失疏数众牦毁玉【谷禄也夫禄以养贤五居尊位而蔽于隂邪失其班爵之公譬人之贤才当得禄而反不禄之岂不失其疏数之宜乎盖君子当亲而反疏之小人当疏而反亲之然其倒置之如此者盖由众轻之小人而毁至贵重之君子也故曰众牦毁玉】测曰谷失疏数奚足旬也【均也】
　　次六昆于井市文车同轨【井市辐凑之所喻众同也六以福隆阳德之才故能公同于众文车同轨言天下莫不同也】测曰昆于井市同一伦也
　　次七盖偏不覆晏雨不救【晏晩也七居衰暮不能公同犹伞盖之偏不能遮覆忽遇晩雨之及曽无正救之功盖有其器雨偏其用则亦无及人之功也】测曰盖偏不覆德不均也
　　次八昆于危难乃覆之安【八居祸中是同于危难也其患则彼此之心如一所谓同舟共济胡越一心乃覆之安由均及也】测曰危难之安素施仁也【襄子走晋阳由尹铎之保障即其事也】
　　上九昆于死弃冦遗【弃冦众所同弃之冦也九居尽弊之地是同于死也然死非其人乃独于区区众所同弃之冦而遗之死盖死非其所徒轻生也如新室廉丹等能为贼莽死节纲目特书曰赤眉讨廉丹诛之不惟不与其死节之义复正其斧钺之诛由其弃冦是遗也故太史公曰为人臣不知春秋之义必陷诛死之罪此之谓也】测曰昆于死弃厥身也



　　太本防卷四
　　钦定四库全书
　　太本防卷五　　　　明　叶子竒　撰
　　□【三方一州一部一家】减【人阳家一水下下象损卦】隂气息阳气消隂盛阳衰万物以防【减之初一日入翼宿十五度立秋气终此首处暑气起于此首之初一斗指申夷则用事】
　　初一善减不减【以阳德而在减初故能以道自损其终至于不损然其自谦之意隐防难见故也】测曰善减不减常自冲也
　　次二心减自中以形于身【心之全体万理具备今不能充其本然之量是自亏损其中心之全体以致外形于身使其行亦不能全也】测曰心减形身困诸中也
　　次三减其仪利用光于阶【仪礼物之品数也如减膳彻乐之类三以阳德独能约身节已减其礼物之仪品所以利于登进之地也】测曰减其仪欲自禁也
　　次四减于乂贬其位【乂治也四以隂昏是以失于治民之道无以称其位也】测曰减于乂无以莅众也
　　次五减其黄贞下承于上宁【五居尊髙之位乃复退然损抑而以中正之道自处此乃下承于上臣尊于君之道君臣理得所以安宁也】测曰减黄贞臣道丁也【丁当也】
　　次六幽阐积不减不施石【幽深也阐发也积委积也石顽然不知觉之物也六处上禄隂邪好利惟深知发于委积之货财既不能减其所敛复不能施其所积徒顽然如石没身于利而不觉也】测曰幽阐不施泽不平也
　　次七减其疾损其防厉不至【防忧也七过中而入祸已不能无疾与忧幸值阳明故能补弊扶倾而减其疾损其忧尚得逺其危而不至也】测曰减其疾不至危也
　　次八浏涟涟减于生【艮浏小水涟涟流貌物之消减非才一朝一夕之故其所由来者渐如浏之涟涟涓然不絶是积减而至于极小也于生根本之至微是积减而至于极微也汉防曰寖微寖减是也八为减时之极故其取象如此】测曰浏涟之减生根毁也
　　上九减终利用登于西山临于大川【九居减之终损极必益退极必进所以利于登西山临大川也】测曰减终之登诚可为也
　　□【三方一州一部二家】唫【人隂家二火下中象否卦】隂之不化阳之不施万物各唫【唫音钦　唫闭也唫之初一日入轸宿三度】
　　初一唫不予丈夫妇处【一为阳数乃值隂柔故不为众所予盖以刚阳之丈夫乃以妾妇之道自处也能无羞乎】测曰唫不予人所违也
　　次二唫于血资干骨【干平声　血资身之物二居否闭之中独能全已自养是唫闭其身之血以资其身之干骨也】测曰唫于血防自肥也【防呼缚切瘦劣也】
　　次三貌不交唭防唫无辞【唭去吏切防鱼忌切　唭防有声而无辞貌三居否闭之时情隔不通然貌既不交无以察其色复唭防无辞无以达其忱上下不接如此宁无唫乎】测曰貌不交人道微也
　　次四唫其谷不振不俗累老及族【注阙】

　　测曰唫其谷不得相希也
　　次五不中不督腐蠧之啬【注阙】

　　测曰不中不督其唫非也
　　次六泉源洋洋唫于丘园【注阙】

　　测曰泉源之唫不可讥也
　　次七唫于体黄肉毁【注阙】

　　测曰唫于体骨肉伤也
　　次八唫遇祸祷以牛解【八居祸中故遇祸逢昼之阳故祷以大牲则解言厚费以当灾厚礼以祈祐也】测曰唫遇祸大费当也
　　上九唫不雨孚干脯【隂阳和而为雨九居否闭之极隂阳不和是以不雨乃欲以干枯之脯求其感孚是求非其道且干脯不能以自润又恶可望其润泽之及哉】测曰唫不雨何可望也
　　□【三方一州一部三家】守【人阳家三木下上亦象否卦】隂守户阳守门物莫相干【门户谓隂阳各有所守守之初一日入轸宿六度】
　　初一闭朋牗守元有【一以阳明而在守初故能絶其朋党之门以贞正自守岂不足以守其元本之所有乎】测曰闭朋牗善持有也
　　次二迷自守不如一之有【二以隂暗故迷于自守之道不如初一之善守其有也此因上赞为义】测曰迷自守中无所以也
　　次三无丧无得往来黙黙【三在守世仅能自守故亦无所丧亦无所得往来但黙黙然而已】测曰无丧无得守厥故也
　　次四象艮有守【艮山也人能有守重厚不迁有象于山则其守固矣】测曰象艮之守廉无也【古怙字】
　　次五守中以和要侯贞【要平声　五以刚阳中正之君能守其中和之道中则不至于偏和则不至于戾且此道也非独华夏可施虽要荒之君侯亦必以此为正也】测曰守中以和侯之素也
　　次六车案轫圭璧尘【六为上禄过中在否是国君不交于隣国车则按轫而不行圭璧则生尘而不用其德孤矣国可守乎】测曰车案轫不接隣也
　　次七羣阳不守男子之贞【阳动隂静阳行隂止七在阳家之阳是羣阳行动而不居得阳之道所以为男子之正也】测曰羣阳之守守贞信也
　　次八臼无杵其碓举天隂不雨白日毁暑【碓举而无杵天隂而不雨白日而毁暑凡此三象皆言有其用而无其器有其道而无其应盖八居否塞之将穷无能有以致其通也】测曰臼无杵其守贫也
　　上九与荼有守辞于卢首不殆【范望曰荼白也卢黑也九居守之终终能有守者也如贞正之妇甘与白首之夫相守初无务于黑首少年之心盖从一而终得于妇道之正故不至于危也】测曰与荼有守故愈新也【甘与同守虽则故旧愈胜于新也】
　　□【三方一州二部一家】翕【人隂家四金中下象巽卦】隂来逆变阳往顺化物退降集【翕敛入也翕之初一日入轸宿十一度处暑气终于此首之次二白露节起于此首之次三】
　　初一狂衡于翕其志虽欲逍遥天不之兹【狂衡放纵之意逍遥逸乐之事一在翕初性本隂险所存不正有放纵之意而未着尚敛其志虽欲徼幸于富贵逸乐之事然其所存邪侈天必不与之如此也】测曰狂衡于天未与也
　　次二翕中射贞【二居下之中得阳之正是能收敛其志于静之中无有偏倚使其发于外必无过不及之差所以为射之贞言其正已而后发发无不中矣】测曰翕中正予也
　　次三翕食嘬嘬【嘬嘬一举尽脔之意三隂邪而不中其贪利嗜禄有一举尽脔无厌之欲虽不言其凶凶可知矣】测曰翕食嘬嘬利如舞也
　　次四翕其羽利用举【翕敛其羽鸟欲飞之势也所以利用举有可进之阶也然鸟无羽翼则不能骞腾人无朋援则不能显达自古无有特成其功者也】测曰翕其羽朋友助也
　　次五翕其腹辟金谷【辟絶也金谷美食也五以隂暗其养不充闭腹絶食徒存髙世之想也】测曰翕其腹非所以举也【翕羽则可举翕腹则不可】
　　次六黄心鸿翼翕于天【黄中色鸿大也六在尊宗之地得阳之明既有中正之君复有鸿大之臣宜其翕入于天垂髙逺之业也】测曰黄心鸿翼利得辅也
　　次七翕缴恻恻【缴生丝曳矢以射恻恻痛心貌七失中入祸如鸟被射其心惟恻恻然而已无能脱也】测曰翕缴恻恻被离害也
　　次八挥其罦絶其羂殆【羂古县切　罦絶皆网也八在祸中故亦被于罦羂以逢阳刚则能挥而絶之虽则漏网而脱则亦可谓危矣此危而后安之占】测曰挥罦絶羂危得遂也
　　上九防其角维用抵族【防摇角貌欲触之甚也角刚而在上抵及也九居翕之极故极其刚躁如摇动其角欲触伤于人人必害之维用自及于族灭而已】测曰防其角殄厥类也
　　□【三方一州二部二家】聚【人阳家五土中中象萃卦】隂气收聚阳不禁御物相崇聚【聚之初一日入轸宿十五度】
　　初一鬼神以无灵【凡物形则碍碍则塞无形则通通则灵鬼神以无形故灵也易于萃涣二卦皆言王假有庙盖人之精神既散乃于庙聚之故言祭鬼神之道乃于聚赞发之】测曰鬼神无灵形不见也
　　次二燕聚嘻嘻【嘻嘻笑乐声二以隂昏羣聚而不节至躭于燕聚嘻嘻然而荒于笑乐乐胜则流矣】测曰燕聚嘻嘻乐淫衍也
　　次三宗其髙年羣鬼之门【宗髙年所以尽事人之道即所以尽事鬼之道也故曰羣鬼之门门谓道】测曰宗其髙年鬼待敬也【鬼待敬人之敬以敬已也】
　　次四牵羊示于丛社执圭信辟其左股野【与人让者必左故曰左股诗曰宛然左辟是也野粗俗无礼也礼以敬为主四之隂暗不明于礼牵羊示于丛社是任交神之事执圭以通君信是任聘隣之职乃不能致敬以尽礼让之则其左股乃粗俗而无礼是事神事人之道俱失也】测曰牵羊于丛不足劳也
　　次五鼎血之莸九宗之好乃后有孚【鼎血血食也莸臭草也九宗九族也五居福禄之中其得鼎肉之多至于臭腐推而以与九族共之其得惇叙之道如此其终有孚信之道感人也】测曰鼎血之莸信王命也
　　次六畏其鬼尊其礼狂作昧淫亡【传曰国将兴聴于人将亡聴于神今六过中昧于人道之所宜防于鬼神之不可知不智甚矣宜其狂昧以致淫亡也】测曰畏鬼之狂过其正也
　　次七竦萃于邱【竦怵惕起敬之意邱冢墓也所以藏亲之体魄孝子思亲怵惕起敬思聚祖考精神于邱冡以歆格之古惟庙祭无墓祭之文至汉始为之礼虽非古然亦莫非孝子仁人之用心不可废也】测曰竦萃于邱不可废也
　　次八防鸠在林防彼众禽【防于交切　防怒声八以隂祸而居髙显之极如防鸠之在于林是以众怒羣猜恶其非善类也】测曰防鸠在林众所防也
　　上九垂涕累鼻聚冡之彚【累萦也彚类也九处聚之穷故有垂涕萦鼻之象盖聚极将离必有死亡此乃聚家之常彚也盖人气聚则生气散则死乃其常也】测曰垂涕累鼻时命絶也
　　□【三方一州二部三家】积【人隂家六水中上象大畜卦】隂将大闭阳尚小开山川薮泽万物攸归【攸所也积之初一日入角宿三度】
　　初一积否作明基【否不善也一以隂邪积不善于幽独之中将必暴露于显明之地此恶之诚于中而形于外也】测曰积否在恶也
　　次二积不用而至于大用君子介心【介大也二以思中阳德之美犹君子积德而不用期而至于大用然其所以有此大抱负大经纶由其有此大心胸也】测曰积不用不可规度也
　　次三积石不食费其劳力【三失中不明徒积其不可食之土石岂不自费其劳力乎盖作无用而费实功之谓也】测曰积石不食无可获也
　　次四君子积善至于车耳【车耳车之蕃蔽也出思入禄离下升上又逢阳德是君子积善之多至于车耳言其足以蔽身也】测曰君子积善至于蕃也
　　次五藏不满盗不嬴【五居积聚之中故以库藏为义茍已无贪暴之实则民无偷窃之心是藏茍不满则盗必不多藏满盗嬴固其所也故夫子语季康子曰茍子之不欲虽赏之不窃上行下效理必然也】测曰藏满盗嬴还自损也【多藏必厚亡】
　　次六大满硕施得人无亢【大满硕施积而能散也得人无亢无竞维人也盖硕施足以得人得人所以无敌于天下也传曰仁者以财发身此之谓也】测曰大满硕施人所来也
　　次七魁而顔而玉帛班而决欲收寇【魁硕大貌班散布貌而语助辞魁而顔而冶其容也玉帛班而慢其藏也决欲谓诲淫收寇谓诲盗】测曰魁而顔而盗之招也
　　次八积善辰祸维先之罪【八以阳德而在祸中是人积善反遭时之祸其祸非已所致乃惟其先代之遗其咎殃也】测曰积善辰祸非已辜也
　　上九小人积非至于苗裔【九居积极资禀隂邪是小人积恶之极遗殃及其子孙也】测曰小人积非祸所骩也【骩委也】
　　□【三方一州三部一家】饰【人阳家七火上下象贲卦】隂白阳黑分行其职出入有饰【饰之初一日入角宿七度白露节终于此首之次五秋分气起于此首之次六斗指酉南吕用事】
　　初一言不言不以言【言身之文也故饰世皆以言为义一以阳明得文之理言不言务先行其言不以言信在言前不在于言也】测曰言不言黙而信也
　　次二无质饰先文后失服【服用也凡物皆先质而后文盖无本不立无文不行今无质而加饰是无本而加文则是徒文而已其后宁不失所用乎】测曰无质先文失贞也
　　次三吐黄酋舌拑黄聿利见哲人【黄中也酋成也拑包括也聿道也夫言者贯道之器三以阳德在思之成能出中道之成言莫不包括于中道也言而合道是为至言宜其利见于知哲之人也】测曰舌聿之利利见知人也
</div>
    <div class="pagination">
<a href="御制数理精蕴_page203.html">上一页</a><span>...</span><a href="御制数理精蕴_page199.html">199</a><a href="御制数理精蕴_page200.html">200</a><a href="御制数理精蕴_page201.html">201</a><a href="御制数理精蕴_page202.html">202</a><a href="御制数理精蕴_page203.html">203</a><span class="current-page">204</span><a href="御制数理精蕴_page205.html">205</a><a href="御制数理精蕴_page206.html">206</a><a href="御制数理精蕴_page207.html">207</a><a href="御制数理精蕴_page208.html">208</a><a href="御制数理精蕴_page209.html">209</a><span>...</span><a href="御制数理精蕴_page205.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
