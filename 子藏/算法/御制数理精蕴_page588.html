<!DOCTYPE html>
<html>
 <head>
  <meta charset="utf-8"/>
  <title>
   御制数理精蕴 - 第 588 页/共 595 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   御制数理精蕴 - 第 588 页/共 595 页
  </h1>
  <div class="content">
   &lt;子部,术数类,数学之属,三易洞玑,卷三&gt;
&lt;子部,术数类,数学之属,三易洞玑,卷三&gt;
&lt;子部,术数类,数学之属,三易洞玑,卷三&gt;


　　【右纬日差地行各自为经纬日差生于地行而日周于地有三百八十四爻爻自为经各成六卦积横成员亦三百八十四卦地揆于日只四十八度度自为纬各得六爻比纵成员有七百六十八卦天一而地二也故日因于天一南一北为二十四气地因于日一降一升为四十八度天周之卦只三百八十地行之卦得七百六十八天皆得一地皆得二也圗经起例皆谓箕斗交于坤中箕七为复初度箕一尾十八为复頥之交纬坤上六仍尾十八頥初九亦尾十八者天左地右皆宗于复斗杓之前为复终始自箕一为一则复初为初御頥而左行自箕十一为一则复上为初御頥而右转故地行之纬皆以坤直頥交络于复从复逆数则頥与坤左右互起也纬书七精反元皆在斗前説本于此然彼本汉歴日在斗前非通天地之朔也箕十一度为天地十一度皆在斗前每复二万三千三百七十六嵗以十一乘之余五千八百四十四以四因之为一复之数故四十五复而天地七精皆在斗前凡一百五万一千九百二十嵗洛书之本也六爻生变数有多少各依其方日行一度者卦各五万七千七十分从天而旋为三百六十五万二千五百分轨进一度者嵗各一百五十六分二厘五毫从地而旋为二千八百一步凡其生变乾坤六爻不过一卦既未济不过二卦坎离震艮巽兑不过三卦节涣随蛊渐归妹井困丰旅噬嗑贲各十二卦余各六卦徳有盛衰象有违合万物治弗之所繇也也授时测二至出入南北各不及二十四度为二十三度九十分强其实南北率为四十八度又测黄赤盈缩极差有二度三十分八十五秒其实黄赤之差生于地道逺近仰望正偏以易揆天则黄赤皆合离于宿度逺近一也易六爻升降于四十八度之内各视天体所视之星不因赤道以为中际故尾心之下无余初毕昴之颠无余上危虚张桞位不当中咎誉功凶非徒日舎也以四十八度分爻各得八度上下太狭引为六十度至九十度则上当极际引为百八十则五当极中今防地行迎日前后二至为二五之中则爻当十二度初尚出入尚二十四度合为七十二度应经纬之卦也地月水金日火嵗镇宿分为九际歴家又有四余紫气为木之余平行一日得三分五十七秒嵗行十三度五分四秒六不毫强比月之闰加行二度一十七分五十秒七十六毫强约二十八嵗凡万二百二十七日有竒而一周天月孛为水之余平行一日得十一分五十九秒并于月行加日二度十一分四十秒半约八嵗十月凡三千二百三十二日弱而一周天炁孛皆从日月顺行为天之隠象罗防为火之余计都为土之余日平行五分三十七秒即歴交之首尾凡月一交终二十七日二十一分二十二秒二十四毫而周三百六十三度七十九分三十四秒余一度四十六分三十秒即为罗计逆行之度凡十八嵗七月得六千七百六十三日有竒而一周天罗计皆从日月逆行为地之隂表故炁孛从天罗计从地天从左而地从右故明生于左蚀生于右也罗计之行九十三年而五周天凡一千二百五十八周而与地发于箕始炁以佐闰二十八嵗十闰紫炁一周凡八百三十五周而与月发于箕始孛以佐月六十二年而七周天凡二千六百四十周而与月发于箕始周数多者其直爻近周数少者其直爻逺繇是以推嵗星八十三嵗而七周天凡一千九百七十一周而与日发于箕始荧惑七十九嵗而四十二周天凢一万二千四百二十二周而与日发于箕始镇星五十九嵗而二周天凡七百九十二周而与日发于箕始太白八年一大周天凡二千九百二十二周而与日发于箕始辰星四十六年一大周天凡四百有八周而与日发于箕始不因周数以为逺近所繇金水皆一嵗周积乆廼尽火木镇迟速逺近自分髙下以为爻坎也因爻所直以三十六分其周数则得其所直之数因日所纒以三十六分其周数则得其所直之度以十一周四分之一乘之而象数合步防于易元故察罗计以知蚀分定地行以知差度则不用虚增嵗差虚损嵗余古今循环其致一也】










　　三易洞玑卷三
　　钦定四库全书
　　三易洞玑卷四
　　明　黄道周　撰
　　文圗经上
　　易之体三十有六其卦七十有二以四气以正八际寒暑以宣晨夕以稽故乾坤者易之元体也干动而直径于两极隂阳之所穷际坤动而辟周于四游日月之所出入也两极见于干而隠于干日月出于坤而入于坤坤以辟纬干以直经故乾坤毁则无以见易乾坤互藏宅于四正坎离相取贯于四维頥体离而纳坤大过体坎而纳干离以巽兊纳于中孚坎以震艮纳于小过四维定而八表立八表立而后诸卦可得而陈矣故屯从干比发于箕首歴斗而右行咸自干南发于觜端歴毕而西上屯歴八际十有八首以终于恒咸歴八际十有八首而乃见故乾坤上下屯咸所命各十八卦九次相起以八代嬗而星日之舎灿乎序矣故比坤也而乾宅之屯代干始一际而生需屯二阳也需二隂也需际于师次而小畜师一阳也小畜一隂也至于泰则匀矣小畜际泰次而同人同人一隂也同人次谦谦一阳也至于随则匀矣随复于临临复于噬嗑噬嗑复于剥剥复于旡妄旡妄复于頥咸之代干则亦犹是也咸一际而遯再际而晋交于营室之中屯一际而需再际而师交于室壁之际两者日月之防也日月错行分极以周咸为毕终屯为箕始屯以寒风咸以暑雨故日有冬夏星有风雨二者易之着位也咸始以风屯终以雨二者极之成爻也两极中道各四十有五两而合之为日月之际比赢而南绌南出日道三十有五十者绌也比出极道五十有五十者赢也五者天也十者地也天数二十有五地数三十五位相得故以日南之道合极比之道各复九十以二位之南准五位之比则两极之数皆着矣故五者天地之所升降也九二阳交赢五而介于南陆之道九五飞龙虚五而乗于上元之宫故五者两位之所得合也比极之南与赤道之比损益数中各二十有四以其南而裁之为昼比而裁之为夜昼夜相得配以寒暑则俯仰观察而天地相似君子之道当时则居之过时则去之极居而不迁时顺而不过故以逺于祸屯之代干二贞而得常五贞而未光二在宗室之内五在辅陈之外也夫天下之精微不在象际者则其唯极乎否之于屯五徳未变也而时类异动吉凶将逺焉其亡苞桑盖犹有屯之心乎否受之以临临斗也二当于弁戴筐以魁以乗辇道以御天下至于八月则在井渎之外矣临上为頥頥在天鼋北维之始际也頥受之未济未济天汉之交终也干坎之间天汉所屯自左来十有六首乃至于临临以立君咸自右来二十有八首乃至于渐渐以立相未济受终而尊其间矣未济而渐出于渐台入于天津内阶之北以为羽仪升犹之渐也家人则犹之升也干之始际终于家人九坎之北以入于坎坎者干之分体也于是乃受之需需者二际之端也大有上五次于上台人顺于下则天佑于上故需以敬而得之人有以顺而得之天噬嗑法也师理勅于上危非明于下准法而动则于大过也逺矣大过亦犹之頥也节之坟墓在于门庭其五在于天枢震之二在于雷电其五近于势姤以理势含其章晋以帝主介其庆于是两际而坤终之至于师则又一际矣晋日也师月也比辑也明夷食也以是出入皆在于坤蒙汜虞渊之间也师凶而有功豫乐而不终剥在女御而极于天相不宜下而宜上中孚则犹之大过也兊之与震皆在西维震脁而兊朒兊倚于阁道之傍革集于公辅而上两者天地之北阙也盖在斗杓而或以击遯在两乙而或以嘉是在传舎之下矣三际而离终之离之九四积尸之陵也至于小畜则又一际矣天地之际在小畜而物患生焉五宿于天门而上疑于招摇蛊以积廪慎其端无妄以谗忧其终小过则犹之中孚也旅困之上皆在贯索荣誉发于上而谗言动于下夫易之所忧患其唯荣人乎日霆之前无湛泽帝王之前无腴体在于明廷而渫伏者有之矣其进言益逺则其辨言益藐旅困之言在于背阍天耳不属谁为聴者解则宥矣咸则感矣咸者咸池之前北为女床天子之所休解也自屯而咸复为经首其西则兊震之所交其东则艮巽之所治也咸反于干而受之上于天棓在屯之六三其下子也适于泰泰上于女其下老人也观在阙丘之右上乗辇道以为进退观矣而受之頥頥受之既济犹屯自頥而次于未济也既济之三在于两河未济之四在于天津两者天地之大界也夫天地之大当朞之步以为里当朞之里以为度去当朞之里而损出极之度故地去六万六千六百余里而衡平两极因而两之十有三万三千三百余里而周环极端易道倍之故易二十六万二千一百四十有四地径四万四千四百余里当易六爻之一洁其两端二五之合皆去四千三百二十则以万里之地湛垂象之照有余矣故两河天津相距四万三千二百里天参而地一之两维之距一万四
　　千四百余里中外所界于溟渤也【阙】　　　　　　祸不存于【阙】　殷克鬼方害不存于鬼方以为王者之治柔逺焉耳未济则犹在津右也归妹方在河中萃之上乃在津首矣夫天下之正志者则其唯独乎升涉津而不疑萃涉津而嗟故羣者所为独也同者所为异也睽之张弧天津之疑也天作易者其犹疑象乎汉津之弧归妹之筐鬼方在中狗马在傍君子犹疑之君子正志不惑于家逺女而尚贤遗形而帅气则亦何疑之有睽而坎受之坎而讼受之讼则泰之际尽矣于是而为同人同人者泰之次际也同人而贲贲者文也师也相也天柱之阙也或得之而叹者何也殷人之色也君子之徳不文天下则不文其身违时之典不旌其人大过则犹之頥也涣在天柱之首天子之所大号也艮在阳守之限通人所不事也理势之间或夬或疑明夷之巅帝或霣师恶在螣蛇之夬也故晋之出地明夷之入地君子所自致其昭晦也日月之行皆无有食者或比而食之晋而明夷师而及比或食以朔或食以望君子之所自讨也自讨而谦谦卑而光至于谦则又一际矣复有于谦能谦而不终孚则犹之大过也巽之丁癸犹有六甲之义焉夫六甲之义盖在易始不自轩辕氏有也蛊之尚甲巽之尚庚一以立其义一以致其武二者天地之大用也世无金木之用则水火之利皆废矣君子为仁足以全好为义足以领恶巽之上在于附路奚取乎鼎者天地之中也其下三门天地之铨衡也两济乎于上三门停于下河汉所环杓酌其间益者以之损损者以之益壮者以之遯遯者以之壮壮在两乙天地之情也以天地之情履壮而行犹或危之而况于人乎况于君子庶民乎壮而离受之离而后履之履之五二皆在帝前其上则华盖之所覆也下则帝席之所跗也捧璧御马以为不足而益之履虎善履者莫若随至于随则又一际矣随而大畜畜于两徳徳有隂阳是为徳房小过则犹之中孚也出于鞬闭而上于卷舌八表之治于是乎止矣丰中也羲阳方中不言前星天子总治不右帝子君子之道当五则居之过二则去之井以知险心恻而不忧蹇以知阻匪躬而不惧险阻不惊乃复于恒至于恒而屯咸之治当复更始矣故咸之复于恒北方之终卦也屯咸恒晋师夷比八者乾坤之四辅也乾坤坎离界于上际上三而从阳八表之治界于下际下四而从隂上三以左下四以右故屯者天也者地也咸者天也恒者地也天地之统各三十有六五五相得为三百六十五十相命而经首环始上者天也下者地也阳者天也隂者地也两济之义在于干始始而终之隂阳交分故自表际而外天卦二十有五地卦三十上下相维五十之申求于圗书两极昼夜屈伸之故则亦大乎备矣从而逆行乃授于临临者交防之元也【右文圗经七十二卦直极取度反周一卦为十二爻爻直三百六十五度一卦反复而周极径之度其横五度每卦各五亦七十二卦而周天围之度凡卦反复为十二爻两极悬视则为两卦唯乾坤坎离大小过頥申孚八卦反复不变故举六爻则仅六十有四举全爻则反复不变八为十六遂加一八为七十有二盖宓圗对待以干匹坤以坎匹离东西隂阳各三十有二文圗反复反屯为反咸为恒屯咸诸卦皆以一卦为两卦反复相起八体之卦亦复如是故体卦有八倍为十六交卦二十八倍为五十六两体相命各三十六以为一嵗之也其例各隔八相起如乾卦直下以干代坤次起屯位下直于便隔八位而生需需直有讼又隔八位而生师师直有比又隔八位而生小畜小畜直履又隔八位而生泰泰下有否又生同人同人下为大有又生谦谦下为豫又生随随下有蛊又生临临下有观又生噬嗑噬嗑下有贲又生剥剥下有复又生旡妄旡妄下为大畜又生頥頥为体卦不动上距旡妄已隔九卦不生故前去四位而生坎坎还两际而生离而左旋卦尽为上经之终上经一周有乾坤頥大过坎离六卦合为十二卦间生屯需师小畜泰同人谦随临噬嗑剥旡妄十二卦合为廿四卦并十二体卦为三十六卦而为上经咸卦起于南方乾卦之右与屯对发上直于恒亦隔八位而生遯遯直大壮又隔八位而生晋晋直明夷又隔八位而生家人家人直睽又隔八位而生蹇蹇直于解又上生损损直于益又上生夬夬直于姤又生萃萃直于升又上生困困直于井井又上生革革直于鼎又上生震震直于艮又上生渐渐直归殊又生丰丰下直旅又生巽巽下直兊又生涣涣下直节前九卦值頥不生退八位而生中孚中孚九位生小过还复两济而终于頥右旋卦尽为下经之终下经一周有中孚小过不动合为四卦间生咸遯晋家人蹇损夬萃困革震渐丰巽涣既济十六卦合为三十二卦并四体卦为三十六卦故上下二经各三十六卦者反复之序也上下二经共三十六卦者反对之合也如依宓圗对待以论文圗则干南坤北离东坎西頥东北中孚东南大过西南小过西北去十六方之限而立八正之体则依然一六十四卦圗矣所以必加八限为七十二者文圗原不对待直以极南极北为昼夜之道一进一反成十二辰乾坤坎离頥大过中孚小过进反昼夜皆为一卦虽歴冬夏不复异名屯需师畜虽有异名其实一体如干之隂歴可遂为坤坤之隂歴可遂为干则屯之下卦可遂为鼎之上卦可遂为革矣易先乾坤以立四正终坎离以立四维衘頥大过中孚小过以成八表此十六卦自为名体屯防咸恒自辅一卦之首既济未济自随一卦之终直径两极则上下异名横周四维则南北再值非八体之卦则对待而成五十六卦则进反为序也故易举干以对坤犹举屯以对咸恒非举咸以对干恒以对坤也故屯为上首隔八相起左行而抵于頥咸为下首隔八相起右行而抵于中孚易之体合左右以立径其圜体唯左行以为周径有三百六十之度歴两极而昼夜以知周有三百六十之围逾一卦而闰余以定故宓圗明嵗差日行之顺逆文图明出极积闰之围经也北极余度入地三十六以九十一割之出地北上五十五度南极出地三十六以九十一益之在天一百廿十七度以一百二十七半合五十五得一百八十二半是天面之度地上所直之爻也爻各三十度六爻得百八十度去其余分则自北极以北五十五度上爻得三十为地之数五爻得二十五为天之数余五数在北极之下正属五位之中自五数而下又八十五度为赤道度除六十为四三两爻其余二十五度为二爻之中又余五数在赤道之下余三十而下爻以终因而反复昼夜之间二五互位其去上初皆五十有五河所为圗也极去赤道与赤道去极折而两之洛所为书也日行出入黄赤常二十四度月行出入不过五度故以赤道距极之度加减六爻之分上而去极下而去赤各余五度者为天地之中数以六爻距赤之分加减出地之度二五前后各五十有五者为易爻之交度也天之一度当地三百六十里故去地三百六十里而极没一度鸟绳曲道常三而当二故千八十里而当七百二十里去极二度矣古今测晷差殊约以一期之数刬其余分两极相去百八十度当六万四千八百里合其余度以里准之当六万六千六百二十四周两极为十三万三千二百四十里里当三百六十步则两极之周当四千八百六十三万二千六百步也围三径一则地周之径当四万四千四百余里约以一朞之防兼益余分得四万三千八百三十乗以六爻得二十六万二千九百七十四五分二八此天地之全分也易以六十四乗六十四为四千九十六以六十四乗四千九十六为二十六万二千一百四十四不及天度八百有三十六爻上下各虚四百一十五尽天之度与地里数余分之积尚余六千二百有一是则地之里数当日之辰数六十嵗积日之辰当三百六十度积里之地也以一嵗之辰十之以为地径之里以地径之里六之以为天周之卦以天周之卦半之以为地周之极以地周之极半之以为日距之道故出极之径明而周度之围着周度之围度着而闰蚀之差见也是篇之义专明二位之位以百八十度度二五之髙深五十之间以为表际上经为天下经为地上卦为天下卦为地表际之间前三而后四故上经在前除八体卦入际之卦凡二十四下经在后除八体卦入表之卦凡有三十两济二卦在坎离之终乾坤之首下不系于涣节上不系于屯咸在干坎之中合以与干故干之天卦二十有五坤之地卦三十是又一义也要于二五两极交赤之防上下昼夜则其较著者矣】
　　文圗纬上
&lt;子部,术数类,数学之属,三易洞玑,卷四&gt;
&lt;子部,术数类,数学之属,三易洞玑,卷四&gt;
&lt;子部,术数类,数学之属,三易洞玑,卷四&gt;
&lt;子部,术数类,数学之属,三易洞玑,卷四&gt;
&lt;子部,术数类,数学之属,三易洞玑,卷四&gt;
&lt;子部,术数类,数学之属,三易洞玑,卷四&gt;
&lt;子部,术数类,数学之属,三易洞玑,卷四&gt;
&lt;子部,术数类,数学之属,三易洞玑,卷四&gt;
&lt;子部,术数类,数学之属,三易洞玑,卷四&gt;
&lt;子部,术数类,数学之属,三易洞玑,卷四&gt;
&lt;子部,术数类,数学之属,三易洞玑,卷四&gt;
&lt;子部,术数类,数学之属,三易洞玑,卷四&gt;



　　【右纬所度南北二五天面之数皆櫽括言之尽三百六十以为昼夜其寒暑永短黄赤余袤皆包于爻数之内约自地平而上北至北极上余三十六地平而下南至南极上余三十六则昼夜十二卦初上六爻平分天体较然着矣今言南百廿五度北五十五者虚其五位以为距上出入之数合五与上率得六十也凡易阳爻据气行三十度四十三分六十八厘七十四毫隂爻据朔行二十九度五十三分五厘九十三毫干六爻行三百五十四度三十六分七十五厘坤六爻行三百五十四度三十六分七十一厘十六毫均之三百六十微有不及日月正交三百五十七六四申交一百八十八有五及交终三百六十三度七九三四隂阳间杂率有余分在于五中以为卦徳故二五两爻皆距虚五以象入交之数也其实黄赤离极合百一十五北出三十六合百五十一南平三十二合百八十三内卦出入黄赤四十八度并地平之数卅二外卦逺近北极七十二度并斗维之数二十八分为六际誉惧功凶之所繇生也六际反复乗七十二卦为八百六十四卦以十因之为二千六百四十两嵗之歴也以嵗积之八千六百四十嵗而差一百三十五度卦部虽殊积差一也律隔八而生上下损益以三为限一为实易隔八而生上下损益以六为限二为实凡易十有八变每变举十为百八十以六分之每爻三十以四实之干三十六则坤二十四震二十八则巽三十二坎离艮兊各从震巽分数其隂以三实之坤二十五则干十三震二十一则巽十七坎离艮兊各从震巽分数其阳隂阳老少上下损益则七十二卦赢乏之分举可齐矣今屯隔八生需适益二阳需隔八生师遂损三阳者需从其隂体数一百九十二师从其阳体数一百三十七也师隔八生小畜适益四阳小畜隔八生泰但损二阳者小畜从其阳体数一百二十二泰从其隂体数一百八十也泰隔八生同人适益二阳同人隔八生谦就损四阳者同人从其隂体数二百有四谦从其阳体数一百三十八也谦隔八生随适益二阳随隔八生临但损一阳者随从其阳体数一百十四临从其隂体数一百六十八也举此八端余可意悟间有参差以老少动静绌伸相并则二十六万二千一百四十四卦可以八际相生不竭然易之序卦自以象义为主象有屡易而意义各配宓文占玩皆不相袭故圗但举象不复从律律生于晷不生于象象主变而义无穷晷主常而体一定也表晷之法具在天方圗宓圗天方五百一十二规而圎之中容天方三百六十六规而圎之中容易方四千九十六三方二圎外内相函以中函之方直外圎之度以中函之圎直内方之易故上下径悬一百二十八中分地平上下六十四表髙八尺每尺各八细之则一尺而当八尺之表大之则一表而当一尺之寸乾坤坎离頥中孚大小过各自勾股以辨矢之道故日之去地六十四倍表端去日六十三倍日一度三百六十里下距地中二万三千四十里夏至悬径正当六十四倍春秋分倚数六十七倍二万四千一百二十里冬至大斜七十八倍二万八千八十里三差之间二至相距五千四十里以一丈三尺分之去其尺有二寸实晷一丈一尺二分共直四十八度每度二寸四分之晷当地五百八十五里之差余距天中九度微弱当五千四十里为尺二寸之本矣其法以绳直表端天中五十五度有五北去地平三十六度以为极分南去黄道三十六度以为交分损益十二以为至分南至地平亦五十有五以三十六与五十五相御取度自天中南至黄道十二度倚直之数微差一寸又南至赤道倚直之数袤差三尺又南至黄道倚直大差一十四尺其晷端初差一寸则表端差一分晷端差三尺则表端差一尺晷端差十四尺则表端差四尺表端差一尺者为日差一千八十里表端差四尺者为日差三千九百六十里是北极出地三十六度之数如极出有髙庳则日道有逺近晷影因之前却可以数取也唐开元间遣南宫说等分测晷极阳城晷长一尺四寸八分弱北极出地三十四度十分度之四浚仪岳台晷长一尺五寸微强极髙三十四度八分南至朗州晷长一尺一寸六分极髙二十九度半北至蔚州晷长二尺六寸九分极髙四十度南北相距三千六百八十八里九十步极差十度晷差一尺五寸三分则是不及三百里而晷差一寸记载之误也今以天方绳凖实测得北极出地三十五度黄道距表端五十六度三十一分七厘五毫则夏至之晷一尺一寸八分冬至之晷一丈三尺自古皆云冬至晷一尺四寸八分无有知其故者北极出地二十九度半赤道距表端六十一度八十一分七厘五毫则夏至之晷五寸冬至之晷一丈三寸北极出地四十度赤道距表端五十一度三十一分七厘五毫则夏至之晷一尺八寸冬至之晷一丈六尺三寸是朗州夏至晷只五寸蔚州夏至晷只一尺八寸差一尺三寸无一尺五寸之差又所载二晷分寸皆殊无疑其误也蔚州极出地四十度与上都正等授时于燕都立四文表冬至景七丈九尺八寸五分于正南二千里立四丈表冬至景七丈九尺二寸四分两晷较差六寸一分又燕都夏至景一丈一尺七寸一分正南二千里景一丈一尺四寸四分两晷较差二寸七分以燕都夏至四丈表与蔚州夏至八尺表较之五八得四以五进一尺八寸之晷为九尺晷较燕都晷长二尺七寸为标长景逺之差不在极髙里亘之限以洛南一尺五寸二分除蔚州一尺八寸亦差二寸八分则夏至晷景率六百三十里而差一寸如宋元嘉所测交州去洛万八百二十里景在表南三寸二分其为一尺八寸二分计六百里差一寸是皆夏至之晷非冬至之晷也冬夏二晷有赢有缩夏至日晷在于表端停而渐缩冬至日晷勾于大袤而渐舒停者晷缩而里广袤者晷舒而里促如上都冬至四丈表二千里差六寸一分则一寸之晷当三百三十三里燕都夏至四丈表二千里差二寸七分则一寸之晷当七百四十里以古法周南重表千里晷差一寸之说较之唯阳城为中施于异处则不复然亦唯冬至为然施于夏至则一寸之晷只当三百八里矣故知灵宪所传千里一寸与古今所疑六百里一寸者皆误也盖表出于地日斜于天舒缩渐逺古人测晷以启盈缩之智非立景以定进退之度也今以天方绳表实测得阳城冬至晷长十六尺一寸二分以八较之为一丈二尺八寸九分六厘夏至晷长一尺四寸八分以八较之为一尺一寸八分四厘春秋分晷长五尺七寸六分以八较之为四尺六寸八厘以夏至之晷南除二分之晷则北陆二十四度只余三尺四寸二分四厘之短以二分之晷南除冬至之晷则南陆二十四度便行八尺二寸八分八厘之长矣以一尺一寸八分四厘之本合北陆之晷为四寸六分八厘以一尺一寸八分四厘之本合南陆之晷为九尺四寸七分二厘三分损益合差二寸五分七厘再以六段积差北陆四尺二寸八分南陆九尺一寸二分亦三分损益合差五寸二分约以五寸二分为初差之本以二寸五分七厘为余差之未损益八尺举可知也繇是以推损益之原数生于八存一不尽而差度乃分三分六十有四则一为赢三分八十则一为缩故以七十二调之上举八者得三十二下举十者得四十故以九命八上得四而下得五犹上经之为三十下经之为三十四也天下表晷唯洛南黄道距天中十二赤道距黄道廿四三分损益晷律最真每尺八寸加二以为差本三分以为晷实余四极表皆以四为实以三为法故林邑极出地十八度冬至晷八尺春秋分二尺六寸五分安南极出地二十一度冬至晷九尺五寸春秋分三尺一寸六分蔚州极出地四十度冬至晷二丈二尺五寸春秋分七尺五寸铁勒极出地五十二冬至晷三丈九尺春秋分一丈三尺皆损益四分之一矣与其八十分测多寡难调不如归之八尺损益之径也唐人以林邑铁勒出极逺近视阳城各上下十七南北相距六千一百一十二里分之为每度三百六十里于天方最亲但于晷尺冬夏殊未之合故复约以天方分其里数三百六十以为度五百四十以为晷晷有长短各千八十里而差二寸故日鸟飞准绳三而当二里度既明然后以分卦位每一表而定一方之位一方八尺内容四千九十六寸六十四方而容二十万二千一百四十四寸凡内四垣二千四十八寸径五百一十二平分二百五十六为天中南过八十寸为夏至日道又南一百九十二寸为二分中道自二分中道垂股外方一十六寸为日道外廉下视冬至二十四度在地平上三十四方横矢上方一十六寸为日道上亷日晷所直前阳后隂前后五千四十里故过六千里则晷平六十四丈冬夏损益日轨不周以万八十里为隂阳之交以六十四为天方之径损其四倍以得日道益其度分以得天周则天度冐日四倍之寛日环当天一度之径施之于易按表方知射晷巧妙乃知古人捕影睨日之为虚谈十尺八表之有隠义也】三易洞玑卷四
&lt;子部,术数类,数学之属,三易洞玑&gt;
　　钦定四库全书
　　三易洞玑卷五
　　明　黄道周　撰
　　文图经中
　　天动示象示象者九人动示息示息者六九以倍六以参滋数相归宅虚以知故欲聪以知则莫若静虚静虚者所以夙治弃恶于天下也人之病生于脏腑天之病生于象气藏幽布微杳防莫知握之以数而化乃可治故数者齐也象息之所握齐也象有六爻爻有三变息有三有六代不测其焉知厥象立权称衡是为夜行故日十二辰而爻象反复一辰之息二千一百九十强一一日之息而当六朞之歴故息当辰也爻当嵗也息有三隧脉有四营营息相益损每复约其长短赢绌疾徐而性命可别矣故息者易之微始也息始于黄钟之上宫两而参之五十有二合于夹钟之上宫故万物之息皆息于子而达于卯卯者日精之脏五徳所视以为伸屈也辰星视日前绌十六后赢十六遅疾之防二十有一息数视之以为至减泡清肠系焉大白视日晨绌二十四夕赢二十四遅疾之防三十强余息数视之以为次减气海溷肠系焉填星视日辰夕赢绌九十有六退疾之一百二十九息数视之以为次加脾与胃系焉嵗星视日辰夕百有八退疾之一百三十二息数视之以为又加肝与胆系焉荧或视日晨夕百三十有二退疾之一百四十六息数视之以为至加心包络三焦系焉此五视者腑脏所应以为呼吸也心系以日肾系以月日月循环五徳所依肺上覆之以囿元气窍二十四以先诸路故肺心肾三者不与五徳同务三极之总也肺之左盖道胃与脾清肠之气出于肾右其间稷稷微濇以遫盛于隂夜衰于阳昼肺之右盖道胃与肝浊肠之气出于肾左其间皞皞疏越以敷盛于阳昼衰于隂夜肺之中盖道胃胆肾膻胞之气出于准中其间籧籧别滙而濩衰于卯酉盛于子午故肺者八表之通道也肺上于咽门以施兊端精物之交暨于上天嘘而取之肺布于贲门以都膻中神物之交暨于岳渎坐而取之肺持于防门以服胞中鬼物之交暨于层渊噏而取之故气平则心平气衰则心衰气固则水滋气耗则水涸故心以气气以心胆以气气以肾日以命月月以检日气持其盖函物之所以不写也故干者所以为盖也盖者所以为函也任者所以为督也督者所以为任也带在季脇函盖之间断韏如纯谓之坤维蹻所系达于冲门故任督冲带两维两蹻八脉者爻象之经首也尾箕而下杵臼之北发于防隂谓之潜龙三泉而上天闗之端谓之承浆交于上九上九龂交至于防任督乃代参首而下复反于箕尾长强尾骶任督再交故干者任督之准维蹻之所循起也离为隂蹻下发于照海中达隂交上至于缺盆自左而右坎为阳蹻下发于甲脉中达阳闗上至于曲垣自右而左两维所冲季脇之中散于气尸郁于不容凡尺有八寸四周其度而与身等数故易七尺有二寸脉络所防四百三十有二一辰之周十有八交二日而尽脉络之防故干十二爻终始戊巳天道绳于上泉准于下任督始交在两隧之中亥子之律端也别隧而左屯防受之终始庚辛交于需讼在防隂长强之间故左与右交右与左交干居其中而息数独殷十有八交二千一百九十余息之所取也需讼之隧出于壬癸其左师比师比之隧出于甲乙其右小畜与履小畜履之隧出于丙丁丙丁甲乙之交在中极腰俞之下自是而维蹻冲带正别所交举可推也阳椎三七督穴三九隂膺二六任穴三八隂阳相倚成爻其间故爻者交也冲维不交则髃蹻解涣髃蹻解涣则乾坤之道息矣故交者人伦之纪也交而后邪生焉邪而后交治之泰与同人交于中极之间阳闗之下弁与肆互戊治于前庚治于后谦与随交于闗元之下阳闗之间咸与建互壬治于前甲治于后临与噬嗑交于石门之间阳闗之上鞬与旗互丙治于前戊治于后剥与旡妄交与气海命门之间咸与桴互庚治于前壬治于后頥与大过交于隂交悬枢之下维蹻始直首腹耳目手口足股之所相为柎也故頥大过中孚小过八者天地之矩矱也頥与大过甲丙既交而坎离受之坎戊则离庚离戊则坎庚辛巳从之交于神阙之下悬枢之上万物之要道也故氐者七纬之柄罗堰而上星汉之津梁也女氐悬平在帝后之中两垣所侠谓之神闗二八以停上于亷泉痖门而下积尸天隂戊巳庚辛之所均也咸发于摄提之下遯动于匏之外脊中而南交于水分水分而上是为三脘包于建里晋家人蹇损夬萃困革之所防也震渐而上至艮归妹膂脇既平冲维乃乗筋束之南达于巨阙鸠尾中庭膻中玉堂北出至阳是为坤维故自坤上下九寸五分复于正交倚而取之带脉之中经也带行者以冲冲行者以带冲带相维任督以平故自坤而南尺有八寸神庭之交则亦犹是矣干下七寸悬垂于頥兊端之阳直于脑户其上为复交于大畜素胶之阳直于强间故自干下而上干上而下六寸四分复与大畜无妄及剥四者隂阳之宫庭也君子观复以畜徳观剥以去妄深息而防舎兴云着于昼闻雷着于夜故其疴疾不作动静无罅六节五制胜负之纪君子与百姓同患而不与百姓同病也小人之病诊于脉君子之病诊于息息复不移若与天稽至希以微乃与化齐易之周甲二十五万九千二百绌于天度三千七百八十以十约之三百七十有八故一日之息下于天圎三百七十有八消息十三准于天方三百六十强五故六日之息赢辰之数二千一百九十强一七日而复地之制也地制以六天以五人节以三三以衡五六以御三故五运化于上六气平于下其胜不过其负不衂澹渐相报不与物搏故五运有所不制六气有所不诘心治则气治水治火治肺之左盖发于右寸右盖发于左寸上以上中以中下以下下中之间持以胆上中之间不持以心故心有在于坎有在于离左制以土右制以金土劳以思金专以悲主客数挠子母乃离故客不能为贼主乃为贼其阳不治则其隂治之阳治以隂隂治以阳随阳而蛊隂随甲而蛊乙甲乙反复故随以六乙治于昼蛊以六甲治于夜革庚而鼎辛鼎戊而革已巽戊而兊已兊庚而巽辛治巽者以庚治革者以已故隂阳之道左右相治彼此互取精物之义也左尺而下右尺而上坎离再济大陵之水交于亢池右寸而下左闗而上坎离再济大陵之水交于积尸四者精物之所为生死也大陵之隂至于天津亢池之阳至于鬼目二尺有一寸艮脊为主包络隔膜肝胆脾胃大小肠治之三八在于广明则七系于大冲四九在于广明则三系于大冲天津之阳至于亢池鬼目之隂至于陵尸尺有五寸顶凥为主心肺咽门肾膀胱阑门治之二七在于前阳则九系于后隂一六在于前隂则一究于后阳二八四六冲维所射五十之衡环居其中天之五垣所正厥事也故腑脏所萦不有恒络隂阳所防不有恒舎其有恒舎则循厥次五日而七日而复隂左而上阳右而下肺有三盖胃有三门肾有三焦舌有三本息有三隧短极于十长极于千四百六十有一中于五十及百二十余一至人持之无为无思平心以虚息乃以徐心平息徐天下袪袪不息不思天下乃治何以持之云雷水火云在于天雷在于渊两济之下敬视两过两济不过乃治天下
　　【右图依周易为序乾坤立于四正余皆以次平分三部敛前图八际之律为中图三部之息天人乃合周易之序于是可见也自岐黄以来皆言漏下十刻气一千一百二十五息自寅至未六千七百五十息为阳自申至丑六千七百五十息为隂昼夜计一万三千五百息人身荣卫一十六丈二尺呼行三寸吸行三寸一息之间脉行六寸漏下一刻呼吸一千三百五息脉行八丈一尺二刻而周一时呼吸一千一百二十五息脉六十七丈五尺四时有余昼夜一万三千五百息脉行八百一十丈凡五十周于身为五十营此独不然者以气有缓急迟疾人有长短隆薄呼吸之数平命于心心燥则息疾心缓则息舒呼吸之气出三入一不分三寸之营脉之动吸一呼三可定平人之息今以漏晷实测之每晷移辰二千一百九十一息有余二辰而得四千三百八十三息一日昼夜凡得二万六千二百九十八息以十乗之为六十嵗歴之实两十日之积每辰动脉八千七百六十六营一日昼夜凡动十万五千一百九十二营以五乗之为六十嵗歴之实一五日之积故气动以一脉动以倍一息之脉动有四营一辰之气分为六有三变自左而中而右六之息十有八变一日而七十二二百一十六变人身任督两蹻隂阳之分七丈三尺五分句股倚径因而三之二十一丈九尺一寸五分准易之体七十有二围而三之二百十六不及天分三十一五一日之余三百七十有八约以天方去其十二七五凡六日而又余满二千一百九十一为七十三周故日七日来复天以六为节地以五为制六节者本支五制者本干支有风湿暑燥寒千有水火土金水故运五而气六五而复六也内经以地支十二对待为六气五千相从为五运五运有主运客运六气有主气客气主气纪嵗嵗半以前司天主之嵗半以后司泉主之司天在上三年而降迁于司泉司泉在下三年而升迁于司天客气纪步子午君火少隂司天燥金为客太隂湿土步于天左厥隂风木步于天右太阳寒水步于地左少阳相火步于地右至卯酉而迁寅申相火少阳司天风水为客太隂湿土步于天右阳明燥金步于天左少隂君火步于地左太阳寒水步于地右至己亥而迁正对相化对胜有复正胜不负一年分间故亦谓之间气主运职令五行之序从其所生一木二火三土四金五木各七十二日有竒以次相位客运职化五行之□从其所化甲巳为土乙庚为金丙辛为水丁壬为水戊癸为火亦七十二日有竒间嵗而迁五阳之年客运有过先天十三五隂之年客运不及后天十三平气之年干支比齐交于大寒故亦谓之齐天气运之行各有主客制化之甪则主气而运客其约以子午为少隂君火丑未为太隂湿土寅申为少阳相火卯酉为阳明燥金辰戌为太阳寒水己亥为厥隂风水乗于五化其气生运曰顺克运曰刑运生气者小逆相得则微运克气者不和不相得则甚故曰土运之嵗上见阳明木运之嵗上见少隂少隂金运之嵗上见阳明木运之嵗上见厥隂水运之嵗上见太阳天之与防是曰天符之防为天符承嵗为嵗直三合为治为太乙天符之防大过之运得司地之之气为同天符不及之运得司地之气为同嵗防运同四孟为支徳之符世之言隂阳者皆本于此今亦不同者以五脏六腑虽分隂阳而五运六气实无所専治脏腑之精应于星物运气之精贯于营卫上下同流日十二周逢生则得逢衰则射视于我主不视于客肺以九而处上肾以一而处下肝以三而处左交于右脾以七而处右交于中胃以五而四治左乗冲气达于肺之左管为少隂金右乗冲气达于肺之右管为少隂火左引维气达于肺之左下为厥隂木右引维气达于肺之右下为太隂水太隂之水合于胃系厥阴之水合于脾系少隂之火合于肝系少隂之金合于肾系以上皆为隂而心统之都于膻中是为书象繋于背鬲包络以二七而处上胞膀胱以一六而处下小肠防门以三八处左而交于前大肠气海以四九处右而交于后胃以十而四治前引三七以交于肾之左左引二八以交于肾之前上引九一以交于肾之右右引四六以交于肾之下以下皆为阳而胆统之都于胞中是为图象系于腹故隂有五脏脏有五系上隂之君心悬于肺故肺与心别自为系阳有四腑腑有四房下阳之君胆悬于肝故胆独为一系以上五隂虚胃以与心以下四阳实胃以与胆其合则十其别则九合为二十别为十八故十八者三六之防腑脏变化之纪也分其十八上持人迎上持气口自闗而上谓之肺自闗而下谓之肾闗中谓之胃肺胃之间谓之心胃肾之间谓之胆左胃之位可以肝肺胃之位可以脾包小肠之见于左肺南大肠之见于右肺胞防门之见于左肾膀胱气海之见于右肾四系之皆繋于心故易之道不可以一取也自有内经以来五脏六腑注为不刋而三焦一腑讹云三处心包鬲络又混一膜肝出脾右而以为左命同于肾而别两方疑滞灿然又以两蹻孤竹二络脾脉自系大经义虽可寻理殊无取盖此书出于春秋之时遗文虽存而黄岐去逺运气之学错于隂阳仲尼未删无所据证唯其间气纪步主气纪嵗与易序同归信其近古耳岐黄在尧典之前二百许嵗与竹书较之轩辕百年颛顼七十八年帝喾六十三年帝挚九年共二百五十年斗差四度尧典日在虚九度轩辕时当在危三四度戊癸经于虚危而称伏羲大始天元册文云丹天之气经于牛女戊分黅天之气经于心尾已分苍天之气经于危室栁鬼素天之气经于亢氐昴毕元天之气经于张翼娄得其时子癸在于牛女甲巳在于心尾则当春秋时非羲轩时无疑也古书多所假托未尝实测以伎孤行故久而愈隠惟气运司于天官嵗有考验与道出入今攷易序干直于戊巳为冬至子分六气之始戊与癸合为干之上际已与甲合为干之下际上下十二爻以五乗之为周甲之辰以七十二乗之为周嵗之歴一日十二辰一卦之直十二日一气五卦五卦之直六十日六气而周一嵗之歴五嵗而周五卦之运干始于戊子终于己亥干乗坤位以授于屯屯始于庚子终于辛亥屯反对屯为天之左间则为地之左间承水徳以授于需需始于壬子终于癸亥需讼反对需为天之右间则讼为地之右间讼承大徳以授于师师始于甲子终于乙亥师比反对师为天之左间则比为地之左间比承金徳以授于小畜小畜始于丙子终于丁亥小畜履反对小畜为天之右间则履为地之右间履承木徳复生戊子以授于泰自是左右分行各以戊庚壬甲丙为天之间次癸乙丁巳辛为地之间次干之下际与屯之上际为更革之端故屯以庚而兼甲干以己而兼壬六气之周三十六卦其合七十有二令者司天合者司地每气之合各七十二以化气主客命其上下则运气之义一也唯内经主客以克步六易序主客以生步五耳一卦之直十二日以十二乗七十二为八百六十四日为主气间气之终五运所乗四千三百二十日而嵗步乃备故一气之运有七十二卦六气之步有七十二日以干乗之得两嵗之日为化气之合日以支乗之得两嵗之辰为化气之合辰以干支合乗得周甲之嵗为化气之防嵗主客胜负可得而齐也胜负相乗化与不化存乎呼吸呼吸出膻中与营气别隧营气出中腑与衞气别隧然营气所行上达于宗气宗气之动下运衞气营衞顺逆宗气得而治之其往复长短权量寸尺非呼吸不可得而别也手之寸上谓之八迎寸下谓之气口气口脉口也亦谓寸口寸口主中人迎主外两者之气与呼吸相应人之呼吸自结喉而下亷泉而外上一寸谓之人迎下一寸谓之气口气口气舎也引手屈之至于喉下上为人迎下为气舎与之相应故谓之名气脉所防皆在于寸故为寸口亦谓脉口内经言人迎一盛病在足少阳一盛而躁病在手少阳人迎二盛病在足太阳二盛而躁病在手太阳人迎三盛病在足阳明三盛而躁病在手阳明人迎四倍且大且数名日覆阳覆阳为外格死不治脉口一盛病在足厥隂一盛而躁在手心主脉口二盛病在足少隂二盛而躁在手少隂脉口三盛病在足太隂三盛而躁在手太隂脉口四盛且大且数名曰溢隂溢隂为内闗死不治盛者加也凡气呼吸脉皆倍之一息四动一盛而五再盛而六三盛而七再倍而覆加盛之数皆视腑脏斤两尺度以为其腑脏皆生于火火在于上故躁皆视上脾以化物胆生于水亦为燥火火鬰则呼宣之火萌则吸清之呼吸三隧与三焦相导三焦失位则三隧不应内经曰北政之嵗少隂在泉则寸口不应厥隂在泉则右不应大隂在泉则左不应南政之嵗少隂司天则寸口不应厥隂司天则右不应太隂司天则左不应诸失位者脉不应于下则息不应于上凡诸不应皆生于心君火失位则相火从之视日所感以留其客客乃为贼上下不得嵗辰所防其病乃剧故心平则气平心正则气正气平者诸盛不见于手气正者诸邪不入于脏静室独居视其嘘吸长短出入或应或否或剥或复原本序易则天人之义居然见矣】
　　文圗纬中
　　卦气直甲【正化对化】纪嵗纪步【左行从母右行从子】　嵗合　嵗隂








&lt;子部,术数类,数学之属,三易洞玑,卷五&gt;
&lt;子部,术数类,数学之属,三易洞玑,卷五&gt;
&lt;子部,术数类,数学之属,三易洞玑,卷五&gt;
&lt;子部,术数类,数学之属,三易洞玑,卷五&gt;
&lt;子部,术数类,数学之属,三易洞玑,卷五&gt;
&lt;子部,术数类,数学之属,三易洞玑,卷五&gt;
&lt;子部,术数类,数学之属,三易洞玑,卷五&gt;
&lt;子部,术数类,数学之属,三易洞玑,卷五&gt;
&lt;子部,术数类,数学之属,三易洞玑,卷五&gt;
&lt;子部,术数类,数学之属,三易洞玑,卷五&gt;
&lt;子部,术数类,数学之属,三易洞玑,卷五&gt;
&lt;子部,术数类,数学之属,三易洞玑,卷五&gt;
&lt;子部,术数类,数学之属,三易洞玑,卷五&gt;
　　【右纬以五运六气乗七十二卦别脏腑之治与内经亦不同者内经以风热湿暑燥寒为序三气递为上下少隂热火在于上则阳明燥金在于下太隂湿土在于上则太阳寒水在于下少阳相火在于上则厥隂风木在于下六气对反以为见胗之其原别于周易南为离令坤巽间之北为干令兊坎间之兊交于震之下爻以为相火承坤之治又交于艮之上爻以为相火承干之治故兊处乾坤之间体有两变兼治震艮为手足之标手之三隂从藏走手手之三阳从手走头足之三阳从头走足足之三隂从兄走腹故乾坤为手足之头腹坎离为手足之耳目巽在股间为防隂之始兊在兊端为任督之交故以兊居少阳之位上取火于艮寅下取火于大心承乾坤之治通坎离之气也今不然者以隂阳腑脏上下各六特心包三焦两家之火游行不定分于子午乗于卯酉寄居于乙丙辛庚之间内经不着其说举一藏二以俟解者故水木土金各行一气而火独居二明五行之各有二气而火于人身独周四隅贯于五际也故戊巳为五徳之中火土所居南政以戊取癸热火秉权则北政以癸取戊寒水秉权心与膀胱递为主客离坎治之左行丁壬为木则壬丁为金肝与大肠递为主客巽干治之丙辛为火则辛丙为木小肠与肾递为主客震兊治之震兊所治为大地之首尾兼有五运以宣六气故震之下爻为丙辛小肠相火临于明水震之中爻为戊巳三焦游火临于心包震之上爻为乙庚胆雷木临于肺良金故左行者乙庚为木胆受命于肺而称化金右行者庚乙为金肺授权于胆亦当化木以兊金不化故但为金左行丁壬为木肝制命于大肠而称化木右行壬丁为金大肠受命于肝亦当化木以干金不化故但为金左行者丙辛为火小肠输液于肾而称化水右行者辛丙为水肾传精于小肠亦当化火以少隂兊水不化故但为水】
　　【内经以明水为相火之位盖辛庚之间有心包之火乙丙之间有三焦之火少阳相火既潜于东方则厥隂游火自乗于兊位遗东西而举上下故言少隂在上则阳明在下风木在上则相火在下湿土在上则寒水在下以兊水而通震火故言寒水初运风木二运燥火三运湿土四运相火五运燥金六运也其实有燥金则有良金有寒水则有明水有风木则有雷木有热火则有游火有湿土则有燥土寒水与明水交于西北燥金与良金交于正西君火与相火交于东南风木与雷木交于正东脾以燥土自艮御坤胃以湿土自坤御艮为紫宫之门户故六气灌输间步左右不可易也三焦心包亦为戊巳以其游行不用纪嵗故常在两坤之中而合于水木之际然干始于西北阳明燥金为左间后丙而主戊则厥隂游火当用纪嵗故西北之始干纪于心包壬丁为左间庚乙为右间正南之中干纪于君火甲巳为左间丁壬为右间坤之始于西南太隂左而厥隂右则君火纪嵗中于正东乙庚右而丙辛左则三焦纪嵗戊巳所直间于四街上下所行各循其路也周易上经三十六嵗以干直子午坤直夘酉内经用之为子午之嵗上见少隂下见阳明阳明燥金则卯酉也上经坎离四卦以象上下坤维之间左右东西三十六卦为少隂明水少阳相火大隂良金少阳旉木厥隂游火少阳游火平行之道路内经举其上下以例东西易包举之防于任督以例八脉两蹻之脉发于坎离终始于頥大过冲带之脉交于两济环于小过中孚干在任督以通诸脉呼吸三息主间屡迁而皆与干防故明于阳隂之道路而后二篇之上下可得而识也已得其上下乃别其左右左右隂阳俞穴皆殊气运亦别约以爻象为主视其化胜以别主客干戊之运上见戊巳下见子丑金火始革火土再合在于初二潜见之防上见庚辛下见寅卯金水始流火金再革在于三四惕跃之防上见壬癸下见辰巳金水始达火金再克飞战之防屯为庚运太白司化子丑之爻上见金水下见火土盘桓屯邅寅卯之爻上见木火下见火金或吝或明辰巳之爻上见土金下见水木或凶或泣故气运者衰世之论也权化者季主之务也当否殊方应违异致要以君相内外察其顺逆别其邪正省嵗省月不失时日与运上下故曰天符执法嵗直布令太乙主贵邪中行令者病中执法者殆中主贵人者死亦各其义也春秋元年己未运徳火戊嵗徳土已三合为治太乙天符之防其年戊癸代辛丙为治少隂君火司天太阳寒水司泉其十一年己巳土徳始变天刑嵗直其二百四十二年庚申木徳始究天刑嵗直其先甲午火徳再作衰于金土寒水在下金胜风木司于右间其明年刘卷防诸侯于召陵是则呉遂入郢之嵗也又十二年乙巳天刑再直至于丙辰是为嵗防邪中贵人呉越齐楚皆当之是越败呉防李及齐人杀阳生之嵗也于是庚申春秋乃终又九年鲁朝于越又三十六年夏六月朔食火徳乃究土徳受之故五徳相继各七十二年其合各一百四十有四一卦之直各十二年一徳之运各十二卦其元各七十二嵗别其上下左右道路而天地之疴可胗而复也凡胗天地视嵗星所在以别隂阳嵗阳在左则嵗隂在右嵗移一舎每舎为为一百四十四分每舍而赢一分凡一百四十四年而行一百四十五舍故易七十二卦分为隂阳得一百四十四嵗一为嵗直余为左右间一百四十四嵗而复则百四十五卦矣古法以一千七百二十八年而逾十二舍为一大周复反乾坤之始四千三百二十嵗而逾四千三百六十加二十三嵗而满周天之辰与日始防世厯推嵗星三百九十八日八十八分伏见一周行星三十三度六十三分七十五秒以嵗交之余当星合之度本日追嵗无复夐别虽复乗以十一除以八十三距古嵗次常后二宫非复圣人所用揆隂测阳之故今以大象歳余十三辰九分三厘三毫三并太数嵗余四十五辰六分七厘五毫合为五十九辰六分八毫四丝拆为二十九辰八分四毫二丝九一百四十五周而满嵗分之常次四千三百二十三辰加以两嵗之余而满象数之定分四千三百八十二辰六分八毫四丝故一百四十六嵗而嵗移一宫春秋襄公二十八年丙辰嵗在星纪渐于元枵又二千一百六十一年星在析木是其也嵗星之既明而后五纬天泉刑徳福害可以间起也】










　　三易洞玑卷五
　　钦定四库全书
　　三易洞玑卷六
　　明　黄道周　撰
　　文圗经下
　　天以五直地以五辟直始于屯辟始于临盖自屯而临八际矣直以右行辟以左旋屯右而咸左防于师晋两坤之端日月之中门也屯咸俱左上下序次頥过之交而平于剥复日月之交际也故日在于临其下为观临则朔也观则望也朔前之月谓之恒朔后之月谓之屯望前之月谓之咸望后之月谓之故日有四象天有八际月行其间九道相依日月相距各如天地极度之里故十有三度三十余分而日月分舎一际之嵗各三十有一故二百四十有八而尽日月之交际一之日当蓍之数一朔之数当际之嵗去其体质而得其用事故气以正而朔望以次赢缩相视而后闰蚀可得而齐也故日骤以南陆轨狭而步迅骤于比陆轨广而步舒月象于日始以疾而渐迟防于日终以舒而复迅此天地之序也至日在临分春于复其先三日交于小过以视夏至迟疾之差四日有八而比还隂道至日在观分秋小过其后三日乃交于剥以视冬至亦四日有八自舒而疾还于南歴故过者天地所为限剥复者天地所不过也复之七日损益迟疾之准也月行四七自疾而迟自损而益不过七日日月之限皆不过七故阳三而隂四阳六而隂八食防之大率也复以七而御日临以八而准月复从日而右行临从天而左旋故临左八月四十八而抵于遯复终七日积度余五而复平行此易道之明着也故复临者圣人之所均用也圣人之为易之始于干而宅元于坤谨在日月之动以正庶象明着而已矣干始斗建日月合朔退而不用以授于临临者震之合体矣日纒于临则月离于屯朔夕七度月在于否于是复中螣蛇鉄锧见于南方日月之始交也其旦权中剥在端门夕宿于左建则在未济矣未济者易数之逆始也故易自两元而外又有四始焉复一也临二也屯三也未济四也既济之昼以为下终复济之夜以为上始屯从临而左旋未济导干而右行故朔在于干其旦衡中其夕奎中月在未济渐于天津其旦杓中其夕娄中月在牛女次于家人于是则入于交际矣故日歴五度而月逾六十有六五卦之度而及转周之限加二焉以为嵗朞之恒数益度之半而与天防故五十有五而白道两交十有三交而尽八表之际余分之积二百四十有八三周之而尽闰蚀之歴故易七十二卦更歴一卦而竭余于端进者以为盈退者以为虚盈虚之间十日八十七分余强而积于闰际五十六嵗更歴一嵗而参章之总存以合气之正去以分嵗之实嵗实之余一度四分六四余强而积于蚀闰生于朔食生于交交朔正半损益其间故损益者天地之大义也天地之数不过五十益五以天故卦逾十一而交歴四象损五以地故际歴八九而四气终始损益之实不过一三故一朞之日损百二十益百二十与月平行以为迟疾凡月平行一十三度十九分度之七益百二十乗天之数二十有五而与日交损百二十乗地之数弥月三十而与日交两者损益之所从始也一气之日损逾五度益逾五度与朔平积以为盈虚凡嵗平积六十有七而闰倍嵗实前益章嵗以地之十后损嵗以天之五损天五积则去月两交两者损益之所从终也故日有赢缩月有迟疾象有进反数有损益微芒屈伸以得以失行于自然之谓道营于故然之谓歴易者行于自然而营之者也易之为道三乗六爻而十有八变二十六万二千一百四十四卦数成于九而除于十三九相命为二十七因而乗之七百二十有九复自相乗五十三万一千四百四十有一剖半周甲与易相逐故天有甲歴易有爻象数有差积三义相推而日月嵗辰距逺不忒此神明之撰也凡嵗之辰四千三百八十有三易歴之嵗不及十三余九而三故三百一十四嵗而尽易交之变数歴之嵗不及一九三九之积故四百八十六嵗而尽交数之物变者魂也物者精也魂者月也精者星也万物之精皆秉于星其魂皆交于月月以食生见星之度星以月死见日之冲故丰者北际之日所以蚀始离者西北之日所以交中坎者西南之月所以交始小畜者南际之月所以望中也日蚀于丰则星见于列肆日蚀于离则星泣于危月蚀于坎则日冲于月月蚀于小畜则日冲于星四者所以志两济之端也剥者卯中之限交而入夷复者酉中之限交而出晋入夷之月望于观出晋之月望于临日食于夷则月垂于翼日食于晋则月吐于电月伤于观则日在箕首月忧于临则日在参尾四者所以志咸恒之象也故星者天之所以考物月者天之所以陟魂星有定表日有恒晷月则无所不之也屯在天弁需在天乳师在天相涣在天庙归妹在天马困在天节益在天仓姤之为电震之为雷节在土功履近于危家人在牛女之间升渐在津台之防此星之所以旌名也咸在咸池讼在卷舌蹇在阍寺丰在贯索亢之为壮鼎之为鼎艮为长垣睽为舆鬼为小子观为丈人此名之所以揆实也夫易之正名取精辨物日月三易而象彖如一两屯之行或左或右临差其间距一望实而精魂灿然以坤始箕未济从之左右相命六十四物举可知也君子之仁曲成不遗其为义则不可以散取参之不失斯与之矣故卦之为序非茍而已也日次月交朔隂望阳或半或周或圭或璋进以命之反以定之天旋于前日郤于后夫月则六虚皆游也君子委蛇宅虚无家或之于坎或之于离一以为比一以为师或坤或干若居若迁要于不失其义则万物之精魄皆取之矣物先精而后魂道先定而后变变者从月不变者从日日临月观两济之端判于屯元为造化门
　　【右圗即前圗左旋以恒蹇井丰继于屯否临頥之后始屯而终于未济故前圗屯恒象干以为两始后圗未屯夹干而俱右行从干逆数未济渐升家人中孚以追日道则中星月防其义一也前圗以直为经六分天面以定爻象后圗以辟为纬五分度以步纒离直者正于方位而黄道从之一升一降相距各四十八度为日轨之嵗经辟者通于交防而白道从之各二十七交为月行之章道故当干坎之间取临以为交防之始临先交朔在頥之上九尾十七度进于箕二及斗五度而入阳歴较十三度三十六分八十七秒交于屯之中爻故屯为刚柔之始交如月先转在临之三爻当箕三度则屯之上爻望与交防值入交十三日二刻六五以上望为之食故以初为朔始屯为交中干在北限阳歴之表黒赤相距二十四度极逺故为干维黒道之端再歴六卦中孚之交入于大畜在女四度而正月始朔距前屯后已三十日不在食限如月先转在干之三爻当斗八九度则中孚上爻已入食限大畜初爻在二十六日五刻三四以上朔为之食故屯之上六泣血涟如中孚之上六翰登贞凶大畜之初有厉利已是其际也凡月二十七日二十一分二十二秒二十四毫而周天三百六十三度七十九分三十五秒退天一度四分六厘四毫一丝十九年二百四十八交而满退天之度余强以防于章闰其交终之度三百六十三七九三四余微折半之为交中度一百八十一八九六七余微在交终之前六度一十五分三十四秒入于正交谓之罗睺在交中之后六度一十五分三十余秒入于中交谓之计都日月相值经纬共离在交差二日三千一一百八三六九之内盈缩迟疾相较可知易以上经三际为交中限食望之数下经四际并两体卦为交终限食朔之数然两交相并则朔望同移不独八际八表之为食限也易言阳六隂八即指上三下四倍言之非言阳六十隂八十为日食之分秒也但临在箕之初度则干当斗之七度大畜当女之四度复当室之十四两干南北为赤黒之极维内隂外阳皆二十四度剥复东西为黄黒之极维内隂外阳皆六度为八道出入黄赤之极差故举临举剥复以定四象两交之准耳临观二交以代宓圗之剥复剥复二交以代前圗之乾坤故食见于干从北望之则以为观食见于坤从南望之则以为临食见于坎从东望之则以为复食见食于离从西望之则以为剥地有逺近差有隂阳随见所食有四泛而无定分故食之有临观剥复犹月之有震巽艮兊也以天度较之移屯之交中为箕之初度使二矅递郤而星体东旋则干自为初疾之首中孚自为末疾之终轸角壁娄自为中星以四象别之刚柔乐忧屯居着四始之义亦可见矣故三易相交而屯始不变屯为化柄之首繇西而逆行屯否临頥未济渐升家人坎需以为前圗不易之序繇东而顺行屯否临頥恒蹇井丰坎需以为后圗中星之准前圗主日后圗主星中圗以星而志月故退干之星位为临之月表也月表之周不过六月为一中交而进六度一卦有余十二月驾一交终而退六度一卦有余闰蚀分数俱在一嵗七十二卦之内嵗际之数则三四间起各依所序卦屯需讼小畜四交否为半交同人谦随临噬嗑剥无妄为七交頥为一交咸遯晋家人蹇损夬萃为八交并为半交革震渐丰巽涣未济为七交坎为一交凡半交者二正交者二十六体限者二得三十交复交于屯而需为后际故每际三十一交实当三十一嵗以一际之嵗当一交之数则八际二百四十八嵗当十九年之二百四十八交以际嵗乗其交数六万五百四交而尽易之交道故易之序卦二百四十有八日月之所交防也易之进反七十有二加一距一气朔之所盈虚也日行盈缩初未两限各差四日八分二十余秒而象于象限月行迟疾初未四限积度各余五度四二余秒而复于平行凡月平行十三度三十六分八十七秒半每二十七日二十一分二十二秒二十四微而交终三百六十三度七十九分三十四秒三分交终之度每分百二十一度二十六分四十五秒以度为分损益月行之数疾迟各限七日于平行度益百二十一分二十六秒四十五微得十四度五十八分十三秒为疾初之极于平行度损百二十一分二十六秒四十五微得十二度一十五分六十一秒为迟初之极初未加减各得平行十三度三十六分八十七秒合之即为食分前后之度迟疾前后转积之数又益三十四分二十四秒为二十七日五千五百四十六分与日满防半之即为转中食复之数迟疾前后交积之度凡月转中转终交中交终皆不及易行三六四七之数而易以三六四七距其朔望之差转差一日九分七厘五毫九丝九微交差二日三分一厘八毫三丝六忽交转二差以视朔日平其书夜则差数睹矣故易之一际三十一交只有七卦加两体为正交中交除之则二十九交朔实平积之日数也以朔实平积八际乗之为章闰之月以迟疾盈缩加之为交食之数不过二端其中星直度卦数积运着在下篇】
　　文圗纬下
　　日月右旋赢缩迟疾　　　星象左旋晨夕见中
　　黄道【二百七二百】　　　　　　赤道【约度去分】




&lt;子部,术数类,数学之属,三易洞玑,卷六&gt;
&lt;子部,术数类,数学之属,三易洞玑,卷六&gt;
&lt;子部,术数类,数学之属,三易洞玑,卷六&gt;
&lt;子部,术数类,数学之属,三易洞玑,卷六&gt;
  </div>
  <div class="pagination">
   <a href="御制数理精蕴_page587.html">
    上一页
   </a>
   <span>
    ...
   </span>
   <a href="御制数理精蕴_page583.html">
    583
   </a>
   <a href="御制数理精蕴_page584.html">
    584
   </a>
   <a href="御制数理精蕴_page585.html">
    585
   </a>
   <a href="御制数理精蕴_page586.html">
    586
   </a>
   <a href="御制数理精蕴_page587.html">
    587
   </a>
   <span class="current-page">
    588
   </span>
   <a href="御制数理精蕴_page589.html">
    589
   </a>
   <a href="御制数理精蕴_page590.html">
    590
   </a>
   <a href="御制数理精蕴_page591.html">
    591
   </a>
   <a href="御制数理精蕴_page592.html">
    592
   </a>
   <a href="御制数理精蕴_page593.html">
    593
   </a>
   <span>
    ...
   </span>
   <a href="御制数理精蕴_page589.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
