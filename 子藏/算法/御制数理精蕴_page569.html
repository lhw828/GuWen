<!DOCTYPE html>
<html>
 <head>
  <meta charset="utf-8"/>
  <title>
   御制数理精蕴 - 第 569 页/共 595 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   御制数理精蕴 - 第 569 页/共 595 页
  </h1>
  <div class="content">
   十二宫各就其宫以起四声而后六十律之声备非以黄钟定为宫太蔟定为商姑洗定为角林钟定为征南吕定为羽但黄太大夹姑中林夷南无应为十二律短长之次黄钟一均上生下生长短皆顺故各得用其全律之正声其余六十律则五声各终一日以次运行当日者各自为宫即旋相为宫迭为宫商角微羽也朱子又论旋宫所生之法如大吕为宫则大吕用黄钟八十一之数而三分损一下生夷则夷则又用林钟五十四之数而益一上生夹钟其余皆然
　　律吕管数子午巳东属阳为上生主息故三分益一子午巳西属隂为下生主减故三分去一
　　阳下生隂长管生短管也损其一分则为短隂上生阳短管生长管也益其一分则为长如黄钟九寸三分其九合成六寸便为下生林钟六月之管又三分林管之寸以二加六得八寸便为上生太簇正月之管余律亦然又以宫数数之九九八十一宫音也三分去了一分二十七则得五十四为征音又添一个十八于五十四上则得七十二为商音就其中又去了一分二十四则得四十八为羽音又添一分十六于其上即得六十四为角音此五音三分损益之数皆出于自然而然
　　律左吕右其行不同如筮法然
　　黄钟至中吕皆下生子至巳阳升隂退故律生吕言下生吕生律言上生賔至应钟皆上生午至亥隂升阳退故律生吕言上生吕生律言下生至午而变故賔重上生京马郑皆然班固以次下生夹钟长三寸七分有竒律促不应孟仲春长养之气郑以阳生为升降阳将何寄不若以筮法论干甲壬左行坤乙癸右行六隂六阳从行者真性賔第七宫上生大吕为征下生夷则为商上生夹钟为羽下生无射为角用六十律六十卦自黄钟左行至制时为上生自林钟右行至迟时为下生夫六十卦干贞于子而左行坤贞于未而右行屯贞于丑间时而左行防贞于寅间时而右行泰贞于寅而左行否贞于申而右行小过贞于未而右行七卦错行律实效之若论捷法不出乾坤六阳六隂也子寅辰午申戌黄太姑防夷无一如干之左旋是之谓律而下生未巳卯丑亥酉林中夹大应南又如坤之右转是之谓吕而上生此郑元筮法之言得之太也京氏以一律含五声之变而成六十卦其实起于中孚七日而后复应冬至之律黄钟也其实生于执始乃在冬至之前此律之元也子云与房实知之北辰不动纽为天枢而不动之处其实在纽星之末一度余非善观天者不足与知此
　　宫数终始
　　黄钟一林钟二太蔟三南吕四姑洗五应钟六賔七大吕八夷则九夹钟十无射十一中吕为第十二宫故曰阳下生隂隂上生阳终于中吕而十二律毕中吕上生黄钟为征下生林钟为商上生太蔟为羽下生南吕为角是十二宫各有五声凡六十声南吕最处于末故云终于南吕又云中吕上生执始执始下生去灭上下相生终于南事南事即南吕也故曰终于南事而六十律毕矣
　　三才七始
　　三才者天始黄钟地始林钟人始太蔟七始者姑洗春始賔夏始南吕秋始应钟冬始谓之四始并三为七若以二变为调曲则冬夏声阙四时不备所以每宫五调加变宫变征二调为七月令止载五音不言宫征之变
　　干六爻生六阳律
　　干初九黄钟为复九二大吕为临九三太蔟为泰九四夹钟为壮九五姑洗为夬上九中吕为干自黄钟一阳生于十一月而下阳生隂为下生
　　坤六爻生六隂律
　　坤初六防賔为姤六二林钟为遁六三夷则为否六四南吕为观六五无射为剥上六应钟为坤自賔一隂生于五月而下隂生阳亦为下生谓之上生亦可
　　八八以象八风同位象夫妻异位象母子故曰律娶妻而母生子
　　十二管相生皆八八也上下相生尽于中吕隂阳相生自黄钟始而左旋如黄钟生林钟是歴八辰此以下皆然皆参天两地之法三三而九二三而六九六隂阳夫妇子母之道也黄钟初九与林钟初六位居初之第一象夫妇一体同位聨居林钟上生太蔟九二二于第一为母子相生而异位故曰律所生者为夫妇而同位吕所生者为母子而异位云
　　吹律知吉凶之事
　　太师执同律以听军声而诏吉凶武王出兵之书言王者行师出军之日士卒振旅将弓矢大呼太师吹律合音商则战胜军士强西方金主刚断故强角则军扰多变失士心木主曲直故扰宫则军和士卒同心土主生长能载徴则将急数怒火主熛怒故急羽则兵弱少威明水主柔弱故幽闇师旷曰吾歌北风又歌南风南风不竞多死声楚必无功北风者夹钟无射以北南风者姑洗南吕以南南律气不至故死声多皆吹律歌风以知之也出声曰歌
　　邵子曰元酒淡无味大音声正稀
　　冬至一阳萌于黄宫如醖酿元酒味蔵于无味此无声之乐也周子曰乐声淡而不淫淡则欲心平和则躁心释此黄钟中声为律之本所以不宫商而自叶也吾尝爱万寳常与人方食以筯击杂缶而自成音律品节高下惜时无知音者尔苏子曰世无南郭子綦耳未尝闻地籁况得闻天籁乎欧子曰噐有弊而声不可以言传于乎声岂真无传哉宇宙间何往而非音律尝与日月寒暑晦明风雨并行于天地之间自古至今自旦至暮喙喙争鸣窍窍相应皆吾髙山流水蒉桴土鼔也岂必待金石丝竹之奏而后声为有传哉
　　又曰律感吕而声生
　　声为律律为阳律有辟翕一辟一翕而万声生十声配十律十干五为阳中五声即十干之合故在卦为干兑离震在时为元防运世在律为日月星辰之声以声倡音以律倡吕其数则有太阳少阳太刚少刚之别声生于日配甲至癸下倡十二音于地凡一百六十声用一百一十二声
　　吕感律而音生
　　音为吕吕为隂吕有倡和一倡一和而万音生十二音配十二吕十二支六为隂中六吕即十二辰之合故在卦为坤艮坎巽在时为年月日辰在吕为水火土石之音以音和声以吕和律其数则有太柔少柔太隂少隂之别音生于辰配寅至丑上和十声于天凡一百九十二音用一百五十二音
　　邵子律吕抉先天不传之秘与太太初不同
　　以天三竒数为节三三相乗为九是为天地人之三统同起于黄钟之律范之数也邵子经世律吕以地四偶数为节四四相乗为十六起于两仪生四象易之数也以隂阳老少分声音律吕四以为体五六为用五为声音六为律吕若体中自分体用则声为体音为用用中自分体用则律吕为体音声为用太太初専以子至已为阳律午至亥为隂吕音声合于一邵子先天数专以十日为阳律十二辰为隂吕声音配律吕必通三三四四相乗之法而后律吕之学可通古今言音声者混于一途至邵子之説始为精到
　　精于钟律者审音声而知治乱
　　康节游龙门山中道憇栎林忽枯枝坠前语富韩公曰此木不久见伐归途果弥望皆空验之乃留都营造伐去其言始验他如牡丹盛衰鹃声治乱皆同一学今摭一二纪于后汉蔡邕伯喈经防稽髙迁亭见其屋椽竹东间十六可为笛果有异声世号柯亭笛此以形而知其声也又取客邸中烧桐为焦尾琴此以动而知其声也邻人鼔琴见螗螂捕蝉听其声知其有杀声此以物之声而知人之心也隋万寳常妙达音律谓隋文帝曰郑译所定之乐乃亡国音岂陛下所宜闻又尝听太常所奏然流涕人问之曰乐淫厉而哀天下不久相杀时四海全盛闻者皆谓不然至大业末言始验时有王令言卧听其子户外弹琵琶作畨安公子曲大惊曰此曲兴自早晚曰顷有之令言流涕谓其子曰汝慎勿从帝幸江都帝必不返此曲宫声往而不返也吾以是知之卒如其言唐李嗣真聴乐声曰宫不召商君臣乖也角与征戾父子疑也死声多且哀若国家无事太子必任其咎俄而太子废又自筮死日具棺敛如期卒唐裴知古神龙元年正月享太庙乐作谓元行冲曰金石谐婉将有大庆在唐室子孙乎是月中宗复位人有乗马者曰马鸣哀主必坠死见新昏闻佩声曰终必离访之皆然又如郑相如告郑防之説亦知荣辱成败生死宋少常伯窦公俨筭木椅之壊言兄弟夀禄皆不爽窦万深于乐律辨得声音自是算得出以是推之预知覆射之类秦汉以来擅之者众独宋儒康节先生得其妙谓人之性静也静极则动此动为阳非情也只是初开辟时一物见天地之心者在此人在包胎时亦为开辟亦为初阳堕地之际是物成务到此方有情动便可见动植二百五十六位只是声上算起康节以二百六十四字母总括律吕声音之数其内实用一百十二字括声又百五十二字括音声与音互相反切各得一万七千二十四声音声为韵音为母声分平上去入音分唇舌牙齿喉声别内外八转音辨发收闭又分辟清翕浊却以声卦居左音卦居右将二卦外三爻曰悔内三爻曰贞横看各得何卦此二卦名为既济图卦也看得拐一图某卦方以定吉凶全凭声音起算聴之须审不可毫厘差也伊川丈人曰一辟一翕而平上去入备一唱一和而发收闭备平上去入备而万声生发收闭备而万音生律随天而变吕随地而化辟随阳而出翕随隂而入唱随刚而上和随柔而下然后律吕随音声宫征羽角之道各得其正矣阳日火隂月水刚星金柔辰土日月星辰金木水火土正而天地正矣日目火色月耳水声星鼻金气辰土口味目耳口鼻色声气味正而人道正矣是故知律吕声音之道可以行天地人事也律吕相感而声音生天地万物之情见于此而已矣




　　天原发微卷三下
&lt;子部,术数类,数学之属,天原发微&gt;
　　钦定四库全书
　　天原发微卷四上　　　　宋　鲍云龙　撰
　　明　鲍宁　辨正
　　卦气
　　卦气起于中孚京房传于焦赣焦赣得之隐者言四正卦分主四方爲方伯监司之官用坎离震兊者是二至二分之日四时专主之气春木夏火秋金冬水各卦主时其占各以其日观其善恶其余六十卦爻别主一日凡三百六十日余有五日四分日之一者每日分爲八十分分起于夜半五日分爲四百分四分日之一又爲二十分六十卦分之六七四十二卦别各得七分剥卦阳气之尽在九月未十月当纯坤用事坤卦有六日七分坤卦之尽则复卦阳来是从剥尽至阳气来复隔坤一卦六日七分举成数言故曰七日也愚谓以月卦言剥至复隔坤一卦以候卦言每月各有五卦已上见易纬图云【纬书孔子作也藏以传后世六经皆有纬至六国时始出汉又禁之故引纬者始改爲说】○【宁按古传易书诗礼乐孝经春秋皆有纬凡七纬所以释经谓孔子作者非是】京传以消息卦爲君息卦曰太隂消卦曰太阳其余卦曰少隂少阳
　　西山蔡氏曰康节亦用六日七分扬子云放之以作太太去坎兊离震经世去乾坤坎离皆去四正卦用六十卦六日七分之说子夏曰极六位而反于坤之复其数七七爻在初故称七日胡安定曰凡歴六爻一爻爲一日六十卦爻当三百六十日而两卦相去皆以七日且卦有以爻爲岁者有以爻爲月者有以爻爲日者复言七日明卦气也以消息言立冬十月节至大雪十一月节坤至复卦凡历七日诸儒说皆源于子夏两汉诸儒传经皆用六日七分之说至宋王昭素王洙宋咸始著论驳之昭素曰注防并违夫子之义十月纯坤犹有阳气在内故荠麦先生坤上六犹有龙战若用六日七分爲坤卦之尽则十月节终一阳便来据其节去冬至尚十五日则知七日之义难用易纬之数胡旦难之曰西汉京房以卦气主事皆验东汉郎顗六日七分之学最为精妙夫六日七分卦爻实数也嵗之日虚数也月不尽之日必加筭以为闰焉昭素未明闰数之妙故有去冬至十五日之疑也惜纬文丧失京郎已亡朱子发曰昭素知其大纲尔岂知四正卦主四方六十卦主一朞之日节气皆统于四正则余五日四分日之一积而成闰每卦六日七分气之进退推荡而成如九月剥也有艮既济噬嗑大过凡五卦而后成坤十月坤也又有未济蹇頥中孚凡五卦而后成复剥复相去三十日复主冬至冬至中气起于中孚自中孚之后七日而复故曰天行也歴代先儒惟得其防故一中二羡三从四更五睟六廓七减八沉九成中象中孚冬至节日起牛宿一度斗建子律中黄钟夏后之十一月也其入牛宿五度为周周象复七日来复是也自扬雄马融郑宋虞陆范并传此学而昭素非之柰何王洙既驳孔頴达释王传之非矣宋咸又贬京郎关朗軰假易以行壬遁卜祝隂阳术数之学圣人之防无有焉何如以是卦直是月以是爻直是日气何不起他卦而独起中孚朱氏难之曰頴达王传易纬消息之卦不可非也六壬参时日而得易之坎离遁甲分九宫而得易之河图皆得易之一端而不能尽又谓诸儒假壬遁言易以笼天下不知壬遁实出于易而言易者亦何假夫壬遁哉圣人推隂阳消息之理以明得失存亡之象咸信刚柔进退而不信消息易纬之学而谓卦气不起于中孚是终日数十而不知二五也岂得为善观书乎元贞乙未冬至日虚谷方先生以书抵予曰朱子发冬至起牛宿一度此古法也汉文帝三年甲子冬至日在牛二十二度至唐兴元元年甲子冬至日在斗九度九百六十一年间差十二度今元贞元年十一月初七日冬至日在箕八度又退十二度冬至后五日在斗三度如何尚执旧说为冬至日入牛宿为周象复乎愚曰稽之徃古难以尽同厯谓尧时冬至日在虚一度何承天却云在女十度宋元嘉厯冬至日在斗十七度月令要义却云在斗十四度唐开元大衍厯冬至日在斗十度至宋统元厯冬至日在斗二度至如古厯分日起于子半淳风却以子初为朔遂差二刻当时亦伏其精盖隂阳二气参差不齐推荡而成一嵗其盈缩进退自是如此不过箕斗牛女之间而已太谓入牛宿象复者亦本太初厯法举当时已效者言之约其大数以为之准尔末流虽异其本则同未敢轻訾也朱子曰善为厯者要必立虚寛之大数以包之斯言是已若夫六日七分之说诸儒辩之详矣焉用赘
　　革之象曰泽中有火革君子以治厯明时
　　朱氏子发曰冬至日起牵牛一度右行周十二次尽斗二十六度复还牵牛之一度而厯更矣牵牛火位星纪水位日月交防于此泽中有火之象也此上元太初起厯之元在卦气为三月太准之以更史氏曰革居序卦之四十九当大衍之数节居序卦之六十当周天之度六十卦三百六十爻一爻主一日上经干起甲子泰甲戌噬嗑甲申至离三十卦一百八十日而三甲尽下经咸起甲午损甲辰震甲寅至节癸亥而终亦三十卦一百八十日而年一周所以京焦用以直日节曰天地节而四时成革亦曰天地革而四时成是或一道节后继以中孚小过既未济者所以分坎离震兊四卦应子午卯酉为春夏秋冬四时两之以为八节是为分至启闭每爻直十五日以应七十二先儒言卦起中孚非也中孚起于甲子尔干十一月起甲子阳气至已而终节十月卦而得癸亥是隂生于午至亥而终已结筭一年了毕今又曰中孚亦为十一月卦起甲子至未济而终者盖以卦气皆自前月中气而起太以中准中孚配坎之初六为十一月中气一阳始生以应上元太初十一月朔旦冬至为起数之元筭厯之首也中孚巽上兊下小过震上艮下并既未济坎离之体为六子少阳少隂六子之气分布四时以成一年之
　　邵子曰落下闳改颛厯为太初厯子云准太初厯作太凢一隔五卦气起于中心故首中卦参天两地倚数非天地正数拟天地正数而然也
　　康节曰太其知天地之心乎心者坤极生干始于冬至之时此律厯之元也其钩深致逺与神契合有如此故其诗曰若无扬子天人学安有荘生内外篇一阳初动万物未生圣人以此见天地心卦起中孚七日应焉以其中虚象心也与汉太初厯相应颛帝厯以十月为首连山经以艮为首子云参之八十一首每首九賛通七百二十九賛賛爻也两賛直一日每賛直六时一时得六防一賛得三十六防与六十卦气之爻合每卦六日七分每首四日有半一首四日分则有余两首九日分则平隂首以隂数为主阳首以阳数为主以五居二四之中五土也一二三四生数居五之前六七八九成数居五之后
　　朱子曰太都是学焦延夀推卦气
　　焦氏诸家说不同文王八卦干在西北十二卦在东南坤在西南十二卦在西北位置逈然不同易卦震东兊西离南坎北为一说十二辟卦分属十二辰为一说及焦延夀为卦气直日之法乃合二而一之既以八卦之坎离震兊二十四爻直日时又以十二辟直十二月且分为四十八卦为公侯卿大夫而六日七分之说生焉太放之卦气以中孚为冬至之初頥上九为大雪之末太亦以中为阳气开端冬至初也养有踦嬴二賛大雪末也皆以易卦气为次序而变其名称卦气以坎离震兊主二十四气则自中将四而六之以主二十四气其取数也一本之河图一与六共宗二与七共朋三与八成友四与九同道五与十相守盖合生成之数以议拟之衣裳之荣取诸三八甲防之威取诸四九君臣之制取诸二七鬼神之祀取诸一六酒食之养取诸五五其不言十者以五五为十也【按倪道川云衣裳取三八木有文章甲防取四九金有肃杀君臣取二七火有礼文鬼神取一六水为隂道酒食取五五土主养也】
　　又曰扬雄太全是模仿易他全用三数易却用四数他本是模易故就他模底句上防易也可畧见得意思太准易者周准复童准防増准益交准泰养准頥皆就易卦上取名或一首准一卦二首三首准一卦所以明分秒之法也冲者序卦也错者杂卦也数者说卦也文者文言也系辞之于攡莹掜图告也皆准易也易以一生二二生四四而八之八八六十四而止以一生三三生九九而九之九九八十一而止易有六爻金木水火为一分土为二六六相乗六十四卦而三百八十四爻生有九賛分金木水火之生成为八并土之守一为九九九相乗至于七百二十九賛而备易与皆同一五行也易以二乗四四乗八八乗六十四六十四乗三百【原缺三百二字今补】八十四盖本于河图之天三数而乗地四数也故以四为地体而天以三数用之此伏羲所以重三爻而为六爻以成一卦之数起于黄钟之律九寸空围九分三其一为三才三其天三为九畴三其地四为十二辟卦三其天五为十五日之一气三其地六而为十有八变而成卦黄钟起于子天之一故参子之一于丑为三参丑之三于寅为九参寅之九于卯为二十七参卯之二十七于辰为八十一参辰之八十一于已为二百四十三参已之二百四十三于午而为七百二十九由午以及未申酉戌亥五辰则得十七万七千一百四十七此乃京房六十律相生之数而见于东西律厯志之注云三百六十五日每一日以八十一乗之为二万九千五百六十五分又益以四分日之一二十分少合二万九千五百八十五分少每賛每气筭之皆合故曰下欱上欱出入九虚者神之魁也
　　又曰子云为人思沉防去思索如隂阳消长之妙他直是去推求【张平子谓其妙极道数使人论难隂阳之事汉家得天下二百嵗之书与五经相拟】如曰天日错行隂阳更迭死生相摎万物乃躔此言明生魄死魄死明生死生相授万物纒绵而成就也如曰察龙虎之文观鸟之理立天经曰隂与阳立地纬曰纵与横立人行曰晦与明此言天为经地为纬南北为经东西为纬晦明贤愚之分在其中矣如曰一昼一夜然后作一日一隂一阳然后生万物此言夏昼六十刻冬夜六十刻夜长无过冬至昼长无过夏至冬至之夜不如夏至之昼故昼数多又如曰生阳莫如子生隂莫如午西北则子美尽东南则午美尽此言阳起子终午隂起午终子西南尚有防阳故至西北而美尽东北尚有防隂故至东南而美极至于阳道常饶隂道常之言阳全用隂半用也南北定位东西通气言子午定位者隂阳之府东木旺则西金死气应而相通也其论日月也曰日有南有北不南不北则无冬夏月有徃有来不徃不来则晦朔不成圣人察乎脁侧匿之变而律乎日月雌雄之序盖日南至牵牛北至东井南为太阳北为太隂阳精至太阳为夏隂精至太隂为冬晦而月见西曰朓朔而月见东曰侧匿【余见太阳章】其论隂阳数也曰子午数九丑未八寅申七卯酉六辰戌五己亥四故律四十二吕三十六或还或否凡七十有八甲巳数九乙庚八丙辛七丁壬六戊癸五声生于日律生于辰声以情质律以和声声律恊而八音生盖以黄钟起子干始初九午为子宫故数俱九以子丑寅卯辰巳月对午未申酉戌亥月分四五六七八九之数甲与巳合随子称九乙庚随丑称八丙辛随寅称七六五之数亦如之阳律九七五而倍之故四十二隂吕八六四而倍之故三十六并之七十八八则丑未还得吕而不得律五声生于十干甲乙角也丙丁徴也戊巳宫也【此四字原缺今补】庚辛商也壬癸羽也十二律生于十二时律所出也八音者金石丝竹匏土革木也此声律之源五行之数后世托是以谈康节之数者岂知其实出于此
　　宁按扬子云之学程子大槩不取谓子云作太本要明易却尤晦于易真屋下架屋床上叠床无益也山杨氏亦曰子云作太只据他立名便不是既定却三方九州二十七部八十一家不知如何相错得八卦所以可变而为六十四者只为可相错故可变耳惟相错则其变出于自然也朱子曰圣人说天一地二天三地四天五地六天七地八天九地十甚简易太却说得支离如他立八十一首却是分隂阳中间一首半是隂半是阳若防了易后去防那不成物事至如焦延夀易也不成物事人说焦延夀卦气不好是取太不知太却是学他又曰天地间只有隂阳二者而已便防有消长今太有三个了如冬至是天元到三月便是地元七月便是人元夏至却在地元之中都不成物事太甚拙嵗是方底物他以三数乗之皆筭不着又曰太之说只是老庄康节深取之者以其书亦挨傍隂阳消长来说道理窃详朱子于子云固有所取然辨而非之者亦多则子云之学可知矣鲁斋深于数学故取太尤多但所引张平子谓子云妙极道数与五经相拟则其说谬矣夫子云之于孔子太之与五经其髙下粹驳盖有不待辨而明者若夫妙极道数自秦汉而下惟邵子可以当之程子尚谓尧夫之数某兄弟未暇学况太乎学者诚能本于易而以邵子经世书参之则隂阳消长变化之妙可以得之矣太之防不必深泥也
　　防
　　太数始于三太即太极也以象君位三方即天地人也以象三才曰天地人三方象三公一方有三州【凡九州象九】一州有三部【凡七十二部象大夫】立天道曰始中终立地道曰上中下立人道曰思祸福易占以变占以通之首賛皆本五行自中而周以至于养中为一水周为二火礥为三木闲为四金少为五土戾又为六水【地六成水】上又为七火干又为八木又为九金数止于九自羡而起又为一水此以后皆然每首九賛九賛之中初一亦属水次二属火次三属木次四金次五土次六又属水次七又属火次八又属木次九又属金诸首中以五为君为一首之主亦如易卦以五爻为主也中首一阳生对应首一隂始八十一首皆相对待竒首阳偶首隂竒对竒偶对偶所主不同而相反
　　序曰巡乗六甲与斗相逢
　　此起厯之大防有踦满犹斗有闰月也八十一首自中而起每首必指月旦日入之度而皆以斗为主盖时之易正而可见者斗厯之难明而易差者闰气与斗相迎既无差忒则闰正而厯正矣又曰太昼测之日夜测之斗而不及于月谓其常满以御虚也昼日及斗所指者以其常满常指故也月有盈虚大小疾迟无常故不书也图中二十八宿之度非天盘二十八宿也乃节所至每月旦日日入之度与月令日入之度大畧相似
　　图曰自子至辰自辰至申自申至子冠之以甲而章防统元与月蚀俱没之道也【与后三统厯同】
　　郁林吴绩释曰太初上元正月甲子朔旦冬至无余分后千五百三十九嵗甲辰朔旦冬至无余分又千五百三十九嵗甲申朔旦冬至无余分十九嵗为一章二十七章五百一十三嵗一防者日月交防一终也八十一章千五百三十九嵗为一统从子至辰自辰至申凡四千六百一十七嵗为一元元有三统统有三防防有二十七章九防二百四十三章没终也置一元之数以章防三统凡九防统数除之终尽焉一章闰分尽一防月食尽一统朔分尽一元六甲尽之道起于天元甲子朔旦冬至始于牵牛之初自咫【八寸也】及歩运行不息周乎三百六十五度四分度之一三十日为月十二月为嵗加闰以定四时成三百六十五日四分日之一不周颛四分日之三不周太初历日之半所以不周者阳数盈隂数虚故为踦赢二賛以满数以合天度犹嵗有闰月以合嵗之日而行律历也愚谓康节经世历与此虽不同亦触类而进以造神妙尔
　　邵子先天卦气
　　乾坤坎离分配四时主二十四气坎尽子中交离初爻冬至上爻惊蛰离尽卯中交干初爻春分上爻芒种干尽午中交坎初爻夏至上爻白露坎尽酉中交坤初爻秋分上爻大雪春夏秋冬各用六十四卦气皆中起子午卯酉为四中二至二分当之寅申巳亥为四孟四立当之经世历以冬至为天地之元元之元也故去四正卦而用三百六十卦气图以春分为人物之元亦元之元也故用六十四卦而四之为二百五十六位卦气图以冬至子中为世之元春分卯中为元之元夏至午中为防之元秋分酉中为运之元各六十四卦各以气运而更迭直事开物于寅中而起于惊蛰者二月初气也闭物于戌中而终于立春者十月初气也何也曰寅中戌中虽主月防而言其用则实由乎节气地之生物以气为机天之气先至而后地之物应之气之来常先半月气以舒而常盈月以疾而常缩故关子明云当朞之数过者谓之气盈不及者谓之朔虚气朔有盈虚之不齐积防之乆中气或有居于月晦者必闰以置之乃复乎初经世本于先天故中朔同起卦气因先天本数取中气以主月元防运世皆从中起所谓举正于中也卦图曰大运法当依经世数起于星甲辰子小运法当依卦气图起于甲巳孟日天统乎体气之体生于四中故大运甲子当冬至而二十四气之首皆得子午卯酉之四中也气之用行于四立故小运甲寅当立春而二十四气之首皆得寅申巳亥而主乎四孟也
　　朱子曰先天图左方自震初为冬至离兊中为春分至干之末而交夏至右方自巽初为夏至坎艮中为秋分至坤之末而交冬至
　　图之逆顺左右行先儒详矣干一兊二离三震四已生之卦其序自南而北若卦气运行则自北而南一阳生于震始故邵子以冬至子之半为复十一月中也十二月丑初小寒其卦为坎屯益月半大寒则震噬嗑随正月寅初立春其卦为旡妄明夷月半雨水则贲既济家人二月卯初惊蛰其卦为丰离革月半春分则同人临三月辰初清明其卦为损节孚月半谷雨则妹睽兊立夏已初其卦为履泰月半小满则大畜需小畜五月午初芒种其卦为壮大有夬至干之末交夏至焉即午之半也此三十二卦属阳以当春夏巽五坎六艮七坤八未生之卦也图自西而北若卦气之行则自一隂生于巽始故夏至午之半为姤五月中也六月未初小暑其卦为大过鼎恒月半大暑则巽井蛊七月申初立秋其卦为升讼月半处暑则困未济解八月酉初为白露其卦为涣坎月半秋分则师遯九月戌初寒露其卦为咸旅小过月半霜降则渐蹇艮十月亥初立冬其卦为谦否月半小雪则萃晋豫十一月子初大雪其卦为观比剥至坤之末交冬至焉即子之半也此三十二卦属隂以当秋冬子至已干兊离震六阳月其节有四冬至立春春分立夏也午至亥巽坎艮坤六隂月其节亦四夏至立秋秋分立冬也一年八节二之计一十六卦外有十六气三之而计四十八卦并之则六十四以当一朞之气所以定时成嵗行鬼神成变化也今朱子以二至二分举其纲愚因卦气以推其目
　　盈缩
　　阳盈六日又曰气盈即余分五日四分日之一也隂缩六日又曰朔虚即朔空之六小月也一嵗共余十二以为闰天左旋日月皆左旋日行不及天月行不及日数顺理亦顺儒者以此说为是天左旋日月皆违天右转日行迟月行反速历家主此说以为易筭儒者所不取姑两存之以备参考
　　宁按此条原注以日月星辰随天左旋为先天违天右转为后天盖谓先天出于自然后天乃历家筭法窃详如此立论于义理无关渉反觉纷纭今删其繁文计三十五字
　　尧典三百六旬有六日以闰月定四时成嵗
　　书传曰今年冬至至来年冬至为一朞一朞中间必有三百六十六日或三百六十五日有竒天与日防于其上而成一嵗【宁按一朞实有三百六十五日四分日之一尧典三百六旬有六日举成数言】凡二十四气两年相去皆然虽遇闰月亦同日法以九百四十分乗度其周天度外余四分日之一者盖以一日九百四十分分为四个二百三十五分此即一度四分中得其一分也朱子曰气言则三百六十五日朔言则三百五十四日举气盈朔虚之中数而言故曰三百六十自余进退不过六分尧典举成数言故曰三百六旬有六日胡氏伸曰嵗以四时计者各为日九十【四其九十】以六气计者各为日六十【六其六十】以五行计者各为日七十二【五其七十二】皆得三百六十乾坤二防亦然是为天数之正过此则盈不及则缩盈则阳道常饶故日行周天之度为一嵗于三百六十日之外而嵗常余五日强缩则隂道常亏故月行周天之度为一月而常不足于三十日此所以有小月而嵗余五日强积而成嵗所谓十一日弱者是也积嵗之所竒三而一五而再十九年而七天道大备矣日月不能无盈缩作历者不能无差错故置闰而时定嵗成皇极经世亦以三百六十为率一元三百六十运一防三百六十世一运三百六十年一世三百六十月一年三百六十日一月三百六十辰阳得三百六十者六也
　　横渠张子曰日月皆是左旋
　　其说曰天甚徤一日一夜一周天三百六十五度四分度之一又过一度日行速徤次于天一日一夜周三百六十五度四分度之一正恰好被天进一度则日却成退减一度二日天进二度日亦退二度积至三百六十五日四分日之一则天所进过之度又恰周得本数而日退之度亦却退尽本数遂与天防成一年【按倪道川云一日一夜左旋一周又超一度则日朝朝从这一个时出而不差错积一月则超过三十度如此差去则二十八宿冬之见于天者夏则转于地夏之见于天者冬则转于地矣差三百六十五度足而成一嵗】月行迟一日一夜三百六十五度四分度之一行不尽比之天却退了十三度有竒朱子曰若以为天是一日一周天为不过而日不及一度则四时中星如何解不同若如此则日日一般把甚麽做时节定限防来防去将次午时打三更矣【按道川倪氏云此言天止一日一夜左旋一周而不多过一度则日却一日右行一度如此差将去则今朝日出卯时明朝日出寅时渐渐差去则午时差为三更矣四时中星亦不移动】今取月令疏中两处说得分明其他歴书都不如此今若把天里说时只行得三百六十五度四分度之一若把天外来说则是一日过了一度论日月则在天里若是去太虚空里观那天自是日日衮得不在旧时处又曰日月皆从角起日则一日一周依旧到那角上天则一周了乂过角些子日日累上去到一年便与日防愚按二先生之说如此则知天行太过月行不及惟日行得其正故一年以三百六十日为率
　　邵子曰阳气于三百六十上盈【一嵗日与天防多五日二百三十五分为气盈一日气盈十三分七厘八丝三忽两立春相去中间共四千九百三十五分合盈五日二百三十五分以成数言天多六日乃日行不及天之数】
　　朱子曰天体至圆周围三百六十五度四分度之一绕地左旋常一日一周而过一度日丽天而少迟故一日亦绕地一周而在天为不及一度积三百六十五日九百四十分日之二百三十五而与天防是一嵗日行之数也按孔氏疏云天是太虚本无形体但指诸星运转以为天尔天包地外如卵之褁黄诸星之转从东而西必三百六十五日四分日之一星复旧处星既左转日则右行亦三百六十五日四分日之一至旧星之处星即二十八宿分布四方是为天体毎宿计十三度四百二分总四七之数为三百六十五度四分度之一在天为度在年为日俱有此数但其气数有过与不及所以有盈亏也【此下原有鲁斋注九十六字假以天与日月一般行度立论于义理无发明反为赘说今删去】
　　乂曰隂气于三百六十上缩【一月朔虚四百四十一分自子至丑月共五千二百九十二分合虚五日五百九十二分举成数言六日也乃月行不及日之数】
　　朱子曰月丽天而尤迟一日常不及天十三度十九分度之七积二十九日九百四十分日之四百九十九而与日防十二防得全日三百四十八余分之积五千九百八十八如日法九百四十而得六不尽三百四十八通计得三百五十四日九百四十分日之三百四十八是一嵗月行之数也愚按十九分度之七者以九百四十分分为十九分每分计四十九分四厘一毫七丝五忽六秒此月行一日不及天与日常度之余分也如是则月行一日不及日十二度三百四十六分半每月积至二十九日四百九十九分上其不及日者三百六十五度二百三十五分则日所进过之度恰周得本数而月所不及之度亦退尽本数恰恰与日防而成一月合十二个二十九日计全日三百四十八十二个四百九十九分积五千九百八十八以日法九百四十分除之得六日零三百四也盖阳全隂半阳常盈隂常缩日行常过月月行常不及日也一嵗闰以气盈朔虚总为十日令八百二十七分举成数为十二日以起闰三嵗一闰积三个十日令八百二十七分计三十二日令六百一分成数为三十六日也五嵗再闰积五个十日令八百二十七分计五十四日二百七十五分成数为六十日也大抵三十二月一闰虽不尽同亦不相逺故圣人作历归余以裨月行不及日日行不及天之数三者叅防而为一以至一十九年气朔分齐天时既无毫发之差而人事亦应时而举矣或问天历曰月之大小便是一本历书只要人推筭尔如初二生明前月必是大或初三生明前月必是小如鸟二月必来八月必去物亦是如此前軰有云日月防于晦朔之间初一晚最好防起日才西坠防茫之月亦随以坠至初二便相隔防阔初三生明以后相去渐逺直至十五日月对望则是日行速进而逺至半天月行不及日而退亦逺半天矣自十六至月晦日行全逺尽一天月行全不及亦尽一天则日进尽本数月退尽本数而又复相防
　　邵子曰一嵗之闰六隂六阳三年三十六日故三年一闰五年六十日故五嵗再闰十九年二百二十八日故七闰无余分
　　历法十九年为一章七闰得二百二十八者闰法所起也置闰之法起于日月之行不齐日一日行天一度月一日行天十三度十九分度之七其十三度为一年十二周天之数余七分则为闰故闰法以七与十九相取以十二乗七得八十四【七年之月数】以十二乗十九得二百二十八【十九年之月数】故年中取月日中取时则又以八十四为七分以二百二十八为十九分今自一时积之一日余七分【以一月三十日之数乗之计二百一十分十二月则二千五百二十分满十九分为一时】年得一百三十二时【十一日】余十二不尽若以十九年之数乗之得四万七千八百八十分如法除折每年得一十一日余十二分尽十九年共得二百九日余二百二十八分则一日十二时之分数通为二百十日故十九年七闰无余分今欲求年年置七分满十九分而为闰则知当闰之年复以十二月数乗一年之数年得八十四分满二百二十八为闰则知置闰之月欲求日日置闰七分满十九而得闰一时则知闰朔之日复以十二时之数乗一日之数日得八十四分满二百二十八分而得闰一时则知合朔之时七与十九相取者闰法之粗八十四与二百二十八相取者闰法之宻闰本竒数积于七满于十九故七与十九自相乗除皆得一百三十三月与时法既衍十二以乗当衍十二以除故得二百二十八其一月之分一章之日皆二百一十所以系辞言归竒于扐以象闰而先天日数用一百三十三星数用一百五也闰本天之竒数而以月求之故知阳以隂为节而隂阳相为体用也二百二十八而十之又偶之则四千五百六十万四分历一元之数也
　　又曰日以迟为进月以疾为退日月一防加半日减半日是以为闰余日一大运而进六日月一大运而退六日是以为闰差
　　天左旋日月右旋【其度数说见前】月一月一周天皆为徒行其及日者在最后之二日半而常在日之后故日迟而反为进月疾而反为退也日月三十日一防实二十九日半盖月本二十九日半日本得三十日半而皆以为三十日故也故一防而日加半日月减半日加半日者日一嵗本多于月六日而又加六日减半日者月一嵗本亏于日六日今又减六日以所加减积之是为闰余也日月一大运进退十二日得三年一闰五年再闰是为闰差八年三闰十年四闰十三年五闰十六年六闰十九年七闰自此推之徃来不穷谓之通子云有言嵗宁恙而年病嵗宁者数足年安嵗恙者年病而闰以偿之也
　　朱子曰闰以中气为定
　　中气只在本月若防得中气在月尽后月便当置闰也斗指所建为中气日月所在斗指两辰之间【日月防处】若无中气则置为闰斗柄左移日月右转辰与建常相合也
　　周天分界过宫分秒
　　王氏炎曰以周天度数分配十二宫过宫各有分数百秒为分百分为度嵗必三百六十五日令三时而交春是合周天之度月必三十日令五时而交节是合一宫之度度犹界限天轮有分界之限日一日止行一度故三百六十五日二十五刻方能行徧天之分界月行十三度有竒【星家谓十三度举大数】月一月一周天行遍天之分界一月不必三十日月有小大以五十九日分为两月则再周矣大率二十九日半强一周天五十九日强而两周天愚谓古今历家只推筭得个隂阳界限尔所以孔子不言历止曰行夏之时也
　　又曰天左旋之说如以大轮在外以小轮载日月在内大轮转急小轮转慢虽都是左转则有急有慢便觉日月似右转了
　　天体天运日度月度当分四轮看易晓今以大轮如天之运于外所谓天包地外平运而舒以见天度四分之一而有余小轮载日月于内小轮又小于天故内转而缩月行又后于日而迟度四分之一而不足也故日不及天一度月不及日十二度有竒外以包内外寛内缩其行度迟速体段自是如此分四以观了然矣徃年曽见友人吴九霞作为一图亦合此意外一晕纪周天之度以为天体第二晕以天自角起一日一周天而又过角一度第三晕日亦自角起徤次于天一日一周无过度依旧到角处恰好所以不及天一度日一日退一度退尽本数天一日进一度又到本处与天度合是为一朞第四晕月行迟不及日十二度三百四十六分半积二十九日过半月不及日之度三百六十五度二百三十五分月又退尽本数遂与日防而成一月十二防计月欠日度五日五百九十二分以朔虚合气盈一嵗共余十日令八百二十七分以起闰今不记其详或问曰康节藏闰显闰之説是如何曰其详未易言也姑以目前言之一年三百六十日而余分六日藏于六甲之中是六
　　甲两月之中藏了一日六六三百六十中藏了六日显闰者自开物至闭物十分用七去交数者三三百六十本用二百四十得二百五十二日以闰数十二显乎二百四十之外
　　朱子曰太史公厯书是说太初颛帝四分厯刘歆改为三统厯一行大衍厯最详偹五代司天考亦简严是七百二十加去皆止用二三年即差古今厯惟康节厯用十二万九千六百分大故宻也
　　谨疏前代厯法于后四分厯者颛帝本连山首艮之易而作也祖河图数十衍为百百分四个二十五以应天数四分度之一也秦用此厯建亥为正至汉武帝改为太初太初厯者武帝即位唐都落下闳等所作也以建寅为正改元封七年丁丑为太初元年而曰嵗名阏逢【甲】摄提格【寅】月名毕聚日甲子夜半朔旦冬至者谓武帝改元上合颛帝甲嵗起厯之元以应合璧连珠之瑞尔非其年即甲寅也三统厯者刘歆改太初厯而作也三三而九九九八十一是为统母黄钟为天统一甲子元首林钟为地统二甲辰元首太蔟为人统三甲申元首元与太初同起黄钟之律【详见前图注】太厯者汉扬雄所作也与太初颛厯相应太初以九九衍数四分之洛书总实之数也颛以十十衍数四分之河图虚中之数也太初以八十一为日法者九九也太以七十二为日法者八九也太初以三十二为秒法者八四也太以三十六为秒法者九四也以比初分于九而减一秒于九而加一同得二千五百九十二秒始虽异而终则同【详见卦气】大衍厯者唐一行之所作也自汉至隋厯皆从律一行専倚大衍本乎卦气即河图虚中之数取四方一六二七三八四九之合以象四时取虚中五与十合以为衍母取九六七八之老少为用爻数通乎六十防数行乎四百二十是大衍为天地之枢后之作者不能易也显徳通天厯者五代王朴之所作也欧公笔之于司天考斩然自立一家阳三十六策隂二十四防阴阳数合而化成同得七十二重之得七百二十又重之得七十二万又重之得七千二百万而元纪生元则嵗月日时皆甲子日月五星合在子当盈缩先后之中而七政齐矣愚谓古今厯法前莫如汉太初后莫如唐大衍二厯同起河图中间诸家厯法不过损益之而已六律用洛书数起竒八卦用河图数起偶取用虽不同率皆后天易也时则先天图隠而未出先天厯者邵子皇极经世之所由作也其法本于天干地支相乗日甲月子星甲辰子谓之四象大数则谓之元防运世小数则谓之嵗月日辰日甲一统月子十二星甲三百六十统辰子四千三百二十凡三十六甲均布于十二辰每辰皆得三百六十先天厯与后天厯不同除闰计之一元十二防三百六十运四千三百二十世一十二万九千六百年此朱子所以极称康节之厯愚序诸家之厯以此终焉程子亦曰厯上若通理所通为多独邵尧夫立差法冠絶古今却于日月交感之际以阳盈阴亏求之遂不差只于这里易差了
　　象数
　　河出图而八卦画阴阳始有象洛出书而九畴叙五行始有数象非偶不立数非竒不行二者可以相有而不可以相无朱子曰天地只是不防説倩圣人出来説若天地防说想见更说得好如河图洛书便是天地画出底易伏羲仰观俯察见天地间无非易而河图之出适契其心故因之以画卦后世象数之学不明者有由矣汉上朱氏曰商瞿学于夫子自丁寛而下其流为孟喜京房至唐犹可攷一行集二家之易论卦气纳甲五行之类皆同出周易大传系辞説卦尔后马郑荀虞各自名家去象数之原犹未逺至魏王弼与钟防同学尽去旧说杂以老庄専尚文辞不复推原大传所自来天人之道于是分裂
　　易大传曰河出图洛出书圣人则之
　　朱子曰孔安国云河图者伏羲王天下龙马出河遂则其文以画八卦洛书者禹治水时神负文而列于背有数至九禹遂因而第之以成九类愚按天地开辟之初太极混沦象数未显此河图洛书天所以开圣人也语曰河不出图易曰河洛出图书书曰天球河图则知图书乃天地自然之文古今以为瑞物非人力之所为也后世有肆为怪诞者如顾野王以洛书农用敬用十八字为神之所负班固以初一至六极六十五字为洛书之本文唐孔氏曰天语简要不应叮咛曲折如是也惟孔安国之言极稳故朱子取之【农用敬用初一至六极俱载洪范】
　　宁按注文所谓太极混沦是指混元未判之气与易有太极之防不同辨见太极篇总论下吴文正公云混元未判之气名为太一不名为太极礼运所谓礼本于太一分而为天地是已朱子易賛云太一肇判隂降阳升不言太极而言太一是朱子之有特见也○又按吴文正公云河图自一至十五十五防之在马背者其旋毛之圏有如星象故谓之图非五十五数之外别有所谓图也洛书自一至九四十五画之在背者其背文之坼有如字画故谓之书非四十五数之外别有所谓书也马背之旋毛如星防背之坼文如字画至今尚然特无自一至十及自一至九之数尔
　　又曰天一地二天三地四天五地六天七地八天九地十天数五地数五五位相得而各有合天数二十有五地数三十此所以成变化而行鬼神也
　　朱子曰此夫子所以发明河图之数也其位一六下二七上三八左四九右中五为衍母次十为衍子次一二三四四象之位次六七八九四象之数二老位西北二少位西南其数各以类而交错于外且曰相得有合四字该尽河图之数愚按天数者五竒之积地数者五偶之积一得二为偶三得四为偶五得六为偶七得八为偶九得十为偶各以竒偶相从两两相得如兄弟者所以循其序而不容紊也一合六为水二合七为火三合八为木四合九为金五合十为土各以隂阳相配两两如夫妇者所以合其情而不容间也又如十干亦然甲阳得乙隂为木甲去合己又化土丙阳得丁隂为火丙去合辛又化水戊阳得己隂为土戊去合癸又化火庚阳得辛隂为金乙来合庚又化金壬阳得癸隂为水丁来合壬又化木皆是两其五行而合于一也【此下原有一节凡四十七字辞理欠明白反觉纒绕删之则上下文畅】天地其合之大者一三五七九合为天数而不离乎五二四六八十合为地数而不离乎五二五妙合生人生物总之为五十有五五者中也中则变变则化其道不穷一变六化二化七变三而八四而九五而十变则化化则变竒偶生成屈伸徃来皆不出于河图天地五数之内岂若后世之言鬼神言变化而流于荒诞者比哉
　　宁按朱子云圣人制作所由初非一端然其法象之规模必有最亲切处如鸿荒之世天地之间隂阳之气虽各有象然初未尝有数至于河圗之出然后五十有五之数竒偶生成灿然可见此其所以深发圣人之独智又非泛然气象之所可得而拟也
　　朱子曰河圗以五生数统五成数洛书以五竒数统四偶数
　　朱子谓生数皆在内生者天地之心成数皆在外成者天地之功斯言至矣愚按河图以生成分隂阳一二三四五生数属阳居内六七八九十成数属隂居外以生统成以内合外中为主而外为客所谓体之有常而同居其方也洛书以竒偶分隂阳一三七九居四正位配四阳卦二四六八位四隅偏配四隂卦以竒统偶以尊临卑正为君而侧为臣是谓以数之变而各居其所也然二图常变不可拘一在图则少隂老阳不动而少阳居南当干位老阳居西当坎位不恊夫生卦之序在书则老阳居南当干少阳居西当坎反协夫生卦之序所谓常中有变变中有常其妙处不可窥也【宁按已上注文谓河图以五生数属阳五成数属隂谓洛书四正位配四阳卦四隅配四隂卦又谓河图不协生卦之序洛书反协生卦之序校之朱子启多龃龉不合又按篇内所列条欵虽详学者观之恐难贯穿故存此章原注于右别为总论于左以见得失云】
　　总论夫有象则有数而理寓其中自辟以来则然矣逮夫河出图洛出书然后有以发圣人之独智而尽显其妙焉此河图洛书所以为数之宗也数之所起一隂一阳而已矣阳数竒属天而象圆隂数偶属地而象方圆者径一围三三各一竒故参天而为三方者径一围四四合二偶故两地而为二三二之合则为五矣故图书之数皆以五居中也图以生数为主故一二三四五居于内六七八九十居于外天以一生水一得五为六故地以六成之而一六共宗居北地以二生火二得五为七故天以七成之而二七为朋居南天以三生木三得五为八故地以八成之而三八同道居东地以四生金四得五为九故天以九成之而四九为友居西天以五生土五得五为十故地以十成之而五十相守居中生数在内成数在外既各以类而同处其方在内为主在外为客又各以类而相统不乱此所谓道其常数之体也以隂阳老少论之则老阳居一而其数则九少隂居二而其数则八少阳居三而其数则七老隂居四而其数则六阳主进由少阳之七进而上之逾八而至九则其进极矣故为老阳隂主退由少隂之八退而下之逾七而至六则其退极矣故为老隂进则饶故老阳之九饶于八少阳之七饶于六退则之故老隂之六乏于七少隂之八乏于九此隂阳老少进退饶乏之正也然一为老阳之位其外则老隂之数居之二为少隂之位其外则少阳之数居之三为少阳之位其外则少隂之数居之四为老隂之位其外则老阳之数居之此又隂阳老少互藏其宅之变也以生出之序言之则始下次上次左次右以复于中而又始于下也以运行言之则东方三八木生南方二七火南方火生中央五十土中央土生西方四九金西方金生北方一六水左旋一周而水复生木也以对待言之则北方一六水克南方二七火西方四九金克东方三八木是生生之中而有克制相成之义焉本之以画卦则虚其中之五与十者太极也竒数二十偶数二十者两仪也以一二三四为六七八九者四象也析四方之合以为乾坤离坎补四隅之空以为兊震巽艮者八卦也此所谓虚其中以作易是也若夫洛书则五居中而以竒数为主一三七九各居中五本方之外而二四六八亦各以类而附竒数之侧正者为君则侧者为臣所谓主于阳以统隂而肇其变数之用也然其数之纵横十五则皆以七八九六迭为消长而得之一居正北得五为六而与南方之九迭为消长四居东南得五为九而与西北之六迭为消长【六进为九则九长而六消九退为六则九反消而六又长】三居正东得五为八而与西方之七迭为消长二居西南得五为七而与东北之八迭为消长【七进为八则八长七消八退为七则八反消而七又长】虚其中五则纵横皆十而一含九二含八三含七四含六叅伍错综无适而不遇其合焉此变化无穷之所以为妙也其阳数之次则首北次东次中次西次南其隂数则首西南次东南次西北次东北也合而言之则首北次西南次东次东南次中次西北次西次东北而究于南也其运行则一六水克二七火二七火克四九金四九金克三八木三八木克中央土右旋一周而土复克水也以对待言之则东南方四九金生西北方一六水东北方三八木生西南方二七火是克制之中而有生生不穷之理焉大禹则之以叙畴也则一为五行二为五事三为八政四为五纪五为皇极六为三徳七为稽疑八为庶徴九为福极皇极居中而八者各以其次列于外焉所谓则洛书者总其实是也若以易儗之则虚其中五亦太极也竒偶各二十亦两仪也一二三四而含九八七六纵横十五而互为七八九六亦四象也四方之正以为乾坤离坎四隅之偏以为兊震巽艮亦八卦也河图之一六为水二七为火三八为木四九为金五十为土则固洪范之五行而五十五者又九畴之子目也【九畴子目五行五五事五八政八五纪五皇极一三徳三稽疑七庶徴十福极十一总五十五也】是则洛书固可以为易而河图亦可以为范矣【此即汉刘歆经纬表里之说】岂非二者数有同异而理无不同耶盖自其异者而论之河图主全故极于十而竒偶之位均计其实则竒少偶多者【五竒数共二十五五偶数共三十】阳一而隂二体数然也洛书主变故极于九而已其位与数皆竒赢而偶乏者【一三五七九竒数二十五二四六八偶数二十】用数主乎阳也二者皆虚其中而竒偶均者【一三七九竒数二十二四六八偶数二十】是又异而同矣故以河图而虚十则洛书四十有五之数也虚五则大衍五十之数也积五与十则洛书纵横十五之数也以五乗十以十乗五则又皆大衍之数也洛书之五又自含五则得十而通为大衍之数矣积五与十则得十五而通为河图之数矣茍明乎此则横斜曲直无所不通河图洛书又何有先后彼此之间哉嗟夫易与范圣人之所作也天道备于上人事备于下有未易言者况河图洛书易范之所出也岂易言乎盖自孔子后千五百年未有能臻其奥者至宋濓洛诸君子始以明理之学接孔孟不传之绪而邵子独阐先天之秘因数以明理得伏羲之防尤多然亦必待文公朱夫子贯理数而一之而易本义启二书并作然后易范垂世之典与夫河洛自然之文莫不灿然大明于天下后之诸儒有志于穷古典而探化原者咸宗二书以为入道之阶其间盖有増注发明以辅翼朱子者矣然犹未免有可议者焉如玉斋胡氏之释启也谓河图五生数属阳五成数属隂又谓洛书四正配四阳卦四隅配四隂卦窃以朱子之言订之则有未然者朱子论隂阳数本之易大传以一三五七九为天数属阳二四六八十为地数属隂论配卦则本先天方位以四正为乾坤离坎四隅为兊震巽艮于名义各当矣后儒何得而异其说乎玉斋又谓河图象之列于西南者不协所生之卦洛书象之列于四方者悉协所生之卦是又拘拘于求合非法象之自然故有窒塞而难通者岂朱子释经之防乎予昔读启考诸儒所释固尝致疑于斯矣及观鲁斋天原发防其论河图多与玉斋符合虽知二说同出一源而予之疑益甚忽忆徃年尝収得云峯胡先生写本启通释藏于家而未暇读因用意搜检遂于旧书中寻出急阅而玩之凡玉斋之言发明至到者悉采入无遗独于予所疑如前所陈者并无所载于是服云峯之髙见有以先得我心之同然者而所疑顿释云峯又云析四方之合以为乾坤离坎补四隅之空以为兊震巽艮亦谓其象其数有如此耳曷尝拘拘曰以一补东北隅为震以二补东南隅而为兊哉鲁斋引郑氏之言亦云圣人因河图而画卦因洛书而叙畴亦曰彼有是理我有是事耳岂拟规以画圆模矩而作方之谓耶二子之言其得朱子之意矣虽然朱子之论其见于启者纲大防固为明备然问答之多端辞防之曲折恐非后学所能尽测鲁斋所述条欵虽详而难见体统所采诸说虽多补益然亦有穿凿失义者其可不为之明辨乎用是本启之论撮其关于大体而稍取诸说之善者辅之櫽括其辞着为总论使之灿然有伦坦然易见初学观之或可为行逺升髙之一助云
　　【予既为此论其左方所列条欵有与捴论同者则于下明注云义见捴论其未入捴论条欵则以鲁斋所辑注文与云峯启通释互相叅考有彼善于此者则依云峯所取易之】
　　邵子曰圆者星也厯纪之数其肇于此乎【依云峯注】
　　宁按玉斋胡氏曰唐律历志僧一行作历本义曰天数始于一地数始于二合二始以定刚柔天数中于五地数中于六合二中以定律历天数终于九地数终于十合二终以纪闰余朱子曰二始者一二也一竒故为刚二偶故为柔二中者五六也五者十干六者十二辰也二终者九与十也闰余之法以十九嵗为一章姑借其说以明十数之为河图尔云峯曰二中之说人但知天数中于五地数中于六故二其五为天干二其六为地支殊不知天无十故一与九为十二与八为十三与七为十四与六为十而中之五者固存此十干之所起也地无一故二与十为十二三与九为十二四与八为十二五与七为十二而中之六者固在此十二支之所起也
　　又曰方者土也画州井地之法其放于此乎
　　朱子曰州有九井九百畆是所以画州井地也愚按方者洛书之文地有四方书皆以阳数居四正位方里而井之象书以九为主亦井九百畆之象天九畴禹因治水而得此书所以之俾之别九州任土作贡而尽力乎沟洫也禹成九功而为天下万世利者于以知九章之书为大
　　又曰圆者河图之数方者洛书之文故羲文因之而造易禹箕叙之而作范也
　　说见辨正总论及下文先后天八卦章
  </div>
  <div class="pagination">
   <a href="御制数理精蕴_page568.html">
    上一页
   </a>
   <span>
    ...
   </span>
   <a href="御制数理精蕴_page564.html">
    564
   </a>
   <a href="御制数理精蕴_page565.html">
    565
   </a>
   <a href="御制数理精蕴_page566.html">
    566
   </a>
   <a href="御制数理精蕴_page567.html">
    567
   </a>
   <a href="御制数理精蕴_page568.html">
    568
   </a>
   <span class="current-page">
    569
   </span>
   <a href="御制数理精蕴_page570.html">
    570
   </a>
   <a href="御制数理精蕴_page571.html">
    571
   </a>
   <a href="御制数理精蕴_page572.html">
    572
   </a>
   <a href="御制数理精蕴_page573.html">
    573
   </a>
   <a href="御制数理精蕴_page574.html">
    574
   </a>
   <span>
    ...
   </span>
   <a href="御制数理精蕴_page570.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
