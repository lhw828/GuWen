<!DOCTYPE html>
<html>
 <head>
  <meta charset="utf-8"/>
  <title>
   御制数理精蕴 - 第 430 页/共 595 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   御制数理精蕴 - 第 430 页/共 595 页
  </h1>
  <div class="content">
   也
　　阳四卦十二爻八阳四隂以三十六乗其阳以二十四乗其隂则三百八十四也
　　六六三十六卦变为八八六十四卦乾坤坎离頥中孚大小过八卦不变余二十八卦反复视之为五十六卦八者不变体也常存乎天地间为羣用之宗其五十六卦半徃则半来者隂阳屈信升降之用也八卦位乎八方一卦统八卦得六十四卦三百八十四爻其隂阳变化盈缩显晦之用三画之初数已具乎其中矣信乎一丽于数终不可逃也何以言之阳四卦八阳四隂以三十六乗其阳得二百八十八则六位四十八卦之爻也以二十四乗其隂得九十六则二位十六卦之爻也合之而三百八十四则六十四全卦之爻也隂四卦八隂四阳以二十四乗其隂得一百九十二则四位三十二卦之爻也以三十六乗其阳得一百四十四则三位二十四卦之爻也合之而三百三十六则五十六用卦之爻也阳卦之爻得六十四卦之全隂卦之爻得五十六卦之用不变之八常属乎阳是故隂阳虽均用于天地间而凡见者皆系乎阳也阳于三百六十盈二十四如干之防得七月之日而余六也隂于三百六十缩二十四如坤之防得五月之日而亏六也合之得七百二十以二爻当一昼一夜则三百六十之日阳赢隂缩故昼常侵夜五刻也阳卦三百八十四阳得六位隂得二位者天之体数四用者三不用者一地之体数四用者三不用者一天尽兼之也隂卦所得存四隂位者示天地匹敌也三阳位者阳在地上则地从而有用在地下则地为无用故天统乎体地分乎用天有八变地有六变也合之则隂阳共三百八十四分之则阳数之外复有隂数犹夜之于昼故曰隂分阳也康节所谓四阳卦者谓干兊离震属天四隂卦者谓巽坎艮坤属地伏羲八卦也上下左右数之四阳八隂四隂八阳其数皆不等若夫文王八卦干坎艮震为四阳一父三男也巽离坤兊为四隂一母三女也六隂六阳其数皆等至于分隂分阳则坤兊干坎自西南至北艮震巽离自东北至南其数亦等伏羲之易易之体也体必致用隂阳偏者用之所以生也文王之易易之用也用必立体隂阳等者体之所以成也故曰隂阳半而形质具焉隂阳偏而性情生焉深哉真天地自然之理自然之数也
　　体有三百八十四而用止于三百六十何也以乾坤坎离之不用也乾坤坎离之不用何也乾坤坎离之不用所以成三百六十之用也故万物变易而四者不变也夫惟不变是以能变也用止于三百六十而有三百六十六何也数之赢也数之赢则何用也干之全用也乾坤不用则离坎用半也干全用者何也阳主赢也乾坤不用者何也独阳不生专隂不成也离坎用半何也离东坎西当隂阳之半为春秋昼夜之门也或用干或用离坎何也主阳而言之故用干也主赢分而言之则阳侵隂昼侵夜故用离坎也阳主赢故干全用也隂主虚故坤全不用也阳侵隂隂侵阳故坎离用半也是以天之南全见而北全不见东西各半见也离坎隂阳之限也故离当寅坎当申而数常逾之者葢隂阳之溢也然用数不过乎寅交【旧本作爻】数不过乎申【或离当卯坎当酉】
　　乾坤列上下者天地也坎离分东西者日月也去四正之外六十卦变三百六十故天道穷于六甲三十六旬为一年然天有三百六十五度四分度之一而一年除小月又止有三百五十四日余六度者气之赢是为阳之盈亏六日者月行疾五十九日而防是为隂之缩也夫物之不齐物之情也天地日月犹不能齐惟其不齐所以变化不穷若齐则止矣干全用者主嵗而言三百六十六日而后一嵗足故曰十九年而七闰天之偿也以其每年不足以闰偿之也坎离用半者主日月昼夜而言所谓隂阳之溢者是也夫数之赢者挂一之蓍归竒之扐生物之气也干虽主一嵗之功坎离实分生物之任故干全用坎离用半也地道无成故坎得分离坤不得分干也是以乾坤分上下者君臣之义坎离分东西者宾主之礼坎离得相敌乾坤不得相敌也离当夘而终于申昼之分也坎当酉而终于寅夜之分也离或当寅坎或当申者卯者离之分寅则与坎共之酉者坎之分申则与离共之寅申之间坎离交而相侵昏晓之际隂阳侵而相溢自坎离之分言之以离为阳以坎为隂故曰隂侵阳阳侵隂也然离当寅未夘而已明坎当申己酉而未昏天尅地以为余分昼常多夜五刻自昼夜之分言之以昼为阳以夜为隂故又曰阳侵隂昼侵夜也夫用数无有未寅而用交数无有未申而交者坎离之限也隂阳之溢者坎离之相胜也阳常侵隂者天道之常也若以大数言之则开物于惊蛰后闭物于立冬前者隂阳互相侵也用数多不用数少者阳侵隂昼侵夜也故干全用坤全不用而坎离用半也
　　干四十八而四分之一分为隂所尅坤四十八而四分之一分为所尅之阳也故干得三十六而坤得十二也阳主进是以进之为三百六十日隂主消是以十二月消十二日也
　　八卦每位八十四爻六分之则每分八爻者用之体也八分之则每分六爻者体之用也离兊防各得二十八阳二十隂坎艮震各得二十八隂二十阳干得三十六阳十二隂坤得三十六隂十二阳阳主用自用数言之干得其六为三十六阳主进进之为三百六十者一年之日数也坤得其二为十二隂主消故十二月消十二日积闰之数也周天三百六十五度有竒三十六旬为一年者正数也六日者数之赢也月行疾五十九日而防则两月之间消二日故十二月消十二日也其言进之为三百六十者包余分而言也其言消十二日别余而言也【正数六日余分六日】皇极经世之数一元三百六十运一防三百六十世一运三百六十年一世三百六十月一年三百六十日一月三百六十辰无非三百六十也一元十二防一运十二世一嵗十二月一日十二辰无非十二也阳得三百六十者六隂得十二者四亦天三地二阳六隂四之义也【干之阳数三百六十中三分用二为开物数坤之阳数十二为闰数故用数之用二百五十有二也】
　　顺数之干一兊二离三震四防五坎六艮七坤八逆数之震一离兊二干三防四坎艮五坤六也
　　易逆数者以右行者为逆左行者为顺也此所谓逆顺者以自上分者为顺自下起者为逆也顺数者体也故有八逆数者用也故有六用止有六者离与兊坎与艮隂阳之数同于一数也顺数者若分而实合所以起用也逆数者若合而实分所以成体也左右而数皆自上而下分也始干终坤合也数震至坤如环之圆合也四而成干四而成坤分也
　　干四十八兊三十离二十四震十坤十二艮二十坎三十六巽四十
　　震十艮二十兊三十巽四十一二三四地之四卦【四维】用干数地从天也坤十二离二十四坎三十六干四十八一二三四天之四卦【四方】用支数天从地也震艮兊巽合之则一百坤离坎干合之则百二十一百则十也百二十则十二也是故天数二十五合之而五十进之而一百地数三十合之而六十进之而百二十天统乎体地分乎用故天得百二十地得一百也【风后太一式九宫皆右差一位则四方用偶数四维用竒数者从地也与天九宫不同】
　　干三十六坤十二离兊巽二十八坎艮震二十
　　此数于先天图中皆取其阳数者也蓍去挂一而四十八防七九者阳数也九之象用防三十六归竒十二七之象用策二十八归竒二十干三十六阳坤十二阳与九之防合三女二十八阳三男二十阳与七之防相反者体用不同也先天易之体也以多者致用故三女从干三男从坤后天易之用也以少者立体故三男从干三女从坤也
　　圆数有一方数有二竒偶之义也六即一也十二即二也
　　天体数四用者三不用者一地体数四用者三不用者一是故天地各有四象而乾坤各用三爻也用者重之则六故六为用数然圆数竒故天之数一而用六方数偶故地之数二而用十二六则一之变而重之也十二则一之变重之而又偶之也
　　天圆而地方圆者数之起一而积六方者数之起一而积八变之则起四而积十二也六者常以六变八者常以八变而十二者亦以八变自然之道也八者天地之体也六者天之用也十二者地之用也天变方为圆而常存其一地分一为四而常执其方天变其体而不变其用也地变其用而不变其体也六者并其一而为七十二者并其四而为十六也阳主进故天并其一而为七隂主退故地去其四而止于十二也是阳常存一而隂常晦一也故天地之体止于八而天之用极于七地之用止于十二也圆者裁方以为用故一变四四去其一则三也三变九九去其三则六也方者展圆以为体故一变三并之四也四变十二并之十六也故用数成于三而极于六体数成于四而极于十六也是以圆者径一而围三起一而积六方者分一而为四分四而为十六皆自然之道也
　　圆者之形上下兼四旁径一围三积之而六应三才六位故卦具六爻者用数也方者之形上下各四隅径一围四积之而八应四方八维故象分八卦者体数也起四而积十二者地之体四每一用三故四方分为十二次四时分为十二月者体之用也天地均有体用天圆以用为主体则托乎地地方以体为主用则从乎天一变而四地之体也天偶之而八八者天地之体也一析为四四四而十六四者地之一十六者地之四也一变为三者四之用也重之而六者八之用也四之而十二者十六之用也皆体四用三三用一不用之理也六者以六变六六三十六旬是也八者以八变八八六十四卦是也十二者亦以八变两卦十二爻变为九十六十二月之气亦以八节而变是也六以六变用自变也八以八变体自变也十二以八变用托体以变也天地相偶体止于八用止于六十二者地之用非天本用故天止于十干而十二支在地十二之变以八者不出乎十数皆自然之理也天变其体者变方为圆也不变其用者常存其一也谓六变之用存一而七也地变其用者并一于三也不变其体者常执其方也谓析四为十六其用十二不离乎四也六从一起去本则六存本则七阳常存一者主进也故天之用并余分而七也四方之星与北斗日月五星皆七天之用无非七也十二从四起去本则十二存本则十六隂常晦一者主退也故地之用止于十二也一年四时一时三月一月三十日地虽执其方至于用则去一为三从天之用也圆则行圆者用也方则止方者体也变体为用皆去一者裁方为圆之义也变用为体皆并一者展圆为方之义也方者言一变三并而四四变十二并而十六则圆者当言一变四去一则三三变十二去三则九而云三变九去三则六者葢天以一变四者初自方数而来从体生用也去一为三裁方为圆矣以用为主故变即从圆数起非若地之常执其方也地以一变三者初自圆数而来从用生体也并一为四展圆为方矣以体为主故去再并之数不去初并之数者所谓常执其方也体数成于四而极于十六故皇极经世元防运世有十六位用数成于三而极于六故皇极经世用数之用不过六变用主天言故不及十二体主地言故不止于八也
　　一役二以生三三去其一则二也三生九九去其一则八也去其三则六也故一役三三复役二也三役九九复役八与六也是以二生四八生十六六生十二也三并一则为四九并三则为十二也十二又并四则为十六故四以一为本三为用十二以三为本九为用十六以四为本十二为用
　　一役二以生三去一则二者太极生两仪两仪见而太极隠两仪既位乎天地人在其中以当太极则实列于三矣是故以位言之上干下坤人为虚位以数言之一竒二偶三为真数也三生九九去一则八去三则六者三列为左右以横而变应地之体去一则八者八方而中虚也故河图九数五居中央而八卦应其八位也三列于上下以从而变应天之用去三则六者两仪各三位中去其三者虚人以为用也故易之重卦上下二体应乎天地而虚人也三才存二位各去其一者虚中以为用也故易之六爻兼三才而两之应乎隂阳刚柔仁义也去三役九者一役三也三复役二九复役八与六者有体然后用行其中故三为一之役者以二为之役也九为三之役者以八与六为之役也二为三役故生四八与六为九役故八生十六六生十二天役地阳役隂以竒布偶随寓而生故偶者偶而成体也体者用之所寓偶者竒之所生故四体之中常存一焉以为之本而三为之用也是故三并一则四四以一为本三为用者体有四用者三不用者一也九并三为十二十二以三为本九为用者自十二防而言亦用者三不用者一也十二并四为十六十六以四为本十二为用者自十六位而言亦用者三不用者一也十六以十二为用者体之用也十二以九为用者用之用也并之者体也通本而言体兼用与不用也去之者用也去本而言用成则本退也天下之理不过体用而已自然之数如是易因而用之所以观物以一元包防运世而十六位中去元之四数则十有二十二位中各去其元数则九也
　　圆者六变六六而进之故六十变而三百六十矣方者八变故八八而成六十四矣阳主进是以进之为六十也
　　六为用数用者阳也八为体数体者隂也用属乎爻体属乎卦蓍以求爻积而成卦则用在体后也夫阳以三变隂以两变三天两地之义也阳得其三阳主进也六六而三十六进之为三百六十故天度与爻数应之也八八得六十四而止故卦数应之也先生曰天数三故六六而又六之是以干之防二百一十六地数两故十二而十二之是以坤之防百四十有四与此同义夫坤数一百上位三十六天也下位六十四地也六十四卦反复视之而三十六六六之卦隠于八八之中者天以六而藏诸用地以八而显诸仁也天托地以为体用乃随体而显地因天以为用体亦随用而藏是故天之太极从地而右转地之元气从天而左行斗日相错去乾坤离坎不用用其六十卦之爻以成一期之日则三百六十者显而六十四者藏也












&lt;子部,术数类,数学之属,皇极经世观物外篇衍义&gt;
　　钦定四库全书
　　皇极经世观物外篇衍义卷三
　　宋　张行成　撰
　　观物外篇【上之下】
　　蓍数不以六而以七何也并其余分也去其余分则六故防数三十六也是以五十者六十四卦闰歳之防也其用四十有九者六十卦一嵗之防也归竒挂一犹一嵗之闰也卦直去四者何也天变而地效之是以蓍去一则卦去四也
　　体数八用数六故八八之卦反覆视之六六而已蓍用七者并其余分象天度之赢去其余分则老阳之防不过乎三十六也【大数先去一六七又每七去一共去十三余三十六进之为三百六十即当六十卦之爻数】大衍之数五十天之全数也其用四十有九天之用数也天数二十五合之而五十故为数之全真一不见而用七七故为数之用蓍圆而神天数也卦方以智地数也以蓍求卦卦自蓍起因天生地地随天变故曰天变而地效之所以闰嵗之防应乎五十之全一嵗之防应乎去一之用也夫五十者蓍之全六十四亦卦之全四十九者蓍之用六十亦卦之用也天以气为质以神为神地以体为质以气为神天之一不可见者神也地之一可见者气也是故天数又以归竒挂一之数代贞一而象一嵗之闰地数即以乾坤坎离之爻存四正而为闰嵗之防也先生既曰五十者闰嵗之防又曰归竒挂一犹一嵗之闰者葢以此也天下之理用必存本用而丧本其用必穷五十以一为本四十九为用六十四以四为本六十为用之一者太极之体四十九之未动者也卦之四者乾坤坎离常存以起用者也天起于一地成于四故蓍去一而卦去四也
　　圆者径一围三重之则六方者径一围四重之则八也易始三画圆者之用径一围三也重之则六故有六爻易始四象方者之体径一围四也重之则八故有八卦天地万物体皆有四用皆有三圣人作易以自然之理而示诸人尔
　　裁方而为圆天所以运行分大而为小地所以生化故天用六变地用四变也
　　天裁方为圆者裁四为三也重地则六天得兼地故用六变地分大为小者析一为四也偶天则八地不得兼天故用四变一变六十六变而三百六十此天之六变也一变而四二变而十六三变而六十四四变而二百五十六此地之四变也是故八卦用六爻乾坤主之者运行之数也六爻用四位坎离主之者生物之数也运行者天也生物者地也故天六地四天有六气地有四维也
　　一八为九裁为七八裁为六十六裁为十二二十四裁为十八三十二裁为二十四四十裁为三十四十八裁为三十六五十六裁为四十二六十四裁为四十八也一分为四八分为三十二十六分为六十四以至九十六分为三百八十四也
　　天裁方为圆故用数皆四分去一八裁为六者言一卦本应八爻裁而用六故天地各四位用者三不用者一也十六裁为十二者言二卦用十二爻故一时四月四四而十六时去一月则十二也二十四裁为十八者言三卦用十八爻故未重之卦其爻二十四防震与艮兊互用三爻则十八也三十二裁为二十四者言四卦用二十四爻故天地各三十二卦一位不用则二十四也四十裁为三十者言五卦用三十爻故一年四时一时四月一月四十日去十日则三十也四十八裁为三十六者言六卦用三十六爻故已重之卦其爻四十八震防与艮兊互用六爻则三十六也五十六裁为四十二者言七卦用四十二爻故天地各四位位去一正不用天去干离中孚頥地去坤坎大小过余五十六变每位用七二位不用则四十二也六十四裁为四十八者言八卦用四十八爻故天地各四位位有八卦二位不用则四十八也此皆圆者之形裁四为三运行之用三之用也先云一八为九裁为七者言一位八卦共得九数一卦变七卦以一为本以七为用葢用虽从三首必存一以明并余分存太极所谓天变其体不变其用也地分大为小故体数皆析一为四一分为四四分为十六十六分为六十四者地之本体方圆之析数也先曰八分为三十二者干兊离震坤艮坎防八象各自交止成三十二八象又相交乃成六十四此自卦象而言也九十六分为三百八十四者十六卦九十六爻周歴四方则三百八十四此自爻画而言也此皆方者之形析一为四生物之用四之用也
　　一生六六生十二十二生十八十八生二十四二十四生三十三十生三十六引而伸之六十变而生三百六十矣此运行之数也四生十二十二生二十二十生二十八二十八生三十六此生物之数也故干之阳防三十六兊离防之阳防二十八震坎艮之阳防二十坤之阳防十二也
　　运行之数以一为本自六至三十六天之六变也阳主进故引而伸之六十变生三百六十也生物之数以四为本自十二至三十六地之四变也先天圆图隂自干数而起于夬阳自坤数而起于剥干自夬变一隂二变大壮成四隂三变至泰又得八隂并之则十二兊离防各増八隂并之则二十震坎艮各増八隂并之则二十八坤又増八隂并之则三十六由坤数阳亦然此地之四变也若天之六变则去四正卦之外每卦而一变也用数十二每变以六者天以独运无借乎地也地数本四每变以八者地偶而生必资乎天也隂阳共为八变其曰地用四变者地从乎天物生乎阳故独数阳防以应生物之数也干三十六兊离防共八十四坤十二震坎艮共六十凡八位阳爻总一百九十二并本生四数六十四为二百五十六则生物之数也葢坎离用四位以为生物之王八八之卦去上下而存中爻则二百五十六也所以去上下者地之南北不生物天之昏晓不生物也
　　圆者一变则生六去一则五也二变则生十二去二则十也三变则生十八去三则十五也四变则二十四去四则二十也五变则三十去五则二十五也六变则三十六去六则三十也是以存之则六六去之则五五也五则四而存一也四则三而存一也三则二而存一也二则一而存一也故一生二去一则一也二生三去一则二也三生四去一则三也四生五去一则四也是故二以一为本三以二为本四以三为本五以四为本六以五为本
　　存之则六六去之则五五者六变之中先去一六以为本五变之中又各去一以为本是故以十二支数则卦以六日一变以十干数则以五日一变用数三百六十而用数之用二百五十二期之日三百六十而生物之时自草木萌动至地始冻凡二百五十日也五则四而存一者中虚为四方实则有五行也四则三而存一者去一不用法三才存之则有四象也三则二而存一者中虚为两仪实则有三才也二则一而存一者元气一统为天有地则有二也去一则一者言一天去一则二者言两仪去一则三者用止于三去一则四者体止于四此明太一分布以成天五也二以一为本者太极分二气三以二为本者隂阳交而生人四以三为本者三用具展圆为方则有四五以四为本者四体具虚中待用则有五五者天也六者地也天者用也地者体也体由用生故六以五为本也先天图右行各五变生三十二阳三十二隂则第六变也是谓五生六也此明天五逓生以成地六也皆竒偶相生体用相待者也
　　方者一变而为四四生八并四而为十二八生十二并八而为二十十二生十六并十二而为二十八十六生二十并十六而为三十六也
　　此分先天图方数论隂阳四变而成体也方者一变而为四四者地之一也四生八者一生二也并为十二则三数也八生十二者二生三也并为二十则五数也十二生十六者三生四也并为二十八则七数也十六生二十者四生五也并为三十六则九数也地用四变而极于九数地之所以生物也是故三十六一也六六而数之则天之所以运行四九而数之则地之所以生物也先天图天地八位每位八卦以前四卦之数生后四卦之数数阳者自坤右旋以至于姤自复左旋以至于干数隂者自干而生防离兊各二十隂防一为三生之始也并而为三十二隂阳各得八位之半二十八生三十六者七生九也以防离兊之二十八阳而生干之三十六阳以震坎艮之二十八隂而生坤之三十六隂防三归一生之极也并而为六十四隂阳各得八位之全所以自立春至立秋阳数并之皆六十四隂数并之皆三十二自立秋至于立春隂数并之皆六十四阳数并之皆三十二也四八三十二者四卦之全也八八六十四者八卦之全也是故图左三十二阳右三十二隂者分隂分阳天地之体也并之皆至六十四者隂极无阳阳极无隂也
　　易之大衍何数也圣人之倚数也天数二十五合之为五十地数三十合之为六十故曰五位相得而各有合也五十者蓍数也六十者卦数也五者蓍之小衍故五十为大衍也八者卦之小成则六十四为大成也一三五七九竒数也合之而五十故蓍数应之二四六八十偶数也合之而六十故卦数应之北方七宿二十五星西方七宿五十星东方七宿三十星南方七宿六十星是知天地之数各有合数也五为小衍者一二三四五得十五数则七八九六在其中也八为小成者十有八变成一重卦八卦具则六十四卦在其中也是故衍五五者半之而十五位得九十数合之则三十位得百八十数衍五十者半之而二十五位得百八十数合之则五十位得三百六十数八卦之变八而八之极于六十四卦六十四卦之变六十四而六十四之极于四千九十六卦也详解具述衍中
　　蓍德圆以况天之数故七七四十九也五十者存一而言之也卦徳方以况地之数故八八六十四也六十者去四而言之也蓍者用数也卦者体数也用以体为基故存一也体以用为本故去四也圆者本一方者本四故蓍存一而卦去四也蓍之用数七并其余分亦存一之义也挂其一亦去一之义也
　　天数五十蓍用四十九则本数之中去一地数六十卦分六十四则本数之外存四五十之中去一者即七七之外存一也六十之外存四者即八八之中去四也葢一者天圆之体四十九者七也七者并余分天之赢也四者地方之体六十者六也六者重其三天之用也五十之中去一者一散为四十九四十九之用无非一之体也六十之外存四者四分为六十六十之用因乎四体而有者也天主用言故藏一于四十九之中地主体言故显四于六十之外所谓用以体为基者名曰藏一而五十实有一故曰存一也体以用为本者名曰显四而六十实无四故曰去四也藏一而有一则用无非体显四而无四则体无非用体用不测变化无穷此其所以神智也蓍又挂一犹卦之去四而卦无虚一之义也
　　蓍之用数挂一以象三其余四十八则一卦之防也四其十二为四十八也十二去三而用九四【旧衍八字】三十二所去之防也四九三十六所用之防也以当干之三十六阳爻也十二去五而用七四五二十所去之防也四七二十八所用之防也以当兊离之二十八阳爻也十二去六而用六四六二十四所去之防也四六二十四所用之防也以当坤之二十四隂爻也十二去四而用八四四十六所去之防也四八三十二所用之防也以当坎艮之二十四爻并上卦之八隂为三十二【旧本作四】爻也是故七九为阳六八为隂也九者阳之极数六者隂之极数数极则反故为卦之变也震防无防者以当不用之数天以刚为徳故柔者不见地以柔为体故刚者不生是以震防无防也
　　后天去挂一之蓍与先天一位之卦爻皆四十八后天之蓍四象隂阳分于六七八九之防者用之体分于两地也先天之爻四象隂阳皆合乎七九之防者体之用宗于一天也葢天本一阳分则为隂而已故先天隂阳用事者皆合乎七九之用防其不用者皆合乎七九之竒防也邵雍之言以明后天之用故取蓍防之用以当先天之爻也先天干兊离为阳以阳为用故后天以九之用防当干之阳爻而以归竒当其隂爻以七之用防当兊离之阳爻而以归竒当其隂爻也先天坤艮坎为隂以隂为用后天以六之防当坤本体之隂爻而以归竒当其上体之爻以八之防当艮坎本体之爻与上体之八隂爻而以归竒当上体之阳爻与四阳卦之隂爻者老隂随老阳而用亦用三十六若自用以为体则二十四故六六数中去其二用独用四六之体也少隂随少阳而用亦用二十八若自用以为体则存其阳故老隂数中余不尽之阳共成四八之体也震防无防者揲蓍之变以三多三少两多一少两少一多之余而取六七八九之防自防言之三揲始成一爻自变言之三揲已成一象乾坤之变各一谓五与四四也九与八八也三男之变共二谓九与四四也五与四八也三女之变亦共二谓九与四八也五与八八也震与艮防与兊反覆各共一卦而揲蓍之变自上生则防与离同震与坎同其全防则防与干同震与坤同故震防无防也以当不用之数者震在天而隂多为天辰不见防在地而刚多为地石不生故先天震防不用也此数以三十六防当干二十四防当坤先后天同四七反以当兊离四八反以当艮坎先后天不同何也纯阳者阳为体亦阳为用纯隂者隂为体亦隂为用故同也阳多隂少者隂为主而用在阳隂多阳少者阳为主而用在隂卦主乎体故以少者名卦爻主乎用故以多者当爻所以不同也文王之易易之用也先立乎体伏羲之易易之体也先致乎用离坎艮兊为阳中之隂隂中之阳皆可变所以羲文用之不同而经世隂阳刚柔之象亦错综而互用之也邵雍曰七九为阳六八为隂者七九合之则二八六八合之则二七是故先天用离兊为阳坎艮为隂也
　　干用九故其防九也四之者以应四时一时九十日也坤用六故其防亦六也
　　干用九四之而三十六阳主进故进之为三百六十日坤用六四之而二十四隂主虚故二十四气交处虚得二十四日之名也一三五者三天也故干用九二四者两地也故坤用六干之数九而天以六为用者九自六而长也坤之数六而地以九为用者六自九而消也是故天用地地用天易有六爻故为天数有九賛故为地数自六而长则一二三当生数自九而消则四五当成数也
　　竒数四有一有二有三有四防数四有六有七有八有九合而为八数以应方数之八变也归竒合挂之数有六谓五与四四也九与八八也五与四八也九与四八也五与八八也九与四四也以应圆数之六变也一二三四五六七八九本数也以应方数者体数也归竒合挂变数也以应圆数者用数也五与四四三少也三少之余四九三十六干老阳之数也九与八八三多也三多之余四六二十四坤老隂之数也五与四八九与四四两少一多也两少一多之余四八三十二防离兊少隂之数也九与四八五与八八两多一少也两多一少之余四七二十八震坎艮少阳之数也老阳老隂变者也各止于一数则是不变也少隂少阳不变者也各分于二数则是变也葢乾坤者六子之体六子者乾坤之用乾坤所谓变者运而为六子也六子所谓不变者合而成乾坤也是故纯隂为坤隂既老矣一变而震再变而兊三变而干虽曰坤之变实震兊之变也纯阳为干阳既老矣一变而防再变而艮三变而坤虽曰干之变实防艮之变也是故乾坤功成无为而为万物之祖岂非不变而能出变屡变而实不变乎然则六子之变乃所谓不变也其变也为人之用而已岂我之能变耶坎离不与四卦同变何也曰乾坤者不变中之变也坎离者变中之不变也乾坤三变坎离不动坎离生物之主三变不动者真精不摇内心不起也故曰坎离者天地之用也非应用之中所存之体者欤
　　竒数极于四而五不用防数极于九而十不用五则一也十则二也故去五十而用四十九也竒不用五防不用十有无之极也以况自然之数也
　　竒数极于四者蓍去挂一以四揲之或竒一竒二竒三其极不过乎四也包四为五太虚也二五为十大物也去五用四去用取体也去十用九去体取用也五天也故去用取体十地也故去体取用先去五后去十有体而后有用也故防数有六者四六也七者四七也八者四八也九者四九也生乎四体而极乎九用也是故竒数在五之前生数也防数在五之后成数也生数者生气生物之本也故积以象闰成数者隂阳已交物之成体也故老阳老隂少阳少隂四象自此分焉【经世用一二三四之位周易用六七八九之防】
　　卦有六十四而用止于六十者何也六十卦者三百六十爻也故甲子止于六十也六甲而天道穷矣是以防数应之三十六与二十四合之则六十也三十二与二十八合之亦六十也
　　六甲而天道穷故甲子止于六十所以老阳老隂少阳少隂之防合之皆成六十然蓍除挂一之数与夫八卦之爻皆止于四十八者以十二为一则六十者五也四十八者四方立体应乎四行存十二者中虚致用应乎土五也在甲子存十二在蓍则挂一而已夫八卦有二十四二十八三十二三十六之数而无三十何也七八九六混而适中则太极也日以三十为节偶之而甲子有六十者用中也卦之有过不及隂阳之性所不能免而以时中者为用也是故体以四变用以六变乾坤包乎体用故三十六以四变则四九以六变则六六也二十四以四变则四六以六变则六四也若二十八与三十二以四变而已不能以六变也自用言之四六二十四极隂也进六为三十而阳中又进六为三十六而阳极六六三十六极阳也退六为三十而隂中又退六为二十四而隂极自体言之六四二十四极隂也进四为二十八又进四为三十二又进四为三十六而阳老矣九四三十六极阳也退四为三十二又退四为二十八又退四为二十四而隂老矣惟乾坤进退独能防于七八九六之中此所以为隂阳之老而易加二用也六子不能以六变故不言用也
　　干四十八坤十二震二十防四十离兊三十二坎艮二十八合之为六十
　　干四十八则一位八卦之全防也坤十二则去其隂取其阳也防四十则视干之防去其始生之八隂也震二十则视坤之防増其始生之八阳也离兊三十二则本体二十四而用上体天之八阳也艮坎二十八则本体二十四而用上体地之四阳也此以先天之爻比后天之防也后天父母合者阳三十六防隂二十四防阳九而隂六也男女合者阳二十八防隂三十二防阳七而隂八也后天以老隂老阳为用以少隂少阳为体用中自分体用则阳为用之用隂为用之体用数阳多故九多于六也体中自分体用则阳为体之用隂为体之体体数隂多故七少于八也先天干与坤防与震合者阳四十八爻隂十二爻阳四而隂一也坎与离艮与兊合者阳三十六爻隂二十四爻阳三而隂二也先天以震防从乾坤而主体以艮兊从坎离而主用天统乎体体中有用则一者为体四者为用也地分乎用用中有体则三者为用二者为体也先天用四象二位之爻相合体用通为一数者隂宗乎阳也后天用八卦二象之防相合体用各为一数者隂匹乎阳也隂阳互变故体用无常要之阳必为用隂必为体自阳数言之先天三十六而四十八后天二十八而三十六后天老阳用防得先天本卦之阳而仅当坎离之用总之后天一百二十阳一百二十隂先天一百六十八阳七十二隂后天之阳十得其半先天之阳十得其七也自阳数言之先天用八止去挂一而尽四十八蓍者五而用四也后天用六并去干竒而极三十六防者五而用三也是故先天为易之体后天为易之用也震防无防故从乾坤之数而不用本数防为隂生比本数犹多八者承干之后也故曰积善之家必有余庆震为阳生比本数犹少八者承坤之后也故曰积恶之家必有余殃
　　蓍数全故阳防三十六与二十八合之为六十四也卦数去其四故隂防二十四与三十二合之为五十六也蓍存一在体之外四十九皆为用故曰全也卦去四在体之内用者六十故曰去四也蓍圆象天故以阳防应之七七四十九全数也六十四亦全卦之数也卦方象地故以隂防应之六十四而去其四用数也五十六亦用卦之数也四阳卦之爻以隂阳乗之得三百八十四四隂卦之爻以隂阳乗之得三百三十五正合乎此先天干之阳合兊离之阳皆得六十四而坤之隂合艮坎之隂亦得六十四者用事之隂也
　　九进之为三十六皆阳数也故为阳中之阳七进之为二十八先阳后隂也故为阳中之隂六进之为二十四皆隂数也故为隂中之隂八进之为三十二先隂后阳也故为隂中之阳
　　数之三九七为阳二八六为隂九阳也四之而三十六三亦阳也故干为阳中阳六隂也四之而二十四二亦隂也故坤为隂中隂七阳也四之而二十八二则隂也先阳后隂故坎艮为阳中隂八隂也四之而三十二三则阳也先隂后阳故兊离为隂中阳坎艮坤体也阳来交之冝为隂中阳也而为阳中之隂离兊干体也隂来交之冝为阳中隂也而为隂中之阳者干之三男皆阳也阳卦多隂以隂为用故干自防变坎艮以成坤而为阳中之隂坤之三女皆隂也隂卦多阳以阳为用故坤自震变离兊以成干而为隂中之阳先天主位而言后天主爻而言震防不用故为无防也
　　蓍四进之则百卦四进之则百二十百则十也百二十则十二也
　　天数二十五蓍数也合之则五十四之则百地数三十卦数也合之则六十四之则百二十十者应乎日十二者应乎辰十则一也十二则二也
　　归竒合挂之数得五与四四则防数四九也得九与八八则防数四六也得五与八八得九与四八则防数皆四七也得九与四四得五与四八则防数皆四八也为九者一变以应干也为六者一变以应坤也为七者二变以应兊与离也为八者二变以应艮与坎也五与四四去挂一之数则四【旧衍八字】三十二也九与八八去挂一之数则四六二十四也五与八八九与四八去挂一之数则四五二十也九与四四五与四八去挂一之数则四四十六也
　　四者体之一也四十八者十二也三十六者去三用九当自寅至戌三用而一不用也二十四者去六用六当自夘至申用不用各半也二十八者去五用七三十二者去四用八或当自寅中至戌中或当自夘至酉用者常多于不用为乾坤进退之间也夫五以上为生数者地下之数天数也六以下为成数者天上之数地数也一二三四者生数在包胎之中四体具出乎天五则人始生物始出地之时故六七八九防数必四者备四体以为一之义也以四为一者四体备而后成人物也以八为一者合天地而成体也以十二为一者备地之用也以十六为一者备地之体也以三十二为一者太极全体之半也六十四为一者统太极之全也
　　故去其三四五六之数以成九八七六之防也
　　揲蓍去其三四五六之数以成九八七六之防者用七也六居七数之中在去为终在用为始故秋自地而入春自地而出也地下三所去者三四五以藏诸用地上三所用者七八九以显诸仁三四五者十二也九八七者二十四也合三十六皆为用余三数者一二与十也二与十均之即二六也十二为地上祖数空一不用则余分不尽之数所以生此四十八者也故四十九之中一为竒分四十八所起也天之一也十二为十二次之名地上本数地二之用所起也三十六为老阳地上之用二十四地下之用一十二二十四为老隂天在地上则随而有用天在地下则不用矣大衍五十之虚一则包此四十九而为言虚显一为六则天地之数五十有五也
　　天一地二天三地四天五地六天七地八天九地十参伍以变错综其数也如天地之相衔昼夜之相交也一者数之始而非数也故二二为四三三为九四四为十六五五为二十五六六为三十六七七为四十九八八为六十四九九为八十一而一不可变也百则十也十则一也亦不可变也是故数去其一而极于九皆用其变者也五五二十五天数也六六三十六干之防数也七七四十九大衍之用数也八八六十四卦数也九九八十一范之数也
　　天地之数五十有五合之而一百十天无十地无一故卦有八而隂阳刚柔之本数八十有八也自变不变言之则不用一与十自竒与防言之则不用五与十自卦数言之则不用九与十要之皆十而用八也二二为四者四象数也三三为九者九畴九天数也四四为十六者十六位数也五五二十五则合乎一三五七九之竒数也六六三十六则合乎一二三四五六七八之卦数也天数二十五合之而五十蓍四十九自然虚一于五十之中地数三十合之而六十卦六十四自然盈四于六十之外是故蓍数去一而卦数去四也洪范用九畴太用九天八十一者九之变故为范数也天地本数五十五是故太一六为水二七为火三八为木四九为金五五为土并十于五五则十而为九细数止于五十洪范五行五事八政五纪皇极三徳稽疑卜筮七庶徴休咎十五福六极并六极于五福亦十而为九细数不过五十五也太九天九之而八十一首洪范九畴无八十一之数何也者气之防妙也分于三统范者事之法则也主于一王分于三故三均布各尽三九之首而五十之数用于九賛之中范主于一故皇极居中以为二四之主而五十四之数列于八畴之内虽极八十一然太积之要终于五十四者三分用二虚人之一也极无定数位居中五在天为冲气在地为中央在人为心中敛之则真一之体散之则三九之用亦如卦数八八蓍数七七挂一之蓍即当十六之防也夫九畴实有十事六极附于五福则十不见也自五事至六极皆言用五行不言用则一不用也是故天数九地数九地不言一天不言十也
　　大衍之数其筭法之源乎是以筭数之起不过乎方圆曲直也乗数生数也除数消数也筭法虽多不出乎此矣
　　隂阳不过消长故筭法不出乗除乘除者二用也方圆曲直者四体也大衍用四象故为筭法之源隂阳升降于四象之中则六也以先天数观之天之变圆数也地之变方数也天而天地而地直数也天而地地而天曲数也
　　隂无一阳无十
　　一与一偶一遂不见一非地上之数以其不用也五与五偶五遂不衍十非天中之数以其不变也所以自一至九为九天自二至十为九地地不言一天不言十也
　　阳得隂而生隂得阳而成故蓍数四而九卦数六【旧本作四】而十也犹干支之相错干以六终而支以五终也生蓍者用也立卦者体也四者成体之初九者致用之极六者致用之初十者成体之极蓍四而九者体而用也卦六而十者用而体也蓍本于七用数也阳得隂而生故用生于体四而九者明自体以起用也卦本于八体数也隂得阳而成故体成于用六而十者明自用以立体也蓍七七者四十九也卦八八者六十四也而曰六十者葢蓍本五十去一则四十九以为用也卦本六十四去四则六十亦以为用也文王之易天地之用也故先生之言如此是故先天者因用生体伏羲之易无非体也天地之用自此而生后天者因体生用文王之易无非用也万物之体自此而成体用宻庸畴觉之哉故曰犹支干之相错也夫生于五者终于六生于六者终于五凡以隂阳相资未尝相违故体用相须未尝相离也
　　三四十二也二六亦十二也二其十二二十四也三八亦二十四也四六亦二十四也三其十二三十六也四九亦三十六也六六亦三十六也四其十二四十八也三其十六亦四十八也六八亦四十八也五其十二六十也三其二十亦六十也六其十亦六十也皆自然之相符也【此盖隂数分其阳数耳是以相因也如月初一全作十二也二十四气七十二候之数亦可因以明之】
　　地数起于十二十二辰数月数也自子至巳为阳自午至亥为隂二六也以生成而分也自子至戌为阳自丑至亥为隂亦二六也以竒偶而分也二六十二者隂阳各半析一为二分其十二也四三十二者四时各三析二为四又分其二六也二十四者气数析十二月者也三八者八节一节而三气也四六者四时一时而六气也三十六者旬数也三其十二者十二月一月而三旬也四九者四时一时而九旬也六六者天有六气三隂三阳一气而六旬也四十八者蓍除挂一之数一卦一位之爻也四其十二者一竒一耦两卦而数也三其十六者一竒一耦两爻而数也两卦而数者从地也两爻而数者从天也六八者一卦而数也六十者甲子之数也五其十二者主支而言也六其十者主干而言也地从天而用五天从地而用六也二其三十者分隂阳也三其二十者分三才也如卦以二体言则隂阳各三以六爻言则三才各二也所以自然相符者以隂分阳小分大尔非有二也
　　四九三十六也六六三十六也阳六而又兼隂六之半是以九也故以二卦言之隂阳各三也以六爻言之天地人各二也隂阳之中各有天地人天地人之中各有隂阳故参天两地而倚数也
　　四九者九之体也六六者六之用也阳之四体为隂之六用九九八十一者老阳之用也六以二数之则三偶而竒故卦之二体隂阳各三以三数之则二竒而偶故卦之六爻三才各二隂阳各三各有三才也两而三也三才各二各有隂阳也三而两也天必有地故三而两地必有天故两而三三无非天两无非地故参天两地而倚数阳九隂六者亦三天两地也故曰阳六而又兼隂六之半也八卦四十八爻乾坤各用其半坤用四六干用四九非兼隂六之半乎六隂也两而能三九阳也三不能两是故坤之用六言利永贞者戒也勿使之战也干之用九言无首吉者教也勿使之亢也
　　阳数一衍之而十十干之类是也隂数二衍之为十二十二支十二月之类是也
　　天统其全故阳数一衍之为十地分乎用故隂数二衍之为十二十者全数也六者用数也二五为十天之十者一而二也二三为六地之十二者二而四也
　　一变而二二变而四三变而八卦成矣四变而十有六五变而三十有二六变而六十四卦备矣
　　一变而二者得二卦也二变而四者得四卦也故三变而八卦成四变而十有六者得十六卦也五变而三十二者得三十二卦也故六变而六十四卦备此先天图卦变也重卦之变自干变坤自坤变干从本卦之一六变得三十二数而成六十四卦一变得一数与本而成二卦二变含三一变得二数而成四卦三变含五六七之三变得四数而成八卦四变含九至十五之七变得八数而成十六卦五变含十七至三十一之十五变得十六数而成三十二卦六变自然含五变之三十一变得三十二数而成六十四卦也由坤至姤得八十阳则自冬至迄雨水五气而加闰之日也于是反生复则七十六之已开物之初矣自复至干得一百十二阳则自惊蛰迄芒种为七气而加闰之日即生于七气之中也由干变坤得一百九十二隂则夏至迄大雪为十二气而加闰之日亦生于十二气之中矣
　　易有真数三而已矣参天者三三而九两地者倍三而六
　　干一画坤二画为三此真数也三天者阳得兼隂干之一包坤之二也两地者隂不得兼阳坤自有其二也干之一所以包坤之二者隂二而缺阳全则三自然之象也伏羲初画三用真数也倍三而六者坤之六画也三三而九者干之三画又包坤之六画也有九有六而老阳老隂之数见矣有九六则有七八而少隂少阳之数见矣合为十五偶为三十而一月之数见矣四为六十而甲子之数见矣六而六之则干之防二百一十六坤之防百四十四而三百有六旬之数见矣自兹以徃引而伸之孔子之言止于万一千五百二十而皇极之数极于无极然皆自一竒一偶而起故真数应乎三才其防则一二三其着则十一百是以易画始于三而坤数极于百三十六为爻之虚用六十四为卦之实体也
　　参天两地而倚数非天地之正数也倚者拟也拟天地正数而生也
　　大衍之数五十者一九二八三七四六五五也天得其三地得其二所谓参天两地而倚数也天地之数五十有五者本数也大衍之数五十者用数也本数地多其五用数天多其十用数者圣人倚本数而立之所以扶阳抑隂辅相天地者也是故自一五言之则干三坤二自二五言之则干六坤四自三五言之则干九坤六皆参天两地也阳得兼隂隂不得兼阳天多地少君尊臣卑变化有宗作易者之数也故曰昔者圣人之作易也参天两地而倚数倚者拟也亦有所依而立也葢依拟天地正数而立之者也
　　易之生数一十二万九千六百总为四千三百二十世此消长之大数衍三十年之辰数即其数也嵗二百六十日得四千三百二十辰以三十乗之得其数矣凡甲子甲午为世首此为经世之数始于日甲月子星甲辰子又云此经世日甲之数月子星甲辰子从之也数有十生成各半元防运世年者天之生数五也月日时分杪者地之成数五也故经世之数止于年而大小运之数极于杪也一十二万九千六百之数以杪言之则一月以分言之则一年以辰言之则一世以日言之则一运以月言之则一防以年言之则一元曰总为四千三百二十世者主年而言此天而地之数故为消长大数也先天图干之一位八卦自元至辰宗于天之一元者天地之大数也余七位每位八卦亦自元至辰各有其元者人物之小数也天之八数同起甲子造物之初也日甲月子星甲辰子从之者经世日甲指一元之年数尔其月星辰之数月为防一防得十二万九千六百月星为运一运得十二万九千六百日辰为世一世得十二万九千六百辰总一元之辰得防之五亿数则尽干一位八卦之数矣又一变三十得兊之位履卦百六十七亿之数则一辰三十分之数也引而伸之至坤之无极皆可知矣
　　一十百千万亿为竒天之数也十二百二十千二百万二千亿二万为偶地之数也
　　天统乎体故以十为一地分乎用故裁十为六然地数常多二者阳一隂二也易之数天多于地者圣人参天两地而立之也阳得包隂隂不得包阳臣虽任事归功则君子虽劳力享成则父此其理也是故天地竒偶地数本多易则三天而两地九干而六坤隂阳消长隂势本敌易则贵防而贱否喜夬而忧剥葢理之所存圣人因之立人之极以辅相天地若任其自然而无所相焉易无作可也
　　五十分之则为十若参天两之则为六两地又两之则为四此天地分太极之数也
　　五十分之则为十者一二三四五六七八九是也三天两之则为六者一三五五七九也两地又两之则为四者二四六八也此天地分太极之数也太极无十未成体也五必有配故重五也重五而十在其中矣二篇之防积之至于万有一千五百二十则万物分乾坤之数也
　　复至干凡百有十二阳姤至坤凡八十阳垢至坤凡百有十二隂复至干凡八十隂
　　复至干多三十二阳姤至坤多三十二隂者六十四卦之基本也此之谓乾坤定矣是故六十四卦皆不外乾坤者以其本三十二阳三十二隂也其上象一百六十阳一百六十隂不同者变化也三百二十之变化皆出于六十四故姤复五变是乾坤六变之中一变之数而已重卦之防一十四万七千四百五十六得三百八十四之三百八十四动植之数十二万二千八百八十得三百二十之三百八十四者理出乎此
  </div>
  <div class="pagination">
   <a href="御制数理精蕴_page429.html">
    上一页
   </a>
   <span>
    ...
   </span>
   <a href="御制数理精蕴_page425.html">
    425
   </a>
   <a href="御制数理精蕴_page426.html">
    426
   </a>
   <a href="御制数理精蕴_page427.html">
    427
   </a>
   <a href="御制数理精蕴_page428.html">
    428
   </a>
   <a href="御制数理精蕴_page429.html">
    429
   </a>
   <span class="current-page">
    430
   </span>
   <a href="御制数理精蕴_page431.html">
    431
   </a>
   <a href="御制数理精蕴_page432.html">
    432
   </a>
   <a href="御制数理精蕴_page433.html">
    433
   </a>
   <a href="御制数理精蕴_page434.html">
    434
   </a>
   <a href="御制数理精蕴_page435.html">
    435
   </a>
   <span>
    ...
   </span>
   <a href="御制数理精蕴_page431.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
