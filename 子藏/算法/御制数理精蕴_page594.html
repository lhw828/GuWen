<!DOCTYPE html>
<html>
<head>
    <meta charset="UTF-8">
    <title>御制数理精蕴 - 第 594 页/共 595 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制数理精蕴 - 第 594 页/共 595 页</h1>
    <div class="content">　　隂法六【六因七百二十九四千三百七十四】
　　阳法九【九因四百八十六四千三百七十四】
　　嵗余九【八十一余七百二十九】
　　嵗法六【四千三百七十四余九】
　　春秋法三【三因八十一二百四十三】
　　元统法两【两因二百四十三四百八十六】
　　减法一【二百四十三减一四百八十五无余】
　　加法一【四百八十六加一四百八十七无余】
　　太阳四百八十七【十因四千八百七十加十】
　　太隂四百八十五【十因四千八百五十减十】
　　周法六【六因四千八百七十二万九千一百二十】
　　大周九【九因二万九千二百二十二十六万二千九百八十】
　　小周退六【六退六十二万九千一百六十】
　　大周退九【九退五百四十二十六万二千四百四十】
　　象余四十五【小余六分七厘五毫】
　　象周百二十【减周二十四实周九十六】
　　周余五千四百八十一【减周一千九十七余一】
　　半余二千七百四十半【半减五百四十九余半】
　　【合差三百八十四小余十五分差一百九十二小余七半】
　　大周一万一千六百三十五【小余十○一分一厘五毫】
　　小余十【十为无余】
　　象余十三【小余九分三厘三毫三丝三忽】
　　象周三百十四【五周六十余十四四千三百七十五】
　　周余七【大余七小余九分三厘三毫】
　　大周六十【六十因三百十四一万八千八百四十】
　　周余四百七十六【减一分四百七十五九分强加十分四千三百七十四】
　　隂终六【六因四万三千七百五十周余三百六十无余】
　　阳终九【九因一万八千八百四十周余一百无余】
　　大终三百一十四周【除三百六十余二十六万二千一百四十四】
　　己未嵗阳数厯距上元五千三百三十五【十一周四百八十五】甲子元　己巳元　甲戌元　己卯元　甲申元己丑元　甲午元　己亥元　甲辰元　己酉元甲寅元　己未元【嵗阳己未嵗隂戊午】
　　巳未嵗隂数厯距上元四千三百七十四【九周四百八十六】甲子元　庚午元　丙子元　壬午元　戊子元甲午元　庚子元　丙午元　壬子元　戊午元
　　己未歳交象厯距上元六千五百九十四【二十一周三百一十四】甲子元　戊寅元　壬辰元　丙午元　庚申元甲戌元　戊子元　壬寅元　丙辰元　庚午元甲申元　戊戌元　壬子元　丙寅元　庚辰元甲午元　戊申元　壬戌元　丙子元　庚寅元甲辰元　戊午元【余九元二千八百二十六通九千四百二十】
　　象厯六十四象嵗六十【不推积元者以周甲为限】
　　数厯【七百二十九】数嵗百二十【必推积元以满度为限】
　　象缩五十九【小余六分七厘五毫退天十三○九分三厘三毫三秒】
　　数赢五十九【小余六分七厘五毫进天四十五六分七厘五毫】
　　象数进退以是为差









　　三易洞玑卷十三
<子部,术数类,数学之属,三易洞玑>
　　钦定四库全书
　　三易洞玑卷十四
　　明　黄道周　撰
　　贞图经上
　　圣人之道其在明两乎明两故不息不息故一易有隂阳阳节多隂隂节多阳何也上下之等也阳一君而二民隂一民而二君二民则主君二君则主民君唱之道治于上民唱之道治于下夫为此道者其主治乎一君之唱三十有六其应七十有二其民从之九十有六一君之唱二十有八其应五十有六其民从之百二十有八一民之唱二十有四其应四十有八其君从之百四十有四一民之唱三十有二其应六十有四其君从之百一十有二四应同凖与天地比以别上下以命左右亲上者与干亲下者与坤上下规衡以为物伦九六七八四者天地之律度也天地升降而律度合作九六施化则七八无事君相以阳政妃嫔以隂事祖祢所托各以其子男女分徳而治乱异致故干之始屯坤之始需则必有取之也南政之多民北政之多主天地之始序也天限数五地限数五五限六际与律度比而帝王相命以年以世夬姤升萃四者分治以界上下以络天地剥之在东北无妄之在东南大畜之在西南复之在西北夬姤升萃之所为辅也圣人之智足以齐天地而不敢以天地齐其绳辔故易十八变而左右殊贯要其不变则天地为岸故道有天地则有男女有男女则有夫妇有夫妇则有父子有父子则有君臣有君臣则有上下有上下则律度有所错律别上下度辨前后柔者体强强施以柔上尚左也下尚右也两者万物之守也万物之守在于律度天地之守在于日月智者不以过力者不以夺震在于上右则巽在于下左艮在于上左则兑在于下右宗庙之序子妇之道也王适天下升自阼阶侯见庻子则各以賔礼故兊立于西阶三揖而后上震立于东阶三譲而降位卿大夫士介傧之义也故为易者正其邦国是立宫庙使其母弟官子大夫中妇咸有卑志修习告戒不出其位剥复距干三十五度威气始定耀光乃见是天子之治也剥与晋交而治东南天子之上公总绥而治天子之位复与明夷交而治西南诸侯之元士总绥而治诸侯之位治有殊等权不两寄诸侯受其慝天子受其美美以受终慝以治始同人大有距坤十五度威气已定光曜毕见是妃诸侯之治也无妄与遯交而治西北天子之大夫总绥而治诸侯之位大畜与大壮交而治东北诸侯之元士总绥而治大夫之位崇效卑法晷大于表故沫以远而贲晷以近而小坎行以宣离行以幽北燠南沧以情相求故天子事天则于南郊明水以出事地则于北郊明火以纳朝日于既夕月于未所以正志践隂阳之义也二济既交寒暑以中下易上严氷炎以从故火伏于下则水结于上壮者春之始遯者秋之终咸者春之终恒者秋之始也春秋始终冬夏以交盈缩距差坎离之端故易者六以为次九以为体体以时举次以月设祠禴尝烝各循其经此神鬼所以居享礼乐由之无也小过者二分之衷也春分之不及济交先疾之端会于小过秋分之衷逾于济交后迟之端防于小过小过距济四日有八一象之间倍日以差过于先者谓之既过于后者谓之未故过者君子之大戒也君子进退仿于日月揆义而动率礼而发动于不得已违人不怨援天不矢如此则于有过亦鲜矣故过有大小运有隆替大终则小始小终则大置大为祸之终小为祸之始君子居大以避祸之终小人居小以乘小之始故易道反复有变与不变否泰者乾坤之衰两济者坎离之衰也体积有隆薄祸败不同致厐徳而轻变则败不可救乱不可治故有圣人席世而坐非有大壊不变礼乐礼乐变于上赋令变于下天下多过而过乃为祸夫有不变而亦为祸者物穷则更制器穷则更适若臣父子夫妇昆弟爪髪不易而玉步轨物则亦更尽矣故坎陷也离乱也坎不一君离不一相天地受终万物鏦鏦咸家人两者是也咸有女祸戒于乱终家人有祸戒于乱始牝牡代驾而緌屦无事故为夬以决咸而有余为遯以报家而已笃故困者所为咸砭妄者所为家毒也酒绂之授而徽纆之设菑畬之置而药饵之服然至于体变百八十年不见女而厉臣强国亦萃且乱者天地之威已防而圣贤之智更患也故屯者刚柔之交始需者刚柔之交终也刚柔难生乾坤易居君子以致其敬小人以致其惧敬而见以致其业惧而隠以致其法故勿徃者重徃之也利涉者待涉之也君子徳修于身众附于下不趣利不犯难天地将奠突然兴焉天地将乱突然出焉与众共治不与众共乱若此则必有处之矣故礼者君子所以观政乐者君子所以观徳也礼由地出乐由天作天作以律地作以度律度不失上下乃得故道有上下燥湿器有损益前后能者受之以救不能者救之以受古之圣人所拔屯出涉需去讼则必由此也故君者由律也民者由度也君治视以徳民治视以政政徳不序而上下无艺有百年之厯无百年之治有数十年之运无数十年之纪三代末造则坐此废矣故古者之为律度九以规之六以矩之参两定之五以御之以知祸败以修救事以率鬼神以从君民使天下共敬焉非乐为是幽治也夏道阳轨三十有四隂轨一十有六参而伍之四百有八上下精游二十有四阳节之前合于夹钟之上宫隂节之后交于坎离之分道三十六载而衰四百一十二载而絶夏籥之籥夏时之时其或可知也殷道阳轨四十有一隂轨三十有四参而伍之四百九十二上下精游或十或四阳节之前合于黄钟之下宫隂节之后交于随蛊之分道三十六载而衰四百九十六载而絶坤干之谊大濩之泽其或可知也故古之圣人以其可知者举而由之与君以其不可知者举而由之与民众人之去天下若行者去其户宇圣人之去天下若鬼神之去其声色自帝庖牺而下扶来云门六茎大渊章韶之间则必有取之矣故损者因也益者因也因益者无损因损者无益损益之道定于前而损益之法因于后自干始以来至于虞夏之交三千一百十二年损益之道则亦已备矣文王周公仲尼此三圣人者善为损益而至于弗损益之道者也故损益者非人之所能为也古之圣人知道所在与之上下与之前后让者以让序者以序取者以取去者以去使自遇之故胶有不争角镞有不争竹元黄易民守其肉故民者可与以不知不可与以疑君子可与以疑不可与以不知至知不疑投金无私夏之轨无韦顾昆吾周之轨无楚齐秦日月序功闰轨不争然且羣雄相顾以倾以戈以兵十君一民自称寡人故以道祛乱则莫若义以道开治则莫若智智者所以正辨义者所以就贯正辨所以不争就贯所以止乱也故夏之厯四百一十有二殷之厯四百九十六周之厯八百五十二枭民桀主之所不与也周之命秦二百九十六年而合合二百十年而分分二百四十年而合合而后别两灾嵗而霸主出焉故周主也秦仆也秦有厯则周不以秦为治周以秦为治则秦不别周而帝周道六十有九后际之赢一十有二两其后赢而赤帝与合分周东西两参其际共八百五十有四而秦不与故秦者赢也赢者灾也灾嵗之积至于两极南北之端八际加一而秦合用之虽自为朔而中气不直故以序阙其徳以探失其防是秋气之将厉也知道者必知天地之序伏留赢缩之纪以御小人以御君子故君子进于道小人进于法道者帝王之防帝王者天地之蓍草也天地端几布人其中揲之扐之总之挂之或前或后或左或右负贵与灵而谁与为手故揽图者体道之别式也图象不设天地无式得其式而后总其义得其防而后总其意不得其防而起其义不得其式而起其意譬诸小人其暴客之昼过市乎圣人之为治使众不冀其利故市天下于天下而行者不跂夫茍知其逺已则蹢者望阙而止矣两极之分二千一百八十有七中交之中一千八十八际合分五百四十而鬼神所治六嵗十分强七故参两之防或缩或赢差率六嵗七分五十天地变化鬼神所行其治也故五者参两之前轨十者参两之后际也前后相并先两而后参参两错综伍居其央九列分行以兴以亡智者不得延力者不得攘夫有道之所延则亦其命不以其命道何以定故夏与周同道而周不与夏同命周者日比之极夏者阳满之令也满阳泻隂或两或参极长之晷八尺一寸泛影所射五寸而强有四分极短之晷尺四寸有八分泛影所没五寸而弱有四分帝子用之以量天下天下将勤圣人不盈天下将嫁圣人不射圣人者谨其律度审眎上下敛徳用极而已矣故益者极盛之始损者极衰之始在于中古上之千四百余载下之七百余载矣而后世应之犹为蹇以患朝为解以偷夕故升鼎萃革姤井夬困圣贤之大戒也鼎以养贤升于天革以养戎萃于人鼎以兄而让其弟革以弟而僇兄革以父而于子鼎以子而让臣升以帝而访于賔萃以国而载于妇人姤放若君又因以放其君夬杀其子又因以杀孺子姤放其君不敢别立君夬放其妇又因以别立妇彼皆所谓膺命者也而因之殊性则革者不顺故升与姤交权以变其经姤与干交乱以变其成干与夬交疆臣变寇贼夬与萃交男子变妇人萃与坤交夷主变贞命坤与升交中主变圣人故天地之道九六相命参伍以聴因革损益圣人所正命也正命则知变知变则制义中人不观变不改过圣人不观变不创义六际之变以为八防干与坎防霸攘王咸与过防邪攘正济与遯防仆攘主离与坤防世无主坤与离防世反正壮与济防帝授令过与恒会王相并坎与干防王不竞故天地之命非圣人则莫之举正也圣人之正天地如天地之自正因其上下以为损益益之不敢损损之不敢益特为命辞焉以播其命或乱或治或庸或圣在于际防使知勉焉则亦有定也故曰天人者贞胜者也天地一周四千八百六十年凢过六际而得一防八周而复益一而与始防六环而终余九百九十九而天地大究故九者万物之餙归也六之与八天地所静制也六以制义八以立矩九以规之九六相取而一百有八天地得其仁鬼神得其智圣人取九以定其位神物取七以定其器四五合置则九为之纪故圣人之为九徳不蹈灾防以免于难四正四间八交之象则莫之有取也是其选徳近于圣人意亦其防上下百世则有秉徳者出者乎巽不如兑而圣人取巽者巽者夏禹之道也夫文王则犹行禹之道也故易有其徳有其鉴有其戒以徳则履为最上以鉴则恒为最下而圣人兼取之离位去时以道独行故人定世有其道道定世有其符道定符不传符定道不言夫道而可以言传则刑政而已乎政盛于养贤而刑极于去佞政盛于金玉而刑极于虎豹刑政相佐以治天下故井以汲渫解其恻困以劓刖解其毒鼎以金玉致其餙革以虎豹致其服神人备致乃致礼乐享祀者神致之大义婚戚者人致之终始也萃用大牲升不用大牲萃用大牲或以谓之禴升不用大牲或以受其福姤有杞无鱼而不忧夬有苋陆牵羊而若留天下之道至于四者而止矣夫有知道者以四者分别天地则亦至矣故度者仁之实也律者智之决也律度不失仁智乃决有夬姤而辨剥复有升萃而辨无妄大畜八者既辨乃解众族为仁必依其族为义必依其族辨祥察灾上下乃谐天地者上下之表男女君臣者天地之表也宜于男女则宜于君臣宜于天地故为男子帅于父为女子帅于母帅于母者食于父帅于父者食于母兄弟从前夫妇从年宗庙别序庭着垂县率此道也具有祸患则命真定之也夫不知道之逺近盛衰消息之故则观之礼乐因革治乱灿然具矣道有变化器无变化夫有知变化而不变化之道其知神之所为者乎
　　【右图与杂图相凖有衡有倚有环衡者平之阳在于上则隂在于下倚者交之阳交于左则隂交于右圜者旋之左右上下序还其端是先衡图者隂阳之序上下之等也仲尼称天一地二天九地十易喻极奥以为古今卜年卜世之凖三极八表六际四防因之而生近凖一嵗逺凖一元嵗辰相追消息六日四分之一干上则坤下干南则坤北南湿则北燥湿上则燥下云龙从南风虎从北山雷从上风泽从下故大过在上中孚在下屯在上履小畜在下水火风云燥湿龙虎之义也易自上元至周半王辛未元年四千三百二十七年下余四十七年上损七年为春秋元年与大牙十月交会之始千古仿之以为消息盈虚进退存亡之凖数运则坤而讼而履本隂于下有治有乱数世则干而屯而师本阳于上有赢有乏两者分行以察百世世有治乱主有赢乏智者观其象序思过半矣图言四正四间八交之义已详其大要本于轨八十有一自上元以来推其入轨交数多寡以为治限每王者受命则居消息之中数其前后八十限内或一交再交值九值六以灾嵗去之轨八十有一七十有二灾五十有四三者相差当息者命始当消者命终命始者数前命终者数后数前者景长数后者节促如秦始皇十年甲子前限四百八十六嵗除四百三十二余嵗五十四益以二九为七十二在秦皇二十七年分天下为三十六郡命河为徳水铸金于咸阳之嵗也是嵗始入九八为元隂之防其先一年庚辰秦自命为皇帝除谥法以主数世是在终舒前而促后以参两除之参一为三两三为六参六十八是秦二世一十八年强主暴废之也汉髙帝元年己亥前限五百二十二除四百八十六外余嵗三十六再除四百三十二外余嵗九十以八九除之余嵗十八各以参两除之阳节之尽四百三十有二隂节之尽二百十六古今之中防也推而上之武王甲申前限四千四十除三千九百六十九外余嵗七十一再除四百三十二外余嵗八阳前隂后前八则后二十有八各以参两除之阳节之尽八百五十有二隂节之尽三百三十有六故周室之衰在鲁隠公元年己未距武王甲申三百三十六年王使宰喧归惠公仲子之赗春秋始作治隂节也周厯之尽在秦王政二十年甲戌燕刼秦王不克秦遂大伐燕距武王甲甲八百四十年燕亡而后周尽周衰而后鲁兴周召俱废而后姬赢分命又十二年秦腊嘉平大索二十日乙酉之嵗为八百五十二年后十二年而汉兴闰位十三载犹在周厯阳节之界故春秋之道贵君而役臣其所命国虽有天下不在正厯本天宪也汉厯中防在新室一年己巳又后六年甲戌为天鳯元年距汉髙己亥二百一十六汉厯终废在季汉建兴九年丞相亮出军祁山败司马于卤城杀张郃于青封在是嵗也又三十三年汉始为晋魏之不得为汉犹秦之不得为周也秦余十四涣余三十三合四十七凢命厯前后皆四十七或合或分为天人顾之晋距前限九百八十七除九百七十二外余十五再除九百三十六余五十一前余五十一则后余廿一然五十一已入灾限犹秦皇庚辰在七十一退其二九以足上元当五十有三隂节后促其数仅得二晋室乙酉在五十一退其二九以足上元当三十有三其数仅得三葢上元隂轨原余五十四虽在消限其实自存隂轨六节原加六十三虽在长限其实自去故以后追前足成七十有三小分余五中分三十六嵗六月有竒故余一者成二余三者成四以参两除之阳节之尽百七十有八隂节之尽四十有七故晋室之败在永嘉五年辛未其先始败在惠帝永平元年辛亥辛亥入交二十有七辛未入限四十有七皆在隂节四九之末晋厯之尽在元熈元年己未至魏延和元年壬申而中原之统垂尽至魏太平三年壬午而南北分厯故南北分厯各百七十有七而太原兵起天下乃一刘宋之簒在义熈十四年戊午前轨余六再除三十六外又余六隂阳两节其余各六以参两除之各得七十二嵗而刘宋仅得六十二者犹典午之厯距于中元去戊午而数己未故十五者仅得十四得六者仅得五也周隋之交蜂蚁俱辟尽为北国周建徳二年癸巳距春秋中元一千二百九十六隂阳两轨各齐其厯然上元隂节尚余五千四去其两节为四九中交余二十有六为隋开皇元年其先二年周大象元年己亥周主赟传位于太子阐周徳已衰隋禅将作阳节先尽隂节次之故两轨齐者参两其六隂节短者参两其两隋唐之间三十有六是其也唐兴两节皆当交中武徳元年戊寅距中元余四十有五贞观元年距中元余五十有四以五十四合上元所余为百有八而灾限两尽除七十二余三十六前限皆盈合举下节故轨后二十有七以参两除之三百二十有四起唐贞观元年丁亥至刘汉干祐三年庚戌冬十一月汉主杀史肇杨邠王章郭威遂反弑汉主承祐十二月郭威出撃辽即位于檀州在是嵗也是时南唐犹自为统上举武徳之九年下举显徳之六载前后所余合十八年为三百四十有二而赵宋乃作建隆元年庚申前轨余六十有三后轨余十八隂节交中合行后段已交则行后未交则行前隂后则阳前阳前则隂后秦晋未及四九故行后汉唐已及四九故行前赢缩相视灾徳两准以为长短故宋阳轨行后得十八隂轨行前得九以叅两除之阳节之尽二百一十六隂节之衰一百有八宋孝宗乾道七年春三月金钦宗于巩洛之原又六年丙申阳节垂尽又六年天下始禁伪学距宋兴二百二十年神宗熈宁八年夏五月荆杨两土八月庚寅朔日蚀秋七月太白昼见彗星出割河东畀契丹在是嵗也距宋兴一百十六年其先八年始召王安石越次入对冬以王韶经略秦鳯而隂节始衰参两之法或正或互视其隂节交竒则举参交耦则举两参两之反率余三分之一刘宋杨隋皆在九限而先时未交九六方杂故依其阳节以为短晷隂节之视阳节为长短犹阳节之视隂节为前后交法之视九六为浅深犹除法之视竒耦为正反也宋行阳轨后节十八先叅后两又乃参之其数三百二十四阳节乃尽在元至正甲申故宋太后谢氏殂于燕之嵗也行隂轨前节一九先参后两又乃参之其数一百六十二在宣和四年春三月金袭辽辽主出走耶律淳称帝夏童贯败于白沟冬败于燕山在是嵗也又四年而天子遂如青城凢视两轨相其前后前法参两则后法用伍隂阳相凖当轨之余以命闰国如晋前十五后六十五先两后参以命闰国得三百九十以四九去之为三百五十四总得乘除相嬗之厯如宋后十八前六十三先两后参以命闰国得三百七十二以四九加之为四百有八总得洪蒙复辟之厯如汉前三十五后四十五先两后参以命闰国得二百七十以四九去之为二百三十四总得新魏再余之厯如唐后十八前五十三先两后参以命闰国为三百五十四总得五代逓主之厯隂阳损益概可知也周汉而下闻礼知政闻乐知徳莫复能违唯自周而前夏殷唐虞不复可考贞图亦备言之者贞图以甲申为武王元年而立筭起自壬午凢汉儒去古未逺所称十一年观兵十三年克啇虽无信徴必有传据克啇在甲申则观兵在壬午犹汉髙之厯始己亥而受命常称乙未也诸纬书年无实纪周前七厯亦无定稽唯以法推甲申嵗阳轨前余七十有一则壬午嵗阳轨六十有九两轨积厯相去不殊而夏殷损益因之遂逺殷距上元四千四十嵗而与周交除殷厯五百一十六得三千五百二十四以阳轨除之三千四百八十三外余四十一前轨四十一则后轨四十以除轨除之三千四百五十六外余七十隂节从后阳节从前参两之数四百九十二竹书所云殷厯四百九十六是也夏距上元三千五百二十四而与殷交除夏厯四百一十二余三千一百一十二以阳轨除之三千七十八外余三十四前轨三十四则后轨四十七以隂轨除之三千九十六外余十六隂节从后阳节从前参两之数四百有八竹书所云四百三十二是也古书四五一九二三之文最为易淆以法揆之前后转差不过二三十嵗防无背驰百年之理唯隂节交中乃用下段其余阳节皆从前轨所云从前从后自举隂节四九内言之不为支説也】
　　贞图纬上










<子部,术数类,数学之属,三易洞玑,卷十四>
<子部,术数类,数学之属,三易洞玑,卷十四>
<子部,术数类,数学之属,三易洞玑,卷十四>
<子部,术数类,数学之属,三易洞玑,卷十四>
<子部,术数类,数学之属,三易洞玑,卷十四>
<子部,术数类,数学之属,三易洞玑,卷十四>
<子部,术数类,数学之属,三易洞玑,卷十四>
<子部,术数类,数学之属,三易洞玑,卷十四>
<子部,术数类,数学之属,三易洞玑,卷十四>
<子部,术数类,数学之属,三易洞玑,卷十四>
<子部,术数类,数学之属,三易洞玑,卷十四>
<子部,术数类,数学之属,三易洞玑,卷十四>















　　【右纬自周室东迁距春秋四十七年为乾坤中分之本与前贞杂图异者贞杂图皆始屯与己未俱起则前余四十八年益以幽王十一年为五十九嵗先一年己未宣王崩距后六十嵗是仲尼所叹东周也南政除干六十年凢二千一百二十七年而尽于坤除三十六年为隂阳节之本则入坤六二至上六而龙战开天辟于重坤为天地左旋之终始北政除坤始需则亢悔战疑皆得二千一百二十七内三十六为阳节之用叶于隂律内二十七为月轨之用叶于阳节故以六六节隂三九节阳隂阳之端二千九十而圣神受命帝王以出也春秋以南政数君北政数运先除六十后除三十六凢九十六四分易体之一为天方割一之始循环四际各交十三有五余分不及十一合而为两中于乾坤当月一交嵗十三交月凡两食与日相直乾坤为朔两济为望积余所推而朔望互居故世之有治乱犹日月之有薄蚀也日月薄蚀不及二十有七率差五十四分以分起嵗以嵗起日为灾嵗九六之终故南政自干而咸五百四十嵗系于三皇北政自坤而遯五百四十嵗系于五霸南政自咸而过五百四十嵗系于五帝北政自遯而济五百四十嵗系于七制也西南东北各千八十嵗皇帝之朋在于西南霸制之朋在于东北西北东南亦各千八十嵗王者之朋在于西北世主之朋在于东南西南之朋主坎与頥咸剥晋临为辅东北之朋主离大过遯无妄家人噬嗑为辅西北之朋主大过离大畜大壮贲睽为辅东南之朋頥坎为主复恒观明夷为辅主辅贞专则世运以清主辅重多则世运以争大争者大小争者小西北争大东北争小东北八代有十六主西北七代有十四主东南有两代四主朋多则丧辅辅多则丧主三人则或迷一人则得朋西南自屯至涣十六卦皆一君两民専命为治圣贤所防帝王相继西南东北系于卦次不闗地也卦次周余四分五十有四每十三半或合或分当一食防离其类者异姓争搆未离其类者一姓更替以代凖运南北煇射而得主数故南政以干射坤以射讼以比射履以否射大有上下相较凡二百四十三年十有三主北政以坤射干以需射屯以小畜射师以同人射泰上下相较凡二百四十三年十有三主东西孚济过节涣各十二主以是推之运世主代略可知也南政左旋北政右旋皆自周宣王己未为始明年庚申为幽王元年仲尼舍幽王之庚申用隠公之己未明为周衰以政与鲁去乾坤而就屯需也算法除之则整卦就纪实去得五十四年于宣王己未限下六嵗为幽王乙丑再入乾坤是在十月之交朔食辛卯之嵗也故诗际十月即春秋之初限春秋初限即尚书之泛厯以尚书之汜厯起诗经之末际以春秋之初际因尚书之汜厯而帝王经纬日月交食昭然可陈也幽王五年甲子距上元四千三百二十年不用为上元所以明灾限九六之本间用为中元所以致干支九八之防两者相差即宣王己未不得正始故仲尼两舍以用隠元今用平王辛未元年者特以东迁之始整除得四十七中揆两过下揆重干革除之际皆得本数在赤道二至蓍数两挂之中耳阳节中分四十有五分隂节中分三十六与卦次相叅以别世代命律召吕而损益之事备矣】




　　三易洞玑卷十四
　　钦定四库全书
　　三易洞玑卷十五
</div>
    <div class="pagination">
<a href="御制数理精蕴_page593.html">上一页</a><span>...</span><a href="御制数理精蕴_page589.html">589</a><a href="御制数理精蕴_page590.html">590</a><a href="御制数理精蕴_page591.html">591</a><a href="御制数理精蕴_page592.html">592</a><a href="御制数理精蕴_page593.html">593</a><span class="current-page">594</span><a href="御制数理精蕴_page595.html">595</a><a href="御制数理精蕴_page595.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
