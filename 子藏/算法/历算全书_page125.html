<!DOCTYPE html>
<html>
<head>
    <meta charset="UTF-8">
    <title>历算全书 - 第 125 页/共 206 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>历算全书 - 第 125 页/共 206 页</h1>
    <div class="content">

　　如法乗减余北船一只为总法
　　运米同减余四百石为运米实即为北船每只运数【总法一故不除下同】耗米异并得一百石为耗米实即为北船每只耗数
　　任以右行北船三乗其运数得一千二百石同减负四百二十石余七百八十石以南船二除之得三百九十石为南船运数
　　以右行北船三乗其耗数得三百石异加正十二石共三百一十二石以南船二除之得一百五十六石为南船耗数
　　若问毎米一万石须几船运者则以减余北船一以一万石乘之为船实　以减余四百石为运米法法除实得二十五只为北船每运一万石之数　又以一万石任乗右行北船三以二十五只除之得一千二百石同减负四百二十石余七百八十石又为法以一万石乘南船二为实法除实得二十五只又三十九分船之二十五为南船毎运一万石之数
　　若问耗米五千石该给几船者则亦以五千石乘减余北船一只为船实　以减余一百石为耗米法法除实得五十只为北船耗米五千石之船数　又以五千石乗右行北船三以五十只除之得三百石异加正十二石共三百一十二石又为法以五千石乗南船二为实实如法而一得三十二只又三十九分船之二为南船耗米五千石之船数
　　此因耗米与正运不同故也若耗米亦以一万石为问则北船之实皆同
　　今有墨一百二十七锭研六十六枚给与修史局六十人校书局六十三人又有墨五十八锭研三十二枚给与修史局二十四人校书局四十二人问各防何畣曰史局每人墨一锭又六分之四【六人十锭也】研四分之三【四人共三研】校书局毎人墨七分之三【七人共三锭】研三分之一【三人共一研】
　　法各列位


　　如法乗减余校书一千○○八人为总法
　　墨余四百三十二为墨实
　　研余三百三十六为研实
　　以总法除墨实得七分之三为校书局给墨数【七人得墨三锭】　就以七人除右行校书六十三人以墨三锭乘之得二十七锭以减总给一百二十七锭余一百锭以史局六十人除之得一锭又六分之四【六人得四锭并整数为六人十锭】为史局给墨数
　　又以总法除研实得三分之一为校书局给研数【三人共一】　就以三除校书六十三人得二十一研以减总给研六十六余四十五研以史局六十人除之得四分之三【四人三研】为史局给研数
　　问修艌船只内有旧船二只新船一只共用桐油二百六十斤麻一百三十斤钉十七斤石灰二百一十斤计工两月有半又旧船一只新船三只共用桐油二百八十斤麻一百四十斤钉十六斤灰二百三十斤工两月有半其新旧船各防何
　　畣曰每新船一只　用桐油六十斤　麻三十斤钉三斤　灰五十斤　每工一月修两只
　　每旧船一只　用桐油一百斤　麻五十斤　钉七斤　灰八十斤　每工一月修一只
　　法各列位


　　先以左旧船一遍乗右行如故
　　次以右旧船二遍乗左行得数　乃相减　上位旧船对减尽中位新船减余五为总法
　　下位油相减余三百斤为新船油实【以总法除之得六十斤为新船油数】麻相减余一百五十斤为新船麻实【以总法除之得三十斤为新船麻数】钉相减余一十五斤为新船钉实【以总法除之得三斤为新船钉数】灰相减余二百五十斤为新船灰实【以总法除之得五十斤为新船灰数】
　　任以左行新船三只乗其油数得一百八十斤以减总油二百八十斤余一百斤为旧船一只油数
　　以新船三只乗其麻数得九十斤以减总麻一百四十斤余五十斤为旧船一只麻数
　　以新船三只乘其钉数得九斤以减总钉一十六斤余七斤为旧船一只钉数
　　以新船三只乘灰数得一百五十斤以减总灰二百三十斤余八十斤为旧船一只灰数
　　此为以船求油麻等故以船为法以麻油等为实
　　乃以减余新船五只为总实
　　以减余工两月半为法　法除实得二只为每工一月修新船之数就以二只除左行新船三只得一月有半以减总工两月半余一月以除旧船一只如故得每工一月修旧船一只
　　此以工求船故以工为法船为实与前相反
　　重审方程例
　　凡算方程皆以有总数无各数故逓减以求之然有并其总数亦隠者此当用两次求之故曰重审
　　假如品官禄米不知数但云甲支三品俸四个月又带支四品俸五个月乙支三品俸六个月又带支四品俸五个月亦不知甲乙各得数但云以甲十三分之一益乙则三百五十石若以乙十一分之三益甲亦三百五十石问两品禄米各几何
　　荅曰三品毎月俸三十五石
　　四品每月俸二十四石
　　法曰此当先求出甲乙两家支过禄米再求各品月俸谓之重审先以带分法列位
　　上　　　　中　　　　　下


　　左甲之一分遍乗右行如故
　　右甲之十三分遍乗左行得数
　　甲减尽　乙减余一百四十分为法　余俸四千二百石为实　法除实得三十石为乙之一分　以乙分母十一乗其一分得三百三十石为乙支过米数以乙支过米数减总三百五十石余二十石为甲之一分　以甲分母十三乗其一分得二百六十石为甲支过米数
　　既得两家支过米数乃重列之以求品俸


　　如法左右乗减　余四品十月为法　余俸米二百四十石为实　法除实得二十四石为四品每月俸以四品五月计一百二十石减甲支二百六十石
　　余一百四十石以甲支三品四月除之得三十五石为三品每月俸
　　假如品官支俸本折兼支不知数但云甲支一品俸四个月又带支二品俸五个月乙支一品俸六个月又带支二品俸十个月亦不知甲乙支过数但云取乙本色三分之一以益甲共五百六十六石若取甲本色三分之二以益乙则八百六十五石　取乙折色五分之二以益甲共四百九十八石若取甲四分之一以益乙则五百七十九石问各几何
　　畣曰一品月俸八十七石
　　内实支本色一半四十三石五斗　折色钞一半数同二品月俸六十一石
　　内实支本色六分三十六石六斗　折钞四分二十四石四斗
　　法当重审　先求本色依带分法列位
　　上　　　中　　　下


　　如法乗减　余乙之七分为法　余本色一千四百六十三石为实实如法而一得二百○九石为乙本色之一分以减右行共本色五百六十六石余三百五十七石为甲支过本色数　又以乙分母三乗其一分得六百二十七石为乙支过本色数
　　计开
　　甲支过本色三百五十七石【内一品俸四个月二品俸五个月】乙支过本色六百二十七石【内一品俸六个月二品俸十个月】
　　次求折色　亦依带分列位


　　如法左右乗减　乙余十八分为法　余折色一千八百一十八石为实　法除实得一百○一石为乙折色之一分以乙分母五乗之得五百○五石为乙支过折色数　以乙之二分乗其一分得二百○二石以减共折色四百九十八石余二百九十六石为甲支过折色数
　　计开　甲支过折色二百九十六石【内亦一品俸四个月二品
　　俸五个月】
　　乙支过折色五百○五石【内亦一品俸六个月二品俸十个月】
　　既得甲乙两家支过本折然后乃求各品月俸
　　依叠脚法列其所得本折而重测之


　　如法遍乗得数　上位一品减尽　中位二品余十个月为总法　下位本色余三百六十六石为本色实
　　折色余二百四十四石为折色实
　　乃以总法除本色实得三十六石六斗为二品毎月俸本色数　以乙二品十个月计三百六十六石减乙共本色六百二十七石余二百六十一石以乙一品六个月除之得四十三石五斗为一品月俸本色
　　又以总法除折色实得二十四石四斗为二品月俸折色　以乙二品十个月计二百四十四石减乙共折色五百○五石余二百六十一石以乙一品六个月除之亦得四十三石五斗为一品月俸折色【其右行亦可互求则先得甲数也】
　　于是以一品本色折色并之得每月俸八十七石【本折各半支】
　　以二品本折并之得毎月俸六十一石【四六支本色六分折色四分】











　　厯算全书卷四十一
<子部,天文算法类,推步之属,历算全书>
　　钦定四库全书
　　厯算全书卷四十二
　　宣城梅文鼎撰
　　方程论卷三
　　致用
　　笇之用惟防其説惟详详説之斯能捷用省笇列位诸法由是以生也故致用次之
　　致用有二一者省笇一者列位【例襍见诸卷中故不具列而备论其理】省算法亦有二一者行有空则省算一者数偶同则省乗
</div>
    <div class="pagination">
<a href="历算全书_page124.html">上一页</a><span>...</span><a href="历算全书_page120.html">120</a><a href="历算全书_page121.html">121</a><a href="历算全书_page122.html">122</a><a href="历算全书_page123.html">123</a><a href="历算全书_page124.html">124</a><span class="current-page">125</span><a href="历算全书_page126.html">126</a><a href="历算全书_page127.html">127</a><a href="历算全书_page128.html">128</a><a href="历算全书_page129.html">129</a><a href="历算全书_page130.html">130</a><span>...</span><a href="历算全书_page126.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
