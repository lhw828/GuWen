<!DOCTYPE html>
<html>
<head>
    <meta charset="UTF-8">
    <title>御制历象考成 - 第 113 页/共 145 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制历象考成 - 第 113 页/共 145 页</h1>
    <div class="content">











　　推土星用数
　　康熙二十三年甲子天正冬至为厯元
　　周天三百六十度【入算化作一百二十九万六千秒】
　　周日一万分
　　周岁三百六十五日二四二一八七五
　　纪法六十
　　土星每日平行一百二十秒小余六○二二五五一【土星每日平行二分零三十六微零八纎零七忽零六芒以秒法通之即得】
　　土星最髙每日平行十分秒之二又一九五八○三【土星最髙每岁平行一分二十秒一十二微以周嵗三百六十五日二四二一八七五除之得最髙每日平行一十三微一十纎二十九忽二十一芒以秒法通之即得】
　　土星正交每日平行十分秒之一又一四六七二八【土星正交每嵗平行四十一秒五十三微以周嵗三百六十五日二四二一八七五除之得正交每日平行六微五十二纎四十九忽一十九芒以秒法通之即得】
　　土星本天半径一千万
　　土星本轮半径八十六万五千五百八十七
　　土星均轮半径二十九万六千四百一十三
　　土星次轮半径一百零四万二千六百
　　土星本道与黄道交角二度三十一分
　　气应七日六五六三七四九二六
　　土星平行应七宫二十三度一十九分四十四秒五十五微
　　土星最髙应十一宫二十八度二十六分零六秒零五微
　　土星正交应六宫二十一度二十分五十七秒二十四微【按新法厯书载崇祯元年戊辰土星平行距冬至八宫二十八度零八分二十七秒最髙距冬至十一宫二十七度一十一分一十五秒正交距冬至六宫二十度四十一分五十二秒自崇祯戊辰年天正冬至次日至厯元甲子年天正冬至次日积二万零四百五十三日以积日各与每日平行相乗得数各与崇祯戊辰年诸应相加即厯元甲子年诸应也】







　　推土星法
　　求积年
　　自厯元康熙二十三年甲子距所求之年共若干年减一年得积年
　　求中积分
　　以积年与周岁三百六十五日二四二一八七五相乗得中积分
　　求通积分
　　置中积分加气应七日六五六三七四九二六得通积分上考往古则置中积分减气应得通积分
　　求天正冬至
　　置通积分其日满纪法六十去之余为天正冬至日分上考往古则以所余转与纪法六十相减余为天至冬至日分
　　求积日
　　置中积分加气应分六五六三七四九二六【不用日】减本年天正冬至分【亦不用日】得积日上考往古则置中积分减气应分加本年天正冬至分得积日
　　求土星年根
　　以积日与土星每日平行一百二十秒六○二二五五一相乗满周天一百二十九万六千秒去之余为积日土星平行加土星平行应七宫二十三度一十九分四十四秒五十五微得土星年根上考往古则置土星平行应减积日土星平行得土星年根
　　求最髙年根
　　以积日与土星最髙每日平行十分秒之二又一九五八○三相乘得数为积日最髙平行加土星最髙应十一宫二十八度二十六分零六秒零五微得最髙年根上考往古则置土星最髙应减积日最髙平行得最髙年根
　　求正交年根
　　以积日与土星正交每日平行十分秒之一又一四六七二八相乘得数为积日正交平行加土星正交应六宫二十一度二十分五十七秒二十四微得正交年根上考往古则置土星正交应减积日正交平行得正交年根
　　求土星日数
　　以所设日数与土星每日平行一百二十秒六○二二五五一相乘得数为秒以度分收之得土星日数
　　求最髙日数
　　以所设日数与土星最髙每日平行十分秒之二又一九五八○三相乘得数为秒以分收之得最髙日数
　　求正交日数
　　以所设日数与土星正交每日平行十分秒之一又一四六七二八相乘得正交日数
　　求土星平行
　　以土星年根与土星日数相加得土星平行
　　求最髙平行
　　以最髙年根与最髙日数相加得最髙平行
　　求正交平行
　　以正交年根与正交日数相加得正交平行
　　求引数
　　置土星平行减最髙平行得引数
　　求初均数
　　均轮心自本轮最髙左旋行引数度次轮心自均轮最近防右旋行倍引数度用两三角形法求得地心之角为初均数【次轮半径之角法详五星厯理】引数初宫至五宫为减六宫至十一宫为加随求次轮心距地心之边为求次均数之用
　　求初实行
　　置土星平行加减初均数得初实行
　　求星距日次引
　　置本日太阳实行减初实行得星距日次引【二求初均数篇月离厯法求月距日次引置初实行减本日太阳实行此求星距日次引置本日太阳实行减初实行盖太阴之行速于太阳合朔后太阴差而东故置太阴经度减太阳经度余为距日度星行迟于太阳合伏后星差而西故置太阳经度减星经度】
　　求次均数
　　星自次轮最逺防右旋行距日度用三角形法以次轮心距地心线为一边【余为距日度也即求初均数时所得次轮】次轮半
　　径一百　　　　　　　　　　　【心距地心之边】零四万二千六百为一边星距日度【过半周者与全周相减用其余】为所夹之外角求得地心对为次均数星距日初宫至五宫为加六宫至十一宫为减随求星距地心之边为求视纬之用
　　求本道实行
　　置初实行加减次均数得本道实行
　　求距交实行
　　置初实行减正交平行得距交实行【距交实行者次轮心距正交之度故置初实行减正交平行得距交实行也】
　　求升度差
　　以半径一千万为一率本道与黄道交角二度三十一分之余为二率距交实行之正切线为三率求得四率为黄道之正切线检表得黄道度与距交实行相减余为升度差距交实行不过象限为减过象限为加过二象限为减过三象限为加
　　求黄道实行
　　置本道实行加减升度差得黄道实行
　　求初纬
　　以半径一千万为一率本道与黄道交角二度三十一分之正为二率距交实行之正为三率求得四率为初纬之正检表得初纬
　　求星距黄道线
　　以半径一千万为一率初纬之正为二率次轮心距地心线为三率求得四率即星距黄道线
　　求视纬
　　以星距地心线为一率【即求次均数时所得星距地心之边】星距黄道线为二率半径一千万为三率求得四率为视纬之正检表得视纬距交实行初宫至五宫为黄道北六宫至十一宫为黄道南【星距地心线原以本道立筭而次轮面却与黄道平行则星距地心线在合伏前后必差而近在退冲前后必差而逺故五星厯理求纬度篇内又求星当黄道视线防距地心之逺与星距黄道线为比例然用以求视纬所差甚微可以不计故即用星距地心线与星距黄道线比例为省算也木火金水四星仿此】
　　求黄道宿度
　　依日躔求宿度法求得本年黄道宿钤察黄道实行足减本年黄道宿钤内某宿度分则减之余为黄道宿度


　　用表推土星法
　　求诸年根
　　用土星年根表察本年距冬至宫度分秒【三十微进一秒下仿此】得土星年根察本年最髙行宫度分秒得最髙年根察本年正交行宫度分秒得正交年根
　　求诸日数
　　用土星周岁平行表察本日平行度分秒得土星日数察本日最髙行分秒得最髙日数察本日正交行秒微得正交日数
</div>
    <div class="pagination">
<a href="御制历象考成_page112.html">上一页</a><span>...</span><a href="御制历象考成_page108.html">108</a><a href="御制历象考成_page109.html">109</a><a href="御制历象考成_page110.html">110</a><a href="御制历象考成_page111.html">111</a><a href="御制历象考成_page112.html">112</a><span class="current-page">113</span><a href="御制历象考成_page114.html">114</a><a href="御制历象考成_page115.html">115</a><a href="御制历象考成_page116.html">116</a><a href="御制历象考成_page117.html">117</a><a href="御制历象考成_page118.html">118</a><span>...</span><a href="御制历象考成_page114.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
