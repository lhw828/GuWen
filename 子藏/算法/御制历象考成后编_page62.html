<!DOCTYPE html>
<html>
<head>
    <meta charset="UTF-8">
    <title>御制历象考成后编 - 第 62 页/共 63 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制历象考成后编 - 第 62 页/共 63 页</h1>
    <div class="content">





<子部,天文算法类,推步之属,御制历象考成后编,卷九>
<子部,天文算法类,推步之属,御制历象考成后编,卷九>
<子部,天文算法类,推步之属,御制历象考成后编,卷九>
　　黄白距纬表
　　黄白距纬表按月距正交宫度分顺逆列之初一二六七八宫列于上三四五九十十一宫列于下前后列月距正交度分中列最小交角月距正交逐宫逐度之距纬傍列较分者乃最大交角月距正交逐宫逐度之距纬与最小交角月距正交逐宫逐度之距纬相减之较也宫在上者用顺度宫在下者用逆度初宫至五宫其号为北六宫至十一宫其号为南
　　用表之法以月距正交之宫度分纵横察得距纬及较分各记之复以交角大较数一十七分四十五秒为一率前所得之交角加分为二率所记之较分为三率求得四率与所记之距纬相加即得所求之黄白距纬也表以十分为率若月距正交有零分者按中比例法求之设月距正交为七宫二十度五十一分交角加分为三分四十八秒求黄白距纬则以十分为一率月距正交七宫二十度五十分所对之距纬三度五十二分零九秒与七宫二十一度所对之距纬三度五十二分四十二秒相减余三十三秒为二率设数一分为三率求得四率三秒与七宫二十度五十分之距纬三度五十二分零九秒相加【因二十一度之距纬大于二十度五十分之距纬故相加反是则相减也】得三度五十二分一十二秒为所求之黄白距纬记定又以十分为一率月距正交七宫二十度五十分所对之较分一十三分四十四秒与七宫二十一度所对之较分一十三分四十六秒相减余二秒为二率设数一分为三率求得四率十分秒之二不足半秒无庸相加即将月距正交七宫二十度五十分之较分一十三分四十四秒为所求之较分记定然后以交角大较数一十七分四十五秒化作一千零六十五秒为一率交角加分三分四十八秒化作二百二十八秒为二率所记之较分一十三分四十四秒化作八百二十四秒为三率求得四率一百七十六秒收作二分五十六秒与所记之黄白距纬三度五十二分一十二秒相加得三度五十五分零八秒为所求之黄白距纬其号为南即为南纬也














<子部,天文算法类,推步之属,御制历象考成后编,卷九>
<子部,天文算法类,推步之属,御制历象考成后编,卷九>
<子部,天文算法类,推步之属,御制历象考成后编,卷九>















　　御制歴象考成后编卷九
　　钦定四库全书
　　御制厯象考成后编卷十
　　交食表
　　首朔诸根表
　　朔望策表
　　黄道赤经交角表
　　太阳视半径表
　　太隂视半径表
　　太隂距地心表
　　太隂地半径差表
　　太阳实行表
　　太隂实行表




　　首朔诸根表
　　首朔诸根表以首朔及太隂交周逐年列之前用纪年者自癸卯年后逐年之干支也表名首朔者乃逐年天正冬至后第一平朔距冬至次日子正之日时也【求逐年首朔法雍正元年癸卯朔应一十五日零三时零一分五十四秒五十五微四十五纎二十四忽二十九芒即癸卯年首朔之数此后用加法以本年首朔之数加十二朔策三百五十四日零八时四十八分三十六秒一十五微四十一纎二十四忽四十八芒如本年为平年则减去三百六十五日余为次年首朔之数如本年为闰年则减去三百六十六日余为次年首朔之数若不足减则再加一朔防二十九日一十二时四十四分零三秒零一微一十八纎二十七忽零四芒然后减之而本年即为有闰月也若首朔日时分在一日八时以内则闰月或在上年葢表中所列首朔固是年前冬至后第一朔然系平朔距平冬至次日子正初刻之日时而定朔之距平朔最大者有二十一时定冬至之距平冬至本表三百年中最大者有十一时若定朔退而早定气进而迟则定首朔在定冬至之前故本年首朔即为上年十一月朔而闰月即在上年本年即无闰月也表中遇此则上年十二月为上年首朔后第十三月本年正月为本年首朔后第二月】太隂交周者乃逐年首朔太隂平行距正交之宫度也【求逐年太隂交周法雍正癸卯年首朔太隂交周应六宫二十三度三十六分五十二秒四十九微二十四纎零一忽一十一芒即癸卯年首朔太隂平行过正交之数此后用加法如本年无闰月则加十二太隂交周朔防十三周天外又八度零二分四十七秒零五微三十四纎三十九忽二十四芒即得次年首朔太隂平行过正交之数如本年有闰月则加十三太隂交周朔策十四周天外又一宫零八度四十三分零一秒零一微零二纎三十二忽四十一芒即得次年首朔太隂平行过正交之数】后列纪日值宿者乃逐年天正冬至次日之干支并所值之宿也至太阳平行太阳引数太隂引数诸根因用日躔月离求实朔望故皆不载用表之法如求乾隆元年丙辰之首朔诸根则察本表纪年自癸卯年后第一丙辰为所求之年乃视丙辰所对各数录之其首朔为二十一日一十三时一十四分零一秒其太隂交周为三宫一十一度三十四分一十四秒三十九微其纪日为四十一其值宿为一十五也【纪日不列干支而列数目者以其便于加减也如丙辰年首朔为二十一日纪日为四十一日相加得六十二日满纪法六十去之余二日自初日甲子起算则知乾隆元年首朔为丙寅日也】




<子部,天文算法类,推步之属,御制历象考成后编,卷十>
<子部,天文算法类,推步之属,御制历象考成后编,卷十>
<子部,天文算法类,推步之属,御制历象考成后编,卷十>
<子部,天文算法类,推步之属,御制历象考成后编,卷十>
<子部,天文算法类,推步之属,御制历象考成后编,卷十>
　　朔望策表
　　朔望策表以朔策望策及太隂交周朔望策自一月至十三月逐月列之其求朔望策之法与前表同
　　用表之法如求首朔后第五月之朔策则察本表月数五所对各朔策录之其朔防为一百四十七日一十五时四十分一十五秒其太隂交周朔策为五宫零三度二十一分零九秒三十七微求望策仿此









<子部,天文算法类,推步之属,御制历象考成后编,卷十>
　　黄道赤经交角表
　　黄道赤经交角表按二分二至分顺逆列之二分后之各宫列扵上二至后之各宫列扵下太阳实行在上六宫者用顺度太阳实行在下六宫者用逆度俱与前表同因黄赤大距比前表小三十秒故交角之数比前表稍大耳
　　用表之法以太阳实行之宫对实行之度其纵横相遇即所求之交角也设太阳实行在黄道实沈宫五度求黄道赤经交角则察实沈宫五度所对之数为七十九度三十五分四十四秒即所求之交角也【实沈宫在上故用顺度】若实行有零分者按中比例法求之





<子部,天文算法类,推步之属,御制历象考成后编,卷十>
　　太阳视半径表
　　太阳视半径表按最卑最高分顺逆列之最卑后六宫列扵上最高后六宫列扵下前后列实引度太阳实引在上六宫者用顺度在下六宫者用逆度中列太阳视半径之分秒即太阳自最卑至最高逐度之视半径分秒也
　　用表之法以太阳实引之宫对实引之度其縦横相遇即所求之太阳视半径也设太阳实引一宫九度求视半径则察一宫九度所对之数为一十六分一十九秒即所求之太阳视半径也【一宫在上故用顺度】实引有零分者满三十分以上则进作一度不用中比例因逐度视半径所差甚微故也



</div>
    <div class="pagination">
<a href="御制历象考成后编_page61.html">上一页</a><span>...</span><a href="御制历象考成后编_page57.html">57</a><a href="御制历象考成后编_page58.html">58</a><a href="御制历象考成后编_page59.html">59</a><a href="御制历象考成后编_page60.html">60</a><a href="御制历象考成后编_page61.html">61</a><span class="current-page">62</span><a href="御制历象考成后编_page63.html">63</a><a href="御制历象考成后编_page63.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
