<!DOCTYPE html>
<html>
<head>
    <meta charset="UTF-8">
    <title>张邱建算经 - 第 5 页/共 6 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>张邱建算经 - 第 5 页/共 6 页</h1>
    <div class="content">　　今有圆圌上周一丈五尺高一丈二尺受粟一百六十八斛五防二十七分防之五　问下周几何
　　答曰一丈八尺
　　术曰置粟积尺以三十六乘之以高而一所得以上周自相乘减之余以上周尺数从而开方除之所得即下周
　　草曰置粟一百六十八斛五防以分母二十七乘之内子五得四千五百五十又以斛法乘之得七千三百七十一又以三十六乘得二十六万五千三百五十六又以二十七除之得九千三百二十八又以高一丈二尺除之得八百一十九又以上周自乘得二百二十五以减上数余五百九十四又以上周一丈五尺为从法开方合前问
　　今有窖上方八尺下方一丈二尺受粟九百三十八斛八十一分斛之二十二　问深几何
　　答曰一丈五尺
　　术曰置粟积尺以三乘之为实上下方相乘并又各自乘并以为法实如法而一
　　草曰置粟九百三十八斛以分母八十一乘之内子二十二得七万六千以斛法乘之得一十二万三千一百二十又以三因之得三十六万九千三百六十以八十一除之得四千五百六十为实又以上方自相乘得六十四以下方自相乘得一百四十四以上下方相乘得九十六三位并之得三百四为法除实得一丈五尺合前问
　　今有窖上广五尺上袤八尺下广七尺深九尺受粟三百一斛八防八十一分防之四十二　问下袤几何
　　答曰一丈
　　术曰置粟积尺以六乘之深而一所得倍上袤以上广乘之又以下广乘上袤并以减之余以倍下广上广从之而一得下袤
　　草曰置三百一斛八防以分母八十一乘之内子四十二得二万四千四百五十又以斛法乘之得三万九千六百九又以六乘之得二十三万七千六百五十四以分母八十一除之得二千九百三十四又以深九尺除之得三百二十六为实又以倍上袤除之得一十六以上广五尺乘之得八十又以下广乘上袤得五十六并之得一百三十六以减实余一百九十又倍下广七尺得一十四又加上广五尺共一十九除实得一丈合前问
　　今有上锦三疋中锦二疋下锦一疋直绢四十五疋上锦二疋中锦三疋下锦一疋直绢四十三疋上锦一疋中锦二疋下锦三疋直绢三十五疋　问上中下锦各直绢几何
　　答曰
　　上锦一疋直绢九疋
　　中锦一疋直绢七疋
　　下锦一疋直绢四疋
　　术曰如方程
　　【臣淳风等谨案此宜云以右行上锦徧乘中行而以直除之又乘其左亦以直除以中行中锦不尽者徧乘左行又以直除左行下锦不尽者上为法下为实实如法得下锦直绢求中锦直绢者以下锦直绢乘中行下锦而减下实余如中锦而一即得中锦直绢求上锦直绢者亦以中下锦直绢各乘右行锦数而减下实余如上锦而一即得上锦之数列而别之价直匹数杂而难分价直匹数者一行之下实今以右行上锦徧乘中行者欲为同齐而去中行上锦同齐者谓同行首齐诸下而以直减中行术从简易虽不为同齐以同齐之意观之其宜然矣又转去上锦中锦则其求者下锦一位及实存焉故以上为法下为实实如法得下锦一匹直绢其中行两锦实今下锦一匹直数先见乘中行下锦匹数得一位别实减此别实一于下实则其余专中锦一位价直匹数故以中锦数而一其右行三锦实今中下锦直匹数并见故亦如前右行求别实以减中下实一余如上锦数而一即得】
　　草曰置上锦三疋于右上中锦二疋于右中下锦一疋于右下直绢四十五疋于右下又置上锦二疋于中上中锦三疋于中中下锦一疋于中下直绢四十三疋于下又置上锦一疋于左上中锦二疋于左中下锦三疋于左下直绢三十五疋于下然以右上锦三疋遍乘中行上得六中得九下得三直绢一百二十九又以右上锦三遍乘左行得上三中六下九直绢一百五乃以右上中下并直绢再减中行一减左行余有中行中五下一绢三十九左行中四下八直绢六十又以中行中五遍乘左行中得二十下得四十直绢三百以中行四度遍减左行余只有下锦三十六直绢一百四十四以下锦为法除绢一百四十四得四疋是下锦一疋之直求中锦以下锦绢乘中行下锦一疋得四以减下绢三十九余三十五以中锦五疋除之得七疋是中锦之直求上锦以中锦价乘右行中锦得一十四以下锦直乘下锦得四共一十八以减下直四十五余二十七以上锦三除之得九疋合前问
　　今有孟仲季兄弟三人各持绢不知疋数大兄谓二弟曰我得汝等绢各半得满七十九疋中弟曰我得兄弟绢各半得满六十八疋小弟曰我得二兄绢各半得满五十七疋　问兄弟本持绢各几何
　　答曰
　　孟五十六疋
　　仲三十四疋
　　季一十二疋
　　术曰大兄二中弟一小弟一合一百五十八疋大兄一中弟二小弟一合一百三十六疋大兄一中弟一小二合一百一十四疋如方程而求即得草曰置大兄二于右上中弟一于右中小弟一于右下绢一百五十八疋于下又置大兄一于中上中弟二于中中小弟一于中下绢一百三十六疋于下又置大兄一于左上中弟一于左中小弟二于左下绢一百一十四疋以方程锦法求之【以右行上二遍因左行孟得二仲得四合得二百二十八以左行直减之仲余一季余三合余七十又以右行上二遍因中行孟得二仲得四季得二合得二百七十二以右行直减之仲得三季得一合余一百一十四又以中行仲三遍因左行仲得三季得九合得二百一十以中行直减之季余得八合余得九十六为实以季余八为法除之得季一十二疋又中行合一百一十四减一十二余一百二以仲三除之得仲三十四疋又右行合一百五十八减季一十二疋仲三十四疋外余一百一十二以孟二除之得孟五十六疋合前问】
　　今有甲乙丙三人持钱不知多少甲言我得乙大半得丙少半可满一百乙言我得甲大半得丙半可满一百丙言我得甲乙各大半可满一百　问甲乙丙持钱各几何
　　答曰
　　甲六十
　　乙四十五
　　丙三十
　　术曰三甲二乙一丙钱三百四甲六乙三丙钱六百二甲二乙三丙钱三百如方程即得
　　草曰置三甲于右上二乙于右中一丙于右下钱三百于下又置四甲于中上六乙于中中三丙于中下钱六百于下又置二甲于左上二乙于左中三丙于左下钱三百于下以右行上三遍因左行甲得六乙得六丙得九钱得九百以右行再减之余乙二丙七钱三百又以右行上三遍因中行得甲一十二乙一十八丙九钱一贯八百以右行四遍减之余乙一十丙五钱六百左行进一位得乙二十丙七十钱三贯以中行再减之余得丙六十钱一贯八百以六十除之得丙三十又中行钱六百减一百五十余四百五十以乙一十除之得乙四十五又去右行钱减一百二十余一百八十以甲三除之得甲六十合前问
　　今有甲乙怀钱各不知其数甲得乙十钱多乙余钱五倍乙得甲十钱适等　问甲乙怀钱各几何
　　答曰
　　甲三十八钱
　　乙钱十八
　　术曰以四乘十钱又以七乘之五而一所得半之以十钱增之得甲钱数以十钱减之得乙钱数草曰置多钱五倍除十钱余四因之得四十又以七乘之得二百八十却以五除之得五十六半之得二十八加得乙十钱共三十八钱为甲怀钱又以二十八钱减十钱为乙怀钱合问
　　今有车五乘行道三十里雇钱一百四十五今有车二十六乘雇钱三千九百五十四四十五分钱之十四问行道几何
　　答曰一百五十七里少半里
　　术曰置今有雇钱数以行道里数乘之以本车乘数乘之为实以本雇钱数乘今有车数为法实如法得一
　　草曰置今雇钱三千九百五十四四十五分钱之十四通分内子得一十七万七千九百四十四又以三十里乘之得五百三十三万八千三百二十又以本车五乘之得二千六百六十九万一千六百为实又以本雇钱一百四十五乘今有车二十六得三千七百七十又分母四十五乘之得一十六万九千六百五十为法除实得一百五十七里余五万六千五百五十与法各约之得三分里之一合问
　　今有恶粟一斛五防舂之得粝米七防今有恶粟二斛问为粺米几何
　　答曰八防四升
　　术曰置粝米之数求为粺米所得之数以乘今有恶粟为实以本粟为法实如法得一【臣淳风等谨按此术置粝米十斗以粺米率九乘之以十而一得六斗十分斗之三是为恶粟十五斗得作粺米六斗十分斗之三此今有术恶粟二十斗为所有数粺米六斗十分斗之三为所求率恶粟十五斗为所有率】草曰置粝米七斗以九因得六十三又以一十除得六斗一十分斗之三却通分内子得六百三十又以二斛因得一万二千六百为实又置一斛五斗以十分因之得一十五斛为法除之得八斗四升合问
　　今有好粟五斗舂之得糳米二斗五升今有御米十斗问得好粟几何
　　答曰二斛二斗八升七分升之四
　　术曰置糳米数求御米之数为法【臣淳风等谨按问意宜云置糳米数求御米之数为法其术直云置糳米数为法者错也】又置今御米数以本粟乘之为实实如法得一【臣淳风等谨按此术置糳米二十五升以御米率七乘之以糳米率八而一得二斗十六分斗之三为好粟五得作御米二斗十六分斗之三于今有术御米十斗为所有数好粟五斗为所求率御米二斗十六分斗之三为所有率】
　　草曰置糳米二斗五升以御米率七因之得一百七十五八而一得二斗十六分之三又却通分内子得三十五为法又置一十斗以十六乘之得一百六十为实以法除之得二斛二斗八升七分之四合问
　　今有差丁夫五百人合共重车一百一十三乘　问各共重几何
　　答曰
　　六十五乘乘各四人共重
　　四十八乘乘各五人共重
　　术曰置人数为实车数为法而一得四人共重又置一于上方命之实余返减法讫以四加十一方一得五人共重法余即四人共重车数实余即五人共重车数
　　草曰置五百人以一百一十三乘除之得四人余四十八以减法余六十五为四人共一车以四因六十五人得二百六十减五百余二百四十以四十八除之得五人共重一车量合问
　　今有甲持钱二十乙持钱五十丙持钱四十丁持钱三十戊持钱六十凡五人合本治生得利二万五千六百三十五欲以本钱多少分之　问各人得几何
　　答曰
　　甲得二千五百六十三钱四分钱之二乙得六千四百八钱四分钱之三
　　丙得五千一百二十七钱
　　丁得三千八百四十五钱四分钱之一戊得七千六百九十钱四分钱之二
　　术曰各列置本持钱数副并为法以利钱乘未并者各自为实实如法得一
　　草曰置甲等五人所持钱并之得二百为法又以甲持钱二十乘利钱二万五千六百三十五得五十一万二千七百以法除之得二千五百六十三余与法皆五除得法四余二是四分钱之二求乙钱以乙五十乘利钱得一百二十八万一千七百五十又以法除之得六千四百八钱余与法皆倍之得四分钱之三求丙持钱以四十乘利钱得一百二万五千四百以法除之得五千一百二十七钱求丁钱以三十乘利钱得七十六万九千五十以法除之得三千八百四十五钱四分钱之一求戊钱以六十乘利钱得一百五十三万八千一百以法除之得七千六百九十钱四分钱之二乃合前问
　　今有甲乙丙三人共出一千八百钱买车一辆欲与亲知乘之为亲不取还卖得钱一千五百各以本钱多少分之甲得五百八十三钱三分钱之一乙得五百钱丙得四百一十六钱三分钱之二　问本出钱各几何
　　答曰
　　甲出钱七百
　　乙出钱六百
　　丙出钱五百
　　术曰置甲乙丙分得之数副并为法以置车钱数乘未并者各自为实实如法得一
　　草曰置甲得钱五百八十三以分母三乘之内子乙得一千七百五十又以本置车钱一千八百乘之得三百一十五万又置求分钱一千五百以分母三因之得四千五百为法以除实得七百是甲钱求乙置分得钱数五百以一千八百乘之得九十万以一千五百为法除之得六百求丙置分得钱数四百一十六以钱分母三因之内子二得一千二百五十又以八千八百乘之得二百二十五万又置未分钱一千五百三因之得四千五百为法除实得五百合前问
　　今有雀一只重一两九铢燕一只重一两五铢有雀燕二十五只并重二斤一十三铢　问燕雀各几何
　　答曰
　　雀十四只
　　燕十一只
　　术曰置假令雀一十五只燕十只盈四铢于右行又置假令雀十二只燕十三只不足八铢于左行以盈不足维乘之并以为实并盈不足为法实如法得一
　　草曰置雀一十五只于右上置盈四铢于右下又置雀一十二只于左上置不足八铢于左下维乘之以右下四乘左上一十二得四十八以左下八乘右上一十五得一百二十并之得一百六十八以盈不足并之得一十二为法除实得一十四雀求燕置燕十于右上四于右下又置燕十三于左上置八于左下以左下八乘右上十得八十以右下四乘左上十三得五十二并之得一百三十二并盈不足为法除实得一十一燕得合前问
　　今有七人九日造成弓十二张半今有十七人造弓十五张　问几何日讫
　　答曰四日八十五分日之三十八
　　术曰置今造弓数以弓日数乘之又以成弓人数乘之为实以今有人数乘本有弓数为法实如法得一
　　草曰置今造弓十五张以成弓日数九乘之得一百三十五又以成弓人数七乘之得九百四十五为实又置本造弓十二张半以今造弓十七人乘之得二百一十二半为法除之得四日法与余皆退位四因得八十五分之三十八合前问
　　今有城周二十里欲三尺安鹿角一枚五重安之　问凡用鹿角几何
　　答曰六万一百枚
　　城若圆凡用鹿角六万六十枚
　　术曰置城周里尺数三而一所得五之又置五以三乘之又自相乘以三自乘而一所得四之并上位即得凡数　城若圆者置城周里尺数三而一所得五之又并一二三四凡得一十以六乘之倂之得凡数
　　草曰置二十里以三百步乘之得六千步法六因之得三万六千以三尺除之得一万二千以重数五乘之得六万于上位又以五乘三得一十五又自相乘得二百二十五又以三自乘得九为法以除二百二十五得二十五四因之得一百　若求圆者置城围尺数三而一得一万二千所得五因之为六万于上位又以一二三四并之得一十以六因之得六十从上位得六万六十是圆也
　　今有粟二百五十斛委注平地下周五大四尺　问高几何
　　答曰五尺
　　术曰置粟积尺以三十六乘之为实以下周自乘为法实如法得一
　　草曰置粟二百五十以斛法一尺六寸二分乘又以三十六乘之得一万四千五百八十置下周五丈四尺自相乘得二千九百一十六为法除实得五尺合前问
　　今有客岁作【臣淳风等谨按问意三百五十四日】要与粟一百五十斛已与之粟先五十八日归　问折粟与粟各几何
　　答曰
　　折粟二十四斛五防五十九分防之四十五与粟一百二十五斛四防五十九分防之十四
　　术曰置归作日数以与粟乘之各自为实以一岁三百五十四日为法实如法得一
　　草曰置归作日五十八日以粟一百五十斛乘之得八千七百又以岁三百五十四除得二十四石五防余与法皆六除之得五十九分防之四十五求与粟数以作日二百九十六以一百五十斛乘之得四万四千四百以岁三百五十四除之得一百二十五斛四斗五十九分防之十四合前问
　　今有廪人人日食米六升今三十五日食米七千四百九十二斛八防　问人几何
　　答曰三千五百六十八人
　　术曰置米数为实以六升乘三十五日为法实如法得一
　　草曰置米七千四百九十二斛八防以六乘三十五日得二斛一防为法以除积数得三千五百六十八人合前问
　　今有五十八人二十九日食麫九十五斛三防一升少半升　问人食几何
　　答曰五升太半升
　　术曰置麫斛斗升数为实以人日食相乘为法实如法得一
</div>
    <div class="pagination">
<a href="张邱建算经_page4.html">上一页</a><a href="张邱建算经.html">1</a><a href="张邱建算经_page2.html">2</a><a href="张邱建算经_page3.html">3</a><a href="张邱建算经_page4.html">4</a><span class="current-page">5</span><a href="张邱建算经_page6.html">6</a><a href="张邱建算经_page6.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
