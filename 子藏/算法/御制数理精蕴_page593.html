<!DOCTYPE html>
<html>
<head>
    <meta charset="UTF-8">
    <title>御制数理精蕴 - 第 593 页/共 595 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制数理精蕴 - 第 593 页/共 595 页</h1>
    <div class="content">　　【戊子观之噬嗑孝王元年　丙辰兊之革魏后弑主宏己丑观之兊　　　　　　丁巳兊之震道成弑主昱
　　庚寅观之随　　　　　　戊午兊之渐辛卯观之剥　　　　　　己未兊之丰齐建元元年
　　壬辰观之晋　　　　　　庚申兊之防癸巳观之井　　　　　　辛酉兊之涣】
　　【甲午观之咸　　　　　　壬戌兊中孚齐主道成殂乙未观之涣　　　　　　癸亥兊未济齐永明元年
　　丙申观之解　　　　　　甲子兊之离丁酉观之睽夷王元年　　乙丑兊之大过】
　　【戊戌观之否　　　　　　丙寅兊之大畜己亥观之大壮　　　　　丁夘兊之复】
　　【庚子观之大有　　　　　戊辰兊之贲辛丑观之革　　　　　　己巳兊之观】
　　【壬寅观之小过　　　　　庚午兊之蛊癸卯观之丰　　　　　　辛未兊之豫】
　　【甲辰观之离夷王八年　　壬申兊之大有乙巳观之小畜厉王元年　癸酉兊之否齐主颐殂
　　丙午观之需　　　　　　甲戌兊之旅齐弑主昭业丁未观之大过　　　　　乙亥兊之比魏主伐齐
　　戊申观之渐　　　　　　丙子兊之讼己酉观之既济　　　　　丁丑兊之魏主伐齐
　　庚戌观之姤　　　　　　戊寅旅之干齐主鸾殂辛亥观之干　　　　　　己夘旅之屯魏文帝宏殂
　　壬子观之夬　　　　　　庚辰旅之需魏景明元年癸丑观之未济　　　　　辛巳旅之师齐杀主宝卷
　　甲寅观之归妹　　　　　壬午旅小畜梁天监元年乙夘观之颐　　　　　　癸未旅之泰
　　丙辰观之讼　　　　　　甲申旅之同人丁巳观之履　　　　　　乙酉旅之谦】
　　【戊午观之坎　　　　　　丙戌旅之随己未观之旅　　　　　　丁亥旅之临】
　　【庚申观之中孚共和元年　戊子旅之噬嗑魏弑主后辛酉观之鼎　　　　　　己丑旅之剥
　　壬戌观之同人　　　　　庚寅旅之无妄癸亥观之遯　　　　　　辛夘旅之颐】
　　【甲子观之泰　　　　　　壬辰旅之坎乙丑观之家人　　　　　癸巳旅之既济】
　　【丙寅观之蹇　　　　　　甲午旅之小过丁夘观之节　　　　　　乙未旅之节魏主恪殂
　　戊辰观之恒　　　　　　丙申旅之兊魏熙平元年己巳观之困　　　　　　丁酉旅之旅
　　庚午观之明夷　　　　　戊戌旅之归妹辛未观之复　　　　　　己亥旅之艮】
　　【壬申观之蛊　　　　　　庚子旅之鼎魏幽胡太后癸酉观之防　　　　　　辛丑旅之井
　　甲戌观之贲宣王元年　　壬寅旅之升乙亥观之豫　　　　　　癸夘旅之姤】
　　【丙子观之升　　　　　　甲辰旅之益丁丑观之无妄　　　　　乙巳旅之解魏后复称制
　　戊寅观之益　　　　　　丙午旅之睽己夘观之艮　　　　　　丁未旅之明夷】
　　【庚辰观之　　　　　　戊申旅大壮魏后杀主翊辛巳观之观　　　　　　己酉旅之恒魏荣弑主攸
　　壬午观之师　　　　　　庚戌旅之坤癸未师之坤　　　　　　辛亥旅之咸魏废其主晔
　　甲申师之比　　　　　　壬子旅之遯髙欢灭尔朱乙酉师之临　　　　　　癸丑旅之晋
　　丙戌师之屯　　　　　　甲申旅家人魏酖其主修丁亥师之震　　　　　　乙夘旅之蹇魏分为东西
　　戊子师之损　　　　　　丙辰旅之损己丑师之大畜　　　　　丁巳旅之夬】
　　【庚寅师之萃　　　　　　戊午旅之萃辛夘师之谦　　　　　　己未旅之困】
　　【壬辰师之噬嗑　　　　　庚申旅之革癸巳师之兊　　　　　　辛酉旅之震】
　　【甲午师之随乙未朔至　　壬戌旅之渐乙未师之剥　　　　　　癸亥旅之丰】
　　【丙申师之晋　　　　　　甲子旅之防丁酉师之井　　　　　　乙丑旅之涣】
　　【戊戌师之咸　　　　　　丙寅旅之中孚己亥师之涣　　　　　　丁夘旅之未济髙澄入邺
　　庚子师之解　　　　　　戊辰旅之离侯景围台城辛丑师之暌　　　　　　己巳旅之大过梁主衍殂
　　壬寅师之否　　　　　　庚午旅之大畜东魏禅齐癸夘师之大壮　　　　　辛未旅之复侯景废梁
　　甲辰师之大有　　　　　壬申旅之贲梁击诛侯景乙巳师之革　　　　　　癸酉旅之观
　　丙午师之小过　　　　　甲戌旅之蛊魏执梁主绎丁未师之丰　　　　　　乙亥旅之豫
　　戊申师之离　　　　　　丙子旅之大有己酉师之小畜　　　　　丁丑旅之否宇文周灭魏
　　庚戌师之需　　　　　　戊寅旅之履陈永定二年辛亥师之大过　　　　　己夘旅之比陈齐主殂
　　壬子师之渐　　　　　　庚辰旅之讼周齐弑其主癸丑师之既济　　　　　辛巳旅之齐主演殂
　　甲寅师之姤　　　　　　壬午归妹干乙夘师之干　　　　　　癸未归妹屯】
　　【丙辰师之夬　　　　　　甲申归妹需丁巳师之未济　　　　　乙酉归妹师】
　　【戊午师之归妹　　　　　　丙戌归妹小畜陈主蒨殂己未师之颐宣王四十六年　丁亥归妹泰
　　庚申师之讼幽王元年　　戊子归妹同人齐主湛殂辛酉师之履　　　　　　己丑归妹谦
　　壬戌师之坎　　　　　　庚寅归妹随癸亥师之旅　　　　　　辛夘归妹临】
　　【甲子师之中孚　　　　　壬辰归妹噬嗑周杀宇文防乙丑师之鼎　　　　　　癸巳归妹剥
　　丙寅师之同人　　　　　甲午归妹无妄丁夘师之遯　　　　　　乙未归妹颐】
　　【戊辰师之泰　　　　　　丙申归妹坎己巳师之家人　　　　　丁酉归妹既济周灭齐庚午师之蹇幽王十一年　戊戌归妹小过周主邕殂辛未师之节平王元年　　己亥归妹节周大象元年
　　壬申师之恒　　　　　　庚子归妹兊周主赟殂癸酉师之困　　　　　　辛丑归妹旅隋开皇元年
　　甲戌师之明夷　　　　　壬寅归妹归妹陈主项殂乙亥师之复　　　　　　癸卯归妹艮
　　丙子师之蛊　　　　　　甲辰归妹鼎丁丑师之防　　　　　　乙巳归妹井】
　　【戊寅师之贲　　　　　　丙午归妹升己夘师之豫　　　　　　丁未归妹姤】
　　【庚辰师之升　　　　　　戊申归妹益辛巳师之无妄　　　　　己酉归妹解灭陈】
　　【壬午师之益　　　　　　庚戌归妹暌癸未师之艮　　　　　　辛亥归妹明夷】
　　【甲申师之　　　　　　壬子归妹大壮乙酉师之观　　　　　　癸丑归妹恒】
　　【丙戌师之师　　　　　　甲寅归妹坤丁亥坤之坤　　　　　　乙夘归妹咸収天下兵仗
　　戊子坤之比　　　　　　丙辰归妹遯己丑坤之临　　　　　　丁巳归妹晋】
　　【庚寅坤之屯　　　　　　戊午归妹家人辛夘坤之震　　　　　　己未归妹蹇】
　　【壬辰坤之损　　　　　　庚申归妹损废太子勇癸巳坤之大畜　　　　　辛酉归妹夬仁夀元年
　　甲午坤之萃　　　　　　壬戌归妹萃乙未坤之谦　　　　　　癸亥归妹困】
　　【丙申坤之噬嗑　　　　　甲子归妹革子广弑帝坚丁酉坤之兊　　　　　　乙丑归妹震大业元年
　　戊戌坤之随　　　　　　丙寅归妹渐己亥坤之剥　　　　　　丁夘归妹丰】
　　【庚子坤之晋　　　　　　戊辰归妹防辛丑坤之井　　　　　　己巳归妹涣】
　　【壬寅坤之咸　　　　　　庚午归妹中孚癸夘坤之涣　　　　　　辛未归妹未济大击髙丽
　　甲辰坤之解　　　　　　壬申归妹离陨师于萨水乙巳坤之睽　　　　　　癸酉归妹大过复击髙丽
　　丙午坤之否　　　　　　甲戌归妹大畜丁未坤之大壮　　　　　乙亥归妹复】
　　【戊申坤之大有　　　　　丙子归妹贲己酉坤之革　　　　　　丁丑归妹观唐师起太原
　　庚戌坤之小过癸酉朔至　戊寅归妹蛊唐武徳元年辛亥坤之丰　　　　　　己夘归妹豫
　　壬子坤之离　　　　　　壬辰归妹大有癸丑坤之小畜　　　　　辛巳归妹否】
　　【甲寅坤之需　　　　　　壬午归妹履乙夘坤之大过　　　　　癸未归妹比】
　　【丙辰坤之渐　　　　　　甲申归妹讼丁巳坤之既济　　　　　乙酉归妹】
　　【戊午坤之姤　　　　　　丙戌艮之干己未春秋隠公元年　　　丁亥唐贞观元年】
　　【右图贞杂两纬各举六卦五蔀日厯以为古今之例杂卦自周初至隠公元年交于坤中贞卦自桓王元年至惠王二十二年交于需初贞杂分行所差不过四嵗至惠王丙寅而下至蜀汉延熙元年八百九十二嵗为易十四轨杂卦自北至咸之交中贞卦自需至未济之交终杂前贞后各差四年贞卦小过起于延熙五年辛酉犹杂卦无妄起于文王十年乙未但文王以日至为始延熙以杂中为始耳咸杂交中为天地之中防上下分际春秋以前厯皆四分虽七厯殊方而要归向贯乾象而后据分愈细章蔀难求騐晷测分随时革治故不复以日至为始唯贞杂相追包其日分归于卦也授时法推春秋朔食皆合近人推惠王丙寅年正月乃壬午日合朔三卜日辛亥日南至二月壬子合朔三月始闰春秋误以正月为闰十二月误以晦日为正月朔故云辛亥南至先闰一月先天一日之过也又推襄王八年丁丑嵗正月戊申陨石于宋五有六鹢退飞过宋都是日八十三刻天正冬至则是嵗宜为蔀首然春秋以前斗分日轨皆在迟际传称辛亥公既视朔遂登观台以望而书礼也凡台皆有圭尺晷影仪象之所从歩不独为云物而设公既登台则是日测必得前后之中遂书之以为蔵法不应违误闰朔当时犹不稽知又后一百三十三年景王二十三年己卯正月己丑日南至十三章之首正月误书二月亦非失闰杜预误以为失闰近人并疑是歳正月庚申朔梓慎占气之误是皆好爲反古者凢朔至之月日合不在夕后则前月皆无中气如丙寅嵗辛亥朔至则壬午自爲前闰十二月之朔己卯歳己丑朔至则庚申自为前闰十二月之朔何妨其无违误乎今以甲子嵗前十一月丁巳二十七刻冬至上求两际距僖公五年丙寅二千二百七十八年积日八十三万二千二十六日九十八刻十分朔实二万七千三百三十六积日八十万七千二百四十八日三十四刻闰实八百三十九积日二万四千七百七十四日十二刻四十六分三十二秒其余二日四十六刻四十六分以嵗分长法四日三十七刻七十三分益之得余六日○十四刻一十九分辛亥冬至盖日行乘运迟疾徃还各三十二轨在两济咸恒之防日分以卜每百年而长一分月分十二每百二十年而长一分消长之限各八十一分而极原始四分易之初轨也嵗法自僖公丙寅距今甲子二千二百七十八年以蔀法绳之三十蔀已退两嵗故不复以章蔀为限辛亥至丁巳六日八十四刻十九分当在丁巳戊上冬至今厯先天五十余刻也冉求僖公十六年丁丑距今甲子二千二百六十七年朔实二万七千二百四闰实八百三十五积日八十二万八千四日八十八刻二十八分以嵗分四万三千七百七十二分益之得九日二千六百分丁丑嵗戊申子初四刻当今甲子嵗丁巳寅正三刻后天仅七八刻耳以二千余年之厯寻时刻之差或先或后不出万分皆为元始如疑辛亥晦日先天一日则正月壬子朔九月戊申巳为二日何以春秋又书朔食如筭丙寅秋九月戊申朔合食在未时交泛二十六日八十九刻八十五分上则正月合朔在辰时三四刻其日辛亥又何疑乎如推授时云当闰三月则九月朔食得戊寅不得戊申也景王己夘去丙寅元十三章法与丙寅合己丑南至梓慎望氛日今兹宋有国几亾三年而后弭蔡有大丧其言皆騐今人研极不及春秋之一而誉影诟形则亦越矣延熙之间三国无厯景初元年丁巳史称是嵗十二月壬子冬至是年已改建丑为正月故称子月为十二月何承天改景初厯亦以丁巳为元其实壬子余十二日不当为元杨伟作景初厯以魏黄初十一月己夘为元宋书记杨伟疏条称黄初元年十一月小己夘蔀首己亥嵗十一月己夘朔旦冬至臣伟上黄初元年庚子云己亥者实当黄初嵗前己夘朔至故云己亥嵗十一月也己亥距戊午一章戊午嵗十一月朔戊午冬至是下元之蔀首后月十二月丁亥朔以十二月为正月故魏志云景初三年正月丁亥朔帝疾甚乃立皇太子是也是景初之二年即延熙之元年戊午朔至然以法推之余三十九刻五十分至不当朔在闰前晦日丙辰亥初数刻故元嘉以景初率后天三日不得立元其实后天一日三十余刻不立嵗分之故也祖冲之大明厯古今推宻大明五年辛丑嵗十一月乙酉冬至以法推之余三十二日七十一刻四十六分在甲申日辰初刻冬至以诸厯推之皆然开皇十四年甲寅嵗十一月辛酉朔日冬至以法推之余五十五日二十五刻五十七分在辛酉朔日亥未刻冬至元史以六厯较之乃皆在壬戌今以春秋僖公丙寅嵗辛亥推之余九日十四刻六十四分亦在辛酉则是嵗至朔无疑也嵗上上距僖公丙寅一千二百四十九下距今甲子一十二十九正当贞纬归妹之中杂纬大壮之终至朔同日故履始举中归终所以代蔀蔀纪元之义也僖公丙寅上距平王庚戌七十六嵗又上距宣王甲午七十六嵗其上辽邈故皆括以四分以法推之尚有差日然是时日盈四分招差未逺也贞纬虽不立蔀分而日分长法率与春秋表里晋宋之间多主今厯序以命厯序为经左氏为傅然命厯序僖公五年天正壬子朔旦冬至昭公二十年天正庚寅朔旦冬至率后天一日不数十年气序俱易矣安能施于数千年之逺乎近人依授时推筭以僖昭二章皆得命厯序之日然授时自依左氏不依命厯序也隋时刘晖王颇等皆执命厯序以驳张胃元而卒无以绌胃元者今所执授时月闰长分不得其法故与经传抵牾非仲尼与丘明自抵牾也圣人为律厯皆本于易易与天防有赢有乏方圆相剖以为七纬之度诗与春秋繇是而出王通作元经始于晋大熙元年终于隋开皇九年庚戌至己酉三百年谓抗帝以尊中国则神器终授于朝谓正实以明赏罚则其文俱见于史要如世人之説春秋谓寒暑可以成嵗刀笔可以乘权云尔然自汉替以还战争日始平吴之后九轨始中虽无仲尼不得不作春秋必以春秋之防为春秋之义则自春秋而后无有知春秋者今自延熙五年壬戌至武徳八年乙酉畧次贞纬与杂纬分际上下率余六年后之揽者必有沂其渊流祠其河海者矣】
　　三易洞玑卷十二
　　钦定四库全书
　　三易洞玑卷十三
　　明　黄道周　撰
　　余图总经
　　极余乃为道道余乃为术经治之言熄量物之智出魂物相量营魄乃伤折魄摛魂乃知其名名情相胶大道乃浇道散于物所求物散于道所雕神灵孔殷孰知其要故煇者梦也梦者煇也契者响也响者契也精魂将离外司其几内司不知是为反枢反枢外扃游物不归气志形声寤言如雷故徃藏之为滞知前之不贵故煇者气也梦者志也契者形也响者声也圣人舍知寂然无为天地之为体云日之为色动植之为墨川泽之为坼遗形与隂阳自龢舍知遗形精灵乃来故圣人之煇不一气梦不一志契无定形响无定声万物不求则与虚游万物啾啾与道同忧道灼圣人一息五色圣人灼天地与万物同食故地者也日者焌也日焌地兆生百端道灼圣人不避其患圣人灼天地与道同贯故煇梦契响圣人有以占动也圣人动知不为外明静知不为内精外内极中与道偕行不移而宅之为性不违而遵之为今忧虞吉防照而着之为景着而定之为正故圣人者天地之司正也煇气有八梦志有八形契有八声响有八其别二百五十有六其兆一千五百三十有六依易之序也故易着于地射于日月日月所射隂阳反交地旋其中阳景反隂离以为之水坎以为之火巽以为之雷震以为之风艮以为之泽兑以为之山北极出地三十有六南极入地三十有六极髙则皆天天而为之地极深则皆地地而为之天兖皆水水以为之离卬陇皆火火以为之坎燕冀皆风风以为之震黔滇皆雷雷以为之巽瓯越秦雍山泽与通故阳景反隂隂景反阳昼夜之道也昼占反阳视听如常而建厌异方夜占反隂体象不殊而性情异吟故天梦以昼人煇以夜立梦以占卧煇以射煇梦者圣人所药瞑发疑满之泻也煇梦旉枯与风竞华献之若何赠之若何动睫易柯不知其家圣人不言煇梦则世共为煇梦世共为煇梦则响契因贰不足以报行而明济故危辞者圣人之徳知惧者平世之事也被乐而忧被忧而乐行哭而歌行歌而哭寤伏而仰寤仰而伏寤逐而合寤合而逐四者明报之至笃也君子知惧以惧报豫小人知豫以豫报惧豫惧每反而得失终乱圣人慎动以为之断故体静而慎动圣人之所以断也圣人之道贞胜则不负不负则无咎无咎乃吉吉乃不失故吉者贞也贞者一也贞一之道明于日月施于万物煇梦不能乱契响不能讃疑不能或坚不能战行于天地有胜而无患故吉凶者文也爱恶者情也吉凶无定文爱恶无定情贞质者胜文贞性者胜情无胜而成之谓至徳有胜而成之为大业故吉有其大业凶有其大业眡者谓之煇占者谓之梦别者谓之契察者谓之响圣人无为使象还极极复生象故象生有四极还一也倍四为八倍八十六四卜之象各复十六坎劳于夜在于正北其昼为离离见于昼在于正南其夜为坎南北东西共为昼夜故离见于晨则坎劳于夕离见于南则坎劳于北日月之序煇梦之纪也艮成于东北则巽齐于西南巽齐于东南则艮成于西北干战于西北则坤役于东南坤役于西南则干战于东北震兑出说相为位也故四者物之纪也八者物之更始也晦明寒暑各为昼夜昼夜之分倍四以八二至还生两极互根故分至四中隂阳递交乾坤四维晷影之分各二千八百八十以四乘之为万一千五百二十冬夏之序也故北际子中交于离分晷影之短五千七百六十南际午中交于坎分晷影之长五千七百六十日月以之平云雷以之兴男女以之成五谷以之登隂阳得朋立于土中以为物正故二分之交日月蔽亏圣人所不忌也圣人之正天下使阳在于上隂在于下阳判于昼隂判于夜万物之慝皆息于昼而作于夜故日月之行从夜所届以正南北北陆之轨其夜在南南陆之轨其夜在北昼者魂也夜者魄也圣人载魄而澹其魂众人遗魂而挠其魄遗魂则汨于昼夜挠魄则迷于南北圣人之正天下使鬼神日月各正其魂魄也故干之精气在于西北其魂游于东南游极而归在于东北坤之精气在于西南其魂游于东北游极而归在于东南艮之精气在于东北其魂游于西南游极而归在于西北巽之精气在于东南其魂游于西北游极而归在于西南震兑相交游归于中故精者表也魂者景也游者对也归者退也日中则昃日昃则退五物遟留皆于其对速合皆于其退对乃退退乃合游乃归归乃反于其初坎离游归不违其初故日月水火天地之正位也南北徃反九十六度十六卦之谓也煇梦契响以四相经其数十六十六经四而反于卦次故物之精气有四游魂有四归魂有四爻位之别二十有四因而三之七十有二以八因之五百七十有六表景之中际也物正以景景对以化故气有贞化亦有对化卦象之应百十二物或化或贞或游或归义类所开各以其方本魂者着其情本魄者着其状魂应以气魄应以象故干在西北大赤之气以为天驷根氐所着为坚与氷其游魂之归直于牛女为金与玉至于木果坤在西南大黒之气以为舆鬼游魂乘干袭于嬃女为子母牛归于东南至于大陵为布为釡为众为柄震在东上苍筤之气发于腾蛇万物始旉游魂乘兑下于轩辕归于三门万物反生龙蛇以番巽在东南少白之气以为天节为长与髙游魂乘艮上于市肆近利三倍归于两河至于天狗进退不果坎在正北少赤之气以为箕弓糠粃为眚游魂四乘出于舆轸至于藩厠司怪所直归于云雨至于鈇锧是为病亟离在正南大赤之气以为参伐甲胃戈兵游魂四乘出于霹至于鱼女牀所直归于两辖至于鸟嗉反为干稿艮在东北少黒之气以为狗国渐台游魂乘巽下于阙丘两河弧狼其归在市门宦寺之傍兊在西下大白之气发于东瓯以为歌舞巫祝游魂乘震上于虚梁归于附路两更之傍以为媵妾故万物之象则各有取之也煇梦契响维所自举也举精者物所随举游者物所推精气不游物将安归故天地之道有物圣人之道无物有物者物所游无物者物所变六化九变乃反其贯天地不变是以善变圣人善变是以复贯变者游也贯者反也魂交于外谓之游魄交于内谓之归外内俱交形神廼疑故道有知与不知神有疑与不疑魂交者外知魄交者内疑不游则不知不归则不疑干游于东南其魂外知列国之气交于宗庙为社稷城郭其煇梦契响皆依于享祀饮食社稷城郭不知其有命赏爵禄归于东北乃知有命赏爵禄不知其有骑从邑国坤游于东北其魂外知囷廪之气交于骑阵为众畜轮蹄其煇梦契响皆依于杂聚刍秣众畜轮蹄不知其有坟墓庐舍归于东南乃知有坟墓庐舍不知其有积居饮食艮游于南西其魂外知葆旅之气交于苑囿为艺植刍牧其煇梦契响依于邱园谿径艺植刍牧不知其有舟车市狱归于北西乃知其舟车市狱不知其有卫舍宫室巽游于北西其魂外知射猎之气交于畜产为走狗鬭鸡其煇梦契响依于桴皷旌旗水草腾逐不知其有闗梁符令归于南西乃知其有闗梁符令不知其有鸣吠腾逐震游于西下其魂乃疑衡柱之气交于仓溷外内皆动一以为鼎杓一以为沟渎鼎杓知荣沟渎知辱其煇梦契响皆依于鬼神上下荣辱归于西上外乃不知其内乃知内神所司一雄一雌兑游于东上其魂咸陟三门甚乐两更乃説一以为得臣一以为得妾其煇梦契响皆依于王廷后阁以为臣妾归于东下外乃不知其内乃知礼乐以成有文有仪故体魄知气在于上下以半为明昧也昧生于合明生于离一乃合二乃离一为合体二为疑始圣人体一不为知始亦无疑始故大卜之事圣人有所不事也卜始于方方以为位次于功功以为事次于义义以为故次于弓弓以为步君子体正不逐于位谋道不利其事因质不索其故委运不推其步故常无事去祥与疑是为吉知吉知之道无为与思良于总故者退藏之圣思虑所不致也数以逆始九而终一九方之兆各八十有一复者谓之原通者谓之玉折者谓之瓦首尾足腹与道相假故道无而合道有而假神复于所无知通于所假原要始终道与物假夫有知魄之为物知魂之为道知屈知伸知游知归致虚而体仁则其于道也至矣道归之为徳道游之为业与天下同归则圣人之徳与天下共游则圣人之业
　　【右图以煇梦契响别鬼神之情状其法略见于周官后世因之为风角鸟鸣诸书宋人推之为辨音析字愈益细碎大要依于卦位八方逆顺以为终始周官十煇曰祲曰象曰镌曰监曰闇曰瞢曰弥曰叙曰隮曰想每煇九变其别九十即十煇九变各自相经察义知意不烦占书也大卜掌三梦以三易曰致曰觭曰咸陟占人掌六梦以眡十煇曰正曰噩曰思曰寤曰喜曰惧用于王者以梦属日旁之气如赵孟梦童子倮转以歌旦而日食问诸史墨史墨以吴入郢为对葢春秋而降楚皆占王赤鸟夹日射楚中目是其祥也晋卿主盟虽有感梦不应其占故自王而下皆不以梦眡煇煇自有占与梦别兆如天官所载两军相当晕等力钧重抱大破无抱为和背为分离去直自立负戴有喜青外赤中以和相去赤外青中以恶相去皆为兵占又云钩云句曲五泽抟宓阵云如立垣抒云类杼柚北夷之气如穹闾南夷之气如舟船大水处败军塲破国之虚下有积钱皆为杂占以至晋隋杂占尤多通于三五以察国恶故水旱兵灾皆视于煇煇与氛等氛与梦等故天之祥在氛人之祥在梦也素问内经言十二盛者隂气盛则梦涉大水阳气盛则梦大火燔焫隂阳俱盛则梦杀上盛梦飞下盛梦坠饥甚梦取饱甚梦与肝盛梦怒肺盛梦惧哭泣飞扬心盛梦笑肾盛解脊脾盛则梦歌乐体重不举十五不足者厥气客于心则梦邱山烟火客于肺则梦金鐡竒物客于肝则梦山林树木客于脾则梦邱陵大泽壊屋风雨客于肾则梦临渊没水客于膀胱则梦游行客于胃则梦饮食客大肠则梦田野客小肠则梦聚邑街衢客于胆则梦鬭讼自刳客于隂器则梦接内客于项则梦斩首客于胫则梦行走不前居深地窌苑客于股肱则梦礼节拜起客于胞防则梦便泄凢二十七事皆谓病在主客补写立已是所谓致梦也致所不至谓之觭觭致皆得谓之咸陟或正或思谓之致或噩或寤谓之觭或喜或惧谓之咸陟致者役坤而主因觭者战干而主应咸陟者成艮而主平故将隂则梦大水将阳则梦大火利根不刬亦梦水名根不净亦梦火将荣则梦飞将枯则梦坠志虑不定亦梦飞居寝不寕亦梦坠将哀则梦歌将豫则梦哭朋从还杂亦梦歌忧乐伤中亦梦哭将贵则梦山陵台阁将废则梦风雨壊屋将逺行亦梦山陵台阁将有土功亦梦风雨壊屋故梦不一致或正或反犹之卜体色为正墨坼为反贵者为正杂者为反天地日月风雷山泽皆正情感动作爱恶攻取皆反故情伪攻取梦吉者或凶日月水火体贞者必吉虽八方各有游魂而极中可以定魄也契响二端尽于形声形者尚象着于书契诗包庶类易稽羣疑诗易所称鸟兽草木器皿服物山川岳渎训诂所通备在尔雅尔雅之释宫室八十有五释服器百有六释乐三十有六章武二十释地邱陵薮泽二百二十草木三百五十有四虫八十七鱼五十五鸟七十兽七十畜九十二凢千二百八十五通以天时人事训诂之数称是万一千五百二十以为大率施于六书各有其义播于八音五方声气清浊轻重水土各异要以象形为首指事次之会意次之假借又次之近世所学标射翻切只为谐声转注通诸重译若无其音则声不可谐巳失其义则注不可转空为声注了无义音惟有葛卢公冶之能差通鸟兽铃角之语故三十六母同为一声二十一声别无二义之于易亦以八方为凖难以五音为据也芥在江淮之间谓之苏在湘沅之南谓之□苏不为生□不为死芡在北燕江东谓之葰青徐淮泗谓之芡葰不为好芡不为丑帬在陈魏之间谓之帔闗之东西谓之摆被不为喜摆不为悔鍑在冽水之间谓之錪吴之间谓之髙錪不为新髙不为故扇自闗而东谓之箑自闗而西谓之扇箑不为得扇不为失箪在宋魏之间谓之笙闗西之间谓之防笙不为欢防不为戚布谷在梁楚之间谓之结诰自江而东谓之获谷结诰不为怨获谷不为徳蚰蜒在燕蓟之间谓之防蚭自闗而东谓之入耳防蚭不为诅入耳不为语故物无定声各随其方方无定音各依其义燕蓟之音移入而就平移平而就上靑齐之间移入而就上移去而就平或一物而数声或一声而数物景纯之学志于辨物公明之慧存于审声物以契着声与响答不悟卦例不知其方时卦例不出图书一六七二九四三八以为致用五十四九一六三八二七以为立体仲尼既无一坎六干七兑二坤之説后人妄依九见四齐三出八成之文串以洪范综于律吕卤莾自神其有中者幸耳考之图象上下相加圆者规天方者矩地进退循环与九道相凖日图月书上下灿然仲尼因日月以悟魂魄因明魄以置方位因表景以辨归游因归游以着精物自卯酉而上皆为上上北陆皆为阳卦坎艮干震主之坎近北极干与艮震左右为辅为上七卦自酉卯而下皆为下下南陆皆为隂卦离巽坤兑主之离近南极坤与巽兑左右为辅为下七卦故魂魄之复皆以七日冬至之晷为丈六尺夏至之晷为尺六寸二八十六始用倍法为十六卦以四之为六十四故精卦有八游卦有八十六卦位鬼神之所出入也干在正西北对化为坤正东南贞卦不变而悔卦皆变坎艮干震贞于内乾坤变于外艮在北之东对化为巽在南之西贞卦不变悔卦五上皆变坎艮干震贞于内艮巽变于外震兑四卦相为精魂东行青道震在东之北游魂为兊在西之南贞悔皆变唯上爻不变西行白道兑在西之南游魂为震在东之北贞悔皆变亦唯上爻不变子午卯酉自以坎离为中日月因之为东西南北故自春分以前秋分以后晷皆在兑春分以后秋分以前晷皆在震冬至以前冬至以后晷皆在巽夏至以前夏至以后晷皆在艮乾坤坎离为分至四立之四分晷影为二千八百八十在乾坤四维之中八分晷影为一千四百四十在艮震兑巽之一十六限每限进退各一千四百四十以二十四气分之每气各三十二爻进退各九尺六寸虽平衺异差逺近别而缩之义一也八卦精魂各以对化者为游其配之所对者为归故干之化坤者为游坤之化干者为干之归坤之化干者为游干之化坤者为坤之归艮巽犹是干与巽左行而艮与坤右转也震兑游归与诸卦小异葢南北不易东西互易春纒白虎秋纒苍龙震兑上下交代为政故震在东上兑在西下者得为正位兑在东下震在西上者独为归魂移西上之震为兑移东下之兑为震两震皆御八卦于东两兑皆御八卦于西则八卦精魂四方皆均矣今不用两震于东两兑于西者兑在西上则间北陆之阳震在东下则间南陆之隂乾坤代坎离之位则南北之晷移于东西另自为图义可兼通也故分坎离四正者以倍法而定后天分乾坤四正者以倍法而定中天后天之主日月干与山雷间于上坤与风泽间于下中天之主乾坤坎与山雷分于上离与风泽分于下图义灿然化象之着明者也自古迄今皆言易有八卦不言卦有十六位故圣人之论举存两端而天地之隅蔽于三反大卜兆有四开一日方二曰功三曰义四曰弓万物皆依于方日月九曜煇梦契响皆依方位以为兆数有方位故有功作有功作故有义类有义类故有弓步易每方四卦各有所治各一万六千三百八十四类八千一百余里二百九十五万六千余步一千三百八十余歳图书相加黄赤之中七百二十有九以三开之各二百四十三体兆相加各十七万七千一百四十七以三因之为五十三万一千四百四十一以两开之为二十六万五千七百二十半自史迁淮南以来皆知律厯生成之数有十七万七千一百四十七不知其仅当参天之一李邵王廖以来知千支八会之数有二十五万九千二百不知其未该两地之全凢易大象之数二十六万二千一百四十四皆依先天以为方位是为四卜方功义弓之始易大数之象五十三万一千四百四十一皆依十六卦以为方位是为三兆玉原瓦之始两易精魄各依星象迟疾畱伏等于游归每卦精魄各有游归三方之数得一十二以八因之为九十六以四归之三百八十四是爻象之统煇梦契响所为占原要之纪也】
　　余图总纬
　　十六方位　　　日运杂占　　世卜　原次
<子部,术数类,数学之属,三易洞玑,卷十三>
<子部,术数类,数学之属,三易洞玑,卷十三>
<子部,术数类,数学之属,三易洞玑,卷十三>
<子部,术数类,数学之属,三易洞玑,卷十三>
<子部,术数类,数学之属,三易洞玑,卷十三>
<子部,术数类,数学之属,三易洞玑,卷十三>
<子部,术数类,数学之属,三易洞玑,卷十三>
<子部,术数类,数学之属,三易洞玑,卷十三>
<子部,术数类,数学之属,三易洞玑,卷十三>
<子部,术数类,数学之属,三易洞玑,卷十三>
<子部,术数类,数学之属,三易洞玑,卷十三>
<子部,术数类,数学之属,三易洞玑,卷十三>【右纬以孔图八位离为十六以十六位别二十四气除二十四位为周甲之厯凢周甲为运纳音为气运气各有主客天符嵗防徳符顺化刑逆不和皆与化气同推但视卦气纳音直爻隂阳别为主客耳精气游魂即为对化甲巳化土乙庚化金丙辛化水丁壬化木戊癸化火以运推子午化火丑未化土邜酉化金辰戌化水巳亥化木寅申化火以气相间运本于地气开于天子午年少隂君火司天则阳明燥金司泉丑未年太隂湿土司天则太阳寒水司泉寅申年少阳相火司天则厥隂风木司泉卯酉年阳明燥金司天则少隂君火司泉辰戌年大阳寒水司天则太隂湿土司泉己亥年厥隂风木司天则少阳相火司泉风热暑湿燥寒逓为天泉之两间此説在天官医人嵗有考成测騐多年不为臆说文图虽有更定而运气之实未尝变故其周甲运气化气所合悉依内经与纳甲相为表里纳甲始于焦氏干纳甲壬坤纳乙癸坎戊离巳震庚巽辛艮丙兊丁阳支以顺隂支以逆京房用之以立卦冬至中孚夏至始咸略依大象以为卦次于例无取而厯代相沿与夏小正相干凿度所云升者十二月之卦也益者正月之卦也随者二月之卦夬者三月之卦剥者九月之卦皆与京氏相合意京氏先出东汉传防其文故诸纬书多言六日七分八十分日之七者焦京同学皆以坎离震兑为方伯监司之官以风雨寒温为直日之但焦以爻直一日自四监而外无改上下之次京以卦直六日七分自四监而外别诠大象之序也卦余七分则甲冝分纳爻直一日则嵗可六周故焦之依次周甲与京之纳甲加分道若悬殊术还相济耳然自西汉谈易皆无谈化气归魂者京氏一公二辟贞内侯悔外侯五大夫六卿为一月之卦又古法一元士二大夫三三公四诸侯五王位六宗庙为六日之爻所论日辰皆以干支为主不及对化如翼奉所称北方之情好也好行贪狠申子主之东方之情怒也怒行隂贼亥卯主之南方之情恶也恶行亷贞寅午主之西方之情喜也喜行寛大己酉主之上方之情乐也乐行奸邪辰未主之下方之情哀也哀行公正戌丑主之皆即六方以辨情性五行之性不违其方又晋灼日翼氏五性肝性静静行仁甲巳主之心性燥燥行礼丙辛主之脾性力力行信戊癸主之肺性坚坚行义乙庚主之肾性智智行敬丁壬主之以甲木顺生贞化为主与运气参用唯戊癸对化别于月令耳京氏之学初亦不主纳甲其法以中气辟卦在七日四十九分上下为一消息故复临泰壮夬干姤遯否观剥坤皆以辟卦于中气七日称为消息方入中气七日视大阳所在察其煇气别其监直少阳少隂之所争并为人主之占与洪范七卜同符故五卦内外别为贞悔风雨寒温与雨霁驿克同用自汉魏后无复明京学者京房以建昭二年二月上封事言辛酉以来气衰去大阳精明臣欣然以陛下为有所定然少隂倍力而乘消息疑此道不得如意己卯臣拜为太守恐臣出之后必为用事所蔽故愿嵗尽乘传奏事乃辛巳气复乘太阳侵色此上大夫覆阳而上疑也己卯庚辰之间必有欲隔絶臣不得乘传奏事者以厯推之是嵗建昭二年甲申闰在六月正月二十七日辛酉气交雨水渐中二月朔甲子为泰卦消息十六日己卯厯需至随在大夫庚辰辛巳气复乘所为上大夫覆阳而上疑也故每月两气中气消息七日四十九分为辟节气七日四十九分为大夫故至陜上封事又云丙戌小雨丁亥气去然少隂并力而乘消息戊子益甚到五十分气复此陛下欲正消息杂气并争消息之气不胜也己丑夜有还风尽辛卯太阳复侵色至癸巳日月相薄此隂邪同力太阳为之疑也以厯推之是四月癸亥朔乙亥立夏己夘大夫师乙酉卿比隂邪比力坎卦在戊至戊子午时满五十分气复廿七日己丑夜有还风五月癸巳朔日月相薄也孟康以房法消息卦为辟息为太隂消为太阳余为少隂少阳非是房法只以七日为复七日四十八分半为消息凢杂卦气干消息者至五十分为甚耳其占太阳自以日月为主当坎而寒当震而雨当离而温当兑而风异常为变杂气为也翼氏风角与京学异初元二年平昌侯王临称诏从奉受学奉絶不与乃防言正月癸未日加申有暴风从西南来未主奸邪申主贪狠风以太隂下抵建前是人主左右邪臣之气平昌侯三见臣皆以邪辰加邪时又云师法用辰不用日辰为客时为主人见于明主侍者为主人辰正时邪见者正侍者邪辰邪时正见者邪侍者正忠正之见侍者虽邪辰时俱正大邪之见侍者虽正辰时俱邪张晏曰初元二年歳在甲戌正月廿二日癸未孟康曰太隂在未月建在寅风从未下至寅南建为主气太隂臣气也以法推之初元二年嵗在甲戌正月二十日癸未六十七分惊蛰至申时方交中气风自未来抵建前是人主左右邪臣之气张孟皆以太隂与太嵗相推非是太隂为辰辰为客太阳为时时为主人辰从支支为月之所厯时从日时为日之所临也故曰辰为常事时为一行月为常事日为一行也七月上直言防云今年太隂建于甲戌律以庚寅初用事厯以甲午从春厯中甲庚律得参阳性中仁义情得公正贞亷以厯推之是嵗太歳在甲戌先十一月丙寅冬至正月朔日甲子律不得庚寅厯不得甲午唯立春初律得用庚戌以太嵗甲午元日甲子立春庚戌故日厯中甲庚律中参阳性中仁义情得公正贞亷其实立春在辛亥不在庚戌诸术家所用各不等或先后天耳其庚寅甲午二日则决误也凢误在气朔则干支动移不得主客不得主客则刻应不効然率差一二日进退非远唯卦例不定则风位互易后汉诸儒唯郎顗最明星纬所筭六日七分有隂阳乘四卦用事与京氏合其干支所治亦有对化如阳嘉二年正月十七日戊午日加申风从寅来丑时而止郎顗云戊午徴也丑寅申皆徴也不有火灾必当为旱亦与翼氏相参然天道甚徴日家近俗星纬变逆汉儒有所未推干支加乘圣贤之所不説要当别其支源开其痼防如焦京之除四卦杨云之赘跂嬴截鹄续鳬古今同痛本领已误綦缕奚观今已引诸羲轩畅其精变在世卜二纬似不足存然恶池未湮沧澜可问因其二义别为推占如汉元帝初元二年甲戌正月二十日癸未日加申有风从西南来除前十一月丙寅日已时冬至距癸未日申时凢七十七日小余三得九百二十七时以八十一爻除之小余三在丰之九三歳日俱在甲戌正西方兑辛为主精气不变癸与庚不破甲未与申不破戌虽有奸邪贪狼不得为贼于是卦次三阳再上亦在丰之九三丰沛折肱其道无咎翼奉用之建昭二年甲申二月十八日辛巳气乘阳四月廿七日己丑夜有旋风五月朔日癸巳日月相薄除前十一月戊午日寅初冬至至四月廿六日戊子风凢百五十日小余五得一千八百以一百五十八爻除之无余在涣之九二嵗在甲申日在甲午正南方参钺为主斩乂之卦也艮土游魂徃而不归前二月己邜房拜为太守得八十五爻未济之穷终坎水游魂又房本姓李吹律自定为京氏李为少徴京为少宫生于甲辰死于甲申水土游魂不得精变以四月廿七己丑夜占以百五十九爻除之在离之九三其夜在离之九四日昃突如京房用之以二月己卯房拜魏郡以八十五爻除之在恒之初六浚恒之凶京房用之故京房之祸始于浚深知进不知退知存不知亡以卦次之离恒参卦位之涣济得失存亡举可知也自汉以来不论卦次只依大象为序宋人始论卦次只以一阳复生互卦二阳临生十四卦三阳泰成九卦左行为阳一隂姤生五卦二隂临生十四卦三隂否成九卦右行为隂不知原次左行得一阳者三得二阳者八得三阳者十得四阳者七得五阳者三右行得隂亦然京房二月己卯恒初六与节初九栢通夜分得节九二凶在门庭涌水将出道人去也凢吉凶人所不道然言易者则以吉凶为凖无吉凶则无以騐于人翼奉日臣闻之师曰天地设位悬日月布星辰分隂阳定四时列五行以视圣人名之曰道圣人见道然后知王治之象画州土建君臣立律厯陈成败以视贤者名之曰经贤者见经然后知人道之务自东汉以前皆知道为圣人经属贤者故诸名家所论卦气皆以别邪正定君臣为凖翼奉与京房同时所占讥谪同防然翼奉知天子左右之有邪臣不质言史髙宏石而发端于平昌侯王临其冬杀萧望之明年四月乙未日卯时茂陵白鹤舘灾翼氏遂不斥言天子左右唯议诸宫庙陵寝郊祀欲以丙子孟夏顺太隂东行迁都稍濶迂不益切切谈后党近侍其后数年杀周堪张猛贾捐之京氏益发愤于邪正至引赵髙正先以刺石鹿韦侯倚淮阳王欲以郑代韦侯徐立代石显其道足以杀身非其立志不忠谈易无効也自汉以后谈易无有逾京翼二家者管郭而外益猥俗溺于隂阳不得圣贤之意世卜京氏亦论游魂归魂以晋大有大过随明夷师中孚渐需比頥蛊讼同人小过归妹十六变自上反下为复世居中与消息相近非俗学所及然八卦精游别十六位干左则坤右艮右则巽左坎左则离右皆以对化为游傍化为归唯震兑傍化游近而归逺非八卦互宫飞伏归游皆可相取也京氏消息大夫谦蒙随讼师家人丰节萃无妄既济蹇皆取大象以时相丽与小隂阳相杂在爻辞之表其四监所治各十五歳约以清浊寒温乘为六甲复始如建昭二年甲申革卦司天京氏以为少隂之嵗阳嘉二年癸酉益卦司天郎顗以为少阳之嵗是也然皆缝绽不合天道自后汉诸儒杂解纬书圣言虽存他书益出泰素相殽近借之仲尼逺托于轩辕渎乱五辰可谓遯矣欲资以闻道敬治天人何繇焉所幸者易春秋诗书俱存可执符契以证圣道故复再举春秋推其终始条为略例以应首篇使后之知道者有系不坠以与于斯文】
　　春秋易厯
　　阳法九【九因八十一七百二十九】
　　隂法六【六因八十一四百八十六】
</div>
    <div class="pagination">
<a href="御制数理精蕴_page592.html">上一页</a><span>...</span><a href="御制数理精蕴_page588.html">588</a><a href="御制数理精蕴_page589.html">589</a><a href="御制数理精蕴_page590.html">590</a><a href="御制数理精蕴_page591.html">591</a><a href="御制数理精蕴_page592.html">592</a><span class="current-page">593</span><a href="御制数理精蕴_page594.html">594</a><a href="御制数理精蕴_page595.html">595</a><a href="御制数理精蕴_page594.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
