<!DOCTYPE html>
<html>
<head>
    <meta charset="UTF-8">
    <title>御制历象考成后编 - 第 43 页/共 63 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制历象考成后编 - 第 43 页/共 63 页</h1>
    <div class="content">　　太阳在最髙太阴最大二平均三分三十四秒【入算化作二百一十四秒】
　　太阳在最卑太阴最大二平均三分五十六秒【入算化作二百三十六秒】
　　太阴最大三平均四十七秒
　　太隂本天撱圆大半径一千万
　　最大两心差六六七八二○
　　最小两心差四三三一九○
　　最髙本轮半径五五○五○五【即中数两心差】
　　最髙均轮半径一一七三一五
　　太阳在最髙太阴最大二均三十三分一十四秒【入算化作一千九百九十四秒】
　　太阳在最卑太阴最大二均三十七分一十一秒【入算化作二千二百三十一秒】
　　太阴最大三均二分二十五秒【入算化作一百四十五秒】
　　两最髙相距一十度两最大末均六十一秒
　　相距二十度两最大末均六十七秒
　　相距三十度两最大末均七十六秒
　　相距四十度两最大末均八十八秒
　　相距五十度两最大末均一百零三秒相距六十度两最大末均一百二十秒相距七十度两最大末均一百三十九秒相距八十度两最大末均一百五十九秒相距九十度两最大末均一百八十秒
　　正交本轮半径五十七分半
　　正交均轮半径一分半
　　最大黄白大距五度一十七分二十秒
　　最小黄白大距四度五十九分三十五秒
　　黄白大距中数五度八分二十七秒三十微【人算化作五万八千五百零七秒半】
　　黄白大距半较八分五十二秒三十微【入算化作五百三十二秒半】最大交角加分二十七分四十五秒【入算化作一千零六十五秒】最大距日加分二分四十三秒【入算化作一百六十三秒】
　　气应三十二日一二二五四
　　太阴平行应五宫二十六度二十七分四十八秒五十三微
　　最髙应八宫一度一十五分四十五秒三十八微正交应五宫二十二度五十七分三十七秒三十三微









　　推月离法
　　求积年
　　自雍正元年癸卯距所求之年共若干年减一年得积年
　　求中积分
　　以积年与岁实三百六十五日二四二三三四四二相乘得中积分
　　求通积分
　　置中积分加气应三十二日一二二五四得通积分上考往古则置中积分减气应得通积分
　　求天正冬至
　　置通积分其日满纪法六十去之余为天正冬至日分上考往古则以所余转与纪法六十相减余为天正冬至日分自初日甲子起算得天正冬至干支以一千四百四十分通其小余得天正冬至时分秒
　　求积日
　　置中积分加气应分一二二五四【不用日】减本年天正冬至分【亦不用日】得积日上考往古则置中积分减气应分加本年天正冬至分得积日
　　求太阴年根
　　以积日与太阴每日平行四万七千四百三十五秒○二三四○八六相乘得数满周天一百二十九万六千秒去之余以宫度分收之为积日太阴平行加太阴平行应五宫二十六度二十七分四十八秒五十三微得太阴年根上考往古则置太阴平行应减积日太阴平行得太阴年根
　　求最髙年根
　　以积日与最髙每日平行四百零一秒○七○二二六相乘得数满周天一百二十九万六千秒去之余以宫度分收之为积日最髙平行加最髙应八宫一度一十五分四十五秒三十八微得最髙年根上考往古则置最髙应减最髙积日平行得最髙年根
　　求正交年根
　　以积日与正交每日平行一百九十秒六三八六三相乘得数满周天一百二十九万六千秒去之余以宫度分收之为积日正交平行于正交应五宫二十二度五十七分三十七秒三十三微内减之【正交应不足减者加十二宫减之】得正交年根上考往古则置正交应加积日正交平行得正交年根【加满十二宫去之】
　　求太阴日数
　　以所设日数与太阴每日平行四万七千四百三十五秒○二三四○八六相乘得数为秒以宫度分收之得太阴日数
　　求最髙日数
　　以所设日数与最髙每日平行四百零一秒○七○二二六相乘得数为秒以宫度分收之得最髙日数
　　求正交日数
　　以所设日数与正交每日平行一百九十秒六三八六三相乘得数为秒以度分收之得正交日数
　　求太阴平行
　　以太阴年根与太阴日数相加【满十二宫去之】得太阴平行
　　求最髙平行
　　以最髙年根与最髙日数相加【满十二宫去之】得最髙平行
　　求正交平行
　　置正交年根减正交日数【不足减者加十二宫减之】得正交平行
　　求一平均
　　以太阳最大均数一度五十六分一十三秒化作六千九百七十三秒为一率太阴最大一平均一十一分五十秒化作七百一十秒为二率本日太阳均数化秒为三率求得四率为秒以分收之为太隂一平均太阳均数加者为减减者为加又以太阳最大均数六千九百一十三秒为一率最髙最大平均一十九分五十六秒化作一千一百九十六秒为二率本日太阳均数化秒为三率求得四率为秒以分收之为最髙平均太阳均数加者亦为加减者亦为减又以太阳最大均数六千九百一十三秒为一率正交最大平均九分三十秒化作五百七十秒为二率本日太阳均数化秒为三率求得四率为秒以分收之为正交平均太阳均数加者为减减者为加
　　求二平行
　　置太阴平行加减一平均得二平行【二平行者即子正初刻用时之太隂平行度也不曰用平行而曰二平行者以尚有二三平均之加减而后曰用平行也不加减时差行者以一平均内已有均数时差而又止就黄道算故不用升度时差也凡推算条目与下编同者已见下编与下编不同者已见本编厯理今不尽释也】
　　求用最高
　　置最髙平行加减最髙平均得用最髙
　　求用正交
　　置正交平行加减正交平均得用正交
　　求日距月最髙
　　置太阳实行减用最髙得日距月最髙【不及减者加十二宫减之】
　　求日距正交
　　置太阳实行减用正交得日距正交【不及减者加十二宫减之】
　　求日距地心数
　　以半径一千万为一率太阳实引【太阳平引加减太阳均数为太阳实引】之余为二率【凡用度数查八线度数过一象限者与半周相减过半周者减半周过三象限者与全周相减后仿此】倍两心差三三八○○○为三率求得四率为分股又以半径一千万为一率太阳实引之正为二率倍两心差三三八○○○为三率求得四率为勾以分股与全径二千万相加减【实引初一二九十十一宫加三四五六七八宫减】得勾和为首率勾为中率求得末率为勾较与勾和相加折半为以与全径二千万相减得日距地心数【法见日躔撱圆角度与面积相求篇】
　　求立方较
　　以太阳距地心数自乘再乘得立方积与太阳最髙距地心数一○一六九○○○自乘再乘之立方积一○五一五六二相减余为立方较【立方较表只用四位今以自乘再乘之位数为定则最大立方积用七位足矣】
　　求二平均
　　以半径一千万为一率太阳在最髙时之最大二平均三分三十四秒化作二百一十四秒为二率日距月最髙倍度之正为三率求得四率为秒以分收之为太阳在最髙时日距月最髙之二平均又以半径一千万为一率太阳在最卑时之最大二平均三分五十六秒化作二百三十六秒为二率日距月最髙倍度之正为三率求得四率为秒以分收之为太阳在最卑时日距月最髙之二平均乃以太阳髙卑距地之立方大较一○一四一○为一率本时之立方较为二率所得髙卑两二平均相减余化秒为三率求得四率为秒以分收之与前所得太阳在最髙时日距月最髙之二平均相加为本时之二平均日距月最髙倍度不及半周为减过半周为加
　　求三平均
　　以半径一千万为一率最大三平均四十七秒为二率日距正交倍度之正为三率求得四率为三平均日距正交倍度不及半周为减过半周为加
　　求用平行
　　置二平行加减二平均再加减三平均得用平行
　　求最髙实均
　　以最髙本轮半径五五○五○五为一边最髙均轮半径一一七三一五为一边日距月最髙之倍度与半周相减余为所夹之角【日距月最髙倍度不及半周者与半周相减过半周者减半周】用切线分外角法求得小角为最髙实均日距月最髙倍度不及半周为加过半周为减
　　求本天心距地数
　　以最髙实均之正为一率最髙均轮半径一一七三一五为二率日距月最高倍度之正为三率求得四率为本天心距地数【即本时两心差】
　　求最髙实行
　　置用最髙加减最髙实均得最髙实行
　　求太阴引数
　　置用平行减最髙实行得太阴引数【不及减者加十二宫减之】
　　求初均
　　以半径一千万为一边本时两心差为一边【即本天心距地数】太阴引数与半周相减余为所夹之角【引数不及半周者与半周相减过半周者则减半周】用切线分外角法求得对两心差之小角与前所夹之角相加复为所夹之角仍以前二边用切线分外角法求得对半径之大角为平圆引数乃以半径一千万【即撱圆大半径】为一率本天心距地之余【以本天心距地数为正对其余即撱圆小半径】为二率平圆引数之正切线为三率求得四率查正切线得实引与太阴引数相减得初均数引数初宫至五宫为减六宫至十一宫为加
　　求初实行
　　置用平行加减初均得初实行
　　求月距日
　　置初实行减本日太阳实行得月距日【不及减者加十二宫减之】
　　求二均数
</div>
    <div class="pagination">
<a href="御制历象考成后编_page42.html">上一页</a><span>...</span><a href="御制历象考成后编_page38.html">38</a><a href="御制历象考成后编_page39.html">39</a><a href="御制历象考成后编_page40.html">40</a><a href="御制历象考成后编_page41.html">41</a><a href="御制历象考成后编_page42.html">42</a><span class="current-page">43</span><a href="御制历象考成后编_page44.html">44</a><a href="御制历象考成后编_page45.html">45</a><a href="御制历象考成后编_page46.html">46</a><a href="御制历象考成后编_page47.html">47</a><a href="御制历象考成后编_page48.html">48</a><span>...</span><a href="御制历象考成后编_page44.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
