<!DOCTYPE html>
<html>
<head>
    <meta charset="UTF-8">
    <title>御制数理精蕴 - 第 519 页/共 595 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制数理精蕴 - 第 519 页/共 595 页</h1>
    <div class="content">　　一日　十二时三百六十分　四千三百二十秒一时　三十分　三百六十秒
　　一分　十二秒
　　河图洛书之图　【西山未録今补之下同】














　　孔氏安国曰河图者伏羲氏王天下龙马出河遂则其文以画八卦洛书者禹治水时神龟负文而列于背有数至九禹遂因而第之以成九类
　　刘氏歆曰河图洛书相为经纬八卦九章相为表里邵子曰圆者星也厯数之纪其肇于此乎方者土也画州井地之法其仿于此乎盖圆者河图之数方者洛书之文故羲文因之而造易禹箕序之而作范也○注见外篇之四
　　西山蔡氏曰古今传记自孔安国刘向父子班固皆以为河图授羲洛书锡禹闗子明邵康节皆以十为河图九为洛书盖大传既陈天地五十有五之数洪范又明言天乃锡禹洪范九畴而九宫之数戴九履一左三右七二四为肩六八为足正龟背之象也惟刘牧臆见以九为河图十为洛书托言出于希夷既与诸儒旧説不合又引大传以为二者皆出于伏羲之世其易置图书并无明騐
　　邵氏嗣尧易图合説曰系辞五位相得而各有合合者合以十也太阳居一而合九少隂居二而合八少阳居三而合七太隂居四而合六是也故河图西北东南各纵横相连今坊本皆无之问中五之数从何处数起曰自北而南而东而西而中以一居北二居南三居东四居西也问何以知一六当同位二七当同位曰尝试伸一手自大指数起至小指为一二三四五再从大指数起至小指为六七八九十自然一与六同位以至五与十同位是在筭法自一至五则于格上寄一子作五法中五也然后五加一为六故一之外计六推而至十内一层之一二三四五中五之记帐簿也外一层之六七八九十中五加一二三四五之记帐簿也此零筭法也一连九为十以至五连五为十此合筭法也问洛书之一与九为十二与八为十而十无専位何也曰河图示人以乘数故自一至十洛书示人以除数故自九至一九者十之初亏也十除一余九故上九下一十除二余八故二八交织十除三余七故左三右七十除四余六故四六斜射十除五余五故洛书有五无十也皇极经世曰乗数生数也除数消数也筭法虽多不出乎此矣所以图书并列缺一不可也河图法天地之圆故左旋则生对待则尅洛书法地之方故对待则生右旋则尅○又曰繋辞雷动风散一节每两卦互相错综与梓人曲尺相似者八即河图体式也河图一连九洛书一对九先天小圆图干坐九坤坐一方图之干君坤藏即河图之一连九也河图二连八洛书二对八先天小圆图防坐二震坐八方图之雷动风散即河图之二连八也河图三连七洛书三对七先天小圆图离坐三坎坐七方图之水火不相射即河图之三连七也河图四连六洛书四对六先天小圆圗兑坐四艮坐六方图之艮止兑説即河图之四连六也河图洛书相为表里舍河图则先天小横图无数舍洛书则先天大小圆图无位
　　愚按河图洛书之説莫详于启防然邵氏之説亦有足相发明者又考河图之数与位一六居下二七居上三八居左四九居右五十居中而朱子偶读漫记述子华子论河图云二与四抱九而上跻六与八蹈一而下沈五居其中据三持七以为甚巧非古书也然此乃错以洛书为河图不但伤巧非古而已
　　文王八卦次序方位之图
　　次序
　　震长男得干初爻
　　干父坎中男得干中爻
　　艮少男得干上爻
　　防长女得坤初爻
　　坤母离中女得坤中爻
　　兑少女得坤上爻







　　邵子曰起震终艮一节明文王八卦也
　　又曰至哉文王之作易也其得天地之用乎故乾坤交而为泰坎离交而为既济也干生于子坤生于午坎终于寅离终于申以应天之时也置干于西北退坤于西南长子用事而长女代母坎离得位而兑艮为耦以应地之方也王者之法其尽于是矣
　　又曰易者一隂一阳之谓也震兑始交者也故当朝夕之位坎离交之极者也故当子午之位防艮不交而隂阳犹杂也故当用中之偏位乾坤纯阳纯隂也故当不用之位也
　　又曰兑离防得阳之多者也艮坎震得隂之多者也是以为天地用也干极阳坤极隂是以不用也
　　又曰震兑横而六卦纵易之用也○以上注见外篇之五朱子启曰尝考此图而更为之説曰震东兑西者阳主进故以长为先而位乎左隂主退故以少为贵而位乎右也坎北者进之中也离南者退之中也男北而女南者互藏其宅也四者皆当四方之正位而为用事之卦然震兑始而坎离终震兑轻而坎离重也干西北坤西南者父母既老而退居不用之地也然母亲而父尊故坤犹半用而干全不用也艮东北防东南者少男进之后而长女退之先故亦皆不用也然男未就傅女将有行故防稍向用而艮全未用也四者皆居四隅不正之位然居东者未用而居西者不复用也故下文动万物者莫疾乎雷一莭厯举六子而不数乾坤至其水火雷风山泽之相耦则又用伏羲卦云
　　又曰自初未有画时説到六画满处者邵子所谓先天之学也卦成之后各因一义推説邵子所谓后天之学也今如夫子系辞説卦三十六位之説即所谓后天者也先天后天既各自为一义而后天説中取义又不同彼此自不相妨不可执一而废百也如一索再索之説初间画卦时也不是恁的只是画成八卦后便见有此象耳皆所谓后天之学
　　玉斋胡氏曰朱子更説易图先论四正卦之用事震当生育之始兑当收成之始离当长养之终坎当归藏之终当其始者其责轻当其终者其责重也次论四隅之卦坤西南犹未用者谓其当长养收成之交母道常亲也干西北全不用者谓其当严凝主静之后父道常尊也男未就傅少而未习其事女将有行长而可以任其事故防稍用而艮全未用也然四卦固皆四隅而居东方生育之位者特未用居西方收成之位者全不用矣此言六子用文王八卦之位以六子之主时成用而言故以四时为序下文言六子用伏羲八卦之位推六子之所以主时成用而言故以隂阳交合为义而隂阳以其偶合即六子之用行所以能变化尽成万物也
　　思斋翁氏曰坎离是乾坤中爻之交在八卦位中只有东西南北四正位位之极好先天则位坎离以夘酉后天则位坎离以子午也只此四位阳中有隂隂中有阳皆是羲文微意
　　云庄刘氏曰八卦之象各一而水则有二合先后天卦位观之实周于东南西北以天地之间水为最多也然坎为水而兑止于泽者以坎乃阳水阳主动江河之流是也兑乃隂水隂主静湖海之滙是也朱先生谓坎水塞其下流则为兑泽愚亦谓兑泽疏其隄防则为坎水其实二水而已
　　史氏管窥曰先天卦位天居上地居下艮为山居西北兑为泽居东南离为日居东坎为月居西震为雷居东北防为风居西南后天卦位震防属木木生火故离次之离火生土故坤次之坤土生金故兑干次之金生水故坎次之水非土不能生木故艮次之
　　性理精义曰诸家以五行为説者亦有条理然今即八卦之象求之则惟坎水离火防木坤土合于本象耳金者干之一象而不足以尽干也苍筤竹者震之一象而不足以尽震也艮山之为土犹可假借兑则絶无为金之义也况易之为书不言五行而説卦解释图体亦与五行生尅邈不相涉则疑文王之意不出乎此也
　　又曰先天变为后天者盖天之用在火地之用在水故乾坤以中爻交而变为坎离火之用在雷水之用在泽故离以下画交坎坎以上画交离而变为兑震雷动泽应而山出云泽感雷应而水生风故震兑以上下画交互而变为艮防风本天气也而下行于地山本地质也而上通于天故艮防又各以上两画下两画相交而变为乾坤也所以然者造化之本天地水火四者而已雷风山泽莫非天地水火交合变化之所为也观先天之象而造物者之精理偹矣
　　六十四卦错综之图【不易者错反易者综】
　　上经十八卦　　　　下经十八卦
　　干　　　　　　恒　　咸
　　坤　　　　　壮大　　遯
　　蒙　　屯　　夷明　　晋
　　讼　　需　　　暌　　家人
　　比　　师　　　解　　蹇
　　履　　小畜　　益　　损
　　否　　泰　　　姤　　夬
　　有大　　同人　　升　　萃
　　豫　　谦　　　井　　困
　　蛊　　随　　　鼎　　革
　　观　　临　　　艮　　震
　　贲　　噬嗑　妹归　　渐
　　复　　剥　　　旅　　丰
　　畜大　　无妄　　兑　　防
　　頥　　　　　　节　　涣
　　大过　　　　　中孚　
　　坎　　　　　小过　
　　离　　　　　济未　既济
　　邵子曰重卦之象不易者八反易者二十八
　　又曰离肖干坎肖坤中孚肖干頥肖离小过肖坤大过肖坎是以乾坤离坎中孚頥大过小过皆不可易者也
　　又曰大成之卦正者八变者二十八共三十六卦也乾坤离坎为三十六卦之祖也兑震防艮为二十八卦之祖也○【以上注见外篇之二】
　　邵氏嗣尧曰上下二经六十四卦有一左一右变者曰错有一上一下变者曰综上经如乾坤頥大过顺防倒防仍是夲卦故一左一右变一卦筭一卦其余则屯倒防为倒防为屯一上一下变两卦筭一卦下经惟中孚小过一左一右变余咸恒以下俱一上一下变上下二经各十八卦也六十四卦曽无二例故知后天卦变取反对愚按明来矣鲜氏注易专以错综为説而邵氏因之错即不易综即反易之谓也与系辞十章各为一义六十卦变三百六十卦图【并附二十四莭气】
　　复　　【离子】　　　坤临【明夷】震屯頥
　　頥　　　冬至　　剥损贲【噬嗑】益复
　　屯　　　　　　　比节【既济】随复益
　　益　　　小寒　　观【中家无孚人妄】頥屯
　　震　　　　　　　豫【归妹】丰复随【噬嗑】
　　【噬嗑】　　　【丑】　　　晋暌离頥【旡妄】震
　　随　　　大寒　　萃兑革屯震【无妄】
　　【无妄】　　　　　　　否履【同人】益【噬嗑】随
　　【明夷】　　　立春　　谦泰复丰【既济】贲
　　贲　　　　　　　艮【大畜】頥离【家明人夷】
　　【既济】　　　【寅】　　　蹇需屯革【明家夷人】
　　【家人】　　　雨水　　渐【小畜】益【同人】贲【既济】
　　丰　　　　　　　【小大过壮】震【明夷】革离
　　革　　　惊蛰　　咸夬随【既济】丰【同人】
　　【同人】　　　　　　　遯干【无家妄人】离革
　　临　　【干夘】　　　师复泰【归妹】节损
　　损　　　春分　　頥【大畜】暌【中孚】临
　　节　　　　　　　坎屯需兑临【中孚】
　　【中孚】　　　清明　　涣益【小畜】履损节
　　【归妹】　　　　　　　解震【大壮】临兑暌
　　暌　　　【辰　　　未噬大济嗑有】损履【归妹】
　　兑　　　谷雨　　困随夬节【归妹】履
　　履　　　　　　　讼【无妄】干【中孚】暌兑
　　泰　　　立夏　　升【明夷】临【大壮】需【大畜】
　　【大畜】　　　　　　　蛊贲损【大小有畜】泰
　　需　　　【巳】　　　井【既济】节夬泰【小畜】
　　【小畜】　　　小满　　防【家中人孚】干【大畜】需
</div>
    <div class="pagination">
<a href="御制数理精蕴_page518.html">上一页</a><span>...</span><a href="御制数理精蕴_page514.html">514</a><a href="御制数理精蕴_page515.html">515</a><a href="御制数理精蕴_page516.html">516</a><a href="御制数理精蕴_page517.html">517</a><a href="御制数理精蕴_page518.html">518</a><span class="current-page">519</span><a href="御制数理精蕴_page520.html">520</a><a href="御制数理精蕴_page521.html">521</a><a href="御制数理精蕴_page522.html">522</a><a href="御制数理精蕴_page523.html">523</a><a href="御制数理精蕴_page524.html">524</a><span>...</span><a href="御制数理精蕴_page520.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
