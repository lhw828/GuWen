<!DOCTYPE html>
<html>
<head>
    <meta charset="UTF-8">
    <title>数学九章 - 第 26 页/共 29 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>数学九章 - 第 26 页/共 29 页</h1>
    <div class="content">
　　不尽二千一百与法求等得三百俱约之为九分日之七


　　次以下法四万　　百除寄右行箭日实六百万日得一百四十四日为造箭一百万只日数




　　不尽三万六千四百日与法四万一千四百求等得二百俱以约之得二百七分日之一百八十二为造箭日分合问【按不尽数三万八千四百误为三万六千四百分母六十九讹二百零七分子六十四讹一百八十二】


　　计造军衣
　　问库有布绵絮三色计料欲制军衣其布六人八疋少一百六十疋七人九疋剰五百六十疋其绵八人一百五两剰一万六千五百两九人一百七十两剰一万四千四百两其絮四人一十三斤少六千八百四斤五人一十四斤适足欲知军士及布绵絮各几何答曰兵士一万五千一百二十人　布二万疋绵三十万两　絮四万二十三百二十六斤

　　术曰以盈拙求之置人数于左右之中置所给物各于其上置盈拙各于其下令维乘之先以人数互数乘其所给率相减余为法次以人数相乘为寄后以盈拙互乘其上未减者是谓未乘騐其下系一盈一拙以上下皆并之为物其上并之实其下并之乘寄为兵寔如法而一各得騐其系两盈或两拙者以上下皆相减之其上减之余为物寔其下减之余乘寄为兵寔二寔皆如法而一各得騐其或一盈一足或一拙一足者其适足乃以空互乘其上未减者去之只以所用盈拙数互乘其上为物寔以盈或拙一数乘寄为兵寔皆如法而一各得
　　求布草曰置布于六人左中八疋于左朏上一百六十四疋于左下置七人于右中九疋于右上盈百五六十于布下先以左右之中六七互乘左右之上讫左上得五十五右上得五十四以相减之余二为法次以左右中六七相乘得四十二为寄于中次以左下亏一百六十乘右上未减五十四得八十六百四十又以右下盈五百六十乘左上未减五十六得三万一千三百六十验得左右之下系一盈一朏当并之以三万一千三百六十并右上八千六百四十得四万为布实次以左下朏一百六十并左下盈五百六十得七百二十乗寄四十二得三万二百四十为兵实二实皆如法二而一得二万疋为布得一万五千一百二十为兵
　　求布图







<子部,天文算法类,算书之属,数学九章,卷八下>
　　求绵草曰置八人于左中绵一百五十两于左上余一万六千五百两于左下次置九人于右中一百七十两于右上余一万四千四百两于右下以左右中八九五乘各上讫左上得一千三百五十右上得一千三百六十相减余一十为法次以中八九相乘得七万二为寄于中次以左下一万六千五百乘右上一千三百六万得二千二百四十四万却以右下一万四千四百乘左上一千三百五十得一千九百四十四万验其下系两盈当相减之其右上余三百万为绵实其左右之下亦相减之余二千一百乘寄七十二得二十五万一千二百为兵实二实皆如法一十而一绵得三十万两兵得一万五千一百二十人
　　求绵图



<子部,天文算法类,算书之属,数学九章,卷八下>




　　求絮草曰置四人于左中一十三觔于左上少六千八百四觔于左下又置五人于右中一十四觔于右上适足为空于右下以左右之中四五互乘其上讫左上得六十五右上得五□六利减余九为法以中四五相乘得二十为寄于中先以左下六千八百四互乘右上五十六得三十八万一千四百二十却以右适足之空乘左上六十五亦为空乃去之只以右上三十八万一千二十四觔为絮实只以左下六千八百四乘寄二千人得一十三万六千八十为兵实二实皆如法九而一具絮得四万二千三百三十六觔其兵得一万五千一百二十人合问
　　求絮图
<子部,天文算法类,算书之属,数学九章,卷八下>
　　已上布绵絮三项求人兵数皆同今仍于各图立算求之以合本术
　　先计军程
　　问一军三将三十队队七十五人每将分左右傔作九行爬头拽行每日六十里明日路狭以军拽行至晚欲知先宿程里数几何
　　答曰六里二百四十歩
　　术曰以均输求之置行数为法以单数一行乘日程为寔寔如法两一得宿程里歩
　　草曰置行数九为法以单傔数一行用乘六十里为寔寔如法而一得六十不尽六里以里法三百六十歩通之得二千一百六十歩又为寔仍如法九而一得二百四十歩为六里二百四十歩宿程
　　按此草易见旧有算式今删
　　移运均劳【分郡县郷科均】
　　问今起夫移运县饷于某郡交纳合起一万二千夫甲州有三县上县力五十七万三千二百五十九贯五百文至输所九百二十五里中县力五十万四千九百八十三贯七百八十文至输所六百五十二里下县力四十九万八千七百六十贯九百五十文至输所四百六十五里乙军倚郭一县五郷仁郷力一百二万八千三百七十一贯九百八十文至输所七百
　　六里义乡力一　　　　　　　　　　　六百文至输所七百九十五里礼郷力一十万八千四百六十三贯五十文至输所七百九十里智乡力八万四千千二百三十六贯二百八十五文至输所七百十九里信乡力九千三百四十五贯一百六十六文至输所八百四里欲知以物力多寡道里逺近均运之令费劳等各合科夫几何
　　答曰甲州上县差二千四百三十夫中县差三千三十七夫下县差四千二百六夫　乙军郭县仁乡七百一十三夫义乡五百八十九夫
　　礼乡五百三十八夫智乡四百四十一夫信郷四十六夫
　　术曰以均输求之置各县及乡力皆如里而一不尽者约之复通分内子互乘之或就母迁退之各得变力可约约之为定力副并为法以合起夫徧乘未并定力各得为实并如前法而一各得夫其余分軰之草曰置甲州三县及乙军五乡物力里数作八行列之具图于后








<子部,天文算法类,算书之属,数学九章,卷八下>








　　置上县力五十七万三千二百五十九贯五百文如九百二十五里而一得力六十一万九千七百四十置中县五十万四千九百八十三贯七百八十文如六百五十二里而一得力七十七万四千五百一十五置下县四十九万八千七百六十贯九百五十如四百六十五里而一得力一百七万二千六百四不尽九十文与法求等得十五约之得三十一分之六置仁郷一十二万八千三百七十一贯九百八十如七百里而一得力一十八万一千八百三十置义乡乡一十一万九千四百七十二贯六百文如七百九十五里而一得力一十五万二百八十置礼乡一十万八千四百六十三贯五十文如七百九十而一得力一十三万七千二百九十五置智乡八万四千二百三十六贯二百八十五文如七百四十九里而一得力一十一万二千六百四十五置信乡九千三百四十五贯一百六十文如八百四里而一得力一万一千二百六十三不尽二百六十八文与法求等得二百六十八约为三分之一其下县信乡二处带母子者各以母互徧乘八处所得毕二处各内本子上得五千七百六十三万五千八百二十中得七千二百二万九千八百九十五下得九千九百七十五万二千一百九十仁得一千六百九十一万一百九十义得一千三百九十七万六千四十礼得一千二百七十六万八千四百三十五智得一千四十五万九千二百四十五信得一百八万九百七十已上为三郷五县变力率可约者复求等约之求得五故俱以五约之上得一千一百五十二万七千一百六十四中得一千一百四十万五千九百七十九下得一千九百九十五万四百三十八仁得三十八万二千五十八【按三十八讹五十八】义得二百七十九万五千二百八礼得二百五十五万三千六百七十八智得二百九万一千八百四十九信得二十一万六千一百九十四已上并为定力副并八处定力得五千六百九十二万二千五百七十七为法【按法多二十仁乡定力多二十故也】以合起一万二千夫遍乘定力讫上得一千三百八十三亿二千五百九十六万八千为实中得一千七百二十八亿七千一百四十七万八千为中实下得二千三百九十四亿五百二十五万六千为下实【按】得四百五亿八千四百六十九万六千【按多二十四万定力多二十故也】为仁实义得三百三十五亿四千二百四十九万六千为义寔礼得三百六亿四千四百二十万万四千为礼寔智得三百五十一亿二百一十八万八千为智寔信得二十五亿九千四百三十二万八千为信寔已上八寔皆如前法而一余分軰之各得夫数合
　　均敷径役
　　问军戍差坐烽摆铺切虑差径不均今诸军共合差一千二百六十人契勘诸军见管前军六千一百七十人右军四千九百三十六人中军七千四百四人左军三千七百二人后军二千四六十八人各军合差几何
　　答曰前军差三百一十五人　右军差二百五十二人　中军差三百七十八人　　军差一百八十九人　后军差一百二十六人
　　术曰以均输求之置各军见管人騐可求约等以约之为衰副并为法以共合差数乘列衰各为寔寔如法而一各得
　　草曰置诸军见管求等得一千二百三十四俱以约见管前军得五右军得四中军得六左军得三后军二列为各衰副并诸衰得二十为法以共差一千得二百六十人乘诸衰前军得六千三百右军得五千四十中军得七千五百六十左军得三千七百八十后军得二千五百二十各为寔皆如法二十而一前军合差三百一十五人右军合差二百五十二人中军合差三百七十二人左军合差一百八十九人后军合差一百二十六人






















　　数学九章卷八下
<子部,天文算法类,算书之属,数学九章>
　　钦定四库全书
</div>
    <div class="pagination">
<a href="数学九章_page25.html">上一页</a><span>...</span><a href="数学九章_page21.html">21</a><a href="数学九章_page22.html">22</a><a href="数学九章_page23.html">23</a><a href="数学九章_page24.html">24</a><a href="数学九章_page25.html">25</a><span class="current-page">26</span><a href="数学九章_page27.html">27</a><a href="数学九章_page28.html">28</a><a href="数学九章_page29.html">29</a><a href="数学九章_page27.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
