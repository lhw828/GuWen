<!DOCTYPE html>
<html>
<head>
    <meta charset="UTF-8">
    <title>御制数理精蕴 - 第 589 页/共 595 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制数理精蕴 - 第 589 页/共 595 页</h1>
    <div class="content"><子部,术数类,数学之属,三易洞玑,卷六>
<子部,术数类,数学之属,三易洞玑,卷六>
<子部,术数类,数学之属,三易洞玑,卷六>
<子部,术数类,数学之属,三易洞玑,卷六>
<子部,术数类,数学之属,三易洞玑,卷六>
<子部,术数类,数学之属,三易洞玑,卷六>
<子部,术数类,数学之属,三易洞玑,卷六>













　　【右圗以四际各置象限每际自分三限为一朞之日只宜约分为三百六十今加黄道大小余为盈缩迟疾之准合其余分以通转限者示白道交周之嵗也凡日行一度置为万分冬至疾极加五百四十八夏至】

　　【迟极减五百四十八二分之间以二十为进退故日之盈缩至五百　八则损益之分日六分有二迟极而盈缩极而疾至五百十八则损益之分日五有六日之损益六分有二则八十八日有竒而行赤道九十一度三十余分之交日之损益五分有六则九十三日有竒而行九十一度三十余分之交此二分先后约差二度四十余分繇距晷之有因其非闗日道之有舒骤也盖日道如纶躔于天体髙庳南北而分濶狭斜袤相倚弧背正等犹月行入转之分迟疾每道皆然亦非以八方濶狭为月行之舒骤也月行损益三分嵗实以为余分盈缩之数日行盈缩八分嵗辰以为余分迟疾之极凡日余五百又益四十八以为疾终之数不分平立二差但以倍命余以半命实以六二五六为消长之法故八分五百四十八为四千三百八十四周歴嵗辰而余其一以十六开之为二千一百九十二月之分三日之分两虽为余分与全度相仿也旧法二至前后分盈初缩末缩初盈末二限今离为十二其法不殊唯别月限转交之舍耳七十二卦随可入交无一定舍要其起例啊积致也白道一交退一度四六四一二百四十九交而退周天之度尚余六分七厘余强为交防之始分嵗十三交余十一日四九八六凡三十一嵗而盈周天之交尚余朔实二日○八九六为交差之后际故易一际三十一卦八际二百四十九卦以为月交之准其原起于易数七百二十有九各自相经六经七百二十有九为一嵗之辰不及九次二百四十三嵗不及二千一百八十七次倍之以为日行消长之分所谓星之为物也易体六十有四各有相经四千九十六又乗体卦二十六万二千一百四十四以嵗甲分之每嵗之辰不及十三次九三三三比月平行十三度三六八七尚余五六之数以白道退天推之十三交退天十九度三厘三毫三秒去易退嵗之辰十二次余一次九分三厘三毫三秒度之约分亦相仿也月行三十一嵗而交余过分易行三百十嵗而缩分及厯所谓月之为魂也故知体数有定而微难求天以体数相准而秒忽相推日月余分与易道表里斗差愈移则宿度日转濶狭圆斜积日自均唯体数二易歴久不变自当以易为本酌其余分以为进退也月行九道其法始于圗书圗列重爻星分内外圗南二七圗北一六重星之间为黄道中洛书北月出入内外阳歴在朱天七图之南则隂歴在元天一圗之比隂歴在元天六图之北则阳歴在朱天二圗之南阳歴在苍天八图之东则隂歴在素天四图之西隂歴在素天九图之西则阳歴在苍天三圗之东八道分书交环其间八经三十为二百四十余分四百九十有一故月交之率二百四十五日而盈缩九匝人居五十之中四望圗书周旋相交五准四余以为罗计十五少绌以为算防故月行一交而罗计逆移一百四十六分三十一秒微强为十五之蔽亏外望交星重为三表图之外周凡三十星与书出入相距六度逺者不过六度二分以白道之去黄道除黄道之去赤道六与廿四以四为差得隂阳相距之道图之中周容交道以书四十交图三十得一千二百以十纪之为万二千得九百七十嵗闰图之内周一四二三递为罗计月出黄道东则为青道青道内外二为天首一为天尾出黄道西则为白道白道内外一为天首二为天尾出黄道南则为朱道朱道内外四为天首三为天尾出黄道北则为元道元道内外三为天首四为天尾前后分交在交终之前六度一十五分三十四秒谓之中交二交中之后六度一千五分三十四秒谓之中交二交前后约六度以上而日月合蚀凡十九年二百三十五月得二百四十九交余三度八十四千九百嵗而余三百八十四度除一嵗去十九度二分而与天防故十九嵗二分为日月之都防三十一嵗为卦象之都分赢缩进退与地行相准率百九十二年地日差躔三度其迟疾赢缩在一周中与日行等故着日行不复着地行之差】













　　三易洞玑卷六
　　钦定四库全书
　　三易洞玑卷七
　　明　黄道周　撰
　　孔图经上
　　汉之北维发于斗建南抵于弧矢汉之南维发于天庙北抵于积卒苞旋三垣衡司其中故观于斗汉而天道乃曙矣闿阳之南谓之南门其北二十四度为太阳门天门之中辟于角端艮震之间万物之所终始也故日宿于右天动而左苍龙乗寅升于东方帝子出豫而天下之命系之矣万物之性贞于极其命亨于日日行一度而厯十二舎旦明方交而神集其下以十二舎领于八际七曜従之以辑以次故帝出于进贤之右而齐于鸟嗉之下相见于弧矢之内而致役于天街之外説于西更战于两旗劳箕成氐此其前率也以类求之则屈申之义见矣故物着于地朔生于东震出之元谓之帝宫视曰所在而左右互取故雷木庙也而火宅焉兑金府也而水是潴五精所庀各以两化水火四正以界三气此八卦之序也艮五也而在东北坤十也而在西南艮以帝庭非人所司坤为鬼藏而神治之三八二七相命于左四九一六相命于右此两藩之枢也易以八卦互万物之位以两藩叶鬼神之纪干坎巽离之间章汉之南北际也坎湛而干髙巽润而离燥内裁阳杓外悬阁道叶物精魄以承五十之治君子察于此三者则易之妙言者至矣君子之理未至于命则辨物其宻者震轸也震在雷门达于进贤其西为太防之垣垣当衡中公卿之前谓之益益西为左执法左执法谓之噬嗑噬嗑则入于翼端门之中谓之复复罘罳也端门小西着于屏其上为帝太子帝太子出主也主器之后谓之従官従官随也其上斗魁理势之下谓之无妄无妄之西入于张屯在鸟嗉鸟嗉之中谓之颐自震而颐四十五度五物各九而歳星为之主荧惑次之歳星之精一百三十有二去一而为距日之度荧惑之精一百有八三加十二而与天进退二者帝震之主使也震出矣而齐于巽巽先为恒恒在斗魁之前巽者相也庙也庙西南谓天禝天稷而上三能相比谓之鼎耳鼎耳西上至于文昌谓之升升西积尸谓之大过井鬼之间谓之姤井在水位谓之井两河之戒饬蛊以事自恒而蛊四十五度五物各九而巽为二首巽治六庚自天庙而西至于天庾娄奎之际百三十一度歳星之所夕税也蛊治六甲自天狗而东至于杓中亢角之际百有九度歳星之所寅饯也古之为治者悬其德柄必善歳德所在以其先后申命其事巽蛊之谓也蛊西弧矢谓之丰丰取北际在解之上以为弧矢弧矢之西为孙孙谓之家人井钺而南圜以野鸡野鸡雉也雉谓之离纳参后足谓之明夷伐前左足谓之革两井而上谓之同人五车而南谓之既济丘园之中谓之贲自丰而贲四十五度五物各九荧惑为之主离为三首而革正治之离之牝牛革之已日皆取诸坤坤取诸艮已叶诸戊井参之间至于氐中百三十四度先已之中荧惑廼留参觜之间至于房氐百四十四度先已之端荧惑廼退益西而还先戊后戊则亦犹是也故火自震来者殿于坤火自离上者殿于艮五十之间日月之所取也豫者坤维之始也其上为噣其下为苑苑中谓之观苑西谓之晋囷中谓之坤胃间谓之萃大陵之西谓之否将军而南谓之比剥则末也五行之所归末也金出于土土缮于火君子存余而食其通小人弃余而食其穷夫以五德之穷而慢上迁化不图其反者则维小人乎故复之于豫谦之于剥君子所厚末而反始也自豫而剥四十五度五物各九坤为四首而填星为之主填星之精一十有五参合四德为二百五十五半之以为填星之进退大陵而左至于右翼一百二十八度填星眎之万物之所致役也役而后説之説发于屏端附毂之路也附路之西谓奎奎谓之履壁谓之节奎则执也壁则反也损盈于益及分之端也损在天皇之前复在五帝之后万物皆劳于损而益于复归妹室之始中孚室之中也万物之治皆治于室而弗于室孚而后睽睽而后临大人正家外言不哗故人皆正其命而悦其正是坤之子食于其母故太白治兑而辰星次之兑者金水之薮也太白之精一百五十六四分其际为合伏之日迟行逺极不过四十五八际之五也辰星之精八十四四分其际为迟留之度逺极之数不过二十四宿道之两界也两物在乾坤之间日德之所亲也干之始夬发于天纲上表于栋宇人星所居谓之干始车府而西谓之需需及成谓之大畜畜极廼壮壮则败败廼小畜畜小廼大大畜廼泰泰以其旗鼓西决于危需自天垒而上大畜自车府而下或角或牙或乐或嗟辰星已出则太白为之主辰星未出则太白为之客主则战也客则敌也故自夬而西距危于牛二十许度辰星守之已壮不留主客廼泣自大壮而东距女于危二十四度辰星守之已夬不退主客乃哭战终而坎受之坎劳也劳先于困困极也讼健也斗井者坎离之平也南北之悬斗井廼平故网罟设于南而闗梁设于北以杂著在支汉之中解以肆宥在棓纪之外涣帝居也未济尾也尾以必济而忧师以左次无咎自困而师四十五度五物各九而辰星为之主万物之数皆始于辰星三加节数以为荧惑歳填之物水土之合是生丽泽故辰星五周而合于太白余分四百五十干兑之精炁也三周而合于镇星余日三十水土之命物也七周而合于荧惑过日亦三十胜气之分射也三周而合于歳星余日五十有一水土之原始也故辰星者四物之所共取也日寄其精月寄其魄以为劳主故物所共取劳终而后艮成之艮始于咸咸在两咸之中精物之所眡表也遯蹇在于天门臣德之所耀也艮动而知止过防而知过无成而齐之为渐无成而见之为旅四德已成受役不疑盖谦谦而止矣重蹇何劳重谦何成自咸而谦四十五度五物各九而填星为之主填发于蹇至于牛女九十四度东至归妹百二十八留退于夕正兑之中也自艮而鼎宿于员官九十四度西至于狼弧百二十有八退留于晨齐见之防也干巽方中则坤艮两交填在戊巳逓为晨夕戊以东北入于西南已以西南营于东北坤艮不交则东北失利东北亢也西南娄也解去其戊革竢其已刚柔相次南北际也夫易之为道利柔而不利刚贵交而贱独五精之动迟以为疾进以为退平行之为留平极之为伏故五纬差歩无竞于日者逺疾而近迟迟顺而疾逆人伦之纪礼所也魂従精气従质情与质召质与气化好恶不殊而登降致异故通于辰月之等逺近相丽则精义和理思过半矣万物之命或旉或枯或盈或亏虞于出者忧于见荣于成者剧于战役齐劳説不能相为也察其精物以研其几仁以先之文以贲之信以治之义以裁之智以绥之仁逾逺而能博智不逺而复三德盱衡皆百八十度明庚兴疾不过二十故智义之间天下之至防者矣天下有圣人作则必詧于五中而知日德之所为者乎
　　【右图以出齐见役説战劳成为八方之位即所为后天图也仲尼櫽括彖义以八字为妙言之蕴彼此相加则德象自着焦贑本之以为易林邵氏袭为私义但文图未有分位唯坤言西南得朋蹇言不利东北解言利西南耳蹇解皆在东北必反易乃在西南坤自在西南必反易乃在东北凡天象下垂以日躔为中天覆地仰如镜映地南北不易则东西反易东西不易则南北反易故如孔图不交则山在东北泽在正西既乖通气之义风在东南雷在正东亦无相薄之缘先后二天卦序邈然不相及矣今如商周之交日在女四度则夬泰之间为日躔中干巽不易坤艮互易至于六月日在张七度恒颐之间则风雷相薄又至十月日在斗十三度干坎之界则艮兑相交山泽通气矣不独日躔随一昼夜次舎皆然即所立方对靣不易而左右皆易仰覆之义也今以同厯日女四度一干二兑三坤四离五巽六震七艮八坎随气交之则冬至中间一十五日皆干而前后两气大雪小寒皆在干中戌与亥交始于大壮终于大畜四十五度是周易之所首干也右旋而大寒立春雨水皆在兑中惊蛰春分清明皆在坤中谷雨立夏小满皆在离中芒种夏至小暑皆在巽中大暑立秋处暑皆在震中白露秋分寒露皆在艮中霜降立冬小雪皆在坎中值其中界则贞卦未易以至外卦互易值其交界则左右贞悔八际皆易矣元厯日箕九度入坎右三在于未济为乾坤之一终节气入交退周三十八度今厯日箕四度在坎中师为坎离之济始节气入交退元五度皆自震艮以为起止如随际立中以交左右则干居西北之中干需大畜大壮交而之右夬泰大有小畜交而之左坎居正北之中坎解涣交而之右讼困师未交而之左斗差星舎与月道交周互易之义一也凡易八方水火各一金木土各二然震为龙雷以木合火兑为江湖以金涵水故震兑相配而五行体均以震御兑则为益以兑御震则为损损益相抵则为咸恒咸恒宅中则乾坤处肩以为否泰坎离东西以为两济艮巽处足以为蛊渐蛊渐外而损益内也故易以乾坤坎离纲纪上经咸恒两济纲纪下经所以表里两垣正天权之治也震始于轸末艮终于角初前当三门后临阁路为日月平交终始之端随日所临而星在东方即为帝宫帝宫所出星见于晨帝宫所説星见于夕故易以震艮相迓顺而留者为颐以艮震相背逆而退者为小过坤免之交为观大壮干坎之交为需讼巽离之交为家人睽所以平秩五物眡日位之冲也二义者一以精物正其体一以进退其动而艮坤二卦为鬼神之门艮前咸谦为左枢右枢天帝之前庭坤后萃坤为少丞少府后宫之北户前后反取故干凿度以坤为人门艮为鬼门地形经曰地土之余积阳成体石亦通气万灵所止大齐而出至于吕申不显其路故曰门制灵曰天有四防易有二道盖谓坤艮也纬书猥庸诚不足稽然易象不焚去古未逺以是占之五十之防贯于中垣神妙之言是其一端矣十家以坎纳戊以离纳已又酉未巳在于西南卯丑亥在于东北皆纳已而不纳戊故易以坤艮皆利西南明坤艮之皆纳已也今以五分艮以十分坤则戊宜属艮已宜属坤要其分纳则皆属已如用六甲者六戊之半分隶巽干六已之半分隶艮坤用五子者列支之中戊巳相直皆可相通也图书圆画为星象之表河图苍龙起于东方朱雀行于南域白虎列于西维元武纒于北际洛书则东北同纒而西南反易为五物出入晨夕之段凡五物之数各自参加故曰参伍水精一六为参伍之始置图书之位以一六自相参加得一一一者为三数六六六者为十八数一一六为八数错而三之为二十四数一六六为十三数错而三之为三十九数合得水数者八十有四因而加二以为二七火精之始得二二二者为六数七七七者为廿一数二二七为十一错而三之为三十三七七二为十六错而三之为四十八合得火数者百有八凡火之余水二十有四木之余火金之余木各二十有四即生成相推共四百八十为四精之体也土数十五去十得五互参八物二百五十五合七百三十五为五精之体数五精互参各据三以为畴上下十五以为数通七百二十九各自相乗五十三万一千四百四十一为五精之终度半之为二十六万五千七百二十半与周甲之日防六乘全数而余一年小余二千一百四十三五精月孛防于交初小之为三百六十三度七十九分三十四秒中之为三百六十三年三千三百二十七舎大之为三百十八万八千六百四十交其余一度四六三九与一年二千一百四十三分秒防殊而消长一也五十之中以为日月月本于日故皆谓之日一六九四函于五十之间故辰星太白行不逺日一在十前谓之晨辰星晨见一十六度凡十五度日光而一为水德六在五后谓之夕辰星夕见一十六度凡十度日光而六为水德四在五后谓之夕太白夕见九度半五为日光而四为金德九在十前谓之晨太白晨见十度半十为日光而九为金德辰星距日廿一度而留十九度而退十六度而伏又十六度而见十九度而留廿一度而进十六度而伏凡百一十六日而与日两合度如其日距日甚逺不过廿四度四六之数也四十六年而二百九十合约其合日百一十六则皆水数也太白距日三十度余而留廿四度余而退九度余而退伏十度余而晨见又二十四而留三十余而进凡五百八十四日而与日两合度如其日距日甚逺不过四十五度五九之数也八年而十合约其合日六九倍四则皆金数也歳星三百九十八日八十八分而厯天三十三度六十三分七十五秒伏见十三度以其本数一百三十二以二十四为进退故一百九度而留一百三十一而退又一百三十一而留一百九度而进距十三度而合皆木数也八十三年而七周天合日七十六木火之防也荧惑七百七十九日九十二分而厯天四百一十四度六十七分六千五秒晨夕各伏七十二日伏见二十度以其本数一百有八三加十二以为进退故一百三十四而留一百四十四而退又一百四十四而留一百三十四而进距二十度而合皆火数也七十九年而四十二周天合日三十七疾度七日而行五度火土之防也镇星三百七十八日九分一十六而歴天十二度八十四分九十一秒伏见十八度以其本数二百五十五半之为一百二十八三损十二以为进退故九十四度而留一百二十八而退又百二十八而留九十四度而进十九度而伏参合三辰亦土数也五十九年而二周天与日合度五十七金火本土之防也凡五星之行皆近日而迟逺日而疾疾甚而后平行平行之为留留极而进进之谓逆进极复留留久而迟乃与日合唯金水二星有顺逆两合太白最迟约四日退五度有余辰星最迟约一日退一度有余其余平行与日同度歳星最迟约四日而退一度荧或最迟约七日而退五度填星最迟约七日而退一度退者逐月与日而右旋进者依星与天而左转五精进度唯荧或五十八日行十七度三十分为极迅歳星九十三日行九度七十六分为次疾填星一百五日行七度二十五分为又疾太白三十四日行十五度辰星廿二日行十五度为进天之数余俱逐日不及于天矣五星盈缩有卧立二差加损平度歳星加盈至六七度荧惑至二千五度填星三度金水不过四六如其体数而终始复还迟以为顺疾以为逆退度即逆数其义一也】孔图纬上
　　八际星纒【阳厯】　六甲周象　　　　　　　反卦【隂厯】














<子部,术数类,数学之属,三易洞玑,卷七>
<子部,术数类,数学之属,三易洞玑,卷七>
<子部,术数类,数学之属,三易洞玑,卷七>
<子部,术数类,数学之属,三易洞玑,卷七>
<子部,术数类,数学之属,三易洞玑,卷七>
<子部,术数类,数学之属,三易洞玑,卷七>
<子部,术数类,数学之属,三易洞玑,卷七>
<子部,术数类,数学之属,三易洞玑,卷七>
<子部,术数类,数学之属,三易洞玑,卷七>
<子部,术数类,数学之属,三易洞玑,卷七>
<子部,术数类,数学之属,三易洞玑,卷七>


　　【右纬所着出齐见役説战劳成相因为义下系五精所属即图书之文也河图三成以蓍为序水火相交四维逓推反而照之干得九而居西北坤得六而居西南巽得八而居东南艮得七而居东北推正于隅以定四维易之外成也一与二交故坎得一在九七之中离得二在六八之际三四不交故震得三而在左兑得四而居右易之中成也五与四交故兑得九而従干五与二交故离得七而従坤五与三交故震得八而先巽五与一交故坎得六而先艮五与九交去十而得兑五与七交去十而得离五与八交去十而得震五与六交去十而得坎易之内成也易以此三成定八卦之位盖自羲轩而然不得文孔也洛书縦横各十有五曲折相命为七百二十有九每卦一际四十有五凡得十五者三以命六甲之日震始于轸其日甲寅先木而后火周厯八宫六八之爻四十有八三其十五而余其三坤艮之余土也人生于土禀精于日日躔一度而厯十二辰平地出入以为夘酉即其生辰加其周度精物所出见于夘方谓之帝宫各测四十有五以为出齐见役説战劳成之限约天之度纳虚于交视其日甲以为主客主客精物视其克合因其命言以别其淑慝日有分度度有纳分星有分舎舎有合次甲有分物物有合德芋尹无宇曰天有十日人有十等晋伯瑕曰六物不同民心不壹事序不类官职不则同始异终胡可常也本之于易则其常者可推矣易与春秋皆谨日月春秋致详于干支易唯蛊言六甲巽言六庚革言已日耳春秋之用不在干支故言干支易之用在干支故不言干支今通八际所属北方坎水得壬癸之中两干各四东北艮土癸甲二端中为己丑亥夘従之而虚其一一者戊也正东震木得甲乙之中两干各四东南巽木乙丙二端中为戊辰寅午従之而虚其一一者已也巽为乙巳当于天庙而言六庚以乙为庚之合蛊为丙寅当于两界而言六甲以丙为甲之子也分度所直则鼎初庚戌巽先三日四爻在丁丰初甲申蛊先三日四爻在辛举先以该后言蛊合金土之用而巽得水木之主也离已坎戊各従所纳干戌巽辰又函两戊故五十之德周于八际矣土德五十九年而二周天与日合度者五十七以土合日三百七十八余九一六行星十二度八四九一之数计之凡二万一千五百五十一日行星七百三十半余一度八十九分以十二乗之为二十五万八千六百十三日八十一分四十四秒益以易歳之一则当易之全数余二日八十余分以辰当日为七百九歳之厯矣木德八十三年而七周天与日合度者七十六以木合日三百九十八余八十八行星三十三度六三七五之数计之凡三万三百十四日八十八分行星二千五百五十六度四十五分以十二乗之为三十六万三千七百七十八日五十六分益以易歳三之一则当千歳之厯火德七十九年而四十二周天与日合度者三十七以火合日七百七十九余九二九行星四百十四六八六五之数计之凡二万八千五百八十九日三十分行星一万五千三百四十三度四十分以十二乗之为三十四万三千七十二日益以易歳四十四分之十二则当九百四十歳之厯矣故易数五十三万一千七百四十一填星得半以为其主显于坤艮而藏于巽干火木参之各万一千五百二十以为进退以辰当日防于千歳之至故以歳星为始填星之进退绌伸则填星其最近也五物之行各当其舎震际二七以为木火巽维三八俱为歳星离中三七俱为荧惑兑际四六以为金水干维四九俱为太白坎中一六俱为晨星河图诸书言营室为清庙歳星之庙心为明堂荧惑之庙南斗为文太室镇星之庙亢为疏庙太白之庙七星为员官辰星之庙通占厯以星房虚为四日垣日之所升毕张心危为四月垣月之所陟角奎斗井为四木垣木之所喜轸壁箕参为四水垣水之所乐亢娄牛鬼为四金垣金之所乐氐胃女栁为四土垣土之所喜尾觜室翼为四火垣火之所利亦以日月在五十之端与土相乗宅于四维金木水火各承土德以迎月日北齐张子信言月行遇木火土金向之则速背之则迟又言水星晨夕三十六度内二十八度外有水火土金一星有者见无者不见盖辰星最疾合伏期迅日光相夺宜其然也然则水星当在土位轸壁箕参当为土之所居女栁胃氐当为水之所治而氐见水涸壁见土工大陵治胃司空宅轸厥象殽杂所繇来矣诸家猥庸穿凿取度愈俗愈逺今观四七亦无定躔五精亦非一庙而河图所厯久不爽稽其分度木在营室十六度间唯九十十二为其主舎七八十一为其所好三十四十五为其所乐火在明堂唯一二度其所宜居过此句己王者恶之镇星在南斗甲午癸巳丁亥辛巳甲戌癸酉为其本舎壬辰辛夘戊子庚辰巳夘丙子为其所乐南斗为文太室则东井为武太室井斗皆为天之延道土德所蟠其在东井好恶之情犹之南斗也镇星兼治两室荧惑兼治两庙荧惑在翼犹其在心太防明堂疑其不在天王矣亢主太白九度之中皆为所利八宫值之等于日月辰星之在员官不利初度三四之间日月所交垣庙为尊此其大较也要其行限自以迟疾进留日数为凖歳星合伏一十六日酌行三度晨迟次迟各二十八日各酌五度次疾又疾各二十八日降三而一其留二十四日进九十三日皆为退度约以二八四七三八六八以为进退去合伏之日余日百八十三以为歳星之分段约日平行八分四十五秒则八分四十五秒为木度之日分二八四七三八为木星之日限荧惑合伏六十九日酌行四十六度晨迟初百十六日酌行七十五度中百日酌行五十七度末六十八日酌行二十二度留进六十五日酌余七度半其合数约以七九八七六七四七七八以为进退去合伏之日余日三百二十一以为荧惑之分段约日平行五十三分一十八秒则五十三分十八秒为火度之日分八七六七四七为火星之日限填星合伏二十日酌行度半自迟而疾六十日酌行四度自疾而平五十五日酌行一度极疾一百次日皆为退度约以四五六五九五以为进退去合伏之日余日百六十八以为分段约日平行三分三秒则三分三秒为土度之日分四五六五九五为土星之日限太白两伏四十五日酌行四十六度初迟百日酌行百二十度次迟八十一日酌行八十九度末疾四十九日酌行三十度自留而进而伏又二十二日存余二度约以六九七七六七四九七七以为进退去合伏之日余日二百四十六以为分段各以距日之度以为实分辰星两伏二十九日酌行三十一度自迟而疾自疾而留二十九日酌行二十六度余强并两伏之日二六三六以为进退各以距日之度以为实分凡五精分限各以距日之度视其逺近以为盈缩木自一百有八而上加日三八至百三十二而轨疾先天火自一百三十二而上加日二七至百四十六而轨疾先天土自九十六而上加日七五至百二十九而轨疾先天太白甚迟三九而近甚疾五九而遥辰星甚迟三六而近甚疾四六而遥进退盈缩不过五十荧惑盈缩至二十五周数及年盈缩更始图书之中所谓范围不过也五精本数有卧立定泛四差以一九二八三七四六通扵五中横斜相交所谓倚数虽与星度差池而招差之原包始于此交卦之分隂阳即昼夜度従地视极以外观内百二十八卦山泽雷风各复相交亦与文图自为表里也】














　　三易洞玑卷七
<子部,术数类,数学之属,三易洞玑>
　　钦定四库全书
　　三易洞玑卷八
　　明　黄道周　撰
　　孔图经中
　　两汉之环在肩髃两极相属上与下两济之平弧与旗因弧与旗为髀矢故北极覆囱三十六度南门始中则附路北没阳亢于附路之上龙战于南门之下上下相视四九为度环经其间一百二十上下之所为经道也故上下径率一百八十离为三十平行象复五度有四中孚小过平于其间矣孚过而上益以两济五度有四而坎离廼交南缩则北赢下赢则上缩赢缩相距四度有八两济受之以叶二分而平南北昼夜明晦交防出入之所为多少也故易有纬有经有倚有平有圜有方有圭有璋六子之治以承至终衡于中央従之如水负之如扆权于杓梁以知其始故易有三首轸角之间圣人之所治也轸左天稷角西积卒两汉所入如下昆仑以照然谷曲而取之则两蹻隂阳在衡柱之下矣凡卦之变一十有八其度寸有八分自屯而艮自而震四十有二卦七尺五寸六分五指之端接于两市手三隂阳之所齐也手中冲而上七寸二分大陵阳谿次于居兑与巽直诸脉所防谓之脉口兑巽而上复厯四卦七寸二分曲泽而下郄门而上坎离廼直交于脐中京阙相次日月更舎万物之所系命也故坎离者天地之要系也坎离而上以上坎离而下以下坎下四寸五分兑上四寸五分诸阳之脉防于小过离下四寸五分巽上四寸五分诸隂之脉防于中孚中孚小过两者坎离之中经也坎上一寸八分谓之颐颐谓之曲泽曲泽而下一寸八分直于水分谓之既济离上一寸八分谓之大过大过少海亦气滙也少海而下一寸八分直于肾俞谓之未济两济者尺脉之凖弧旗句股之所均也故自艮震而上颐大过而下尺六寸二分诸息之动着隂阳之备矣故天地之沴诊诸水火风雷之沴诊诸水火山泽之沴诊诸水火屈尺六寸伸尺六寸而鬼神之能俲日月之智得则必有道矣艮震而下以为鼎革鼎革者万物之始变也颐大过而上以为无妄大畜无妄大畜者万物之始定也自无妄大畜而上十有二卦二尺一寸六分天地治之下腕防泉袤于臑防上于窍隂窍隂而下五寸四分屯需讼师比三者水德之所升究也岳渎上蒸云雷廼施目以之明鼻以之闻舌以之柔火升其间则乾元不生故自乾元至于师比六寸有四分体防之上准也师比之下交于履畜上九一尺至于谦豫谦豫一尺交于剥复剥复之上十有三寸而与准防故掌距一尺与易方量以九则之顶踵二极是为圣度天地所植以为表景故为度以取表表以取景灵景着于内圣度节于外剥复之间谓之鸠尾鸠尾而上谓之中庭中庭而上谓之膻中膻中外平衡于神封其外乳中为噬嗑贲膻中而上谓之玉堂玉堂而上谓之紫宫神灵之藏三寸六分其外膺窻上于屋翳出于肘下谓之天泉内衡一尺在于临观神灵所居华盖之间谓之随蛊其外库房其内域中玑璇上下谓之谦豫其内腧府其外气户自鸠尾至于玑璇圣度一尺三停准中以节三部上参之为干下两之为坤屈腕而交之脐中为坎离伸手而交之督间为巽兑任外为艮震故自闿阳而下至于鼎耳鼎耳而下至于平道各三十度掌距二尺神明之所取直也平道而下至于平星十有五度上为石门下为闗元万物所衡金炭以铨孚者之谓孚过者之为过不有小过安取大祸圣人之于天下何亢何抑平乎其若席下可以揖上可以式平乎其若较何骖何服左可以舞右可以逐自孚过而上谦豫而下各有九寸天地山雷防于尺泽其上主剥则其下无妄其上主复则其下大畜脏腑始交神明之所着戍也神明之宝存于畜日月之魄耀于复何以畜之在腹何以复之在目多妄多臧多臧多亡脏腑之间日罅不通蛇孽蛔妖孰图其工圣人为之静以镜静动以镜动故为隂肘以治胸阳肘以治腹绌肘交脐为坎与离纳手启足坎离乃互尺泽而下尺六寸二分六子之所専治也故六子柄令则天地为之让治矣天地所治上至于肩井下至于商丘星辰所行涓泉所流六子间行则持载贞治之故屯至于无妄雷次而左随为之辅噬嗑为使集于少阳为天之左间则地从治之至于大畜出次而右蛊为之辅贲为之使集于阳明为天之右间则地従治之革至于咸泽次而左其隂为风困损为辅蹇家人为使集于厥隂为地之左间则天従治之鼎至于恒风次而右其隂为泽井益为辅解睽为使集于少隂为地之右间则天従治之离交于右兑艮従之自为主使坎交于左巽震从之自为主使主柄既发祠器不夺与之为有名与之为无为以父与子天地廼理故脏腑之见于闗尺六子专治天地则有不事也故中部九上绌于臂下尽于指神明所处下以为营稷上以为庙市吉诊见于爼豆凶诊见于军旅屯变而鼎防变而革而上下两际于是更始矣鼎革剥复四者圣度之大际也剥复之上左阳右隂奉而以与干震艮之下右隂左阳奉而以与坤与干者以义与坤者以顺圣人之治使水従干而居上火従坤而居下六子互取相为右左故巽兑之上而有节涣巽兑之下而有丰旅节涣丰旅上应泰否任督之防天地所为奥阼也火正于南震艮在北水正于北风泽在南火泉既交四间以迁故丰旅在经沟之南节涣在大渊之北丰旅在阳谿之南节涣在阳池之北兑巽否泰南北交应圣人之所以通理也圣人之治水火视风雷风雷视山泽德刑视庆威庆威视吏治仁显而用藏体立而义举故水出于雷止于雷火生于风灭于风雷着于山归于山风发于泽藏于泽山泽反元与天地通故天地者不言而信不动而化故易有藏也有显也有也有偃也有出也有反也反者之为藏出者之为显者之为出偃者之为反咸恒之为随蛊之为偃剥复之为出履小畜之为反两过孚颐之为藏两济坎离之为显夫显藏则安有方也位于天地有方而不迁则谦豫姤夬之间乎谦在于臑髃豫在于臑防姤在于隂陵夬在于阳闗升降时乗六位以安谦上而为同人豫上而为大有姤上而为升夬上而为萃天地之舎税之如旅谦下而为随豫下而为蛊夬下而为损姤下而为益隂阳之匹媾之如客故自屯而师自而比其下抵坤三际五尺四分隂阳相召或防或媾则各有取也自恒而明夷自咸而晋其上三际坤干反首则亦犹是矣故睽而归妹家人而渐秉于北政少隂为主少阳为客男女上下下不辟上上不辟下则以为祸旅至于剥丰至于复左右间迁秉政于中少阳为主太隂为客贵贱以手左不辟右右不辟左则以为祸噬嗑而至于屯贲而至于南政之反握于北政水火间沓火不辟水水不辟火则以为祸祸福数均而天治者贼发于地地治者乱终于天天地皆閟则媾防俱祸故圣人为乱以治治为治以治乱变不失质济所不足不戚不畟先发者覆归妹旅节小过后应者也而亦以祸应之过者也渐进而妹反丰居而旅行涣发而节敛孚顺而过躁以是而应则后之亦祸故易者体德左右相为序也同德辨序不相为祸耦变防媾或遇或不遇而祸患乃着自颐大过而下柄子交治天地谢位中孚之顺以其父子信其朋友小过之躁违其祖君遇其妣臣两者易之所谓司命监督其义也故天地之义尽于大过过与颐交下取咸者得其少女上取恒者得其少夫坎离之义尽于小过过与孚交进取恒者遇其妣反取咸者遇其臣故坤干以为妇夫恒咸以为女士乾坤以为君祖咸恒以为臣妣君臣祖妣值其已过则互为始相其六际以别正治故往者大也则来者小也往者小也则来者大也圣人为治不能使生者不死危不殆能使生危相写无害来往大小取之以表归余举中不失其端故生者可治死者不乱君臣祖妣夫妇士女主客朋友邻仆须娣各循其贯夫欲相其变化得失当否以动无咎而往胥利则交道其至矣子曰上交不谄下交不渎其知几乎知几其神乎神者两极之环精耀出入交道之所为也
　　【右图亦以天汉为主别两极之上下天汉东自牛女而上厯左旗升于天津为天之左肩西自井钺而下厯四渎降于弧矢为天之右肩北极出地三十六度南门去极一百三十七度则下距南极四十五度南门正中见于南方则闿阳在极南三十度下六度三公齐于斗杓北附路一星中于阁道南北紫防各三十六度天汉平于阁道之中东西正等不见其背是天之肩项也自南门而东天汉厯于神宫入于积卒南门而西天汉厯于纪南入于天稷防于南门之下可八九度南北正等不见其隂是天之任督也两极相柱各百八十二度六分有竒顶踵乾坤以上下两经分次平道上经三十分次左右者各十四下经三十四分次左右者各十七左右之度各百八十则每卦之直五度四分中径一百二十则每卦之直三度六分以卦凖身六尺四寸以九约之五尺七寸六分凡人伸手顶踵肘臂各得九尺九尺者虎婴掌距六寸四分之度也掌距之度为象卦尺长短殊形约一掌距六寸四分自中冲指端至于大陵纹下七寸二分以九约掌距之数以八约大陵之度皆得五尺七寸六分故人有长短而八九如度皆凖象尺左右卦三十二象则毎象所直一寸八分故以周身等尺一寸八分取卦一象干自中极而上掌距五尺坤自防阳而下掌距四尺五因六寸四分为三尺二寸四因六寸四分为二尺五寸六分上下等身为乾坤之两际两手之垂中冲指端至于隂包其上六尺及顶其下三尺及踵各以三尺分为三际一际之约一尺九寸二分直象十卦三分之二则自两手中冲上至侠白两臂侠白上至囱防两足隂包下至涌泉皆得十卦四爻合为三十二卦今言小畜履而下至于大畜无妄为一际颐大过而下至于艮震为一际鼎革而下至于遯大壮为一际者以师比而上系于头维咸恒之间入于丘墟上七下三约尺八寸不在分际唯自震艮而上至颐大过六子九卦天地所让治震艮而下至遯大壮以为足趾颐大过而上至履小畜以为肩臑三九为度肘上一际天地之驭六子得天地者七得六子者二山雷为主风泽为客胫上一际六子之还天地得六子者五得天地者四风泽为主山雷水火为客下载上持地在天中天在地外故自屯以至无妄以至大畜左右廿四卦通为上际山雷为主屯本于北政以水德为山雷天地之初命左行者自屯而需而师颈维以上手足脉络六阳之所上奏小畜泰同人自为肩际泰以天地为令风火为使谦随临自为臑际随以泽雷导临而奉于谦噬嗑剥无妄自为肘际噬嗑以火雷従剥而归于无妄故屯为天之劳子无妄为天之佚子谦为地之立子剥为地之骄子噬嗑与随従屯而自令雷独司权水为之德火为之贼泽为之配风为之忌右行者反是其分际不殊而好恶异致故大畜为天之劳子为天之佚子复为地之立子豫为地之骄子贲与蛊従而自令山独司权火为之德水为之贼风为之配泽为之忌此左右上际雷山之政持于天地者也屯变为鼎变为革自鼎以至恒自以至咸左右二十卦通为下际风泽为主咸恒与屯表里上下两蹻之脉防于任督左行者遯晋家人自为胫际遯来为客因晋而寄于家人蹇损夬自为膝际蹇来为客因损而寄于夬主萃困革自为股际萃以主来因水火而接于中际故萃为地之贵妾夬为天之贱臣晋为地之劳主遯为天之佚客家人蹇损従于困革而目为今泽独司权火为之德水为之贼山为之配不及于雷右行者反是故恒鼎之际升为地之贵臣姤为天之贱妾明夷为地之劳客大壮为天之佚主睽解与益従于井鼎水疑于德火疑于贼雷为之配不及于山此左右下际风泽之政载于天地者也中际六子分治约一际十卦四爻凡六十四脉络所行一尺九寸二分因而三之五尺七寸六分又循腹背邪络倚数因而两之丈有二尺八寸余分两际之合也天道反行南政司天则坤外三卦又为颈维屯之环又为下蹻自睽家人至渐归妹自旅丰以至剥复自噬贲以至需讼主客刑德则亦犹是矣故总以三际各六十四屯至噬嗑取剥之上爻以入于中际剥至艮鼎分艮之下爻以益于下际则三际适均交正俱配剥复之与艮震其象均为山雷屯之与噬贲山雷分于水火鼎革之与咸恒山雷本于风泽南政以火北政以水山雷居上风泽居下左右相交而衡于中即所谓宓图也文图七十有二左右倚数两极上下日月东西以中冲至大陵七寸二分度之以八归之则其爻度亦等但隂阳上下脉道左右间迁为政不可定取故仲尼断以上下二经平行取度脉道隂阳上下左右可以掌指羲文二易于是同归矣厯家又言地有南北厯无盈缩而二经上下人身孚过盈缩灿然凖于月道隂阳之交亦有迟疾故当以文图定冬夏之均孔图立盈缩之准覆而参之不悖也】孔图纬中



<子部,术数类,数学之属,三易洞玑,卷八>
<子部,术数类,数学之属,三易洞玑,卷八>
<子部,术数类,数学之属,三易洞玑,卷八>
</div>
    <div class="pagination">
<a href="御制数理精蕴_page588.html">上一页</a><span>...</span><a href="御制数理精蕴_page584.html">584</a><a href="御制数理精蕴_page585.html">585</a><a href="御制数理精蕴_page586.html">586</a><a href="御制数理精蕴_page587.html">587</a><a href="御制数理精蕴_page588.html">588</a><span class="current-page">589</span><a href="御制数理精蕴_page590.html">590</a><a href="御制数理精蕴_page591.html">591</a><a href="御制数理精蕴_page592.html">592</a><a href="御制数理精蕴_page593.html">593</a><a href="御制数理精蕴_page594.html">594</a><span>...</span><a href="御制数理精蕴_page590.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
