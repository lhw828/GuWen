<!DOCTYPE html>
<html>
<head>
    <meta charset="UTF-8">
    <title>御制数理精蕴 - 第 584 页/共 595 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制数理精蕴 - 第 584 页/共 595 页</h1>
    <div class="content">




　　周子曰阳变隂合而生水火木金土五气顺布四时行焉五行一隂阳也隂阳一太极也太极本无极也无极之真二五之精妙合而凝乾道成男坤道成女二气交感化生万物万物生生而变化无穷焉唯人也得其秀而最灵形旣生矣神发知矣五性感动而善恶分万事出矣圣人定之以中正仁义而主静立人极焉君子修之吉小人悖之凶大哉易也斯其至矣








　　右□十中交九宫之叙即洛书之数也一三九七天数也天数竒竒之象圆参于三其数左旋始于一居于正北一三如三故三次于正东三三如九故九次于正南三九二十七故七次于正西三七二十一而复于一二四八六地数也地数偶偶之象方两于二其数右转起于西南二二如四故四次于东南二四如八故八次于东北二八十六故六次于西北二六十二而归于二此隂阳左右运行自然之妙而二七四九易位与河图不同者也内经曰天数始于一终于九焉一者天二者地三者人三而成天三而成地三而成人三而三之合则为九九分为九野正北曰冀州【今大都燕南河间平阳等路】正东曰青州【今益都沂密登莱等州】正南曰扬州【今两淮两浙江东江西瓯闽等处】正西曰梁州【今川蜀云姚等处】正中曰豫州【今河南襄阳等处】东北曰兖州【今济南东平东昌济宁等处】东南曰徐州【今徐邳宿亳等州】西南曰荆州【今荆潭湖广等处】西北曰雍州【今陜西甘肃等处】是故神禹别之而作贡箕子演之而叙畴他如运气太乙隂阳医家者流虽纯驳不同要皆不出乎此九宫之数也
　　右图一三五七九而两仪四象八卦在其中矣阳倡而隂和阳实而隂虚仪虽两而实三象虽四而实五卦虽八而实九于以见天地间非阳不生非隂不成造化自然之本原也










　　右河洛十□生成之象
　　传曰河出图洛出书圣人则之则者法其象与数也数始于一小衍之而成□大衍之而成十□十者数之结括而图书者倚数之大原卦画之准则也此象纵横十有□数正则河图中宫天□乘地十之象其中□者易也即图书中□之中动而阳上同乎天其象为○静而隂下同乎地其象为●天○下生□为隂阳地●上生□为柔刚即图书中□之上下左右其数则阳一隂四刚三柔二衍而一六二七三八四九即图书四维之东西南北分为八卦合为五行五行之生也各一其性此图之象原其生而河图之位据其旺而洛书之位总其变大衍之周揭其实也【河图木东火南金西水北正也洛书金火易位金南火西变也】夫以始生之序言之坎巽生于地之刚朱子所谓少阳少阳之位寅于时为春其数三小衍成□则有二大衍成十则有七二七为火故火生在寅旺于午稽之河图则二七居南而干兑得其位【干居七兑居二】干兑生于天之阳朱子所谓太阳太阳之位己【巳为六阳之极】于时为夏其数一小衍成□则有四大衍成十则有九四九为金故金生在已旺于酉稽之河图则四九居西而巽坎得其位【巽居四坎居九】干交坎而坎交干巽易兑而兑易巽也离震生于天之隂朱子所谓少隂少隂之位申于时为秋其数四小衍成□则有一大衍成十则有六一六为水故水生在申旺于子稽之河图则一六居北而坤艮得其位【艮居一坤居六】坤艮生于地之柔朱子所谓太隂太隂之位亥【亥为六隂之极】于时为冬其数二小衍成□则有三大衍成十则有八三八为木故木生在亥旺于卯稽之河图则三八居东而离震得其位【震居三离居八】坤交离而离交坤震易艮而艮易震也是知先天之象本之图干七兑二位乎刚离八震三位乎柔天之四象交乎地也坤六艮一位乎隂坎九巽四位乎阳地之四象交乎天也后天之象本之图干兑生于天之阳干一兑九而成十【干居一兑居九】离艮生于天之隂【震反为艮】离七艮三而成十【离居七艮居三】坤震生于地之柔【艮反为震】坤二震八而成十【坤居二震居八】坎巽生于地之刚坎六巽四而成十【坎居六巽居四】今图后天巽二而坤四者邵子所谓长女代母者也先后二天象数脗合则图画卦厥有旨哉


　　易象图说外篇卷上
　　钦定四库全书
　　易象图説外篇卷中
　　元　张理　撰





　　右四象八卦六位之图
　　传曰昔者圣人之作易也将以顺性命之理是以立天之道曰隂与阳立地之道曰柔与刚立人之道曰仁与义兼三才而两之故易六画而成卦分隂分阳迭用柔刚故易六位而成章右图天之隂阳分而为干兑离震地之柔刚分而为坤艮坎巽合两仪四象八卦为六位上下左右相交干下交坤巽上交震离下交坎艮上交兑而人当其气交之中禀天地四象八卦之气以成形而理亦赋焉头圆居上得之干腹虚有容得之坤股肱动作得之震巽离目主视坎耳善听兑口能言艮鼻处嘿【目口阳也得天之气故动耳鼻隂也得地之气故静】所谓得是气而为是形也知效天之阳于卦为坎【水主知】仁效天之隂于卦为艮【山主仁】礼法地之柔于卦为离【火主礼】义法地之刚于卦为兑【金主义】所谓得是理而为是性也夫旣有是形具是理亦不能无是欲目之于色耳之于声口之于味鼻之于臭四肢之于安佚欲动情胜爱恶相攻而吉凶生于是圣人顺性命之理作易敎人以崇其徳以广其业仰观日月星辰之象寒暑昼夜之变俯察山川草木之形水火土石之化雨露风霆游气纷扰肖翘飞走庶物流形上下往来升降否泰由是协之以五纪正之以五事若易书诗春秋礼乐者圣人之所以弥纶天地之道而参赞化育者也









　　右四象八卦六节之图
　　夫四时之气由乾坤阖辟动静隂阳升降消息使之然也冬至隂极生阳夏至阳极生隂乾坤隂阳之合也秋分隂之中坤之阖春分阳之中干之辟冬夏二至隂阳合也春秋二分隂阳离也案图而观义斯可见是故揆之卦画验之天时以冬至前后各三十日为一节【小雪至大寒】春分前六十日为一节【大寒至春分】后六十日为一节【春分至小满】夏至前后各三十日为一节【小满至大暑】秋分前六十日为一节【大暑至秋分】后六十日为一节【秋分至小雪】六六凡三百有六十日外卦巽温干热震凉坤寒天地四时之正气也中央坎离艮兑四卦配为雨燠寒风天地四时之游气也游气纷扰参差不齐五者来备各以其时则百谷用成庶草蕃庑休征类应极备极无则百谷用不成咎征变见唯圣人在位致中和以成其位育之功则五事修而天人应感之防微矣
　　内经曰应天之气动而不息寒暑燥湿风火天之隂阳也人以三隂三阳上奉之应地之气静而守位人以五脏六腑下应之五运流行则有大过不及之差六气升降则有逆从胜复之变所谓静而守位者常为每嵗之主气一曰地气又曰本气凡一气所管六十日八十七刻半大寒至春分厥隂风木为初之气风气流行万物发生春分至小满少隂君火为二之气云云








　　右四象八卦六体之图
　　易曰乾坤成列而易立乎其中斯理也成之在人故人受天地隂阳五行之气以成形大抵一身同乎天地此图背阳腹隂头圆象竒窍隂象偶身半以上同乎天身半以下同乎地督脉阳脉也起于下极之俞并于脊里上至风府入属于脑冲脉隂脉也起于气冲并少隂之经侠脐上行至胷中而散故右象自巽中爻至干上爻象尻至顶督脉之行也自震中爻至坤下爻象胷至少腹冲脉之道也内经言背为阳阳中之阳心也【离为心火】背为阳阳中之隂肺也【兑为肺金】心肺居上其位高离兑之象也腹为隂隂中之隂肾也【坎为肾水】腹为隂隂中之阳肝也【艮反震为肝木】肾肝居下其位卑坎艮之象也脾者中州隂中之至隂故其位居中此皆隂阳表里内外相输应故以应天之隂阳也三焦有名无形谒道诸气灵枢经云上焦如雾漑灌诸经中焦如沤腐熟水谷下焦如渎膀胱潴水夫人能顺五气以摄生和五味以养身明五性以全徳循五常以行道则能参赞而成位育之功夫然谓之践形故曰人也者天地之徳隂阳之交鬼神之会五行之秀气也子程子曰世之人务穷天地万象之理不知反之一身五脏六腑毛发筋骨之所存鲜或知之善学者取诸身而已自一身以观天地此其义也










　　右四象八卦六脉之图
　　右图暑热燥三气通乎天从火也湿寒风三气通乎地从水也暑者阳之盛干也【干为大赤火之色也】热者火之化离也燥者阳之变震也【震为决躁燥之为也】湿者隂之盛坤也寒者水之化坎也风者隂之变巽也心肺包络在上属手经自午至亥六隂生于上从上而走下肝脾肾在下属足经自子至已六阳生于下从下而走上上以候外浮以候气下以候内沈以候血而诊法大要可知矣
　　夫寒暑燥湿风火天之六气也辛甘咸淡酸苦地之六味也手足三隂三阳人之六脉也人禀天地冲和之气受五行生化之形隂阳刚柔萃于一身通上下而为三才生气根于中命曰神机六气和于外六味养于内起居有时食饮有节然后能致其和而宅神气以为机发之主故身安而无病由夫利害牵乎外情欲耗其中然后六气六味始得以挠之而病生焉寒湿隂也寒伤荣病于下足经先受之热火阳也热伤气病于上手经先受之风为隂之阳善行而数变风胜肝肝主筋故拳挛而抽掣者风之为也燥为阳之隂善敛而收缩燥胜肺肺主皮毛故枯涩而皴裂者燥之为也气皆以味胜治之之法上者涌之下者泄之中者和解之虚者补之实者泻之不实不虚以经取之此其大法也其详则黄帝之书备矣今录此者以见易之无不通也








　　右四象八卦六经之图
　　汉翼奉闻之师曰天地设位悬日月布星辰分隂阳定四时列五行以视圣人名之曰道圣人见道然后知王治之象故画州土建君臣立律厯陈成败以视贤者名之曰经贤者见经然后知人道之务则诗书易春秋礼乐是也是故圣人作乐以象天制礼以配地乐由阳来礼由隂作礼乐者天之隂阳也易书诗春秋四时也四时和于上四敎行于国而礼乐兴矣【邵子易起三皇春也书起五帝夏也诗起三王秋也春秋五伯冬也】予闻之清碧杜先生曰易着礼乐之原书记礼乐之盛诗通礼乐之变春秋救礼乐之坏六经之道明而天人之道备矣是故易以道隂阳书以明政事诗以咏性情春秋以谨善恶律厯卜筮考验推测易之余也词赋颂赞歌謡讽刺诗之流也诏诰表章论议志疏书之裔也传述纪载表志书题春秋之末也虽五运迭兴复有善作岂有能越是四者哉故夫崇礼尚乐居仁由义者先王之敎也反常易道索隠行怪者异端之害也是故六经之敎行则异端之害息三代盛世圣王之道明当是时岂有异端之害由夫经学晦而邪说诡行乃得骎骎乎其间呜呼学者其可不务其本而肆为纷纷之辩学之弗明为可叹也











　　右四象八卦六律之图
　　豫之象曰雷出地奋豫先王以作乐崇徳殷荐之上帝以配祖考王者功成治定三纲正九畴叙百姓和洽乃作乐以宣八风之气【立春艮为条风亦云融风春分震为明庶风亦云谷风立夏巽为清明风夏至离为景风亦云凯风立秋坤为凉风秋分兑为闾阖风立冬干为不周风冬至坎为广莫风】以类万物之情天地之气感而太和气至之应不爽时刻故造律之法先定中声以立其本以次递互损益相生终于十二而得三綂之义焉天开于子子为天綂积阳为天阳数始于一究于九九者阳之用故黄钟之律管长九寸三分损一下生林钟未未者丑之冲也地辟于丑丑为地綂积隂为地隂数始于二中于六六者隂之用故林钟之律管长六寸三分益一上生太簇寅人生于寅寅为人綂人者隂阳之交参于三合于八故太簇之律管长八寸八者伏羲氏之所以画八卦顺天地通神明者也三綂相通三正迭用阳律娶妻隂律生子六律六同歴辰十二还相为宫而其义为无穷矣【周官大师掌六律六同以合隂阳之声黄钟大簇姑洗防宾夷则无射阳声也大吕应钟南吕林钟小吕夹钟隂声也葢日月防于十二次而右转圣人制六同以象之斗柄运于十二辰而左旋圣人制六律以象之六律阳也左旋以合隂六同隂也右转以合阳同位者象夫妇异位者象子母本乎干爻者为六律本乎坤爻者为六同六律左旋而生同同为同位所以象夫妇六同右转而生律律为异位所以象子母间八而生所以象八卦旋相为宫所以象三才】阳道常饶自子至已阳之道也其管皆长隂道常乏自午至亥隂之行也其管皆短由是节之以五声长者声下短者声高下者重浊而舒迟高者轻清而剽疾宫为君君者主也居中以畅四方唱始施生为四声纲故声中于宫触于角祉于征章于商宇于羽【和平沈厚麤大而下者宫声也劲凝明达从上而下归于中者商声也圆长通彻中平而正者角声也抑扬流利从下而上归于中正者征声也喓喓而逺彻细小而高者羽声也传曰闻宫音使人温舒而广大闻商音使人方正而好义闻角音使人恻隠而爱人闻征音使人乐善而好施闻羽音使人整齐而好礼】宫为君商为臣角为民征为事羽为物【宫无为以覆物君之象也商有为而通物臣之象也角善触而难驭民之象也征出无而验有事之象也羽因时而翕张物之象也宫为君足以御臣商为臣足以治民角为民足以兴事征为事足以成物羽为物足以致用此其序也】本之以五行【金木水火土】揆之以五则【规矩权衡绳】正之以五事【貌言视听思】播之以八音【金石丝竹匏土革木】经之以八卦而天施地化人事之纪备矣故夫黄钟之长十分为寸十寸为尺十尺为丈十丈为引分寸尺丈引五度审而长短定以之审量则黄钟之管九寸其中容秬黍千二百粒以为龠十龠为合十合为升十升为斗十斗为斛龠合升斗斛五量审而多少均以之平衡则黄钟所容千二百黍其重十二铢两龠则二十四铢【八卦二十四爻】为一两十六两为一斤【三百八十四铢六十四卦三百八十四爻】三十斤为一钧【万有一千五百二十铢二篇之防万有一千五百二十】四钧为石铢两斤钧石五权谨而轻重平矣故律者顺乎天地本乎隂阳应乎人伦原乎情性风之以徳感之以乐故民莫不同一而天下化成矣【乐书曰人受天地之中以生莫不钟五行之秀性五常之徳其化之也不过以五声之和达五常之性而已故闻宫音斯达诚实之心而为信闻徴音斯达恭敬之心而为礼闻商音斯达羞恶之心而为义闻羽音斯达是非之心而为智闻角音斯达恻隠之心而为仁夫如是则乐行而伦清外则耳目聪明内则血气和平移风易俗天下皆宁矣】

</div>
    <div class="pagination">
<a href="御制数理精蕴_page583.html">上一页</a><span>...</span><a href="御制数理精蕴_page579.html">579</a><a href="御制数理精蕴_page580.html">580</a><a href="御制数理精蕴_page581.html">581</a><a href="御制数理精蕴_page582.html">582</a><a href="御制数理精蕴_page583.html">583</a><span class="current-page">584</span><a href="御制数理精蕴_page585.html">585</a><a href="御制数理精蕴_page586.html">586</a><a href="御制数理精蕴_page587.html">587</a><a href="御制数理精蕴_page588.html">588</a><a href="御制数理精蕴_page589.html">589</a><span>...</span><a href="御制数理精蕴_page585.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
