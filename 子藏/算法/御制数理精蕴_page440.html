<!DOCTYPE html>
<html>
<head>
    <meta charset="UTF-8">
    <title>御制数理精蕴 - 第 440 页/共 595 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制数理精蕴 - 第 440 页/共 595 页</h1>
    <div class="content">






　　乾【乾】坤【坤】剥【屯】复【蒙】睽【需】家人【讼】复【师】剥【比】睽【小畜】家人【履】归妹【泰】渐【否】姤【同人】夬【大有】解【谦】蹇【豫】渐【随】归妹【蛊】复【临】剥【观】蹇【噬嗑】解【贲】坤【剥】坤【复】渐【无妄】归妹【大畜】坤【颐】干【大过】颐【坎】大过【离】姤【咸】夬【恒】姤【遯】夬【大壮】蹇【晋】解【明夷】未济【家人】既济【暌】未济【蹇】既济【解】复【损】剥【益】干【夬】干【姤】渐【萃】归妹【升】家人【团】睽【井】姤【革】夬【鼎】蹇【震】解【艮】未济【渐】既济【归妹】大过【丰】大过【旅】睽【巽】家人【兑】颐【涣】颐【节】颐【中孚】大过【小过】未济【既济】既济【未济　此以坎离十六卦所得于先天卦者而以后天卦序配之】
　　六爻用四位坎离主之也每一卦取中四爻而以互体观之成十六卦毎卦有四卦则六十四于圆图视之则一二三四五六七八在方图则横截乎天地之中坎离之所以生物也【在天地间则山河两戒在人则督在二脉之象】
　　上经干二坤四剥三复三睽二家人二姤一
　　夬一解二蹇二颐一大过一归妹三渐三
　　下经姤三夬三蹇二解二未济四既济四复一剥一渐一归妹一家人二睽二大过三颐三干一
　　此十六卦惟乾坤之体不变而既未济之体相交温公曰始于纯终于配天地之道也故易始于乾坤终于既未济而濳虚性图先列十纯最后五配也
　　系辞曰其初难知其上易知本末也初辞拟之卒成之终若夫杂物撰徳辨是与非则非其中爻不备初上为事之本末故无位中爻谓二三四五即坎离用四位之数也四位在卦为元亨利贞之四徳在蓍为六七八九之四象
　　易六十四卦互体成十六卦而六十四剥复皆成坤夬姤皆成干丰旅皆成大过涣节皆成颐八卦统而不对余五十六卦仍以飞伏升降为二十有八对也易明卦不变者八上经有六下经有二暗卦变者八亦上经有六下经有二互体不变者八虽与明卦同上经有二下经有六乃明卦相反盖明卦者八卦用六爻乾坤主之为天之用故不变之正上用六而下用二也互体者六爻用四位坎离主之为地之用故不变之正上用二而下用六也





















　　先生曰乾坤七变是以昼夜之极不过七分也艮兑六变是以月止于六共为十二坎离五变是以日止于五共为十震巽四变是以体止于四共为八若以一卦当一变共得二十二卦一百三十二爻合之四十四卦二百六十四爻则实用之数也
　　先生曰日有八位用止于七去干而言之也月有八位用止于六去兑而言之也星有八位用止于五去离而言之也辰有八位用止于四去震而言之也指干兑离震也又曰日有八位数止于七去泰而言之也日去泰则月去损星去既济辰去益指坤艮坎巽而言之也此明日月星辰所得之位各有数也北方不用于此方图可见矣在爻则除一百二十者一年十二月自开物至闭物用八月之日不用四月之日也在数则天除五十者五之足数故太衍之数五十也地除八十者八之足数故十六位之衍数八十也八卦之变以卦爻言数八卦之位专以数言变天也位地也变者乾坤之用位者离坎之用也
　　日去干月去兑星去离辰去震者各存其本也日去泰则月去损星去既济辰去益四者交卦兼存天地之本也夫日月星辰在天则自存其本者天以独运无待于地也在地则兼存天之本者地偶而生必资于天也交卦者九数也万物以阳为本存九者用之常不尽故易言六者六六三十六言七者七七四十九言八者八八六十四交卦用九止于八九七十二而无九九之数也太元以八十一为首数而一日之防止用七十二者亦此理也干用七兑用六离用五震用四自圆图言变巽坎艮坤敌用者天统乎体地配天也自方图言位巽坎艮坤尽用者地分乎用天用地也地之巽坎艮坤八位用之皆尽者生物之数小数常盈也然实用之数于三百五十二犹去其八十八者亦存本之义用终不可穷也
　　干四十四【除二】余四十二　坤一百【除九】余九十一【共一百三十三】　兑五十二【除七】余四十五　艮九十二【除十七】余七十五【共一百二十】　离六十【除十五】余四十五　坎八十四【除二十四】余六十【共一百五】　震六十八【除二十六】余四十二　巽七十六【除三十】余四十六【共八十八】
　　干兑离震总除五十用一百七十四巽坎艮坤总除八十用二百七十二
　　日用一百三十三者天包余闰之数也一年得闰百三十三时十二年得闰百三十三日则气之盈得六十三朔之虚得七十故动植用数布于卦气图每两位用百三十三也月用百二十者自寅之中至午之中四会之数也星用一百五者自夘之初至午之中之数也辰用八十八者太阳少阳太刚少刚太阴少阴太柔少柔八象之数也先生曰月自兑起者月不及日之数故十二月常余十二日也日主年月主月星主日辰主体月不及日星又不及月辰又不及星故合二卦十六位之数自百四十四而递减由干泰之本数十一以至震益之十七则用卦数五十六余七十四则天之天地自用之数也日用百三十三月用百二十者气盈朔虚非月所自用也星用一百五者月自专其月星计一日之数冬夏昼夜相侵以二分为正故上去寅之半下去戌之半其余半之则一百五也辰用八十八又不及星则物数也日用百三十三合之则二百六十六也【二百六十四为实用之数犹不尽余分】月用百二十合之则二百四十也【开物于寅中闭物于戌中】星用一百五合之则二百一十也【日出于卯入于酉昏晓不生物而不用此运数也故应河图之数一百五数足则为百六之会二百一十数足则为三七之厄卦气图开物于寅自惊蛰始至夏至实一百五日则以阴侵阳故上去半月】辰用八十八四之为三百五十二应乎巽坎艮坤之全数去一用三即动植本数也
　　先后天四象数
　　先天以八十八数而为之八卦之象者阳刚四十阴柔四十八也后天以四十九蓍而取爻之四象者用其阴柔之四十八其挂一之蓍以当阳刚之四十则虚三十九矣三十九者律数之半也先天天也所主在卦则地也后天地也所主在爻则天也先天天匹地全用阴阳刚柔之数故八象俱见后天天役地独用阴柔之数故止见四象而暗蔵四象也后天以四十八蓍取四象去其三四五六之竒用其六七八九之防为去其十八用其三十又四之则去其七十二用其百二十又偶之则去其百四十四用其二百四十亦经世以二百四十为开物一百二十为闭物二十四为闰数之理也总之八分之中用其四十八之五去其四十八之三者乾坤不动六子迭见用者常五不用者常三也先天阳刚四十又四之而百六十去四十八用一百十二为每一十而去三用七阴柔四十八又四之而百九十二去四十用百五十二为每二十四而去五用十九总之四分之中用其八十八之三去其八十八之一者天以一变四用者三不用者一地以一变四用者三不用者一在天地则各存其本交而生物则互存其本也先天全数比后天三十二为十二分而用其十一者后天用二六专主辰而用之先天用五六兼日辰而用之也后天以挂一之蓍即当阳刚之四十蓍防八用挂一八蓍即当三百二十以合三百八十四通为七百有四则先天全数三百五十二之两也是故后天用八卦而有挂一之蓍先天无挂一之蓍而用至十六象也先天之象数日月之变用四十二用数六变而十二用二百五十二而五百四则存其二百也体数八变而十六用三百三十六而六百七十二则存其三十二也物数用六十六又四之而二百六十四则八象之数存其八十八也日月之变用至十六象物数止用八象者天地用全人物用半也　总一千七百六十用一千四百四十存三百二十即后天挂一不动所当阳刚之蓍策也
　　干兑离震天之四卦当阳刚之四十坤艮坎巽地之四卦当阴柔之四十八天以一与地故震属天而为坤之用所以震无防者阳在地故不见也地以一奉天故巽属地而为干之用所以巽无策者阴在天故不见也干得巽之十二是为十二辰以其阳刚三十交之乃成十有二月坤得震之十是为十日以其阴柔三十六交之乃成三十六旬十二月三十六旬皆当一朞之日为周天三百六十度者天之体也震无策虽不为干之用实为干之本巽无防虽不为坤之用实为坤之本是故先天方图震用四位得数四十二正合乎干兑离巽之数巽用四位得数四十六正合乎坤艮坎震之数者阳自震而生阴自巽而生也若以后天言干为主而用巽离兑乃得数四十六坤为主而用震坎艮乃得数四十二也震巽皆体数也体中自分体用则阳为用阴为体是故震有八位得数六十八用其四位之数四十二进为四十二卦得二百五十二爻为用数之六变无非用也去其四位之数二十六则五六七八者地四卦之数为用中存体也巽有八位得数七十六用其四位之数四十六进为四十六卦得二百七十六爻为体数之用而加余分无非体也去其四位之数三十则六七八九者四象之用数为体中存用也夫天地万物未有不存本而能不穷者震巽为天地之体尽用八十八者以其先存八卦八七五十六也七者天体之赢也动植之数用六十六者震巽之体散而为物又存其一分以为本也老阳之策三十六总四象而百四十四九其用策而半之得百三十五则自然去九少阴之策三十二总四象而百二十八八其用策而半之得百有二十则自然去八少阳之策二十八总四象而百一十二七其用策而半之得一百有五则自然去七老阴之策二十四总四象而九十六六其用策而半之得九十则自然去六夫四六四七四八四九者后天四象得体之数也均之而各得三十者后天四象致用之数也体者有四四用者有三五用之于体去其六七八九则十六而用十五者各存其本用之不尽数之自然生生不穷之道也合两卦体数二百四十用数二百二十五故律吕图每位二百四十字而唱和俱无者十有五字也数者地也而用九者阴自九而消故卦数图每两位得一百四十四数者十六之九也爻者天也而用六者阳自六而长故爻象图每两位得九十六爻者十六之六也九者老阳也六者老阴也七与八则阴阳进退之间也是故后天四象之策比先天两位之数以爻象图之数凖之则七之策多十六八之策多三十二九之策多四十八者自六而愈进也以卦数图之数凖之则八之策少十六七之策少三十二六之策少四十八者自九而愈退也夫后天四象体策比先天卦数九者得其全而用策去其九故先天乾坤用七位得数百三十三也八者已去十六矣用策又去其八故先天兑艮用六位得数百有二十也七者已去三十二矣用策又去其七故先天离坎用五位得数一百有五也六者已去四十八矣用策又去其六故先天震巽用四位得数八十有八也此先后天之合也然后乾坤用一百三十三震巽用八十八又各去其二者七八为用中之体九六为用中之用体则无用必存本九六各去其二者于用之中又存其本也四象存七八九六者自存其本也九六又各存其二者存二气之本也自存其本者大物之体又存二气之本则生物之用也是故百三十三与八十八在皇极经世皆为动植之数也











　　干以九变生一子七九六十三而穷故得七子自干每降至得一子而止若干七子兑六子离五子震四子巽三子坎二子艮一子即以一卦为一子共二十八卦一百六十八爻偶之五十六用卦三百三十六爻则六七四十二而八变之数也若以卦数言干七子四十二数兑六子四十五数离五子四十五数震四子四十二数巽三子三十六数坎二子二十七数艮一子十五数其变其通得数皆然总二百五十二则用数之用也合变与通五百有四以方图观之左右各二百五十二飞伏迭见则半用半不用也天道穷于六兼余分不过乎七其三百六十以十分之而用其七则二百五十二也是故三百三十六者天统乎体八变之数二百五十二者地分乎用六变之数爻为天数为地也











　　干七子坤六子兑五子艮四子离三子坎二子震一子其变其通爻数卦数与前数皆同别出此一义者前主干言之以明坤以全阴而无子此分乾坤言之以明巽以过刚而无子体数八变而十六用数六变而十二半以前独主乎天半以后则兼乎地也先生曰极南大暑极北大寒故南融而北结物之死地也又曰地之南北不生物而中央生物以圆图观之巽坎艮坤地卦也巽在南过刚而无子坤在北全阴而无子皆不生物者也所以地生物之数取天之一百八阳地之一百八阴又取地之艮坎四十阳共二百五十六数而巽之二十八阳与坤之十二阳皆去之而不用也













　　先生曰干为一干之五爻分而为大有【变五爻为隂其余仿此】以当三百六十之数也干之四爻分而为小畜以当十二万九千六百之数也干之三爻分而为履以当一百六十七亿九千六百一十六万之数也干之二爻分而为同人以当二万八千二百一十一兆九百九十万七千四百五十六亿之数也干之初爻分而为姤以当七秭九千五百八十六万六千一百一十垓九千九百四十六万四千八京八千四百三十九万一千九百三十六兆之数也是谓分数也分大为小皆自上而下【自上而下是自大消而为小之理言非以上下之位言长数自下而上同】故以阳数当之一生二为夬当十二之数也二生四为大壮当四千三百二十之实数也四生八为泰当五亿五千九百八十七万二千之数也八生十六为临当九百四十四兆三千六百九十九万六千九百一十五亿二千万之数也十六生三十二为复当二千六百五十二万八千八百七十垓三千六百六十四万八千八百京二千九百四十七万九千七百三十一兆二千万亿之数也三十二生六十四为坤当无极之数也是谓长数也长小为大皆自下而上故以阴数当之所谓分数长数者有地之后气寓于形气先至而形后应之气为阳形为阴阳先分之以立【按先生曰至阳先分之以立共四百余字永乐大典本及宋本误作八卦子数图图説下接干七子云云今依明费宏本改正】其大限阴乃长之以充其细数阳分则虚虚为隂故自上而下阴长则实实为阳故自下而上此盖阴阳并行相为终始天以一三五七九而造始地以二四六八十而续终所为干知大始坤作成物者也太极判为乾坤干阳也而阳中自有隂阳坤隂也而隂中亦自有阴阳是故以一年观之自坤变干自干变坤皆先由天变其气而后地应其物天变其气分大为小自上而下也地应其物长小为大自下而上也先生自干而取数者盖万物本乎天宗于一也今复自隂中生阳兼举两端以明之乾坤者大父母也各当数之一复姤者小父母也各当数之十二六隂纯而为坤十月时也天地间混为一隂阳生于子剥始得一阳剥即复也在阳为一在数为十二十二月进一位为比而分二阳长数继之至观而二阳之数始足正月又进一位为豫而分四阳长数继之至否而四阳之数始足二月又进一位为谦而分八阳长数继之至遯而八阳之数始足三月又进一位为师而分十六阳长数继之至姤而十六阳之数始足四月阳进而极为复分三十二阳地应其物以至纯干则天地间混为一阳自五月隂生之后来分此一阳而已故由干变坤其数其象其理亦莫不然夫一元在天地间犹一年也以一年观之一元之事可见矣阳生坤中隂生干中隂阳三变成体之初也故一变得一卦二变得二卦三变得四卦共七卦而已阳自谦以徃隂自履以往隂阳三变致用之后也故一变得一位二变得三位三变得四位共五十有六卦是故隂阳之行其初三变仅当四之一变而四变仅当五之一变五变又仅当六之一变盖用愈广者施愈博施愈博者数愈倍理势然也















　　天自临以上地自师以上为天之天地之天之元防运世数天自同人以下地自遯以下为天之地地之地之年日月辰数天自干至临地自姤至师一百九十二防去干与坎则百八十防天自同人至复地自遯至坤一百九十二策去离与坤则百八十策一元三百六十运一运三百六十年消长迭用各得其半故经世大小运止用其半数也年数即运数地数即天数然运数统其大年数分其细天数属隂阳之阳各当元防运世之数地数属隂阳之隂各当年日月辰之数既有运有年又分天分地一数析而成四故自九十七数之变言之临当九百兆同人当二万兆师当七千沟遯当二十三万沟之数也天自贲以上地自艮以上为用数者二百七十六也八卦爻数三百八十四去其干坎坤离故用数三百六十六位爻数二百八十八去其干与坎离故体数之用二百七十此多六数者阳去离隂去坎存干六策以当余分也天自明夷以下地自否以下为交数者交数主刚柔而言故存复以为主自明夷至颐而入自否至坤而八也八之中细别而言则交数四无数四合之则皆交数也天自震以上地自晋以上为有数者有数主干而言故自晋至姤二十七自震至夬二十七兼干则五十有五也卦数八八六十四各存一为本则七八五十六者三百三十六为十一月而加余分之日也五十四者三百二十四为十一月而除小月之数也五十五者三百三十为十一月之足数也天自益以下地自豫以下为无数者无数主坤而言故自益至复自豫至剥各四卦则无数之八也【其羣数皆用九十而数之变九十七数见于极数中】

</div>
    <div class="pagination">
<a href="御制数理精蕴_page439.html">上一页</a><span>...</span><a href="御制数理精蕴_page435.html">435</a><a href="御制数理精蕴_page436.html">436</a><a href="御制数理精蕴_page437.html">437</a><a href="御制数理精蕴_page438.html">438</a><a href="御制数理精蕴_page439.html">439</a><span class="current-page">440</span><a href="御制数理精蕴_page441.html">441</a><a href="御制数理精蕴_page442.html">442</a><a href="御制数理精蕴_page443.html">443</a><a href="御制数理精蕴_page444.html">444</a><a href="御制数理精蕴_page445.html">445</a><span>...</span><a href="御制数理精蕴_page441.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
