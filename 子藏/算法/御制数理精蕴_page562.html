<!DOCTYPE html>
<html>
 <head>
  <meta charset="utf-8"/>
  <title>
   御制数理精蕴 - 第 562 页/共 595 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   御制数理精蕴 - 第 562 页/共 595 页
  </h1>
  <div class="content">
   天原发微篇目名义　　　　明　鲍宁　撰太极○摠天地万物之理而得名鲁斋云虽涵隂阳动静于其中而不杂隂阳动静以为言防净精微不涉纎毫人力其措辞命意不与下二篇相杂者此也
　　动静○有太极则有动静太极理也动静气也理乘气而行万化之源也
　　静动　其立意与上篇动静不同从造化流行一歳之终而复始説起葢动静自元起静动自贞起是也
　　辨方　言造化起于北方隂终于子半阳生于子半也虚谷谓亦前篇主静之意鲁斋谓彼言天而此言地实有不同也
　　浑　言天行健其气无涯阳得兼隂故摠天地言之也
　　分二　动静分为隂阳也
　　衍五　隂阳衍为五行也
　　观象　两仪生四象此摠言其纲也
　　太阳　太隂　少阳　少隂　此以四象分言也举其要言之在易为七八九六在天为日月星辰在地为水火土石推而广之葢无物不然也
　　天枢　北辰居中不动旋斗杓于外以建四时齐七政有人君之象也
　　岁防　日月之行一岁十二防以一岁之数推一元之数即邵子经世书所衍之妙也
　　司气　一年有四时八节十二月二十四气七十二也
　　卦气　出焦京所传以四卦配四时六十卦配三百六十五日四分日之一扬子云之防邵子之先天皆有合乎此也
　　盈缩　一朞之日以二十四气计之而有余以十二朔计之而不足故置闰以定时成岁也
　　象数　明河图洛书自然之数示易范之所自出也先后　伏羲易先天也文王易后天也孔子十翼兼先后天也圣人先天而天不违后天而奉天时与道为一也
　　左右　言左旋右旋天道日月一也河图洛书二也先天图三也
　　二中　天数中于五地数中于六二中数流行天地间得其中者则正而吉也
　　阳复　五月一隂生即剥去一阳至十月六阳剥尽十一月而一阳复生曰阳复者喜之也
　　数原　数出于气虽有万变然以理揆之则其原一也
　　鬼神　举其要言之即二气之屈伸徃来者也分言之大传始説幽明次説死生末説鬼神之情状葢有未易穷究者上蔡谢氏云须是将来做个题目入思议始得是也
　　变化　在天地有隂阳之变化在人有气质之变化气质之变化从学问中来始乎为士终乎为圣人也











　　天原发微篇目名义
　　钦定四库全书
　　天原发微问答节要　　　　明　鲍宁　撰鲁斋着天原发微二十五篇虚谷一一辨析其义前后问难凡数十札鲁斋皆有答辞原本分作三卷今本去烦削瑕纇间采要义附入各篇条下复选其文理明粹足以啓发人者録作一卷庶后学观之有以知二先生用意之不茍云鲍宁题
　　问曰冲漠者论周子太极无极取程子冲漠无联万象森然巳着十字为证此一叚本易有太极周子无极又引邵子心为太极道为太极之下引游氏所谓寂然无思万善未发是无极也此心昭然灵源不昧是太极也西山真氏曰喜怒哀乐未发浑然一性而已无形无象之中万善毕具岂非无极而太极乎末释易有太极一叚尤佳足以破陆象山兄弟之彊辨有功斯道不少也答曰易有太极而周子言无极只是无形而有此理古今言理学一大纲领也今止以太极二字分章而冠于二十五篇之首者正以其为万物之本虽涵隂阳动静于其中而不杂隂阳动静以为言洁净精微不涉纎毫人力所以措辞命意不敢与下二篇相杂者此也
　　问曰道为太极心为太极邵子语也太极有理而无形朱子语也或问予今以器对道言气对理言又以命性心对形质言得无多命字性字否予答曰道与理互言之大言之为道精言之为理命乃维天之命于穆不已之命非死生贵贱夀夭之命一以理言一以气言予所云命理也性有天命之性气质之性予以性为太极指天命之性也心有道心人心有已发之心有未发之心予所指道心也未发之心也道理命性心皆无形迹方所声臭可求皆太极也所从言异耳
　　答曰邵子曰道为太极朱子谓道指天地万物自然之理而言愚谓道即太极也今曰为者葢言天道流行所以赋予万物而为之太极也又曰心为太极朱子谓心指人得是理以为一身之主而言真氏谓万物总防于吾心以此而应万变各适其当又为一事一物之太极矣斯言得之下系曰形而上者谓之道形而下者谓之器上系曰一隂一阳之谓道朱子曰隂阳便是器道便是太极今先生序起处便云太极非物也物器也有道焉物气也有理焉物形质也有命性心焉辞不费而意味足如群蛰久闭之后半夜劈初一声之雷轰轰自九天而下闻者莫不苏醒也竒哉竒哉中庸曰维天之命于穆不已天之所以为天朱子曰天命即天道也又曰太极之动静是天命之流行也此命以理言而不以气言非死生夀夭之谓命矣子思子曰天命之谓性此则纯是天理非太极而何若夫气质之性乃此理堕于人之形体中或晦或明已非天命之本然矣至于人之一心即又统天命之性以为之主人而无心心而非道则何以应万事之变而使之各当其理此邵子所以曰心为太极也然心者虚灵知觉之物虽无方所可指而有形便有气谓之道心乃是理义上发出来底若谓心为太极也须玩味为之一字始得且心感物而动始有人心道心之分精一执中皆是动时工夫以道心为性以中为未发者皆误也又垂教曰太极是道如何又是理如何又言命性心又自解曰天所赋为命人所受为性而心所以尽性至命皆太极也此语始有归宿矣愚又举程说以证之曰天道流行赋予万物是之谓命万事万殊各有天然之则是之谓理人得是理以生谓之性是性所存虚灵知觉为一身之主宰是之谓心实则非二也然则太极也道也理也命性心也可一以贯之矣
　　问曰道之大原出于天此一句董子语疑尚有病道太极也未有天先有道既有天道在天中及有地道在地中至于有人有物则道亦不离人物之中故曰一物各具一太极邵子曰太极已见气也亦有病谓太极已见气则太极有迹矣谓道之大原出于天此语不敢引用如此则道在有天之后矣皆恐未安
　　答曰易干凿度云太极未见气太初者气之始太始者形之始太素者质之始此四句者同论天地之前天地之始此云太极未见气今邵子却云已见气愚谓邵子见识精到决不道此恐是传写之间误未字为已字耳未可知前已辨之矣又曰道之大原出于天天不变道亦不变此董子告武帝防中语也愚谓此个天字恐是指天理之总处而言孔子所谓性与天道中庸所谓天命之谓性朱子所谓太极之动静是天命之流行此天即理也便是太极为万化之大原处来教疑其有病某也未敢奉命
　　问曰冲漠也动静也静动也此三者天下之大议论也谨之谨之其为序也渠容易言
　　答曰冲漠者太极也天地万物人伦万化无一不系于此动静者阳动隂静也太极由此而行天地万物人伦万化亦无不系于此静动者由冬而春而夏而秋太极随此而流行于一岁中也天地万物人伦万化亦无不系于此议论之大孰有大于此乎
　　问曰今先专论天之静动未说人之静动故引太所谓罔者虽两字却只是一个静意其云罔者有之舍而注曰有生于无者明之藏而注曰明以幽自藏亦大抵近乎老子之说老子谓道生一有生于无夫太极生两仪不是道生一太极本无极亦不是有生于无丝毫差而霄壤隔不可不谨也真西山读书记第二十卷极字条中辨析甚明老释之学说有说无俱不分晓不过于无则泥于有老子曰有物混成先天地生此近乎太极也而可以有物言乎此道也而可曰物乎佛氏因之亦曰有物先天地无形本寂寥又走衮入作用是性弄精防上去尤非吾儒之所谓太极至于列庄议论依仿太极则曰太易未见气太初气之始太始形之始太素质之始则皆涉乎太极已判之后见气见质见形而不见此理之本原矣岂儒者之言乎扬子之学以凖易魏鹤山甞以其象数取之三三而九与二二而四二四而八朱子亦以其晓数取之独有生于无偏主于静乃老氏绪论也执事所谓静动者有坤卦而后有复卦有冬而后春有夜而后昼有贞而后元易固言之干静専动直坤静翕动辟程子又有云不専一则不能直遂不翕聚则不能发散
　　答曰太罔者有之舍注云有生于无者明之蔵注云明以幽自蔵此又宋范之徒不善为注而失其防矣今尽削之而后可孟子引阳虎为仁不富之言虎何人哉人非而言是君子取之况于乎愚取罔二字而释之曰罔者有之舍冬至以后是也罔如以虚器而藏乎物之实天地闭塞而成冬敛藏阳气于九地之下而不浅斯之谓舍也者明之藏大雪以前是也阳明之气生于子而盛于已隂之气生于午而炽于亥冬者藏也昔为阳明而散为光风霁月者今为隂晦而藏于幽崖寒谷也君子之闇然而日章造化之功成而身退【宁按闇然日章是言罔功成身退是言】是或一道罔自是两义张氏曰当为北罔当为中如人之背罔如背之心罔亦不是一个静意当动极而静之初罔当静极而动之初罔是包涵一个动与静在中而未露也削去其注而鍜链其辞则查滓不留而本真见矣曰正固曰朔易曰罔曰蛇曰静动葢有如磁石引针而胶漆莫解也又曰佛氏因有物无形之语又滚走入作用是性弄精防上去非吾儒之所谓太极列庄论议依仿太极则或曰太易或曰太初又曰太始太素则皆涉乎太极已判之后见气见形见质而不见此理之本原老佛之徒言无则过于无言有则过于有全与儒者不同此段引用皆已从佛老区穴里做将来所以知其病祖而欲防其本塞其源也若昌黎公辟佛止从皮鞟外辟之知佛为世法之害而不知佛之病祖一旦至海上遂为大颠屈得头低吾儒之学所以要造其极不徒在言语文章必须知道而后可使本根耐固不为邪説动揺识其窟穴处从而敺之则彼自屈服而易为力矣西山真氏曰自周子以前凡论太极皆以气言庄列是也此邵子太极已见气也之语所以不敢引也孰知太极之为理而非气也哉吾今而后知先生之粹于儒学而视佛老为赘疣矣岂不快哉
　　问曰王弼曰天地以本为心者也凡动息则静静非对动者也雷动风行运化万变寂然至无是其本矣故动息地中乃天地之心见也若以有为心则异类未获存矣予断断然非之曰此老氏之说也按易乾卦之彖传曰乾元者始而亨者也利贞者性情也朱子曰元亨是动发用在外利贞是静而伏藏在内又曰性情如言本体元亨是发用处利贞是収敛归本体处又曰天地之心别无可做只是生物而已又引硕果不食而为説曰到冬时若无生意矣不知却收敛在下每实各具生理便见生生不穷之意朱子明言天地之心与生生不穷之意如此而辅嗣乃云寂然至无是其本矣如此则是死杀了天地之心木实草子之在地中者冻而至死乎既无冻死之理则是有生生之意有生生之意则是天地以生物为心其谓若以有为心则异类未获存矣恐当一笔勾去之不然则存而辟之
　　答曰辟王弼之静近乎老其说曰天地以本为心动息则静静非对动寂然至无是其本矣又以一隂一阳为无隂无阳尤为谬戾此则佛老谓清净则天地归之意史氏斥之以为王何之罪浮于桀纣其来久矣先生辟之之严其又孟子辟邪説之心欤侯喜服矣然则辅嗣之说正所谓静而无动物也寂防也岂知天地之心某前引其説却不敢尽以予之合周程邵王四説而听学者之自择则非専取其静矣今谨如来教述其説书于后以辟之曰辅嗣之説老氏之説也其曰寂然至无天地生生不息岂无也哉其曰静非对动则是死杀了天地之心木实草子与根之在地中果无阳动之意则将尽冻而至于死乎硕果在地萌芽在核即一果之防而天地之心见矣乌乎静或者曰静中有动固也然斯时也龙蛇蛰藏草木归根孰见其为动者愚曰不然万物収敛生意藏宿于心身若死而心则活矣是乃不动之动藏乎其中而人不见其动耳必如此説而坤复动静之意始圆不然人但见其形静而不知其中有动者存则易流入于辅嗣之説朱子曰元亨是动发用在外利贞是静伏藏在内愚曰谓之伏藏在内果何物也即昔日之阳动于外者今而伏于此故曰利贞者性情也言性而带个情便有动意此即天地含生之心以此见寂然至无不谓之妄而何虽然动不自动必自静来吾儒亦不可因辅嗣而以静为讳也
　　问曰扬子云之学某颇不取其所谓爰清爰静惟寂惟寞近乎老氏之学故立于哀平衰乱之朝王莾簒弑之际而不能去其所谓太者拟易卦之字义乃是厯法取一歳三百六十日之昼夜为賛为测易之卦有内外贞悔又有乗承比应互反飞伏揲蓍则有七八九六之变如太一定死杀硬本未可拟易之奥良以其学偏于静有见于易坤之柔而昧乎用六之利永贞故终其身能柔而不能刚其言已差其立朝不足法所着太世间无此亦可据愚见不若専取周子主静立人极之説为佳
　　答曰扬子云之为人朱子纲目书之行不足取久矣先儒谓其捐弃世故一禅内学似今世所谓不通世务之儒相似然太之作古人亦多有好之者如马公邵子是也又不可以一眚掩其美栁子厚文亦是如此
　　问曰辨方者谓造化以北方为首朔易二名蛇二物罔二义人身二肾以明冬至子半旧年新年分一月而二之亦是前段主静之意某谓执事之学称扬子云者多而参以邵子隂阳之间之见然攷之先天图万化生于子复卦之下惟震之一画见天地心静不终静静为动根动静静动间不容髪执事谓合王周程邵数説观之是也然王弼与正义不是吾儒学问终可疑答曰辨方之意似与静动相连实不然也彼言天而此言地也若合而不分则四方上下前后左右又似无星之秤无寸之尺矣此所以不容不别作一义以申之中虽分用扬子云语只是形容题目却不把作正用
　　问曰分二者谓隂阳也衍五者谓五行也皆周子通书之衍义也
　　本章详矣兹不赘
　　问曰观象者以日月星辰为四象也似与朱子具载邵子画卦次序老阳少阳老隂少隂不同四象之初止是隂阳老少揲蓍则有七八九六在天为隂阳太少在地为刚柔太少而隂阳太少不止日月星辰在一嵗则春夏秋冬暖热寒凉在一日则子午卯酉旦昼暮夜前辈不识画卦次序不晓隂阳老少四象但谓两仪为天地【两仪只是一隂一阳两个仪两画是也象者拟左阳右隂画在地上耳】天地生四象为日月星辰而已
　　答曰所谓刚柔隂阳老少之象天地间事事物物皆有之人之自少至老时之自春至冬日之自昼至夜木有根本枝叶花有开谢收结莫不皆然特以其在易象者举其防而在天象者示其着尔先生以在天在地在一岁一日言之其得之矣
　　问曰天枢当只是北辰今观所着维北有斗至万象森列八句却只説北斗注中有曰魁一星为天枢谓北斗至其空后方引程子曰北辰自是不动朱子曰北辰北极天之枢也此却非北斗天枢只是一物不是两物欲望改定此章先只是北辰居所而众星拱之末后却説北斗尔雅防中谓北极谓之北辰者极中也辰时也居天之中人望之在北因名北极斗杓所建以正四时故云北辰论语云为政以徳譬如北辰是也如此则辰也斗杓也常相向者也古谓北极即是北辰至朱文公方攷见北辰在北极星内一度半辰无星也尔雅防谓斗杓所建以正四时故谓之辰亦佳望修润分晓
　　答曰天枢当只是北辰今所着云维北有斗以下八句只説北斗注中又谓魁星为天枢及后空处方引程子朱子以说北辰为天之枢此髙明之见洞烛其失而救之也第不知北辰名天枢而北斗第一星曰魁亦名天枢何也岂北斗与北辰之在天皆为天之枢纽而不可易故相同乎北辰居中不动固矣而天官又曰斗为帝车运乎中央何耶皆所未喻某述此章时失于匆未曽仔细校勘所以误也去冬求教时将谓先生髙以天下之学不肯屑意于此今乃恵教而加以精核后学之福也愚少见豫章罗君箕山闵公伯冶胡公自言知天云北辰不是北斗北极五星极星在四星间辰星又在极星之内今夜有云不见何时当为拈出庚申至今三十余年悔当时不问其详今看先儒纸上所谈终未分晓兹防赐教曰北极谓之北辰人望之在北因名北极耳又举尔雅防曰斗杓所建以正四时故云北辰如此则二名又相杂矣既谓之斗杓又谓之北辰可乎诚所未喻又曰如此则辰也斗杓也常相向也果如此论则相向之状若何斗杓而向北辰则不指十二辰而指天心北辰而向斗杓则辰又无迹可验愚不能决更求师指朱文公谓北辰在北极星内一度有半然被蔡季通问云极星只在天中东西南北皆取正于极而极星皆在其上何也文公无以答去后思之却云只是背坐极星极星便是北而南则无定位如何如何
　　问曰京房卦气子因之为太子太邵子因之为经世经世精于太太精于卦气执事之言是矣然愚见终不以为然记得前朝厯必书坎震离兊与夫辟公卿大夫之名于厯中七十二亦书之今厯皆去之惟于一月之首书六耳焦氏易林今传于世一卦变六十三卦四千九十六占其辞甚率神其説者以为占必有验然京房得之以杀身子又以艰深文浅易为太亦终至于败名京房之病在于泥数而昧理子之病在于学老氏之静而不知动邵子髙矣妙矣然开物闭物之説不亦小待天地乎所以程子不肯学其数近世祝秘皇极音声数尤鄙俚自谓已知今日之事恐偶中也知道君子当付之黙魏鹤山最喜太有一长句想已见矣因又思之邵康节诗冬至子之半天心无改移一阳初动处万物未生时即冬至节十一月中阳已复矣六日七分之説必谓更隔中孚一卦六爻而后阳复如此则康节诗不可用也吾侪非好辨亦要分晓而已胷中一有滞碍则道理晦又记得蔡九峰书传闰月定四时筭数俱差与朱子语録不合曾下筭子一筭否
　　答曰太仿焦京卦气而作朱子已言之矣若邵子之学乃得之李挺之其传出于希夷有自来矣又有所谓音声之学乃自其家传伊川丈人得之其于扬子之书有以发邵子之独智而充广之矣吾观邵子与二程所交甚宻程子甞称之曰尧夫之学大抵似扬雄又曰亦不尽如之则于扬子之学信乎其深有所得矣故其每取扬子之説有曰洛下闳改颛帝厯为太初厯扬子云凖太初而作太凡八十一首九分共三卦凡五隔四四分之则四分当一卦卦气起于中孚故首中卦又云子云既知厯法又知厯理又云子云作太可谓知天地之心而诗又有内外天人之説天根而对以月窟卦气亦用六日七分其他黙防处尤多未易枚举是经世之作于太不无所助也而谓其学尽出于则不可某非深于者也亦粗识其梗槩而不忍弃耳彼蘓氏之易且不识性宜其不取太之儗易而谓其以艰深而文浅易易有竒一偶一而扬子云有□焉人谓其好竒字而怪也多载酒以问之岂知其多识先秦古书焉今观商卣所刻有作□作□一象天象地□象人其文已见于商岂子云所杜撰者字既本于古而数尤合于易人见其数以三起谓一生三而近于老也讵知太极函三为一而易干初画亦止有三焉由是推之三三而九三九二十七三其天三三其地四三其天五三其地六其为数也亦无徃而不与易合岂五千文之可例耶学虽未纯亦一竒也自先汉以来至今千数百年好之者不下一二十家今不暇述举其大言之如唐之大儒昌黎公尊之以为圣人之徒宋之大儒司马公甞凖之以作潜虚彼其功名在宇宙纉着在通鉴而其精神心术则寓于潜虚之一书今人才不晓其防又取而骂之当知康节之在当时与司马公相与至矣此书岂无自而作葢亦祖于耳一自莽大夫之书出于朱子而后诸儒始有议论而薄其为人先儒论之详矣为其止是深潜其思潜心于内如世之所谓书痴耳其学所以有体无用其潜于内者未必纯乎正所以动而行于外者未免易于差也其投阁其美新亦本诸此朱子既书之以为后世为儒而无节义之戒矣而其于间亦取焉亦道并行而不相悖也所以世之钜人絶徳间有好之者岂其胷中尽无斟酌而妄取之哉必有以也得非以其理之所在人心所同自有不可磨灭者郭璞术之至不足道者也吾儒所不齿既杀其身矣而其书犹传荀卿子天下之贱儒也既不识性又以其徒杀天下学士今其书犹在而无恙此何理哉取其善以去其不善也至于京房之易得之焦延夀延夀之在当时亦以此得名甞曰得我道以亡身者京生也既逆知其不令终矣而京亦竟以是杀其身其学若不足取矣然观其忠于告君而君不用则其心亦可亮朱子不咎其人而取之以衍易一卦而六十四推而至于四千九十六诚足以为易道之助也其他如欧阳氏之司天考朱汉上之卦气图又取之焉虽与易之本防不合而亦无害于理先生何絶之深也又诏曰今若以六日七分为是则十一月为冬至节于此时阳已复矣必谓更隔中孚一卦六爻而后复则康节子半之诗不可用也斯言诚是矣愚谓六日七分之説起于复卦七日来复之语按易稽览图云九月剥卦阳尽至十一月复卦阳来剥复中间隔坤一卦有六日七分举成数言故曰七日来复康节之诗正指此时而言也今稽之卦气序又谓隔中孚一卦六爻而后阳复似觉有异愚谓不然隔坤一卦者以每月辟卦论也隔中孚一卦者以十一月五卦未济蹇颐中孚复论也复卦既为十一月之辟一卦足矣而又以卦气序而分五者五亦复卦中之条目耳五六三十日加以三十五分始成一月之数以分朔气为内外一侯二夫三卿四公五辟公正当复之上卦之下更以复之六爻推之初九鹖鴠不鸣也六二虎始交也六三茘挺出也至六四六五则蚯蚓结麈角解是为冬至卦气起于中孚夜半子时厯法正在于此以五卦言虽曰中孚以辟卦言之则复之六四六五也中孚之外安有复而曰隔中孚而后复云者此分水泉动为上六一爻葢以复卦至此爻而终所以结筭十一月之辟卦云耳或者又曰复言七日而不言月遂举诗之一日二日以证之以为六日七分虽巧而于本防有碍愚又以为不然复止言日耳而今必求以月解之可乎复之一卦坤下为震震少阳也其数则七震东方日出之地也故得言日故曰七日来复取此为义耳如曰临以八月言临之下卦为兊兊为月其数少隂八故曰八月也所以临言月而不言日者以兊也复言日而不言月者以震也易之取义岂茍然哉今必求以日易月而为之辞其不愈入于凿乎敢以是质之明鉴之下然则卦气也太也皇极经世也以表言之是皆为步占之书耳而于厯不为无补以里言之则卦气近乎术太近乎道而皇极经世则贯理与数而一之数外无理理外无数故能举日月星辰水火土石皇帝王伯易书诗春秋洋洋乎天人之际内圣外王之道备矣是可以易言哉是可以京焦扬雄辈所能髣髴也哉
　　问曰卦气内引邵子诗若无扬子天人学焉有庄生内外篇击壤吟中不见此诗全篇以愚意味之邵子非真以美扬子庄子也盖借以自喻在我者学贯天人故能着为观物内篇外篇耳扬子云不识性则天人之学未为精庄子内篇碍理已多外篇则尤多碍理者泰初有无无有注泰初易説云气之始也似有大疵又曰太一形虚与礼记夫礼必本于太一又大不同曰性者生之质也只説得气质之性如伯夷死名盗跖死利同为伤生伐性如此则全无是非只要生不要死来教所作卦气义説序有云用舍行藏修身俟命罔不在中随时之义大矣此说未为不是但専守十月纯坤理防藏心于渊而已即道家金水之説也区区窃谓执事于扬子之学有所得故于静动一篇尤着力为説未若学孔子仕止久速各当其可时止则止何必纯坤之为据乎答曰扬子之前贤已好之不敢没其善扬子之失朱子已书之不可掩其过此天下万世之公是非前已评之矣程子曰汉儒之中愚必以扬子为贤第不合黾勉于莽贤之间畏死而不敢去是安得为大丈夫哉朱子又曰子云为人思沉防去思索如隂阳消长之妙他直是去推求某戊子冬甞作卦气义説本之焦京而辅以杨雄盖取其善隂阳而用之也岂取其藏心于渊而放其出处之谬哉虽至愚极陋之人亦知其为失身于莽而无坤六二直方之操矣吾侪读书为士胷中尚有耿耿存讵肯低首下心而为是贪生茍禄之为耶如卦气説序中所谓用舍行藏者岂曰一于退而已哉昔伊尹之耕于有莘也是藏也使上不遇汤亦终于藏耳上有汤矣而下若无尹之才尹岂求用哉惟上下交相遇而后可否则终藏焉可也严子陵上有光武为故人尚且必于求退岂其好静哉胷中自有竒见耳故曰君子难进易退也茍时不遇道不行西唐山中亦可授业也河汾水曲亦可讲道也依树为屋竹防为杯亦可徜徉也何必校书天禄食粟黄门丧其名节哉独不闻任永之盲乎独不闻杜微之瞆乎孔子曰用之则行舎之则藏孟子曰君子行法以俟命而已矣中庸曰君子而时中易曰随时之义大矣哉非孔子各当其可之谓乎时当尧舜而为巢由庶乎其可时当莽闰而为扬雄君子耻之故曰邦有道贫且贱焉耻也邦无道富且贵焉耻也以一岁观之自子至已六阳之月光风霁月之时也此臯防稷卨伊傅周召之徒得以行其志于其中又有复临泰壮夬干之别各有斟酌顺时而动可也岂可一于出自亥至午六隂之月晦否塞之时也此商山四皓竹溪六逸之徒隠居以求其志于其中又有姤遯否观剥坤之殊自分剂量相时以处可也岂可一于入邵子所谓皇帝王伯者是也三百六十各有其日望晦朔各有其月温凉燥湿寒暑代谢君子处之曲折万变又莫不与天之一时一刻一动一静相周旋观燕鴈之徃来而知进退验草木之荣悴而体吉防一六十卦气图中便如天地之运世变轮云之转以吾身处之以吾心度之同一机括此书盖有所感而作也岂曰规规焉放扬子云之步武而为是篇哉先生既有以教不敢隠而不言
　　问曰易曰复其见天地之心乎程子曰一阳复于下乃天地生物之心也先儒皆以静为见天地之心葢不知动之端乃天地之心也又曰复卦非天地之心复则见天地之心与周子邵子之説各不同周子于坤上说静専言静也邵子以坤复两卦言静动兼乎一静一动之间也程子于动之端言天地之心尤有功于学者矣第静非对动王辅嗣之説不然也寂然至无尤不然也动息地中乃天地之心见又大不然也如谓动息地中则生意絶灭龙蛇蛰而身亦死乎草木落而根亦槁乎天地以生物为心惟恐其不生也故阳气潜于土中震雷伏于地下皆生物之心也真西山读书记第十七卷天地之心一条先引易次引程子所言矣又次引朱子所言明注问王辅嗣説寂然至无为天地心如何朱子曰彼説非也若静处説无不知下面一画作甚麽又曰十月岂得无天地之心流行只自若又天地自有个无心之心西山复于其末引简在帝心帝乃震怒及人心天意等语而曰天本无心安得有意况于怒乎以其福善祸淫不少差忒若有意于怒焉耳朱子所谓无心之心学者所宜深体也论至此则辅嗣静非对动寂然至无乃老氏之説孔颖达正义不生而物自生乃附防辅嗣之説是不可不削之也不削之则存其説而辨正之不然是亦老氏之学矣
　　答曰复其见天地之心乎又辟王弼寂然至无以天地为心一段以静非对动不然也寂然至无尤不然也遂援引周程邵子朱子西山真氏之语説得痛快辅嗣可谓无所逃其罪矣兹不赘请以朱子无心之心一条为对可乎夫天地流行岂有心哉谓之有心固不可谓之无心亦不可谓其有心则凿谓其无心则邈凿则降殃降祥是有私意天有私意否乎邈则以天道为难知为善为恶者一付之茫矣谓天无心又可乎然则欲知天地无心之心即程子所谓旷然而大公物来而顺应者是也殛鲧兴禹岂舜殛之兴之哉殛其所当殛我无私怒兴其所当兴我无私喜是可以覩天地之无心矣无非寂灭也以理不以气气行而理亦行我有善而帝心简天与理契如磁石之吸鍼也彼有恶而帝震怒天与欲违如水遇火而必克也其简在也其震怒也非天有二心也人自有理欲之分故天亦自从而二之耳动于毫厘而应于影响孰得以窥其际此无心之心所以非辅嗣寂然至无之心也要必有主宰于之中者
　　问曰七日来复止是自午至子七月而阳复圣人崇阳抑隂故于夏至不言京房六日七分之説以为厯法则诚巧矣除四卦主二十四气余六十卦各得六日七分恐伏羲文王周公之易无是也六日七分而冬至阳复其余皆六日七分而交一卦恐于易道无相干涉汉上朱震子发独取之有汉上易图两大册其中卦气图可攷似当著论以明其不然譬之参同契借易以言铅汞于易本指不切也
　　答曰详味六日七分之防已着其説于阳复篇矣兹不敢赘魏伯阳参同契朱子所深取愚甞读之亦是一説未可少也
　　问曰大衍之数五十小衍则五大衍则十其五而为五十正义以十干十二攴二十八宿为五十乃郑康成附防汉儒之言恐不可取
　　答曰某作数原虽本大衍而推其起数则自动静中来河图洛书皆其祖也大易一部象数已言未言皆已灿然于中矣别当缴呈以求印证
　　问曰未脱藳三篇鬼神变化有定本可抄亦似难而易不知数原作如何説望了毕日示教并此全部大字作净本为佳小卜筮书留此可不必入二十五篇内也答曰鬼神有定本可抄然亦似难而易也愚则曰易而实难私窃以为人死曰鬼不是死了便去为鬼才气散即属隂耳鬼神亦如人之生于世也生于世者自有许多人生于天者自有许多气生于山川丘陵渊泽中自有许多鸟兽草木虫鱼而为羽毛鳞介不可一日息也然则生于幽明之中亦自有许多鬼神千变万化充塞宇宙者何限在天为日月星辰自是一类有风霆雨露之变在地为山岳河海自是一类有兴云雨出怪物之变在物为水火土石自是一类有海若山魑之变人有人之鬼神精气魂魄是也精气聚则为人魂游魄降散则为鬼矣康节谓人死复为鬼鬼死复为人与坡公所谓幽则为鬼神明则复为人者二先生之言又近佛老之説也如何如何未免于儒学转一步耳大抵鬼神不外隂阳隂阳无徃不在鬼神亦无徃不在也变化亦自隂阳中推出至于数原亦原于一隂一阳而生也微而毫厘丝忽大而正涧沟载精而道徳性命粗而日用饮食幽而鬼神造化之隠微显而日月星辰之度数皆莫逃乎此也理有许多数有许多相为对待可离可合可纵可横亦无徃而不相值也少俟毕功以求印证兹不缕缕云
　　续承示至小卜筮书论左传遇在二字遇为观变玩占在为观象玩辞良是执事长某一嵗考据精博辨析粹明不特年髙于某识见亦髙今之学者不特吾乡无之恐当世未必有斯人也
　　某下士晚闻道其于天人性命之学不以饥寒而辍僻处山林离去师友深以为忧今荷出爨下桐斵而之升之清庙与云门大卷者埓青萍长价此生何幸耶卜筮一书今借名筮学研几上卷筮原中卷筮议下卷筮验别当具呈求教
　　比日承令嗣来读所赐书灯下一再展玩乃知妙奥博不特知原而发微又将穷原而造微某戯谓被鲁斋出一大策问令某答策一道可笑也体用一原之原显微无间之微两个好字面又被鲁斋摘取竒矣竒矣某庚寅三月初避地云岚再迁上南烟杏二村因感天时人事之变归着此书正拟着笔未有其名数月后夜梦中忽若有所得曰子可着天原发防云醒而书之故以名篇非妄自杜撰今沐取断木而青黄之敢不淬砺终业以副雅望



　　天原发防问答节要
&lt;子部,术数类,数学之属,天原发微&gt;
　　钦定四库全书
　　天原发微卷一上　　　　宋　鲍云龙　撰
　　明　鲍宁　辨正
　　太极【元名冲漠】
　　太极者无声无臭之中有个至极之理是为造化之枢纽品彚之根柢在天地则天地中有太极如户有枢如衣有纽【此下原有挈其纲也四字东山议其叅以人为今删】在万物则万物中有太极如木有根如榦有柢【此下有立其本也四字东山议见上今刚】谓之无耶冲漠无眹之中万象森然已具谓之有耶当初元无一物而不可究诘其为理也至髙而不遗于卑至妙而不离于徼【音呌犹边徼之徼出老子注又云则礼记窍于山川之窍言其所自出也注云窍谓山泽通气】至精而不杂于气至神而不滞于物【此下原有天地间未生者生未发者发无不生死于其间也东山谓其笼罩之辞又引北辰居所而经星七政环绕为喻东山谓其不然今悉删之而以鲁斋问荅语补下文四十九字】是为万物之本涵阴阳动静于其中而不杂阴阳动静以为言今以太极名篇而冠二十五篇之首实古今言理学一纲领也
　　易大传曰易有太极
　　朱子荅学者曰天地间只有动静两端循环不已更无余事此所谓易而其动其静必有所以动静之理焉是则所谓太极也【按原本注文只从答西山书起似欠提头今采朱子语録补上文】又答蔡西山书曰所以阖辟徃来而无穷者以其有是理尔有是理则天地设位而易行乎其中两生四四生八至于八则三变相因而三才可见圣人因之画为八卦以形变易之妙而定吉凶此后方可以书言此易字不可以书言也易变易也【此下原有阴阳交错千变万化皆从此出按此字指易而言阴阳交错便是易如何又説皆从此出今考朱子语録无此数语乃后人增入合删去】兼指一动一静已发未发而言太极者性情之妙乃一动一静已发未发之理太极中全是一个善若三百八十四爻有善有恶皆是阴阳变化已后方有通书曰诚无为太极也几善恶阴阳也徳曰仁义礼智信五行也皆就图上説【此下原引朱汉上一节凡七十字意欠明切今删去】张南轩曰太极者万理总防之名所以形性之妙若只曰性不曰太极只去未发上认不见功用曰太极则性之妙见自禀赋观之谓之命自通天地人观之谓之理万物各具一理是物物一太极万理同出一原是万物綂体一太极也○愚曰极无不在民极则有总防之义北极则有枢纽之义皇极则有标准之义谓之太极则是源头只有此理立乎二气五行万物之先而行乎二气五行万物之内无总防之形而实为万物之总防无枢纽之形而实为万物之枢纽无标准之形而实为万物之标准
　　周子曰无极而太极
　　愚按此句即程子所谓冲漠无朕万象森然已具【今按近思録所载如此又易传附録云寂然不动万象森然已具二者文虽小异而大旨则同原本此下又引蔡节斋云周子无极之眞实冇得于夫子易之一言义有未当合删辨见篇末总论下】今举朱子六条以释此一句其主太极而言者有三一曰象数未形而理已具二曰未有天地毕竟是有此理三曰无极者只是説当初元无一物只有此理便防动静生阴阳主阴阳言者亦有三一曰从阴阳处看太极便在阴阳里今人説阴阳上别有个无形无影底是太极非也二曰太极只是天地万物之理其中各有一个太极三曰非有以离乎隂阳即阴阳而指其本体不杂阴阳而为言尔【此下原本有主太极而言太极在阴阳之先阴阳未生也主阴阳而言太极在阴阳之内阴阳既生也等语一百四十余字乃鲁斋本蔡氏之言而增益之义有得失合删去并论于下】
　　宁按先儒谓理气不可分先后蔡节斋乃云主太极而言太极在阴阳之先阴阳未生也主阴阳而言太极在阴阳之内阴阳既生也非独在先二字非是但以主太极主阴阳分言便不是了今鲁斋采朱子语六条以三条主太极三条主阴阳为是据于分属使朱子语意不圆如曰象数未形而理已具曰未有天地毕竟是有此理如此却只説得理一边离了气一边今考语録云太极者象数未形而其理已具之称形器已具而其理无联之目又云太极只是天地万物之理未有天地之先毕竟是有此理动而生阳亦只是理静而生阴亦只是理又云此理不是悬空在那里才有天地万物之理便有天地万物之气才有天地万物之气则此理便全在天地万物之中详此皆以理气交互説鲁斋只截上一半言理便觉偏一边去要之理气本无先后只为气以理为主故先言理后言气先儒谓天下无理外之气亦无气外之理则理与气实未尝相离也非知道者孰能识之
　　朱子曰太极所以指天地万物之根无极所以着无声无臭之妙以其无器与形而天地万物之理无不在是故曰无极而太极以其具天地万物之理而无器与形故曰太极本无极以其在无物之前而未尝不立于有物之后以为在阴阳之外而未尝不行于阴阳之中以为通贯全体无乎不在则又无声臭影响之可言其髙极乎无极太极之妙而实不离乎日用之间又曰上天之载是就有中説无无极而太极是就无中説有无极所以状夫无声无臭之妙太极是名此理之极致
　　自无极太极推而下之则万一各正小大有定一物各具一太极自二五生物推而上之【原本误作太极本无极推而上之今改正】则是万为一一实万分万物体綂一太极【按是万为一一实万分万一各正小大有定出通书理性命章】虽二气五行生人生物万有不齐【原本此下有太极行乎其中自有条理间架不是儱侗都无一物东山谓条理间架岂所以言太极今易以下文八字】而太极之妙无不在所以外边才感中间便应眼前触着撞着都是这道理大小各快活愚闻之师曰周子无极而太极一句是顺説太极本无极一句是倒説上天之载无声无臭犹周子所谓无极而太极也若移诗之二句倒言之曰无声无臭上天之载亦何不可所谓无极而太极者非是以无极加于太极之上也象山不肯拈太极本无极一句只攻上句徒肆强辨某若得见象山敢问晚学未通请公将太极来看一看象山必大怒曰太极是无形之物是天地所根本之理如何将来看我无可将尔无可看即是无极也然则周子无极而太极太极本无极真千古攧扑不破之议论也
　　宁按临川呉氏有云太极本无体用之分其流行变化者皆气机之阖辟有静时有动时当其静也太极在其中以其静也因以为太极之体及其动也太极亦在其中以其动也因以为太极之用太极之冲漠无联声臭泯然者无时而不然不以动静而有间而亦何体用之分哉又曰开物之前浑沌太始混元之如此者太极为之也开物之后有天地有人物如此者太极为之也闭物之后人销物尽天地又合为浑沌者亦太极为之也太极常常如此始终一般无增无减无分无合故以未判已判言太极者不知道之言也○宁按邵子云太极既分两仪立矣朱子易学启蒙云太极之判始生一竒一偶而为二画者二是皆知道者之言也今呉文正谓以未判已判言太极未为知道何也窃详卲子朱子是言画卦则太极是一圏子分作竒偶二画所谓一分为二是也故可言分判文正以造化之理言则太极是浑沦一理初无分判之可言也
　　又曰自太极以至万物化生只是一个圏子
　　周子于第二圈中分出一圏在上以见太极浑沦极至之理而无形尔只这圏子自有天地便只是这个物事在这里流转赋在万物一物之中天理完具不相假借不相陵夺浑然太极之全体无乎不在此无极二五所以妙合而凝也故曰人人有太极物物有太极皆自然而然第人物本同气禀有异尔朱子解剥图体示人以一身所自来惟人也以下示人以人道所由立使知人所以为人圣所以为圣君子小人所以各有气禀而不同尔或曰太极图前一段如棊盘后一段如人下棊愚谓上一圏是天地之性下一圏分隂分阳便有个气质之性在里
　　卲子曰道为太极
　　朱子曰此指天地万物自然之理而为言愚谓道即太极无二理也或谓道别是一个悬空底物在太极之先则道与太极为二矣太极岂出于道之外哉以其通行而言则曰道以其极至而言则曰极太极是浑沦底道是极中分派条理随分派条理去皆是道如穿牛鼻络马首皆随他通处极与道岂有二理耶
　　又曰心为太极
　　朱子曰此指人得是理以为一身之主而言愚谓心綂乎理即浑然太极出应万事则一物各具一太极故游氏曰寂然无思万善未发是无极也此心昭然灵源不昧是太极也若于寂然之中有一念之动则是动静为隂阳也【此条愚谓下原有极者性之形体等语宁按邵子谓性者道之形体朱子取之今谓极者性之形体非是共删二十四字文方简畅】
　　朱子曰伏羲作易自一画以下文王演易自乾元以下未尝言太极而孔子言之孔子赞易自太极以下未尝言无极而周子言之伏羲文王就隂阳以下説孔子又就隂阳以上发出太极来
　　蔡季通云天不生仲尼万古如长夜天先生羲文矣后不生孔子不得三千年后不生周程亦不得愚谓有羲文之易无夫子太极之説则人不知易之本知本矣无周子无极之説则人不知太极之妙易有太极一句羲文后非孔子无人道得出孔子而后千五百年无人识得破至康节始识其为作易根本至濓溪始以无极而发明其旨圣贤以道相传渐説到亲切处尔【此章原注注百余字东山评其糊涂衮予因条其得失掇取一百四十余字着于右余悉删去而搃论于下】
　　总论宁按大传云易有太极是生两仪两仪生四象四象生八卦是孔子发明伏羲画卦之次第就隂阳变易中指出太极以示人曰太极者理之至极也兼有枢极之义以其綂天地万物之理故以太极名之惟其有此极也所以生仪生象生卦而变化无穷焉曰仪曰象曰卦即所谓易而太极实为之主此造化之枢纽而品彚之根柢也是则易有太极一言其包括至大而无遗矣至宋濓溪周子又以无极而太极言之何耶朱子谓不言无极则太极同于一物而不足为万化之根本又何耶盖易有太极自羲文作易未尝言也至孔子赞易始言之遂为圣门言理学一大纲领然自孟子殁而圣学失传斯义不明于天下久矣汉唐诸儒言太极者咸以混沌未分之气当之实祖老庄遗意而与孔子所言不相似邵子云以道观天地则天地亦万物诚如诸儒所言则太极属之形气而有限量矣不几于下同万物乎濓溪周子生乎千数百载之下灼见圣人之心于千数百载之上遂建图着説以明之终篇不过二百五十余字而隂阳造化之妙天人性命之源与夫圣人之立人极君子之脩其身莫不毕具然其辞语髙简旨意渊微有未易与俗人言者故周子在当时独以授二程子二程子言及性与天道多本其説而未尝轻以示人故二程子殁学者创见是图议论不一以陆氏兄弟之髙明尚力诋无极之非而有屋上架屋之诮况其下者乎我文公朱子用是忧惧乃研精覃思为之一一别白使周子之説字字有归宿学者读之始知太极之妙无枢纽之形而为造化之枢纽无根柢之形而为品彚之根柢理学之纲领遂大明于天下而老庄及汉唐诸儒之説始不得以汨之盖周子之功于斯为大然微文公朱子学者亦何自而得于心乎今观朱子图解其纲大旨既昭晣不遗而微辞奥旨亦剖析无隐诚可为圣学之阶梯矣后儒复有立新竒之説以求异者何耶有若节斋蔡氏西山之长子而从游于朱子之门者也其解易字每过髙而背其师説观朱子易本义以隂阳之变解易字以隂阳之理名太极则太极为易之本明矣节斋谓易乃太极之所自出又解易字作无极字则易反在太极之先矣岂不大有乖乎节斋又云主太极而言则太极在隂阳之先主隂阳而言则太极在隂阳之内时既不同所主皆异窃详朱子谓动静不同时隂阳不同位而太极无不在今以隂阳与太极对论岂可谓时既不同而所主皆异乎鲁斋着天原发微谓太极上加易有二字便见太极之有根源谓易字最微宻乃隂阳变化妙处在两仪万化之先而具两仪万化之体原其所失与节斋同一轨辙岂非承其谬而未之正者耶节斋之失呉文正公幼清尝论之后学以其游于朱子之门也犹主其説予则谓不待七十子丧而大义已乖矣故不可不辨
　　动静
　　此章言太极动静而隂阳分太极无象隂阳有气动静气也理乗气而行也竒耦变化牝牡相衔得其阳气者乾道成男得其隂气者坤道成女气聚成形形交气感隂阳综错所以为易天地间只有个动静循环不已此外更无余事或问阳动为用隂静为体今周子説太极动而生阳却自动处説起则用在体先且道未动以前是如何愚曰未动以前则是理所谓无极而太极是也理不当对动静言未动则是静未静则是动未动则又是静然则理无对理不可以动静言理则因动静而见也若夫邵子谓用起天地先朱子谓太极之用所以行皆指用处説尔盖谓动而生阳以上更不容説者其意深矣附虚谷云所引蔡季通动而生阳以上更不容説此十字尤精论隂阳而求其端于动静之前论天地而求其所以然于天地之外此皆不容言也鲁斋云动静虽不离于太极而未动之先止是太极太极虽涵动静于中而不可以动静名迨夫气机一动而阳生一静而隂生太极即乘其机而出入【宁谓出以阳之发越言入以阴之收敛言】随物赋受无往不在此天地万化之原也
　　周子曰太极动而生阳动极而静静而生阴静极复动一动一静互为其根分阴分阳两仪立焉
　　朱子释此章极为精妙曰太极之有动静是天命之流行也所谓一阴一阳之谓道诚者圣人之本物之终始而命之道也其动也诚之通也继之者善万物之所以资始也其静也诚之复也成之者性万物各正性命也动极而静静极复动一动一静互为其根命之所以流行而不已也动而生阳静而生阴分阴分阳两仪立焉分之所以一定而不移也【宁按动静以时言如昼夜一般阴阳以位言如东西南北一般两仪是天地与画卦两仪又别】盖太极者本然之妙动静者所乗之机【虚谷云黄勉斋谓太极动而生阳静而生阴太极不是防动静底动静阴阳也气也所以图解曰动静者所乗之机也所乗之机四字最难防蔡季通对朱先生问所乘之机如何下得恁地好先生微笑某尝深喜此语笔之于册】太极形而上之道也阴阳形而下之器也愚谓太极理也动静气也所乗之机是动静乗载此理在气上不觉动了又静静了又动故曰太极犹人动静犹马马以载人人以乘马马一出一入人亦与之出入【宁按故曰以下多朱子语此句下原有所以太极乘此气之动静而生隂阳也十五字是鲁齐隐括语辞意欠圆活东山评之今删去一依朱子语补下文二十七字】盖一动一静而太极之妙未尝不在周子谓太极动而生阳静而生隂　动时便是阳之太极静时便是隂之太极【东山评此二句不是宁按系朱子语合仍旧】从隂阳处防隂阳只在太极里谓之太极在隂阳里亦得由五行二气而上则根于太极之一是万为一性之原也由二气五行而下则散为庶物之万一实万分命之行也静则太极混合而归于一动则太极开辟而散于万或曰如此则太极亦有分裂乎曰本一太极尔万物各有禀受又自各全一个太极如月在天一而已及其散在江湖影随处而见渠可谓月分乎一本万殊万殊一本无间然也
　　宁按呉文正公云大传易有太极是生两仪两仪生四象四象生八卦是説卦画周子图説太极动而生阳静而生隂阳变隂合而生水火木金土是説造化言卦画则生者生在外有两仪时未有四象有四象时未有八卦朱子谓生如母之生子子在母外是也言造化则生者只是具于其中言五行即是隂阳朱子所谓五殊二实无余欠也隂阳即是太极朱子所谓精粗本末无彼此也朱子又谓生隂生阳之生犹曰为隂为阳云尔非是生出在外惟朱子能晓得太极图説之生字与大传之生字不同解经析理精宻如此如何不使人观之而心服两仪四象八卦渐次生出者也非同时而有太极阴阳五行同时而有者也非渐次生出一是言卦画一是言造化所以不同宁谓只一生字所指不同而二章经防之明晦实所关系非朱子用功之深不能辨析至此非文正用功之深不能察识至此朱子谓不用某许多工夫防某底言语不出学者其可忽诸
  </div>
  <div class="pagination">
   <a href="御制数理精蕴_page561.html">
    上一页
   </a>
   <span>
    ...
   </span>
   <a href="御制数理精蕴_page557.html">
    557
   </a>
   <a href="御制数理精蕴_page558.html">
    558
   </a>
   <a href="御制数理精蕴_page559.html">
    559
   </a>
   <a href="御制数理精蕴_page560.html">
    560
   </a>
   <a href="御制数理精蕴_page561.html">
    561
   </a>
   <span class="current-page">
    562
   </span>
   <a href="御制数理精蕴_page563.html">
    563
   </a>
   <a href="御制数理精蕴_page564.html">
    564
   </a>
   <a href="御制数理精蕴_page565.html">
    565
   </a>
   <a href="御制数理精蕴_page566.html">
    566
   </a>
   <a href="御制数理精蕴_page567.html">
    567
   </a>
   <span>
    ...
   </span>
   <a href="御制数理精蕴_page563.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
