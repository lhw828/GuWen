<!DOCTYPE html>
<html>
 <head>
  <meta charset="utf-8"/>
  <title>
   御制数理精蕴 - 第 196 页/共 595 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   御制数理精蕴 - 第 196 页/共 595 页
  </h1>
  <div class="content">
   太经卷七
&lt;子部,术数类,数学之属,太玄经&gt;
　　钦定四库全书
　　太经卷八　　　　　　　汉　雄　撰
　　晋　范望　注
　　数第十一
　　昆仑天地而产蓍【昆浑也仑沦也浑沦天地而四分之以为方州部家蓍防生产于其中也】参珍睟精三以防数【参三也珍纯也言道纯睟精微以发幽冥之休咎故三三而索之以成三表方州部家之数】防幽于三重而立家【幽者幽微休咎之事三重方州部也三重既定然后家立八十一首各有名也】旁拟两仪则覩事【两仪天地也言旁拟天地则覩于休咎之事也】逢遭并合系其名而极命焉【革更也手有所改更故字从手也逢遭并合者昼则逢阳夕则逢隂星时数辞并合乃更系其名姓于道也而极其事理命之吉凶则休咎可知也】精则经疑之事其质乎【精谓精神也经常也质问乎常所疑之事者其问之于太也】令曰假太假太孚贞爰质所疑于神于灵【重假者下假则假借也孚信也贞正也爰曰也质问也假借太信正之道问已所疑之事于天地神灵也皆筮者之谦辞】休则逢阳星时数辞从咎则逢隂星时数辞违【太之术贵阳而贱隂也阳日阳时而逢阳首是谓大休隂日隂时而逢隂首是谓大咎阳日阳时而逢隂首是谓始咎终休也逢阳若中首也星若牛一度也时谓旦中夕也数谓首数之竒偶也辞为九賛之辞也】凡筮有道不精不筮【谓専精以信之】不疑不筮【筮以决之】不轨不筮【轨法也不以道法所不有筮也】不以其占不若不筮【若顺也不顺谓若蚩试茍违不顺太之道者故不为筮者也】神灵之神灵之曜曽越卓【曜明也曽之言则也如上四句之禁非精而不用故太神灵之明则卓然越逾示人逺也】三十有六而防视焉【谓一二三也一二三各三变凡三十六也视此之数而为防】天以三分终于六成故十有八防【天以三分谓一二三也因而六之故言终于六成成十八也】天不施地不成因而倍之地则虚三以扮天十八也【天位有九地位有九隂不下阳阳不施隂故曰不成因此十八位其大数为三十六故言因而倍之也虚空也扮犹并也空地三以下于天天施地成滋生二万三千之防三十者三十三也】别一以挂于左手之小指中分其余以三搜之并余于艻【艻犹成也今之数十取出一名以为艻盖以识之也中分其余亦左手之二指间以三搜之以象三光其所余者并之于左手两指间故谓之艻盖以识揲者之数也凡一挂再艻以成一方之位通率四位四挂以象四时八揲以象八风归余于艻以象闰也】一艻之后而数其余七为一八为二九为三【处下方州部家之数也七八九以成四位然后首名定也】六筭而防道穷也【谓余得七则下一筭得八则二筭得九则下三筭一二三凡六揲三十三止得六筭故言穷也穷则揲以成四位不出七八九也】逢有下中上下思也中福也上祸也【逢谓筮卦有所逢遇】思福祸各有下中上【谓九賛之位也一曰思内二曰思中三曰思外四曰福小五曰福中六曰福大七曰祸生八曰祸中九曰祸极皆以上下别之】以昼夜别其休咎焉【谓阳家以隂家之昼为夜隂家以阳家之夜为昼其唯逢昼为休逢夜为咎故莹曰昼人之祸少夜人之祸多者也】极一为二【谓天地也】极二为三【有地则人生也】极三为推【有人能推演隂阳也】推三为嬴賛【嬴满也賛九賛之位推演满于九賛五行之义见也】賛嬴入表【一五七则为一表三四八为一表二六九为一表旦中夕各有所用故賛满而入三表表者见其休咎也】表嬴入家【三表以见故以家定其莫旦也】家嬴入部【家位定故以部分之也】部嬴入州【部分以满故以州摠守之】州嬴入方【州满故入方方犹常也故以常位辅佐天也】方嬴则【方满则入天也以少制多以亡治有故起于天一乃至七百二十九賛复还入于一此特取象天地初开有万物有万物而后有男女有男女而后有夫妇有夫妇而后有父子有父子然后有君臣有君臣然后有宗庙也故以一为天乃至七百二十九賛而复还入于一之中明为天象也故一辟象于三公象三方九卿象九州二十七大夫象二十七部八十一元士象八十一家也告曰天穹隆而周乎上言不可形别作者立以象之而王者法之以制宫也字或作云去相似转写误耳陆君云去当为得其实也】一从二从三从是谓大休【谓旦筮逢阳家一五七为一表而皆从者也】一从二从三违始中休终咎【谓中筮逢隂家二六九为一表二六从而九违者也】一从二违三违始休中终咎【谓夕筮逢阳家三四八为一表三从四八违也】一违二从三从始咎中终休【谓夕筮逢隂家于周首三违四八从故中终休也】一违二违三从始中咎终休【谓中筮逢阳家于中首二六九也二六违九从故始中咎而终休也】一违二违三违是谓大咎【谓旦筮逢隂家于周首一五七也三者皆违故大咎也筮无两违夹一从无两从夹一违者犹洪范三人占从二人之言也】占有四或星或时或数或辞【四者繇决之大体合而论之以多从为休也】旦则用经夕则用纬【经谓一五七也纬谓三四八也凡占有六等休咎二也不言中者举旦夕则中可知中用二六九经纬杂用之也】观始中决从终【凡筮或先违而后从或先从而后违或三皆从或三皆违必决之者从终辞也王莽将有事以周易筮之遇羝羊触藩以太筮之逢干首干者隂家其位一五七也而以七决之其辞云何防解解此从终之义也羊累其角解解亦絓罗之意明易之相袭休咎略同者也】
　　三八为木【王则为三废则为八】为东方为春【别五方四时之名也春蠢也取物蠢动始于东方故为春也】日甲乙【日之行春东从青道甲乙在东方故曰甲乙也甲取孚甲而生乙之言轧也取其抽轧而出也】辰寅夘【辰十二时也寅夘在东方故言寅夘也寅敬也春为万物之始尚书曰南讹敬致日永星火寅饯纳日此之谓也夘取其冒牟而生也】声角【谓东方之声音也三分羽益一以生角角数六十四以其清浊中故属木民之象也春气和则角声调礼记曰角乱则忧其民怨也五行有五声数多者浊数少者清清者不过羽浊者不过宫也】色青【春草木生色皆青也】味酸【尚书曰木为曲直曲直作酸此之谓也】臭羶【木之味酸酸之臭泄气羶也】形诎信【木为曲直故屈申也】生火【少阳生太阳也】胜土【木克土也】时生【生物莫过春也】藏脾【天有五行人有五藏脾藏色青故在木也】侟志【侟存也志者所以为益也阳春万物日益故在志也】性仁【长养万物曰仁】情喜【物长故喜】事貌用恭防肃【防犹佐也尚书五事一曰貌貌曰恭恭作肃肃敬以佐恭也】徴旱【徴应也东方阳也阳之为应则旱为灾也】帝太昊【太昊庖牺氏也以木徳王天下易曰帝出乎震震东方也】神勾芒【谓木正重也实能木职故死则命之曰勾芒使其神佐太昊而并祀之勾取物春勾屈而生芒取其有芒角也】星从其位【角亢氐房心尾箕东方之宿也】类为鳞【鳞虫之类苍龙为之长也】为雷【位在震也】为鼓【如雷声也】为恢声【大鼔鸣也】为新【物初生也】为躁【动欲升也】为户【出入所由也】为牖【与户俱明也】为嗣【位长子也】为承【子继父体也】为叶【世不絶也】为绪【叶相连也】为赦【雷所惧也】为解【解脱甲也】　为多子【物孕字也】为出【东方事也】为予【放不制也】为竹为草【鬰苍苍也】为果为实【育春偶阳也】为鱼【跳上水也】为防器【理爽通也】为规【阳形势也】为田【春之计也】为木工【度所中也】为矛【锐如锋也】为青怪【青随时也】为【鼻之灾也】为狂【象春放荡性分离也】四九为金【王则为九废则为四】为西方为秋【秋揫也物成可揫聚也】日庚辛【日之行秋西从白道庚辛在西方故曰庚辛也庚取其改更辛取其万物皆新熟也百卉坼也】辰申酉【亦十二时也申酉在西方故言申酉也申取其烂熟酉取毕成可留聚也】声商【谓西方之声音也三分徴益一以生商商数七十二以其次宫故属金臣之象也秋气至商声调礼曰商乱则诐其臣壊也】色白【秋草木无色皆白也】味辛【尚书曰从革作辛此之谓也】臭腥【金之味辛辛之臭泄气腥臊也】形革【革更也金为从革可铸化也】生水【少阳生太隂也】胜木【金克木也】时杀【秋气始杀者也】藏肝【肝色黄金之精者亦黄故金藏黄肝】侟魄【魄者死之体也尚书曰明死而魄生故知魄为体也秋木归本故在魄也】性谊【谊之言宜也主断割以从宜也】情怒【气刚彊故怒也】事言用从防乂【五事二曰言言曰从从作乂乂治以佐从也】徴雨【西方隂也金以生木隂之为应雨之効也】帝少昊【谓黄帝之子金天氏也以金徳王天下代黄帝也】神蓐收【谓金正该也实能金职故死命之为蓐收使其神佐少昊而并祀　之也蓐收取其将收敛入于牀蓐之内也】星从其位【奎娄胃昴毕觜参西方之位也】类为毛【毛虫类白虎为之长】为毉【可以为鍼】为巫祝【祝説神也】为猛【金坚刚也】为旧【秋白藏也】为鸣【金为声也】为门【出内经也】为山【金石所聚为山也】为限【别中外也】为边【毕星位西方主边兵边以限蛮夷也】为城【崄为固也】为骨为石【皆刚属也】为环佩【声铿锵也】为首饰【九在上也】为重寳【无以上也】为大哆为扣器【为金胜也】为舂【舂用石也】为椎【刚治作也】为力【取坚彊也】为县【钩所长也】为燧【金取火也】为兵【金之所作御止祸也】为械【兵器摠名也】为齿【骨类也】为角【锐如兵也】为螫为毒【辛气之痛流入之形】为狗【可守吠也】为入【金性锐也】为取【敛入内也】为罕【田猎之世必有兵也】为为贼【贼为害以金生也】为理【大理官之断割明也】为矩【铸之于范取方平也】为金工【锻治之法须金成也】为钺【王者之饰威不賔也】为白怪【灾气随时】为瘖【口之灾也】为谮【谮施于人口所由也】
　　二七为火【王则为七废则为二】为南方为夏【夏大也万物皆长大也】日丙丁【日之行夏南从赤道丙丁在南方故曰丙丁丙取其炳明丁取其丁壮也】辰巳午【巳午在南方故辰巳午也巳取其巳盛午取其鄂布也】声徴【谓南方之声音也三分宫去一以生徴徴数五十四以其徴清事之象也夏气和则徴声调礼记曰徴乱则哀其事勤也】色赤【火之色赤】味苦【尚书云炎上作苦此之谓也】臭焦【火之味苦苦气泄臭焦烈也】形上【火性炎上】生土【火灭灰聚则为土也】胜金【火烁金也】时养【养长万物】藏肺【肺之言敷也象火敷故火在肺】侟魂【万物精气充盈故在魂精气为魂也】性礼【礼之言体也万物体干巳具故以礼明节也】情乐【有礼故乐】事视用明防哲【五事三曰视视曰明明作哲哲智也以佐明者也】徴热【南方太阳太阳之应热之効也】帝炎帝【谓少典小子黄帝之弟神农氏也以大徳代庖牺而王也】神祝融【谓火正黎也实能火官故死则命之曰祝融使其神佐炎帝而并祀之祝犹章也言其章明】星从其位【井鬼栁星张翼轸南方之宿也】类为羽【羽虫之类朱鸟为之长也】为灶【火之居也】为丝【夏所成也】为纲【丝所作也】为索【罔之索也】为珠【离为蚌火有光明珠又有光明也】为文【火显章也】为駮【如火行也】为印【信所明也】为绶【以文贵也】为书【皆火类也】为轻【象躁也】为髙【物盛昌也】为台【取髙角也】为酒【味好苦也】为吐【吐实穟也】为射【矢熛队也】为戈【取鄂布也】为甲【叶自覆也】为丛【夏则万木枝阿那也】为司马【典于夏也】为礼【性所明也】为绳【丝之事也】为火工【作阳燧也】为刀【锻铸类也】为赤怪【灾随气也】为盲【火主目也】为舒【不顺睦也】
　　一六为水【三则为一废则为六】为北方为冬【冬终也物皆终藏也】日壬癸【日之行冬北从黑道壬癸在北方故曰壬癸也壬取其懐任癸取其揆然向萌芽也】辰子亥【子亥在北方故其辰子亥子取其滋畨亥取其荄生也】声羽【谓北方之声音也三分商去一以生羽羽数四十八以其最清物之象也冬气和则羽声调礼记曰羽乱则危其财匮】色黒【水之色黒也】味咸【尚书曰闰下作咸此之谓也】臭朽【水之味咸咸之臭泄气腐朽也】形下【水性润下】生木【太阳生少阳也】胜火【水灭火也】时藏【冬收藏也】藏肾【肾色黒也】侟精【精者气之妙也言微阳始生气精妙也】性智【智者乐水】情悲【物悴故悲】事听用聪防谋【五事四曰听听曰聪聪作谋谋谟以佐聪也】征寒【太阴之应故寒効也】帝颛顼【谓黄帝之孙昌意之子高阳氏也以水徳王天下代少昊也】神冥【谓水正熙也实能水官死则命之为冥也使其神佐颛顼而并祀也取其幽微冥取其冥昧盖藏之时也】星从其位【斗牛女虚危室壁北方之宿也】类为介【介甲也甲虫之类武为之长也】为鬼【阴所聚也】为祠为庙【神之府也】为井【水之母也】为宂【水所由也】为窦【通海隅也】为镜【水可鉴人也】为玉【水相象也】为履【水行曳地故为履也】为逺行【制所从也】为劳【逝不止也】为血【浸肌理也】为膏【润万物也】为贪【冬藏闭也】为含【水多懐也】为蛰【物所归也】为火猎【田用火也】为闭【塞户牖也】为盗【夜相干也】为司空【典冬官也】为法为准【水性平也】为水工【地泽也】为盾【杆非恶也】为黑怪【应气至也】为袭【耳之戾也】为急【以润万物不可失也】五五为土【王则为五废为十也重言五者十可知也不言十者以见九賛也阳举则隂从重五以见十隠十以见之大义也】为中央【土行所在经纬用也】为四维【寄治四季辰未戌丑者也】日戊巳【日之行四时之间从黄道戊巳戊茂也已言起也至此时万物茂盛抑屈皆起也】辰辰戌丑未【土无其时寄治四季此辰是也辰取其延长未取其冥昧者也戌取其悉成丑之言畜也畜养萌芽也】声宫【谓中央之声音也宫数八十一其最浊君之象也季夏之气和则宫声调礼记曰宫乱则荒其君骄也】色黄【中央色也】味甘【尚书曰稼穑作廿此之谓也】臭芳【土之味甘甘之气泄甚芳香也】形殖【可以种万物也】生金【采金于土】胜水【土断于水也】时该【该兼也土治中央兼四时也】藏心【心在中央故藏于土也】侟神【神精魂之妙者也土兼五方而王精妙如神故在神也】性信【应时吐生万物于天下故言信也】情恐惧【恐惧之戒出于心也】事思用睿防圣【五事五曰思思曰睿睿作圣圣以佐睿也】徴风【生气莫过土故土之应风为効者也】帝黄帝【谓少典之子轩辕氏以土徳代炎帝而王天下】神后土【后君也谓土正勾龙实能上职故死则命之曰后土使其神佐黄帝而并祀之也后土取其君土而称美也】星从其位【北极紫宫大角轩辕之属中央之宿也】类为其裸【裸属无鳞甲毛羽人为之长也】为封【别界彊也】为缾【陶土用也】为宫【土所作也】为宅【宫之舍也】为中霤【宂土居也】为内事【母所治也】为织【纬于经也】为衣【织所成也】为裘【取其温也】为茧【自裹貌也】为絮【茧所为也】为牀【人所归也】为荐【牀相依也】为驯【母柔顺也】为懐【万物温也】为腹器【象土之形包容万物也】为脂【膏也土树草木滋润出也】为漆【取土黒也】为胶【易柔释也】为囊为包【坤为括囊多所含也】为舆【重且成也】为毂【象土居中央也】为稼【生土中也】为啬【主收藏也】为食为□【石则为骨土象□也】为棺【周人瓦棺陶土之属也】为犊【牛子为犊畜土方也】为衢为防【土为衢路道四通也】为都【土最大也】为度为量为土工【土圭测景以定岁也】为弓矢【土之载物生箭铜也】为黄怪【灾异依也】为愚【不聼外事守愚昧也】为牟【而自愚昧故牟也不次以四时者以五事为序也春为帝所出其冲在秋举夏则冬从末言土者揔而成之也】五行用事者王【谓春则木王谓三也】王所生相【木王而火相也】故王废【木王则水废谓水冬已王至木用事即水废为江河水也】胜王囚【金胜于木木王故囚金也】王所胜死【木胜土木王故土死他皆仿此也】
　　其在声也宫为君徴为事商为相角为民羽为物【各以其数清浊别之义已见上也】其以为律吕【律以统气吕以扶阳律吕之始自黄帝使伶伦至大夏之西取竹窍厚均者为十二管聼鳯鸣而吹之其六象雄其六象雌故六律为阳六吕为隂其后或以铜代竹其空圜皆九分也】黄钟生林钟【钟种也色莫甚于黄声莫大于宫故以为律始也阳气施种于黄泉万物得以萌芽也黄钟之管九寸下生林钟三分去一故林钟六寸也林君也言隂气受任助防賔君主种物使茂盛也】林钟生太蔟【林钟六月之吕也太蔟正月律也蔟奏也言阳气太奏地而达物也林钟之所上生三分益一故大蔟八寸也】太蔟生南吕【八月之吕也南任也吕旅也言隂气旅进助夷则任成物也太蔟之所下生三分去一故南吕五寸三分寸之一也】南吕生姑洗【三月之律也姑故也洗絜也言阳气絜精新物去故物也南吕之所上生三分益一故姑洗七寸几分寸之一者也】姑洗生应钟【十月之吕也言隂气应无射该藏万物也姑洗之所下生也三分去一故应钟四寸二十七分寸之二十也】应钟生防賔【五月之律也防继也賔导也言阳气始道隂气使继养万物也应钟之所上生三分益一故防賔六寸八十一分寸之二十六也】防賔生大吕【十二月之吕也吕旅也言隂大吕助黄钟宣气而牙物也防賔又上生也三分益一故大吕八寸二百四十三分寸之百四也所以又上生者阳生于子隂生于午从子至已阳生隂退故律生吕言下生吕生律言上生从午至亥隂升阳退故律生吕言上生吕生律言下生至午而变故防賔重上生也】大吕生夷则【七月之律也夷伤也则法也言阳正法于上隂行伤物于下也大吕之所下生也三分去一故夷则五寸七百二十九分寸之四百五十一也】夷则生夹钟【二月之吕也言隂夹助太蔟宣四方之气而出种物也夷则之所上生也三分益一故夹钟七寸二千一百八十七分寸之千七十五也】夹钟生无射【九月之律也射厌也言阳究物隂剥落之终而复始无厌已也夹钟之所下生也三分去一故无射四寸六千五百六十一分寸之六千五百二十四也】无射生仲吕【四月之吕也言微隂在地中旅助姑洗宣气齐物也无射之所上生也三分益一故仲吕六寸万九千六百八十三分寸之万二千九百七十四也律吕以候十二月之气月气至则其律应应谓吹灰也】
　　子午之数九【子为十一月午为五月所以数俱九者黄钟起子也子午之数俱九干始于初九午为子冲故俱九也】丑未八【丑为十二月未为六月亦其冲也故俱八也】寅申七【寅正月也申为七月】卯酉六【卯为二月酉为八月】辰戌五【辰为三月戌为九月】巳亥四【巳四月亥为十月皆以对而数之也】故律四十二吕三十六【诸阳皆属律九七五而倍之故四十二也诸隂皆属吕八六四而倍之故三十六】并律吕之数或还或否【并律吕而数之得七十八也八则丑未所谓还得吕而不得律故或还或否也】凡七十有八【律吕之数者也】黄钟之数立焉【通其大数立于此也】其以为度也皆生黄钟【黄钟之管长九寸围九分秬黍中者九十枚则其长数也实管以生籥合籥为合以千二百黍实而重十二铢为半两如此度量冲皆出于黄钟也】
　　甲巳之数九【子之数九甲为子干巳为甲妃故俱称九也】乙庚八【丑之数八乙丑之干乙妃于庚故俱八也】丙辛七【寅之数七丙为寅干辛为丙妃故俱七也】丁壬六【卯之数六丁为卯干丁为壬妃故俱六也】戊癸五【辰之数五戊为辰干癸为戊妃故俱五也】声生于日【言甲乙为角丙丁为徴庚辛为商壬癸为羽戊巳为宫也】律生于辰【谓十二时也律所出也】声以情质【质正也以中律之声正天地四时之情也】律以和声【吹中律之管以调和清浊之声也】声律相协而八音生【协和也钟律和则成音音之作者八谓金石丝竹匏土革木也】九天一为中天二为羡天三为从天四为更天五为睟天六为廓天七为减天八为沈天九为成天【皆首为天名也一嵗周竟有九言故九分之九首则天一用事九九八十一故八十一首周九天也】
　　九地【天有九天故地有九地也】一为沙泥二为泽地三为沚崖【崖岸也沚者水渚也】四为下田五为中田六为上田七为下山八为中山九为上山【髙下有差而别其名】
　　九人【人之大伦有九等也】一为下人【潜隠勿用下愚同位之人也】二为平人【平行于世无官号也】三为进人【进徳修业欲及时也】四为下禄【谓士大夫至公侯也】五为中禄【谓天子也五为土土为宫宫为君居中食禄莫过于天子也】六为上禄【六为阴位而尊者莫过宗庙故上禄为宗庙天子所不敢先也】七为失志【谓狂荡之王陵高宗庙】八为疾瘀【瘀疾也毁庙之处也】九为极【位髙戒危极为九也】
　　九体一为手足二为臂胫【手后为臂胫后为髀也】三为股肱【膝上为股肘后为肱】四为要【在中而髙故为要也】五为腹六为肩七为喖【谓唐湖也】八为面九为颡【须也最在上也】
　　九属一为孙二为曽孙三为仍孙四为子五为身六为父七为祖父八为曽祖父九为高祖父【亦礼九族之序也】九窍一六为前【一六水也前所通也】为耳【坎为耳】二七为目【二七为火离为目也】三八为鼻【鼻为气巽为风在东方也】四九为口【兊为口也】五五为后【土相依也】九序一为孟孟二为孟仲三为孟季四为仲孟五为仲仲六为仲季七为季孟八为季仲九为季季【九属一为孙一最在下今以一为孟者冬至起于一故一为孟所施各有宜或为大或为小也】
　　九事一为规模【事之始也】二为方沮【沮将也将有事而自止也】三为自如【未施行也】四为外他【图造事也】五为中和【天位尊也】六为盛多【无敢加也】七为消【意放防也】八为耗【疾为耗也】九为尽弊【弊仆也毁耗而极故尽仆也】九年一为一十二为二十三为三十四为四十五为五十六为六十七为七十八为八十九为九十【大数终九】推算【算谓筮所得首不知次第竒偶以算推求者也】家一置一【谓置一算也】二置二三置三【随家所得之位而置算也】部一勿増【部位得一不应下算也】二増三【部二则下三算】三増六【部三则下六算】州一勿増二増九三増十八方一勿増二増二十七三増五十四【下算转相放也】求表之賛【求表賛次第之数】置姓去太始防数【姓谓家性之姓名也太始谓中始也假言令得应首姓去中首四十一也】减而九之【如应首四十一则减一以九乗四十得三百六十欲求应一賛则増一二则増二所求而増之也欲求表数者以三乗之也】増賛【谓所乗得三百六十増一三所求者也】去数半之则得賛去冬至日数矣【谓乗应首三百六十牛除之得百八十又増一日得百八十一是去冬至日数之尽也】偶为所得日夜竒为所明日之昼也【君不増一则百八十为偶故是法首日之夜也加一则竒乃是明日应首之昼大率放此也】求星从牵牛始除算尽则是其日也【已得日数则星在度数可知也以星度除之算尽则其日星度也如应首随星度除之尽则得非二十九度是其星所在度也】










　　太经卷八
　　钦定四库全书
　　太经卷九　　　　　　　汉　雄　撰
　　晋　范望　注
　　文第十二
　　罔直防酋冥【此五者太之徳犹易元亨利贞也万物因之以生长四方以为名北方万物之终故始冥罔重也】罔北方也冬也未有形也【罔无也冬终也万物终藏于黄泉之中无形可名故曰罔也】直东方也春也质而未有文也【直之言殖也万物甲始出殖立未有枝枚故质直无华文也】防南方也夏也物之脩长也皆可得而载也【枝叶已成防覆于人上皆可焘载者也】酋西方也秋也物皆成象而就也【酋之言聚也物已成就可蓄聚也】有形则复于无形故曰冥【言物秋始成就有形可蓄聚过秋藏于黄泉故复于无形为冥昧者也】故万物罔乎北直乎东防乎南酋乎西冥乎北故罔者有之舍也【有生于无】直者文之素也【色白受采质极文生】防者亡之主也【无生于有也】酋者生之府也【秋聚成谷春滋生者也】冥者明之藏也【明以幽冥自藏】罔舍其气【阳气舍于罔】直触其类【触类生也】防极其脩【物可防载长无已也】酋考其亲【考成也物咸成就也】冥反其奥【奥秘也物反于秘奥之中在黄泉也】罔防相极【罔无防有事相极尽】直酋相勅【直生酋杀如相约勅】出冥入冥新故更代【新故相代出入于冥昧之中】隂阳迭循清浊相废【迭更也更相休废也】将来者进成功者退【将来谓春生也成功谓秋收也】已用则贱当时则贵【贱谓废也贵谓生也】天文地质不易厥位【厥其也言天动于上故为文地安于下故为质上下相承其不可易者也】罔直防酋冥【増叹五位也】言出乎罔行出乎罔祸福出乎罔罔之时矣哉【有形出于无形无形以见有形祸福之所出故言矣哉】行之有踪言则有声福则有防祸则有形之谓直【皆可形而见故谓之直东方也】有直则可防也有防则可酋也可酋则反乎冥矣【物生而长于东成于南酋于西入于北故言反乎冥也】是故罔之时则可制也【言物无形之时裁制也】八十一家由罔者也【言其始于北也】天炫炫出于无畛熿熿出于无垠【垠限也畛界也言天之炫炫熿熿其所出弥逺不觉其界限也】故罔之时矣哉【重美之也】是故天道虚以藏之【以虚藏有也】动以发之【以动发静】崇以临之【以髙临卑】刻以制之【以剥杀万物也】终以幽之【万物终幽于北】渊乎其不可测也【言其深也】曜乎其不可髙也【无以尚也】故君子藏渊足以礼神【君子谓五也藏身于罔而盛于东帝出乎震故礼神也】发动足以振众【振动也动众以东谓触其类也】髙明足以覆照【谓正位于防覆照天下也】制刻足以竦碍【刻杀万物于酋以悚惧也】幽冥足以隠塞【亦谓法冥而行】君子能此五者故曰罔直防酋冥【谓上五事也】或曰昆仑旁薄幽何为也曰贤人天地思而包羣类也【或之言有也有问经者故荅之言贤人用思虑念养万物羣生丑类与天地同也】昆诸中未形乎外【言同在天地之中未见于外也】独居而乐独思而忧乐不可堪忧不可胜故曰幽【幽独以致忧乐不可堪胜者也】神战于何为也曰小人之心杂将形乎外陈隂阳以战其吉凶者也【阳为吉隂为凶二称小人阳升隂退故吉凶见也小人之心杂不战无以别善也】阳以战乎吉隂以战乎凶风而识虎云而知龙【挠万物者莫疾乎风虎性暴猛故相识也润万物者莫润乎雨云兴云降故龙知之也】贤人作而万物同【扬子偶易而作易曰圣人作而万物覩故此云贤人作而万物同是扬子之谦也言非贤者之所作则不平理天下之事使物同齐者也】龙出乎中何为也曰龙徳始着也【谓三也帝出东方仓龙用事故始着也】隂不极则阳不生【谓冬尽则春也】乱不极则形不生【隂为乱阳为徳十月隂极而冬至阳生也】君子脩徳以俟时【君子谓阳也脩徳于黄泉候春而兴】不先时而起不后时而缩动止微章不失其法者其唯君子乎故首尾可以为庸也【庸法也首始也尾终也言唯君子终始不失法者也】庳虚无因大受性命否何为也曰小人不能懐虚处乎下庳而不可临虚而不可满无而能有因而能作【谓四也以隂处下当敬以奉也以无为有因縁自虚言小人皆不能尔也】故大受性命而无辞辟也故否【隂宜因縁而便大受故否】日正于天何为也曰君子乗位为车为马车軨马可以周天下故利其为主也【谓五也五为君故称日正于天也午为中亦为马日在午故乗马也亦为车车副也軨辖系也尾结也言君子正位乎中系辖结尾以正天下万机之事故利为主】月阙其慱不如开明于西何为也曰小人盛满也自虚毁者水息渊木消林山杀瘦泽増肥【谓六也阳家之隂故称小人月满则阙故戒之也言当自虚如水之性以渊息长木以材茂故消其枝山以髙峻故杀瘦泽以卑下受山之腴故云増肥犹君子虚己以受人者也】贤人覩而众莫知【言众人所不知贤者已见其事者也】酋酋之包何为也曰仁疾乎不仁谊疾乎不谊君子寛裕足以长众和柔足以安物天地无不容也不容乎天地者其唯不仁不谊乎故水包贞【谓七也夏长而秋杀长之谓仁故疾乎不仁也施之谓义故疾不义也不仁不义天地之所不容也一者水也包万物于黄泉待四时以正之故水包贞也】黄不黄何为也曰小人失刑中也【谓八也黄中也不黄故失中也】诸一则始诸三则终二者得其中乎【九賛之位】君子在则正【虽冥幽隠恒正身不惰】在福则冲【福谓富贵之位常自冲虚】在祸则反【祸为凶荒之处反身脩身不治监者也】小人在则邪【以幽行恶】在福则骄【富贵则骄慢】在祸则穷【富贵不施遇祸故穷】故君子得位者昌【昌大其治】失位则良【不茍欲也】小人得位则横【同时为形势也】失位则防【如亡其亲】八虽得位然犹覆秋常乎【覆败也言八虽处上之中以木近金故相败也】颠灵气形反何为也曰絶而极乎上也极上则运絶下则颠灵已颠矣气形恶得在而不反乎【九谓极上上极则坠故颠下也气上形留故相反也恶安也气形分别安得不相反者也】君子年髙而极时者欤【凡为君子髙年致仕极时之政】阳极上隂极下气形乖鬼神阻【阻难也防为阳体为隂气形分离则鬼神絶逺孝子虽立庙以存之难可复覩见之者也】贤者惧小人怙【言贤者惧将衰落小人怙老以恣欲也】昆仑旁薄大容也【言天地无不容】神战于相攻也【谓隂阳对】龙出于中事从也【万物之生顺从于事】庳虚之否不公也日正于天光通也月阙其慱损嬴也【月满则亏】酋酋之包法乎则也【得其正也】黄不黄失中经也【经常也】颠灵之反穷天情也【穷上反下极阳反隂】罔直防酋賛羣冥也【言万物在冥昧之中而四徳賛之也】昆仑旁薄资懐无方【天地无常方也】神战于邪正两行【阳正隂邪两行于天地也】龙出于中法度文明【龙阳气在东为文在南为明也】庳虚之否臣道不当【否而不通故不当也】日正于天乗干之刚【干天也日正明于天处魁刚之中也】月阙其慱以观消息【阙为消慱为息也】酋酋之包揩任乎形徳【以徳任形以形任徳】黄不黄不可与即【事之不正不可即就也】颠灵之反时则有极【极于九也】罔直防酋乃穷乎神域【神域幽冥也言四美足以助于幽冥也易曰穷神知化此之谓也】天地之所贵曰生物之所尊曰人人之大伦曰治治之所因曰辟【辟君】崇天普地分羣偶物使不失其统者莫若乎辟【非君无以断正之也】夫天辟乎上地辟乎下君辟乎中【参事而君之各得其所也】仰天而天不惓【昼夜不休】俯地而地不怠【生长万物】惓不天怠不地惓怠而能乎其事者古今未诸【君子象天自强不息岂有惓怠乎古今无也】是以圣人仰天则常穷神【穷神知化】掘变极物穷情【掘尽也尽变动之事以穷万物之情也】与天地配其体与鬼神即其灵与隂阳挻其化与四时合其诚【言圣人先天而天不违后天而奉天时动不失其所也】视天而天【顺而法之】视地而地视神而神【不敢违也】视时而时【时其冥也】天地神时皆驯而恶入乎逆【恶于何也从上四视而从顺之言当于何而入逆也】
　　掜第十三
　　之賛辞也【谓九賛之辞也】或以气【五行之气】或以类【触类而长】或以事之骫卒【卒终也骫委曲也事之委曲而终者也】谨问其性而审其家【八十一家各有刚柔之性也审其家性以知休咎也】观其所遭遇【谓若遭遇昼夜隂阳星时数辞】劘之于事【劘谓切劘以知万事之休咎也】详之于数【详审】逢神而天之【神为阳也】触地而田之【土地有硗确故触类求之而为田也】则之情也得矣【知上六句则之情性可得而知也】故首者天性也【谓八十一首所説隂阳变化之事尽天地之性者也】冲对其正也【中应相对是其正也】错絣也【絣维而説之者也】测所以知其情【测其深浅其情见也】攡张之【摊防其事张大其业】莹明之【以莹明朗其义也】数为品式【枻着休咎五行施为品物臧否为其式法也】文为藻饰【质朴其道藻饰其文】掜拟也【凖拟其事取象而作之也】图象也【以事不可知故又图象其形以晓学者也】告其所由往也【告示所由来往之要】维天肈降生民【肈始也降下也言天始下生民民人当以法成教也】使其貌动口言目视耳聼心思有法则成无法则不成【动言视聼思此五者皆当以法则成矣】诚有不畏掜经之经【经常也五刑之法有常无赦诚而有所不畏威拟以常法不可赦宥】垂防为衣襞幅为裳衣裳之示以示天下掜拟之三八【三八为木取其枝叶覆被之象拟之以为衣裳犹易盖取之乾坤也】比札为甲冠矜为防被甲何防以威不恪掜拟之四九【四为金九取金之刚利以为甲防备豫不虞以威不敬之人】尊尊为君卑卑为臣君臣之制上下以际掜拟之二七【二七为火也南方为礼礼以别尊卑故有君臣也】鬼神耗荒想之无方无冬无夏祭之无度故圣人着之以祀典掜拟之一六【一六水也北方太隂也耗空也荒虚也空虚之地若鬼神想象无有常方故无礼制祭祀失度是以圣人之为制典春秋冬夏以时祭之也】时天时力地力维酒维食爰作稼穑掜拟之五五【五五土也时奉天之时尽地之力以生五谷酒食是议取之于土也】古者寳而货贝【自虞以上】后世君子易之以金币国家以通万民以頼【自夏以下】掜拟之思虑【非思虑之明不能转易也】建侯开国涣爵般秩以引百禄掜拟之福【非福禄之至则国祚不开爵秩不行故取三福之象】越陨不令维用五刑掜拟之祸【刑出于祸有三祸故取象也】秉圭戴璧胪凑羣辟掜拟之八十一首【胪传也凑至也辟君也羣辟诸侯也执持圭壁也谓诸侯朝见于君如八十一首系于也】棘木为杼削木为柚杼柚既施民得以燠掜拟之经纬【棘廉也杼廉柚贠以为纬织南北为经东西为纬经纬相错共成其织故取象也】防割匏竹革木土金击石弹丝以和天下掜拟之八风【匏笙也革鼓也竹击篪也木柷敔土埙也金钟也石磬也丝琴瑟也移风易俗莫善于乐故和天下也和调也风为号令和令天下故拟八风而调八音也八风坎为广莫风艮为调风震为明庶风巽为清明风离为景风兊为阊阖风坤为凉风干为不周风也】隂阳相错男女不相射人人物物各由厥彚掜拟之虚嬴【彚类也人道正万物理各得其类天地虚嬴人所成也】日月相斛星辰不相触音律差列竒耦异气父子殊面兄弟不孪帝王莫同掜拟之岁【斛量也日月之行更相量度或合或亲故曰相斛也星五星也辰北极也转相触犯有行有流知时变也音以声律律以和声次第差列竒耦隂阳气节不同故曰异也父子异顔故曰殊面重生为孪孕不重逆故曰不孪五帝三王服色异制故曰莫同岁运四方周而复始无时留滞故取象也】啧以牙者童其角防以翼者两其足无角无翼材以道徳掜拟之九日平分【一首四日分则有余二首九日则平故曰九日平分也元气所生才力相分故牙者不角翼者两足无翼无角材以道徳天之无私如平九日无余分也】存见知隠由迩拟逺推隂阳之荒考神明之隠掜拟之晷刻【荒谓虚荒无可名之地此四句太之奥秘也晷以知逺刻以考隠故拟之也】一明一幽跌刚跌柔知隂者逆知阳者流掜拟之昼夜【逆谓逆知也流顺也谓顺得其事也幽明难知柔刚难虑昼以知阳夜以知隂故拟昼夜以逆知微妙之事也】上索下索遵天之度往述来述遵天之术无或改造遵天之丑掜拟之天元【索数也上数天下数地天地设位各有度也丑类也往述往事也来述来事也天有四时遵之而行无或改造更作遵类而长之三统一元天之太始故拟之也】天地神胞法易久而不已当往者终当来者始掜拟之罔直酋冥【胞谓胞胎也天地之所包养变法易度久而不已往来终始不失其本罔直蒙酋冥示四方之本之五美之所成故拟之也】故拟水于川水得其驯拟行于徳行得其中拟言于法言得其正【防川为水检徳为行范法以正言者更相匡维之言也】言正则无择【口无择言也】行中则无爽【爽差也】水顺则无防【以柔不犯难也】无败故久也【长久不已】无爽故可观也【行无差二可观采也】无择故可聼也【可聼从而行之】可聼者圣人之极也【极尽言无以加之也】可观者圣人之徳也【孝经容止可观圣人之徳故可观也】可久者天地之道也【长久之道无加于天地也】是以昔者羣圣人之作事也【羣圣人谓庖牺以来诸述作之圣也】上拟诸天下拟诸地中拟诸人【仰观俯察近取诸身是也】天地作函日月固明五行该丑五岳宗山四渎长川五经括矩【丑类也言天地函匮包有万类合日月之明五行该有其类五岳宗有太山四渎长先大川五经隠括其矩法天地兼含有之】天违地违人违而天下之大事悖矣【三者皆违故悖逆也】

　　太经卷九
　　钦定四库全书
　　太经卷十　　　　　　　汉　雄　撰
　　晋　范望　注
　　图第十四【图者象也所以图象之形体者曰形曰图画四重以成八十一家如天运行道无不通也四重谓分浑天为方州部家四重之位也画者谓以三表一易三画于四重位中周施上下终于八十有一也之八十一首方金象天终则复始无不通也之有图犹易之有下系辞也】
　　一都覆三方【如图之形者也】方同九州【同犹共也方有三州三三而九共九州也】枝载庶部【庶众也州有三部部数转多各亦有枝别故曰枝载也】分正羣家【部有三家八十一家故以羣言之也分于隂阳以家正之也】事事其中【包有万事在之中】则隂质北斗日月畍营【隂为夜也质正也畍界也营营域也言斗昼则不晃惟夜可以取正也故曰日月转在于营域之中各有畍界也】隂阳沈交四时潜处【沈犹隠也隂阳之交随时隠伏而四时潜阻改易不可得而见故以隠潜言之也】五行伏行六合既混【混同也言五行王相休伏于时六合混同可得而论不可见也】七宿轸转【面有七宿四七二十八宿言七者要举一面也运用于天转旋更见也】驯幽推厯六甲内驯九九实有【驯顺也推谋也厯顺从六甲差次度分八十一首实有之也】律吕孔幽厯数匿纪【孔甚也幽微也言律吕微妙候气谋上厯数度伏匿皆甄纪也】图象形賛载成功【賛谓七百二十九賛之辞图以见之形象賛辞载其功见其休咎之事也】始哉中羡从【始哉者之初始谓天也有九天中羡从三天名也中起冬至十一月主四十日半通率三天主百二十一日半】百卉权舆乃讯感天【卉草也权舆始也讯诰也言百革之始生如相告亦同感于天也】雷推□舆物旁震【震动也雷以动之□由内也正月之时万物之生者尚在曲勾之中雷震惊日出之故言舆物旁震也】寅賛柔微拔拫于元【賛佐也寅敬也亦谓正月建寅之时万物尚微弱柔脆故敬而拔举其元于泉壌之中长生而受元气也】东动青龙光离于渊【青龙在东方故言东动也龙潜于渊须时当升故言光离于渊】推上万物天地舆新【推极也极出也出上万物而长之于天壌之间莫不始新矣】中哉更睟廓【谓地也在人之中故曰中哉亦三天名也更首斗指辰谓三月也亦百二十一日半也】象天重明【主睟则入四月纯干用事故曰象天重明】雷风炫焕与物时行【此谓春夏之时震巽用事故曰雷风光曜万物故炫焕随天而行之也】隂酋西北阳尚东南【酋聚也言此时隂皆聚于西北之地而阳满于东南也】内虽有应外觝亢贞【觝合也亢举也内应谓隂也太阳之时隂伏其内而应乎外以合隂阳举正万物】龙干于天长类无疆【龙以谕阳阳为干故言龙干于天也阳气干举万物触类而长】南征不利遇崩光【阳生于子隂生于午阳而南征与隂相遇光明崩毁故曰不利】终哉减沈成【谓人也在天地之后故曰终哉亦三天名也减首斗指申谓七月也亦主百二十一日半】天根还向成气收精【天根谓冬至牵牛一度也天始于北方日移一度至七月复向北方故言天根还向也到春及夏布防于天地之间以成天气故安复精神也】阅入庶物咸首艰鸣【阅简也庶众也言秋潜盛物简阅而入之也万物衰杀物咸相首何艰苦而悲鸣】深合黄纯广含羣生【黄纯谓十月也纯坤用事坤为土其色黄故言黄纯也坤厚载物故言广含羣生也】奉柄云行时监地行【泰谓太极也柄谓斗柄所指也顺时而运如云之行也时谓四时周而复始监于地营域所极也】邪谟髙吸乃驯神灵【邪不正也谟谋也吸取也有不正之谋虽甚髙逺故当録取而正之以顺神灵也】旁该终始天地人功咸酋贞【贞正也酋聚也谓上下通也该兼也上下旁通于天地之间万物人道之功业咸聚于正】天甸其道地杝其绪【甸之言挺也杝谓施大之也缩业也言天挺立其道于上地则施大其业于下隂阳错杂以生万物也】隂阳杂厠有男有女【易曰有天地然后有万物有万物然后有男女故隂阳错杂而有男女也】天道成规地道成矩【矩方规圆】规动周营【运转营也】矩静安物【方不危也】周营故能神明【昼夜不休以神明也】安物故能类聚【物以类聚归安平也】类聚故能富神明故至贵【聚以为富神而明之故为贵也】夫也者天道也地道也人道也兼三道而天名之【天地人三者俱谓之天也故以天名也】君臣父子夫妻之道【此三者人伦之大纲俱存于天也】有一道【所用一道分用三】一以三起一以三生以三起者方州部家也【转相三以成四位也】以三生者参分阳气以为三重【三重谓一一也一二也一三也以三成九有九位也】极为九营【营犹虚也易有六虚故三变为九虚也】是为同本离生天地之经也【经常也本同末离少微长蕃天地之常也】旁通上下万物并也【旁通谓九位旁通于八十一首也上下谓方州部家升降于四位也上下旁通万物并也】九营周流终始贞也【九营周流谓七百二十九賛终而复始不失其正也】始于十一月终于十月【天根十一月朔日冬至终竟十月也】罗重九行行四十日【罗犹布也布有九行行四十日半不言半者就成数也四九三十六三百六十日冇半为四日半故分数不齐天地难为安也】诚有内者存乎中【阳气尚闭于内故存于中天也】宣而出者存乎羡【羡天主十二月讫正月万物始萌出故言宣而出之也】云行雨施存乎从【从天主十月讫三月万物枝生云雨之所滋润故在于此】变节易度存乎更【更天主三月上旬讫四月中旬万物华实变也】珍光淳全存乎睟【睟天主四月中旬讫五月下旬万物成实而成茂也】虚中外存乎廓【廓天主五月下旬讫七月上旬言是时隂阳伏于下万物犹未衰故火盛于上也】削退消部存乎减【减天主七月上旬讫八月中旬言是时万物衰落从减削也】降队幽藏存乎沈【沈天主八月中旬讫十月上旬是时万物已成将当降队而盖藏也】考终性命存乎成【成天主十月上旬至十一月朔是时万物已盖藏气至是当复羡生于土中故言终其性命也】是故一至九者隂阳消息之计邪【九賛之位一至五为息六至九为消隂阳消息天地之计也】反而陈之子则阳生于十一月隂终十月可见也【反者是复陈之也阳生于子子则十一月也隂终于十月其变易可观见也】午则隂生于五月阳终于四月可见也【隂起于五月阳终于四月干消坤息亦可见也】生阳莫如子生隂莫如午【阳起子终午隂起午终子故生隂阳莫如子午也】西北则子美尽矣【阳起于子而终于午西南尚有微阳故西北而尽美矣】东南则午美极矣【隂起于午而终于子东北尚有微隂故东南而美极也】故思心乎一【思为思内故思心乎一也】反复乎二【二为思中故为反复者也】成意乎三【三为思外思可反复故成其意也】条畅乎四【条逺也畅道也四为福小思而生福故可通也】着明乎五【五为君位思至意成故着明也其徳着明故可以行君事也】极大乎六【六为福大故极大也】败损乎七【七为祸生故败损也】剥落乎八【八为祸中祸之所中故剥落也】殄絶乎九【九为祸极故殄絶也】生神莫先乎一【一为始始于一道生神故生神无先一也】中和莫盛乎五【二五八者三者之中也三中之中五又其中故盛最也】倨剧莫困乎九【倨剧勮也九为祸极故剧困也】夫一也者思之微者也【思始于内故微也】四也者福之资者也【资犹资也四为福始故资有以为福也】七也者祸之阶者也三也者思之崇者也六也者福之隆者也【四五皆为福故六隆厚也】九也者祸之穷者也【祸穷于九】二五八三者之中也【九位之中二五八为三者中也】福则往而祸则承也【修善以致福故福往行恶以受祸故祸承之也】九虚设辟君子小人所为宫也【九虚九位也辟闿也九位阛设有善有恶阳为君子隂为小人各随其事而宫容之也】自一至三者贫贱而心劳【一为下人二为平人三为进人未禄位故贫贱也进徳修业故心劳之也】四至六者富贵而尊髙【四为下禄五为中禄六为上禄故富贵奉而伸之故尊髙也】七至九者离咎而犯菑【七为失志八为疾瘀故离咎九为祸极故犯灾】五以下作息【一息至五】五以上作消【六消至九】数多者见贵而实索【谓六以上者居上而数多故见贵髙亢有悔故衰索也】数少者见贱而实饶【谓五已下也居上而数少故见贱因以息进故饶也】息与消糺贵与贱交【言消息相糺错贵贱相交更代也】祸至而福逃【更相避逃】幽潜道卑亢极道髙【一与九也】昼夜相承夫妇系也【昼为阳夜为隂更相承顺如夫妇之相丞系为室家之道也】终始相生父子继也【终生于始始生于终如父子之相继续也】日月合离君臣义也【日月之行有合有离君臣之义不可则去】孟季有序长防际也【际接也人道之有长防盖取之孟季之相周接】两两相阖朋友防也【一六合北三八合东二七合南四九合西五五合中志同者相合朋友也】一昼一夜然后作一日一隂一阳然后生万物【不昼不夜无以为一日之数无隂无阳万物不生之也】昼数多夜数少【复至昼漏六十刻冬至夜漏六十刻夜长无过冬至昼长无过夏至冬至之夜不及夏至之昼故昼数多也】象月闚而日溢君行光而臣行灭【日为君月为臣君常光明故臣常有闚退也】君子道全小人道缺【有亏损也】一与六共宗【在北方也】二与七共朋【在南方也】三与八成友【在东方也】四与九同道【在西方也】五与五相守【在中央也】有一规【谓天象也】一矩【谓地象也】一绳【谓南北为经也】一准【谓东西为纬也】以从横天地之道【南北为从东西为横】驯隂阳之数【顺天地之道也】拟诸其神明【准拟神明之道而作之也】阐诸其幽昬【幽昬者阐而大明也】则八方平正之道可得而察也【若上之説则之道皆可观察而见之也】有六九之数【六九五十四所谓终于三十有四防】防用三六【三六十八盖取一一也一二也一三也二一也二二也二三也三一也三二也三三也之数以为十八防也】仪用二九【仪正也正之以二九为三十六】其十有八用乎【初取象于三六而正之以二九分而计之皆十八故言以十八为用也不正言十八而言二九者之辞也】泰积之要【谓泰积防而要数之】始于十有八防终于五十有四【谓天地人各十八合五十四也】并始终防数【以始于十八并天地人之数为七十二也】半之为泰中【中分之故名为太中也】防中之数三十有六防以律七百二十九賛【律法也以三十六防七百二十九賛由之而生也】凡二万六千二百四十四防为泰积【积其大数】七十二防为一日凡三百六十四日有半踦满焉以合岁之日而律厯行【自天推一昼一夜于七百二十九賛賛为昼者三百六十五为夜三百六十四不周颛顼厯四分日之三不周太初厯日之半又千五百三十四分日之三百八十五所以不周者以有阳数嬴隂数虚也故虚嬴之分所以为二賛以满数为三百六十五日四分日之一之有踦满犹年岁之有闰月也以隂阳为本故兼该颛顼太初二厯踦满二賛以合岁之日而行律厯也】故自子至辰自辰至申自申至子之以甲而章防统元与月蚀俱没之道也【太初上元十一月甲子朔旦冬至无余分后千五百三十九岁甲辰朔旦冬至无余分又千五百三十九岁甲申朔旦冬至无余分又千五百三十九岁还甲子朔旦冬至无余分十九岁为一章二十七章五百一十三岁一防防者日月交防一终也八十一章千五百三十九岁为一统从子至辰自辰至申自申复子凡四千六百一十七岁为一元元有三统统有三防防冇二十七章九防二百四十三章没终也置一元之数以章防三统几九防统数除之终尽焉一章尽分尽一防月食尽一统朔分尽一元六甲尽元之道班氏元与太初厯相应亦有颛顼之厯焉此之谓也】
　　告第十五
　　生神象二【天也神者妙万物而为言者也二者天地也天地之神物不可得形而见唯象二仪而神也】神象二生规【规者象天之形】规生三摹【摹者索而得之谓三之义也】三摹生九据【九据九位也天地人各三变三三而九故有九位也】一摹而得乎天故谓之有天【谓天也】再摹而得乎地故谓之有地【谓地也】三摹而得乎人故谓之有人【谓人也】天三据而乃成故谓之始中终【天三变】地三据而乃形故谓之下中上【地三变】人三据而乃着故谓之思福祸【人三变】下欱上欱出入九虚【欱犹合也下合上合谓五位相得而各有合而出入九位之中】小索大索周行九度【度居也九居亦九虚也阳称大隂称小小索谓二四六八也大索谓一三五七九周行于九虚之中也】者神之魁也【魁藏也言神藏于之中也】天以不见为【以其髙逺不可得而分明故以妙言之也】地以不形为【地之广逺不可形别亦以言之也】人以心腹为【人之心腹不可忖知犹天地之髙逺故摠以名也】天奥西北郁化精也【言十月之时纯隂用事阳气在地下郁然于此中故十月之中夜而精气变化也】地奥黄泉隠魄荣也【魄者万物之精体而未变者也十一月时阳气在黄泉之中奥藏其体然后荣华也】人奥思虑含至精也【人含思虑故以为奥藏也】天穹隆而周乎下【穹隆天之形也浑天象之包有于地下者也】地旁薄而向乎上【旁薄地之形也】人而处乎中【众多之貌也居天之下地之上二者之中也】天浑而防故其运不已【防犹安也浑仑而运无穷也】地隤而静故其生不迟【隤犹安也安静以生万物暑往寒来无迟疾也】人驯乎天地故其施行不穷【言人顺四时而不违可以长生无穷匮也】天地相对日月相刿【刿之言防也日月之行一岁十二防天施地生故相对而成万物也】山川相流【水出于山而流于川】轻重相浮【重为轻根浮于水也】隂阳相续【更相续代昼夜四时是也】尊卑不相黩【天尊地卑不相防黩】是故九坎而天严【天成严于上地洿坎于下】月遄而日湛【遄疾也湛谓潭潭徐迟之貌也月日行十三度故疾日日行一度故迟也】五行迭王四时不俱壮【壮大也迭更也休废更用事故不俱壮也】日以昱乎昼月以昱乎夜【昱明也】昴则登乎冬火则发乎夏【登成也昴星中则冬火星中则夏以成其时也】南北定位【子午之位隂阳之府也】东西通气【木王则金死气应相通也】万物错离乎其中【错杂也言相杂离于天地之中也】一徳而作五生一刑而作五克【起于一故一为徳而五生也谓五行相生者也相生则相克故亦以为刑五行相克害故有五克也】五生不相殄【殄絶也言更相生无絶已也】五克不相逆【更相克害不相为逆】不相殄乃能相继也【如父子之道也】不相逆乃能相治也【以上治下下顺于上也】相继则父子之道也相治则君臣之寳也【各寳其位】日书斗书而月不书常满以御虚也【书日及斗所指者以其常满常指故也月有虚嬴或取其施以补不足故或大或小迟疾无常故不书也】岁寜恙而年病十九年七闰天之偿也【寜安也恙犹着也一岁之数有足者有减者足则年安不足则为病故曰年病也二十九日九百四十分日之四百九十九为一月十二月凡三百五十四日为一年三年一闰或五年再闰十九年七闰月有长有短随年所病而偿之故曰天之偿】阳动吐【谓春夏也春夏阳气动吐生万物也】隂静翕【谓秋冬也秋冬阳气翕敛而盖藏故言静】阳道常饶【谓动生也】隂道常乏【谓静翕也翕敛故乏也】隂阳之道也【隂乏阳饶是其道也】天彊健而侨躆【天行健也侨躆犹动作也】一昼一夜自复而有余【天之运转一昼一夜过周一度故曰饶也】日有南有北【南至牵牛北至东井】月有往有来日不南不北则无冬无夏【南为太阳北为太隂阳精至太阳故为夏也隂精至太隂故为冬也】月不往不来则望晦不成【以望晦别小大之代】圣人察乎朓侧匿之变而律乎日月雄雌之序经之于无已也【朓见也晦而月见西方为脁朔而月见东方为侧朓侧变之貌也日雄月为雌圣人观其变防之次序经于天而无已也】故鸿纶天元娄而拑之于将来者乎【鸿大也纶率也言元大率天元而娄拑着求于将来之事易所谓章往察来者也】大无方易无时然后为神鬼也【神者妙万物而为言鬼者明变化无常方可谓妙明也】神游乎六宗魂魂万物动而常冲【不居四时天地者名为六宗今有六宗祠是也魂魂众多之貌也言六宗之神众与万物生长犹能常自冲虚而况于人乎】故之辞也沈以穷乎下【谓一也沈在黄泉之中也】浮以际乎上【谓九也九为上天也际接也交接于天上也】曲而端【端正直也曲得其情故正直也】防而聚【防布也布已传知聚之于天也】美也不尽于味【老子曰五味令人口爽必美其道故不尽其味也】大也不尽其彚【彚类也举端而已故大也】上连下连非一方也【上下连王非一方之事也】逺近无常以类行也【触类而求之不嫌逺近也】或多或寡事适乎明也【言之辞多不为繁少不为不足取其中适以明其仁义】故善言天地者以人事善言人事者以天地【天地有施生人道有仁义推人事以知天道法天道以为仁义也】明晦相推而日月逾迈【迈行也推明晦而日月逾迈运行也】岁岁相荡而天地弥陶之谓神明不穷【荡犹荡濯也弥大也陶化也言岁岁相荡濯天地大化万物以生谓之神明神而明之故不穷也】原本者难由流末者易从【言原本天地之原实为难从从俗之未流故易可为也起于天元所谓难由也】故有宗祖者则称乎孝序君臣者则称乎忠【言包罗于天地揔综于万物有祖宗父子之道君臣夫妇之义此特复言忠孝者圣人之徳无以加于孝乎非孝子不得为忠忠臣必出乎孝子之门忠孝莫能两举故又别而言之以见于忠孝之大义也】实告大训【训教也忠孝之教道实以告示于人也】





　　太经卷十
　　钦定四库全书
　　太经卷末
　　释音
　　太从中至增第一【此本自侯芭虞翻宋衷陆绩互相增损传行于世非后人之所作也】首　浑【户昆切浑沦天也】防【陆云当作枇字之误郭比利切又比音】
　　中　昆仑【上古浑切下力迍切伦同欲烧知也】陈【阵音】信【伸音】庳【音卑又平彼切】慱【古团字】酋【字秋子由二切聚也长也就也终也】
　　周　锤【直为切】不中【丁仲切】杠【古双切旌旗饰一曰牀前横木也抽也一作扛】礥　礥【下研切艰险也难貌又下珍切硬也】畛【诸引切又诸隣切千夫之道也界也】啧【説文音赜又音责情也至也】适【音的】虚【古墟字】髀【并弭切股也一作轩辑也或作輠輠胡罪切车转貌一作防】辑【才入切】航【一作抗】其【音箕】
　　闲　垁【音雉】策【测几切牀板也一作梵】跙【切居才与二切】舍【施夜切】内【纳音】少　少【上声】溓【卢忝力簟勒兼三切又里兼里染二切溃也】韯【思廉切古纎字乂云菜似韮也】振【赈也】射【夷尺切厌也】
　　戾　諿【私吕切才智之称】宿【音秀】离【音丽】
　　上　鏩【音渐】防【音昨慙也】菑【音淄菑荼也】
　　干　铪【公合古合二切声也】【音钤一作防一作箱】何【音荷】
　　　【音踈郭竹与切】狧【他合切大食也又古迈切蹶也狯字狧古文】逝逝【一作独行晣晣】絭【厥万区倦去愿三切束绳也又居玉祛暖二切纕臂绳也】
　　羡　羡【于繖切】抈【音月折也】
　　差　差【音义】好【音耗】恶【乌故切】跌【音逸一作趺府俱切过也又云足也】蔂【力追切蔓也】蹉躟【上七何切下音壤又音懹】
　　童　焯【之药切明也又灼】侏【音朱】□【一作儒】
　　增　要【古字】庳【音婢卑下屋也】【他歴切除也以刀出髪】岟崥【上于两切下方尔切岟崥山足也】橿【当作倞古良切作僵】
　　太从锐至事第二
　　锐　岑【鉏箴切山小而高也】崟【鱼音切山之岑崟也】荡【从朗切摇动也】辟【必亦切】量【音亮】陁【诗是切坏也】
　　达　迵【音洞过也】苞【一作匏】扁扁【说文曰署也方沔切】砭【补廉切以石刺病也一作研又方验方邓逼廉三切】
　　交　矞【音聿又余聿切】圏闳【上倦下宏】噉【今防字又从啖】
　　防　防【而兖切火热也】防【思栗切又音七地名在齐】哇【一佳切又鸟切】噣【音昼又音烛又竹菽切】菌【求敏竒陨二切】瀐【子廉切渍也没也洽也又泉水出微貌】坐【去声】术【音遂】歾【莫骨切没同又音忽】窾【口管切又音款空也】
　　徯　徯【胡啓切】伎【音寘害也恨也】訧【音尤】朴【普木切草生也一作音雹】
　　进　溱【阻巾切读当作物盛蓁蓁之蓁】县【音悬消也】欋【劬音四齿竹把一作防居缚切】长【平声】释　响【一作响】景【音影】訽【呼切怒也又欣句切又音候骂言诟同】説【音脱】
　　格　緺【音一作五侯切隅也】【他厯切】防【音绍角长又居少切角不正】【音雹】夷　瘣【胡罪切木病无爪】嗄【所嫁切】易【以防切】离【音丽】艾【鱼废切一作苾】乐　乐【音洛】奥【于六切】淖【女卓奴教二切】【古吊切又叫一作繀元志胡卦切系帏曰繀】【古胡切】哑【乙白切】咋【侧革切又牡臭牡又二切诈也】纗【以睡切细纲也又子规尤恚二切绳中絶又音携又胡卦切维纮中绳也】哜【在细在诣二切】般【音盘】嘻【许斯切】要【平声】【音嗟】
　　争　汜【芳劒浮劒二切】吓【音赫】臞【音具又音瞿廋也】龈【康佷口限二切】膊【匹各切】胫【胡定切胻也】防【音嗔内胀起也】防【音胄甲也古文】
　　务　防【流字古文】緰【七侯切又音投】
　　事　大冒【陆注作勗勗勉也谓阳气大勉其徳以昭其职】□【音诹奏也】悊【音晢】假【音格】太从更至应第三
　　更　当【宋平声范去声】跙【子与切】
　　断　否【平理切】【都计切喷气也亦作防】脱【音夺】佅【音卖】傠【音伐一作雠又力之切】毅　说【如字】豨【虚岂　又呼猪】
　　装　【古禾切鴈也又作鴚】鶤【古魂切又音运鸡三尺曰鶤或作鹍】睟【踤防切一作跨一作踈】防【俪同吕诣吕夷二切】
　　众　嫮【音护美貌】累【力佳切】堆【吐回切】瑫【音滔玉名】虓【许交呼交二切虎声诗云阚如虓虎】廞【欣金牛金二切振廞盛怒貌陈也兴也】躆【居预切】螭【丑知切龙无角也】絓【口圭胡卦尺卦三切更丝也丝结也】防【莫佳切】唁【言健切郑云吊失国曰唁】防【徒危切】
　　密　稚【音致】【呼嫁切】瑑【直兖切壁上文也又丁角切一作啄】龈【口限牛斤二切】亲　龃龉【上朱吕切下鱼举切齿不相值也】蜾臝【上果下蓏】比【毗志切】肺【阻史切脯有骨也干肉也】
　　敛　槃【步干切盘也一作槃】劳【卢到切】当【去声】
　　彊　橿【寄良切镰柄】
　　睟　睟【思季切美也】袀【音均】【女六如陆人力三切慙也为恶也】易【以防切】防【一计切一作慝】
　　盛　掸【音纒一作阐又大安徒安二切掸其石触也掸掸然敬也又抨也】
　　居　躆【其据切傅也音毛将安傅之傅】迒【户郎切兽迹也长道也】擐【胡惯切一作择车】蘗【蘗臣庶贱子又木上生曰蘗鱼列切】
　　法　共【音恭】繘【音聿汲绠也又居律切又音橘】寘【音田】离【音丽】敺【史记与驱同】衍【达也一作愆】
　　应　否【皮彼切】网【古作】防【音觥又力荡切】罘【扶流切】絓【胡卦切】翰【音寒】恶【乌故切】离【如字】禝【音侧】
　　太从迎至昆第四
　　迎　遡【泝音】啑【所甲切鸭食貌一作嗹闾前切嗹喽言语繁絮貌】【火刮荒刮二切怒视貌一作防】迦逅【上君阿切下后音也作侦逅问也】棓【雹备蒲后二切枷杖也连枷也又方茍切】罦【扶游切覆车一作累】
　　遇　防【音圉】
　　灶　龢【胡戈切音声调和也】濒【音频涯也滨也】齐【斋同】调齐【音剂】肪【音坊】欧歍【上乌后切下音坞又上于口切下屋徒切二口相就也】防【士甲切又音曳蒸葱也】防【音瑕】噭【苦吊切又音叫】
　　大　鑢【切庶切】餔【补胡切日加时食今晡字】　陗【七肖切】
　　廓　防【一计切静也安也又乌申切】【音翕恰也】冯【音凭】杚【公卒切摩也又直止户骨居乙三切】
　　文　袷【古合何夹二切又音劫衣领也】【苦贵切绣也】缦【莫半切缯无文】朴【一作朴】否【方久切不也】邠【补民切】荩【音烬】
  </div>
  <div class="pagination">
   <a href="御制数理精蕴_page195.html">
    上一页
   </a>
   <span>
    ...
   </span>
   <a href="御制数理精蕴_page191.html">
    191
   </a>
   <a href="御制数理精蕴_page192.html">
    192
   </a>
   <a href="御制数理精蕴_page193.html">
    193
   </a>
   <a href="御制数理精蕴_page194.html">
    194
   </a>
   <a href="御制数理精蕴_page195.html">
    195
   </a>
   <span class="current-page">
    196
   </span>
   <a href="御制数理精蕴_page197.html">
    197
   </a>
   <a href="御制数理精蕴_page198.html">
    198
   </a>
   <a href="御制数理精蕴_page199.html">
    199
   </a>
   <a href="御制数理精蕴_page200.html">
    200
   </a>
   <a href="御制数理精蕴_page201.html">
    201
   </a>
   <span>
    ...
   </span>
   <a href="御制数理精蕴_page197.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
