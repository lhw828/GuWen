<!DOCTYPE html>
<html>
<head>
    <meta charset="UTF-8">
    <title>御制数理精蕴 - 第 581 页/共 595 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制数理精蕴 - 第 581 页/共 595 页</h1>
    <div class="content">








　　易象图说内篇卷上








　　右太极生两仪之象【易本无乾坤止有此一】
　　太极判而气之轻清者上浮为天气之重浊者下凝为地圣人仰观俯察受河图则而画卦则天○以画则地□以画名曰竒为阳名曰偶为隂此上竒下偶者天地之定位中□者天地气交四象八卦万物化生之本乐记所谓一动一静者天地之间也周子曰太极动而生阳动极而静静而生隂静极复动一动一静互为其根分隂分阳两仪立焉








　　右两仪生四象之象【易本无八卦止有此乾坤】
　　朱子曰阳仪生竒为太阳生偶为少隂隂仪生竒为少阳生偶为太隂旧图四象平布生生不息今图阳仪下生一竒一偶为隂阳隂仪上生一竒一偶为刚柔四象圜转循环不穷刚交于隂隂交于刚阳交于柔柔交于阳上下左右相交而万物生焉周子曰阳变隂合而生水火木金土五气顺布四时行焉传曰立天之道曰隂与阳立地之道曰柔与刚此之谓也右两仪生四象隂仪上生一竒为少阳少阳者隂中之阳东方阳气生物于时为春春蠢也物蠢生乃能运动故中规在天为风在地为木上为歳星在德为元元者善之长也在体为筋在藏为肝通于目在志为怒其声呼其色苍其味酸其音角其畜鸡其谷麦其数三【木之生数】
　　阳仪下生一竒为太阳太阳者阳中之阳南方阳气养物于时为夏夏假也物假大乃宣平故中衡在天为热在地为火上为荧惑星在德为亨亨者嘉之防也在体为脉在藏为心通于舌在志为喜其声笑其色赤其味苦其音征其畜羊其谷黍其数七【火之成数】阳仪下生一偶为少隂少隂者阳中之隂西方隂气敛物于时为秋秋□也物揫敛乃能成熟故中矩在天为燥在地为金上为太白星在德为利利者义之和也在体为皮毛在藏为肺通于鼻在志为忧其声哭其色白其味辛其音商其畜马其谷稻其数四【金之生数】
　　隂仪上生一偶为太隂太隂者隂中之隂北方隂气藏物于时为冬冬终也物终藏乃可称故中权在天为寒在地为水上为辰星在德为贞贞者事之榦也在体为骨在藏为肾通于耳在志为恐其声呻其色黑其味咸其音羽其畜彘其谷豆其数六【水之成数】中央者隂阳之中四方之内经纬交通乃能端直故中绳于时为四季在天为湿在地为土上为镇星在德为诚【周子曰元亨诚之通利贞诚之复】在体为肉在藏为脾通于口在志为思其声歌其色黄其味甘其音宫其畜牛其谷稷其数五【土之生数】













　　右四象生八卦之象【易本无六十四卦止有此八卦】
　　古者包牺氏之王天下也仰则观象于天俯则观法于地观鸟兽之文与地之宜近取诸身逺取诸物于是始作八卦以通神明之德以类万物之情【与地之间一本有天字】
　　右言圣人作卦之由
　　易有太极是生两仪两仪生四象四象生八卦八卦定吉凶吉凶生大业
　　右言圣人画卦之防
　　右四象阳下交于柔柔上交于阳而成乾坤【天地定位】艮兑【山泽通气】刚上交于隂隂下交于刚而成震防【雷风相薄】坎离【水火不相射】天秉阳垂日星【离为日兑为星】在天者仰而反观故干兑离震天之四象自上而下生地秉隂窍山川【艮为山坎为川】在地者俯而顺察故坤艮坎防地之四象自下而上生八卦相错上者交左下者交右则干南坤北离东坎西而先天八卦圆图之象着矣震艮互观反震为艮反艮为震则乾坤艮防居隅坎离震兑居中而后天八卦方图之象着矣由是动静相资先后互体圆方变用而天地造化之义不可胜既矣邵子曰乾坤为大父母【见四象图】复姤为小父母【见八卦图】夫易根于乾坤而生于姤复葢刚交柔而为复柔交刚而为姤自兹而无穷矣
　　又曰八卦之象不易者四【乾坤坎离】反易者二【震反为艮兑反为防】以六变而成八也









　　右本前四象生八卦图阳仪上者交于左隂仪下者交于右而成此图康节先生云坤北干南离东坎西震东北兑东南防西南艮西北者指此而言其中○者太极也□者二仪也前象竒偶定上下之位由天地四象八卦总之而防于中所谓敛之不盈一握万殊而一本也此图隂阳列左右之门由动静四时八方推之而达于外所谓放之则弥六合一本而万殊也
　　汤诰曰惟皇上帝降衷于下民若有恒性刘子曰民受天地之中以生孔子曰天地之性人为贵子思子曰天命之谓性中也性也天之所以与我者稽之生成图则见天地四象八卦万物皆备于我程子所谓天然自有之中孟子所谓万物皆备于我曾子所谓忠夫子所谓一其理不外乎是矣先天图由一而二由二而四由四而八推而至于百千万亿之无穷先儒所谓心为太极具众理而应万事孟子所谓强恕而行曾子所谓恕夫子所谓贯其道亦不外乎是矣学者于此虚心以玩之反身而体之实见是理实得是道黙而成之则道德性命之蕴礼乐刑政之原举不越乎此矣












　　右本前四象生八卦图中四卦反观之则为震兑坎离旁四卦正观之则为乾坤艮防故此象坎离震兑居四方之正乾坤艮防居四隅之偏稽之河图一六居北为水而坎当之坎者水也二七居南为火而离当之离者火也三八居东为木而震当之震为雷动于春也四九居西为金而兑当之兑为泽□于秋也干为寒为冰位于西北附兑而为金防为为风位于东南附震而为木五十居中为土而坤地艮山分隶之坤隂也故稽类而退居西南艮阳也亦稽类而奠居东北此后天八卦方位之所由定也是故协之天时騐之地利稽之人事而四气运行之序可知矣说卦曰艮者万物之所成终而所成始也物不可以无主故帝出乎震震东方也日之所出也主器者莫若长子长子用事而长女配之故次之以防有宗子世妇之象家齐而后国治由家以及国故次之以离离也者明也圣人南面而听天下大明中天之象也日中则昃故次之以坤坤者顺也致役乎坤休工之义也故次之以兑兑西方也日之所入也向晦入宴息故曰说言乎兑又次之以干干阳也西北隂方也隂阳相薄故曰战乎干次之以坎坎者水也正北方之卦夜半之时幽隂之象故曰劳乎坎劳然后有成故曰成言乎艮而次之以艮终焉










　　右本前四象生八卦图而左右四卦易位干离坎坤居中头目心腹之象震艮防兑居左右手足股肱之象希夷先生以为形类合葢人者天地之合气也惟皇降衷若有恒性故凡言道学者皆原于此杂卦云干刚坤柔离上坎下兑见防伏震起艮止稽此而言参同契云乾坤者易之门户众卦之父母坎离匡郭运毂正轴牝牡四卦以为槖籥亦为有得于此今故表而传焉
<子部,术数类,数学之属,易象图说,内篇卷中>
　　右六十四卦循环之图
　　说卦曰天地定位山泽通气雷风相薄水火不相射八卦相错数往者顺知来者逆是故易逆数也
　　右明先天六十四卦圆图之象天地定位干南坤北天尊乎上地卑乎下山泽通气山镇西北泽注东南雷风相薄雷出东北风盛西南水火不相射离降而东【大明日生于东】坎升而西【小明月生于西】此以内象言主乎静而镇位者也八卦相错错者交而互之一左一右之谓干互防而防互干坎互兑而兑互坎离互艮而艮互离坤互震而震互坤【干兑离震阳仪之卦本在左方今互居右方隂仪之上坤艮坎防隂仪之卦本在右方今互居左方阳仪之上由是刚柔相摩八卦相荡而变化无穷焉申説详见下文】此以外象言主乎动而趋时者也圜转推荡而成六十四卦环周于八方亦如二十八宿分布于十二辰是故右行而数之则干兑离震坤艮坎防八卦由内若外如环之无端也数往者顺往谓已往过后之卦顺者顺其八卦之叙如自今日而追数前日自冬至而数回立冬秋分则自坤而艮而坎而巽干皆顺其叙而数之也知来者逆来谓方来在前之卦逆者逆其八卦之叙如自今日而逆计来日自冬至而数向立春春分则自坤而震而离而兑干皆逆其叙而知之也然凡易之数皆由逆而推生爻自下而上数卦自右而左故曰易逆数也
　　按此图以先天图一仰一覆下体八卦静而守位上体八卦动而右转由是刚柔相摩八卦相荡一贞而八悔八八六十四卦左右相交震宫八卦震交于坤起于复次震次噬嗑次随无妄益屯至颐而得贞悔反对之象【震下艮上二象反对】离宫八卦离交于艮起于贲次明夷次丰次离革同人家人至既济而得隂阳交中之卦【离下坎上三阳三隂昼夜平分】兑宫八卦兑交于坎起于节次损次临次归妹睽兑履至中孚而得贞悔反对之象【兑下防上二象反对】干宫八卦干交于防起于小畜次需次大畜次泰大壮大有夬至干而得六阳纯体之卦极焉此图之左方也防宫八卦防交于干起于姤次防次井次蛊升恒鼎至大过而得贞悔反对之象【防下兑上二象反对】坎宫八卦坎交于兑起于困次讼次涣次坎蒙师解至未济而得刚柔中分之卦【坎下离上三刚三柔昼夜平均】艮宫八卦艮交于离起于旅次咸次遯次渐蹇艮谦至小过而得贞悔反对之象【艮下震上二象反对】坤宫八卦坤交于震起于豫次晋次萃次否观比剥至坤而得六隂纯体之卦周焉此图之右方也环而观之则乾坤泰否坎离既未随蛊渐归妹颐大过中孚小过凡一十六卦交易反对三位相间累累若贯珠若网在纲有条而不紊察其自然之妙非人力之所能为也是故以一歳之节论之震始交坤一阳生冬至之卦变坤为复是以干起于复之初九而尽于午中防始消干一隂生夏至之卦变干为姤是以坤起于姤之初六尽于子中乾坤定上下之位冬至变坤隂多多寒昼极短而夜极长夏至变干阳多多热昼极长而夜极短冬夏二至隂阳合也乾坤交中而为坎离坎离交而为既未既未交南北两间之中春分变既济而为节是以坎起于节之九二而尽于酉中秋分变未济而为旅是以离起于旅之六二而尽于夘中三阳三隂温凉适宜昼夜平等春秋二分隂阳离也立春变颐而为贲颐卦二阳外而四隂内立夏变中孚而为小畜中孚四阳外而二隂内此春夏阳在外而隂在内圣人春夏养阳之时立秋变大过而为困大过二隂外而四阳内立冬变小过而为豫小过四隂外而二阳内此秋冬阳在内而隂在外圣人秋冬养隂之时是则一歳周天之节备于图而邵子所谓春夏秋冬昼夜长短由乎此者也又以一月之度推之则重坤之时乃晦朔之间以次而生明小过之震【反对二震】三日昏时出庚之西也大过之兑【反对二兑】八日上在丁之南也至十五则干体就望而盛满出于东方甲地以渐而生魄中孚之防【反对二防】十八日平明见辛之西也颐卦之艮【反对二艮】二十三日下直丙之南也此一月太隂之行度备于图而邵子所谓晦朔望行度盈缩由乎此者也至若艮东北之卦万物之所成终所成始故冬至之卦尽于艮【山雷颐卦】而立春之节起于艮【山火贲卦】自然之数也故曰易与天地凖
　　邵子曰图虽无文吾终日言而未尝离乎是葢天地万物之理尽在其中矣
　　朱子曰先天图今以一歳之运言之若大而古今十二万九千六百年亦只是这圏子小而一日十二时亦只是这圏子都从复上推起去
　　传曰天尊地卑乾坤定矣卑髙以陈贵贱位矣动静有常刚柔断矣方以类聚物以羣分吉凶生矣在天成象在地成形变化见矣是故刚柔相摩八卦相荡鼔之以雷霆润之以风雨日月运行一寒一暑乾道成男坤道成女
　　右上系首章葢发明先天六十四卦圆图之义天尊地卑乾坤定矣天清而居上地浊而居下上尊而下卑乾坤之位以之而定也卑髙以陈贵贱位矣阳尊而隂卑君尊而臣卑各陈其位贵贱之等以之而分也动静有常刚柔断矣外动而内静阳动而隂静各守其常刚柔之义以之而判也上者亲乎天下者亲乎地干兑离震之卦类聚于东南坤艮坎防之卦类聚于西北而八卦之物亦皆随卦而羣分如马牛羊豕各自为羣方以类聚物以羣分也【合沙郑氏曰动物属阳植物属隂动者不能植偏于阳也植者不能动偏于隂也隂阳之物以是而羣分唯人为能动而植植而动所以得隂阳之全固能灵于物也干为阳之阳为飞走之羣艮坎震为阳之隂为虫鱼之羣坤为隂之隂为土石之羣防离兑为隂之阳为草木之羣】隂阳刚柔善恶聚分而吉凶生矣吉凶者失得之象也雨燠寒风五者来备各以其叙吉之象也一极备凶一极无凶之象也事物之有得失而休咎征吉凶生亦犹是也在天成象日月星辰也在地成形水火木金也象见于天形成于地而变化之迹着矣刚柔相摩一七三九为刚二六四八为柔摩研摩也知摩之研转相摩而成八卦也八卦相荡荡摇动也以水涤器荡转而摇动之谓乾坤坎离震艮防兑相荡而成六十四卦也鼓之以雷霆震艮之象也润之以风雨防兑之象也日月运行坎离之象也一寒一暑日行南去极逺而寒日行北去极近而暑此变化之成象者也乾道成男坤道成女此变化之成形者也按图而观思过半矣




</div>
    <div class="pagination">
<a href="御制数理精蕴_page580.html">上一页</a><span>...</span><a href="御制数理精蕴_page576.html">576</a><a href="御制数理精蕴_page577.html">577</a><a href="御制数理精蕴_page578.html">578</a><a href="御制数理精蕴_page579.html">579</a><a href="御制数理精蕴_page580.html">580</a><span class="current-page">581</span><a href="御制数理精蕴_page582.html">582</a><a href="御制数理精蕴_page583.html">583</a><a href="御制数理精蕴_page584.html">584</a><a href="御制数理精蕴_page585.html">585</a><a href="御制数理精蕴_page586.html">586</a><span>...</span><a href="御制数理精蕴_page582.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
