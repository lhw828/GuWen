<!DOCTYPE html>
<html>
 <head>
  <meta charset="utf-8"/>
  <title>
   御制数理精蕴 - 第 591 页/共 595 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   御制数理精蕴 - 第 591 页/共 595 页
  </h1>
  <div class="content">
   &lt;子部,术数类,数学之属,三易洞玑,卷十&gt;
&lt;子部,术数类,数学之属,三易洞玑,卷十&gt;
&lt;子部,术数类,数学之属,三易洞玑,卷十&gt;
&lt;子部,术数类,数学之属,三易洞玑,卷十&gt;
&lt;子部,术数类,数学之属,三易洞玑,卷十&gt;
&lt;子部,术数类,数学之属,三易洞玑,卷十&gt;
&lt;子部,术数类,数学之属,三易洞玑,卷十&gt;
&lt;子部,术数类,数学之属,三易洞玑,卷十&gt;
&lt;子部,术数类,数学之属,三易洞玑,卷十&gt;
&lt;子部,术数类,数学之属,三易洞玑,卷十&gt;
&lt;子部,术数类,数学之属,三易洞玑,卷十&gt;
&lt;子部,术数类,数学之属,三易洞玑,卷十&gt;
&lt;子部,术数类,数学之属,三易洞玑,卷十&gt;
&lt;子部,术数类,数学之属,三易洞玑,卷十&gt;












　　【右纬以贞卦加杂卦上除四卦顺数隠公至桓王下除四卦逆数顺帝至明宗为乾坤前后距屯未齐之终始中次三十二以春秋之轨分之前后四轨各余十八上自庚申获麟至鲁立悼公下自熈宁甲寅至元祐辛未为春秋四轨之余分也其实皆顺数隠公元年至桓王元年壬戌为第二际屯之始熈宁三年】

　　【至熈宁七年为第廿九际兑之始也卦际俱衣贞序上经自左而右下经自右而左唯杂纬师北姤夬分辅南北不如图经之用倚数耳图经倚数起北者三十二际而至坤三十三际而至师师北观临防屯艮震益损为二千四十八之终始夬与坤处上为刚之决柔姤与干处下为柔之遇刚前后各加三十二卦则乾坤中际正分全轨之中矣古纬皆以六十四为实分行三十二为法今皆以六十四为法则分行三十二为实其防一也春秋轨法隠公初年戊午上距宣王廿四年丁酉为一轨上下二十七轨而与初元分厯进退三九与恒厯比度故轨法进退皆以九为实三为法易轨法桓王元年壬戌上距宣王四十五戊午为一轨上下三十四轨而与初元分厯进退二八与恒厯比度故轨法进退皆以八为实二为法两轨积差十一以当闰分元之始者以春秋三九加易之二八分元之终者以易二分加春秋之三九而天道进退俱可见也获麟而下十有八年乙丑周敬王崩辛未鲁哀公自越归卫輙出奔越丁丑鲁侯没明年河絶于扈是前之三六元至顺而下十有八年元綂二年甲戊正月朔雨血于注明年至元元年冬太白岁星皆昼见至正元年辛巳十月以后太白皆昼见六年丙戌山东大震诸盗廼起防闸河絶运道甚廼窃太庙神主而乱扵是始是为后之三六三六与二九一也但至顺而下在易正轨不为余差故逆行数之绍圣元年上四年辛未值获麟之防又上十七年安石再相甲寅立手实法之岁与春秋终始耳如以乾坤中际分之则贞卦自隠公元年入干九三至防定二年入坤六四杂卦自隠公元年入坤六四至防定二年入坤六二不烦推歩依序求之可坐致也】三易洞玑卷十
&lt;子部,术数类,数学之属,三易洞玑&gt;
　　钦定四库全书
　　三易洞几卷十一
　　明　黄道周　撰
　　杂图经中
　　天道之行始于东北天根所属端门上辟招摇为主左右各十太乙持之为羣龙首集扵亢端左右各七故比师天制其数十五受扵太乙万物所直屯防地制其数二十有一恊扵天门鬼神之所出入两始翊命以辅太易天地交制圣人廼出故艮者万物之所终始也天地之序灵宰所治逺近进退三五是始极于三九二六之间贵神废居故日月交数穷于十三反复其间二十有七三为明生五为魄始明魄相孕各五以为候十以为纪故屯防三七招摇是直比师乘之以殷东北在十五中为天两乙天下灾祥之所稽厯春秋隠公三年王二月己巳朔日食坤干媾端日月更始扵是朔食既不言朔食既以綂与桓不以綂与幽幽王六年十月辛卯朔食既于鹑尾坤治五十五年亢始初复四月平王告崩于是食既则以为改厯厯既于幽不既于平故幽以坤令比政之终平以干令东政之始平终而桓继天宪不改王室如故虽有圣人不得以既与周而以朔与鲁故坤干之初交在于壬戌为桓王元年杂纬屯比飞龙未革五体皆变于是宋立与夷子冯出奔卫州吁弑其君完诸侯伐郑卫人杀州吁立子晋诗易之变则郑卫为之首三年王子狐出质于郑齐郑盟于后门郑伯车偾于济及扵是年卫立子晋遂废王觐春秋之乱则于是始也惠王二十二年正月辛亥朔日南至是为需临之始贞体未革而外海数易春晋侯杀其世子申生秋楚防冬晋防号及虞于是王迹廼熄齐晋与楚相代为命先生齐以诸侯伐楚以楚盟于召陵覇綂廼成及扵是年王世子郑防诸侯于首止王室虽定晋楚终乱故屯者东北之治需者正南之治也东北之治在于亢氐摄提之间宋郑为主卫人从之正南之治在于井钺军市以北周人为主齐人为客晋楚秦人争命其下故屯需比临四方上下相叅治也屯治于东北主氐而与宋比治于东北主亢而与郑需治扵正南主钺而与楚临治于西北主桴而与秦晋故自惠襄而下齐楚秦晋为多事矣是岁秋九月戊申朔日食为易治之次际又十三年齐廼衰十八年宋廼败明年晋廼覇自是晋命覇主强臣与春秋终始定王十五年夏五月癸卯朔食其先庚申鲁宣公八年秋七月甲子朔食既是不食既而食且既者是春秋之中轨两甲之周余十有五易厯之尽五十三万一千四百四十有一界于春秋而春秋以理上下日食交数之所繇起故自癸卯食之明年为易治之三际岁在庚午邾人戕鄫楚庄以立师屯再治天道之反复在东北宋郑曹燕是为灾国灵王二十二年壬子秋七月甲子朔日有食之既是则食既春秋以来百七十有四是为食岁比于日数故春秋者亿世之治也日月胥命叶数与义或揆之当岁或照之百世岁月相覆与天地似故为十五以当防十九以当章十一以当余二十有一以当闰二十有七以当交三十有二以当轨三以当衰五以当限八者既辨而后隂阳灾沴之变可起也景王十七年丁卯五月丁巳朔日有食之明年为易治之四际小畜治扵西南震治于东北西南昴也东北尾也西南楚衰而赵以之起东北齐衰而燕亦以大左右互取则赵魏始作而吴越为之主春秋末年于越入吴是岁孛见于东方明年获麟秋齐陈恒弑其君明年荧惑守于大火又八年戊辰越廼防呉又八年句践廼殁鲁侯终于越廼立悼公明年丁丑斗爟之治始尽又明年河絶扵扈防损为治防为分界出于坤艮天地之门户损益之中判于两济危非所直春秋廼絶故自获麟嵗蚀五月庚申上于己未南至之日亦在己未辛酉庚申上下四六如其中数两分春秋以周天之歩而天道终始自是而后天下失日又二百四十余年故天下之不失日则春秋为之夙治也贞定王之六年晋楚皆聘于秦防否分界人星车府为治防损之干五位已革天道畀于西北八年庚辰秦始堑河旁伐大荔厐戏取其王城十六年戊子三晋分国赵事三神于百邑明年田襄子命其宗室丁酉秦伐义渠掳其王丙午夏六月朔日食雨雪于是晋室先裂秦独西頋后十年秦亦弑君嵗在丙辰威烈王之元年也戊寅九鼎皆震三晋始侯辛巳三晋伐楚至于桑丘而防损轨既明年壬午号山崩王子定出奔秦韩赵皆新易主同人与大畜为治天道在于正西是安王之三年三晋与秦始为兵端乙未齐廼为田丙午韩廼灭郑是烈王之元年癸丑雨金栎阳自四月至八月为显王之元年明年河水赤于龙门丁巳秦魏战于石阿王贺秦俘辛酉王廼致胙于秦明年星陨如雨自庄王十年四月辛卯而后三百二十九年矣以视定王庚申则春秋之中轨也其歳晋杀秦谍七日廼苏于是齐轨晋室廼烬而秦人独武是在壬戌上下春秋居摄之际各三百六十五嵗周汉之司侯也己卯秦犹朝王甲申秦始改命楚韩赵蜀朝秦明年乙酉周致王命于秦而天下西向同人大畜之綂廼既谦萃受之是在丙戌显王之三十四年天道反扵东方骑阵将为主车辖次之明年丁亥齐魏防诸侯于徐州胥命为王自是纵横齐为次强楚魏韩赵嵗以兵殃燕齐胜负与时后亡壬申周始朝秦明年秦诵齐为东帝是赧王之二十七年己丑秦与韩魏楚伐燕燕之未亡则齐为之主于是天道犹在东方明年入交在随蛊之界天道又分骑阵为主牛鬼夤列东行不退其祸必败是在庚寅王赧之四十四年秦赵攻齐天道分南北纵横将并于秦乙已易轨中交上下十六随谦之悔在于过涣周胙廼尽自春秋而下四百七十年明年丙午秦迁周于狐楚迁鲁顷公于莒秦取九鼎鼎沦于洛而天下为秦是秦昭王之五十二年壬子秦迁周祀于阳人楚迁鲁顷公扵下邑是荘襄王之元年周鲁秦楚相为终始故伯翳臯繇与后稷之究其律吕也阳者辟上隂者阖下轻重以德反廼灭质灭质廼极隂阳之交尽于孚过两济上下圣人所不治也而秦则治之秦楚改姓五德皆尽抟鬪且息覇王廼出自鲁隠元年至于秦政甲子一元之防四百八十六岁余分皆并周秦大合至于庚辰六国俱亡秦铸金人又十七年而汉室始兴子婴舆榇五月五星聚于东井于是随谦轨尽临与噬嗑当柄津旗再直汉秦相袭王覇道杂故为五德之圣不如八际之正也八际之倍一十有六两际之合五百一十有二余一以为章交之始故岁数五百一十有三月食之数千八十有一八以因嵗去八以命易之体四以因食去四以命嵗之日八九互交存八之一以命食日故月数百三十有五食法二十有三月以命日昼夜见杂春秋前后屯防之数举可知矣故自春秋四载桓王壬戌至于汉兴乙未五百一十三岁日月之候见圣人之道着屯比之轨授于临嗑而法象交治灿然备也汉兴二十一年西北之道女嬃为主随于丈夫不失其度后元己亥噬嗑加兑津旗之治贯于五车为易十轨而汉道大作先年戊戌秋八月乙巳朔日食上于初载三年丁酉十一月甲戌朔日食凢十有四食加一以为轨食损益月道九一以命日而日月大白故八尺者天地之表端也其在八表之内灵晷所集中五昃十圣人之所忧也故比师震艮损益兑防晋夷咸恒大有同人需讼上下皆十有五以为乱则无故以为治则已识汉后元始元之间是也元鳯之元年秋八月己亥朔日食九月鄂主燕王上官宏羊伏诛又后明年癸卯石立柳起为易之十一轨其先元狩六年为春秋之中际下尽居摄晷影廼交癸卯而下剥随为治本始地节蔑贞以足孝元之间宏石剥肤甲戌杀萧望之戊寅杀贾捐之辛酉杀周堪张猛扵是汉法始僻赤鈇不砥汉士轻死诸王始贵朱轮为市永始二年丙午二月癸未夜星陨如雨视周显王壬戌之嵗又三百四十五年矣三月乙酉朔日食剥随廼终明年丁未春二月己卯朔日食旡妄与剥复始是易之十二轨贞纬在于正酉杂纬在于正北子酉相距为西北际元始丙寅为居摄之元年春秋于是为三易纪余分之缩反歩者九冬十月丙辰朔日食溯于上元九始之际六分其一春秋之义则于是而发也故诗者易之象致春秋者易之爻义也春秋治鲁隠公以讽鲁周公治鲁周公以讽后世之为周公者诗与春秋东西相起若日月之无已也丙寅刘崇起兵不克丁卯翟义继之己巳遂为新室贞纬之所谓灾杂纬之所谓烂也贞纬主界杂纬主义贞纬之随则有事杂纬之随则旡故贞纬之剥则不剥杂纬之剥则复天人贞杂相为治也建元建武之间在旡妄之九五与复同治己酉夏四月戊申朔日食又后明年为頥与晋在易之十三轨永平建初之际天下蕃庶章和而后邉圉多弊窦氏怙能亦以自废颠頥之颠虽强不宁殇安之间外戚洊兴元初元年十月戊子朔日食而頥晋轨尽次井廼继明年夏阎氏立后六月洛阳地裂十月壬午朔日食自是天下寄于壸政轩辕在御常侍当令顺帝二年丁卯为春秋之中际八月甲戌朔日食于是阉寺孙王等軰俱侯矣故春秋之有中际圣人之所畏也周定王庚申楚灭舒蓼遂盟吴越天下屏息聼于赵欲是为疆臣招摇之令显王壬戌六国鸷撃三晋与秦无嵗不争战骨盈城是为阵骑积卒之今汉元狩甲子蛮狄大来贵臣屡灾祷祠以懃鬼及夷是为威主旗斿之令后汉永建丁卯良臣亟死阿保持主列侯茅土以赏薫腐是为阍寺尸鬼之令至于阍寺茅土而蛮狄且起威主强臣积卒之令亦且尽矣是皆未至于交际也而圣人畏之者畏其盈偾疾作必反自永建而后天下大震夷防屡作盗发陵寝建和三年六月丁卯朔日食己卯震宪陵寝屋去鲁哀公三年桓僖宫灾之岁六百四十年矣延熹二年常侍再封钩党将起建宁初载陈窦就死钩党再治廼殱多士光和元年冬十一月丙子朔日食明年己未五月甲戌朔日食为易之十五轨水火两济天地之大交际党禁虽解祸乱已作宫车播迁张董李郭相彼公卿泛泛漂木建安而后曹袁廼起六七将穷人为天子黄初革命章武克正俱在既济之鼎艮又二十一载两济轨尽天下易姓延熈壬戌夏五月戊辰朔日食小过交际天道在于正南二十有七其先丙辰孛在东方春秋之穷孛为旌亡旌亡再揭汉胙廼絶以视春秋西周攻秦出伊阙塞阳城去其初元皆四百六十八年矣王赧既卒九鼎廼发后主既降陈畱亦亡周之有秦汉之有晋进退春秋仲尼之所命也王赧亡周四十五年而沙丘亡秦后主亡汉四十五年而石勒亡晋故周汉秦晋听于尼父吹律则以风吹吕则以雨尼父仰首聼于太易夜不失星昼不失日故天地之道着于日月日月之道着于食两济以交孚过以食乾坤孚过其数再易损四以为食益四以为厯隂阳损益量月与日仲尼命之百世不失
　　【右图以月食纪日明易交之八际以易交分际明星纬之主数其法以宓图定序三统步厯内视贞卦反对所在以为入限不入限外视杂卦主客所加以为当数不当数也春秋除初四年为坤前轨自桓王元年壬戌贞卦起干杂卦起坤至秦二世三年甲午凢五百一十二年得八轨谦卦尽其年秋九月汉攻破武闗明年春汉都南郑为受命之元其实入闗在甲午岁当临之干上距王赧庚寅为随蛊交际至甲午而随蛊交尽五百一十二年自乙未汉兴贞卦起临杂卦起噬嗑至晋光熈元年得入轨孚过尽其年秋七月乙酉朔日食冬杀城都王頴十一月晋惠帝殂明年懐帝立即刘渊元熈三年上距后主延熈壬戌为两齐交际至懐帝永嘉元年丁卯而孚过再交五百一十二年凢易一元四百八十六年易轨方行余二十六年其法本天方图周径之数一百二十一午减其小分以为内廓之究围之三百六十四五赢其小分以为外廓之幂围之三百八十有四积差自然有赢有缩非两事也隂阳二厯南北相离不及四十有八月数百三十五食法二十三各以四十七乘之六千三百四十五朔食数千八十有一故十九以为章闰二十七以为章轨章轨之数五百一十三八其章轨以为卦轨之尽四千九十六而余其八为四千一百有四四其轨食以为卦食之尽四千三百二十四而绌其四则四千三百二十故易自乾元与春秋相防则乾坤之中正当呉兴鲁隠之界至元至正辛丑伪汉破走在三十三轨之三十二卦天地分际名二千四十八年余四以为消长易自屯北与春秋相防则乾坤之端正当其和元綂之际厉王始衰其下坤干宁顺初承其下乾坤魏晋之间下有两济日月分际各二千一百八十不及十一有半以为消长合之两余以当交积闰以当朔交差二日三一八三减之以半乘之以六交朔相检而食数可得也交差生扵朔防而食数綂扵章轨道虽分行归致则一易以防否随蛊頥大过坎离两济孚过渐归妹乾坤十六卦为易之交际月食不因之生而隂阳用以相仿食防有赢乏入交有踈数故自干而防二十七爻而交自防而随十二爻而交自随而頥二十七爻而交頥坎既济中孚四卦频交日有频交岁唯两食九道之界或五或六酌扵半岁隂阳之限或六或八逾扵十三故易之贞数卦位交限以相仿也杂数比师东比左右十五艮为主卦亢宿之下其上天乙太乙故为纬首临观西北二十有一随为主卦天津之下干亥之间故为纬次屯防东北二十有一否为主卦氐宿之下其上允池天枪在于端门故为贞纬之首杂次临观之下震艮东北十五比为主卦在于神宫天市端门故又次之损益西北十五既济为主卦危虗之间车府之下故又次之大畜旡妄正西十九临为主卦螣蛇之府室壁正交故又次之萃升正东十九天权之下大防帝居师为主卦与临相直卯西分限而秦汉始别故贞纬始干而授扵屯杂纬始干而授扵比屯之至谦七卦而随比之至萃七卦而谦皆合干始以为二十七章而卯酉分限今皆始扵屯比交扵临嗑以为章轨者乾坤孚过四数皆倍则春秋下元退易一次也故主朔之法以元与干主运之法以元与屯比运朔相乘或见或杂故使贞杂进退共治也谦豫东北徃反正五萃为主卦天床正中在丰沛之间下有阵骑汉室所起是又纬始嗑贲西比徃反正五旡妄主卦两蓏之间上有女主故为纬次兑防西南小偏十五大有主卦上有五车诸王天髙故又次之随蛊三十有二槜于干防为天门界是初爻限汉室中衰闰食相并剥复正北其爻三六谓之不逺宗室所凖故又次之晋明夷正北小偏十五頥为主卦斗精所宅故又次之井困东南其数又五升为主卦在轩辕尾积尸所处故又次之凢贞卦始干者八轨而交随七轨而交两济上尽于谦下尽于坎离为春秋两汉之贞厯孚过而下各加一轨唐授于艮革于鼎宋授扵益乱于明夷南尽扵坤交上下两际各一千有九十岁杂卦始干者八轨而交谦七轨而交咸上尽于萃下尽于井为春秋两汉之杂厯乾坤坎离不复加位唐授于大有终扵离宋授于小畜终于既济南尽扵干交上下两际各一千二十四岁上际食厯春秋所存三十有七战国然四记日食所无月日下际前汉二百十二年食三十有九后汉二百四十三年食七十三延熈庚午至光熈元年魏晋之间五十七年食二十三凢五百一十二年日食踈数共一百三十五以九乘十五以八因之章轨之食以得周轨章食之月以得日食八九所乘约可知也贞卦交限自干至小过十七卦随居其中上际八卦唯否防一交下际八卦頥坎未济小过频交以下十六卦唯归妹一交杂卦交限自干至涣十七卦丰居其中上际八卦有否小过二交下际八卦离大过渐既济频交自涣以上十六卦唯随一交耳两纬不同皆有八际分交上下踈数逺近之异以此相较上下可推故两纬分位各殊同者唯有鼎革上下两际汉唐之之间下暨胜国上际在随则下在未济上际在离则下在既济鼎革所直贞杂一也厯法推较日食授时最近然检春秋亦难悉合春秋笔自仲尼攷证七十二国日食一事是春秋要防不应多有乖违隠公三年春王二月己巳日冇食之杜预以长厯推是日朔授时推是月无己巳亦不入食限三月朔己巳廼人入食限以二月朔为三月遂疑下文三月庚戌天上崩四月辛卯尹氏卒八月庚辰宋公和卒皆为误书先朔差甲一月岂有圣人瞻言百世误书日月至终嵗不觉者当繇授时閠先一月春秋闰在正月今以传较僖公五年正月辛亥朔南至上距隠公三年六十五年积日三百四十一日二十五分是年正月己巳朔入交有先后积气有浅深而大约四分相距非逺再以僖公十六年春正月戌申朔南至度之积日五十七日七十五分僖公五年辛亥隠公三年己巳虽不得时不害其为得日也盖日纒乆差通法难执以春秋之厯较春秋之蚀上下相检可存其故如僖公三年正月己巳朔交分太深闰月己亥朔月大二月己巳又朔下距桓公三年秋七月壬辰又先闰一月凢十二年间一百四十一交交差三百一十五日八十九分以十二交三百二十六日五分四五四除之在正交一十六分四五四间何云不入食限乎盖春秋置闰防踈鲁史四之气候有后先闰差不过一月食法无差误日月存于列国耳今其食月皆依春秋旁较太衍授时与易表里揆正百世非诸筭生所能管测也】杂图纬中
　　贞纬【前除坤干后余乾坤】　　　　　贞纬【本序】　　　　杂纬【本序】
　　屯一轨【周厉王戌午鲁隠公辛酉】前干　干一轨　　　　坤一轨【一际壬戌周桓王元年　　戊午鲁隠公初年二际庚午周桓王九年　　丙寅周桓王五年三际戌寅桓王十七年　　甲戌桓王十三年四际丙戌周荘王二年　　壬午桓王廿一年五际甲午周庄王十年　　庚寅周庄王六年六际壬寅周厘王三年　　戊戌庄王十四年七际庚戌周惠王六年　　丙午周惠王二年八际戊午惠王十四年　　甲寅周惠王十年】
　　需二轨　　　　　　　　屯二轨　　　　比二轨【一际丙寅惠王廿三年　　壬戌惠王十八年二际甲戌周襄王五年　　庚午周襄王元年三际壬午襄王十三年　　戊寅周襄王九年四际庚寅襄王廿一年　　丙戌襄王十七年五际戊戌襄王廿九年　　甲午襄王廿五年六际丙午周项王四年　　壬寅襄王卅三年七际甲寅周匡王六年　　庚戌周匡王二年八际壬戌周定王八年　　戊午周定王四年】
　　师三轨　　　　　　　　需三轨　　　　临三轨【一际庚午定王十六年　　丙寅定王十二年二际戊寅周简王三年　　甲戌定王二十年三际丙戌简王十六年　　壬午周简王七年四际甲午周灵王四年　　庚寅周灵王元年五际壬寅灵王十二年　　戊戌周灵王八年六际庚戌灵王二十年　　丙午灵王十六年七际戌午周景王二年　　甲寅灵王廿四年八际丙寅周景王十年　　壬戌周景王六年】
　　【小畜】四轨　　　　　　　　师四轨　　　　屯四轨【一际甲戌景王十八年　　庚午景王十四年二际壬午周敬王元年　　戊寅景王廿二年三际庚寅周敬王九年　　丙戌周敬王五年四际戊戌敬王十七年　　甲午敬王十三年五际丙午敬王廿五年　　壬寅敬王廿一年六际甲寅敬王卅三年　　庚戌敬王廿九年七际壬戌敬王卅一年　　戊午敬王卅七年八际庚午周元王五年　　丙寅周元王元年】
　　防五轨　　　　　　　　【小畜】五轨　　　　震五轨【一际戊寅周定王六年　　甲戌周定王二年二际丙戌定王十四年　　壬午周定王十年三际甲午定王廿二年　　庚寅定王十八年四际壬寅周考王二年　　戊戌定王廿六年五际庚戌周考王十年　　丙午周考王六年六际戊午威烈王三年　　甲寅考王十四年七际丙寅威王十一年　　壬戌威烈王七年八际甲戌威王十九年　　庚午威王十五年】
　　【同人】六轨　　　　　　　　防六轨　　　　损六轨【一际壬午周安王三年　　戊寅威王卅三年二际庚寅安王十一年　　丙戌周安王七年三际戊戌安王十九年　　甲午安王十五年四际丙午周烈王元年　　壬寅安王廿三年五际甲寅周显王二年　　庚戌周烈王五年六际壬戌周显王十年　　戊午周显王六年七际庚午显王十八年　　丙寅显王十四年八际戊寅显王廿六年　　甲戌显王廿二年】
　　谦七轨　　　　　　　　【同人】七轨　　　　【大畜】七轨【一际丙戌显王卅四年　　壬午显王三十年二际甲午显王二年　　庚寅显王卅八年三际壬寅慎靓王二年　　戊戌显王六年四际庚戌周赧王四年　　丙午慎靓王六年五际戊午赧王十二年　　甲寅周赧王八年六际丙寅赧王二十年　　壬戊赧王十六年七际甲戌赧王廿八年　　庚午赧王廿四年八际壬午赧王卅六年　　戊寅赧王卅二年】
　　随八轨　　　　　　　　谦八轨　　　　萃八轨【一际庚寅赧王四年　　丙戊赧王四十年二际戊戌赧王五十二年　甲午赧王八年三际丙午秦昭王五十二年壬寅赧王五十六年四际甲寅秦庄襄三年　　庚戊秦昭五十六年五际壬戌秦王政八年　　戊午秦王政四年六际庚午秦王政十六年　丙寅秦王政十二年七际戊寅秦王政廿四年　甲戌秦王政二十年八际丙戌始皇帝七年　　壬午秦皇廿八年】
　　临九轨　　　　　　　　随九轨　　　　谦九轨【一际甲午汉髙帝初年　　庚寅秦皇卅六年二际壬寅汉髙帝四年　　戊戌汉髙初四年三际庚戌汉惠帝四年　　丙午汉髙祖八年四际戊午汉髙后五年　　甲寅汉髙后一年五际丙寅汉文帝五年　　壬戌汉文帝元年六际甲戌文帝十三年　　庚午汉文帝九年七际壬午文帝后元五年　戊寅文帝后元年八际庚寅汉景帝六年　　丙戊汉景帝二年】
　　【噬嗑】十轨　　　　　　　　临十轨　　　　【噬嗑】十轨【一际戊戌景帝后元年　　甲午景帝中三年二际丙午武建元六年　　壬寅武建元二年三际甲寅武元朔二年　　庚戌武元光四年四际壬戌武元狩四年　　戊午武元朔六年五际庚午武元鼎六年　　戊寅武元鼎二年六际戊寅武太初二年　　甲戌武元封四年七际丙戌武太始二年　　壬午武天汉二年八际甲午武后元二年　　庚寅武征和二年】
　　剥【十一】轨　　　　　　　　【噬十嗑一】轨　　　　兑【十一】轨【一际壬寅昭元鳯二年　　戊戌昭始元四年二际庚戌宣本始三年　　丙午昭元鳯六年三际戊午宣元康三年　　甲寅宣地节三年四际丙寅宣五鳯三年　　壬戌宣神爵三年五际甲戌元初元二年　　庚午宣甘露三年六际壬午元永光五年　　戊寅元永光元年七际庚寅成建始二年　　丙戌元建昭四年八际戊戌成阳朔二年　　甲午成和平二年】
　　【九十妄二】轨　　　　　　　　剥【十二】轨　　　　随【十二】轨【一际丙午成永始二年　　壬寅成鸿嘉二年二际甲寅成绥和二年　　庚戌成元延二年三际壬戌平元始二年　　戊午哀建平四年四际庚午莽新室二年　　丙寅平居摄元年五际戊寅莽新室十年　　甲戌莽新室六年六际丙戊汉建元二年　　壬午新室十四年七际甲午汉建武十年　　庚寅汉建元六年八际壬寅建武十八年　　戊戌建武十四年】
　　頥【十三】轨　　　　　　　　【旡十妄三】轨　　　　剥【十三】轨【一际庚戌建武廿六年　　丙午建武廿二年二际戊午明永平元年　　甲寅建武三十年三际丙寅明永平九年　　壬戌明永平五年四际甲戌永平十七年　　庚午明永平十三年五际壬午章建初七年　　戊寅章建初三年六际庚寅和永元二年　　丙戌章元和三年七际戊戌和永元十年　　甲午和永元六年八际丙午殇延光元年　　壬寅永元十四年】
　　坎【十四】轨　　　　　　　　頥【十四】轨　　　　晋【十四】轨【一际甲寅安元初元年　　庚戌安永初四年二际壬戌安延光元年　　戊午安元初五年三际庚午顺永建五年　　丙寅顺永建元年四际戊寅顺永和三年　　甲戌顺阳嘉三年五际丙戌质本初元年　　壬午顺汉安元年六际甲午桓永兴二年　　庚寅桓和平元年七际壬桓延延熹五年　　戊戌桓延熹元年八际庚戌灵建宁三年　　丙午桓延熹九年】
　　【未十济五】轨　　　　　　　　坎【十五】轨　　　　井【十五】轨【一际戊午灵光和元年　　甲寅灵熹平二年二际丙寅灵中平三年　　壬戌灵光和五年三际甲戌献兴平元年　　庚午献初平元年四际壬午献建安七年　　戊寅献建安三年五际庚寅献建安十五年　丙戌献建安十一年六际戊戌建安廿三年　　甲午建安十九年七际丙午蜀建兴四年　　壬寅蜀章武二年八际甲寅建兴十二年　　庚戌蜀建兴八年】
　　【小十过六】轨　　　　　　　　咸【十六】轨　　　　咸【十六】轨【一际壬戌蜀延熈五年　　戊午蜀延熈元年二际庚午延熈十三年　　丙寅蜀延熈九年三际戊寅蜀景耀元年　　甲戌延熈十七年四际丙戌晋防始二年　　壬午蜀景耀五年五际甲午晋防始十年　　庚寅晋防始六年六际壬寅武太康三年　　戊戌晋咸宁四年七际庚戌武大熈元年　　丙午武太康七年八际戊午惠永平八年　　甲寅惠永平四年】
　　【中十孚七】轨　　　　　　　　遯【十七】轨　　　　涣【十七】轨【一际丙寅惠光熈元年　　壬戌惠太安元年二际甲戌愍建兴二年　　庚午懐永嘉四年三际壬午元永昌元年　　戊寅元大兴元年四际庚寅成咸和五年　　丙戌成咸和元年五际戊戌成咸康四年　　甲午成咸和九年六际丙午穆永和二年　　壬寅成咸康八年七际甲寅穆永和十年　　庚戌穆永和六年八际壬戌哀隆和元年　　戊午穆升平二年】
　　节【十八】轨　　　　　　　　晋【十八】轨　　　　解【十八】轨【一际庚午晋太和五年　　丙寅晋太和元年二际戊寅武太元三年　　甲戌武宁康二年三际丙戌武太元十一年　壬午武太元七年四际甲午太元十九年　　庚寅武太元十五年五际壬寅安元兴元年　　戊戌安隆安二年六际庚戌安义熈六年　　丙午安义熈二年七际戊午安义熈十四年　甲寅安义熈十年八际丙寅宋永初六年　　壬戊宋末初三年】
　　兑【十九】轨　　　　　　　　【家十人九】轨　　　　暌【十九】轨【一际甲戌宋元嘉十一年　庚午宋元嘉七年二际壬午元嘉十九年　　戊寅元嘉十五年三际庚寅元嘉廿七年　　丙戌元嘉廿三年四际戊戌宋大明二年　　甲午宋建元元年五际丙午宋太始二年　　壬寅宋大明六年六际甲寅宋元徽二年　　庚戌宋太始六年七际壬戌齐建元四年　　戊午宋升明二年八际庚午齐末明七年　　丙寅齐永明四年】
　　旅【二十】轨　　　　　　　　蹇【二十】轨　　　　否【二十】轨【一际戊寅齐隆昌五年　　甲戌齐隆昌元年二际丙戌梁天监五年　　壬午梁天监元年三际甲午梁天监十三年　庚寅梁天监九年四际壬寅梁普通三年　　戊戌梁天监十七年五际庚戌梁大通二年　　丙午梁普通七年六际戊午梁大同四年　　甲寅梁中元六年七际丙寅大同十二年　　壬戌中元十四年八际甲戌梁主绎三年　　庚午中元廿二年】
　　【归廿妹一】轨　　　　　　　　损【廿一】轨　　　　【大廿壮一】轨【一际壬午陈天嘉三年　　戊寅梁太平三年二际庚寅陈大建二年　　丙戌陈天康元年三际戊戌周宣政元年　　甲午陈大建六年四际丙午隋开皇六年　　壬寅隋开皇二年五际甲寅开皇十四年　　庚戌隋开皇十年六际壬戌隋仁夀二年　　戊午开皇十八年七际庚午隋大业六年　　丙寅隋大业二年八际戊寅唐武徳元年　　甲戌隋大业十年】
　　艮【廿二】轨　　　　　　　　夬【廿二】轨　　　　【大廿有二】轨【一际丙戌唐贞观初年　　壬午唐武德五年二际甲午唐贞观八年　　庚寅唐贞观四年三际壬寅贞观十六年　　戊戌贞观十二年四际庚戌髙永徽元年　　丙午贞观二十年五际戊午髙显庆三年　　甲寅髙永徽五年六际丙寅髙干封元年　　壬戌髙龙朔二年七际甲戌髙上元元年　　庚午髙咸亨元年八际壬午髙永淳元年　　戊寅髙仪鳯三年】
　　鼎【廿三】轨　　　　　　　　萃【廿三】轨　　　　革【廿三】轨【一际庚寅武天授元年　　丙戌武埀拱二年二际戊戌武圣厯元年　　甲午武延载元年三际丙午中神龙二年　　壬寅武长安二年四际甲寅元开元二年　　庚戌睿景云元年五际壬戌元开元十年　　戊午元开元六年六际庚午开元十八年　　丙寅开元十四年七际戊寅开元廿六年　　甲戌开元廿二年八际丙戌元天宝五载　　壬午元天宝元年】
　　井【廿四】轨　　　　　　　　困【廿四】轨　　　　【小廿过四】轨【一际甲午天宝十三载　　庚寅元天宝九年二际壬寅代宝应元年　　戊戌肃乾元元年三际庚戌代大厯五年　　丙午代大厯元年四际戊午大厯十三年　　甲寅代大厯九年五际丙寅德贞元二年　　壬戌德建中三年六际甲戌德贞元十年　　庚午德贞元六年七际壬午贞元十八年　　戊寅德贞元十四年八际庚寅宪元和五年　　丙戊宪元和元年】
　　升【廿五】轨　　　　　　　　革【廿五】轨　　　　丰【廿五】轨【一际戊戌元和十三年　　甲午宪元和九年二际丙午敬庆厯二年　　壬寅穆长庆二年三际甲寅文太和八年　　庚戌文大和四年四际壬戌武防昌二年　　戊午文开成二年五际庚午宣大中四年　　丙寅武防昌六年六际戊寅大中十二年　　甲戌宣大中八年七际丙戌懿咸通七年　　壬午懿咸通三年八际甲午僖干符元年　　庚寅咸通十一年】
　　姤【廿六】轨　　　　　　　　艮【廿六】轨　　　　离【廿六】轨【一际壬寅僖中和二年　　戊戌僖干符五年二际庚戌昭天顺元年　　丙午僖光启二年三际戊午昭光化元年　　甲寅昭干宁元年四际丙寅唐天佑三年　　壬戌昭天复二年
　　五际甲戌梁干　　　　　庚午梁干化初年六际壬午梁龙德二年　　戊寅梁贞明四年七际庚寅唐长兴元年　　丙戊唐天成元年八际戊辰晋天福三年　　甲午唐清防元年】
　　萃【廿七】轨　　　　　　　　渐【廿七】轨　　　　【小廿畜七】轨【一际丙午汉天福十一年　壬寅晋天福七年二际甲寅周显德元年　　庚戌汉干祐三年三际壬戌宋建隆三年　　戊午周显德五年四际庚午宋开寳三年　　丙寅宋干德四年五际戊寅大平兴国三年　甲戌宋开宝七年六际丙戊宋雍熈三年　　壬午太平兴国七年七际甲午宋淳化五年　　庚寅宋浮化元年八际壬寅真咸平五年　　戊戌真咸平元年】
　　解【廿八】轨　　　　　　　　丰【廿八】轨　　　　需【廿八】轨【一际庚戌大中祥符三年　丙午真景德二年二际戊午真天禧二年　　甲寅大中祥符七年三际丙寅仁天圣四年　　壬戌仁干兴元年四际甲戌仁景祐元年　　庚午仁天圣八年五际壬午仁庆厯二年　　戊寅仁宝元元年六际庚寅仁皇祐二年　　丙戌仁庆厯六年七际戊戌仁嘉祐三年　　甲午仁至和元年八际丙午英治平三年　　壬寅仁嘉祐七年】
　　睽【廿七】轨　　　　　　　　防【廿九】轨　　　　【大廿过九】轨【一际甲寅神熈宁七年　　庚戌神熈宁三年二际壬戌神元丰五年　　戊午神元丰元年三际庚午哲元祐五年　　丙寅哲元祐元年四际戊寅哲元符五年　　甲戌哲绍圣元年五际丙戌徽崇宁五年　　壬午徽崇宁二年六际甲午徽政和四年　　庚寅徽大观四年七际壬寅徽宣和四年　　戊戌徽重和元年八际庚戊髙建炎四年　　丙午钦靖康元年】
　　【明三夷十】轨　　　　　　　　涣【三十】轨　　　　渐【三十】轨【一际戊午髙绍兴八年　　甲寅髙绍兴三年二际丙寅绍兴十三年　　壬戌髙绍兴十二年三际甲戌绍兴十四年　　庚午绍兴二十年四际壬午绍兴卅二年　　戊寅绍兴廿八年五际庚寅孝乾道六年　　丙戌孝乾道二年六际戊戌孝淳熈五年　　甲午孝淳熈元年七际丙午淳熈十三年　　壬寅孝淳熈九年八际甲寅光绍熈五年　　庚戌光绍熈元年】
　　【大卅壮一】轨　　　　　　　　【中卅孚一】轨　　　　【既卅济一】轨【一际壬戌宁嘉防二年　　戊午宁庆元四年二际庚午宁嘉定三年　　丙寅宁开禧二年三际戊寅宁嘉定十一年　甲戌宁嘉定七年四际丙戌理宝庆二年　　壬午宁嘉定十五年五际甲午理端平元年　　庚寅理绍定三年六际壬寅理淳祐二年　　戊戌理嘉熈二年七际庚戌理淳祐八年　　丙午理淳祐六年八际戊午理宝祐六年　　甲寅理宝祐二年】
　　恒【卅　　　　　　　　　既卅二　　　　　　　　　济二】轨　　　　姤【卅二】轨【一际丙寅度咸淳二年　　壬戌理景定三年二际甲戌度咸淳十年　　庚午度咸淳六年三际壬午元至正十九年　戊寅度景炎三年四际庚寅元至正廿七年　丙戌元至正廿三年五际戊戌元大德二年　　甲午元至正卅一年六际丙午元大德十年　　壬寅元大德六年七际甲寅元延祐元年　　庚戌元至大三年八际壬戌元至治二年　　戊午元延祐五年】
　　干【卅三】轨【庚午下距壬寅干四际中】　　坤【卅三】轨【丙寅下距戊戌干四际中右纬义甚明不假诠训稽之贞杂寻行可辨也贞纬起屯杂纬起乾坤起屯者前后各余百二十八岁起乾坤者前后各尽与乾坤终始贞杂两纬乘为子母贞有两义而杂唯一体也蜀建兴八年至延熹元年贞纬已尽明年贞杂俱在下经丙辰岁春大白昼见冬十月有星孛于大辰又孛于东方上距春秋鲁哀公十三年冬星孛于东方至扵是冬七百一十八年矣鲁昭公十八年冬星孛十大辰去哀公十三年四十四年合之为七百六十一年十乘蔀岁更端复始也建安十七年冬星孛于五诸侯光和五年秋星孛于太防建和三年秋星孛于天市永初三年冬星孛于天苑永平十八年夏星孛于太防建平三年春星孛于河皷元延元年秋星孛于东井建始元年春星孛于东方黄龙元年春星孛入紫宫地节元年春星孛于西方始元三年春孛于西北征和六年秋字于东方元狩四年长星出西北建元六年秋孛于东方四年孛于东北三年孛于西北景中元三年秋孛于西北二年夏孛于西北景帝二年冬星孛于西南凢一元之孛十六七见自防而数数而复踈约以十二乘六十有三而孛周其度宣帝黄龙元年壬申三月星孛入紫宫至唐景龙三年秋八月星孛于紫宫壬申至己酉七百五十八年上下迟疾积乆可测矣七精散耀与日晨夕蔽亏冲射以为光景形采虽殊而轨道相凖极北至于紫宫极南至于稷杜皆繇观者仰首逺近以为南北去人愈近则分天易遥非有星道厯于紫宫之内也故长星彗孛伏见踈数无常但约以日之南北月之迟疾孛迟炁闰举积其间皆以月孛为主日乘章蔀则防盈月乘卦轨则已过也黄龙元年上至周宣景龙三年下迨昭綂咸和辛卯酌居其间上下七百六十年为南北中交与十六际相为表里上数而下踈上孛而下彗仿于交际踈数之间入交最密则景帝丙戌冬十二月孛在危虚之间此其数防也景武之间贞杂两纬皆在噬嗑四际前后星孛最多古纬以三百四岁为德运七百六十岁为代轨千五百二十岁为天地出符四千五百六十岁为七精反初皆以二六乘章蔀之数世儒疑其迂诞非孔氏语然世数亿十而彗孛无厯近立四余之厯以月乘七九则孛期可推是知前古变耀皆有成书七精恒竒亿世可测蔀法虽踈要在孔氏以前密法相授咨于圣典不可诬也凢古法治厯踈密皆同但赢缩不立举其率则为踈置之终则必合仲尼曰同归殊途一致百虑往来相推似为厯发也今举贞纬各加四表为六十八卦则四千三百六十卦不加四表为六十四卦则四千九十六卦上推往古下察来今准于春秋爻象俱合则纬书之源导于孔氏奚疑乎孔氏法密而精义难闻防夏无辞而俚言莫尚故精确相殽传讹愈逺今如贞卦同运而体用致殊始屯者临之一际入汉初年始干者已在景帝中元之中始屯者剥之八际在成中载始干者即在新室建武之际犹之立表毎表距差相去更望而晷分廼适也杂卦始比则剥复正在两汉之交始干则剥复又包章和而下上经之有临观剥复坎离三表实为日月之所考耀而随蛊两际在秦汉之交下经之有艮震鼎革损益晋明夷孚涣五表实为日月所考耀而归妹渐两际在五代唐宋之交唯噬嗑之当兴炎鼎革之当代李不用两表贞杂相望耳周孔尔时坟典俱在羲轩而下谱牒未亡所攷世数消长必有稽騐如云复十八世消以三六也临十二世消以二六也防三十世消以二九二六也大壮二十世消以二九一五也夬三十二世消三九一四也姤一世消无所防也遯一世消防不正也否十世消以二五也观二十世消以二五四六也剥十二世消以三四也是皆仲尼语以攷今不騐其騐者唯贞杂两纬耳峕魏而前所论卦气皆本京氏故以复临防壮夬干姤遯否观剥坤为准防其所推乾坤而外已百四十余世夏商之间不当防壮周祭之交不当夬姤汉室而下不当否观世数差池遂成山垤矣今一依易序贞杂相较千古犂然要自以易序为主不与气纬相丽如气中元士大夫三公诸侯天子宗庙纬中纯帝杂王六子超王上不及帝及一圣二庸三君四庸五圣六庸七小人八君子等语皆肤濶无复足存者矣】


　　三易洞玑卷十一
　　钦定四库全书
　　三易洞玑卷十二
　　明　黄道周　撰
　　离图经下
　　易日也诗月也春秋舎也其在易则不见诗春秋其在诗则易春秋之道着矣故月以简日日以简星彀率其中以知其端易以昼之诗以夜之春秋舎之夫易则其成序也易二百九十六嵗而轨首改政三百一十二嵗而辰朔更防合二与一存九去六而气朔盈虚剂乎其间故诗三百一十有二歩易之端以交春秋去其十五一与二合二百九十有六歩春秋端以为元始故诗与春秋分轨之半中于乾坤天地之圭璋也鲁隠公三年辛酉春二月己巳朔食乾坤之中防其上易轨三十有二嵗师初交为诗之上际其下易轨三十有二嵗屯比初交为诗之饫归故诗有五际三百八十嵗绌四以终于爻象赢四以始于春秋师初交在平王之己丑秦败戎师略有岐西小戎鐡驷在是嵗也其上一轨六十四嵗在宣王之乙酉鲁武公薨立公子戏齐弑厉公立公子赤风雅已变春秋且作屯比初交在庄王之癸巳齐宋陈蔡与鲁伐卫击鼔执殳在是嵗也其下一轨六十四嵗在襄王之乙未晋室再覇天子复降木黄鸟上下其间王迹尽熸风响絶矣故诗有七始裁为五际文武以降五百三十二年去其两际一百五十有二文王五年庚寅正月癸亥朔日南至迨于成王丙午十有三年礼乐乃备雅颂之作则于是始平王四十年庚戌正月癸酉朔日南至迨于惠王丙寅二十有二年辛亥朔至列国之令束于覇政春秋与诗乃更为命故诗者周公之事春秋者仲尼之志也仲尼治诗断自春秋其上三百二十四年其下二百四十三年七八之数与九六参两经之间中于乾坤四八相距以为元际故其道頺乎其易明确乎其易知也辛亥朔至与贞卦防杂卦之行稽于其中贞杂中终于日相值各七千二百九十六嵗葢自文王而前至于丙寅辛亥朔至百一十四轨两济之中际也遡其始交孚过之中周轨余厯三千二百是则屯需之间矣故诗自成王而上隠公而下各六十八嵗七轨之厯裁为五际径而绳之三百八十文王之五年日至以始春秋之五年杂纬以中木徳衰旺火着其兆生成始究年世之义则于是取也故亥者木之始根也寅者火之见荣者也庚寅之嵗日在癸亥文王始作灵台究之后八载丁酉在无妄之中际是文王之十二年文王享国凡五十载丁酉而后三十二年一以为勿药一以为有故终身以无妄自命也无妄之贞卦在于大有大有则天祐无妄则不祐文王不自以为天祐而凛戒于物故愠疾不殄文王则自以为固有之也无妄四中值履初九履虎咥人在文王之三十四年跛履眇视四友之事武人大君亷来之致也益之初九利用大作文王受之益之六二鹰扬弃则文王不受之圣人之或受不受则亦皆命也谓是我之固有故取之而不辞弃之而无怨祥至而不疑变猝而无患益之六三无妄之九四文武周公皆用之矣武王之享帝周公之告圭两者天下之疑事也圣人为之而以为固然故圣人之为易其父子兄弟不相为命也圣人之为诗使风雷鬼神读之久乃信旡妄损益鸱鸮东山是矣成王十三年丙午正月辛丑朔日南至下武始作公刘究之是在益之六四用依迁国洛汭是十天下乃福穆王六年壬戌正月己卯朔日南至泂酌始作板荡究之是在艮之六五祗宫既营黄竹是巡徐越不宁故公刘者洛汭之事卷阿者驰骤之刺也作丰之后二百九十六年营洛始东徐越之后百六十年而败于姜戎故自民劳而下昭穆之威则亦且殚矣懿王十六年戊寅正月丁巳朔南至又三年庚辰迁于槐里在之上六是谓棘欲不得其匹夷厉乃恤宣王二十一年甲午正月乙未朔南至明年命王子多父又明年王师败于条在师之六二晋则多故而郑始有国自板荡而下召旻而上百五十二载抑戒所治备举之矣故圣人之于世有不兼举也而作者皆备之昭穆之劳民懿之夸毗夷之疾威则皆见之厉幽之世也乐则有厉有宣有嬴诗则有江有汉有秦夫圣人则亦何所不治者乎圣人之治仰视天道俯察列国其著者在于江汉大者在于南北周室之日在于婺女南正轩辕南北垢复百八十三度雅颂负阳列国负隂鹿鸣之治自北而南闗睢之治自南而北三垣之间去九与六施于列国百六十有一纬道广狭各百四十有八而究南北故三垣之治数简而轨迟列国之治数繁而轨遫自轩辕以东有天庙天相少防长垣明堂灵台暨于杓北狱市环卫之所从出大仪少威壬礼林乐于是乎在名星一百三十六可数者六百一十七太微天市为之统首以命二雅宋为嘉客集于招摇之下自轩辕以西有樽钺旗斿陵屏离宫暨于囿仓囷林垒之所从出秦豳鬼井晋参魏毕卫定齐虚于是乎在名星一百六十有一可数者四百有八十五车螣蛇为之统首以命十有五国鲁为嘉主集于附路之下故鲁之与宋周室之主客也郑之从宋卫之从鲁两者河汉之牝牡也郑卫之在风以为二伯鲁宋之在颂以为两恪在天子则值其二恪在侯国则用其两伯故名星二百九十有六星数一千九十有六宋郑鲁卫相从于列国之内也存鲁宋之星歩九野之数一千二十有四四之以尽周星之厯故观于朔始相防命一以十期以视支闰以视干而星日相差不夜之积举可知矣故诗之五际则各有三义焉义各有五起焉星之从日日始于至至有五蔀蔀有四章上下春秋两周之际各四章嵗紫宫太微螣蛇天市五车分起治之日之从嵗嵗本于易易始五轨五轨之积三百二十循于先天杂纬所治皆在北维两协之间折威牵牛天根神宫人星分起治之月之从朔朔与闰叶诗自为候候五气舎一舎之各五十九余分小七自酉而未而防而寅而壬复合于酉五舎之积二百九十五分三五微赢以为朔实甲己乙庚丙辛丁壬戊癸分起治之故诗易春秋皆以五十自相命也五以命际十以命月六百四十月而易轨以终万八千九百四十四嵗而诗易更始乘以四七则诗易春秋轨际之义皆尽矣故诗自鹿鸣至于何草文王至于召旻百有五篇河汉之中天下活隆所为权始也万物之数合两与参以三除之范于百五莫复敢过环百九十以为邉际故月交卦防三乘之间而天地之情着万物之形得也物生于数存于德播于音数以立命德以表性音以着情理性平情以宅于命故其水土不盭星日以正五化之帝不与天子争柄文王公刘鹿鸣斯干楚茨之诗是也五诗之治各七十六嵗文王治于内则二南治于外公刘治于内则邶卫治于外二南者周公之诲三卫者召康公之诫也鹿鸣治于内则王郑治于外鹿鸣角也徴生于角角生于羽六八之数半用其合故其声引羽出太簇之隂其音中于清角斯干治于内则齐魏唐秦治于外楚茨治于内则陈郐曹豳治于外斯干羽也羽以生角角以生征六九之数全用其合故其声引征出夹钟之隂其音中于少羽楚茨征也征以生宫宫以生商九八之数全用其合故其声引商出南吕之隂其音中于大征故声生于律音生于声律者母也音者子也太簇之隂为羽四十八夹钟之隂绌征五十三南吕之隂为商七十二文王之声出于防宾之阳公刘之声出于太簇之阳防宾之阳为征宫生于征太簇之阳为商商止于商故文王之宫五十有六公刘之商七十有二五诗之合损益三百列国从之或半或合圭尺所揆隆替清浊则于是归也故诗者呼鬼神之情推物而应之也鬼神之徳集于中垣于天门或阳或隂或髙或深动其情名则响与之寻故南者音之始薰也闗睢鹊巢皆在轩辕之南宫庙所治帝后是处日在于元枵则鹑火为主圣人之治风以为之客南以为之主夬以正其男姤以正其女江汉以北十有三国速灭者六未有慎其宵徳者也君子之慎其宵徳以夜不息火昼不举乐而闗睢用之以舎其澹志肆其钟皷是以治则始治以乱则终乱是圣人之所惧也圣人为诗以别垣野正中外审正变齐物轨皆风以为之雅以为之防无中声者为之闰有中声者为之主变风之不得全律则鸿雁祈招为之主黍离在中吕之隂权舆在黄钟之隂中吕半之穷也黄钟半之则未穷也其得全律则板荡崧髙蒸民为之主东山在南吕之阳黄鸟在黄钟之隂黄钟之隂则穷也南吕之阳则未穷也故豳之与南王之与秦四者正变之环始也天下之治河汉所负不在于中土则繋于首尾故螣蛇太防五车天市相次为防列国之究为十三次三垣夹治是则诗之疆理也春秋而下两汉迸季有二十六主许洛云扰以汚妹土典午嗣王华夷方攘大火夀星回遹彼疆南齐北魏则曰陆梁以授秦唐乃有终南至于渭阳西徳既卒汴梁是宅太皥之墟实抚南服何以终之灭曹者宋又三百八十嵗乃雅乃颂故文王清庙各三十有一所以分晷天地遂贞杂之撰也贞之视晷以分至杂之视轨以于中际律吕相吹风生其间故风者贞杂之所间生也圣人之治星以纪之月以歩之日以视之风以听之四始举中而神物之情名皆应矣故易之与律律之与厯三者不独为治也宣王二十一年朔至之嵗鲁杀子戏其先十二年乙酉鲁武公敖薨子戏立立戏则伯御必杀戏杀戏则又必杀伯御竪其一否杀其两臧是在师之初际樊仲山甫尝道之故樊仲山甫之为律不异于周太师之为律周太师之为律不异于周文公之为律也宣王三十九年壬子王师败绩于千畆甲寅王师败于申是在师之六三舆尸之凶弟子受之辛酉幽王二年郑始灭郐乙丑冬十月辛卯朔日食于龙尾王师败于陆浑是在师之六四于是则在中交矣己巳王师伐申明年申入鄫人及大戎入于宗周王室乃东秦人立侯江汉自王是在师之六五舆尸之凶长子受之于是五际则小既矣镐京之入洛秦人之合豳益始师终迁国舆尸圣人则未尝不知也知而图之定命訏谟勿用小人不迁厥都故圣人之恶号石荣夷甚于其恶犬戎褒姒也犬戎褒姒从之则以为小人号石荣夷从之则以为君子秦本牧圉因乱乃忾绩则未报而祀上畤夫以为小人则以死懃事以为君子则非王之伯叔甥舅与其卿士故天子之爵命与其土宇不可以施下也爵命土宇可以施下则斧扆之侧税之如舎平王十八年戊子秦败戎师遂略岐西文王鸣于是乃既凡伯伤之乃思召公为召旻之诗故召旻者五际之终而六轨之始也师以上终坤以六始履霜坚氷小人发机仲尼之为春秋裁于坤中防于坤始盖于坤始作而叹曰臣弑其君子弑其父非一朝一夕之故其所繇来者渐矣于是先后盖四百八十六年周始为秦子父臣君何尊何亲冽风在山虎兕则神夫非仲尼其谁以知之乎文王知终仲尼知始夫仲尼则犹周公之志也
　　【右图皆以杂卦为序中分乾坤上下三十二卦春秋元年断自乾坤之中上为诗之五际下为春秋之三轨也春秋僖公五年即惠王二十二年丙寅嵗正月辛亥朔日南至上距平王四十年庚戌嵗正月癸酉朔日南至七十六年不尽九年为春秋之元年二下各三十二年为坤轨之初终则上至平王十七年丁亥下至庄王六年庚寅共为一轨之年也今自隠公三年日食为坤轨之正中则上下皆移二年故贞杂二交中终之防各有差嵗要以僖公丙寅嵗辛亥朔至以为际始贞甚于是交终杂卦于是交中阳嬴隂乏差防之所不过也一际日至七十六年一轨卦交六十四嵗轨际相追每七千二百九十六年而后合贞杂相值率始于卯酉平于子午自文王而前易轨大周又行五十卦则辛亥朔至在屯需之际矣易轨四千三百七十四年而退九嵗故日至在平王庚戌厯元在平王己未今以七千二百九十六年为元者除四千九十六年余三千二百始于孚过交于屯需去屯需之百二十八为七千一百六十八不及嵗周半交于干中以十约之为七百二十九余甲之六也自辛亥朔至上一蔀首为平王庚戌四十年正月癸酉朔至又上一蔀首为宣王甲午二十一年正月乙未朔至又上一蔀首为懿王戊寅十三年正月丁巳朔至又上一蔀首为穆王壬戌六年正月己卯朔至又上一蔀首为成王丙午十三年正月辛丑朔至又上一蔀首为文王庚寅五年正月癸亥朔至凡七际七始五百三十二年去文王之庚寅惠王之丙寅前后两际断自成王之丙午至惠王之乙丑三百八十年诗易循轨合行其间成王七年壬寅当益之六四其先二年庚子二月乙未王自周至丰三月戊申太保至洛卜宅庚戌攻位于落汭乙卯公至洛戊午郊社冬十一月戊辰册周公后以春秋己未绳之则是嵗正益之六四也凡共和而上谱厯差池难以绳凖直以克商嵗在戊子正月癸卯朔卜二月甲寅冬至揆诸前后晦朔最真与史记左氏合则他可勿问也武王命命修短之厯不复可稽然以戴记梦龄度之可后文王十七八载竹书及逸周书武王受命皆十七年尚书克商在十三年必无文王改元服殷武王子袭父年之理今合诸典纬通之文王即位五十年武王受命十七年周公摄政七年成王复辟三十二年顾命之作在成王辛未春二月丙午朔癸亥哉生魄王不豫甲子乃洮乙丑王崩上距文王元年一百有六嵗文王五年庚寅为日至之始犹在无妄之六三至十年乙未在无妄之九四四十二年五星聚于房赤乌集于周社在益之初九成王四年己亥益轨乃中下距春秋元年坤中为五际六轨三百八十四年文王庚寅癸亥朔际礼乐未作成王而后始备咏文王大明音律相近在成王丙午为五际始公刘次之鹿鸣又次之斯干楚茨又次之以领六轨凢诗雅颂十五国皆自为始际而要以此五篇为端周颂三十一篇上应紫宫清庙我将振鹭有客载芟分为始际大雅三十一篇上应太防文王皇矣既醉民劳崧髙分为始际小雅七十四篇上应天市鹿鸣形弓斯于四月宾筵分为始际以下诸风互有先后卫列三风犹康之有三诰项侯治邶厘治郑武公治卫皆在厉宣之朝至木而终于齐桓之世郑在王后犹卫之在王前寄帑号郐即在幽平之际至溱洧而终于晋文之世故卫之相宣与齐之迁卫郑之相乎与晋之伐郑优劣修短徳运一也卫文公燬之卒尚后于齐桓九年郑文公接之卒与晋文公同嵗故桓文之泽相去十六载而王国益衰诗有五际止于齐桓而不及晋文春秋所载详于突忽而简于文缪上下之际略可识也宣王二十一年甲午春正月庚寅南至为列国之始齐魏唐秦自为一列陈桧曹豳自为一列皆始于甲午鲁杀懿公戏立公子伯御列国之变则自此始也其先七年戊子卫武公始立后一年乙未始锡郑桓公是卫郑之始凡百三十年而齐桓始立二雅之厯尽列国之风絶故圣人以郑卫为同姓之夹辅齐秦为异姓之纲纪载驱猗嗟在襄桓之时黄鸟渭阳在穆康之际列国考验不出百八十三年天地之交着升降之义备矣凡诗有垣野皆别中外以为卦周今言国风一百六十一篇始姤而终坤雅颂一百五十一篇始复而终干者着据河汉言之河汉以内谓之三垣以外谓之列国三垣之下有宋郑从于宋北不举吴越南不举荆楚以为内外之限自吴越而上危虚在齐室璧在卫奎娄在鲁至于鲁与宋直而艮坤始中南北分际自荆楚而上鬼井在秦参觜在唐毕昴在魏至于鲁与周等而星张奎娄艮防是居二南燕鲁分星所属伏见于诗亦可知矣故二南有风始于星张而燕鲁无风不分于奎尾楚在江汉而夺楚以与周宋在三垣而益郑以与宋故鲁以宗国反始于豳燕以箕尾代兴于宋诗之与夺与春秋相为表里也春秋所存因文于史其义已备至于诗而圣人与夺权用大着凡诗中所存伯之国见夷灭者无甚失德皆列为风陈唐邶皆楚所灭诗不录楚而录四国又曹灭于宋桧灭于郑魏灭于晋或逺或近小大相并诗不尽录其所录者上下三际别为一义与易终始故自郑卫而上王室两迁齐魏而下战国雄始陈桧之余郡邑将墟自两汉而降列国废兴犹可以义起也凡诗三百一十二篇亾辞者六别系者九南陔自华华黍由庚崇丘由仪傅诵所不存必初无其篇存而复删故韵讽遂絶商颂五篇鲁颂四篇既为正考甫史克之遗则与周厯列国汚隆无渉因防别系重其宗国云耳去九与六为十五篇则周诗所遗二百九十有七巧言何人斯合为一篇则二百九十有六易积周甲之数每嵗退天十三辰八分四厘二毫二丝凡二百九十六年而退易一部四千九十六故诗与春秋皆退易一部贞之起屯杂之起此中于乾坤上下半部其易一也以二百九十有六当一月二十九日五千三百五分九十三秒之数月周一部则六百四十月而易轨大周万八千九百四十四嵗而诗易更始也凡诗二百九十六篇千九十六章以四乘之为一嵗经辰之数依之为九野三垣经星之数因其篇章审其声未以辨律吕颂得中声雅用全律风多半律及其子声豳以风而当小雅以颂而当大雅时用全律出以中声故豳风鲁颂为列国之防归商周之间际也季札韩起皆当孔子删述之前所观诗乐易象春秋已俱条理如仲尼之所次第是知周室柱下别有藏编诗乐春秋皆于象纬后世所傅诗推度灾以卯酉之际为革政午亥之际为革命天保在卯祈父在酉采芑在午大明在亥又汜厯枢云大明在亥水始也四牡在寅木始也嘉鱼在已火始也鸿雁在申金始也其説虽浅踈然其大指在商周战国秦汉之际不为耳食盖纬书之于经犹公谷之解义有口授而无笔证略闻绪论沿积丛讹其实圣言有线未絶今攷其法二雅大小百十一篇亾篇者六为百有五上自文武至于幽平三百八十年文王至思齐六篇在文王庚寅火始之嵗日在癸亥鹿鸣至湛露十四篇应之癸亥甲木之始紫宫为至天廐应之是为一际皇矣至行苇六篇在成王丙午火盛之嵗日在辛丑彤弓至行野十四篇应之辛丑水徳之宅太防为治天市应之是为二际既醉至卷阿六篇在穆王壬戌内火之嵗日在己卯斯于至蓼莪十四篇应之己卯木徳之荣天廐为治太防应之民劳至云汉六篇在懿王戊寅火始之嵗日在丁巳大东至鸳鸯十四篇应之丁巳木之再荣紫宫为治太防应之是为四际崧髙至召旻七篇在宣王甲午火盛之嵗日在乙未頍弁至何草十八篇应之乙未木德之宅大防为治五车应之是为五际五际不当其世而意义可通述事之作或有因时而道古之篇要唯自昔也诗二百九十六篇断自成王甲午迨平王庚戌为二百九十六年与易轨日至退厯相值春秋之所立始以南北姤复垣野河汉周环推之则大雅三十一篇聮于二南小雅七十四篇夹于齐郑颂与商鲁携于娄角之间两雅初分天门之前鬼神之所听也纬书粗得影响又考厯不正不辨嵗日然其遗绪犹存源流可沂学者因是求之仲尼之故説多有未亾者矣】
　　杂图纬下
　　杂纬【自初周至春秋】　　　贞纬【自季汉至初唐
　　庚寅文王五年癸亥朔至　戊午蜀延熙吴赤乌元年辛卯　　　　　　　　　己未
　　壬辰　　　　　　　　　庚申魏正始元年癸巳　　　　　　　　　辛酉】
　　【甲午　　　　　　　　　壬戌小过干乙未旡妄干　　　　　　癸亥小过屯】
　　【丙申旡妄夬　　　　　　甲子小过需丁酉旡妄未济　　　　　乙丑小过师】
　　【戊戌无妄归妹　　　　　丙寅小过小畜己亥无妄颐　　　　　　丁卯小过泰】
　　【庚子旡妄讼　　　　　　戊辰小过同人辛丑无妄履　　　　　　己巳小过谦魏嘉平元年
　　壬寅无妄坎　　　　　　庚午小过随癸卯无妄旅　　　　　　辛未小过临】
　　【甲辰无妄中孚　　　　　壬申小过噬嗑吴主权辛乙巳无妄鼎　　　　　　癸酉小过剥
　　丙午无妄同人　　　　　甲戌小过无妄魏废主芳丁未无妄遯　　　　　　乙亥小过颐
　　戊申无妄泰　　　　　　丙子小过坎己酉无妄家人　　　　　丁丑小过既济】
　　【庚戌旡妄蹇　　　　　　戊寅小过小过吴废主亮辛亥无妄节　　　　　　己夘小过节
　　壬子无妄恒　　　　　　庚辰小过兑魏弑其主髦癸丑无妄困　　　　　　辛巳小过旅
　　甲寅无妄明夷　　　　　壬午小过归妹乙夘无妄复　　　　　　癸未小过艮蜀汉降魏
　　丙辰无妄蛊　　　　　　甲申小过鼎晋秦始元年丁巳无妄防　　　　　　乙酉小过升
　　戊午无妄贲　　　　　　丙戌小过升己未无妄豫　　　　　　丁亥小过垢】
　　【庚申无妄升　　　　　　戊子小过益辛酉无妄元妄　　　　　己丑小过解】
　　【壬戌无妄益　　　　　　庚寅小过睽癸亥无妄艮　　　　　　辛夘小过明夷】
　　【甲子无妄　　　　　　壬辰小过大壮乙丑无安观　　　　　　癸巳小过恒】
  </div>
  <div class="pagination">
   <a href="御制数理精蕴_page590.html">
    上一页
   </a>
   <span>
    ...
   </span>
   <a href="御制数理精蕴_page586.html">
    586
   </a>
   <a href="御制数理精蕴_page587.html">
    587
   </a>
   <a href="御制数理精蕴_page588.html">
    588
   </a>
   <a href="御制数理精蕴_page589.html">
    589
   </a>
   <a href="御制数理精蕴_page590.html">
    590
   </a>
   <span class="current-page">
    591
   </span>
   <a href="御制数理精蕴_page592.html">
    592
   </a>
   <a href="御制数理精蕴_page593.html">
    593
   </a>
   <a href="御制数理精蕴_page594.html">
    594
   </a>
   <a href="御制数理精蕴_page595.html">
    595
   </a>
   <a href="御制数理精蕴_page592.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
