<!DOCTYPE html>
<html>
<head>
    <meta charset="UTF-8">
    <title>御制数理精蕴 - 第 449 页/共 595 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制数理精蕴 - 第 449 页/共 595 页</h1>
    <div class="content">　　易通变卷十二　　　　宋　张行成　撰
　　气候图【康节自有卦气图此体后天卦气为之以相发眀尔此图不可分为十六位以止用六十卦故也是故易用三而至日经世用四而至辰也】












　　三百六十日以十二分之毎月得三十日论阳之盈则三百六十而加六日余分之数也论隂之缩则三百六十而减六日小月之数也以二十四分之每气得十五日气交处各用一日则三百八十四日六十四全卦之爻数三女两卦之筞数也各不用一日则三百三十六日五十六用卦之爻数三男两卦之筞数也以七十二分之每候得五日气交处各用一日则四百三十二日干两卦之筞数也各不用一日则二百八十八日坤两卦之筞数也天以六变阳主进一进而十故甲子有六十以大数而统则六变而三百六十以小数而分则六十变而三百六十天以独运交气不分故用数正得三百六十兼余分而又有六日也用以六变则三百六十日者六六为六气数也体以四析则三百六十日者四九为四时数也天托地以为体析一为四是为四时地分天以为用去一用三故体数之用二百七十而冬之三月不用也天兼余分更加六日所以天自贲以上地自艮以上为用数实得二百七十六日也五者天之中也六者地之中也天以六为用者天得地而后有用也先生曰圆者一变而生六去一则五也又曰五以四为本六以五为本四者地之体也五以四为本者天之气托地之体以生物也六以五为本者地之中用天之中以生物也六去一则五者用五存一故气以六变候以五易在乎五六之间是故六六之变运行之数包地之用不用则为三百六十五六之变存一一之本用二五之用则为三百五五之变独取生物之时则为二百五十也运行之数全用故四时八节十二月二十四气七十二候三百六十六日备见于天地之间共成一嵗存本之数用其五六故自东风解冻至闭塞成冬实三百日而有余分在其间生物之时止用五五故自草木萌动至地始冻实二百五十二日也此外又有体数之用二百七十者当为自东风解冻至蛰虫咸俯九月之日也用数二百七十六者则九月之日加余分也用卦爻数三百三十六者当为水泉动至闭塞成冬之日也闭物二百四十日则自惊蛰至蛰虫咸俯动物之数也此皆以日计之也他可以类推矣
　　卦配天度图【日行黄道在其间】
　　角【十二】亢【九】氐【十五】房【五】心【五】尾【十八】箕【十一】东七十五度井【三十三】鬼【四】柳【十五】星【七】张【十八】翼【十八】轸【十七】南一百十二度奎【十六】娄【十二】胃【十四】昴【十一】毕【十六】觜【二】参【九】西八十度斗【二十六】牛【八】女【十二】虚【十】危【十七】室【十六】壁【九】北九十八度








　　前儒旧说天地之体状如鸟卵天包地外犹殻之裹黄也周旋无端其形浑浑然故曰浑天也周天三百六十五度五百八十九分度之百四十五半覆地上半在地下其二端谓之南极北极北极出地三十六度【应干三十六阳按永乐大典本脱六字今依宋本増入】南极入地三十六度【应坤三十六隂】两极
　　相去一百八十二度半强绕北极径七十二度常见不隠谓之上规绕南极七十二度常隠不见谓之下规【一卦之数共得一百四十四则坤之筞也有常不变隂阳之基本也】赤道带天之纮当天中二十八宿之位【不能自变而为变所变应二十八用卦之左旋】去两极各九十一度少强【二卦九十六爻实用九十其余则余分也】黄道日之所行也半在赤道外半在赤道内与赤道东交于角五少弱【当同人卦】西交于奎十四少强【当师卦】其出赤道外极逺者去赤道二十四度【当剥卦】斗二十一度是也其入赤道内极逺者亦二十四度【当夬卦】井二十五度是也日南至在斗二十一度去极百一十五度少强是也【九十上加二十四其一余分也】日最髙去极最逺故景最长黄道斗二十一度出辰入申故日亦出辰入申日昼行地上百四十六度强【坤之用数一百四十四而兼余分】故日短夜行地下二百一十九度少弱【二卦不用数二百十六而兼余分】故夜长自南至之后日去极稍近故景稍短日昼行地上度稍多故日稍长夜行地下度稍少故夜稍短日所在度稍北以至于夏至日在井二十五度去极六十七度少强是也【九十上减二十四其一余分也】日最北去极最近景最短黄道井二十五度出寅入戌故日亦出寅入戌日昼行地上二百一十九度少弱【干之用数二百十六而兼余分】故日长夜行地下百四十六度强【坤之不用数而加余分寅卯辰皆日出时申酉戌皆日入时己午未必为昼亥子丑必为夜故春秋六时皆交数也谓昼夜坎离之交也】故夜短自夏至之后日去极稍逺故景稍长日昼行地上度稍少故日稍短夜行地下度稍多故夜稍长日所在度稍南故日出入稍南以至于南至而复初焉斗二十一井二十五南北相应四十八度【应一位八卦四十八爻一年止有二十四气者隂阳偶而为一也故人之身十二经络一日荣衞各行二十四度分则四十八并则二十四也】春分日在奎十四少强秋分日在角五少弱此黄赤二道之交中也去极俱九十一度少强南北处斗二十一井二十五之中故景居二至长短之中奎十四角五出卯入酉故日亦出卯入酉日昼行地上夜行地下俱百八十二度半强故日见之漏五十刻不见之漏五十刻谓之昼夜同夫天之昼夜以日出没为分人之昼夜以昏眀为限日未出二刻半而眀日入二刻半而昏故损夜五刻以益昼是以春秋分漏昼五十五刻窃谓冬夏日之出入有早晚是隂阳相侵故坎离各用余分之半昼常侵夜五刻是阳侵隂故干全用余分也此图据晋志而作以约天之大体歴代天度冬至辰次所在不同














　　中间六十四卦毎卦占四位则经世坎离用四位二百五十六之数也通四围六十四卦计三百二十得六十四之五则复姤用五爻之数也并四隅虚位之四而三百二十四得三十六之九故元用九而一首之防极于三百二十四也二百五十六则十六之十六也三百二十四则十八之十八也二百五十六则八八之位三百二十四则九九之位各以四为一位者也若周四围之竒数得七十二位则七十二候之数天之五数也是故从偶数而数得三百二十四位虚其四维四位以当四象则三百二十也从竒数而数得三百六十一位虚其中之一位以当太极则三百六十也故蓍去一而卦去四皆自然之理也三百六十一则十九之十九也【三百六十为乾坤之防加中虚之一为太极得十九之十九则闰数为物数也三百六十一位四围之数止有七十二故元以七十二防为日法若二十之二十得四百位中得三百二十四围得七十六则十九而四之者四象归竒之闰数也从竒而数得四百四十一周围八十为天地之体中为太极余三百六十则乾坤之防也】









　　天以六六为节地以九九制防故偶数以四为一则九九八十一竒数以十为一则六六三十六也地藏一于九九之中天存一于六六之外先生曰中原之地方九千里以此推之八方各九千里通中原而八十一矣九千里析为九分每分围四千里径千里围计得三万六千里纵横径数计得一万八千里若通为一数则围得一万二千里裁方为圎则九千里也径得三千里通纵横则六千里也八十一之数各为一数计八万一千里各围四千里计三十二万四千里纵横径计一十六万二千里通为一数则围三万六千里裁方为圎则二万七千里纵横径计一万八千一靣之实径九千而已余皆叠数之虚数也
　　象生于数数生于理故天地万物之生皆祖于数圣人先知先觉因制之以示人以分天度量地理观之天地皆有数况人物乎始自伏羲画卦以用太极神农植谷以用元气于是黄帝制歴分天度也划野分析量地理也其余首造筭大挠造甲子苍颉制字岐伯论医伶伦造律皆以理数而示人者也
　　卦气图取卦法
　　极数六位【世之世数一千八百六十六万二千四百】
　　六【老隂】□共用筭十五枚故一二三四五为太极本数不
　　过十五也
　　蓍用四十九而用筞起于坤之四六算用二百七十一而极数六位不过十五通数九位不过二十四
　　通数九位【动植通数二万八千九百八十一万六千五百七十六】
　　九【老阳】□共用二十四枚故八卦三画亦共二十四也太极极数【天得其三转乗是也地得其两二乗是也】
　　元一当年　防十二当月　运三百六十当日　世四千三百二十当时
　　元之元一元之会【十二】元之运【三百六十】元之世【四千三百二十】
　　已上系元之极数
　　防之元【十二】防之防【一百四十四】防之运【四千三百二十】防之世【五万一千八百四十】
　　已上系防之极数
　　运之元【三百六十】运之防【四千三百二十】运之运【一十二万九千六百】运之世【一百五十五万五千二百】
　　已上系运之极数
　　世之元【四千三百二十】世之防【五万一千八百四十】世之运【一百五十五万五千二百】世之世【一千八百六十六万二千四百】
　　已上系世之极数
　　太极之数自总数之一而至于一千八百六十六万二千四百止为衍其天之四象元防运世之祖数自元防运世之一而至于一千八百六十六万二千四百则天地之数始穷穷则变变则通通则久太极之通数自太阳太隂少阳少隂太刚太柔少刚少柔天之四象偶地之四象而行阳刚之太少其数十得四十以四因之得一百六十隂柔之太少其数十二得四十八以四因之得一百九十二以一百六十与一百九十二相唱和各得三万七百二十谓之动植体数于一百六十之中除四十八得一百十二于一百九十二之中除四十得一百五十二阳中除隂隂中除阳隂阳自此交而生生不穷以百五十二与一百十二相唱和各得一万七千二十四谓之动植用数复以一万七千二十四唱和一万七千二十四得二万八千九百八十一万六千五百七十六谓之通数于通数中除极数即见圣人画卦之防卦气图元防运世各六十四卦用二分二至之节气行数取卦其卦年月日时通用通数自中起分一万成千百十零所谓起于一而终于一于一之左右两位取卦临时运数而除以意消详不令壅蔽在学者自悟其防元防运世分受节气数
　　卯春辰巳防【未然】　　已上元主之
　　午夏未申运【未然】　　已上防主之
　　酉秋戌亥世【未然】　　已上运主之
　　子冬丑寅元【未然】　　已上世主之
　　春分【中起】九十一日半　夏至【中起】九十一日半
　　秋分【中起】九十一日半　冬至【中起】九十一日半
　　已上成局阖于未然辟于未然【窃谓八卦分进退二局当是既济图】
　　离酉
　　坤午天交五子干　窃谓此夏至图也
　　坎卯
　　干元　　　　坎防
　　交六十卦终而复始交　窃谓此春分图也
　　离运　　　　坤世
　　衍卦
　　干一之一　　　　十千　　以一因之【复以一除之他准此】
　　坤八之八　　　　□十千　　以八因之
　　坎六之六　　　　□十千　　以六因之
　　离三之三　　　　十千　　以三因之
　　兊二之二　　　　□十千　　以二因之
　　艮七之七　　　　□十千　　以七因之
　　巽五之五　　　　十千　　以五因之
　　震四之四　　　　□十千　　以四因之
　　乾卦因成二千二十
　　除本卦数一百一十外得一千八百九十未来之数【万中除千千中除百百中除十各只除两数】
　　坤卦因成六万四千六百四十
　　除本卦数八千八百外得五万五千八百四十未来数
　　坎卦因成三万六千三百六十
　　除本卦数六千六百外得二万三千七百六十未来数【若除上数余数合下数而成十以上者即扫去下数不用】
　　离卦因成九千九十
　　除本卦数三百三十外得八千六百七十未来数艮卦因成四万九千四百九十
</div>
    <div class="pagination">
<a href="御制数理精蕴_page448.html">上一页</a><span>...</span><a href="御制数理精蕴_page444.html">444</a><a href="御制数理精蕴_page445.html">445</a><a href="御制数理精蕴_page446.html">446</a><a href="御制数理精蕴_page447.html">447</a><a href="御制数理精蕴_page448.html">448</a><span class="current-page">449</span><a href="御制数理精蕴_page450.html">450</a><a href="御制数理精蕴_page451.html">451</a><a href="御制数理精蕴_page452.html">452</a><a href="御制数理精蕴_page453.html">453</a><a href="御制数理精蕴_page454.html">454</a><span>...</span><a href="御制数理精蕴_page450.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
