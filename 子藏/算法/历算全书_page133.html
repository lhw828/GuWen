<!DOCTYPE html>
<html>
<head>
    <meta charset="UTF-8">
    <title>历算全书 - 第 133 页/共 206 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>历算全书 - 第 133 页/共 206 页</h1>
    <div class="content">　　如木星在一宿之西【如井鬼之间】越若干日行至其宿【如鬼】火星原在木星之西越若干日行至木星原处金星又在火星之西而恰当西宿【如井】越若干日行至火星原处又若干日亦至木星原处
　　此亦借宿度为用而中有二和一较如云金星若干日火星若干日木星若干日共行若干度也【如井度】　又金星若干日木星若干日共行若干【亦用井度】　此二者和度也　又金星若干日火星若干日而其行适等【用火星至木星元处之日及金星自火星元处至木星元处之日】此则较度也【适足即较数也度无较其日则有较】
　　又如火星在房宿之西越若干日行过房抵心宿而木星自火星元处越若干日至房宿又有金星或先或后亦自火星元处越若干日行至房又若干日逐及木星于房心之间
　　此以宿距为较度者三　如云以火星若干日较木星若干日而火星之行多一房度也　以火星若干日较金星若干日而火星亦多一房度　以金星若干日较木星若干日而行度相等【用两星逐及于房心之间日数】
　　此上二则以三色取之　凡所测不必两星同在一度但欲有旁星可记异日有他星复至所记旁星之处即成同度之算右皆顺行星例
　　又如一星顺行自房行几日一星逆行自心行几日相遇同度于房心间自此分行又几日其逆行星至氐此用一较度一和度也顺行星几日逆行星几日共行房宿度此为和度　顺行星几日逆行星几日而逆行星多一氐宿度此为较度【用逆行星相遇后至氐宿之日数】
　　又如一星自建星顺行至几日遇逆行星又几日至牛宿其逆行星自相遇处行几日至建星又几日至斗宿距星
　　此亦一和一较　顺行星几日逆行星几日而行度相当【用二星两相遇处至建星之日数】此较度也　顺行星几日逆行星几日而共行斗宿度【用两相遇后顺行星至牛逆行星至斗之日数】此和度也
　　右逆行星例
　　问金火二星在房宿之西同度越九日金星行过房东至一处有星可记又一日金星行至心宿又八日火星始至房又九日火星始至前所记金星之处其二星行度各若干
　　解曰此金星行九日火星廿七日而行度相等金星行十日火星十八日而金星多六度【房宿六度故也】
　　法以较数列位


　　依省算以右行加九之一　乃对减　余火星一十二日为法　六度无减为实　法除实得半度为火星率　以金九日除火廿七日行十三度半得一度有半为金星率
　　假如太隂自尾宿初度行三日遇木星于斗牛间又三十日木星行至牛
　　此太隂三日木星三十日共行四十五度【借尾至牛之度约略其数后仿此】
　　木星自牛初行三十日与罗防遇于牛女间又一百二十日罗防退至牛
　　此木星行三十日罗防一百二十日而度等【罗防计都月孛有数无形借逆行之用】
　　罗防自牛初退行一百日遇土星于箕斗间又五十日土星行至牛
　　此罗防一百日土星五十日行度等
　　土星自牛初行三十日火星逐及遇于牛女间又三十日火星行至虚此土星三十日水星三十日而共行十八度
　　火星自虚初行五十日水星逐及遇于危室间又十日水星行至奎
　　此火星行五十日水星十日共行四十五度
　　水星自奎初行十五日逐及金星遇于昴毕间又十七日金星行至毕
　　此水星十五日金星十七日共行五十五度半
　　金星自毕初行二十日遇计都于井鬼间又四十日计都退至井此金星二十日计都四十日而金星多二十八日【借毕至井之距为两星之较】
　　计都自井初逆行二十日遇月孛于参井间又十日月孛行至井
　　此计都二十日月孛十日而行度等
　　月孛自井初行八十日太阴逐及遇于井鬼间又二日太阴行至栁
　　此月孛八十日太隂二日共行三十四度
　　问各行率若干【凡此所设不必其同日在一度谓之相遇但与宿值或有星可记即如同度之理】如法列位【九色和较之杂】









　　因九色行中挤廹既多空位取出其行次相对者列而先乗此捷法也
　　先以甲壬太隂对减【两行相对只三色余俱两空省不书俟重列时以次添入】


　　用省算法以甲行三之一壬行二之一列之【因甲行可三除壬行可二除而除之则太隂皆一日故除而列之】径对减太隂尽　余木星十日【右】月孛四十日【左】减余二度【左】分正负太隂减去寻原列中乙行有木星径与减余对列


　　用前法以左乙行三之一与减余列之　木星径同减　罗四十日【左负】孛四十日【右负】负二度【右负】皆无减【以隔行同名仍分正负】
　　木星减尽寻丙行有罗防径与减余重列


　　用前法以减余二之一丙行五之一列之　罗防同名径减　余三位无减　以隔行皆负分正负而孛与较同名
　　罗防减尽寻丁行有土星径对余数
　　和较列位


　　用前法以丁行三之一列之而命之为正　土同减尽　余无减　度异并七度　皆左正右负复变和数土星减去寻戊行有火星径对余数


　　用前法以戊行五之一列之　火径减　水　　　　　　　　　　　　　　　　　　　　　　【左】孛【右】
　　无减分正负复为较　余二度　　　　　　　　　　　　　　　　　【左】与水星同名火星减尽寻已行有水星以对余数【又因巳行不便省算改用辛行月孛相对】


　　用前法以减余半而列之　孛同减　余俱无减隔行同名仍为较
　　月孛减尽寻庚行有计都以对余数【水与较度皆右行负同名】


　　用前法以庚行半而列之
　　计同减　水【右负】金【左负】无减仍为较
　　余十三度【左负】与金同名
　　计都减尽寻巳行恰皆二色以相对


　　如法乗　水同减尽　金余异倂一百六十七日为法　度异并二百五十○半度为实　法除实得每日一度半为金星率
　　以巳行金星十七日行二十五度半减共五十五度半余三十度以水星十五日除之得每日二度为水星率
　　以戊行水星十日行二十度减共四十五度余二十五度以火星五十日除之得毎日半度为火星率
　　以丁行火星三十日行十五度减共十八度余三度以土星三十日除之得每日十分度之一为土星率
　　以丙行土星五十日行五度以罗防一百日除之得每日二十分度之一为罗防率
　　以乙行罗防一百二十日行六度以木星三十日除之得每日五分度之一为木星率
　　以甲行木星三十日行六度以减共四十五度余三十九度以太隂三日除之得每日十三度为太阴率
　　再以庚行金星二十日行三十度同减去正二十八度余二度以计都四十日除之得每日二十分度之一为计都率【与罗防同】
　　以辛行计都二十日行一度以月孛十日除之得每日十分度之一为月孛率
　　以壬行月孛八十日行八度减共三十四度余二十六度太阴二日除之仍得毎日十三度为太阴率
　　论曰各星迟疾留逆每叚不同然其各叚中行率大约相等故可以方程立算亦湏稍查时厯以知其变
　　若太近留叚行率甚微难见其在合伏左右行甚疾毎日不同难与他星相较则以一星迟疾之较取之具如后例
　　一星迟疾相较例
　　凡木火土三星虽有迟疾之行大约皆在一度以下而土木之变尤缓其数十日中行率仅差秒忽两星相较之法颇可施用惟金水二星迟疾之差悬逺其疾也有在一度以上而水星有二度其迟也不及一度迟之甚则留故可以其迟疾而自相较也
　　假如金星疾叚测得甲乙丙三日共行四度二十九分己庚两日共行二度有半问各日行率【此因前测以隂云用仪得其度分而不知宿次故虽后测能知宿次而中数日不可知是惟方程能御之也】
　　法以和数列所测以较数列中日【因挨日进退故倍中日为前后两日而命之适足盖已知测日同在一叚故也】







　　如法互乗逓减　余庚廿七日为法　三十三度廿一分为实　法除实得一度廿三分为末日行率【庚】以庚日行率减共二度五十分余一度廿七分为第六日行率【己】　倍己日行率减去庚日行率余一度三十一分为第五日行率【戊】　倍戊日行率减去己日行率余一度三十五分为第四日行率【丁】　倍丁日行率减去戊日行率余一度三十九分为第三日行率【丙】　倍丙日行率减去丁日行率余一度四十三分为次日行率【乙】　倍乙日行率减去丙日行率余一度四十七分为初日行率【甲】
　　累计甲乙丙日共四度廿九分己庚日共二度半合问或倍庚日行率共二度四十六分以减共二度半余○度○四分为日差以日差累加庚日得各日行率
　　总论曰凡步五星既得其叚日以为日率则以其盈缩之厯加减星行而得其叚所行之宿次以为度率以日率除度率而得其平行则又以初末日率相求使之陞降有等以为日差而加减之故日差者步五星之要事也
</div>
    <div class="pagination">
<a href="历算全书_page132.html">上一页</a><span>...</span><a href="历算全书_page128.html">128</a><a href="历算全书_page129.html">129</a><a href="历算全书_page130.html">130</a><a href="历算全书_page131.html">131</a><a href="历算全书_page132.html">132</a><span class="current-page">133</span><a href="历算全书_page134.html">134</a><a href="历算全书_page135.html">135</a><a href="历算全书_page136.html">136</a><a href="历算全书_page137.html">137</a><a href="历算全书_page138.html">138</a><span>...</span><a href="历算全书_page134.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
