<!DOCTYPE html>
<html>
<head>
    <meta charset="UTF-8">
    <title>七政推步 - 第 2 页/共 20 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>七政推步 - 第 2 页/共 20 页</h1>
    <div class="content">　　求自行度
　　法曰置西域岁前积年【即系全年】入立成内总年零年月日下各取自行度并之共得即为所求年白羊宫一日自行度也土木金三星减一分水星减三分火星不减【如求次宫者内加各宫自行度求十日者内加十日自行度自然吻合也】水星如自行度遇三宫初度作五日一叚算至九宫初度作十日一叚算纬度亦然
　　求小轮心度
　　法曰土木火三星置太阳中心行度内减其星自行度为土木火三星中心行度内又减最高行度为其星小轮心度也金水二星置太阳中心行度【即其星中心行度也】内减其星最高行度余为金水二星小轮心度也【如求次宫并十日二十日者并依前法求之也】
　　求第一加减差
　　法曰视其星小轮心度其宫度入各星第一加减立成内宫内度下两取之得其度分为未定差其分已下小余以本行下加减分乘之满六十约之为分视加减差少如后行者加之多如后行者减之用加减两取到未定差即为所求第一加减差也
　　求自行定度及小轮心定度
　　法曰视其星小轮心度在初宫至五宫以第一加减差加自行度减小轮心度为定度在六宫至十一宫以第一加减差减自行度加小轮心度为定度即各得所求
　　求第二加减差
　　法曰视其星自行定度其宫度入各星第二加减立成内宫内度下两取之得其度分为未定差其分已下小余以本行加减分乘之满六十约之为分视加减差少如后行者加之多如后行者减之用加减两取到未定差即为所求第二加减差也
　　求比敷分
　　法曰视小轮心定度其宫度入第一加减立成内宫内度下两取之即得为土木金水四星比敷分【如小轮心定度小余分在三十已上者取后行比敷分用之】火星以两取到比敷分与后行相减余以乘小轮心定度小余满六十约之为秒视比敷分少如后行者加之多如后行者减之用加减两取到比敷分即为所求比敷分也
　　求远近度
　　法曰视自行定度其宫度入第二加减立成内宫内度下两取远近度又本行与后行相减余以乘自行定度小余满六十约之为分视远近度少如后行者加之多如后行者减之用加减两取到远近度即为所求远近度也
　　求泛差
　　法曰置比敷分以远近度通分乘之得数满六十约之为度分即为所求泛差也
　　求加减定差
　　法曰置第二加减差内加泛差共得视自行定度在初宫至五宫为加差六宫至十一宫为减差即为所求加减定差也
　　求五星经度
　　法曰置小轮心定度以加减定差加减之内加各星最高行度共得即为所求五星经度也
　　求五星留退叚【土星留七日其留日前三日后三日皆与留日数同木星留五日其留日前二日后二日皆与留日数同火金水三星不留退而即行行而即退】
　　法曰视其留叚小轮心定度其宫度入五星顺退留立成内宫内度下两取各星下宫度分本行与前后二行相减【若取得在初宫至六宫本行与后行相减六宫至初宫本行与前行相减】余为法又置其日小轮心定度内减立成内小轮心定度余为实通分以法乘之用六度除之满六十约之为分视两取各星下宫度分顺行者加之退行者减之用加减两取到各星下宫度分得数与其日自行定度同者即本日留如自行定度多者已过留日少者未到留日以两取到各星下加减所得宫度分与自行定度相减余以立成内各星一日下自行度约之即得留日在本日前后日数也
　　求留日自行度
　　法曰置其日自行度如留在前者减留在后者加视前后几日以立成内各星自行度加减之即得所求
　　求留日小轮心度
　　法曰金水二星置其日小轮心度视留在前后几日以立成内日中行度分加减之【留在前者减留在后者加】即得所求
　　土木火三星视留在前后几日以立成内三星自行度去减立成内日中行度分余加减其日小轮心度【留在前者减留在后者加】即得所求
　　求五星细行
　　法曰如土木火金四星以前后二叚经度相减以相距日除之为日行分却置前叚经度以日行分顺加退减之即得所求【水星白羊宫初日经度又算前一日经度二数相减余为初日行分】又如水星置本叚经度与前一日经度相减余为初日行分却置前后二叚经度相减余以相距日除之得数为平行分与初日行分相减得数倍之以前叚前一日与后叚相距日数除之为日差置初日行分以日差加减之如初日行分少如平行分者加多如平行分者减得数为日行分置前叚经度以逐日行分顺加退减之即为水星逐日经度也
　　五星伏见
　　求五星伏见
　　法曰视各星自行定度在伏见立成内限度已上者即得五星晨夕伏见也
　　太阴纬度
　　求计都与月相离度
　　法曰置太阴经度内减计都行度余即为计都与月相离度分也【如不及减者加十二宫减之也】
　　求太阴黄道南北纬度
　　法曰视计都与月相离度宫度分其宫度入太阴纬度立成内宫内度下两取之得其度分秒为未定纬度其小余分以本行加减分乘之得数满六十约之为分秒视两取未定纬度在前六宫加后六宫减用加减未定纬度即为所求太阴黄道南北纬度也视计都与月相离度在初宫至五宫为黄道北六宫至十一宫为黄道南
　　求计都中心行度
　　法曰置西域岁前积年入立成内取总年零年月日下罗计中心行度并之假令零年是十年者去九年内取月分日数仿此即为所求年白羊宫一日罗计中心行度也如求次宫者以各宫罗计中心行度加之如求十日者以十日下罗计中心行度加之即得所求
　　求计都行度
　　法曰置十二宫内减其日计都中心行度即得所求
　　求计都细行度
　　法曰以前后二叚行度相减余以相距日数除之为日差却置前叚计都行度以日差累减之即得计都逐日细行度也
　　求逐日罗防行度
　　法曰置其日计都行度内加六宫即为逐日罗防行度也
　　五星纬度
　　求最高总度最高行度中心行度自行度小轮心度并依五星经度术求之即得
　　求自行定度
　　法曰置自行度宫度分其宫以一十乘之为度于上如一宫以十乘之得十度其度以二十乘之为分满六十约之为度其分亦以二十乘之满六十约之为分并入分内共得又满六十约之为度并入于上共得即为所求自行定度也
　　求小轮心定度
　　法曰置小轮心度宫度分其宫以五乘之为度于上如一宫以五乘之得五度其度以一十乘之为分满六十约之为度其分亦以一十乘之为秒满六十约之为分并入分内又满六十约之为度并入于上共得即为所求小轮心定度也
　　求五星黄道南北纬度
　　法曰视小轮心定度并自行定度入纬度立成内两取得数置小轮心定度内减立成上小轮心定度余通为分以两取数本行与后行相减【若遇交黄道者本行与后行相并】得数为法乘之以立成上小轮心度累加数除之满六十约之为分用加减两取数【多如后行减少如后行加】得数寄左【若遇交黄道者虽是后行数多只减之也】又置自行定度内减立成上自行度余以两取数本行与下行相减【若遇交黄道者本行与下行相并】得数为法乘之以立成上自行度累加数除之满六十约之为分与寄左加减如两取数多如下行者减少如下行者加【若遇交黄道者所得分多如寄左数置所得分内减寄左数余为交过黄道南北分也】得数即为所求五星黄道南北纬度也
　　求五星纬度细行
　　法曰置其星前叚纬度与后叚纬度相减余以相距日除之为日差置前叚纬度以日差顺加退减之即得逐日纬度也
　　求前后叚遇中间交黄道者
　　法曰置其星前后叚纬度并之共得以相距日除之为日差置前叚纬度以日差累减之至不及减者于日差内减之余以日差累加之即得所求
　　太阴五星凌犯
　　求太阴昼夜行度
　　法曰置次日经度内减本日经度余即为本日昼夜行度也
　　求昏刻度【朔后看】
　　法曰置其日午正太阴经度内加立成内其日昏刻加差即为其日昏刻太阴经度也
　　求月入度
　　法曰置其日午正太阴经度内加立成内其日月入加差即为其日月入时太阴经度也
　　求月出度【朢后看】
　　法曰置其日午正太阴经度内加立成内其日月出加差即为其日月出时太阴经度也
　　求晨刻度
　　法曰置其次日午正太阴经度内减立成内其日晨刻减差余为其日晨刻太阴经度也
　　求所犯星座
　　法曰朔后视昏刻至月入度宫度望后视月出至晨刻度宫度各入黄道南北各像内外星立成内其星经纬度相近者取之即得所犯星座也
　　求时刻
　　法曰置其日午正太阴经度与取到各像内外星经度相减余通分以二十四乘之得数以太阴昼夜行度亦通分除之得西域时命起子午正减之【朔后命起午正望后去减十二时余命子正】得中国时【其小余以六十通之为分】以一千乘之以一百四十四除之得数以一百约之为刻即得所求时刻也
　　又法曰置其日午正太阴经度与取到各像内外星经度相减余与太阴昼夜行度入时刻立成内两取之其上即得所求时刻也【若太阴经度多如所犯星经度取午前时刻若太阴经度少如所犯星经度取午后时刻】
　　求上下相离分
　　法曰置取到各像内外星经度内减其日计都度【如不及减者加十二宫减之】余为计都与月相离度依太阴纬度术入之得太阴纬度也【即太阴某时犯某星其时所行纬度也】与所犯星纬度相减余为上下相离分若月与星同在南者【月多为下离月少为上离】同在北者【月多为上离月少为下离】若月与星南北不同者【月在北为上离月在南为下离】即为所求上下相离分数也
　　求五星凌犯杂座
　　法曰视其日午正五星经纬度入黄道立成内寻各像内外星经纬度相近在一度已下者取之其五星纬度与各星纬度相减【上下同前】余即得上下相离分也
　　求月犯五星
　　法曰其用法次第并依太阴犯杂座星术入之即得所求
　　求五星相犯
　　法曰视其日五星经纬度相近在一度已下者取之即得所求
　　交食
　　辨日食限
　　法曰若合朔在昼者视太阴纬度在黄道南四十五分已下为有食在黄道北九十分已下者为有食又合朔在日未出三时者系西域时视太阴纬度在黄道南四十五分已下黄道北九十分已下为有食
　　又合朔在日入一十五分者【一时六十分一十五分即四分时之一也】视太阴纬度在黄道南四十五分已下黄道北九十分已下亦为有食
　　辨月食限
　　法曰视朢日太阴经度与罗防或计都度相离一十三度之内为有食
　　又视朢日太阴纬度在一度八分之下为有食又法视朢日太阴未出二时或未入二时与太阳相朢者其限有带食用算
　　在未出或未入二时已上者即在昼也不用算
　　推日食法
　　午正太阳度　　　　午正太阴行过太阳度午正太阴经度　　　午正太阳中心行度午正太阴纬度黄道南北
　　午正太阳自行度　　午正计都度
　　午正太阴本轮行度
　　太阳日行度　　　　太阴日行度
　　求食甚泛时【视其日午前合朔用前一日诸数推之午后合朔用次日诸数推之】
　　法曰置午正太阴行过太阳度通秒以二十四乘之得数为实又置太阴日行度内减太阳日行度余通秒得数为法置实满法除之为时其时下零数以六十通之为分分下零数以六十通之为秒满三十秒已上収为一分满六十分収为一时共得数即为所求食甚泛时也
　　求合朔时太阳度
　　法曰置食甚泛时通分得数以太阳日行度通秒乘之得数以二十四除之为防满六十约之为分秒用加减午正太阳度【午前合朔减之午后合朔加之】余即为所求合朔时太阳度即食甚日躔黄道宫度分
　　求加减分
　　法曰视合朔时太阳度其宫度入昼夜加减立成内横取加减分为未定加减分以本行加减分与后一行加减分相减余以乘其合朔时太阳度小余得数为纤满六十约之为防又约之为秒去加减横取到未定加减分【少如后行者加之多如后行者减之】得为所求加减分也
</div>
    <div class="pagination">
<a href="七政推步.html">上一页</a><a href="七政推步.html">1</a><span class="current-page">2</span><a href="七政推步_page3.html">3</a><a href="七政推步_page4.html">4</a><a href="七政推步_page5.html">5</a><a href="七政推步_page6.html">6</a><a href="七政推步_page7.html">7</a><span>...</span><a href="七政推步_page3.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
