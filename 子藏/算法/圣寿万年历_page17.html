<!DOCTYPE html>
<html>
<head>
    <meta charset="UTF-8">
    <title>圣寿万年历 - 第 17 页/共 21 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣寿万年历 - 第 17 页/共 21 页</h1>
    <div class="content">　　求经朔望入转
　　置嵗定积来加往减十三日二刻五分转周为法除之不尽来即所求往反减转周各加其月朔积及望策满转周去之为所求经朔望入转大小余若径求次朔入转以转差加之
　　求疾迟初末限
　　视入转大小余在转中已下为疾已上减去转中为迟置律数作限带律差为分以入转大小余乗之得入限大小余以律数乗七音为声数所得入限大小余在声数已下为初限已上则倍声数减去所得入限小大余为末限
　　求疾迟差
　　置立差三秒二十五忽以所求限大余乗之加平差二分八十一秒又以限乘之用减定差千一百一十一分余再以限乘之满万为度不满退除为分秒如是求次限积度相减余为疾迟分以乗所得初末限下小余万约为分加入其限积度为疾迟差
　　求疾迟限下行度
　　置平行度及分秒以转象乗之如声数而一所得为一限平行度不满退除为分秒以其限疾迟分疾初迟末益迟初疾末损损益一限平行度为所入疾迟限下行度
　　求加减差
　　置声数进一位减去律差各以所求盈缩疾迟差乘之各如所入疾迟限下行度而一为分不满退除为秒盈迟名为加差缩疾名为减差
　　求定朔望
　　置经朔望大小余各以其加减差加减之满或不足进退大余即定朔望视前后定朔两干同者前月大尽不同者前月小尽无中气者为闰月若定望小余在日出分已下者退一日
　　求定朔望加时及毎日夜半晨昏入转
　　置经朔望入转大小余以定朔望加减差加减之为定朔望加时入转以定朔望小余减之为定朔望晨前夜半入转累加一日为毎日晨前夜半入转各以其日晨分加之为晨入转昏分加之为昏入转满转周去之
　　求定朔望加时黄道日度
　　置经朔望入盈缩大小余以加减差加减之为定朔望入厯在盈便为积日在缩加嵗中为积日命日为度以盈缩差盈加缩减之为加时日行定积度以嵗首冬至加时黄道日度加而命之各得定朔望加时黄道日度及分秒
　　求定朔望加时黄道月度
　　凡定朔加时日月同度以日行定积度即月行定积度望则各置其加时日行定积度以象策上一加望再加下三加之为加时月行定积度如前加而命之满躔周及黄道宿度去之不尽各得定朔望加时黄道月度及分秒
　　求定朔望夜半晨昏黄道月度
　　置所求入转日转度率与次日转度率相减余以所求入转小余乘之万约为分前多后少减前少后多加加减转度率为转定度以乘定朔望小余万约为分用减加时定积度余为晨前夜半定积度以转定度乘其日晨昏分万约为分各加夜半定积度为晨昏定积度加命如前各得夜半晨昏黄道月度及分秒
　　求毎日夜半晨昏黄道月度
　　累计相距日数转度率为转积度与定朔朢夜半相距度相减余如相距日数而一为日差距度多为加距度少为减加减每日转度率为行定度以累加定朔朢夜半定积度为毎日夜半定积度累加定朔朢晨昏定积度为毎日晨昏定积度加命如前即每日夜半晨昏黄道月度及分秒【注厯自朔至朢皆用昏度既朢以后则用晨度】
　　求每日夜半晨昏赤道月度
　　视所求夜半晨昏黄道月行定积度在象策已下为至后满象策去之为分后犹多再去之为至后复多仍去之为分后以其黄道积度减之余以赤道率乗之如黄道率而一所得以加赤道积度及所去象策各为赤道定积度以嵗首冬至加时赤道日度加而命之满赤道宿度去之即每日夜半晨昏赤道月度及分秒
　　歩交道第七
　　正交三百六十三度七十九分三十四秒
　　中交百八十一度八十九分六十七秒
　　距交十四度六十六分六十六秒
　　交周二十七日二十一刻二十二分二十四秒交中十三日六十刻六十一分十二秒
　　交差二日三十一刻八十三分六十九秒
　　求经朔朢入交
　　置嵗定积来加往减二十六日三刻八十八分交周为法除之不尽来即所求往反减交周各加其月朔积及朢策满交周去之为所求经朔朢入交大小余若径求次朔入交以交差加之
　　求定朔朢加时及每日夜半入交
　　置经朔朢入交大小余以定朔朢加减差加减之即定朔朢加时入交以定朔朢小余减之为定朔朢晨前夜半入交累加一日为每日晨前夜半入交满交周去之
　　求朔后平交入转及加减差
　　置经朔入交与交周相减余为朔后平交大小余以加经朔入转为朔后平交入转在转中已下为疾已上去之为迟依月离篇求疾迟之加减差命为正交日加减差
　　求正交日辰
　　置朔后平交与经朔相并以正交日加减差迟加疾减之为正交大小余满律摠去之命甲子筭外即正交日辰及加时小余
　　求正交加时黄道月度
　　置朔后平交大小余以月平行度及分秒乘之为距后度以所求月朔积命日为度并之为嵗前冬至距正交定积度以冬至加时黄道日度加而命之满躔周及黄道宿度去之不尽为正交加时黄道月度及分秒
　　求正交在二至后初末限
　　置冬至距正交定积度及分秒在躔中已下为冬至后已上去之为夏至后在象策已下为初限已上反减躔中余为末限
　　求泛差距差定限度
　　置初末限度以距交乗之如象策而一为泛差反减距交余为距差倍律数以乘泛差如距交而一所得交在冬至后减夏至后加皆加减九十八度为定限度及分秒
　　求月离赤道正交宿度
　　冬至后初限加末限减视春正夏至后初限减末限加视秋正以距差加减春秋二正赤道宿度为月离赤道正交宿度及分秒
　　求正交后赤道宿积度入初末限
　　各置春秋二正赤道所当宿全度及分以月离赤道正交宿度及分秒减之余为正交后积度以赤道宿度累加之满象策去之为半交后再去之为中交后又去之为半交后视各交积度在半象已下为初限已上反减象策余为末限
　　求每交月离白道积度及宿次
　　置定限度与初末限相减相乘退位为分为定差正交中交后为加半交后为减以差加减正交后赤道积度为月离白道定积度以前宿白道定积度减之各得月离白道宿次及分
　　求定朔望加时月离白道宿度
　　各以月离赤道正交宿度距所求定朔望加时月离赤道宿度为正交后积度满象策去之为半交后再去之为中交后又去之为半交后视交后积度在半象已下为初限已上用减象策为末限以初末限与定限度相减相乘退位为分满律母为度为定差正交中交后为加半交后为减以差加减月离赤道正交后积度为定积度以正交宿度加之以其所当月离白道宿度去之各得定朔望加时月离白道宿度及分秒
　　求每日月临午位黄道宿度
　　置月离赤道定积度及中星所临宿积度上前后视昏度望前后视夜半度下前后视晨度月在中星已下为前已上为后以月星积度相减【不及则加躔周而后减之】余以其日转定度乘之如躔周而一所得前减后加其日夜半晨昏月离黄道定积度以嵗首冬至加时黄道日度加而命之满黄道宿度去之即月临午位黄道宿度及分秒
　　求每日月临午位赤道宿度
　　置月临午位黄道积度及分秒依前篇求赤道积度以嵗首冬至加时赤道日度加而命之满赤道宿度去之即月临午位赤道宿度及分秒
　　求每日月临午位时刻更防
　　置月临午位赤道积度及分秒以其日晨前夜半中星积度及分秒减之【不及则加躔周而后减之】余以律母乘之如躔周而一为刻不满退除为分秒下已后上已前月中在昼依时刻法求之上已后下以前月中在夜依更防法求之
　　求毎日月离赤道交后初末限
　　置月离赤道正交后积度以赤道宿度及分累加之至所求月临午位赤道宿度及分秒在躔中已下为正交后已上去之为中交后在象策已下为初限已上反减躔中余为末限
　　求月离半交白道出入赤道内外度
　　置各交泛差度及分秒倍律数加一乘之律摠加一除之所得视月离黄道正交在冬至后宿度为减夏至后宿度为加皆加减二十三度九十分为月离赤道后半交白道出入赤道内外度折半以辰策除之为定差
　　求月离出入赤道内外白道去极度
　　置每日月离赤道交后初末限度及分秒用减象策余为白道积用其积度减之余以其差率乗之如律母而一所得以加其下积差为每日积差【月离白道积差差率旧附日躔篇黄赤道率下】倍辰策以积差减之余以定差乗之为毎日月离出入赤道内外度内减外加象策为每日月离白道去极度及分秒
　　求随处月去地度及表景泛数定数
　　置所求日月临午位白道去极度及分并其处北极出地度及分用减躔中余即其处月去地度为弧半背【术与日同见晷漏篇】
　　歩交食第八
　　日食交外限六度定法六十一
　　日食交内限八度定法八十一
　　月食限十三度五分定法八十七
　　求交食凡例
　　凡日食必在朔月食必在望余日虽交不食视朔望泛交大小余近交周上下与交周相减余为距正交分近交中上下与交中相减余为距中交分倍之不满交差为入食限定朔加时在夜定望加时在昼若无带食则不必推食则须推之
　　凡定望加时在日出后而月食初亏于日出前者则退一日只以昨夜言望注厯时宜预推当退望而不退是为错误
　　求日食时差及距午分
　　视定朔小余在五十刻已下用减丑十刻余为中前分已上减去五十刻余为中后分以中前后分与五十刻相减相乘如九十六而一为刻不满退除为分秒中前名减中后名加命为时差以并中前或中后分为距午分
　　求食甚入盈缩定度
　　日食置定朔加时黄道日行定积度以时差加减之为食甚入盈缩定度月食不用时差直以定望加时黄道日行定积度便为食甚入盈缩定度满躔中去之
　　求日食南北差
　　视食甚入盈缩定度在象策已下为初限已上用减躔中余为末限以初末限自相乘千八百七十除之为度不满退除为分秒用减四度四十六分余为南北泛差距午分乘之半昼分除之所得用减泛差【不及减反减之】为南北定差在缩初盈末正交加中交减在盈初缩末正交减中交加【系反减者应加却减之应减却加之】
　　求日食东西差
　　置食甚入盈缩定度与躔中相减相乘千八百七十除之为度不满退除为分秒为东西泛差距午分乗之二十五刻除之为东西定差【若在泛差已上则倍泛差相减余为定差】在缩中前盈中后正交加中交减在盈中前缩中后正交减中交加【虽系倍减者加减只如常】
　　求交限度
　　日食置正交中交度及分秒以六度十五分为损益差正交损之中交益之以南北东西定差加减之为交限度月食则不须损益加减直以正交中交度及分秒为交限度
　　求交定度
　　置朔望泛交大小余以月平行度乘之以盈缩差盈加缩减之为交定度若在十五度半已下并入正交度及分秒为交定度
　　求食差
　　视交定度在正交限已下中交限已上为交内在正交限已上中交限已下为交外各与限度相减余为食差
　　求所食分秒
　　各置食限以其食差减之余如定法而一为所食分秒不及减者不食食分少者日光赫盛或不见食
　　求定限行度
　　置定朔望加时入转大小余依月离求所入疾迟限下行度减去八百二十分余为定限行度
　　求定用分
　　日食置二十分月食置三十分与所食分秒相减相乘平方开之所得日以七因月以六因各进二位皆以八百二十乘之如定限行度而一为定用分
　　求三限时刻
　　日食置定朔小余以时差加减之为食甚分月食不用时差但以定望全分为食甚分各以定用分减食甚为初亏加食甚为复圆依时刻法求之即三限时刻
　　求五限时刻
　　月食十分已上者减去十分余为既内复与十分相减相乘如定用分求之为既内分以减食甚分为食既以加食甚分为生光余同前法共所求三限为五限
　　求月食更防
　　置其日晨分倍之五约为更法又五约为防法乃置五限诸分昏分已上减昏分晨分已下加晨分以更法加入如法而一为更数不满以防法加入如法而一为防数
　　求带食带复
</div>
    <div class="pagination">
<a href="圣寿万年历_page16.html">上一页</a><span>...</span><a href="圣寿万年历_page12.html">12</a><a href="圣寿万年历_page13.html">13</a><a href="圣寿万年历_page14.html">14</a><a href="圣寿万年历_page15.html">15</a><a href="圣寿万年历_page16.html">16</a><span class="current-page">17</span><a href="圣寿万年历_page18.html">18</a><a href="圣寿万年历_page19.html">19</a><a href="圣寿万年历_page20.html">20</a><a href="圣寿万年历_page21.html">21</a><a href="圣寿万年历_page18.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
