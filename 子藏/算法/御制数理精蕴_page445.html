<!DOCTYPE html>
<html>
 <head>
  <meta charset="utf-8"/>
  <title>
   御制数理精蕴 - 第 445 页/共 595 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   御制数理精蕴 - 第 445 页/共 595 页
  </h1>
  <div class="content">
   愚人如溲便恶人如邪气溲便亦是正气故以时道病疾不生但浊尔清气有多少浊气亦有多少邪气者气之偏僻害正者也【正气之太过不及者便是偏僻成邪气】贤而贫贱愚而富贵仁而夭鄙而夀此阴阳天地之病也有圣人在上如良医焉天地不能免此者如圣人亦有疾病但非人伪之所生尔乱世亦不尽逆平世亦不尽顺取其多而胜尔
　　治世不能无小人乱世不能无君子如平人亦有便溺病人亦有息气但不能按其时节分守则乱矣
　　蔵府闗通毎部脉各有四十五动者縁胆同竒常之府蔵精汁三合而不出故气脉不通诸蔵府三焦有位无形包络有形无位皆不得为正蔵府余各五动五九四十五也蔵府法五行十干胆甲肝乙小肠丙心丁胃戊脾已大肠庚肺辛膀胱壬肾癸府为阳法刚于蔵为阴法柔干除胆以应甲甲当遁遁者潜伏阴遁之名故脉隠伏惟本位之动不闗通于诸部胆有动脉于左闗浮而得之不通于别蔵之内天有十干有九宫宫布九干故甲当遁三竒六仪共九干甲遁在六仪也首自平旦寅时艮中之南水下一刻五蔵四府气脉朝防之时诸部之中诸脉相通防冬至以后法阳遁顺迁之故自膀胱至肺夏至以后法阴遁逆行之故自肺至膀胱自府至蔵作进局自蔵至府作退局四十五动一小结结者止也各従分五动之中有变常之脉知疾在何蔵府也天地之数五十五者十一之五也应五蔵六府皆得五数则三焦无形已去之矣大衍之数五十则包络合扵命门同为二肾亦去之矣虚一之外又去实卦之三虚卦之一余四十五策当一节之气则又合胆之应遁也
　　书十相图
　　仆学康节先生易几十年虽未臻奥阃仅入其门已知天地万物之象之理无逃乎先天数者顷见十相图益知果无不合而言者或未之尽畧于首卷三才论中辨一二事焉三天两地而倚数者倚天地正数而立之易之用数也天得三而统其全故日之变三十地得两而分乎用故月之变十二合阴阳之变四十有二则六七之数天道一变之节也偶之而八十四有天必有地也又三之而二百五十二则六变之极也故人之形自肾至顶天之分也毎变以八寸四分为节极于二尺五寸二分一年生物之时自草木萌动至地冻亦二百五十有二日所以用数三百六十十而用七则用数之用二百五十有二也三才论曰自肾至心八寸四分自心至重楼第一环八寸四分自重楼至顶八寸四分自肾至顶二尺五寸按五行五五纯阳之数此知五五之变而未知六七之节也男子十六而天癸至者五千七百六十日也五千七百六十者五百七十六而十之也女子十四而天癸至者五千四十日也五千四十者五百四
&lt;子部,术数类,数学之属,易通变,卷七&gt;钦定四库全书
　　易通变卷八　　　　　　宋　张行成　撰先后天易宗防
　　伏羲始画八卦备四易之义有图象而未有书夏曰连山天易也商曰归蔵地易也亦有法数而未有书文王曰易人易也始有书矣孔子系辞实通四易理有所必至也文王之易天用地之数也必有地承天之数焉如君臣父子夫妇之相须不可阙也孔子授子夏商瞿盖甞及之矣世所传易纬则其流也纬书至汉而杂乱失之诬俗人遂以伎术目之故子云取其义以作太元归之于雅正元气起于子而日见于寅则连山也康节经世则先天也文正潜虚则归蔵也于是四易皆有书矣然率归之人事也
　　先天之数祖于位而起于算后天之数祖于爻而起于蓍算用二百七十一以衍九十七变之极数四用动植通数列为九位以一二三四五六七八之八位而生二百五十六卦蓍用四十九取三百八十四爻而六七八九之四象变四千九十六卦爻自一竒一偶之画而起错综之至于五百七十六画位自一二三四五六七八之数而起错综之至于五百七十六数皆无浮数者天地本数也以算取位以蓍取爻则皆有浮数者万物变数也　先天之数天一地一各以一变四天一析而为十地一析而为十二故天数五合之而五十地数五合之而六十者数之全也四者有体一者无体故干兑离震四卦当阳刚之四十虚其一十而不用坤艮坎巽四卦当隂柔之四十八虚其十二而不用八象之体共八十八也再变四各四之则干履同人旡妄夬兑革随大有暌离噬嗑大壮归妹丰震十六卦当阳刚之百六十坤谦师升剥艮蛊比蹇坎井观渐涣巽十六卦当隂柔之百九十二共三百五十二也三变天之四卦交地之四卦则天之十六卦徧交地之十六卦其本卦为否遯讼姤萃咸困大过晋旅未济鼎豫小过解恒十六卦其变至于二百五十六当动数之全三万七百二十地之四卦交天之四卦则地之十六卦亦徧交天之十六卦其本卦为泰临明夷复大畜损贲頥需节既济屯小畜中孚家人益十六卦其变至于二百五十六当植数之全三万七百二十总六万一千四百四十通天地之地数则十二万二千八百八十也若止论天地四象本卦自交成三十二卦之数则天之四卦以四十唱地之四卦得一千九百二十地之四卦以四十八和天之四卦亦得一千九百二十共三千八百四十则律吕图唱和俱无之数也于四象体数三百五十二之中四分去一用三而相交则三万七百二十全数之中动植用数各得一万七千二十四各均于十六卦则毎卦一千六十四【在律吕图天十六卦毎卦一千六十四地十六卦分此数有三类不齐】其十六卦一卦各变十六卦则毎两卦共一百三十三也夫天地各以一变四天之隂阳日月星辰自交而成十六卦地之刚柔水火土石自交亦成十六卦者四而四之天之天一而天之地四也天四卦交地而成十六卦地四卦交天亦成十六卦其十六卦迭相唱和各成二百五十六者十六而十六之地之天四而地之地十六也四变动植用数四相交以为通数以卦言之则二百五十六而二百五十六偶之得一十三万一千七十二者仲吕之数纯干之卦也十六卦迭唱和数以动植通数二万八千九百八十一万六千五百七十六为用者自一而四变之极盖太极五数之终终则为万物故列为九位而卦气图二百五十六卦自此生焉在律吕图则有五百十二位之卦也　后天去地数六十以为卦数余天数五十以为蓍数五十之中先虚一而四十九又挂一而四十八则以天之五十为本即天之中取地之四十八以为用故为天用地之数也毎一用三揲三变归竒成一象用防生一爻得明数四十八暗数七十八共一百二十六加归竒虚积一十八则百四十四总四象明暗共五百有四加虚积则五百七十六防加二象共七百五十有六通虚积则八百六十四防得六爻成一卦两卦则三十六变千五百十有二加虚积则千七百二十八防也四十八蓍之用一变八卦四十八爻得明防二千三百四暗防三千七百四十四总六千四十八加虚积八百六十四则六千九百一十二也再变八而八之六十四卦三百八十四爻得明防一万八千四百三十二暗防二万九千九百五十二总四万八千三百八十四加虚积六千九百一十二则五万五千二百九十六也三变又八之五百十二卦三千七十二爻得明防十四万七千四百五十六暗防二十三万九千六百一十六总三十八万七千七十二加虚积五万五千二百九十六则四十四万二千二百六十八也其四十八蓍毎蓍得明防二千七十二得暗防四千九百九十二得虚积防一千一百五十二总九千二百一十六而挂一之数三千七十二不在其中若挂一数毎揲亦加虚积二防则六千一百四十四亦总九千二百一十六也此先后天各用五百十二卦之数也先天以八十八而为四象之数用者六十六不用者二十二所谓天地各四体用者三不用者一也后天以四十八而取四象之数用者五六不用者三六所谓用其三天两地存其三天也先天全用隂阳刚柔之数故八象并见后天独用隂柔之数故止见四象而暗蔵四象也其挂一之蓍以当阳刚之四十则虚三十九矣一者太极之天也天而地则一析而四地而物则一析而十是故合之则浑而一析之则散而四十也蓍防八用挂一八蓍即当三百二十以合实防三百八十四通为七百有四则先天全数三百五十二而偶之也是故后天有挂一之蓍而用八卦先天无挂一之蓍而用十六象也夫先天以四十与四十八并用后天以挂一当四十挂一不动而用四十八者造物与生物之功不同也是故创业之初上下齐心君臣同力守成之后君享其逸臣任其劳君臣之义即天地之理也先天本数八十八以四为一分得二十二分其取卦数得一二三四五六七八为三十六重之而七十二则二十二之中去四而用十八也所去之四得十六则十六位之本数也【阳刚之数四十隂柔之数四十八以一三五七为阳卦重之而三十二以二四六八为隂卦重之而四十则各虚其八数也】后天本数四十八以三为一分得十六分其取爻数得六七八九合之而三十则十六之中去六而用十也所去之六得十八则三四五六之归竒为十八变之本数也经世元防运世十六位数者天地数也元之元一元之防十二元之运三百六十元之世四千三百二十此一析为四之始天而地之本数也元之世一位析三十二位得十二防万物之数为卦气图二百五十六卦之用则揲蓍第三变四十五蓍之明数也去闰数二位用三十位得十二防运行之数为卦气图二百四十卦之用则揲蓍第三变四十五蓍毎蓍三千七十二数之中去百九十二而用二千八百八十之数也自此十二变至于世之世乃于物之通数防矣其律吕图五百十二位之数九千二百一十六则揲蓍第三变三挂三蓍数也其卦气图一千五百三十六爻通隂数而三千七十二爻则揲蓍第三变挂一之蓍数也是故先天天地之数亦祖于蓍其十六位日月之变数与动植之数乃祖于隂阳刚柔之四象所以观物内篇独言此二数也
　　经世用数之用二百五十二者乾坤坎离四象明暗之防而半之也太元余分三百七十八防者加二变六象明暗之防而半之也故经世用四位太元用六防余分六十三辰四之则二百五十二六之则三百七十八也一二三四五五六七八九天九交而为十得数五十二三四五六六七八九十地九交而为十得数六十故蓍数五十卦数六十也各去其交数天得四十五故河图之数与八卦毎节皆四十五也地得五十四故皇极一变与要积之终皆五十四也天九之中去一与九者存其十也地九之中去二与十者存其十二也二三四五五六七八天七交而为八得数四十三四五六六七八九地七交而为八得数四十八故阳刚之数四十隂柔之数四十八也各去其交数天得三十五故石音三十五也地得四十二故日月一变四十二也太元一六为水二七为火三八为木四九为金五五为土者天九之交数也揲蓍四三四四四五四六为归竒四六四七四八四九为用防者地七之交数也皇极十六位自一一至四一又自一四至四四者天七之交数也小衍二十五位自一一至五一又自五一至五五者地九之交数也蓍防四十九者天之七七也去挂一之蓍而用四十八则隂柔之数也经世十六位者地之四四也重一四之位而用四十则阳刚之数也故天地隂阳相为用也阳刚之数四十者天数也隂柔之数四十八者地数也天自用其三以其一与地故日之变一月三旬而地有十数也地自用其三以其一奉天故老隂之变六六三十六而天有十二次也此天地自用其数故天除十地除十二也天用地数于地之中存天之一以为本故隂柔之数四之为一百九十二而用一百五十二则毎四十八而去十也地用天数于天之中存地之一以为本故阳刚之数四之为一百六十而用一百十二则毎四十而去十二也此天地互用其数故天除十二地除十也自用其数者一而四之本数互用其数者四而四之交数交则物数也盖天地交而生物父母交而生子也阳刚隂柔之数四分去一用三皆得六十六然在天地者为三十与三十六则十与十二之三在物者为二十八与三十八则七之四与十九之二也【三十六者老阳之防二十八者少阳之防三十者七八九六之合三十八者三揲归竒总多少之数也】
　　经世以元经防防经运运经世者天之运行数也十六位数者地之生物数也律吕图数者动植之物数也运行数运用三十者用天三分之数防与世用十二者用地奉天一分之数皆天之用也十六位者四四之数地之本体也自干左右行至震皆用七数加中位百四十四与十二万之二数为用九数于揲蓍用防之中用其七九二数其一世之年起甲子者至癸巳而终起甲午者至癸亥而终于揲蓍用防之中并其六七八九为三十而用之也二用者皆天地数也律吕声数毎位用七合二位而十四则初揲之竒不五则九均而用之也音数毎四位用三十八则再揲三揲之竒皆不四则八并初揲而三十八共为六揲之数均之则毎两卦而十九也二用者皆物数也天地数十六位用其七九而不用六八用其阳也经世则并用之物数地和天数用其七而不用十二亦用其阳也天唱地则并用之盖天能包其地地专承天故不同也
　　后天之蓍去挂一而用四十八为天用地凡四用得一百九十二实防而成四象则四单卦也重之为八象得四重卦则三百八十四防矣四象生八卦故八卦八之为六十四得三百八十四爻四分用三则二百八十八三分用二则二百五十六也先天四象用八十八为天地匹偶四之而三百五十二蓍数得三十二之十二为二六者天六地六二用合而成嵗也四象数得三十二之十一为五六者天五地六二中交而生物也天地互用地虚一以拼天在位数则地虚十六之二在卦数则地虚八八之半也四分用三则二百六十四三分用二则不可析矣盖四分用三者老阳之数三分用二者少隂之数物当从天如子当从父故与运行之体数不同也
　　地之用十二备太极之五则六十故甲子有六十也地之体十六备太极之五则八十故十六位数有八十也五分虚一余六十四则卦数也四分又存一余四十八则爻数也四十八在体之用则为十六之三在用之体则为十二之四也是故蓍数以十六言之虚一挂一各当十六则八十者十六而五之也以十二言之虚一挂一各当十二则七十二者十二而六之也在五者得八之十在六者得八之九体统其全用虚其一也
　　蓍数自三至九用七数【上虚一二下虚十为十三加重六亦为十九】实用四十二加六之重数为四十八自三至六归竒得十八自六至九用防得三十归竒四之而七十二用防四之而百二十并之为百九十二去重数二十四则一百六十八故体数八变终于三百三十六也此为四象用不用之防在易为四爻之数卦数自一至八用八数【下虚九十为十九】实用三十六重之则七十二此为八重卦之数又八之则五百七十六两之而千一百五十有二为方圆二图百二十八卦之数也八卦之用其数多寡不同四象之用其数亦多寡不同故人物之生不齐也
　　三千七十二者五百一十二卦挂一之蓍太极之数也析一为十故先天动植全数天地各三万七百二十也取三万七百二十以天十地十析为二十分毎分一千五百三十六则二百五十六卦之爻也总其数毎爻而二十故律吕图毎位有百二十甲子也天以一而交地交数得十一分则一万六千八百九十六散于五百一十二卦则毎卦三十三若止散于二百五十六卦则毎卦六十六散于一百二十八卦则毎卦一百三十二散于六十四卦则毎卦二百六十四故实用之数二百六十四也本数得九分则一万三千八百二十四散于五百十二卦则毎卦二十七若止散于二百五十六卦则毎卦五十四散于一百二十八卦则毎卦一百八散于六十四卦则毎卦二百十六故干之防二百一十六也三万七百二十者四象相唱和之数也以阳刚百六十唱隂柔百九十二以隂柔百九十二和阳刚百六十各得三万七百二十也四象之数去一用三而相唱和若天地自存其本天用百二十而唱地地用百四十四而和天者各得一万七千二百八十并之得三万四千五百六十则三防万物之数也比前交数当侵于九分本数之中各三百八十四总七百六十八则一百二十八卦之爻也若天地互存其本阳刚数中存地之四十八余一百十二隂柔数中存天之四十余一百五十二以二数更相唱和者各得一万【按永乐大典本一万误作一千今改正】七千二十四并之得三万四千四十八则三防万物数而亏五百十二也以其半散于卦气图则五百十二卦与二百五十六卦皆不可分分于一百二十八卦毎卦百三十三若止散于六十四卦则毎卦二百六十六其所存之数则一万三千六百九十六以散于卦气图则五百十二卦与二百五十六卦亦不可分分于一百二十八卦毎卦一百七若止散于六十四卦则毎卦二百十四也盖动植用数于三防万物数亏五百十二者一隂一阳各存地之本二百五十六位也于九分本数通隂数侵二百五十六者一隂一阳各用天之本一百二十八也故动植全数一百二十八卦毎卦交数得一百三十二本数得一百八而动植用数一百二十八卦毎卦交数得一百三十三本数得一百七者不得天一则不能致用是故十六与十六偶而加一焉则为三十三又偶之而加一焉则为六十七其六十六偶之而加一焉则为一百三十三皆律吕图动植之用也动植用数侵天之本一百二十八而二百五十六存地之本二百五十六而五百十二者天一而二地二而四也一百三十三与一百七之数析于一百二十八卦三十三与二十七之数析于五百十二卦者天一而地四也盖一百二十八卦为隂阳各六十四则属天五百十二卦为八卦各六十四则属地也
　　动植天地各存其本而相唱和之数本数一万三千四百四十散于一百二十八卦各得一百五用数一万七千二百八十散于一百二十八卦各得一百三十五故开物数二百四十夏至之前得一百五运则十五之七夏至之后得一百三十五运则十五之九也地或得一百三十二或得一百三十五或得一百三十三不同何也一百三十二者得天之十二以为生物之体也一百三十五者又得天之三以为生物之时也一百三十三则天三之中物用其一以为本而存其二以为地之本也动植全数三万七百二十于中除用数一万七千二十四余一万三千六百九十六则一万三千八百二十四而亏一百二十八通隂数亏二百五十六则用数于本数中各用天数之一百二十八也用数合之得三万四千四十八比三防万物之数犹亏五百十二则用数之中各存地之二百五十六也十三万八千二百四十者地之物数十二防也以十为一得一万三千八百二十四则天之数也盖天数一析而十之则地之物也观物内篇用四象数有二元防运世日月之变阳刚用三十隂柔用十二者天也而用于坎离之十六位则地也动植之变化阳刚用二十八隂柔用三十八者天地也而用于律吕之三十二位则物也要之二者皆为地之用总得数一百有八其日月之变随天六变得用数之用二百五十二为生物之时则天之用也是故干之防二百一十六坤之防百四十有四乾坤之防三百六十当朞之日坤以三十六之一而奉干则干得二百五十二坤得一百八也用数三百六十而体数之用二百七十者四分之中三用一不用故人之用无冬夏而息于夜则一日不用亥子丑三辰物之用无昼夜而息于冬则一年不用亥子丑三月皆不用之一也二者不用之数【按不用永乐大典本误作本用今依宋本改正】或人用而物不用或物用而人不用人物皆不用者惟冬之夜之三辰故一年四千三百二十辰全不用者二百七十辰则十六分之中用者十五而不用者一也是故十二防之生物数十三万八千二百四十者八千六百四十之十六也而十二防之运行数十二万九千六百者八千六百四十之十五也运行数凡六析之六十四卦毎卦得二千二十五合之则四千五十而十六位之运行数毎位八千一百半之亦四千五十者皆合一年之辰而去二百七十之数为十六分而用十五也四象各一得八千一百则八十一而百之者九九之极用也【律吕图毎位二百四十唱和俱无者一十五亦十六分而去一分也】若三分用二者开物之八月二千八百八十辰也十分用七者生物之时二百五十二日三千二十四辰也















　　钦定四库全书
　　易通变卷九　　　　　　宋　张行成　撰三天易祖
　　竒一象太极偶二象两仪真数三也并之得三画成干偶之得六画成坤以三竒徧交三偶上中下始中终得三少隂之象一干三隂一坤三阳八象既具于是观乾坤之互【按互永乐大典本误作三今依宋本改正】变分天地之统属则干兊离震当属乎天坤艮坎巽当属乎地天地既分因而重之乃得八卦而六十四者一卦变八卦也自体数言之天有四象地有四象天之四象自交成十六象乃得十六重卦则干夬大有大壮履兊暌归妹同人革离丰无妄随噬嗑震是也地之四象自交成十六象乃得十六重卦则坤剥比观谦艮蹇渐师蒙坎涣升蛊井巽是也天之四象交地亦得十六重卦则否萃晋豫遁咸旅小过讼困未济解姤大过鼎恒是也地之四象交天亦得十六重卦则泰大畜需小畜临损节中孚眀夷贲既济家人复頥屯益是也此四类者在本象与纯卦皆有八在重卦有六十四在爻有三百八十四在画有五百七十六爻画者用也卦象者体也体本因用而成用各随体而见故爻画之数皆随卦象之变而衍其本数则一竒一偶而已真数止扵三也是故先天图乾坤各六变得隂阳三十二者主两仪之用自六画而变也八卦各七变得六十四卦者主八卦之体自二象而变也此始作八卦者画卦之本法也三画成象二象成卦六画之中实具六位之体六爻之用有象则数可数天之四象一二三四地之四象八七六五乾坤互变以天为宗故四象交而成八卦卦数有一二三四五六七八也二象均之一卦而九数通八纯卦而七十二并六十四重卦而五百七十六实与卦画相应天地各一则千一百五十有二也此始作八卦者立数之本法也作易者于是以生蓍之法探卦象生出之本而眀其所以然归竒三少者已有干之象其防四九则老阳之一爻也三多者已有坤之象其防四六则老隂之一爻也两多一少者已有三男之象其防四七则少阳之一爻也两少一多者已有三女之象其防四八则少隂之一爻也老阳为干老隂为坤少阳为震坎艮少隂为巽离兊象因数以生防数有四故易言四象卦因象以成爻象有八故易言八卦六七八九之防与象其变凡四千九十六而终夫先天自变数生卦其数有八则一二三四五六七八也卦之变止于六十四者以二位而变得八而八之故也后天自防数生爻其数有四则六七八九也爻之变极于四千九十六者以六位而变得六十四而六十四之故也是故孔子言伏羲始作八卦者八而八之主二位二象之变而言是为易之体也子云言文王重易六爻者六十四而六十四之主六位六爻之变而言是为易之用也是故伏羲易为先天文王易为后天而康节谓文王作易得天地之用也然则康节之数何取也曰中天皇极之数体祖于先天用行于后天也经世之体用十六位者本因先天六十四卦分为四类干兊离震四卦为日月星辰配元防运世四卦自交乃成十六卦十六而十六之得二百五十六故卦气图天之四卦用二百五十六也坤艮坎巽四卦为水火土石配年月日辰四卦自交亦成十六卦十六而十六之得二百五十六故卦气图地之四卦亦用二百三十六卦之隂数也地宗于天故天四卦含地四卦天包地数而地数不显也天之唱地否咸未济恒四卦主动数地之和天泰损既济益四卦主植数其四卦之变各得十六卦十六而十六之各得二百五十六小位故律吕图天地各四大位各分二百五十六小位而各应卦气图之二百五十六卦也是故伏羲之易八而八之极于六十四天地各一故方圆二图有一百二十八也康节之易十六而十六之极于二百五十六天地动植各一故有一千二十四也体四用三故卦气律吕三图实有七百六十八位则三百八十四而偶之以一位当一爻则先天方圆二图一百二十八卦之爻也文王之易六十四而六十四之极于四千九十六散为人物之细用则天之数降而在物者也爻变虽极扵四千九十六易林用之而易之卦亦不过乎六十四而已盖天四地四合而成八八而八之天地之变大数尽之矣故先天用一百二十八后天用四千九十六中天用一千二十四其卦之可名者皆不出六十四也自六十四以往四之则二百五十六又四之则一千二十四又四之则四千九十六皆以四而变者天用地而变也自六十四以往八之则五百一十二又八之则四千九十六又八之则三万二千七百六十八皆以八而变者天地合而变也经世初变用十六大位者四而四之天数也一位析十六小位故用二百五十六位合之则五百一十二位再变用六十四大位者八而八之地数也一位析十六小位故用一千二十四位合之则二千四十八位三变用二百五十六大位者十六而十六之人数也一位亦析十六小位故用四千九十六位合之则八千一百九十二位天用二百五十六位者其数至泰之五亿之数则实用八卦也地用一千二十四位者其数至临之九百兆之数则实用十六卦也人用四千九十六位者其数至复之二千垓之数则实用三十二卦也此后天之极用也自此又以四而一变为四变用一千二十四大位者三十二而三十二之物数也一位亦析十六小位故用一万六千三百八十四位合之乃得三万二千七百六十八位其数至坤之无极之数实用六十四卦是为终天之数三万二千七百六十八则仲吕数四之一也经世观物为中天之用得一千二十四小位极于终天之用乃得一千二十四大位经世名皇极者用中也极训中亦训尽者数尽于中故中天小位之数与终天大位之数实同先天主伏羲中天主帝尧后天主文王终天则坤以蔵之盖三元不用之一而为物用也
　　先天象数二图【卦数用十五爻数用七】
　　易之卦有数有象数用二体自二而起十六而终象用六爻自六而起十二而终数包始终象当中数以爻比数则六之上十二之下各余四数者自天地言之上下为各存四位中为周流六虚自人物言之始为流虚则卦未成终为蔵宻则爻不用中间成卦而用者不越天数之七是故万【按万永乐大典本误作为今依宋夲改正】象在天地间合之而为道者以其始虚而终宻其始无首其卒无尾也先天象图自干之六画而始至坤之十二画而终六十四卦皆为用数图自干一一而起至坤八八而终若以象准之则始末有不用者矣自圆图观之乾坤八卦用不用各半兊艮八卦用者五不用者三离坎八卦用者六不用者二震巽八卦用者七不用者一在干兊离震者得五六七八则用得一二三四者及六则用盖天得地而后用也在巽坎艮坤者得一二三四则用得五六七八者未过十二则用盖地得天而为用也大扺天地之位六十四不用者在天则震离兊干在地则巽坎艮坤各一二三四总三十位其用者在天则干兊离震在地则坤艮坎巽各四五六七总四十四位不用二十者存天十地十之本也用四十四者用隂阳刚柔之半也总天地二数则不用者四十用者八十八也天地者乾坤两仪也隂阳刚柔者坎离四象也两仪生四象四象用则两仪休息是故位数以方图观之天门不用干兊自离而用地户不用坤艮至坎而用离之数六以代干之六竒坎之数十二以代坤之六偶是故文王地上之易以坎离代乾坤而乾坤退居不用之位也自方图观之取四表而言则天门地户各不用七位人路鬼方各用七位天门地户之数多寡不同人路鬼方之数多寡同天地为二人鬼为一自位言之则四七自数言之则三七也取全体而言天门地户一二三四各不用十位中数八位左右而行各八七六五总四十四位则人路鬼方所通用也天统乎体体必分两故圆图天用地地用天各分四位地分乎用用必合一故方图天用地地用天合为一中也【四十四卦得二百六十四爻则实用之数也】
　　天门不用十位当干履同人无妄夬兊革大有暌大壮之卦自爻而言得四十六阳十四隂隂画有二为七十四若自数言竒偶各二十总四十则爻多扵数三十有四
　　地户不用十位当坤谦师升剥艮比蹇观之卦自爻而言得四十六隂一十四阳隂画有二为一百六若自数言竒五十二偶八十八总一百四十则数多于爻三十四也
　　天门通人路用二十二位天门六位当随噬嗑震离丰归妹之卦自爻而言得十八阳十八隂总五十四画若自数言二十八偶一十二竒总四十数爻多于数十有四人路十六位当否遯讼姤萃咸困大过晋旅未济鼎豫小过解恒之卦自爻而言得四十八阳四十八隂总百四十四画若自数言则竒六十四偶八十总百四十四数爻与数等总二十二位爻得百九十八画数得百八十四数爻多于数十有四则在天门之用也
　　地户通鬼方用二十二位地户六位当蛊井巽坎涣渐之卦自爻而言得十八阳十八隂总五十四画若自数言四十四竒二十四偶总六十八数数多于爻十有四鬼方十六位当泰临眀夷复大畜损贲頥需节既济屯小畜中孚家人益之卦自爻而言得四十八阳四十八隂总百四十四画若自数言则竒六十四偶八十总百四十四数爻与数等总二十二位爻得百九十八画数得二百一十二数数多于爻十有四则在地户之用也总天门地户不用二十位爻得百八十数亦百八十者一朞之日天地分半各存其本也在天门则爻多三十四在地户则数多三十四皆十七之二也十二者少隂之竒天一地十六也天门爻与数总百一十四地户爻与数总二百四十六地多存百三十二者三十三之四实用数之半也天主爻象地主卦数故在天门则爻多数少在地户则数多爻少天地各存一百一十四得一卦之闰地多存爻三十二数一百共百三十二者地之物为地之体也
　　总天门地户用者十二位爻一百八数亦一百八者老阳之防二百一十六天地分半各致其用也在天门则爻多于数一十四在地户则数多于爻一十四皆七之二也七者少阳之数天三地四也天门爻与数总九十四地户爻与数总一百二十二地多用二十八者七之四三男之防数也天主爻象地主卦数故在天门则爻多数少在地户则数多爻少天地各用九十四得部月之本地多用数二十八者地之阳为地之用也
　　天门地户不用爻与数共三百六十则易二卦之用防也用者爻与数共二百一十六则易二卦归竒防也后天之用在运行故以三百六十为用其竒防为用中之不用则物数也先天之用在生物故以二百一十六为用其本数为用中之不用则天地数也縂之而五百七十六则卦数图六十四卦之全数皆为用也
　　总人路鬼方用者三十二位爻二百八十八数亦二百八十八并之亦五百七十六与天门地户数同者天地交而生物如父母合而生子也在天门地户则存五用三在人路鬼方则人数尽用而互见天地人物不同也在天门地户则偏在人路鬼方则平者体必分两分两则偏用由此而生也用必合一合一则平体由此而成也人路鬼方爻数虽等在爻则阳九十六画隂百九十二画者天主一地主二也在数则竒百二十八偶百六十者天主四象地主五行也卦数方圆二图各五百七十六合之而千一百五十二析而十之则万有一千五百二十当万物之数若并爻与数言之则天有千一百五十二地亦有千一百五十二天施其气而地育其形以共成一物故见于方图者其数亦在天地为二在人物为一天门地户分二数而人路鬼方共一数也【体四用三故八卦之变六十有四而爻止四十八与去挂一之蓍合也】
　　总天地用者四十四位爻数各得三百九十六者三十三之十二而三十六之十一也若去鬼方地之交数十六位爻与数各百四十四余二十八位爻与数各得二百五十二者三十六之七以三十三则不可分矣以四十二分之得其六也三十六者六六也四十二者六七也三十三者五六之合十一之三也二百五十二者用数之用天之用也以六用之则七以七用之则六皆宗于一天也三十三不可分者不为天地匹偶之用是故太元之蓍数用之所以承天也六十四位除天地之本二十余四十四为物数爻为天则太阳少阳各十太隂少隂各十二之用也数为地则太刚少刚各十太柔少柔各十二之用也爻与数各得三百九十六者三十三之十二也若隂爻亦以为一则二百六十四爻合爻与数得六百六十则六十六而十析之也二百六十四爻者实用之数也得三十三之八则十二用八者三而用二也八十八者四象体数也六十六者四象用数也用数者生物数也数则六之从天之三爻则四之从地之两者交法也交所以生物也爻蔵数显故地六天四隂画亦见则天六地六体乃平均矣【得八十八之九总七百九十二存三百六十不用当朞之日】
　　先天象数图卦画自干得六十三女得六十八三男得七十六至坤得八十四卦数自干得四十四【十一之四】兊得五十二【十三之四】离得六十【十五之四】震得六十八【十七之四】巽得七十六【十九之四】坎得八十四【二十一之四】艮得九十二【二十三之四】至坤得一百【二十五之四】离震巽坎四数与八卦之画数同上除干兊二卦下除艮坤二卦之数爻画不同也亦数包始终象当中数之理故知后天用坎离也
　　以卦之爻画而视卦数六之上有四数未用至五而止者五为天之冲气也十二之下有四数不用自十三而始者十三为地之闰余也是故二百五十六卦主连气于两间而上下各有元防运世之四位也【上下各有四位而中包二百五十六卦则六十四卦之中爻以一爻为一位一卦也故经世为六爻用四位者坎离之用也其上下各四位通六十四卦各得二百五十六位上者当律吕图之阳位下者当律吕图之隂位也　按阳位位字永乐大典本宋夲俱作在字今从眀费宏本】
　　方图天门四位一一而进四四而终下与爻画通用六七八之三数地户四位八八而退五五而终上与爻画通用十与十一十二之三数余九之一数乾坤二位不用者盖爻画七数居十五数之中而九又居七数之中皇极之用也是故虚中则卦有八用中则畴有九而卦之一天一地对爻之三隂三阳配者其数皆九若天以四而辟乎上地以四而辟乎下者震巽未交坎离未济未能成物故其数皆不用九惟人路鬼方交数乃用之也　先天卦数干之八位自一一而起坤之八位至八八而终总百四十四偶之而二百八十八者用之体也去交数一位则百三十五偶之而二百七十者体之用也故自二至十六实有十五累数之而得数百三十有五者去其四四之体用其三五之用也以爻画比卦数六之上有四数不用总一十有四则干自交干兊震离四卦之数也十二之下亦有四数不用总五十有八则坤自交坤艮坎巽四卦之数也并二数而七十二故先天数一卦变八卦均之得七十二而一年之气分七十二者八九之数属乎地也重卦之爻自纯干之画六至三阳之画九其数三十则干交巽坎艮坤四卦之数也自三隂之画九至纯坤之画十二其数四十二则坤交干兊离震四卦之数也去重九而六十三故先天图九变生一子得六十三卦而穷而一年余分有六十三辰者七九之数属乎天也七九用数也用宗乎天故天之五度四分度之一正得六十三辰之余分八九体数也八为天地之体非地所可専也故一年小月得七十辰则毎交防隂得一辰而不尽其二者存干一一之数也【若六之上用五而十二之下用十五中位用九数总八十一则上下各不用三数总五十四用者九九不用六九也】者自二至四为九自十四至十六为四十五并之而五十四则六九也元太积之要终于五十四其数未成其中含九九八十一之数未见也自五至八为二十六则三九而亏一自十至十三为四十六则五九而盈一并之而七十二则八九也通中九一数则九九八十一又加交数九则九十矣元日防用七十二者虚中也家用八十一则中实矣
　　先天自一一至八八者用十五也潜虚自一一至十十者用十九也一时九十日者天地交数各用九故为运行数八十一者天地交数共用九故为生物数也干爻之上有四数未用数自二起则真一又在二之上共为五数不用矣真一当复二当临三当泰四当大壮五当夬六至已【按已误作七今依宋本改正】而成干于是一分为七则姤二分为八则遯三分为九则否四分为十则观五分为十一则剥六分为十二则成坤故隂为阳之用而阳分隂也
　　先天图
　　先天方圆二图圆者主六画而变干自一隂六变而得三十二隂坤自一阳六变而得三十二阳虽各用六十四卦实用其半而已阳以隂为基隂以阳为基而互变一百九十二画故也方图主二体而变横数者八卦类聚于下为地之柔静以立体也纵数者八卦类聚于上为地之刚动以致用也一纵一横地中自有天地之用不同而皆以下者为体也方圆各六十四卦各具二用则各一百二十八而二百五十六矣天有隂阳亦有柔刚故圆图亦具二体之变地有柔刚亦有隂阳故方图亦具六画之变则各二百五十六而五百一十二矣所以经世卦气图用二百五十六卦律吕图又用五百一十二位数实相应也
　　蓍卦合数
　　蓍三揲成一爻去挂一之外毎爻得眀防四十八者干八卦之爻画也得暗防九十六者坤八卦之爻画也离巽兊毎八卦得六十四画则重卦之数也震坎艮每八卦得八十画则十六位之数也毎两位十六卦数通得百四十四则一爻眀暗之防而均之也通八八六十四卦得四爻眀暗之防故知卦数为四象之数通地数则八象也二卦十二爻之眀暗防得一千七百二十八者天四地四而人四在其中矣后天物数万一千五百二十则四象数而十之先天动植数万七千二十四则六爻数十之而存二百五十六也后天天之日数用六爻而物数归四象先天地之位数用四象而物数归六爻也犹有挂一虚实之数三十六与虚一之数三十六不在其间则太极包两之数经世用七十二蓍盖出乎此后天用防每卦百八十而先天毎卦九数先天二十卦之数仅当后天一卦之用防则天十地十之数合为一卦六爻之用防也盖十有八变而成卦天之变一甲析为十干故用防百八十也是故后天二萹之防万有一千五百二十当万物之数先天卦气图二百五十六卦得二千三百四数律吕图一千二十四卦得九千二百一十六数总万一千五百二十数而得卦一千二百八十则二十倍之六十四也若先天卦气图兼暗卦律吕图兼交卦总二千五百六十卦比后天盖四十倍矣
&lt;子部,术数类,数学之属,易通变&gt;钦定四库全书
　　易通变卷十　　　　　　宋　张行成　撰交泰圗【本圗旧无名】
　　此图有四变冬至则干上坤下者否也夏至则坤上干下者泰也春分则离上坎下者未济也秋分则坎上离下者既济也然象用六爻所主在乾坤天地之交始于春故名交泰圗也
　　孔子曰震起也艮止也兊见而巽伏也此圗春分则艮为震兊为巽秋分则震为艮巽为兊可以验四卦之升降观隂阳之变化矣














　　交泰圗视先天圗变左右为上下先天冬至时也在一元则气生于子之初此圗春分时也在一元则物开于寅之后先天之外别出此圗者以示交法明易之体则元自冬至而起易之用则元自春分而行是故观先天可以推夏至观交泰可以推秋分也内卦者地也外卦者天也地反在上者交也坤交离为晋明出地也离交干为同人天与火也干交坎为需云上于天也坎交坤为师地中有水也震交兊为随泽中有雷也兊交巽为中孚泽上有风也巽交艮为蛊山下有风也艮交震为小过山上有雷也此春分八卦之交也干交离为大有火在天上也离交坤为眀夷眀入地中也坤交坎为比地上有水也坎交干为讼天与水违行也兊交震为归妹泽上有雷也震交艮为颐山下有雷也艮交巽为渐山上有木也巽交兊为大过泽灭木也此秋分八卦之交也气之交由天之转故以为随天左行为正春分始交也顺数为近逆数则逺秋分交极而将复位也逆数为近顺数则逺以春秋分推之八卦不交而干兑离震巽坎艮坤各正其位者冬至时也八卦皆交而为否泰既未济咸恒损益者夏至时也故冬至之后坤升干降及春分则坤出地而当离干入地而当坎夏至而乾坤易位矣夏至之后干升坤降及秋分则干出地而当离坤入地而当坎冬至而乾坤复位矣大而一元中而一运小而一年天地之辟阖隂阳之消长人之否泰物之盛衰皆可推而知也
&lt;子部,术数类,数学之属,易通变,卷十&gt;








　　春分图坤与离交为晋坎与坤交为师离与干交为同人干与坎交为需师与晋同人与需相去各十二卦秋分图坤与坎交为比离与坤交为眀夷干与离交为大有坎与干交为讼比与眀夷大有与讼相去亦各十二卦共四十八卦应地数二十四位之用也春分图震与兊交为随兊与巽交为中孚巽与艮交为蛊艮与震交为小过随与中孚蛊与小过相去各十四卦秋分图兊与震交为归妹巽与兑交为大过艮与巽交为渐震与艮交为颐归妹与大过渐与颐相去亦各十四卦共五十六卦应天数二十八位之用也四十八卦生气以变时天从地者也五十六卦布气以变物地从天者也天从地以生时者天地之用故乾坤坎离应之也地从天以生物者人物之用故震巽艮兊应之也天生乎时以地为主者用在乎地也地生乎物以天为主者功归乎天也是故四十八者六八也六者天之用数六本隂数天以地为用也四十八卦其爻二百八十八者坤之策百四十四合之则二百八十八盖六数也五十六者七八也七者天之余数七为竒数天之所独用也五十六卦其爻三百三十六者三男之策一百六十八合之则三百三十六盖七数也四十八卦自同人与眀夷师与讼之间坎离各存六卦需与大有晋与比之间乾坤各存二卦皆有所应也体数一虚生二体然后四虚生十六用数二虚生六用然后三虚生十二乾坤存二者存体之本也坎离存六者存用之本也五十六卦自大过至蛊自颐至随各存四卦者亦有所应也巽为隂之初生在天上而未见所谓巽无策也震为阳之初生在地下而未出所谓震无防也四十八卦之用以乾坤坎离为主五十六卦之用以震巽艮兊为主各虚其夲卦也独虚震巽者复姤小父母故存其夲也
　　先天图右行四十八卦眀日之用左行五十六卦眀天之用者立体之经春秋二分圗皆从天左行隂阳迭见者随时之用各有理也








　　日月星辰天之四象也其神运于上为百千万亿之时则天之变也其精散于下为百千万亿之物则地之化也日为元月为防星为运辰为世一元统十二防一防统三十运一运统十二世一世统三十年故一元之数得三百六十运四千三百二十世一十二万九千六百年也自子以往为长自午以往为消开物于寅之中闭物于戌之中一元虽有十二防三百六十运开物之数用者八防二百四十运而已故经世用数八万六千四百年用数之用通闰数不过九万七百二十也若又以小数言之元当年防当月运当日世当辰故一元小数又有一百五十五万五千二百月四千六百六十五万六千日五亿五千九百八十七万二千辰自兹以往散为物数歴八十一变至于坤当二载之数而犹未尽故先生曰坤当无极之数此圗所纪止于四千三百二十世者以元经防之本数盖四者天之体数举其大体也先生之书有元经防防经运运经世以明天数此图盖其总要也
　　天地之数体一用三元之用至世防之用至年防者地之用有地而后有二于是奉天作合二中为偶以成生物之功是故元防运世日甲月子星甲辰子者天地未合日辰各行至年始用六十甲子者天地已合五六相配也王湜疑元防运世日与辰分盖不知此四千三百二十世总十二万九千六百年得余分六十八万四百日以甲子旬周去之得一万一千三百四十周冬至之气复起甲子而无余分经世之书至年而止者月有闰数日有余分或亏或盈为天地变化之用以体藏用所谓藏闰法也其用则在卦气律吕图矣王湜疑经世以运准日则少五日有竒以世准时则少六十三时又疑大数以十干除之有竒数三者盖不知此也【此篇大概是论经世元防运世有藏闰法与歴法合以觧王湜所疑　按此小注永乐大典本宋本俱脱今依眀费宏本增入】


　　挂一图【旧名大易一元经世秘钤亦名卦气图】
　　世之元月防子　　升　【冬至甲巳孟日起升卦初六】
　　蒙　
　　蛊　
　　井　
　　坎　【甲巳季日起坎卦初六】
  </div>
  <div class="pagination">
   <a href="御制数理精蕴_page444.html">
    上一页
   </a>
   <span>
    ...
   </span>
   <a href="御制数理精蕴_page440.html">
    440
   </a>
   <a href="御制数理精蕴_page441.html">
    441
   </a>
   <a href="御制数理精蕴_page442.html">
    442
   </a>
   <a href="御制数理精蕴_page443.html">
    443
   </a>
   <a href="御制数理精蕴_page444.html">
    444
   </a>
   <span class="current-page">
    445
   </span>
   <a href="御制数理精蕴_page446.html">
    446
   </a>
   <a href="御制数理精蕴_page447.html">
    447
   </a>
   <a href="御制数理精蕴_page448.html">
    448
   </a>
   <a href="御制数理精蕴_page449.html">
    449
   </a>
   <a href="御制数理精蕴_page450.html">
    450
   </a>
   <span>
    ...
   </span>
   <a href="御制数理精蕴_page446.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
