<!DOCTYPE html>
<html>
<head>
    <meta charset="UTF-8">
    <title>御制历象考成 - 第 73 页/共 145 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制历象考成 - 第 73 页/共 145 页</h1>
    <div class="content">
　　地心甲计之当本天之酉酉丙弧为实行不及平行之度乃用丙癸戌直角三角形求癸戌丙戌二边此形有戌直角有丙角六十度则癸角必三十度癸丙边为四十五万七千三百四十一求得癸戌边三十九万六千零六十九丙戌边二十二万八千六百七十一以丙戌


　　边与丙甲本天半径一千万相减余九百七十七万一千二百二十九为戌甲边以癸戌边与申癸通四十二万九千五百一十四相加【即均轮申癸弧一百二十度之通】得八十二万五千五百八十三为申戌边于是用甲申戌直角三角形求得甲角四度四十九分四十六秒即酉丙弧


　　为自行四宫初度之初均数是为减差以减于平行而得实行也若均轮心从最髙戊向己厯庚行二百四十度至亥为八宫初度则次轮心从均轮最近癸行一周复自癸厯壬行一百二十度至子从地心甲计之当本天之丑丑丙弧与酉丙弧等故自行八宫初度之初均


　　数与四宫初度等但为实行过于平行之度是为加差以加于平行而得实行也用此法求得最卑前三宫之减差【三宫初度至五宫末度】即得最卑后三宫之加差【六宫初度至八宫末度】
















　　求次均数
　　木星与太阳冲合之后即有次均其数生于次轮盖星冲太阳之时在次轮之最近合伏之时在次轮之最逺与次轮心及地心参直故求初均数即以次轮心立算而无次均自冲合而外星行次轮周之左右其次轮周星体所在即次均数也新法厯书载西人多録某测得次轮半径为本天半径十万分之一万九千一百九十四其后西人第谷又改为本天半径千万分之一百九十二万九千四百八十今从之如图甲为地心即本天心乙丙丁为本天之一弧丙甲为本天半径一千万戊丙巳为本轮全径戊丙半径为七十万五千三百二十戊为最髙己为最卑庚

　　戊辛为均轮全径庚戊半径为二十四万七千九百八十庚为最逺辛为最近【此逺近以距本轮心言】壬辛癸为次轮全径壬辛半径为一百九十二万九千四百八十壬为最逺癸为最近【此逺近以距地心言】本轮心从本天冬至度右旋【本天上与黄道冬至相对之度】为经度均轮心从本轮最髙戊左旋为引数【即自行度】次轮心从均轮最近辛右旋为

　　倍引数星从次轮最逺壬右旋行距日之度【即本轮心距太阳之度】如均轮心在本轮最髙戊为自行初宫初度次轮心在均轮最近辛合伏之时星在次轮之最逺壬冲太阳之时星在次轮之最近癸从地心甲计之与轮心同在一直线故无均数之加减若冲合以后则星在次轮周之左右【冲太阳之后在次轮之右合伏之后在次轮之左】而次

　　均生矣
　　如均轮心从最髙戊行三十度至子为自行一宫初度次轮心则从均轮最近辛行六十度至丑若星在次轮之最逺壬或在次轮之最近癸则与次轮心丑同在一直线从地心甲计之当本天之寅其丙甲寅角二度三十七分三十秒【即寅丙弧】为初均数而无次均数若星从次


　　轮最逺壬厯癸行三百度至卯从地心甲计之当本天之辰其寅甲辰角即次均数乃用丑甲卯三角形求甲角【即辰寅弧】此形有丑角一百二十度【于壬癸卯弧三百度内减去壬癸半周余癸卯弧即丑角度】有卯丑半径一百九十二万九千四百八十有丑甲边一千零四十万六千九百八十九【求丑甲边法见前求】


　　【初均数篇】求得甲角八度二十一分三十三秒即辰寅弧为次均数与初均数寅丙弧二度三十七分三十秒相加得辰丙弧一十度五十九分零三秒为实行不及平行之度是为减差以减于平行而得实行也若均轮心从最髙戊厯己行


　　三百三十度至己为自行十一宫初度次轮心则从均轮最近辛行一周复行三百度至午星从次轮最逺壬行六十度至未则初均数丙甲申角与丙甲寅角等次均数申甲酉角与寅甲辰角等两角相加之丙甲酉角亦与丙甲辰角


　　等但为实行过于平行之度是为加差以加于平行而得实行也【若测得平行贯行之差及星距太阳之度以推次轮半径亦用丑甲卯三角形求之】
　　如均轮心从最髙戊行一百二十度至子为自行四宫初度次轮心则从均轮最近辛厯庚行二百四十度至丑若星在次轮之最逺壬或在次轮之最近癸


　　则与次轮心丑同在一直线从地心甲计之当本天之寅其丙甲寅角四度四十九分四十六秒【即寅丙弧】为初均数而无次均数若星从次轮最逺壬行四十五度至卯从地心甲计之当本天之辰其寅甲辰角即次均数乃用丑甲卯三角形求甲角【即寅辰弧】此形有丑角一百三十


　　五度【于半周内减去壬卯弧四十五度余卯癸弧即丑角度】有卯丑半径一百九十二万九千四百八十有丑甲边九百八十万六千一百四十四求得甲角六度五十七分四十九秒即辰寅弧为次均数与初均数寅丙弧四度四十九分四十六秒相减【因初均寅防在平行丙防之后而次均辰防在寅防之前故相减】余辰丙弧二

　　度零八分零三秒为实行过于平行之度是为加差以加于平行而得实行也若均轮心从最髙戊厯己行二百四十度至己为自行八宫初度次轮心则从均轮最近辛行一周复行一百二十度至午星从次轮最逺壬厯癸行三百一


　　十五度至未则初均数丙甲申角与丙甲寅角等次均数申甲酉角与寅甲辰角等两角相减所余之丙甲酉角亦与
　　丙甲辰角等但为实行不及平行之度
　　是为减差以减于平行而得实行也















　　御制厯象考成上编卷十一
　　钦定四库全书
　　御制厯象考成上编卷十二
　　五星厯理四【专论火星】
　　火星平行度
　　用火星三次冲日求本轮均轮半径及最髙求初均数
　　求次均数









　　火星平行度
　　测火星平行之法亦用前后两测与土木二星同新法厯书载古测定七十九平年又二十二日千分日之八百八十三或二万八千八百五十七日又千分日之八百八十三火星行次轮三十七周【即会日三十七次冲日亦三十七次】置中积二万八千八百五十七日又千分日之八百八十三为实星行次轮周数三十七为法除之得周率七百七十九日九十刻七分三十六秒二十七微零四纤一十九忽一十二芒【即七百七十九日零十分日之九分四二七八三授时厯作七百七十九日九二九】乃以每周三百六十度为实周率七百七十九日九十刻七分三十六秒二十七微零四纤一十九忽一十二芒为法除之得二十七分四十一秒三十九微三十七纤四十三忽五十五芒为每日火星距太阳之行【即火星在次轮周每日之行一名嵗行】与每日太阳平行五十九分零八秒一十九微四十九纤五十一忽三十九芒相减余三十一分二十六秒四十微一十二纤零七忽四十四芒为每日火星平行经度【即本轮心每日之行】既得每日之平行用乘法可得每年每月之平行用除法可得每时每分之平行以立表





</div>
    <div class="pagination">
<a href="御制历象考成_page72.html">上一页</a><span>...</span><a href="御制历象考成_page68.html">68</a><a href="御制历象考成_page69.html">69</a><a href="御制历象考成_page70.html">70</a><a href="御制历象考成_page71.html">71</a><a href="御制历象考成_page72.html">72</a><span class="current-page">73</span><a href="御制历象考成_page74.html">74</a><a href="御制历象考成_page75.html">75</a><a href="御制历象考成_page76.html">76</a><a href="御制历象考成_page77.html">77</a><a href="御制历象考成_page78.html">78</a><span>...</span><a href="御制历象考成_page74.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
