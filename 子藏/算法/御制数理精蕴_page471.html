<!DOCTYPE html>
<html>
<head>
    <meta charset="UTF-8">
    <title>御制数理精蕴 - 第 471 页/共 595 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制数理精蕴 - 第 471 页/共 595 页</h1>
    <div class="content">　　天地之数五十有五易取七【按七疑作天】数二十五合之而五十以为蓍数而虚一取地数三十合之而六十以为卦数而盈四天地合数去一用四为四象之数八十八经世取阳刚之三阴柔之一以为日月之变数而用于元会运世并四象全数四取其三以为动植之交数而用于声音律吕易于天地之数各用五皆自一至十之本数为天地体用之全者天之一也至于蓍中取四六四七四八四九以为四象得百二十则地之二六而十析之也故后天之蓍为天用地也经世于天地数各用四天用其足十之体则日数也地用其二六之用则辰数也皆自十至百之析数为天地之四体者地之二也故先天之数为天地造万物也若先天十六位本数衍一二三四以成八十则天地四体各十析之尽从阳刚之数也
　　一二三四五者五之本数也一十百千万者五之积数也以本数当积数者惟一不变二为十三为百四为千五为万矣自一至五生数之五属天自六至十成数之五属地效法之谓坤故五当万六当十万七当百万八当千万九当万万用皆从五而衍万万合为一亿所谓九复变而为一自兹以往遇九则变故知老阳之数不过乎九者从天不从地君臣父子夫妇尊卑之分自然之理也
　　经世四象起于十与十二者自十至百地二之析数也皇极十六位起于一二三四者自一至十天一之本数也经世四位之衍如易蓍数之衍五也先天八卦之衍如易通蓍卦二数之衍十也易用五所谓参两以倚数经世用四故为衍四象是故阳刚之数比蓍数而亏十隂柔之数比卦数而亏十二皆得五分之四者先天天体地而用四后天地承天而用五也是故易数祖于天五地五本数之积而合之经世祖于天一地二体用之析而四之盖天地各以一变四四者有体一者无体经世用四者各虚其无体之一也易用五者五与十皆弗去也虽然数无尽用必虚必存天数合之以当五十之体蓍虚一焉则从七七之用若又挂一则从六八之用矣地数合之以为六十之用卦加四焉则从八八之体若论十十则虚六六之用矣是故蓍数四十九在五十之体虽为虚在六八之用则为存卦数六十四在六十之用虽为存在十十之体则为虚也由是言之蓍数五十虚一当无体之一挂一当不用之一余六八为用之者三则以地之位数十六为一也卦数一百虚三十六当无体之一存四卦当不用之一余六十为用之三则天之虚以四九为一地之存以四一为一人之用以四五为一也
　　蓍数竒数为不用数防数为用数九六之防为用之用七八之防为用之体自全防去挂一言之老阳用者三不用者一老阴用者六不用者六少阳用者七不用者五少阴用者二不用者一总四象通为八分用五在阳之用则九多于七用多于体也在阴之用则八多于六体多于用也自用防言之以六视九老阴于老阳之用三分用二以七视八少阳于少隂之体八分用七易三天两地而倚数者用乾坤之防经世生物之数二百五十六于三百八十四为三分用二用数之体二百八十八为四分用三体数八变三百三十六为八分用七也老阳二爻自偶得七十二防则八重卦之数也老阴二爻自偶得四十八防则八重卦之爻也数从天而用九爻从地而用六也少阳两爻自偶得五十六防则用卦之数也少隂两爻自偶得六十四防则体卦之数也七与九之防偶得六十四之体则合少隂两爻之防六与八之防偶得五十六之用则合少阳两爻之防故七九为阳之盈合之则二八六八为隂之亏合之则二七一阴一阳偶然后得六十之中也竒防六之两爻四六自偶得四十八则隂柔之数也九之两爻四五自偶得四十则阳刚之数也七之两爻四三自偶得二十四则坤一爻之用防也八之两爻四四自偶得三十二即干一爻之用防也七与九偶四五与三得三十二则八之一爻用防也六与八偶四六与四四得四十则阳刚之数也
　　先天图八卦干之阳爻三十六阴爻十二坤之隂爻三十六阳爻十二三男阳爻二十阴爻二十八三女阴爻二十阳爻二十八两卦一隂一阳偶则阴阳之防【先天一爻当后天之一防】各四十八者隂阳半而形质具所以成体也如四象之蓍均之则一爻皆得归竒十九用防三十也分之则阴阳之防各不等者隂阳偏而性情分所以起用也如四象之蓍分之则六七八九多寡各不同也以三女之阳爻合干之阳爻以三男之隂爻合坤之隂爻皆得六十四之体当少隂二爻之防以三男之阳爻合干之阳爻以三女之阴爻合坤之阴爻皆得五十六之用当少阳二爻之防者三女本干体而为坤之用三男本坤体而为干之用也干之阳合坤之阴得七十二坤之阳合干之隂得二十四者用之者三不用者一老阳之防用也三女之阳合三男之阴得五十六三男之阳合三女之隂得四十者用之者七不用者五少阳之防用也故知爻图之用皆七九以从天也以三男之阳合坤之阳三女之隂合干之隂皆得三十二以三女之阳合坤之阳三男之隂合干之阴皆得四十若以男女乾坤之隂阳各相合皆得四十八即均数之本体也四十八者六八为六爻也四十者五八为五行也三十二者四八为四象也干之十二阴坤之十二阳者天地相交之本干得坤之十二隂是为三男之基坤得干之十二阳是为三女之基三男本坤之体三女本干之体是故先天圗之数始于二十四则乾坤隂阳各十二以八而进终于七十二则乾坤阴阳各三十六也总七数以四十八为中
　　卦象二变
　　衍四象者四而四之为十六又十六而十六之故二百五十六也衍八卦者八而八之为六十四又六十四而六十四之故四千九十六也
　　先天衍义
　　衍四象
　　一一　一二　一三　一四　八八　八七　八六　八五二一　二二　二三　二四　七八　七七　七六　七五三一　三二　三三　三四　六八　六七　六六　六五四一　四二　四三　四四　五八　五七　五六　五五卦气图以一二三四徧唱一二三四成二百五十六为天唱地之数一位四数以上下相重者乾坤之用天之一也律吕图以一二三四之十六数徧唱五六七八十六位得十六之十六为二百五十六位隂数反之则五百一十二位为天地相唱和之数一位四数以左右相交者坎离之用地之二也律吕图每位四卦则隂阳各得一千二十四卦总二千四十八卦矣
　　衍八卦
　　一一　一二　一三　一四　一五　一六　一七　一八二一　二二　二三　二四　二五　二六　二七　二八三一　三二　三三　三四　三五　三六　三七　三八四一　四二　四三　四四　四五　四六　四七　四八五一　五二　五三　五四　五五　五六　五七　五八六一　六二　六三　六四　六五　六六　六七　六八七一　七二　七三　七四　七五　七六　七七　七八八一　八二　八三　八四　八五　八六　八七　八八此八卦数阳之进数自一一而起至八八而终得六十四位隂之退数自八八而起至一一而终亦六十四位迭相唱和各得六十四之六十四则四千九十六而八千一百九十二也一位有四卦则阴阳各得一万六千三百八十四卦总三万二千七百六十八卦得仲吕数四分之一若一位各析十六位则仲吕之数也
　　先后天卦分天地数
　　易上下经反复视之各十八卦若各为一卦则天地各用三十地多四卦以为体也以先天卦图凖之上经用天之十七卦地之十三卦下经用天之十五卦地之十九卦天从地各用十三天多四以为体地从天各用十五地多四以为体也
　　先天以六八为爻卦之体七九应蓍防之用每一位前四卦则四六二十四爻通后四卦则八六四十八爻左四位则四八三十二卦通右四位则八八六十四卦者六八为体也阴阳三十六者归竒十二应老阳之防隂阳二十八者归竒二十应少阳之防者七九为用也若后天则以七八为六位六画之体六九为六爻六虚之用也
　　经世合蓍防数
　　易揲蓍法挂一象三以代太极在经世得日甲之一则元之数也余四十八蓍从体而分以四为一者得十二在经世则十会之数也从用而分以三为一者得十六在经世则十六位之数也老阳用防极于三十六以三为一则十六者得十二以四为一则十二者得九皆四分去一所谓地常晦一用之者三不用者一也故经世之数亦十六而用十二十二而用九也
　　四十八蓍分为十二当十二月会每月四蓍一析为十当四旬之数故先生谓一月有四十日也老阳之防三十六是以去其一而一月三十日也先生曰干四十八而四分之一分为阴所克坤四十八而四分之一分为所克之阳故干得三十六而坤得十二也阳主进是以进之为三百六十日隂主消是以十二月消十二日也先天一位一卦变八卦有四十八爻干得三十六阳一十二阴坤得三十六隂一十二阳故先生之言如此蓍四十八实应一位之爻蓍天数也当为四十八阳老阳之防三十六则干所自用者也归竒一十二则为坤所克者也少阳之防二十八在先天反当巽离兑之阳爻归竒二十在先天反当震坎艮之阳爻者乾坤天地之本体其阴阳纯故一位之数应乎一岁之阳而合乎一爻之蓍六子天地之时用其隂阳杂故用防反属三女以其多阳而为干之用也归竒反属三男以其多隂而为坤之用也盖自体言之少者为贵自用言之多者为重后天易之用也先立其体先天易之体也先致其用是故文王卦位以三男从干三女从坤伏羲卦位以三女从干三男从坤也蓍为天数阳为用数故惟七九之防合乎先天之用而六八之防则不合也爻有飞伏卦有隠显老隂者老阳之对少隂者少阳之对其数正相反者伏爻隠卦之数反复互见更迭用事以用为主故皆合乎阳防则隂之阳也
　　五为天之冲气十为地之大物大衍之数五十者三天两地五而十之太极之全也先虚一以为天之七七之用再挂一以为地之八六之用七七者天用之盈故其用四十有九为天之用数也易之蓍以天之用数四十九凡十八变成一卦总挂一归竒虚积用防暗数每卦得八百八十二积六十四卦得五万六千六百五十六又八之积五百一十二卦得四十五万一千五百八十四又八之积四千九十六卦得三百六十一万二千六百七十二又倍之积八千一百九十二卦得七百二十二万五千三百四十四则七八九六之极变通飞伏二卦之数也其数积少而多所谓长数也先天以阳刚之数四十又四之而百六十隂柔之数四十八又四之而百九十二互去四分之一相唱和而各得万七千二十四又相唱和而得二万八千九百八十一万六千五百七十六于是布为九位以取六十四卦四之而得卦二百五十六其卦除多而少所为分数也先天用算以数求卦卦者大体也后天用蓍以数求爻爻者细用也先天一变即得二数成一重卦者一体具三用也后天十八变始得六爻成一重卦者三用为一体也体生于用卦数自上而布者造物之初从天无物之气而来故用分数也用生于体爻画自下而起者生物之后从地有体之物而来故用长数也先天兼用隂阳刚柔八十八之数积之至物之通数而后分之以取卦者天地合而成体也后天挂一不动独用四十八之数以取四象而为天之阴阳者天之用在地故地分乎用也
　　先天之数八十八去一用三者体之中有用不用也后天之数四十八其极亦去一用三者用之中又有用不用也先天天数四十去十二而用二十八者十而用七也地数四十八去十而用三十八者二十四而用十九也以二十二为一分而均之得四分用三所谓用之者三不用者一也后天惟老阳合乎三用一不用之体余则或十二而用七或三而用二或用不用各半以六为一而均之得八分用五者用其三天两地之合而存其三天也太元三十三蓍在先天天地用数则为用半在后天天地之数则为用其三天存其两地故先生谓元为地承天大数也挂一毎爻一蓍通一卦而六即应一卦六爻毎爻有虚积二蓍通一卦而十二阳实阴虚阳一隂二阳应干之六画隂应坤之十二画并之而十八应十有八变之数也六十四卦所得皆同天之一也余四十八蓍所得各不同矣地之四也今略举乾坤二例干之归竒每爻十二通一卦则七十二虚积每爻亦十二通一卦则七十二总一百四十有四【得坤一卦之用防故干之不用者坤之用也干之归竒为阳之隂故虚实各半】用防每爻三十六通一卦则二百一十六暗防毎爻八十四通一卦则五百有四并明暗二数而七百二十并四数而八百六十有四干用二百一十六则七月之日而加日盈之数坤用百四十四则五月之日而减月缩之数七百二十则一朞通昼夜之数八百六十四则用防而四倍之数天一而体四故天统乎体也
　　坤之归竒每爻二十四通一卦则百四十四虚积每爻亦二十四通一卦则百四十四总二百八十八【坤之用防得其半者隂中自分隂阳阳指寔用隂通虚数亦阳一阴二也坤之竒为隂之隂虚实之数各半通得卦卦数四大位】用防每爻二十四通一卦则百四十四暗防毎爻七十二通一卦则四百三十二并明暗二数而五百七十六并四数而八百六十四其百四十四者先天二位之卦数也坤之归竒与用防各得其一皆实数也在归竒虚积亦得其一者隂阳各半也在用防暗数又得其三者用者一不用者三也并之则六分之中用防居其一地一而用六地分乎用也要之皆八百六十四也【乾坤二数总一千七百二十八以七十二为一分得二十四分用防三百六十得五分余数一千三百六十八得十九分则用五而虚十九也】
　　乾坤归竒两爻合三十六在用防则干一爻独当三十六在归竒则乾坤二爻共当三十六者阳合一隂分两也三十六进之为三十六旬在四九之体则为四时之变在六六之用则为六甲之变也干一爻归竒十二者四分之中用者三不用者一故也坤一爻归竒二十四者四分之中用不用各半故也干之竒为十二月之余分坤之竒为二十四气之闰数也在用数干三十六坤二十四者所谓三天两地在不用数干一十二坤二十四者所谓阳一隂二也若两爻均分归竒则每爻各得十八【干四分用防得一者以一统三三者元气也共为四体坤六分用防得一者以一载五五者冲气也共为六用故天綂乎体而地分乎用】归竒虚积两爻亦合三十六有实必有虚幽显相应也并虚实之数而七十二应七十二候之余分凡余分积七十二时而得一时积七十二日而得一日也乾坤之防两爻各六十应六十甲子干三十六当自甲子甲午至己亥己巳坤二十四当自庚子庚午至癸亥癸巳是故天道至庚而更纳音起庚子庚午者土继天而用事也总二卦之防当朞之日者主乾坤配合三天两地也若主一天而言则三十六防进之为三十六旬干尽包之矣坤之防主二十四气则中盈朔虚之日闰数十二而二十四也两爻暗防合一百五十六均之各七十八者干当律数四十二坤当吕数三十六是为律数也是故用防一爻三十当一月之日暗防一爻七十八当一月之律日为歴数属天月为律数属地总十二爻则十二月月各用一律吕数也得九百三十六则一十百千地四之极数而存卦体六十四者也干之用防自四九而积坤之暗数自四十与三十二而积乾坤归竒自十二二十四而积均为三十六而所主各不同
　　并乾坤二卦虚实明暗之防共一千七百二十八析而十之为万七千二百八十又取坎离二卦如乾坤之防以相唱和各得世之世十六卦之生物数与天之运行物之动植皆会于泰卦之数其唱和本数在蓍当四十卦毎卦八百六十四在算当二百八十八卦每卦百二十也四十者乾坤坎离各十卦二百八十八者天地各十六卦去一用三相唱和各得十二之十二也是故易为天地凖经世为地而物之数也经世动植用数一万七千二十四比易每数亏二百五十六者存地之本也经世卦气圗生卦凡四用动植通数易亦当加震防艮兑四卦数相唱和然后其数合易数十进之当八十卦之蓍八十者十六之五也六十四者十六之四也用其四虚其一者四者有体一者无体故易无八十卦也以经世数当易数经世数得八十卦之全者蓍用天之半数用天地之全也易虽用四而有虚一挂一之蓍在用则一当十二在体则一当十六经世虽用五而二十卦之数虚二百五十六得十六之十六者每一千八十虚一十六而用一千六十四也总八十卦当虚一千二十四得一卦之防而盈百有六十实用七十八卦而盈七百有四用者七十八卦地之律吕也虚者八卦天之太极也余一卦当地之元气虚者百六十则阳刚之四象用者七百有四则八象全数而偶之为天地各一也是故在易虚一为太极常虚挂一为元气不动在先天虚六十四之十六并之皆为存地之本别之则虚一卦之数者为太极之全体虚百六十者为元气之阳数也先天八卦于四象数用八十八又四之而三百五十二去一用三得二百六十四则八卦本数当六十六其二百六十四之数以一百十二与百五十二分为二而相唱和各得一万七千二十四又相唱和而得二万八千九百八十一万六千五百七十六布于经世之世数十六位隂数倍之乃与运行生物数合若取卦四用则又倍之得一十一亿五千九百二十六万六千三百四也
　　先后天象数
　　爻有二象象指实体卦有八数数存虚名因爻象之变即可见卦数之先后而卦数之变则未见爻象也揲蓍以求卦者无常积数以生卦者有定分二象两挂一象三四揲象时再扐象闰三少为九三多为六两少一多为八两多一少为七四营而成易十八变而成卦此以蓍求卦法也阳进一进二隂退一退二虚张五分布十消前后一卦息前后一卦此以数生卦法也以蓍求卦卦自下而上者已往之卦也以数生卦卦自上而下者方来之卦也系辞曰神以知来知以藏往以蓍求卦反自下生何也太极者太虚也太虚无物理为实义因理而有数因数而有象因象而有卦既有卦矣象数乃藏于其中故曰知以藏往也作易者于是为生蓍之法以探造化之原而求之因理以倚数因数以观象因象以生爻积爻而成卦是故三四五六之竒防一象见于上则六七八九之用防一爻着于下三揲既备一象乃形十二变而四象具十八变而一卦成二十四变而八象足一百四十有四变而八卦小成矣三揲成一单象自上而来者主蓍之用是谓知来九揲得一单卦自下而起者主卦之用是谓藏往也康节之易所主在数数为虚名故为先天文王之易所主在爻爻为实用故为后天先天者后天之所自出后天者先天之用也用见则本藏故易去挂一之蓍余四十八用其用防三十去其余防十八皆为去本而用用经世则体用二数兼而用之也
　　蓍去挂一余四十八虚实明暗每卦八百六十四防积百卦得八万六千四百者开物八会运行之数也先天阳刚数十隂柔数十二阳刚百六十者天四卦自交四而四之十六卦之数也阴柔百九十二者地四卦自交四而四之十六卦之数也天地相交互存其本各去一用三阳刚以百一十二唱百五十二隂柔以百五十二和百一十二各万七千二十四者天地各以十二卦相唱和各得百四十四卦之数也天地又以万七千二十四相唱和得动植通数二万八千九百八十一万六千五百七十六在卦则以百四十四相唱和得二万七百三十六卦当易二十四卦之蓍数四之而八万二千九百四十四卦当易九十六卦之蓍数于百卦之中虚其三千四百五十六则乾坤坎离四卦之蓍数也夫以天十地十合为一则一百者天五之全数也故易百卦积数得开物运行数也八十卦则五分用四者四者有体一者无体也以天八地八合为一则八十者地五之全数也故易八十卦积数得六倍万物数也【一卦八百六十四总八十卦共六万九千一百二十】六十四卦则又五分用四者亦四者有体一者无体也六十四卦之中干坎艮震防离坤兑否泰咸恒损益既未济頥中孚大小过随蛊渐归妹二十四卦者天地之用余四十卦者人物之用也故二十四卦之蓍合乎百四十四卦相唱和之卦数四十卦之蓍合乎十二卦相唱和三会之物数【二百八十八位毎位百二十共三万四千五百六十】万物生于地而祖于天故经世之数皆合乎蓍数也【易用四分歴一元之年四千五百六十正合四十卦归竒合挂之蓍】






<子部,术数类,数学之属,易通变>
　　钦定四库全书
　　易通变卷三十五　　　　宋　张行成　撰用数之余归地体数之余归物数
　　经世用先天数体数三百八十四用之于卦气图十六位用数三百六十用之于卦气图十二防二数每运用四爻则十六位者通闰得三百八十四运十二防者去闰得三百六十运也生物数二百五十六用之于卦气图元防运世之卦数体数之用二百七十用之于皇极图十六位去真一【按眞一永乐大典本误作其一今依宋本改正】而五变之数实用数二百六十四用之于律吕图声音唱和全数体数八变三百三十六用数六变二百五十二用之于大小运数三百三十六则三百八十四而八分用七每分四十八其一分为八卦之爻也三百六十而十五分用十四每分二十四其一分为坤之防也二百五十二则三百六十而十用七分每分三十六其三分为坤之数一百八也三百八十四而三十二用二十一分每分一十二其十一分为实用数之半一百三十二也盖用数三百六十之余归地体数三百八十四之余归物也
　　大小运数
　　月一变十二日一变三十共为一变天统乎体八变而终于十六者三百三十六而六百七十二也地分乎用六变而终于十二者二百五十二而五百有四也天去一故体数自夬而起八变至同人又八变至姤而终地去四故用数自小畜而起六变至临又六变至震而终康节于大运言体数举同人二万兆之数者八变之终也于小运言用数举小畜十二万之数者六变之始也盖体用始终互举以相发明也
　　经世动植数
　　体数三百八十四运每运三百六十计一十三万八千二百四十析为八分以属八卦每分一万七千二百八十体数八变用七分计三百三十六运得十二万九百六十以析于一百二十八位每位九百四十五【余分六十三时毎时析三百六十杪计二万二千六百八十杪析九百八十四气毎气亦得九百四十五】余一分四十八运计一万七千二百八十七分之中又除一分所余六分则二百八十八运一十万三千六百八十也以二分之数迭相唱和即得世之世十六位生物之数每分去地之本二百五十六余一万七千二十四为动植用数以相唱和即动植通数也【经世取卦法四布通数则尽八卦各两相唱和之通数矣】
　　经世体用数
　　体数八变三百三十六以卦而言即先天八全卦每位用七卦总八位五十六卦三百三十六爻也用数六变二百五十二即去坤震二位不用而用六位每位用七卦总四十二卦则二百五十二爻也
　　先天律吕数
　　先天四声皆七者当天之七变也石音五者当五音之正也水音九者当天之七加地之二也火土十二者当律吕全数也先天律吕用数自上而下天自甲始地自寅始十二律皆自子起体数也
　　先天用日月变数
　　天地用日月之变若从八卦而用则分为八而各用每一正卦有十六位用七变自天数干当一为元之元七变至地之大畜一千八百万为世之世每位析三十小位而得泰之五亿于是授兑卦矣兑之履以天数一百六十七亿为一而当元之元七变至地之损三十一兆为世之世每位析三十小位而得临之九百兆于是授离卦矣凡八卦以次相授至坤当二载而终每卦十六大位实用当数者八卦八正卦总一百二十八大位析为八图每一大位析三十小位【本析三十二位除二位者从天之运数也】一百二十八大位析三千八百四十小位计用六十四卦若每位析三十二小位即当四千九十六小位矣若从天地而用初变元防运世用十六大位自干之一为元之元至地之大畜一千八百万为世之世凡用七卦一大位析三十小位得泰之五亿则用八卦矣再变四之用六十四大位自干之一至地之损三十一兆凡用十五卦一大位析三十小位得临之九百兆则用十六卦矣三变又四之用二百五十六大位自干之一至地之頥八十八万垓凡用三十一卦一大位析三十小位得复之二千万垓则用三十二卦矣四变又四之用一千二十四大位自干之一至地之剥七百万正凡用六十三卦一大位析三十小位得坤二载则用六十四卦矣总四变通用一千二十四大位析成三万七百二十小位三万七百二十则动植全数也四之则一十二万二千八百八十矣若一位析三十二小位即得三万二千七百六十八小位又四之则一十三万一千七十二者仲吕之数也
　　先天四象数
　　阳刚用数一百十二以六十四为地之四变余四十八为月之四变隂柔用数一百五十二以三十二为天之四变余百二十为日之四变以六十四与三十二天地相唱和各得二千四十八并之为四千九十六得六十四卦之变者卦数也以四十八与百二十日月相唱和各得五千七百六十并之为万一千五百二十得六十四卦之防者物数也四象用数相唱和本得三万四千四十八于是之中去四千九十六余二万九千九百五十二均于六十四卦各四百六十八者一卦之暗数为律吕数也去万一千五百二十余二万二千五百二十八均于六十四卦各三百五十二者四象之体数为动植数也三万四千四十八均于六十四卦每卦五百三十二而四千九十六均于六十四卦毎卦六十四而万一千五百二十均于六十四卦每卦百八十其五百三十二去六十四之变数则余四百六十八之律吕数去一百八十之防数则余三百五十二之动植数若尽去二数则余二百八十八者一卦除挂一之蓍数也以四千九十六并万一千五百二十得万五千六百一十六则二百五十六卦每卦得六十一以六十为所得甲子数则六爻而十析之余一即卦体也万五千六百一十六比一万七千二十四亏一千四百八则元防运世四大位各亏三百五十二也比三万四千四十八亏一万八千四百三十二则二百五十六卦各亏七十二也阳刚之数四十隂柔之数四十八总八十八震四位用数四十二巽四位用数四十六亦总八十八故震巽为体数而应物数也阳刚数去十二得二十八隂柔数去十得三十八共为用数六十六则阳用七之四隂用十九之二也若震存豫之十二余三十巽存本数之十余三十六亦得六十六则天用用防数【按天用用防数句疑有舛错防文或作天用老隂防数】地用老阳防数也二者皆为四分之中用之者三不用者一然七与十九为人物之用三十与三十六为天地之用二数大同小异者卦与象不同也象数阳刚得四之十其用则四之七隂柔得四之十二其用则十九之二卦数震得六之七其用则三之十巽得二十三之二其用则十二之三也震属天存豫于末者天辰不见也其用恒解小过以解之十数为中三之则三十也巽属地存本于始者地火常潜也其用涣渐观以渐之十二数为中三之则三十六也阳刚之数四十属天隂柔之数四十八属地天以四分之一予地故震在天而为坤之用地以四分之一奉天故巽在地而为干之用天地相交故巽之用数四十六合乎坤艮坎震之数震之用数四十二合乎干兊离巽之数也先生曰震巽四变故体有四而八又曰辰有八位用止于四去震益而言之也盖四象之数八十八者天地万物之体也在震巽则交一而互用在动植则去一而互存者震巽已去四位故即体用全为天地之用动植止有四体故去一用三为人物之用也震亦去十二巽亦去十而曰用全者震以地之十二为十二辰以三十交之成三百六十则十二月之变巽以天之十为十日以三十六交之亦成三百六十则三十六旬之变也
　　干八位四十四去二用四十二坤八位一百去九用九十一总二卦去十一用百三十三偶之二百六十六比乾坤七变之数二百九十四亏二十八兑八位五十二去七用四十五艮八位九十二去十七用七十五总二卦去二十四用百二十偶之二百四十比艮兑六变之数二百五十二亏十二离八位六十去十五用四十五坎八位八十四去二十四用六十总二卦去三十九用一百五偶之二百十比离坎五变之数二百十正同震八位六十八去二十六用四十二巽八位七十六去三十用四十六总二卦去五十六用八十八偶之一百七十六比震巽四变之数一百六十八多八数日月皆用在体外日之变多于位之用二十八则四七也月之变多于位之用十二则二六也星即体为用故变数与位数同辰用在体内变之用少于位之用八则隂阳各存四体也先天八卦当隂阳刚柔之数八十八去干之十则七十八者律吕数也去坤之十二则七十六者闰余数也故知暗数属地竒数属天也
　　天终于震数
　　大运每变九数自元至分分复当元九数实用者八凡四变至姤得三十三卦则三十二之外别存干之眞一也若自天数二十八位言之自干为一当天之元厯元防运世年月日辰分而当履卦为地之元十数得兑卦二千亿而当地之防自兑又歴十数得离卦一千万兆而当人之运自离又歴十数得震卦二百四垓而当物之世三变三十实二十八卦而天数终矣故先生曰天起于干终于震而干凿度曰天终为万物也老阳之数三十六而天数二十八位者眞一以当九未用而未分合则为天之一散则为物之九也余三变每变而九共二十七则体数之用用之者三也一者天之一故干为天之元者日起于一天以元为一也十者地之一故兑为地之防者月起于二地以防为一也九者天之终十者地之终合二终以为闰余则人数也故离当人之运者星起于三人以运为一也易曰离者万物皆相见先天开物于离十三卦始于离皆此义也二十八者天变之终终则为万物故震为物之世者辰起于四物以世为一也别而言之二十八之中有三才合而言之则皆天之三变也
　　律吕图坎离迭用数
　　经世卦气图用六十四卦而四之为二百五十六卦律吕图干兊离震用天之十六卦唱地之十六卦得动数十六卦天地一卦各变十六卦动数一卦变三十二卦以本卦四十八变一千二十四卦坤艮坎巽用地之十六卦和天之十六卦得植数十六卦天地一卦各变十六卦植数一卦变三十二卦亦以本卦四十八变二千二十四卦并二数得二千四十八卦均于二百五十六卦则一卦得八卦矣若加卦气图隂之暗数二百五十六卦成二千三百四则每卦而得九卦也易六十四卦反复视之而三十六者八正卦常存余五十六用卦迭用则常有二十八卦不用也律吕分隂分阳各用四十八者天地三十二卦常见余物数三十二卦迭见则常有十六卦不见也三十六者十二之三而九之四老阳之防而六卦之爻也四十八者十六之三而十二之四蓍除挂一之防而八卦之爻也三十六者用之用四十八者体之用也　后天以四防万物数四万六千八十为轨革数者用三十二之三百六十为一防从闰数也先天以四防运行数四万三千二百为开物年数者用三十之三百六十为一防从运数也先天以三万四千四十八为动植用数者【以此数除开物年数余九千一百五十二】二百五十六卦而每卦百三十三总得三防万物数而亏五百一十二也后天以三万一千九百二十为七元年数者【以此数除轨革数余一万四千一百六十　按以上小注二条永乐大典本误作正文今依宋本改正】二百四十卦而每卦百三十三总得三防运行数而亏四百八十也先天年用四而物用三后天年用三而物用四也【三十与二百四十为正数者年数也三十二与二百五十六为闰数者物数也】　一二三四天之四象也其字反复观之上下皆为用者天托乎地分于两地也五六七八九地之五行也其字反复观之不为用于下者地承乎天宗于一天也十者地之一也其字上下左右观之皆为用者地之四也故伏羲画易首造算仓颉制字皆一理而变篆为者亦不无所见也字制五则不为地用易画至于六而上下通用者卦分二体上下各三是三之偶非六之竒也以此观之画易用三之偶制字用四之竒尔【古人字通用于四维十字通用于四方而今五字不通用于下有先后天之义焉】方者止可用于四靣圆者无适不通康节曰人者暑寒昼夜无不变风雨露雷无不化性情形体无不感飞走草木无不应所以目善万物之色耳善万物之声鼻善万物之气口善万物之味以其得太极之圆故也
　　四象数八十八日月之变用四十二存四十六则日用三十存一十月用十二存三十六也动植之用六十六存二十二则动用二十八存一十二植用三十八存一十也
　　先后天物数
　　一十三万八千二百四十者十二防万物数也后天轨革数四万六千八十者四防之数也经世动植用数三万四千四十八者三防之数而除五百一十二也后天用三之一者二分为地一分为物四八防用之理则从地也经世用四之一者三分为天一分为物四九防用之理则从天也以天为用者别存五百一十二所以为地之本也是故后天主月而用日先天主日而用时也先天方圆二图各八正卦统六爻四位隂阳爻画体用变数
　　干一位阳爻三十六隂画二十四计六十画加中爻暗藏四十画
　　总一百数
　　兑一位阳爻二十八隂画四十计六十八加中爻四十八画
　　总一百十六【离与兊同】
　　震阳爻二十隂画五十六通七十六中爻五十六画【中爻同坤】
　　总一百三十二
　　坤阳爻十二隂画七十二总八十四加中画五十六总一百四十
　　艮阳爻二十隂画五十六通七十六【同坎】中爻暗藏四十八【中爻艮坎离兊皆同数而隂阳不同】
　　总一百二十四【坎与艮同】
　　巽阳爻二十八隂画四十通六十八中爻四十【中爻同干】总一百八
　　自干得一百至坤之百四十为加四十数天地四卦各分则每进以十六合为一数则每进以八干与坤离与坎震与巽兑与艮各共二百四十总八位通六十四卦共九百六十画
　　爻图六十四卦止有三百八十四爻隂为二画每两爻暗藏一数共为三数则三百八十四爻成五百七十六数与卦数图之数合矣又坎离用四位暗藏于乾坤六爻之中系辞所谓中爻是也每卦通六爻四位共为十数两爻通隂画而三即两卦共成三十通六十四卦而九百六十阳得三百二十隂得六百四十者阳一隂二阳得六十四之五隂得六十四之十也除三百八十四为爻之实数余虚数五百七十六即当卦数者天二地三爻得六十四之六数得六十四之九也兼地卦而千九百二十则半年通闰之爻而十析之是为物数也干一卦六爻四位为十数阳刚数用十者四体六用之全也坤一卦六爻四位为二十数隂柔数用十二者用二六之用而各存四位之体也天地各以一变四合为体用则阳用其三为用之用隂用其一为用之体故天之一变日用三十而月用十二也乾坤二卦合六爻四位隂阳明暗数共得三十又四之则百二十干一卦用其十为阳刚之数四之而四十坤一卦用十二为隂柔之数四之而四十八坤每卦余八数不用以存天地之体在易即八卦之体也四之即三十二卦之体故四八之防在易四象正为体数也其隂阳刚柔八十八数用四十二者为日月之变则属乎天之天余四十六者十为日之十每三十六为老阳四九之体则属乎天之地四十二而八之得三百三十六则体数之八变八分用六得二百五十二则用数之六变也四十六而八之得三百六十八则六十用卦之爻而加八位之本数八分用六得二百七十六则先天图天自贲以工地自艮以上用数四十六卦之爻也二数虽有体有用要之皆为用其元存坤数之八则体数也总三数九百六十用七百四半之三百五十二为动植全数不用二百五十六为卦气图坎离四位之数二百五十六卦也四十二以二六十二为体而三十析之得十二月各三十日四十六以四九三十六为体而十析之得四时各九十日以十二为体者为十二月盖起于二卦之爻各得三十防以三十六为体者为三十六旬盖起于干一爻之防三十六进之而三百六十主于干之一爻者老阳四九为一天之体主于二卦之十二爻者隂阳二六为一嵗之用也是故三百六十日一也而其用有三从乾坤之防者主六十甲子以甲子庚子甲午庚午而分从干之防者主三十六甲以一旬而分从均爻之防者主十二月以一月而分也其他卦九百六十之数乾坤之卦亦各四之而共百二十亦去三十二以为卦体八之亦得二百五十六为地之生物数二百五十六位故卦气图虽用二百五十六卦而律吕图实有五百一十二位也余八十八亦为隂阳刚柔之数天地相交互存其本阳刚四十存地之十二而用二十八隂柔四十八存天之十而用三十八以相唱和而为动植之用四其二十八而百一十二倍之则二百二十四者一百十二阳【按一百十二阳永乐大典本宋本皆误作一百十一阳今从明费宏本】一百十二隂也四其三十八而百五十二倍之则三百四者十六爻归竒之防得十六微象也总二数而五百二十八得实用数二百六十四而两之余阳刚之十而八之得八十隂柔之十二而八之得九十六总一百七十六于用数为三之一则用之者三不用者一也天之九百六十者天数也故为天地之用地之九百六十者地数也故为动植之用要之皆为去地四位之本而用四象之数其用皆在乎生物是故天地之用以四十二为用合乎震四位之用数以四十六为体合乎巽四位之用数复姤小父母由震巽而出为生物之主故也震巽各八位其用各四位降而生物又各存其一无非存本之义也动植之用六十六其二十八者合易四象初揲之归竒而为律吕图四位之声数三十八者合易两爻三揲之归竒而为律吕图四位之音数二者皆为动植之用用之以相交余不用之二十二合乎干兑离震之子数天存隂柔数十二则存干之七子离之五子也地存阳刚数十存兑之六子震之四子也归竒数为闰数之物数子数为八卦之物数故也
　　一千九百二十存二百五十六之二者为四位数天一而二天而地也用三百五十二之四者为四象数地二而四地而物也天地合而生物父母合而生子故此一千九百二十之数皆为物数二气虽合成一物一物必复分二类通隂数之半共为三千八百四十则三百八十四爻而十析之也是故律吕图动植数声音各分十六大位每一大位得一千九百二十甲子合二大位而三千八百四十共为一隂一阳之数地数极于十六故十六之而六万一千四百四十得动植全数之二而合不合用不用之数皆在其中也夫二数尽用矣而又有不用数在其间何也曰自天地言之八十八之数或体或用皆为用故阳刚数四十又四之而百六十隂柔数四十八又四之而百九十二以相唱和各得三万七百二十为动植全数者天地数也自动植言之去一用三而相交故阳刚百六十去地之四十八而用一百十二隂柔百九十二去天之四十而用百五十二以相唱和各得一万七千二十四为动植用数者人物数也其三万七百二十之中各去一万三千六百九十六为无唱和或唱和不全之数余一万七千二十四为实用故实用之数【按实用之数永乐大典本误作日用之数今依宋本改正】起于六十六四之而二百六十四交之而一万七千二十四又交之而二万八千九百八十一万六千五百七十六而为动植通数以之列为九位卦气图二百五十六卦自此生焉后天取卦用蓍先天取卦用算其原盖可知矣八十八之数天用四十二者二十一之两也天之地用四十六者二十三之两也动植之用六十六者二十二之三不用二十二则一分也是故以月数十二与坤之防二十四相乗得二百八十八在三百八十四为四分之三者用之体也二百八十八以十二为一分坤全用二十四分天之地用二十三故用数之爻二百七十六也动植用二十二故实用之数二百六十四也天用二十一故用数之用二百五十二也天地之用于十二各以六为一分动植之用于十二则以四为一分盖天地各用二十一与二十三之两而动植用二十二之三或因体起用两地而参天或因用成体参天而两地其归一也百四十四者坤一卦之防也均于一年月得十二者隂之基本也每月加十二之用一年乃得二百八十八矣自百四十四初进而百五十六则律吕数而偶之也再进而百六十八则体数之四变也三进而百八十则半年运行之数也四进而百九十二则半年通闰之数也五进而二百四则少隂一卦归竒数也六进而二百十六则干一卦之防也七进而二百二十八则二卦之归竒数也八进而二百四十则开物八月之数也九进而二百五十二则用数之六变也十进而二百六十四则实用数也十一进而二百七十六则卦之用数也十二进而坤之用极矣是故二百八十八者为地分乎用三百八十四者为天统乎体体数有四用之者三不用者一也
　　易每两卦通六爻四位与隂画之数得三十若四位又用互体亦为一卦则加三数两卦共成三十六通六十四卦得千一百五十二即方圆二图之卦数也二卦用六爻四位之数通六十四卦得九百六十以七百四为天之用以二百五十六为地之体此数多一百九十二兼地数而三百八十四为六十四卦之爻盖九百六十所存二百五十六者乾坤之实数也故为卦位之体千一百五十二所加一百九十二者坎离之虚数也故为卦爻之用
　　爻卦二变合四十九蓍之数
　　卦数每两卦共十八每一正卦包八卦为一大位两位百四十四通方圆二图十六大位则千一百五十二也易两卦十二爻比卦数三得其二通隂画乃等若兼四位互体两卦得三十六则爻之两卦当数之四卦矣若以防计除挂一之外两卦明防五百七十六则两卦当卦数六十四卦又通暗防两卦千七百二十八则一爻百四十四防当卦数十六卦两卦当卦数一百九十二卦爻防加挂一【按一字宋本缺今依永乐大典本明费宏本増入】并虚积两卦三十六又得卦数四卦通之为百九十六卦偶之则四卦之防当三百九十二卦之数矣三百九十二者三百八十四而加八卦本数者也先生曰八八而变之七七四十九变而成三百八十四矣八八而变者四十八变得三百八十四而曰四十九变者即三百九十二之数暗存八卦本体而言也








　　钦定四库全书
　　易通变卷三十六　　　　宋　张行成　撰天地变化数
　　天地变化圣人效之者天地变化有自然之数圣人效之以作易也在易之数九六有变者隂阳也七八不变者柔刚也系辞曰观变于隂阳而立卦发挥于刚柔而生爻又曰刚柔相推而生变化盖天地以隂阳而变托于柔刚而后成其变化是故易用九六以为变数合七八九六以为变化之数也説卦曰参天两地而倚数参天者天以三而变也两地者地以两而变也参天而三之为九两地而三之为六干用九坤用六者参两而皆从用之三则五而成十五也九而四之为三十六六而四之为二十四干一爻之防三十六为老阳坤一爻之防二十四为老隂者九六而皆从体之四则十五而成六十也三十六而六之为二百一十六二十四而六之为百四十四干一卦之防二百十六坤一卦之防百四十四者四九四六而又从用之六则六十而成三百六十也乾坤合三百六十而当期之日自分两言之干用四九之六坤用四六之六以二六而分从月之十二之用然三百六十均于十二月月得三十日则从日之十而三之矣自合一言之干用四九之六坤用六六之四以四六而分从日之一十之用然三百六十均于十日日得三十六甲子则从月之十二而三之矣盖天五参两之数初自三而四者因用以成体三为三元乾坤主之以九六而从老隂老阳者主乾坤也四体既成则下从坎离矣终自四而六者因体以生用四为四象坎离主之以十与十二而从日月者主坎离也六用既生则复从乾坤矣是故乾坤之防三百六十当期之日者专用九六以为天之变也二篇之防万有一千五百二十当万物之数者兼用九六七八以为天地之变化也万一千五百二十去闰而数者得三十二年而年三百六十日包闰而数者得三十年而年三百八十四日三十二者主八卦而四之体之四也三百六十主四时而分时得三之三十主十二月而分月得三之一十主六气而分气得六之十则皆归乎用矣三十者主十日而三之用之三也三百八十四主十六位而分位得四之六主十二防而分防得四之八主二十四气而分气得四之四则皆归乎体矣是故体无定用惟变是用用无定体惟化是体也要之三百六十者主乾坤二卦而言为运行之数则合天地之数而从天之变也万一千五百二十者合六十四卦而言为生物之数则合天地之数而从地之化也朞之日言三百六十积一而三十则当以万八百为一防故经世卦气圗运行之数十二防积一十二万九千六百者起于三十而三百六十也物之数言万一千五百二十散三十而一则当以三百八十四为一年故经世卦气圗生物之数十二防积一十三万八千二百四十者起于三十二而三百八十四也经世以阳刚之十数四而又四之得百六十去其四十八以百一十二而唱地为日月星辰之变数以隂柔之十二数四而又四之得百九十二去其四十以百五十二而和天为水火土石之化数以成动植之物而为动植之数者天地变化相合之数也于日月星辰之中独取日月二数日用十之三者三天也月用十二之一为六之二者两地也通四十二为一变用数六变终于十二则二百五十二而五百有四体数八变终于十六则三百三十六而六百七十二者独从天之变也经世用天之变数于元防运世十六位者天而地也天之变托地之化以生物故一位各析十六通隂数而三十二然后合生物之数去其二位乃合运行之数也用天地之变化数于律吕图者地而物也动植各二百五十六位而卦气圗通为二百五十六卦者一物虽分于二类二类同宗于一天也是故经世于日月星辰水火土石之数在天之变则独用日月在地之位则独兼星辰也先生所谓分数者天之变之极数也以干一卦之爻而用干为一太极浑沦之体也上爻分为夬则地之十二天地之配也五爻分为大有当三百六十得二隂至大壮则四千也四爻分为小畜当十二万得四隂至防则五亿也三爻分为履当百亿得八隂至临则九百兆也二爻分为同人当二万兆得十六隂至复则二千垓也初爻分而为姤当七秭得三十二隂至坤则二载也曰坤当无极之数者得数九九卦已极矣数实未极也又一变反干之一以十载至万万极之十六数当六变之余分通本则为八也先生所谓长数者地之化之极数也以六十四卦而用于地之位起于四位实用三卦当地之大有析于三十二而去其二则大壮之四千也再变四之为十六位实用七卦当地之大畜析于三十二而去其二则泰之五亿也三变又四之为六十四位实用十五卦当地之损析于三十二位而去其二则临之九百兆也四变又四之为二百五十六位实用三十一卦当地之頥析于三十二位而去其二则复之二千垓也五变又四之为一千二十四位实用六十三卦当地之剥析于三十二位而去其二则坤之二载无极之数也六变又四之为四千九十六位以当卦与数而用则在物无数在天无卦矣盖四千九十六位一纵一横正面之数百二十七而物之大数【按物之大数永乐大典本误作物物之大数今依宋本改正】止于九十七天之卦止于六十四故也若以六十四而六十四用之则宗于一天矣是故蓍之变极于四十九十六卦为天之用也天以二而变者天以独运一而二者有隂有阳也地以四而化者地偶而生二而四者隂阳柔刚也是故后天用五参天两地以二为体者宗于一天也先天用七天四地三以四为体者分于两地也故后天为易之用先天为易之体也【此数若凖衍法则四变而下当以四而衍】
　　律吕图声音盈亏数
　　律吕圗日月星辰四声每位得四千二百五十六合为万七千二十四者天数均平也水火土石四音水音四千三十二比声数亏二百二十四火土二音各五千三百七十六比声数各多一千一百二十石音二千二百二十比声数亏二千一十六其所盈亏各二千二百四十者一百十二阳一百十二隂而十析之是为物数也水音亏二百二十四者十分之一也五十六用卦而四之为隂阳各一百十二之本也石音亏二千一十六者十分之九也用数之用五百有四而四之为隂阳各一百十二之用也火土二音所盈之数得水之一分石之九分是故夏秋物数比春为多而冬则尤少者归根复命之时故在本数者火土用十二水用九石用五也声数四类每类用四七二十八总四声共一百十二者少阳四爻之用防也音数四类或五或九或十二总四位得十九之两总四音共一百五十二者乾坤三男三女八爻之归竒防也声用四爻音用八爻者阳一隂二也
　　先后天数
　　经世卦气圗运行数一十二万九千六百生物数一十三万八千二百四十生物卦二百五十六运行卦一百四十比后天皆四倍而数乃皆十二倍何也葢后天一爻当三十者用防之数故一爻当一月二卦当一年也经世体数一爻当九十者四十九蓍之中除虚挂一蓍为太极数用之为卦气圗之爻实挂三蓍为四位数用之为律吕圗之数余用防三十归竒十五为一爻之数通隂数而一爻九十又四之而三百六十故经世以四爻直一年或一运也防数三倍卦数四倍故其数十二倍也若经世用数毎爻三十则与易防数同卦数四倍二卦互用此易全数为八倍也于本数减四倍者在一年为减闭物四月之数在蓍防为减归竒十五防之数也
　　先天体用数
　　天统乎体者年与日也地分乎用者月与时也体数从十二者二六为十二辰数天托地以为体故年之用在月日之用在时也实用者半语体之用则天用而地不用语用之体则地见而天不见语其在物则天地合而共成一物故十二而用半加余分为七也用数从十者二五为十日数地承天以为用故月之用在日时之用在分也实用者六言天地各五数则一者无体言天地各四体则一者不用言天地之合则用参天而虚两地故十而用六加余分亦为七也是故蓍数少阳之防十二用七从月数者以七视九七为天之地也律吕声数十而用七从日数者以声视音声为地之天也是故先生大小运数体数用防数十二分之七用数用年数十分之七也体数者运行之时也在一日则昼包夜在一年则阳包隂故三百六十共为六用兼余分而七也用数者生物之时也在一日则用昼数七分在一年则用生物时七分而闰数在其中也体数从十二三之则为三十六用数从十三之则为三十月与时止以十二为一年一日日与分皆以三十为一月一时者体一而用三也
　　体数八变终于十六得六百七十二用数六变终于十二得五百有四并之为千一百七十六则卦数五百七十六之二而各加一十二之数五百七十六者四十八之十二而五百八十八者四十九之十二也一位之爻四十八而一用之蓍四十九无一者为地有一者为天也故此体用之变数比卦之爻数十二分各盈一数而合乎蓍数也体数十六变得六百七十二于其中去一年通闰之分数四百二十余二百五十二则用数之六变也葢四百二十者日月之十变体数则八变用数则六变也
　　六七八九迭为主合先天数
　　四象之防七与八九与六相交各成六十乾坤互为之主各得六十男女各三交三变互为之主三男得九变三女亦得九变通乾坤共二十变每变六十则千有二百半之则六百去乾坤则五百四十也此主九变之数而言也若主六爻用四位之数而言毎卦四位总八卦而三十二位干四位一百四十四防坤四位九十六防震坎艮各四位每卦一百十二防巽离兑各四位毎卦一百二十八防乾坤男女每两卦合之得二百四十通八卦则九百六十半之为四象得四百八十防则八卦四十八爻析一为十之数也先生谓一月当有四十日者葢出乎此体四用三地常晦一故一年去百二十而用三百六十也此四象通存一分之数也若分而各存者所存之一象即为三象之主不用而用以之宗者也四百八十之中存坤之九十六余三百八十四者体数六十四卦之爻也又四分去一用三则卦数之半二百八十八也存三男之一百十二余三百六十八者用数六十卦之爻而加八正之体者也又四分去一用三则用数二百七十有六也存三女之一百二十八余三百五十二者隂阳刚柔四变之全数也又四分去一用三则实用之数二百六十四也存干之百四十四余三百三十六者体数之八变也又四分去一用三则用数之用二百五十二也坤之象九十六存一用三正得九十六之四所谓地以一变四也余三象则本数与用数不同三男本数一百十二【按一百十二永乐大典本误作一百十六今依宋本明费宏本改正】其用者得九十二之四比本象为亏八十矣三女本数一百二十八其用者得八十八之四比本象为亏百六十矣干本数一百四十四用者得八十四之四比本象为亏二百四十矣四象之数各四百八十总之为一千九百二十其一象为主迭用三象之数存本数四百八十实用数一千四百四十为四百八十之三又三象用数中得虚亏数四百八十者三象比坤析三为四而用则有亏故也并之为二千四百则四百八十之五也其中实用者三实存者一虚存数一是谓四者有体一者无体用之者三不用者一也六七八九之用不亦妙乎【三挂三蓍之数九千二百一十六乾坤坎离亦析为四卦而用】
　　三分用二者六用九也八分用七者七用八也
　　观物动植用数自细数而言用三揲归竒之数者加天之七则每四位用二十八自大数而言用三防万物之数者除地之四通三防则除五百一十二也
　　皇极十六位数
　　先天十六位世之四数正居中央人路鬼方之交故名皇极经世也其四位得数一万七千二百八十合隂数而相唱和即得世之世三十二位生物之数其本数则三防万物之数也于本数之中各存地之本位二百五十六而相唱和即动植之通数也列为九位而二百五十六卦自此生焉盖万事万物皆生于中也天门地户左右六位互用其数元之元一用世之世千八百万则元之元一而用千八百万世之世千八百万者反共分一数元之防防之元十二用世之运运之世百五十万则十二者每一用十二万之数而百五十万者以十万而共分一数防之防百四十四用运之运十二万则百四十四者每一用九百数而十二万者九百而共分一数元之运运之元三百六十用世之防防之世五万则三百六十者每一用百四十四而五万者反百四十四而共分一数惟世之四千三百二十之数一正当一数毎一数用四千三百二十得其本数也世数四位累数之即世之世之世之世故大小运数用元之元之元之元分为二百五十六位至世之世之世之世而止其数得八十一万则九百之九百也
　　日辰数
　　自一至十得五十五者十日数也自一至十二得七十八者十二辰数也日数天也竒数为天之天偶数为天之地辰数地也竒数为地之天偶数为地之地也二数【按二数宋本作一数今从永乐大典本明费宏本】共一百三十三则先天日数也天之天合地之地者得六十七地之天合天之地者得六十六故先天天之天唱地之地者为性情形体之数地之天和天之地者为飞走草木之数而日数甲子合者得六十七为人数不合者得六十六为物数也五为天中六为地中二中相合物乃生焉观物动植本数八十八则四而偶之者也用数六十六十三而偶之者也四以为体三以为用体中之用也太日辰数于二中之中又取其中数而合焉用中之用也是故观物兼人物之数而太纳音独主人民之数也太以六十甲子为主其用则随天之变者运行数也观物以三十二位为主而动植通数分布于其间者生物数也先天本数日辰共百三十三者十干得数五十五而十二支得数七十八以五乗七十八得三百九十以六乗五十五得三百三十总七百二十则先天卦数七十二而十析之也七十二者八九也太用数日辰共百四十八者十干得数七十而十二支得数七十八以五乗七十八得三百九十以六乗七十得四百二十总八百一十则太家数八十一而十析之也八十一者九九也于日辰取五六之中数偶而用之日数自然盈其十五又六之而九十者天地之体合而致用则三五之冲气盈于天地之闲矣是谓用中也人受天地之中以生故之纳音数为人民数也纳音数用九九而一日之防七十二则用八九者从天地本数而不尽其用此之谓歴之理也太辰之律数与日数五七九之竒数皆得四十二者日月一变之数也辰之吕数三十六者老阳四九之数也日之六八偶数二十八者少阳四七之数也日辰之合在天者得其变数在地者得其阳数是为人民之数也观物动植用数以七对五者得三十五则五七也以七对九者得六十三则九七也以七对十二者皆得八十四则十二之七也地以三类四位配天之七在天者四位均为一类得二百六十六通二位则百三十三在地者四类每类各六十四位则不得从日数百三十三之用矣故天数为人物之人地数为人物之物也
　　自一至十自一至十二而积之总百三十三自一至十六去真一而积之则百三十五先天乾坤各八位共百四十四去干一位二数泰一位九数用十四位者余百三十三若止去交数一位用十五位则百三十五也
　　易祖天地之数五十五
</div>
    <div class="pagination">
<a href="御制数理精蕴_page470.html">上一页</a><span>...</span><a href="御制数理精蕴_page466.html">466</a><a href="御制数理精蕴_page467.html">467</a><a href="御制数理精蕴_page468.html">468</a><a href="御制数理精蕴_page469.html">469</a><a href="御制数理精蕴_page470.html">470</a><span class="current-page">471</span><a href="御制数理精蕴_page472.html">472</a><a href="御制数理精蕴_page473.html">473</a><a href="御制数理精蕴_page474.html">474</a><a href="御制数理精蕴_page475.html">475</a><a href="御制数理精蕴_page476.html">476</a><span>...</span><a href="御制数理精蕴_page472.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
