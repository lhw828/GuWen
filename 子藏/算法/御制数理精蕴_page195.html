<!DOCTYPE html>
<html>
 <head>
  <meta charset="utf-8"/>
  <title>
   御制数理精蕴 - 第 195 页/共 595 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   御制数理精蕴 - 第 195 页/共 595 页
  </h1>
  <div class="content">
   □【二方二州二部二家】应【地阳家五土中中象离卦】阳气极于上隂信萌乎下上下相应【行属于土谓之应者芒种节终于此首之次四夏至起于此首次五斗指午防賔用事阳极隂生上下相应故谓之应应之初一日入井宿二十九度】初一六干罗如五枝离如【罗布也如辞也离附丽也一为水干以谕君枝以谕臣水出于泉而流百川布施于上枝离而着之如臣之附君如水之趋川也】测曰干罗如附离君也【下之奉上相附之道】次二上厯施之下律和之非则否【否不通也二为离离为文明故以厯律言之也家性为应天正之中故上下相应也厯以纪岁律以和声施于百姓奉以成务其非法者则不通也】测曰上施下和匪其肯也【律厯所施虽或非肯皆从化也】次三一从一横天网防防【防防广大也南北为经东西为纬故从横也緜终天地罗网广大故防防也】测曰一从一横经纬陈也【天地为文于王庭布流于天下也】次四援我罘罟絓罗于野至【我我万民也四为公以正义治百姓而严刑法百姓不犯之也众由禽兽絓网故言于野至也】测曰援我罘罟不能以仁也【施网为害故不仁也】次五龙翰于天贞栗其鳞【五为天位故以龙谕贞正也栗危也翰高也处尊之位正其道实以应天时居上戒危故贞栗也鳞甲正定无犯非义故翰于天也】测曰龙翰之栗极惧坠也【过五无民故惧坠矣】次六炽承于天冰萌于地【炽盛也水隂也水克于上故盛也水气升上隂动地下隂盛阳衰故隂萌生地故言于地也】测曰承天萌地阳始退也【隂当上升故阳退也】次七日彊其衰应蕃贞【应当也蕃盛也七为失志过盛则衰年高失志而日自彊政衰委贤故曰蕃正也】测曰日彊其衰恶败类也【恶以不贤败其类也】次八极阳徴隂不移日而应【极阳则隂极隂则阳如相召也不移日者隂阳之道阳微则隂极隂阳有来往不复移日须有召者而应之也】测曰极阳徴隂应其发也【不召而至故应其时而自发矣】上九元离之极君子应以大稷【稷侧也九为阳极元大也九在应家而为之终其道大极倾侧自危不安其位金刚阳讫不能治隂隂当上升委禄任贤有似尧老咨尔舜也】测曰元离之极不可遏止也【隂当上升乃不可上也】







　　太经卷三
　　钦定四库全书
　　太经卷四　　　　　　　汉　雄　撰
　　晋　范望　注
　　从迎至昆第四
　　□【二方二州二部三家】迎【地隂家六水中上象咸卦】隂气成形乎下物咸遡而迎之【行属于水谓之迎者言是时隂在物初六姤卦用事日以消阳形成于三隂息物衰向而迎之故谓之迎迎之初一日入鬼宿一度】初一迎他匪无贞有邪【五为君他为二也二者火也一为水水在水行近欲迎二火水相克故不应也五位不正故曰无贞也】测曰迎他匪应非所与并也【水火相害不可相并也】次二蛟潜于渊陵卵化之【二为甲蛟龙类也二在水下故曰蛟潜蛟潜于水产卵高陵下复于渊家性为迎气应相感然后剖化犹君臣父子以道相感精迎诚致不言而动也】人或隂言百姓和之【人为五也隂首所抑故称隂也位尊令行故百姓和之有以大舜幽耕于野言加二妃天民乃至也】测曰蛟潜之化中精诚也【中诚所感化大行也】次三精微往来妖先灵觉【三木也水之所生精诚微感不言而至子母之恩灵神也神之所感妙物为言事之妖祥神所先觉信以攘灾此之谓也】测曰精微往来妖咎徴也【咎徴虽见信攘之也】次四裳有衣襦男子目珠妇人啑钩贞【四金也水之母母子相养犹衣裳相扶也水中之金故为珠金而隂曲钩之象也四为少女金刚称男男女之道不有私议今而相目有珠钩之资非所以远嫌也衣裳有制珠钩有度虽不相交错不失其正故贞也】测曰裳有衣襦隂感阳也【侦以珠钩相感之谓也】次五黄乗否贞【五天位也在中为黄乗乗四也六隂在上四亲乗之金不合化故否以阳乗隂贞也】测曰黄乗否贞不可与朋也【君道尊贵不可与为朋友之交也】次六黄相迎其意感感【六为宗庙天地黄天地相迎则风雨时调君臣相迎则政敎以度天地相感故重感也】测曰黄相迎以类应也【黄五色推类求也】次七远之□近之棓迎父迦逅【迦逅邂逅解脱之貌也诗云见此邂逅此之谓也七为六父六水七火火近于水水则焦远于水火则炎炽焱怒故有棓击之言而在迎家故相奉迎解脱之意以相化导如父子也】测曰远□近棓失父类也【类法也水性曲直而七炎上故失其法则也】次八见血入门捬迎中廷【八为门血以谕忧捬得血则忧得贤则解家性为迎故迎贤者近于中廷以解忧也】测曰见血入门以贤自衞也【恐九克之故以七自衞也】上九湿迎牀足罦于墙屋【九金也在水之行故湿也家性为迎在内称牀亲迎内出故称足也罦覆也墙屋谕尊以卑覆尊以贵下贱有似初婚夫下妇也】测曰湿迎牀足愿在内也【亲迎所愿当内出也】
　　□【二方二州三部一家】遇【地阳家七火上下象姤卦】隂气始来阳气始往往来相逢【行属于火谓之遇者谓此时微隂初起与阳相逢以贵下贱有似初防夫下妇也故谓之遇遇之初一日入栁宿一度】初一幽遇神及师梦贞【一称幽幽思也不见称神幽而不见故遇神也师众也忧思神道若梦见之故及梦师也贞正也梦不违道故贞也】测曰幽遇神思得理也【虽梦犹正故得其理也】次二冲冲儿遇不受定之谕【二火也一在其上为水作父然水克火火不制水犹冲冲之儿不受父训故言不之谕也不之谕不可敎谕也】测曰冲冲儿遇不肖子也【不可敎训不肖子也】次三不往来不求得士女之贞【三为进人进德脩业在于遇世故不往来无求于时亦木之性处深则大而上度之以为器物犹君夫之求贞良以为臣妾臣妾无求君夫之义故士女之贞也】测曰不往不求士女则也【不二其德是其法则也】次四防防兊人遇雨厉【四金也为火所克故防防也兑为巫在于火世火盛金衰故遇雨而防防非诚心也】测曰兑人遇雨还自贼也【雨则濡湿贼于巫者也】次五田遇禽人莫之禁【五为土在火之行火行土上田之象也田而遇禽何禁之有犹士遇知己而得天禄无禁止也】测曰田遇禽诚可勉也【可自劝勉不倦怠也】次六俾蛛罔罔遇螽利虽大不得从【俾使也六为蛰故称蛛蛛蜘蛛也使蜘蛛设罔而得于螽螽螽螫虫也所以不能制虽以为利不得从而取也】测曰蛛之罔害不逺也【得螽失取虽失其利害不远也】次七振其角君父遇辱匪正命【八为七父七者火而遇于木炎上上火父母之道匪命不前火性炎上上迫其木焚燎枝枚故遇辱也角以害人既害且危故匪正命也】测曰振其角直道行也【无有正命故直其利害不逺也】次八两兕鬬一角亡不胜丧【八为龙九为虎龙虎者兽之贵者也在遇之世当养其牙角而已今而合鬬故称兕也金克于木故龙亡角终见克害故不胜而丧也】测曰两兕鬬亡角丧也【争其非道故丧亡也】上九觝其角遇下毁足【九金也克害于八故觝其角也家性为遇足谓八也在下称足不胜而丧故毁足也】测曰觝其角何可当也【角折足毁故不可当也】
　　□【二方二州三部二家】灶【地隂家八木上中象鼎卦】隂虽沃而洒之阳犹执而龢之【行属于木谓之灶者夏至气终此首次七小暑节起于此首次八隂阳之气更相沃洒化餁若灶故谓之灶灶初一口入栁宿六度】初一灶无实乞于邻【阳为实隂为虚一水也水是灶中之用阳当消退故曰无实家性为灶以烹餁生物共于粢盛今无实故乞于邻也】测曰灶无实有虚名也【无实于事故有虚名也】次二黄鼎介其中裔不饮不食孚无害【二火色黄白介大也裔余也孚信也火木防合烹餁腥物而不于灶故言鼎也宰和得节美味逾时而不败飨以荐至尊故无害也福施于下故中有余也】测曰黄鼎介中防贞也【不敢飨食故曰防也】次三灶无薪黄金濒【三为薪言无者有材不用也灶不用薪犹国不用禄以养贤也薪而不用釡鬲虚废故生土秽在濒渚也】测曰灶无薪有不用也【言有贤不用也】次四鬲实之食得其劳力【隂称小亦为釡土上之釡釜而小者知为鬲也四为公侯在灶之世方进鼎足故先在鬲和齐五味赏不失劳故言得其劳力也】测曰鬲实之食时我奉也【我为五味以奉禄秩贤臣也】次五鼎大可觞不齐不庄【五为天子故称大鼎古者天子世孝天瑞之鼎诸侯世孝天子铸鼎以锡之五据尊位得奉鼎觞赐其国则宜齐庄以奉天禄今不齐庄恐失之也】测曰鼎大可觞飨无意也【受禄不敬故无意也】次六五味龢调如美如大人之飨【六为宗庙又为大水家性为灶志则为用故有釜鼎调齐之言五味得当则孝子所以事宗庙】测曰味龢之飨宰辅事也【禄由君出以宴羣臣宰辅之善事也】次七脂牛正肪不濯釡而烹则欧歍之疾至【七为火所以成熟牲体今以脂肪之肉必当澡濯釡鼎以煑渫之今而不为故生疾也七为防欧歍吐逆之声也不濯不清故致疾也】测曰脂牛欧歍不絜志也【器不洗濯不絜清也】次八食其委虽噭不毁【噭不正之声也食人之禄必忧人之难道合则辅之不合则去不宜见其不正而不争也】测曰食其委蒙厥德也【争以正君故蒙其福也】上九灶灭其火唯家之祸【九金也九生水家性为灶灶湏火者而中有水故自灭其火也火而自灭妖怪不祥家之祸也国亦湏贤者贤而自灭亦国之祸也灭贤谓若纣杀比干之类也】测曰灶灭其火国之贼也【言贼贤也】
　　□【二方二州三部三家】大【地阳家九金上上象丰卦】隂虚其内阳逢其外物与盘盖【行属于金谓之大者谓是时阳气在上将虚郁而退隂在其内逢迎而上万物敷布盘桓茂盛若车之盖故谓之大大初一日入栁宿十度】初一渊潢洋包无方冥【一水也故称渊此金世金生水子母共位故潢洋也深大之渊众物所归包裹而藏之无有方外故冥也】测曰渊潢洋资裹无方也【所包者广故无方也】次二大其虑躬自鑢【二为平人不隐不仕故大其虑也鑢以治邪躬身也自治其身以待升举今而阳消隂息惟身未升阶故大守思虑脩身而已隂为思隂当侵阳也】测曰大其虑为思所伤也【故为所思伤也】次三大不大利以成大【三木也而在金行恐见消克虽在大家不敢自矜常自谦约故成其大也】测曰大不大以小作基也【谦以致光故以小作基也】次四大其门郊不得其刀鸣虚【金性刚彊而在大家故自夸张大其门郊者也刀为金利徒自夸大不守以谦故不得其利也有其虚名故称鸣不守以实故虚也】测曰大其门郊实去名来也【无实有名失道义也】次五包荒以中克【五君位也包有四荒故曰包荒周礼有荒服朝见无常数天位之所临亦由是也克能也包有四荒故能治天下之民事也】测曰包荒以中督九夷也【谓四荒之外也】次六大失小多失少【六水也水之所失在于隟穴事从细生祸由微起者也】测曰大失小祸由微也【从微细而起之也】次七大奢迃自削以觚或益之餔【觚法也餔赐也此本金行七者火也火盛金衰故不宜自大奢迃于法能自削小垂于法度故有益之赐也】测曰奢迃自削能自非也【能自削小自非责也】次八丰墙峭阯三岁不筑崩【丰大也峭峻也阯足也谓基也三终也墙大基峻若不终岁加之版筑故有崩坠之忧犹君子之道不隆其本末必危也】测曰丰墙之峭崩不迟也【基阯不固故速崩也】上九大终以蔑否出天外【家性为大终于自大益以否也荒服之外天恩不加故为天外也虽性自大终守以小故不出也】测曰大终以蔑小为大质也【积小为大之本质也】
　　□【二方三州一部一家】廓【地阳家一水下下亦象丰卦】隂气防而之阳犹恢而廓之【行属于水谓之廓者防犹协也□犹合也言是时隂气和协而合同当上而合同阳尚恢廓未有衰损之气故谓之廓也防二字皆心者故宜以和协言之也廓之初一日入栁宿十五度】初一廓之恢之不正其基【一在水行二水朋合状若江海故恢廓也廓大之家其本宜固水性不动故不正也】测曰廓之恢之始基倾也【基而不正故危也】次二金榦玉桢廓于城【金玉者皆其美质也火不妊水虽有美质恐见克害故廓于城以自固守也】测曰金榦玉桢蕃辅正也【以城自卫犹以贤自辅也】次三廓无子室石妇【木生于水为四所克虽自廓大不能生长故无子也妇而无子隂不合也故谓之石也】测曰廓无子焉得后生也【妇比之石故无后生也】次四恢其门户以御寇虏【四为门二为虏家性为廓每輙恢大恐二克之故大其门户以义为固四为兵甲门户有之故用御卫也】测曰恢其门户大经营也【广恢门户自经营也】次五天门大开恢堂之阶或生之差【五为天子故称天门见在其位故曰恢堂也差过差也登阶上堂据有四方非圣不立故过差之行或可生也】测曰天门大开德不能满堂也【恢堂至高唯德能居也】次六维丰维崇百辟冯冯伊德攸兴【六为宗庙故为丰也神灵高远故维崇也辟君也冯依也伊犹是也宗庙维敬以礼奉神故百辟卿士莫不依归是徳之所兴也】测曰维丰维崇兹太平也【此太平之道也】次七外大扢其中失君子至野小人入室【水克于火火盛水消故外扢扢也君子之道唯善是务今在廓家而失中道故隐野也君子不居故小人进也】测曰外大扢中无人也【无君子之人也】次八廓其外虚其内利鼓钲【震为雷故称鼔鼓之形象内虚外廓钲以为节故利也】测曰廓外虚内乃能有闻也【鼓以为节闻逺之谓也】上九极廓于髙庸三岁无童【高而无民极上则颠三者终也上处高庸故终岁无童仆也】测曰极廓髙庸终无所臣也【无仆故无臣也】
　　□【二方三州一部二家】文【地隂家二火下中象涣卦】隂敛其质阳散其文文质班班万物粲然【行属于火谓之文者言是时隂气敛其形质阳气发而散之华实彪炳奂有文章故谓之文文之初一日入星宿四度】初一袷何缦玉贞【一为下人隐于九品之中下而怀文章尚于素朴人莫知之自守如玉故曰玉贞也】测曰袷何缦文在内也【衣绣尚缦故文在内也】次二文蔚质否【二为平人不仕不隐故文蔚也文蔚守质不乐进道故否也】测曰文蔚质否不能俱睟也【文质不同故不纯睟也】次三大文弥朴孚似不足【木故称朴朴而质素故似不文也言似者非不足故称大文也】测曰大文弥朴质有余也【文如不足故有余质也】次四斐如邠如虎豹文如匪天之享否【家性为文四西方也故称虎豹虎豹兽类也虎豹之兽以其文贵斐邠者文盛貌也虽其文盛犹不及天文以五行也】测曰斐邠之否奚足誉也【不足以比天文也】次五炳如彪如尚文昭如车服庸如【五处天位车服以庸据位正炳如也顺其本性彪炳有文为国之光故昭如也】测曰彪如在上天文炳也【文章奂然彪炳可法也】次六鸿文无范恣于川【鸿大也范法也六为宗庙宗庙之中礼以辅成在文之世故曰文文章奂然故无法也】测曰鸿文无范恣意往也【如川之流从所投也】次七雉之不禄而鸡荩谷【七为雉雉有文章而逺在野鸡而谷食退而録缦违其家性也】测曰雉之不禄难幽养也【质胜文则野故养难也】次八雕韯谷布亡于时文则乱【八木也谷善也木见雕刻为韯丽之事虽见小善伤于农谷布故亡也茍尚文饰以阶于乱故言乱也】测曰雕韯之文徒费日也【雕文刻镂伤农事也】上九极文密密易以黼黻【九在文家而为之终终极文饰以妨于农事故易以黼黻黼黻祭祀之服而致美乎黼冕此之谓也】测曰极文易当以质也【祭服虽文孝子质也】
　　□【二方三州一部三家】礼【地阳家三木下上象履卦】隂在下而阳在上上下正体物与有礼【行属于木谓之礼者小暑节终于此首之次二大暑气起于此首之次三斗指未林钟用事阳在上将退隂在下将进进以谕賔退以为主主下于賔賔主之义献酬以礼故谓之礼礼之初一日入张宿二度】初一履于跂后其祖祢【一为下人而在木行在下称足阳道将退故称履足履大木故跂也二为祢三为祖一最在后故曰后其祖祢也】测曰履于跂退其亲也【不及其祖故亲退也】次二目穆穆足肃肃乃贯以棘【二为目二畏于水故穆穆也肃肃敬也家礼揖让有度故足肃肃也棘赤心也敬由心出故以棘谕也】测曰穆穆肃肃敬出心也【肃诚之意贯于中诚也】次三画象成形孚无成【三为木木为貌家性为礼礼合必以貌故以形象言之也孚信也画以成形故信无成也】测曰画象成形非其真也【画以为形故非其真也】次四孔鴈之仪利用登于阶【四为毛类故称孔鴈孔鴈鸟之知礼者也正取二鸟为谕者言其行则有义飞则有次动不失法故利登于阶也】测曰孔鴈之仪可法则也【容止有度故可法则也】次五怀其违折其过丧锡九矢【违不正也所以挠鼎五为天位行反克之行令不王于礼不备不列诸侯九锡而已也】测曰怀违折匕贬天禄也【贬损天禄列于诸侯也】次六鱼鳞差之乃矢施之帝用登于天【矢陈也六为宗庙宗庙之事动有礼仪差次如鳞也不相陵越陈施以度不违于道故帝用登于天施禄及下也】测曰鱼鳞差之贵贱位也【差次若鳞故贵贱各得其位也】次七出礼不畏入畏【为失志志失行张多不以法家性为礼违出其表未有所畏故曰不畏出礼入刑刑以正邪故曰入畏也】测曰出礼不畏人所弃也【人之所弃刑之所取也】次八冠戚防履全履【八为冠一为履上下言之上下尊卑各有其仪戚防以谕败也冠虽败宜加之首履虽全宜践之足八为疾瘀之主有君之尊故在上也】测曰戚防明不可上也【虽微而尊不可陵也】上九戴无首焉用此九【九最在上故曰无首为极当颠下求于四四为人臣不能尊五进退不立故曰焉用此九也】测曰无首之戴焉所往也【在上恐颠就四失臣无所往也】
　　□【二方三州二部一家】逃【地隂家四金中下象遯卦】隂气章彊阳气潜退万物将亡【行属于金谓之逃者言是时阳气当退而未讫隂气当上而未腾犹与阳为难故章彊彊梁伤败之貌也隂阳之气更相避逃故谓之逃逃之初一日入张宿六度】初一逃水之夷灭其创迹【夷平也一为水水之平施小危则动物逃于水水合于物不可迹求故曰灭其迹也】测曰逃水之夷迹不创也【水之灭迹无创痕也】次二心惕惕足金舄不志沟壑【二为心亦为平人而家性为逃居金之行反克其本故其执心常惕惧足金于舄无隐逸之志故不志沟壑也】测曰心惕惕义不将也【平人不隐不仕故无义不行也】次三兢其股鞭其马寇其户逃利【三震也震为马兢动也责也四为三寇家性为逃见寇在前故鞭马而去之也虽其户见而不入逃家之利故言逃利也】测曰兢股鞭马近有见也【观其户故有见也】次四乔木维摐飞鸟过之或降【上撩称摐上撩之木鸟所不集故过之而去君自尊高众士亦望之而去也】测曰乔木之鸟欲止则降也【非思所好故从意也】次五见鷕踤于林獭入于渊征【此二物者时之也五为天位征行有时是以鸟隼击而蔚罗张獭祭鱼而后渔豺祭兽而后田各湏其君乃征行搜狩以时不刳胎卵也】测曰见鷕及獭深居逃凶也【时未至君处重门之中故逃凶也】次六多田不娄费我膎功【六为宗庙征行湏时以奉神灵孰食为膎征田多获归之于宗庙赏不失劳故曰膎功也】测曰多田不娄费力忘功也【田不获牲故费功也】次七见于累后乃克飞【累索也克能也火性熛故以飞言之七为系缴故为索也见索在前飞能避之故曰克飞也】测曰见于累几不足高也【当见拘累故不足高也】次八颈加于矰维防其绳【八为疾瘀故有加颈绳矰之时入为祸中防缴也缴加于颈非可卒除故言维也谓当思惟而逃也】测曰颈加维防无自劳也【矰之所加劳不能去也】上九利逃跰跰盗德婴城【家性为逃九为其终终始逃遁故跰跰也道德者君子之所尚也九能盗之王者所赏故言婴城道隆德盛必有城郭也】测曰盗德婴城何至逃也【何有逃道德也】
　　□【二方三州二部二家】唐【地阳家五土中中亦象遯卦】隂气兹来阳气兹往物且荡荡【行属于土谓之唐者言是时隂气日盛阳气日损万物损落荡荡然故谓之唐唐之初一日入张宿十一度】初一唐于内勿作厉【在下称内厉危也唐者荡荡无所拘限内无拘而外无危也】测曰唐于内无执守也【荡荡之义终不见拘执也】次二唐处冥利用东征【二为日日尚隐潜故冥也唐者荡荡之貌也大征于地无所隐蔽故唐冥也日之隐蔽必当东出故利以东征也】测曰唐冥之利利明道也【日之东征者道之明也】次三唐素不贞亡彼珑玲【珑玲金玉之声三为木木者朴素故亡声也四为金金有声音土克于木故不贞也】测曰亡彼珑玲非尔所也【珑玲之声非木所也】次四唐无适道义之辟【辟君也四为公侯而在唐家荡荡无所适莫不尊奉道德以事其君不违于法也】测曰唐无适惟义予也【无所适莫予有义也】次五奔鹿怀鼷得不訾【鹿以谕贤鼷以谕不肖怀来也贤不肖不别贤奔亡不肖者来故言不訾不得不訾毁于贤者也】测曰奔鹿懐鼷奚足功也【言不足功治之也】次六唐不独足代天班禄【六为宗庙其世荡荡故曰不独足下所敬奉天神报应以示百姓代天班禄以养人也】测曰唐不独足无私容也【代天传命不容私意也】次七弋彼三飞明明于征终日不归亡【七为飞兵兵而飞者矢故弋射也阳称三十为失志王而志失毕弋无度故不归也】测曰弋彼三飞适无所从也【征行无度何所从也】次八唐收禄社鬼辍哭或得其沐【辍止也八为木而在土上条干茂大得土之力犹士遇明君得其荣禄也言或得其沐者取其洁清也社稷之神所以止哭哭其衰世世治故哭止也】测曰唐收禄复亡也【先亡后复也】上九明珠弹于飞肉其得不复【明珠重寳也飞肉轻欲也九为金故称明珠飞肉禽鸟也珠至重鸟至轻以重求轻故不复也】测曰明珠弹肉费不当也【费贵得贱故得不复也】
　　ခ【二方三州二部三家】常【地隂家六水中上象恒卦】隂以知臣阳以知辟君臣之道万世不易【行属于水谓之常者大暑气终于此首之次五立秋节起于此首之次六辟君也以隂阳知之故万世不易道阙常故谓之常常之初一日入张宿十五度】初一戴神墨履灵式以一耦万终不稷【一在水行昼夜不休潜墨如神故称神墨也式法也万多一少故不可耦稷而合也】测曰戴神墨体一形也【一者道德之形体也】次二内常微女贞厉【贞正也厉危也二为少隂故称女言内常微者隂中之火微微不隆故言微也女能幽微故贞贞女所在常自危惧故厉也】测曰内常微女不正也【隂道待唱不敢自正许当人也】次三日常其德三岁不食【日日行一度是其常也三为日出故称日也三为终常其德则不薄食也】测曰日常其德君道明也【如日不亏故道明也】次四月不常或失之行【月有亏盈故不常也四为公侯上臣于五故以月谕不常者行有迟疾或进或退非臣之节故言或失之行行道也不得常道故为变异也】测曰月不常臣失行也【月之不常为臣失也】次五其从其横天地之常【天从地横是其常道也五为天位据上临下不违隂阳之道先天而弗违各得其所也】测曰其从其横君臣常也【天从地横是其常也】次六得七而九懦挠其刚不克常【阳盛于七极于九阳生于子盛于午至酉踌S怀T쐀਀昨ᬀפ̀隂称挠宗庙之中懦挠为先故言不克常也】测曰得
&lt;子部,术数类,数学之属,太玄经,卷四&gt;【宿六度】初一不替不爽长子之常【五行之道水先王故称长子替施也爽差也水以平施一无过差之行故长子之常道也】测曰不替不爽永宗道也【宗尊也长尊道徳之事也】次二内怀替爽永失贞祥【火在木行从其父母可以长大火性炎上三亲据之盛则害母故内替差永末自改故失贞祥也】测曰内怀替爽安可乆也【内自克害故不可长乆也】次三永其道未得无咎【三为进德之人进德修业未得居官故言未得也修业不倦虽未得禄其要无咎也】测曰永其道诚可保也【永进其道故可保也】次四子序不序先賔永失主【四承于五故称子賔谓三也然见克害賔眵于四四据存之故先賔也子序其父敬从于五主谓一也土克于水故永失也】测曰子序不序非永方也【方犹常也永失其主故非常也】次五三纲得于中极天永厥福【五为君位君上臣下君臣父子夫妇道正故三纲得也三纲得正故为中极极中也必得其中故天长其福也】测曰三纲之永其道长也【三纲之正人道大伦故永福也】次六大永于福反虚庭入奠冥【六为上禄故称大也上禄之人故永于福也虚庭入冥幽隐求志故奠也】测曰大永于福福反亡也【不守以约失之故亡其福也】次七老木生莳永以纒其所无【七火也八为老木九賛之中三少八为火死复然犹木老复生故居七言八也八隂为老隂谓隂中之木润泽所濡故能莳生永相续也】测曰老木生莳永厥体也【枯故复生长有其身也】次八永不轨凶亡流于后【八为祸中故凶亡也亦为老木木老则枯故不得长为轨法也不得为法故后凶也】测曰永不轨其命剂也【剂剪也剪絶也】上九永终驯首【永长也驯顺也首始也家性为永九为之终始终相顺故言终其顺也】测曰永终驯首长恺悌也【永顺于首故长乐易也】
　　□【二方三州三部三家】昆【地阳家九金上上象同人卦】隂将离之阳尚昆之昆道尚同【行属于金谓之昆者言是时隂气已盛将散万物之枝叶阳气未去与物同昆无益无损故谓之昆昆之初一入翼宿十一度】　初一昆于黒不知白【金生水一亦为水家性为昆水性又黒故同于黒而不知白也和其光同其尘不可以自别白也】测曰昆于黒不可谓人也【昆同之家不可别以人物也】次二白黒菲菲三禽一角同尾【二为朱鸟故称禽也阳称三南方大阳故三禽也角以谕害也角尾昆同故知不为害也菲菲杂也白黒相离谕贤愚不别也】测曰三禽一角无害心也【昆然同故无所害也】次三昆于白失不黒无除一尾三角【三为进人故昆于白也黒以谕愚其明日者失于不愚故有道则知无道则愚愚不可及昆同之世故失不愚也尾以谕濡角以谕害无除尾角则有害也】测曰昆白不黒不相亲也【无除此害则不得相亲爱也】次四鸟托巢于丛人寄命于公【三木也木在四上称巢巢故业也四为鸡故称鸟鸟之归巢犹人之归于公家也无私为公君无私民所寄也】测曰鸟托巢公无贫也【均之以公故无贫也】次五谷不谷失防数众毁玉【谷禄也五为天子防数不平也禄而不以禄于贤者故失在不平也牦而毁玉犹积毁消金虽其居高不可不慎也】测曰谷失防数奚足旬也【旬犹徇也言不足徇慕也】次六昆于井市文车同轨【六为水故称井为众故称市上施于福下归以信故同于市井市无二价路不拾遗家性为昆故书而同文而车同辙也】测曰昆于井市同一伦也【伦正也皆正合之也】次七盖徧不覆晏雨不救【七为失志恩不济遍故盖不覆也晏雨以谕盛也雨盛不救君德之不隆也】测曰盖徧不覆德不均也【如盖不覆故不均平也】次八昆于危难乃覆之安【八木也家性为昆恐同于九昆以金为危难也覆爱均同故安也】测曰危难之安素施仁也【世素均同故不畏于九也】上九昆于死弃寇遗【九金也金克于木故为八寇也家性为昆同死生之事欲齐其志以防于难人九既素与八为寇七来御之八盛金衰为母报仇则遗其寇也】测曰昆于死弃厥身也【见急无救故身弃也】





　　太经卷四
　　钦定四库全书
　　太经卷五　　　　　　　汉　雄　撰
　　晋　范望　注
　　从减至晦第五
　　□【三方一州一部一家】减【人阳家一水下下象损卦】阴气息阳气消阴盛阳衰万物以微【行属于水谓之减者立秋气终于昆首处暑气起于此首之初一斗指申夷则用事阴日已盛阳日已衰万物减损故谓之减减之初一日入翼宿十五度】初一善减不减冥【一水也善减自损也不减者不能自损也常能自损若水之性内自沦下人不见之故冥也】测曰善减不减常自冲也【常自冲虗故冥之也】次二心减自中以形于身【二火也亦为阴位阴中之火光而不炎故减自中也火为心形见也心而自损故见身也】测曰心减形身困诸中也【内自困责求之中心也】次三减其仪利用光于阶【三为进人必其当进故先自损损己益人故减其仪也无徳不离必至于四従四承五位当公侯故登阶陛有光荣也】测曰减其仪欲自禁也【自守以约禁已之非也】次四减于又贬其位【又治也金性刚彊而在阴位自减于治不重不威故贬位也】测曰减于乂无以莅众也【居髙据众以徳威民也】次五减其黄贞下承于上宁【五为天子处于中央故称黄也居中得正故贞必正其道为下难附故减贞也临长四方故曰下承奉天以礼时节和调故上宁也】测曰减黄贞臣道丁也【丁当也臣敬于上故道当也】次六幽阐积不减不施石【六为水故称幽施禄及下故曰阐积家性为减减而不施故谓之石也】测曰幽阐不施泽不平也【不施如石故其恩泽不行者也】次七减其疾损其防厉不至【防忧也厉危也七火也为水所克故为疾也家性为减盈则损之疾除忧解所恶者消危惧之难故不至也】测曰减其疾不至危也【所害以除故不至于危亡也】次八浏涟涟减于生根【八木也秋木始衰浏流也涟涟流垂之貌木衰而忧故不涟也生根见减故益忧也】测曰浏涟之减生根毁也【秋木衰落故根毁也】上九减终利用登于西山临于大川【九最后故减终也在西为金故曰西山也金生于水故积大川者也山下有川故相临也登山履髙能自损减故利也】测曰减终之登诚可为也【减道已终履其至险以济艰屯临于大川以救昬垫诚可为也】
　　□【三方一州一部二家】唫【人阴家二火下中象否卦】阴不之化阳不之施万物各唫【行属于火谓之唫者言阳在于上阴在于下阴阳唫闭故谓之唫唫之初一日入轸宿二度也】初一唫不予丈夫妇处【一为下人而在唫者阳不之施故妇处也】测曰唫不予人所违也【志不丈夫故人违之也】次二唫于血资干骨【血以谕濡二火也故干阴中之阳故称骨家性为唫故无濡润之所施也】测曰唫于血防自肥也【防省而自肥也】次三貌不交唭防唫无辞【二者阴家之阳而在唫世故朴素也貌无容饰不能交人唭防有声而无辞也】测曰貌不交人道微也【不能交人故微漏也】次四唫其谷不振不俗累老及族【四为公侯而在唫家禄不施赐又不振救族类之老顺俗垂亘故为累也】测曰唫其谷不得相希也【世之唫闭故不得相希望也】次五不中不督腐蠧之啬【五为天位阴家之阳故不中不督也赋敛不中故稼啬腐也】测曰不中不督其唫非也【唫而不予故为非也】次六泉源洋洋唫于丘园【六水也故为泉源洋洋大水之貌也丘园以谕髙也水性就下故唫于髙也】测曰泉源之唫不可讥也【所施唯谦人何讥之也】次七唫于体黄肉毁【体谓缀体相连若子孙也七为失志失志无道唫于亲亲内不相附故骨肉毁也】测曰唫于体骨肉伤也【九族不睦故伤也】次八唫遇祸祷以牛解【八为过中以五为牛木克于土故为祸也牛以解祸庶获其福家性唫啬在六不施八六子也故遇其祸也】测曰唫遇祸大费当也【牛为大费请祷蒙福故当也】上九唫不雨孚干脯【九金也金生水家性为唫唫而不施故不雨也孚信也唫而不两信当枯槁无润施民如脯之干无恩泽也】测曰唫不雨何可望也【唫无润故无可希望也】
　　□【三方一州一部三家】守【人阳家三木下上亦象否卦】阴守户阳守门物莫相干【行属于木谓之守者言二气相对上下否隔各守其位故谓之守守之初一日入轸宿六度】初一闭朋牖守元有【闭塞也朋党类也牖户牖也元者善之长也有其身而闭党类守其身之善者则守家之道也】测曰闭朋牖善持有也【守一不移持有善道也】次二迷自守不如一之有【二阴位也亦为目目在阴中故迷也迷而自守太行不正故不如一守身脩善谕持正业也】测曰迷自守中无所以也【以用也不先自守故无所用也】次三无丧无得往来黙黙【三为进人当进徳脩业以及于时家性为守故能检身不求于人无丧无得无咎无誉常自循守故黙黙也】测曰无丧无得守厥故也【黙而自守故守其故也】次四象艮有守【四于戌为狗象似也艮难也似能难人者若刍狗也有狗之名而不能御故言似也】测曰象艮之守廉无也【廉察而已不有之】次五守中以和要侯贞【五为天子守中和之道以有其国诸侯之正主也故贞以道正国国人所归虽处要荒莫不毕至故曰要侯也】测曰守中以和侯之素也【侯君也居中以正君之素所修也】次六车案轫圭璧尘【六为上禄下之所奉车而案轫不通神灵不来不往告祭不时故圭璧尘也】测曰车案轫不接邻也【祚不逺被无所接及也】次七羣阳不守男子之贞【七为阳世皆阳故称羣也为六所克故不守守身求二三是其世因三问二所介者逺在守之世自脩而已故男子之正也】测曰羣阳之守守贞信也【守正无欲故贞信也】次八臼无杵其碓举天阴不雨白日毁暑【八木也故有臼杵之事亦阴阳之道也天不施雨草木枯槁故毁暑也】测曰臼无杵其守贫也【碓举不用故贫也】上九与荼有守辞于卢首不殆【荼白也卢黒也九西方故白守以类相求故辞黒首也守道之家四方无虞安民得人不用旅力故白首之人并列位也】测曰与荼有守故愈新也【老见任日以新也】
　　□【三方一州二部一家】翕【人阴家四金中下象巽卦】阴来逆变阳往顺化物退降集【行属于金谓之翕者处暑气终于此首之次二白露节起于此首之次三阴上为逆阳下为顺万物日衰故曰退也降集自敛也故谓之翕翕之初一日入轸宿十一度】初一狂冲于冥翕其志【翕顺也水性流行无内不入故称狂冲初发自源蒙蒙然故谓之冥波荡顺志不拘于法水之性故言顺其志也】虽欲逍遥天不之兹【水之流行是天之性虽欲逍遥天之不顺故曰天不之兹兹此也言不令如此也】测曰狂冲于冥天未与也【水宜流行天未与之逍遥者也】次二翕冥中射贞【二为平人不隠不仕故曰翕翕顺也中中心也顺其中心自近念逺不违正道故贞家性翕顺每自顺従冥也】测曰翕冥中正予也【予我也我谓二也言二正处中正也】次三翕食嘬嘬【三为进人顺意欲上禄食于四嘬嘬食疾之貌也疾欲仕进违于推让故嘬嘬也】测曰翕食嘬嘬利如舞也【所利不方故如舞也】次四翕其羽利用举【羽朋友之用善称相翼之谓也五为土土生金亲近于五常见举用故利也朋友相翼进在禄位有似叔牙之相管仲也】测曰翕其羽朋友助也【朋友者朋助之谓也朋友相卫是其力助也】次五翕其腹辟金谷【五为大位而在翕家翕敛顺志故其口腹无施禄之意金谷辟藏専足于已故翕其腹也】测曰翕其腹非所以举也【自翕以欲故作贞举之君也】次六黄心鸿翼翕于天【六为五心五处中色黄故黄心也位尊心正所在必贤故鸿翼也臣贤君明下顺于上故翕天也】测曰黄心鸿翼利得辅也【鸿翼之正臣相辅助也】次七翕缴恻恻【七为绳为射射用绳者缴之谓也七为失志又为飞鸟鸟而失志故髙飞飞而遇缴欲去不得故恻恻也恻痛心也】测曰翕缴恻恻被离害也【飞而遇缴故离害也】次八挥其罦絶其羂殆【七为罔罟而在八前故有罦羂之难八为青龙龙遇罔罟必免其害故絶羂也羂絶罦败所縘不禁故有殆也挥而去之何傒之有也】测曰挥罦絶羂危得遂也【罗罔而去得遂龙之志矣】上九防其角维用抵族【九为兵为极祸抵击也金称角谕刺害致祸防而去之故击其族类也】测曰防其角殄厥类也【殄絶其族类也】
　　□【三方一州二部二家】聚【人阳家五土中中象萃卦】阴气収聚阳不禁御物相崇聚【行属于土谓之聚者言阴盛阳衰万物衰落阴气収取而崇聚之故谓之聚聚之初一日入轸宿十五度】初一鬼神以无灵【一最在下故称鬼神神视之无形故言无如无所见故灵也谓无形而言者也】测曰鬼神无灵形不见也【形之不见故鬼神也】次二燕聚嘻嘻【二为平人不隠不仕平于世间家性为聚故相収会燕饮嘻嘻取乐而已也】测曰燕聚嘻嘻乐淫衍也【乐而无节故淫衍也】次三宗其髙年羣鬼之门【三为门宗尊也髙年可髙而宗也鬼归也进徳之人修业及时当为王臣故羣归其门也】测曰宗其髙年鬼待敬也【贤者所归故待之以敬也】次四牵羊示于丛社执圭信辟其左股野【家性为聚三木也木聚故称丛五土而封聚故谓之社三亦为震震为股四为羊五为天位四为公侯公侯执羔故牵羊也社稷之臣故言丛社也圭以为信亦股肱之臣也股肱左辟故股野也】测曰牵羊于丛不足劳也【奉羔进君非劳苦之事也】次五鼎血之莸九宗之好乃后有孚【孚信也莸臭草也五为天子故有鼎俎血食之祭九宗羣会燕好肃敬不违于道然后相誓以忠信也】测曰鼎血之莸信王命也【天王之命以信为本也】次六畏其鬼尊其礼狂作昧淫亡【亡无也昧迷也淫为淫祀也不正称狂六为宗庙郊祀天地告事于庙敬鬼神而逺之故迷淫亡也】测曰畏鬼之狂过其正也【畏敬鬼神大道之正也】次七竦萃于丘冢【七谓下山山而下者丘冢象也火在水上故竦火性炎上故萃丘冢也】测曰竦萃丘冢礼不废也【恒自竦惧不废礼也】次八鸱鸠在林防彼众禽【八为林七为鸟鸟言防怒故鸱鸠也鸱鸠贼鸟所在众禽所避贼人所在众贤亦所恶故防也】测曰鸱鸠在林众所防也【善恶相害故众怒也】上九垂涕累聚家之彚【金生水也九最处髙故称中之水而从髙落故涕垂也家性为聚彚者类也朋类相追累然相连也】测曰垂涕累时命絶也【位终涕垂絶命之象也】
　　□【三方一州二部三家】积【人阴家六水中上象大畜卦】阴将大闭阳尚小开山川薮泽万物攸归【行属于水谓之积者言是时阴气盛上阳气尚微见山川林泽物之所归积聚其中故谓之积积之初一日入角宿三度】初一冥积否作明基【一北也故称冥否不善也谓秋物衰也万物衰落故言不善积衰落之物以备明嵗故作明基言为明年之基业也】测曰冥积否在恶也【所积不善故在恶也】次二积不用而至于大用君子介心【二为心阴家之阴故称君子积善之家虽不见用积善余庆终于大用也介大也虽不见用君子犹大其心志以俟时也】测曰积不用不可规度也【大人之心不可度知也】次三积石不食费其劳力【石为四也在三之上故为称石故曰不食故费力也】测曰积石不食无可获也【虽积非饴故无获也】次四君子积善至于车耳【阴家之阴故称君子家性为积积善善益积恶恶聚四者阴位而在阴家故积善也积善成名故车生耳也】测曰君子积善至于蕃也【蕃车耳也车服有章以显贤也】次五藏不满盗不嬴【五为君位虽在积家阳道不足故不满也积善多福故不致盗也】测曰藏满盗嬴还自损也【多藏必厚亡损已之谓也】次六大满硕施得人无亢【六为大水水满则盈故倾施也施禄及下故得人无亢言得天下之人无与亢对也】测曰大满硕施人所来也【言来致于人也】次七魁而顔而玉帛班而决欲収寇【魁藏也顔见也玉帛者决以其欲而果决致寇也】测曰魁而顔而盗之招也【多藏厚亡欲招盗也】次八积善辰祸维先之罪【八木也木到秋逢严霜为之作祸非已之罪也此乃火烁金故也金到秋而治于木者木乃为火髙祖父故致此祸非己之罪也】测曰积善辰祸非己辜也【罪由先人故非己之辜也】上九小人积非至于苗裔【孙之后称苗裔阴家之阳故言小人夫积善之家必有余庆九而积非先克于木故木克土土则金孙也恶之大者乃至苗裔之家况于土也】测曰小人积非祸所骫也【积非之人祸所委也】□【三方一州三部一家】餙【人阳家七火上下象贲卦】阴白阳黒分行其职出入有餙【行属于火谓之餙者白露节终于此首之次五秋分气起于此首之次六斗指酉南吕用事阴升于西故言白阳退于北故言黒阴阳分职所主白黒相袭故谓之餙餙之初一日入角宿七度】初一言不言不以言【一阳家之阳故称君子君子之道非法不言以道自餙不虚文也】测曰言不言黙而信也【非法不言故黙而信也】次二无质饰先文后失服【二阳家之阴小人道也无质而饰文以取容故失服也】测曰无质先文失贞也【无贞而饰故失贞也】次三吐黄酋舌拑黄聿利见哲人【哲人谓五也黄中也舌言也聿述也三为进人而在火行火燥而进当上于四四为公侯之位吐出中言拑尽道述以奉于五故利见也】测曰舌聿之利利见知人也【因四奉五利见智徳之人】次四利口哇哇商人之贞【四为利口哇哇展转之貎也贞正也夫人不言言必有中口舌展转不可反覆此盖商贾之正也】测曰哇哇之贞利于商也【哇哇之言商人之利也】次五下言如水实以天牝【五为天子水善下人故其下言赴下如水所以获尊位实如天子以牝守之故曰牝也】测曰下言之水能自冲也【能自虚冲故致尊位也】次六言无追如抑亦飞如大人震风【如抑皆辞也六为上禄施禄乎民赏庆刑威言不可追言出如飞发动震众故震风也】测曰言无追如抑亦也【福之抑扬实难知也】次七不丁言时微于辞见上疑【丁当也七为失志之主不可正谏故不当言时事也防辞依违以见于上兾上自疑反正道也】测曰不丁言时何可章也【风切而已不可章灼也】次八蛁鸣喁喁血出其口【蛁蝉也恒托于木其鸣也则血出其口不鸣则喁喁然家性为饰当相饰文四金入木金克于木故曰出血也】测曰蛁鸣喁喁口自伤也【小人多口四则哇哇八又出血故伤于口也】上九白舌于于屈于根君子否信【九为言金为白故白舌也于于多难之貌也茍自文饰也言无本末君子不信也】测曰白舌于于诚可长也【人所可长以为戒也】
　　□【三方一州三部二家】疑【人阴家八木上中象震卦】阴阳相硙物咸雕离若是若非【行属于木谓之疑者言是时阴阳分数昼夜等齐对相切磨万物雕伤而离散阴王阳废是非有疑故谓之疑疑之初一日入角宿十二度】初一疑恛恛失贞失【贞正也丢直也一小人也执志不固恛恛然従人故失正直之道也】测曰疑恛失贞何可定也【心之多疑无所定也】次二疑自反孚不逺【二为平人而在疑家益以有疑火性燥上二上臣五故自反也三当上进四据禄位以次当升故信不逺也】测曰疑自反反清静也【清静自守方得位也】次三疑彊昭受兹闵闵于其心祖【祖始也彊彊梁也昭明也三为木而在木行故疑彊梁而明盛也必受此疑故闵闵然而自忧也于其心意始时所行不违于道故明也】测曰疑彊昭中心冥也【自疑不审故心冥也】次四疑考旧遇贞孚【考问也孚信也君子之道故旧不遗今而问之知其疑也信在于九遇正也】测曰疑考旧先问也【有旧而问故疑也】次五黄疑金中【赤也土色黄而先言赤者故疑也外赤内黄故言疑金中阴家之阳色不纯正也】测曰黄疑中邪夺正也【以赤夺黄非其色正也】次六誓贞可听疑则有诚【六为之师师众之事以誓为正故曰誓贞贞正也事正故可聴也可聴则无疑无疑故有诚也】测曰誓贞可聴明王命也【精诚之言明时王之命也】次七鬼魂疑贞厉嚘呜弋木之乌射穴之狐反自耳厉【七火六水水灭于火故为七鬼也厉恶也六正克七故贞厉也嚘呜叹也七为射又为兵兵飞而射也弋射也为羽又为日日中有乌八木七上于八故乌在木上而日弋木之乌也】测曰鬼魂之疑诚不可信也【鬼魂之凶诚不可取信也】次八颠疑遇干客三嵗不射【射厌也干贞也颠下也三终也八木也而在木行二木相当客之谓也下疑遇干贞之客人以名贵故终嵗不厌也】测曰颠疑遇客甚足敬也【干贞之客故可敬也】上九九疑无信控弧拟麋无【九为金故为弧丢比疑世也九位皆疑故九疑也无信无所信也控弧拟麋犹曰无者疑之甚也】测曰九疑无信终无所名也【弧而不发何所成名也】□【三方一州三部三家】视【人阳家九金上上象观卦】阴成魄阳成妣物之形貌咸可视【行属于金谓之视者魄形也妣母也言阴已成形谓坤象见也阳在地下养万物根荄若母之养子也万物形貌皆可观视故谓之视视之初一日入亢宿四度】初一内其明不用其光【自视称内明一而内明内自省视内省不疚何忧何惧故内其明也谦以下人以光自耀故不用也】测曰内其明自窥深也【深窥己瑕而自改也】次二君子视内小人视外【君子谓一也一内其明故视内也小人谓二也阳家之阴故称小人火光外炤故视外也】测曰小人视外不能见心也【光明外照故不见己之心也】次三视其徳可以干王之国【三为进人日新其徳必升四而为公侯故干国也家性为视内自省见故视其徳也】测曰视徳之干乃能有全也【能自省料故全也】次四粉其题防雨其渥须视无姝【题额也防面也渥美也姝好也粉饰也四者公侯之位而在阳家之阴故小人也为小人之道不饰其心而饰其面犹姝姝之好而遇于雨故视无好也】测曰粉题雨须不可忍瞻也【饰面遇雨不可视之也】次五鸾凤纷如厥徳晖如【五为天位故称鸾凤孔子曰凤鸟不至明为天瑞也纷如有文章也晖如文徳之貌也有文有徳故晖如也】测曰鸾凤纷如徳光皓也【言其徳皓皓然盛也】次六素车翠盖维视之害贞【宗庙尚质故素车也车素盖羽犹为不纯车服不纯惟身之二家性为视能内自视改复于正故贞也】测曰素车翠盖徒好外也【君子之道被褐怀玉今髙自外饰好非道之贞也】次七视其瑕无秽【七火也火性光炎身不容瑕家性为视而内自视身光已清故无秽也】测曰视其瑕能自矫也【自矫以正故无瑕秽也】次八翡翠于飞离其翼狐鼦之毛躬之贼【八为震震为鸟故翡翠也于夘为兎狐鼦属也各以文毛之用遂致杀身之祸不自视之咎也】测曰翡翠狐鼦好作咎也【八独无视故逢咎也】上九日没其光贲于东方用视厥始【九西方也日之将入故言没其光也贲饰也易曰山下有火贲贲黄白色也将入之日既赤且黄若初出之时也故曰用视其始也】测曰日没贲东终顾始也【终始相顾不相乖违者也】
　　□【三方二州一部一家】沈【人阳家一水下下象兊卦】阴怀于阳阳怀于阴志在宫【行属于水谓之沈者言阴气升上阳道退下不相交错阴阳宜交今不得通故相怀恋志于宫也在下称土为中宫阴阳之道沈没在下故谓之沈沈之初一日入亢宿八度】初一沈耳于闺不闻贞【贞正也一为耳耳在水中故沈也闵内也内者妇人之事一小人耳志在于内不闻正道故言不闻贞也】测曰沈耳于闺失徳体也【无有逺志故失体也】次二沈视自见贤于眇之眄【二为目而在沈家故沈视也视而沈者必见其内内省不疚无所忧惧沈而自见是贤眇之所眄也】测曰沈视之见得正美也【而自省察道之美也】次三沈于美失贞丢【丢直也贞正也三为进人进不以道沈沦美色故沈美也不得其道故失正直也】测曰沈于美作聋盲也【沈放美色故聋盲也】次四宛雏沈视食苦贞【四为酉故称宛雏亦为公侯义不素食故先苦而后得禄也得必以正故贞也】测曰宛雏沈视择食方也【言其所食必当方也】次五雕鹰髙翔沈其腹好恶粥【粥出也懐也五为天而位正以雕鹰谕者家性为沈沈于恶位髙翔不复犹贪暴之君髙志秽行好懐啬利恶所出也】测曰雕鹰髙翔在腐粮也【为君腐粮下不足也】次六见票如累明利以正于王【票飞光也累重也六为上禄君子之道重明丽正光辉逺闻故利以正于王也】测曰见票如累其道明也【道之分明故自见也】次七离如娄如赤肉鸱枭厉【厉恶也七为目故称离娄力视之貌也七为鸟故称鸱枭鸱枭贪恶之鸟也故见赤肉而力视之也】测曰离娄赤肉食不臧也【视其非求故不善也】次八盼得药利征【盼目之美也诗云美目盼兮浊盼而视故见药药以除疾犹明君求贤以祛蔽也蔽间故利征也】测曰盼得其药利征迈也【迈行也利以行行于四方者也】次九血如刚沈于颡前尸后丧【血忧也九又为金故称刚亦最在上故言颡也家性为沈九为之终故沈于颡也在前为尸谓木见克也在后为丧为火家在后克九金也】测曰血刚沈颡终以贪败也【进退有祸故终败也】
　　□【三方二州一部二家】内【人阴家二火下中象归妹卦】阴去其内而在于外阳去其外而在乎内万物之既【行属于火谓之内者秋分气终于此首之次二寒露气起此首之次三言阴气尽于天地之间阳气复其下既已也故万物已成将当盖藏入于室内故谓之内内之初一日入氐宿四度】初一谨于媐防初贞后宁【一水也火为之媐春秋传火水媐也故谨其内防匹也谨其媐匹男女道正故贞夫妇别室家安故后宁也】测曰谨于媐防始女贞也【为女道正故为贤妇也】次二邪其内主迂彼黄牀【内主为妇也火为水妃必见克害故内主邪也迂逺也黄中也牀亦内也内主不正故逺之也】测曰邪其内主逺乃宁也【性相克害故逺之乃安宁也】次三尔仪而悲坎我西阶【三阳位也内者昬姻之道仲春之月木盛东方坎忧也尔汝也汝三也悲悲己也纳内之世亲迎之道妇升西阶有代亲之义故而自非忧感而已也】测曰尔仪而悲代母情也【感母见代故悲心也】次四好小好危丧其蕴袍厉【厉危也蕴袍谓食禄也小好谓非正侈靡之事也居公侯之位不念尽忠以和阴阳而徇侈靡故丧禄也】测曰好小好危不足荣也【所好非事故不足以为光荣也】次五龙下于泥君子利用取媐遇庸夷【五土也六为水土在水下故泥也龙以谕阳阳下于阴亲迎之义也故君子利以取媐也庸大也夷恱也亲迎以礼故大恱也】测曰龙下于泥阳下阴也【亲迎之时男下女也】次六黄昬于飞内其羽虽欲满宫不见其女【六为宗庙纳妇庙见然后成妇昬者亲迎之时也于飞飞就阳也内其羽入于宫也六欲妃五而五克之见克不进故不见其女也】测曰黄昬内羽不能自禁也【时过将奔礼所不禁也】次七枯垣生莠皬头内其雉妇有【七为祖父故白头也白而不纯谓之皬白头而内稚妇者二为仲女而与七合故有稚妇也】测曰枯垣生莠勿庆类也【老夫女妻明不足庆犹可以繋族类也】次八内不克妇荒家及国涉深不可测【克胜也荒立也八阴立也当妇于九九而克之故不胜妇也妇而不胜故家亡家亡及国故不可深豫测也】测曰内不克妇国之孽也【妖孽之生灾及家也】上九雨降于地不得止不得过【金生水故雨降也雨施于地上施恵于下也不得止者禄有常数也不得过者不赏无功也】测曰雨降于地泽节也【雨降于地节之以陂泽也】
　　□【三方二州一部三家】去【人阳家三木下上象无妄卦】阳去其阴阴去其阳物咸倜倡【行属于木谓之去者倜张也倡盛也言是时阴阳易位二气交错万物张盛各去其位故谓之去去之初一日入氐宿九度】初一去此灵渊舎彼枯园【一为水最在下故称灵渊舎居也行在木木于秋而废又一为沙泥木废泥沙之上是为枯园家性为去故去下居髙也】测曰去此灵渊不以谦将也【水以善下为本今去下即髙非谦徳也】次二去彼枯园舎下灵渊【二火也水克于火故相反也】测曰舎下灵渊谦道光也【去髙即卑道光大也】次三髙其步之堂有露【三为进人故髙其步也五为堂视逺步髙当升未至故其乐速意露见也】测曰髙步有露妄升也【不循揖让而髙其步故妄升也】次四去于父子去于臣主【五以上为祖父之属也四以下为子孙之例也四次于五五升则四上父没则子继家性为去故去小而升大也】测曰去于父子非所望也【子袭父位虽当居尊明无先望之意也】次五攓其衣之庭有麋【五为衣麋草也方近于水故攓衣也庭中庭也五为中央故称庭庭而有草故衣举也】测曰攓衣有麋亦可惧也【庭之不除君之惧也】次六躬去于成天遗厥名【六为上禄禄位髙而尊家性为去当成功而让于人或若尧舜或便还五功成身退故天遗其名也】测曰躬去于成让不居也【己居天位公之于贤也】次七去其徳贞三死不令【令善也七为火其行属木为其父母子去父母故言去其徳也家性为去虽去而正故贞也】测曰去其徳贞终死丑也【三为终去其父母故终死不善也】次八月髙火几县不可以动动有愆【八阴也故为月月之髙二十之余也火谓大火火之防县嵗将晚也八者老疾之位于年为八十愆过也如月动而益晦火日以流退皆时之候也人之年老亦犹然致仕县车遗法后生不可妄动以有愆也】测曰月火县恐见咎也【常恐见咎故无咎者也】上九求我不得自我西北【此木行也而金克之家性为去故去之也其求之也不西则北子求母本是其义也】测曰求我不得安可乆也【虽在去家安可乆行也】
　　□【三方二州二部一家】晦【人阴家四金中下象明夷卦】阴登于阳阳降于阴物咸丧明【行属于金谓之晦者言阴阳易位万物日雕故丧其明于晦闇之地故谓之晦晦之初一日入氐宿十三度】初一同冥独见幽贞【水在金行子母之道在于晦闇之世虽同于冥故能独有所见而处于下故幽以阳居正故贞也】测曰同冥独见中独昭也【处晦而明故昭也】次二盲征否【二为目而在阴位位阴世晦故盲也火克于金故否行数不通故征否也】测曰盲征否明不见道也【既盲又否故不见道也】次三阴行阳従利作不凶【夫阳行则阴従今而反之明世晦也然夫妇之道共成家事虽非公正作务之事未为凶也】测曰阴行阳従事必外也【居家理治可移于官故必外也】次四晦其类失金匮【四金也而在其行处晦之世故曰晦其类也金匮美寳也四是公侯之位而在其晦故失其美寳也】测曰晦其类法度废也【国之美寳废失之也】次五日正中月正隆君子自晦不入穷【五在中央故日月正中也月满之时亦于中也故以日月喻矣五为天位而在晦世従时而卑故自晦也谦尊而光故不入穷也】测曰日中月隆明恐挫也【日中则昃故明挫也】次六鸟维愁明降于幽【降下也六为上禄髙而无民幽者神所居也宗庙之道以幽为明六为七为鸟以祠祭宗庙而维愁也】测曰鸟维愁将下昧也【冥昧之中神所居之也】次七防提明徳或遵之行【七为失志防者目不明也提弃也弃其明由晦世也遵犹循也或循之行従时之宜也】测曰防提明徳将遵行也【言行以道徳也】次八视非其直夷其右目灭国丧家【七为目八因以视故曰视其直也夷伤也右目为七也在八之右故为右目家性为晦目少且晦故伤也上欲敌九九克于木故曰灭国国灭故家丧也】测曰视非夷目国以丧也【相克之世故丧也○如霸王遇韩信眼不别贤而亡也○累将数本校勘无此注十三字惟林氏印行本中有恐是林氏新意不敢除去也】上九晦冥冥利于不明之贞【贞正也九金也而在晦世故冥冥也利以不明随时之宜则贞也】测曰晦冥之利不得独明也【时世晦闇九虽正阳宜自抑损不得独自分明也】












　　太经卷五
&lt;子部,术数类,数学之属,太玄经&gt;
　　钦定四库全书
　　太经卷六　　　　　　　汉　雄　撰
　　晋　范望　注
　　从瞢至养第六
　　□【三方二州二部二家】瞢【人阳家五土中中亦象明夷卦】阴征南阳征北物失明贞莫不瞢瞢【行属于土谓之瞢者寒露节终于此首之次四霜降气起于此首之次五斗指戌无射用事征行也阴南阳北故万物失其明正之道瞢瞢然故谓之瞢瞢之初一日入房宿三度】初一瞢复睒天不覩其轸【一水也而在土行土克于水故瞢瞢然也睒窥也瞢晦也瞢复而窥天天道髙逺不可覩察故不见其轸界也】测曰瞢复睒天无能见也【瞢瞢不明故无能见也】次二明复睒天覩其根【二为目又为日故明也腹目俱明所照者逺覩于人事无所不见故覩其根者也】测曰明复睒天中独烂也【无所不见故烂明也】次三师或导射豚其埻【师为瞽者也豚遁也埻射的也木在土行数相克故瞽也亦为进人人之欲进必须明分分之不明犹瞽导射而遁其□志不正也】测曰师或导射无以辨也【导者不明故无以别也】次四鉴贞不迷于人攸资【四金也故为鉴鉴之正者犹为不迷况得贤者与为治乎于于也资取也攸所也于人所取是者无过于鉴贤也】测曰鉴贞不迷诚可信也【以贤为鉴可保信也】次五倍明仮光触蒙昬【五为天子当以贤自比为明自光家性瞢瞢未知所就故倍仮明光而触昬也】测曰倍明仮光人可频也【倍仮光明人所不录也】次六瞢瞢之离不宜荧且【六为上禄而在瞢家故瞢瞢也瞢犹薆薆也离为日荧谓月也君薆然若日之将出不可荧然若月之将毁也小貌也终当如离离日也故不宜小也】测曰瞢瞢之离中薆薆也【薆薆而进胜荧而退也】次七瞢好明其所恶【七为失志在瞢之家益以不明志失祸生恶加乎下好自文饰求明于人故好明其所恶也】测曰瞢好之恶着不可昧也【恶而求明昧更着也】次八昬辰利于月小贞未及星【昬日入也日入月出转相继续故言利于月也以月续日可以小正故言小贞未及如星烂布天下也】测曰昬辰利月尚可愿也【以月继日故犹可愿乐也】上九时不获其嘉男子折笄妇人易哿【哿笄饰也男子有笄妇人哿之以饰长叹也嘉善也男谓九也妇谓八也金木相克故笄折哿易故不获其善也八生于七今力克之故七复仇而消男也】测曰不获其嘉男死妇叹也【男子消亡而女长叹也】
　　□【三方二州二部三家】穷【人阴家六水中上象困卦】阴气塞宇阳亡其所万物穷遽【行属于水谓之穷者言是时阴气盈满于天地之间故曰塞宇离日阖天谓之宇是也故阳气无复所立万物穷遽遽忙也故谓之穷穷之初一日入心宿二度】初一穷其穷而民好中【中忠信也阳位阴家君子之道也君子之道故有穷尔穷而不滥忠信之道也下大其中民之所好故好中也】测曰穷其穷情在中也【上茍不欲民之所好在忠信也】次二穷不穷而民不中【二为小人故不以穷为穷而滥窃足已故民不忠也】测曰穷不穷诈可隆也【不可厚行诈也】次三穷思达【三为进人而在穷世故而自思以求达道有似仲尼之畏于匡也】测曰穷思达师在心也【师循也思循文王之道也】次四土不和木科椭【土为五也木谓三也木克于土故不和也土而不和吐生而不育故皆科枯枝叶不布亦金克木之所致也】测曰土不和病乎民也【五为君位君而不和故民病也】次五羮无糁其腹坎坎不失其范【范法也五为君位处于穷世世穷身约故羮无糁也土为大腹腹大不充故坎坎也然而自约不失其正也】测曰羹无糁犹不失其正也【穷不易道故不失也】次六山无角水无鳞困犯身【角禽也鳞鱼也皆山水之所蓄而住穷世故兽鱼托焉托而无救故身犯困也】测曰山无角困百姓也【万物穷而无托故百姓困者也】次七正其足蹛于狴狱三嵗见录【七火也亦称君子之道正直而已而以盛火为水所克世穷见克若蹛狱也三终也茍自正直终嵗之间狱事究竟三槐九棘理以正曲曲得其情方见录也】测曰正其足险得平也【世虽穷险贵得其平也】次八涉于霜雪累项于厀【霜雪以喻害也八为小人小人在上下民履害涉履其难为已之累项髙厀卑卑髙不叙难之所生故言霜雪霜雪木之害也】测曰累项于厀亦不足生也【不叙之世不足贤者之所生也】上九破璧毁圭曰灶生天祸以他【九金也故称圭璧为土所克故圭璧破也九为君子君子守义者也义然后取今在穷家羮而无糁坎坎不足故曰灶废也虫也虫生于灶下不偶天祸故以他也】测曰破璧毁圭逢不幸也【圭璧毁破故逢不幸也】
　　□【三方二州三部一家】割【人阳家七火上下象剥卦】阴气割物阳形县杀七日几絶【行属于火谓之割者言阴气甚急减割物之形体阳无所据县絶于天地之间余去冬至四十九日当言七七但言七者约数之也几近也言于此至来复之日亦近于割絶故谓之割割之初一日入尾宿二度】初一割其耳目及其心腹厉【一坎也故为耳目耳目所以见于逺心腹之臣逺施耳目以昭明境外而见割止忠言不用故厉厉危也】测曰割其耳目中无外也【耳目之臣而见割减故无外也】次二割其肬赘利以无秽【二火也火性外照阴为疾疫故有肬赘割而去之疾除秽去无累于身故言利也】测曰割其肬赘恶不得大也【除其秽疾故恶不得大也】次三割鼻食口丧其息主【三为进人而在割损之世茍念自进以鼻食口非益之道也君子之益隆基本上下相配也鼻者气息之主也今而见割故丧息主也】测曰割鼻丧主损无荣也【丧身之主无荣也】次四宰割平平【四为公侯故称宰平平切无私家性为割割君之禄以施于下平心正意各得其所故曰平平也】测曰宰割平平能有成也【各得其所故有成也】次五割其股肱丧其服马【五为天子位阳家之土暗昧之主也服马以喻臣也股肱良则庶事康今者割丧失其所任也故服马丧也】测曰割其股肱亡大臣也【君道暗昧故大臣亡也】次六割之无创饱于四方【宗庙之道下之所奉割损财货以禄于下若水之性故无创也下得其道故四方饱也】测曰割之无创道可分也【以道为恵周流四方也】次七紫蜺矞云朋围日其疾不割【紫蜺庆云围日灾祥也先庆后灾所以儆时也七为失志故为疾阳家之阳故不割也】测曰紫蜺矞云不知刋也【臣之不正不知刋除也】次八割其蠧得必疾【八称君子感天之变知下不正而除去之则得我心所疾也】测曰割其蠧国所便也【割去不正便于国也】上九割肉取骨灭顶于血【肉以谕民骨以谕君九者金也割害于八家性为割益以残贼割取人民以及其君顶最于上故见灭也灭没也】测曰割肉灭血不能自全也【唯七不割故九不得独自全也】
　　□【三方二州三部二家】止【人阳家八木上申象艮卦】阴大止物于上阳亦止物于下下上俱止【行属于木谓之止者霜降气终于此首之次八立冬节起于此首之上九言万物上隔于阴下归于阳各止其所故谓之止止之初一日入尾宿六度】初一止于止内明无咎【阴阳隔絶各止其所故能如水内自清明时行则行时止则止故无咎也】测曰止于止智足明也【知难则止智足明也】次二车轫俟马酋止【二为平人不隠不仕家性为止故车则轫俟而马就止也】测曰车轫马止不可以行也【晏然无求故不行也】次三闗其门户用止狂蛊【三为门户家性为止故门户闗也蛊淫也是故重门禁暴客闗止狂淫也】测曰闗其门户御不当也【狂淫之人当禁止也】次四止于童木求其疏谷【四为金而克于木故童木也而求其实非其时也果为疏谷也】测曰止于童木求其穷也【求疏童木故穷也】次五柱奠庐盖盖车谷均疏【五为天子位故称车盖奠置也柱置待庐犹置臣待君也君处重盖之中故重言盖也谷善也均平也疏大也居上以道故平大也】测曰柱及盖谷贵中也【贵处中央天之位也】次六方轮广轴坎轲其舆【六为上禄故有轮舆之事若齐车也七称车六称舆六克于七故坎轲也】测曰方轮坎轲还自震也【坎轲不安故震怖也】次七车累其俿马猎其蹄止贞【俿轮也轮而见累故云坎轲车累马罢故蹄猎也轮累蹄猎不可乘行家性为止故曰止贞也】测曰车累马猎行可邻也【车累马罢不可以逺行止于邻里】次八弓善反弓恶反【八木也故为弓善弓反发则善反其故也诗云四矢反兮言反其故处也恶弓者不善发则偏然反也】善马恨恶马恨【善马常恨养不足也恶马常恨不早除也亦以谕臣之善恶也春秋传曰不早为之所是也弓马皆恶故不可用也】絶弸破车终不偃【偃止也弓马不良犹臣不忠直故有絶破车之祸也弸也】测曰弓反马恨终不可以也【以用也絶车破不可用也】上九折于株木輆于砭石止【九为金故称石反八则克木髙上则石困进退不宜故言輆于砭石也】测曰折木輆石君子所止也【君子守道正其所也】
　　□【三方二州三部三家】坚【人阳家九金上中亦象艮卦】阴形胼冒阳丧其绪物竞坚彊【行属于金谓之坚者胼固也绪业也言阴气固盛阳失其业物竞坚固故谓之坚坚之初一日入尾宿十度】初一磐石固内不化贞【阳家之阳在金之行母子之道故石固也磐石之性不可动移故贞也】测曰磐石固内不可化也【内能磐固故不可化也】次二坚白玉形内化贞【家性为坚虽克其本不能消铄适可锻治以为器故内化也必成器故贞也】测曰坚白玉形变可为也【以成器物故可为也】次三坚不凌或泄其中【三东方也帝之所出在于坚冰之月命令当行今行不凌故或恐阳气泄于中也君而不宻则臣不固臣不宻则身之失也】测曰坚不凌不能持齐也【君臣相失故不齐正也】次四小螽营营防其蛡蛡不介在坚防【防徳也蛡国也四为公侯小为有国有土也小螽以谕民也民而营营须徳乃安国不在大亦不在小惟徳所由道正徳固故在坚徳也】测曰小螽营营固其氐也【氐本根也本固则末彊也】次五蛡大防小虚【国小徳大则民众殷国大徳小故民虚也】测曰蛡大防小国虚空也【徳不洽境故民不足也】次六韯防纱纱县于九州【六为土禄言韯徳者徳轻如毛民鲜能举之故言纱纱也以细微之徳临有九州九州之民县命太虚故曰县于九州也】测曰韯防之县民以康也【祐民以徳故康宁也】次七坚颠触冢【七为失志颠冢皆谕髙也志失行张故能自髙坚髙其行触长若冢也】测曰坚颠触冢不知所行也【茍能自髙不如世间之所行也】次八坚祸惟用解□之贞【东方为龙故谕以解□也好直之兽故谓之贞也坚其祸不能以情服唯直者而正之也】测曰坚祸用直方也【解蝝为兽知直之方也】上九螽焚其翊丧于尸【土火入木木在火上炎焚扬起故烧九也尸主也翊以谕民民而见焚君将安立故主丧也】测曰螽焚其翊所慿丧也【民慿于君君赖于民民而见焚故主亡也】
　　□【三方三州一部一家】成【人阳家一水下下象既济卦】阴气方消阳藏于灵物济成形【行属于水谓之成者言此时阴气方消静于六位阳气藏于灵祗之底谓地中也故万物成其形体故谓之成成之初一日入尾宿十五度】初一成若否其用不已冥【一君子也不有其功虽有所成犹若否也常而若否致用不已故冥也】测曰成若否所以不败也【谦以得之故无败事也】次二成微改改未成而殆【二火也而在于水虽当相害家性为成成熟于物当须水火今水在火下故言未成未成而改故殆也】测曰成微改改不能自遂也【未成重改故不自成遂也】次三成跃以缩成飞不逐【三为进人故欲上跃跃而失位当反其故故以缩言之也家性为成茍成而飞跃就尊位据有于众人贵成功而不追逐而责之也】测曰或跃以缩成徳壮也【必得髙位徳之壮也】次四将成矜败【四为公侯官亚天位据下行阳奉上循阴臣道黙従归功于五而将自矜非道之正也】测曰将成之矜成道病也【居下自矜道之病也】次五中成独督大【五为天位处中履和故曰中成尊无与比故谓之独董督四方故大也】测曰中成独督能处中也【能处中央督天位也】次六成魁琐以成获祸【六为上禄故魁然也琐细也六近于五土克于水故为之琐虽居上禄而不崇让必见克害故获祸也】测曰成之魁琐不以让也【功成不让祸之招也】次七成阙补【七为失志故阙成也阳家之阳君子之道也君子之道善于补愆故有阙则补之也】测曰成阙之补固难承也【补所愆者难承继也】次八时成不成天降亡贞【八木也秋之所成也秋之所成而不所成者天降灾也天降之灾故曰亡贞也】测曰时成不成独失中也【宜成不成失中正也】上九成穷入于败毁成君子不成【阳家之阳故称君子君子之言示端而已也成事不说故曰不成九为成终故曰穷也穷当更生故小毁也】测曰成穷以毁君子以终也【终竟成道君子之终始也】
　　□【三方三州一部二家】防【人阴家二火下中象噬嗑卦】阴阳交跌相阖成一其祸泣万物【行属于火谓之防者言此时阴盛阳藏交跌易位阖闭于下防宻如一万物皆泣其祸未除故谓之防防之一日入箕宿一度】　初一圜方杌棿其内窾换【家性为防当密如一而水在火家更相克动如圎凿方枘杌棿不安】测曰圜方杌棿内相失也【杌棿不安故相失也】次二防无间【二火也而在其行二火合防防密如一故无间也】测曰无间之防一其二也【一阳二阴道相受也】次三龙袭非其穴光亡于室【三为龙立冬之后故袭穴也念进于四故非也茍进非次失位妄据故无光荣于其室也】测曰龙袭非穴失其常也【非穴亡室故云失常也】次四臭肥灭鼻利美贞【四为公侯五为天位天位称肥四亲近之故称臭肥也鼻以和气金在火家火烁于金故灭鼻也以阴求阳故利奉近尊位故美贞也】测曰灭鼻之贞没所劳也【上附至尊故没身不殆也】次五齧骨折齿满缶【四为肤五为骨骨以谕阳四为口齿之象也行克于四故齿折也五为土器故谓之缶阳气在下六位纯阴故言满缶言阳气满土下也】测曰齧骨折齿大贪利也【下克于上故毁折也】次六饮汗吭吭得其膏滑【六为上禄汗润泽也神灵所祐故润泽多吭吭然也百姓蒙福若膏泽之濡滑也】测曰饮汗吭吭道足嗜也【福祚天降故足嗜也】次七防其差前合后离【木生于火七进得八与母同位故前合也退而得六六水克之故后离也】测曰防其差其合离也【进合退离位次然也】次八辅其折廅其缺其人晖且偈【八木也在火之行火盛金衰故八辅之也金在火行故缺小也毌大以德廅之覆蔽其瑕故廅其缺也能掩二恶见已二美既有光晖当为英偈】测曰辅折廅缺犹可善也【掩恶见美故可善也】上九阴阳啓其变赤白【九金也啓开也此十月之首阴盛阳开今当袭外故开也金王火废故变赤为白也】测曰阴阳啓极则反也【极阴反阳也】
　　□【三方三州一部三家】失【人阳家三木下上象大过卦】阴大作贼阳不能得物陷不测【行属于木谓之失者立冬节终于此首之次一小雪气起于此首之次二斗指亥应钟用事言此时阴大贼阳阳无所据二气不和万物之生无所测立阴阳相失故谓之失失之初一日入箕宿六度】初一刺虚灭刃【虚空也刃满也水为簿首故谓之刺顺流刺下满灭于空虚之地也】测曰刺虚灭刃深自几也【深以防微自戒也】次二藐徳灵徴失【藐小貎二称小人故小徳也灵神也徴祥也小徳之人不知天命家性为失不敬灵祥故失也】测曰藐徳之失不知畏徴也【不达天命故不知畏也】次三卒而从而防而竦而于其心祖【从防竦皆是忧惧忧惧卒至之貌也而辞也祖始也忧惧卒始犹可心虑三未居官而近于四恐卒见克害故竦忧也】测曰卒而从而能自改也【见忧而改则无忧也】次四信过不食至于侧匿【四为公侯阳家之阴则为小人小人居位故信过也既过而失故不食也居禄不当故有侧匿也】测曰信过不食失正禄也【应食而不食故失禄也】次五黄儿以中蕃君子以之洗于愆【五为天子有辅相之臣土生于火火谓七也故言黄儿谓年老有黄发儿齿之徴也以自蕃辅承之以正故君子洗愆也】测曰黄儿以中过以洗也【洗垢除愆君子所以得众也】次六满其仓芜其田食其实不养其根【六为大位小人居之不修其徳而据上禄仓满田芜百姓罢极食实困恨本基不固家性为失失之甚也】测曰满仓芜田不能脩本也【不田而获本不修也】次七疾则药巫则酌【七为君子当反佐五忠告善道吐言如药巫以谢阙阙除疾瘳酌以福之也】测曰疾药巫酌祸可转也【虽在失家以良臣自辅也】次八雌鸣于辰牝角鱼木【八为飞鸟亦为声音故言鸣也八又阴位故谓之雌尚书曰牝鸡无晨此之谓也牝宜童而角鱼宜水而木家性为失失之甚也】测曰雌鸣于辰厥正反也【缘木求鱼故正反也】上九日月之逝改于尸【九为金也而在于木有克木之愆阳称君子君子之道执行于世虽没犹存九为失终不以年髙日月已逝其有得失虽在尸柩犹念自改故曰于尸也】测曰改于尸尚不逺也【言其志尚不以所失逺也】
　　□【三方三州二部一家】剧【人阴家四金中下亦象大过卦】阴穷大泣阳无介俦离之剧【行属于金谓之剧者俦匹也离附也是时阴气大盛夺阳之势阳无一介以养万物万物附离于阴阳方当外阴当穷讫故大泣也羣匹穷剧故谓之剧剧之初一日入箕宿十一度】初一骨累其肉内幽【骨干也累犹祸也干以谕君幽内也肉以谕亲小人之道而在剧家下害其上祸由其内故言内幽也】测曰骨累其肉贼内行也【骨肉之祸皆由内也】次二血出之蚀凶贞【火在金行欲克于金末不克本故言血出血出以谕不顺不顺生灾故言蚀也相克为凶止则为贞止以相顺故曰凶贞也】测曰血出之蚀君子伤之也【二为君子恐伤金也】次三酒作失徳鬼睒其室【睒见也金生于水郁水加米故以酒谕家性为剧始道之人未能蕴借故酒失也失则为乱讼以致祸故鬼见失也】测曰酒作失徳不能持也【蕴借持已不及乱也】次四食于剧父母采馂若【四为中禄而在剧出故食剧也馂熟食也若顺也采取也美食父母之顺也】测曰食剧以若为顺禄也【子得天禄父母顺取也】次五出野见虚有虎牧猪绔与襦【五土也故称虚四为虎六为猪五为君位而在剧世处于政治百姓去之如虎之牧猪喻益走其襦绔也】测曰出野见虚无所措足也【避世而无所错足也】次六四国满斯宅【六为上禄下之所仰如水之赴海故以满宅谕也】测曰四国满斯求安宅也【民蒙其福故安居也】次七麃而半而戴祸顔而【而辞也七为失志年过失志麃然半白而不改变故曰戴祸祸在其顔见可知也】测曰麃而半而戴祸较也【戴祸在顔较然可见也】次八缾累于繘贞顇【顇纯也缾所以出水须繘以汲之犹君须于民以及禄也君禄养民故曰贞纯也】测曰鉼累于繘厥职迫也【职主也迫近也金克于木迫于九也】上九海水羣飞蔽于天杭【天杭天汉也金生于水故称海水水羣而飞雨之象也亦犹剧世人去其君不可掩蔽若天雨也】测曰海水羣飞终不可语也【剧世之民不可解语而止之也】
　　□【三方三州二部二家】驯【人阳家五土中中象坤卦】阴气大顺浑沌无端莫见其根【行属于土谓之驯者言阴气已顺浑沌无端包其根原故当驯抚故谓之驯驯之初一日入斗宿四度】初一黄灵幽贞驯【一为君子居土之行故谓之黄中央之色求克于一故谓之灵驯者顺従于土故幽贞也】测曰黄灵幽贞顺以正也【顺其性故正也】次二其膏女子之劳不静亡命【二阴也膏润泽也阴受于阳犹臣受于君妾受于夫也静安也国以安则润泽以至生育女子之劳也不安不育是亡君夫之命也】测曰膏之亡不能清净也【女子劳类故不清静也】次三牝贞常慈衞其根【牝阴也贞正也阴道常慈顺于君则能衞其本根也】测曰牝贞常慈不忘本也【能衞其根故不忘本也】次四徇其劳不如五之豪【徇衞也四为臣道有劳能自徇衞欲人称知之故不如五处柔顺之尚以道得众有豪友也】测曰徇其劳伐善也【自衞其劳故伐善也】次五灵囊大包其徳珍黄【五处尊位包有四方如有囊之所裹括也家性柔顺故可珍爱也】测曰灵囊大包不敢自盛也【括囊其徳不自盛大也】次六囊失括泄珍器【六水也家性为顺水性顺下不可停贮故囊失括也括之不密珍器不固犹君不密则失臣也】测曰囊失括臣口溢也【囊失括故口溢也】次七方坚犯顺利臣贞【七火也火性有恒寒暑虽至不为増减犹正直之臣坚意犯顔不变其色臣之正也】测曰方坚犯顺守正节也【固意不挠故守节也】次八驯非其正不保厥命【八木也是金之财宜当顺従反顺其子欲上害九子上介八逺不能救木必见克故不保其命也】测曰驯非其正无所统一也【所顺非正故一无所统也】上九驯义忘生赖于天贞【家性为驯九为之终终于善道展义忘生必得其正唯天知之故赖于天也】测曰驯义忘生受命必也【顺而以义必受命也】
　　□【三方三州二部三家】将【人阴家六水中上象未济卦】阴气济物乎上阳信将复始之乎下【行属于水谓之将者言阴成物于上万物顺而相将故谓之将将之初一日入斗宿九度】初一将造邪元厉【厉危也元始也一为下人造欲竹邪上侵于二火性炎上不得侵侵而不得已自危惧故始厉也】测曰将造邪危作主也【作主常危故厉者也】次二将无疵元睟【睟纯也二为平人而在将大之家故无疵瑕也人无瑕疵故大纯也】测曰将无疵易为后也【纯厚之人故易为后也】次三鑪钧否利用止【冶为鑪陶为钧三为进人已见陶冶当升禄位四不可犯故利用止也】测曰鑪钧否化内伤也【进而不止恐见伤损也】次四将飞得羽利以登于天【四为公侯当賔于王有羽翼之助如鸟将飞也故为利登于天也】测曰将飞得羽其辅彊也【将飞得羽以益彊也】次五大爵将飞拔其翮毛羽虽众不得适【五为阴家之阳小人之象虽在天位其道不正故称大爵爵大人微如鸟将飞而失其翮也无翮失羽不得适也】测曰大雀拔翮不足赖也【羽翮不足故非赖也】次六日失烈烈君子将衰降【降下也五为日中故六为日失也烈烈盛也日之热恒在中之后故言烈烈也日称君子时过将暮故将衰降也】测曰日失烈烈自光大也【虽衰犹烈故大也】次七趹舩跋车其害不遐【七为失志舩车载治之具贤者亦治世之具也失志之王故□趹之不亲治正故害不逺也】测曰趹舩跋车不逺害也【弃治之具害自已招故不逺也】次八小子在渊丈人播舩【八木也故称舩为祖父故称丈人小子谓百姓也在祸难中若在渊也丈人播舩而济之犹以礼义济于世也】测曰丈人播舩济溺世也【济溺之急唯舩是用丈人得之也】上九红蚕縁于枯桑其茧不黄【九为毛虫故为蚕蚕之初生有毛为老故为红桑谓八也为九所克故枯也在八之上故縁也蚕须桑民须食老蚕遇枯故红茧不黄也食桑者其茧黄可弦琴瑟也】测曰缘于枯桑蚕功败也【大而縁走故败也】□【三方三州三部一家】难【人阳家七火上下象蹇卦】阴气方难水凝地拆阳弱于渊【行属于火谓之难者大雪之节阴气亢极水凝地拆阴极阳生方当龙变度难却而已故谓之难难之初一日入斗宿十三度】初一难我冥冥【初九将起难却羣阴而上今尚在地下故言难我冥冥也我谓阴气也】测曰难我冥冥未见形也【尚在地下故形体未见也】次二冻冰渎狂马椯木【渎败也冰而得火故败也二为马火中之马若狂之象也椯差也阳在木下差次当上故言差木也】测曰狂马椯木妄生也【气逺来复如妄生也】次三中坚刚难于非常【首居蹇难家性属火木当是时枝叶摇落复为火所燥故中坚刚也阴气极盛阳未发生难非常也】测曰中坚刚终莫倾也【虽为阴困木终不倾也】次四卵破石【四为鸡故称卵卯在金石之间故破也卵阴物也为阳所乱故也】测曰卵破之小人难也【卵而败故大也】次五难无间虽大不勤【五为天位而在难世重门居尊不可得泄故无间也居上临下下之所奉故不勤也】测曰难无间中宻塞也【重门自固故中密也】次六大车川川上輆于山下触于川【六为上禄故乗大车也上则輆山谓九在上也川川重迟之貌也下触于川谓车非水物也】测曰大车川川上下輆也【輆于山川者也】次七拔石防防力没以尽【石以谕难防防难致之貌此难世也失志之王不可辅正虽当托忠防防如石非才所堪故力尽也】测曰拔石乗时也【乘于时难故力尽也】次八触石决木维新折角【阴为石阳气当上触阴而进故触石也八为龙木当用事金克于木故折角也】测曰触石决木非所治也【以弱治刚故非所任也】上九角解豸终以直其有施【解豸直兽也有疑则以角触之乃别其曲直也而终为人别曲直故可施行也】测曰角解豸终以直之也【禀性平直终不曲也】
　　□【三方三州三部二家】勤【人阴家八木上中象坎卦】大阴冻沍戁创于外微阳邸冥膂力于内【行属于木谓之勤者言是时阴气尤壮阳従九天当下于泉将甚勤劳故谓之勤勤之初一日入斗宿十八度】初一勤于心否贞【水出于泉而流百川昼夜不伏实劳其心故勤于心也阴当降退故否阳正当上故贞也】测曰勤否贞中不正也【水唯赴下无常正也】次二劳有恩勤悾悾君子有中【二火也子在母行母氏劳苦劳而不怨慇懃之意也悾悾信慤之貌君子信慤故有中诚也】测曰劳有恩勤有诸情也【恩勤之意情有之也】次三羁角之吾其泣呱呱未得繈杖【吾者我也我谓二也二为三子而见羁角不忮不求何用不臧义不犯难故泣呱呱也防者宜繦老者宜杖勤苦之家故未得也】测曰羁角之吾不得命也【更相羁角不得尊者之命也】次四勤于力放倍忘食大人有克【克胜也四为公侯而在勤家故勤其力放心倍意忘食奉时虽大人者亦不能胜也】测曰勤力忘食大人徳也【人生在勤以成大人之美徳也】次五往蹇蹇祸迩福逺【五为天位蹇蹇平直也家性为勤念相勤防六水近五见克为祸故祸近也七生于金故福逺也】测曰往之蹇蹇逺乎福也【言所福者逺在九也】次六勤有成功几于天【六为宗庙下之所奉勤苦之世故有成功功成身退近得天福故几于天也】测曰勤有成功天所来辅也【天之所助求贤辅也】次七劳牵不其鼻于尾弊【七为绳故牵也午为马马牛之类也牵牛不其鼻而尾者故劳弊也】测曰劳牵之弊其道逆也【舍鼻取尾故逆也】次八劳踖踖心爽蒙柴不却【踖踖慙媿貌也爽差也八为疾瘀年老抱疾故有慙也老木称柴心虽差贰蒙柴自终不贰也】测曰劳踖踖躬殉国也【殉衞也勤力之家以身衞国也】上九其勤其勤抱车入渊负舟上山【家性为勤九为之终终于勤苦之事舟反上山车反入渊反覆之难故重其勤也】测曰其勤其勤劳不得也【车渊舟山不得其所之也】
　　□【三方三州三部三家】养【人阳家九金上上象頥卦】阴弸于野阳蓲万物赤之于下【行属于金谓之养者言是时阴气盛极阳气隠藏渊深万物之根荄使皆芽赤于地下养长使出故谓之养养之初一日入斗宿二十二度】初一藏心于渊美厥灵根【美茂也水最在下故为渊灵根道徳也家性为养养神于渊道徳弥盛故茂也】测曰藏心于渊神不外也【在于渊中故不外也】次二墨养邪元函否贞【贞正也元始也函容也二者阴位故称墨也火在金行恐见克害故言养邪始见容载故贞终也不相让故否也】测曰墨养邪中心败也【邪于中故心败也】次三粪以肥丘育厥根荄【三木也火生土故三为肥丘木生肥丘根荄见育育犹君子以义化人人得以如草本之生肥丘也】测曰粪以肥丘中光大也【民蒙君化故光大也】次四燕食扁扁其志利用征贾【四为公侯之位阳家之阴又称小人小人而居大位不能以正扁扁若燕既飞且食或得或失然也兊为口舌故利行贾明非王臣王臣尚蹇蹇然也】测曰燕食扁扁志在赖也【赖利也志在于利欲也】次五黄心在腹白骨生肉孚徳不复【五为天位多包称腹在中为黄阳为白骨能生肉也信不复也】测曰黄心在腹上得天也【君而黄心黄中通理得天之心也】次六次次一日三饩只牛之兆肥不利【六为宗庙次次次雎不安之貌也祭祀之事惟竦惟惧犹不可数数则致渎渎则不敬家性为养虽当养神一日三饩犹为数也是养牛之肥卜之已兆无所利也】测曰次次之饩肥无身也【已卜之牛待肥则用故无身也】次七小子牵象妇人徽猛君子养病【小子谓六也妇人谓四也五为中六牵之也三为虎而四在前故徽墨之也故七为君子六四劳病故七养之驰骋发狂故病也】测曰牵象养病不相因也【小子妇人各不相因缘也】次八鲠不脱毒疾发鬼上垄【八为疾瘀小人居之故有鲠害不脱之疾鲠而不脱故毒发也木近于金当见克害害人为鬼故鬼上垄也】测曰鲠疾之发归于坟也【疫发鬼见故归于坟也】上九星如嵗如复继之初【九为金石之精上为星宿星宿之相次如嵗月之相袭新故相易周而复始后嗣之君复为之初初为故也先后相终始相扶以道相养转相迎致百世不迁之道也】测曰星如嵗如终始养也【终始相养不相越失也】
　　踦賛一【属水象闰】冻登赤天晏入泉【一水也而次于九者金所生也言道相袭不常所终而已故益之以水火嬴嵗之数故有二賛冻至寒也而天至髙也晏至热也而泉至深也以井中之冻知天日之热以卑知髙气应然也水王于天建子之月寒而登天热而入泉以避其害无怪异也】测曰冻登赤天阴作首也【冻在天上故为首也】嬴賛二【属火象闪】一虚一嬴踦竒所生【二南方也盛夏之时万物所长而继之养首下者言当养盛万物也昼夜嬴虚踦竒其数以满三百六十五日四分日之一嬴虚之所生也有三方九州二十七部八十一家二百四十三表七百二十九賛而生二万六千二百四十四防以周三百六十五日四分日之一七十二防为二日故得一三百六十四日有半不起四分日之三应得五十有四防乃成之耳故有水火二賛以合嵗之日也如此则嵗尽于亥及子复生矣也】测曰虚嬴踦踦禅无已也【阴极阳生更相禅代无穷已也】太经卷六
　　钦定四库全书
　　太经卷七　　　　　　　汉　雄　撰
　　晋　范望　注
　　冲第七
　　中则阳始【始于子也】应则隂生【生于午也】周复乎徳【在阳方也】迎逆乎刑【居杀乡也】礥大戚【难致忧也】遇小愿【得所求也】闲孤【道闭塞也】而灶邻【养致福也】少微也【得寒气也】大肥也【阳日逝也】戾内反【二气乖也】廓外违【隂阳离也】上触素【物初生也】文多故【须饰成也】干狂也【道不顺也】礼方也【事之常也】则来【阳气章也】而逃则亡【物退藏也】羡私曲【行不广也】唐公而无欲【大荡荡也】差过也【不齐整也】而常谷【善之常也】童寡有【物蒙蒙寡有识也】而度无乏【施不穷也】増始昌【万物息也】而永极长【文武徳也】锐执一【生不二也】而昆大同【众所庇也】达日益其类【阳气暖也】减日损其彚【与达反也】交相从也【二气交泰也】唫不通也【隂不化阳不施故不通也】防有畏【见难缩也】守不可攻【门戸密也】傒也出【待时动也】翕也入【退不往也】从防也【取其主也】而聚集也【物用崇也】进多谋【计所从也】积多财【物归载也】释推也【物始变也】饰衰也【不进退也】格好也是【拒羣隂也】而疑恶也非【隂克阳故恶而非之也】夷平【物易直也】而视倾【隂气息也】乐上【阳出中也】沈下藏【万物喜乐阳气上而清明羣类湮沉阳气而藏肃杀志宫也】争士齐也【各自矜也】内女懐也【人之情也】务则憙【自勉强憙为也】而去则悲【失故乡也】事尚作【万物各致其力也】晦尚休【冬物静也】更变而共笑【彼自改故喜而笑也】瞢久而益忧【闇致咎也】断多事【平是非也】穷无喜【多所□也】毅敢【果不疑也】而割惫【困于时也】装徙乡【隂欲去也】止不行【二气往也】众温柔【立夏节也】坚寒刚【亦立冬也】密不可间【阳亲天也】成不可更【物形坚也】亲亲乎善【阳气仁爱也】防防乎恩【万物察也】敛也得【物所聚也】失亡福【恶之府也】彊善不倦【干行健也】剧恶不息【隂凌息也】睟君道也【阳气纯也】驯臣保也【奉其君也】盛壮【阳气充也】将老也【阳之穷也】居得乎位【物有因也】难遇乎诎【阳溺渊也】法易与天下同也【天下之事同法式也】勤苦而无功也【负舟上山徒费力也】养受羣余君子养吉小人养凶也【终于养故曰羣余也阳以为吉隂以为凶君子小人较可知也】
　　错第八【错杂也杂而说之也】
　　中始周旋【始于中首至周首而旋复也】羡曲毅端【行不正故曲也毅信其志直为端也】睟文之道或淳或班【淳睟其道班有文也】彊也健【不休息也】傒也弱【如有须也】积也多【积畜盛多也】而少也约【谦不盈也】视也见【物所形也】而晦也瞀【世不明也】童无知【防未小也】盛而有余【气壮彊也】去离故【他所从也】而将来初【隂气穷也】大也外【隂在中也】而翕也内【物退降也】也进【阳气进也】防也退【见难而缩也】乐佚逷【物以长也】勤蹶蹶【劳无常也】达思通【道相致也】穷思索【万物遽也】干在朝【物始出也】而内在席【阳藏郁也】差自憎【过为恶也】饰自好【人所择也】格不容而昆寛裕増日益而减日损驯奉令【臣所制也】而戾相反【乖于事也】释也柔【物脱枯也】而坚也刚【下刚以革奸也】夷平易【气所伤也】而难颉顽【非其常也】断多决【重以方也】而疑犹与【当节量也】逃有避【阳害阳也】争有趣【物相贪也】进欲行【万物襃也】止欲鸷【上下违也】廓无方【不限彊域也】务无二【心専一也】应也今【权时宜也】而度也古【权不达也】迎知前【气相承也】永见后【事长久也】从也牵【物趋阳也】守也固【不可攻也】礥拔难【宜大人也】剧无赦【臣困君也】唐荡荡【公无私也】而闲瘗塞【隂阳离也】更造新【变刑势也】常因故【不改计也】失大亡【物沦退也】敛小得【隂聚内也】灶好利【养无穷也】法恶刻【正不中也】礼也都【动合仪也】而居也室【人所归也】聚事虚【地上将虚隂所收物也】众事实【物充多也】阚也皆合二【隂阳杂】而密也成用一【二气和也】上志髙【阳登气也】沉志下【相思待也】交多友【人所敬也】唫少与【俭且吝也】锐鏩鏩【进无二也】瞢跙【行不进也】亲附防【重宗捆也】割犯血【不隠亲也】遇逢难【隂害阳也】装候时【徙故乡也】事自竭【致其力也】养自兹【禅无极也除有格昆増减成五首不在错中目録曰八十一首错相成也如此明当有之今而不见愚意以为更二汉宋陆二家以今处当亦几于漏脱也】格也乖而昆也同増有益而减有损成者功就不可易也【宋仲子云雄本不书此五首自格至成宋仲子添之陆云格昆増减脱误审也陆释自有成首云成者功就不可体也】
　　攡第九【攡张也言张舒其大目也】
　　者幽攡万类而不见形者也【幽深也攡张也万类万物之类也言幽冥深逺故张舒万物之类然而不见其形者也】资陶虚无而生乎规【资取也陶养也虚空也无无形也规圜也取象天地空虚无形之气推积为一以九数得万物数以为形故曰生规天规圜也】神明而定摹【闗也若手相闗付故字有手也摹数也乃闗天地神明之事以定于一运九数其道分明若手相闗付故曰而定数也】通天古今以闻类【古谓庖牺今即随世也乃緜络于天地通古今之器开隂阳之气同万物之类也】攡措隂阳而发气【措犹设也谓张设隂阳之道以发休咎之气也】一判一合天地备矣【判谓纯隂纯阳也合谓隂阳交错开隂阳交错以生万物备满于天地之间也合俗云夫妇判合此之谓也】天日回行刚柔接矣【回犹运也天运如西日运如东天日运行隂阳相交以成昼夜之道也】还复其所终始定矣【谓天昼夜运行周而复始故言还复其所也行无迟疾度不参差故终始定也】一生一死性命莹矣【莹明也上句説天及日此句言生死正谓月之晦明生死之道晦明得度天之性命可谓明也】仰以观乎象俯以视乎情【仰观俯视天之形象地之情性皆可知也】察性知命原始见终【言当详察太性命天地人之道终始可见也】三仪同科厚薄相劘【三仪谓天地人也科法也厚薄谓隂阳也隂浊故厚阳清故薄隂阳相劘以生万物天人同法而养制也】圜则杌棿方则啬【圜谓天也天动故扤棿方谓地也易曰坤为啬主收藏此之谓也】嘘则流体唫则凝形【嘘谓呼也唫犹噏也呼谓之阳唫谓之隂春阳之气流润万物之形体冬隂则凝滞而成形也】是故阖天谓之宇辟宇谓之宙【阖天地昼夜之称谓之谓宇如屋宇之所覆也辟谓开天地昼夜之称尔宙犹畅也宇之开辟明畅于天下也】日月往来一寒一暑【日月往来于天以寒暑成岁也】律则成物厯则编时【律谓六律也阳为律隂为吕物以阳成故曰成物也厯谓治厯明时编次岁事也】律厯交道圣人以谋【道谓天地隂阳之道也律以候气厯以编时敬授民事则圣人之所谘谋也圣人谓若尧命羲和之类也】昼以好之夜以丑之【好事在昼丑事在夜丑好遘杂万物化生也】一昼一夜隂阳分索【隂则为夜阳则为昼索数也夜分为别以分四时也】夜道极隂昼道极阳【夜极为昼昼极为夜昼夜之极以见隂阳】牝牡羣贞以攡吉凶【贞正也隂为牝阳为牡隂阳牝牡万物化生各得其正故曰羣贞以张吉凶之事也】则君臣父子夫妇之道辩矣【辩别也如此则人道之纲纪炳然有别也】是故日动而东天动而西天日错行隂阳更巡【巡行也口天错行隂阳更用事也】死生相摎万物乃纒【摎谓相扰也纒谓纒绵也上句言天日之宜此言死生知说月也月明生而魄死魄生而明死死生之相摎扰故万物亦纒绵而成就也】故聘取天下之合而连之者也【聘求也求取天下之合谓五位相合于五方而运之以成经文】缀之以其类占之以其觚【觚法也缀系之以其类谓五行相生万物之类也占之以法谓经纬之休咎也】晓天下之瞆瞆莹天下之晦晦者其唯乎【叹之也】夫晦其位而冥其畛深其阜而眇其根欀其功而幽其所以然者也【畛界也大陆曰阜眇微也幽冥也言公道微妙阊其经界深其根本不语其功幽冥其所以然事者以见其逺也】故卓然示人逺矣旷然廓人大矣渊然引人深矣渺然絶人眇矣【皆叹美之言也】黙而该之者也【该兼也兼明天地之道也】防而防之者人也【言兼天地隂阳之道后世之人必有散而用之也】稽其门辟其户叩其键其后乃应【稽犹叩也辟开也键闭也开门叩牡乃知道如人号呼之相应也】况其否者乎【否不也至门叩键然后应之况于不为者乎】人之所好而不足者善也人之所丑而有余者恶也君子日彊其所不足而拂其所有余则道之几矣【几近也拂除也除恶从善近于道】仰而视之在乎上俯而窥之在乎下企而望之在乎前弃而防之在乎后【人能道非道人也】欲违则不能黙则得其所者也【违犹去也人之近亦近之欲去则不能也不言而信黙而得其所者莫过于也】故者用之至也见而知之者智也【言为天下之至用见物而知其休咎之智也】视而爱之者仁也【视而爱之是之仁也】断而决之者勇也【言而断决天下之疑而之勇也】兼制而博用者公也【博大也兼制天下之万物大为百姓之用者公无所私也】能以偶物者通也【偶配也以二万六千二百四十四防以配万物牝牡之数所以通天下之事也】无所系輆者圣也【平易于世以成圣人之名】时与不时者命也【圣人无所系輆于天下而不遇其时亦天命也】虚形万物所道之谓道也【虚空也空无形象而万物由之而出故谓之道道可道法之而用也】因循无革天下之理得之谓徳也【革更也因縁天地自然之性无所改更而得其理者故谓之徳徳者得人及物之谓也】理生昆羣兼爱之谓仁也【昆同也同爱天下之物无有偏私故谓之仁仁者仁爱之及物也】列敌度宜之谓义也【敌匹也列序也序其彚匹度时之宜而处者故谓之义义者宜人及物也】秉道徳仁义而施之之谓业也【秉执也执此四者而施行之于世人道之大业也】莹天功明万物之谓阳也【莹明也而明天之功使万物光明者太阳之气也】幽无形深不测之谓隂也【配于阳也】阳知阳而不知隂隂知隂而不知阳【阳起于子隂起于午二气迭兴故不相知也】知隂知阳知止知行知晦知明者其唯乎【以隂阳为本非其孰能兼知也】县之者权也平之者衡也【之称物平施如权衡也】浊者使清险者使平【而使万物清平者其唯乎】离乎情者必着乎伪离乎伪者必着乎情【情实伪虚也离着也着附也】情伪相荡而君子小人之道较然见矣【荡谓荡濯君子小人较然自见者也】者以衡量者也【平量天下之事者其唯乎】髙者下之【谓中首之上九颠灵气形反之辞也】卑者举之【谓周首之初一还于天心之辞】饶者取之【谓中首之次六月□其博之辞也】罄者与之【谓少首之次七贫自究利用见富之辞也】明者定之【谓中首之次五日正于天之辞也】疑者提之【提犹正也谓达首之次五大小无迷之辞也】规之者思也【谓上首之次三思其珍谷之辞】立之者事也【谓事首之次五事其事王假之食之辞也无事则不食其禄故立之宜有事也】说之者辩也【辩别也九賛之辞是以辩其休咎也】成之者信也【不信不立故以成信也】夫天宙然示人神矣【辟宇谓之宙天之开辟以昭万物故为神】夫地他然示人明也【他犹泰也防然示人之明也】天地奠位神明通气【奠定也二位定故神通也】有一有二有三【天地人之位也】位各殊辈回行九区终始连属上下无隅【殊异也辈类也区虚也隅廉也从一至九各自异位故曰几区九区犹易六虚也周而复始故曰无隅如图之象不见其廉角也】察龙虎之文观鸟之理【龙虎为东西鸟为南北南北为经东西为纬观察四方以理为色象也】运诸桼政系之泰始极焉【桼政日月五星也泰始谓中首初一也极中也日月五星系之于天中也】以通琁玑之统正玉衡之平【琁玑斗魁也玉衡其杓也第一星为枢二为琁三为玑四为权五为衡六为开阳七为摇光通其统以达于养皆不失其中如所指之辰也】圜方之相研刚柔之相干【圜天也方地也天地相研以成岁事非一朝也故以研言之刚柔昼夜也易曰刚柔者昼夜之象昼夜相干以成万物也】盛则人衰穷则更生【物盛则衰穷则变】有实有虚流止无常【天地虚嬴或流或止故无其常也】夫天地设故贵贱序【易所谓天尊地卑贵贱位者也】四时行故父子继【五行相生父子相继之道】律厯陈故君臣理【律和气于上厯正时于下律厯见故君臣之事理也】常变错故百事扸【错杂也常谓天地日月星辰也变谓四时变改也常变而不变四时杂乱故曰百事分扸】质文形故有无明【质文见故有无可明知也】吉凶见故善否着【吉见昼凶见夜则善不善显著矣】虚实荡故万物纒【隂为虚阳为实荡动也隂阳相动故万物纒緜而生】阳不极则隂不萌隂不极则阳不牙【隂萌于五月阳牙于十一月】极寒生热极热生寒信道致诎诎道致信【屈以求伸盛极则衰也】其动也日造其所无而好其所新【日知其所无无防其所能天地人之事也】其静也日减其所有而损其所成【静谓怠也倦怠如成其事者天地人之所不能也】故推之以刻参之以晷反覆其序轸转其道也【刻漏刻也以漏刻分日之昼夜晷景度如二至之数返覆次序展转运迈以成岁也】以见不见之形抽不抽之绪与万类相连也【抽出也绪业也言天地隂阳不可得形而数故推之漏刻度之晷景以见其形以出其业万物之类至于死生更相连袭也】其上也县天下也沦渊纎也入薉广也包畛【皆大美之辞】其道游冥而挹盈【言游幽冥之中损抑盈施以谦自约也】存存而亡亡微微而章章始始而终终【各随其事】近者亦近之逺者亦逺之譬若天苍苍然在于东面南面西面北面仰而无不在焉及其俛则不见也【苍苍者春天之色也不称四时以春为大也言天仰则见之俛则不见亦犹近亦近之也】天岂去人哉人自去也【亦谓逺亦逺之也】冬至及夜半以后者近之象也进而未极往而未至虚而未满故谓之近【道好谦常自重虚故以未极未至未满为近亦始于子冬至斗指子夜半时加子】夏至及日中以后者逺之象也进极而退往穷而还已满而损故谓之逺【道恶盈故以已极已满为逺亦始于午夏至斗指于午日中时加午】日一南而万物死日一北而万物生【谓夏至日南在东井万物向死也冬至日北在牵牛万物向生也】斗一北而万物虚斗一南而万物盈【斗指亥子寒气杀物常焚宿菜故言虚也斗行己午温气长物敷枝布叶故盈也】日之南也右行而左还斗之南也左行而右还【日之至南行由西方故言右还从东方故言左旋也斗之至南行由东方故言左还从西方故言右旋也】或左或右或死或生神灵合谋天地乃并天神而地灵【天地合防而相并谋谓十一月冬至时也隂阳相薄于黄泉之中故曰合谋也】
　　莹第十【莹者明也所以明之大体也亦象易之上系词也】
　　天地开辟宇宙袥坦【阖天谓　宇辟宇谓之宙言天地开辟以　昼夜相推如屋宇之普覆宙畅于天内袥广而坦明者也】天元咫歩日月纪数【八寸为咫六尺为歩起于天元甲子朔旦冬至始于牵牛之初自咫及歩运行不息周天三百六十五度四分度之一三十日为月十二月为岁故加閠以定四时故日月纪数也】周浑厯纪羣伦品庶【浑运也周运律应三统之数品物庶类羣党众盛也】或合或离或嬴或踦【踦不足也嬴有余也日月之行有离合隂阳之数有嬴虚天道自然不可为典要也】故曰假哉天地啗函启化罔裕于【假大也啗含也函容也大哉天地包容万物开化成务自然有裕于道也】终始幽明表賛神灵【幽谓隂也明谓阳也言终始于隂阳之事以表賛于天地也天神而地灵也】太阳乘隂万物该兼【谓夏四月也谓阳乗诸隂故万物族类该尽而兼生也】周流九虚而祸福絓罗【九虚九賛之位也列贵贱者存乎位也九賛成位而祸福见也絓罗犹流离也】凡十有二始羣伦抽绪【始朔也一岁十二月故十二始抽犹收也言隂阳迭兴于十一月朔之中羣伦各收其业以成岁事也】故有一二三以絓以罗术莹之【一天二地三人也兼三才而名之以离于九賛之位术之所莹明也】鸿本五行九位施重上下相因丑在其中术莹之【鸿大也言大本起于五行以施九重之位上下相因品物丑类皆在其中太之术皆明之也】天圜地方极值中央动以厯静时乗十二以建七政术莹之【极北极也处天下之中众星所系天之变动以厯安之七政日月五星也运周于天加十二辰七政乃建舒疾得度术所明也】斗振天而进日违天而退或振或违以立五纪术莹之【振动也斗之衡随天动左回故言进也日之行右回故言退也进动相错违五纪以立亦太之所明也】植表施景揄漏率刻昬明考中作者以戒术莹之【植立也立八尺之表表立则景施故言景施以土圭度之以定二至冬至之景丈有二尺夏至之景尺有五寸二至得矣揄犹写也写水下漏审刻知时考知昬明以正中星候司四时动作戒慎以奉时所明也】泠竹为管室灰为候以揆百度百度既设济民不误术莹之【泠黄帝时伶伦到大夏西取竹断以为十二管吹而聼之各有寸数声有大小以应月气人置于深室实以莩灰谷防其口以候十二月气气至者则灰飞也月气効则百事序以济于民无失误也】东西为纬南北为经经纬交错邪正以分吉凶以形术莹之【天长南北而短东西故长为经短为纬也交错以成文章文章成故邪正分吉凶见也】凿井澹水鑚火防木流金陶土以和五美五美之资以资百体术莹之【五美五行之美也水火既有折木陶土铄金流范资成百体也百体既成民并用之所明也】竒以数阳偶以数隂竒偶推演以计天下术莹之【竒以数阳一三五七九偶以数隂二四六八十也推此而演之天下之计可知者也】六始为律六间为吕律吕既协十二以调日辰以数术莹之【阳为始隂为间于子为律于丑为吕故言六始六间也协和也隂阳既和律吕以调日月辰极不失数度亦所明也】方州部家八十一所画下中上以表四海术莹之【谓有八十一家九賛之位三分为下中上位有贵贱以表明四海之事也】一辟三公九卿二十七大夫八十一元士少则制众无则治有术莹之【辟君也以象一有三方九州二十七部八十一家也】古者不不虞荡其思虑匪筮匪卜吉凶交渎于是圣人乃作蓍鑚精倚神防知休咎术莹之【恕也虞忧也言上古无所喜怒无所忧念故荡然漫易无所思虑渎泄也无卜筮之事故言吉凶交相泄也圣人谓庖牺也防求也作着卜筮鑚精达微依倚神灵神而为辞以别吉凶之事也】是故欲知不可知则拟之以乎卦兆【以卦兆之繇准拟之以定所疑者也】测深摹逺则索之以乎思虑【卦兆既见思虑以决之也】二者其以精立乎【二者为思虑也非精则思虑不定也】夫精以卜筮神动其变精以思虑谋合其适精以立正莫之能仆精以有守莫之能夺故夫抽天下之蔓蔓防天下之混混者非精其孰能之【蔓蔓混混难察之事也非精诚之至孰能抽防之乎】夫作者贵其有体而体自然也【言夫作者无所指斥也孔子曰述而不作有所因循而体正自然之事也见体述隂阳不虚造也】其所循也大则其体也壮其所循也小则其体也瘠其所循也直则其体也浑其所循也曲则其体也防【言随其大小体不离其本也循其直事故体浑浑然也】故不防所有不彊所无譬诸身増则赘而割则亏【防去也言述而不作有则循而言之无则不迁所益犹人身体不可损益也】故质干在乎自然华藻在乎人事【言述作者以质干而已虽加之以华文亦其人事】人事也具可损益欤【言世之人事多华藻述作者可损益以为本也】夫一一所以摹始而测深也【一一起于黄泉故为之始在泉之中故测深也】三三所以尽终而极崇也【三三者九賛之终故言尽终也莫过乎九故极崇者也】二二所以参事而要中也【二二谓五也五为天位参和万机之事而要天下之中兼于经纬者也】人道象焉务其事而不务其辞【上三句是也维以事实为务不尚文辞】多其变而不多其文也【多其变谓三各二十七变也不多其文谓賛辞质省】不约则其指不详不要则其应不博不浑则其事不防不沈则其意不见【夫事不防不飞不要不舒也故浑沈以求防见】是故文以见乎质辞以暏乎情【无文无以见质无辞无以见情情不可一也】观其施辞则其心之所欲者见矣【谓天地人万物进退之心皆见于中矣】夫道有因有循有革有化【言冬有不死之草谓有因也根生于木谓有循也焚除宿草谓有革也鹰变为鸠谓有化也】因而循之与道神之【因循得理与道通神】革而化之与时宜之【随时宜之】故因而能革天道乃得革而能因天道乃驯【驯顺也道贵因縁而顺从】夫物不因不生【谓因陈以生新】不革不成【谓改柯以成实也】故知因而不知革物失其则知革而不知因物失其均革之匪时【时天时也】物失其基【不时天时失基业也】因之匪理【失地理也】物防其纪【失纪纲也】因革乎因革国家之矩范也矩范之动成败之効也【范法也道贵因縁而革之此乃国家之矩法成败之効事不可不慎也】立天之经曰隂与阳形地之纬曰从与横【南北为从东西为横故诗人艺麻衡从是也】表人之行曰晦与明【晦明别贤愚也】隂阳曰合其判【隂阳判合以生万物也】从横曰纬其经【经之须纬以成文章也】晦明曰别其材【别贤愚人材可知也】隂阳该极也【该尽天地莫过隂阳】经纬所遇也【东西南北在遇逢也】晦明质性也【受之于天不可移也】阳不隂无与合其施【相须以成岁】经不纬无以成其谊【相须以成天地文章之谊】明不晦无以别其徳【无晦无以别明也】隂阳所以抽啧也【啧情也隂阳所出万物之情也】从横所以莹理也【足以明天地之理】明晦所以昭事也【别贤愚之事也】啧情也抽理也莹事也昭君子之道也【能审此者得之君国子民之道】往来熏熏得亡之门【此交首次四之賛辞也礼尚往来相交以礼则得福不以礼则亡也】夫何得何亡得福而亡祸也天地福顺而祸逆山川福庳而祸髙【山髙或崩川髙或圯】人道福正而祸邪故君子内正而外驯每以下人是以动得福而亡祸也福不丑不能生祸【丑恶也福极则祸应福兮祸所伏也】祸不好不能成福【既得祸常奉之以礼故能成福】丑好乎丑好乎丑好君子所以亶表也【亶尽也表章也丑好以别人之大伦故三言以为重戒君子必能别此丑好而行之所以尽章显人之善恶也】夫福乐终而祸忧始【祸终于乐福始于忧】天地所贵曰福鬼神所祐曰福人道所喜曰福其所贱在恶皆曰祸【天地鬼神人道莫贵于福莫贱于祸】故恶福甚者其祸亢【甚恶于福故祸亢也亢极也七八皆为祸】昼人之祸少夜人之祸多【昼为阳夜为隂隂凶故祸多阳吉故祸少也易也易曰坎为盗水夜行也昼为盗其近也】昼夜防者其祸福杂【防犹杂也昼以别福夜以别祸杂以昼夜者无以纪知其善恶故祸福杂错不可限也】
  </div>
  <div class="pagination">
   <a href="御制数理精蕴_page194.html">
    上一页
   </a>
   <span>
    ...
   </span>
   <a href="御制数理精蕴_page190.html">
    190
   </a>
   <a href="御制数理精蕴_page191.html">
    191
   </a>
   <a href="御制数理精蕴_page192.html">
    192
   </a>
   <a href="御制数理精蕴_page193.html">
    193
   </a>
   <a href="御制数理精蕴_page194.html">
    194
   </a>
   <span class="current-page">
    195
   </span>
   <a href="御制数理精蕴_page196.html">
    196
   </a>
   <a href="御制数理精蕴_page197.html">
    197
   </a>
   <a href="御制数理精蕴_page198.html">
    198
   </a>
   <a href="御制数理精蕴_page199.html">
    199
   </a>
   <a href="御制数理精蕴_page200.html">
    200
   </a>
   <span>
    ...
   </span>
   <a href="御制数理精蕴_page196.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
