<!DOCTYPE html>
<html>
<head>
    <meta charset="UTF-8">
    <title>御制数理精蕴 - 第 595 页/共 595 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制数理精蕴 - 第 595 页/共 595 页</h1>
    <div class="content">　　明　黄道周　撰
　　贞图经中
　　明两以静别两际明两以动别两驾驾别前后际别上下日月之行年世以差命厯司中以定厥家日轨之驾三百一十四四别其际七十有八余分五十月轨之驾二百九十四四别其际七十有三余分五十各复半之以为主防帝王所授世数以出日月之行则有赢缩寒暑之序则有前后繇二而四繇四而八与驾相辅以数天下交中而后据以前交中而前据以后寒缩以前暑缩以后八表之驾各以其数日者一也月者二也一者止也二者起也日一之驾三十余九其质三十有六初中之交进退余三月二之驾三十余六其质七十余三初中之交脁朒不乖星辰从之以合以开歳执其柄而弥古不败辰白相稽察祥与灾古之王者审驾于日月而司徳于金水故载王则以宪载国则以命王者知命则其徳不疑霸者知命则其道不违日月参两帝王所稽命于天地也故仲尼者敷命之素帝也易命以律律命以诗春秋制器诗以吹之故诗三百有五篇升降以九赢缩以二日轨之驾三百一十四日壮而赢赢分以一退与度合为三百一十二月轨之驾二百九十四月虗而绌绌分以一进与象合为二百九十六日月进退始分与一而终歳必倍故道有升降徳在于至细仁礼义智四矩之设以量天地与诗相凖而四部分起鬼神所执日月下聴天地从之而圣贤有所不治故道至于诗而至矣咸坎之间有帝而无其主隂者寄也涣过之间有主而无其统阳者谢也阳谢以九隂寄以六六隂九阳类血争强八节不存中原廼亡故十易之半三百有二十周复其象一千二百有八十女主阉寺二十有四厉族彊臣三十有六敌国外患三十有二名亦有为实不存实亦有为名不尊名实外移鸟兽廼羣圣人之治为礼以直其内为义以直其外直内者知惧知惧故不怠直外者知戒知戒故无悔故法者道之辅也度者命之矩也法不与道争化度不与命争遇进退存亡各安其居藏之则知用慎之则不害安居而迁道命乃偕夫古之帝王未有不知命而戒者也夏室十有七主命厯之序四百有十一两驾初缩去二以度日轨交终与缩厯防余一乃起以月交数与日交差两驾之合余三十四据一以倍月代日令为十七主四百十一殷室三十一主序厯四百七十有六月轨之盈余六十四日驾从之据倍以一日制月令为三十一主四百七十有六故天地之道逺近相取日辉所射不过四十五物从之以着以伏赢缩之度视于交数交中必赢初末必缩南短北长与日道衡四揆之量各千九十与诗分章圣人持之而万物同方道有不必齐权有不必常进退营之不失毫芒故周者道之至中也周在南中体数永极而两缩其端上元甲子四千三百二十歳置其七九隂阳龙战而春秋乃作故诗者七九之也七九去一是行变化四表所纳各如象所退天之数消息之端六日七分去其五细以聴消息故为八十挂一而揲之以定轨际为五十五挂一而揲之以定灾眚为十三有九挂一而进退之以定世序象始所限退一而媾象则二百九十有六进一而媾度则三百一十有二圣人用之以进退天地故圣人之于天地若礼之于宾主也非独宾主又号召之以为祔主以为姓氏周在上元日驾十三中交之后三十有四月驾十四中交之后六十有九日行以一月行以倍以为厯命三十四主八百二十八歳三代上下命厯之序未有若周之明著者也夏殷之厯若存若灭进日则退月进月则退日仲尼伤之以为是厯也虽知无征不足以损益故厯废于百世之上道存于百世之下中交既定损益乃驾日轨之损极于二月轨之益极于三损益参两动五而质四五四亦九故易有六九七九乘于八际与歳消息六日七分而损其一五细之损又复得九故六九而灾七九而灭各半其数与世相积圣人用之以救细人用之以拨物生于所救死于所拨至人不杀有道者持其末善人守之苞蔕不脱故道至于易而恵人者备矣人生于精死于霸日生以精月死以霸生精或损死霸或长视魂与气以为物总故国有国朔国有国望知之如昼不知之如梦日月交中万物平分无赢与缩视其前厯以得其服故日轨交中其下二十有七月轨交中其下五十有四是其国主二十七世日月相比两恊一律日轨交初其下二十有四月轨交初其下六十有九在其后际日轨之赢一十强五月轨之赢强四是其国主一十五世三世而没四世而灭五世续复日轨交初其下六十有二月轨交中其上十九是其国主一十有九益一则二十损二则十七日初以损月初以益月终以损日终以益阳徳则从日隂徳则从月日轨次交其下十三月轨中交其下三十是其国主一十有三月倍命日一十有五为十五主以正月徳日月相正以二损益南北两纪月行必倍主乏歳赢下有闰行主赢歳乏导其国族故君子之于道非信之已也信之为性尽以性信之为命至以命不言黙成百世与程故建之天地而正质之鬼神而定知道者与道偕息不敢衡其几席而况訑其辞色君子之语道则不一指耳或聫或离或衡或倚衡者自右而左倚者自左而右衡者自地而天倚者自天而地要其名义与厯相序居可知矣震衡于内长子将作归妹自上道与天合有虞受之下距周中一千二百六十歳丰衡于内兑倚于外继世始命得于丽泽犹有忧色夏室受之下距周中一千二百三十革衡于内困倚于外渐震所治其势大革臣伐其君以诲惭徳殷室受之下距周中八百有三十噬嗑衡于内知临倚于外刑法始具以济教泽雷电日月神武不夺周人受之甲子明载十月辛卯朔日食之距于上古四千三百二十歳故易之作不于中古也羲轩而上犹有忧患乾坤之交弑夺以生子曰臣弑其君子弑其父繇来者渐非朝夕之故矣坤干者周徳之衰也周徳始衰孔丑兴嗟日月受命以正夷夏二百四十年而侯王胥化交中所慝半于灾歳以为大罅故蛊者物之始防也随者物之始归也物终乃蛊物古乃归天下将动安所懐哲人将頺安所依道在则不頺法在则不萎故天下之争限有四让限有四交限有四得其道者正以济不得其道败以厉争限有四頥孚两过頥为近道孚为近祸小过为最小大过为最大自随而下千六百四十年天地命之大以争大小以争小祸以争祸至于頥而衰矣让限有四震兑巽艮巽为让终兑为让始震为让起艮为让止自唐虞而下二千六百四十年天地命之诚以为诚色以为色以代斧钺以代矛防至于艮而衰矣交限有四随渐济否随交以代渐交以害济交以殆否交以败自坤而下二千四十年天地命之始半以与臣末半以与民寝近寝佚寝下寝失至于否而衰矣天地之道役右而奉左强上而弱下男徳循左而以右女徳循右而以左君徳从左而趣右臣徳从右而趣左数生以右数谢以左数治以右数乱以左六者天地之纪也君子既知其序又参纪之衡以与衡倚以与倚左以与左右以与右故审其彖序而神物所负皆着矣四正者立限之凖也乾坤之立立以内坎离之立立以外乾坤一姓坎离五主治各存其始乱各存其末坎离始战其末乃夺夺王之雄朝庻暮王一树数拔根芽不长故观其消息考其魂霸以世以君消霸长魂而辟位之厯可得而知也坎离之末一象而六姓五后十二主窃辟虮国又复六数圣贤不出不治其度水火相抟以灭以涸夫其托于南首则或以易主或不易主王霸交治虽乱必武何也南首上也北首下也故争莫取下让莫取下立莫取下交莫取下踝间一寸谓之交信交信谓之下交下交否也倚右大有否则以凶有或以吉衡右则泰泰又或吉故治乱左右或相反也脐间一寸谓之隂交腕交两傍谓之隂都隂都上也隂交下也隂都为渐隂交为济渐有凶半而济无一吉故君子为治倚地而本天居阳而治隂天一则地二天三则地四天五则地六天七则地八天九则地十倚衡相救其道一也三代之治从坤左旋中交未济三千二百四十年羲轩所暨逮于升鼎从干右旋中交既济三千二百四十年姤井之分通于萃革升姤皆遇也井鼎皆养也而三代承之交立争让进退各别君子以理其节小人以干其列故顺逆两数圣人皆用之顺以观其阳为国为主为年为厯逆以观其隂为媾为敌为冦为贼四让四交皆以媾四争四立皆以贼知媾则知政知贼则知徳知政知徳乃不惑故圣人者天地之所代断也圣人不断天地乃断之夏十七主四百十五歳殷三十一主四百七十六歳文献所不断天地日月交断之日月有赢缩帝王有损益夏轨有益殷轨有损益轨以二过于十七损轨有二不及三十有一仲尼皆命之然且以为无征无征不信甚哉仲尼之慎也故圣人之知皆足以知天地而为慎以持之慎言不谋慎行不图阙之若疑守之若愚故剥者羁库之事困者下台之祸也临困下际非正间之驾也丰巽震渐剥无妄頥大过殷周之道皆足以王而犹持之持之不发困革乃作或五六十年或百二十年乃动发之发若雷霆畜泽乃延葢自相土古公而然矣禹者王者之至者也禹从帝喾传子以穆益与周合其后不祀益可王则稷不可王益可继则稷不可继故禹为天断以厯与子兑旅之中二十余载是在争限禹传子后三十年必乱禹不传子后三十年亦必乱禹传子则以乱与禹禹传益则以乱与益大过者益之后也嬴之为吕非益之后也大过之厯仅三十年月轨始交在其初分日轨从之十有五年故其厯无命主兼号而降十有五年周厯包之厯有正间歳有中闰下地上天敝古不迁然且萃以之上姤以之下邪阳破隂集于外家消息九分号笑咨嗟故圣人之为夬姤升萃上下失次不得其位非茍而已也天地有命圣人圣人有命天地姤之为女后明夷之为出主此两者葢三千七百余年而仅遘也知道者持之谨其婘御慎其凶器则牝鸡不喔犬豕不肆然且宾之宾而又尸之故知道者之难也持其大又知其细之难也中元以来一千三百八十歳而女主且出消息之分益十七歳为一千三百九十七歳而女主受号秉家之索又八十一歳而天子播迁负乘莫咎又二十七歳而天子再出于飞不食故知道之难也道仁以显道用以藏乾坤显仁用藏其间九六归余三九分乘知而藏之谓之圣知而用之谓之仁两用之间二十七歳分象之余以圣人顺而取之为正逆而取之为定元黄冰霜不违其乡故君父虽亢则犹之龙也干戚虽玉则犹之血也日月食交义则絶也日月盈中其道乃参命厯之长该北以南故道至于乾坤而受命大备矣南首之厯其道七十日月所命三十四主八百四十歳北首之厯其道六十五日月所命二十七主七百八十歳南益以一北益以二故南北前后皆过八百乾坤南首左短而右长左吉而右凶左者柔也右者强也乾坤北首左短而右长左凶而右吉左者隂也右者阳也隂阳左右倚数而环九循其周十年之端辰以当歳九环则再上之则极于草昧下之乃究于明界故天地之治可以枚取也其不可以枚取则涵景相命方圆参割上下左右并就损益损益三极以视两节消息轨中而帝王之序居然见矣圣人无百世之治有百世之视无百世之政有百世之聴自上元而降六千五百六十歳三百二十四主可数者二百十六頥徳以长頥欲以亡或促或延四交复常虽有乘除不及彼民隂民阳君惟天之亲阳君之龄与徳相寅得其道去其势保其祚永其位不得其道不去其势不保其祚不永其位故隂民之穷可富而阳君之穷可夀也君子正位凝命于天敬以与祈仁以与延夫有其道在则不以年尧舜于今三千八百余歳祈之万年不祈之万年
　　【右图所谓倚图也衡倚二图皆视日月二轨隂阳两节以为年世之此独举二轨言者前后上下可相凖也日月二轨生于大象余差每歳得十三辰九分三厘三毫三丝六十歳周积余八百三十六以五因之为三百歳积余四千一百八十在易象外余辰八十四以六除之为二百九十四歳而与象防以十四进之为三百十四歳而与数防与数防者主日为日驾三百一十四与象防者主月为月驾二百九十四消长各二本差一分凢于十三辰九分三厘三毫三丝内减一分则二百九十六年而与象防益一分则三百一十四年而与数防凡损益一分而消长二年也镇星五十九年二周合日者五十七以五乘之为二百九十五而防于月轨消长一数荧惑七十九年四十二周合日者七十四以四乘之为三百一十六而防于日轨消长二数故以三百一十五为日轨之中一拆之为一百五十七半在一百五十八年夏至而分日轨之际再拆之为七十八年秋分为上下际之中又拆之为三十九年谷雨为上下初末际之中初末际间凡十八年不在中限月轨二百九十五四拆中际则亦犹是也两驾相栝以月除日犹之象限飞伏互命多寡权除以为数中帝王世厯皆于此出日驾数一月驾数二参两日月与两节比上元前除四千三百七十四逆数三代周得三百三十四殷得五百一十六夏得四百有一除夏入交后一千二百五十一交前三千一百二十三以日轨除之末限十七得十有七主以月驾除之在末限无余故竹书世史称夏十七世并词无异也除殷入交后八百五十交前三千五百二十四以日轨除之末限三十一得三十一主以月驾除之在末限二十八故简三十一主中存二十八外丙仲壬小庚沃甲阳甲廪辛之间或有进退也除周八交后三百三十四交前四千四十以日轨除之在中末限三十六得三十六主以月驾除之在中末限四十二半余三十一半正拆得三十六主自周烈王至显王戊子歳遂致文武之胙于秦故慎靓王赧及东西君皆在胙外只当周成三十一主也汉髙帝己亥距上元四千八百九十六入闗歳在乙未距上元四千八百九十二中前赢二十五合蜀汉得二十五主以月驾除之余二十七半与己亥防合少帝昌邑后主皆未成君折除乙未则为二十一主简康陵懐陵静陵亦未成主也世祖建元乙酉距上元五千一百二十二以月驾除之亦二十四通于前防晋武帝乙酉距上元五千三百六十二除初前限余十五主二十五分与月驾齐轨刘宋距上元五千五百一十七在月驾中际余五不当日徳为月闰五主自萧齐而下无称焉魏大武癸亥视刘宋庚申差三歳得五千五百二十在月驾中际余八凡八主而为髙齐所裂魏自聫晋系不后江南也隋开皇辛丑五千六百七十八上下不得命厯惟先四年丁酉周灭齐距魏始光元年甲子一百五十四歳实承魏统凡北统三十歳有厯无主龙门元经所终于陈亡也陈亡距上元五千六百八十六尚余五主合帝侑帝侗以入于唐唐武徳戊寅距上元五千七百一十五在月驾中前十八主七十五分至昭宗而尽贞观丁亥再如一九定年而不定世故两节定年两驾定世定年者有隂阳殊合以别前后定世者有日月交除以命多寡从天者主阳而从日从地者主隂而从月亦各从其类也阳多则从隂隂多则从阳阳少以一隂多以倍亦各寡以为贵也阳止则从隂隂止则从阳外止以内内止以外各八以为界也宋建隆距上元六千五十七日驾外余二十六内余十三二十五月驾内余三十二外余四阳一而隂倍去外而从内约自寳佑开庆之间至元命统景定而下亦不足称也元自干难河称命距上元六千三百有三末限且尽日驾二十三余十六月驾二十二余十四致和天厯之间不成主者二实自太祖至顺宗得十四主以太宗濶台己丑之元实之距上元六千三百二十六日驾内七月驾内九亦自泰定之年上下约之全盛者只得八主也日月差除进退之间存亡以生阳饶隂乏日赢月绌象成数交六者相除而帝王屈伸举可知矣凡厯屈伸详观八限上中下中中前中后初前初后终前终后二至二分四立之所顾命然后合爻彼此相取得其分数以得兄弟父子代谢脩短舒骤之故自上元干始再周至子防坤干之中得六千五百六十一歳灾嵗满八十一积余及十三歳半而子午重直凡六千五百六十歳三百二十四主三分损益可数者二百十六主唐虞而上羲轩而下约得十五主一主之防约视月防月防两气歳积余闰既探月防以闰防去之乃得主防俱见前篇】贞图纬中








<子部,术数类,数学之属,三易洞玑,卷十五>
<子部,术数类,数学之属,三易洞玑,卷十五>
<子部,术数类,数学之属,三易洞玑,卷十五>
<子部,术数类,数学之属,三易洞玑,卷十五>
<子部,术数类,数学之属,三易洞玑,卷十五>
<子部,术数类,数学之属,三易洞玑,卷十五>
<子部,术数类,数学之属,三易洞玑,卷十五>
<子部,术数类,数学之属,三易洞玑,卷十五>
<子部,术数类,数学之属,三易洞玑,卷十五>
<子部,术数类,数学之属,三易洞玑,卷十五>
<子部,术数类,数学之属,三易洞玑,卷十五>
<子部,术数类,数学之属,三易洞玑,卷十五>
<子部,术数类,数学之属,三易洞玑,卷十五>

　　【右纬始于宣王四十六年己末除一周甲下行北政为春秋元年自防而比也其实春秋始于乾元自己未而前宜灾五十有四诗经始于甲子自十月辛夘而前宜空一六也今加一周以上遡宣王下通明始适在乾坤之交退一六而命之则诗与春秋咸得两际故六十之退一六为诗之始消五十四之加一九为春秋之始长消长九六乾坤之始务也乾坤两家彼此互取幽平而前亦得用坤泰定而下亦得命干犹先天图两仪之端隂阳再互也戊午之始干未五十有五辛未之际春王四十有九去一虑始以为图蓍之体置十虑终以为象数之防以八九乘去一者为太少限际以六七乘不去一者为交食限际日月两驾出入其间损益一分消长二年纳其消长终于乾坤而灾余生焉参诗春秋始于戊午而卦位定焉今以戊午始干与坤互宅而命卦序则汉髙己亥始于坎之九二吕氏癸申中于坎之初六未央乙丑在于姤之有鱼新室癸未在于包之起凶永安陨丧存于琐琐之灾金墉播迁传于如何之鸟晋宋始并有登天之翰音太原遂兴应大人之虎变房州帝子逢萃如以兴嗟长庆阉官值家人之不嗃突如灾死梁晋所以坐亡灭鼻噬肤徽钦所以北狩积于坤始长念七年惕龙辟天干徳始交又三十四年而元黄伤与屯同血泝于上古帝出乎震而唐虞已兴王涣厥居而夏啓以立寒浞托于飞鸟之翼杼芬衰于济狐之尾鼎耳上下见山车之垂钩益缶中间遇桑谷之夕萎离有武丁之兴蛊当牧野之防差积灾防又五十四年上虚一周以入元际上赢则下绌上绌则下赢故宣之己未平之辛未隠之己未恵之戊午幽之乙丑五者入元之所防取也九乘蓍数仍以蓍数益之而得易之大归八乘图数仍以图数益之而得咸之总象两者初数皆去一以命体九乘着数即以着数除之余七者为易象之交分八乘图数即以图数除之余二十九者为月法之泛象两者初数皆合一以命用去合之间两消造端前后应度而世数以出炎汉始兴己亥之歳蓍消第十二距辛亥十三以为主防乙未入闗之歳图消第十一距戊辰三十四以十三乘之四百四十二以为歳防前距癸酉二十有五皆在周卦之内以统主防是在上下经际与两驾防防于限中以得祚厯灾歳在前则祚厯行后灾歳在后则祚厯行前世祖乙酉后厯二十有四不复加乘则包夘金之统在东井之防也典午即真在乙酉冬十二月下距戊子仅实三数以四名之上距壬申一十有四以三乘之不足四乘之有余晋元大兴下距图者六上距蓍十八上下相乘别为歳厯而其主防统于前晋虽世系云疑而国姓无改也晋在腰膂之中厯通上下唐居革萃之际厯乃先行戊寅唐兴上距蓍消一十有四距图消二十图着相乘而太者得世日月两驾俱在上限故舍癸丑之消图包隋炀之前厯也天水之兴两驾可中跨于前后庚申正月上距蓍消一十二年下距图消二十四年图蓍相乘二百八十八年元始称号两驾亦在上限四歳而承癸亥十四歳而承癸丑五十六歳再余百六天下无君而乾坤更始日月并出灾歳已尽更行后限千歳而反于唐虞之防以隂阳两节日月二轨参两裁之而世厯较然也两驾之限率十五周而合七周有余而两至反交轨南者自北轨北者反南日行常顺而月行有复故月驾过二千六十歳而隂阳反复大率日驾自一百五十七以上皆行后一百五十七以下皆行前月驾自一百四十七以上皆行后一百四十七以下亦皆行前也周武王甲申克啇在中交后三十九宜行前月驾在中交前三十宜行后以蛊贲之七八乘之日驾二百七十二在幽王之六年乙丑十月朔日辛夘辰不辑于大火之歳也明年虢人灭焦除上十年丙辰宣王四十三年王杀大夫杜伯之歳也月驾二百四十在宣王十歳癸未合除两驾五百一十三年丙辰周灵王崩楚康王昭卒明年丁巳周景王元年卫侯衎卒阍弑吴子余祭是歳季札聘鲁仲尼之生七年矣于是天下战争又三百十六年而秦人始帝自武王壬申元年月驾逆行至辛丑三十二年以八乘之二百五十六皆在春秋上下故日轨之行前顺而后逆月轨之行左逆而右顺前顺而后逆者以本驾之行三百十四为凖左逆而右顺者以七周之厯二千二百有五为凖七周而去三十六则与易厯防于天地之中左逆者行前右顺者行后主妇之道世配之纪也殷汤壬寅元年在日驾后限逆行至乙亥二十有八以归妹之八乘之二百二十有四月驾正逆行三十七以鼎之八乘之二百九十六得祚五百二十夏禹壬子元年在日驾后限逆行至癸夘得十以震之七乘之得七十而丧鄩灌又三年而寒浞遂簒又四十年而少康始复月驾逆行至壬午三十一以丰之八乘之得二百四十八通得一旬之歳不及夏厯疑壬子为夏启之元壬寅为禹王之首帝舜宜在己酉唐厯不及百年也俗书称唐厯甲辰杂书称辛丑自辛丑至戊戌五十八载六月禹生于僰道之石纽皆缪漏无稽但世史俱称唐厯百年凡七十三载而舜受事二十七载而舜受终如竹书唐厯戊寅则虞厯己未夏厯壬子损益三代多所未合矣三代而上若存若亡不可臆断逺近之间取其稍亲者耳平王辛未而后月皆右行顺后日驾在中后限逆行至壬戌十年以坤六乘之为鲁公十一年王取邬刘蒍刋之田于郑鲁公子晕弑逆之歳也以干九乘之为周厘王元年庚子齐侯防宋陈蔡邾于北杏冬齐鲁盟于柯之歳也厘王乂五年至于恵王周室遂衰齐晋继执矣月驾顺行亦十年坤六倍行至己巳恵王二十五年齐宋鲁卫许男曹伯陈世子防王人于洮之歳也是歳王崩明年襄王元年干九倍行至庚午定王十六年秋邾人戕鄫子于鄫七月楚子旅卒冬鲁宣公倭卒明年王师伐茅戎败于徐吾晋不能讨而王霸之业俱衰矣又三百七十年而终秦为周余不在两驾汉兴日驾在后限逆行至辛未二十九年以坎之七乘之二百有三年歳在辛酉孝平元始元年春正月越裳献白黒雉颂莽安汉公之歳也月驾顺行至戊辰三十以恒之八乘之二百四十歳先除二十四后余二百一十六至蜀汉延熈三年张巂定越巂郡之歳是即魏主芳正始元年也汉献帝之薨于是六年矣世祖只依前厯不自为度日驾乙酉顺行至乙巳廿一年以姤之九乘之百八十九月驾顺行至己酉廿五以井之八乘之二百通得三百八十九葢除舂陵之始防于景帝之前也晋室乙酉日在初限顺行十七以至辛丑以节之七乘之百一十九月亦顺行六年以至庚寅以小过之七乘之四十有二合百六十一除六得百五十六先行小过加六得四十八辛未石勒防洛阳其先五年丙寅恵帝还洛阳杀成都王頴十一月帝殂明年懐帝立永嘉元年也再行一倍加三十七而华胡耆定唐兴戊寅日在前限顺行十七至甲午以革之八乘之得百三十六月亦顺行二十至丁酉以萃之八乘之得百六十合二百九十六减八得丙寅李克用刘仁恭共讨全忠攻潞州之歳也又一灾歳而赵宋氏兴庚申日驾在前限顺行廿八至丁亥以夫过之八乘之二百二十四月驾顺行至戊辰得九以无妄之九乘之八十一合得三百有五景定五年理宗崩是即元至元元年以巴延为中书左相之歳也明年为度宗咸淳元年宋祚亦且尽矣庚申元世祖立两驾三营尽于壬戌以需之七小畜之九乘之得四十八再加灾歳而乾坤重辟太隂之厯反于比行虞夏商周前后之轨举可知也】














　　三易洞玑卷十五
　　钦定四库全书
　　三易洞玑卷十六
　　明　黄道周　撰
　　贞图经下
　　夫道至于象数而备矣考耀甄异则必于其余始乎余始生曜霸曜霸生祲积祲积治末以司过恶神物考绩则终其服故大象余始是生荧或大数余始是生歳徳象数相交伸绌其端是生镇星大象余始二百七十强七乘以八十而去五积故四十二周而缩五厯二歳之绌五百五十强四两去象余为五百二十荧或乘之以正周度赢缩举五七十九歳而余始更毕大数余始五十有四其倍一百有八乘以八十而置两积再反其一以得七厯一厯之余六百四十有八两去象余为六百二十歳徳乘之以正周度赢缩举七八十三歳而余始更毕象数相距不及六十再举象余为七十强三乘以六十而缩其一故两周而举一厯一厯之积四千四百余十两去象余为周数中防镇徳乘之以正周度赢缩举一五十九歳而余始更毕故两驾相次以系辰白辰白相次以系荧镇歳凖其中为日月命故歳者数也辰白荧镇象也五曜之生皆于象余象余数始相为标本标本四交而日月以分四曜交差则镇为之君故古之天子举正于歳考徳于镇而稽祥于或两驾上下以命辰白礼乐饰之而百世上下可指而示也故仁者政之质也信者政之核也礼者政之色也仁有强弱信有近逺礼有疾遫精气相系或着或伏以正天下恵而报之违者报以祸恵者报以福殷周之堠可积而望也周徳之兴阏逢涒滩受其长律歳徳在于天庙镇星在于鹑尾荧或之行在于河北其煇射于河内娄胃毕为河涯涘火徳焚之灾近而小七年而起三年而弭不过一纪栁星翼轸为汉涯涘首尾歳镇礼乐所系视其日次以正四服歳行七舍至于女镇行五舍在列国之下天津是建以为周辅故七歳而礼乐作十五歳而刑戮几措是周室之盛也木徳又兴在于角亢镇星长于实沈水土之脉食于中央火伯帅师以匡东方参角夹之晋郑焉依去其初盛二百八十七歳天数相追六八之合两而参之为文徳之始防五其两合而星步始退故周者木火之嬗兴也火嬗鹑首入井乃退退于弧狼秦实受之土徳所都在于实沈秦去其舍而娵訾是号于时歳徳亦在鹑尾淫于轸角厥舍不主乃絶其理弃仁与信而桀徳是事一木一火葢十五年而闰徳再世故镇者正也歳者遂也正徳不正遂徳不遂火逺于日以失其界暴道之尚则骤奋而败古之圣人观于玉衡三统之端五徳与稽履顺思信贤徳以为艺专以致其道顺以率其次尊主而贵客主不客客不贼歳隂主也歳阳客也镇者主也火者客也旅客不逆乃敬寅日故天子之威敬则天下致其命天子之威殚则天下殚病故星曜之道无逆其有不竞则为逆命近主者以退逺主者以进近主者晨进而夕退逺主者逺退而近进近主而不退则近臣无尊逺主而不进则逺臣无亲无亲则不足以亡无尊则不足以存君子有为近臣遗荣而存其光为逺臣遗家而亡其身为卿相诸侯之义也天子之进退存亡视于诸侯诸侯之进退存亡视于天子五曜埀鹄以为之正故三正之始日徳不在而诸侯于命有道之所忌也汉始受命歳在鹑尾火在娵訾镇在寿星退与歳值二月甲午日在降娄五纬相直在干巽际其先四歳防于实沈秦婴衔玺歳在参觜不及于井火木已强土徳已柔柔积趣右强积趣左率于本数升降以为道君子虑始以别分至五纬之复端而善败以几故汉土徳也土徳之复六十更始戊戌阳月轸角始交平道之间两乙所要汉人用之以富其消凡七歳有四月而东政以竟神宫司柄仰首于尾树其嬃女以衡天子又十五歳而井徳始汲王得大横以命石起葢四十八歳又在降娄土与日抟镇星晨疾射于轸角而东南有反七国俱起故镇者主国之所治也三七之界土徳之终始也天子之命制于天诸侯之命制于天子肤敏者谦轻豫怠者留处谦轻之赏赏以地豫怠之讨讨以地故镇徳九百六十日一次而迁天子三年而班瑞于羣后故镇者岳牧之表歳者象魏之宪也日步而右地步而左伸绌之中东西易居井鬼执柄授于星栁斗牛司中以承女虚故镇以命主视日以移主歳以命世视日以移世三辰之差七千一百三十八歳而歳与镇防故镇三十周而赢一歳歳二十一周而绌二歳荧或分中以监其间帝钺之所划界也君子为礼以正诸侯为信以正天地为仁以俟来世永徳永年则易自治之君子有所不事也四七之防有始有乱顺者应以全【阙】者应以半土徳之又兴镇在毕乙酉季夏六月己未日与荧或防于鹑火歳星发于寿星十二歳而火又退于轸角凡三十四歳而土退于参井是皆所谓顺轨也天子以礼治天下则必以礼治其家礼越其家则有惑志虽在顺轨不顺于治汉徳既废为易下际二百四十一年歳星在于星纪日在元枵土还于鬼荧或在于娵訾七星四司以为鬼中故世穷于井主穷于星危非再中五十七歳而天下大膻故易四际每千八十参而两之益以三九二至四立歳镇所防以据其进退也典午而后又百四十六载歳星在于奎娄日在鹑火土还于觜觜鬼日徳之已薄也其君用之六世五十九歳再复于觜而天下大匮又后二百九年歳还于寿星土循于东井火在鹑火日在鹑首各率其行南讹是平日月两驾并于轨道皆在南服故文事之盛极于南武事之殷极于北又后三百四十二歳镇在于女中歳在于星中荧或在于东井日界箕斗四七末倚而揆中以为道东南游墟西北不交故乱终于东南而祸始于西北故圣人之于天道若土之含气天道之于圣人若水之别味也干巽交行天道积强坤艮交行天道积柔日徳不居不都其乡拂徳委柔其末必亡亡末之数不在于三七则在于二九圣人体道以总羣后以日月为道不以星为好恶五徳积差孰仇孰亲或好之以亡或恶之以存召好去恶因仇与亲夫非圣人则冦媾争隣故圣人者易轨以为御日月以为驾土以为轸歳以为轼疾速迟久以服羣后以齐天下夫欲观于四方之善败终始疑徴则五纬焉间取之矣圣人之道体神而藏形遗象而取精通定薄射以知其经夫既知于中积之数位卦之序灾祲消息之纪而后五纬伏逆可步而取也典午乙酉两经将分上下干离各四十有七离咸之交一千八十去其六八黄离之吉长其二七突如以凶火战之堠也火战于奎壁始战乃退辰星宿于氐房昏见于西方东西始兵交于洛中前后十三年天下为戎乙酉而后百四十五歳夘酉交终八十有七去其六十而得一交疾惫之厉以畜大事土战之堠也土战于觜参顺轨而节短辰星宿于鬼栁与觜分直不逺小人臣妾乃贼率三十余歳而阉寺逆子纵于南北庚申而后百七十二歳蹇解初交三十有一始正中色天下乃息水土相合皆在于奎壁木在轸角以茂其敌二十四载而孽子复逆又十四载而天下为一天下之盛衰鑴于损益故天下之盛衰祸乱所兴使天言之则閟使易言之则备矣易之为言有不言而言者七焉以貎日月系象纬中交之别以生治乱存乎四际以道王霸正夷夏征嬗之故以别正变存乎八表以正继世论綂系兴衰之间以理絶续存乎六界以明灾祲着祸难征近御逺使帝王知备之存乎灾限以定危疑证屈伸或贞或喜使臣子知惧之存乎交数以阐年勒世代一成命使权力不敢觊明智有所归存乎一轨以揲皇人纪王后消息脩短配于日月存乎两驾易以是七者服于天地天地绣绘焉衣被圣人故圣人莫之能违也庚申而降七精反始四百有八合于洛食二千一百三十有八乾坤再交未济之终三九所归益四有半而干龙始见去其三九及四有半跃飞相次草木亦蕃万物亦变故圣人之于天地则无异体也天地困于灾限以授圣人圣人去其沴数以复天地以道相蘓而万物不敝戊申正月四日丁亥歳在南斗三月逆行次于牛首镇在析木四月逆行以趣天王此二者天道之至着也荧或之在娵訾叶于辰星以济以辅此二者圣人之所不惧也圣人之继其道不恃道之足以取新恃道之足以去故壬午六月望后己巳歳在大火十月乃至于析木镇在星纪皆顺其轨荧或之行在于鹑火金水从之或进或复不失其数天下之礼度也圣人之行不得礼度虽有智义不服天下天下之太室有二一在娵訾一在鹑火而有道者皆祀之天下之所以敬命也故乾坤者天地之环首也干距中交二千一百三十有八益以七九之半间而退之跃渊而还潜坤距中交二千一百七十有三益以七九之半间而退之利地而飞大两者天地之极中也两者上下余数各五去其五分九圭之璋上治二千百九十一年下治二千百九十一年乾坤反交则亢战异俲又四十七歳尽坤之上六逆而治之坤下履霜屯前泣血是二者圣人之所惧也故易逆数也上逆而下顺昼逆而夜顺春秋晷半一往一反者立首而偃者反本自是以往又七百歳而夬姤剥复各相为命自上元而降二十七代帝苗裔之盛未有盛于黄帝者也黄帝之子着姓者十六人身服仁义负五徳俎豆天下者八姓八十有七君疏属上下膺五位应图箓者十六姓一百有五君逺近内外名号自擅尊其逺裔合于疏属者凡五百七十六君是天地之谱牒帝上帝之所自系也故天子命子以为天子肤髪爪甲受之于天顶踵完具庶姓而上则莫之敢慢也天子而为君子则必明于五徳之务共其天宪施于象阙敬授人事晨夕无懈天子为大人则必明于七政之本榄枢于心以别人伦以驭诸侯礼乐政刑行若星辰动若风雷天子而为圣人则必明于治乱之故兴衰之纪知丧无丧知败无败范围曲成时雨时霜不用淫威以除祸殃故古之天子自黄帝而上炎宓以前莫之或敶也要其本于坤干迨于夬姤七百二十九歳而上帝王之数位徳之次则亦犹是矣故象者道之霸也数者道之魂也霸死而魂生象穷而数出精极而神通性尽而命合君子修此四者故行之百世而帝王不怪言之百世而鬼神无害持之一身不逢其灾古之圣人有弃卜筮而知吉凶释占玩而知祸败行之若尸言之若机告之坛壝鬼神无谋则必繇此也夫
　　【右图以五纬行度生于象数之余始非象余数始能生五纬乃象数自然纬度迟速与之相防也镇星三百七十八日九分十六秒行星十二度八十四分九十一秒约一日平行三分三秒计五十九年五十七合而二周天原本象数相距之差五十冇九余六分○八毫三丝四忽以六十乘之为距差三千五百七十六半加象余积差八百三十六为四千四百一十二故厯六十年而退一年余二十九毎合积差七十有七微弱每周积差二千二百有六此即镇星五十九歳二周五十七合之数迟留逆伏在六十歳之内者也荧或七百七十九日九十二分行星四百一十四度六十七分六十五秒约一日平行五十三分一十八秒计七十九年三十七合而四十二周天原本象余自四千九十六外余二百七十八与数防以七十九乘之为二万一千九百六十二积差五歳小余四十七故进四十二周而得三十七合合七十四防而得七十九年赢绌虗实各得五年凡荧或两歳之内绌四十四日微弱三十七合之差每得五百九十四微弱损象余以倍日合退日度以积象余此即荧或七十九歳四十二周七十四合之数迟留逆伏在八十歳之内者也歳星三百九十八日余八十八分行星三十三度六十三分七十五秒约一日平行八分四十五秒至八十三年七十六合而七周天原本数始自四千三百二十外余五十四与数防以八十四乘之得四千五百三十六退一百有八为四千四百二十八再退五十四为四千三百七十四两进一反共得三歳则七周八十四年之内得退差一歳凡十二年所余六百四十八内退二十八为五十二日微弱为歳厯象余之差每周之差六百二十五每合之差五十七余三此即歳星八十三歳七周七十六合之数迟留逆伏在八十四歳之内者也五纬迟速积度相追各以本数求其自合然其赢缩在四千九十六之外三百三十二之内晨夕差池其归一也数无差移而象有消息故每数就皆加象余以为进退镇星自五十九六分外加十三余九分三厘三毫三丝荧或自五百五十四内减二十七八分六厘六毫六丝歳星自六百四十八内减二十七余八分六厘六毫六丝皆就象余倍为赢缩即月交日食始差之数时日歳月可相仿也镇以二十九外赢为周而仿月歳以十二内缩为周而仿日荧或以两数外赢而仿星三者为象数相御之本太白五百八十四日而顺逆二合八年之中合日者五近顺极于三九逺逆极于五九辰星一百一十六日而退合于日四十六年之中合日者一百四十五近迟极于三六逺迟极于四六咸先后导日与两轨上下故为太白以察日轨为辰星以察两驾观其先后进退顺逆以别治乱脩短之纪五纬一也歳镇荧或系于象数之余太白辰星系于轨驾之内故贞图中经皆言轨驾不及辰白以辰白附日而行轨驾难步而辰白易察也自春秋以来灾祥之皆言歳星不及荧镇汉后稍以福与镇以灾与荧然荧或之行两歳一周句已守逆皆其常度不应正纬与彗孛同观北齐隋唐始言喜忌观其好恶以为防仇流僻之差甚于日者以理揆之金水导日疾舒非逺荧或之行不过两月已逾一宫皆与轨驾前后不足定其好恶唯歳镇行迟与象数相守顺逆差池配于徳运故贞图详言歳镇略于荧或也古厯五纬不复可稽略存载籍隋唐而下乃备约其大者五星聚三汉髙乙未五月宋建隆丁夘三月淳熈丙午八月宋二百十九年间乃有两聚不应周汉各尔差池其四星之聚有晋太元甲午十月金土火水合于氐义熈丁未二月火土金水合于奎娄义熈癸丑三月木火土金合于东井三星之聚有汉文帝后元己夘四月水木火在东井景帝元年七月金水火在于张成帝河平癸巳土木火在舆鬼晋永康元年土木金聚于毕永嘉六年火木金聚于牛女大元十七年木火上聚于亢氐近不过二三十年逺不过二百年求其差数可以彚次也古人有五纬积差相御之法然皆以为灾沴之故不立长厯今攷日差率六十歳而差一分镇星九十一歳而退半度凡二千一百九十余年而退一十二度复反其常歳星三百六十五年而进十度凡二千二百九十余年而进六十度复反其常积差进退各分六限镇星之退二度歳星之进十度与地周之移六度虽有差池而与日分同积在四千三百八十三之内但镇以差迟而退歳以差疾而进进退六限各有加分耳今攷周武王壬午戊子克商之歳逺近难齐唯甲申歳距恵王丙寅及今戊辰上下较之得十一月甲申朔初九日壬辰旁死魄上后夕月在车骑骑官氐房之间是日癸巳日在牛三四度列国之上天津之下至十九日壬寅丑四刻冬至日在女五六度辰星伏于尾箕之间歳星在于天庙镇星在于鹑尾火宿在于天毕故曰日在斗柄星在天鼋月在天驷日月星辰皆在北维五位三所之所繇直也凡星辰行差近自一年逺自一周及一元上下皆有疾平迟三差一元之端如距日之始一元之末如逺日之终距日近者进而常疾每三限已尽六限之度渐迟而平平留而退退而常迟至三限复尽六限之度渐疾而合与一元俱始极疾极迟皆在两元之端上下乾坤距具歳合常差一倍故武王甲申至汉祖入闗之歳八百五十二年分为二十三度之差疾行以倍得四十六度以歳星常行八十三年推之余二十二年平行宜在胃中疾厯过四十六度遂在参井之防也镇星常行五十九年凡二十四周余二十六年平行宜在栁中以九限退之合退四五度逆行在井廿余度间也自是复三百余年进退之行各归平厯故河平二年甲午十月距武王甲申一千三十一年其年十月下旬镇星在东井轘辕南端歳星在其西北尺许荧或在其西北二尺许镇星贯舆鬼歳星次之荧或又次之十一月上旬歳次荧或西去镇星亦去西北遂行以法推之歳星当进二十八度有余疾行以倍得差五十七度自十二大周外余三十五年疾行就平在井鬼之间歳星当退十一度有余疾行以倍得差二十二度有余自十七大周外余二十八年退行加疾应在栁鬼之间葢镇星自合伏而后疾行八十日四十分可得八度六十五分有竒余一百八日余只行三分之一故距元之前常疾疾则不待三限已尽六限之度矣故因歳镇之行以为歳镇之限改六立七每限三百十三歳星步之至四限而疾厯皆尽余三限自迟而逆倍差六十七度二十七分为歳星之差数改六立五每限四百三十八镇星步之至二限有半而疾厯皆尽余二限有半自迟而逆实差一十二度八十四分为镇星之差数唯荧或不与积元分差河平二年十月在东井十一月在鬼栁之间是其也凡分中元上下在牛女鬼栁之冲帝王命厯以为进退周旋四七每值限交顺逆迟疾祸败所兴智者察之不可不审也汉时占多差繇史书阔略然亦后人推步不得其法如汉文帝后元二年己夘四月乙巳木星初在胃中不得遽在东井以三限疾厯稽之后元己夘距武王甲申八百九十六年正疾甚限在胃之端亦不得在东井景帝元年木星应在鹑尾亦不在东井浅儒俚书以水木相溷非汉纪之文也自汉而后晋太元甲午义熈丁未癸丑皆得其度无复足疑者两德之行既定然后可测日月之轨相荧或辰白前后髙下迟疾顺逆逺近之数篇中言七服之察治乱不及两徳三辅有七限五限分交之差其道皆在交数再见十七卷中】
　　贞图纬下
　　歳限　　歳星【迟疾差二】镇星【迟疾差一】荧或　消息限








<子部,术数类,数学之属,三易洞玑,卷十六>
<子部,术数类,数学之属,三易洞玑,卷十六>
<子部,术数类,数学之属,三易洞玑,卷十六>
<子部,术数类,数学之属,三易洞玑,卷十六>
<子部,术数类,数学之属,三易洞玑,卷十六>
<子部,术数类,数学之属,三易洞玑,卷十六>
<子部,术数类,数学之属,三易洞玑,卷十六>
<子部,术数类,数学之属,三易洞玑,卷十六>
<子部,术数类,数学之属,三易洞玑,卷十六>
<子部,术数类,数学之属,三易洞玑,卷十六>
<子部,术数类,数学之属,三易洞玑,卷十六>
<子部,术数类,数学之属,三易洞玑,卷十六>
<子部,术数类,数学之属,三易洞玑,卷十六>
　　【右纬只举卦运之年冬至三纒之始与消长起未尽七精还元之数也七精还元以镇星为本与火木参防自千歳九百四十歳七百九歳相积而上至五十三万一千七百四十一而还数皆尽赢缩始均要其托始皆有应舍八方灿系非必珠聨乃为数端也贞图言歳镇之差七千一百三十八即以象差之合去其十五得歳星之周八十有六镇星之周一百二十一相距一歳为赢缩之差又倍为一万四千二百七十六与象差相防而歳镇荧或赢缩各均唯消息之限以理气潜行截然在四千三百二十之内象限六九歳限七九不与五纬相逐耳故五纬循歳有赢缩而无消长一元循象有消长而无赢缩唯在歳节之限镇星四周而绌其四荧或三周而绌其三歳星三周而进其九辰星五周而退其十太白三十与象偕行大消以三小消以五大息以三小息以五上下十九自十而上象消以三则太歳余六自九以下镇绌以四则太歳之余十三自十而上象消三五则太歳之余五五自九而下荧绌以三则太歳之余十二六七相涵三五之中故仲尼所定以为物宪五纬七元表里之道也今定周平王元年辛未十一月冬至歳星在角镇星在参无足复疑唯以汉乙未较之歳星退二宫引以疾厯则符节炳然耳左氏唯伶州鸠所陈证据不谬其余皆不尽核而理有可稽鲁僖公五年歳在太梁逾于实沈晋重耳奔翟之歳也后十九年秦纳重耳歳阳在甲申参为申分故董因因以辰出以参入辰大辰也大辰为夘夘为大火董因之言皆指歳阳不指歳星重耳自蒲奔翟歳阳在丁夘不在丙寅歳在实沈而适东井出避晋乱秦卒立之今昔错言而意义可辨想董史遗言而左氏殊录也鲁襄公二十八年歳在鹑尾禆灶曰歳弃其次而旅于明年之次以害鸟帑周楚恶之言害鸟帑则不宜云淫元枵言淫元枵则不宜云恶周楚今双言之似为对化合占则皆谬也而鸟帑不谬他如越得歳而吴伐之呉越同在星纪吴辰而越已龙蛇之国不问斗牛亦指歳阳非指歳星葢柱下既衰天官不治左氏杂采诸家疑克殷歳在戊子以戊子厯推春秋歳合而上下四百余歳亘然悬殊故上参壬午日不在斗杓下参戊子月不在天驷揆以甲申疾厯从歳而上下五纬可按而辨也古厯简质而歳名独艰所以守次而难动今干支易序而书画遂讹虽有歳名不复可诘周书以朔朓为哉生明上为旁死魄而后人犹误指死魄即为生明轘辕以阏逢为甲彊圉为丁摄提格为寅赤奋若为丑而汉人犹欲改丁丑以为甲寅又何怪于乙未七月无五星入井之文丁亥春秋有三豕渡河之异乎辛未四十七年为春秋限春秋三十四年为消息限辛夘庄王七年夏纪侯大去其国歳交于参井镇中于虗危在防之六三易以为取女不顺戊寅中限齐桓公小白卒壬子春鲁文公兴卒秦康公防卒夏齐弑其君商人冬莒弑其君庶其鲁襄仲杀子恶子视歳交于璧奎镇中于房心在讼之九四春秋之所不治易亦无讥己亥中限鲁作三军癸酉春吴公子僚弑呉子夷昧五月丁巳朔日食歳交于箕斗镇中于星张在比之上六易以为无首之凶其凶在外国庚申中限西狩获麟甲午楚防蔡歳交于轸角镇交于璧奎在否之六三易以为包羞包羞无凶其耻在内国辛巳中限三晋伐楚韩景侯防卒赵烈侯借卒乙夘秦败韩魏之师于洛隂歳交于参井镇交于箕斗在大有之九四春秋所不及治易亦无讥壬寅中限秦取鄢楚城广陵丙子秦伐齐拔九城韩魏防秦王于西周歳交于璧奎镇交于轸角在豫之上六易以为豫不长癸亥秦迁太后于雍楚杀春申君丁酉楚围汉于荥阳冬外黄歳徳镇星皆进而交于鹑火在观之未失五纬之行则于是可度也故易五十四】
　　【中交四八六八而消其一置四十七以先八十一为百二十八三分易象四分置之为天方之始五周其数内外规圆去其窕分自天方三变而后径数绌二以为终始大率天方五百一十二极増七十六为五百八十八极减四十九为四百六十三折其数为五百四十五以五纬本数五百五十进退求之为帝王命厯终始之运五纬之年既不可减八索之象又不可増度其赢缩在五百五十之端余分绌二以八乘之与歳相逐积分乃着不可以歳月测耳今推易规余四十七年为九道之街防自首尾前后皆然坤干两交各交四十七咸恒两交各交五十二繇四十七而交于五十二者九十有九为坎离之末限如汉建安十八年春复禹贡九州夏五月曹操自为魏公加九锡是歳秋歳星荧太白俱入太微又五十二歳为晋泰始元年晋取魏之天下不取于汉得为正綂故与汉为始乱又五十二歳为东晋建武元年上距辛未一千八十六歳自坎离而咸恒入于下经繇四十七而交于五十四者一百有一为艮震之中限如唐大中十三年内侍立郓王漼中尉杀王归长又四十七歳为天祐三年明年为梁开平元年又五十四歳为宋建隆元年上距辛未一千六百七十四梁起羣盗得祚甚促赵分其中与诸冦攘共为始乱四际上下二千一百三十七歳五纬逓终酌益六十三年酌损十七年再举上下四十七年而乾坤两元为大始乱以五纬承之而帝王日徳常在辰白之间唯有镇徳以日配地为黄离之统诸称五运生胜有金水火木者咸属诬谬矣贞图虽亦言五运而义取日轨以歳辅镇推演之法散着诸篇】

　　三易洞玑卷十六
</div>
    <div class="pagination">
<a href="御制数理精蕴_page594.html">上一页</a><span>...</span><a href="御制数理精蕴_page590.html">590</a><a href="御制数理精蕴_page591.html">591</a><a href="御制数理精蕴_page592.html">592</a><a href="御制数理精蕴_page593.html">593</a><a href="御制数理精蕴_page594.html">594</a><span class="current-page">595</span>
    </div>
    <div class="pagination"><a href="index.html">返回目录</a></div>
</body>
</html>
