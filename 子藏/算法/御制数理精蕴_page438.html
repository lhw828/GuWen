<!DOCTYPE html>
<html>
<head>
    <meta charset="UTF-8">
    <title>御制数理精蕴 - 第 438 页/共 595 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制数理精蕴 - 第 438 页/共 595 页</h1>
    <div class="content">　　上体均布一卦互变八卦者变也下体类聚一卦互通八卦者通也干兊离震巽坎艮坤者名也名所以表其徳一二三四五六七八者数也数所以定其位位者体也故有位斯有卦徳者用也故有卦斯有爻卦者体也爻者用也
　　先天图反观之则干一巽二离三艮四兊五坎六震七坤八乾坤坎离四卦不变余四卦则震艮巽兊互相易矣天之一三不变二四变地之六八不变五七变天变其偶不变其竒者天变其体不变其用也地变其竒不变其偶者地变其用不变其体也天竒地偶要之皆本数不变也
　　象者天也天统乎体数者地也地分乎用平均者所以成体故象图隂阳之爻等偏胜者所以起用故数图竒偶之数偏八卦之象反覆视之有六而十六位之数实不同者有九是故天体八而用六地体十六而用九也数之交者成九爻之三隂三阳者亦成九爻藏数显天地之义也爻藏者阳包隂昼包夜天数一也数显者分隂阳分昼夜地数二也太元一昼一夜各当一赞者地数也











　　圆者天之仪也外圆中虚有数而未有天当为太极之性方者地之仪也外方中密有数而未有地当为大物之质两仪巳生性质巳判故有数有数则有位矣四象未交体用未具故无爻无爻则无卦矣易曰观变于隂阳而立卦发挥于刚柔而生爻隂阳者用也卦者体也以隂阳立卦者用以成体也刚柔者体也爻者用也以刚柔生爻者体以起用也是故隂阳合徳而刚柔有体隂阳之用虽借刚柔以行刚柔之体本由隂阳而出也夫爻六画而有卦卦者象之巳定蓍三揲而有爻爻者数之始交当其天未交地圆则无方地未交天方则无圆体用俱无卦爻何有及其天地交方圆合气以运形形以载气性质相依动静相飬体用斯全爻卦乃见是故数图无卦爻者以其分两象图有卦爻者以其合一也天下之理合则用成而体立离则体败而用亡曾子曰夫子之道忠恕而已孔子则一以贯之也夫用密体虚天空地寂之时在圣人则无思无为神妙致一之际也当其寂然不动一物不留虽有宿火无异死灰虽有潜根何殊槁木及其感而遂通万物皆备地居天中羣用毕随爻来位上众体咸见昔有数之名今为象之实矣故曰举而措之天下之民谓之事业
　　天之左四卦共得二百二十四应一百十二阳一百十二隂之数地之右四卦共得三百五十二应隂阳刚柔之体数天卦于老阳数上盈八如干之防于七月之日自然盈六也地卦于一朞数上亏八如坤之防于五月之日自然亏六也八者体数也六者用数也八地也六天也卦数属地蓍防属天也
　　一三五七阳数也共一十六则四四也二四六八隂数也共二十则五四也方圆二图各得阳数二百五十六合之而五百一十二各得隂数三百二十合之而六百四十六百四十者六十四卦用六爻四位十析之足数得一百二十八之五五方中实所以载物也五百一十二者坎离用四位而偶之之数得一百二十八之四四象中虚所以生物也载物者隂也生物者阳也方圆二图衍数自干得四十四以八而进至坤得一百每图五百七十六者三十六之十六得一百四十四之四天有四体地有四体也若计虚包之变数【如一一止为一而八八为六十四之类】自干得三十六以三十六而进至坤得二百八十八每图一千二百九十六者三十六之三十六得一百四十四之九天用九变地用九变也四体者天地之地九变者天地之天也是故地以四体载天五冲气而生物也总六十四位之中有虚包数者四十九位则有变者也无虚包数者十五位则无变者也故卦有八八而蓍用七七也四十九位之中二二之一位正得地四本数无盈者为四十八位之本故蓍挂一而用六八也无变之十五位为三元冲气之本通交数一位得一一则位为十六者当坎离生物之位数为八十八者当震巽生物之数也余四十九位得四百九十则七七而十析之者也十五位本应得百五十而止得八十六者虚六十四以为卦本也五百七十六者坤六爻明暗之防也余七百二十则干六爻明暗之防也无虚包之位通交数本得八十八而止成七十二者其十六数为十六位之体也【四百九十之数除二二一位为地之本存而不用余四百八十六则八十一之六故地以九九制防也四十九位通虚包数得一千二百二十五则四十九之二十五也本数四百九十则四十九之十余则四十九之十五也】
　　干四十四【虚包数三十六】　兊五十二【七十二】
　　离六十【一百八】　震六十八【百四十四】
　　巽七十六【百八十】　坎八十四【二百十六】
　　艮九十二【二百五十二】　坤一百【二百八十八】
　　衍数每两卦得一百四十四八卦五百七十六天地各八卦合一千一百五十二以十析之则万有一千五百二十当万物之数也虚包数每两卦共三百二十四天地各八卦总二千五百九十二天数四之而一百去地从天以百析之则十二万九千六百者一元之年也真数三变之为一十百天一而用三变地二而用二变也
　　左属天故干兊离震为隂阳右属地故巽坎艮坤为柔刚若错综用之则天亦有柔刚地亦有隂阳所以干兊离震为阳刚隂柔坤艮坎巽为隂柔阳刚也太阳少阳太刚少刚数各四十共百六十而坎巽之数当之太隂少隂太柔少柔数各四十八共一百九十二而坤艮之数当之巽坎艮坤地之四卦也三百五十二者物数也物数在地故也
　　卦数左右皆自上而下其变数以少而长为进以多而消为退盖阳为一而隂分之分极则复消而归于一也卦自干之二数一一得一变衍之至泰之九数八一得八变自否之九数一八得八变衍之至坤之十六数八八复得一变可见分翕之理矣数图有首有尾不若爻图循环无端方圆一二或还或否之理也
　　爻图以左右数左四卦一百十二阳八十隂隂为二画则一百六十隂阳总二百七十有二右四卦八十阳一百十二隂隂为二画则二百二十四隂阳总三百有四以上下数干兊巽坎上四卦与左同离震艮坤下四卦与右同以竒偶数一三五七干离巽艮四竒卦与左同二四六八兊震坎坤四偶卦与右同数图以左右数左四卦九十六竒一百二十八偶总二百二十四右四卦一百六十竒一百九十二偶总三百五十二以上下数上四卦一百十二竒一百四十四偶总二百五十六下四卦一百四十四竒一百七十六偶总三百二十惟以竒偶数一三五七四卦一百九十二竒八十偶总二百七十二二四六八四卦六十四竒二百四十偶总三百有四与天之隂阳数正合尝试论之六十四卦者易之全体也以六因之则三百八十四者爻数也天三地三故隂阳之爻各一百九十二阳为一隂为二故阳爻一百九十二画得六十四之三隂爻三百八十四画得六十四之六阳能兼隂隂不能兼阳故干用九坤用六也以九因之则五百七十六者卦数也天主四象中犹虚也体虚则用行故竒数二百五十六则六十四之四也地主五行中已实也用实则体立故偶数三百二十则六十四之五也爻数天也而用六者天之用在地主天而言故藏九扵六也卦数地也而用九者地之承在天主地而言故显六扵九也爻卦二数天地本数也若以左右上下竒偶分之各有随时之用左右者隂阳之方賔主之交也上下者隂阳之位君臣之辨也竒偶者隂阳之象夫妇之合也賔主之交造事之初春秋也君臣之辨成功之后冬夏也若夫夫妇之合家道之日用分严则若君臣势均则若賔主刚柔相推以行乎春秋冬夏之间昼夜也且天一而地四一必有二故在爻数者有竒画有偶画其数成三四必有八故在卦数者有一二有三四有五六有七八其数成三十六爻数祖扵三者三其一也天数一故也一而用三三才用之本也卦数祖扵三十六者三其十二也地数十二故也一之用三每一乂各用其十二三才用之用也虽天地四体各用其三然天实以地为用故自天言之贯三为一爻数左右上下竒偶皆同自地言之裂一为三卦数左右上下竒偶不同也二百二十四者三十二之七也三百五十二者三十二之十一也【二数不可以六十四而分】七者天四地三天生物之盈数十一者天五地六天地生物之中数坎离之用在生物也此卦数在左右之位者然也二百五十六者六十四之四也三百二十者六十四之五也正与竒偶小位之数合四者天之四象五则地之五行也此卦数在上下之位者然也地之三数上下之数与竒偶元数合者本数也二百七十二者十六之十七也三百四者十六之十九也【二数不可以三十二而分】十六则地体之全数十七与十九皆归竒象闰之数十七者八九之合四象之终十九者九十之合天地之终终则为万物也此卦数在竒偶之位者然也以上下分者天之用也乾坤主之以左右分者地之用也坎离主之以竒偶分者人物之用也震巽艮兊主之是故上下之数以六十四而分者一天也左右之数以三十二而分者二地也竒偶之数以十六而分者天地人物本隂阳刚柔而为四也虽然天数合一地数分三三数之中人物之数独与天同何也太极元气含三为一天总太极一也地统元气二也人当真三代天之一以行乎两间故五百一十二卦挂一之蓍三千七十有二即人物之数也是一也在二为三在四为五在六为七在八为九皆中虚致用之处也是故人物与天同数者太极中虚之用也天包乎地隂分乎阳地之三数皆天之用太极无体数乃下托乎物穷扵上者反扵下君以民为体也夫左右上下分二象两竒偶之数隔一间行象两者分隂分阳天地大数也间行者迭用柔刚人物交数也是故日分二五辰分二六变为六十则甲子甲午各主三十两两相比而用也经世动植之数阳刚皆十者一三五七之位也隂柔皆十二者二四六八之位也以阳刚之数为日月星辰之变则左之四位也以隂柔之数为水火土石之化则右之四位也以心脾骨髓配干兊巽坎皆为阳刚则上之四位也以胆肾肉血配离震艮坤皆为隂柔则下之四位也凡以人物虽附扵地实本乎天自天言之三数混而为一所以错综互用者因其自然之理非先生之臆説也











　　钦定四库全书
　　易通变卷二　　　　　　宋　张行成　撰






　　河图之数自一逆行厯七至九阳气之变斯极乃反生为一所以图自剥至姤下变为复生三十二阳也三十二阳者地之一刚也既生之后自一顺行厯三至九斯则由复迄干形变之象也自二逆行厯四至八隂气之变斯极乃反生为二所以图自夬至复上变为姤生三十二隂也三十二隂者地之一柔也既生之后自二顺行厯六至八斯则由姤迄坤形变之象也列御防曰易者一也一变为七七变为九九者气之究也九复变而为一一者形变之始也御冦之言即是河图之义特举一隅而已先天由河图而出也信矣
　　系辞曰河出图洛出书圣人则之此言伏羲作易之原先天图者易之象也卦位图者易之数也皆凖图书而作河图无十散为九位者天之气数气则流布也洛书有十合为五类者地之形数形则凝聚也一则同两则异在天者同故平均而中和在地者异故偏系而有过不及爻象卦数皆以上卦为天下卦为地卦数上卦八数均布自一至八每位三十六下卦八数类聚自干得一八至坤之六十四爻数上卦每位皆十二隂十二阳下卦隂阳各至二十四凢以气则流布始若异而终同形则凝聚始若同而终异圣人则之以示人故其象其数如此也











　　先天图右行者逆生气之序也故时可逆推左行者顺布气之序也故物必顺成太极肇判隂阳皆五变得冲和之气而后生形之一故六者地之中形之一也长男孕于隂中五变而生三十二阳是为一刚则复之一也长女分于阳中五变而生三十二隂是为一柔则姤之一也隂阳者乾坤也五在乎上当天之冲气也刚柔者复姤也一在乎下当地之大形也柔刚各三十二是为六十四卦之基本六十四卦者万物也故乾坤为大父母者隂阳交而生八物也复姤为小父母者刚柔交而生万物也是故乾坤五变既生大物万类已正其性命二气复司其变化地数右行天之太极随而右行者男下女也咸感之义也于是而变时天数左行地之元气随而左行者妇从夫也恒乆之道也【案恒原本皆作常亦系宋人避真宗讳今改正后皆仿此】于是而应物所以冬至之后日自剥右行至干受之以夬天亦自頥左旋至姤受之以大过去一视之姤即干也夏至之后日自夬右行至坤受之以剥天亦自大过左行至复受之以頥去一视之复即坤也所以五变即交其一不动者地之元形物之根种未尝壊絶常存以待用故能生生而不穷也凢卦自下生者主形而言由地而出此卦自上变者主气而言由天而来先天与后天不同也故曰卦自外来者皆未生之卦也自内起者皆已生之卦也六变者未有一之卦天生地也五变者已有一之卦地承天也是故华开五叶而结子者天之气数以五而生一体也鸟以六翮而能飞者地之形数以六而致一用也人四肢与首而五者本之天也禽兽与尾而六者归之地也














　　此左行之五变者是右行五变反生之后第六一变之数尔盖效法之谓坤天之隂阳各五变既生地之二是【按是字明费宏本作矣】地于是效而法之一刚一柔亦各用其五变以承乎天天地相易而相应斗日相违而相迎四时行焉百物生焉此君臣父子夫妇之义也何以言之六变者未有一之初至五变则反生象隂阳之生因用成体造物之初先天之易易之体也五变者已有一之后存一变而相交象天日之行从体起用生物之后后天之易易之用也六变者先逆后顺隂阳同乎一气皆逆生而顺布也五变者一顺一逆隂阳分乎二气虽异处而同用也【六变者未有一乾坤主之故乾坤为大父母五变者已有一复姤主之故复姤为小父母】













　　隂至巽而伏亦自巽而生阳至震而伏亦自震而生以方图观之隂阳二气交于震巽实坎离防于中州心肾交于黄庭之象
　　此右行之四十八卦者地数也时数也一阳生乎坤中四而成体自豫而用有雷出地上之象者阳之始见也至遯十二卦四变之数足师则五变之初也又十二至巽隂巽伏于下则立夏之后也故夏至之后天地间无非一阳隂来消之而已一隂生于干中四而成体自小畜而用有风行天上之象者隂之始见也至临十二卦四变之数足【体成则用利矣】同人则五变之初也又十二至震阳反动于下【天之冇数起干而止震余入于无若论隂数则当止于巽】则立冬之后也故立冬之后天地间无非一隂阳来消之而已是故自恒至姤为立夏之后隂消而不用之数自干至大壮为夏至之后隂生而未用之数【共十二隂】自益至复为立冬之后阳消而不用之数自坤至观为冬至之后阳生而未用之数【共十二阳】消而不用者隂阳各四卦无数之八也生而未用者隂阳亦各四卦交数之八也此分隂分阳坎离用半自地二而言也若干全用坤全不用自天一而言则以阳为主故天地间阳来则生阳去则死所以先生谓天自明夷以下地自否以下为交数天自益以下地自豫以下为无数也四十八者地数二十四位而偶之者也五十六者天数二十八位而偶之者也六十四者卦数三十二位而偶之者也四十八卦则二百八十八爻也五十六卦则三百三十六爻也六十四卦则三百八十四爻也惟老阳之数三十六偶其卦当为七十二偶其爻当为四百三十二卦中所无知易为天数不极于九也易者变也九者究也究则穷穷则下变所以阳爻虽用九其位则用六不用九交数虽用九其卦亦用八不用九也是故易之九数为八卦之间中交致用之处下变为物穷于上者反于下也干凿度曰干者天也终而为万物正谓此矣
　　隂老于六者八体之中除二不用由巽至干为消极自夬至大壮而成体小畜而复用此则自不用也【夏至前后】由震至坤为无阳自剥至观阳初成体豫然后随阳而出此则随阳不用也【冬至前后】是故其数至于六也阳老于九者八体而加余分故九九之数八十一者亦八十之外有竒赢也











</div>
    <div class="pagination">
<a href="御制数理精蕴_page437.html">上一页</a><span>...</span><a href="御制数理精蕴_page433.html">433</a><a href="御制数理精蕴_page434.html">434</a><a href="御制数理精蕴_page435.html">435</a><a href="御制数理精蕴_page436.html">436</a><a href="御制数理精蕴_page437.html">437</a><span class="current-page">438</span><a href="御制数理精蕴_page439.html">439</a><a href="御制数理精蕴_page440.html">440</a><a href="御制数理精蕴_page441.html">441</a><a href="御制数理精蕴_page442.html">442</a><a href="御制数理精蕴_page443.html">443</a><span>...</span><a href="御制数理精蕴_page439.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
