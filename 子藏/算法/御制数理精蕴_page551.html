<!DOCTYPE html>
<html>
<head>
    <meta charset="UTF-8">
    <title>御制数理精蕴 - 第 551 页/共 595 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制数理精蕴 - 第 551 页/共 595 页</h1>
    <div class="content">　　余平生喜易内求于已外求于人非一日矣晚得邵康节易学喜不自禁昼夜覃思未尝暂舍方其有所得也或不寐达旦然圣人至理万物取之不竭而康节先生遗书或得于家之草藁或得于外之传闻草藁则必欲删而未及传闻则有讹谬而不实傥不能用心精择则是非杂扰而至理终不出矣于是平心如权衡无今古无物我无知愚无彼此惟道是从而轻重之自希夷先生陈公而下如穆伯长李挺之以至刘长民钩隠图之类兼而思之罔或遗佚亦不敢以私知去取但重别推衍使明白易见或见不能窥测藩篱而难尽者作阙疑説以示方来俟明哲者之思索焉大抵道之不明其説有二愚不肖者固不足以及此贤与智者反从而凿之其于圣人妙意岂不胥失乎哉凡诸好学君子当如是求焉可也同州王湜序

　　钦定四库全书
　　易学　　　　　　　　　　宋　王湜　撰
　　论太极
　　太极无象象非方非圆不可得而形容强名之曰极而已极训中又训穷物理至中而极故阳穷于南之中而隂生焉隂穷于北之中而阳生焉太极则寂然不动而会归于一所谓阳极生隂隂极生阳者皆由是而后出焉故能生两仪也








　　太极判而分两仪天地者两仪之成名也太极无数所可衍者特两仪尔故曰天一地二天三地四天五地六天七地八天九地十自一至十易皆兼而用之故可与天地准画竒一也画偶二也成卦三也四象四徳四时四也天数五地数五五也重卦坤元所用以至一百九十二隂爻六也蓍穷于七七也卦穷于八八也乾元所用以至一百九十二阳爻九也天地相合十也凡此十数阙一不可顾其所用如何尔








　　太极肇判两仪而已两仪既交乃分四象阳性趋上若火者是也隂性趋下若水者是也天既积阳趋上则可何以能下交于地曰阳中有隂隂抱阳而下降隂降而阳亦降矣所以能交于地也地既积隂趋下则可何以能上交于天曰隂中有阳阳负隂以上升阳升而隂亦升矣所以能交于天也古人交坎离以成既济其道盖本诸此夜半气从肾升气负水以上升此肾所以能交于心日中液从心降液含气而下降此心所以能交于肾大而天地小而一身其理一也尚恐未明庄子曰至阳赫赫至隂肃肃肃肃出乎天赫赫发乎地两者交通成和而物生焉肃肃隂也而出乎天阳中有隂故也赫赫阳也而发乎地隂中有阳故也推此则天阳物而有隂地隂物而有阳必交而后可见岂不信哉
　　论八卦
　　一阳父　　　　　　一隂母
　　干下交坤而生三男坤上交干而生三女先儒论之详矣此不复述但取天地皆以一而变四者而申其说夫一隂一阳之谓道天以一而变四以其一父三男同本乎一阳地以一而变四以其一母三女同本乎一隂四者之中其用者三不用者一以为乾坤无为定位于上下以应体数而已至六子则用事而主乎变化故兼一而为四则为体去一而为三则为用也体数必方方则止所以立体用数必圆圆则行所以用故四为体数重四而为八亦体也三为用数重三而为六亦用也夫易之为书也不可为典要亦不可执乾坤以为体执六子以为用姑因所数以明体用之理而已旁推曲取无物不然今再立法如后












　　上一图内圆外方凡物之理圆者径一而围三方者径一而围四剖方以为圆必损其四而三之变圆以为方益其三而四之其理可必也中一图取圆圆之物六里一明用数之必六也下一图取方方之物八里一明体数之必八也其体用互相变易而去取其数与上方圆一体者亦无以异明乎此则以六卦而变八卦以三十六卦变六十四卦六者六之得三十六八者八之得六十四皆可得而推之矣
　　六卦变八卦干
　　坤　　　　坎离　　　　艮震　　　兊巽
　　三　　十　　　　　　　　六　卦
　　变六十四卦图干坤蒙屯
　　讼需　　　　　　比师
　　履小　　　　畜否　　　　泰　有
　　大同人　　豫谦　　　　尽　随观
　　临贲　　　　噬嗑　　　　复　
　　剥畜大　　无妄　　　　頥　大过
　　坎　　　　离恒咸
　　壮大　　　　遯夷明
　　晋睽　　　　家人　　　　解　
　　蹇益损　　姤夬　　　　升　
　　萃井　　　　困鼎　　　　革　艮
　　震妹　　　　归渐　　　　旅　
　　丰兊　　　　巽节　　　　涣
　　中孚　　　　小过济未
　　　既济
　　【一　　　二　　　　三　　　　四　　　　左旋干　　　兊　　　　离　　　　震】而东
　　【五　　　六　　　　七　　　　八　　　　右转巽　　　坎　　　　艮　　　　坤】而西




















　　右先天图
　　此伏羲易无文字语言卦名亦后人添之自希夷而下前此则莫知其所自来也
　　六十四卦数【阙】












　　论八卦河图数
　　八卦数一二三四以在阳位故左旋而东五六七八以在隂位故右转而西各起于南而终于北隂与阳适得半焉其成则共为一体此则是取八卦以制数故起于一而极于八河图数谓戴九履一左三右七二与四为肩六与八为足五为心腹从横数之皆十五所谓参伍以变错综其数也列子曰九变者究也九复变而为一自此以往巧厯不能计皆不出于九而已故起于一而极于九然则河出圗洛出书圣人则之何也曰有数可推圣人于是则之以画卦非必拘其数而不变也然则天地数增九以为十卦数减九以为八岂圣人之私智哉皆自然之理而已



</div>
    <div class="pagination">
<a href="御制数理精蕴_page550.html">上一页</a><span>...</span><a href="御制数理精蕴_page546.html">546</a><a href="御制数理精蕴_page547.html">547</a><a href="御制数理精蕴_page548.html">548</a><a href="御制数理精蕴_page549.html">549</a><a href="御制数理精蕴_page550.html">550</a><span class="current-page">551</span><a href="御制数理精蕴_page552.html">552</a><a href="御制数理精蕴_page553.html">553</a><a href="御制数理精蕴_page554.html">554</a><a href="御制数理精蕴_page555.html">555</a><a href="御制数理精蕴_page556.html">556</a><span>...</span><a href="御制数理精蕴_page552.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
