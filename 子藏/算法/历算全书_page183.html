<!DOCTYPE html>
<html>
<head>
    <meta charset="UTF-8">
    <title>历算全书 - 第 183 页/共 206 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>历算全书 - 第 183 页/共 206 页</h1>
    <div class="content">　　等而皆斜交故边皆髙于面
　　面之中心如己如庚是距体
　　心最近之处故为内容浑圆
　　及十二等面所切之点也
　　边之两端又髙于其折半之处边所辏为尖如甲如戊如乙如心等是距体心最逺之处故为外切浑圆及外切十二等面之尖也　其各边折半之点如寅如卯其距体心在近逺酌中为外切立方之半径其内切之己庚外切之甲戊乙心等頼寅卯距心之线为用然后可知故其用最要
　　横剖所成之面【十二等面从腰横剖其根亦同】
　　问各边既髙于面而又斜交
　　何以能横切成平面乎曰从
　　右图观之甲戊尖最髙则其
　　所对之乙心等边似平矣而
　　乙心等尖亦髙则其所对之甲戊等边又平一髙一平彼此相制而成相等之距故寅卯等折半之处其距体心皆等联之为线即成相等之线而皆平行也
　　然则何以知其为十等边平面曰准右图上下各五面其腰围亦上下各五面而尖牙相错成十面今各从其半边剖之则必为十边平面无疑也
　　如图奎卯寅十等边平面以中为心
　　中寅中卯皆原体心与其邉
　　折中处相距之半径亦即为
　　外切立方之半径也于前图
　　作外切之奎角卯寅平图则
　　寅卯等即为分圆线乃全圈十分之一当三十六度理分中末线图
　　奎中为全径井中为半径以半
　　径【设五十】为句全径【设一百】为股
　　求其得一百一十一【八○三三】
　　【九八】为井奎　以井为心中为界作圆分如中斗截井奎线于斗则井斗亦半径也　以井斗减井奎其余斗奎即为理分中末线之大分【亦即奎牛】　以奎牛为度作点于倍径之圈周而徧即成十平分圈周之点聮其点为线即成寅卯等十等边故十等边之寅卯等即木圈半径之理分中末大分也　若奎中为半径则井中为半半径亦同
　　奎中全数【半径】设一百　寅卯必六十一【八○三三九八】即半径理分中末之大分【奎牛即奎斗】
　　理分中末线　法以全数一百之幂一万为股幂其半五十之幂二千五百为句幂并得一万二千五百为幂开方求其根得一百一十一【八○三三九八】以半数五十减之得六十一【八○三三九八】为理分中末之大分即三十六度之分圆线也
　　半之为十八度之正三○九○一六九九【八线表作三○九○二】二十等面分体之图
　　甲戊心为二十等面之一面
　　其三边等中为体心
　　甲中戊中心中皆各面之鋭
　　角距体心之线又为体外切
　　浑圆及外切十二等面之半
　　径
　　以甲戊心面为底依甲中戊
　　中心中三线剖至体心中成
　　三角锥体为二十等面体二
　　十之一
　　锥体之底各以其三边半之
　　于寅于辰于卯从此三点作
　　线而体心之中点皆为锥体各立面之斜垂线如辰中即为甲中戊立面之斜垂线寅中为甲中心立面之斜垂线卯中为戊中心立面之斜垂线并同
　　又聮寅卯辰三点为寅卯卯辰辰寅三线成寅卯辰小等边平三角面以此为底依寅中卯中辰中三斜垂线剖至体心之中点成小三角锥体其积为大三角锥四之一其寅卯等边为原边二之一　原设边一百则寅卯五十
　　其己点为三角面之中心【大小并同】　己中即分体之中髙【大小锥体同】是即内容浑圆之半径亦即内容十二等面体各尖距其体中心之半径
　　其辰中卯寅中卯卯中辰皆立三角面皆为横剖成十等边平面之分形故寅卯与寅中之比例若理分中末线之大分与其全数也
　　今求寅中线【即外切立方半径卯中亦同】
　　一率　理分中末之大分　　　　　六十一【八○三三九八】
　　二率　全数　　　　　　　　　　一百
　　三率　寅卯【剖形十等边之一即原边之半】　　　　五十
　　四率　寅中　　　　　　　　　　八十○【九○一七】按寅中线为量体之主线既得此线即可以知余线而此线实生于理分中末线几何原本谓分中末线为用最广盖谓此也
　　次求己中【即内容浑圆及十二等面之半径】
　　甲戊原边设一百半之于寅
　　作寅己垂线至己心【乃平靣心】己寅二十八【八六七五】为句其幂
　　八百三十三【三三三三】　用防法
　　以边幂一万取十二之一得
　　之
　　寅中八十○【九○一七】为其幂
　　六千五百四十五【○八五○】句幂减幂余五千七百一
　　十一【七五一七】开方得股为己中
　　七十五【五七六一】
　　订定寅中线
　　一率　理分中未线大分　六十一【八○三三九八】
　　二率　全数　　　　　　一百
　　三率　寅卯【剖形十等边之一即原边之半】五十
　　四率　寅中【即外切立方之半径】　　八十○【九○一七】
　　订定己中线
　　甲戊边原设一百【半之于寅作寅己线】
　　己寅句二十八【八六七五】　幂八百三十三【三三三三】
　　寅中八十○【九○一七】　幂六千五百四十五【○八五○】己中股幂五千七百一十一【七五一七】　根七十五【五七六一】末求己庚线【两平面心相聮即内容十二等面之边】
　　一率　寅中八十○【九○一七】　为大
　　二率　己中七十五【五七六一】　为大股
　　三率　寅己二十八【八六七五】　为小
　　四率　己星二十六【九六七二】　为小股
　　倍己星得五十三【九三四四】为己庚
　　解曰中寅己大句股形与己寅星小句股形同用寅角则其比例等而为相似之形故也
　　己庚等线相聮成五等边平靣图
　　准前论甲心戊等三角平面
　　合二十面为二十等面体则
　　甲心等边线皆髙于平面而边
　　线之端五相辏即为尖角【如心
　　点】依此推知甲乙丙丁戊点
　　皆必与他线五相辏而成尖角矣
　　其己庚辛壬癸各点为各平面之最中央在体为最平之处故内容之浑圆及内容之十二等面各尖必切此点
　　今依前法求得己庚等点相联为直线则凡五平面相辏为尖必有各中央之点相联为线而皆成五等边平面形矣【此平面形正与心尖相应】　依此推知甲乙丙丁戊各点皆能为尖则其周围相辏之五平面亦必各以其中央之点相联为线而皆成五等边平面形　二十等面体以五边线相辏之尖凡十有二每一尖之周围皆有五平面即皆有中央之点相联而成五等边平面亦十有二如此而内容十二等平面体己成故曰但联己庚二
　　点为线即内容十二等面之边也
　　求甲中线【即外切浑圆及十二等面之半径心中戊中并同】
　　寅甲为原边之半设五十其
　　幂二千五百为句幂
　　寅中为外切立方半径八十
　　○【九○一七】其幂六千五百四十
　　五【○八五○】为股幂并句股幂九千○四十五【○八五○】平方开之得甲中
　　依法求得甲中九十五【一○六五】
　　求体积
　　设边一百其半五十　斜垂线八十六【六○二五】　相乗得面幂四千三百三十○【一二五○】
　　又以己中髙七十五【五七六一】乗面幂得柱积三十二万七千二百五十三【九六○○】
　　三除之得分体积一十○万九千○八十四【六五○○】以二十乗之得全积二百一十八万一千六百九十三十二等面分体之图
　　戊辛庚己壬五等边形即十二等面立体之一面　亦即分体形之底【乃五面立锥形之底】丙为平面心
　　丙丁为平面心至体心之垂线亦即分体形之中髙又为体内切浑圆之半径亦即为内切二十等面之半径丁为全体之中心又为十二分体之上鋭即五等面立锥形之顶
　　戊辛壬庚等皆各面之外周线【即边也】为体之棱亦名之
　　为根
　　自分面之心丙作垂线至边
　　【如癸丙甲丙】分各边为两其分处
　　为癸为甲【即各边折半处】
　　乃自癸至甲聮为癸乙甲线又自此线向丁心平剖之成甲丁癸三角形面各分形俱如此切之成十等边平面形故丁癸丁甲皆分体形自顶鋭至各边之斜垂线在所切之十等边平面形即为自丁心至平面角之线【甲癸等点在各边为折中在切形之平面则对角】
</div>
    <div class="pagination">
<a href="历算全书_page182.html">上一页</a><span>...</span><a href="历算全书_page178.html">178</a><a href="历算全书_page179.html">179</a><a href="历算全书_page180.html">180</a><a href="历算全书_page181.html">181</a><a href="历算全书_page182.html">182</a><span class="current-page">183</span><a href="历算全书_page184.html">184</a><a href="历算全书_page185.html">185</a><a href="历算全书_page186.html">186</a><a href="历算全书_page187.html">187</a><a href="历算全书_page188.html">188</a><span>...</span><a href="历算全书_page184.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
