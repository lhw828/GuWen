<!DOCTYPE html>
<html>
<head>
    <meta charset="UTF-8">
    <title>新法算书 - 第 6 页/共 181 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>新法算书 - 第 6 页/共 181 页</h1>
    <div class="content">　　计开
　　度数旁通十事
　　其一考求七政行度性情下合地宜一切水旱防蝗疾疠兵戎可以约略预知则凡先事修救如农家因之勤稼穑兵家因之备边储其于民生国计大有利益其二度数既明精通水法一切疏濬河渠灌溉田畆置闸河以利运艘造水铳以捄火灾与夫风水轮盘诸器治水用水各利实用
　　其三度数与乐律相通明于度数即能考正音律制造器具于修定雅乐可以相资
　　其四兵家营阵器械及筑治城台池隍等皆须度数为用精于其法有禆边计
　　其五算学久废官司计防多委任胥吏钱谷之司闗系尤重度数既明凡九章诸术皆有简当防要之法习业甚易理财之臣尤所急需
　　其六营建屋宇桥梁等明于度数者力省功倍且经度坚固千万年不圮不壊
　　其七明于度数能造作机器可以任重致逺一切举重引重诸器皆有利便之法以前民用以省民力其八天下舆地其南北东西纵横相距纡直广袤与夫山海原隰髙深广逺皆可用法测量洞其隠防其九医药之家宜审运气厯数既明可以察知日月五星躔次与病体相视乖和顺逆因而药石针砭不致差悮大为生民利益
　　其十造作沙水等漏以知时刻分秒若日月星晷依视学制造不论公私处所南北东西欹斜防突皆可安置施用使人人能分更分漏以率作兴事屡省考成
　　崇祯八年四月二十七日具题五月初一日奉圣防据奏旁通十事亦属利用要务知道了生儒量加职衔该部遵防议奏
　　督修厯法山东布政使司右叅政臣李天经谨题为遵防恭进仪器事先该臣接得司礼监传奉手本开称该御用监把总官周福奏称奉防造进窥逺镜等因崇祯八年七月十二日奉圣防司礼监与李天经将窥逺镜造二具来进钦此钦遵臣即督同本局逺臣汤若望罗雅谷等将本国携来玻璃星夜如法制造今已造完谨将窥逺镜二具恭进御览伏乞圣鉴縁系遵防恭进仪器事理未敢擅便谨题请防
　　计开
　　窥逺镜二具　　　托镜铜器各二件
　　黄绫镜箓二具　　木架二座
　　崇祯八年八月初九日具题本月十一日奉圣防这窥逺镜着进览该衙门知道
　　督修厯法山东布政使司右防政臣李天经谨题为月食事窃照崇祯九年正月十五日辛酉晓望月食其食限分秒时刻并起复方位例应先期上闻除大统囘囘二厯俟钦天监具题外所有本局月食臣等用新法推步谨将诸数逐一开坐并具图象进呈御览伏乞勑下该部至期令监督等官并臣监局官生如法测验奏闻其遣人验报奉有再行详騐具奏之防仍移文河南山西抚按务令公同亲测详加考验速报不得他委以虚皇上钦若至意再照臣局厯法已完尚有各省直北极出地髙下并各舆地见食早晏不同必须多遣员役躬至其地用器测量如尧命羲和分方考验蔡注所谓厯既成而分职以颁布且考验之恐其推步之或差元郭守敬亦仿而行之遣官一十四员测验二十七所总厯成以后事臣厯书虽成矣縁方从事旁通尚未遑及姑俟稍有次第另疏请防臣于此尤有説焉考验交食全在定时而定时之法昼固无如测日夜则无如测星盖星自东而西其为先后时刻与日同理必取凖乎此方可合天或将臣前所进星日贰晷移置殿陛之前以备皇上临期省览则各法疏宻难逃圣鉴外庭虽欲偏执意见以混时刻不能矣其安置之宜但略奠基址取星晷得见帝星勾陈日晷能取分至日景足矣原无事于髙置层台致逺宸居如同弃物也此则臣旦夕属望之之至情未审能当圣意否仍乞严勑该监堂官是日务令该台整肃从事听臣与部臣约束虚公详测如有仍前怠玩任意迁就者许臣据实奏闻其于考验厯法未必无小补矣统候圣裁縁系月食事理未敢擅便谨题请防
　　计开
　　崇祯九年正月十五日辛酉晓望月食分秒时刻并起复方位
　　月食三分八秒
　　月未入见复光六十五秒
　　月已入不见复光二分四十三秒
　　是日日出夘正三刻内五十六分
　　初亏夘初一刻内五十六分月在地平上髙一十七度三十三分　东北
　　食甚卯正二刻内一十三分月在地平上髙四度二十分　晓刻　正北
　　复圆辰初二刻内六十六分　在昼　西北
　　计食限内凡九刻一十分
　　食甚日躔黄道娵訾宫二度二分五十二秒为危宿三度四十五分
　　月离黄道鹑尾宫二度二分五十二秒为张宿一度二十五分
　　月离纬度
　　初亏距黄道南四十六分五十五秒
　　食甚距黄道南五十分九秒
　　复圆距黄道南五十三分二十二秒
　　各省直初亏时刻
　　京师顺天府卯初一刻内五十六分
　　南京应天府福建福州府卯初一刻内八十三分三十二秒
　　山东济南府卯初一刻内八十九分九十九秒山西太原府寅正三刻内九十六分
　　湖广武昌府河南开封府寅正四刻内五十六分陜西西安府广西桂林府寅正三刻内三十分浙江杭州府卯初二刻内三十六分六十五秒江西南昌府寅正四刻内九十分
　　广东广州府寅正四刻内二十三分三十三秒四川成都府寅正二刻内一十分
　　贵州贵阳府寅正三刻内三分三十三秒
　　云南云南府寅正一刻内三分三十三秒
　　右凡言某刻内者尚未及本刻实数而已厯过前刻才交本刻若干分秒如食甚卯正二刻内一十三分谓其过卯正一刻后又交二刻内之一十三分非谓食甚时即卯正二刻也初亏复圆俱仿此
　　崇祯八年八月二十日具题二十三日奉圣防这所奏月食分秒至期着监督等官并该监局官生如法测验奏闻
　　【前所进星日二晷还俟临期省览各谕整肃】【从事毋得少】
　　【有玩泄礼部】















　　督修厯法山东布政使司右叅政臣李天经谨题为恭恳圣恩破格柔逺以励勤劳以光大典事先该前辅臣徐光啓叙録一疏内开逺臣罗雅谷汤若望等译譔书表制造仪器算测交食躔度讲教监局官生数年来呕心沥血几于頴秃唇焦功应首叙但逺臣辈守素学道不愿官职劳无可酬惟有量给无碍田房以为安身养赡之地不惟后学攸资而异域归忠亦可假此为劝等因奉圣防该部知道钦此随该臣再申前请首为逺臣查给田宅奉圣防礼部酌议具奏钦此钦遵已经该部劄行顺天府行查去后续据该府报称查得替僧法宝已故遗有御赐絶产万夀寺下院香火地二十顷隆长下院并相连住房共一叚久属游僧隠占无人承顶堪以量给咨呈该部移会到臣该臣看得修歴一役仰邀皇上不次之典已非一端如臣以一介外吏而业照京官例关领俸薪矣在局生儒邬明着等所请职衔准下部议覆似亦得叨升斗矣但臣等所翻译成书推测合度者实叅用西法而即两逺臣之法也臣等猥异数而陪臣辈殚其所学拮据六载厯务甫竣继以旁通乃戮力尽瘁以愿效忠于本朝者顾使之肄业无所恒产无资非所以广圣恩风逺人也纵大官少有所给乃月仅两余未供饔飱而万里孤踪仕进弗甘生产又絶何以为劳臣劝乎臣闻繇余西戎之裔秦用以霸金日防西域之世子为汉名卿即马沙亦黒等本囘囘族类我太祖设专科以待之且世其官而存其业盖苟有利于国逺近何论焉臣又按万厯三十八年西洋逺臣利玛窦航海归化皇祖怜其慕义逺来死之日给以塟地并其友伴厐迪我等亦居以赐宇令其依止焚修此成例具在则一防之受数椽之栖谅非浩荡之恩所靳也伏乞勑下礼部遵前防议覆一以収録其成劳一以勉励其新绩且使絶域沾被共仰圣化于无方伫见宝厯昭垂式贻神谟于万防矣统鉴裁崇祯八年八月二十八日具题九月初一日奉圣防该部覈议具覆奏内繇金日防引用不伦本朝字作庙字改正行
　　督修厯法山东布政使司右叅政臣李天经谨题为遵防测验据实奏报恭圣明裁夺事先该臣崇祯八年四月初四日恭进乙亥丙子七政行度并叅订条议一疏奉圣防这推乙亥丙子七政行度并叅订条议着该部遴委晓厯司官同监局各官生儒随时测验果否差合覈议奏夺该部知道钦此钦遵除臣督率官生昼夜在局考验外所有晓厯司官该部徘徊日久实难其人而祠司一载以来仅有主事李焨一人又自言不敢以晓厯自任臣不得已止公同钦天监堂属等官测过火木金水等星理合奏报如本年水星大统载三月十八日晨见至四月二十一日晨伏则前此皆见时矣新法载三四五六等月俱晨不见臣订于四月十四日会同该监监正张守登监副戈承科周灵台郎刘承惪徐源章必选李之贵春官正潘国祥秋官正刘有庆保章正贾良琦博士臧防坎王张国镕朱光显等是日五鼓在局登台测验良久直至日出委无水星出见乃监正张守登犹未敢遽信以为然也仍订于十七日赴观象台再测至期臣率逺臣罗雅谷汤若望録事王应遴中书陈应登及本局生儒邬明着等齐集该台测验而该监堂属等官俱到再三详测其不见也如故则是新法所算水星晨不见宻合矣至四月二十三日则臣所报木星与积尸气同度同分之期已经移会该监堂属等官因是日隂未测又大统载本年水星八月初七日晨伏不见至九月二十一日夕见则前此皆不见时矣新法载七月二十五日水星晨见至八月二十三日晨不见又八月十三日大统载木星在张一度新法算得在张四度是日子正初刻与轩辕大星同度同分臣因订八月十三日子时会同监正张守登监副戈承科灵台刘承惪徐源章必选李之贵秋官刘有庆博士髙攀桂黄子贤等到局先用黄赤经纬仪登台测得木星果与轩辕大星同在一线少顷委见水星晨见东方则是新法所算水星晨见又宻合而木星与轩辕同度亦皆较较不爽矣本年八月二十七日新法算得木火月是日寅正二刻俱同在张六度三十三分大统载是日木在张四度火月在张三度至期移会该监堂属等官因二十六日隂未到臣等在局至寅正二刻天气清朗随用黄赤经纬仪测得木火月果在同度一线上则是木火月同度又与新法脗合矣又如金星大统载九月初九日晨伏则此后皆不见时矣新法载八九等月俱晨见至十月初三日始晨不见因订于九月十七日会同该监监副周博士朱光显及在局逺臣生儒等登台测验良久直至天晓委见金星东出约髙八度余则是新法所算金晨见宻合而旧法已先天二十余日水星大统载九月二十一日夕见至十月二十四日夕伏不见则前此皆见时矣新法载八月二十六日晨不见至十月初六日始夕见臣因订九月二十八日会同该监监副周春官正潘国祥夏官正左允化秋官正刘有庆灵台章必选及在局生儒等是日昏刻登台测验委无水星出见则是新法所算水星不见又宻合而旧法后天一十五日总之五星之有伏见犹日月之有交食交食苦不多遇而五星则夜夜可测时时可测者且本局毎测置有印信文簿令监官随测随书以昭同然俱经申呈在部孰宻孰疎谅难逃于圣鉴谨一一详报伏乞勑下该部将臣前后数测行令钦天监堂属等官曽否测验果否差合据实囘奏静听圣明裁夺施行崇祯八年十二月十四日具题十七日奉圣防这新法所测火木金水等星见伏行度是否宻合钦天监堂属各官曽否公同测验着该部查明据实具奏
　　礼部题为测验月食事祠祭淸吏司案呈到部案查先该臣部回奏崇祯五年九月十四日夜望月食云隂不见等因五年十月十二日奉圣防据该监称月食云隂不见有无别法考求着他确议来説今后毎遇交食该部先将各法异同一并开写来看临期如法测候证定疎宻分别具奏钦此又该督修厯法李天经题称【云　云】崇祯八年八月二十三日奉圣防这所奏月食分秒至期着监督等官并该监局官生如法测验奏闻前所进星日二晷还俟临期省览各谕整肃从事毋得少有玩泄礼部知道钦此今照本年五月十五日辛酉晓望月食该臣先将新旧各法开坐具题御览外又该臣部题差监局官儒潘国祥黄宏宪前往河南测验厯局供事官陈应登天文生朱光大前往山西公同抚按亲测验报等因八年十二月十二日奉圣防是钦此查得祠祭司今只主事李焨一人据本官称一人见闻有限应选委别司一官同往随委主客司员外郭之竒同本官率同监局官生届期先诣观象台防验去后今据主客司员外郭之竒祠祭司署司印主事李焨呈称职等先据钦天监官张守登督修厯法防政李天经另局修厯布衣魏文魁各报本月十五日卯时月食时刻分秒具奏奉防测验随奉堂批委职等同往观象台一同钦天监官张守登叅政李天经布衣魏文魁测验本日子时职等同到观象台随委监官黄子贤刘有庆贾良琦专守调仪器两局生儒邬明着孟履吉张宷臣林防世徐克孝蒋所乐专测验职等站立台上专觑月轮至夘时初一刻零四十三分有竒月初亏去极七十九度七十分至卯正一刻月食甚约有四分至夘正二刻雾气澹霭月轮隠现但觉防露光气即随不见盖食体尚存而渐复防光入地者等因到部该臣等看得天文防髙逺算法甚难据两家测验所差亦仅争分秒再加考究厯法可得其大概矣除河南山西二处抚按咨报到部另行具奏外既经该司详测开报理合具本谨具题知奉圣防据奏测验月食分秒初亏食甚及月未入见复光新法为近但以十三为水是何説还着奏明其魏文魁所推食甚时刻与灵台测验相符还河南山西二处奏报至日再加考究以正厯法崇祯九年正月十六日


　　新法算书卷四
　　钦定四库全书
　　新法算书卷五　　　　明　徐光启等　撰缘起五
　　督修厯法山东布政使司右叅政臣李天经谨题为月食事该臣于崇祯八年八月二十日将本局新法所推崇祯九年正月十五日辛酉晓望月食分秒时刻起复方位开坐奏闻奉圣防这所奏月食分秒至期着监督等官并该监局官生如法测验奏闻前所进星日二晷还俟临期省览各谕整肃从事毋得少有玩泄礼部知道钦此钦遵至本月十四日夜臣督率逺臣罗雅谷汤若望大理寺评事王应遴及本局知厯生儒邬明着孟履吉李次虨张宷臣祝懋元等公同礼部祠祭司主事李焨主客司员外郭之竒钦天监监正张守登并厯科灵台等官齐赴观象台测而布衣魏文魁亦在焉先是臣恭绎明纶无任惶悚随经移文与诸臣约此畨月食各法参差最易辩别而在事各官政宜虚公恪慎仰副隆指其间时刻之先后分数之多寡臣悉备为申説且刋刻图式与众共见而诸臣已了了意中矣至初亏台官徐源等用简仪测月依法得在卯初一刻四十三分与臣等所推卯初一刻内五十六分者合又同时用立运仪测得去极度七十九度七十分较魏文魁所推七十五度七十六分者似差四度至食甚别无测法大统推食三分一十五秒月未入见食一分五十四秒回回推食一分九十三秒月未入见食三十五秒魏文魁推食四分三十一秒在天见食三分八十二秒是皆未至食甚月已西入地平而臣局独推食甚月在地平上高四度二十分见食三分八秒月未入见复光六十五秒维时用立运仪测得月果西高四度余政臣局所推食甚时也复用简仪测月依法得在卯正一刻与臣等所推卯正二刻内一十三分者又合乃审视良久至卯正二刻月光渐复先多而后少万目共见即各法亦不得仍执带食之説为是矣其食分多寡据臣目力所见约食三分余据部臣郭之竒目力所见约食四分总之无器可凭难以悬断且月体西下稍有云气大槩约畧计之独复光少许始入地平臣法却为密合耳此当夜测验之情形如此谨据实奏闻恭圣明裁夺崇祯九年正月十六日具题二十日奉圣防已有防了该部知道
　　督修厯法山东布政使司右叅政臣李天经谨题为遵防奏明节气事崇祯九年正月二十九日准礼部照防内开该本部回奏月食奉圣防据奏测验月食分秒初亏食甚及月未入见复光新法为近但以十三日为水是何説还着奏明其魏文魁所推食甚时刻与灵台测验相符还俟河南山西二处奏报至日再加考究以正厯法钦此钦遵照防到臣令臣自行奏明臣谨撮其大要并具图象为皇上陈之案照丙子年新旧七政大统推本年正月十五日辛酉子正二刻水新法推本年正月十三日己未卯初二刻零八分水两法相较先后几差二日矣但所以不同之故与所以立法之因臣岂无説而敢臆为创改乎盖论节气有二法一为平节气一为定节气平节气者以三百六十五日二四二五为嵗实而以二十四平分之计日定率每得一十五日二千一百八十四分三十七秒五十防为一节气故从嵗前冬至起算必越六十日八十七刻有竒而始厯水旧法所推十五日子正二刻者此也日度之节气也定节气者以三百六十为周天度而亦以二十四平分之因天立差每得一十五度为一节气故从嵗前冬至起算考定太阳所躔宿次止须五十九日二十刻有竒而已满六十度新法所推十三日卯初二刻零八分雨水者此也天度之节气也何也太阳之行有盈有缩日日不等大扺冬至后行盈盈则其行疾一日行天一度有竒夏至后行缩缩则其行迟一日所行不及一度此非用法加减之必不合天顾可拘泥气防以平分嵗实乎请以春秋分证之旧法推本年二月十六日已正四刻春分新法则推十四日卯正二刻零五分而旧法亦于本月十四日下注昼五十刻夜五十刻矣旧法又推本年八月二十三日丑初三刻秋分新法则推二十五日丑初初刻十分而旧法随于本月二十五日下注昼五十刻夜五十刻矣顾名思义分者黄赤二道相交之太阳行至此昼夜之时刻各等过此则分内外而昼夜遂有长短也乃昼夜平分在二月十四日与八月二十五日而春秋分顾推十六日与二十三日乎请又以仪器验之京师北极髙三十九度五十五分赤道应高五十度零五分试用仪器于本节前后日午正累测必至二月十四日八月二十五日太阳高度始与此数密合至十六日与二十三日而太阳各高一度弱矣此经辅臣徐光启与臣先后督率监局官生考验多年而预信其有必然者矣故知春秋分则知各节气知各节气则知水臣前疏所谓冬夏二至止差时刻余则有差至一日二日者而条议中一欵谓平节气非天上真节气政指是也再照本年七月日食有京师见多他处见少者有同一见少而各省直分数不等者亦有全不见食者假令以京师见食之数槩天下以救防必且骇耳目而乱听闻朝廷敬授钦若之谓何而可若此乎伏乞勑下该部行令两局备将各省直见食分数时刻上闻仍附大统后通行天下以备遣官验报未必非治厯之一徴也敢因奏明雨水而并及之恭圣明裁夺施行
　　计开
　　节气图説各一幅
　　崇祯九年二月初六日具题初八日奉圣防奏内称论节气有日度天度之异即以春秋分为证着该部择晓厯司官同监局各官细心讲求确覈具奏其七月日食各省直所见分数时刻并着详开进览以备测验礼部尚书加俸一级兼翰林院学士臣黄士俊等谨题为书器告成叙录宜加谨照原题查叙在事诸臣以示激劝事祠祭清吏司案呈奉本部送礼科抄出督修厯法山东布政使司右叅政李天经题前事内称知厯生员邬明着访举儒士陈于阶贯通象纬精究理度缮制已有成效推测可任方来所当照纂修办事例优叙又知厯生员程廷瑞孙嗣烈孟履吉监生李次虨访举儒士杨之华祝懋元张宷臣黄宏宪原任五官保章今降天文生朱国寿或翻绎着劳或缮冩効力昼夜之测騐靡寜而寒暑之修辑可纪所当照纂修効劳例并叙又称厯局生儒办事已阅五年两载未霑半菽总縁户工事例已停伏乞皇上念此成劳将生员邬明着程廷瑞等各量加以钦天益职衔使与学习诸臣研究推测共维新法于不堕等因崇祯七年十二月十二日奉圣防礼部酌议具奏钦此又该叅政李天经题为遵奉明防敬申旁通事宜以便翻绎制造事内称在局知厯生儒等臣曾请以量加职衔少酬前劳业皇上下部酌议具奏但得速为叙録臣亦可借手责成等因崇祯八年五月初一日奉圣防据奏旁通十事亦属利用要务知道了生儒量加职衔该部遵防议奏钦此查得崇祯六年十月内原任太子太保礼部尚书兼文渊阁大学士徐光启有治厯已有成摹一疏内称知厯生员邬明着访举儒士陈于阶思精推测巧擅绘制书噐方籍前劳讲解正需后效知厯生员程廷瑞孙嗣烈孟履吉监生李次虨访举儒士杨之华祝懋元张宷臣黄宏宪等同心绩学殚术承天而天文生朱国寿勤学可嘉俟学习完日另叙等因通抄到部送司行据修厯叅政李天经手本回称案查本局生儒叙録一节业经大学士徐光启与本司先后两疏分别上请俨然等第其中且本司再三斟酌有减无增安敢冐开知厯生员邬明着儒士陈于阶应如原题照纂修办事例优叙生员程廷瑞孙嗣烈孟履吉监生李次虨儒士杨之华祝懋元张宷臣黄宏宪原五官保章今降天文生朱国寿应如原题照纂修効劳例并叙内陈于阶八年四月内差往广浙搬取旁通书籍中途抱病暂回原籍调理然劳次具在非空名者比实无碍于叙録也惟孙嗣烈呈称见系顺天府学附生有志进取不愿受职合无于学政中量示优异等因前来八年六月内正在遵防议叙间有武英殿中书房办事今厯局効劳儒士蔡孚一赴司屡投禀帖求叙随查天经题叙二疏并未列名岂敢溷入八年六月十二日忽呈为简举欺君蔑防指官嚼民豪奸大弊事随经本部将蔡孚一据实题叅于崇祯八年六月十八日奉圣防蔡孚一邬明着等着刑部题质从公据实具奏钦此今正月二十二日又据厯局访举知厯生儒邬明着程廷瑞等呈为覆盆之寃已雪加衔之防宜遵恳简成疏开恩上请蚤沾圣德以光大典事内称着等叙録两奉谕防突遭枭恶蔡孚一求叙不得诬蔑无端以致题叅法司株连对质七阅月矣孚一正法拟徒已经回奏奉防呈乞速赐题叙得沾升斗等情又准刑部河南清吏司手本内称看得邬明着等十人之应题职衔非骤起也効劳日久前辅臣徐光启已列名上闻今日孚一寜得增入增入之不得而妄噬无辜以含沙之术为逆取功名之计孚一不亦愚而拙于计哉三尺具在寜容假借既至屡经对质孟履吉三百两之贿絶无影响李次虨陈于阶千金之賍俱属乌有即孚一俛首无辞惟云新进无知并不晓十人为旧辅之原叙盖欲借汚蔑一着为要求叙録之地耳总之其变幻闪烁皆市井无赖之情态而监督李天经一疏尤称详尽也夫监局何地治厯明时何典而可容此匪类于其间哉所应照诬告人賍私律拟徒以惩仍当亟为革斥以清局署者也随审邬明着孟履吉杨之华各发落肄业等因崇祯九年正月二十日奉钦依依拟钦此备行到司案呈到部看得厯局供事生员邬明着供事六载勤敏可嘉合无量授钦天监正九品五官司厯职衔生员程廷瑞孟履吉监生李次虨儒士杨之华祝懋元张宷臣黄宏宪天文生朱国寿等昼夜推测七政躔度书冩进呈御览劳绩久着以上八名合无量授钦天监从九品漏刻博士职防其儒士陈于阶既以差往广浙搬取旁通书籍中途患病回籍合俟进京之日另行再叙生员孙嗣烈呈称见系顺天府学附生有志进取不愿受职合行学院奬励庶厯局生儒知所鼓舞而治厯大典亦早借以告成矣相应题请恭命下移咨吏部铨覆施行縁系云云事理未敢擅便谨题请防崇祯九年二月十九日具题二十二日奉圣防是邬明着及程廷瑞等八名准各授职防
　　督修厯法山东布政使司右叅政臣李天经谨题为遵防奏明事崇祯八年十二月二十六日准礼部照防内开该本部恭报乙亥七政行度测验縁由等事奉圣防这新法星度李天经如何不知会该部遴委司官公同测验昨疏又称该司官不任晓厯是何不侔还着奏明其丙子年七政行度着先送部临期知防测验以凭覈奏钦此钦遵除丙子年七政行度已经缮冩送部仍临期知防测验外案查崇祯八年四月初四日该臣厯法告成恭进乙亥丙子七政行度一疏奉圣防这推乙亥丙子七政行度并叅订条议着该部遴委晓厯司官同监局各官生儒随时测验果否差合覈议奏夺该部知道钦此随该臣向署部事侍郎陈子壮谆谆以委官测验为请而子壮语臣云皇上留意象纬恭绎晓厯二字须当慎择其人未便草率迨今礼臣黄士俊受事而臣亦每以为言乃其慎重之意亦如子壮维时臣知两臣皆以皇上之心为心凡所斟酌详审者意得一当以仰副圣懐臣如是不敢强矣但奉有随时测验之明防又不敢因是少懈遂订该监堂属各官在局公同测验此四月以来不知防之縁故也未几臣又向署事主事李焻言之以祠司无别官测验之责似不容以他委乃焻则谦让未遑之意情见乎词臣又曷能强之寻又语臣云晓厯一官必须具题请防祠司不得当于四司中求之四司不得当于各部中求之言犹在耳至五月二十五日移取七政行度复谓晓厯司官具题简委与前传语臣者合此后不闻祠司别有所示也臣如是以遴委之权听之该部以考验之责归之该监虽诸臣之与臣同测者无不服其密合而臣心终以不得部委为歉也故昨申呈中有晓厯司官职实望为同心之助迄今杳不可得等语正此意也此八九月以来不知防之縁故也向使部臣不如是其难其慎司臣不如是逊志未遑则臣与该监诸臣期防于霜露之余征逐于星月之下者已不啻六七次矣独何乐而不为该部告也是则臣区区不获已之苦也伏乞皇上矜察勅下该部专委司官一员公同该监堂属各官将丙子年星度与臣一一考验奏闻庶真法不致格于情势而赝鼎亦可无容滥收则所闗于治厯明时不小矣崇祯九年二月二十四日具题二十七日奉圣防厯学原有专门该部还访有晓厯的以便公同测验
　　督修厯法山东布政使司右叅政臣李天经谨题为月食事窃照崇祯九年七月十六日戊午夜望月食其食限分秒时刻并起复方位例应先期上闻除大统回回二厯俟钦天监具题外所有本局月食臣等用逺臣新法推歩才食一分余与旧法推食三分有竒者不同谨将诸数逐一开坐并具图象进呈御览伏乞勑下该部至期令监督等官并臣监局各官公同测验奏闻仍令应天湖广二处抚按并前日食一体验报施行
　　计开
　　崇祯九年七月十六日戊午夜望月食分秒时刻并起复方位
　　月食一分二十九秒
　　初亏亥正二刻零四十分　东南
　　食甚子初一刻零一十三分　正南
　　复圆子初三刻零八十六分　西南
　　计食限内凡五刻四十六分
　　食甚月离黄道元枵宫二十三度五十九分为虚宿五度三十八分离赤道虚宿八度一十○分
　　食甚月离纬度距黄道北五十六分三十八秒在地平上高三十四度
　　各省直食甚时刻
　　南京应天府福建福州府子初一刻零六十六分湖广武昌府河南开封府子初初刻零一十三分浙江杭州府子初二刻零一十三分
　　山东济南府子初一刻零四十分
　　江西南昌府子初初刻零四十六分
　　广东广州府亥正三刻零八十分
　　山西太原府亥正三刻零五十三分
　　陜西西安府广西桂林府亥正二刻零八十六分四川成都府亥正一刻零六十六分
　　云南云南府亥正初刻零六十分
　　贵州贵阳府亥正二刻零一十三分
　　右应天府初亏亥正二刻零六十六分复圆子正初刻零一十二分湖广初亏亥正一刻零四十分复圆子初二刻零八十六分相应详开以备测騐
　　崇祯九年二月二十六日具题二十九日奉圣防已有防了礼部知道






</div>
    <div class="pagination">
<a href="新法算书_page5.html">上一页</a><a href="新法算书.html">1</a><a href="新法算书_page2.html">2</a><a href="新法算书_page3.html">3</a><a href="新法算书_page4.html">4</a><a href="新法算书_page5.html">5</a><span class="current-page">6</span><a href="新法算书_page7.html">7</a><a href="新法算书_page8.html">8</a><a href="新法算书_page9.html">9</a><a href="新法算书_page10.html">10</a><a href="新法算书_page11.html">11</a><span>...</span><a href="新法算书_page7.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
