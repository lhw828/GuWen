<!DOCTYPE html>
<html>
<head>
    <meta charset="UTF-8">
    <title>御制历象考成 - 第 114 页/共 145 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制历象考成 - 第 114 页/共 145 页</h1>
    <div class="content">　　求土星平行
　　以土星年根与土星日数相加得土星平行
　　求最髙平行
　　以最髙年根与最髙日数相加得最髙平行
　　求正交平行
　　以正交年根与正交日数相加得正交平行
　　求引数
　　置土星平行减最髙平行得引数
　　求初均及中分
　　用土星均数表以引数宫度分察其与初均所对之度分秒得初均察其与中分所对之分秒得中分并记初均加减号【较分并记次均加减号初均者即本轮均轮所生之加减差而中分者则次轮心距地心与最髙距地心之较为六十分中之几分也盖次轮心在最髙则距地心逺次轮心在最卑则距地心近故以土星次轮心在最高距地心之一○五六九一七四与土星次轮心在最卑距地心之九四三○八二六相减余一一三八三四八乃以一一三八三四八与六十分之比即同于今所得次轮心距地心之边与最髙距地心相减之数与六十分中几分之比也○前法求初均数时即求次轮心距地心之边此求初均数时则求次轮心距地心与最髙距地心之较因表中所列次均乃以次轮心在最髙立算故先求中分以为比例实次均之】
　　求初实行
　　置土星平行加减初均数得初实行
　　求星距日次引
　　置本日太阳实行减初实行得星距日次引
　　求次均及较分
　　用土星均数表以星距日次引宫度分察其与次均所对之度分秒得次均察其与较分所对之分秒得
　　【用也木金水三星仿此次均者次轮心在最髙所生之加减差而较分者则次轮心在最髙与次轮心在最卑所生加减差之较也盖次轮心在最髙则距地心逺而次均角小次轮心在最卑则距地心近而次均角大故设次轮心在最髙又设次轮心在最卑求其两次均之较以为比例实次均之用也木金水三星仿此】
　　求实次均
　　以三千六百秒为一率较分化秒为二率中分化秒为三率求得四率为秒以分收之为加差与次均相加得实次均加减号与次均同【实次均者即星在次轮周实行之次均也因表中所列次均以次轮心在最髙立算故名实次均以别之盖次轮心在最卑所生之次均旣大于次轮心在最髙所生之次均则自最髙至最卑其递加之差必畧相等今最髙距地心与最卑距地心之较旣命为六十分则以六十分与较分之比即同于中分与加差之比故以加差与次轮心在最髙所生之次均相加得实次均也】
　　求本道实行
　　置初实行加减实次均得本道实行
　　求距交实行
　　置初实行减正交平行得距交实行
　　求升度差
　　用土星升度差表以距交实行宫度察其所对之分秒得升度差并记加减号
　　求黄道实行
　　置本道实行加减升度差得黄道实行
　　求星距黄道线
　　用土星距黄道表以距交实行宫度察其所对之数得星距黄道线并记南北号
　　求星距地心线
　　用土星距地表以星距日次引宫度察其所对之数得星距地心线
　　求视纬
　　以星距地心线为一率星距黄道线为二率半径一千万为三率求得四率为视纬之正检表得视纬【星距黄道线当以次轮心距地心线与初纬之正为比例今表中所列星距黄道线即初纬之正而星距地心线亦以次轮心在中距立算故其比例仍同也】
　　求黄道宿度
　　依日躔求宿度法求得本年黄道宿钤察黄道实行足减本年黄道宿钤内某宿度分则减之余为黄道宿度

　　御制厯象考成下编卷五
　　钦定四库全书
　　御制厯象考成下编卷六
　　木星厯法
　　推木星用数
　　推木星法
　　用表推木星法












　　推木星用数
　　康熙二十三年甲子天正冬至为厯元
　　周天三百六十度【入算化作一百二十九万六千秒】
　　周日一万分
　　周嵗三百六十五日二四二一八七五
　　纪法六十
　　木星每日平行二百九十九秒小余二八五二九六八【木星每日平行四分五十九秒一十七微零七纎零四忽零七芒以秒法通之即得】
　　木星最髙每日平行十分秒之一又五八四三三【木星最髙每嵗平行五十七秒五十一微五十九纎五十八忽一十九芒以周嵗三百六十五日二四二一入七五除之得最髙每日平行九微三十纎二十一忽四十芒以秒法通之即得】
　　木星正交每日平行百分秒之三又七二三五五七【木星正交每嵗平行一十三秒三十五微五十九纎五十九忽五十八芒以周嵗三百六十五日二四二一八七五除之得正交每日平行二微一十四纤零二忽五十三芒以秒法通之卽得】
　　木星本天半径一千万
　　木星本轮半径七十万五千三百二十
　　木星均轮半径二十四万七千九百八十
　　木星次轮半径一百九十二万九千四百八十木星本道与黄道交角一度一十九分四十秒气应七日六五六三七四九二六
　　木星平行应八宫零九度一十三分一十三秒一十一微
　　木星最髙应九宫零九度五十一分五十九秒二十七微
　　木星正交应六宫零七度二十一分四十九秒三十五微【按新法厯书载崇祯元年戊辰木星平行距冬至十一宫一十八度五十一分五十一秒最髙距冬至九宫零八度五十七分五十九秒正交距冬至六宫零七度零九分零八秒自崇祯戊辰年天正冬至次日至厯元甲子年天正冬至次日积二万零四百五十三日以积日各与每日平行相乘得数各与崇祯戊辰年诸应相加即厯元甲子年诸应也】







　　推木星法
　　求积年
　　自厯元康熙二十三年甲子距所求之年共若干年减一年得积年
　　求中积分
　　以积年与周嵗三百六十五日二四二一八七五相乘得中积分
　　求通积分
　　置中积分加气应七日六五六三七四九二六得通积分上考往古则置中积分减气应得通积分
　　求天正冬至
　　置通积分其日满纪法六十去之余为天正冬至日分上考往古则以所余转与纪法六十相减余为天正冬至日分
　　求积日
　　置中积分加气应分六五六三七四九二六【不用日】减本年天正冬至分【亦不用日】得积日上考往古则置中积分减气应分加本年天正冬至分得积日
　　求木星年根
　　以积日与木星每日平行二百九十九秒二八五二九六八相乘满周天一百二十九万六千秒去之余为积日木星平行加木星平行应八宫零九度一十三分一十三秒一十一微得木星年根上考往古则置木星平行应减积日木星平行得木星年根
　　求最髙年根
　　以积日与木星最髙每日平行十分秒之一又五八四三三相乘得数为积日最髙平行加木星最髙应九宫零九度五十一分五十九秒二十七微得最髙年根上考往古则置木星最髙应减积日最髙平行得最髙年根
　　求正交年根
　　以积日与木星正交每日平行百分秒之三又七二三五五七相乘得数为积日正交平行加木星正交应六宫零七度二十一分四十九秒三十五微得正交年根上考往古则置木星正交应减积日正交平行得正交年根
　　求木星日数
　　以所设日数与木星每日平行二百九十九秒二八五二九六八相乘得数为秒以宫度分收之得木星日数
　　求最髙日数
　　以所设日数与木星最髙每日平行十分之一一又五八四三三相乗得最髙日数
　　求正交日数
</div>
    <div class="pagination">
<a href="御制历象考成_page113.html">上一页</a><span>...</span><a href="御制历象考成_page109.html">109</a><a href="御制历象考成_page110.html">110</a><a href="御制历象考成_page111.html">111</a><a href="御制历象考成_page112.html">112</a><a href="御制历象考成_page113.html">113</a><span class="current-page">114</span><a href="御制历象考成_page115.html">115</a><a href="御制历象考成_page116.html">116</a><a href="御制历象考成_page117.html">117</a><a href="御制历象考成_page118.html">118</a><a href="御制历象考成_page119.html">119</a><span>...</span><a href="御制历象考成_page115.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
