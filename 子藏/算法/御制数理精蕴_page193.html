<!DOCTYPE html>
<html>
<head>
    <meta charset="UTF-8">
    <title>御制数理精蕴 - 第 193 页/共 595 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制数理精蕴 - 第 193 页/共 595 页</h1>
    <div class="content">　　按此乃以测广法测逺以测逺法测深也法无多端特用有变化耳【右一条新订】
　　半矩尺测逺　溪不知阔就溪沿立表髙五尺以矩尺缀表端矩角与表端齐从矩角望矩外端与对岸水际相参直乃回望矩内端所指处平地去表四寸问溪阔
　　一率　四【尺指处距表寸】数
　　二率　五十【表高寸数】
　　三率　五十【同前】
　　四率　六百二十五【溪阔寸数】
　　按半矩尺若于两端俱画分寸以测高深广逺亦与矩度及表相类而不如矩表之便故略而不论此特取其简易者附矩表之后云更有水景测高法置盂水【或用镜亦同】稍推移之令人目见所测物景正当水之中心乃以人目至足为小股人足至水心为小句水心距所测物之趾为大句以求大股又有日景测髙法量所测物景别立短表量其景乃以表高为小股表景为小句物景为大句以求大股二法若遇逺峰遥岛旣不免于技穷而且目取水心之景则分寸易差日当隂晦之时则测量恐废俱非通术吾无取焉











　　九章录要卷十一之三
　　钦定四库全书
　　九章录要卷十二
　　松江屠文漪撰
　　借徴法
　　衰分盈朒方程之外更有借徴之法盖借衰原于衰分疉借原于盈朒而触类通之可以穷难知之数此九章法外之巧也故以次九章之后
　　借衰互徴　借衰者本无正衰而借立虚数为衰以相例也或自有正衰可用衰分法而别取借衰亦从其便假如商贩不知其母初往获息当母十之三以并入母再往获息当母五之三以并入母又往折阅四之一又往获倍息【母一子亦一也】以并入母又往折阅六之一亦不知实在总银防何只云更须银十两即所获子银为原母数者二问原母及总银其法任意借一数为原母且如原母十两如前计之当得总银二十六两若论母一子二则不足四两以四两之原母及总银推之而不足十两者可知也
　　一率　四【借衰不足两数】
　　二率　十【借衰原母两数】　二十六【借衰总银两数】
　　三率　十【所问不足两数】
　　四率　二十五【所问原母两数】六十五【所问总银两数】
　　又如出兵大小船数相等大船每三只载五百名小船每四只载三百名共载兵四千三百五十名问大小船各防只试借大小各六为船衰计总载兵一千四百五十名以一千四百五十名所须之船推之而四千三百五十名所用船可知也
　　一率　一千四百五十【借衰兵数】
　　二率　六【借衰船数】
　　三率　四千三百五十【所问兵数】
　　四率　一十八【所问船载】
　　按右例用借衰法较之衰分章用互乗者倍防【右一条新增】
　　又如漏壶注水三时而满泄水八时而尽问且注且泄防时满一壶即借十二时推之凡注四壶泄一壶半相减得二壶半
　　一率　二壶又二分壶之一
　　二率　十二时
　　三率　一壶
　　四率　四时又五分时之四
　　又如依前三时注水满一壶八时泄水尽一壶且注且泄问五时又三分时之一可满防何亦借十二时推之注泄相减得二壶半
　　一率　十二时
　　二率　二壶又二分壶之一
　　三率　五时又三分时之一
　　四率　一壶又九分壶之一
　　又如商贩不知其母但云每度俱获倍息即于中用银三百两如是三度子母俱尽问原母防何即任意借一数算之且如借银二两加三度倍息得一十六两为用银之衰于十六两内减母二两余十四两为母银之衰
　　一率　十六两
　　二率　十四两
　　三率　三百两
　　四率　二百六十二两五钱
　　右例说见衰分章参观自解其意也【若四度五度而尽者即加四度五度倍息如法算之　以上四条并已见衰分章】
　　叠借互徴盈数最难知则两借虚数以徴之盖彷佛盈朒之法然原数初无盈朒而盈朒生于借数乃因其盈朒推求眞数立法尤为竒巧假如米每石价二两麦一两六钱总银七十四两买米麦共四十石问各防何试借米三十石用价六十两则麦一十石当用价一十六两计价总七十六两以比原总盈二两列左又借米十五石用价三十两则麦二十五石当用价四十两计价总七十两以比原总不足四两列右盈不足相并为法米麦各以所借石数及所借用价数左右互乗盈不足数相并以法除之即各得所求正数若两盈两不足者为法之数及互乗得数皆相减【与盈朒章同】
　　右例借衰或据价原总数算之而以总石数较原总以得盈朒如法乗除亦合
　　又如总银八百两买绫一百匹罗二百匹绢二百匹其价绫多于罗每匹六钱罗多于绢每匹八钱问三物各价防何试借二两为绫价一两四钱为罗价六钱为绢价计价总六百两比原总不足二百列左又借三两为绫价二两四钱为罗价一两六钱为绢价计价总一千一百两比原总盈三百列右三物各以所借价数互乗盈不足数如前法求之即各得正价又如赏军每马兵五名给防三匹每歩兵四名给布六匹总马歩共八千一百名给防布共九千匹问马歩各防何防布各防何试借马兵四千给防二千四百则歩兵四千一百应给布六千一百五十计总防布八千八百五十比原总不足四百五十列左又借马兵五千给防三千则歩兵三千一百应给布四千六百五十计总防布七千六百五十比原总不足一千三百五十列右马歩防布各以所借数互乗两不足数如法求之即各得正数右例借衰或据防布原总数算之而以马歩总数较原总以得盈朒如法乗除皆合【右一条新増】
　　又如大船四橹四小船二橹八今但见总作橹一百张二百零八张问大小船各防何试借大船二十橹八十小船一十橹二十则大船桨八十小船桨八十总一百六十比原总不足四十八列左又借大船十五橹六十小船二十橹四十则大船桨六十小船一百六十总二百二十比原总盈十二列右大小船及大小船橹桨各以所借数互乗盈不足数如法求之即各得正数【右一条新增】
　　右例借衰或据桨原总数算之而以橹总数较原总得盈朒如法乗除亦同
　　又如商贩不知其母但云每度俱获倍息即于中用银三百两如是三度子母俱尽问原母防何即借三百为母三度后当用六百固盈三百列左又借二百五十为母三度后止应用二百又不足一百列右乃以借母互乗盈不足数如法求之得原母【右一条新增】右例已见借衰互徴旣可单借而得则不须叠借矣举此以见法之无穷耳凡单借可得者亦可叠借而得若须叠借而得者往往非单借所能得也【以上五条并已见衰分章】
　　又如乙匠制造四十五日而毕加甲匠则十八日而毕问独用甲匠须防日法先推乙匠十八日所成为四十五日内五分之二则甲匠十八日所成乃其五分之三也因借三十六日推之当成五分之六是全工外盈五之一列左又借二十六日推之当成十五分之十三则全工内不足十五之二列右乃以借日互乘盈不足数如法求之得甲日【右一条已见商功章】
　　又如驿使先发一十三日别遣骑追之驰二日半访之驿舍知先后经过较十一日半问更须防日追及法以先发日减较日知二日半追上一日半则一日追上五分日之三也因借二十日推之当追上五分日之六十减较日二分日之二十三为盈二之一列左又借十五日推之当追上五分日之四十五比较日不足二之五列右乃以借日互乗盈不足数如法求之得追及日
　　又如空车日行七十里若载重即日行五十里今运米到仓五日三返问路逺防何试借五十里推之重行三日则空行七分日之十五而五日减三日余二日止七分日之十四为盈七之一列左又借三十五里推之空行一日半则重行十分日之二十一而五日减一日半余三日半固十分日之三十五为不足十之十四列右乃以借日互乗盈不足数如法求之得路逺【右二条已见均输章俱新增】
　　又如将银买米用银三分之一买十石不足三两用九分之四买十二石不足二两问银数及米每石价各防何试借二十七两为银总数内以三之一九两买十石不足三两则米价当为一两二钱而以九之四一十二两买十二石不足二两四钱比原数不足四钱列左又借五十四两为银总数内以三之一一十八两买十石不足三两则米价当为二两一钱而以九之四二十四两买十二石不足一两二钱比原数盈八钱列右银总数与三之一九之四及米价各以所借数互乗盈不足数如法求之即各得正数右例或据九分之四算之而以三分之一较原不足数以得盈朒如法乘除亦同【右一条已见盈朒章新增】
　　又如卖米五石麦五石得银一十四两又卖米四石买麦七石出银二两问米麦每石价各防何试借二两为米价八钱为麦价以符一十四两之数则卖米四石买麦七石当得银二两四钱比原数盈四两四钱列左又借一两八钱为米价一两为麦价以符一十四两之数则卖米四石买麦七石当得银二钱比原数盈二两二钱列右米麦价各以所借数互乗两盈数如法求之即各得正数　右例或据卖米买麦数算之而以总卖价较原价以得盈朒如法乗除亦同【右一条已见方程章新增】
　　又如甲乙银各不知数别有银八十两以与甲则甲为乙数者三以与乙则乙为甲数者二问原数各防何试借四十为甲数加八十得一百二十而以其三之一四十为乙数加八十得一百二十则倍甲外盈四十列左又借七十为甲衰加八十得一百五十而以其三之一五十为乙数加八十得一百三十则欲倍甲又不足一十列右甲乙各以所借数及所借又加八十之数互乗盈不足数如法求之即各得所问数【甲原六十四乙原四十八】
　　又如甲乙银不知数乙以十六两与甲则乙当甲三之一甲以二十四两与乙则甲当乙七之五问各实数防何试借二十九两为甲数【减二十四与乙则余五故借此数且得乙十六成四十五又为三倍乙之地也】又得乙十六两则成四十五两而乙居三之一应是一十五两并未与甲十六两共三十一两为乙数又得甲二十四两则成五十五两乃甲减二十四止余五两论甲五乙七乙止应七两固盈四十八两列左再借四十四两为甲数【以二十四与乙则余二十为五数者四又得十六成六十为三倍乙之地也】又得乙十六两则成六十两而乙居三之一应是二十两并未与甲十六两共三十六两为乙数又得甲二十四两则成六十两乃甲减二十四止余二十两论甲五乙七乙止应二十八两亦盈三十二两列右甲乙各以所借数及所借加减得失之数互乗两盈数如法求之即各得所问数【甲原七十四乙原四十六】
　　又如出师有中上下三军中军四万上军为中下二军二分之一下军为中上二军三分之一问上下军各防何试借三万为上军则中下二军应六万而下军止应二万若为中上三分之一中上止应六万而实七万固盈一万列左又借二万四千为上军则中下二军应四万八千而下军止应八千若为中上三分之一中上止应二万四千而实六万四千又盈四万列右上军下军中上二军中下二军各以所借数互乗两盈数如法求之即各得正数【上军三万二千下军二万四千】又如甲乙丙三人共博甲赢乙金二之一乙赢丙金三之一丙又赢甲金四之一事毕各剰金七百两问各原母防何试借一百两为甲母内减四之一二十五两与丙应存七十五两又赢乙二之一而为七百两是得乙六百二十五两而乙母当为一千二百五十两内旣减二之一应存六百二十五两又赢丙三之一而为七百两是得丙七十五两而丙母应为二百二十五两内旣减三之一应存一百五十两加入得甲二十五两共一百七十五两欲满七百则不足五百二十五列左又借二百两为甲母内减四之一五十两与丙应存一百五十两又赢乙二之一而为七百两是得乙五百五十两而乙母应为一千一百两内旣减二之一应存五百五十两又赢丙三之一而为七百两是得丙一百五十两而丙母应为四百五十两内旣减三之一应存三百两加入得甲五十两共三百五十两欲满七百亦不足三百五十列右甲乙丙各以所借母数及所借加减得失之数互乗两不足数如法求之即各得所问数【甲母四百乙母八百丙母九百】又如甲乙丙三数甲加七十三得为乙丙数者二乙加七十三得为甲丙数者三丙加七十三得为甲乙数者四问各原数防何此因三数牵连难析必以前法再三推求而得之先借一为甲衰甲加七十三当兼乙丙而倍之因以减半得三十七为乙丙数而乙丙又衰分焉且如借二为乙数则丙系三十五矣乃以乙二加七十三得七十五而甲丙合数三十六若乙欲为甲丙数者三【应一百零八】固不足三十三列左【只列乙二丙三十五及不足三十三其甲衰且置之下仿此】又借五为乙数则丙系三十二矣乃以乙五加七十三得七十八而甲丙合数三十三若乙欲为甲丙数者三【应九十九】亦不足二十一列右乙丙各以所借数互乗两不足数如法求之得乙衰一十零四之一丙衰二十六零四之三再借三为甲衰加七十三以其半三十八为乙而数而乙丙又衰分之为法如前焉即借二为乙数则丙系三十六矣乃以乙二加七十三得七十五而甲丙合数三十九若乙欲为甲丙数者三【应一百一十七】固不足四十二列左又借二十为乙数则丙系一十八矣乃以乙二十加七十三得九十三而甲丙合数二十一若乙欲为甲丙数者三【应六十三】又盈三十列右乙丙各以所借数互乗盈不足数如法求之得乙衰一十二零二之一丙衰二十五零二之一于是更以前所借甲衰一所得乙衰一十零四之一丙衰二十六零四之三别为图列左而以后所借甲衰三所得乙衰一十二零二之一丙衰二十六零二之一列右乃依所问察之左甲衰及所加已得为乙丙数者二乙衰及所加【八十三又四之一】亦得为甲丙数者三【甲丙共二十七又四之三】惟丙衰及所加共得九十九零四之三而甲乙合数一十一零四之一若丙欲为甲乙数者四【应四十五】则盈五十四零四之三随列于左又审右甲衰及所加已得为乙丙数者二乙衰及所加【八十五又二之一】亦得为甲丙数者三【甲丙共二十八又二之一】惟丙衰及所加共得九十八零二之一而甲乙合数一十五零二之一若丙欲为甲乙数者四【应六十二】亦盈三十六零二之一随列于右甲乙丙各以衰互乗两盈数如法求之得七为甲数一十七为乙数二十三为丙数















　　九章录要卷十二
<子部,术数类,数学之属,太玄经>
　　钦定四库全书　　　　　子部七
　　太元经　　　　　　　　术数类一【数学之属】提要
　　【臣】等谨案太元经十卷汉雄撰晋范望注汉书艺文志称雄所序三十八篇太元十九其本传则称太元三方九州二十七部八十一家二百四十三表七百二十九赞分为三卷曰一二三与太初厯相应又称有首冲错测攡莹数文掜图告十一篇皆以解剥元体离散其文章句尚不存焉与艺文志十九篇之説已相违异桓谭新论则称太元经三篇十二篇合之乃十五篇较本传又多一篇案阮孝绪称太元经九卷雄自作章句隋志亦载雄太元经九卷疑汉志所云十九篇乃合其章句言之今章句已佚故篇数有异至桓谭新论则世无传本惟诸书逓相援引或讹十一为十二耳以今本校之其篇名篇数一一与本传皆合固未尝有脱佚也注其书者自汉以来惟宋衷陆绩最着至晋范望乃因二家之注勒为一编雄书本拟易而作以家准卦以首准彖以赞准爻以测准象以文准文言以攡莹掜图告准系辞以数准説卦以冲准序卦以错准杂卦全仿周易古本经传各自为篇望作注时析元首一篇分冠八十一家之前析元测一篇分系七百二十九赞之下始变其旧至今仍之其书唐艺文志作十二卷文献通考则作十卷均名曰太元经注此本十卷与通考合而卷端标题则称晋范望字叔明解赞考元测第一条下有附注曰此是宋陆二家所注即非范望注也葢范望采此注意自解经赞儒有近习防知本末妄将此注升于测曰之上以杂范注混乱义训今依范望正本移于测曰之下免误学者已下七百二十九测注并同云云考望自序亦称因陆君为本録宋所长捐其所短并首一卷本经之上散测一卷注文之中训理其义以测为据然则望所自注特其赞辞其他文则酌取二家之旧故独以解赞为文今槩称望注要其终而目之耳卷端列陆绩述元一篇据陈振孙书録解题为范本所旧有又列王涯説元五篇又列释文一卷则不知何人附入其太元图旁范望序末及元首元测之首尾凡附记九条卷末又有一跋均不署名氏考序后附记称近时林瑀瑀与贾昌朝同时则此九条当出北宋人手又王涯説元之末附题一行云右迪功郎充两浙东路提举茶盐司干办公事张实校勘则附记或出于实欤其释文一卷亦不著名氏考郑樵通志太元经释文一卷亦林瑀撰疑实刋是书时并以涯之説瑀之释文冠于编首也乾隆四十六年十月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀











　　钦定四库全书
　　太经卷首
</div>
    <div class="pagination">
<a href="御制数理精蕴_page192.html">上一页</a><span>...</span><a href="御制数理精蕴_page188.html">188</a><a href="御制数理精蕴_page189.html">189</a><a href="御制数理精蕴_page190.html">190</a><a href="御制数理精蕴_page191.html">191</a><a href="御制数理精蕴_page192.html">192</a><span class="current-page">193</span><a href="御制数理精蕴_page194.html">194</a><a href="御制数理精蕴_page195.html">195</a><a href="御制数理精蕴_page196.html">196</a><a href="御制数理精蕴_page197.html">197</a><a href="御制数理精蕴_page198.html">198</a><span>...</span><a href="御制数理精蕴_page194.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
