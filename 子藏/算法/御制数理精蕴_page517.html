<!DOCTYPE html>
<html>
<head>
    <meta charset="UTF-8">
    <title>御制数理精蕴 - 第 517 页/共 595 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制数理精蕴 - 第 517 页/共 595 页</h1>
    <div class="content">　　愚按此所谓横图也即伏羲八卦图最上一层而八卦之上有十六一层三十二一层以成一卦则剩余成两卦则未足故不以卦名然伏羲八卦总以干一兑二离三震四防五坎六艮七坤八为序其八分为十六者除左邉八位下一画皆阳右邉八位下一画皆隂其上三画皆干兑离震防坎艮坤以次而列十六分为三十二者除下两画太阳少隂少阳太隂各八其上三画亦干兑离震防坎艮坤以次而列至六十四卦既成以八八分之除下三画为本卦各八位其上三画亦以干兑离震防坎艮坤为序后大圆图周围相次之序方图纵横相次之序无不皆然逐一细玩乃见法象自然之妙○又按干为天等语今夲周易卦歌也以其浅明故取而注之原夲则无是盖此夲卦在内则泽天夬火天大有雷天大壮风天小畜水天需山天大畜地天泰即后大圆图及横图北方之序也若本卦在外则天泽履天火同人天雷旡妄天风姤天水讼天山遯天地否即横图西方及天地之数各八卦相次之序也余卦以此推之








　　西山蔡氏曰大传曰天地定位山泽通气雷风相薄水火不相射八卦相错数往者顺知来者逆是故易逆数也其法自子中至午中为阳初四爻皆阳中前二爻皆隂后二爻皆阳上一爻为隂二爻为阳三爻为阴四爻为阳自午中至子中为阴初四爻皆隂中前二爻皆阳后二爻皆阴上一爻为阳二爻为阴三爻为阳四爻为阴在阳中上二爻则先隂而后阳阳生于隂也在隂中上二爻则先阳而后隂隂生于阳也其序始震终坤者以阴阳消息为数也
　　邵子曰干以分之坤以翕之震以长之巽以消之长则分分则消消则翕也乾坤定位也震巽一交也兑离坎艮再交也故震阳少而阴尚多也巽阴少而阳尚多也兑离阳浸多也坎艮阴浸多也○注见外篇之二


















　　西山蔡氏曰六十四卦圆布者干尽午中坤尽子中离尽夘中坎尽酉中阳生于子中极于午中隂生于午中极于子中其阳在南其隂在北方布者干始于西北坤尽于东南其阳在北其隂在南此二者隂阳对待之数圆于外者为阳方于中者为隂圆者动而为天方者静而为地也
　　邵子曰天地定位一节明伏羲八卦也八卦相错者明交相错而成六十四也数往者顺若顺天而行是左旋也皆已生之卦也故云数往也知来者逆若逆天而行是右行也皆未生之卦也故云知来也夫易之数由逆而成矣此一莭直解图意若逆知四时之谓也
　　又曰无极之前阴含阳也有象之后阳分阴也阴为阳之母阳为隂之父故母孕长男而为复父生长女而为姤是阳起于复而隂起于姤也
　　又曰震始交隂而阳生防始消阳而阴生兑阳长也艮阴长也震兑在天之阴也防艮在地之阳也故震兑上阴而下阳巽艮上阳而下阴天以始生言之故阴工而阳下交泰之义也地以既成言之故阳上而隂下尊卑之位也乾坤定上下之位坎离列左右之门天地之所阖辟日月之所出入春夏秋冬晦朔望昼夜长短行度盈缩莫不由乎此矣
　　又曰干四十八而四分之一分为隂所尅也坤四十八而四分之一分为所尅之阳也故干得三十六而坤得十二也
　　又曰阳在隂中阳逆行隂在阳中隂逆行阳在阳中隂在隂中则皆顺行此真至之理按图可见之矣
　　又曰复至干凡百一十有二阳姤至坤凡八十阳姤至坤凡百一十有二隂复至干凡八十隂
　　又曰先天之学心法也故图皆从中起万化万事生于心也
　　又曰图虽无文吾终日言而未尝离乎是盖天地万物之理尽在其中矣○以上注见外篇之二
　　又曰坎离者隂阳之根也故离当寅坎当申而数常逾之者隂阳之溢也然用数不过乎中也○注见外篇之八
　　又曰乾坤纵而六子横易之夲也○注见外篇之五玉斋胡氏曰所谓圆图者实即横图规而圆之耳朱子尝答叶永卿云先天图须先将六十四卦画作一横图则震防复姤正在中间先自震复而却行以至于干乃自防姤而顺行以至于坤便成圆图而春夏秋冬晦朔望昼夜昏旦皆有次第此作图之大防也
　　又曰朱子尝欲取出圆图中方图在外庶圆图虚中以象太极今考方图乾坤艮兑坎离震防八卦之正也泰否咸损既未济恒益即乾坤艮兑坎离震防之交不交也圆图干居南今转而居西北【内干八卦居北外干八卦居西】坤居北今转而居东南【内坤八卦居南外坤八卦居东】而艮兑坎离震防皆易其位于以见方图不特有一定之位而有变动交易之义也
　　又曰邵子诗云因探月窟方知物未蹑天根岂识人干遇防时观月窟地逢雷处见天根天根月窟闲来往三十六宫都是春朱子赞之亦曰手探月窟足蹑天根何巨源问诗并赞莫是説隂阳否朱子云先天图自复至干阳也自姤至坤隂也阳主人隂主物复在下姤在上上故言手探下故言足蹑天根月窟指复姤二卦乃是説他图之所从起处三十六宫之説邵子尝言重卦之象不易者八【乾坤坎离之外颐中孚大小过】反易者
　　二十八【震防艮兑之外屯反为之类】以三十六变为六十四也刘砥问都是春盖云天理流行而已常周流其间之意否曰是
　　邵氏嗣尧易图合説曰方圆两图合一即地处天中之象正北八卦皆以干为体正西八卦皆以干为用正南八卦皆以坤为体正东八卦皆以坤为用所谓以君以藏者乾坤之交也震防为乾坤初交故居中坎离为乾坤再交故次之艮兑为乾坤三交故又次之是八纯夲卦自西北而东南仍是小横图位次但从中起分溯两头耳
　　愚按天根月窟之説黄氏畿曰汉天文志云氐为天根在夘雄赋云西极月窟在酉先天则天根自子而后着于夘月窟自午而后着于酉也三十六宫之説性理大全曰自干一起至坤八止其数三十六又阳作一画隂作二画合八卦共三十六画熊氏刚大之説也语亦可防但止就数目上言其义太浅耳又按方图夲系辞雷以动之节义就伏羲始画八卦图从中间起则为震防即雷以动之风以散之也左右次以坎离即雨以润之日以晅之也再次以艮兑即艮以止之兑以説之也然后西北主之以干东南主之以坤即干以君之坤以藏之也再毎卦系以八卦而纵横错综妙义无穷矣邵子言震防二卦处甚多须特作一理防
　　又按朱子作易啓及夲义所取各图皆出于邵子所谓先天之学也其八卦及重为六十四卦分为二图则今之横图八卦方位则今之小圆图六十四卦方位则今之大圆图而大圆图中又有方图图虽无文而广大精微包蕴无穷当时虽程子亦未之见龟山见而未之信至朱子蔡氏乃阐发表章而邵子之学始大显于世今依朱子啓所録邵子之语与后儒所以阐发各图之义附于图后并防以外篇注语而各图各卦互相发明隂阳顺逆对待流行类聚互根之妙可得其大要矣
　　又按邵子説先天图精意无穷如外二篇一变而二二变而四节以十二月配卦言之易根于乾坤而生于姤复节以乾坤姤复互交者言之与天根月窟之意相防三篇天自临以上节以运数年数用数交数分节次言之皆圆图中精义也四篇诸卦不交于乾坤节以相交成十六事言之又方图中精义也啓虽未收入阅图者不可不知也
　　阳九隂六用数图
　　老阳用九数
　　老隂用六数
　　四因九得三十有六是为老阳之数
　　四因六得二十有四是为老阴之数
　　六因三十有六得二百一十有六是为乾卦之数六因二十有四得一百四十有四是为坤卦之数以二百一十有六合一百四十有四得三百六十为一朞之数○月日时同
　　阳爻一百九十二以三十二因二百一十有六得六千九百一十有二之数
　　隂爻一百九十二以三十二因一百四十有四得四千六百有八之数【六十四卦中三百八十四爻隂阳各居其半故用三十二因之】以六千九百一十有二合四千六百有八得万有一千五百二十是为万物之数
　　少阳数七
　　少阴数八
　　四因七得二十有八是为少阳之数
　　四因八得三十有二是为少阴之数
　　六因二十有八得一百六十有八是为乾卦之数六因三十有二得一百九十有二是为坤卦之数以一百六十有八合一百九十有二亦得三百六十是为一朞之数
　　阳爻一百九十二以三十二因一百六十有八得五千三百七十有六之数
　　隂爻一百九十二以三十二因一百九十有二得六千一百四十有四之数
　　以五千三百七十有六合六千一百四十有四亦得万有一千五百二十是为万物之数圣人所以不书者以周易用六九而不用七八也
　　朱子曰二篇之策当万物之数者不是万物尽于此数只是取象自一而万以万数来当万物之数耳愚按乾坤策数见易系辞上传之九朱子夲义详见外篇之一盖用四因者四象之数也其用六因者六爻各得此数也三十六干一爻之策数也六之而得二百一十有六干一卦之策数也二十四坤一爻之策数也六之而得百四十有四坤一卦之策数也六千九百一十二积三十二阳卦之策数也四千六百有八积三十二隂卦之策数也合之得万有一千五百二十当万物之数也声音唱和篇中及内篇第十一所言之数皆以此推之八卦隂阳爻数图【补附】
　　乾卦　六阳
　　八卦三十六阳　十二隂
　　坤卦六隂
　　八卦十二阳　三十六隂
　　离卦　四阳二隂
　　八卦二十八阳　二十隂
　　坎卦　二阳四隂
　　八卦二十阳　二十八隂
　　兑卦　四阳二隂
　　八卦二十八阳　二十隂
　　艮卦　二阳四隂
　　八卦二十阳　二十八隂
　　防卦　四阳二隂
　　八卦二十八阳　二十隂
　　震卦　二阳四隂
　　八卦二十阳　二十八隂
　　以上八正卦共二十四阳　二十四隂
　　六十四卦共一百九十二阳　一百九十二隂干兑离震四卦共一百一十二阳　八十隂防坎艮坤四卦共八十阳　一百一十二隂











　　西山蔡氏曰一动一静之间者易所谓太极也动静者易所谓两仪也隂阳刚柔者易所谓四象也太阳太隂少阳少隂少刚少柔太刚太柔易所谓八卦也
　　邵子曰太极既分两仪立矣阳上交于隂隂下交于阳而四象生矣阳交于隂隂交于阳而生天之四象刚交于柔柔交于刚而生地之四象八卦相错而后万物生焉故一分为二二分为四四分为八八分为十六十六分为三十二三十二分为六十四犹根之有干干之有枝愈大则愈少愈细则愈繁○注见外篇之二
　　黄氏畿曰分隂分阳逓用刚柔故干为太阳兑为太隂离为少阳震为少隂隂阳变于上而日月星辰以逆生焉坤为太柔艮为太刚坎为少柔防为少刚刚柔化于下而水火木石以顺成焉其象与易异者干为天而极则为日也坤为地而极则为水也震为雷而极则为辰防为风而极则为石也坎为水者易也而极则为土矣离为火者易也而极则为星矣艮为山而今为火兑为泽而今为月
　　愚按此图即前伏羲八卦图而以动静隂阳刚柔易两仪四象之名以隂阳刚柔少太易八卦之名如易之注疏然而因以自明所见也



</div>
    <div class="pagination">
<a href="御制数理精蕴_page516.html">上一页</a><span>...</span><a href="御制数理精蕴_page512.html">512</a><a href="御制数理精蕴_page513.html">513</a><a href="御制数理精蕴_page514.html">514</a><a href="御制数理精蕴_page515.html">515</a><a href="御制数理精蕴_page516.html">516</a><span class="current-page">517</span><a href="御制数理精蕴_page518.html">518</a><a href="御制数理精蕴_page519.html">519</a><a href="御制数理精蕴_page520.html">520</a><a href="御制数理精蕴_page521.html">521</a><a href="御制数理精蕴_page522.html">522</a><span>...</span><a href="御制数理精蕴_page518.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
