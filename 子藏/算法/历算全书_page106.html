<!DOCTYPE html>
<html>
<head>
    <meta charset="UTF-8">
    <title>历算全书 - 第 106 页/共 206 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>历算全书 - 第 106 页/共 206 页</h1>
    <div class="content">　　依重测并乘除法当以【十二月】乘【七百名】得【八四○○】为法以【七个月】乗【一万二千六百】得【八八二○○】又以【三百名】乘之得【二六四六○○○○】为实法除实得三千一百五十两为兵三百名七个月之饷今用约分以【七百】与【三百】约为七与三【皆百约之】则首率次率各有【七】对去不用可省并乘
　　重列之时径以【十二】为首率饷银【一二六○○】为次率【三】为三率依法乘除而得四率　又以首率【十二】三率【三】约为四与一则径以饷【一二六○○】为实以四为法除之得【三千一百五十】合问变测法【古谓之同乗异除在三率谓之变测即几何原本之互视法也】
　　凡异乘同除皆以先有之一率为法【即首率】以先有之又一率乘今有之一率为实【即二率三率相乗】
　　若同乘异除则反以今有之一率为法【同文算指列于第三今依法实之序定为首率】以先有之两率自相乘为实【同文算指列于第一第二今定为第二第三】虽亦以法除实得今所求之又一率【即四率】与诸三率同而法实相反故曰变测
　　假如用秤称物物重秤不能称外加一锤称得【八十四斤】本锤【一斤五两】加锤【一斤三两】问其物实重若干
　　答曰一百六十斤
　　一　锤重二十一两　　　　　为法


　　四　实重一百六十斤　　法除实得数
　　法以锤【一斤五两作二十一两】加锤【一斤三两作十九两】共重【四十两】为先有之一率称重【八十四斤】为先有之又一率相乘【三三六○】为实以本锤重【二十一两】为今有之一率为法法除实得实重【一百六十斤】为所求今有之又一率合问
　　假如秤失去锤有所称物【重一百六十斤】今以他物代锤【重四十两】称得重【八十四斤】问锤重若干　答曰一斤五两
　　一　物重一百六十斤
　　二　称得重八十四斤
　　三　【他物代锤】重四十两
　　四　锤重二十一两
　　假如布幔一具用布十六丈五尺布濶二尺今有布濶一尺五寸如式作幔该用若干
　　答曰二十二丈
　　一　今濶一尺五寸
　　二　原濶二尺
　　三　原长十六丈五尺
　　四　今长二十二丈
　　假如储粟方窖长【一丈二尺】濶【九尺】深【一丈】今欲别穿一窖藏粟与之等长亦【一丈二尺】但深加【二尺五寸】该濶若干
　　答曰濶七尺二寸
　　一　今深十二尺五寸
　　二　原深十尺
　　三　原濶九尺
　　四　今濶七尺二寸
　　【此原长不动而加深减濶也　今深今濶相乘得九十尺与原深乘原濶等以乘长一十二尺得一千零八十尺亦等则其藏粟等】
　　又问若依原窖之濶【九尺】但加长【三尺】该深若干
　　答曰深八尺
　　一　今长十五尺
　　二　原长十二尺
　　三　原深十尺
　　四　今深八尺
　　【此原濶不动而加长减深也今长乘今深得一百二十尺与原长乘原深等以乘濶九尺并得一千零八十尺】
　　假如有方仓高【一丈八尺】濶【二丈】深【二丈一尺】今更造一仓亦深【二丈一尺】但高减三尺问阔若干
　　答曰濶加四尺【共濶二十四尺所储米石即同原仓之容】
　　一　今高十五尺
　　二　原高十八尺
　　三　原濶二十尺
　　四　今濶二十四尺
　　【此原深不动而减高増濶也当与右二条叅防仓之高即窖之深仓之深即窖之长】
　　【今高乘今濶得三百六十尺与原高乗原濶等再以深二丈一尺乘之得七千五百六十尺与原仓之容积等】
　　假如原借八五色银四十八两今还九六色银问该若干答曰四十二两五钱
　　一　今银色九六　　　　　为法


　　四　今还四十二两【五钱】法除实得数
　　【解曰原银八五色是毎两实折八钱五分故以乘原银得四十两零八钱乃折实纹银之数也还银九六色是毎九钱六分成一两故以除折实纹银得四十二两五钱为应还之数凡零乘数反损零除数反增详别巻】
　　假如有田一区用三十二人耕治五日而毕今用四十人问该几日　答曰四日
　　一　今用四十人
　　二　原用三十二人
　　三　原耕五日
　　四　今耕四日
　　假如决水修池水窦濶三尺十二日涸出今开濶八尺问水涸几日
　　答曰四日有半
　　一　今濶八尺
　　二　原濶三尺
　　三　原十二日
　　四　今四日半
　　假如额兵五千六百设有一年之饷今祗留兵三千三百六十名问其饷可支几时
　　答曰一年零八个月
　　一　今兵三千三百六十
　　二　原兵五千六百
　　三　原设饷十二个月
　　四　今可支二十个月









　　歴算全书巻三十六
　　钦定四库全书
　　厯算全书巻三十七
　　宣城梅文鼎撰
　　笔算巻四
　　通分法【并减乘除并有子母通分之用故别自为巻其畸零以十百千万为等者不用此法】
　　凡整数下有零分而不以十分成整当用通分其法以一整数剖为若干分是为母数其所零分在母数中得几分之几是为子数
　　通分子母列位法
　　通分列位其法有三曰化整为零曰以整零曰收零为整
　　假如有物一斤四两则以一斤通为十六两加入所四两共二十两而列之
　　二○【斤以十六两为母其所四两是子今化斤为两则可乘除谓之以母从子也】
　　若欲通为铢则以毎两二十四铢为母通二十两为四百八十铢
　　四八○【此以斤通为两两又通为铢是两次用通分也】
　　若畸零累析有用通分三次四次以上者准此论之如皇极经世一元有十二防一防有三十运两次通之则一元有三百六十运　一运有十二世一世有三十年两次通之则一运有三百六十年
　　若以元通为年则用四次【元通为防防又通为运运又通为世世又通为年是四次用通分也】通得十二万九千六百为一元年数
　　假如古歴十九年七闰谓之一章其月谓之章月二三五【此以毎年十二月通十九得二百二十八月加入闰七月共得二百三十五月为一章之月】右化整为零　古通分法曰通以分母纳以分子盖言以分母通其整数而以所零分加入也然亦有不纳子而但通其整之时既以分母通之则整数不用全化为分故西学谓之化法
　　别有变零为整之法与此化整为零之法似同而实不同所以为零乘之用盖化整则全化为零而不用整变零则全变为整而不用零其数则同【谓自一至九之数】
　　其等则异【谓如零陞为单单陞为十之类】详见零除条
　　凡通分化整为零以便乘除不必更书其母若列位本法以整零当以母数子数并而书之曰几分之几【若分下有小分则曰几分之几又几分分之几】
　　假如有整数二十五有零分为整数十二分之七又仍零秒为分数三十分之十四
　　【此如歴法一周十二宫一宫三十度今得星行二十五周又七宫十四度也】
　　假如有整数十六又零数为整数七分之五
　　【此以一整数剖为七分而所零分适得其五也七为分母五为分子】
　　假如有零数为整数三十分之十四又有小分为分数六之五
</div>
    <div class="pagination">
<a href="历算全书_page105.html">上一页</a><span>...</span><a href="历算全书_page101.html">101</a><a href="历算全书_page102.html">102</a><a href="历算全书_page103.html">103</a><a href="历算全书_page104.html">104</a><a href="历算全书_page105.html">105</a><span class="current-page">106</span><a href="历算全书_page107.html">107</a><a href="历算全书_page108.html">108</a><a href="历算全书_page109.html">109</a><a href="历算全书_page110.html">110</a><a href="历算全书_page111.html">111</a><span>...</span><a href="历算全书_page107.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
