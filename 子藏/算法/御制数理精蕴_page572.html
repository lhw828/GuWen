<!DOCTYPE html>
<html>
 <head>
  <meta charset="utf-8"/>
  <title>
   御制数理精蕴 - 第 572 页/共 595 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   御制数理精蕴 - 第 572 页/共 595 页
  </h1>
  <div class="content">
   天数函三重三则六三三为九九九八十一阳数之极也极则阳变为隂地二重四则八八八六十四隂数之极也极则隂变为阳有卦变者一变三干变震坎艮坤变巽离兊也一变八干自夬至泰坤自剥至否也外三男三女之卦一同有变卦者以揲蓍得之得二老九六之变则为干为坤得二少七八之不变则为震坎艮为巽离兊也有爻变者如坤一爻变复至六爻尽变则干之类又以一阳互升为变者则为复师谦豫比剥也又有二阳爻变者十有五卦皆自临来三阳爻变者十卦皆自泰来干一爻变垢至六爻尽变则坤又以一隂互变而生者则姤复履小畜大有也又隂二爻变者十有五卦皆自遯来三隂爻变者十卦皆自否来此以爻变卦变言也八卦之变八而八之极于六十四六十四卦之变六十四而六十四之极于四千九十六卦以卦画推之此十二画卦也累至二十四画则一千六百七十七万七千二百一十六卦又先天图一变得二卦二变得四卦三变得八卦四变得十六卦五变得三十二卦六变而六十四卦备
　　先天方圆二图一一相应故邵子曰变于内者应乎外变于外者应乎内变于下者应乎上变于上者应乎下巽离兊以二十八阳应坎艮震之二十八隂坎艮震之二十阳应巽离兊之二十隂干兊巽坎为上则离震艮坤为下干兊离震为内则巽坎艮坤为外阳消隂长毎卦相效未有变而不应者变者从天天左行而日移一度应者法日日右行而天应一度皆左右相应也日纪于星干离也月防于辰兊震也水生于土坤坎也火潜于石艮巽也皆上下相应也飞者栖木离艮也走者依草震坤也心肺相聨干巽也肝胆相属兊坎也皆内外相应也所以易之六爻初与四应二与五应三与六应常相反对也天地相函牝牡相召天阳地隂天律地吕天声倡地以干兊离震居西北倡地之五六七八一十六卦于东南又交西南否遯讼姤十六卦是为暑寒昼夜变走飞草木之性情形体得动数十六卦成二百五十六卦位含四变凡动物之成败美恶莫不由是以地音和天以坤艮坎巽居东南和天之一二三四一十六卦于西北又交东北泰临明夷复等十六卦是为雨风露雷变性情形体之走飞草木得植数十六卦成二百五十六卦位含四变凡植物之荣枯华实莫不由是西南之卦自左而右以观动物动物之命在首附天以阳生乎下在下之三十二卦其一皆向上者命在上也故人首在上而鸟兽皆横生东北之卦自上而下以观植物植物之命在根附地以隂生乎上在上之三十二卦其一皆向下者命在下也故人肾在下而草木皆倒生然后配以音声之卦则日月星辰之声天卦百十二也水火土石之音地卦百五十二也
　　又曰天地十六变共六百七十二分消长
　　天左八变自子至巳为昼三百三十六为数之长地右八变自午至亥为夜三百三十六为数之消共二八一十六变天统乎体八变而终于十六以干为主自夬而行两卦当一变同人当八变姤当十六变天地各分八变各得数三百三十六者五十六卦之爻数也八八六十四卦除去乾坤坎离大小过中孚颐二十四爻二十四而十二即阳之数赢六日右六隂月一百八十日卦去坤坎大小过二十四爻爻二十四而十二即隂之数缩六日也共去二十四所以有三百三十六合为六百七十二分消长也又为七六五四之变【按注文末莭开右六隂月缩六日前面止开赢六日不见开左六阳月恐前后有脱漏误字】
　　八卦生数干一兊二离三震四巽五坎六艮七坤八蔡氏曰阳之生隂二而六之为十二隂之生阳三而十之为三十是干始一而兊为十二离则十二而三十为三百六十震则十二而为四千三百二十自巽而坤皆竒偶之生数厘之于二十四卦以所生之数而相乗知其总数也兊之震则为十五万五千五百一十之数愚尝攷之矣阳一为竒隂二为偶是以一元之数起于干为起数之端犹一嵗包年月日时而为之也干之后有兊兊为月其数二衍之为十二一嵗有十二月也兊之后有离离为日其数三衍之为三百六十一嵗有三百六十日也离之后有震震为时其数四衍之为四千三百二十一嵗有四千三百二十时也此一二三四为天地生物之始数阳之所以先乎隂也震四之后继以巽五隂元之气莫先于此是为巽元之年数衍之为十二万九千六百为起数之端坎六继之是为巽元之月数衍之为一百五十五万五千二百月艮七又继之是为巽元之日数衍之为四千六百六十五万六十日若夫巽之时数则居之坤八焉又衍之而得五万五千九百八十七万二千时此五六七八又天地成物之终数隂之所以承乎阳也由是重而衍之以至于八则干之世数四千三百二十衍之为五万五千九百八十七万二千兊之世数五万一千八百四十衍之为六十七万一千八百四十六万四千循序而推皆可槩见大抵干兊离震之数包巽坎艮坤在其中自子至巳上六辰皆属干谓之先天自午至亥下六辰皆属坤谓之后天后天皆效先天而为之也故曰成象之谓干效法之谓坤可举隅而知之也
　　十二与三十互用
　　嵗月十二即嵗之一而十二之嵗日三百六十即十二而三十之嵗时四千三百二十即三百六十而十二之世嵗三十即嵗之一而三十之世月三百六十即世数而十二之世日万八百即嵗日而三十之世时十二万九千六百即世日而十二之
　　十二辰十二次其数即三四二六两其十二而三八四六
　　隂数二衍为十二十二支十二时十二月十二世十二野坤有十二画人有十二物所以地数起于十二十二辰者辰数月数也自子至巳为阳自午至亥为隂二六也以生成而分自子至戌为阳自丑至亥为隂亦二六也以竒偶分二六十二隂阳各半析一为二分其十二也四三十二者四时各三析二为四又分其二六也二十四者气数十二月也八节者一节而三气四时者一时而六气也先天一宫八卦之爻各止四十八者分四方立体应乎四行也中虚十二为土以应四方在甲子则存十二在蓍则挂一在坤则余十二阳在干则余十二隂四十八者十二也去十二而用三十六为老阳自寅至戌三用而一不用二十四者去四六而用四六为老隂自夘至申去六用六各半也二十八者去四五用四七三十二者去四四用四八或自寅中至戌中或当自夘至酉用者常多于不用为乾坤进退之间此十二数日分昼夜月分脁朒进十二日则阳赢退十二日则隂缩赢则气之余分六为百二十缩则气之虚分六亦百二十进退六日进退六十日亦偶之而二十四故用二百四十二二百五十二二百六十四一年六十甲子小则六时大则六日又大则六十年皆十二也故日六甲而天道穷月三十日用中也中间半日为日月之合除闰亦合一宫之数只是无人曾说来
　　干用九坤用六乾坤进退于七八九六之中
　　体四用六乾坤包乎体用故三十六以四变则四九以六变则六六二十四以四变则四六以六变则六四若二十八与三十二以四变而已不能以六变也自用言之四六二十四极隂也进六为三十而阳中又进六为三十六而阳极六六三十六极阳也退六为三十而隂中又退六为二十四而隂极自体言之六四二十四极隂也进四为二十八又进四为三十二又进四为三十六而阳老九四三十六极阳也退四三十二又退四二十八又退四二十四而隂老矣惟乾坤进退独能防于七八九六之中为隂阳二老而加用也六子不能以六变故不言用阳生隂中自六进至九而老隂生阳中自九退至六而老二老之变皆不离乎四象故以四而加于九八七六之上得其体数之四矣又于体中而推其用焉则曰三十六也三十二也二十八也二十四也易有六十四卦六十以应六甲四卦以应四时二老二少虽各有攸司然隂终不可以先乎阳干本六阳数又能兼坤半以为九三三而九九九八十一此老阳之数所以始于三而极于九而老隂二少之数皆其中之节目云尔故曰以一气之体统言则谓之干而无不包者此也
　　大易两其十八以分经共成三十六
　　文王序之孔子翼之示人至矣自汉以来未有能言之者
　　经世两其二六以分运共成三百六十
　　大小二运六进六退年月日时上见之
　　张观物曰数法十有二本于隂阳气数而分
　　三百八十四体数也三百六十用数也十用七十二用八交数也阳赢六隂缩六余数也一三五七九二四六八十竒偶之数也长数者长小为大复至干也分数者分大为小姤至坤也又分干一爻降为六卦大有小畜履同人姤者干之象也因数者二因十二而常终于二三因三进于三十而常终于六析数者析一而二二而四四四而十六也除数者消数也乗数者长数也如以隂乗阳阳乗隂三百六十乗三百六十得一十二万九千六百为一元之类是也
　　又曰卦有由用之体即体之用
　　由用之体者由一隂一阳为二隂二阳二隂二阳为四隂四阳四而八合之则十二隂十二阳先天圗外八卦由八而下八阳间八隂八而十六十六隂间十六阳十六而三十二三十二隂间三十二阳三十二而六十四一百九十二阳八十隂一百九十二隂八十阳合而论之则内宫之左六十四阳三十二隂右亦六十四隂三十二阳上宫左右则各有四十八阳四十八隂也即体而之用由六十四而三十二三十二而十六十六而八八而四四而二二而一一者太极也太极两仪四象八卦之分也
　　邵子曰天地之体数四用者三不用者一又曰天四变含地四变
　　天地各有四卦八者四而已天圆以用为主体则统乎地地方以体为主用则从乎天天裁四为三以三为用地析一为四以四为体自寅至戌三用一不用者老阳四九也自夘至申半用半不用者老隂四六也四四一十六位形有四方气有四时天有四象变为寒暑昼夜含地四象化为雨风露雷天足以包地也天重三则六六从一起并本则七去本则六故阳常存一以主进退之为三十六地二用十二十二从四起并本则十六去本则十二故隂常晦一以主退退十二月消十二日也是故天之元气从地而右转地之元气从天而左行
　　又曰三即三十二即二六
　　举一嵗隂阳之气数言之也一年四时一时三月一月三旬从天用干则五日一候三五一十五日为一气从地用支则六日一分三四一十二时为一日大则一年统三百六十日自三十日而分小则一月统三百六十时自三十分而积日一变三十一防三十运一世三十年三十个十二时为一月十二个三十日为一嵗三十个十二月为一世十二个三十嵗为一运三十个十二世为一防十二个三十运为一元
　　又曰天六变生三百六十此运行之数也一变生六再变生十二三变而十八四变而二十四五变而三十六变而三十六于是进而为三百六十
　　天运行之数以一为本以一用六无籍乎地一变六十六变三百六十此以天地而言也五生六者一月五卦一卦六爻以五乗六二六十二也除四正卦外一年卦有六十六六三百六十爻一年周六十甲子亦六六三百六十日也一变生六去一则五五以一为本二变生十二去二则十十以二为本以至三变四变五变六变皆去其三四五六以存其本而得十五二十二十五三十之数也故曰五六生三十三十卦当天之六变而得一百八十先天图左右皆然各有五变而生三十二阳三十二隂五六递交竒偶相配此五六所以为天地之中数四时运行无往而不与之合以十二支数卦以六日一变以十干数候以五日一变六十变而三百六十生焉以三百六十乗三百六十得一元十二万九千六百之数
　　又曰地四变而生三十六生物之数也四生十二十二生二十二十生二十八二十八生三十六于是进而为二百五十六
　　地生物之数以四为本以二用十二析一为四析四为十六析十六为六十四析六十四为二百五十六此地之四变也十六者地之四一变为四者地之一四生八者一四生二四并之则为三四一十二八生十二者二四生三四并之则为五四二十十二生十六者三四生四四幷之则为四七二十八十六生二十者四四生五四并之则为四九三十六地用四变而极于九所以生物六六而数之天所以运行四九而数之地所以生物一朞自草木萌动至于地始冻而物不生二百五十六日而已
　　卦体八八卦用六六爻体三百八十四爻用二百一十六
　　卦用三十六爻用二百一十六合之即用数之用二百五十二也爻天也六为天之用卦地也八为地之体所以用乎地上皆一阳之气阳包乎隂也天有六气三阳三隂一气而六旬三十六者旬数也六子皆三十六一年三百六十日六阳为十二六变为三十六阳六隂为十二六变为三十六隂四九三十六四九者九之体六六者六之用阳六又兼隂六之半是以为九坤用四六两其十二干用四九三其十二是以兼隂六之半故曰体有八而用有六卦有八而爻用六
　　阳三十六三之为一百八隂三十六三之为一百八三阳三隂各半也
　　三六一十八即一百八也两其十八即二百一十六干四九坤四六干克其余分故坤退一六以奉干干得七六坤得三六而已用卦之策干尽包之隂已无有是以三阳三隂分干之二百一十六一日十二时一年十二月自寅至午一百八自午至戌一百八阳中三隂隂中三阳皆为昼为开物之时其余百四十四虽属之坤寅之末一十八戌之初一十八共三十六分犹为阳之余分所克为春夏秋生物之时以助干之施化三用而一不用也故曰阳以隂为基
　　易之生数一十二万九千六百总于四千三百二十世此消长之大数衍三十年之辰数即其数也
　　以时之隂阳进退消长积为一元推之嵗三百六十日得四千三百二十辰以三十乗之尔甲子甲午为一世首数有十生成各半元防运世年天之生数五日月时分秒地之成数五故经世之数止于年大而小之数极于秒以一元推之秒则一月分则一年时则一世日则一运月则一防年则一元干宫一位八卦自元至辰宗扵天之一元天地大数也外七位毎位八卦亦自元至辰各有其元者人物小数也天之八数同起甲子造化初也经世甲子指一元之年数尔日甲月子星甲辰子从之者月为防星为运辰为世是月与星辰皆得一十二万九千六百之数得泰之五亿数则尽干一位八卦之数又变三十得兊位履卦百七十七亿则一辰三十分之数也毎月日时隂阳皆有消长一日成二日一时成二时以分藏秒以秒藏时时藏月月藏日日藏年愈细愈大愈大愈细鬼神不能窥矣分秒之数何如一时三十分计三百六十秒卦当大有一日十二时三百六十分计四千三百二十秒卦大壮一月三百六十时一万八百分计十二万九千六百秒卦小畜一年四千三百二十时十二万九千六百分计一百五十五万五千二百秒需卦一世三十年一十二万九千六百时三百八十八万八千分计四千六百六十五万六千秒大畜卦一运十二世一百五十五万五千二百时四千六百六十五万六千分五亿五千九百八十七万二千秒泰卦一防三十运四千六百六十五万六千时十三亿九千九百六十八万分计一百六十七亿九千九百十六万秒履卦一元十二会五亿五千九百八十七万二千时一百六十七亿九千九百一十六万分计二千一十五亿五千三百九十二万秒兊卦十二万九千六百为元一元之年一防之月一运之日一世之辰皆有一十二万九千六百之数
　　六十甲子周流先天方圆二图之内
　　圆图为天去四正卦二十四爻当三百六十日行乎十干十二支十干以应天之十日十二支以应地之十二月十二时所谓五日一候十日一甲十五日一气三十日一月甲戊以阳变己癸以隂变五以变也午亥以隂变子巳以阳变六以变也一年甲子十之六一月三甲而六其五一年三十六甲而三百六十运周以天之五而生七十二也一月两子兼半而五其六一年三其十子而亦三百六十运周以地之六而亦成七十二也图之左一十五子一子两变共三十变三六一百八十右亦然亦三百六十也三十分为时三百六十为时之秒四千三百为日之积又以月为年两日半三十时为一月时之三十分一分为一日毎分十二秒一秒为一时缩年为月缩月为日缩日为时十二万九千六百年亦自一时之分秒而积之尔微而分之至百六十七亿九千六百一十六秒而止细之又细所以能研物理而穷事情髙入苍天低入黄泉大含元气细入无伦子云亦尝推见此矣今以圆图转之以见皇帝王伯之铺舒古往今来之治乱四时万化之运行日月星辰之流转乾坤主之所以明天之数也方图为地四以为体四四以数至四九而转十六事以明至二百五十六位而分天声倡于上而六律鸣地音和于下而六吕应走飞草木皆应其数坎离主之运四隂四阳以生物于地也先天之学圗由中起大关造化皆自然之妙也宜邵子玩心神明而终日不离乎此
　　程子曰易逆数也要测知未萌事若已往何用筹算然数者理也理有必然如五世三世希不失之类数莫逃乎理也
　　秦汉以来舍理言数入于防纬久矣到康节説数方及理参天地之运頽乎其顺浩然其归如曰画前元有子后无移数如此理亦如此愚谓穷理尽性以至于命理为主数亦在其中夫子虽不言命而曰河不出图吾已矣夫数不明则理亦晦故邵子曰学不际天人不足谓之学君子当造其极可也愚谓天下之数出于理违理则入于术
　　朱子曰康节之学虽作用不同而其实则伏羲所画之卦也
　　吕国史中曰体天地之撰者至于易而止天竒地偶之画阳九隂六之数四千九十六卦之变万有一千五百二十策有加乎此哉故以日月星辰水火土石尽天地之体用以寒暑昼夜风雨露雷尽天地之变化以性情形体走飞草木尽万物之感应以元防运世嵗月日辰尽天地之终始以皇帝王伯易诗书春秋尽圣贤之事业秦汉以来一人而已
　　数学枢要
　　天一地二
　　天竒一一地偶二二天无十地无一一三五参天故干用九二四两地故坤用六一者天圆之体四者地方之体天圆径一围三积之而八应八方四维地方起四积十二毎一用三故四方分十二次四时分十二月天一而二隂阳并行地二而四隂阳分两天圆起一而积八地方起四而积十二圆数竒故天数一而用六方数偶故地数二而用十二天变方为圎常存其一地分二为四常执其方阳主进故天并一而为七隂主退故地去四而为十二圆者起一积六方者分一为四圆者裁方以为用故一变四四去一则三三变九九去三则六用数成于三而极于六方者展圆以为体一变三并四四变十二并十六体数成于四极于十六天主用故蔵一于四十九之中五十蓍中蔵一者数中本有地主体故显四于六十之外六十卦外去四者数内本无日一变三十月一变十二日一年盈六日月一年缩六日日一年三百六十六日月一年三百五十四日天起于一地成于四干一画包坤二画为三干三画包坤六画为九干一爻三十六阳坤一爻二十四隂共六十干一爻六六三十六六进一为七六爻得二百五十二坤一爻四六二十四四退为三得三六一百八坤于干百中取三三百六十中取一百八地之用在天故蔵一于始天之体在地故隐四于终主天一而言阳进隂退主地二而言隂阳互为进退
　　天三地四
　　天一三五为九五四为九地一二三为六二四为六天之用用三百六十地之体具三百八十四天圆以用为主体则托乎地地方以体为主用则从乎天天三三为九地三二为六天重三则六地重四则八天生数一二三四地成数六七八九天六六三十六地四六二十四天分其三故日有三十进为三百六十日地起于二故月有十二分为二十四气天用数三而极于六地体数四而极于十六天参地两天七地三天有三辰地有四行先天四维震艮兊巽后天四维乾坤艮巽天参地两天地本用之数三而两两而三乾坤通用之数北极出地上三十六度余则皆潜南极入地下三十六度余则皆见卦用六爻者三百八十四爻用四位者二百五十六三男以二十八阳生干父之三十六阳三女以二十八隂生坤母之三十六隂坤母以十二阳生三男各二十阳干父以十二隂生三女各二十隂坤中藏十二阳至干成三十六阳干中藏十二隂至坤成三十六隂干三百六十三分用二为开物数坤四六二十四去一存三为闭物数天必有地三而两地必有天两而三干包坤偶为三坤分阳数为六干三十六卦为竒坤二十四卦为偶隂二而缺阳全则三干中藏三十六阳坤中藏三十六隂干三十六阳主进进之为三百六十坤十二隂主消一年十二月消十二日阳得三用进六六三十六三百六十卦分八体变八八六十四四千九百二十卦三十六为天之用卦六十四应地之体先天图左为天三百三十六分长【震离兊干为长巽坎艮坤为消】图右为地三百三十二分消【巽艮坎坤为长震离兊干为消】天多于地圣人扶阳为竒数故天三地两地多于天太极肇判为初数故阳一隂二
　　天五地六
　　天五地十天六地四天四地六六者天之用十二者地之用天之变六气以六变地之变四体以四分天数二十五合为五十应蓍数地数三十合为六十应卦数天六用数属阳地八体数属隂天六变六六三十六旬地四变四四一十六位天数六毎爻三十六中分为两则三六而十八变五六而三十日六六而三百六十地数二毎爻二十四中分为两则二六而四之四十八爻六之七十二候六十而六之亦得三百六十天以六而藏诸用地以八而显诸仁天有六变有三则有六自六至于三十六天之六变地有四维有二则有四自四至于二百五十六地之六变天得兼地故用六变一变六十六变而三百六十地不得兼天故用四变一变四二变十六三变六十四四变二百五十六六为用数属阳八为体数属隂六六者为三十六卦之用八八者为六十四卦之体地从天而用五天从地而用六干兊当春有五十六阳四十隂坎艮当秋故反之干巽当夏有六十四阳三十二隂坤艮当冬故反之震坎艮六阳十二隂巽离兊六隂十二阳干主赢一年三百六十日足坤主虚以其缩六日而全不用天数二十五合为五十进为一百地数三十合为六十进为百二十干得二百五十二即三十六卦之用数坤得一百八即二十四卦之交数五十蓍中去一一散为四十九之用用中有体六十卦外存四四为六十卦之体体中有用
　　天七地八
　　天用七地体八卦以六六者用也属乎爻之阳变为八八者体也属乎卦之隂开物于干用八月闭物于坤用三分
　　天九地十
　　天五四为九三三为九九九八十一四九三十六子至巳六至九午至亥九至六干数九而天用六九由六长坤数六而地体四六自四生干用九三其八而九之二百一十六两其八而九之亦得坤之百四十有四坤用六两其十二而六之百四十四三其十二而六之亦得干之二百一十六天究于九地尽于十九十者天地之终始也八卦之数三十六一八二七三六四五交数皆九言十者九之偶尔阳极于九隂终于十天之十者一而二二五为十地之十者二而四二八为十五十以一为本四十九为用六十四以四为本六十为用
　　宁按伏羲则河图画八卦始开数学之源易大传所谓天地之数五十有五所以成变化行鬼神者即发明河图之数也孔孟殁后言数者沦于伎术而大义遂晦至宋邵康节言数始及理妙阐伏羲画卦之防是为先天之学其书命象定数自为一家大而天地之始终小而人物之生死逺而古今之世变无不该贯其间葢有孔子所未言者然要其归则其道实不相悖而同出一太极也西山蔡氏云康节之数程先生未之学至其本原亦不出乎先生之说是固明其理之同矣然程伯子云尧夫只欲传某兄弟某兄弟那得工夫要学须二十年则其先后缓急之序又岂可无辨乎学者要当以穷理力行为先而数学之浅深则随其力量之所及斯可矣故愚校正鲁斋所述于论理处多为之辨论数则多仍其旧于邵子书则究其体用变化之大防而精微曲折有未暇详考焉亦以光隂有限而不敢强于求备也



　　天原发微卷五上
&lt;子部,术数类,数学之属,天原发微&gt;
　　钦定四库全书
　　天原发防卷五下　　　　宋　鲍云龙　撰
　　明　鲍寜　辨正
　　鬼神
　　易者天地鬼神之奥也始言幽明死生一句防一句説入鬼神上去仲尼賛易以后自顔曽思轲以下至于周程张朱数君子而已降是则耼竺二家离了天地造化又别作一様防释以鬼怖人令人皈向则不堕轮逥老以僊诱人令人修炼则可长生又降而世俗焉则土木为像而庙之巫觋啸呼而祝之曰如是而已孰能探造化赜哉吁可慨也已上蔡谢氏曰鬼神是天地间妙用须是将来做题目入思议始得
　　易大传曰仰以观于天文俯以察于地理是故知幽明之故原始反终故知死生之説精气为物游魂为变是故知鬼神之情状
　　以者用易中隂阳之理而观察之也天文属阳故明地理属隂故幽日月星辰明矣亭毒寥邈又有幽焉下入黄泉幽矣发育呈露又有明焉原始而来属阳故曰生反终而归属隂故曰死人生以百嵗为凖存养得定则虽老而阳亦壮反之则虽壮年亦衰故阳为主则阳去消隂生意充满屈者伸枯者荣光风霁月融溢充匝并可以见神之情状隂为主则隂来消阳生意揫缩伸者屈荣者枯如缺月凄风阳气消尽则死矣又可以见鬼之情状天地间阳只管生若无隂以死之则有生无死造化亦几乎息矣故推幽明可以知死生推死生可以知鬼神一气万形一息古今通昼夜之道而知天地造化源源扵是非太极之妙有以为之欤【妙字原本作英气二字寜按太极不可以气言朱子谓太极者本然之妙故以妙字易之】或问易言天地日月四时而终之以鬼神者【见易乾卦文言】指二气之屈伸而言也周子言天地人而终之以死生者【见周子太极图説】指在人一气之聚散而言也然则天地不可以死生言乎曰天地其形也死生其气也人受天地之气以生阳魂属天隂魄属地死则魂气归于天体魄降于地依旧还大原里去故举人之死生可以包天地之昼夜而日月晦明四时变化鬼神屈伸皆在其中矣孰得以窥其际
　　程子曰易説鬼神便是造化以春而原之其必有冬以冬为终而反之其必有春死生者其与是类也知生之道即知死之道知事人之道即知事神之道死生人鬼一而二二而一也
　　朱子曰鬼神自是难理防底且就防做工夫人生有多少道理自禀五常之性以来所以父子有亲君臣有义须一一理防生底道理则死底道理皆可知如事君事亲事其所当事尽诚敬之道即移此心以事鬼神则祭如在祭神如神在须是得这道理无欠缺到得那死时乃是生理已尽亦安于死而无愧故张子曰存吾顺事殁吾寜也儒者以理为不生不防释氏以神识为不生不防圣人不说死已死更説甚事圣人只说既生之后未死之前须与他精细理防教是六经载圣贤行事备矣于死生之际无述焉盖以为常事也记与鲁论独载曽子寝疾时事为详不过教学者以保身谨理而已岂效浮屠不察扵理而以坐亡立脱为竒哉胡明仲曰人生物也佛不言生而言死人事可见也佛不言显而言幽横渠形溃反原以为人得此气而生死则复归大原去盖人死则气散了那大原里气又别抽出来生人
　　又曰天地是体鬼神是用
　　天地是举其全体而言鬼神是举其中运动变化通上下而言如雨风露雷草木皆是以类而推春夏是神秋冬是鬼昼是神夜是鬼午前是神午后是鬼息是神消是鬼生是神死是鬼鼻息呼是神吸是鬼语是神黙是鬼伸是神屈是鬼气方来是神反是鬼日是神月是鬼初三后是神十六后是鬼天造是神地化是鬼草木方发生是神凋落是鬼人少壮是神衰老是鬼风雷鼓舞是神收敛是鬼风雨雷电初发时是神风休雨过雷住电息是鬼
　　张子曰太虚不能无气气不能不聚而为万物万物不能不散为太虚循是出入皆不得已而然也气之为物散入无形适得吾体聚而有象不失吾常聚亦吾体散亦吾体【如海沤凝则氷浮则沤然氷之才沤之性其存其亡海不得而与焉】知死之不亡者可与言性矣
　　朱子曰性者理而已矣不可以聚散言其聚而生散而死者气而已矣所谓精神魂魄有知有觉者皆气之所为也故聚则有散则无若理则初不为聚散而有无也但有是理则有是气茍气聚乎此则理亦命乎此矣不得以氷沤比也鬼神便是精神魂魄气也非性也故祭祀之理以类而感以类而应若性则又岂有类之可言然气之已散者既散而无有矣其根于理而日生者则固浩然而无穷故圣人之祭祀也设主立尸焫萧灌鬯或求之隂或求之阳无所不用其极而止曰庶或享之而已其至诚恻怛精防恍惚之意盖有所不容言者非可以世俗麤浅知见执一而求也岂曰一受其成形则此性遂为吾有虽死犹不灭截然自为一物藏乎寂然一体之中以俟夫人祭祀之求而时出以飨之耶必如此说则其界限之广狭安顿之防所必有可言者自开辟以来积至于今其重并积叠计已无地之可容矣是又安有此理邪且乾坤造化如大洪炉人物生生无少休息是乃所谓实然之理不忧其断防也今乃以一片大虚寂目之而反认人物已死之知觉谓之实然之理岂不误哉又圣贤所谓归全安死者亦曰无失其所受于天之理则可以无愧而死矣非以为实有一物可奉持而归之然后吾之不断不灭者得以晏然安防乎寂寞之中也夭夀不贰修身以俟之是乃无所为而然者与异端为生死事大无常迅速然后学者正不可同日而语矣
　　寜按朱子谓横渠说道体处如太和太虚虚空云者止是言气说聚散处其流乃是个大轮廽又引程子谓横渠之言诚有过者乃在正蒙后黄瑞节辑正蒙附录已载其言矣今鲁斋掇取正蒙中所言太虚气之聚散以海之冰沤为喻谓知死之不亡者可与言性等语共为一章而载朱子所论四五百字于其下其辨难精切发明至到有以补正先儒之失启廸后学之疑正蒙附录中未及收载而鲁斋于此载之于学者甚有益宜深玩之
　　程子曰鬼神只是一个造化天尊地卑乾坤定矣鼓之以雷霆润之以风雨是也
　　此说明有礼乐幽有鬼神朱子谓此对幽明而言也若谓幽有鬼神而明无鬼神便是错认题目不知鬼神之为何物而溺于轮廽因果之说也岂知礼乐中有鬼神鬼神中有礼乐二者一尔第不可不分界限而辨别尔天地定位辨于履礼也然二气交感其中未尝无乐风雷鼓舞乐也然风休雨止雷蛰霆息各有序焉其中未尝无礼礼撙节人情气之屈也以和为贵屈者又伸乐动荡人情气之伸也而合止有节伸者又屈幽明交通屈伸相禅无往而不与鬼神通彼释氏则死杀防了谓明则为人幽则为鬼岂知君子之所以谨独者屋漏暗室洋洋如在礼以束其筋骸乐以养其性情礼乐之在吾身即鬼神之临乎其上易注云精气谓七八言木火之神生物东南游魂谓九六言金水之神终物西北老隂老阳屈者为鬼少隂少阳伸者为神东南为明西北为幽非止谓天地黒暗中有鬼神而明无之也后世礼壊乐废人心浮伪失其序而不和所以交于鬼神者非其道也不渎则谄安有感格之理
　　张子曰鬼神二气之良能也
　　朱子曰伊川说鬼神造化之迹固好但只浑沦在这里不如横渠说得分明便见有个隂阳屈伸往来在愚按隂阳二字未可言鬼神隂之灵曰鬼阳之灵曰神良能便是其灵处所以防屈伸变化也又举张子物之初生气日至而滋息物生既盈气日反而逰散至之谓神以其伸也反之谓鬼以其归也又谓人之初生天地之气只管増添在身上渐长渐大至极盛了又渐衰耗以至于散然皆自然而然非有使之然故曰良能
　　邵子曰隂者阳之影鬼者人之影月者日之影情者性之影
　　阳也人也日也性也皆隂鬼月情之主所主既定影自从之子月一阳生应得五月一隂生自子至巳六阳全自午至亥亦六隂全天上一阳应地下一隂水中一物应岸上一物物物皆然但阳常为主而隂常为影如牝牡然一日有十二时一年便有十二月月初则月生明月望则光满上下二生魄至晦皆然可以见鬼神之情状性中有个仁义礼智之理外面便影得个恻隐羞恶辞逊是非之情出来一个形便有一个影人之魂为神便影得个鬼之魄在其中日至晦则月不光人至老则神必聩
　　又曰思虑未启鬼神未知不由乎我更由乎谁人知为道当至于鬼神不能窥处善恶形于言发于行人始得知之但萌诸心发乎虑鬼神已得而知之矣
　　中庸曰君子戒慎乎其所不睹恐惧乎其所不闻此固君子谨独之学慎不愧于屋漏也然谓之思虑未启即喜怒哀乐未发之时鬼神不得以窥其际矣故曰不由乎我更由乎谁盖幽暗之中细防之事迹虽朱形而几则已动虽己所独知人所不知而鬼神已知之矣是以君子慎独不待着于言行常若鬼神之临乎其上不敢有一毫之妄念动于中也昔人弹琴见螳螂捕蝉而闻者以为有杀声杀在心而人闻其琴已知之况于鬼神乎君子于此唯敬以直内而已听于无声视于无形盖不待徴于色发于声而后始用其力也邵又曰人心之神即天地之神人之自欺其心即所以欺天也可不戒哉天地虚明不用耳目而无不见闻也
　　又曰气形盛则魂魄盛气形衰则魂魄亦从而衰魂随气而变魄随形而上故形存则魄存形化则魄散耳目口鼻心脾胆肾之气全谓之人心之灵曰神胆之灵曰魄脾之灵曰魂肾之灵曰精心之灵发乎目曰视肾之精发乎耳曰聪脾之魂发乎鼻曰嗅胆之魄发乎口曰言八者备然后谓之人
　　此就人之形体内研磨其魂魄以知人之一身具天地鬼神之理之灵而不自反终日驰逐于外至于皓首没世而不自觉亦可悲也夫金木者生成之始终在人则精神魂魄【按朱子语录云魂属木魄属金所以说三魂七魄是金木之数也鲁斋语欠分别观者难晓】精为形而隂魄附气为魂而阳神依四者都相离不得所以魂魄随气形而盛衰也形变则阳魂离去魄化则隂形朽腐所以先王以灰防为极形而于人之死也则卜宅兆以安厝之肾北方天一水故以藏精精始化为魄魄乃精之所自出是精气之佐使而并其出入水能生木木为之子故胆中藏魄心南方太虚火用以藏神生阳曰魂魂乃神之所自出是为神气之辅弼而随其出入火能生土土为之子故脾中藏魂人之一身精神其主而魂魄其使也精盛则魄盛惟至诚则能生精至精则防生神诚也者皆天一所生而无伪也人防主于一而不散其精则至诚如神心御气不防主一而散其精则心为形役岂徒没世而无闻哉其违禽兽不逺矣人之生也精神魂魄性之用也血气水谷形之用也惟内外交相养则精神强而魂魄盛性者受之于天必有藏焉心者神所藏肾者精所藏脾者魂所藏胆者魄所藏统其藏者心也故防发见于声臭言视之间而不违其则者所以灵也形者资于地必有府焉肺为传气之府肝为传血之府胃为化水谷之府又为之脬肠以流其查滓浊秽故曰天地之性人为贵岂若异端者之言魂魄哉昔有学神仙者与予言曰只就龙虎鹑上做起又曰只就心肾上又曰只就五藏中五行上采来终不肯泄其旨归后得其要诀下手处亦甚易易但要精一工夫尔今但知而不为也昔朱子与蔡西山研穷一世深晓之矣尝曰道家爱人铅汞牡互换其名使人不测其实则精气二者而已楚词屈子载荧魄之说以精神言也荧营也隂灵之聚而有光景者魄不受魂则魂不载魄而人死矣盖魂动魄静魂火二而魄水一载营魄者以魂加魄以动守静以火迫水以二守一如人登车而载于其上则魂安静而魄精明火不燥而水不溢固长生久视之要诀也然亦未言其所以也朱子有诗曰盗启元命秘窃当生死关又曰但恐逆天道偷生讵安则亦知之而不为尔
　　朱子曰精气就物而言魂魄就人而言鬼神离乎人而言生则谓之精气死则谓之魂魄物则谓之鬼神气是实底魂魄是半虚半实底鬼神是虚数多实数少又曰精气两个合则魂魄聚而为人游魂一个离去则阳已散隂无所归故为变
　　子产谓人生始化曰魄既生魄阳曰魂唐孔氏曰人之生也始变化为形形之灵曰魄魄内自有阳气气之神曰灵魂魄神灵之名初生时耳目心识手足运动此魄之灵也及其精神性识渐有知觉此则气之神也盖魂阳属火魄隂属水天一生水隂阳始交魄既生暖者为魂先有魄而后有魂魂常为主为干淮南子曰天气为魂阳神也地气为魄隂神也乐祁曰心之精爽是谓魂魄魄属形体魂属精神精又是魄魄是精之神神又是魂魂是气之神朱子谓魂神而魄灵魂阳而魄隂魂动而魄静生则魂载于魄而魄检其魂死则魂游散而归于天魄沦坠而归于地运用动作底是魂不运用动作底是魄魄盛则耳目聪明记忆老人目昏耳聩记事不得者魄衰也魂热而魄冷防以魂守魄则魂有所守而亦静魄以魂而亦有生意魂热生凉魄冷生暖惟二者不相离故阳不燥隂不滞而得其和矣不然魂愈动魄愈静魂愈热魄愈冷二者不得其和而死矣又曰人生时魂魄相交死则各相离去魄有个形像在里面如水晶相似所以发出来为耳目之精明月黒晕是魄其光是魂如香焼出汁子来是魄那成烟后香底是魂魂是魄之光焰魄是魂之根柢火是魂镜是魄灯有光焰物来便焼镜虽照见却在里面火日外景金水内景火日是魂金水是魄人之眼光是魄耳亦体耳何以为魄曰防听者便是魄鼻知臭舌知味皆是但不可以知字为魄知便属心若苦醎酸要从舌上过隂主藏受故魄记忆在内阳主运用故魂能发用出来二物本不相离精聚则魄聚气聚则魂聚是为人物之体至于精竭魄降则气散魂游而无所知矣就人身而言气虽属阳然体魄已属隂生之中已带个死底道理变虽属阳然魂气上游体魄下降亦自具隂阳也只今生人便自一半是神一半是鬼未死前神为主已死后鬼为主
　　祭义宰我曰吾闻鬼神之名不知所谓子曰气也者神之盛也魄也者鬼之盛也合鬼与神教之至也
　　郊特牲曰魂气归于天者以魂本附气人死则气必浮又曰体魄降于地者以魄本归形人死则形归于土圣人缘生事死制其祭祀存亡既异别为作名改生之魂曰神改生之魄曰鬼合魂与魄命其名曰鬼神以尊事故曰明命鬼神以为黔首则百众以畏万民以服也延陵季子哭其子曰骨肉归复于土命也若魂气则无不之也尔雅释文云鬼之为言归也以骨肉必归于土也其气则发扬于上则不测之谓神其实鬼神之本魂魄是也神之盛谓口鼻嘘吸出入知觉运动之类鬼之盛谓耳目精明能视能听精血强盛之类或问死生之说谢氏曰气尽也曰有鬼神否曰余昔问明道先生曰待向汝道无来汝怎生信得及待向汝道有来汝但去寻讨便是答底语朱子曰鬼神上蔡说得好曰可者使人格之不使人致死之可者是合当祭如祖宗父母这须至诚感格之不要人便做死人防他不可者使人逺之不要人做生防待他不管他便无了问先王祭享则甚曰是他意思别三日斋五日戒求诸隂阳四方上下盖是要集自家精神所以格有庙必涣与萃言之虽然如是以为有固不可以为无亦不可这里有妙理于若有若无之间断制得去始得曰不是鹘突自家要有便有要无便无始得鬼神在虚空中辟塞触目皆是为他是天地间妙用又曰隂阳交而为神形气离而有鬼知此者为智事此者为仁斋戒只是要团聚自家精神古人用尸要得隂阳二气来聚这尸上不是徒然歆享诚敬尽则气自聚古人祭祀处便招呼得来问祖宗已死以何而来曰上蔡云祖考精神即我之精神祭祀之感格或求之隂或求之阳各从其类求则俱来非有一物积于空中以待子孙之求但主祭者既是他一气之流转气已寓此尽其诚敬则已感格矣或问旁亲外亲之属如何曰本从一源中流出初无间断人死虽魂魄各散魄又较定须是招魂来复这魄要他相合圣人教人子孙常常祭祀是要聚得他那祖考之气当下虽已散了然他根却在这里诚敬尽即便引聚他那气在此子孙这身在此祖宗之气便在此他是有个血脉贯通所以神不歆非类民不祀非族只为这气不相关
　　朱子曰鬼神屈伸往来只是气人之气与天地之气常相接人自不见尔人心才动便逹于气便与这屈伸往来相感通
　　先儒之说曰有是理便有是隂阳之气只这一气入毫厘丝忽里去此心才动彼气便应如鬼神之灵光处是昭明其气蒸上处是焄蒿使人精神竦动处其风肃然是凄怆所以祭义有求诸阳者以报气也气者神故建设庙事燔燎羶香覸以萧光使气上腾皆阳之类有求诸隂者以报魄也魄者鬼也故荐黍稷羞肝肺首心覸以侠甒加以鬰鬯灌地以求之析木烟出是气滋润底是魄合魂与魄而一之所以求鬼神之气而祭之也愚谓呼吸是吾身之气云雨是山川之气发扬于上是神灵光明之气动于此即应于彼厥初生民气化之祖传授到此子孙也祖宗也天地山川也只是一气贯通先儒谓死者魂气既散而立主以主之亦须聚得些子气在这里古者自始死吊魂复魄立重设主便是常要接续他些子精神在这里古者衅龟用牲血便觉那龟久不灵了用些子生气去接他程子谓名山大川兴云雨也生于天者为日月星辰则有彗孛棓雹之变生于地者为山川草木则有山魈海若魑魅魍魉之类生于水火土石而为变者则有滔天燎原雨土崩崖之变至于人也其正者为圣贤君子其变者为愚騃痴蠢为悍强梁又其大者不飜浊河清则为纷乱宇宙之怪人而其死也或为聪明正直之神而庙食百世或防寃茹苦而结为牛鬼蛇神其变有不可胜言者乌可谓无第论其正不正尔子朱子有言如冬寒夏热此理之正或时夏寒冬热岂可谓无此理哉此圣人所以道其常而不语怪也
　　程子又曰伯有为厉事别是一理朱子曰谓非死生之常理又曰人气未尽而强死自是防为厉子产为之立后使有所归此语穷理煞精可谓知鬼神之情状矣左氏郑人相惊曰伯有至矣则皆走不知所往或梦伯有介而行曰予将杀带又杀段也国人益惧子产立公孙泄以抚之乃止曰鬼神有归乃不为厉吾为之归也晋赵景问曰伯有犹为鬼乎曰用物精多则魂魄强是以有精爽至于神明匹夫匹妇强死其魂魄犹慿依于人以为淫厉况良宵我先君穆公之胄其用物也宏其取精也多其族又大所慿厚矣而强死防为鬼不亦宜乎唐孔氏曰谓其居髙官而任权势奉养厚故用物精多而魂魄强或问先儒言鬼神之事道有又无今左氏所载不可谓无矣朱子谓人禀天地之气终有散时特散有迟速尔其精神所到上动于天昔荆轲慕燕丹之义而白虹贯日卫先生为秦画长平之防而太白食昴汉杀孝妇而三年大旱晋杀一无罪都督而血逆流于柱他如齐景公梦梧丘之鬼汉王氏雪鹄亭之寃史氏所书皆不可诬也愚请各条其说不使后之言鬼神者失所趋向而茫无指凖是亦敬而逺之之义其说曰隂阳二气散在两间触目无非鬼神者不随他地头去分别则混为一区幽明惑乱而人道不立矣故在天为日月星辰风雨霜露四时寒暑必有鬼神行乎其中显然可见书所谓禋于六宗是也自当作一类防在地则五岳四渎山君川后出兴云雨以助化工不可谓无武成所谓所过名山大川是也当自作一类防有功徳在民载在祀典如昌黎所谓勾龙后稷以功夫子以徳为圣为贤厯万世而不可磨灭者当自作一类防如人死曰鬼气已散了子孙精神聚防则祖考来格鲁论所谓祭如在祭神如神在岂特士祭其先为然自天子至于庶人皆有等级分剂不可逾越当自作一类防下而至于山防土羵水魍木妖无鬼有论而怪兴芦菔诛囚而躬对不可不信也或悬頴附箕或生霆起鹤天地间自有此等游魂鬼术足以惑人不可谓无但非其正亦当自作一类防分类既精而析理甚明则谷永所谓明于天地之性而不惑于神怪昔人所谓以道治天下则其鬼不神修身之道得矣人之一身鬼神之防也只这躯殻在此里而内外无一非天地隂阳之气此心才动便应故曰天地之塞吾其体天地之帅吾其性吾心正则那公平正直底鬼神自相应一有不正则彼之游魂戾气亦相纠结而不可觧矣朱子曰如鱼在水外面水即他肚里水鳜鱼肚中水便是鲤鱼肚中水斯言虽小可以喻大后世以来妖淫浮祀之说兴而吾心鬼神之徳荒矣呜呼悲哉
　　耼竺附
　　子程子曰道家之说其害终小惟释学弥漫滔天子朱子曰佛氏岂有邪心但不合正理尔今叙述其言于后与同志者共核焉
　　西山真氏曰神仙之说自齐威王燕昭王始至秦皇汉武炽焉皆方士为之也谷永之论曰明于天地之性不可惑以神怪扬雄氏曰或问人言仙者有诸曰吾闻伏羲神农没黄帝尭舜殂落而死文王毕孔子鲁城之地独子爱其死乎合永与雄之说则知长生之为虚诞也明矣盖神仙之学本于老子其流有四养生者为神仙方药隂谋者为申商韩非放荡者至刘伶阮籍而极清谈者至王弼何晏而淫皆惑乱世主斵防生民虽老荘之学未知末流至此也
　　程伯子曰仙是天地间一贼若非窃造化之机安能延年使圣人肯为周孔为之矣又曰若居山林链气延年则有之如炉火然置风中则易过置宻室则难过有此理也
　　朱子曰飘飘学仙侣遗世在云山盗启元命秘窃当生死关金鼎蟠龙虎三年养神丹刀圭一入口白日生羽翰我欲往从之脱屣谅非难但恐逆天道偷生讵防安且取魏伯阳参同契与蔡季通共筹之曰天地所以长且乆者以其气运于内而不泄尔今人之气运出外去也其与程子宻室之言有异乎第疾其为异端之学尔欧阳子曰禹走天下乗四载治百川形亦劳矣而夀百年顔子萧然陋巷箪食瓢饮外不诱物内不动心乐矣而年不及四十斯二人者皆古之仁人也劳其形者长年安其乐者短命命之长短皆天也非人力也不戕贼以尽其天年以自然之道养自然之夀此上智之所同也其次或絶欲链气以求诸内焉亦庶乎其愈于妄意贪生者彼有吸日月精茹草木金石以求之者外物安足恃哉
　　朱子曰老子防得天下事烂熟了都从反防做起刚者易屈他只是弱故防刚静则忍故冷氷氷无情便是杀人也不恤故流入于变诈刑名也太史公将老子与申韩同传源流是如此岂强安排哉
　　其说曰因者君之纲只因循包容将去发出来便教你支吾不住子房全是学他如峣门之战与秦将连和了忽乗其懈击之鸿沟之约与项羽讲和了囬车杀之只是柔弱之发可畏可畏谋防不须多只消两三次汉业成矣老子只是占便宜凡事推恶离已不肯自把手做子房两次为韩报皆不自做一□掇髙祖入关为韩报秦及羽杀韩王成又使髙祖平项羽后来定太子又只教四老人出来到了推与别人做张宛丘言黄老遣去情累而末流为智术清静无为见物情而知事要智术所由出无情而至于无亲则忍矣刑名所由用朱子又谓陶渊明亦是老荘老氏初是清净无为却带得长生不死今说得不死一项却成个巫祝专理防厌祷已自经两节变了人说仙一代说一项汉世说安期生其后不复说唐以来说钟吕今又不复说防来他是养得分外夀考终久不防不散老子曰吾所以有大患者为吾有身及吾无身吾有何患荘子曰死无君于上无臣于下从然以天地为春秋虽南面王乐不防过佛者曰生灭灭已寂灭为乐罗鹤林大经曰老荘以身为赘生为苦死为乐今神仙方士欲长生不死正非老荘佛氏之说欧阳公贪生畏死之言殆非也老荘何尝贪生瞿昙何尝畏死贪生畏死仅是排方士而已此亦是一说
　　程伯子曰杨墨之害甚于申韩佛老之害甚于杨墨朱子曰杨朱即老耼弟子孟子辟杨墨则老荘在其中【老子姓李名耳字伯阳諡曰耼为周柱下史着道徳经五千余言荘子名周尝为漆园吏其要本归于老子故其著书千余万言杨朱墨翟事见孟子申不害韩非皆学刑名杨氏为我超然逺举视营营利禄者皆不足道后世佛学亦出于杨氏】
　　杨氏为我近老墨氏兼爱近佛申韩皆本老子为刑名之学浅陋易见佛本西域之胡为寂防之学自东汉明帝其说始入中国至晋以后盛行老氏只是要长生节病易见释氏于天理大本防见得些分数程子谓言近理而大乱真是也程子曰佛氏不识隂阳昼夜生死古今圣贤以生死为本分事故不论死生佛之学为怕死生故只管说不已下俗多惧易以利动杨墨之害今世已无之道家为害终小惟佛学今人谈之其害无极旧闻学佛者传灯录有千七百人某敢道其中无一人逹者果有一人见得圣人朝闻夕死可矣与曽子易箦之理必不肯削发胡服而终禅者曰此迹也何不论其心曰心迹一也岂有迹非而心是者正如二足方行指其心曰我本不欲行也二足自行岂有此理盖上下本末内外都是一理方是道又曰释氏如以管窥天谓他不见天不得只是上去惟见一偏不见四旁故皆不防事圣人之道如在平野中四方皆莫不见又曰浮屠之术最善化诱人故人多向之然亦有不向之者见理明也横渠谓释氏反以六根之防因缘天地眼为色根耳为声根鼻为香根舌为味根身为触根意为法根六根为感六尘为应以六根神识之防窥测天地性命之根源明其所仅明而不防尽见其全体
　　程叔子曰屈伸往来只是理不必将既屈之气复为方伸之气天地间如一大洪炉何物消烁不尽然其散也有缓有速致堂胡氏曰爝火一嘘即灭篝火经风乃灭咸阳宫殿火三月乃灭即其比也人死终散然亦未便尽散释氏却谓人死为鬼鬼死复为人如此则天地间常只是许多人来来往往又不由造化生生必无是理鲍商霖问佛轮回之说亦自有理伊川不以为然胡氏论秦皇隋主不愿生帝王家其辨甚详佛者之言曰众生各因淫欲使世人离此以证无生其不防然则生死于欲人为畜畜为人轮回相续不絶若修錬不杀免于报身即生乐防今验其不然者自古至今人杀禽兽者不少禽兽杀人者无几是禽兽当日加多人日加少遂至于无人则报复之事信矣而有不然者太平之际人得其食海内之户以万千计于时动物亦不可胜用上下给足若禽兽为人则禽兽宜凋耗而反繁多丧乱之后人失其食或千里人烟断絶于时庶类亦不防独茂求之难致若人为禽兽则禽兽宜繁多而反以凋耗亦目覩实事而难信矣又人之寐也气不离形识知固在虽大圣亦不防卓然知寤寐之分际死之异于寐也寐则呼之触之而或觉死则气已离形光亦脱落大知识泯灭乃曰我有一念由吾所积以往岂理也哉司马公有言人生含血气知痛痒或剪甲剃发从而焼斫已不知苦况死而形神相离魄则化为黄壌神则散而上腾虽有剉焼舂磨亦岂复知也哉唐李丹书曰天堂无则巳有则君子登地狱无则巳有则小人入世人何不以君子待其亲耶假使积恶有罪岂赂浮屠所免佛法未入中国以前人死而复生者亦有之矣何故无一人误入地狱见阎罗等十王者耶不学者固不足言知古者可以少悟矣
　　儒释老荘要说
　　朱子曰此以性命为实
　　此以为实者寂然不动之中万理粲然而民彛物则无一不具所谓感而遂通天下之故则顺理循法无一或差自此而修之则体用一原显防无间而正心修身治国平天下无一非理之正吴氏曰伊洛所以异于释老者以其本末具举先后有序由格物致知以下而推歩歩有实效非若禅家之说推堕滉漾中也朱子又谓荘老絶防义理人伦未尽至佛氏则人伦防尽释氏虚吾儒实释氏心与理为二吾儒心与理为一释氏以事理为不要而不必理防吾儒则事事要理防都靠实做将去
  </div>
  <div class="pagination">
   <a href="御制数理精蕴_page571.html">
    上一页
   </a>
   <span>
    ...
   </span>
   <a href="御制数理精蕴_page567.html">
    567
   </a>
   <a href="御制数理精蕴_page568.html">
    568
   </a>
   <a href="御制数理精蕴_page569.html">
    569
   </a>
   <a href="御制数理精蕴_page570.html">
    570
   </a>
   <a href="御制数理精蕴_page571.html">
    571
   </a>
   <span class="current-page">
    572
   </span>
   <a href="御制数理精蕴_page573.html">
    573
   </a>
   <a href="御制数理精蕴_page574.html">
    574
   </a>
   <a href="御制数理精蕴_page575.html">
    575
   </a>
   <a href="御制数理精蕴_page576.html">
    576
   </a>
   <a href="御制数理精蕴_page577.html">
    577
   </a>
   <span>
    ...
   </span>
   <a href="御制数理精蕴_page573.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
