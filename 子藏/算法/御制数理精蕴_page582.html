<!DOCTYPE html>
<html>
<head>
    <meta charset="UTF-8">
    <title>御制数理精蕴 - 第 582 页/共 595 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制数理精蕴 - 第 582 页/共 595 页</h1>
    <div class="content">

<子部,术数类,数学之属,易象图说,内篇卷中>
　　右六十四卦因重之图
　　说卦曰雷以动之风以散之雨以润之日以晅之艮以止之兑以说之干以君之坤以藏之
　　右明先天六十四卦方图之象邵子曰图皆从中起今按雷以动之风以散之正居此图中央及四维之中雨以润之日以晅之则坎次防离次震艮以止之兑以说之则艮次坎兑次离干以君之坤以藏之则干次兑坤次艮皆由乎中而达乎外是故左右上下纵横相因六十四卦方位所由定矣东南阳方而干居之干四月之卦也故位乎已西北隂方而坤居之坤十月之卦也故位乎亥泰正月之卦而位乎寅否七月之卦而位乎申此寅申己亥四隅之位也冬至子中一阳生而复卦直之复十一月之卦也夏至午中一隂生而姤卦直之姤五月之卦也春分夘中而大壮应二月之卦也秋分酉中而观卦应八月之卦也此子午夘酉四正之位也辰戌丑未之月卦偏居而附于四隅临【十二月卦】与泰伍故后天丑寅纳艮而位乎东北夬【三月卦】与干亲故后天辰巳纳防而位乎东南遯【六月卦】与否近故后天未申纳坤而位乎西南剥【九月卦】与坤隣故后天戌亥纳干而位乎西北以应地之方也又若以干上坤下观之则八卦为经而五十六卦左右为纬传所谓天地设位而易行乎其中者也若以否上泰下观之则八卦成列而五十六卦上下相交传所谓乾坤成列而易立乎其中者也周维二十八卦上应天之二十八宿自干至大畜凡七卦上应东方苍龙七宿角起于干则辰当亢金龙而夘当房日自泰至谦凡七卦应北方武七宿丑当牛金牛而子当虚日防自坤至萃凡七卦应西方白虎七宿戌当娄金狗而酉当夘日鸡自否至履凡七卦应南方朱鸟七宿未当鬼金羊而午当星日马故曰在天成象在地成形而贲之彖曰观乎天文以察时变观乎人文以化成天下者也
　　周易参同契曰朔旦为复阳气始通出入无间立表防刚黄钟建子兆乃滋彰播施柔暖藜蒸得常临炉施条开路正光光耀浸进日以益长丑之大吕结正低昻仰以成泰刚柔并隆隂阳交接小往大来辐凑于寅运而趋时渐歴大壮侠列夘门榆荚堕落还归本根刑德相负昼夜始分夬隂以退阳升而前洗濯羽翮振索宿尘干健盛明广被四隣阳终于已终而相干姤始纪绪履霜最先井底寒泉午为賔賔服于隂隂为主人遯去世位收敛其精懐徳竢时栖迟昧冥否闭不通萌者不生隂伸阳诎没阳姓名观其耀景察仲秋情任蓄防稚老枯复荣荠麦牙蘖同冐以生剥烂支体消灭其形化气既竭亡失至神道穷则反归乎坤元恒顺地理承天布宣幽逺眇隔阂相连应度育种隂阳之原寥廓恍惚莫知其端先迷失轨后为主君无平不陂道之自然变易更盛消息相因终坤始复如循连环帝王承御千秋常存邵子大易吟曰天地定位否泰反类山泽通气损咸见义雷风相薄恒益起意水火相射既济未济四象相交成十六事八卦相重为六十四朱子谓此释方图两交股底卦东南角干便对西北角坤【旧作东南角坤便对西北角干】天地定位也西南角否对东北角泰否泰反类也不知怎生恁地巧新安程氏直方曰邵子云先天学心法也图皆从中起万化万事生于心也曰皆者兼方圆图而言也天地定位圆图从中起也雷动风散方图从中起也圆者动以定位为本方者静以动散为用动而无动静而无静固先天之心法与
　　传曰八卦成列象在其中矣因而重之爻在其中矣刚柔相推变在其中矣系辞焉而命之动在其中矣吉凶悔吝生乎动者也
　　右下系首节葢发明先天六十四卦方图之义八卦成列者干兑离震防坎艮坤成行列也此自上而数向下自左而数向右也若自中而数向外则震离兑干防坎艮坤亦成列也以至横斜曲直左右前后莫不皆然而天地水火雷风山泽之象在其中矣因而重之者八卦之上各加八卦分隂分阳迭用柔刚而初二三四五上之六爻在其中矣刚柔相推者刚生于复之初九自一而二三四五以次推上而至于干之六柔生于姤之初六自一而二三四五以次推下而至于坤之六则卦爻之变在其中矣圣人因卦爻之变系之以吉凶悔吝之辞则举天下之动在其中矣





　　易象图说内篇卷中
<子部,术数类,数学之属,易象图说,内篇卷下>
　　右六十四卦变通之图
　　传曰刚柔者立本者也变通者趋时者也吉凶者贞胜者也天地之道贞观者也日月之道贞明者也天下之动贞夫一者也
　　右传葢发明后天六十四卦变通之义刚柔者变通之本体变通者刚柔之时用以图推之干刚坤柔位乎上下乃不易之定体故曰刚柔者立本者也坤初爻柔变而趋于刚为复为临为泰为大壮为夬进之极而为干自冬而夏也干初爻刚化而趋于柔为姤为遯为否为观为剥退之极而为坤自夏而冬也故曰变通者趋时者也故夫乾坤以初爻变而一隂一阳之卦各六皆自复姤而推之二爻变而二隂二阳之卦各十有五皆自临遯而推之三爻变而三隂三阳之卦各二十皆自泰否而推之四爻变而四隂四阳之卦各十有五皆自大壮观而推之五爻变而五隂五阳之卦各六皆自夬剥而推之纵横上下反复相推无所不可在识其通变则无所拘泥而无不通传所谓变动不居周流六虚上下无常刚柔相易不可为典要惟变所适然阳主进自复而左升隂主退自姤而右降泰否则隂阳中分自寅至申皆昼也而干实冒之自酉至丑皆夜也而坤实承之故上系言变化者进退之象也刚柔者昼夜之象也或刚或柔有失有得而吉凶之理常相胜也干上坤下定体不易天地之道贞观者也离南坎北日丽乎昼月显乎夜日月之道贞明者也天下之动其变无穷顺理则吉逆理则凶则其所正而常者有恒以一之是亦一理而已矣
　　按朱子谓参同契以乾坤为鼎器坎离为药物余六十卦为火候今以此图推之葢以人身形合之天地隂阳者也干为首而居上坤为腹而居下离为心坎为肾心火也肾水也故离上而坎下阳起于复自左而升由人之督脉【阳脉也】起自尻循脊背而上走于首隂起于姤自右而降由人之任脉【隂脉也】至自咽循膺胷而下起于腹也上二十卦法天天者阳之轻清故皆四阳五阳之卦下二十卦法地地者隂之重浊故皆四隂五隂之卦中二十卦象人人者天地之德隂阳之交故皆三隂三阳之卦亦如人之经脉手足各有三隂三阳也又人上部法天中部法人下部法地亦其义也由是言之则防同之义不诬矣若夫恒卦居中则书所谓若有恒性传所谓恒以一德孟子所谓恒心而恒之彖曰日月得天而能久照四时变化而能久成圣人久于其道而天下化成观其所恒而天地万物之情可见矣





<子部,术数类,数学之属,易象图说,内篇卷下>
　　右六十四卦致用之图
　　说卦曰帝出乎震齐乎防相见乎离致役乎坤说言平兑战乎干劳乎坎成言乎艮
　　右明后天六十四卦用图之象其卦位所由定朱子葢尝致疑以为然且当阙之不必强通而后儒以卦爻交易五行次序为说者不过因其见在之位以意附防臆度非有所根据也今按河图象数变合复推先天卦位及世俗所传卜筮诸书更为之图而绎其说曰干起于西北者天倾西北之义
　　也【阙】　　　　　　　　　　　　　　干既位西北则坤当位东南以地不满东南故防长女代居其位防亦先天兑之反也是以坤退居西南三爻皆变而之干干三爻皆变而之坤互相反对而乾坤之位纵矣离火炎上而居南坎水润下而居北坎三爻皆变而之离离三爻皆变而之坎亦互相反对而坎离之位纵矣艮反先天震而位乎东北防反先天兑而位乎东南艮三爻皆变而之兑反而观之则为防防三爻皆变而之震反而观之则为艮亦互相反对而艮防之位纵矣电激而雷故震居正东先天离位【离火炎上故以上爻变震】三爻皆变而之防反而观之则为兑水潴为泽故兑居正西先天坎位【坎水润下故以下爻变兑】三爻皆变而之艮反而观之则为震故震兑左右相反对而其位横矣邵子曰震兑横而六卦纵易之用也至哉言乎惟其如此故今时所传卜筮宫卦亦乾坤相反坎离相反震兑相反艮防相反干宫之姤自坤而反观之则为夬干之遯反坤之大壮干之否反坤之泰干之观反坤之临干之剥反坤之复也坎宫之节自离而反观之则为涣坎之屯反离之坎之既济反离之未济坎之革反离之鼎坎之丰反离之旅也艮宫之贲自防而反观之则为噬嗑艮之大畜反防之无妄艮之损反防之益艮之睽反防之家人艮之履反防之小畜也震宫之豫自兑而反观之则为谦震之解反兑之蹇震之恒反兑之咸震之升反兑之萃震之井反兑之困也其游魂归魂二卦谓其不在八宫正变之列以本宫第五爻变而得外体之卦内三爻皆变则为游魂曰游者自内而之外也第五爻变而内三爻不变则为归魂曰归者自外而反内也周旋左右升降上下王者之礼法尽于是矣







　　明蓍策
　　传曰大衍之数五十其用四十有九
　　朱子曰大衍之数葢取河图中宫天
　　□乗地十而得之以五乗十以十乗
　　五而亦皆得五十焉至用以筮则又
　　止用四十有九皆出于理势之自然
　　非人之智力所能损益也
　　右蓍四十九策縚作一束法太极全体之象其数之所以然葢总八卦生爻之实也阳仪之画七【仪一画象二画卦四画】隂仪之画七【仪一画象二画卦四画】因而七之七七而四十有九传曰蓍之德圆而神圆者其数竒以七圆聚而簇之则有自然之圆矣卦之德方以知方者其数偶以八方比而叠之则有自然之方矣神者妙用不测知者变通不拘蓍阳卦隂蓍动卦静大易之体用至矣
　　右手分一　　　传曰分而为二以象两卦一以象三
　　两者天地也三者人也挂者悬置也
　　韵防曰置而不用是也旧说挂于小
　　指次指间故训再扐而后挂不通而
　　以为明第二变不可不挂一字之训
　　左手分一　　　不明而有不胜其支离矣
　　右蓍四十有九防分而为二以象两仪而挂置一防于中以象人左右防四十有八葢总卦爻之实也八卦经画二十有四重之则为四十有八又每卦各八变其爻亦四十有八也其揲法先以左手取左半之防握之而以右手取右半一防挂置于中而不复动以象人居天地之中其隂阳寒暑昼夜变化一听于天而无与焉一虽无与而常与四十有八者并用参为三才者也次以右手四揲左手之防而归其竒或一或二或三或四于小指次指之间谓之扐象三年一闰又以右手取右半之防余一取三余三取一余二取六余四取四归于次指中指之间谓之再扐象五年再闰而后挂者谓总所归二竒置于挂一之所如挂一法韵防曰合而置之是也其归竒之数不四则八【无所谓不五则九】得四为竒【一个四也】得八为偶【两个四也】于是复合过揲之防或四十四或四十分揲归挂如前法为第二变又合所余过揲之防或四十或三十六或三十二分揲归挂亦如前法为第三变三变之后然然视其所挂之防得三竒为老阳三偶为老隂两偶一竒以竒为主为少阳两竒一偶以偶为主为少隂每三变而成一爻十有八变而成一卦一卦可变而为六十四卦而四千九十六卦在其中矣
　　传曰揲之以四以象四时归竒于扐
　　以象闰五歳再闰故再扐而后挂此
　　图四揲之余左余一则右余三左余
　　三则右余一则两仪归竒之阳数也
　　左余二则右取余六左余四则右亦
　　余四两仪归竒之隂数也
　　朱子曰竒之象圆圆者径一而围三阳用其全老阳三竒三三为九过揲之数亦四九三十有六偶之象方方者径一而围四隂用其半老隂三偶三二为六过揲之数亦四六二十有四少阳一竒二偶一竒三二偶二积一三二二为七过揲之数亦四七二十有八少隂一偶二竒一偶二二竒三积一二二三为八过揲之数亦四八三十有二此蓍数卦画自然之妙也











　　右每三变而成一爻三变皆得竒有类于干其画为□识其以阳变隂也三变皆得偶有类于坤其画为□识其以隂变阳也三变得两竒一偶以偶为主即其偶之在初在二在三有类于防离兑其画为而不变三变得两偶一竒以竒为主即其竒之在初在二在三有类于震坎艮其画为而不变凡有是八体亦八卦之象也【为者二十四体为者亦二十四体为□者八体为□者八体共六十有四图说如后】
















　　右两偶一竒以竒为主为少阳艮坎震之防凡二十有四以三变方得竒为艮之防八再变得竒为坎之防八初变得竒为震之防八归扐得二十防过揲得二十八防以四约之归扐得五【五个五】过揲得七【七个四】为阳之正而不变











　　右两竒一偶以偶为主为少隂防离兑之防凡二十有四以初变即得偶为防之防八再变得偶为离之防八三变得偶为兑之防八归扐得十六防过揲得三十二防以四约之归扐得四【四个四】过揲得八【八个八】为隂之正而不变
</div>
    <div class="pagination">
<a href="御制数理精蕴_page581.html">上一页</a><span>...</span><a href="御制数理精蕴_page577.html">577</a><a href="御制数理精蕴_page578.html">578</a><a href="御制数理精蕴_page579.html">579</a><a href="御制数理精蕴_page580.html">580</a><a href="御制数理精蕴_page581.html">581</a><span class="current-page">582</span><a href="御制数理精蕴_page583.html">583</a><a href="御制数理精蕴_page584.html">584</a><a href="御制数理精蕴_page585.html">585</a><a href="御制数理精蕴_page586.html">586</a><a href="御制数理精蕴_page587.html">587</a><span>...</span><a href="御制数理精蕴_page583.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
