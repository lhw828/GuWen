<!DOCTYPE html>
<html>
<head>
    <meta charset="UTF-8">
    <title>全史日至源流 - 第 53 页/共 80 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>全史日至源流 - 第 53 页/共 80 页</h1>
    <div class="content">　　立秋十五日七时零一十一分四秒一十微
　　处暑十五日五时六刻六分四秒一十微
　　白露十五日四时三刻九分九秒一十微
　　秋分十五日二时四刻一十一分一十四秒一十微寒露十五日一时一刻八分九秒一十微
　　霜降十四日十一时五刻五分四秒一十微
　　立冬十四日十时二刻一十一分一十四秒一十微小雪十四日九时二刻一十二分九秒一十微大雪十四日八时五刻十分四秒一十微
　　戊子十九年十一日乙巳朔丁未日丑初三刻四分内一秒冬至日躔在牛四度之五分正月甲辰朔　僖公二十七年经秋八月乙未葬齐孝公月二十六日乙巳公子遂帅师入杞杜注乙巳九月六日今同
　　己丑二十年十一月己亥朔壬子日辰初二刻十一分内五十一秒冬至正月戊戌朔　僖公二十八年经冬天王狩于河阳壬申公朝于王所杜注壬申十月十日今在九日其有日无月盖与乙巳入杞同传五月癸亥宜遵经作癸丑
　　庚寅二十一年十一月癸巳朔丁巳日未初二刻四分内四十一秒冬至正月癸巳朔　僖公二十九年应闰五月
　　辛夘二十二年十一月丁巳朔壬戌日戌初一刻十二分内三十一秒冬至正月丙辰朔　僖公三十年经秋晋人秦人围郑传九月甲午晋侯秦伯围郑今推甲午八月十二日
　　壬辰二十三年十一月壬子朔戊辰日丑初一刻五分内二十一秒冬至正月辛亥朔　僖公三十一年
　　癸巳二十四年十一月丙午朔癸酉日辰初初刻十三分内一十一秒冬至正月乙巳朔　僖公三十二年应闰三月置闰则闰月甲戌朔十五日戊子辰正交立夏次日得己丑经夏四月己丑郑伯捷卒是以闰三月为四月其失闰明矣以四月己丑与十二月相接推之经有己夘传有庚辰则十二月以前无闰又明矣春秋失闰孟陬殄灭莫甚于桓王之世及庄王之初次则惠王时置闰每失之过早自惠王二十一年闰九月之后特纪辛亥朔日南至于传盖幸其反正也届此将三十年皆未失闰而此复失之然则文公元年传详举先王正时之法盖讥此年失闰三月之非礼其示人之意最着明矣乃分传附经者不察移置彼年改为闰三月非礼妄甚矣説见后
　　甲午二十五年十一月辛丑朔十二月庚午朔戊寅日未初初刻六分内一秒冬至正月庚子朔　经冬十有二月己夘晋侯重耳卒月十日传庚辰将殡于曲沃是月九日戊寅冬至僖公三十三年经夏四月辛巳晋人及姜戎败秦师于殽月十三日癸巳葬晋文公二十五日是月十日戊寅寅初交谷雨传八月戊子晋侯败狄于箕月二十二日是月十七日癸未夘正交处暑以上皆上年失闰三月之明据盖补闰在此八月后
　　乙未二十六年十一月甲子朔癸未日酉正三刻十三分内五十一秒冬至正月癸亥朔　经十有二月公至自齐乙巳公薨于小寝月十二日是月二十日癸丑夘初交大寒此八月后已补闰之明据杜注乙巳十一月十二日非是文公元年经王正月公即位二月癸亥日有食之自姜岌暨大衍授时诸厯皆云文公九年三月癸亥朔入食限据此是缮经者讹三月为二月盖与隠公三年己巳日食讹王正月为王二月襄公二十七年乙亥日食讹十一月为十二月正相类也分传附经者知癸亥日食必系朔日而不察其月误又见传称五月辛酉朔晋师围戚又见经书夏四月丁巳葬我君僖公在四月二十六日遂指为闰三月之确据因而移传讥癸巳岁失闰三月之非礼者故为讥此年闰三月之非礼杜氏为之説曰于厯法闰当在僖公末年误于今年三月置闰盖时达厯者所讥夫不于末年讥其失闰而于今年讥其补闰既非情理矣况本传称履端于始举正于中归余于终之定法推之僖公三十二年应闰三月而失之故补闰于末年八月后若僖之末年法不应闰天行有常达厯者所共知非杜氏所能迁就也且此年本应闰八月如法置闰则闰月庚申朔九月己丑朔交霜降十九日得丁未经书冬十月丁未楚世子商臣弑其君頵是置闰迟在十月后甚明也设谓十月后无闰则下年经书二月甲子丁丑三月乙巳四月己巳八月丁夘皆不合如十月后已置闰春闰三月冬闰十月果当时实事有之乎抑后人率臆言之乎读者自当察之
　　丙申二十七年十一月戊子朔己丑日子正三刻六分内四十一秒冬至正月丁亥朔　文公二年经春王二月甲子晋及秦战于彭衙月八日丁丑作僖公主二十一日三月乙巳及晋处父盟月十九日传夏四月己巳晋人使阳处父盟公以耻之月十四自经八月丁夘大事于太庙跻僖公月十三日此皆上年十月后已置闰之明据则其无先闰三月之事可知已
　　丁酉二十八年十一月癸未朔甲午日夘正二刻十四分内三十一秒冬至正月辛巳朔　文公三年
　　戊戌二十九年十一月丙子朔己亥日午正一刻七分内二十一秒冬至正月乙亥朔　文公四年应闰六月
　　己亥三十年十一月庚子朔甲辰日酉正一刻十五分内一十一秒冬至正月己亥朔　文公五年
　　庚子三十一年十一月甲午朔庚戌日子正一刻八分内一秒冬至正月癸巳朔　文公六年法应下年闰四月经于十月后书闰月不告朔盖以十一月为闰月也据见后
　　辛丑三十二年闰月己丑朔乙夘日夘正初刻十五分内五十一秒冬至正月丁巳朔　传十一月丙寅晋杀续简伯月九日寔十二月文公七年
　　壬寅三十三年十一月壬子朔庚申日午正初刻八分内四十一秒冬至正月壬子朔　文公八年
　　顷王【襄王子在位六年】
　　癸夘元年十一月丁未朔乙丑日酉正初刻一分内三十一秒冬至正月丙午朔　文公九年应闰八月乙亥年至此十一闰又一纪缩一年下起甲辰经九月癸酉地震月三日
　　甲辰二年十一月庚午朔夜子初三刻九分内二十一秒冬至正月庚午朔　文公十年
　　乙巳三年十一月乙丑朔丙子日夘初三刻二分内一十一秒冬至正月甲子朔　文公十一年按襄公三十年传绛县老人曰臣生之岁正月甲子朔盖指此年
　　丙午四年十一月庚申朔辛巳日午初二刻十分内一秒冬至正月己未朔　文公十二年应闰六月二百一十七章
　　丁未五年十一月甲申朔丙戌日酉初二刻二分内五十一秒冬至正月癸未朔　文公十三年
　　戊申六年十一月己夘朔辛夘日夜子初一刻十分内四十一秒冬至正月戊寅朔　经十有二月己丑公及晋侯盟杜注己丑十一月十一日文公十四年传秋七月乙夘夜齐商人弑舎而让元杜注七月无乙夘今并同
　　匡王【顷王子在位六年】
　　己酉元年十一月癸酉朔丁酉日夘初一刻三分内三十一秒冬至正月癸酉朔　文公十五年经六月辛丑朔日有食之应闰五月而闰六月
　　庚戌二年十一月戊戌朔壬寅日午初初刻十一分内二十一秒冬至正月丁酉朔　文公十六年
　　辛亥三年十一月辛夘朔丁未日酉初初刻四分内一十一秒冬至正月庚寅朔　文公十七年
　　壬子四年十一月乙酉朔壬子日亥正三刻十二分内一秒冬至正月甲申朔　文公十八年应闰三月而闰六月
　　癸丑五年十一月己酉朔戊午日寅正三刻四分内五十一秒冬至戊申朔　宣公元年
　　甲寅六年十一月甲辰朔癸亥日巳正二刻十二分内四十一秒冬至正月癸夘朔　宣公二年经王二月壬子宋华元郑归生帅师战于大棘今推壬子三月十一日此年应闰八月置闰则闰月庚子朔二十六日乙丑九月己巳朔辰正交霜降四日壬申七日乙亥经书秋九月乙丑晋赵盾弑其君夷臯传逆公子黑臀于周而立之壬申朝于武宫经冬十月乙亥天王崩是以闰八月为九月九月为冬十月而十月为闰月也
　　定王【匡王弟在位二十一年】
　　乙夘元年十一月戊辰朔日申正三刻五分内三十一秒冬至正月丁夘朔　宣公三年经冬十月丙戌郑伯兰卒传冬郑穆公卒不月今推丙戌十一月二十五日
　　丙辰二年十一月壬戌朔癸酉日亥正一刻十三分内二十一秒冬至正月辛酉朔　宣公四年经夏六月乙酉郑公子归生弑其君夷今推六月二十一日得己酉无乙酉传秋七月戊戌楚子与若敖氏战于臯浒今推戊戌八月十一日杜氏长厯移文公十八年闰六月于宣公元年二月后以就二月壬子再移宣公二年闰十月于此年七月后以就宣公三年之十月丙戌及此年之六月乙酉七月戊戌今不从之
　　丁巳三年十一月丙辰朔己夘日寅正一刻六分内一十一秒冬至正月乙夘朔　宣公五年应闰五月
　　戊午四年十一月庚辰朔甲申日巳正初刻十四分内一秒冬至正月己夘朔　宣公六年
　　己未五年十一月甲戌朔己丑日申正初刻六分内五十一秒冬至正月甲戌朔　宣公七年
　　庚申六年十一月己巳朔甲午日亥初三刻十四分内四十一秒冬至正月戊辰朔　宣公八年应闰四月经秋七月甲子日有食之既杜注月三十日食今同盖本八月朔而七月误置大建耳观经不书朔亦可见之但杜氏于文公十五年闰六月后阅六年至宣公二年乃闰二月又自宣公四年闰七月后至此年四月前五年中遂得三闰何其踈密之相悬若此谓宣公四年至此止置一闰则七月无甲子晦如竟不置闰则司厯再失闰当于此年甲子日食讥之何待五十六年后至襄公二十七年十一月乙亥日食始误之耶如法推筭其谬自见
　　辛酉七年十一月癸巳朔庚子日寅初三刻七分内三十一秒冬至正月壬辰朔　宣公九年经辛酉晋侯黑臀卒于扈在九月防扈及伐陈后杜注九月无辛酉今同
　　壬戌八年十一月戊子朔乙巳日巳初二刻十五分内二十一秒冬至正月丁亥朔　宣公十年经夏四月丙辰日食不书朔
　　癸亥九年十一月壬午朔庚戌日申初二刻八分内一十一秒冬至正月辛巳朔　宣公十一年应闰二月经冬十月丁亥楚子入陈月十二日此闰二月之据
　　甲子十年十一月丙午朔乙夘日亥初二刻一分内一秒冬至正月乙巳朔　宣公十二年经夏六月乙夘晋荀林父帅师及楚子战于邲传丙辰楚师重至于邲今推乙夘五月十三日冬十有二月戊寅楚子灭萧月九日杜注十一月九日盖杜于六月前增一闰则以七月为六月而得乙夘丙辰既得乙夘必失戊寅然此年于法必不宜置闰与其增闰以就乙夘丙辰何若如法不闰而得戊寅乎
　　乙丑十一年十一月庚子朔辛酉日寅初一刻八分内五十一秒冬至正月己亥朔　宣公十三年应闰七月二百一十八章
　　丙寅十二年十一月甲子朔丙寅日巳初一刻一分内四十一秒冬至正月癸亥朔　宣公十四年
　　丁夘十三年十一月戊午朔辛未日申初初刻九分内三十一秒冬至正月丁巳朔　宣公十五年
　　戊辰十四年十一月壬子朔丙子日亥初初刻二分内二十一秒冬至正月辛亥朔　宣公十六年经春王正月晋人灭赤狄甲氏及留吁传三月献狄俘晋侯请于王戊申以黻冕命士防将中军今推戊申二月二十八日应闰五月而闰二月
　　己巳十五年十一月丙子朔壬午日丑正三刻十分内一十一秒冬至正月乙亥朔　宣公十七年经王正月庚子许男锡我卒月二十六日丁未蔡侯申卒杜注二月四日今在三日六月癸夘日有食之不书朔
　　庚午十六年十一月辛未朔丁亥日辰正三刻三分内一秒冬至正月庚午朔　宣公十八年
　　辛未十七年十一月乙丑朔壬辰日未正二刻十分内五十一秒冬至正月甲子朔　成公元年应闰三月
　　壬申十八年十一月己丑朔丁酉日戌正二刻三分内四十一秒冬至正月戊子朔　成公二年经夏四月丙戌衞孙良夫帅师及齐师战于新筑四月晦日也杜注五月一日八月壬午宋公鲍卒月二十八日庚寅衞侯速卒杜注九月七日今同
　　癸酉十九年十一月癸未朔癸夘日丑正一刻十一分内三十一秒冬至正月壬午朔　成公三年应闰七月甲辰年至此十一闰为一纪下起甲戌
　　甲戌二十年十一月丙午朔戊申日辰正一刻四分内二十一秒冬至正月丙午朔　经冬十有一月丙午及荀庚盟月一日丁未及孙良夫盟月二日传十二日甲戌晋作六军今推甲戌十一月二十九日杜不闰七月故以十月作十一月却丙午丁未于月终以合经十二月戊申朔二十七日得甲戌以合传可谓巧矣成公四年经三月壬申郑伯坚卒月二十八日杜注二月二十八日夏四月甲寅臧孙许卒今推甲寅五月十一日杜仍不置闰故在四月然移闰曲就仍然此合后离何若如法置闰之为正乎
　　乙亥二十一年十一月辛丑朔癸丑日未正初刻十二分内一十一秒冬至正月庚子朔　成公五年
　　简王【定王子在位十四年】
　　丙子元年十一月丙申朔戊午日戌正初刻五分内一秒冬至正月乙未朔　成公六年应闰六月
　　丁丑二年十一月庚申朔甲子日丑初三刻十二分内五十一秒冬至正月己未朔　成公七年经八月戊辰同盟于马陵今推戊辰九月十三日
　　戊寅三年十一月乙夘朔己巳日辰初三刻五分内四十一秒冬至正月甲寅朔　成公八年
　　己夘四年十一月己酉朔甲戌日未初二刻十三分内三十一秒冬至正月戊申朔　成公九年应闰四月闰月丁未朔五月丙子朔未正交夏至经秋七月丙子齐侯无野卒月二日杜注丙子六月一日縁应闰四月而杜不闰故以五月为六月耳
　　庚辰五年十一月癸酉朔己夘日戌初二刻六分内二十一秒冬至正月壬申朔　经冬十有一月葬齐顷公楚公子婴齐帅师伐莒庚申莒溃传冬十一月戊申楚入渠丘庚申莒溃杜注戊申六日庚申十八日今推十二月六日得戊申十八日得庚申縁杜移闰四月于十一月后以就庚申兼就经书城中丘于闰月故传曰书时但后得庚申前失丙子何若如法置闰之为正乎杜必就城中丘于闰月者彼以十一月为今之九月置闰于十一月后则立冬在闰月中旬庶于土功为得时耳成公十年经夏五月丙午晋侯獳卒传六月丙午晋侯欲麦杜注据传丙午六月七日经有日无月今同窃谓经之庚申莒溃其有日无月亦类此耳
　　辛巳六年十一月丁夘朔乙酉日丑初一刻十四分内一十一秒冬至正月丙寅朔　成公十一年
　　壬午七年十一月辛酉朔庚寅日辰初一刻七分内一秒冬至正月庚申朔　成公十二年应闰二月如法置闰则闰月庚申朔三月己丑朔亥初交谷雨四月二日庚申亥正交小满五日得癸亥传夏五月晋士夑防楚公子罢许偃癸亥盟于宋西门之外是以闰二月为三月故以四月为五月而五月为闰月也
　　癸未八年十一月乙酉朔乙未日未初初刻十四分内五十一秒冬至正月甲申朔　成公十三年传夏四月戊午晋侯使吕相絶秦月七日是月十五日丙寅寅正交小满此上年五月后已置闰之据
　　甲申九年十一月己夘朔庚子日戌初初刻七分内四十一秒冬至正月戊寅朔　成公十四年应闰七月八月二日丙子巳初交秋分二十四日得戊戌传八月郑子罕伐许败焉戊戌郑伯复伐许庚子入其郛此闰七月之明据二百一十九章
　　乙酉十年十一月癸夘朔丙午日子正三刻十五分内三十一秒冬至正月壬寅朔　成公十五年
　　丙戌十一年十一月戊戌朔辛亥日夘正三刻八分内二十一秒冬至正月丁酉朔　成公十六年经六月丙寅朔日有食之甲午晦晋侯及楚子郑伯战于鄢陵是月十九日甲申酉正交大暑
　　丁亥十二年十一月癸巳朔丙辰日午正三刻一分内一十一秒冬至正月壬辰朔　成公十七年应闰五月置闰则闰月庚申朔二十六日得乙酉经六月乙酉同盟于柯陵是以闰五月为六月也九月辛丑用郊月十四日是月五日壬辰丑正交秋分传冬诸侯伐郑十月庚午围郑月十三日是月五日壬戌巳正交霜降
　　戊子十三年十一月丁亥朔十二月丁巳朔辛酉日酉正二刻九分内一秒冬至闰十二月正月丙辰朔经十有一月公至自伐郑壬申公孙婴齐卒于貍脤杜注十一月无壬申今同十有二月丁巳朔日有食之是月五日辛酉冬至此上年失闰五月之据传闰月乙夘晦栾书中行偃杀胥童成公十八年经春王正月庚申晋弑其君州蒲月五日是日戌初交雨水传甲申晦齐侯使士华免以戈杀国佐于内宫之朝二月乙酉朔晋悼公即位于朝今推是月六日庚寅戌正交春分此已补闰之明据则自此至襄公二十七年并无再失闰之事详见于后
　　己丑十四年十一月辛亥朔丁夘日子正二刻一分内五十一秒冬至正月庚戌朔　襄公元年经王正月公即位继书仲孙蔑防晋栾黡宋华元衞甯殖曹人莒人邾人滕人薛人围宋彭城传春己亥围宋彭城今推己亥二月二十日传以己亥系春而不系月史无此例明是中脱二月字而误置于下文齐太子光为质于晋之上杜注正月无己亥日误非也
　　灵王【简王子在位二十七年】
　　庚寅元年十一月乙巳朔壬申日夘正一刻九分内四十一秒冬至正月甲辰朔　襄公二年应闰三月四月壬寅朔亥初交小满五月三日甲戌夘正交夏至十九日庚寅经夏五月庚寅夫人姜氏薨此闰三月之明据六月庚辰郑伯防卒传秋七月庚辰郑伯防卒杜注庚辰七月九日今在十日
　　辛夘二年十一月己巳朔丁丑日午正一刻二分内三十一秒冬至正月戊辰朔　襄公三年经六月公防单子晋侯宋公衞侯郑伯莒子邾子齐世子光己未同盟于鸡泽月二十四日陈侯使袁侨如防戊寅叔孙豹及诸侯之大夫及陈袁侨盟传秋及陈袁侨盟杜注戊寅七月十三日今同此亦经之有日无月者非误也
　　壬辰三年十一月癸亥朔壬午日酉正初刻十分内二十一秒冬至正月壬戌朔　襄公四年经春王三月己酉陈侯午卒杜注三月无己酉今同应闰八月
　　癸巳四年十一月丁亥朔戊子日子正初刻三分内一十一秒冬至正月丙戌朔　襄公五年传九月丙午盟于戚月二十五日是月十二日癸巳亥初交霜降必上年八月后已置闰乃合
　　甲午五年十一月辛巳朔癸巳日夘初三刻十一分内一秒冬至正月庚辰朔　襄公六年
　　乙未六年十一月丙子朔戊戌日午初三刻三分内五十一秒冬至正月乙亥朔　经十有二月齐侯灭莱传十一月丙辰而灭之今推丙辰十二月十二日是月二十三日丁夘亥初交大寒襄公七年应闰六月如法置闰则七月壬寅朔二日癸夘夘初交处暑九月辛丑朔四日甲辰巳初交霜降二十二日得壬戌经冬十月壬戌及孙林父盟是失闰六月故以九月为十月而十月为闰月也
　　丙申七年十一月庚子朔癸夘日酉初二刻十一分内四十一秒冬至正月己亥朔　经十有二月防于鄬郑伯髠顽如防未见诸侯丙戌卒于鄵月十七日是月四日癸酉寅初交大寒此十月后已置闰之明据襄公八年
　　丁酉八年十一月乙未朔戊申日夜子初二刻四分内三十一秒冬至正月甲午朔　襄公九年
　　戊戌九年十一月己丑朔甲寅日夘初一刻十二分内二十一秒冬至正月戊子朔　经冬公防伐郑十有二月己亥同盟于戏杜注十二月无己亥传十一月己亥同盟于戏今推己亥十一月十一日盖经月误传十二月癸亥门其三门闰月戊寅济于隂阪杜注癸亥月五日戊寅二十日闰月当为门五日极是襄公十年应闰四月置闰则闰月丁亥朔四日庚寅八日甲午经夏五月甲午遂灭偪阳传庚寅攻偪阳是以闰月为五月也传六月庚午楚子围宋月十五日是月丙辰朔夘初交夏至七月围萧八月丙寅克之月十二日是月四日戊午夜子初交处暑九月己酉师于牛首月二十五日是月五日己丑戌初交秋分冬十月戊辰尉止帅贼晨攻执政于西宫之朝月十五日是月七日庚申寅初交霜降
　　己亥十年十一月甲申朔闰十一月癸丑朔己未日午初一刻五分内一十一秒冬至正月壬子朔　传十一月己亥与楚师夹颍而军月十六日以上皆失闰四月之据盖补闰在此十一月后襄公十一年传四月诸侯伐郑己亥齐太子光宋向戌先至于郑月十九日是月十日庚寅丑正交小满此十一月后已补闰之明据
　　庚子十一年十一月丁未朔甲子日酉初初刻十三分内一秒冬至日躔在牛三度之五分正月丙午朔襄公十二年
　　辛丑十二年十一月辛丑朔己巳日夜子初初刻五分内五十一秒冬至正月庚子朔　襄公十三年应闰二月经秋九月庚辰楚子审卒月十五日是月十日乙亥戌正交霜降此二月后已置闰之明据
　　壬寅十三年十一月乙丑朔乙亥日寅正三刻十三分内四十一秒冬至正月乙丑朔　襄公十四年经二月乙未朔日有食之
　　癸夘十四年十一月庚申朔庚辰日巳正三刻六分内三十一秒冬至正月己未朔　襄公十五年经秋八月丁巳日有食之不书朔杜注丁巳七月一日今同此与隠公三年己巳日食讹王正月为王二月正同类是月二十九日乙酉寅正交处暑应闰七月而失之置闰得二百二十章甲戌年至此十一闰又一纪
　　甲辰十五年十一月甲寅朔十二月甲申朔乙酉日申正二刻十四分内二十一秒冬至正月癸丑朔　经冬十有一月癸亥晋侯周卒月十日是月三日丙辰寅正交小雪襄公十六年经三月防于溴梁戊寅大夫盟月二十六日是月二日甲寅酉正交春分五月甲子地震月十三日是月五日丙辰辰正交小满传六月次于棫林庚寅伐许月十日是月七日丁亥酉初交夏至此皆上年失闰七月之明据盖补闰在六月后
　　乙巳十六年十一月戊寅朔庚寅日亥正二刻七分内一十一秒冬至正月戊寅朔　襄公十七年经春王二月庚午邾子牼卒月二十四日是月十四日庚申子正交春分此上年六月后已补闰之明据
　　丙午十七年十一月癸酉朔丙申日寅正一刻十五分内一秒冬至正月壬申朔　襄公十八年应闰五月而失之传冬十月防于鲁济同伐齐丙寅晦齐师夜遁是月五日壬寅丑正交霜降
　　丁未十八年十一月丁夘朔十二月丁酉朔辛丑日巳正一刻七分内五十一秒冬至正月丙寅朔　传十一月丁夘朔入平隂是月五日辛未亥正交小雪十二月戊戌及秦周伐雍门之萩月二日五日卒丑冬至襄公十九年传夏五月壬辰晦齐灵公卒是月九日壬申丑初交小满经秋七月辛夘齐侯环卒月二十九日是月十二日甲戌亥初交大暑八月丙辰仲孙蔑卒月二十四日是月十四日丙午寅正交处暑以上皆上年失闰五月之据盖补闰在八月后
　　戊申十九年十一月辛夘朔丙午日申正初刻十五分内四十一秒冬至正月庚寅朔　襄公二十年经春王正月辛亥仲孙速防莒人盟于向月二十二日是月十六日乙巳酉初交雨水此上年八月后已补闰之据冬十月丙辰朔日有食之
　　己酉二十年十一月乙酉朔辛亥日亥正初刻八分内三十一秒冬至正月甲申朔　襄公二十一年应闰四月经九月庚戌朔日有食之传冬十月庚辰朔日有食之此四月后已置闰之明据
　　庚戌二十一年十一月己酉朔丁巳日寅正初刻一分内二十一秒冬至正月戊申朔　襄公二十二年
　　辛亥二十二年十一月甲辰朔壬戌日巳初三刻九分内一十一秒冬至正月癸夘朔　传十二月郑游昄将如晋未出竟遭逆妻者夺之丁巳其夫攻子明杀之杜注丁巳十一月十四日今同襄公二十三年经春王二月癸酉朔日有食之应闰九月置闰则闰月己巳朔七日乙亥经冬十月乙亥臧孙纥出奔邾是以闰月为十月而十月为闰月也
　　壬子二十三年十一月丁夘朔日申初三刻二分内一秒冬至正月丙寅朔　襄公二十四年经秋七月甲子朔日有食之既八月癸巳朔日有食之此上年十月后已置闰之明据
　　癸丑二十四年十一月壬戌朔壬申日亥初二刻九分内五十一秒冬至正月辛酉朔　襄公二十五年经秋八月己巳诸侯同盟于重丘传秋七月己巳同盟于重丘杜注己巳七月十一日今同
　　甲寅二十五年十一月丙辰朔戊寅日寅初二刻二分内四十一秒冬至正月乙夘朔　襄公二十六年传郑伯赏入陈之功三月甲寅朔享子展是月二十四日丁丑酉初交谷雨应闰六月如法置闰则闰月癸丑朔七月壬午朔亥初交处暑经八月壬午许男甯卒于楚是失闰六月故以七月为八月也
　　乙夘二十六年十一月辛亥朔十二月庚辰朔癸未日巳初一刻十分内三十一秒冬至闰十二月正月己夘朔　传楚子伐郑十二月乙酉入南里月六日此失闰六月之明据盖补闰在十二月后襄公二十七年传五月甲辰晋赵武至于宋月二十八日丙午郑良霄至月三十日是月九日乙酉巳初交夏至六月丁未朔宋人享赵文子此前十二月后已补闰之明据盖自文公十一年至此中得二十六闰未尝阙一也
　　丙辰二十七年十一月乙亥朔戊子日申初一刻三分内二十一秒冬至正月甲戌朔　经冬十有二月乙亥朔日有食之传十一月乙亥朔日有食之辰在申司厯过也再失闰矣杜注今长歴推乙亥十一月朔非十二月姜岌授时诸厯皆云十一月乙亥朔交分入食限则经文讹一为二明矣按昭公七年传曰日月之防是谓辰即日行一岁所厯十二躔次以日食言之即夏书所谓辰弗集于房也然则传云辰在申言日月之防在申时耳凡司厯推筭日食必加时在昼乃预详其日应食之时刻以诏救防毋或先时后时致于失误今推乙亥日食在大雪节内日入申正二刻虽食不见而当时司厯者以为日月之防在申故讥其过若七月虽斗建在申而日月合朔或尚值大暑中气或已交立秋初气皆躔鹑火之次于辰在午若以岁差推之其时七月合朔日躔所值于宿在轸皆与斗杓指申无渉设乙亥日食果系七月合朔当称建在申何以称辰在申盖再失闰矣四字乃解传者所妄注非传之本文杜氏信之抑又妄矣襄公二十八年
</div>
    <div class="pagination">
<a href="全史日至源流_page52.html">上一页</a><span>...</span><a href="全史日至源流_page48.html">48</a><a href="全史日至源流_page49.html">49</a><a href="全史日至源流_page50.html">50</a><a href="全史日至源流_page51.html">51</a><a href="全史日至源流_page52.html">52</a><span class="current-page">53</span><a href="全史日至源流_page54.html">54</a><a href="全史日至源流_page55.html">55</a><a href="全史日至源流_page56.html">56</a><a href="全史日至源流_page57.html">57</a><a href="全史日至源流_page58.html">58</a><span>...</span><a href="全史日至源流_page54.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
