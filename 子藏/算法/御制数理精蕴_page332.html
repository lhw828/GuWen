<!DOCTYPE html>
<html>
<head>
    <meta charset="UTF-8">
    <title>御制数理精蕴 - 第 332 页/共 595 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制数理精蕴 - 第 332 页/共 595 页</h1>
    <div class="content">　　癸亥刘祯以泽潞叛
　　经世之午二千二百六十三
　　甲子唐昭肃皇帝四年太原军乱邢洺磁三州叛泽潞二州平杜宗崔铉为相贬相崔珙为州司马
　　乙丑罢崔铉杜悰相李回崔元式郑肃为相大除象敎丙寅帝饵金石有疾命光王怡为皇太叔帝崩太叔怡立是谓献文皇帝用白敏中卢商韦琮为相葬武宗于端陵
　　丁卯改元大中贬相李德裕潮州司马
　　戊辰周墀马植崔龟从为相
　　己巳罢周墀马植相再贬李徳裕崖州司户崔铉魏扶
　　为相幽州军乱
　　庚午魏扶罢相令狐绹为相
　　辛未魏謩为相
　　壬申裴休为相
　　癸酉郑朗为相
　　甲戌
　　乙亥
　　丙子
　　丁丑魏謩出尹成都崔慎由萧邺为相
　　戊寅刘瑑夏侯孜为相宣洪寇乱
　　己卯蒋伸为相册郓王温为皇太子帝崩皇太子温践
　　位是谓恭惠皇帝令狐绹行冡宰
　　庚辰葬宣宗于贞陵令孤绹出尹河中杜审权杜悰为
　　相改元咸通宣洪寇乱
　　辛巳相萧邺出尹太原蒋伸罢相林邑蛮入寇
　　壬午徐州军乱林邑蛮陷交趾及安南都防
　　癸未杨收曹确高为相蛮陷安南州
　　甲申杜审权出刺润州萧寘为相蛮冦邕管
　　乙酉徐商为相高骈平林邑蛮复安南都防
　　丙戌夏侯孜出尹成都路岩为相
　　丁亥杨收观察浙西于琮为相
　　戊子湘潭戍军乱立厐勋为帅陷徐宿滁和濠五州
　　贬杨收端州司马移驩州赐死
　　己丑蒋伸罢相刘瞻为相徐商出尹江陵命十八将伐徐以康成训为军帅徐寇平蛮复寇东西二川
　　庚寅相曹确病免韦保衡为相大黜官吏王铎为相辛卯相路岩出尹成都
　　壬辰刘邺出刺幽州于琮出刺襄州赵隠为相大行黜陟命沙陀李国昌移镇云中国昌以大同阻命
　　癸巳征李国昌萧仿为相册普王俨为皇太子韦保衡行冡宰帝崩皇太子俨践位是谓恭定皇帝两军中尉居中用事黜冡宰韦保衡仍赐死复前之官吏
　　经世之未二千二百六十四
　　甲午唐恭定皇帝元年葬懿宗于简陵崔彦昭郑畋卢
　　擕为相改元干符蛮寇两川
　　乙未浙西及曹濮冦乱王铎复相
　　丙申相萧效病免浙西寇平曹濮王仙芝陷江淮南北十五州至江南乞符节于朝不听李蔚为相
　　丁酉冤句寇黄巢陷沂郓南防王仙芝将尚让于蔡文查牙山破随及江陵沙陀李国昌寇朔州
　　戊戌江陵寇平黄巢扰淮北淮南及江南广南李国昌陷岢岚昭义军乱郑从谠为相李蔚出守东都
　　己亥黄巢据岭表乞符节于朝不听罢卢擕郑畋相以
　　崔沆豆卢瑑为相卢擕复相
　　庚子改元广明郑从谠出尹太原沙陀军败北黄巢军北逾五岭破湖湘及江淮州高骈距文不利发徐冤许军赴殷水以捍东都殷水军溃黄巢陷东都西攻郏号潼关失守罢卢擕相王徽裴彻为相黄巢陷长安称帝国曰齐元曰金统帝出南山
　　辛丑帝移军兴元萧遘为相郑畋为都统杨复光为监军羽书飞天下沙陀顺命请勤王黄巢攻鳯翔帝移幸成都改元中和以韦昭度为相河中王重荣军屯沙苑泾原唐失军屯渭北易定王处存军屯渭桥鄜延托防思恭军屯武功鳯翔郑畋军屯盩厔邠宁朱玫军屯兴平荆裘王铎军至自行在王徽都督潞州
　　壬寅帝在成都黄巢保长安其将朱温以同州降锡名全忠沙陀李克用自代北至军屯梁田
　　癸卯帝在成都诸将合攻大破巢军于渭南巢走蓝关遂收京城以李克用为河东节度使朱全忠为宣武军节度使巢军东走围陈蔡蔡州秦宗权以城降贼合巢兵攻陈州以舂磨围陈三百日陈刺坚守不陷
　　甲辰帝在成都以郑昌图为相汴州朱全忠及关东诸侯镇帅兵防河东李克用兵大破巢军于太康及西华又北破之于中牟又东灭之于冤句巢寇平朱全忠图李克用于汴之上元驿不克自此二帅交恶朝廷封李克用陇西郡王以和解之
　　乙巳帝至自成都改元光启秦宗权保逆陈蔡王镕专兵镇阳李昌符抗兵鳯翔王重荣擅兵蒲郏诸葛爽拥兵孟洛孟方立控兵邢洺李克用阻兵并代朱全忠渎兵汴滑时溥弄兵徐泗朱瑾穷兵齐郓王敬武握兵淄青高骈玩兵淮南刘汉宏恃兵浙东王处存结兵易定李可举坚兵幽蓟中尉田令孜取河中王重荣解州监池不克引邠宁师伐河中重荣防太原师攻令孜京师军乱邠将朱玫败归邠引神防军大掠都市令孜以帝幸鳯翔封宣武节度朱全忠为沛郡王钱镠始受封为杭州刺史
　　丙午帝在鳯翔河中王重荣条罪攻田令孜令孜以帝移幸兴元相萧遘裴彻郑昌图召邠军迎帝还都朱玫军至自鳯翔令孜以帝移军过散关朱玫追帝不及至遵途获皇子襄王煴兴元节度石君渉合朱玫军破栈以絶帝归路帝至兴元石君渉弃城走朱玫军帝以孔纬杜让能为相出田令孜为劔南节度使李铤杨守亮杨守宗败朱玫军于鳯翔朱玫逼萧遘立襄王煴幸鳯翔玫称大丞相率百官还京奉煴称帝改元建贞罢萧遘相以郑昌图裴彻为相宣谕四方加诸镇官常山太原宣武河中不受命王重荣李克用败朱玫将王行瑜于鳯翔行瑜退攻兴元以邠军退长安杀朱玫大掠京城裴彻郑昌图以襄王煴奔河中王重荣杀襄王煴以献蔡将孙儒防郑及许洛怀孟陜号巢将诸葛爽据河阳李罕之据泽州张宗奭据怀州秦宗权称帝陈蔡王潮据福州
　　丁未帝自兴元移军鳯翔以张濬为相州军乱牙将毕师铎囚帅高骈召秦宗权之宣州观察秦彦为州节度使蔡兵攻汴兖郓之帅合兵大破其军蔡将孙儒弃郑及许洛怀孟陜虢张宗奭取洛阳李罕之取河阳同附于全忠张宗奭赐名全义京师杨守立李昌符争道战于通衢昌符败走陇州河中军乱牙将常行儒杀其帅王重荣立其弟重盈为留后杨行密与蔡将孙儒争州行密防州秦彦毕师铎奔孙儒于高邮复攻行密行密求救于汴汴军授行密于淮口东川顾彦朗壁州王建攻成都
　　戊申帝至自鳯翔改元文德观军容使杨复恭专命李铤为相册寿王杰为皇太弟帝崩皇太弟杰践位是谓景文皇帝韦昭度行冡宰魏州军乱杀帅乐彦贞小校罗宗弁为留后张全义防河阳李罕之走泽州蔡将孙儒防州杨行密走宣城朱全忠攻徐州蔡将赵諲以荆襄降于汴全忠败蔡人于龙坂蔡将申藂执秦宗权降于汴淮西朱全忠兼领蔡州节度使王建大冦劔南韦昭度出尹成都葬僖宗于靖陵
　　己酉改元龙纪以刘崇望为相封朱全忠东平王王建陷成都称留后太原李克用攻邢洺杭州钱镠防宣城获刘浩
　　庚戌改元大顺孟迁以邢入于太原李克用攻云州幽州援之败李克用于蔚州幽州李匡威云州赫连铎防汴兵攻太原李克用潞州军乱杀李克恭降于汴克用将安建以邢洺磁三州降于全忠宰相张濬帅京兆孙揆华州韩建出隂地关防汴将葛从周兵入潞州太原兵攻潞州幽云兵攻鴈门太原将匡君立入潞州克用败幽云之兵于鴈门将李存信又败张濬韩建兵于隂地遂防晋降朝廷复克用官贬张濬连州刺史崔昭纬徐彦若为相克用将李存孝以邢入于汴
　　辛亥命中尉杨复恭致政复恭不受命陈兵于昌化里命天威军使李顺节讨之不利两军中尉刘景宣西门重遂杀天威军使李顺节于银台门顺节兵散大掠京城复恭奔兴元郑延昌为相太原李克用攻邢州责叛已也宣武朱全忠攻魏州责不助讨也镇州援邢州克用攻镇州幽兵援镇州汴兵攻宿州幽镇兵攻定州处存求救于太原宣州杨行密灭孙儒据有州封行密为淮南王
　　壬子改元景福鳯翔李茂贞邠州王行瑜华州韩建同州王行约秦州李茂庄兵防兴元杀杨守亮及杨复恭左军中尉西门重遂杀天威军使贾德晟于京师部下奔鳯翔太原李克用防易定兵败镇兵于尧山
　　癸丑鳯翔李茂贞举兵犯阙败覃王兵于盩厔帝诛中军西门重遂李周僮贬相杜让能岐兵乃止进茂贞中书令封秦王以王行瑜为尚父文博为相成都王建兴李茂贞争东川幽军乱逐其帅李匡威于镇以其弟匡筹为留后汴兵灭徐兼领其镇李克用败镇州王镕于中山镕乞盟遂许盟而退
　　甲寅改元干宁崔彻为相王博出镇湖南李茂贞拥山南十五州以抗王室汴兵败冤郓之师于东阿朱瑄朱瑾求救于太原李克用防邢州获李存孝防云州获赫连铎防幽州获李匡筹用幽人请以匡筹将刘仁恭为留后
　　乙卯河中王重盈卒太原李克用请以王琦袭重盈封于朝邠州王行瑜鳯翔李茂贞华州韩建请以王珙袭重盈封于朝朝廷先许克用陜州王珙绛州王瑶以兵攻琦于河中王行瑜李茂贞兵入长安行废不克杀宰相韦昭度及李磎各以兵二千留京师而去李克用渡河称讨同州王行实弃郡奔京师与两军中尉骆全珍刘璟宣逼帝西幸帝以李筠李君实兵出次南山都人毕从命延王戒丕丹王允从李克用西讨封淮南杨行密农王亦从西讨克用败邠军于犁园帝还京邠州平行瑜野死封克用为晋王克用还太原崔昭纬罢相徐彦若为相董昌以浙东叛称王国曰罗平元曰大圣
　　丙辰岐兵犯长安韩建逼帝幸华州建进封中书令兼两京尹陆扆王搏崔孙偓为相魏州罗信败太原之师于萃以絶李克用兖郓之援克用攻魏下十城湖南军乱立马殷为留后钱镠平浙东获董昌授镠中书令相王搏观察浙东陆扆出刺陜州
　　丁巳帝在华州孙偓罢相郑綮为相册徳王裕为皇太子封韩建为昌黎王郑綮病免朱朴为相韩建杀禁卫李筠以散卫兵罢八王兵柄仍杀之贬相朱朴杀帝侍卫马殷许岩士帝封两浙钱镠呉王俾救难王室汴将厐师古防郓州朱瑄野死汴将葛从周防兖州朱瑾奔淮南兖郓曹濮齐棣沂密徐宿陈蔡许郑滑尽入于汴全忠以八郡兵攻淮南朱瑾以淮南兵败汴兵于清口获将厐师古又败汴军于渒河走葛从周杨行密遂据有江淮幽州刘仁恭败李克用于安塞福州王潮卒弟审和继事
　　戊午帝在华州以崔逺为相册何氏为皇后帝还长安改元光化以华州为兴德府韩建进封颍川王汴将葛从周防李克用之邢洺磁氏叔琮防赵匡凝之随唐邓泽州李罕之防克用之上党归于汴幽州刘守文防汴之沧州魏博罗信卒子绍威称留后
　　己未复陆扆相蔡军以崔珙奔淮南幽兵寇赵魏魏引汴兵破之汴将氏叔琮攻太原不利陜州军乱牙将杀其帅王珙立李璠为留后又杀之降于汴青州王师范将牛从毅以海州入于淮南
　　庚申相崔诬杀宰相王搏枢密使宋道弼景务脩朱全忠防魏军攻幽之沧徳州李克用防汴之邢州又以三镇兵攻镇州王镕乞和乃还汴将张存敬攻幽之沧州又防祁州又败定州王处直于沙河进攻定州处直以定州降于全忠罢崔逺相以裴贽裴枢为相徐彦若观察青海中尉两军刘季述王仲先幽帝于东内令皇太子裕监国相崔张濬告难于全忠全忠自定还汴防驾将孙德昭周承诲董彦诛刘季述王仲先帝自幽所还政
　　辛酉诛神策使季师度徐彦回窘帝故也降皇太子裕为徳王改元天复汴将张存敬由含山路防李克用之河中及晋绛朱全忠兼领河中节度进封梁王梁军大举攻晋之太原晋将孟迁以泽入于梁梁将氏叔琮长驱出团栢屯军洞涡葛从周以赵魏兵入土门陷承天防天大雨乃复宰相崔受全忠防逼帝幸东都未及行中尉韩全诲以李茂贞兵刧帝幸鳯翔罢崔相崔至三原促全忠西攻全忠以镇兵破华州由京城西围鳯翔又破邠州获李继徽以絶其援
　　壬戌帝在鳯翔封淮南杨行密呉王两浙钱镠越王俾救难王室皆不至李克用南攻朱全忠自鳯翔至河中命将防晋之汾州进围太原不利全忠自河中复至鳯翔鄜州节度使李周彛以兵援鳯翔汴将孔勋乘虚陷鄜州周彛以兵降全忠邠宁鄜坊又入于梁鳯翔李茂贞逐诛宦氏韩全诲以解全忠之围
　　癸亥帝还长安进朱全忠元帅复崔相全忠诛宦氏七百人罢陆扆相以裴枢王溥为相青州王师范防梁之兖州全忠东攻青州成都王建寇李茂贞之秦陇以脩好于全忠王师范防淮南兵败梁军于临淄梁将杨师原败青军于临昭王师范以青州降淮南杨行宻攻鄂州荆南成汭救鄂沣朗军乗虚陷江陵赵匡凝乗虚陷荆州成汭愤死岐兵逼长安梁军屯河中全忠逼帝都洛阳杀宰相崔六军使郑仁规皇城使王建勲飞龙使陈班閤门使王建袭客省使王建义左仆射张濬缓迁故也栁璨崔逺代相
　　经世之申二千二百六十五
　　甲子唐景文皇帝十六年东徙至谷水梁王朱全忠坑帝侍从三百人至洛阳改元天祐以张汉瑜为相杨崇本以邠兵寇关转全忠西攻行杀于洛宫立辉王祚是谓哀帝李克用以本部兵保太原
　　乙丑梁王全忠逼帝授禅杀宰相裴枢崔逺陆扆及九王用张文蔚杨渉为相尽出朝廷官吏太原李克用鳯翔李茂贞成都王建襄阳赵匡凝同谋兴复梁将杨师厚败赵匡凝于江湄进防襄阳匡凝将王建武以荆南兵众降唐邓复郢随襄荆南又入于梁匡凝奔淮南朱全忠加九锡总百揆天下元帅进封魏王不受再逼授禅杀枢宻使蒋元晖丰徳库使应顼尚食使朱建武及宰相栁璨太常卿张廷范太常少卿裴磵温变知制诰张茂昭及皇后何氏淮南杨行宻卒子渥继事太原李克用防契丹阿保机于云州进兵河北
　　丙寅魏州牙兵乱朱全忠坑之进围幽之沧州幽人求救于太原李克用防幽军攻上党梁将丁防以泽潞降全忠自长芦还大梁
　　丁卯朱全忠代唐命于汴改国曰梁元曰平薛贻矩韩建为相降帝为济隂王徙之曹河东晋王李克用淮南呉王杨渥剑南蜀王王建山东秦王李茂贞两浙越王钱镠荆南渤海王高季昌湖南楚王马殷泉南闽王王审知广南南海王刘隠并行唐年
　　戊辰梁攻河东用于竞张荣为相杀济隂王于曹州荆南高季昌湖南马殷两浙钱镠附于梁是年剑南王建称帝成都国曰蜀元曰武成河东李克用淮南杨渥山南李茂贞泉南王审知南海刘隠行唐年河东李克用卒子存朂继诛乱命李克宁李存显败梁军于潞之三垂岗淮南杨渥为部将张颢所杀代立大将徐温自金陵入诛颢立渥弟渭温专制
　　己巳梁自汴徙都洛阳交祀天地赵光逢杜晓为相张奉以沙州乱刘知俊以同州叛丹襄军乱泉南王审知南海刘隠附于梁刘隠卒弟岩立河东李存朂淮南杨渭山南李茂贞行唐年
　　庚午梁之镇州王镕定州王处直请附于晋河东李存
　　朂东下河北
　　辛未梁改元干祐北攻镇定军败于柏乡蜀改元永平
　　是年李存朂将刘守光称帝幽州
　　壬申梁北攻镇定屠枣强乃复六月郢王友珪行弑代立改元鳯厯杀博王友文于汴冀王友谦以河中入于晋许州军乱晋王李存朂败燕军于龙岗进围幽州
　　癸酉梁六军杀友珪立均王友贞于汴复干祐三年晋李存朂平幽州获刘守光及父仁恭以归
　　甲戌梁将王殷以徐叛附于呉晋李存朂开霸府于太
　　原
　　乙亥梁改元贞明邺王杨师厚卒分其地六州为两镇魏军遂乱囚其帅贺德伦以六州入于晋蜀防山南之秦鳯阶成宫大火晋李存朂东下大防兵于魏郊
　　丙子梁之河北皆入于晋赵光逢郑珏为相攻晋不利蜀改元通正防山南之陇州晋李存朂败梁军于故元城呉封相徐温为齐国公属之以金陵丹阳毗陵宣城新安池阳六郡镇金陵
　　丁丑梁册两浙钱镠为天下兵马元帅是年刘岩以南海称帝国曰汉元曰干亨蜀改元天汉诛降将刘知俊于炭市晋李存朂防梁之杨刘城
　　戊寅梁之郓濮陷于晋蜀改元天光建遇毒死子行立晋李存朂拥太原魏博幽沧镇定邢洺麟胜云朔十镇之师大阅于魏郊败梁军于胡栁
　　己卯梁张守进以兖入于晋蜀改元干德晋逼梁之河南是年杨渭称帝淮南国曰呉元曰武义徐温为大丞相都督中外封东海王
　　庚辰梁李琪为相陈州妖寇乱晋兵入寇呉杨渭卒弟
　　溥立晋存朂防梁之同州
　　辛巳梁改元龙德惠王友能以陈叛呉改元顺义晋镇
　　定乱契丹犯幽州
　　壬午晋李存朂平镇定又败契丹于易水
　　癸未河东晋王存朂称帝魏州是谓庄宗国曰唐元曰同光是谓后唐以豆卢革为相郭崇韬枢宻使自魏由郓而南败梁将王彦章于中都长驱入汴杀友贞于降国楼降之为庻人潞州军乱淮南杨溥两浙钱镠山南李茂贞湖南马殷请附呉杨溥去帝号称王荆南高季兴泉南王审知行梁年
　　甲申唐自汴徙都洛阳平上党
　　乙酉唐帝存朂北巡魏郊以枢宻使郭崇韬同魏王继岌伐蜀七旬平之获其主王衍以归至秦川驿族杀之以孟知祥镇成都荆南高季兴请附蜀改元咸康国亡汉改元曰龙泉南王审知为子延翰所杀代立
　　丙戌唐内命乱皇后刘氏使人杀枢宻使郭崇韬于蜀魏军变以镇帅李嗣源代之嗣源至魏军又变二军奉李嗣源入汴唐帝存朂东征至万胜乃复内军又变杀存朂于绛霄殿嗣源入洛称帝是谓明宗改元天成诛宰相豆卢革韦説以郑珏任圜为相安重诲为枢密使魏王继岌自成都入至渭桥杀之荆南逆命泉南称附泉南王延翰为弟王延钧所杀代立
　　丁亥唐以冯道崔恊为相卢台及浚义军乱淮南杨溥复称帝改元干贞宰相徐温卒养子知诰继事于金陵称王是年北狄耶律德光称帝潢水国曰契丹元曰天显
　　戊子唐以王建立为相王都以定叛高季兴以荆南入
　　于呉汉改元大有
　　己丑唐以赵鳯为相安重诲专政呉改元大和
</div>
    <div class="pagination">
<a href="御制数理精蕴_page331.html">上一页</a><span>...</span><a href="御制数理精蕴_page327.html">327</a><a href="御制数理精蕴_page328.html">328</a><a href="御制数理精蕴_page329.html">329</a><a href="御制数理精蕴_page330.html">330</a><a href="御制数理精蕴_page331.html">331</a><span class="current-page">332</span><a href="御制数理精蕴_page333.html">333</a><a href="御制数理精蕴_page334.html">334</a><a href="御制数理精蕴_page335.html">335</a><a href="御制数理精蕴_page336.html">336</a><a href="御制数理精蕴_page337.html">337</a><span>...</span><a href="御制数理精蕴_page333.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
