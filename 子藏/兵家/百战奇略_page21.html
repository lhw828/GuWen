<!DOCTYPE html>
<html>
<head>
    <meta charset="UTF-8">
    <title>百战奇略 - 第 21 页/共 26 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>百战奇略 - 第 21 页/共 26 页</h1>
    <div class="content">

「注释」



①不战在我：语出《唐太宗李卫公问对》卷下：“夫不战者，在我。”意思是，不与敌决战是因为我方尚未具备决胜的条件。



必战



凡兴师深入敌境，若彼坚壁不与我战，欲老我师，当攻其君主，捣其巢穴，截其归路，断其粮草，彼必不得已而须战，我以锐卒击之，可败。法曰：“我欲战，敌虽深沟高垒，不得不与我战者，攻其所必救也。”①



三国魏明帝景初二年，召司马懿于长安诣京师，使将兵往辽东讨公孙渊。帝曰：“四千里征伐，虽云用奇，亦当任力，不当稍计役费②。度渊以何计得策？”懿曰：“弃城预走，上计也；[据辽水以]拒大军，其次也；坐守襄平，此成擒耳。”曰：“三者何出？”懿曰：“唯明君能量彼我，预有所弃，此非渊所及也。”曰：“往还几日？”对曰：“往百日，还百日，攻百日，以六十日为休息，一年足矣。”遂进兵。渊遣将帅步骑数万屯辽[隧]，围堑二十余里。诸将欲击之，懿曰：“此欲老吾兵，攻之正堕其计。此王邑所以耻过昆阳也③。彼大众在此，巢穴空虚。直抵襄平，出其不意，破之必矣。”乃多张旗帜，欲出其南，贼尽锐赴之。懿潜济以出其北，弃贼直趋襄平；贼将战败，懿围襄平。诸将请攻之，懿不听。陈珪曰：“昔攻上庸，旬日之半破坚城，斩孟达。今日远来，而更安缓，愚窃惑之。”懿曰：“达众少而食支一年；吾将士四倍于达而粮不淹月④，以一月较一年，安可不速？以四击一，正令失半而克，犹当为之。是以不计死伤，而计粮也。今贼众我寡，贼饥我饱，而雨水乃尔，攻具不设，促之何为？自发京师，不忧贼攻，但忧贼走。今贼粮垂尽，而围落未合，掠其牛马，抄其樵采，此故驱之走也。夫兵者诡道，善因事变。贼凭恃其众，故虽饥困，不肯束手，当示无能以安之。若求小利而惊之，非计也。”既而雨霁，造攻具攻之，矢石如雨，粮尽窘急，人相食，乃使其将王建、柳甫[乞降]请解围，当君臣面缚，懿[不许]皆斩之。渊突围而走，懿复追及梁水上杀之，辽地悉平。



「注释」



①“我欲战，敌虽深沟高垒，不得不与我战者，攻其所必救也：语出《孙子兵法。虚实篇》。意思是，我军要想与敌决战，敌人即使凭据深沟高垒，但也不得不脱离营垒而同我决战，这是由于我军攻击其必然回救之处的缘故。



②不当稍计役费：不应当过于计较军费开支的多少。



③此王邑所以耻过昆阳也：指西汉末年王莽军与绿林起义军的昆阳之战。王军将领王邑率军四十二万往救宛城，但却不肯绕过昆阳坚城而强攻之，结果在绿林军内外夹击之下，几乎全军覆没。



④淹月：滞留一月或经历一月。



避战



凡战，若敌强我弱，敌初来气锐，且当避之，伺其疲敝而击之，则胜。法曰：“避其锐气，击其情归。”①



汉灵帝中平五年，凉州贼王国围陈仓，以皇甫嵩讨之。董卓请速进，嵩曰：“百战百胜，不如不战而屈之。是以善用兵者，先为不可胜，以待敌之可胜。陈仓虽小，城[守]固备，未易拔。王国虽强，攻陈仓不下，其众必疲，疲而击之，全胜之道也。”国攻之终不拔，其众疲敝解去。嵩进兵追击之。卓曰：“[不可。兵法曰]：‘穷寇勿追，归众勿迫。’[今我追国，是迫归众，追穷寇也。]”嵩曰：“不然。[前吾不击，避其锐也。今而击之，待其衰也。所击疲师，非归众也。国众且走，莫有斗志。以整击乱，非穷寇也。]”遂独追击而破之。卓由是有惭色。



「注释」



①避其锐气，击其惰归：语出《孙子兵法。军争篇》。意思是，要避开敌人初来时的锐气，而等到敌人气衰退归之时再打击它。



围战



凡围战之道，围其四面，须开一角，以示生路，使敌战不坚，则城可拔，军可破。法曰：“围师必缺。”①



汉末，曹操围壶关，攻之不拔。操曰：“城拔，皆坑之。”连月不下。曹仁言于曹操曰：“围城必示活门，所以开其生路也。今公告之必死，使人人自为守。且城固而粮多，攻之则士卒伤，守之则延日久。今钝兵坚城下[以]攻必死之虏，非良策[也]。”操从仁言，乃拔其城。



「注释」



①围师必缺：语出《孙子兵法。军争篇》：“围师必阙”。阙，通缺。句意是，包围敌人时要留有缺口。声战



凡战，所谓声者，张虚声也。声东而击西，声彼而击此，使敌人不知其所备，则我所攻者，乃敌人所不守也。法曰：“善攻者，敌不知其所守。”①



后汉建武五年，耿弇与张步相拒，步使其弟蓝将精兵二万守西安，诸郡太守合万余人守临淄，相去四十余里。弇进兵画中，居二城之间。弇视西安城小而坚，且蓝兵又精；临淄虽大而易攻，乃敕诸将会，俟五日攻西安。蓝闻之，日夜为备。至期，弇敕诸将夜半皆蓐食②，会明至临淄。护军荀梁等争之，以为宜速攻西安。弇曰：“[不然]。西安闻吾欲攻之，日夜备守；临淄出其不意，至必惊扰，攻之则一日可拔。拔临淄则西安孤，张蓝与步隔绝，必复亡去，所谓击一而得二者也。若[先攻西安，不卒③下，顿兵坚城，死伤必多。纵能拔之，蓝帅兵奔还临淄，并兵合势，观人虚实，吾深入敌地，后无转输④，旬日之间，不战而困。诸君之言，未见其宜。”遂攻临淄，半日拔之，入据其城。张蓝闻之，果将兵亡去。



「注释」



①善攻者，敌不知其所守：语出《孙子兵法。虚实篇》。意思是，善于进攻作战的，能使敌人不知道该如何防守。



②蓐食：饱食。蓐，厚。

</div>
    <div class="pagination">
<a href="百战奇略_page20.html">上一页</a><span>...</span><a href="百战奇略_page16.html">16</a><a href="百战奇略_page17.html">17</a><a href="百战奇略_page18.html">18</a><a href="百战奇略_page19.html">19</a><a href="百战奇略_page20.html">20</a><span class="current-page">21</span><a href="百战奇略_page22.html">22</a><a href="百战奇略_page23.html">23</a><a href="百战奇略_page24.html">24</a><a href="百战奇略_page25.html">25</a><a href="百战奇略_page26.html">26</a><a href="百战奇略_page22.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
