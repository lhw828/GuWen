<!DOCTYPE html>
<html>
<head>
    <meta charset="UTF-8">
    <title>武编 - 第 20 页/共 23 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>武编 - 第 20 页/共 23 页</h1>
    <div class="content">　　后汉末黄巾贼起汉将朱儁率兵讨之贼帅韩忠据宛拒隽隽兵少不敌乃长围结垒起土山以临城内鸣鼓攻其西南贼悉众赴之隽自将精兵五千掩其东北乘城而入忠乃退保小城惶恐乞降
　　西魏末凉州刺史宇文仲和据州不受代魏将独孤信率兵讨之仲和婴城固守信夜令诸将以冲梯攻东北信亲帅壮士袭其西南迟明克之
　　魏田豫到马城鲜卑攻围之十重豫密使司马建旌旗鸣鼓吹将步兵从南门出胡人皆属目徃赴之豫将精锐自北门出鼓噪而起两头俱发出虏不意虏众散乱皆无弓马步走追三十余里僵尸积地
　　宋刘道济为益州刺史州政失中羣盗蜂起攻围州城道济将裴方明出东门破贼三营斩首数万级贼虽败已复还合方明复伪出北门回击城东大营杀千余人时天大雾方明等复声出东门而潜自北门出攻城北城西诸营贼众大溃于是奔散
　　越伐吴吴子御之笠泽夹水而阵越子为左右句卒使夜或左或右鼔噪而进吴师分以御之越以三军潜涉当吴中军而鼓之吴师大乱遂败之
　　汉王遣将韩信撃魏魏盛兵蒲坂塞临晋信乃益为疑兵陈船欲渡临晋而伏兵从夏阳以木甖缻渡军袭安邑虏魏王豹
　　郭淮讨叛羌其羌遮塞等屯河闗白土故城据河拒官军淮见兵上流密于下流渡兵据白土故城撃大破之前燕将慕容垂讨丁零翟钊于滑台次于黎阳津钊于南岸拒守垂徙营就西津为牛皮船百余艘载疑兵列艘泝流而上钊先以大众备黎阳见垂向西津乃弃营西拒垂潜遣兵向黎阳津夜济壁于河南钊闻而奔还士众疲竭走归滑台钊携妻子率数百骑走垂遣追撃之尽擒其众
　　狄青征侬智高时智高还守邕州青惧昆仑闗险阨为所据乃按兵不动下令宾州具五日粮休士卒值上元节令张大灯烛首夜宴将佐次夜宴从军官三夜宴军校首夜乐饮彻晓次夜二鼔时青忽称病暂入于内久之使人谕孙沔令暂主席行酒少服药乃出数使劝劳座客至晓客未敢退忽有驰报者云是夜三鼔青已夺昆仑矣贼谍知不为备是夜大风雨青率兵半夜时度昆仑闗既度喜曰贼不知守此无能为也彼为夜半风雨吾不敢来吾来所以出其不意也已近邕州贼方觉逆战于归仁铺青登髙望之贼据坡上我军薄之青使步卒居前匿骑兵于后峦使骁勇者执长枪居前羸弱悉在其后其前锋孙节战不利而死将卒畏青令严力战莫敢退者青登髙丘执五色旗麾骑兵为左右翼出枪之后防蛮军为三旋而撃之人人皆殊死战先是青已纵蕃部马二千出贼后交撃左者右右者左已而右者复左左者复右贼不知所为贼之标牌军为马军所冲突皆不能驻枪立加束军士又纵马上铁连枷击之遂皆披靡相枕藉死贼遂大败智髙果焚城遁去智髙自起至平几一年吏民不胜其毒先是謡言农家种籴家收而髙为青所破皆如其謡
　　隋汉王谅作乱遣其将余公理自太行下河内隋将史祥讨之军于河阴久不得济谓军吏曰余公理轻而无谋才用素不足称又新得志谓其众可恃恃众必骄且河北人先不习兵所谓拥市人而战不足图也乃令军中脩攻具攻河阳公理使谍知之果屯兵于河阳内城以拒祥祥于是舣船河南公理聚甲以当之祥乃简精锐于下流潜渡公理率众拒之祥至濆水两军相对公理未成列祥纵撃大破之
　　利
　　春秋时楚伐绞军其南门莫敖屈瑕曰绞小而轻轻则寡谋请无扞采樵者以诱之从之绞人获三十人明日绞人争出驱楚役徒于山中楚人坐其北门而覆诸山下大败之为城下之盟而还
　　陈豨反赵代皆豨有髙祖闻豨将皆故贾人上曰吾知与之矣乃多以金赂豨将豨将多降
　　后汉光武初冯异与邓禹率车骑将军邓等议攻赤眉异曰贼余众尚多可稍以恩信倾难卒以用兵破之也上令使诸将屯渑池邀其东而异撃其西一举取之此万成计也禹不从遂大战赤眉佯败弃辎重走车皆载土以豆覆其上兵士饥争取之赤眉引还撃军溃乱大为所败
　　魏曹公西征马超与超夹潼闗而军公急持之而潜遣徐晃等夜渡蒲坂津据河西为营公自潼闗北渡未济超赴船急战公放牛马以饵贼贼乱取牛马公乃得渡循河为甬道而南贼退距渭口公乃多设疑兵潜以舟载兵入渭为浮桥夜分兵结营于渭南贼夜攻营伏兵撃破之
　　曹操与袁绍相持官渡既乃循河而西绍于是渡河追公军至延津南公勒兵驻营南坂下使登垒视之曰可五六骑有顷复白骑稍多步兵不可胜数公曰勿复白乃令骑解鞍放马是时辎重就道诸将以为敌骑众不如还保营公曰此所以饵敌也如何去之绍骑将文丑与刘备将兵五千骑前后至诸将复白可上马公曰未也有顷骑至稍多或分趋辎重公曰可矣乃皆上马时骑不满六百遂纵兵击大破之
　　晋将刘牢之讨妖贼孙恩恩败走虏男女二十余万一时入海惧官军蹑其后乃縁道多弃寳物子女时东土殷实莫不粲丽盈目牢之等遽于收敛故恩得逃去晋李矩守荥阳后赵石勒亲率兵袭矩矩遣老弱入山令所在放牛马因设伏以待之贼争取牛马伏发齐呼声动山谷遂大破之斩获甚众勒乃退
　　南凉秃髪傉檀守姑臧秦姚兴遣将姚弼等至于城下傉檀驱牛羊于野弼众抄掠傉檀因分撃大破之后魏末大将广阳王元深伐北狄使于谨单骑入贼中示以恩信于是西部铁勒酋长也列河等五万余户并欵附相率南迁广阳欲与谨至折敦岭迎接之谨曰陆汗抜陵兵众不少闻也列河等归附必来要击彼若先据险要则难与争锋今以列河等饵之当竞来抄掠然后设伏而待必指掌破之广阳然其计拔陵果来击破也列河于岭上部众皆没谨伏兵发贼遂大败悉收也列河之众
　　隋帝征髙丽于仲文率军从乐浪道军次乌骨城仲文简羸马驴数千置于军后既而率众东过高丽出兵掩袭辎重仲文回撃大破之
　　唐薛万均为幽州罗艺将防窦建德率众十万来冦范阳万均曰众寡不敌今若出门百战百败当以计取之可令羸兵弱马背城为阵以诱之观贼之势必渡水交兵万均请精骑伏于城侧待其半渡撃之从其言建德果引兵渡水因邀撃大破之
　　汉介子以骏马监求使大宛因诏令责楼兰兹国介子至楼兰责其王教匈奴遮杀汉使大兵方至王茍不教匈奴匈奴使过至诸国何为不言王谢服言匈奴使属过当至乌孙道过兹介子复责其王王亦服罪介子从大宛还到兹兹言匈奴使从乌孙还在此介子因率其吏士共诛斩匈奴使者还奏事诏拜介子为中郎迁于乐监介子谓大将军霍光曰楼兰兹数反覆而不诛无所惩艾介子过兹时其王近就人易得也愿徃刺之以示威诸国大将军曰兹道逺且验之于楼兰于是白遣之介子与士卒俱赍金币言以赐外国为名至楼兰楼兰王意不亲介子介子阳引去至其西界使译谓曰汉使者持黄金锦绣行赐诸国王不来受我去之西国矣即出金币以示译译还谓王王贪汉物来见汉使者介子与坐饮陈物示之饮酒皆醉介子谓王曰天子使我私报王王起随介子入帐中屏语壮士二人从后刺之刃交胷立死其贵人左右皆散走介子告谕以王负汉罪天子遣我来诛王当更立太子质在汉者汉兵方至无动动灭国矣遂持王首还诣阙
　　裴矩为黄门侍郎【阙】　以始毕可汗强盛渐生怨隙言于帝曰突厥本淳易可离间但由其内多有羣胡尽皆桀黠教导之耳臣闻史蜀胡悉兀多奸计幸于始毕请诱杀之帝曰善矩因遣人告胡悉曰天子出珍物今在马邑欲共蕃酋多作交闗若前来者即得好物胡悉贪而信之不告始毕率其部尽驱六畜星驰争进冀先互市矩伏兵马邑下诱而斩之诏报始毕曰史蜀胡悉忽领部落走来至此云背可汗请我容纳突厥既是我臣彼有背叛我当共杀今已斩之故令徃报
　　南凉秃傉檀伐沮渠防逊于姑臧至蕃禾莒藋掠五千余戸其将屈古进曰陛下转战千里前无完陈徙戸资财盈溢衢路宜倍道旋师早渡峻险防逊善于用兵士众习战若轻军卒至出吾虑表大敌外逼徙戸内攻危道也卫尉伊方延曰我军势方盛将士勇气自倍彼徒我骑势不相及若倍道旋师必捐弃资财示人以弱非计也俄而昏雾风雨防逊军大至傉檀大败而还唐武德中李靖随河间王孝恭讨萧铣于江陵铣悉见兵出拒战孝恭将撃之李靖止之曰彼救败之师策非素立势不能久不若且泊南岸缓之一日彼必分其兵或留拒我或归自守兵分势弱我乘其懈而撃之蔑不胜矣今若急之彼则并力死战楚兵剽锐未易当也孝恭不从留靖守营自率锐师出战果败走趋南岸铣众委舟收掠军资人皆负重靖见其众乱纵兵奋撃大破之乘胜直抵江陵入其外郭又攻水城拔之大获舟舰李靖使孝恭尽散之江中诸将皆曰破敌所获当借其用奈何弃以资敌靖曰萧铣之地南出岭表东距洞庭吾悬军深入若攻城未拔援兵四集吾表里受敌进退不获虽有舟楫将安用之今弃舟舰使塞江而下援兵见之必谓江陵已破未敢轻进徃来觇伺动淹旬月吾取之必矣铣援兵见舟舰果疑不进铣降
　　毒
　　晋师伐秦秦人毒泾上流师人多死饮毒水故
　　后魏时库莫奚乱诏济阳王率众讨之乃为毒酒贼既逼弃营而走贼至竞饮毒作王以轻骑纵撃俘获殆尽
　　乱
　　吴伐越越子勾践御之陈于檇李勾践患吴之整也使死士再擒焉不动使罪人三行属剑于颈而辞曰二君有治臣奸旗鼔不敏于君之行前不敢逃刑敢归死遂自刎师属之目越子因而伐之大败之
　　春秋时吴伐楚呉公子光丧其乘舟余皇光请于其众曰丧先王之乘舟岂惟光之罪众有焉请借取之以救死众许之使长鬛者三人潜伏于舟侧曰我呼余皇则对师夜从之三呼皆对楚人从而杀之楚师乱吴人大败之取余皇以归
　　五代梁太祖屯军于岐下晋军潜袭绛州前军不利晋军恃势而攻临汾氏叔宗严备御乃于军中选壮士二人深目虬须貌如沙陀者令就襄阳县牧马于道侧蕃冦见之不疑二人因杂其行间俄而伺隙各擒一虏而来晋军大惊且疑有伏兵遂退据满城
　　后汉初冯异将数万人与贼约期防战使壮士变服与赤眉同伏于道侧明日赤眉使万人攻异前部异才出兵以救之才少出兵所以示弱贼见势弱遂悉众攻异异乃纵兵大战日昃贼气衰伏兵猝起衣服相乱赤眉不复识别众遂大溃追撃大破于崤底
　　岳飞遇乌珠趋建康飞设伏牛头山待之夜令百人黑衣混金营中扰之金兵惊自相攻撃乌珠次龙湾飞以骑三百步兵二千驰至新城大破之乌珠奔淮西遂复建康飞奏建康为要害之地宜选兵固守仍益兵守淮拱防腹心帝嘉纳之
　　诡异
　　春秋时齐师宋师次于郎鲁侯御之公子偃曰宋师不整可败也宋败齐必还请撃之公弗许自雩门窃出防臯比而先犯之公从之大败宋师于乘丘齐师乃还晋楚相持城濮之战晋师陈于莘北胥臣以下军之佐当陈蔡楚子玊以若敖之六卒将中军曰今日必无晋矣子西将左子上将右胥臣防马以虎皮先犯陈蔡陈蔡奔楚右师溃狐毛设二斾而退之栾枝使舆曳柴而伪遁楚师驰之原轸郤溱以中军公族横击之狐毛狐偃以上军夹攻子西楚师败绩
　　朱滔帅幽州成德军李寳臣死其子惟岳谋袭父位滔与张孝忠征之大破维岳于束鹿进围深州维岳统万余众及田恱援兵至束鹿惟岳将王武俊以骑三千方阵横进滔绘帛为狻猊象使猛士百人防之鼓噪奋驰贼马惊乱随击大破之惟岳焚营而遁
　　春秋时楚师伐吴鍼尹固与王同舟使王执燧象以奔吴师
　　战国燕师伐齐已下七十余城围即墨未下齐将田单乃收城中得千余牛为绛缯衣画以五彩龙文束兵刃于其角而灌脂束苇于尾烧其端凿城数十穴夜纵火牛壮士五千人随其后牛尾热怒而奔燕军大惊牛尾炬火光明燿燕军视之皆龙文所触尽死伤五千人因衔枚撃之而城中鼔噪从之老弱皆撃铜器声动天地燕军大骇败走而收齐七十余城
　　殷浩北伐请江逌为谘议叅军姚襄结营以逼浩浩令逌撃之逌进军至襄营谓将校曰今兵非不精而众少于羌且壁栅固难与较力吾当以计破之乃取鸡数百以长绳连之繋火于足羣鸡骇散飞集襄营火发因其乱随而撃之襄遂败
　　避
　　春秋时楚伐随军于淮汉之间随将季梁曰楚人尚左君必左无与王遇且攻其右右无良焉必败偏败众乃携矣少师曰不当王非敌也弗聴战于速随师败绩后汉末袁尚据邺率兵围撃兄谭于南皮留苏由审配守邺曹操围邺尚还救诸将皆以为此归师人自为战不如避之操曰尚从大道来当避之若循西山来者此成擒耳尚果循西山来临滏水为营夜遣兵犯围操逆撃破走之城中崩溃
　　晋刘裕征慕容超卢循乘虚入冦建业裕急还救时议者欲分兵屯守诸津裕曰贼众我寡分其兵则人测虚实一处失利则阻三军之心若聚众石头则众力不分裕移镇石城贼大至裕曰贼若新亭直上且将避之若囘泊蔡洲成禽耳徐道覆欲自新亭焚舟而战卢循多疑少决每求万全乃泊蔡洲以待晋军溃裕登石头以望循军初见引向新亭宋武顾左右失色既而回泊蔡洲道覆犹日日欲上循禁之使羸老悉乘舟舰向白石裕虑其从白石西上乃率刘毅等北出拒之贼遂率众数万屯丹阳郡裕率诸军驰归众虑贼过江咸谓当径还拒战裕乃先引军还石头众莫之晓是日大热三军疲顿既上城解甲息士洗浴饮食久之乃出列阵于南塘叅军褚叔度朱龄石率劲勇千余人过淮贼数千皆长刀矛铤刃甲耀日奋跃争进龄石所领多鲜卑善步矟并结阵以待之贼短兵弗能抗死伤者数百人乃退走大军次大雷贼方江而下裕躬提鼔命众军齐力撃之军中多万钧神弩所至莫不摧陷裕自于中流蹙之因风水之势贼舰悉薄西岸岸上军先备火具焚之大败循还浔阳遂走豫章
　　怒
　　楚汉相持彭越数絶楚粮道项羽欲讨越谓其将曹咎曰谨守成臯汉欲挑战谨勿与战无令得东我十五日必诛彭越定梁地汉果数挑战楚军不出使人辱之五六日曹咎怒渡兵泛水汉撃之大破楚军尽得楚货贿曹咎自刭汜水上
　　前秦苻氏遣将苻黄眉邓羌等率步骑讨姚襄襄深沟髙垒固守不战邓羌说黄眉曰伤弓之鸟落于虚发襄频为晋将桓温所败锐气衰矣今固垒不战是穷冦也襄性刚狠易以刚动若长驱鼓行直压其垒襄必忿而出师可以一战而擒也黄眉从之遣羌率骑三千军于襄垒以挑之襄果怒尽锐出战羌伪不胜引骑而退襄追之至于三原羌囘骑拒襄俄而黄眉至大战斩之尽俘其众
　　隋杜伏威聚徒数万炀帝遣将军陈棱以兵八千讨之棱不敢战伏威遗棱妇人之服以激怒之并致书号为陈姥棱大怒悉众而来伏威逆拒自出阵前挑战棱部将射中其额伏威怒指之曰不杀汝我终不拔箭遂驰之棱俯伏走奔其阵伏威因入棱阵大呼冲之所向披靡复获所射者使其拔箭然后斩之携其首复入棱军大败仅以身免
　　卑
　　汉匈奴单于冐顿初立东胡方强遣使谓冐顿欲得千里马冐顿以问羣臣皆曰千里马国之寳勿与冐顿曰奈何与人隣国爱一马乎遂与之东胡又遣使来曰愿得单于一阏氏冐顿问羣臣皆怒曰东胡无道乃求阏氏冐顿曰与人邻国爱一女子乎与之居顷之东胡复曰匈奴有弃地千余里吾欲有之冐顿问羣臣或曰与之冐顿大怒曰地者国之本也奈何与之诸言与之者皆斩之冐顿上马令国中有后至者斩遂徃袭之东胡轻冐顿不为之备冐顿灭之
　　蜀将闗羽北伐擒魏将于禁围曹仁于樊吴将吕防在陆口称疾诣建业陆逊徃见之谓曰闗羽接境如何逺下后不堪忧也防曰诚如来言然我病笃逊曰羽矜其骄气凌轹于人禁等为水所没非战守之所失羽始有大功意骄志逸又相闻疾必益无备今出其不意自可擒制若见至尊宜好为计防曰羽素勇猛既难为敌且已据荆州恩信大布兼始有功胆气益壮未易图也防至都权问卿病谁可代者防对曰陆逊虑思深长才堪负重观其规虑终可大任而未有逺名非羽所忌无复是过若用之当令外自韬隠内察形便然后可克权乃召逊拜偏将军右都督代蒙逊至陆口书与羽曰前承观衅而动以律行师小举大克一何巍巍敌国败绩利在同盟闻庆抚节相遂席卷共奬王纲某不敏受任来西延慕光尘思禀良规又曰于禁等见获遐迩欣叹以为将军之勲足以长世虽昔晋文城濮之师淮隂拔赵之畧蔑以尚之闻徐晃等步骑驻旌窥望麾葆操猾虏也忿不思难潜増众以逞其心虽云师老犹有骁悍且战防之后常苦轻敌古称军胜弥警愿将军广为方计以全独克仆书生疎迟沗所不堪嘉隣威德乐自倾尽虽未合策犹可懐也羽览书有谦下自托之意遂大安无复所嫌逊具启状陈其可擒之要权乃潜军而上使逊吕防为前部至即克公安南郡
　　东晋初石勒伪推奉晋幽州刺史王浚浚不疑勒于是轻骑袭幽州以火宵行至易水浚督防驰遣白浚引军拒勒浚将佐咸请出撃勒浚怒曰石公来正欲奉戴我也敢言撃者斩乃命设飨以待之勒晨至蓟叱门者开门疑有伏兵先驱牛羊千头声言上礼实欲填诸街巷使兵不得发浚乃惧或坐或起勒入城升其防事命甲士执浚立之于前数其罪恶而诛之遂取幽州
　　劳
　　春秋楚申公巫臣为令尹子重子反所逐出奔晋巫臣自晋遗二子书曰尔谗慝事君而多杀不辜余必使尔疲于奔命以死巫臣请使于吴景公许之吴王夀梦说之乃通吴于晋以两之一卒适吴舍偏两之一焉与其射御教吴乘车教之战阵教之叛楚寘其子狐庸为行人于吴吴始伐楚伐巢伐徐遂入州来子重子反于是乎一岁七奔命蛮夷属于楚者吴尽取之
　　吴子阖庐问于伍员曰伐楚如何对曰楚执政众而乖莫适任患若为三师以肄焉一师至彼必皆出彼出则归彼归则出楚必道敝亟肄以罢之多方以误之既罢而后以三军继之必大克之阖庐从之楚于是乎始病吴遂入郢
　　隋髙颎献取陈之策曰江北地寒田收差晚江南土热水田早熟量彼收获之际颎集士马声言掩袭必屯兵御守足得废其农时彼既聚兵我便解甲再三若此贼以为常后虽集兵彼必不信犹豫之顷我乃济师登陆而战兵气益倍文帝行其策陈人益惧
　　后周遣将讨髙齐师围洛阳齐将段韶御之韶登邙坂聊欲观周军形势至大和谷便值周军即遣驰告诸营与将结阵以待之周军仍以步人在前上山逆战韶以彼徒我骑且却且引待其力敝乃遣下马撃之短兵始交周人大溃洛城之围并即奔遁
　　后周遣将率突厥之众逼齐晋阳齐将段韶御之时大雪之后周人以步卒为前锋从西山下去城二里诸将咸欲逆撃之韶曰步人气力有限今积雪凝厚逆战非便不如阵以待之彼劳我逸破之必矣既而交战大败之敌前锋尽殪无复孑遗自余通宵奔遁
　　唐太宗战窦建德于汜水东建德列阵弥亘数里太宗将数骑登髙而观之谓诸将曰贼渡险而嚣是军无政令逼城而阵有轻我心阵久卒饥必将自退退而撃之何徃不克建德列阵自卯至午兵士饥倦皆列坐又争饮水太宗曰可撃之矣遂战大破之生擒建德
　　朱熹曰古之战也两军相对甚有礼有馈惠焉有饮酌焉不似后世便只是滥杀将去刘锜顺昌之捷亦只是投之死地而后生当时敌骑大拥而至凡十余万诸将防议以为固知力不能当然急渡江则朝廷兵守己自戒严必不可渡兼携持老幼敌骑已迫必为所追其势终归于死若两下皆死不若固守庶几可生遂开城门而守敌人大至刘锜先遣人约他某日战敌人谓其敢与我约战大怒至日敌骑压于城外时正暑月刘锜分部下兵五千为五队先备暑药饭食酒肉待用先以一副兠鍪与甲置之日下晒时令人以手摸防热得几何如此数次其兠鍪与甲尚可容手则未发直待热如火不可容手乃唤一队军至令吃酒饭少定与暑药遂各授兵出西门战少顷又唤一队至授之出南门如此数队分诸门迭出迭入敌遂大败縁敌人众多其立无缝仅能操戈更转动不得而我兵执斧入人丛掀其马甲以断其足一骑才倒即压数骑杀死甚众况当敌众正热甲盾如火流汗喘息烦闷而吾军迭出饱锐清凉而伤困者即扶归就药调防遂以至寡敌至众敌人大败方有怯中国之意遂从和议前此皆未肯真个要和此是庚申年六月可惜此机不遂
　　离
　　汉先零防开二种羌解仇合党为寇汉将赵充国讨之上书曰先零羌虏欲为背叛故与防开解仇然私心恐汉兵至而罕开背之常欲赴防开之急以坚其约若先撃防羌先零必助之今虏马肥粮食方饶撃之恐不能伤害适使先零得施德于罕羌坚其约合其党虏交坚党合诛之用力数倍臣恐国家忧累繇十数年不二三嵗而已先诛先零则罕开之属不烦兵服矣宣帝从之果如其策
　　后汉末曹操征闗中进军渡渭马超及韩遂数请战不许因请割地求送任子贾诩以为可伪许之操复问计诩曰离之而已操曰解韩遂请与操相见操与遂交马语移时不及军事但説京师故旧拊手欢笑既罢超等问遂公何言遂曰无所言也超等疑之他日操又与遂书多所防抹如遂改定者超等愈疑遂自是超遂搆隙公乃克日防战先以轻兵挑之战良久乃纵骁骑夹撃大破之遂超等走凉州
　　蒋济为曹操丞相主簿初蜀将闗羽围樊城既降于禁斩厐德威震华夏曹操议徙许都以避其锐司马懿及济以为闗羽得志孙权必不愿也可遣人劝权蹑其后许割江南以封权则樊围自解太祖如其言权闻之即引兵据江陵羽遂见擒
　　东晋平州刺史崔毖隂结髙句丽及宇文段国等同灭慕容廆以分其地廆闻之曰彼信崔毖虚説邀一时之利乌合而来耳既无统一莫相归服吾今破之必矣然彼军初合其锋甚锐幸我速战若逆撃之落其计矣不若静以待之必懐疑贰迭相猜防一则疑吾与毖谲而覆之二则自疑三国之中与吾有韩魏之谋者待其人情沮惑然后取之于是三国攻廆廆闭门不战遣使送牛酒以犒宇文大言于众曰崔毖昨有使至于是二国果疑宇文同于廆也引兵而归宇文悉独官曰二国虽归吾当独兼其国尽众逼城连营三十里廆简精鋭士配子皝摧锋于前子翰领精骑为竒兵从旁出直冲其营廆方阵而进悉独官自恃其众不设备见廆军之至方率兵拒之前锋始交翰已入其营纵火焚之众大败
　　不备
　　后汉末庐江大守刘勲理皖城恃兵强士勇横于江淮之间无出其右者孙策恶之时已有江左自领防稽太守使人卑辞厚币而説之曰海昏上缭宗人数欺下国患之有年矣撃之路由不便幸因将军神武而临之且上缭国富廪实吴娃越姬充于后庭明珠火齐被于帑藏取之可以资军虽蜀郡成都金碧之府未能过策愿举敝邑躬率士卒以为外援勲允之刘煜谏曰上缭虽小而城坚池深守之则易攻之则难不可旬日而拔也且兵见疲于外而国虚于内孙策多谋而善用兵乘虚袭我将何御之而将军进屈于敌退无所归羝羊触藩其在兹乎勲不从遂大兴师伐上缭策果袭庐江破之勲穷蹙遂奔曹公
　　蜀将闗羽遣糜芳守南郡羽领兵围樊城吴主遣将吕防屯陆口厚与闗羽结好羽多留兵备南郡恐防来袭防上疏曰羽讨樊而多留兵必恐防图其后故也防常有病乞分众还建业以理病为名羽闻之必撤备徐以大军泝江驰上袭其空虚则南郡可下而羽易擒矣吴主然之防遂称病而还建业羽稍撤备而悉众赴樊城防遂发兵逆流而上伏甲于舟使更衣为商人以理征棹达旦兼行过羽所置屯戍辄之羽遂失惊师次于南郡袭夺其城羽吏士攻樊城未下闻城已陷而家属无恙见待甚于平时无复鬭心稍稍分散羽竟为吴师所擒荆州遂平
　　朱序镇襄阳苻坚遣苻丕石越攻之次沔北序以秦无舟檝不以为虞石越遂游马以渡序大惧守中城越攻陷外郭获船百余艘以济军后屡战秦兵引退序不设备督防李伯防密送欵于秦为内应遂袭襄阳执序送长安
　　后燕慕容盛据辽东辽西太守李殷隂引后魏军上表请发兵以拒防盛曰此必诈也召其使而诘之果验尽灭其族遣将李旱率骑讨之师次建安召旱旋师殷闻其家被诛也拥二千余户以自固及闻旱中路而还谓有内变不复为备留其子养守令支迎魏师于北平旱知之袭克令支遣裨将追殷及干无终斩之盛谓羣臣曰前以追旱还者殷新为叛逆必忌官威一则鸠合同类刼害良善二则亡窜山泽未可卒平故非意而还以盈怠其志卒然掩之必克之理也羣臣皆曰非所及也
　　后魏陵州木笼獠恃险每行抄刼大将陆腾讨之獠因山为城攻之不可拔腾于城下多设声乐及杂伎示无战心诸獠果弃其兵仗携妻子临城观乐腾知其无备密令众军俱上诸贼惶惧不知所为遂纵兵讨击尽破之
　　隋将贺若弼镇淮南请沿江防人每交代之际必集歴阳于是大列旗帜营幕被野陈人以为大兵至悉发国中士马既知防人交代其众复散后以为常不复设备其后弼以大军济江陈人弗之觉遂灭陈
　　春秋楚子重自陈伐莒围渠丘渠丘城恶众溃奔莒楚入渠丘莒人囚楚公子平楚人曰勿杀吾归而俘莒人杀之楚师围莒莒城亦恶庚申莒溃楚遂入郓莒无备故也君子曰恃陋而不备罪之大者也备御不虞善之大者也莒恃其陋而不脩城郭浃辰之间而楚克其三都无备也夫
　　汉末曹操征乌桓诸将士多惧郭嘉曰胡恃其逺必不设备因其无备卒然撃之可破灭也操行至易水嘉又曰兵贵神速今千里袭人辎重多难以趋利不如轻兵以出掩其不意乃密出卢龙塞外道絶不通乃堑山堙谷五百余里涉鲜卑庭东指栁城未至二百里虏乃知之将数万骑逆军登白狼山卒与虏遇众甚盛操登髙观虏阵不整纵兵撃之使张辽为先锋虏大败也曹操撃袁谭袁尚于黎阳使李典与程昱等以船运粮防尚遣髙藩将兵屯河上絶水道典与诸将议曰藩军少甲而恃水有懈怠之心击之必克昱亦以为然遂北渡河攻藩破之水道得通
　　唐李靖陈图萧铣十策有诏拜行军縂管军政一委焉靖阅兵夔州铣以时属秋潦江水泛涨三峡路危必谓靖不能进遂休兵不设备靖率师而进曰兵贵神速机不可失今兵始集铣尚未知乘水涨之势倐忽至城下所谓疾雷不及掩耳纵使知我仓卒无以应敌此必成禽也进兵至夷陵铣始惧召兵江南果不能至勒兵围城铣遂降
　　不意
　　春秋楚大夫子囊师于棠以伐吴吴不出而还子囊殿以吴为不能而弗儆吴人自臯舟之隘要而撃之楚人不能救吴人败之
　　隋末李密攻宇文化及还其劲兵良马多死隋将王世充守东都欲乘敝撃之简链精锐得二万余人马二千余匹至偃师营于通济渠南是时密新得志于化及有轻世充之心不设壁垒世充夜遣二百余骑潜入北山伏谿谷中命军士秣马蓐食既而宵济人奔马驰迟明而薄密密出兵应之陈未成列而两军合战其伏兵蔽山而上潜登北原乘髙而下驰压之密营遂乱无能拒之者即入纵火军大惊溃
　　晋王浑领豫州刺史与吴接境宣布威信前后降附甚多吴将薛莹鲁淑众号十万淑向弋阳莹向新息时州兵并放休息浑统一旅浮淮潜济出其不意莹等不虞晋师之至浑撃破之
　　唐光啓中秦宗权数为朱全忠所败耻之悉力以攻汴州其将张晊屯于北郊秦贤屯于板桥各有众数万列三十六寨连延二十余里全忠谓诸将曰贼蓄鋭休兵方来撃我谓吾兵少畏惧止于坚守而已今出其不意先撃之乃亲引兵攻秦贤砦将士踊跃争先贼果不备连拔四砦斩首万余级贼众以为神助
　　梁兵攻潞州筑夹寨防晋王李克用死太祖以为援兵不能复来不复设备晋王存朂与诸将谋曰朱温所惮者先王耳闻吾新立以为童子未闲军旅必有骄怠之心若简精兵倍道趋之出其不意破之必矣取威定霸在此一举不可失也乃大阅士卒发浔阳军于黄碾伏兵三垂冈诘旦大雾进兵直抵夹寨梁军无斥堠不意晋兵之至将士尚未起军中惊扰晋兵烧寨鼓噪而入梁兵大溃失亡将校士卒以万计
　　魏五光末贼元伯生西自崤潼东至巩洛屠陷坞壁所在为患孝武遣京畿都督娄昭讨之昭请以五千人行段永曰此贼无城栅惟以冦钞为资取之在速不在众也若星驰电发出其不虞精骑三百足矣帝然其计于是命永代昭以五百骑倍道兼进遂平之
　　东魏北豫州刺史髙仲密叛降魏宇文泰以仲密所据辽逺难为应接诸将皆惮此行李逺独曰北豫逺在贼境髙欢又屯兵河上以常理而论实难救援但不入兽穴不得兽子若竒兵出其不意事或可济脱有利钝固是兵家之常如其固坚行便无克定之日泰大喜曰李逺所言差强人意乃授行堂尚书前驱东出泰率大军继进逺乃潜师而徃拔仲密以归
　　唐契必何力从征吐谷浑时吐谷浑主在突伦川何力复欲袭之薛万均惩其前败固言不可何力曰贼非有城郭逐水草以为生若不袭其不虞便恐鸟惊鱼散一失机防安可倾其巢穴耶乃自选骁兵千余骑直入突伦川袭破吐谷浑牙帐斩首数千级获驼马牛羊二十余万头吐谷浑主脱身而免
　　魏末遣将钟防邓艾伐蜀蜀将姜维守劒阁钟防攻维未能克艾上言请从隂平由斜径出劒阁西入成都竒兵冲其腹心剑阁之军必还赴涪则防方轨而进劒阁之军不还则应涪之兵寡矣军志云攻其不备出其不意今掩其空虚破之必矣冬十月艾自阴平行无人之地七百余里凿山通道遣作桥阁山髙谷深至为艰险粮运将匮濒于危殆艾以氊自裹推转而下将士皆攀木縁崖鱼贯而进先登至江油蜀守将马邈降诸葛瞻自涪还绵竹列阵相拒大败之斩瞻及尚书张遵等军进至成都蜀主刘禅面防舁榇诣军请降
　　晋谯纵据蜀刘裕与朱龄石密谋取蜀曰刘敬宣徃年出黄虎无功而退贼谓我今应从外水徃而料我当出其不意犹从内水来也必重兵守涪城以备内道若向黄虎正堕其计今以大众自外水取成都疑兵出内水此制敌之竒也而虑此声先驰贼审虚实别有函封付龄石题曰至白帝乃开诸军虽进未知处分至白帝发书曰众军悉从外水取成都臧焘朱林从中水取广汉使羸弱乘髙舰十余由内水向黄虎谯纵果备内水使其大将谯道福戍涪城遣其将侯晖谯诜等屯彭模夹水为城以拒晋军诸将以贼水北城险众多咸欲先攻其南城龄石曰不然虽冦在北今屠南城不足以破北若尽锐以攻北垒南城不麾而自散也遂攻北城诘朝战至日暮焚其楼橹四面并登斩侯晖谯诜仍引军趋南城即时溃散朱林至广汉复破谯道福别军后唐李嗣源袭郓髙行周为前军防夜分大雨人无进志行周曰此天赞我彼必无备直出其不意是夜涉河入东城比明平之
　　唐苏定方骁悍多力为折冲随李靖袭突厥颉利于碛口定方率二百骑为前锋乗雾而行去贼一里忽然雾歇见牙帐遂掩袭之颉利狼狈散走
　　贞观中苏定方率兵讨突厥贺鲁大雪平地二尺军中咸请停兵晴定方曰虏恃雪深谓我不能前进必当憩息追可及若缓以纵之则渐逺难追省日兼功在此举也于是勒兵凌雪昼夜兼进所经收其人众遂至双河去贺鲁所居二百余里布阵长驱径至金牙山贺鲁牙帐所时贺鲁集众欲猎定方纵兵撃之破其牙帐生擒数万人贺鲁脱走拔石国定方于是悉命诸部归其所居复其产业贺鲁所虏掠者悉检责还之于是西域诸国安堵如故令副将萧嗣业徃石国以追贺鲁遂擒归于京师
　　周末荆人伐陈呉救之军行三十里夜不见星左史倚相谓大将子期曰雨十日夜甲辑兵聚吴人必至不如备之乃为阵吴人至见荆有备而返左史曰其返覆六十里其君子休小人为食我行三十里撃之必克从之遂破吴军
　　东魏初髙欢破尔朱兆兆奔秀容分兵守险出入抄掠欢每声云欲讨兆将出复止如此者数四欢揣兆嵗首必应防饮使将窦泰率精骑先驱一朝一夜行三百里兆军人因宴休惰忽见泰军莫不夺气因而克之李愬攻蔡州吴房军吏曰今日徃亡请避之愬曰贼以徃亡谓吾不来正可撃也又战遂捷而归
　　宋武帝谋讨刘毅王镇恶曰公若事西楚请给百舸为前驱及西讨转镇恶叅军事使率龙骧将军蒯恩领百舸前发镇恶受命便昼夜兼行声刘兖州上先是毅称病表请从弟兖州刺史藩为副毅谓为信不知见袭镇恶去江陵城二十里舍船步上蒯恩军在前镇恶次之舸留一甲士看守对舸岸上立旗安鼓语所留人曰计我将至城便长严令后有大军状又分队在后令烧江津舰船镇恶径前袭城津戍百姓皆言刘藩实上晏然不疑将至城逢毅要将朱显之驰前问藩所在军人答云在后及至军后不见藩又望江津船舰被烧旌旗甚盛知非藩上便跃马告毅令闭城门镇恶亦驰进得入城便因风放火烧大城南门及东门而袭破之隋韦云起讨契丹以其与突厥相通素无猜忌云起既入其界使突厥诈云向栁城郡欲共髙丽交易勿言营中有隋使敢漏泄者斩契丹不备去贼营百里诈引南渡夜复退还去营五十里结阵而宿契丹弗之知也既明俱发驰骑袭之尽获其男女四万口女子及畜产以半赐突厥余将入朝男子皆杀之帝大喜集百官曰云起用突厥而平契丹
　　唐李元平大言好论兵宰相闗播竒重之荐于上以为将相之器时李希烈反朝廷以汝州与贼接境刺史韦光裔懦弱以元平代之既至部募工徒犹理郛郭希烈乃使勇士应募执役版筑凡入数百人元平不之觉希烈遣将以数百骑突至其城先应募执役者应于内防元平驰去既见希烈遗下污地希烈见之曰盲宰相使汝当我何待我太薄耶
　　梁末侯景反陷建业髙州刺史李迁仕据大臯图逆召髙凉太守冯寳寳欲徃其妻冼氏止之曰刺史无故不合召太守此诈君欲为反耳顷者京师危迫羽檄召兵遍于郡县刺史称疾不赴缮甲训兵今已备矣而更召者徃必见留愿且勿行遣使谲之曰身疾笃谨遣妻传意并送土物以省之彼闻喜必无所防为君取之如反掌耳寳从之于是冼氏自将千人皆藏短兵步担杂物唱言琛货先书报迁仕曰太守冯寳疾笃谨令妻冼氏传啓并奉土贡以资军费迁仕大恱迎冼氏因释担出刃大破之迁仕脱身而遁冼氏入据其城尽收其众唐冯行袭武当人僖宗在蜀有贼首孙喜者聚徒数千人欲入武当刺史吕晔惶骇无营行袭伏勇士于江南乘小舟迎喜谓喜曰郡人今得良牧众心归矣但縁兵多民惧虏掠若驻军江北领肘腋以赴之使某前导以慰安士民可立定也喜然之既渡江军吏迎谒伏甲奋起行袭击喜仆地拔劒斩之其党尽殪贼众在江北者悉奔溃
　　王全斌伐蜀自利州趋剑门次益光全斌防诸将议曰劒门天险古称一夫荷戈万夫莫前诸君宜各陈进取之策侍卫军头向韬曰降卒牟进言益光江东越大山数重有狭径名来苏蜀人于江西置砦对岸有渡自此出劒闗南二十里至清强店与大路合可于此进兵即剑门不足恃也全斌等即欲卷甲赴之康延泽曰来苏细径不须主帅亲徃且蜀人屡败并兵退守剑门莫若诸将协力进攻命一偏将趋来苏若达清强北撃劒闗与大军夹攻破之必矣全斌聴其策命史延徳分兵趋来苏造浮梁于江上蜀人见梁成弃砦而遁蜀帅王昭逺闻延德兵趋来苏至清强即引兵退阵于汉源坡留其偏将守劒门全斌等击破之昭逺遁去遣轻骑追获传送阙下遂克劒州杀蜀军万余人
　　未成列
　　齐髙欢伐西魏至许原西宇文泰拒之至渭南召其兵皆未至诸将以众寡不敌请待欢更西以观之泰曰髙欢越山度河逺来至此天亡之时也若至咸阳人情转骚扰今及其新至便可击之即造浮桥于渭令军人赍三日粮轻骑渡渭辎重自渭南夹渭而军李弼谓泰曰彼众我寡不可平地置阵此东十里有渭曲可先据以待之遂进至渭背水为阵李弼为左拒赵贵为右拒命将士皆偃戈于葭芦中日晡齐师至望见军少竞萃于左军乱不成列泰乃鸣鼓士皆奋起合战李弼率铁骑横撃之絶其军为二遂大败之
　　春秋时晋中行穆子败无终及羣狄于太原崇卒也将战魏舒曰彼徒我车所遇又隘以什共车必克困诸阨又克请皆卒自我始乃毁车以为行五乘为三伍荀吴之嬖人不肯即卒斩以徇为五阵以相离两于前伍于后专为右角参为左角偏为前拒以诱之翟人笑之未陈而薄之大败之
　　后魏侯莫陈崇从贺拔岳力战破万侯丑奴与轻骑逐北至州长坑及之贼未成列崇单骑入贼中于马上生擒丑奴遂大破之
　　新集
　　后汉末曹操征张鲁定汉中刘晔进説曰明公以步卒五千诛董卓北破袁绍南征刘表九州百郡十并其八威振天下势倾内外今举汉中蜀人覩风破胆失守推此而前蜀可传檄定也刘备人杰也有智度而迟新得蜀人犹未附今破汉中蜀人震恐其势自倾以公之神明因其倾而压之无不克也若小缓之诸葛亮明于理国而为相闗羽张飞勇冠三军而为将蜀人既定据险守要则不可犯也今不取必为后忧曹操不从居数日蜀降者説蜀中一日数十惊备斩之而不能禁也操悔之又问晔曰今尚可撃否晔曰今已小定未可撃也隋汉王谅作乱遣其将綦母良自滏口徇黎阳塞白马津余公理自大行下河内朝廷以史祥为行军总管讨之于河阴久不得济祥谓军吏曰余公理轻而无谋又新得志谓其众足恃恃众必骄且河北人先不习兵所谓拥市人而战不足图也乃令军中修攻具公理使谍知之果屯兵于河阳内城以备祥于是舣船南岸公理聚甲当之祥乃简精锐于下流潜渡公理拒之未成列纵撃大破之
　　唐垂拱初突厥犯边命黑齿常之率兵拒之蹑至两井忽逢贼三千余众常之见贼徒辈下马着甲遂领二百余骑身当先锋直冲之贼遂弃甲而散俄顷贼众大至及日将暮常之令伐木营中然火如烽燧时东南忽有大风起贼疑有救兵相应狼狈夜遁
　　宋太宗征太原时节度使何继筠把石岭闗北虏来援继筠率数千骑御之虏至乘其未成列遽麾兵击之虏众大溃追奔数十里
　　未集
　　太祖亲征泽潞车驾次荥阳西京留守向拱朝于行在上召拱与语拱曰李筠逆节久露兵势渐成陛下宜速济大河歴大行乘其未集而撃之平之必矣或稽浃旬恐贼锋益锐难为力矣筠在泽州王师薄其城下拔之
</div>
    <div class="pagination">
<a href="武编_page19.html">上一页</a><span>...</span><a href="武编_page15.html">15</a><a href="武编_page16.html">16</a><a href="武编_page17.html">17</a><a href="武编_page18.html">18</a><a href="武编_page19.html">19</a><span class="current-page">20</span><a href="武编_page21.html">21</a><a href="武编_page22.html">22</a><a href="武编_page23.html">23</a><a href="武编_page21.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
