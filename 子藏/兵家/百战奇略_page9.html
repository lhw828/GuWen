<!DOCTYPE html>
<html>
<head>
    <meta charset="UTF-8">
    <title>百战奇略 - 第 9 页/共 26 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>百战奇略 - 第 9 页/共 26 页</h1>
    <div class="content">

凡与敌战，山川之夷险，道路之迂直，必用乡人引而导之，乃知其利，而战则胜。法曰：“不用乡导者，不能得地利。”①



汉武帝时，匈奴比岁②入寇，所杀掠甚众。元朔五年春，今卫青将三万骑出塞，匈奴右贤王以为汉兵不能至此，遂醉卧帐中。汉兵夜至，围右贤王，虏大惊，独与其爱妾一人、骑兵数百，溃围夜逃北去。汉遣轻骑校尉郭成等追四百里，弗及，得虏裨将十余人，男女万五千余口，畜数十百万。于是，青率兵而还。至塞，天子使使者持大将军印，即军中拜青为大将，诸将皆以兵属，立号而归。皆用校尉张骞以尝使大夏留匈奴久，导军，善知水草处，军得以无饥渴。



「注释」



①不用乡导者，不能得地利：语出《孙子兵法。军争篇》（又见同书《九地篇》）意思是，作战中不使用向导的，就不能获得地利之助。乡导，即向导（乡通“向”）。



②比岁：每年，连年。



知战



凡兴兵伐敌，所战之地，必预知之；师至之日，能使敌人如期而来，与战则胜。知战地，知战日，则所备者专，所守者固。法曰：“知战之地，知战之日，则可千里而会战。”①



战国魏与赵攻韩，韩告急于齐。齐用田忌将而往，直走大梁。魏将庞涓闻之，去韩而归魏。孙膑谓田忌曰：“彼三晋之兵，素悍勇而轻齐，齐号为怯。善战者因其势而利导之。兵法：‘百里而趋利者蹶上将，五十里而趋利者军半至’②，使齐军入魏地为十万灶，明日为五万灶，又明日为三万灶。”涓追三日，大喜，曰：“我固知齐军怯，入吾地三日，士卒亡者过半矣。”乃弃其步军，与精锐骑兵倍道兼行逐之。孙膑度其行，暮当至马陵。[马陵]道狭，而旁多阻隘，可伏兵，乃斫大树白而书之曰“庞涓死此树下”。于是，齐军善射者万弩，夹道而伏斫树下，期曰：“暮见举火即万弩俱发。”涓果夜至，立树下见白书，乃钻火烛之。读其书未毕，齐军万弩俱发，魏军大乱[相失]。涓自知智穷，兵败乃自刎。



「注释」



①知战之地，知战之日，则可千里而会战：语出《孙子兵法。虚实篇》。意思是，能够预知交战的地点，预知交战的时间，那么，即使相距千里之遥也可以同敌人交战。



②百里而趋利者蹶上将，五十里而趋利者军半至：以急行军奔赶一百里去同敌人争利的，其前军主将就有遭到损折的危险；以急行军奔赶五十里去同敌人争利的，部队只有半数兵力赶到。蹶，损折。此局语出《孙子兵法。军争篇》，但因词句有变化，故含义与孙子原文不尽相同。《孙子兵法》原文是：“百里而争利，则擒三将军；劲者先，疲者后，其法十一而至。五十里而争利，则蹶上将军，其法半至。”斥战



凡行兵之法，斥堠①为先。平易用骑，险阻用步。每五人为甲，人持一白旗，远则军前后左右，接续候望。若见贼兵，以次递转，告白主将，令众预为之备。法曰：“以虞待不虞者胜。”②



汉宣帝时，先零诸羌叛，犯边塞，攻城邑，杀长吏。时后将军赵充国，年七十余，上老之，使[御史大夫丙吉]问谁可将者，[充国对曰：“亡逾于老臣者。”上遣问焉，曰：“将军度羌虏何如，当用几人？”]充国曰：“百闻不如一见。兵难隃度③，臣愿驰至金城，图上方略④。然羌戎小夷，逆天背叛，灭亡不久，愿陛下属之老臣，勿以为忧。”上笑曰：“诺。”充国至金城，须兵满万骑，欲渡河，恐为虏所遮。即夜遣三校⑤衔枚先渡，渡辄营阵，会明，遂以次尽渡。虏数十百骑来，出入军傍。充国曰：“吾士马新至，困倦不可驰逐。此皆骁骑难制，又恐其为诱兵也。击虏以殄灭为期，小利不足贪。”令军中勿击。遣骑候望四望狭中，亡虏。夜半兵至落都，召诸校司马，谓曰：“吾知羌虏不能为[兵]矣。使虏发数千人守杜四望狭中，兵众岂得入来！”充国常以远斥堠为务，行必为战备，止必坚营垒，尤能持重，爱士卒，先计而后战。遂平先零。



「注释」



①斥堠：亦作“斥候”。意为侦察，候望；亦指侦察人员。



②以虞待不虞者胜：语出《孙子兵法。谋攻篇》。意思是，以有准备的军队来对付没有准备的敌人，就能够取得胜利。虞，准备、防范。



③隃度：在远处估计。隃，通“遥”，遥远；度，推测，估计。



④图上方略：绘制军事地图，依敌情而拟定攻讨方略，一并上报陛下。



⑤三校：校，古代军队编制单位。汉武帝时设中垒、屯骑、步兵、越骑、长水、胡骑、射声、虎贲等八校，每校兵数不等，少者七百人，多者一千二百人。统带一校的军官称校尉。三校，这里也可理解为三支部队。



泽战



凡出军行师，或遇沮泽、圮毁之地①，宜倍道兼行速过，不可稽留也。若不得已，与不能出其地，道远日暮，宿师于其中，必就地形之环龟②，都中高③四下为圆营，四面受敌。一则防水潦④之厄，一则备四周之寇。法曰：“历沛圮，坚环龟。”⑤



唐调露元年，突厥阿史德温傅反，诏礼部尚书、检校右卫大将军裴行俭为定襄道行军大总管讨之。军次单于界北⑥，暮已立营，堑壕既周，行俭更命徙营高冈。吏曰：“吏士安堵，不可扰。”不听，徙之。比夜，风雨雷霆暴至，前设营所，水深丈余，莫不骇叹，因问何以知风雨也，行俭笑曰：“自今但依我节制，毋问我所由知也。”



「注释」



①沮泽、圮毁之地：沮泽，即沼泽之地，圮毁，即被水冲毁的坍塌之地。



②环龟：四周低中间高的形似龟背之地。

</div>
    <div class="pagination">
<a href="百战奇略_page8.html">上一页</a><span>...</span><a href="百战奇略_page4.html">4</a><a href="百战奇略_page5.html">5</a><a href="百战奇略_page6.html">6</a><a href="百战奇略_page7.html">7</a><a href="百战奇略_page8.html">8</a><span class="current-page">9</span><a href="百战奇略_page10.html">10</a><a href="百战奇略_page11.html">11</a><a href="百战奇略_page12.html">12</a><a href="百战奇略_page13.html">13</a><a href="百战奇略_page14.html">14</a><span>...</span><a href="百战奇略_page10.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
