<!DOCTYPE html>
<html>
<head>
    <meta charset="UTF-8">
    <title>武编 - 第 14 页/共 23 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>武编 - 第 14 页/共 23 页</h1>
    <div class="content">　　此五味各随运气为君者多用一倍也余四味又与香附子紫苏为臣者减半也
　　右七味皆生用为细末用锦文大黄三倍煎浓汤去渣熬膏和丸如鸡子大用硃砂雄黄等分为衣贴金每用一丸取泉水浸七碗可服七人凡天行瘟病去处有力之家合以施给隂徳无量
　　边军劳苦
　　各边军士役战身荷锁甲战裙遮臂等具共重四十五斤銕盔脑葢重七斤顿项防心銕防脇重五斤弓撒箭袋重十斤腰刀三斤半蒺藜骨多重三斤箭筒一斤战勾连绵皮上下衣服共八斤通计八十八斤半余闻之因偶成一篇用志边军劳苦云做军莫做口外军身挟战具八十斤头盔脑包重得七顿项掩遮以五论惟甲所备四十五腰刀骨多二四均精土精銕始合度日夜摩挲光胜银二五弓箭及其服随身衣裳八乃足仗多身重难负荷还须上马看轻速银抹丑袋咽炒麪得饮马溲防且沃将军令严随鼓进誓与敌人争一镞此时顾功不顾身刀痕箭瘢无好肉归来性命万死余便使封矦未堪赎江南一体行伍人羡食好衣何苦辛将钱买月事游荡有眼不曽经战尘听谈边军却不信亦莫感愧朝廷恩【阙】
　　【阙】
　　达子最贫得一肉必炙熟合家大小传割一脔啖余之骨仍传与老者用刀割其圹屑以此为饱至晚却啖酪弹子以羊马酪晒干为之味酸俄生液可厌渴亦止饥如此而已其肠细平生无撑肠之饱故易足也
　　达兵之战惟恃马上发箭但直撦弓确箭地歩方发不肯虚一矢如汉军开弓两手垂下撦满始握起发箭亦能以臂护两脇其达人使刀止乱斫而已如汉军一手以刀一手以骨多使动上下相撒有法无空举者不斩其头则斫其足箭至又能革落躱闪此皆杨家军之能事也达兵临阵利则进不利则退常性也杨家军一奋其前虽势促亦不退
　　上古庖牺氏之时刻木为兵神农之时以石为兵尚书弩石中石旋黄帝之时以为兵蚩尤之时烁金为兵割革为甲始制五兵建旗树帜严鼓以佐军威旗纛六面大将军中营建出引六军古者天子六军诸侯三军今天子十二卫诸侯六军故有六纛以主之门旗二面色红八幅大将军牙旗之门出引将军前列门鎗二根以豹尾为刃防出居红旗之后止居前左右建立五方旗五面各具方色大将军营中建出随六纛后在营亦于纛后建严警鼓一十二面大将军营中左右列各六面在六纛后角十二枚于鼓左右列六枚以代金认旗二百五十口尚色图禽兽夲阵同五副认与诸队不同各自为认识出居队前恐士卒交杂阵将门旗各认所色不得以红恐纷乱大【阙】　　　鼓一百二十五面临时战敌所用甲六分七千五百领战袍四分五千领鎗十分一万二千五百条恐扬兵缚袋牛皮牌二分二千五百面马军以团牌代四分支弩二分三副箭一百分弩二千五百张七千五百条箭一十二万五千只弓十分三副箭三十六万只弓一万二千五百张三万七千五百条射甲箭三十七万五千只生钢箭五万只长垜箭二万五千只弓袋葫卢张弓袋并十分一万二千五百副佩刀八分一万口陌刀二分七千五百口棓二分二千五百张马军及陌刀并以啄锤钺斧代各四分支搭索二分二千五百条马军用
　　经曰军无辎重则举事皆阙士卒以军中为家至于锥刀不可有阙驴六分七千五百头鞍骆自副幕一万二千五百口竿梁钉橛锤自副锅一分一万二千五百口干粮十分一人一斗二升一军一千五百石麦袋十分一万二千五百石羊皮缝可绕腰受一斗五升马盂十分一万二千五百口皆坚木为之或熟铁为之受三升冬月可以暖食刀子错子钳子鑚子药袋火石盐袋解结锥砺石各十分一十一万二千五百事麻鞋三十分三万七千五百緉摊子澁子各十分三万七千五百事袴帑抺额大带防子氊防子各十分六万五千五百事氊裘十分二万二千五百领皮裘皮袴各三分七千五百领或诈为畨兵用柳鑵栲各三分五千口皮囊袋亦得鍫锤斧锯凿各二分一万二千五百事鎌四分五千张切草刀二分二千五百张行槽一分一千二百五十具大小葫瓢二分二千五百枚马军鞍革带十三分万七千五百具人药一分三赏水解散疟痢药金鎗刀箭等药五十贴披氊被马氊引马索各十分一万二千五百具绊二千分二万五百条皮毛及连枝中半韦皮条三十分三万七千五百条备收贼杂用右各队队办公廨军装幷须赏银贮备使用勿令临时有阙
　　皇朝平定江南幅员旣广贡赋益伙于是泉州上海澉浦温州庆元广东杭州隣海诸郡与远夷蕃国往复互易舶货因宋制细物十分而取一麤物十五分而取一以市舶官主之其发舶其回帆必着其所至之地騐其所博之物给以公文为之期损中国无用之资易远方难致之物为説而不思夫国家声敎绥怀无远不及之效孰谓知所当宝者哉
　　矿
　　择矿法上等紫色者或黑色者嚼之如蜡其味如蜜每一两煎得银五钱者谓之金水平分此为絶好其中或煎银五钱以上者亦好次一等乃鸡粪矿其形如麦芽碎碎块黑白相兼每一两煎银八钱上下者又次一等乃黄沙矿其形黄色碎如米粒每一两煎得银六七钱者外有常号每一两煎得银二三钱以上四种该用之物不拘数目取来多多益善大约以二十斤为率可多不可少
　　凡取得矿石就用本洞之土本地之水调和拌匀入磁缾内好生封固毋令泄气为妙
　　外有眞出山一炁铅取五六十斤每斤内有银三五钱者取来作用
　　出矿地方杭州府桐庐富阳县界五宝山每百斤用生铁五斤煎得银七八两铜三十斤【三十七年私开两日】绍兴府会稽县银山坝矿面沙泥每百斤银二两五矿未开目今盗泥日可得银三四百两【进本官开乡宦不肯】宁波府观海的山每百斤银七八两【同前项】金华府义乌县八宝山每百斤低的出银二十两极好的出银六七百两日可出千石江南第二矿也【三十八年处矿徒私开五次被义乌兵杀败】衢州府西安县桐山源铁煎每百斤银七八两至二十两止日可出银千余两【处徒三四千人五年以来日日私开】开化县大尖坞铁铅煎每百斤银三两至八两止日可出三百两十八年王太监开一次三十七年胡军门委宋照磨陈百戸官开纳税三百两后李知县申文禁开江家每百斤银三两铅四五十斤日可出一二百两苦竹坑泥矿每百斤出银一两日可得银千两【二处同前】严州府淳安遂安界椊树坞每百斤三两起至二十两止老山每百斤出银二两日可出二百两私开五六年杭州于潜天目山每百斤银三两湖州府孝丰县每百斤银三两至二十两止【三十八年胡军门开四日地方强不肯与开】江西广信府常山玉山界每百斤出银三十两日可得三百石永杨坑矿色如沂州矿而矿味香甜每百斤出银三十两至七八百两止江南第一矿也【三十五年私开大获利因进本求官开今未行】
　　池州铜陵县铁石坦矿未详一私开出地方人主意勾处州人出名府县巡捕官至吏书门皁兵快俱有常例打发上司觉察必是委巡捕领兵快起乡夫追逐逐者将发而矿徒已去逐者才返而矿徒复来葢开矿必有争有争必聚众众聚必资粮食粮食出于地方是私开之弊皆地方豪戸隂主之也
　　一官开原未立法秪应私求上司不自任其事而委之府县府县之防者以启衅为词而絶开矿之路其贪者以纳贿为计而操开闭之权未开时先索常例若干旣开时又索月银若干矿徒与贪官同利而国课亏矣一开法以地方大戸主收煎以油粮戸主采取假如矿一百斤值银十两油粮戸只作五两卖与大戸使二人均利入已均税纳官官以廉能者董其役监取三日三夜通融计之什分取一取大戸并油粮戸甘结造清册入官数日一纳国税如有利则开者必不自止如无利则开者自息矣
　　药方
　　金疮论木乃春之权金乃秋之令春则万物发生故曰春属震以为东方甲木之气秋则万木凋零故曰秋属兑以为西方庚金之气也金疮乃刀斧剑刃之所伤故名金疮其色所喜淡红色者良【白而微红者是也】万不失一所恶者紫红色百无一生金疮属金主与肺患金疮者则忌咳呕哕翻胃肺部之症亦宜避风为要则风所属巽木如风入疮口肺金反尅而成破伤则至疮口浮肿秽烂故名破伤风变生余症患甚者多至不救虽有治法宜辩疮口浅深脉之虚实吉凶见矣所喜者胃气益旺饮食如常脾胃属土胃气旺则元气壮气血生金疮亦宜戒怒远色怒则疮口迸裂变生胬肉欲则疮口腐烂以损新肌凡治金疮用敷口之药所主乳没竭灵葢蕋石之类自始至终不可不用此药用之则生肌止痛活血全生可保无虞凡服汤药必以助胃补血为主以为治金疮之大意金疮虽有变易各有治法居于边隘无日刀箭之所伤非此圣药安能治之塞垣军旅之间罹于毒者非此秘方必至危殆者多矣学者宜细观之可以类推故其治法亦不能详备也
　　乳香一两　没药一两三钱　天灵葢五钱【压邪不内关】血竭一钱　黄连末【如麪】二钱　花蕋石二钱【淡黑微黄】珠末二两【止痛生肌散血治肺家症生】　金苪五片【镇压止痛生肌多阙生腐】黄丹一钱【水飞七次】　降眞香止血解毒一云用冬瓜一云用松枝嚼烂服之并傅疮口
　　箭药方防鲜草乌捣汁用大白盘贮之不拘多少盘数晒之去其清水但留浓汁晒如沙糖様便可收之倘无日色用火坑加笼糠火烘之晒后量加硝信
　　止血降节散治金疮磕损血流不止先以井花水一盆用碎白纸浸于水中如见血流则以水纸围于四畔流则再上待止方可下药用鸡翎上药封避风为要【缺文】　　成片焙脆净未一两黄连净未一两右二味各为细末收贮听用但封之候一两日间疮口肿瘨疼痛秽气乃风入疮口故发肿即以香油渗润伤处以手缓缓取开药纸用川椒滚汤冷温以白纸蘸汤洗净又以白纸搓软放于患处把去腐肉另换去腐生肌散一日二洗药搽三度不可封紥以泄秽气腐肉化水此药祛风去腐止痛谨愼为要
　　去腐散土丹水飞净一两微炒天一石一两火煆通红取于地上出火毒右各等分为末入磁礶收贮此药敷上待其腐肉化为黄水去尽但肉肌淡红色者方换蕋蝎敛口生肌散长肉收口如前搽洗如敷此药须戒七情愼之
　　蕋蝎敛口生肌散
　　花乳石须眞者一两用乳香没药眞正者各一两右将为末以炭火中将前石煆红以火筯取出于前二味药末内蘸令烟再煆令蘸以药末尽为度取出合地上出火毒用如金疮要此如牛触马踢减去不用须看疮加减如不合者加此敛之
　　硃砂二钱如卧中惊觉倍加二钱蝎不用血蝎二钱如见血结如线加一钱乳香半两用滴乳没药半两眞者土丹水飞红者二钱微炒天一石一两煆【阙】
　　收贮以蜡封口恐泄药气天灵葢以火煆【阙】白者不用黑者有效乃看气血者白者
　　衰朽故不用搽法如前右将天灵盖另乳为细末听用加减春三月不用万物发生夏三月每料加五分炎暑恐变易之以助药力秋三月每料加七分万物凋残故加之冬三月每料加一钱冬天道严寒故倍加之又方玉眞散治刀伤入风肿疼痛以破伤风治体发寒热是也　南星一两防风净末一两右各等分为末疮口以此药敷之又以香油润之如角弓反张以药末二钱用老酒入童便少许灌服立效不愈再一服有验禁声饮治刀刃致伤疼痛不可忍防风南星汤泡各等分右各为饮片每服五钱水酒各一盏生姜一片煎至八分食远温服三服有效
　　花乳石出陜州阌乡县体至坚重色如硫黄形块有极大者合硫黄同煆研末傅金疮其效如神又人仓卒中金刃不及煆合但刮石上取细末傅之亦效出陜华间于黄石中间有淡白防以此得花之名
　　有一片骨如三指阔此骨是天生天赐盖押一身之骨未合即未有只有门取得后用糠灰火罨一夜待腥秽气出尽用童儿溺于甆锅子中煑一伏时满漉出于屋下掘一坑可深一尺置盖于中一伏时其药魂归神妙阳人使隂隂人使阳
　　七月七日以白鸡祭于牡荆树下毕断取中间一枝长七寸削取四方一头尖刻作七契宿祭之树下盛一皁囊用时于星月下画地即成江河山林牡荆一曰白荆而赤外密中空人多植为篱垣也七月七日取蟾一个安净瓦器中密封埋池傍三十日出之捣为细末皁囊盛之以三指撮将水中则雾起五月五日取白颈蚯蚓二七枚治云母石一升内捣渍之遇疾风扬之则云起如山亦可避匿逃难不可为奸盗法也
　　陂湖沟港人所资而忽竭泉源井池众所仰而若枯取无去毛麻油煑熟系于两石或两砖之间夹砖石令密投涸之地须臾风雷雨水泛如故
　　泰山华山茯苓千歳树根底生芝草如盖曰威喜也五色不定如虫兽如兰或类人形或如菌以日中背日采之佩之可以避兵五百里欲试之取十二鸡令一鸡佩之十歩外射之众鸡皆中惟带威喜者不中为妙验五月五日七月七日取蜂子如指大细腰而半色者二七枚隂干百日为末以市死人或阵亾人血丸如小荳大置二七丸于衣领中令有威勇虽敌甚众终不敢近来可以当五十人若临官带之吏畏入军阵中则敌人盗贼走不敢前【缺文】
　　参　青藤　桃仁　当归　黄栢　防风　黄连苦参　羗活　黄茋　白芷　大黄　杏仁　黄芩连乔　山支　荆芥　南星　独活　姜黄　赤芍川山甲　金银花　川木别　生地【各四两】　乳香【二两】没药【二两】　麝香【三钱】　血竭【五钱】　韶粉　蔴油成膏铅【一斤炒末】　汞一两六钱投入铅内慢炒听用
　　何首乌四两片炭灰一斗热水淋下五碗煑首乌去查再下大黄一斤干片当归一两片细辛一两片苏木二两俱煎用再用布袋一片装药七斗缸水八分熟酒一斤倾入缸内搅匀三次方下小布三大布二再下布再下三斤袋吊空六七斤
　　先打铁池入灰底以灰铺一层下铅半斤炼坚池子进母银化开待红光现方可进铢三百八十四铢为一斤每母一斤进铢均停退火闭罏次日又炼凡三五次方可取药结在母上者为戊土若已土则用瓦盏盛水用盐泥固济将银铸成饼三个入水火罐毎八两下安神一两五钱药结在母下敲取听用每药半斤配好矿半斤作软柜
　　磁石半斤鹅管二两共为末用白芨水搽调銕合盖上晒干候用锡五斤石黄半斤火硝二两硃砂五钱三味为末入锡内加减金砂二两共入銕合内銕线扎定盐泥固口用底火升打一日取出将盖上粉霜扫下将母入铅池煎将前粉霜一钱以黄防为丸入火硝少许入母内待他滚沸结成珠一颗取出为细末用黄防为丸毎丸干一两
　　发靛瓮青药都下染方家常用
　　乌头　草乌　苍术　班猫　芫花　甘遂　红豆白芷　防虫　人言　苦参　三奈　砂仁　狗脊川乌　南星　甘草　半夏　巴豆　当归　天麻人参　川山甲　青娘子　红娘子　天仙子
　　附子【各等分】　随定多少用药靛自发
　　解救药毒
　　朝野佥载名医言虎中药箭食青泥而解野猪中药箭豗荠苨而食雉被鹰伤衔地黄叶防之礜石可以害防张鷟曾试之防中毒如醉亦不识人犹知取泥汁饮之须臾平复鸟兽虫物知解毒何况人乎
　　许氐方论云凡中一切诸毒从酒得难治言酒性行诸血脉遍身体故难治也因食得者易治言食与药俱入于胃胃能容毒或逐大便泄出毒气未流于血脉故易愈也
　　又按林氏禹记云凡诸药汁解毒者皆不可热饮能使毒气愈甚宜冷服之乃效蟹毒浓煎紫苏饮一两盏又生藕汁煑干蒜汁并解
　　解挑生毒凡中挑生毒者脇下忽肿起如生痈疖状顷刻间大如椀俟更以菉豆嚼试若香甜则是挑生毒也治法捣小升麻为细末取冷熟水调二大盏连服之洞下泻出生葱数茎根须皆具瘇即消续煎平胃散补日食白粥凡吃鱼肉瓜果皆可挑生初中毒觉胷腹稍痛明日渐加搅刺满十日则物生能动腾上则胷痛沉下则腹痛是也在上鬲取之法用热茶一瓯投胆矾半钱于茶中候矾化尽通口呷服良久即以鸡翎探防中即吐出毒物在下膈泻之法米饮下郁金末二钱即泻下其毒次用人参白术各半两为末用无灰酒纳缾内慢火熬半日许度酒熟温温服之日一盏五日乃止然后饮食如故
　　解中蛊毒造蛊之家用毒有日如正月则用初一日二月二日三月三日四月四日五月五日六月六日七月七日八月八日九月九日十月十日十一月十一日十二月十二日延平有僧惠全刋板以警悮人凡蛊毒有五种皆以马兜零根三两防咀分三服水煎去滓空腹顿服随时吐出蛊未吐再服以吐为度又治百蛊不愈者取鹁鸽热血随多少服中蛊欲死者生甘草半两水浓煎顿服吐痰即愈忽中蛊者胡荽根捣汁半盏不计时服其蛊立下和酒服尤妙白鸡血亦好中蛊吐血者用小麦麪一合分两服冷水调下半日当下中蛊下血者猬皮烧灰细研熟水下二钱又方升麻为末汲溪水调服亦好
　　解砒霜毒郁金末二钱入蜜少许冷水调服升麻浓煎冷服杏核连仁捣为末以米饮调下白扁豆为末冷水调下饮酽醋可以吐砒毒只不可饮水解砒毒无如酱调水服寒水石菉豆末以蓝根研水调下取地酱调铅粉服之解白芷末调下郁金末水调
　　解野菌毒北梦琑言野菌毒人而笑者煎桑椹汁服夷坚志云急采鸳鸯草生啖之即今之所谓忍冬草者是也中菌毒杀人者以防风三十文剉碎以水煎候冷灌之立愈白水浓者火石首鱼头汁灌之无不愈食生梨梨叶解菌毒浆饮三盏愈
　　药过剂毒服附子酒多而毒觉头肿如斗唇裂目流急求黑菉豆各数合嚼之及浓煎黑豆菉豆汤并饮服风药多闷乱不省用醋灌浓煎甘草同生姜自然汁顿饮之又螺头青细研用新汲泉水调下服诸药过剂闷乱者以葛粉胡粉蓝青汁地浆防汁干姜饴糖黄连并用水调下
　　食丹药毒婴粟子研去滓煎取腐入姜蜜和萱草根研汁服四物汤香苏散各一贴和煎服解铅粉调地浆服之亦解淡竹叶浓煎服猪肤脇骨煎汁研瓜蒌根汁饮之可解蓝汁猪血羊血菉豆以上并解丹药毒
　　解百药毒横纹甘草截成小块麻油煎过不拘时常嚼久而作效凡食毒药毒物必呕出皆不为害也出了蚕殻纸烧灰细研每服一钱用冷水调下频服取瘥虽中毒面青脉絶腹胀吐血者服之立活荠苨解百药毒以其与毒药共处毒皆歇取根捣汁饮服蓝汁白扁豆大小豆并单用水调服白矾末一两水灌调耳鼻中皆出黑血勿怪
　　解酒食毒饮酒毒大黑豆一升煑汁二升服立吐即愈乂生螺蛳肉荜澄茄葛花并解酒毒饮食毒心烦闷者苦参煑汁饮之吐出即止
　　解果菜毒诸菜毒甘草贝母胡粉等分末水服又小儿溺好野羊毒饮土浆解毒皮汤解盐汤亦可柑毒柑皮汤解盐汤亦可
　　中禽鱼毒河豚毒梅花脑子末水调灌又五倍子白矾等分末水调下又挼蓝青汁又青黛调水并解诸鱼毒煑橘皮汁又马鞭草汁煑大黄汁煑黑豆汁生芦根汁煑朴硝汁并解食鸩鸟毒生扁豆末温水下葛粉水调下又生螺肉并解食鲘毒生苦防嚼及擂水便饮中诸肉毒六畜肉毒壁土水调一钱服又烧白扁豆末黄栢末并解马肝毒狗粪酒服又头垢又烧猪骨末生韭汁并解狗肉毒杏仁三两和皮研热汤投温服三盏吐出牛肉毒猪牙烧灰水调服饮井水亦消猪肉毒烧猪粪末水调下三服差马肉毒芦根汁服作汤浴亦解鸭肉毒糯米泔温服一中盏鸡子毒淳醋饮数钟可愈中诸杂毒生漆惹人成毒生椒叶煎汤洗又鸡子黄涂白菘菜解桐油误食成毒饮热酒解又干柿及甘草亦可出风瘴气毒犀角雄黄麝香羚羊角并解
　　邪气入腹肿毒升麻犀角射干为末水调解飞丝毒嚼苏叶愈
　　解一切毒缩砂仁生韭汁蓝石各单用水调下石菖蒲白矾等分为末新汲水调下淡豉葱麦门冬水煎服眞雄黄碾末冷酒调服卒中毒未有药者服生麻油一盏吐下毒
　　杂术
　　防嚷【音俊囊】天罡祖讳召万神昏日月
　　衮使者祖父讳阦日用玉蟾云是按章书是名阥□雨□雷【停呼风】□云【音】召雷屯
　　【音爕】起雷还令□□□靁
　　先天道祖灵鉄师□玉帝神霄眞王
　　霐三天内讳□□□【一作】三天妙讳□□四圣□北帝太阳太隂天罡萨公魒魁防九字灵章
　　□【治瘟】【治狂邪】□【衮鬼】【祈晴】【祈雨】□【兴云】【起风】【狎土玉杜令】□【押城隍】□【葢狂颠】□【鎭宅】□【治崇】□【附降】【掩日】□【掩月】【役雷】【舒晴】【致雨】□【打潭】觜【治邪师】
　　制睾雚行毕甫票【此七字祈雨畨天覆地作用水缸团云致雨打潭皆用】
　　煎【埋瘟】讷【斩瘟】【收瘟】□【发瘟】耀【治木精】余【治樟精】慕【治山魈】讲【治龟精】辝【治芭蕉精】防【兠瘟】冠【治擅神】飘【治痢疾】【治疟疾】郁【攻痰气】絜【収邪炁】整【攻鬼毒】笔【攻虎毒】【攻血蛊】婴【攻肿毒】【攻黄肿】抢【攻水肿】纳【攻邪炁】饯【治疟疾】网【攻百病】翼【攻热眼】□【治头疼】□【至祛沾杀伐】
　　沉变【五雷馘留忽毕肇】
　　断后【嘘呬呼吹呵巽离艮坎震】
　　十六段法
　　避箭法
　　信官某　谨请
　　天仙地仙洞府名山朝游海岛暮宿沧边神机妙用切莫迟延吾今奉请速急临坛人间大难早要周全箭弩弹炮瓦坯石砖任他作使永护身边
　　毎遇甲子日起用空房一间设香案于内用净茶香烛书前咒供于中用黄帋硃砂新笔书符早午晚三时诵咒毎次六遍每念一遍于符间畵一次如此持念六日此符有验　如试騐先将符拴于鸡身上射试　如用于临敌时毎带一符在身可避其箭
　　鬼关门
　　声息来时人乱逃空房静巷贼为巢是谁暗把重门掩万敌何曾走半毫
　　无定门
　　谁制斯门奇上竒东西南北任君移羣凶来近神荼怒千百俱为伏气龟
　　起伏拦江蟒
　　贼堕吾谋分羽翼蟒拦江面善浮沉中军受敌欲囘护左右焉能过闸门
　　铜作皮鳞节有芒头南尾北贯刚膓千刀万斧谁能断只候舟囘火焰长
　　混江神
　　鬼面妆成丑恶人如何号作混江神跨渠水底眠三日不是饥时不起身
　　防家神
　　一龛香火奉灵神须是神仙感应眞动静能将人庇佑光前裕后永无迍
　　漏身櫉
　　楼内如不漏针如何入此可蔵身任他刁巧从头检翻遍经书无处防
　　急递铺
　　火夫到此眞无力全凭此铺传消息接得文书宜速行莫愁前路天昏黑
　　阻舟龙
　　五龙横卧爪爬泥背转胷旋鬐露锥贼艇难行正筹策不防棹橹触神雷
　　一女自行舟
　　一女更深坐小艟不须棹橹不须蓬自能急急过江去怒气喷来犯者凶
　　园丁送牡丹
　　春风远送数舟来我圃牡丹方固胎可恶园丁私摘去赠他相识满蓬开
　　水中雷
　　水火元来不可逢大江星火愈难容谁将纸炮中响响两岸如闻山岳崩
　　千家锤
　　千斤之力石如斗绞关合弓古无有贼舟相近急翻身霹雳一声如拉朽
　　连环网
　　水中飘来一大蛛口中能吐万防丝顺流结就连环网人或逃生人莫离
　　逆风船
</div>
    <div class="pagination">
<a href="武编_page13.html">上一页</a><span>...</span><a href="武编_page9.html">9</a><a href="武编_page10.html">10</a><a href="武编_page11.html">11</a><a href="武编_page12.html">12</a><a href="武编_page13.html">13</a><span class="current-page">14</span><a href="武编_page15.html">15</a><a href="武编_page16.html">16</a><a href="武编_page17.html">17</a><a href="武编_page18.html">18</a><a href="武编_page19.html">19</a><span>...</span><a href="武编_page15.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
