<!DOCTYPE html>
<html>
<head>
    <meta charset="UTF-8">
    <title>武编 - 第 13 页/共 23 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>武编 - 第 13 页/共 23 页</h1>
    <div class="content">








　　轮向前二轮在后易于转动此可当挨牌乃车之最轻防者此名字车用厚板作胎铁裹尖头上架皮牌或皮伞可避鸟嘴铳并佛郎机轻便可使功胜木城每辆约价三四两可以遮防十余人今日南北皆可用




<子部,兵家类,武编,前集卷六>
　　混江龙乃大炮中一药炮名炮内安火药火药上安小铁弹子上安混江龙混江龙上安大铅子此四物俱在炮筒中炮筒底开二药孔如铜炮则以熟铜为卷筒如铁炮则以熟铁为卷筒装药线药挿入炮筒内筒首开横孔孔中为机关不用则锁定雨不能湿铸炮以铜为最生铁次之铜者可久铁者不可久其説如此炮筒长六尺厚三寸口阔八寸底狭十分之一若生铁铸其筒加厚一寸计厚四寸
　　唐宗时哥舒翰节度陇右造战车蒙以狻猊则唐又尝用车矣至于房琯之败遂以为用车不若用人与骑之愈抑不知古者以马而琯以牛车二千乘马步夹之非其素习则败之固宜此非车之不利而用之者非其道也宋至和中韩琦言郭固造战车约以古制其车前鋭后方上置七鎗以为前后二拒行载兵甲止为营阵春秋如韩原之战辂秦伯将止之鞌之战韩厥中御而从齐侯鄢陵之战郤至遇楚子韩厥从郑伯邲之战楚子乗广以逐赵用车以战而使敌人便得与吾元帅相接则是环卫之车设也葢古者车战之法前后齐整必有防卫前后行列元帅未易动摇也至春秋中列国用之往往军伍不整而元帅每以车逐利混然左右率无定法故敌人得及之终春秋之世致毁者未有不由车战之无法而轻动摇也惟繻葛之战二拒用事若原繁髙渠弥以中军奉公未尝轻动摇深得古法募人入贼
　　开脱被敌先驱及附从商贩人民
　　收拾逋盗
　　许互市
　　其车之式用两木围九寸长九尺者为辕辕之首斜弯而起中以受轴为独轮其轮径二尺有五寸以板为之而不设辐中为死毂又于施轮处前后五六寸许两辕上各加一横木前二后三又于后横木近轮处斲为二孔用二小弯木条寘其孔中引而屈之如弓状绳缚其端于前横木上有所载则以绳系于其上又于轮之后两辕下用木为足与轴等其后横木上施软蓐以为坐席席之下两足间施竹以盛食器军中刁斗用毕亦载其中其辕首交合处其髙凖马胸用人手执之为凖铸铁为利器如耕犁様冒于交辕之首临战用以当敌之马胸去辕首尺许又横施一铁条长尺三四寸许上列齿以架刀鎗两辕之旁其前后各为铁环四左右各二前系铁锁后系铁钩聨车为营之际前辕相去稍远则用锁系之于环后辕相挨傍则以铁钩搭其镮彼此相维以为固又于后镮之次左右各加以一大镮驻车时用刀或鎗贯环中而立马彼两军交锋之际则列于前以拒马以代鹿角敌来冲突一夫推之而前四卒各执刀鎗以夹持之趋前以当其马胸又用木或革为折叠牌立于车上以蔽推车者大抵其车不用雕饰其不可施斧斲处只用麻绳缚紥每车上各具刀斧斲各一及板木绳钉之类以备急用
　　水磨
　　农书曰水磨凡欲置此磨必当选择用水地所先尽并岸擗水激转或别引沟渠掘地栈水栈上置磨以轴转磨中下彻栈底就作卧轮以水激之磨随轮转比之陆磨功力数倍此卧轮磨也又有引水置闸甃为峻槽槽上两旁植木架以承水激轮轴轴要别作竖轮用击在上卧轮一磨其轴末一轮傍拨周围木齿一磨既引水注槽激动水轮则上傍二磨随轮俱转此水机巧异又胜独磨此立轮连二磨也复有两相傍上立四楹以茅竹为屋各置一磨用绳防于水急中流头仍斜挿板木凑水抛以铁爪使不横斜水激立轮其轮轴通长旁拨二磨或遇泛涨则迁之近岸可许移借比之他所又为活法磨庶兴利者度而用之
　　水转连磨其制与陆转连磨不同此磨须用急流大水以凑水轮其轮髙阔轮轴围至合抱长则随宜中列三轮各打大磨一槃磨之周匝俱列木齿磨在轴上閤以板木磨傍留一狭空透出轮辐以打上磨木齿此磨既转其齿复傍打带齿二磨则三轮之功互拨九磨其轴首一轮既上打磨齿复下打碓轴可兼数碓或遇天旱旋于大轮一周列置水筒昼夜溉田数顷此一水轮可供数事其利甚博尝至江西等处见此制度俱系茶磨所兼碓具用捣茶叶然后上磨若他处地分间有溪港大水做此轮磨或作碓辗日得谷食可给千家诚济世之奇术也








<子部,兵家类,武编,前集卷六>
　　马
　　孙膑曰用兵有十利一曰迎敌始至二曰乗敌虚背三曰追散击乱四曰迎敌击后使敌奔走五曰遮其粮食絶其军道六曰散其肆关发其桥梁七曰掩其不备击其未整八曰攻其懈怠出其不意九曰烧其积聚虚其市里十曰掠其田野系累其子弟此十者骑战之利也能聚能离能合能散能集百里为期合之兵也
　　武经曰出战之时登陟陂坡过渡沟涧所载人马衣甲器械干粮食用约重二百余斤卒遇战鬭使之驰骤盘廻贼兵未退经日不下若不知其饥饱劳逸必取死损但依时喂饲水草饥饱得所不可过度即百病不生又马亦有大小行步疾迟筋力强弱出战之时量力施用则人不劳马不损若使人强马弱马弱人强人欲进而马不前马欲进而人怯惧如此者虽有百万人众如病犬逐兎盲鹰逐雀纵有孙吴韩白之能不得取其胜矣一有善走坡蓦涧者名曰跳荡马聚为一等可冲突敌阵追逐贼寇探报人马游奕捉生用之一有精神惺惺又善驰骤者名曰哨脚马聚为一等可充奇兵队阵翼卫主将应急使用一有见羣马动而不嘶鸣驯良者为一等敌营相近可夜去营寨伏截贼冦偷路乱营用也一有壮徤生性迟钝不能逺步者为一等可作使驻队遮掩步兵使弓弩相射贼众一马军择疾速徤壮力齐者配成羣队免有前后不及者其恶类不可制驭者不给战士乘骑恐致奔越为害则可拣为别羣以备冲突之用
　　诸营各令作异旗放马每队作认旗放驴其马居中央放驴令四面援马狂贼偷马例须奔走驴羣在外驱趂稍难以此防闲亦甚穏便营别即令别放诸军不得相交非直发引之时不难忽有不虞追唤亦易诸行军立营驴马各于所营地界放牧如营侧草恶便择好处放与虞侯计防不许交杂各执本营认旗如须追唤见旗即知驴马处所诸军驴马牧放不得运系每军营令定一官专检校逐水草合羣放牧仍定一虞侯果毅专巡诸营水草各令方界牧放不许参杂非围猎不得乗官马游猎诸应乘官马事非警急不得辄奔走致马汗及打脊破
　　一马虽平安亦可每日骑习使之惯熟谙会金鼓旗色进止廻军转阵遇敌之法若遇缓急不悮驱使
　　一将战预于一月之内不住令人披带全副衣器械习逐务要演其筋力惯熟
　　马有毙古法合令窖埋今多开剥筋肉食用如军中剥割死马吃用之时毋令生马见之转生疾病虽是畜类亦与人性不殊不可不慎昔苻坚兵败坠涧其马垂缰跪授坚得免难
　　临阵出战马才出且缓行看敌近远临时趋骤不致枉损也马饱之时如平安行路未可上马牵行二三里方可骑之如喂饱牵下多时即不拘也常令士卒自行斟酌马队行路出战不拘慢前后各离一马稀稠放令自在见路而行廻军转阵不致冲撞如险路逢贼亦易为廻防马盛走骤之时欲住者看远近缓缓收勒不可陡然收常自约度免致喘损也
　　黒鞑遗事曰其马野牧无刍粟六月餍青草始肥牡者四齿则扇故阔壮而有力柔顺而无性能风寒而久嵗月不扇则反是且易嘶骇不可设伏蹄锲薄而怯石者叶以铁或以板谓之脚澁凡驰骤勿饱凡解鞍必索之而仰其首待其气调息平四蹄冷冰然后从其水草牧者谓之兀剌赤回回居其三汉人居其一也尝考鞑人养马之法自春初罢兵后凡出战好马并恣其水草不令骑动直至西风将生则取而空之絷于帐房左右啖以些少水草经月膘落而实骑之数百里自然无汗故可以耐远而出战防常正行路并不许其吃水草葢辛苦中吃水草不成膘而生病此养马之良法南人反是所以马多病也其牡马留十分壮好者作移剌马种外余者都扇了所以无不强壮也移剌者公马也不留扇专管骒马羣不入扇马队扇马骒马各自为羣队也凡马多是四五百匹为羣队只两兀剌赤管手执鸡心铁挝以当鞭棰马望之而畏每遇早晩兀剌赤各领其所管之马环立于主人帐房前少顷各散去每饮马时其井窟止可饮四五马各以资次先后于于自来饮足而去次者复至若有越次者兀剌赤远挥铁挝俯首住足无或敢乱最为整齐其骒马羣每移剌马一疋管骒五十疋骒马出羣移剌马必咬踢之使归或他羣移剌马逾越而来此羣移剌马必咬踢之使去挚而有别尤为可观冀越集曰余留上都开平路冀州之域马最蕃育月有騳有騳则左前足与右后足相应故其后足过于前足所以迟疾则左前足与右后足同起右前足与右后足相应故彼中以绳系前后二足教其驹学也又尝至广西此其地接云南八畨冬有雪有氊衫有车辆产大马能上下山谷亦人敎之系马母山巅系其驹于山下饥则嘶鸣放之登山又舍其驹于髙峻之所留马母于其下饥则放驹下山如此一二年则蹄脚牢硬履险如夷其马性急喜掉尾坏人衣服用针刀断其尾筋者皆良马
　　程大昌曰市马于北蕃古记无载然已有其事盐铁论曰齐陶之缣南汉之布中国以一端缦得匈奴累金之物驴骡骆驼可使衔尾入塞则汉世已尝出缣帛买马塞外矣顾其时彼未知中国缣帛真价故得出一缣一布而得累金之物至唐世则病其酬帛之多矣
　　事林相马经曰二十二相眼为先次观头面要方圆眼似垂铃紫色鲜满眶凸出不惊然白缕贯瞳行五百斑如撒豆不同看面颅侧击如鎌背鼻如金盏可藏拳口乂须深牙齿远舌如重劒色如连口无黒靥须长命唇似垂箱葢一般食槽寛阔顋无肉咽要平弓筋有拦耳如杨叶刀批竹燕骨髙弓髀不坚入肉八弓弯左右龙防髙弓上古传项长如凤须弯曲鬃毛茸细腰如绵鬐长膊阔抢风小臆髙胷阔脚前寛膝要髙弓员似掏骨细筋粗节要攅蹄要圆实须卓立身平充阐要平寛筋骨节弯须密排鞍肉厚穏金鞍二峰压二如藏骨卧如猿落立如山鹅鼻曲直如停穏尾似流星散不连膏筋大小须匀壮下节攅筋一钱羊髭有距如鸡距能奔急走日行千以前贵相三十二万中难选一俱全眼如垂铃脑骨欲员垂睛欲髙耳如削筒颊骨欲员项长弯细鬃欲茸鬐欲髙排鞍欲厚脊梁欲平
　　腰要短促砚骨欲平肋扇骨密后看须蹲狗接脊骨短眼光有肉面如削兎鼻要寛大上唇欲方口文欲深下唇欲损槽欲寛项欲筀鸣腤欲平胷欲阔铠肉欲厚膝欲员脚欲直蹄欲员胫脡骨细脚大而实掌骨欲髙肚下生逆毛节欲近筋骨欲旋后蹄欲大欲近鹿节欲曲曲池欲深腹平尾欲端汗沟欲深尾骨欲短外肾欲小腿似琵琶尾欲苴细后脚欲细
　　宋熈宁六年初马军用大鞍不便野战至是始用边様皮鞔小鞍用木鞍长缰回旋转射得尽驰骤之技北征录曰马鞍桥制有数等一曰太师桥二曰错结裹三曰海湖桥四曰西桥近日三司诸军皆用太师错结裹海湖三様池阳江鄂京南襄阳多用海湖一様海湖之制前后桥低贴马肉其摘防低压马脊师出日久马膘瘦减受重则鞍颊打破马脊脓血溃烂不堪乗骑以至死伤前嵗泗上符离唐邓之役皆坐此患海湖桥病也错结裹后桥虽髙而前桥亦低故伤马前脊太师桥前桥虽髙而后桥亦低故伤马后脊惟西桥一様前后桥比他桥皆髙数寸搭袋常系后桥之下虽上载甲军下稍搭袋鞍颊亦不着肉鞍桥亦不砑脊甚为利便关西人多用故曰西桥然诸军鞍座尽用粉皮欲使骑坐者不被隠閤不知粉水也遇雨浸内透坐马者衣袴皆湿大为利害不若用黄油皮鞔之及鞍桥虽用髙空下用连替摘防免有转侧縁凉替与鞍相离上马攀桥则鞍与替不相粘着多致攀转鞍桥坠下马腹临急悮人性命是谓鞍制
　　鞑靼其鞍辔轻简以便驰骋重不盈七八斤鞍之鴈翅前竖而后平故折旋而膊不伤圆故足中立而不偏底阔故靴易入缀之革手揉而不硝灌以羊脂故不受雨而不断烂阔不逾一寸长不逮四故立马转身甚顺
　　北征录曰马军骑马则吊腿欹斜而两足可忧下马则筌刺暗投而鞋履可破靴之功大矣然近日马军类多脱去马靴或怠于附带而弃之郊野或宁使赤露而束之鞍殊不可晓及考其所自葢今日诸军之靴皆用牯牛皮制造故皮性太硬未着则不能穿足入脚袜凹太深既着则不能擡足起步牵马下程则夹破脚砑而久成疮疡落马坠地则柱定膝胯而不能起立不惟肌肉不保且反伤于磨擦其视金人所制之靴万万不同今后宜令袜用软皮而上则系以皮带鞋用硬皮而下抹以漆蜡其制与今人软凹泥靴相类而不用钉距是谓靴制
　　井田之法非独为均田制禄而已葢所以隂寓设险守国之意故中原平衍设立许多沟浍许多阡陌使车不得方其轨骑不得骋其足故也岂非寓至险于大顺之中者乎观晋郤克欲使齐人尽东其亩以便戎车吴玠在蜀于天水军作地网以阻金兵之骑于此可以验之也
　　北征录曰陷骑之法不止一端大率不过敌骑众多不容鬭敌伺其所行之道制为陷骑之具勿令贼知然后示之以弱以诱其必来啖之以利以致其必至使其堕我之圏圚而不自知入我之陷穽而不可脱其法有六一曰伏鎗用火炼竹鎗斜埋成列却于鎗头所到处掘地成窟长一尺五寸阔半之用竹一尺八寸埋在内次以竹圏挽鎗着地覆以草茨不令知见复用挽鎗竹圏从窟内系提头索别曵于鎗头所止处一丈许遇贼马踢动提头索拽去挽鎗竹圏则鎗头向敌起地三尺贼马无不中伤二曰绊索用麻索各长五丈以下两头及中间各长一丈用木桩系索钉之于地用青竹竿五条撑索腰控低着地扣以机结木钩如猎具制遇马足触动机结则撑索竹去地三尺贼马无不被绊三曰马拖谓用竹削成筯大其长数倍于筯其锥甚鋭用以簮地其尾则用热汤煮过令捶碎和麻各以成索索尾又安扣头扣转于竹片之上仍将鎗捍拽索于竹片之首遇马被套而走则索尾之鎗自卓其腿腹四曰马筒用掘地成穽深一尺阔三寸内置攅锥遇马足被陷则攅锥自刺其蹄踵五曰青穽谓于麻麦草芥之地掘而成穽不拘广狭上以芦蓆箬盘竹席之属覆之而掩以麻麦草芥随其物之类色使敌马不觉足陷六曰白穽谓于尘沙土石之地掘而成穽不拘广狭上以芦蓆竹之属覆之而掩以尘石沙土随其地之颜色使敌马不觉足陷以上六法皆于道路预先修设以待其来然器用之设非瞬息可成制作之艰非顷刻可办乃若仓卒相逢不期而遇前不得以膺其锋后不得以避其鋭当是之时不费寸土尺木而贼马自抵于损伤不劳匹马只轮而贼骑自至于颠覆其法亦六一曰刺毬四方有锋中间有蒂以铁为之二曰蒺藜砺之以锋淬之以毒以铁为之三曰茅针其形如针而稍大以铁为之四曰鹅项其形两曲而上下皆鋭以铁为之五曰菱角以铁为菱角六曰皁角以铁为皁角以上六法皆预先打造遇欲用则令筌棰撒掷在地然平原旷野我知而敌不知乃可施巧道狭路隘敌险而我亦险将何以为两难见巧之策莫若因地设险使敌骑之来可入而不可出吾军之利可见而不可夺其法有八一曰踢圏以竹为圏挿于马道以索续于竹圏之上用套马足二曰截径用竹弩一张竹檐七片菠菱箭一只以马尾头发之属曵之马道马头触之则箭发马倒三曰伐木马行于林樾之中令伐木横道则马不可过仍止令半折不得伐断恐为敌人下马拖拽离路四曰结草谓马行于草野之中其正路故令断絶砖石堆塞柴茨却于四围用草结团其稍令阑绊过路马急走则被绊众队皆倒五曰种冰谓道路险峻或髙坡峻岸或斜城陡冈当令迎风灌水冻结成冰则滑溜不可过六曰裂石谓马道窄狭两傍皆土水当令抄掘塞路七曰断桥谓马经过桥梁必毁折令不得渡八曰琅琊版谓用版钉琅琊钉于上行则载于粮车之上用则埋于沙砾之地以上八法皆能陷贼骑于道峡险要且扼贼于险此固可用贼知险而不入将安用之在我则有诱骑之术使贼马见此踊跃而前奔腾而至自抵死亡自投陷穽而不容止遏其法有四一曰蒭诱谓敌马行远久阙草蒭故下置陷穽鎗刺而上覆蒭秣使马见之自投死地二曰饵诱谓贼马饥饿日久故下置陷穽鎗刺而上覆菽粟豆料使马见之自投死地三曰献青谓贼马入境久不牧放有草茨青苍之地设陷穽鎗刺使贼马望见草色而不顾险陷四曰献白谓贼马入境不汲饮即于陂池溪涧之地设陷穽锥刺使贼马望见水色而不顾险陷以上四法皆令贼马自赴水火前凡二十四法皆陷骑要其他如水药之秘风沙之变虽曰奥妙然防似浮诞姑置勿论
　　牛
　　相牛经曰须头小脑大头长身短角方眼圆脊高而臀低佥毛不分立齐足乃可为耕力头欲瘦小不用多肉面欲得长短则命促经云面髙正长有齿无旋面若两分益主损身眼欲得大去角要近有白脉贯瞳吉眼赤者触人眼下有旋毛名涙滴主丧服鼻欲软而大易牵鼻七毛逆凶经云鼻如镑鼻难牵无力口欲方大易喂能食齿欲白若龈有縁招官灾经曰齿牙雪白多招田宅角短方大纹浪角形如仰弓吉向前吉向后凶两角间有乱毛起名头陀妨主经云角圆纹细使即迟滞耳去角要近略可容指方好多长毛不耐耳后有旋毛名刺环招盗贼经云耳角近促不用营禄耳去角远千里不转颈骨欲得长大肩膂欲得窊若窊则为双肩主有力若窊者为单肩少力毛短密硬而黑者奈寒踈长如防毛者怕寒毛赤坚自害损主倚毛向前吉向后凶肚下有搒毛使即倒行前脚欲直而阔后脚若曲而开股瘦小则防快经云前脚如筒后脚如弓蹄欲得大青黑紫为铁吉经云蹄色黄白行不满百隂虹属颈者千里牛也前带抱喉及临耳者早死经云前后无带至老无害后带半长法主横伤乳红多子吉乳踈黑无子生袋深隠乃吉橯出者凶尿射前胯者快直下者钝屎欲蹲放经云屎如螺旋用力如雷声身欲得圆齿欲得密脊欲得敛臀欲厚重尸骨麄少毛者有力尾稍长大吉
　　舟
　　吴楚杨越之间俗习水战故吴人以舟檝为舆马以江海为平地是其所长春秋时吴以舟师伐楚又越军吴军舟战于江伍子胥对阖闾以船军之教比陆军之法大翼者当陆军之车小翼当轻车突冐者当冲车楼船者当行楼车船者当轻足骠骑【大翼以下皆名】公输般自鲁之楚为舟战之具谓之钩拒退则钩之进则拒之汉武伐南越于昆明开池习水战制楼船上建橹楼戈矛下置戈防以御蛟鼍水怪之害然橹战舰形制之盛不若轻疾之利故张兵威畜器械以楼船大舰为先趋便利立功效则走舸海鹘为其用或伏袭而入敌境则游艇蒙冲凡舟皆可用也
　　李龟年杨么本末曰车者置人于前后踏车进退皆可其皆两重载千余人又设拍扞其制如大桅长十余丈上置巨石下作辘轳绳贯其顚遇官军近即倒拍扞击碎之其名曰浑江龙者即为龙首每水鬭杨么多自乘此海鳅者鳅头也葢车如陆载之阵兵海鳅如陆载之轻兵而官军不能近每战辄败江东来是月诏鼎澧镇抚使程昌寓与荆南潜分遣兵讨之既而昌奏杀贼至【阙】
　　亦用畨机如虎尾炮【阙】
　　水战之具其阔狭长短随用大小胜人多少皆以米为率一人重米二石其檝棹槁橹帆席絙索沉石调度与常不殊楼船上建楼三重列女墙战格树幡帜开弩牕矛穴置抛车垒石铁汁状如城垒王濬伐吴作大长二百四十步建飞檐阁道各以奔车驰马忽遇暴风人力不能制此亦非便于事然为水军不可不设以张形势鬭舰船舷上设女墙可蔽身高三尺墙下开掣橶孔舷内五尺又建棚与女墙齐棚上又建女墙重列战格上无覆背前后左右树牙旗旛帜金鼔此战也海鹘头低尾高前小后大如鹘之状舷左右置浮版形如鹘翅冀以助其船虽风涛涨天免有倾侧覆背上左右张生牛皮为城牙旗金鼔如常法江海之中战船也走舸舷上列女墙置橶夫多战卒少皆选勇力精鋭者往返如飞鸥乗人之不及金鼔旗帜列之于上此战船也蒙冲以生牛皮覆背两厢开掣橶孔前后左右有弩牕矛穴敌不能近矢石不能败此不用大务于速进速退乗人之不及非战船也游艇无女墙舷上置桨牀左右随艇大小长短四尺一牀计会进止廻军转阵其疾如风虞侯居之非战船也
　　金山守御书曰东南诸海岛日本占城琉球为近吕送百花□山白葛达阿哇打回等夷远莫可数其蕃舶出没皆为海患金山地薄东溟南濒大洋少西为浙江北为淮诸郡负在背膂松江苏州嘉兴尤近心腹葢浙淮喉襟处也国朝既设卫屯戍防命淮扬等处备倭总帅复于此驻节据守得地而兵防整严屹为东北一雄障矣嵗凡仲春东南风始迅蕃舶至是时皆北行四五月间风尤迅者海人呼为舶卓风凡舶遇此风日行数百里虽猛不为害也沿海六所初奉例设巡哨海船每所一十艘每艘旗军一百名春夏出哨秋回每军月支行粮四斗船有亏折有司补造损者军自修理正统七年盛总督琦奏易以马立骑卒入操春夏走哨遇有警急往来海上驰报每船一艘以易马二匹给骑余丁二人廐牧卫四所八十疋中前中后各四十疋倒死者所均价买补海防水塞之废自此金山距卫一十八里山多竹蔚成荗林上有平坡可二十人坐北有寒穴泉总督嵗回遣兵巡逻名曰搜山沿海墩台军士各择一人谙熟海洋声息者充小甲率四人昼夜更畨瞭望见有倭船即举放一礟一烽船到举放二礟二烽登岸举放三礟三烽接递通报每墩台竖旗竿一昼以县旗夜以县灯架信礟烽把各三铜锣铁铃木柝各一铁盔腰刀铁乂雨簑草履各五饭锅火石火鎌煤各全鸣鸡吠犬一
　　俞大猷曰夫倭奴之所以悍而难御者非真有过人之能也兵法谓深入则专不得已则鬭乃见倭奴之悍而我兵所长足以刺彼者惟楼船高大足以压之火药足以焚之然大挫之功尚未能收者何哉葢我之楼船每港不过数只通浙直而计之不满百只其兵不过数千人而已耳今嵗贼船结连而至者凡几防每防凡有一二百只其党共五六万人多寡之势相县若是又安望其能收大挫之功乎请于堪兵船地方如江北设楼船三十只于仪镇瓜州江南设楼船三十只于镇江孟河江北之狼山江南之江隂福山及江中之塘沙马沙禇家沙共设楼船九十只南风俱泊于各沙之北北风俱泊于各沙之南又江北之海门通州吕四江家七星港一带共用楼船八十只江南之刘家河呉淞江江之中崇明新旧二县沙兵用楼船一百五十只宁波府之定海舟山大嵩爵谿昌国等港共用楼船八十只台州府之徤跳海门淞门等共用楼船五十只温州府之黄华盘石端安三等港共用楼船六十只又内江每楼船十只间以边江船五只外江每楼十只间以苍山沙船共五只宁台温每楼十只间以苍山八桨船共五只各为小哨共泊原派港分无事则在港防守有警则合势攻捕并不许远离远巡哨故名曰正兵请于今年十月间照依原估楼船尺数除一号者大而难驾不用外只造二号三号各一半请限年终各到地方以应来年正月之用乃可及事如正二月不到则有噬脐无及之悔矣然船在江海波涛之上数年之间或遇怪风之变不免又费修造之功则当付诸适然之值不可因咽而废食多设游兵夫倭贼自彼岛入寇遇正东风必由茶山入江以犯直则江内正兵之船可以御之遇东北风必由下八山陈前里西倒球干邪清水马迹蒲涣丁兴长涂衢山羊山普陀马墓等澳经过然后北犯南直西南犯浙江请于浙直共设二百只苍船一百只分伏于前海澳徃来巡探攻捕之曰游兵为正兵之辅而远遏之于大洋之外量处渔船夫采渔乃浙江沿海之民所頼以为生禁之诚拂其情纵之不能无今欲聴其采捕因而为兵则彼船甚小难以胜贼合无行各府县之官预先晓谕每渔船大者二十五只为一防责其合造楼船一只以为兵船小者五十只为一防责其合造楼船一只以为兵船就将所造楼船丈量明白造册通报照依雇船之例逐月给与税银其驾船兵稍则照雇兵之例给与口粮斯大小相资各有实用而浙江沿海渔船数千只可得楼船一二百只为援矣田应山曰福利于迎击沙船利于应援其八桨快船专用不时飞报余船如苍船等不过备数而已　镇江江滩大碇用镇海船　三寳太监下西洋旧物也
　　乙酉日丁酉日烧三家雄毛其灰风立至更扬之风止一法五酉皆可防为风酉防禽也以类相招若江海之中卒遇恶风烧黑戍皮立止此法甚妙
　　猪毛人髪制龙
　　福船最大可容百人上下两层板平铺自船底至上层为三层周围铺板或列茅竹御鋭上设木女墙及炮牀前后皆不可入惟两傍各开一小门以入桅上网绳为斗可容二人此舟最为海贼所畏每遇海贼不用战鬭但使船骑贼船而沉之葢以大胜小髙胜卑也【每船约价银五百两　大船底深而板木坚厚重故能上有楼而不覆】苍山船一名铁船小于福船今宁波苍山人用之周围无板【福人尚可使苍山人旷野难使】沙船乂小于铁船亦无周板出苏常镇江海沙上即用沙民驾之崇明为最靖江江隂次之镇江又次之福船利骑船但无风不可动沙船轻防利鬭须用福船相兼行使又有草撇梭子撮网八桨之类皆轻防极小也燕尾栰水战用以裹敌转轮拖于栰中间为槽
　　浪山一带下通大海最深上连长江又浅纯用福船固可制胜但其长舵尖底受水最浅宜于大海而不宜于长江纯用沙固虽平底可行浅水但其卑小难以御敌大小偏用未得万全故职斟酌二之用议造定波之制底似沙可以渉浅面似福可以制敌又贼人深入必抢内地只水陆兼进故夫内河水兵战又其急务者也内河战与海不同其制有二焉一则三橹二跳以至于六跳乃是呉中之兵所习驾者行走便疾而无自蔽之具一遇贼人矢石只欲逃走逃不离有弃下水而已一为鹰乃福广苍山等兵所习驾者此摇橹驾桨之兵皆伏藏不露贼人矢石不能伤而我船之铳炮喷筒矢石飞锞之类可以伤敌如六金垻之防圣噋之阻回来贼皆頼此成功然三橹等取其疾走而不取其鬭战鹰取其鬭战而不取其疾走二者宜相资以为用原鹰用双塔改四橹八跳船容三十人头打发熕四橹六跳亦打熕三橹五跳三橹两跳容八九人三橹用二桨二橹二桨容三五人一橹两桨一橹一桨容三四人用偷营上阵冲锋愈少则愈勇大使鑚篙人极勇鑚篙掀船止用可容十人之舟　倭止能跳岸不能跳小八卦六花船此船江海之中攻守皆用不惧风涛欲攻则敌不能当欲守则敌不能近故水战首制此以保全胜也用厚楠木板作五槽底槽前平头槽后为尾其制造有八卦六花之义故名焉上有三桅中有八轮后有舵楼顺风则用逆风则转轮快利如风底中一槽髙七尺阔六尺旁二槽髙六尺阔五尺尽边二槽髙五尺阔四尺每槽相离置轮一尺五寸共阔三丈六尺两头接铺平中间上作仓长三丈六尺槽前平头三丈六尺槽亦三丈六尺尾起舵楼底空内定八轮居中作官仓长三丈六尺阔一丈八尺两舷各阔九尺前后中共三椲篷索用药水刷过遇雨中不湿重彼若有火来到篷即灭周围安立挨牌仓上并牌皆用生牛皮包裹以防矢石底下用狼牙钉品字密钉以防奸细水怪此统军大将取胜也次附以车轮舸鸳鸯防游艇走舸鬭舰钩拒等仓内载以神枪神炮神箭神火神水等器欲要刼营斩关夺寨暗渡则有浮带浮毬木罂绳筏蒲筏械筏等具更相叅古制无不胜者
　　制篷索药　每白矾十斤　皮硝五斤　栀子四斤为末入水五斗熬三五沸刷在篷索上以防雨火也鸳鸯桨即莺此桨用二舟并合一处形如舰不用篷椲各长三丈五尺阔九尺仓上用生牛皮张裹掉桨人并桨把俱在仓内桨尾自内入水每一边八把仓上前后两旁俱留箭眼鎗眼以便放火药神器如赴敌则两边飞掉与敌相近则放神器分为两边夹攻使彼左右难救贼乱既中我药箭神器等具其人必伤其船必焚此轻舟近敌之法如捕巨鱼之法也待彼势弱败我则近而擒之矣
　　车轮舸此舸长四丈二尺阔一丈三尺外虚边匡各一尺空内安四轮轮则入水约一尺许轴在仓内令人转动其行如风船前平头长八尺中仓长二丈七尺后尾长七尺为舵楼仓上居中通前彻后用一大梁葢板自两边伏下每一块长五尺阔二尺下安转轴如吊窻様临敌先从内里放神砂神箭火等器彼不能见人亦不用篷椲棹橹贼势少弱我军一齐掀开板立于两边即同旁牌牌与仓俱用生牛皮张裹人立于内抛火毬于标枪使钩拒捍套索等器其必焚贼必就擒矣破船舸此舸用大木五根各长三丈余将木居中凿空仍补平厚以蔴粘之前后横拴串锭一处加筏势两边六轮上作仓轮轴在内前平头长一丈仓长一丈五尺尾长七尺安舵楼前平头上安破舟铳其铳如神鎗様鎗头如荞麦様用纯钢极快利头长三寸后杆长四寸如鎗安置铳内凡一舟前用三具约木头与水颇相平约与船相近仓内防放火线其枪径打入内连一二三铳其必烂而沉矣
　　子母舟此舟长三丈五尺前二丈如舰様后一丈五尺只有两边板幇腹内空虚上仓前后通连内藏一小舟亦有葢板掩人两边四棹毋使风逆风掉桨前仓内装以柴薪皆用油蔴缚沃交贯火药粗线前两腋俱锭狼牙钉钉皆用钢尖快利或迎抵彼或顺风赶上临棹飞奔彼尾后仓内发钩拒捍搭以留索与彼相连一处先往上将箭砂火等具即发将我舟与彼并焚我军从子舟而出矣
　　太仓往福建针路
　　太仓港口开用单乙针一更平吴淞江用单乙针及乙夘针一更平寳山到南嘴汇用乙辰针出港口打水六七丈正路沙泥三更见茶山在东北边用巽已针三更见大小七山一路打水六七托用坤未针及丁未针三更取滩山打水七八托用单丁及丁午针三更藿山用单午针入西后门用巽已针三更取茅山用乙辰针庙州门内﨑山头取斗口罗屿用丁未针出双屿用丙午针三更取孝顺洋及乱礁洋打水九托十度平九山西边沉礁打浪出水行仔细用丙午针二更坛头山对开东边有一半洋红片礁出水内过正路前去西边见大佛山打水八九度用丁未针五更取大陈山及羊屿西边真谷山用丁未针五更取披山及黄裙山用丁未针一更取东洛山外过用丁未针二更南麂山外过西南是金乡大澚对开有半洋礁出水打浪用坤未针三更黒蔴山过用坤针四更芙蓉山及西洋山北边过沿坤申使定海千户所山二更平浅取五虎门
　　太武回太仓针路
　　太武山用单艮针七更平乌坵山内过用艮寅针四更平牛屿山用单艮针五更取龟山用丑艮针七更平嵛山用丑艮针二更取东路及黄裙山用丑艮针四更真谷山及羊崎屿东边过用子癸针五更取东西鸡山及坛头山对开有红片礁仔细用过用子癸针三更取九山及乱礁洋孝顺洋双屿港过崎头升罗屿水可抛在庙州门转过﨑出西后门用壬子针二更平滩山用丑癸针平三姑山用丑艮针三更平大小七山一路打水六七度千万看流水急慢务要见茶山取港口收宝山进入太仓港内抛为妙
　　日本徃太仓针路
　　日本瓜哇港口开洋单艮针二十二更取南麂山【在温州府瑞安县南二百里】丑艮针二更取东洛及黄裙山丑艮针四更取披山丑癸针四更取眞谷山及牛崎山东边过子癸针五更取东西鸡山及坛头山开有片礁内外过壬子针二更取九山及孝顺洋并乱礁洋壬子针三更取双屿港癸丑针取崎头过庙州门出西后门单子针四更取滩山癸丑及丑艮针三更取大小七山干亥针四更船取茶山东北来辛亥针取港洪及南湖嘴幷宝山收太仓刘家河
　　太仓徃日本针路
　　太仓港口开用单乙针一更平吴淞江用单乙针及乙卯针一更平宝山到南嘴汇用乙辰针出港口打水六七丈正路沙泥地三更见茶山在东北边用巽已针三更见大小七山一路打水六七托用坤未针及丁未针三更取滩山打水七八托用单丁针及丁午针三更藿山用单午针入西后门用巽已针三更取茅山用乙辰针取庙州门内过﨑头取升罗屿用丁未针出双屿港用丙午针三更取孝顺洋及乱礁洋打水八九托十度到九山【在阙国西南海洋二百里大嵩南二百里】用单卯针二十七更过洋至日本瓜哇山港打水七八托泥地东北边有坤申西南边有低屿三个小屿平平抛底有三角港中央港是瓜生港口有沙坛线过西入港打水二三度
　　倭不靠天江贼亦不靠天言其只多橹桨不论有无风也
　　冠带捕盗阎昻具呈今将各年月节风轻重逐一开后　今开
　　正月初二三头　初七八　十二三　十七八烧灯风　二十二三风　二十七八风　无雨风轻立春过后未惊蛰先动雷一月天门不开日夜海上有风浪惊蛰过后雷向不妨春雷起风雷春雷先行二月初二三风　初七八风　十二三风　十七八风二十二三风　二十七八风　春有雷电海上有风
　　浪本月初二雾露生日本日若重一年俱重如轻则轻三月初三除风清明日主有大风本月二十一日立夏如发北风准有二十日北风如南风天定也
　　四月夏雷压三风前立春日过后下雪一百二十日雪子风正月初八日下雨风轻晴明风重
　　五月初八日夏至发北风重梅雨本日晴明俱是南风黄鱼从南来北风吹散鱼头羊山无鱼
　　六月十二彭祖忌有大风前三后四初十起十五止此几日内发风俱作忌风　六月有日　七月有半　六月十二无风　七月十五亦无风
　　七月立秋日起五十二日龙风过后发是秋黄风七日七日慢秋雷起压天定立秋挂鲎三日过有大风七日过有风则轻鲎挂乱雷向无风
　　八月起后早西风晚东风天定了本月二十七日萧山张老相公生日主有大风
　　九月初九日定风当日发风准定本日不发不一二日　二年不定俱是乱风　十二三风　十七八风二十二三风　二十七八风
　　十月初二三风　初七八风　十二三风　十七八风十月十五有大风
　　十一月初二三风　初七八风　十二三风　十七八风　二十二三　二十七八风
　　十二月初二三　初七八风　十二三风　十七八风二十二三风　二十七八风　本月发西南风下雪
　　本月二十四日送神风　冬怕赤鲎有一个月风浪羊山以西为里海马迹以东为外海外海交春后止有南潮一片只向北流不转南交秋后又只向南流不转北虽送风亦行渔以其潮急也此洋打水有五十托倭船春来　遇北海潮水落又带北风则北宼苏松无倭过洋无风【阙】橹【阙】动三日三夜可【阙】羊山潮四面绕转柁工随潮使网分水礁在茶山分水潮日夜只向东北流从分水礁一日一夜才到大小七山落西行送风须遇东南东北顺风水风力不能行以【阙】送潮也分水礁以东才有四面潮【阙】羊山大七洋小七洋皆【阙】打鱼处上面长潮下面遇水长潮与遇水各四五丈未有风先知浪定有大风水泡墨黒有大风水【阙】黄白无风山上有蜃【阙】楼台必知风山头白漫有风
　　由舟山至普长涂羊山滩山许山北向北行东风使落潮西风使长潮岑港第一列港第二沈家门三长涂四滨海居人值三秋大汛潮天连雨东北风张甚或山擡海唑海人验候云山擡风潮来海唑风雨多皆不诬擡谓海中素迷望之山忽皆在目唑读如鹾万喙声也海鸥啾啾鸣或是年后至七日逢壬辄忧海溢朱子筑黄岩塘法用铁为盈丈巨盘置之潮冲潮至盘所辄不复作岂金固止水物邪
　　翠微北征录曰江湖禁渉之法不一而足惧其浅而步骑可渉也吾则曲铁为钩曵之以索谓之聚钩所触无不死伤直铁为针透之以木谓之渉针所过无不残灭编竹为索纽蔑为刺谓之水毛猬所以锥渉者之肌肤断木为轴钉铁为维谓之水蒺防所以刺水兵之胫股炼竹为筌代之泥泞谓之踢筌所以毒人之脚面理柘为距置之沙浅谓之鸡距所以碎人之脚板凡此六者虽有滩碛贼安能渉我境哉惧其深而舟楫可航也吾则缀铁钩于浮筒之上谓之浮钩遇贼船则底版可沉系索网于江流之中谓之拒橹遇贼船则桨棹可得采绵欀采禾以裹贼船之栢防而杆橹难摇割纒芦割藤蔓以碍贼船之划水而车版难蹈水势湍急则立刀口木而使贼船之底不凿自破水势浩则立曲膝锥而使贼船之板不锥自透置挽索于水底使贼船遇之而尺寸不移兵家谓之神系卓倒纂于水涡使贼船揍之而旋转十匝兵家谓之鬼鑚凡此十者虽有舟楫贼安能及我岸哉惧贼兵浮罂浮环以袭我之津岸也吾则造木竹造豁木于滩碛而贼不可用惧其驾飞翼搭浮桥以跨我之河道也吾则造火牌造橦筏于急流而贼不可施惧其纽芦束苇以济也吾则断木为查手木穿木为皁角木置之半渡之处而使其物之不可行惧其附缆结杆以济也吾则横木为防河连木为截河置之未渡之时而使其具之不可至惧吾步岸之易登也吾则立伏牛交马使贼人之船近岸不得以下卸惧吾壕堑之易通也吾则钉暗桩使贼人之船曵蓆不可以顺流惧贼之乗风而前也吾则有撩风榻水以絶其帆之不可使惧贼之拽縴而至也吾则有碍竿虚木以阻其縴索之不可通上流高而下流低吾则占其上流立堰板以灌其军彼势阔而我势狭吾则因其势堆沙囊以没其卒贼迫岸则立四索畨车以碎其贼卒上岸则立独面暗捧以掩其卒此其爲利顾不伟欤然胜在于敌人之不及知事败于吾军之不能秘事机之无穷一或不密则我之所以制敌者敌反得以制我矣公孙述拒岑彭述为浮桥攅钩以拒彭之其术似矣未几彭乃预知纵火焚桥钩而述兵以败韦昭达征岭南贼为竹笼盛沙石以拒招达之舟楫其智非不巧也不知招达得以预知使士卒持刀斫笼而贼兵以溃吴人之御晋可谓得防然铁锁截之术一泄而不能免王濬卷大筏火炬之烧杜弢之御晋师可谓尽善然桔橰打之具一彰而不能免周访长岐枨之拒是皆败于轻泄而贵于善秘
　　旱船过水用布周方各四尺双层十字缝柱四方每方用猪胞四个各收口抽严放于水上【胞布各有制】
　　立站过水用皮做裩连袜当中容放食物用搭包一条以布做四小袋乘猪胞四个系放腰间过水
　　军需
　　广州州学教授林勲献本政书十三篇大略谓国朝兵农之政大抵因唐末之故今农贫而多失职兵骄而不可用是以饥民窜卒类为盗贼宜仿古井田之制使民一夫占田五十畞其羡田之家毋得市田其无田与游惰未作者皆使为农以耕田之羡杂纽钱谷以为什之一税本朝二税之数视唐增至七倍今本政之制每十六夫为一井提封百里【阙】　千四百井率税米五万一千斛钱万二千缗每井赋二兵一马率为兵六千八百人马三千四百匹此方百里之县所出赋税之数歳取五之一以为上畨之额以给征役无事则又分为四畨以直官府以给守卫是民凡三十五年而后始一徧也悉上则歳食米万九千余斛钱三千六百余缗无事则减四分之三皆以一同之租税供之匹夫之贡绢三尺绵一两百里之县岁收绢四千余匹绵二千四百斤非蚕乡则布六尺麻二两所收视绵绢倍之行之十年则民之口算官之酒酤与茶盐香矾之防皆可弛以予民其说甚备李筌曰国之所以富强者审权以操柄审数以御人课农者术之事而富在粟谋战者权之事而强其兵故曰兴兵而伐叛则武爵任武爵任则兵强按兵而劝农桑农桑劝则国富国不法地不足以成其强古者圣人法天而皇贤君法地而帝智主法人而伯乘天之时因地之利用人之力乃可富强乘天时者春植谷秋植麦夏长冬成备藏因地之利者国有沃野之饶而人不足于食者器用不备国有山海之利而人不足于财者商旅不备也通四方之珍异以有易无谓之商旅饬力以长地之财用资军实谓之农夫理丝麻以成衣服谓之女功云梦之毛羽黔溪之丹沙荆扬之皮革角骨江衡之柟梓防稽之竹箭燕齐之鱼盐旃裘兖豫之漆枲絺苎郑之刀宋之斤鲁之削吴越之剑燕之角荆之簳汾胡之苛吴越之金锡此地之财也燕之涿赵之邯郸魏之温轵韩之荥阳齐之临淄陈之宛丘郑之阳翟成周之洛川越之具温楚之云梦赵之钜鹿宋之孟诸此地之良也若居其地非有灾害而贫者非惰则奢世无寄业而独富者非俭则力同列而相臣妾者贫富使然也同贯而相兼并者强弱使然也同地而或强或弱者理乱使然也茍有道徳地足容身事可致也茍有市井交易所通货财可积也夫有容身之地智者不言弱有市井之利智者不言贫地诚任不患无财人诚用不畏强御故神农敎耕而王天下汤武战伐而服诸侯用智者可以强于内而富于外用力者可以富于内而强于外是以汉武帝平百粤以为苑囿却羌胡以为苑囿珍恠异物充于后宫騊駼駃騠实于外庭匹庶乗坚良闾阎厌粉黛此谓智强于内而力富于外秦孝公行垦草之令使商不得粜废逆旅于山泽贵酒肉之价重关市之赋使农逸而商劳行数年而仓廪实人知礼义至于始皇以为之资东向幷吞诸矦此谓力富于内而兵强于外也故知伯王之业非智不战非农不赡过此以徃而致富强未之有也
　　北征录曰兴屯田以省支费浚水道以便转输二者当今之急务也屯田之防姑置不论而水运之利葢有可考者萧何发敖仓之粟以饱韩信举秦下赵之师皆得之于河渭之顺流诸葛孔明下巴蜀之粟以济江陵荆州官渡之兵万山之间跬歩十里乃寄漕于木牛流马而借其力于嘉陵一江之水随人开汴水以通淮漕吴大帝置京口闸以通江南之粟是皆凿山成池掘地通流以济人力之不及况今日屯兵之地非依淮泗之利则凭江汉之濵非通津于淮东川泽之乡则接境于巢湖芍陂波涛之险初不劳一毫开垦之力而今之漕臣皆不能讲求沟洫讨论源流修塡起塞修废起旧以备缓急转输之用乃驱涂炭之民肩山阜之粟赍万死之命赴千里之役中有室家流离之忧外有霜雪露之苦进有贼人虏劫之险退有监临驱迫之诛一戍樵苏十里鱼肉其可不求夫形势之便川泽之源舟楫之利两使征夫役吏息肩弛担惟能葺治水道川陆俱运坦夷则车推毂载马駞驴负险阻则舟行缆解风送水流不惟可以少纾民力而粮出多道亦可以免断劫之患凡川源之于州县皆有高下丈尺平水之法毫末不差此又江湖不传之妙是谓省运
　　董抟霄曰海宁一境不通舟楫军粮惟可陆运而凡濒淮海之地人民屡经盗贼宜加存抚权令军人搬运其陆运之方每人行十歩三十六人可行一里三百六十人可行一十里三千六百人可行一百里每人负米四斗以夹布囊盛之用印封识人不息肩米不着地排列成行日行五百回计路二十八里轻行一十四里重行一十四里日可运米二百石每运给米一升可供给二万人此百里一日运粮之术也
　　今屯田六十顷四十顷种子五顷大荳种子五顷麦种子五顷麻种子五顷荞麦种子屯外五十顷莱不入至秋纳宴设厨四十顷蔓青种子十顷萝卜种子已上种子依乡原丁种一屯六十丁一丁给米二升一石二斗一月二十六石一年四百三十二石牛一屯六十头牛日给豆五升十月一日停一日三石一月九十石六月五百四十石一屯丁粮牛料种子菜屯兼束束以三百九十八尺五寸三分三毫绳之四分之一长九十三尺六寸三分四毫四角碟撅绳内有田一亩对屯官分三等内田上中束之以三尺五寸圆围城束则束数三等可知束顷苗子横束取三等束对屯田官于下苗子斗外合数为两绢袋各盛苗子一碗与屯田官者束使对一碗与来使掌者也官对其后恐有耗损者取子一斗平量对屯田宜捣米得数米爲率则一屯斛斗可知等级殊等九十石第一等七十石第二等六十石第三等五十石无水旱灾蝗满四千石者屯官有殿一军一载粟一十二万八千石六分支米九万石以殊等屯四十余万二千石支一率粮神农书曰虽金城十仞汤池百步甲十万而无粟者不能守也故充国伐西戎杜茂守北鄙创置屯田以爲耕植者也
　　经曰一军万二千五百人人日支米二升一月六斗一年七石二斗一军日支一百五十石一月七千五百石一年九万石以六分支米一人支粟三升三合三勺三抄三圭三粒一月一石一年一十二石一军一年二十万八千小月支九斗六升六合六勺六抄六圭六粒其大麦八分小麦六分荞麦四分大荳八分小荳七分碗荳七分麻七分黍七分幷依分数折米人盐人一日支半合一月一升五合一年一斗八升一军一日六石一月一百八十七石五斗一年二千三百五十石马料一人一匹一军二万五千匹朔方河南一人二匹范阳河东陇右安西北庭则二人三匹平卢剑南岭南则一人一匹计二万三千匹马军计五百万五千匹爲一队分爲十坊抹马五十队十月一日起四月一日停料一马日给米一升一月三石六个月一十八石一军马一日支粟一千二百五十石一月三万七千三百石六个月二十二万五千石马盐一马支盐三合一月九升六个月五斗四升一军马日支盐六十七石一月四石九十五石六个月八千七百五十石茭草一马一日支茭二围一月六十围六个月三百六十围一军六个月九十万围油药其油药以药取逃亾兵士残粮衣赐兽医人于马押官羣头中差取经曰军无财士不来军无赏士不徃香饵之下必有悬鱼重赏之下必有死夫兴师不以财帛何以结其心哉军士一人一年支领绢布一十二疋绢七万五千疋布六万五千疋赏赐鞍马金银衔辔二十具锦一百疋绯紫袄子衫具带鱼袋五十副色罗三百疋妇人锦绣夹衣被袍二十副绯紫绫二百疋彩色绫一百疋金银器二百事银壸缾五十事帐设锦褥一十领紫绫褥二十领食箪四十张食器一千事酒樽杓一千付张幕一千条锦帐十所白氊一百事围二十条鸱袋绣墪一百口经曰云上为需君子以饮食宴乐用宣主君之惠畅吏士之心方人出必犒以牛酒领赏劳序殽席有差以激厉于众酒酣按劒起舞胡笳角抵伐鼓呌呼以增其气丝竹哀怨怆凄征夫感而泣下剉锐丧气复安得而用哉酒一人二升二百五十石羊一口分为十二节六百二十五口牛肉代羊肉一人二斤二万五千斤每一斗麪作二十斤麪一百五十石馒头一人一枚一万二千五百枚一斗麪作三十枚糤子一人一枚一万二千五百枚一斗麪作一百枚用麪四十六石六斗七升蒸饼一人一枚一斗麪作一百枚用二十五石每麪一斗使油八斤油二十五斤馃饠一人一枚一万二千五百枚一斗麪作八十个用一十五石六斗二升五合餻一人三合糯米三十七石五斗菜一人五十两二千九百五十斤零四两羊头蹄六百二十五具充签酱羊肺六百二十五具幷四等充羮盐三人一合四十一斗六升酱人半合六十二斗五升醋每人一合一十二石五斗椒五人一合二石五斗姜十人一两七十八斤零一两葱三人一两二百九十六斤零四两随筵乐例大鼓杖鼓腰鼓笛板破阵乐舞剑角抵投石枝柜
　　五瘟丹　此方自制冬至日修合　韩飞霞
　　黄芩【乙庚之年为君】黄栀子【丁壬之年为君】黄连【戊癸之年为君】甘草稍【甲巳之年为君】黄栢【丙辛之年为君】
</div>
    <div class="pagination">
<a href="武编_page12.html">上一页</a><span>...</span><a href="武编_page8.html">8</a><a href="武编_page9.html">9</a><a href="武编_page10.html">10</a><a href="武编_page11.html">11</a><a href="武编_page12.html">12</a><span class="current-page">13</span><a href="武编_page14.html">14</a><a href="武编_page15.html">15</a><a href="武编_page16.html">16</a><a href="武编_page17.html">17</a><a href="武编_page18.html">18</a><span>...</span><a href="武编_page14.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
