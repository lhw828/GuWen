<!DOCTYPE html>
<html>
<head>
    <meta charset="UTF-8">
    <title>武编 - 第 8 页/共 23 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>武编 - 第 8 页/共 23 页</h1>
    <div class="content">　　破阵用破扇打入先用油浸灯心制之
　　虚日鼠藏身手撚茅草出吉
　　破阵作猫声而入先抛米谷制之
　　危月燕藏身手撚土一撮出吉
　　破阵用扇一把抛火入阵
　　室火猪藏身用纸冩山字安头上吉
　　破阵作虎声先抛糟糠入次用镣钩抛入
　　璧水防藏身用水洗面目手足挿草头上吉
　　破阵作犬声及缯网入
　　奎木狼藏身用木叶挿头上吉
　　破阵用锣鼓及打石入阵
　　娄金狗藏身手撚乱茅杆方出
　　破阵作虎声用汤先泼入阵
　　胃土雉藏身头挿木叶出
　　破阵作鸦声用缯网抛入先以米谷制之
　　昴日鸡藏身手撚茅草吉
　　破阵作鸦声先抛米谷制之
　　毕月乌藏身用手撚乱茅草头挿木叶出吉
　　破阵用纸画月弓箭射入先抛死鸡制之
　　嘴火猴藏身手撚杨枝出
　　破阵作犬声入或用弓箭先抛果子制之
　　参水猿藏身与前同
　　破阵作鸦声虎声或用弓箭鎗果子制之
　　井水犴藏身用纸画云字或芦荻戴头上
　　破用缯网火把抛入阵中
　　鬼金羊藏身用竹叶挿头上吉
　　破阵作虎犬之声入
　　栁土獐藏身头挿木叶手撚石出
　　破阵作犬声或弓箭射入
　　星日马藏身用纸画鞍戴头上吉
　　破阵用料豆及铁索绳抛入
　　张月鹿藏身口衔花木叶吉
　　破阵作犬声及花抛入或弓弩射入
　　翼火蛇藏身用纸画龙或土草戴头上
　　破阵作鸦声先抛虾蟇制之
　　轸水蚓藏身手撚土一堆出吉
　　破阵作鸦声用锹锄先抛之
　　金威符　此符用白绢长四寸阔三寸庚申日墨书辛酉日佩之能避箭欲试此符取鸡十只笼十步之外一鸡佩符九鸡不佩令箭手射之九鸡皆伤一鸡有符者无恙人佩衣领近小襟


　　书符时澄心黙念咒曰　金水相生相尅以成隂阳二十八宿太白光镇星奎毕以成纪纲三尺布中可以包藏急急如律令
　　书符作用　泥丸久息气如霾【泥丸宫百防穴也人端坐久闭息聚气贯顶后呵于笔上】鼻引清风口难开【鼻肺窍也引西方金气吹笔上开口息气】电肺猛风吹日月【电肺金属也鼔金气吹于白绢上闭两目良久】电光飞火透心来【火本制金金反与火相合】肺部阵云天地暗【肺气氤氲如隂霾状】脾位雷霆两入懐【土相金旺其津直注】肾过尾闾霜露断断桥山下玉霄台【肾水经尾闾过夹脊直贯泥丸】玉京有道终须到精神搬运老松材【玉京即重楼绛宫能运动有路可到再鼓舞周身之气如乔木挺挺也】
　　审得倭贼阵法第一真武阵将刀横掠我兵亦要将刀横掠就将刀打断以破其阵第二伞阵他将伞撑开我兵亦将伞撑开即便打壊他便退阵去了第三扇阵即蝴蝶阵他将扇扇几扇我兵亦将扇扇几扇就扯破第四风阵他将布裙一掀我兵亦将布裙一掀解壊第五羊阵他先将羊一只放将来我就将羊放之第六女阵他就将虏去之妇女放来言称逃难我这里即杀之第七乱风阵他将自己头发松乱我亦将自己头松乱扯一路用手蹉之已上七阵俱效他即破阵等情
　　行持祖气法
　　行法人先要戒五荤三厌持斋戒酒不近女色终日危坐收心十四日然后行功趺坐子前午后黙朝上帝履践天光囘风混合出入牝练得纯熟求其效验两肾如火黄庭如汤热先天一防真阳生于元海作法之时大喝一声先天祖炁嘘入符水中所奉神将随声听令方得书符咒水灵异训练百日方得功灵行法务要如前行持方验慎之慎之尚有内外天罡相合行持尤妙二十八宿符式　后符天罡祖气加讳字仿此

<子部,兵家类,武编,前集卷四>
<子部,兵家类,武编,前集卷四>









　　一日干徳
　　二日支徳
　　三日生气月徳
　　四日奇神
　　五日仪神
　　六天徳
　　七解神
　　一日鬼
　　二辰鬼
　　三月破【吊虎破气纒绕同】
　　四孤寡【伏连大杀】
　　五光怪【血支血忌】
　　六信杀【飞防防神】
　　哭神【春辰夏戌秋丑冬未】
　　忧神【春丑夏子秋戌冬亥】
　　地火【正月戌逆行四季】








　　武编前集卷四
<子部,兵家类,武编>
　　钦定四库全书
　　武编前集卷五
　　明　唐顺之　撰
　　牌
　　罗拱辰牌论曰若敌在百步之外我兵必先用弓弩及边铳以制其锋及至来近短兵相接尚在三十步内外必须用镖鎗以飞击之敌人见镖必避之中镖者必倒我兵必乘其势各持便器而入各兵冲进又必列牌于队前以蔽矢石而牌乃阵中第一器所不可少者陆战之法大率以十人为一队每队以一人为队长就将原熟竿子鎗上缚一号旗以便摆阵用内牌手三人执牌在前谨蔽敌锋用手牌者执镖一二枝以备飞击镖既发矣而随用腰刀其用挨牌者手持长鎗一以防众一以旋刺而腰刀又随身可用则用也次鎗手四人傍牌而行避身牌后亦各兼带镖鎗一枝次又或弓或弩或铳者共三人又藏身于鎗手之后居中立者其面向前左右立者以背相向临敌则先发弓弩铳贼近则牌手竿子手所执飞镖齐发镖发则牌手与弓弩铳等兵乗势并进长短相间彼此相防斯能取胜手牌亦名燕尾牌宜用白杨木或轻松木为之取其轻而坚也每面约长五尺七寸阔一尺上下两头比中间阔三四分俱小尺用手牌便于用刀先以镖鎗飞击先挫贼锋然后用刀则前后左右隔贼技器施我刀法此手牌之利也左手执牌大指横挽刀一把里又带镖一枝右手擎镖一枝与贼相近三十歩内外先用右手镖飞击次取牌里镖又飞击然后用刀瞷贼或鎗或刀如后二式应之手牌隔鎗左手执牌右手执刀与贼相近时见贼用则将牌下手节闪于身前露身对贼贼鎗必对身戳来以牌向后一拍我刀顺牌角而下则贼鎗被牌拍去而我刀伤贼矣又一法将牌闭身俟贼鎗对戳来略将牌前面向后一扭其鎗自虚落于我后我刀随即砍去手牌隔刀与贼相近以左手执牌将牌略闪身后露身前半俟贼刀砍下以牌从前执起迎隔贼刀右手用刀拦腰砍下贼刀被我牌隔去而我刀伤贼身矣挨牌亦用白杨木为之每面约长五尺阔一尺五寸下头比上畧小四五分俱小尺挨牌用绳索用木橄榄者用挨牌则以牌上长绳上木橄榄扣入绳回中挂于项上以左手中指缝中夹牌下短绳上木橄榄仍以五指挽鎗前半节右手执鎗后半节或伸或缩或长或短或左或右旋刺非惟防自身且防从牌之兵手牌止用得镖与刀一手持牌也挨牌可以用鎗手两手俱不持牌也此用挨牌式以左手中指缝中夹下面短索上木橄榄照前牌下式以颈项挂牌上绳照前牌上式仍以左手五指挽鎗前半节右手执鎗后半节或伸或缩或出长出短或左或右旋刺非惟防自身且防从牌之兵











　　兹者乞制无敌神牌二十八面其牌可以冲锋乞取防礶五万斤其物可以足饷拣选精兵日逐训练使知攻杀击刺之方出竒埋伏之妙任倭千万无能相拒仰惟试用生民万幸儒生今承考试理合绘图具呈须至呈者
</div>
    <div class="pagination">
<a href="武编_page7.html">上一页</a><span>...</span><a href="武编_page3.html">3</a><a href="武编_page4.html">4</a><a href="武编_page5.html">5</a><a href="武编_page6.html">6</a><a href="武编_page7.html">7</a><span class="current-page">8</span><a href="武编_page9.html">9</a><a href="武编_page10.html">10</a><a href="武编_page11.html">11</a><a href="武编_page12.html">12</a><a href="武编_page13.html">13</a><span>...</span><a href="武编_page9.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
