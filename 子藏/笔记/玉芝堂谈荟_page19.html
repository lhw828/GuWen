<!DOCTYPE html>
<html>
 <head>
  <meta charset="utf-8"/>
  <title>
   玉芝堂谈荟 - 第 19 页/共 23 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   玉芝堂谈荟 - 第 19 页/共 23 页
  </h1>
  <div class="content">
   字音通用
　　古声有通用者如益为翳契为卨臯为咎君牙为君雅班史以龟兹为丘慈范史以龟兹为屈且审食其为异基赵食其谓食其是也古字有通用者如陶为繇垂为倕鲧为鮌虺为儡纣为受下马之为蟆琵琶之为声婆古今人表以君畴为尹夀孟喜以箕子为美兹是也又龙可作宠毛诗既见君子为龙为光是也耐可作能汉碑柔逺耐迩是也是可作视荀子是其庭可以搏鼠是也视可作示汉书视其节俭飞可作非蔡君颂飞陶唐其孰能若是是也遁可作廵汉书平当逡遁有耻是也太可作世太子为世子太室为世室是也厉可作疠卫方碑砥仁疠义帝尧碑疠我以仁是也宗可作尊尊卢氏是为宗卢贾逵以宗盟为尊盟谷梁以伯宗为伯尊是也左襄二十五年子产对晋云庸以元女大姬配胡公而封诸陈以备三恪恪当读为客恪客古通用又卫侯入逆于门者顉之而已说文顉低头也徐云低头以应也今作颔昭十三年芊姓有乱必季实立今氏书有乜姓而无芊姓诸韵书乜芊二字同音皆训羊出声则知芊即古乜字昭二十五年隠民多取食焉国语勤恤民隠而除其害也诗如有隠忧隠当读为殷古通用又公徒释甲执氷而踞氷读为棚箭房之盖氷棚古通用定三年唐成公有两肃爽马爽读为霜爽霜古通用论语多见其不知量也多当为袛正义云古袛字孟子河海之于行潦潦读为涝潦涝古通用素问脉泣而血虚又云寒气入经而稽迟泣而不行又云食多咸则脉凝泣而变色泣读为澁泣澁古通用汉书兵难隃度隃读为遥即古遥字吕纪未敢讼言诛之讼读为公古公字思赋顝覊旅而无友兮顝读为独顝独古通用百卉含蘤蘤读为花古花字秦方士徐市又作徐福市读为黻古黻字司马长卿大人赋仙仙有凌云之气仙读为飘仙飘古通用
　　敦字十二音
　　杨用修曰敦有九音灰韵音堆诋也诗敦彼独宿注独宿不移貌賔戏欲从堥敦而度髙乎泰山堥敦皆小丘名元韵音惇大也姓敦名洽卫之丑人又音豚敦煌郡名寒韵音团聚貌诗敦彼行苇萧韵音雕画弓天子弓也一作弴凖韵音凖布帛幅广也周礼内宰出其度量敦制阮韵音遯左传浑敦队韵音对器名周礼珠槃玉敦愿韵音顿竪也又太嵗在子曰困敦号韵音导覆焘一作敦周礼司几筵每敦一几陈士元曰敦有十二音一都昆切音墩怒也袛也谁何也又勉也廹也诗王事敦我取廹义又卫有丑人敦洽仙人有敦围是也一徒官切音团聚也诗敦彼行苇有敦苦是也一都囬切音堆丘阜也賔戏欲从堥敦是也又独处不移貌诗敦彼独宿是也一丁聊切音雕义同诗敦琢其章是也又与弴同天子弴弓诗作敦弓是也一都内切音对器名盂瓿之属周礼珠槃玉敦是也一都困切音顿坚也太嵗在子曰困敦在午曰敦牂困读羣牂读赃一杜到切音导覆帱也周礼敦一几是也一之尹切音凖布帛幅广也一徒损切音伅义同倱伅不慧也一徒浑切音豚大也郡名炖煌是也一他昆切音炖义同憞溷一恶也一徒对切音队与怼同怨也此十有二音并无董治之义朱子注孟子使虞敦匠事为董治作棺之事或以方言为解耳又军后曰敦逸周书武顺解一卒居前曰开一卒居后曰敦亦音堆
　　苴字十四音
　　字音不可不细辨如句有四音虞韵音拘须句地名尤韵音篝句吴地名髙句丽辽东国名句践越王宥韵音遘句当又姓遇韵音据章句又句容县名屈字有四一屈原人名屈产河东地名九勿切音与匊同尺蠖之屈与屈信之屈曲勿切音与趜同汉书贾谊传用之无度物力必屈渠勿切音与倔强之倔同玉藻君命屈狄通作阙翟后服刻绘为衣不画也空字亦有四音平声音枯公切説文虚也天曰太空纱名方空是也上声音孔考工记函人眂其鑚空舜纪穿为匿空旁出庄子礨空之在天泽注小穴也张骞传楼兰姑师小国当空道大宛传张骞凿空是也去声音控诗不宜空我师论语其庶乎屡空扬子酒诰之篇俄空焉是也入声音屈古者穴地穿崖而居谓之土空司空官名周礼注司空主国空地以居民是也差有七音支韵音义宜切不齐也差汝参差皆韵音钗使也诗谷旦于差夫差吴王名歌韵音磋礼记御者差沐淛米沈为沐也景差人名麻韵音义不相值也差错个韵音挫足跌也过也周礼注有差分重差之説贲字有七音彼义切易卦名也陆徳明云彼为反徐广云甫寄反李轨云府瓮反傅氏云古班字王肃符文切礼记广贲之音作而民刚毅荀子下比周贲溃以离上矣音父吻切又沸也谷梁传覆酒于地而贲反方问切礼记贲军之将义与偾同又音肥周勃为襄贲令地在东海史黥布传赵将贲赫又音坟大也尚书用宏兹贲淮南子鼈三足曰能龟二足曰贲食之杀人骨肉皆化为水又音奔尚书虎贲三千周礼虎贲氏又音番山海经桂林八树在贲隅又音浑韩文注陆浑山古作陆贲又与坟同古文禹贡厥土黑贲注土膏脉起也以此证之不止七音矣苴字有十四音一切闾切麻也子闾切苴杖也又子旅切贾谊传冠虽敝不以苴履师古曰苴者履中之借也又布交切天苴地名在益州见史记注又子邪切菜壤也一曰猎塲又似嗟切苴咩城在云南又鉏加切诗传曰木中傅草也水草曰苴一作又作浾今作渣非又都买切土苴不精细也又侧不切粪草也又侧鱼切説文曰酢菜也又庄俱切姓也汉有苴氏又则吾切茅借祭又将预切糟魄也又子余切苞苴囊货也
　　离有十五义
　　字义之多者莫如离离别通训也卦名见易黄离仓庚见说文大琴曰离见尔雅流离鸟名见毛诗注长离凤雏也又纎离良马名见李斯书侏离夷语也见史记陆离众貌参差也见文选木名见孔子世家水名见地理志人姓见氏族志江离草名接离冠名此皆字书已引者又公羊传二人防曰离防谓各是所是各非所非不能定也此离与二鸟离立之离同又艾字有十七义艾说文氷台也即今灸艾一曰老也礼记曲礼五十曰艾屈原九歌舞防艾注艾长也防艾犹言少长尔雅艾厯也郭璞曰长者多所更厯也诗朕未有艾又养也尔雅颐艾育养也诗福禄艾之方言汝颍梁宋之间谓养为艾又美好也孟子知好色则慕少艾战国防公子年谓赵王与防艾髙诱注云艾美女也又过半也诗夜未艾注久也又诗或肃或艾毛云治也又止也息也左传襄九年大劳未艾又安也诗保艾尔后又豕也左传艾豭是也金履祥云艾一说白也一说半白也少艾谓少年方半也赵岐孟子注艾防好也又惩创也魏相传无所惩艾是已又修治也孟子私淑艾是已一曰邑名在南昌又姓又切字广韵割也刻也近也廹也増韵又急也又刀批也博雅治骨谓切又苟且曰一切如以刀切物茍取整齐不顾长短纵横又大槩曰一切又切也剀切也又反切一韵之字相摩以成声谓之切又门限曰切汉昭阳宫切皆铜防冐黄金涂
　　委蛇十二变
　　洪景卢曰欧公乐郊诗云有山在其东有水出逶夷近嵗丁朝佐辨正谓其字参古今之变必有所据予因其説而悉索之此二字凡十二变一曰委蛇本诗羔羊退食自公委蛇委蛇毛公注行可从迹也陆司农曰鱼属连行蛇属纡行委蛇义盖取此郑笺委蛇自得之貌委于危反蛇音移左传引此句杜注云顺貌苏秦传委蛇蒲伏索隠曰面掩地而进若蛇行也庄子载齐威公泽中所见其名亦同庄子司马彪注委蛇泥防也管子注委蛇泽鬼名二曰委他诗君子偕老委委佗佗毛注委委者行可委曲从迹也佗者徳平易也三曰委迱韩诗释上文云公正貌説文逶迤斜去貌一作□陀四曰倭迟诗四牡騑騑周道倭迟注厯逺之貌五曰倭夷韩诗之文也六曰威夷潘岳诗回谿萦折阻峻阪路威夷孙绰天台山赋既克隮于九折路威夷而修通李善注引韩诗周道威夷薛君曰威夷险也七曰委移离骚经载云旗之委蛇一本作委移注云旗委移长也八曰逶移刘向九叹遵江曲之逶移九曰逶蛇后汉费凤碑君有逶蛇之节十曰蜲蛇张衡西京赋女娥坐而长歌声清畅而蜲蛇李善注蜲蛇声余诘曲也十一曰迤汉逢盛碑当遂迆立号建基十二曰威迟刘梦得诗栁动御沟清威迟堤上行韩公南海庙碑蜿蜿蛇蛇亦然也则欧公正用韩诗朝佐不暇寻绎之尔然又考韩退之诗有委陀交结后汉邳肜传有委陀还旅李铉字辨又作防则此字盖十四变矣又今人用碌碌字本出老子碌碌如玉落落如石孙缅唐韵引此句及王弼别本以为琭琭又史记毛遂传公等录录因人成事唐韵以为娽娽汉书录录未有竒节顔师古注录录犹鹿鹿言在凡庶之中也马援传今更共陆陆庄子渔父篇禄禄而受变于俗后生或不尽知
　　凝脂读佞
　　诗肤如凝脂唐诗日照凝红香白乐天诗落絮无风凝不飞又舞繁红袖凝歌切翠眉愁又舞急红腰凝歌迟翠黛低徐翰臣词重省别时泪渍罗巾犹凝张子野词莲台香蜡残痕凝髙賔王词想莼汀水云愁凝栁耆卿词遍天邉乱云愁凝俱读佞杜子美诗忽忽穷愁泥杀人元微之忆内诗顾我无衣捜畵匣泥他沽酒防金钗杜牧之登红华楼诗为郡异乡能泥酒非烟传郎心应似琴心怨脉脉春心更泥谁杨乗诗昼泥琴声夜泥书元豨文原赠妓诗银灯影里泥人娇栁耆卿词泥讙邀宠最难禁泥俱读拟嵇康琴赋春兰被其东沙棠植其西涓子宅其后玉醴涌其前赵壹穷鸟赋幸赖大贤我矜我怜昔济我东今振我西魏明帝凉风夕起悲彼秋蝉变形易色随风东西曹子建飞蓬篇惊朕接我出故归彼中田当南而更北谓东而反西汉乐章象载瑜白集西食甘露饮荣泉文西俱读先唐诗钱唐苏小小人道最夭邪又长安女儿双髻鸦随风趂蝶学夭邪宋词杏靥夭邪榆钱薄淡张仲宗词薄劣东风夭邪栁絮明朝重覔吹笙路碧云香雨小楼空春光已到销魂处夭俱读歪乐天诗羌管吹杨栁燕姬酌蒲桃银含凿落盏金屑琵琶槽秦再思昨日施僧裙带上断肠犹系琵琶弦又四弦不似琵琶声乱写真珠细撼铃又忽闻水上琵琶声又烛泪连盘叠蒲桃又对东溪野枇杷张祐诗生摘枇杷酸空楼一曲琵琶声白乐天诗四十着绯军司马男儿官职未蹉跎一为州司马三见嵗重阳武元衡惟有白须张司马不言名利尚相从蒲桃之蒲琵琶之琵司马之司俱从去声又相字作入声为问长安月谁教不相离是也相字下自注云思必切唐诗三十六所春宫殿一一香风透管弦又緑涨东西南北水红阑三百九十桥又春城三百九十桥夹岸朱楼夹栁条又烦君一日殷勤意示我十年感遇诗十俱音谌作平声唐彦谦雨诗灯檠昏鱼目薰罏咽麝脐檠作去声王建赠李仆射诗每日城南空挑战以挑作上声赠田侍中归镇诗緑红灯酒初新以灯作去声李山甫赴举别所知黄祖不怜鹦鹉客志公偏赏麒麟儿以麒为去声元微之春游篇欲终心懒慢转恐意阑散以散为平声刘删诗囬舻乗水举帆逐分风张曲江诗征鞍税北渚归帆指南邮赵东曦诗帝城驰梦想归帆满风飇包何诗锦帆乗风转金装照地新孟浩然诗岭北囬征帆巴东问故人徐安贞诗暮雨衣犹湿春风帆正开帆字作梵音杜少陵诗逺投锦江波投音豆
　　字音异读
　　泷水之泷【音双】句读之读【音豆】肃爽之爽【音霜】月氏之氏【音攴】甪里之甪【音禄】汨罗之汨【音博县名】又汨罗之汨【音宻水名】不其之其【音基】吞姓之吞【音天】鲁般之般【音班】先零之零【音怜】樊于期之于【音乌】赤市之市【音芾】献尊之献【音荷】姑射之射【音益】滹池之池【音驼】令居之令【音连邑名】宁馨之宁【音寗】彊埸之埸【音易】选懦之懦【音软】盟津之盟【音孟】国土之土【音度】缯缴之缴【音勺】繁延夀之繁【音皤】方与县之方【音防】枹鼓之枹【音孚】单于之单【音禅】纶巾之纶【音关】牺尊之牺【音授】率更之率【音律】平反之反【音番】牢愁之愁【音曹】风裁之裁【去声】奉朝请之请【去声】尸解之解【音□】众生之众【音中】落魄之魄【音拓】隠几之隠【音印】提撕之撕【音西】滑稽之滑【音骨】服匿之服【音避】椎结之结【音髻】濡水之濡【音丸】休屠之屠【音储】莫嚣之嚣【音敖】酒鎗之鎗枪之枪【俱音铛】戏下之戏【音摩】厘公受厘之厘【音僖】旁魄之魄【音薄】旖旎之旎【音傩】天苴之苴【音巴】褒余之余【音斜】端之端【音冕】妖蛊之蛊【音冶】三红之红【音降】鬰隆之鬰【音蕴】日施之施【音移】须揺之揺【音臾】伊帆之防【音祈】旖施之施【音旎】柴池之柴【音差】操差之操【音参】斗献之献【音希】无虞之虞【音闾】义堂之义【音仪】遁廵之遁【音逡】烰火之烰【音庖】翩幅之幅【音翻】余汗之汗【音干】乌亘之亘【音桓】轮邉之邉【音扁】宛拳之宛【音欝】团焦之焦【音标】揣靡之靡【音摩】华聊之聊【音骝】中盾之盾【音允】淫预之淫【音□】川拦之拦【音楝】炫爚之爚【音燿】倜倡之倡【音怅】欝垒之垒【音律】都厐之厐【音龙】觜星之觜【音崔】臯比之比【音皮】沙羡之羡【音□】费袆之费【音蜚】防刘之刘【音庐】宛句之句【音劬】倪来之来【音黎】商顔之顔【音崖】负尾之负【音陪山名】涒汉之汉【音滩】井干之干【音韩】闗弓之闗【音湾】羡门之羡【音延】溠水之溠【音磋】茄下之茄【音荷】乌秺之乌【音鸦】洛阳令诸于之诸【音遮】角亢之亢【音】陈蔡不羮之羮【音郎】仆区之区【音瓯】洓水之洓【音溲】汜胜之汜【音帆】隋星之隋【音妥】票姚之姚【音鹞】伍员之员【音运】越席之越【音活】隆凖之凖【音拙】假借之假【音嫁】巢县之巢【音剿】髙丽之丽【音犂】数竒之竒【音基】龙且之且【音苴】孟贲之贲【音奔】桑干之干【音干】乌号之号【音豪】委积之积【音恣】鼓吹之吹【音翠】溺儒冠之溺【音尿】华山之华【音化】长物之长【音仗】走旷之走【音奏】仓卒之卒【音椊】曵之曵【音泄】楚些之些【音梭】盐防之防【音防】为之【音防】母追之母【音牟】猎较之较【音角】迳庭之庭【音聴】阿谁之阿【音遏】汗蔑之蔑【音抺】骚除之骚【音扫】大纛之纛【音到】徙县之徙【音斯】龙兊之兊【音夺赵地】虹县之虹【音綘】防稽之防【音贵】天姥之姥【音母】逗留之留【音溜】盘飱之飱【音孙】一抔之抔【音□】骨朶之朶【音都】仰给之仰【音酿】揖厌之厌【音叶推手曰揖引手曰厌】共张之共【音公陈设也】屈轶之轶【音佚】结袜之结【音系】一切之切【音砌】百揆之揆【音跪】贪冒之冒【音墨】契丹之契【音乞】洗马之洗【音先】訑慢之訑【音诞】
　　禁天髙上天
　　周宣帝自称天元皇帝禁人有天髙上天之称改髙姓为姜九族髙祖为长祖宋政和中禁人以龙天君王帝上圣皇玉主等为名字故毛友龙但名友句龙如渊称句如渊叶天将但名将乐天作但名作方天仕改名大仕方天若改名元若卫上达赐名仲逹葛君仲改名师仲周纲字君举改字元举俞圣求改名应求程瑀字伯玉改字伯禹宣和中诏罢前禁云洪武三年禁革小民毋以天国君臣圣神尧舜禹汤文武周汉晋唐宋等国号为名字正统十年进士登科録凡天字皆作防云出内阁意景泰中幸太学谢表内阁自为之中有管窥霄蠡测海句盖亦避天字也时有识者诧其事正徳初逆瑾擅政禁民不得用天等字为名如郎中方天雨但名雨参议倪天民但名民未几瑾诛识者谓无天之罪已兆于此
　　五色赋
　　唐冦豹与谢观同在崔裔孙门下以才藻知名豹谓观曰君白赋有何佳语观曰晓入梁王之苑雪满羣山夜登庾亮之楼月明千里观谓豹曰君胡不作赤赋豹曰田单破齐之日火燎平原武王伐纣之年血流标杵文山效之作黑赋孙膑啣枚之际半夜失踪逹摩面壁以来九年闭目座中一客赋青曰帝女之望巫阳逺山过雨王孙之别南浦芳草连天一客赋黄曰杜甫柴门之外雨涨春流卫青油幕之前沙含夕照文山评月明千里得白之神曰火曰血不免着迹或改之曰孙绰赋天台景赤城霞起而建标杜牧咏江南春十里莺啼而映緑又赋黄曰灵均之叹木叶秋老洞庭渊明之啜落英霜清彭泽杨用修改黑赋周庭之列毕苏裳如蚁阵陈阁之迎张孔似鸦翎予尝从友生小集席间以五色字在下者为令除花名外如槐花黄举子忙文选熟秀才緑枇杷黄医者忙橘子黄医者藏树头红田里空涂额之蜂黄写书之蒸青汗青王夷甫口中雌黄老子有牝牡骊黄字法有飞白妆饰有铅红蛾緑智琼额黄七命菜黄之鲐注菜黄地名校书有铅黄奏疏有贴黄饮酒有举白浮白东坡诗仍须烦素手自防叶家白【建溪茶名】马病有黄珍味有熊白燕翠星名有太白嫦娥奔月占于有黄唐书诸道嵗进阉儿号私白列子执雕虎力士名有中黄抱朴子黄帝适东岱而奉中黄乐府有解红曲云百戏罢五音清解红一曲教新成马名有腾黄翠黄飞黄吉黄腹丹又女工为女红马名炤夜白大杖名孟青大枷名弥尾青鸟名有海东青元朝鴈佳名昔寳赤河间王马追风赤又马名有龙骧赤奔虹赤发电赤什代赤飒露紫翔麟紫茏菘白腾霜白旋风白橘谱有海红宋世马有好头赤姜尧章吹洞箫度曲妓小红輙歌而和之崔氏青衣名轻红阆州参军黄渉婢曰笑春红昭宋末供奉琵琶乐工有闗小红汉王灵孝为雌狐所魅名阿紫清异録雪名冷飞白犀角之佳者名鸡昧白米之佳者名竹根黄稻名有囬头黄异闻总録太原府二龙威灵甚着庙貌特雄常化形为青蛇人目为大青小青又聪道人结庐入和山东峰二虎为之卫名大青小青王公权家酒名荔枝緑药名有曽青空青半黄雄黄雌黄蛇黄包肜天竺黄水脂碧骰子名六赤鸟名有十二红九旗中有大赤武王悬纣头于太白酒器有大白单雄信枪名寒骨白北俗罢任以花枝挂彩曰长红木有男青女青冬青珠有结緑元时双调曲名有呼图哩巴石林燕语表章畧举事目与日月道里见于前及封皮者谓之引黄曹明善曾作词剌巴延名岷江緑金史有阿里白谓以物与人而人已爱物也清异録香附子湖人谓之囘头青宣和间染色有太师青义渠贡马有玆白钱名有紫绀元朝侍御之最亲者有云都齐快行人号珪齐官名有达噜噶齐司阍者曰巴勒噶齐佩櫜鞬侍左右者曰浩尔齐佩弓矢守御者曰和托齐牧马圉人曰阿克塔齐主服御者曰舒固尔齐主酒者曰达喇齐主膳者曰博啰齐主潼者曰哈喇齐佩刀守御者曰鄂德齐奏乐者曰呼喇齐诸部族军曰特摩齐典文史者曰必且齐捕猎者曰齐哩克齐译文史者曰克哷穆尔齐主马者曰摩哩齐牧骆驼者曰特黙齐牧羊者曰和尼齐忠勇之士曰巴图尔齐驿文簿为乌拉齐张志和奴婢各一人一名渔童一名樵青佛书有帝青酉阳杂俎有劄青谈圃芡名水流黄清异录木香名大通緑青盐名小帝青芦荟别名鬼丹防榔名洗瘴丹蒌根名地白山海经有瑶碧白丹黑丹禹贡有砮丹建安能仁院茶名石岩白韦巨源食品有贵妃红胭脂晕品有万金红小春红大春红穆宗建殿阁以缥青和丹砂末名长庆赤酒名有珍珠红荔枝谱有陈紫江緑方家红何家红法石白夺先红马先白郎官红一品红洞中红星毬红瑞堂红麝囊红玉堂红七夕红马家緑嘉客红蓝家红周家红玳瑁红又考五色之目尔雅一染谓之縓再染谓之竀三染谓之纁此三染者皆丹汁染之考工记云三入为纁五入为緅七入为缁尔雅与考工记皆不言四入六入士冠礼有朱纮之文郑注朱则四入者是更以纁入赤汁而为朱也淮南子以湼染绀则黑于湼即黑色也纁若入赤汁则为朱若不入赤汁而入黑汁则为绀矣以此緅入黑汁则为緅相类之色若更以此緅入黑汁则为是六入为故士冠礼注亦云六入也更以此入黑汁则为缁是七入为缁缁亦相类之色说文云绀帛染青扬赤色緅綘色广雅碧缥绀缲緅总苍青也肜丹朱赩纁綘灼赫缇赤也斢黊防黇黅防黄也□皛晢皢皬皭皑的皏防皤皎翯防白也黝黦黯黡黙防皂湼□缁墨黸黮蕉黎黔□霉防防黚滇黳黗黪黟黑也近黑曰弋似緑色曰校赤多白少为缙帛青白色曰缥浅黄色曰缃白色曰鵫青色为葱皂色为袀又有天缥浅綘女贞黄天水碧退红不皂环济要畧间色有五绀红缥紫流黄又青别为苍赤别为朱析朱为绯黄别为黅白别为缟黑别为又逸雅青白赤黄黑为五方正色白加青为碧为西方间色白加赤为红为南方间色黑加赤为紫为北方间色青加黄为緑为东方间色黄加黑为流黄为中央间色佛经尼罗青也阿罗那赤也卢醯咀迦沙野同叔罗白也迦茶黑也一曰讫里瑟拏黑也健陀罗黄也罗差紫也氷迦罗苍也
　　玉东西
　　王岐公宫词碧桃花下试枰碁误算筹先一着低输却钿钗防翡翠可胜重劝玉东西曽南丰集齐地寒甚夜雾凝于木上飘满阶庭尤为可爱遂作诗曰园林初日静无风雾淞花开树树同记得集英深殿里舞人齐挿玉珑松开禧间韩侂胄以用兵启衅中外忧愤史弥逺定计拥至玉津园侧杀之髙九万有诗吊之曰拂晓官家簿録时未曽吹彻玉参差傍人不忍聴鹦鹉犹向金笼唤太师元张思防太真明皇并笛圗黑奴弦索花奴鼓诨奴抚掌阉奴舞阿娇自品玉珑御手夷犹亲按谱玉东西玉珑松玉参差玉珑名皆雅可对金跳脱锦屠苏银凿落玉太古金叵罗玉逍遥紫都胜银含棱红叱拨金騕褭金仆姑绿庄严紫风流庐山僧舍有麝花一丛色正紫如丁香号紫风流
　　麯尘丝
　　白居易诗须教碧玉羞眉黛莫与红桃作麯尘元稹诗麯尘溪上素红枝影在溪流未落时刘禹锡诗凤阙轻遮翡翠闱龙池遥望麴尘丝白诗又有晴沙金屑色春水麴尘波汤添勺水煎鱼眼未下刀圭攒麴尘元诗又有红罗着压逐时新杏子花纱嫩麴尘杨巨源诗江邉杨栁麴尘丝温庭筠诗一尺深红朦麴尘又袅翠藏烟拂暖波舞裙新染麯尘罗稽含南方草木状鹤子草蔓生其花麴尘色周礼皇后六服有鞠衣郑注鞠衣黄桑色如麴尘盖淡黄色也
　　芙蓉命名最多
　　芙蓉莲花也一名荷一名芙蕖一名菡萏根为藕茎为茄叶为蕸实为莲蓬心为么荷又为的又为意命名最多而取象亦广有芙蓉峰【在衡山】芙蓉【在婺源】芙蓉渚【地名】芙蓉城【仙女所居】芙蓉冈【在韶州】芙蓉江【在靖州】芙蓉洞【在福州】芙蓉堤【在济南】芙蓉桥【在济南曾巩有诗】芙蓉溪【在罗纹山下出见】芙蓉亭【同上】芙蓉郭【唐诗十里芙蓉郭】芙蓉村【杨铁崖有芙蓉村诗】芙蓉县【安南县名永乐中立】芙蓉驿【在鴈宕】芙蓉山【唐刘长卿有宿芙蓉山诗】芙蓉水【栁子厚诗惊风乱飐芙蓉水】芙蓉池【霅川有芙蓉池魏文帝亦有诗】芙蓉沼【李懐逺诗前对芙蓉沼】芙蓉园【汉时园在洛阳唐亦有之】芙蓉浦【张昌宗诗折桂芙蓉浦】芙蓉馆【石曼卿为芙蓉馆主】芙蓉阙【王维诗芙蓉阙下防千官】芙蓉殿【魏时建唐诗芙蓉殿上中元日】芙蓉舰【见三十国春秋】芙蓉观【在福宁】芙蓉院【在福州】　芙蓉堂【六朝有芙蓉堂】芙蓉苑【唐时在曲江】芙蓉泾【吴兴程文简□】芙蓉楼【京口城西北楼名芙蓉唐诗何况芙蓉楼上客】芙蓉轩【宋邓肃有芙蓉轩诗】芙蓉壁【唐诗横云炤染芙蓉壁】芙蓉塔【古墓芙蓉塔】芙蓉阁【金陵有芙蓉阁】芙蓉岛【舒生遇女子歌曰饯客先到芙蓉岛】芙蓉逻【在南】芙蓉波【李贺诗曲沼芙蓉波】芙蓉坡【在连城县】芙蓉障【庾肩吾游仙童子隠芙蓉之行障】芙蓉劔【薛烛造】芙蓉冠【仙人卫叔卿冠】芙蓉灯【西亰丁谖作】芙蓉楫【温廷筠诗日上芙蓉楫】芙蓉梁【温廷筠诗芙蓉持作梁】芙蓉枕【孟浩然诗渐防春逼芙蓉枕】芙蓉带【説文】芙蓉车【曹植词芙蓉车兮桂衡】芙蓉湖【宋胡宿有芙蓉湖泛舟诗】芙蓉台【福宁有芙蓉台】芙蓉漏【逹公弟子造】芙蓉粉【薛涛养纸】芙蓉香【见叶廷珪香谱】芙蓉巾【太玉女戴紫华芙蓉巾】芙蓉旂【韩退之诗手把芙蓉旂】芙蓉幢【庾肩吾启隠芙蓉之行幢】芙蓉丹【庾肩吾啓丹媿芙蓉】芙蓉髻【魏文帝令宫人梳芙蓉髻】芙蓉杯【王摩诘诗置此芙蓉杯】芙蓉裀【蔡天锡诗】芙蓉菊【见菊谱】芙蓉脂【芙蓉脂肉緑云□】芙蓉镜【李固言芙蓉镜下及第】芙蓉幕【王俭事】芙蓉匣【何都廵古镜铭白玉芙蓉匣】芙蓉帐【唐诗芙蓉帐里奈君何】芙蓉褥【杜诗褥隠绣芙蓉】芙蓉裳【楚词集芙蓉以为裳】芙蓉砂【砂大者为芙蓉见李徳裕诗】芙蓉汤【芙蓉可为汤食之见遵生八笺】芙蓉酒【庾肩吾启类芙蓉之十酒】芙蓉面【唐诗芙蓉如面栁如眉】芙蓉顔【古诗娇顔千嵗芙蓉色】芙蓉姿【美人出南国一一芙蓉姿】芙蓉质【罗邺诗妾有芙蓉质】芙蓉腮【唐诗芙蓉花腮栁叶眼】芙蓉衫【小袴谓之芙蓉衫见方言】芙蓉鸥【随宦者刘继诠献芙蓉鸥二十四只】芙蓉屏【小説有芙蓉屏记】芙蓉府【刘梦得诗归路芙蓉府】以上八十余种其他花木未有及此者也
　　折计数目语
　　史传间有折计数目语如七八五十六见马融传三七二十一见苏秦传九九八十一见国防顔率语五七三十五见通典六六三十六见鱼经三九二十七七九六十三三八二十四四八三十二俱见齐书七九六十三八九七十二见考异邮八八六十四见汉书律厯志五九四十五五为音四九三十六六为律见家语又杜预左传八佾注有八八六十四人六六三十六人四六二十四人晋灼注汉志亦有二八十六三四十二六八四十八八八六十四之语朱子系词注四九三十六四七二十八四八三十二四六二十四又吴下田家志有一九二九相唤不出手三九二十七篱头吹筚篥四九三十六夜眠如鹭宿五九四十五太阳当门户六九五十四贫儿争意气七九六十三布衲两头担八九七十二猫儿寻隂地九九八十一犁耙一齐出用修曾引之又三夏以后语一九二九扇子不离手三九二十七饮水甜如蜜四九三十六拭汗如出浴五九四十五头带黄叶舞六九五十四乗凉入佛寺七九六十三牀头寻被单八九七十二思量盖夹被九九八十一家家打炭堑见宛委编一年三百六十日见施肩吾诗十年三千六百日见北齐謡言百年三万六千日见李白诗
　　文海披沙今文书一字至十字皆用同音画多者以防作伪其中壹贰音义俱同肆伍陆玖拾音同义异叄字字书所无盖以参字微变之古语勿贰以二勿参以三考工记参分其股汉志参分横一则参亦可作三也防字亦无字按束晢赋朝列九鼎之奉夕宿桼娥之房桼即古七字太七政亦作桼政奈何不作桼乎捌字见急就章农器也
　　杨用修谢华启秀以佛书心窍九百六十对医书毛孔八万四千又以天皇万八千嵗对封禅七十二君又以南朝四百八十对北魏一万三千俱寺数也又以盛之荆州记瞿塘一千二百里对未庄峡程记荆门四百五十滩
　　陈心叔字畧一或作弌又作□又壹作壸又作夁又作□并古二古作弍又贰一作防一作□并古六一作矣一作并古七一作防一作柒并俗四一作亖又作又作□并古肆一作□又作又作□又作又作并古
　　空同子曰时甲子五日一周周六而成月月甲子两月一周周六而成嵗嵗甲子六十嵗一周周六而为三百六十倮虫三百六十毛虫三百六十羽虫三百六十介虫三百六十鳞鱼三百六十皆六之则也木水用阳六甲六壬火用六丁而土金不用
　　石刻古文
　　司马季徳碑释文云自三苍滂喜亡【李斯作苍颉萹扬雄作训纂萹贯鲂作滂喜萹名曰三苍汉章帝时郎中以字冩三苍法始此】小学不絶如线字书行于今者萹莫加于类萹韵莫善于集韵所载古以石刻校之则攟摭尚多脱畧法皆以悠作悠此碑又省作悠稽之萹韵咸无焉聊因论此拟急就一章云滂喜悠悠□继【滂喜悠悠独无继出袁良孙叔敖司马君郑固刘寛杨厥碑】□□□□昘□□【法乖离眆中世出繁阳令无极山张纳孔耽袁逢戚伯着富春丞碑】骋□□新【骋异争新坠笔意出周憬杨着韩勅孔耽繁阳令戚伯着樊毅碑】□□□载□□【断据圗籍载一二出杨厥孟郁灵台元贺鲁峻祝睦平舆令碑】【氏羲□出费汛老子清河相碑】□□【邦舜禹出郑固帝尧孔宙碑】□□【终春秋出孔宙孔谦杨着碑】□鲁【陈邹鲁出杨震孔宙袁良碑】戋羸【刬嬴出潘干孔宙郭仲竒碑】□□【禽覇楚出孔躭鲁峻袁良碑】穻□【基宇恢出刘修孔躭灵台碑】啓防【启刘祚出逢耽周憬耽睦碑】睾□【臯防弃出范镇刘寛郯令碑】□□□【朝弼聚出杨厥张夀孙叔敖碑】叶□【觧叶曹出逢童华山亭北海相碑】□□吕【衮孟吕出王纯景谒者孟郁碑】□礼【秉典礼出帝尧祝睦孔和碑】律□【垂律度出孔耽樊敏孟郁碑】偄□显【儒术显出鲁峻孟郁郭仲竒碑】□屡【寳祚屡出熊君度尚李翕碑】□□霜露星电【风云霜露星电辉出夏承郭仲竒衡方李翕高彪周憬孟郁碑】□□□□□□彞【簠笾壶兕璵鼎彛出孔宙韩□杨统三公山孙根碑】□□　牺【黍稷香馥荐血牺出三公山史晨袁逢祝睦灵台帝尧碑】涤□【缺】□【涤齐蠲祷灵响归出蔡湛淮二孔彪帝尧孟郁孔和碑隂】□鱿鸠麟□【鸟兽鼠蚌鸠麟龟出孔耽樊喜唐公房灵台唐扶孔宙戚伯着碑】道边□□□过防【道□通逹遭过随出髙彪刘修唐扶送恩武梁冯焕刘熊碑】□深□□出□【测深闚奥表出之出袁良孔谦吴公韩勅唐扶孔耽戚伯着碑】凡此之类皆非假借字书所不应弃蔡伯喈奉熹平之诏列鸿都之碑晩学咸所取正未尝一字好竒也今之书者事不师古乃縁手随笔变防画篹偏旁以取异尚怪为能间有所据不过魏晋以后字体尔此膏肓之疾也
　　奕棋
　　博物志云尧造围棊丹朱喜之彼王中郎之坐隠支道人之手谈雅语也尹文子之喻音刘中垒之兵法正语也杜夫子之禆圣教班兰台之象地则効天文通王道夸语也若奕之有品启自刘宋盛于防始至宰相论评人主制决噫亦盛矣古善奕者孟氏称奕秋西京杂记称杜夫子吴録抱朴子称严子卿马绥明汉末冯翊山子道王九真郭豊善奕曹太祖皆与争能晋季敬豫与济阳江霦为中兴士大夫第一是时北燕罗腾独步当时北平乐抄继起齐名迨宋文帝酷有斯好羊保至以赌得宣城郡【其品第三】吴郡禇七嵗入品及长冠絶当时坐从父崇期反累死何尚之特以絶艺为请嗣是湘柬王用建安王休仁为围碁大中正品彭城王抗第一防稽褚思庄夏赤松次之即抗神速思庄巧迟抗取势赤松鬭子微有异耳魏有范寗儿偕使者李彪来复一战而胜王抗梁武帝用湘东例命到漑朱异司其凡而沈约为之序当时如宋之徐羡之羊保何尚之齐之萧晔子良栁世隆恽及漑异軰皆为士大夫铮铮唐之奕以开元王积薪为第一得法于孤山老姥妇姑又有待诏滑能品最髙至为上帝所取顾师言大中初行子至三十三着胜神头国王【一曰日本国王】镇神头势今尚在宋兴品髙者为江右刘仲甫积薪之时有李憨角仲甫时有王憨子角然李憨见轻而王憨见忌最后三衢祝不疑髙仲甫一道许河东晋士明髙仲甫两道许明兴江隂相子先称国手靳人楼得逹胜之又有一游僧亦胜之正徳中李文正东阳杨文襄一清乔庄简宇诸公皆好奕而四明范洪重洪之后永嘉鲍一中重鲍生晚不及与洪角而格胜之其郡李冲晚出遂与鲍雁行周源又晚出于李徐希圣又晚出于周皆骎骎角鲍此所谓永嘉也婺汪曙不及鲍者一子程汝亮晚出胜之此所谓徽也顔伦善决局不差一道足迹徧天下无能当者而李釡时养晚出遂与之角伦护名不复肯应乃游吴中此所谓京师也今后进中闽有陈生蔡生越有岑生扬有方生鼎立
　　棊诀卞子京遇棋仙束带拜金铸紫堂仙仍坐于席上胜克之利万不失一止戈集人能尽数天星则徧知棋势
　　程氏演繁露围棋十九道合枰为棋子三百六十一而李善注韦昭博奕论枯棋三百引邯郸淳艺经曰棋局纵横各十七道合二百八十九道白黑棋子合一百五十枚则汉棋十七道也唐栁子厚记石棋局自然成文十有八道可奕是唐奕十八道也
　　集异记王积薪蜀中夜闻孤姥妇媳奕名邓艾开蜀势杜阳篇顾思顔三十三下胜日本国王子号镇神头势
　　僧一行本不解奕因防燕公宅观王积薪一局遂与之敌笑谓燕公曰此但争先耳程明道观国手奕棋便能对局曰此河图数也
　　象戱
　　象戏为周武帝造按后周天和四年帝制象经成殿上集百寮讲说隋经借志周武帝象经王褒注王裕注何晏注又有象经发题义据御览所载一天文二地理三隂阳四时令云云似与今象戏不侔惟唐怪録所记岑顺梦有金象将军与天那贼战马斜行三路卒横行一路须臾车进炮石乱下后家人发掘东壁下乃古冢有象戏局车马具焉此虽文士寓谈实类今时象戏至宋晁无咎更为十九路用子九十八今司马温公七国棊纵横十九路周处中幷四路其谱尚虽名象戏实围棋局耳庾信有象戏赋又有进象经表详其文义与今象戏逈然不侔
　　投壶百娇
　　玉女投壶每投十枝百二十枭设有出不入者天帝为之防嘘枭一作娇神异经东王公与玉女投壶千二百娇娇音尻杨大年诗书题柱史藏三尺壶矢谁同赛百娇谢无逸词防粲枕百娇壶杂艺编投壶实以豆恐大矢跃也今则以跃为贵谓之骁有倚竿带剑狼壶豹尾龙首之名其妙者有莲花骁西京杂记郭舍人一箭能七十余骁顔光禄载汝南周璝防稽贺徽并四十余骁古传投壶之工者王胡之闭目贺革置障石崇妓隔屏风薛脊或背坐反投而无不中今之投壶名最多有春睡听琴倒挿卷帘鴈啣芦翻胡等项不下三十余种
　　格五
　　汉吾丘夀王以善格五召待诏注云格五簺也説文曰行碁相塞谓之簺鲍簺经曰簺有四采塞白乗五是也乗五至五即格不得行故云格五塞先代反又世俗有蹙融之戏谓以奕局取一道人各行五棋即所谓格五也唐资暇集谓融宜作戎此戏出于黄帝蹙融意在军戎也又引庾元咸言蹙戎者即今之蹙鞠也其説甚佳然谓出于黄帝则误东方朔传郡国狗马蹴踘劒客辐辏童氏汉书枚臯传蹵鞠刻镂又霍去病传尚穿域蹋踘刘向别録作蹋鞠顔师古注云鞠以韦为之中实以毛蹵蹋为戏乐也徐坚云鞠即古毬字则蹙鞠非蹙融明矣西京杂记云汉成帝好蹙鞠群臣以蹙鞠为劳体非至尊所宜家君作弹棋以献又唐薛嵩好蹙鞠刘铜劝止之曰为乐甚众何必乗危皆谓蹙鞠为劳动则明知非蹙戎也
　　六博
　　古乐府井公能六博玉女善投壶盖因井星形如博局而附防之曹子建诗仙人揽六着对博泰山隅齐陆瑜诗九仙防欢赏六博具娱神王子深诗谁能揽六着还须访井公庾子山藏书凡几代看博已千年陈张正见诗已见玉女笑投壶复覩仙童欣六博盖三代已有之大博则六着小博则二焭其法今不矣魏晋时始有五木之名枭卢雉犊塞也其制亦不可考但史载刘裕与诸人戏余并黑犊以还刘毅掷得雉及祐掷四子皆黑一子跳跃未定裕厉声喝之即成卢又曹景宗掷得卢遽取一子反之曰异事遂作塞则卢与犊塞皆差一子耳大约黑而纯一色者为卢相半者为雉黑而有杂色者为犊塞以今骰子譬之则浑四为枭浑六为卢四六相半为雉其他杂色则犊塞耳今之樗蒲朱窝云起自宋沙除红谱一云杨防夫所作然其用有十五子四子三子之异视古法弥简矣按国史补洛阳令崔师本好为古文摴蒱其法三分其子三百六十限以二闗人执六马其骰五枚分上为黑下为白黑者刻二为犊白者刻二为雉掷之全黑乃为卢其彩十六二雉三黑为雉其彩十四二犊三白为犊其彩十全白为白其彩八四者贵彩也开为十二塞为十一塔为五秃为四枭为二撅为三贵彩得连掷得打马得过闗余彩则否新加进六两彩
　　白打钱
　　白打戏名王建诗寒食内人尝白打库中先散与金钱韦庄诗内官初赐清明火上相闲分白打钱按白打徒抟也武艺共十八般一弓二弩三鎗四刀五劒六矛七盾八斧九钺十防十一鞭十二简十三槁十四十五乂十六杷头十七绵防套索十八白打
　　长行
　　国史补云今之博戏有长行最盛其具有局有子黑黄各十五掷彩之骰有二其法生于握槊变于防陆天后尝梦防陆不胜狄梁公言宫中无子是也后人新意长行出焉又有小防六围透大防小防游谈凤翼之名然无如长行也监险易者喻时事焉变通者方易象焉王公大人颇或耽翫至于废庆吊忘寝食及博徒用之于是彊各争胜谓之撩零假借分画谓之囊家什一而取谓之乞头有通宵而战者有破产而输者其工者近有谭镐崔师本首出围棋次于长行其工者近有韦延祐杨芃首出如弹棋之戏甚古法虽设鲜有为之其工者近有吉逹髙越首出焉按右李肇所言则唐之长行正与今防陆合而李以为生于握槊变于防陆则唐之防陆或反与今不同而洪氏谱防合而为一尚似未妥总之三者亦小在仝异之间非必相悬絶也乃唐人长行之戏至盛于围棋则理之不可喻者弹棋第闻汉晋间据此知唐人亦能之栁子厚弹棊説今载围棋谱中非也
　　六赤
　　李洞集有赠龙州李郎中先梦六赤因打叶子诗红蜡香烟拨画楹梅花落尽庾楼清光辉圆魄啣山冷彩镂方牙着腕轻寳帖牵来狮子镇金盆引出凤凰倾征黄喜兆庄周梦六赤重新掷印成六赤者古之琼畟今之骰子也唐人骰子凡四防当加绯者或篏相思子温庭筠诗玲珑投子安红豆入骨相思知也无并四枚篏一面则唐投子将近方寸矣与今稍不类又今骰子么四皆绯宣室志东都空宅张秀才夜深欹枕有二物展转地上每一物各有二十一眼内四眼剡如火色相驰逐明日捜之得骰子一防则古时第四为绯耳万花谷古者饮酒击博其形似箭长五寸其数六刻以牙为之头类鹤故名六鹤齐飞宋齐以降有骰子之制即六鹤之变也刘禹锡观博序主人陈握槊之器于庑下有博齿其制用骨觚棱四均镂以朱墨耦而合数以骰子为博齿其名甚新胡应麟曰今骰子六面二十一防正与唐仝或笑骰子既方安得无六面者是不知外国骰子有四面而无么六者见洪氏谱防又有二面者古五木皆骰子类也不知起于何时或谓列言投琼孔称博奕然穆天子王与并公博又在孔列之先潘氏纪闻骰子饰四以朱者因明皇与贵妃彩战将北惟重四可转败为胜上掷而连呼叱之骰子宛转良久而成重四上大悦顾髙力士令赐四绯因之遂不易清异録博徒隠语以骰子为惺惺二十一唐宋居士説掷骰子呪云伊帝掲帝弥掲罗帝念满十万遍彩随呼而成
　　叶子
　　咸定録云唐李郃为贺州刺史与妓人叶茂连江行因撰骰子选谓之叶子咸通以来天下尚之不知正应本朝年祚正体书叶子乃二十世李自武徳至天祐恰二十世郑氏经籍目编金叶子格一卷新定编金叶子格一卷俱不题撰人姓名又有击防小叶子格一卷题李煜妃周氏撰彩选格则有骰子选格二卷汉官仪彩选格一卷新彩选二卷文武彩选寻仙彩选诸格自为类归田録云叶子格自唐中世有之説者云因人有姓叶号子青者撰此格因以为名此説非也唐人藏书皆作卷轴其后有叶子其制似今防子骰子格本备简用故亦以叶子冩之今其格世或有之而人无知者按李易安打马序云长行叶子博塞弹棋世无者藏酒摴蒱防蹙融今渐废絶大小象戏奕棋止可容二人独彩选打马特为闺房襍戏常恨采选丛繁劳于简阅能通者少难遇劲敌打马简要又苦无文据此则叶子与采选逈然不同矣然李称采选丛繁难遇劲敌而房千里骰子选格序称以穴骼防防为戏更投局上以数多少为进身职官之差又似今之升官圗何也
　　六么
　　碧溪漫志六么一名緑腰元微之琵琶歌逡廵弹得六么彻霜刀破竹无残节沈亚之歌者乗记云合韵奏腰又志卢金兰墓云为緑腰玉树之舞唐史上蕃云奏凉州胡渭緑腰杂曲叚安节琵琶録云緑腰本録要也乐工进曲上命録其要者白乐天杨栁枝词六么水调家家唱白雪梅花处处吹又乐世篇管急弦繁拍渐稠緑腰宛转曲终头诚知乐世声声乐老病人躯未免愁注云乐世一名六么王建宫词琵琶先抹六么头然则六么緑腰盖同义而字偶别用耳
　　弹棋
　　王建宫词弹棋玉指两参差堦局临虚鬬着危先打角头红子落上三金子半邉垂弹棋两人对局白黑棋各六先列棋相当更相弹也西京杂记成帝好蹴鞠羣臣以蹴踘为劳刘向作弹棋以献帝大悦赐青羔裘紫绮履弹棋经序则以汉武帝好蹴踘而东方朔上弹棋焉世説魏文帝于此特妙用手巾拂之无不中者有客自云能帝使为之客着葛巾拂棋妙逾于帝吕进伯谓其形似香炉然中央髙四周低与香炉全不似也农杨牢六嵗咏弹棋局云魁形下方天顶突二十四寸窓中月盖其制方二尺有四寸其中央髙者独圆耳
　　累棊蜡凤
　　陆俨山曰古之摴蒱陆博今皆不汉魏所尚弹棋今亦不复见滕元霄自叙少时以累棋蜡凤为戏不知所谓蜡凤者又何事耳黄山谷小词又有打掲之戏至谓小五出来跋翻和九若要十一花下苑管十三不如十二似有谱者虽无益之事览之茫然殊以博洽为媿又今人以防陆子垒髙为胜王建宫词有云分明闲坐赌樱桃休却投壶玉腕劳各把沉香防陆子局中鬬垒阿谁髙
　　打马
　　李易安云打马之戏与握槊两相似但彼防则不击而此多逢寡即击如叠至十九马而遇二十马即被击矣一夫当闗则他骑不能过又可以反而击人之单骑行至函谷闗则非叠十骑不能过至飞龙苑则非二十骑不得过非正本采不得行而临终尚有打堑一局所谓行百里者半九十也此戏今不
　　握槊
　　握槊博塞也韩文棋槊以相娱棊为子槊为局一曰棊围棊也奕也槊握槊即今防陆也续事始谓陈思制洪遵谱防谓北史胡王弟为握槊之戏洪以握槊长行波罗防陆四名为一恐未然唐人小説近有长行之戏生于握槊变于防陆则握槊非防陆矣
　　四维戏
　　四维戏者卫尉挚侯所造也画纸为局截木为棋收象元一分而为二立太极之正统班五常之列位刚柔异而作配趋舍同而从类或盘纡诘曲连延络绎或间不容发舍棋则获围成未合骄棊先出九道并列専都独毕见东晋李尤赋又有夹食二人黄黑各七十棋横列于前第四道上甲乙迭推二棋夹一为食见艺经又悁闷先闷其位以十二时相从文曰同有文章虎不如龙豕者何为未如兎宫王孙尽分乃造黄钟犬往兢马非类相从羊奔蛇穴牛入鸡笼亦见艺经又儒棋后魏侍中游艺肇性谦不兢造儒棋其法知一礼二仁三义四智五信六白黑半方五分长寸善六敬七徳八忠九顺十方局尺五周道四十其用三十六四维之道通而棊谦退为上见后魏书
　　唐人戏剧
　　唐人诗中往往有纪当时戏剧如防鉢头张祐诗曰两邉角子羊门里犹学容儿弄鉢头长竿张祐诗曰倾城人看长竿出一抜初成赵解愁刘晏诗惟有长竿妙入神椀舞张祐诗曰掲手便拈金椀舞上皇惊笑悖拏儿热戏祐诗热戏争心剧火烧铜锤暗执不相饶弄老人顾况诗此生不复为年少今日从他弄老人防郤翁伯卢纶诗何须更看郤翁伯即我此身如此人簸钱王建诗暂向玉花阶上坐簸钱赢得两三筹宫棋建诗宫棋布局不依经黑白分明子数停廵收张籍诗趂行移手廵收尽数数看谁得最多弄参军薛能诗此日杨花初似雪女儿管弄参军弄化生能诗芙蓉殿上中元日水拍银盆弄化生弄猢狲罗隠诗何如买取猢狲防一笑君王便着绯
　　金龙戏格
　　郝冲上官仪虞谭法各有投壶经张承赋有投壶圗卜恕有投壶新律司马光有投壶新格王趯有投壶礼格刘仁敏有倾壶集徐王子冲沈敞及晋赵王舎人马朗各有棊势梁武有棊评栁恽有天监棋品范汪有围棋九品序録韦珽有棋圗有奕棊经有棋经要略刘仲甫有忘忧集张学士有棊经唐绩有棊圗徐有棊圗义例有棋势杨希璨有四声角圗宋太宗有棋圗邵纲有博塞经魏文帝有皇博经鲍宏有小博经隋炀帝有二仪博经吕才有大博经董叔经有博经周武帝王褒何宴有象经王裕有注象经尹洙晁补之有象戏格司马光有古局象棋圗卢还京有摴蒱经王子京有摴蒱经唐李翺有五木经梁冀有弹棋经魏丁廙有弹棋赋徐广有弹棋谱张柬之有弹棋经王子京有弹棋圗有防陆格张直佐有打毬仪注查同章有打毬要略唐李邰有骰子彩选格宋刘叟有彩选格有寻仙彩选杨亿有文班彩选格赵明逺有皇宋进士彩选尹洙张访有宋朝文武彩选王慎修有宣和彩选洪蒙子有选仙格又有选佛圗伪唐李后主妃周氏有击小叶子格有编金叶子格有小叶子例刘叟有叶子格谢景初宋廸有打马格李易安有打马圗朱河有除红谱顾箬溪有牌谱袁太冲有胟阵篇通志又有赵昌言捉卧瓮人格曹氏樗满满席欢又有旋棊格谋戏格钓鳌圗采珠局格金龙戏格玉烛诗欵饮集改令式尽欢格角力记







　　玉芝堂谈荟卷三十一
&lt;子部,杂家类,杂纂之属,玉芝堂谈荟&gt;
　　钦定四库全书
　　玉芝堂谈荟卷三十二
　　明　徐应秋　撰
　　淮北多兽
　　诗咏闗雎脊鸰易着羝羊羸豕或见鸟飞而制舟或法螺闭而键户皆洞察鸟兽草木之性情以成拟议余见诸书谈物理者彚识之淮北多兽江南多禽湖广多鱼云南多花广西多树川蜀多药山东无虎浙江无狼广东无兎蜀无兎鸽滇州宝珠寺荆州江李姥浦无蚊蚋朱提以南无鸠鹊江南无野狐江北无鹧鸪环庆无麦秋大梁无萤无寒蝉包山旧无三班谓蛇虎雉也貉不逾汶狐不渡江鸜鹆不逾济豕刚鬛而喜雨羊柔毛而畏露蛤蜊候风云能以其殻飞乌鲗遇风波能以其矴鸟龙喜雪犬也丈人喜月兎也风兽兆风闻之兽见则天下大风也火兽兆火即之兽见则邑有火灾也水兽兆水轸轸之兽见则天下大水也龙能变水人能变火龙不见石人不见风鱼不见水鬼不见地羊不见雨狗不见星氷蚕不知寒火鼠不知热蓼虫不知苦粪蛆不知臭吴牛喘月蜀犬吠日雚知天蚁知地雾潝而蟹螯枯露下而蚊喙折月虚而鱼脑减月实而豕肤粟将雨而乌翅重盛雪则蝗子沉龙嘘气成云蜃嘘气成楼台蝘蜓喷水为雹海鳅喷沫为雾龙珠在颔鲛珠在皮蛇珠在口鱼珠在眼蚌珠在腹金鸟如雀而吐金藏珠鸟如鳯而吐珠易定之水马吐珠刘鋹之苑羊吐珠雷焕之剑化龙陶侃之梭化龙荀季和之琴化龙日林国之钗化龙史生之红叶化龙元妃之玉尺化龙鳯火精也止鸣曰提扶行鸣曰归嬉飞鸣曰即都夜鸣曰善哉晨鸣曰贺世小音钟大音皷麟木精也牡鸣曰逝圣牝鸣曰归和夏鸣曰扶幼秋鸣曰飬绥虫莫神于龙龙之鳞九九阳数也鲤为鱼之主鲤之鳞六六隂数也麟前鹿后蛇头鱼尾龙文龟背燕颔鸡喙五色毕备天老之言鳯也鸡冠鸾喙蛇头龙胼鹏翼鱼尾鸿前麟后鹤颡鸳臆韩诗外传之言鳯也角浪凹峭目深鼻豁鬐尖鳞密上壮下杀朱火灼灼雄龙状也角靡浪平目肆鼻直鬐圆鳞薄尾壮于腹雌龙状也狼题肉角含仁懐义音中钟吕步行中规折还中矩游必择土翔必后处不履生虫不折生草不羣居不旅行不入穽陷不罗防罟广雅之言麟也大腰无雄龟鼈类也与蛇通气则孕细腰无雌蜂类也祝桑虫成子鹊喙槐实而结玉于脑麝啖柏叶而结香于脐鹿戴玉而角班鱼懐珠而鳞紫甲虫影伏羽虫体伏鹤影生鳖思生影抱虾蟆声抱鹤以声交而孕鹊以意感而孕蝴蝶络纬皆以须交而孕鸜鸲以足交而孕螣蛇听而有孕白鹭视而有胎乌传涎而孕鳗鱼影漫鳢而生子兎望月而孕其实雌防雄毫孔雀闻雷而孕其实雌接雄影兽以吐而生者兎鸟以吐而生者鸬鷀虫以吐而生者蟾蜍逐月有子者鸽四时有子者雀孚化者鳖以夏蚌以秋鸡二十日而化鹜三十日而化胎生者鼠一月猫二月犬三月彘四月猨兎五月鹿六月虎七月马十二月瑶光之鸟千岁而孕象三岁而一生羊一岁而三生兽不再交者虎也鸟不再交者鸳鸯介虫不再交者瑇瑁也羽虫之蛰者莺燕也毛虫之蛰者熊黄鼠也鳞虫之蛰者龙蛇也介虫之蛰者龟鳖也食苖心螟食叶螣食节贼食根蟊龙卵生而风化虱气化而卵生雀浴沙而交卵鳖隔津而望卵龟龟相顾神交也鹤鹤相唳气交也蝮蛇生坼副母腹寒蜩生坼裂母背訑目在背上抱鸮目在腋下龙马翼在骼鲮翼在防乘黄角在背蜉蝣蛣翅在甲下驺虞尾长于身啄木舌长于咮狻猊尾大于斗鴮鸅胡大于嚢马八尺为龙牛七尺为犉羊六尺为羬彘五尺为防狗四尺为獒鸡三尺为鶤又八尺马之龙也一角羊之龙也四距重翼鸡之龙也鹤以怨望鸱以贪顾鸡以嗔视鸭以怒睨雀以猜惧燕以狂防莺以喜啭乌以悲啼鸢以饥鸣鹤以洁唳枭以凶呌鸱以愁啸翥丑罅剖母腹而生也螽丑奋好奋迅作声也强丑以脚自摩将也蠭丑螸垂其腴也蝇丑扇好揺翅也螾属却行蠏属仄行鱼属连行蛇属纡行象行先以鼻柱地鹦鹉行先以口啄地冠鸟性勇带鸟性仁缨鸟性乐鸟鸣春虫鸣秋独鸣晓驴鸣夜蟪蛄鸣于朝寒螀鸣于夕鹳仰鸣晴俯鸣隂鸠雄鸣晴雌鸣阴鸡啼早晴啼晏雨林鸟以朝嘲水鸟以夜防鸟左顾则怒作右盻则喜生飞而起则俯左翼飞而下则仰右翼霜传僵枝鸟以武生者少雪封枯株鸟以文死者多鸷鸟下击翅先左侧鼅鼄布网丝从右绕蠛蠓雨生晞阳则死蜗牛湿生升高而枯鵙鸣在上蛇盘不动鹊鸣在上猬反不行鳯生丹穴鸾生女牀孔雀生南海鹫生景山鹬生鬰林鵽生闗西鹤生崇吾山比翼生三嵎鹦鹉生陜西秦吉了生秦中倒挂生岭南海东青生辽东贙生西秦象出交趾狻猊出西域獏猛氏出蜀中嘉鱼出于丙穴越王鸟出肇庆鱼无耳蝉无口马无胆貘无髓羊无神蚓无筋泥无骨鸨无舌猴兔无脾蚕萤无胃猩狒无尾蟹蟆无肠蛤蜃无脏鼹鼠无尾蛣蜣无鼻乌无肺虎无小肠豽无前足一曰马无胃鼠无胆獐与兎俱无胆鯸鮧鱼无肠鸡无肺蚓无心蛤蜊无血獞狐乌瞳子其状赤色夜见昼不见人目中瞳黑色昼见夜不见犬马瞳黄色昼夜俱见诸鱼目中瞳眵泪所覆水见陆不见人目中瞳人水泡所成陆见水不见龟鼈虾蟆水蛭瞳人骨之所成水陆俱见雉火畜也感于阳而有声先鸣而后鼓翼鸡木畜也丽于阳而后有形故先鼔翼而后鸣鹤水鸟夜半水位故知夜半鸡巽象日将临巽位故鸣五更马阳病则阴胜故马疾则卧牛阴病则阳胜故牛疾则立牛羊之齿有上而无下鸨趾有前而无后牛目有竖瞳而无横瞳无角者膏而无前有角者脂而无后马阳之属故起先前足卧先后足牛阴之属故起先后足卧先前足朽苇为萤败叶为蝶腐草为萤腐菌为蜂朽为鱼稷米为鲫苎根为防老鷤为鸩绀蝶为青虾羊肝为地臯老韭为苋湿麦化蛾朽木化蝉乌足之根为蛴螬蛴螬为腹育腹育为蝉蚕为蛹蛹为蛾老羭为猨猨为玃伯劳为鼢鼢为鴽鹞为鹯鹯为布谷布谷复为鹞鲲为鹏蝝为蝶孑孑为蚊兎齧为蟹鼠负为水虿为防石首为冠鳬虾蟆为鹌鹑黄鱼为鹦鹉千岁之雉入海为蜃百岁之雀入海为蛤春分之日鹰变为鸠秋分之日鸠变为鹰雉交不再雀交不一狐不二雄麐当十牝鱼劳则尾赤鹤立则尾黑蝶交则粉退蜂交则黄退鹧鸪飞先南翥谢豹啼常北向背明栖水性不向明龟蛇伏气首皆向东鸾入夜而歌凤入朝而舞天胜之也干臯断舌则坐歌孔雀拍尾则立舞人胜之也猫以薄荷为酒鸡以蜈蚣为酒鸠以桑椹为酒虎以犬为酒蛇以茱萸为酒兎食白蒿而仙駏驉食庵防子而仙诸鱼欲产而鱼辄防其腹大鱼将死而印鱼先封其额蛣腹蟹蟹不归而蛣败水母目虾虾惊而水母沉蚷蹷鼠相须以生寄居为蛎之奴而求食蝾螈防草以傅蛇伤獭以猿为妇豺以狗为舅蜥蜴与龙为亲家马与驴交雉与孔雀及蛇为偶龟亦与蛇为偶防与鱼游貉与貛穴麋与鹿交蛾相为牝牡鵌相为雌雄蚯蚓与阜螽交龟食蠎飞防断猿狼虱啮鹤青腰食虎伏鹿食龟麝食虺鷤食雀鵵食鸡鹊食猬猬食鵕防鵕防食驳驳马锯牙食虎豹蜗角食即且即且食巨蛇巨蛇食象鸂柁尾食短狐食母猴萤食蚊蚋顚当掩蝇度古掩蚓象伏于防牛死于驾鹅提于海青海青扑于燕猬使虎申蛇令豹止鹿制于犬猨伏于防犼伏狮鸨御鸷鸟驴交牛而馲驹生驴交马而骡生马交驴而騠駃生牛交驴而防生龙与牛交则生麟与马交则生骥龙与豕交则生象于阗鹿与駞交则生风脚驼驺虞与豹交则生碧芬滇池神马与家马交则生骏驹人顺生草木倒生禽兽横生胎生者嚼咽而九窍卵生者龁食而八窍水居者腥肉食者臊草食者愚鼈三足为能龟三足为贲三足之蟾气中人四足之蠏毒中人中土有枳首之蛇西方有共命之鸟东方有比目之鲽北方有比肩之民康居之鸡尾长五尺东地之羊尾重七斤海鳬毛长三丈峡蝶翅濶四尺雕陵之鹊翼广七尺麋四目其目下二窍为夜目犀三角其鼻上一角为食角鹿初生鼻邉有缺者是雄鹤初生眼傍别有红防者是雄鸟翼右掩左雄左掩右雌蜂尾有岐者雌锐者雄防雄者班雌者褐猨雄者黑雌者黄雄赤为翡雌青为翠鸰雌乘雄鲎雌负雄阳鸟之飞头伸而足缩阴鸟之飞头缩而足伸物食长喙糓食短咮山禽尾长咮鋭而善喙水禽尾短咮圆而善唼长脚者多立短脚者多伏尾近脚者好步脚近臆者好踯鸷鸟雄小而雌大庻鸟雄大而雌小鸟之雄鸷于雌兽之牝猛于牡胎生者眼胞自上而瞑卵生者眼胞自下而瞑湿生者眼无胞而不寐化生者眼无窍而有光食水者耐寒而善浮食土者无心而不慧食木者多力而□食石者肥泽而不老食草者善走而愚食桑者有绪而蛾食肉者勇敢而悍食气者神明而寿食糓者知慧而夭不食者不死而神木犀接石榴开花必红苦楝树上接梅花则成墨梅柿树接桃枝则为金桃桃树接李枝则红而甘柿子接及三次则全无核以莲菂投靛瓮中经年移种生碧花桑上接梅梅则不酸桑上接梨则脆而甘黄白二菊各披去一邉皮用麻皮札合其花半黄白糓树接桑其叶肥大梨树接桑其叶脆美杨梅接桑则不酸触露不搯葵日中不剪韭劚竹根以辰日捕鱼虾以亥日六畜不食胡麻蝗虫不害荳苖
　　天一地二人三三三而九九九八十一一主日数十日主人故人十月而生八九七十二二主偶偶以承竒竒主辰辰主月月主马故马十二月而生七九六十三三主斗斗主犬故犬三月而生六九五十四四主时时主彘故彘四月而生五九四十五五主音音主猨故猨五月而生四九三十六六主律律主鹿故鹿六月而生三九二十七七主星星主虎故虎七月而生二九十八八主风风主虫故虫八月而化览蜂无王而尽死失偶而自刺鸳丧匹则以思死鳜贯其牡则其牝羣赴而援之象妬麝忌蛇聋虎齆猬钝狐疑栋蜜苦鳢胆甘鲎血碧龟目黄蛟骨青鳯骨黑雀夕瞽鸱昼盲乌反哺枭反噬猓爱类谏珂恶类鵻上无寻鹨上无丈雉上有丈鷃上有尺人气粉犀
　　物性相制有不可理测者如人气粉犀戎盐累卵蝇防变白麈尾留红羊脂柔银龟溺入石蠏性解漆【仙方以蠏投于漆中化为水吸之长生以黑犬血灌之三日烧之诸防毕至】翡翠屑金蟾肪劈玉【本草虾蟆一名蟾蜍其肪涂玉则刻之如蜡】辰砂碎鐡鼋脂然鐡貘溺及羊头骨灰消鐡【神异经南方有兽齧銕大如水牛色如漆其粪可作兵器其肠可消铜銕物类相感志又人有花针入腹刺血盈盘以貘肠服之其针消矣】羖羊角五灵脂伏龙肝马鞍草皆缩贺【贺锡之美者】鹊脑鹤粪化石獭胆分巵鳯咮续弦新灰拘驹燃柳杀雏磁石引针琥珀拾芥死猫引竹雚遗枯木鹊梁蔽形游波泛海桐木生云鲮甲引妳魫瓯裂毒豕灰漏硫杯毁热羣毛止风【张华感应志取黑犬皮并乌鸡左翼剪烧之揺鸡即风生犬即风止也】孤捶息潦【三寡妇七孤儿令各持研朱捶孤儿仰天号寡妇向地哭即雨止有大騐】飞钱甘草硬角木贼软牙鸡粪化石阿胶止浊犀株离涛敝单淡卤石灰定醪姜磁免爆矾线不热雄黄去蛇水银去虱腽朒脐骇犬金得伯劳之血则昏鐡得鸊鶙之膏则莹石得鹊髓则化银得雉粪则枯貂鼠之毛得风则暖象牙之文应雷而生蚌胎之珠得月而盛牛鱼之毛应潮而起苋可以剖人羚羊可碎金刚耳塞可粉石青海芋可变金白防可血玉驼粪可杀壁虱黑犬血可祛防鹙毛可辟水毒猴皮可辟马疫栗木为闗可逺盗青杨木为牀可袪蚤夜明砂可辟蚊楝汁可去蝇獭爪治鱼哽飞生之爪可下产难虎须治齿猬皮治胃貍头愈鸡头已瘘噤娄之木可撃魅天名精能起既剖之鹿蛇啣草续已断之指缒虎头骨于龙湫可以致雨瘗龟板于枣根可以召雷胡桃之劵令鸡夜鸣甄瓦之契投枭自止【以胡桃东南枝擘之书劵字记置之于鸡栖下则夜鸣不止以故甄瓦书契字置于墙人如闻枭鸣取以投之即不敢更鸣也】竹虫饮人【淮南万毕术注以竹虫三枚竹黄十枚和匀每用一大豆许烧入酒中令人饮之勿至大醉叩问其事必得其诚也】能探衷曲蛛缝领可辟健防天雄雚胎日行千里螳螂之气含之出火蚯蚓之尘背之起雾百劳所踏枝鞭小儿能令速语鸳鸯之肉可谐反目螳螂所执之叶可以蔽形蛣蜣影目而出尘沙鼠胆滴耳而愈聋疾麻得漆而涌桂得葱而软树得桂而枯龟得鉴而溺瑇瑁得醯而甲脱鸡卵闻磨声则贕熊食盐而死獭食酒而毙鼢死于日光鲎死于隙光磢锡以茄画晕以芦洗油以蜜濯锦以鱼煑羊以防煑鳖以蚊鹅飞则蜮沉鵙鸣则蛇结猿啼则蕨生蠧辟于芸蚕生于蒿即且畏海苔鼅鼄畏蔓菁结巾投地而兎走箴缀丹带而蛇去蒲荷憎油桐鱼鸣鼓白蚁闻竹鸡声则化为水鳗鱼之烟薰蚊蚋成水鹅警鬼防防厌火孔雀辟恶鹊巢狐天旱以泥封枫人则雨埋丸石于宅四隅槌桃核七枚则鬼无能为殃石榴之实醉三尸拾栌之木厌邪祟食防泪所滴之物生黄疾踏鸡子所遗之殻生白防獭肉伤阳熊脂痿阴水银落齿铛墨涂金疮食孔雀肉饮药不能愈病狼烟熏之令人手挛缩孕妇见兎而子缺唇见麋而子四目食枣令人齿黄乌米酒葱浆可化玉为明龙膏可液金成水包彤蛇黄可引银为丸火鼠之毛三寸为布而火浣不焚氷蚕之丝五色为衣而入水不濡龙脑着孔雀尾则相聚琉璃玛瑙得南海自然灰则软而可刻橄防落池中鱼尽死畨蕉以鐡钉其根则盛海棠于冬至日以糖水浇其根则盛鮝骨入则尽壊唐邓间大柿生澁坚实如石以一榠楂置其中则红熟烂如泥而可食金橘藏于菉豆中则经时不变盐酒蟹以皂荚半挺置其中则经嵗不沙生人髪挂树上乌鸟不敢食其实凿果树纳少钟乳粉则子多且美柑树为虫所食取螘窠于其上则虫自去取玳瑁甲带左臂上若饮馔中有毒甲即自揺动种藕以酒糟涂之则盛黄杨木以阴晦无一星时伐之为枕则不裂种黍来蛇烧羖羊角及头髪则蛇不敢来筀竹根多穿损堦砌惟聚皂荚刺埋土中除之则不过栗子于眉上擦三过则烧之不爆鸡带威灵芝则射之不伤以社酒浇小儿口中令速语社祭余酒喷屋四壁可除蚊鼋肠为灯置水中见诸物服翼之血滴眼见夜中物鸜鸲目睛和人乳滴眼中能见烟霄外物苍鹰之精注眼见碧霄中物象胸前小横骨灰之酒服令人能浮水出没丹鱼之血涂足上可行水上雚血涂金丹以指物随口变化狼粪黒犬皮焚之可召防狒狒血饮之可以见鬼枫天枣地置之槽则马骇置之辙则车覆猢孙毛置之四角则多得鱼以鹿胎香悬饵下则万鱼毕聚鸿毛为囊渡江不漏车渠为杯酒满不溢井口邉草止小儿夜啼鷀胫血涂鸡头鸡不能起僵蚕末涂马口即不能齧人雚骨入沐汤中下少许毛髪尽脱亦不复生犀角置狐穴中狐不归牛胆涂热釡釡即鸣马尾犬尾合置朋友夫妇衣巾自相憎门冬赤黍薏苡为丸令妇人不妬孝子衣灰傅靣东家鸡栖木治失音鸱脑和酒令人健防风生兽死后向风便活以石上菖蒲塞鼻则死蚺蛇以妇人衣投之则蟠而不起龟见镜中影即淫发而失溺橄防为楫拨鱼则浮骨鲠以玉簮花根汁滴之则化鱼食杨花则病牛羊驴马诸乳置一器中以狮子乳一滴投之悉化为水花菓树如曽经孝子及孕妇手折则数年不着花鱼遭鸽粪则泛食鸡鸭卵之黄则中寒而不子甜生者以鮝鱼骨挿顶上则蒂落而易熟桃树社日桩其根则结实牢横公鱼刺之不桩以乌梅二枚煑之则死蛇以桑柴烧之则足见牛践瓠苖则匏子苦桐花饲猪肥大三倍桃李蛀者以煑猪头汁冷浇之即不蛀种香草常以洗鱼水浇之则香而茂雷火所及金石销镕而漆器不壊鲑鱼涂树立致焦枯而灌以犬胆荣盛如故蜻蜓五月五日埋于户下则化为青珠积艾草三年后烧津液下流成铅锡新造屋柱下四隅以败扇埋其下蚊不入屋元旦鸡鸣以火炤桑树无虫辰日将斧驳斫树则结子不落以砖放石李树岐枝多结子园圃四旁种决明草蛇不敢入吸北方之气喷笔端书钦深渊黙漆五字置于牀帐之间则虱尽除以黑犬血灌蟹三日烧之诸防毕集竹木刺入肉以羊粪烧灰和猪脂涂之自出取蟹黄以涂久疽则立差为游蜂所毒以井泉调蚯蚓粪涂之则痛立止以胡麻麯啖犬则光黑而骏使猎必大获狐兎兼得三十余岁麝裹以蛇蜕则弥香折梅花挿盐中开花酷有肥态【缺】

　　格物博闻自古难之余前所谈物理相制如人气粉犀之类窃谓稍详今考椒目可以来澒构液可以胶丹柽灰可以镕铜地榆金盐可以煑石植楮可以已癙辛茗可以已疟文无已聋躬余御火大菽防蔗冈桐稿荷阿魏稿柚丑草销玉皂荚碎鐡鳬茨腐铜含桃来鸟栌梨来蜂松柏来防人子之藤来象降眞之香来鹤苏割刺之椒来鳯凰都淋之藤溲蛊诃梨勒之实化涎无蓧毒防葶寗毒鱼杏核毒豕桂毒獭鸡雏畏栁薪河豚畏葭菼狐畏鹊头海马骨畏糟石乳酪得狻猊之潼则化为水相思子得酸则相趁马得僵蚕而干支列宿之号去夭鸟狒血见鬼魅鼋脂察蛟螭鱁鮧防刺蛛丝去疣蜘蛛畏芜菁羊畏踯躅云母制汞修天拒火紫背制金淬鐡以胆矾则变而为铜烧银以硫黄则化而为铁涂锡以水银则腐而为泥印毒之涧产金刚焉可以割玉蕃碛之中有圣鐡焉可以辟兵乌塲之国有消石焉能消金石为水滑石可制雌雄黄伏龙肝可伏沙而缩锡石灰伏硫黄而制硼砂曼陀罗花令人昏醉决明实能令人跛莨菪令人见鬼杏实能令人盲芡实能令小儿弗长燕鞹貂鲎集防胡桐之泪釬金银桄榔之材斵石鸨激矢鸷毛脱鹫居谿蛊蠚除烧雄黄致水虫磨鐡致蝼蛄烧鲎集防烧鼋致鳖莾草熏庻防蜃灰攻貍虫牡蘜辟鼁蝇蘘荷叱蛊莱菔觧麦毒蜡花觧砒毒瓮菜觧冶葛石莲别卤栘杨止酢蔓菁杀蜘蛛苦藚之气败蚕蛾冬蓝消鳖瘕榧实粉蕨以此知多识未易言也
　　猿臂通肩
　　物性有极异者猿臂通肩龟肠属首象口隐于頥虎肾悬于腹龙骨着舌而粘蚺胆随撃而应浮水而走鼠胆在首杀之则有自死则无皮度水则蜃灰沃水则燃狼驼之粪烟直龟鹤之溺石透取孔雀尾持刀隠于丛篁伺其过急断之回头一顾金翠全无光彩兎望月孕子而口出科斗闻雷脱尾而足生鲛鱼之子惊入母腹防防之子飞防母翼鵀有胜螗有冠蠏有匡范有緌鸲鹆有帻吐绶有肉角秦吉了有黄肉冠牛有黄犬有宝龙有尺木虎有威骨狐有媚珠兎有徤毛鸟雀尾翼上有肉穴名脂瓶每引嘴取脂以涂翅毛羽露泽雨露不能濡孔雀尾端一寸名珠尾象鼻端有爪可拾针鹤左右脚里第一指名兵爪龙易骨蛇易皮蠏易象退齿蝉退殻犀退角麝退香鹦鹉摩其背而瘖鸜鹆剪其舌而语毒虺断首犹能听以噬人鳄鱼斩其头而干之去齿而更生如此者三杀鼋肉悬桁间见无人即垂至地闻人声则缩狼作声而诸窍皆沸训狐鸣而后窍应之神蛇能断而复续马蚿中断而首尾各行鳯骨黑蛟骨青鲎血碧鱡血鳯肉咮麟肉角麋肉蹄鼯肉翼蛟肉环驼肉鞍火龟游焰飞鼯食烟风生积薪而不燃鸮鸟喙树而火出祸斗如犬食火而遗燬却火如雀处火而散熖厌火如猕而色黑火出其口中倭蚌之泪作画昼隐而夜见乌鲗之墨伪劵暂明而久灭蜃脂和蜡为烛其烟上成楼台雷兽骨撃鼍鼓声闻五百里鼍肉具十二少象肉配十二辰短狐含沙射影则疮蛷蜩遗溺中影则疾虎夜一目放光一目看物马夜行其目光所炤三丈象以斧斤斫之其金疮见星月即合其牙生花必因雷声鹧鸪虽东西廻翔开翅之始必先南翥翡翠各据溪曲以居犹雉之分畿虽飞不越分域也子规寄巢生子百鸟为餔其雏莴菜有毒蛇虺误触之而目瞑燕恶艾雀欲夺其巢则啣艾置其中燕即去蟾蜍掷粪自其口出凡蛤开口闻雷声不复闭口蜂采百花俱置翅间惟兰花则拱背入房以献于君虎经食人其耳有缺虎变为人其足无踵蟹至八月即防稻芒茎长寸许东向至海输送蟹王之所未输芒不可食鸱枭食母眼精乃能飞览麟之所在百兽从焉鳯之所止百鸟环焉神龙所经盆盎涌焉海犀所涉江河坼焉麒麐之鬭日月蚀焉鲸鱼之死彗星出焉牛之抟海水沸焉越杀犀疾雷及焉海牛之皮可鞬海豹之皮可鞁海驴之皮辟濡潮州有盈尺之蚁祖州有八尺之鲋交广有四丈鰕须女丑有千里之蟹益州有三熟之茧九眞日南有八熟之茧江南有吐蚊之鸟塞北有蚊母之草南中有疾蚊之木牛食生防而肥羊食僊灵脾而淫乌鳯晓百虫之音反舌觧百鸟之语角端知四夷之语松为百木之长桂为百药之长梓为百木之王牡丹为百花之王葵为百蔬之王人参千岁为小儿枸杞千岁为犬子松脂千岁为茯苓枫脂千岁为琥珀蓍草千岁而神枯根千岁为坐人竹米而枯蕉萃而槁松栢饧而椔蘜萎而不零蕉叶槁而不箨
　　鹬知天时
　　鹬知天时鸥知风雨驼知泉脉獭知水潦防将风则涌龟欲雨则鸣天将久雨则豕进浆猩猩知往梼杌知来鼍鸣应更蜂衙应潮鹊巢背岁蛇盘向壬狐潜上伏蝠忌庚申猫见寅人而食子逢申日而过街狼识孤虚虎奋冲破蛇晓方药螀善禁呪鳢首戴星夜向北斗狐首戴髑夜礼北斗七月凉风至寒蝉感而能鸣十一月地雷动野雉听而先雊运日之雄者晏静无云则鸣隂谐之雌者天将阴雨则鸣鸂能水故水宿之物莫隠啄木遇蠧穴能以嘴画字成符故蠧鱼自出鸦有隠巢故鸷鸟莫能见燕啣泥常避戊巳故巢不倾鹳有长水石故能巢中蓄鱼而水不涸旨鹝行避草木恐触其嗉也翟雉高避雨雪珍惜其尾也山鸡炤水而自溺矜其彩也鲥鱼罫而不动防其鳞也鹊善相其地而垒巢安则致其功用鹝善相其天而吐绶乐则见其文彩鹿比其类而环角外向牛卫其犊而环首外触鴈有奴而伺夜羊有头而率羣雁啣芦而捍网狙伐巧而抟矢鹧鸪夜飞而啣叶以覆背羚羊夜宿而悬角以挂木蚺蛇自见金创【缺】　　也雄鸡自断其尾惮为牺也虎食青泥而解箭药雉【缺】地黄以防膺伤貉为曲穴以避雨野豕【缺】　　　沙泥以御矢黄蜂缀窠于屋衘漆以固蔕【缺】　　转石以出蛇鹳择礜石绕卵以助暖雀
　　防艾以【缺】　　　　茅以觧蜂螫鹭偃丝而窥鱼鹰弭角而鸟螳蜋执叶自翳以捕蝉乌鲗仰腹自浮而致乌蝇虎匿形摇股而抟蝇穿山甲张甲而致蚁即且以气禁蛇蜗牛以涎规蝎鵞警盗鹊噪客鸦鸣喜【缺】鸣不祥鸡夜啼而有赦猫洗靣过耳而胜客至瓠巴鼓琴游鱼出听师旷奏乐鹤飞舞杜鸿渐登阁奏鼓羣羊踯躅开山升坐讲经家鸡伫立槃瓠衘戎将之首的卢脱檀溪之厄黄耳繋吴洛之书孤燕死玉京之塜乌龙嗾张然之奴鹦鹉告扬崇之贼鴈为郝经传书以通元鹊
　　【缺】　　　　而报赦天宝驯象弩目禄山之使舞袁粲
　　【缺】　　　　庆之负恩龙朝江亭助艺祖之战蚁穴狱地脱董昭之厄龟浮洙水济毛宝孤军之沉鳖拖水藻救厨婢积热之症郭索执穗以输海神乌鹊塡河而渡织女白龙鱼服而困于豫且龟为清江使者而通梦于宋元峡山之猨化为孙恪之妇闽江之螺化为谢端之妹始皇遗笔袋于海上化为墨鱼黥布覆彭醢于江中化为彭蚏孙权弃残鲙于中流化为王余越王弩化为枳首鱼蠧食仙字化为脉望马鳖食牛血化为率然狮子粪为苏合香服翼粪为夜明砂苏方木自然虫粪为紫粉号寒虫粪为五灵芝
　　鹘生三子
　　鹘生三子一为鸱鹳生三子一为鹤鸠生三子一为鸮防生三子一为鹰夏雀生三子一为鹑雕生二卵一为狗龙生三卵一为吉吊虎生三子一为豹犬生三猣二师一玂豕生三豵二师一特鳄生百子为鳄者才十二为鼋鼈者十八鳯五色而赤多者鳯黄多者鹓雏紫多者鸑鷟青多者鸾白多者鹔鹴皆鳯之属也鸾白曰化翼曰阴翥黄曰土符青曰羽翔赤曰丹鳯皆鸾之属也麟青曰耸孤赤曰炎驹白曰索防黑曰角端黄曰麐皆麟之属也黄质黑章者虎窃毛者虦毛白者彪黒者虪大于虎者酋耳小于虎者彪皆虎之属也首有彩毛曰山鸡颈有彩囊曰避株背有采羽曰翡翠腹有彩文曰锦鸡猫有辟疾食之种蝱有木蜚鹿之种蛏有石草泥之种蜻蜓有青赤黄之种鸡有蜀鲁蓟越之种蛇有水草土木之种螘有黄白赤黑之种蜂有蜜土蒲卢之种茧有樗棘率箫之种螺有溪海田池之种鸠之种五曰鶌鸤鷑睢羊之种五曰羬麢羱驴封牛之种七曰犘犦犤犩犣犝蝉之种八曰蜋螗哲防蝒蚬蜓木螇鹿蚕之种八曰蚖拓爰珍爰寒沴四出寒鸤之种九曰春夏秋冬蛛桑行宵老雉之种十有弌曰鹞鷮鸿鷩秩雗翚□鶅鵗鷷蟹之种十有三曰蝤蛑拨棹子拥剑蟛螖竭朴河狥望潮停望石蜂江芦虎蟛蜞蠘鼠之种十有三曰鼢鼮鼷鼬防鼭鼣鼫鼨鼰猿之类十有二曰猿猱猴狨狝狙猢狲能为特独十龟神灵摄宝文筮山泽水火各异名也六龟天地黄东青西白南赤北黑各异字也
　　獭肝应月
　　物理有与气候相应者獭肝一月一叶十二月十二叶月满又退之鳜鱼脊十二骨毎月一骨有毒梧桐按月生叶一对不増芋毎月一子每大芋十二子鳯尾十二翎遇闰生十三翎藕每月一节闰月益一节棕梠应月生片遇闰则生半片岁长十二节岁闰则生半节茈菰种水中一茎収十二实岁当有闰则十三实云南大理和山有树叶如桂白色名和山花毎孕十二瓣遇闰多一瓣黄杨岁长一寸遇闰则否牡丹遇闰则花小蝉遇闰则少鸣鹧鸪飞数随月正月则一飞而止鼋鸣应更初更则一鸣而止食物本草兎尾岁生一窍雀乳雏四月四子五月五子六月六子【见空同子】骊山泉出二穴朔后出左穴望后出右穴蜀青城延庆宫六时水阳时即洒然而下阴时即无夷陵重山有风穴夏则风出冬则风入春秋无风朱草日生一叶至十五日生十五叶十六日后一日落一叶蛤蚧之鸣大月三声小月二声鸠饲子朝从上下暮从下上鱼始雷头向下未惊蛰头向上五月五日虾蟆必伏水草不鸣七月七日乌鹊则集林木不飞海中有甲物如扇其文如瓦屋名海扇三月三日潮尽乃出丙日嘉鱼出穴甲子庚申日玳瑁闭口不食蝙蝠伏庚申夜防伏甲子夜燕泥避戊巳道州舜祠遇正月元日则山狙朝庙猿亦如之南靖县鳌池有祠每朔望则羣鱼浮列池上朝向敫贯家鐡树遇丁卯年则开花扶芦山甲戌日则有鼓乐笙箫声猫咬防初一至十五咬上身十六至月终咬下身虎毎月望前耳能听而目不能视望后目能视而耳不能听科斗月大尽先生前足月小尽先生后足驴马驹月初生者行在母前月半生者行与母并月末生者行居母后鸎粟花九月九日及中秋种之花必大又必满象胆随四时春在前左夏在腹秋在左足冬在右足鲿鱼胆春夏近上秋冬近下蚺蛇胆上旬近头中旬近心下旬近尾人身诸虫上半月头向下下半月头向上鸡子日中则正日昃则偏白毛乌骨鸡每日以子午卯酉四时其毛翻竪防立猫目睛旦暮圆及午竪敛如线其鼻端常冷惟夏至一日暖昆吾陆地盐月满则如积雪味甘月亏则如薄霜味苦蟹月黑则肥月明则瘦燕昭王时有长春树花春色碧春尽则落夏则赤夏尽则凋秋色白秋残则萎冬色紫遇雪则谢宣和士人之蠧鱼石至午则坚冷为石至巳时则蠕动为小蠧鱼李芬之未石每日至未时则气出如云烟祁阳县北金冲井旁穴一窍每日午水溢绯鱼游泳夜半鱼匿日午又然云南大理洱河有分水厓南河北海水如各划河海正中每八月望有瑚树出水面湘潭方广寺每四月朔日东壁见维杨官府楼堞白厓川毕鉢罗窟独木桥十余所木大如指樵子履之而过亦不损折毎月十五夜换桥一次但见桥新无复旧木谓之仙桥道书四川大邑县鹤鸣山有二十四洞应二十四气洞口约濶三尺深不可测毎遇一气则一洞窍开余皆不见有七十二穴应七十二候文昌杂録广州大溪山有洞五月五日洞开人备墨纸以手刷石壁多得药方呪语洞亦随闭洛闻録河州鳯林闗有灵岩寺每七月十五日则流出圣奈大如盏音缀冬至阴极阳生梅桃李杏花皆五出夏至阳极阴生威灵仙鹿葱射干净瓶蕉栀子皆六出
　　物类同名
  </div>
  <div class="pagination">
   <a href="玉芝堂谈荟_page18.html">
    上一页
   </a>
   <span>
    ...
   </span>
   <a href="玉芝堂谈荟_page14.html">
    14
   </a>
   <a href="玉芝堂谈荟_page15.html">
    15
   </a>
   <a href="玉芝堂谈荟_page16.html">
    16
   </a>
   <a href="玉芝堂谈荟_page17.html">
    17
   </a>
   <a href="玉芝堂谈荟_page18.html">
    18
   </a>
   <span class="current-page">
    19
   </span>
   <a href="玉芝堂谈荟_page20.html">
    20
   </a>
   <a href="玉芝堂谈荟_page21.html">
    21
   </a>
   <a href="玉芝堂谈荟_page22.html">
    22
   </a>
   <a href="玉芝堂谈荟_page23.html">
    23
   </a>
   <a href="玉芝堂谈荟_page20.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
