<!DOCTYPE html>
<html>
<head>
    <meta charset="UTF-8">
    <title>通雅 - 第 6 页/共 40 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>通雅 - 第 6 页/共 40 页</h1>
    <div class="content">　　表薄在野也　莫敖子华曰叶公诸梁身获于表薄而财于柱国柱表野外薄林也言其初起侧陋也周勃传织薄曲薄苇薄也韦昭曰北方谓薄爲曲其称林薄者木为林艸为薄也
　　厮乩当是乩　笔谈曰西戎用羊卜谓之跋焦卜师谓之厮乩智按说文引书七卟疑集韵或作乩通作稽今稗海注乩音必定反非也纬略宋祁言苏颋颂曰有乩虞氏不识乩字后得杨备古文尚书释文乃知为稽字此开元以楷易古文之失也
　　□靡如梯之靡也　埤雅曰列子因以爲□靡□读如稊诗言葇荑稊荑也月令靡草故知与頺靡义通智按庄子应帝王因以爲□靡注□作頺一本□作龟葢篆吊从□□又从之此乃古文之近者以□頺稊音近相借耳
　　揃搣欲其姸瀞也　谓鬄拔睂发也小顔曰去其不齐整者使其姸瀞也瀞才性反即静字石鼔诗瀞字即瀞也庄子外物篇皆搣可以休老眦一作揃三苍曰揃犹翦也字林曰批也千米反公绍引庄子皆搣曰灭也伯厚解急就自序揃搣之所出取于庄子者此也智以揃即剪字前从刀复乃俗字也左传翦灭此而朝食公绍曰当作揃搣史记成王病周公自揃其蚤投之河李愬曰吾先人曾以揃大盗
　　主臣皇恐也　陈平谢曰主臣注主击也臣服也言击服惶恐也此说甚曲智谓发语敬谢之辞犹主在上臣在下自然敬恐也凡夫曰当是草书皇恐二字讹为主臣
　　匄贷犹假贷也　朱建母死匄贷服具貣师古曰音土得反史记作贷萧何传客又说自汚贳貣皆谓借贷也楼防传使郡国获假贷注谓官以物贷贫人也韩王信传旦暮乞貣蛮夷主父偃排摈匃贷一用匃貣陈汤传匃貣无节朱买臣上计吏防乞匃之春秋传弃疾在邓不强匃广川王越传尽以善绘匃诸宫人注匃与也窦武匃施贫民亦与也汉高武负贳酒相如就阳昌贳酒石氏賖贷郡国贳即賖也古人用去声若扬终坐事贳出之晋周敏劾阮裕谢安上贳之此借作赦字用也旧说乞音气与也音乞求也按乞如字求也其与人之乞即给字晏子曰免粟之食饱士之一乞也炙三弋士之二乞也五卯士之三乞也婴无倍人之行而有三士之食注乞与给同谢安曰以野乞汝杜诗愿有苏司业时时乞酒钱皆给也夘是□
　　都养扈养也　公□传厮式支切又去声役扈养韦昭曰析薪为厮炊烹为养张耳传曰厮养卒亦贱卒通称耳倪寛为弟子都养亦谓炊食淮南子储与扈冶扈冶褒大意也跋扈之扈亦是大意
　　□磬□讦也　见周礼介妇注虽有勤劳不敢□磬庾氏云齐人谓之□讦崔氏曰北海人谓相激之事为□磬义曰相绞讦爲□磬即贾生反唇相稽之意也今人讦辨谓之□舌或谓之刁刁即□之转去声亦磬之转也
　　赾张斜立而拨弩也　汉令曰赾张百人车者切距也韵防音耻格切在陌韵跬步也毛晃曰半步也一曰距也梅氏音且去声以手发弩曰擘张以足发弩曰蹶张空手拳舞曰拍张














　　通雅卷四
<子部,杂家类,杂考之属,通雅>
　　钦定四库全书
　　通雅卷五　　　　　　　明　方以智　撰释诂【古隽】
　　淑离言独善也　橘颂篇曰淑离不淫梗其有理兮注淑善也离离立犹孤特也梗强也智以梗为橘梗解爲强者非
　　洒防治路也　汉律曰及其门首洒防说文防所以壅水山责切孙愐收入陌韵毛黄皆畧之
　　氷衿犹言冷也　世说曰郄鉴欲规王导意满口重言殊不流王劝郗莫谈郗大瞠氷衿而出乐预传人笑褚公至今齿冷云臯书氷衿齿冷正用此
　　搏撠挶持也　孙膑传曰救鬭者不搏撠【讫逆切】子云赋撠胶葛五行志物如苍狗撠高后腋通作防防古作防诗传注防挶【居足切】
　　梗败梗塞也　管子春令谨祷梗谓时方开通而有败梗塞祷神以通之文莹以繁华对梗批伔椎击其要也　淮南曰解捽者不在于捌格在乎批伔高诱音沈韵书皆无此字说文有抌字竹甚切深击也又萧韵又作今唐韵沁韵惟有揕字史记右手揕其胸揕即伔也批又作□挺以指也孙膑批亢捣虚之批则又音薄结切直翁以爲批与防捩之防通雥集杂遝而至也　赵古则以雥为集升庵非之按许善心神雀颂曰嘉贶雥集雥音杂雧乃集字
　　□窳犹苦窳也行敝言脆薄也行窳犹行滥也　汉书曰江南民□窳媮生而无积聚顔□曰短弱也□窳音紫愈舜作什器于寿丘器不苦窳苦读如盬粗也病也史记货殖作呰窳荀子曰窳楛不便利者弱楛与苦同唐韩琬传器不行窳又黙啜防嬀檀曰与我金银器皆行滥三省注曰市列为行行作滥恶也郭璞曰劳苦者多惰窳又注毳为脆谓物之行蔽也言行敝也焦澹园曰懒人不能自起如瓜瓠在地又懒人恒在室中故从宂防攻苦即功沽
　　□绾绰即祈绾绰谓盘旋而延长也　晋姜鼎铭百二十一字中有取乃吉金用作宝尊鼎用□绾绰眉寿保其子孙三寿是利伯硕父鼎铭五十字惟六年八月初吉巳子史伯硕父追孝于朕皇考厘仲王母乳母尊鼎用祈丐百禄眉寿绾绰永命万年无疆又孟姜敦铭叔孙父作孟姜尊敦绾绰眉夀永命弥生绾绰甚古今工云绾绰雷文谓贯穿也又伯硕父鼎□丐百禄释作祈困学记闻引石湖曰绾绰是古人祝延常语按汉书安世房中歌克绰永福师古曰绾绰也亦谓延长盖在钟鼎云雷囘互之文谓之绾绰取其盘旋延长之意媒但诡谲也　鸿烈解曰媒但者非学谩也但成而生不信高诱曰但犹诈也智以但与诞通说文诞词诞也徐曰妄为大言也然又为语词如诞寘之隘巷明借用诞是发语之诞乃借但之音而媒但之但乃借诞之义也但又与亶通又与邅通说文解曰古文但为袒字袒为绽字以是知但字转通多也卤簿有诞马亦谓但引马不骑也媒但之媒则取媒孽之媒意盖齐人名麴爲媒谓酿蓄诡诈也
　　厌案擪服也　国防曰举左案右举右案左厌案万乘之国厌音益涉反与揖按通用即按验也又通作頞史西南志秦尝頞畧通五尺道注音按
　　登来立至也　公羊隠五年登来之也注登读言得来齐人名求得为得来作登来者其言大而急也今广州谚以来到爲登按薛用翁集异记叙萧颖士遇二少年登令召至邢曹进梦僧拔眼镞及寤登言于毉薛唐人可知彼时多以登为立至之义登得之声相转也遗苞言苞苴也　字苑云苴履底因说文履中艸之训也孔丛子吾于木见苞苴之礼行诗笺以果实相遗者必苞苴之故曰遗苞言以此苞相遗管子曰大凶则众有大遗苞矣注升斗包裹以相遗春官葅馆注杜子春作葅饱茅裹肉也则葅饱郎葅苞
　　軥录拘搂之转也拘搂伛偻之转也　丁度曰拘搂聚也言卷聚也荀子軥录力病正言拘搂用力之疾也伛偻或在语韵或在尤韵古多通用抱朴子言拘录则术家拘防之术名
　　干没犹言白没之也　张汤传始为小吏干没如淳曰豫居物以待之得利为干失利为没此解非也苏鹗谓干没如陆沈隋书王劭赞干没营利宋子京撰刘待制墓铭吏得傍缘干没干犹言干得之也没犹言没为已有也今人动言落钱没即落字意干从干得音本音干借为乾卦之名音防集韵乃更作漧字俗分干字或又分亁字皆非
　　臯牢或作犹牢笼也　马融传臯牢陵山注犹牢笼也孙子臯牢天下郭璞注方言曰僇麤大皃洛胶反则臯牢之声也淮南子牢笼天地高诱注牢音楚人谓牢曰此自方言然须知古牢有畱楼之音易林同枕其牢叶子孙封侯仪礼士丧礼握手用纁褁长尺二寸广五寸牢中旁寸注组系郑注牢读为楼楼爲削约握之中央以安手也今文楼爲纋防为方悳曰臯当作
　　啻諟犹谛视也瞻谛言风止也昧揥犹言未审也　说苑扁鹊曰于物故有昧揥而中蛟头韩诗外传作昧投而中蟁头毛传提提之诗曰媞媞安谛谓行步安舒而审谛也魏志韩宣阂潦障扇不避曹植道文帝免其防裈腰不下而去帝曰此家有瞻谛之士也张融风止诡越可动瞻諟言风度举止也说文啻諟也方言瘱审也諟也呉越曰郭璞曰亦审諟牙见其意也音帝智按谛揥一字牙见者互见也
　　以胹合驩言调和也　庄子宋钘尹文以胹合驩以调海内注胹和万物合则驩矣此字从而丁度遂收作公绍收作一从耳一从目今字彚耳部目部并载之并引庄子即以二者言之必有一讹矣论其义则胹和正调和也又有唐韵足证三家之讹更何疑乎胹熟煮也方言秦晋之郊谓熟曰胹左传胹熊蹯史记臑熊蹯内则濡豚注濡读为而集韵作臑广韵亦作臑□龙龛亦作□
　　希顔犹之希世用事也　公孙传希世用事晋虞溥传希顔之徙希皆与睎同说文睎望也海岱之闲谓盼曰睎
　　淹数言迟速也　数读如速曽子问不知其已之迟数注读为速集韵曰速古作作遫通作数贾谊赋淹数之度是也
　　呼瓝犹呼防也　灌夫传謼服谢罪注晋灼音服为瓝瓝与考工薜防之防同声音弼角切关西俗谓小儿啼呼曰呼瓝
　　握齱犹握也卑陬乃迫促之转也　司马相如传委握广韵龌龊迫也郦食其传间胜梁将皆握齱好荷礼注急促之貌荷与苛同増韵或作引前郦食其传握好苛礼今无此字或所见有别本乎唐宗泰山铭方士虚无儒书龌龊其曰趢趗朴樕局促卑陬皆是者非也卑陬乃迫促之转也庄子注亦未注明郭若虚画记赵邈龊以不修饰称正握齱之声也今俗有此语齱当从耴今监本皆齱
　　踔絶犹踔也趋赵犹钊超也　踔勅角切孔光传踔絶之能韩文集序曰汗澜卓踔庄子趻踔而行楚辞曰春秋逴逴而日高霍去病逴行殊远逴与踔同赵岐注孟子曰子张踸踔踔不常也京山曰挟泰山以超北海超即掉字声转有之智又谓与赵钊通方言钊超远也说文趌怒步也趋赵也则钊正赵之音义诗其尉斯赵则是钊字朱氏谓赵即逍则或先有肖声
　　啽呓呻呼众声也一作唵喔咿嚅唲在喉舌间也见列子啽呓呻呼升庵引列子注作唵余尝曰啽语含口也呓寐语谓语不成句也呻儵呻而唫也呼有声而无字也啽音庵唐杨玚传公啽黙唯唯可知四字为形容嚅嗫之声长笺引卜居作促訾斯喔咿儒儿此皆形容之词粟斯一作栗斯以声状之无不可者岂必改订附合
　　□掞挺挏以手状之　淮南子曰□掞挺挏世之风俗言求利便之状也撢徒含切周官撢人掌诵王志道国之政事以巡天下之邦国而语之陆氏他南切与探同徐本说文曰探也唐本曰掬也孙氏他绀切掞音闪可上可去此用撢掞当读探毯挺挏皆上声
　　防凌谇以言状之防一作极謇吃　列子曰防凌谇好凌辱责骂人也谇字张湛音碎字林及殷敬顺音崒公绍收昨律切贾生之乱亦用谇曰注告也史记作讯防吃也说文曰急性也方言防吃也或谓之轧谓之歰郭璞曰江东曰喋皆谓口吃好言之状长沙吊屈而乱辞用谇正谓狂愤无聊之至朱子释告尚不足以尽其意耳升庵因史汉同异必以为谇即讯字此不必也盖有孟坚所改者如灌夫毕之即属之乎世说张敏集头责秦子羽文或謇吃无宫商吃广韵音□唶啧为小声嚄唶则为大声咄唶则为叱声嚄唶一作护諎咄唶一作咄嗟咋唶窋防转为叱咤猝嗟　信陵传晋鄙嚄唶司马氏曰多辞句也嚄屋虢切唶侧伯士革二切声烦杂也亦作啧咋传曰啧有烦言亦为叹声说文曰啧大呼也或作謮諎大声也集韵曰唶叹声合溪曰尔雅行扈唶唶白居易诗啧啧雀引雏乐府乌生篇唶我是也皆是细微之声传曰季植子咋谓林楚盖防口声也许氏大呼大声不知何据合溪迂矣古人借音开合随时形容何必以字同爲碍邪柳子厚晋问跳浮嚄唶既云跳浮岂小声乎唶我惜我也敛口之声与唶唶同状细微啧啧也嚄唶则唶随嚄音大呼大声也当以侧白之切爲是故丁度作护諎正欲别之若咄唶则音窋防晋书咄嗟而辨集韵作咋唶古乐府作咄唶孙权见吕防病中咄唶灵光殿赋绿房紫菂窋防垂珠潘岳芙蓉赋窋防星罗韩信传意乌猝嗟即喑哑叱咤也嗟从差本可差去声而人忘之因所习深耳刘贡父以司空图咄喏而辨断石崇之咄嗟而辨为误则又拘泥可笑
　　防齰获即嚄唶之声而痛言之也　此见宋玉风赋盖形容小民被雌风愁病中风促口嚼齿之声状也汉灌夫传齰舌自杀史作齚舌通作咋荅客难曰狐豚之咋虎此齰之本字也风赋语意齰因唶声获即嚄声言其嚼齿欲防促口喷嚄累而状之古人无此成语自玉辈创撰下字之惊厉痛切如此必曰获得也岂能曰而有所得乎惟声音可通古今人物之情文字其寄托者也即此小节可见一端
　　担挢矫然飘拂之意也矫防应作挢防　楚辞远游曰欲度世以忘归兮意恣雎以担挢担丁但切拂之重也挢居桀切朱子曰担挢轩举也愚谓担挢者有拂袖挥麈矫然高放之意挢居小切犹矫也说文曰举手也一曰擅也史记舌矫然而不下汉书矫防吏乘埶以侵下此因书之夺攘矫防以生意也考工记曰挢干欲熟于火而无赢挢角欲熟于火而无燂士师之八成五曰挢邦令皆矫枉矫激之义强哉矫与矫矫风节则赞词非专爲矫强也但以矫反其偏释挢则义漏矣庄子乔诘卓鸷乔亦音矫说文因矫防有防字
　　烦撋犹捼莎也　字畧云烦撋捼莎此见诗薄汚我私注烦撋也捼即挼字挼音傩谓摩挼也礼曰共饭不泽手康成注曰泽挼莎也亦作摩挲即摩挼也广韵撋或作擩公绍音撋爲而宣切唐艺文志哜擩道真集韵亦作防捼擩又音乃度切集韵作防字误矣晋书刘裕与刘毅樗蒲裕挼五木久之王珍国张稷以黄油裹东昏首遣范云送石头右卫将军王志取庭树叶挼服之僞闷不署名身之曰挼奴禾反西凉李暠谓梁中庸曰我何能千里外挼长绳绞其头邪成式用挼捘即捼挲拫格犹批拫也　毛晃曰呉楚俗谓牵引前郤为拫格博雅曰拫攎引也韵防引灌夫传引绳枇根根与拫通拫胡恩切格曷各切转注略曰今本误作根株之根非也黄山谷送公定诗引绳痛排拫自注拫音病今宗吾刻本一条字字作根不又误矣山谷谓排摈也愚按从艮当以痕狠艮为声者近山谷之音未敢信
　　连犿谓宛转连环也　庄子谬悠荒唐无端崖之辞不傲倪于万物其书虽瓌玮而连犿无伤也注犿音汴言书虽惊世骇俗而善体物情连环宛转也毛晃竟收入元韵以犿音翻不知何据章黼韵犿即獾音欢即懽忭本相通而后人分爲二音并用
　　心仪心拟也切儗犹比拟也　汉外戚传皆心仪霍将军女仪音螘即心拟也高唐赋殊为物类之可仪与互折曽累叶则亦音拟拟议有揣度凖拟之意故有比拟借拟之意通作比儗舞赋经营切儗记曰儗人必于其伦食货志远方之能疑者并举而争起师古曰疑读曰拟苏秦传疑于王者从拟转嶷凝故仪礼疑立即嶷立礼记疑丞即凝承
　　枝梧犹支拄抵捂也　项羽传莫敢枝梧注如淳曰音悟臣瓒曰小柱为枝邪柱为梧字当作捂司马迁传或有抵捂注师古曰抵触也捂相支拄不安也方言支注谓以言语支拄也史记序今屋梁上斜柱是也斜触谓之捂下触谓之抵抵捂言其参差也枝言枝梧也说文嫸字训好枝格人语也凡夫因玉篇媞伎也疑为伎格非矣
　　摸扪搎也　此解见唐韵韵会今俗实有扪搎之语南史暗中摸始有此二字戴氏讥为俗字余以为即摹字杨子三摹九据今特移手于旁耳后人特转平声为入声如苏味道摸棱尚是平声増韵又载摸巵言卢氏杂记味道拜相时以手摸牀棱焦氏曰当作莫索汉逢盛碑摸作园
　　郑重即珍重之转汉注频烦犹言殷勤也　汉王莽传称非皇天所以郑重降符命之意注云郑重犹言频烦也顔氏家训云吾亦不能郑重举近世切要以啓寤汝耳沈存中笔谈言石曼事云他日试使人通郑重则闭门不纳亦无应门者魏志倭人传云使知国家哀汝故郑重赐汝好物也智谓郑重乃珍重之转芥隠笔记引乐天谢庾顺之送紫霞绮诗云千里故人心郑重可知即珍重矣
　　遮莫犹言尽教也盖侔莫也　陈骙杂识云方言侔莫强也若云努力栾肇言勉强为文莫尽教即是强意犹解郑重为频烦当以言外会之干令升记雷孔章谓茂先以犬诫狐狐曰遮莫千试万虑则自晋人已有此语不自遮莫邻鸡下五更也或曰遮莫犹诸莫也方言抾摸言持去也诸莫亦抾摸之声若公莫篇则曰公莫舞公莫舞非此解矣
　　八米当是八采　姚寛西溪丛话曰八米关中语歳以六米七米八米分上中下北齐卢思道文宣帝崩文士各作挽歌魏收阳休之祖孝征不过一二首思道独有八篇时人称爲八米卢郎唐张祐寄载诗少见双鱼信多闻八米诗智按吴虎臣以孔毅父续世说载北卢思道此事作八采又以五木戏其八为珉采王采之中有采曰白因谓之白八近时姚寛盖臆说也而今之古诗纪仍刻西溪丛话
　　健慕犹健羡也　徐文长路史载健慕见广记智按闗尹去慕文子忘键皆本史记去健羡也庄子鞬韄与适莫畔羡同防去健正谓去键
　　解何问其何分疏也　匡衡传乐安乡闽佰爲界听曹为之解何犹分疏也张辟疆谓陈平曰解未言能解否也胶西王传故为无訾省犹言不省事也说文妍一曰不省录事也可以推知省录事爲汉人尝语
　　于诸寘也于遮即于诸之声也　哀六年公竿传于诸其家何休注于诸寘也齐人语也六饮疏曰纪莒之间名诸为滥内则桃诸梅诸言干蕃者曰诸贾谊偏诸襻也光武纪诸于半臂也相如赋于遮注曲名亦于诸之音也智谓诸者古人语词犹今之言这言着也着又转而爲子今吴人多曰子是也
　　差须犹少待也选间犹少间也　淮南屈宜若忧吴起之差须言少时也吕览选间食熟古文或用顷之或用俄顷或曰亡何或曰少选或曰少焉或曰未几或曰巳曰既义皆通用
　　孰何问之也犹曰谁何也　过秦论陈利兵而谁何音苛苛细诘问也汉有大谁卒师古曰大谁主问非尝之人有大谁长黄图曰王褒带劒入北司马门至非常室中乃公车大谁也集韵或作噍亦作谯史记卫绾传景帝立岁余不谯呵绾注谯音谁呵音何以谯呵爲怒让此言不谁何但不问之而已汉书作不孰何武帝册曰孰之复之应劭以谁何爲掌讙呵者后学辄改此书谁字爲讙违本文矣贵与说
　　进孰言进成孰之言也文孰言文法孰烂也　张骞传少从进孰谓以孰言进于天子干凿度曰自上古及下帝孙文孰文孰者孰成道法也言世渐増文法而人孰烂也董仲舒曰孰烂如此古孰从□专主孰烂后因谁转爲孰故火以别之五行志以盛圣而易孰恶师古曰孰成也此言文法犹文具文爲之文也严安传之文刻严延年传之文致赵禹传之文深周阳由传之文恶董仲舒传之文系萧何之文母害张汤之舞文皆谓法律之文也若翟方进所云托文成许后所云文陈则谓文书文字也
　　无虑都凡也犹云亡论也　广雅曰无虑都凡也赵充国传亡虑万二千人注大计也与录同智按此因虑囚为录囚而知其音相通也若亡虑者盖言不待计虑而知之犹言无论也何必转录字乎如蔿艾使封人虑事此乃录事也而注乃云无虑计功元美论无虑之虑音闾非也
　　发凡犹泛言大氐也最凡诸凡之最目也诸妄言诸凡望此者也望犹视也　左传序发凡以言例景帝纪凡号石奋万石君犹泛言之也司防注谓簿书契其最凡也智按如今印契其凡目所最处印之小宰疏凡要亦是簿书又曰簿书之最目曰契刘歆取方言书曰欲得其最目此明证矣大氐即大抵言大约也汉书李广诸妄校尉以下材能不及中以军功侯者数十人注张晏曰妄犹凡也即诸凡郝京山遂以凡妄为一恐未必然智按妄犹望也望犹视也如视二千石之词即假司马一例也国防朱英言无妄之人史记作无望可证大约或云大要见陈万年传子长用要难张骞不得要领其义始于腰领后则爲通语矣要束即约束陆防曰怀光都不要借亦谓约结而借其力也
　　几所犹几许也里所犹里许也　疏广传问金余尚有几所师古曰几所犹言几许张良传父去里所复还师古曰行一里许而还古许所声近如伐木许许汉人引爲伐木所所可证
　　以不犹与否也　李夫人传是邪非邪师古曰言所见之状定是夫人以否按古以与之声相通诗不我以燕礼君曰以我安注犹与也魏书李顺传此年行师当克以否即与否退之剥啄行凡今之人急名以官注韩文与多作以其解乐记之噍以杀之以爲与则非矣犹古诗之萋已緑也临高台以轩则尚可以与字解之将母得亡母乃称皆发问之声也　韩诗外传客见周公周公曰何以道旦也曰入乎将母曰请入曰坐乎将母曰请坐曰疾言则翕翕徐言则不闻言乎将母方言无写谓相见有得亡之辞也庄子子产曰子母乃称左氏用以转语庄韩用以结句古人善摹人之声音神状如此阮千里曰将母同本谓得母乃同乎犹言能毋同也叶梦得爲之解曰本自无同何因有异此是东坡所谓设械匿形推堕滉漾之伎俩耳
　　行李行使也即装任也　昭十三年曰诸侯靖兵好以爲事行理之命无日不至古臯陶爲李理官也古李理通用僖三十年烛之武曰行李之往来注云行李使人也襄八年晋责郑曰亦不使一个行李注曰独使也升庵引唐李济翁资暇録云古使字作李今按李文正作□此何据乎马永懒真子彭乘墨客挥犀曰左传注皆止解行李爲使而今人以行装为行李则非也永卿载亳州祁家收孙宣公奭书尺有云行李鼎来盖行使也古李字从山下人人下子作后人转作李此并非资暇所说之矣不知本义爲行理而使人行必有装郑当时之治行孟子之治任是已则相沿以行李为随行之物亦何不可甚矣马彭之拘也孟子说解李与梩蔂通谓杙之可以担物者
　　寻人招帖一曰零丁　升庵引齐谐曰有失儿女零丁谢承后汉书戴良有失火零丁犹今之寻人招子也盖古以纸书之县于一竿其状零丁然
　　霝始霝终即令始令终也　广川跋曰鼎之铭曰霝始霝终跋叔防鼎铭曰三代鼎有铭多矣而此曰霝终古者以霝爲善其文与令同此其谓善颂者也智按书吊由灵灵善也古盖令灵霝并通凡令名令闻之令皆从灵来以人为天地之灵心爲人之灵故训为善而多借令字防音銮智又按集古录龚伯铭曰□其熈万年无疆霝终霝始嶭尚功释曰令终令命
　　令命即令名领闻即令问　史记命与名通礼生子咳而名之左传君命太子曰仇叔孙获长狄侨如以命宣伯与名同史曰命世之宏才即名世天官书免七命注辰星谓之免星有七名张耳传亡命谓脱名籍逃亡也智又按说文名从口夕言防不相见故以口自名此说甚曲朱谋玮谓鸟以夕而鸣作□则尤曲矣盖令从□从□命从令名从命省作□本一字而平去二音也令无重文故平去声通用之命有重文之名故分用之又按长笛赋求偶鸣子曹植诗鸣俦啸匹侣何承天诗日夕游无际归禽命同栖命即鸣则鸣且与命通益足以破朱氏鸟因夕鸣之惑矣扬子曰君子纯终领闻郝京山谓即令闻诗注令闻礼注谀闻皆去声故亦用令问后汉马融与高彪书承服风问注谓风猷令问也汉书注李竒曰领礼所闻故后人曰领袖声闻也师古曰领令也然如唐书踵领谓踵前人而领其事安知法言非造合者乎故两存其说汉书元朔五年详延天下方闻之士谓大方多闻也董仲舒传讲闻高谊则平去皆可贯行谓一皆遵奉也　东平宪王苍传光武营建陵地诏裁令流水而已孝胡大孝无违奉承贯行谓一一奉行也谷永传曰以次贯行固执无违
　　摽季犹叔末也　党锢传序叔末浇讹王道陵缺注犹季世也太史公用挽近犹晚近谷永曰当阳数之摽季言摽末季世也王莽青戎摽末之功注摽与蔈同蔈即秒也淮南言律数十二蔈可证
　　县迟犹言思迟县切也　赵壹传昭其县迟按肃宗诏思迟直士迟去声言迟待也县迟正谓县县迟望之意徐陵用迟县谢安与道林书计辰倾迟
　　醖借蕴借也潦倒言頺落之态也　南史云宋武帝举止行事似刘穆之此非醖借潦倒士邪又北史崔瞻列传云自太保以后重吏事谓容止醖借者为潦倒而瞻终不改诗饮酒温克郑笺云犹能温借自持以胜陆音去声礼运温之至也注为温借汉书作醖耤
　　倾揆廎言倾斜也　汉樊敏碑立朝正色能无揆廎音倾言其方正或曰揆倾季也或曰言揣度倾斜也按丧祝劝防注引柩也谓劝犹倡帅前引者防谓埶披以备倾戯贾公彦曰音亏使持制之不至倾亏然则揆廎当即倾亏之语又记此碑有释者一作揺廎俟有书可读时再考
　　骑危登极骑衡言其危也　魏世家曰范痤上屋骑危而上书信陵以免死庄子夫妻登极者萧思话好骑屋栋打细腰鼔史记袁晁传骑衡注衡楼边栏楯也大氐横者谓之衡谓之登极亦可总言危道如垂堂之意也空外犹单外也　何并传造王林卿曰冡间单外后汉书张禹传请邓太后还宫以爲久处单外杜诗用尽闺中力君听空外音空字去声
　　暴挫锯项推减蝮鸷状酷吏之猜祸刻治也　酷吏论曰冯当暴挫称璞锯项骆壁推减般周蝮鸷暴挫言暴虐以挫人锯项如锯之刻挫如缿之钩谲也推减能故深文以出入罪也蝮鸷状之而已犹鹰击乳虎毛鸷为治也袁盎传丝欲刻治言以刻深治辨也王温舒传请召猜祸吏应劭曰言善猜疑作祸害者用之史记作徙诸名祸猾吏言吏之以祸猾名者薛宣传使掾平镌令如淳曰平镌激切使自知过也古人亦随意造字如此何责退之辈邪
　　媒蝎言媒蘖而蝎蠧也　宋公称过庭录曰景文记程元振恶李光弼言媒蝎以疑之春秋传云虽蝎谮焉避之者蝎音曷木蠧也言谮由中出如蠧殆合媒蘖与此而用之今按唐书宦官列传又云如媒而成如蝎之蠧合用何疑宋所引春秋乃国语也
　　滥耳滥口皆谓滥说也　史记邹衍传始也嚂耳战国防横人滥口利机淮南曰不嚂于辨相如虚词滥说嚂即谓滥也说文引论语穷斯滥矣防滥嚂可通
　　啜汁犹拾沈也　哀三年富父槐曰无备而官办者犹拾沈也注沈汁也尺审反智按魏世家欲啜汁者众注冀功勲也与此互证沈即汁也沈约酒有音汁者斟审甚汁同声故古人借之礼记潘字本泔也或疑沈之讹而庄子之审爲渊则蟠字潘当音翻姑存俟证苛亷犹刻亷也荷礼苛礼也苛问呵问也　国防楚之史举以苛亷闻于世汉朱建传刻亷绂直苛刻一意苛小艸也呼戈切借爲苛细烦刻之意郦食其传握齱好荷礼即苛礼王莽传掖门仆射苛问即呵问也苛荷呵通声今人读为谿毋又一变矣古文奇字□□□皆从呵止爲义苛乃借用
　　偏宕谓偏奇跌宕也　孔融传发辞偏宕南史萧惠开偏奇相尚邹阳曰系俗牵世系偏奇之浮辞哉宕与荡逿荡通而说文分之跌宕作跌踼相荡用相潒荡止爲荡阴水名上声宕洞深也顔琅琊子急就序人用已私流宕忘返即流荡顔最明字学者正以从水从宀其借同也
　　谐际谓谐合交际也　唐书房琯传与吕向隐陆浑十年不谐际人事此字曽见六朝人用之庄子贵际注贵交际也按说文际壁防也际见之白也隙壁际空也则壁相交防之名故借用之
　　拆呼犹罅漏也　韩文补苴鏬漏即罅字说文罅裂也烧缶善裂防作罅笺曰一字緟文张位特定罅漏音夏乃因说文之呼讶切与陆徳明之读也尔雅翥丑罅注谓蝉属剖拆母背以爲孔罅而生郑渔仲曰蛙虫有角甲者齧桑类罅张拆也此虫之僻在乎张角拆甲此解是矣郑康成注易甲拆曰拆呼也正以呼爲罅古家麻韵多归鱼模汉去古未远犹有此声尔雅注孔罅之语广韵取之陆徳明以当时方言定其读不知古人从虖甚明如纯嘏本音古与鲁许宇叶今张焦李朱之字说刋误反以读假爲正读古者为非竟忘其本皆此类也嗟乎声音之道变极反本何苦止守晋唐之泥格而强自然之原乎诸公亦以读书不深有所不知耳
　　望衍望而延之也招弭犹招敉也　男巫望衍授号冬堂赠春招弭以除疾病注子春曰衍祭也曰有牲粢盛者延进也弭读爲敉招招福也敉言安凶祸也子春堂赠爲堂矰盖赠犹送上言赠恶梦犹送恶梦也训隽曰望而延之爲是何必指牲粢乎今谓弭止也止犹安也敉宁本谓弭宁
　　邦汋言激乱者　司防士师八成一曰邦汋注谓斟酌司农曰斟酌盗取国家宻事若今时刺探尚书事疏言斟酌私知此非也训隽曰夫盗贼而有斟酌量度之心岂爲乱乎说文汋激水声邦汋者奸民乘上之隙而激众以倡乱如水之激而逆行也
　　廞陈廞兴廞塞廞藏皆随文立训者也　大丧廞五兵司农曰故书作滛读作廞释曰先郑一部之内廞皆从滛则廞爲汉字先郑所换也训陈郑氏训兴因尔雅也又因圉人廞陈并列故主兴义训隽主廞藏之说唐崔祐甫独孤及墓铭廞衣楚挽徘徊墓田李华权文公墓铭廞隧纳书礼优軄衰宋祁真宗挽歌廞翣浮晨旭皆谓廞藏智按韵补引唐沧州无埭渠久廞塞薛大鼎浚之此因考工善防者水滛之司农曰滛为廞水淤泥土畱着助之爲厚郑氏不从而宋祁复用此作廞塞盖嵚岩有藏从山从广可通而谓爲陈为兴则借其音耳说文廞许音切集韵嵚或作廞可推
　　屈笮委曲也迮狭即窄狭　和洽传魏武令曰高祖毎在屈笮萧曹恭顺此言受委曲也古无窄字笮即窄也今人以处约不如意为受委曲唐宋间文以官家所商议爲委曲于文定云亦称从容张飞传山道迮狭即窄狭后汉樊毅华岳碑言十月斋祀西岳以传窄狭庙舍旧久墙屋倾亚则汉已有窄字传传舍也
　　推筑旁推觉之也　今人有用推筑其义若下石者误也按三国志顔裴传帝召军市吏于裴前杖一百时典农私推筑裴谢斐白宣王曰典农窃见推筑假令斐谢是防为不得明公意也推音他囘切盖从旁推筑令觉也其曰筑杀者则用手击人也巩篆□故亦作□□关戾机捩也　杜阳杂编言新罗献万佛山击钟则行道之僧礼首至地盖关戾在钟也智按罗隠妖乱志言张守一刻木鹤中设机棙词隐曰曲有偷吹待拍有务头顚落种种关棙子优家有戾家把戯灯录黄檗谓牛头尚不知向上关捩子盖一义也捩本力霁切琵琶之拨曰棙又木名善破血又音列爲关捩之义古通用戾棙后分用捩从手玉篇始收捩字曰抝捩也在屑韵然今唐韵十六屑中亦收戾字则古戾亦有列音十二霁亦收捩字解曰琵琶拨则捩亦有丽音矣古列戾声通如祭法厉山氏即烈山氏郑氏读葘栗爲裂厉禁为迾禁湥则厉爲列石渡水是也唐人所爲捩晕则专音列苏鹗曰大中末小儿叠布蘸水向日张之谓之捩晕物异考作拔晕
　　河因于范河活沙　存中曰越人谓淖沙爲范河北人谓之活沙子过无定河渡活沙百步外人马然一陷则駞车俱没此即流沙也字书亦作埿蒲滥反术书河取此按今禄后一辰曰河盖谓陷运唐六典亦载河之目但埿字无蒲滥反乃唐人造字耳程泰之作陷河
　　三命谓受命遭命随命之三科也　祭法七祠曰司命注司命主督察三命孔颖达曰援神契云命有三科有受命以保庆谓年寿也有遭命以谪暴谓行善遇凶也有随命以督行谓随其善恶而报之
　　阽危壁危也阽也康也檐也皆一声也　魏志和洽传阽危注松之案文纪曰阽于亡食货志阽危若是注曰阽音盐如屋檐近边易堕之意也堂亷句亷亦谓边棱阽檐亷一声而义亦因之智按亦可去声马援传跕跕堕水中亦当音占去声或音帖乃当时注者之方言也楚辞阽余身而危亦有读战者
　　生达有条达之义故转爲挑达一作防□作事顺利谓之遂达汰过轻忽谓之佅防忽遽谓之忽达相勉谓之争　生民毛传曰达生也驿驿其正义苗生也京山曰条达也其音与挑□相转青矜笺佻达往来相见貌说文引防兮达兮渐子引许端夫曰遂□易也佅防言汰过轻忽也忽达言矜忙也余一时未有所证忽阅方言而知之方言曰忽达芒也又曰茫矜奄遽也吴扬曰茫智乃知古无忙字故用芒芒然亦作茫然故茫矜又用茫字郭言草杪芒出此其本耳人忙则有忽达之状遂逹之语见康成长发笺能以徳自遂于天是也孙愐曰佅防又曰汰过乃是滑汰意韵会亦作防达此因挑达生轻易之意也智又按汉人有争之语争去声谓强自争立发达也沈汝纳胡孝辕所刻汉杂事太后谓帝曰吾入宫后知有防妹中外隔濶目所未见不谓争达如尔此书出于王子充诸韵书皆未考出故载于此
　　顿愍犹顿门也氐惆犹怟防也　方言倱□顿愍惽也江湘谓之顿愍或谓之氐惆郭音丁弟丁牢反顿愍顿闷也智按周本雕字转为周说文怟防不忧事也正读氐雕平声又曰袛裯短衣裯音都牢切郭亦曰祗裯弊衣可见氐惆之音乃汉晋之常语
　　终古终今终之爲言常也　诗振古如兹毛曰振自也郑以爲古古如此因尔雅曰振古也智以此有脱简若训振爲古则复矣考工记注齐人言终古犹言常也楚词曰吾焉能忍而与此终古南粤传文帝赐佗书愿与王分弃前患终今以来通使如故师古曰从今通使至于终久智以终古犹终身终世之例古人有意多字少即简促言之终今者犹言自今以往常如此也振即常也声亦相转
　　诈谖怀谖皆言虚谩也暖姝则言其柔悦也　艺文志上诈谖而弃其信师丹传怀谖迷国师古谖诈也此据说文智谓谖从虚声旁转遂有虚泡之意故曰诈曰忘谖艸言忘忧也因作萱终不可谖因作諠或作愃实一字相生也庄子暖暖姝姝之状崔烈传反不知姝邪姝姝犹好好也



</div>
    <div class="pagination">
<a href="通雅_page5.html">上一页</a><a href="通雅.html">1</a><a href="通雅_page2.html">2</a><a href="通雅_page3.html">3</a><a href="通雅_page4.html">4</a><a href="通雅_page5.html">5</a><span class="current-page">6</span><a href="通雅_page7.html">7</a><a href="通雅_page8.html">8</a><a href="通雅_page9.html">9</a><a href="通雅_page10.html">10</a><a href="通雅_page11.html">11</a><span>...</span><a href="通雅_page7.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
