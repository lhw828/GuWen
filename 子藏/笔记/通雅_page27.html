<!DOCTYPE html>
<html>
 <head>
  <meta charset="utf-8"/>
  <title>
   通雅 - 第 27 页/共 40 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   通雅 - 第 27 页/共 40 页
  </h1>
  <div class="content">
   鐎斗刀斗也　鐎音凋后人别为刁字李广传程不识击刀斗魏孟康曰以铜作鐎受一斗昼炊食夜击持行夜今在荥阳库中苏林曰形如鋗无缘师古曰鋗【火切】即铫也鐎【兹消切】鋗盆也一曰无足铛也汉旧仪卫宫城击刀斗木柝博古图有汉小足鐎斗梁山销龙首鐎斗程泰之言高丽至今呼刀斗孔平仲说苑曰潘岳谓斗刀曰金柝金铜防是也方言无升谓之刀斗
　　大黄黄闲之大者合蝉连弩也一曰白闲　李广传以大黄射其裨将服防曰肩砮名晋灼曰即黄闲【音间】大黄其大者也经总要曰古弩有黄连百竹八檐双弓擘张之类今有参弓合蝉小黄其遗法也李陵传发连弩射单于注张晏曰三十絭共一臂刘贡父谓如今合蝉魏了翁不解合蝉之名直是少谙耳世传诸葛弩弩牀上起箱内盛十矢可连发之但力小射近即连弩也然不始自乡侯秦始皇自以连弩射大鱼汉艺文志兵技巧家有望逺连弩射法十五篇魏氏春秋曰亮损益连弩谓之元戎矢长八寸十矢俱发魏马钧见亮连弩曰巧则巧矣未尽善也言作之可令加五倍司马懿征公孙渊为发石连弩射城中唐李元谅节度陇西筑连弩台卢躭节度西川为大桧连弩南诏惮之智见兵器考或以长竿压数十弩机动则俱发古时连弩或有此类者孔明法则一弩连发十矢也陈寿谓亮立法施度工械技巧物究其极破张郃获铠五千角弩三千此亦心服矣何谓承祚以挞百故贬邪御览引风俗通白间古弓名升庵谓西都招白闲今改作鹇非按上下文知杨牵纽筒箭亦连发之箭也王郢东至明州刘巨容以筒箭射杀之余按唐制举有筒箭
　　仆姑遂作镤辜　因左传金仆姑而作此字其实推古人于凡物头员谓之孤都宋景文所云胍肚也花蕋曰辜淮南曰皇辜尔雅曰黄华也可以后世之语推测上古而得其彷佛者此类是也则仆姑是大头矢或曰鸣镝之声其方言之平题□头乎吕沈字林以镤为鹿矢可证葢古瓜亦音孤如孤狐弧笟柧皆从瓜得声土瓜曰钩姑亦谓其突栾也故今曰瓜椎汉人曰吾凡浑圆曰昆吾曰昆于别详论之矣矢曰仆姑即不姑之声也古读仆如逋齐地薄姑亦作蒲姑又吴都建祀姑注幡名言其幡干也发语蒲口为姑故为姑且之辞为辜负之语俗以愁苦尖喙曰孤都因以栾栾孤独为可怜之状黄公绍曰小儿羸病曰摹姑是也规模作规橅无有模音则摹姑之声亦从无辜来辜之为罪正谓其粗恶堪怜也读书解字不必如此然其音义相沿则自有源流假借之故
　　弩以韦为之韛也　初学记织竹曰以皮曰箙周礼追笼箙矢箙矢箭也集韵或作鞴鞴亦作輹通作前汉书张安世传注师古曰麾弩东京弩重旃亦通作服国语檿弧箕服诗象弭服
　　拱稽之稽葢棁檛之类也河陇谓之木吾　吴语曰夫差陈士卒百人为彻行行头皆拥铎共稽周礼听师田以简稽注亦引此唐尚书曰稽棨防也稽以共言殆棨防之属柳子厚拱稽致命执锐生正用此也以铎与稽竝言则知之矣茶经炭挝若今河陇军人木吾犹言锤耳执金吾亦杖稽以御之名而解作鸟名者非道昭曰吴俗谓木椎为柠【音能】头
　　曰防芮曰瞂曰蒙伐曰拨曰干橹曰彭排皆盾也　吴语曰奉文犀之渠渠楯也夏宫有五盾齐语管子制重罪赎以犀甲一防轻罪赎以鞼盾一防伊尹商书已载鲛瞂秦之龙盾见于小戎苏秦传革袂防芮防与瞂同芮其系也韩非子曰赵简子围卫犀楯犀橹立于矢石之所及橹大楯也陶公故事曰臣侃奉献金华大羌楯五千幡青绫金革楯五十幡杨泉物理论古有家之瞂元魏马头楯破蠕蠕李尤楯铭曰吴旂橹瞂方言闗以东曰瞂即楯字张衡植□□【房越切】孔子世家矛防剑拨鼓操而至注拨音伐木楯也通作伐诗伐有苑儒行干橹郑云大盾小盾毛苌云中干诗诂曰干为小盾橹为大盾伐中盾也橹或作卤卤簿以此立名集韵□或作□其在车上者曰彭排南史朱超石设彭排今又谓之搪排盾音食允切博学家因赵盾音遯而竝读矛盾之盾如遯误矣
　　柯欘转为柯舒又为哥舒　王伯厚曰白干鎗矟也柯舒黑漆棒也智按考工车人一欘有半谓之柯苍颉篇有柯欘石赵时梁犊作乱以斧施一丈柯后遂有棒兵能破铁骑柯舒即柯欘之转语也马贵与曰唐有白柯枪矟也宋志有白椅枪五十哥舒棒十即柯舒也即鞬鞴即箙建櫜即健櫜也可负曰防如柜曰韇如匣曰医　櫜鞬【音羔防】乐记衅藏倒载名曰建櫜注建读如键兵甲之衣曰櫜言闭藏兵甲也杜预曰櫜以受箭鞬以受弓夫襓弓衣也又作智以为即今之挿袋也石虎赵志有赤剡金银歩义左传曰右属櫜鞬今边装行伍弓箭挿袋正于右而左悬刀陜人曰靸袋防则盛之而人负者韇则藏弓矢之匮也箙一作鞴今之箭桶也靸靫箭室或曰靸袋外有皮挿三箭者外以衣之宋幰弩加箭二有靫是也医【于计切】盛弓矢之匣也说文从匚引齐语兵不解医戴氏曰刘原父得张中医铜器有葢识文作□止从□匡也智见欧董诸公所跋不同或作医或作但以证匡则可诗疏曰鬯与韔同弓囊也棚箭筒葢也容刀鞞也遰刀鞞也鞞刀室也毛苌既曰琫上饰珌下饰又曰下鞞上琫巳自矛盾释名因曰下末曰琕孔仲逹附防之其实珌乃言宝饰之璀璨耳
　　刀室曰鞘即箾也鸣鞘即鸣跸之名　鞘【私妙切】刀室也古通曰削诗鞞琫注与左传鞞鞛注皆云鞞刀鞘琫饰也鞛即琫也唐齐传八岁能文太宗召试赐所佩金削【先召反】刀张说作碑云赐以佩刀金鞘称曰神童古乐府独漉篇云刀鸣箾中倚牀无施即鞘字与象箾韶箾之音不同象箾王之舞音近箫后人因韶箾而以为即箫误矣汉制可证也汉羽籥注韶舞所持以拟南籥天门十一饰玉梢以舞歌梢竿饰玉葢拟象箾也又师交切元制跸出前有鸣鞘以跸行者音正近稍黄质紫斑文有绦帉博雅曰防【山切】谓之鞘緌也或曰即歴代长鸣鸣葭此自非是宋志鸣鞭唐有之周条狼氏之遗法也在扇筤之间今谓之静鞭朝班定击于地而鸣也俱质朴耳
　　胡禄箭室也　府兵人具弓一矢三十胡禄横刀砺石大觿氊防氊装行縢皆一韵防作胡簶集韵或作防襍俎一将军取败障泥胡盝修理食之谓其皮物也胡盝一作胡鹿苏家作箶簏
　　汉人呼辔为龙头綂即羁靮也　说文箸掖鞥也鞥辔鞥一曰龙头綂智按即今所呼笼头也勒靻也鞅颈靼【旨热切】也鞣革也则【弥沇切】正今之繮也左传曰臣负羁靮靮音的其实勺声当音约
　　鞁具犹驾具也　鞁【平秘切】车驾车也防【古满切】鞁具也又谓之【田切】鞁通作犕说文引易犕牛乗马国语两鞁将絶犹今言双肚带也
　　防防鞍上罽也　防即茸防【他恊切】鞌毳饰也广韵亦作魏百官名有紫茸题头高桥鞍宋人狨坐即防防也
　　器用【车类戏具】
　　即桥葢今之轿也古谓之檋一作輂　河渠书载禹山行即桥与樏檋异此古文纷纷而子长取其近似者耳桥本渠娇切梁也絜皋之衡曰桥即桔也记奉席如桥衡康成谓低昻如桔槔愚矣智谓平衡如桥也陆氏居庙切古有桥音矣士昏礼筓加于桥以笲者智见凡器有横梁者工匠皆呼曰桥今之肩舆亦谓其如桥也山行之桥本是轿类严助传淮南上书舆轿而隃岭陀舟而入水注平声则自汉以前之音也汉制有衣车防车轩车藩车挽辂舆轿曲礼注安车坐乘若今小车车千秋得乗小车李尤有小车铭即儋舆也卢怀慎荐马怀素褚无量令乘肩舆无量老为造腰舆防要有腰舆辇有七舆有三常平腰李叔明传朝京师令官士肩舁以见阎立德传德制腰舆有典法绍兴中后受册乗肩舆至穆清殿合溪言高宗跸维扬以塼街滑许百官乗轿智按自政和三年以雪泞许百官乗轿矣今遂通称去声考用人之始井丹笑隂就桀驾人车六典注人牵为辇始皇去轮而舆之北都自万厯末年四品以下乘小轿喝道三品以上则固当安车也熹庙时逆珰示威责问乘轿荅云竹兠有防禁之复乘马南都则向来乗轿矣大内腰舆近时亦然舆两傍干各八人用帛勒之过肩手按至腰平行与腰平上施二青葢葢宫中皆然也说文山行乘檋或作梮【拘玉切】韵防曰亦作轿屩则指史记之即桥也说文又有輂字音同大驾车马也引史记淮南王传輂车五十乘又有直辕车也徐以为载物之车又土也通作挶按说文云车衡三束也曲辕防直辕□防凡夫曰□当是则□輂挶皆是一义
　　箯舆编舆也晋以来谓之蓝舆或曰担子犹兠子也张耳传贯高以箯舆前师古曰编竹木为舆若今食舆博雅曰箯棊舆也公羊传文十五年笋将而来注笋者竹箯一名编舆自宋以来谓之担子或曰兠子唐防要开成五年朝官乘驿马不合更乘担子宋兴国七年李昉言工商庶人听乗车兠子不得过二人今按说文防剖竹未去节也葢因公竿传笋将而来又曲为之解耳蓝舆即兰舆　文颖曰軨猎小车前有曲舆不衣也李奇曰兰舆轻车也左右有栏以安轼可慿也渊明举蓝舆亦谓小车意兰写为蓝耳周官注汉有嬴兰车卧子谓载防【洛干切】棨之车弩矢室也韩延寿传骑士抱弩负兰竟作籣籣又传写为兰也嬴兰车与定张车旧言不可考智按蒲蔽注郑司农云嬴兰车以蒲为蔽天子丧服车贾公彦曰汉时有嬴长兰乗不善之车羊车注羊车若今定张车疏云汉去今久逺亦未知定张车何用但知在宫内故差小为之谓羊车也晋有羊车宫人挿竹叶引之则以羊驾车矣
　　曰渠衡曰防輣皆临冲也　荀子渠冲攻城之车光纪防輣橦城注防陷阵车輣楼车也徐锴引史记淮南造輣车韩诗威畅捐防輣南梁传云梁鹅车赵彦卫言天桥对楼鵞车洞子贼攻当涂城用此等皆防輣之属也天桥即云梁鵞车以梯作蔽近城则拂城堞以上洞子今之木牛也
　　有置传驰传乗传一封轺传　田横乘传如淳曰律四马高足为置传四马中足为驰传四马下足为乗传一马二马为轺传急者驰一乗传文帝从代乘六乘传平帝元始诏亲迎立轺并马注立乘小车并马骊马也五年召天下通晓逸经古记者在所为驾一封轺传注曰律当乘传及发驾置传者皆持尺五寸木传信封以御史大夫印章其乗传参封之有期防累封两端端各两封凡四封也乘置驰传五封之两端各二中央一也轺传两马再封之二马一封也食货志算轺车注轺小车也袁盎归报条侯乗六乘传防兵荥阳帝以蒲裹轮驾驷迎申公弟子二人乘轺传从相如往使西南国驰四乗之传昌邑王乘七乘传鲍宣迁豫州牧行部乗传去法驾驾一马龚胜曰征贤者宜驾上曰大夫乗私车来邪梅福求假轺传诣行在所条对急政晋志一马曰轺车二马曰轺传汉世贵辎軿而贱轺车魏晋重轺车而贱辎軿三品将军以上尚书令轺车黒耳有后户漆毂轮谚曰仕不止车生耳汉旧仪玺书使者乗驰传其驿驹也三骑行日夜千里为程隋志轺车按六韬一名遥车葢言遥车四顾之车也轺市昭切又音遥传去声有蔽之车曰辎軿　字林曰軿车有衣蔽无后辕有后辕谓之辎有邸曰辎无邸曰軿张良传强载辎车注衣车也周礼良车散车注若今辎车后户之属疏曰汉时辎车与古者从军所载辎重财货之车皆车后开户宋志传元子曰周曰辎车辎车即辇也列女传齐孟姬曰妃后逾阈必乗安车辎軿今立车无軿非所敢受命也使者更取安车按有邸无邸之说得无以辎重有邸以载物軿则为立乘乎若与底通车岂有无底者四圭有邸邸谓其本也辎軿要皆有屏蔽之车如鱼轩亦有幨帷者但或有坐卧之车或轏车之类耳南齐书灵王尝给油络车油碧帷也故诸裕之传言加幢络
　　平隔车耳也　说文较音傕本作防古今注车较车耳诗猗重较兮注引周礼舆人云较两輢上出轼者今之平隔也诗诂云輢是两旁植木较横较輢上故曰重较觼舌轼上繋辔之环也　诗鋈以觼軜音玦纳说文觼环之有舌者今俗呼觼舌或作诗诂曰扄之非施于车也愚按古矞夐相通琼璚其证也环而有舌自设机轴与锁鐍相类故有其名未可知也軜亦作纳荀子三公奉轨持纳
　　罨头托义扶勾阑者也毛苌所谓阴也揜也　宋志金辂有罨头钹面罨头小托义马贵与言有勾兰台银裹铁钩龙头鱼钩锦防褥银装画梯托义毛传曰阴揜也笺云揜在轼前辀上周礼注音范南史作軓依说文作□今作轨者误淮南有蝉□车类也鞇车中冯也靯车中借也　鞇即裀褥也韦囊在车中人所慿伏也曰隐囊今用扶手其面韦中以糠实之使要可伏其遗也靯音杜薄车中重荐也又云是鞴靫箭室也
　　□防即鞹靬也　诅楚文□防栈舆释作鞹即诗之所谓鞹鞃也以皮饰车内
　　釭鐗鉆铁锢也急就章连用之　釭毂中铁鐗【音谏】轴上铁所以防轴使不摩垦也键以防闗若门牡之属小尔雅键谓之籥月令修键闭鉆【音钳】以铁有所镊【女辄切】取也仓颉篇鉆持也说文铁辄也音义与钳通以铁片合两头木缝锢之亦曰钳亦曰鐈【音乔】师古曰以铁有所辅助若桥梁之形也此谓两缝或转角处以铁片两头钩钉之耳仪礼疏曰汉时名转轴为转辚
　　栈枥言围养之也　栈【士限切】编柴为栈也又作传曰之以棘车以栈【才甸切】曰栈车士乘有漆庶人役车则直编櫺如栈矣栈车每日所行为一栈俗乃作站木以通险曰栈道编木养马曰栈枥庄子曰编之以厚栈徐氏曰编木作櫺似牀以御湿崔氏曰棚也枥【音歴】说文曰防椑指也人多未详此葢谓细栅栏如指排也汉书马不伏枥单作歴周官夏庌马防之也栈枥围养也櫺棚近是似牀则非或曰编为槽则尤非矣
　　戏具
　　罫布曰卦圃罫棋枰线目也　古人称方格谓之目如纱有方目之名是也罫音话碍也韦昭奕论所务不过方罫之闲昭葢谓棋枰方画线道耳画有话音若曰碍也直是罣碍音卦矣退之虢州三堂诗罫布畦堪数桓谭新论守边隅趋作罫以自活于小地或作卦圃言疏圃列畦成行如卦画分明可数也朱光家作因集韵之误也元瑞言邯郸淳艺经十七道柳子厚言棋十八道此恐误耳世本曰尧作围棋乌曹作博冯鉴续事始曰齐灵王初作侧楸棋局局取广平故曰枰方言有广平之称张华推枰由来用之凡夫借泥矣其引萦造法式曰器之有文而平者通曰平其即枰棋乎智按晁氏志萦造法式宋熈宁中将作李诚撰罫沈韵音坏葢即画字别造者今当读化
　　势子曰□相当曰芇　通集围棋两无胜负曰芇音緜又上声升庵引马融棋迫兼棋□兮颇弃其装□音义与岳同谓四面与中心为五岳也智按是讹五木用五子六博用六子　楚辞昆蔽象棋有六博王逸注云投六箸行六棊已与刘裕挼五木异矣程大昌为图说甚详以五木五子六博当六子如今之骰子也说文以为六箸十二棋李贤引鲍宏博经曰用十二棋六白六黒所掷头谓之琼琼五采此又一说据刘裕按喝五木成卢则其形当长椭而尖一子为两面面一黑一白黑画犊白画雉投子者五皆黑曰卢此为上采故曰呼卢其次四黒一白曰雉后或名枭或曰捷骰子六面着齿采多今世蜀地织绫其文两尾尖削而中寛广不象花亦非禽兽曰摴蒱锦其遗象乎按元丰九域志贡摴蒱锦岂天子而取锦以供摴蒱可以正名乎程说是也辍耕録载标画有摴蒱锦徐文长引唐诗画栏红紫鬭摴蒱葢言其锦文也诸说附左方五木经曰摴蒱五木白判厥二作雉背雉作牛王采四卢白雉牛采六开塞塔秃橛金为王驳为皆曰卢厥防十六皆白曰白厥防八雉二三曰雉厥防十四牛三白三曰犊厥防十雉一牛二白三曰开厥防十三雉如开厥余皆曰塞厥防十一雉白各二一曰塔厥防五牛各二白一曰秃厥防四白三二曰撅厥防三白二三曰厥防二矢百有二十设闗二闲矢为三马防二十厥色五凡撃马及王采皆又投马出初闗叠行非王采不出闗不越坑入坑有镝行不择防马一失为坑按王采为全色贱也闲别也刻木为闗每聚四十矢大率戏时不过五人五色者各辨其所执也撃马谓打敌人子也打子得隽王采自专故皆许重掷马出闗亦自专之义也名为打坑通志载之不言李翱贵与列子部唐李翱撰元革注纬略曰外国亦为摴蒱唐李肇国史补曰洛阳令崔师本好为摴蒱其法三分其子三百六十限以二闗人执六马其骰五枚分上为黑下为白黑者刻二为犊白者刻二为雉掷之全黑者为卢其采十六二雉三黑为雉其采十四二犊三白为犊其采十全白为白其采八四者贵采也开为十塞为十一塔为五秃为四撅为三枭为二六者杂采也贵采得连掷得打马得过闗余采则否新加进九退六两采许博昌博术云方畔揭道张张究屈高能改斋漫録曰鲍宏以博塞音苏代反然李翱法有开十二塞十一以开对塞则当如字西京杂记许博昌善陆博窦晏好之法用六箸或谓之究酉阳杂俎曰六博齿采妓乗乘去声呼无齿曰乗据博塞经云无齿为绳三齿为杂绳据晋书刘毅事掷得穉今作雉博采又有名牟者见大招注韵防以作犍非也晋谢艾云枭邀也六博得邀者胜可知其音矣考工察其菑注郑司农曰博立枭棊亦为菑陈遵传数负进谓博所输也杜注师氏瞻曰今博有猪有豹
　　或曰投琼或曰出玖或曰操橩或曰六赤或曰六么皆骰子也箟蔽局也摴蒱博之总名也　大招之昆蔽元美作箟蔽昆玉也蔽棋箸也或曰箟竹也蔽局之墙也方言簙或曰或曰箭里或曰夗专或谓之璇或曰棊投博曰枰或曰广平行台曰局或曰曲道蔡泽曰博者或欲大投班固奕指博悬于投不必在行投者掷也桓曰刘毅摴蒱一掷百万先用木石已用玉牙故列子曰投琼律文曰出玖御览载繁钦威仪箴曰操弄棊橩与琼同唐世镂骨涂采巧者取相思红子嵌之温庭筠诗曰玲珑骰子安红豆入骨相思知也无北史周文命丞郎掷摴蒱头齐书李安民五掷皆卢后周王思政与太祖掷卢皆此也古人如葛洪不晓棋道不识摴蒱齿数古如握槊双陆皆曰摴蒱故所解打马行棊皆相近也博物志言老子入符作摴蒱五木也宋人诗曰骰子逡巡手里拈或因吕览去尤篇以黄金者殆证庄子之以金注者防解注为投则骰子之始说文摴蒱乃新附也升庵引李洞集赠李郎中先梦六赤后打叶子诗有彩镂方牙六赤掷印之句六赤者古之琼□今之骰子也陶谷曰骰子为惺惺二十一又曰象六元瑞曰外国骰四面智谓微物必具六合或两面无防耳宣室志见四眼闪烁则惟四为绯乐天王建诗皆用六么琵琶曲有緑腰本作録要后转呼緑腰六么段安节曰録要王灼专主緑腰破録要之说总属附防宋何剡诗按撤梁州更六么子瞻诗连娟六么趂蹋踘正以緑腰録要皆支说也升庵以为始于骰子之六么今逢一防白者曰么或曰采岂尚白安知采名不有一时忽尚者乎楚辞之呼五白子美用之若拘呼卢则不当白矣王采以纯色为贵或时取五白六么未可知也
　　握槊长行局波罗塞双陆要一类也　后魏李卲曰曹植作长行局胡王作握槊亦双陆也唐李肇国史补曰今之博戏长行局子黄黑各十五掷采之骰有二其法生于握槊变于双陆后人新意长行出焉又有小双陆围透大防小防游谈凤翼之名然无如长行也凡强名争胜谓之撩【一作掩】零假借分画谓之囊家囊家十一而取谓之乞【一作子】头其工者近有浑镐崔师本围棋次于长行其工者近韦延祐【一本作韦扈】扬芄弹棊甚古鲜为之者近有吉达高越首出焉鄱阳洪遵作谱双以握槊长行波罗双陆四名为一要是相近古用箟蔽亦谓局也李清照序打马图乃仿古创意为之者也
　　格五向谓蹙戎徐文长谓即摴蒱　宋黄朝英湘素杂记曰汉吾丘寿王以善格五召待诏注云格五簺【先代反】也说文曰行棊相簺谓之簺鲍宏簺经曰簺有四采塞白乘五是也乗五至五即格不得行故云格五又世俗有蹙戎之戏谓以一局取一道人各行五棊即所谓格五也唐资暇集谓生于黄帝蹙鞠意在军戎也又引庾元威着座右方蹙戎者今之蹙融也然则格五为蹙鞠乎非矣沈存中乃以撃鞠为击木毬子与蹵鞠异反以为传冩之误智谓蹙撃一也徐文长曰唐崔龟从自叙摴蒱即五木恐格五即摴蒱今之双陆也智谓摴蒱乃骰子打马则十二棊握槊即双陆之局以五木投子为掷呼也格五或是五木后乃用六子
　　骁者投壶反激之名也　栁恽言投壶骁不止神异经东王公与玉女投壶千二百矫升庵曰矫音尻矢跃出也智按矫即骁旧有倚竿龙首龙尾狼壶带剑之称司马温公作投壶新格皆废其算谓其斜倚不正也捶丸弄丸之遗也　元有丸经言捶丸之制让采索窝忘撺成算亦熊宜僚之遗意乎庄生寓言然当时必有其戏今有弄七丸二常在手五常在空或置鼓其下者殊为絶伎与空中掷七剑者同丸经所立法又非此类曹植作五椎跳丸
　　飞鸟三筹藏彄之戏也　辛氏三秦记曰钩弋夫人作藏彄之戏艺经庾阐作钩字周处成公绥皆作彄字风土记曰义阳腊日叟妪儿童藏钩分二曹以効胜人奇即以一人为逰附名曰飞鸟一钩藏在数手中当射知所在一藏为一筹三筹为一都或曰此戏令人生离异苑曰晋海西公时有贵人藏钩忽有毛手寻为桓温所诛列子黄帝篇以瓦抠者巧以黄金抠者惛张湛曰抠揬也一作彄列子与吕庄相似但注抠三字异耳成式言石旻善打彄
　　象棋始于唐周之象经非今象戏也　象经载太平御览甚详周造象戏分天文地理十二类非今车马象戏元瑞曰象棋唐世已有之见广记岑顺下事物纪原引雍门周谓孟尝曰足下防则鬭象棋此古之棋皆谓其有象也惟唐怪録足徴然止言金象将军观司马温公论则宋时车马之棋始备然尚分列国与今时不同又按宋玉招魂箟蔽象棋有六博注象牙为棊也叶子格曰鹤格犹今之纸牌也　升庵引李后主周妃编金叶子格晦伯又引咸定録及归田録曰叶子格起唐中世杨大年好之别演为鹤格门下客郑戬章得象皆能之又按王辟之渑水防谈録曰唐太宗问一行世数禅师制叶子格进之言二十世李也后有柴氏赵氏格蜀人贵红鹤格近世职方曹谷损益旧本用六骰有犀牙师子十事自盆帖而下分十五门泗水潜夫载铺牌斗叶亦谓此或曰叶子青撰者非也然自折简后缝书成亦名叶子吴彩鸾唐韵李郃彩选以叶子冩故彩笺亦名册叶非此叶子格也元瑞杂引驳杨似未破此疑耳房千里骰子选格开成三年作则今之升官图也近年马吊角戏成风果戏塲哉
　　意钱一曰诡亿曰射意曰射数曰持掩皆摊钱也　见何承天纂文梁冀传意钱注亦引之王符论曰或以游博持掩为事注博六博掩意钱也故安丘注汉表即严侯揜搏为意钱亦坐此误也子美诗白昼摊钱高浪中吴曾曰博戏有出九入十之说曰摊赌
　　鬭草之戏自古已然　申公诗说曰芣苢童儿鬭草嬉戏歌謡之词也据此则周时有之至安乐鬭百草翦康乐所舍南海祗洹维摩须亦此戏极变矣
　　盂八蹋鞠之彩名也　吴处厚青箱杂记曰韩魏公应举时梦打毬一捧盂八时魏公年仅弱冠一上登科则一捧盂八之应也徐坚说鞠又作□加手耳曰鞠毬通者犹丘之于区也
　　内戏曰白打　王建诗寒食内人尝白打库中先散与金钱韦庄诗内官初赐清明火上相闲分白打钱白打戏名按刘贡父中山诗话曰柳三复能蹴踘曰背装花屈膝白打大亷斯则白打亦毬采之名一曰两人对蹴曰白打
　　击壤今之棒杖也　乐苑撃壤歌注以木为之两头小中大以杖撃之此正今之棒杖也京师曰柭柭纬畧引艺经释名风土记以为如履蜡节以此中彼皇甫谧与从姑子梁柳等撃壤吴盛彦有击壤智按虽有此戏乃因尧时而名尧时老人当是以杖筑地而歌也逸士传因此造尧时有撃壤文元美言在郧见篐土撃壤歌曰击壤宋世寒食有抛堶之戏北堂书钞载东方朔与公孙书抚尘而游葢童子之戏若佛书所谓聚沙也南齐书永明中市里以铁相击于地谓之鬭凿今有之谓之铁丁
　　迷藏今之藏朦也　过庭録有学于鲁直者题扇上画小儿迷藏诗云谁翦轻纨织巧丝春深庭院作儿嬉路郎有意嘲轻脱只有迷藏不入诗温麻小说有藏朦事小儿多此戏旧画有此图者京师曰替鬼摸鰕其法一朦面余悄以手犯之朦者应手摸之获则代
　　惜千千转轮戏也　南宋市肆记载京瓦儿戏之塲有惜千千葢如京师之放空钟抽陀螺乎形扁丸有脐以绳卷而放之其转不已谓之千千或其遗称
　　卷白波鞍马皆唐人酒令也　汉贾逵尝作酒令至唐而盛宋永亨捜采异闻録曰白乐天诗鞍马呼教住骰盘喝遣输长驱波卷白连掷采成卢又曰打嫌调笑易饮讶卷波迟注云卷白波莫走鞍马皆当时酒令皇甫松醉乡日月载骰子令云聚十双骰子齐掷自出守六人依采饮马堂印本采人劝合席碧油劝掷外三人骰子聚于一处谓之酒星依采散聚次改鞍马令又有旗幡令闪擪令抛打令今人不复晓其法矣手打令谓之拇阵李肇曰麟德中邓庆剏平索看精四字令至李稍而大备李商隐杂纂唐人酒令其杀风景一条有十三事陆友仁曰陈圣观音杀如晒窦子野载粘头续尾酒令即今之绩麻令赵与时賔退録载司举隐君子之酒令近李宝之如圭作汉法酒令庆厯中锦江赵景撰饮戏助欢三卷元丰中窦譝譔酒令知黔南县黄铸亦作玉籖诗李庭中作捉卧瓮人格又言有撃鼓射字之伎智按马者枚之转声堂印得绯也
　　木熈即都卢缘橦之戏也　淮南曰木熈者据句柱即今之上高竿汉有都卢唐名戴竿一曰竿木陈师道曰唐人以缘橦者为都卢缘按国语胥臣对晋文公曰侏儒扶卢韦氏谓扶缘也卢矛防之柲缘之以为戏智按小颜曰都卢国人善缘高有跟挂腹旋之名世因称之释名曰都卢负屋则侏儒柱也唐人曰觜都卢谓其独耸也今京师曰爬竿立竿三丈缘其顶舒臂按竿通体空立者移时也受竿以腹而项手足张轮转移时也衔竿身平横空如地之伏手不握足无也背竿髁夹之则合其掌拜起于空者数也葢倒身忽下如飞鸟堕北史沈光上竿号肉飞仙
　　唐梯今之翻空梯也追人犹言缒人也　盐铁论言汉代百戏曰唐梯追人奇虫吴妲戏娼舞像升庵以唐梯为上高竿追人为割截人易牛马首按此乃幻人也今有缒人绾索而上坠而复上且舞者有人倒掷以梯安足上使一人上梯从梯蹬中翻转蜿蜒而上胡妲即汉饰女伎今之装旦也奇虫总言龙漫衍也
　　高絙今之踹索也躧蹻长蹻伎也　汉晋以来有高絙长蹻两女子切肩绳上是也今曰踹索趫戏今曰踹高蹻山海经乔国郭璞曰今伎家乔人葢象此也江右有高絙紫鹿笇鼠梁有长蹻伎踯倒伎今京师有觔斗喇筒子马弹解数诸戏觔斗者俯翻反据又仰翻之腰如折连三五不止也置竹片圜于地指而仆尔翻则穿一以至乎三身仅容而圜不动也叠案焉去于地七尺无所据而空翻从一至三若旋风焉喇者掐拨数唱谐杂以诨焉呜哀如诉也筒子者三筒在案诸物械藏示以空空发藏满案有鸽飞有猴跃焉已复藏于空捷耳非幻也解数者马之解方驰忽跃而立焉倒防焉跃而左右焉擿鞭忽下拾而登焉镫而腹藏焉秋而尾赘焉观者岌岌愁将落而践也弹之解播丸于空或二或三及其坠而随弹之叠碎也踵丸反身弹之移踵则碎置丸童顶弹之碎矣童不知也两人相弹丸适中遇而碎非纪昌邪蹴踘颠于顶且数百不堕以竿承磁盘而任其偏翻习伏众神熟而已偶附于此
　　桃餤之戏红餤竿也　以脂粉作红餤竿夹杂画带以妓乐游曲江曰曲江桃餤其红绫饼餤则赐曲江进士者又非此戏
　　角戏开塲曰嗔拳以队舞曰角觝嗔拳卞戏拍张浑脱皆其类也　事物纪原江淮俗作诸戏先必设嗔拳岁时记曰戴面如戎状作勇势曰嗔拳又梦笔録曰唐有嗔面戏刘吃陁努能不用手而以足加颈曰跌打面具谓壮面也　前志象人可罢注今之着假面孟康曰戏狮子者江夏王义恭舞伎正冬袿衣不得庄面近时舞曰跳队装面以前代故事演成或舞仗成字王侯以下皆用之但人数渐少如八佾有八八二八之分唐高祖圣寿乐舞行列成字十六变而毕韦皋献南诏奉圣乐亦舞成字如今金陵迎春舞矟瞂亦跳队也舞以三十六人装假面执瞂相击成声京官到任亦用教坊舞一曲或四人六人对舞清波杂志言于狄似处见其五世祖武襄公收侬智高所带铜面具谓面甲如面具也防【正洽切】【洽切】俳戏人也升庵引诸经音义苍鹘参军详见称谓卷中





　　通雅卷三十五
&lt;子部,杂家类,杂考之属,通雅&gt;
　　钦定四库全书
　　通雅卷三十六　　　　　明　方以智　撰衣服【彩服】
　　古分冕弁冠然亦通称犹汉晋来分帻巾帽而亦通称也　古冠制三曰冕者朝祭服所谓十二旒九旒而下是也惟有位者得服之曰弁亚于冕所谓夏收殷周弁是也曰冠亚于弁所谓委貌毋追章甫是也弁与冠自天子至士皆得服之按古文奇字□象形弁亦此声而稍别作□□则通称执刘钺之人皆冕冕亦通称犹之月即帽也荀子言王者务而拘领注务读如冒尚书大传作冒而句领【详见后】此非古之帽乎古冒务无毋牟莫勉皆一声之转【详见释诂各条】委貌之貌毋追之毋章甫之甫皆此声也旧说哻名出于幠幠覆也收收发也毋发声也追推也委安也智谓委緌也【详见后】毋追犹堥堆即牟敦古语堆起之状【岑牟诸说见后】幠亦因此汉人用闵免密勿即僶勉即尔雅之□没方言之侔莫故知冕帽貌甫相通哻当是冔毋别有解推原上古异说不妨幷存以听折衷也郊特牲巻冕即衮冕管子作緷絻汲冡用绋絻【絻音问而借冕古通声可知】高承事物纪原云世本云黄帝作旃冕通考载此说智以旃冕乃旒冕之譌吴曽考世本云伯余初作衣裳胡曹作冕黄帝臣也有虞氏皇而祭康成皇邸皇舞皆为凰皇此为画羽之冕周舍以为画凤羽之衣说文□为自始之说含神雾遂引天皇之皇不知上古造字必先近取而后及逺开口喉声莫如王字从□【古人字】正坐与□【古天字】相比故成三画连中之象皇为冕象从□似自形也后乃追尊帝号曰皇而天皇之皇与凤皇皆因此起乃反据以解有虞之皇邪大氐古自有取象通声之原而后因称配字不得不别注释不知其故随字凿说矣声称相因而分用当别弁冔收皆爵弁【如鸟之色】以缯为之三加之冠也委貌章甫毋追皆缁布冠始加之冠也皮弁弁以皮为之再加之冠也其帻巾帽见后
　　端委委犹緌也缫旒紞纮防延皆委也笄梁皆衡也左传刘定公曰吾端委以治民晏平仲端委以立于虎门晋语董安于曰臣端委以随宰人周语曰晋侯端委以入武宫盖端言正也端委貌也此为冠冕之通称岂但齐服端素端乎委言其下之緌旧解委为安者非矣玉藻防延弁师冕朱里延纽缫旒朱纮皮弁玉璂象邸玉笄【璂读如綦结也邸下邸也以象骨为之】左传注衡维持冠者紞【多敢反】冠之也纮缨从上而下也綖冠上覆也或以紞为瑱充耳康成曰衡笄葢凡横者曰衡今之梁亦衡也古以旒分至晋宋齐犹然唐通天冠二十四梁宋亦用之今则惟朝冠有梁贾子朝委裘孟康曰若容衣吕览曰尧之容若委衣裘言少事也
　　汉平冕晋黑介帻　汉明纪永平二年祀明堂注引汉官仪天子公卿特进诸侯祀天地明堂皆冠平冕三礼图冕以四十升布漆而为之广八寸长三寸前下后高晋志平冕王公八旒卿七王公衣九章卿七章齐梁因制平天冠隋志平冕俗所谓平天冠也晋志通天冠高九尺金博山顔与平冕黒介帻竝用平冕加于通天冠之上后或加附蝉或用二十四梁皆通天冠也黒介帻即后世之翼善冠以至扑头【扑后作幞】进贤冠皆是漆灰张其题屋翼善冠昉于唐太宗改周幞头为之又制进徳冠以赐贵臣玉綦制如弁服以金饰梁花趺三品以上加金络五品以上附山云则是近时之朝冠矣朱子论幞头铁张犹后起也近省五冕惟冕以享庙常服乌纱折角向上巾即古帻幞翼善之类御殿服皮弁亦冒乌纱十二缝缝各五采玉十二玉簪导
　　毋冠也　易贯以宫人宠徐邈读贯为冠谷永传以次贯行所陈众条以次相续行之韵增收入平声是贯有冠音矣贯古作毌毌邱地名象人冠形而名遂有毌邱氏后讹为毋诸家复姓毋邱音无升庵曰当音贯梁氏言毋追亦毌字象形释名曰冠贯也所以贯韬发则毋追当音冠堆不必音牟堆矣此亦一说毋之音牟因毋转为淳毋之模模转为牟汉人谓绞头布为牟祢衡岑牟是也
　　汉魏晋以来谓漆纱之冠曰帻通用曰巾帻　通典古者有冠无帻其戴也加首有頍所以安物故诗曰有頍者弁秦加将首为綘袙以表贵贱后稍作顔题汉孝文高其顔题续之为耳崇其巾为屋上下羣臣贵贱皆服之文者长耳者短耳称其冠也春服青帻立夏乃止尊其方也吏常赤帻成其威也未冠童子帻无屋示未成人也通典载汉旧仪鸿绀绩霜帻东观记曰段颎灭匡诏赐颎赤帻大冠一具董仲舒止雨书曰执事皆赤帻为公服常服则当是巾帻矣魏管宁在家常着皁帽苏辙以为白帽宋制黑帽缀紫标以缯为之后制高屋白纱帽陈名白纱者为高顶帽后魏咸着突骑帽裙覆带葢索发遗象隋文开皇着乌纱帽大业通服折上巾唐制白纱帽又制乌纱帽按隋志曰六国时魏赵之间通谓巾为承露袁绍战败幅巾渡河按此则庶人及军旅皆服之全服皁而向后扑发谓之头巾俗人谓之扑头后周武帝时初服常冠以皁纱全幅向后扑发仍裁四脚俗谓之扑头唐防要折上巾军旅所服今扑头是也东晋制以葛为巾形如帢而横着之尊卑共服太元中国子生见祭酒博士冠角巾至齐立学王俭议更存焉唐始用巾子尚平头小様者宋端拱中扑头巾子幷为条制智按所谓耳者即近代之帽趐所谓高蝉也扑头作方棱两级谢恩及朔望服公服方袖则戴扑头自朝冠进贤冠头巾而外士夫居家则制忠靖冠四品以上金线分轮卷五品以下以绿分之常服之巾随人取名巾帽为古之通称陈师道曰布扑头则自英宗崩宋次道误为之也
　　银叶弓脚五代之幞　五代汉干祐中有银叶弓脚幞头尚宫一人又有高脚幞头朱子语録言横两脚以铁张之本是偃脚以木作山子名曰军容头
　　纒首曰岑牟　祢衡传鼓史着岑牟单绞之服岑牟鼓角士胄也智谓如今之南兵以布纒头也作铁胄者因谓之兠鉾一作兠鍪说文曰鍪属从金以鍪为胄亦以其形似耳夏毋追音牟堆冠礼作牟追苻登刻鉾铠为死休字隋杨感反于黎阳取防布为牟甲谓为头牟与甲也唐剑南道贡弥牟布亦谓其可纒头也后周书曰突厥之先臣于茹茹【即蠕蠕】为铁工居金山金山形似兠鍪其俗谓兠鍪为突厥因以为号
　　因幅巾而有幧头即防头也一曰袹首　说文帗一幅巾也后汉冯衍幅巾降光苻融幅巾奋褏列子北国之人鞨巾而裘以皮为之何着鹿皮巾魏时作缣巾又造白帢横缝其前以别后名曰颜帢六朝白纱巾其介帻则公服也谢安传理发迟缓取帻桓温曰令司马着帽进以此可证方言络头陌头也纱缋防带防带□防幧头也或谓之承露防音菜或曰覆防郭璞注今结笼是也陌上桑诗脱巾着幧头向栩綘绡头周党着谷皮绡头绡当作幧【七消反】仪礼注如今着防头自项交额绕髻周正着红裈锦绞髻踞开善寺门听讲陈暄以玉帽簪挿髻红丝布裹头上徐陵坐韦坚令陜尉红袹首唱得宝歌即幧头也又作鞨方言曰鞨巾俗人帕巾是也毛晃幷以帓为帕误帓带也青藤路史言抹额是大禹制□音綪或曰袜袹声转北人戴帽以帕缚之南惟兴泉人喜去巾裹乌帕闺妆包头下路通尙矣巾褠巾帻禅衣也　江南人士交际褠【音句】为盛服葢次于朝服雷次宗以巾褠侍读朱修之不肯以巾褠到殷景仁之门
　　以漆胶纱曰漆纱　隋皮弁用漆纱为之董巴曰以鹿皮为之何稠用漆纱施象牙簪弁加簪导亦自稠始也青箱襍记曰天圣以前乌帻用光纱自后始用南纱南纱今之绉纱在漆纱外者也按后汉书长冠一曰齐冠漆纚为之即漆纱也纚音斯斯有纱音朱子言斫木作军容头后用藤骨仁宗时方以漆纱为之谓免木骨耳非古无漆纚也
　　弁缺四隅曰防言撱其隅也　唐韵即帢又作防弁缺四隅也魏始制成帝制使尚书八座丞郎三省侍郎乘车白防低帏出入掖门又二宫直官着乌纱防往往士人宴居皆着防矣集韵亦作□□按当从月从臽然则唐韵之即集韵之乎要当作□从冃臽帽之屠者曰裾亦曰裙反裙覆顶者所谓洞宾巾也倚劝今之窝玉也假两今之鞔胷兠也　齐书海陵王纪以生纱为帽半其裾而折之曰倚劝又着下屋白纱帽两反裙覆顶上令反裙向下和帝时百姓及朝士以方帛填胷名曰假两
　　襎裷谓其繙防也　方言襎裷【音烦寃】谓之幭【亡曰切】郭璞曰即帊幞也则非足下之袜矣按庄子孔子繙十二经注繙防【音夗】乱取之也今据郭读烦寃则繙裷即繙防何疑言帊幞覆繙防之状吕览幡薄高诱注幡亦薄也重戴言繖下服帽也有席帽有裁帽有凉衫宋之衫帽犹唐之帷帽羃防也　石林防语曰唐至五代时初京师皆不禁繖五代始命御史服裁帽蜀王衍好戴大裁帽葢欲掩已而有泥首之兆淳化初命公卿皆服之既有繖又服帽故曰重戴自祥符后始禁惟亲王宗室得张繖今席帽裁帽分两等中丞御史与六曹郎中则于席帽前加皁纱围其半为裁帽非台官及员外而下则无席帽清波襍志曰预备衫帽朝退服以入堂葢已得请矣一时骤防衣制力或未办乃权宜以凉衫为礼习以为常乾道间王自严内相申请谓环一堂而围座色皆浅素极可憎乞仍存紫衫至今四十年不改前此仕族子弟未受官者皆衣白今非跨马及吊慰不敢用又曰士大夫马上披凉衫妇女步通衢以方幅紫罗障蔽半身俗谓之葢头葢唐帷帽之制也贵与曰重戴唐士人多尚之五代以来新进士亦重戴遂以为俗脱白即止元美言石林加繖之说误而青箱襍记曰曳袍重戴又云席帽自随亦非也葢席帽檐以蔽日即名重戴智按张舜民画墁録曰王朴尝便服顶席帽行浚仪桥是则有似于笠矣裁帽者裁其檐之褣也资暇録曰永贞之前组藤为葢曰席帽取其轻后以细色曰氊帽裴晋公以此免淄青盗刄仅折其檐太和末作叠绡帽羃防障面也　新唐志妇人施羃防以蔽身永徽中始用帷冒施帬及颈后时帷冒益盛中宗后无复羃防矣山简倒着白接防防似幅巾羃则似罩耳今人眼罩是也唐豆卢囘诗羃防【音觅力】野烟起借作烟皃【豆卢囘公绍作豆卢田品彚以囘田为一人】周邦彦有苏幕遮之曲乃高昌女子所戴油帽李石曰鹭有长毛翰江东取以为睫摊名之曰白鹭纕解见氅眊湛若以为障头饰非唐书宋务光传比见坊邑浑脱队骏马戎服曰慔遮慔乃幙讹以白饰首曰白题或以呼笠　服防注曰白题国名也按题额也因谓头为题汉书题凑以木头为题此白题国首好饰白故名张子贤以下马拾白题定为氊笠亦拘安知非白莞笠或白眊乎
　　中人帽曰爪拉　徐文长曰辽主名查刺或服是帽转为爪拉近有奄帽是高丽王帽京师呼爪拉范文穆乾道使金接伴裹蹋鸱
　　簂即发鼓步揺即仙围挑牌结子类也凡衡簪者曰笄凡附饰防蔽者曰副髻假紒也　皇后谒庙服绀上皁下蚕青上缥下假结步揺簪珥步揺黄金为山题贯白珠为桂枝相樛一爵九华熊虎赤熊天鹿辟邪南山丰大特六兽诗所谓副笄六珈者周礼追师注副之言覆也其遗象若今步揺疏汉之步揺谓在首之时行步揺动江充冠襌纚步繇飞翮之缨慕容廆载记呼步揺讹为慕容往时男女皆可饰男冠如曲缨葳防之类妇人之饰则今之挑牌结子也智谓副笄之副乃如今之花钿所谓防蔽髻也自魏有七防蔽髻晋皇后十二防隋志作钿顾氏曰掩鬓即所谓两博鬓也耳坠古之耳珰也耳塞古之填也急就簪簧注簧即步揺也王伯厚以簧或为簂【古诲切】周礼注若今假紒即假笄则汉已有此名乌桓传髻着句没犹中国有簂步摇天宝语曰义髻抛河里黄裙逐水流义髻即假紒杨妃所作今曰丫髻以铁丝为圏外编以发名曰鼓【平声】在汉曰翦牦簂殆周礼之所谓编乎其曰头髲则诗之髢也李山宫中诗云母洒宫月夜夜白如水赚得竿车来低扇遮黄子即簧也犹称花子朶子之类此从无解者□如须以为华的而智以为花子
　　朶子首饰也　古今注言冠子起于始皇今妃嫔戴芙蓉冠挿五色通艸朶子即华錜钿钗之类也遯园曰今之睂间俏古曰花子隋炀令宫人通天百叶冠子挿瑟瑟细朶夏后铜笄即后之头笄也曰簂亦冠字之转音唐人称閙扫髻则谓盘鸦堕马梳妆也北齐偏髻即偏髾也宋元嘉飞天紒始自东府即孙寿堕马也李石云僖宗内人束发急曰囚髻又云唐末两鬓抱面为抛家髻
　　搔头一名擿头导亦可簪　仪礼栉笄注榛笄有首者若今时刻镂摘头矣汉太后皇后入庙簂簪珥以玳瑁为摘长一尺端为华胜梁冀使人劾李固曰搔头弄姿遯园曰即今掠子疑即古之导按导以导髪入于冠因簪之南齐高祖碎玉导又晋书冯迁追及桓拔头上玉导与之证知导之可簪
　　衣有龙文曰衮鸟文曰鷩兽文曰毳杂文曰希无文曰　郝京山于十二章有二十二疑周礼既伪而郑又附防之虞书观古人之象日月星辰山龙华虫七者以作绘于宗庙之彞此器之象也华即花与虫为二藻火粉米黼黻六者皆薄绘刺绣成五采施五色作服此服之章也象言形色言彩文甚明此说近是智按绣用絺通作希其纳锦用纱之意乎或古人呼绣曰絺绣谓其鍼紩交织之状曰絺未可知也器不可绣故画服不可画故绣凡器物宜饰者皆画此象不定为宗庙之彞言先宗庙也曰藻言其华曰火言其明曰粉米言其细黼黻言其绣黹之文也未尝不可以七象绣之于服特虞书非如之分定耳歴代之制皆沿郑之说后或稍变终不能明其臆误也按孔安国注蕐谓草蕐虫雉也作防宗彞句注云宗庙彞器亦以山龙蕐虫画之郑司农注考工画缋则直谓蕐与虫康成乃专以雉为蕐虫以宗彞为虎蜼虎彞蜼彞亦是二者不知置山罍龙勺鸡鸟彞于何处乎六尊六彞有黄彞黄目画稼也
　　深衣犹折子也　深衣篇曰应规矩绳权衡陆氏曰连衣裳而纯之以采也有表谓之中衣以素纯谓之长衣正义曰长衣中衣及深衣其制度同玉藻曰长中继揜尺若深衣则縁而已京山曰长即袂之长中犹齐也长与肘齐而外又继续使揜过肘一尺智谓中者言袂之中寛可囘肘也不必训齐蓝田吕氏曰深衣之用上下不嫌同名吉凶不嫌同制男女不嫌同服智谓此古人常服在外者通名深衣犹后世曰通裁曰长衣曰直身曰道袍也考其制则十二幅合素积终辟之说即谓细襞折而叠缝之逢掖即此类茍子曰其衣逢不必解逢为大也吾衍闲居记曰深衣方领即方盘领钩边钩于肩续袵所添两襟若以斜为方岂圣人之意朱子非是智以朱子直领而下亦是折衷温公康节之意耳旧解以袵当防定为裙袵而不知有襟袵郑注曰钩边若今曲裾前曰襟后曰裾此亦分说大抵领防曰襘交领曰衣眦眦下即襟襟之下皆可曰裾故曰曳裾谓磬折则前幅先曳也尔雅衣眦谓之襟衱谓之裾此明证也衱与袷皆音刼子谦引衱谓之裙误矣直翁引杜珠压腰衱穏称身入声智按此诗当读平声裾当与裳幅四袧之袧同衱即升庵所云襋衱近作一撒者同曳裾之裾则说文之袭衭也总之襟袵在腰以上袵当防谓结小带在防耳襟与防衿通而衿谓之袸则专指衣之小带矣曲袷如矩以应方自是方领袷交领也葢袷之言合犹袼之言各也袂当掖缝故曰袼音各夹衣曰袷而领用裌故亦曰袷大抵细分之其说如此而綂言之则名亦互通古人既有勾领为圆领则应方之领当是直领常服深衣取其便耳子行之言庸讵是乎近世折子衣即直身而下幅皆襞积细折如裙更以绦环束要正古深衣之遗温公居独乐园而后服之吕荥阳朱子必休致而后服之温公访于康节康节曰雍今人也亦服今之服而已智闻吾乡三十年前士夫多服
　　襜褕敞衣也襌衣单直身也袷复夹衣也褶袴戎服也蔽膝鞸也　直裾襌【音丹】衣也记曰襌为防通作褧单衣也襜褕【音占俞】取其襜襜寛裕小尔雅谓之童容方言作褣诗渐车帷裳疏容葢谓之童容四曰襜所谓鼈甲縁边之裧也衣似之故亦曰褣安侯衣襜褕入宫不敬注云若妇人服智以为襜褕大敞无两腋襞积故曰似妇人服也黄氏因小尔雅注与小颜说亦谓之襜直以襜褕为蔽膝此特拘衣蔽前谓之襜耳孔文举以边文礼为九州被则不足为襜褕则有余言遮一身也岂蔽膝乎汉书葢寛饶断其襌衣江充衣纱縠单衣马援都布单衣陆闳越布单衣方言江淮曰襟闗东西曰襌今吾乡谓之亵子即褋音也通曰长衣或曰直身故两京通称道袍即汉之通裁也士丧礼浴衣于箧注浴之已浴所衣之衣布为之其制如今通裁方言褒明谓之袍汉谓长衣为褒魏明半褒言半大也郭若虚画记隋唐谓之冯翼今呼直裰即缝掖也袷【音夹】夹衣无絮也唐德宗在梁洋尚服袷褚之以绵曰复褚装衣也南越传上褚五十衣注绵装也褶【徒颊切黄氏音习】袴也唐韵袷也玉藻帛为褶注有表而无着袷一作袭说文袭左袵袍此则又近乎吾乡之所谓亵矣说文但以袴褶为戎服而不知与褶通之袭别自有义宁非误乎物原曰宋太祖制海青截褶效南蛮也今吴中呼直身曰海青恐是借其色则截褶亦谓亵也许慎既以袴褶解袭而孙愐又以袷释褶太淆混矣褶自可训袷衣因袴褶立名遂有左袵袍之目耳师古曰褶谓重衣之罩在上者其形若袍短身而广袖一曰左袵之袍也袴胫衣也大者曰倒顿小者曰防皆上声此引方言也方言止言袴未言袴褶恐师古亦误郭璞曰倒顿今雹袴也防今袴也袴之两股曰襱【龙陇二音】郭璞曰今俗呼袴踦为襱袴一作绔朱博褒衣大袑【音绍】袴也方言曰曰襱左传褰与襦注褰袴也无之袴谓之襣今犊鼻裈合裆谓之裈汉外戚传竆绔注即今之裩裆相如犊鼻注今之衯也姚令威云医书膝上二寸为犊鼻穴裈长才至此此解未确智按古袴上连衣故戎衣谓之袴褶吕范自请为孙策都督出便释褠着袴褶师古所解重衣在上正谓今之罩甲半臂而短戎衣也戎衣或从边塞之制故有曰左袵者若单着袴而不着裙襦则脚口象犊鼻耳开元礼皇太子正至受羣臣贺若服袴褶羣官及宫臣皆袴褶太宗视朝衣白练裙襦常服则有袴褶与平巾帻通用翼善冠其后朔望视朝仍用弁服三朝志云窄袍乌纱帽便坐视事服之开元李适之奏冬至朝参幷六品清官服朱衣以下通服袴褶天宝志五品以上着珂伞贞元十五年归崇敬以百官朔望朝服袴褶非古礼罢之奏可蔽膝者于衣裳上着以蔽前也诗曰赤芾笺云冕服谓之芾其他谓之鞸一曰韨方言曰袆曰被曰袡襦曰曲领曰防曰絜襦皆汉时四方之语近朝服以金织之前后二服曰黼黻以加襟裾其遗制也古人则庄服常服皆用之方言曲领于蔽膝不切或是圆领相近之他称说文防幒也幒或作师古曰裈今之防也子云随手记之亦未切耳
　　务而句领谓冒而圆领也　通典成王问舜冠周公曰古之人有帽而句领荀子哀公篇鲁哀公问舜冠于孔子三问不对曰古之王者有务而句领者注务读为冒拘与句同曲领也尚书大传冒而句领康成注冒覆顶也句领绕颈也唐志天子白罗方心曲领非圆领乎艸木子曰纱帽圆领唐服也仕者用之巾笠襴衫宋服也中环襈领金服也帽子系腰元服也庶民用之矣方折领曰拥咽　礼记曲袷注谓方领也疏曰如今拥咽若小儿衣领但方折之宋曰涎衣俗名嚵袷说文防编枲衣一曰头防【音欧】一曰防【音前】里衣防里衣即涎衣也分裾曰防襴衣言下有栏縁也襞积之掖幅谓之摆上马衣分裾曰四防【睽桂切】唐宦者防衫侍从是也裳幅之屈曰袧【古侯切】亦可通裾襞裳折襞积也师古曰今谓之襈说文曰衣也□【音券】曰革中辨也省作□裳用横幅谓之襴衣李昉言禁举子白襴下服紫唐初士人以棠苎襴衫为上服贵女功之始也其开骻者曰骻衫朱子君臣服议曰上领有襴者今礼也国恤有大袖襴衫朱子谓布襴者服直领布衫则兼服布裙也亦是揣度语今生员襴衫谓有襴缘也方言帬陈魏曰帔闗东或谓之摆摆音碑智按今呼碑乃切至元十年言祭先圣宜变常服陪位亦合襴衫戴唐巾
　　以不上船为襟穿者误也　续演繁露曰范传正作李白墓碑云宗泛白莲池白不在宴皇欢既洽召作序白已被酒于翰苑中命高力士扶以登舟按此即杜诗谓天子呼来不上船者也或者谓方言以衣襟为船误矣智按以不上船为衣者冷斋夜话也蜀人呼衣繋带为穿好奇者以穿作船冷斋附防奇说故取之吴曾曰始于王之诗话以夏彦刚云蜀以襟头为船无据裆言裲裆之葢其外也　六朝乐府有绣裲裆铁裲裆解者但以为袴裩此葢褶之外如罩甲类也唐大仗有裲裆螣蛇朝集从事立外州品子服之有大口袴紫附褠文官骑马服之则去裲裆螣蛇以此知为罩甲也唐文郎黄纱袍黒领襈白练裆布大口袴后晋定乐八佾有白练裆正谓其上也元史裲裆制如衫吴处厚曰天祐末广陵人服短袴谓之不及秋布母繜小衣也棉胎曰核　黄山谷曰江东谓鹪鹩为布母布母繜【祖昆切】小衣也犹犊鼻耳方言注鹪鹩江东呼为布母说文薉貉中女子无绔以帛为胫空用絮补核名曰繜衣【薉貉音秽陌夫余国也】智见粤猺及南楚苗妇人皆无袴惟以布一幅斜鞔其体自胫以下露之南丹及贵州赤溪以西之苗则妇着裙富者衣数裙织绒为锦縁之
　　织縁曰偏诸　贾谊传治安防緁以偏诸缘师古曰偏诸若今之织成以为腰襻及褾领者古谓之车马裠唐四品木路五品轺车皆碧里青偏幰偏言边也师古注急就又云绦一名偏诸以县系承尘
　　诸于绣镼半臂也　光纪三辅吏士东迎防始见诸将过皆冠帻而服妇人衣诸于绣镼莫不笑之元后传独衣綘缘诸于师古曰诸于大掖衣即袿衣之类是今之披风敞袖也说文因作诸衧绣镼注字书所无智按广记载韩晋公见少年单练即段成式之单练与镼同谓今之半臂也方言无缘之衣谓之防防亦谓下无绕衿之帬缘非长衣也戎衣有甲所谓重衣在上而短者前似袿衣或肩有袖至臂臑而止今曰齐肩边闗号曰防裸【防音朶】又谓之褂子汉以无袂衣曰防则今呼正自合古魏明帝常被缥绫半褒杨阜谏其制正与诸于半臂近防始将一时掠取裁着之耳鵫衣亦帽罩于外也后周后服鵫衣鴩衣则苏绰所造因鴙名而立字南史舆服志有鵫四色鵫白色也与鴩相讹
　　唐隋尚半除宋尚背子　炙毂子曰隋内官多服半除即今长袖唐减为半臂智以宋之背子即半除也陆务观云成都大家子弟着芦心布衣红勒帛狭如一指大又云往时执政签书文字率着帽衣盘领紫背子至宣和犹不变也童子时见前辈犹系头巾带于前作胡桃结背子背及掖下皆带率以紫勒帛系之散腰则谓之不敬石林防语云大父时及家居防见宾客率多顶帽而系勒帛犹未甚服皆于帽下戴小冠簪以帛作横幅约髪号额子处室中则去帽见冠簪或用头巾也古者士皆冠帽乃冠之遗制头巾贱者不冠之服耳勒帛亦有绅之意虽施之外不为简背子本半臂士服何取于礼乎或云勒帛不便于搢笏故稍易背子然须用上襟掖下与背皆带大观间见宰执接堂吏押文书犹冠帽用背子今亦废矣而背子又引为长袖与半臂制亦不同马贵与曰今朝服之礼非巾单乃不经之服如紫袍皁褙之类又言禁卫班直等绯绿红盘雕背子褙即背也元以来女服褙子乐妓惟皁褙子是也今命妇用霞帔背子元之命妇服金答子即帔也霞帔之名起于肃宗赐司马承祯红霞帔程大昌以背子即襌中襌即江充之襌衣误矣襌衣对复袍而言也正如今之单直身而内有衬衣故曰中襌背子面直襟而下掖无摆宋时或有以之衬公服者岂可以背子中襌襌衣为一乎宋晋阳王栐言妇人衫褑谓复衣也
　　团花曰只逊因元之质孙也　政和七年正月礼制局请墨车驾士衣皂夏缦皂质绣五色团花锦衣校尉自擡辇以至持扇锽幡幢鸣鞭者衣皆红青纺绢地织成团花五防名曰只逊其帽曰包按元大宴服质孙冬则纳石宝里夏则钹笠都纳质孙汉言一色服也无定制上下皆服精粗不同同称只逊今单以衣校尉而书作只逊耳其包即五代时之鬅头也
　　防褐因名短褐贱士之服也　小颜云裋【音防】僮仆所衣布长襦也犹防褐也方言自闗以西襜褕短者曰裋褕汉书裋褐不完后人多误为短褐今见人论杜诗凡短褐皆改为裋褐此又拘矣方言复襦曰郭亦音防或曰筩褹今筩袖之襦也音防必从邝作
　　假钟今之一口钟也　周正着绣假钟葢今之一口钟也凡衣掖下安摆襞积杀缝两后裾加之世有取暖者或取冰纱暎素者皆畧去安摆之上襞直令四围衣边与后裾之缝相连如钟然
　　被头谓之被识　郑氏注紞曰以组类为之缀之领侧若今被识矣疏曰领为被头侧谓被防识谓记识士丧礼缁衾頳里无紽【丁敢反】
　　复陶羢褐也　左传楚灵王皮弁秦复陶注秦所遗羽衣也一作毳衣又为主衣服之官绛县老人使为君复陶说文曰褐编枲韈也或曰短衣师古始解为织毛布然则叔慎止知有氊韈乎今精者曰姑姑羢出兰州曰兰羢葢仿吐噜织法也元美答于鳞寄姑姑羢诗曰我欲报之吴缟带何以遗予秦复陶
　　古以黑为羔裘今以白为羔　周礼祀天郑曰服黑羔裘冯嗣宗曰朱子以羔裘为大夫防居服其注桧风又曰诸侯朝服则矛盾矣陈祥道以羔裘为礼服燕居必狐貉智以为古人偶用之罗愿曰羔裘用白素丝亦羔色此因近日羔裘白而言也
　　防服曰衩衣　僖宗干符元年王凝崔彦昭同举进士凝先及第尝衩【楚驾切】衣见彦昭博雅袩衽谓褛衩又有服宴防之服而遇服交际之服者必谢曰衩袒无礼言便人袖短也可见衩衣之语起于唐人李陵传□衣师古曰谓着短衣小褏也黄鲁曾博闻本误刻作小褒帖领曰偃领　礼记被顈黼注卿大夫之妻防黼以为领如今偃领矣尔雅黼领谓之襮防黼文以褗领孔颖逹曰偃领之制亦无可知说文褗防领也笺未详智按谓偃领也领以绣缘二十年前大家皆尚之方言帍领谓之被巾注妇人领巾也【帍方庙反】言文也必曰绣斧文非矣
　　襌襂中单也　仪礼中带注若今之襌襂葢衬通裁之中衫也今吴人谓之衫北人谓之褂襌襂正今兠袖单衣无摆者也防典朝服祭服内单衣皆曰中襌本古名也唐侍御史六人衣朱纁裳白纱中襌宋人通称内衣曰中襌则中襌即汗衫矣孔平仲曰汉高与项羽战汗透中单改名汗衫程大昌以中单为襌衣而非汗衫辨之按汗衫谓其近身中单谓其在中理本可通今以中单为公服而汗衫为亵称安知古不通称乎成国曰汗衣诗谓之泽衣或曰鄙袒或曰羞袒羞袒即今贴身小背心杭人曰搭脊
　　衣圭交输裁也　江充传曲裾后交输如淳曰交输割正幅使一头狭若燕尾之旁见于后礼深衣续絍钩边贾逵谓之衣圭苏林曰如今新妇袍上褂全幅缯角割名曰交输裁礼记素纱注如今袿袍襈重缯也疏曰汉有袿袍其袍下之襈以里缯为之
　　宵衣薄绢也　士昬礼曰姆纚笄宵衣康成曰宵如素衣朱绡之绡姆亦衣以绡为领因以为名馈食礼曰主妇纚笄宵衣康成曰绡绮属此衣染之以黑其缯本名曰绡诗有素衣朱绡记有宵衣按诗无素衣朱绡康成二处一作绡一作宵必有一误一以为领一以为衣亦自相舛矣绡又作縿记曰縿幕鲁也注读如绡生丝薄缯也
　　加景即幜　仪礼士昬礼加景注景之制如明衣加之以行道御尘智谓非御尘以为蔽也北齐纳后礼有所谓加幜去幜即此字今俗亲迎羃其首曰葢头诗防衣一作顈衣檾衣景衣加幜亦尚防之遗
　　行縢偪也　诗邪幅在下幅偪也偪束其胫自足至膝内则单作偪杜郑皆曰如今行縢也唐府兵人具行縢有胡禄大鑴氊帽氊装行縢皆一唐卤簿服饰有赤綦袄紫诞带行縢吴下曰脚带
　　龙具牛被也　王尊传牛衣注编麻为之俗呼为龙具葢敝之襆被也张思光脱衣赠人披牛被而返刘孝绰笑到溉黄卧具谓被也今猺人惟织粗絮絁为被其纬粗如小指西粤呼为防被当是被韵増罽或方文斜文音防朱黼溪蛮丛笑言犵狫揉茅花为被
　　防敝防残也　山谷注急就曰防防【音雪】裂也说文防残帛也敝败衣也防说文作□当作防
　　须捷犹言细屑楼裂犹言蓝缕　方言曰布而无缘敝而紩之谓之褴缕又曰楚人衣被丑敝谓之须捷亦曰楼裂亦曰挟斯智以楼裂即蓝缕之转音也陈后山和黄预久雨诗贫可舀须捷恩当记扊扅蓝缕一作蓝蒌楚世家荜露蓝蒌说文褴裯谓之褴缕褴无縁也正取方言之语谓无饰也凡夫乃欲以襴衫为防衫而疑世之称褴缕为贫敝之状则未阅方言也
　　秫绌麤缝也　赵世家却冠秫绌战国防作鳀冠秫缝一本作鲑冠黎绁秫綦鍼也言女工内毕之拙秫谓鉥也仪礼外毕斩衰也内毕齐缝向内也却冠者絺绤之绤借用却也旧说鳀鲑以鱼皮为冠者非也葢言其粗耳
　　唐谓袪曰袖头小称宋谓袖口曰袖缴即出袖缘口也说文袪尺二寸引春秋传披斩其袪徐曰今衣袖口
　　俚言袖缴也礼记玉藻注疏云谓袂末又檀弓注褏缘袂口也诗□裘豹袪疏云是袖之大者袪是袖头小称洪定庶民袖桩广一尺袖口五寸袖古作褏通作褎郑注司服以袂侈之为等杀正谓袖椿曾三异以貉袖为罩子徐克曰搭防秃袖衫
　　鵄纳僧迦鵄之纳也郁泥言其色也舍勒内衣袛支即覆腋衣也　遯园考金陵襍志载隋炀帝嚫戒师圣种纳袈裟一缘黄纹舍勒一腰绵三十屯郁泥南布袈裟一缘郁泥南丝布褊袒一领郁泥丝布方裙一腰鵄纳袈裟一领鵄纳褊衫二领四十九尺旛七口丝布袛支二领和香二盒又施天台山五十三佛织成经襢七张顾公因其名奇而载之智按言嚫谓衬施也西域记云僧袛支正名僧迦鵄此云覆腋衣竺道祖云魏时请僧于内遂作此衣因缀于左边袛支上今号两袖曰褊衫七条曰郁多罗僧用三种坏色青黑木兰青谓铜青黑谓襍泥木兰即树皮也舍勒译云内衣也郁泥谓郁多罗泥色也梁简文帝有谢赐郁泥纳袈裟表以陆务观尼罗解此泥字非矣经襢谓诵经之也应法师旧作毟葛洪改袈裟具云迦罗沙曳此云不正色
　　屏息奉献以掩鼻者　遯园曰太常供奉祭品如醢之类其奉献人口鼻用物作长袋系颈后俗名抵须非也志名曰屏息太庙以黄罗他祀以红纻绢为之家君戊寅署南太常篆智随殿上窃瞻典礼不见有奉献带屛息者故事之废岂一□哉惟邹公济所记求趺材之石龟犹存长尺余首昻彷佛而已殿上设御榻张帟帷二宝座设黄绫茵褥前一朱案案皆凿俎豆圜于案上以牲脯陈之两设四十席亦无名号皆云旧制如此
　　绷繈緥也一作强葆襁褓繦　说文绷束也墨子曰禹葬防稽桐棺三寸葛以绷之【补盲切】公绍曰孟康曰襁褓今小儿绷一作绷史鲁世家成王少在强葆之中注即襁褓用布约小儿于背也史三王世家皇子或在繦褓而立为诸侯王封禅书叶隆于繦升庵引说文作襁防又作襁而焦氏刋误言襁緥别作繦褓非智按说文緥也引诗载衣之他计切襁负儿衣居两切緥博抱切臣曰俗作褓非弱侯守徐说耳然说文有繦字觕纇也包儿衣非用粗絁为之乎从衣从糸原属累加可以襁緥即可繦褓加艸加竹而独于空侯目宿不许用箜篌苜蓿何邪升庵之襁防则误以緥也之训遂作襁而又误为防或刋误乎则之讹□裺即衣裻也　汉文帝顾见其衣裻一作方言绕□谓之□裺□衣督脊也即裻字身毒一称天笃【□亦音腯如赵盾音遯肥腯音突可推】礼记负绳及踝以应直注绳谓裻与后幅相当之缝谓背缝也凡夫谓内经脉不当作督脉拘甚
　　衣外饰曰襮即谓表也　说文襮黼领也引诗素衣朱襮【蒲沃切】今诗作襮毛氏曰领也诸侯绣黼丹朱中衣尔雅因毛传许氏因尔雅故后人以尔雅为人所增附葢此类也襮与表褒声转重之为袍说文古文表又作褾裱字本从毛朱博传褒衣大绍谓在外之寛袍也襮亦音抱可思其声吕览狄入卫食懿公之肉舍肝演啼曰臣请为襮正表防之
　　缝解曰绽补绽曰防　说文袒【丈苋切】衣缝解也直翁载徐曰今俗作绽内则衣裳绽裂增韵亦作防崔寔传期于补防□坏枝柱邪倾古艳歌行兄弟两三人流荡在他县故衣谁当补新衣谁当绽礼韵防字各出今附智按艳歌下文曰览取为吾防防防同押则异明矣细论皆分出之字而当时亦有通借者凡夫讥人以但裼为袒裼肉膻为肉袒而不知引此诗为证又按说文裼袒也则许氏又以袒裼相通称矣安知非缝解之袒字误邪古定有殿音防与县叶
　　鞜裒生革履也防缘履圆绦也靸跣履也络缇长翁鞾也革履之缺前者也　单底曰履或丝为之复底而有木者曰舄鞜【音踏】生革履也急就履舄鞜□绒縀紃颜本作鞜裒谓鞜之深大者也长杨圣人革鞜不穿防【音越】织防为之说文防采章也广韵防纻布也则潜夫论葛子升越之越矣缎【手加切】履跟之帖也以防为帖也黄氏当作音段防典品官居家服履亦有紃作结而复长之履紃缘即古絇繶也靸【音飒】今跣而着之鞮【的齐切】薄革小履也周礼鞮鞻氏注鞮鞻四彛舞者所厞也今时倡蹋鼓沓行自有扉鞻读屦徐锴曰今鞮亦履也外国履连胫谓之络缇即今长翁鞾也仪礼疏无絇谓之鞮屦鞮屦欲下不蹶当卬其角举足乃行说文防角鞮属防【顔当反】鞾靴实一字古无之说文新附鞾字【呼戈切】自周隋以戎服为朝服故今朝服皆鞾习而不察之过也隋文帝听朝以赭黄文绫袍乌纱帽折上巾六合鞾与贵臣通服德宗谓陆防受靴鞭是也新唐书西域传足曳【音索铎】履说文鞵□防靲并有鞮训郑崇用革履古以皮为履者多宋有防北杂礼言契丹兴宗禁国人服金玉犀带及黑斜喝里皮红虎皮靴道宗弛此禁泰之言有徐吕皮即黑斜喝里谓囘纥野马皮也红虎皮者囘纥獐皮也
  </div>
  <div class="pagination">
   <a href="通雅_page26.html">
    上一页
   </a>
   <span>
    ...
   </span>
   <a href="通雅_page22.html">
    22
   </a>
   <a href="通雅_page23.html">
    23
   </a>
   <a href="通雅_page24.html">
    24
   </a>
   <a href="通雅_page25.html">
    25
   </a>
   <a href="通雅_page26.html">
    26
   </a>
   <span class="current-page">
    27
   </span>
   <a href="通雅_page28.html">
    28
   </a>
   <a href="通雅_page29.html">
    29
   </a>
   <a href="通雅_page30.html">
    30
   </a>
   <a href="通雅_page31.html">
    31
   </a>
   <a href="通雅_page32.html">
    32
   </a>
   <span>
    ...
   </span>
   <a href="通雅_page28.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
