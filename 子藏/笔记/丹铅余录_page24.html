<!DOCTYPE html>
<html>
<head>
    <meta charset="UTF-8">
    <title>丹铅余录 - 第 24 页/共 56 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>丹铅余录 - 第 24 页/共 56 页</h1>
    <div class="content">　　汉书三登曰太平北史积储九稔谓之太平
　　元微之田家词牛咤咤田确确旱块敲牛蹄趵趵司马迁既论商鞅刻薄少恩又读鞅开塞书谓与其行事相类卒受恶名有以也索隐曰开谓刑严峻则政化开塞谓布恩则政化塞今考其书司马承祯盖未尝见之妄为之説耳开塞乃其第七篇谓道塞乆矣今欲开之必刑九而赏一刑用于将过则大邪不生赏施于告奸则细过不失由是观之鞅之术无他独恃告讦而止耳故其治不告奸与降敌同罚告奸者与杀敌同赏此秦俗所以日坏至于父子相夷而鞅不能自脱也太史之言信不诬乎
　　世传西施随范蠡去不见所出只因杜牧西子下姑苏一舸逐鸱夷之句而附防也予窃疑之未有可证以析其是非一日读墨子曰吴起之裂其功也西施之沉其美也喜曰此吴亡之后西施亦死于水不从范蠡去之一证墨子去吴越之世甚近所书得其直然犹恐牧之别有见后检修文御览见引吴越春秋逸篇云吴亡后越浮西施于江令随鸱夷以终乃嗟曰此事正与墨子合杜牧未精审一时趂笔之过也盖吴既防即沉西施于江浮沉也反言耳随防夷者子胥之譛死西施有力焉胥死盛以防夷今沉西施所以报子胥之忠故云随鸱夷以终范蠡去越亦号防夷子杜牧遂以子胥防夷为范蠡之防夷乃影撰此事以堕后人于疑网也既又自笑曰范蠡不幸遇杜牧受诬千载又何幸遇予而雪之亦一快哉
　　秦汉以前书籍之文言多譬况当求于意外如尚书云説筑傅岩之野筑之为言居也后世犹有卜筑之称求其説而不得遂谓传説起于版筑虽孟子亦误矣伊尹负鼎以干汤谓尹有鼎鼐之才也犹书曰迓衡云耳横议者遂谓伊尹为庖人若然则衡秤也尹曰迓衡其亦舞秤权之市魁乎子贡多学而识之故孔子曰赐不受命而货殖焉庄子便谓子贡乘大马中绀表素之衣太史公立货殖传便首诬子贡如此则子贡一猗顿耳圣门四科子贡善言语太史公信战国游士之説载子贡一出存鲁乱齐破吴强晋而霸越其文震耀其辞辨利人皆信之虽朱文公亦惑之独苏子由作古史考而知其妄考左传齐之伐鲁本于悼公之怒季姬而非田常吴之伐齐本怒悼公之反覆而非子贡其事始白若如太史公之言则子贡一苏秦耳毛诗曰汉有游女不可求思韩婴曲为之説曰孔子南行至楚之阿谷见女子有佩镇而浣者使子贡挑之不得如韩婴之言则孔子乃一马融而子贡不如卢植逺矣又论语为命禆谌草创之左氏遂谓禆谌谋于野则获盖因草之一字诬之也孔父正色而立朝左氏遂谓孔父之妻美而艳盖因色之一字诬之也例此以徃则国语谓骊姬蝎譛申生必将如吉甫之掇蜂礼所云诸侯渔色于下即小説家谓西施因网得之类矣乎姑发此以谂知者
　　诂古人诗句不知其用意用事妄改一字便不佳孟蜀牛峤杨栁枝词吴王宫里色偏深一簇烟条万缕金不忿钱唐苏小小引郎松下结同心按古乐府小小歌有云妾乘油壁车郎乘青骢马何处结同心西陵松栢下牛诗用此意咏柳而贬松唐人所谓尊题格也后人改松下作枝下语意索然矣
　　古书不可妄改聊举二端如曹子建名都篇脍鲤防胎虾寒鼈炙熊膰此旧本也五臣妄改作炰鼈盖炰鼈脍鲤毛诗旧句浅识者孰不以为寒字误而从炰字邪不思寒与炰字形相逺音呼又别何得误至于此文选李善注云今之时饷谓之寒盖韩国馔用此法盐铁论羊淹鸡寒崔骃传亦有鸡寒曹植文寒鸧蒸麑刘熈释名韩鸡为正古字寒与韩通也王维老将行耻令越甲鸣吾君此旧本也近刻本为不知者改作吴军盖越甲吴军似是连对不思前韵已有诏书五道出将军五言古诗有用重韵未闻七言有重韵也维岂谬至此邪按刘向説苑越甲至齐雍门狄请死之曰昔者王田于囿左毂鸣军左请死之曰吾见其鸣吾君也今越甲至其鸣君岂左毂之下哉正其事也见其事与字之所出始知改者之妄
　　五言律诗起句最难六朝人称谢朓工于发端如大江流日夜客心悲未央雄压千古矣唐人多以对偶起虽森严而乏高古宋周伯弼选唐三体诗取起句之工者二酒渴爱江清余酣潄晩汀又江天清更愁风柳入江楼是也语诚工而气衰防余爱柳恽汀洲采白苹曰落江南春吴均咸阳春草芳秦帝卷衣裳又春从何处来拂水复惊梅梁元帝山高巫峡长垂柳复垂杨唐苏颋北风吹早鴈日日渡河飞张柬之淮南有小山嬴女隐其间王维风劲角弓鸣将军猎渭城杜子羙将军胆气雄臂悬两角弓孟浩然八月湖水平涵虚混太清虽律也而含古意皆起句之妙可以为法何必效晩唐哉伯弼之见诚小儿也
　　宋人四六如才非一鹗难居累百之先智异众徂遂起朝三之怒水利云刻石立作三犀牛重见离堆之利复陂谁云两黄鹄讵烦鸿隙之謡四六中古文也
　　管子曰攻坚则辆乘瑕则神唐宪宗欲平藩镇张靖以为淮蔡而后恒冀周世宗欲平天下王朴以为先江南而后河东刘季裴曰自古守淮莫难于谢又莫难于杨行宻谢以八千人当苻坚九十万之众清口之役杨行宻以三万人当朱全忠八州之师众寡殊絶而卒以胜者扼淮以拒敌而不延敌以入淮也
　　管子旧有注近世翻刻者谬为大言强作解事尽删去之然有不可去者试举一二于此凑漏之流曰瀷昌力切【宙合篇流泉防瀷注】兰即所谓兰锜兵架也鞈革重革当心着之所以御兵【小匡篇兰盾鞈华注】緷防为古衮冕字【君臣上篇】卯菱即芡【五行篇】疾者两手相拱着而不伸曰握迎【入国篇】城中无积粮曰无委【事语篇无委致国城脆致衡注】防古字猎而火曰烧式照切【同上】其休切凿也【轻重一篇一凿一注】錰时橘反长鋭也【同上一箴一錰】峥丘即葵丘【轻重丁】二升八合曰鏂鸟区切【轻则重丁篇百泉驱二十日也注】如此类去注殆不可知存之亦何伤乎史记货殖传楚越之俗地广人稀饭稻羮鱼果陏蠃蛤不待价而足张守节正义陏音揺古少字也果揺犹揺叠包裹也余按此説太谬陏之与揺字形既殊音叶又逺今按説文作椭从木从陏车笭中噐也徐锴曰椭噐长狭中广末杀尔雅释贝小而椭注狭长也东坡诗璧美何妨撱顔师古急就章注椭秃颇切小桶也所以盛盐防正合史记果陏蠃蛤之説可证张守莭之谬矣【今按説文在木曰果在北曰蓏蓏朗果切音与秃颇切相讹耳至蒋有核曰果无核曰蓏又木上果在蔓曰蓏广地之生此四者不待贾而足也】
　　孔子出使子路赍雨具有顷果雨子路问其故孔子曰诗不云乎月离于毕俾滂沱矣昨莫月正离毕也他日月离毕孔子出子路请赍雨具孔子不听果无雨子路问其故孔子曰昔日月离其隂故雨昨莫月离其阳故不雨史记仲尼弟子传有子事载此文而删月离阳离隂末节盖有深意作传之防本以见有子不如孔子处故不説尽而文益蕴籍如庄子九渊而止説其三又夔怜蚿蚿怜风风怜目目怜心止解夔蚿风三句而怜目怜心之义缺焉盖悟者自能知之若説尽则无味知此者知古文之奥矣
　　马总意林引相贝经不著作者读初学记始知为严助作汉有博物记非张华博物志也周公谨云不如谁着考后汉书注始知博物记为唐作水经引南中行纪亦不出姓氏考嵇含南方草木状始知陆贾作南中行纪乃知前人或略后或有考焉
　　储光羲诗落日烧雾明农夫知雨止耿纬诗向人微月在报雨早霞生此即谚所谓朝霞不出市暮霞走千里也刘禹锡武陵诗即隂喜暗度将霁雾先昏耿纬诗晩雷期稔嵗重雾报晴天皆用老农占騐语予旧曰秋成诗云草头占月晕米价问天河亦用谚语日晕长江水月晕草头空又七夕视天河显晦卜米价丰歉盖老农有騐之占云
　　易称天盖取幽深之名诗咏彼苍近在逺望之色洛心方等之渊悟怀絶冥之肆
　　南史何防不入城府而性率到好狎人物时人重其通号曰防侠处士也然观豫章王嶷命驾造防从后门遁去竟陵王子良曰豫章王尚望尘不及吾当望岫息心则亦甚介矣
　　后汉焦先字孝然河东人也隐于焦山窜河渚间作一蜗牛庐处其中冬夏袒卧遭大雪亦不移人以为死视之如故或问皇甫谧曰焦先何人曰吾不足以知之旷然以天地为栋宇闇然合至道之前出羣形之外入寂之幽犯寒暑不以伤其性居旷野不以苦其形遭惊急不以迫其庐推荣忧不以累其心损视听不以汚其耳目羲皇以来其人而已
　　高士传李字仲元蜀人成都之圭里土人化之班白不负男女不错行尝为县令乡人共送之仲元无心就行因共酣饮月余太守使人促之仲元曰本不之官借芙蓉于中流防琼柯以咏言飘云衣于八极泛香风以穷年此公言可评
　　嵩山隠居聮云曙景张屛挂清光于露壑飞流界练贯幽响于云门












　　丹铅摘録卷七
　　钦定四库全书
　　丹铅摘録卷八　　　　　明　杨慎　撰
　　刘绩霏雪录载杭州灵隠寺月中坠桂子事似涉怪异余案本草图经云江东诸处多于衢路间拾得桂子破之辛香古老相传是月中下也不知当地何独无焉宁非月路耶余杭灵隐寺僧云种得一株近代诗人多所论述汉武洞防记云有逺飞鸡朝往夕还常衔桂实归于南土所以北方无之南方月路固宜有也月路之説尤怪异漫志之白乐天诗偃蹇月中桂结根依青天天风绕月起吹子下人间自注云杭州天竺寺有月中桂子徐陵诗竹宻山斋冷荷开水殿香太白诗风动荷花水殿香全用其语
　　杜诗岂无青精饭使我顔色好青精饭一名南天烛又曰墨饭草以其可染黒饭也道生谓之青精饭故僊经云服草木之正气与神通食青烛之津命不复陨谓此也滟滪歌云滟滪大如朴瞿唐不可触金沙浮转多桂浦忌经过此舟人商估刺水行舟之歌乐府以为梁简文所作非也蜀江有瞿唐之患桂江有桂浦之险故涉瞿唐者则凖滟襆涉桂浦者则凖金沙今乐府桂浦作桂楫非也
　　唐人边塞曲金装腰帯重锦缝耳衣寒耳衣今之暖耳也杜诗江莲揺白羽天棘蔓青丝郑樵云天棘柳也此无所据杜撰欺人耳且柳可言丝秪在初春若茶留客之日江莲白羽之辰必是深夏柳已老叶浓隂不可言丝矣若夫蔓云者可言兎丝王不可言柳此俗所易知天棘非柳明矣按本草索隠云天门冬在东岳名淫洋藿在南岳名百部在西岳名管松在北岳名颠棘颠与天声相近而互名也解近之
　　唐诗春楼不闭葳防鎻又望见葳蕤举翠华葳蕤旗名卤簿中有之孙氏瑞应图云葳防瑞草王者礼备至则生今之字书例解为草木之状未得其原也
　　闻説边城苦如今到始知好将筵上曲唱与陇头儿此薛涛在高骈宴上闻边报乐府也有讽谕而不露得诗人之妙使李白见之亦当叩首元白流纷纷停笔不亦宜乎涛有诗集然不载此诗
　　唐人白行简以滤水罗赋得名其警句云焦螟之生必全有以小为贵者江汉之流虽大盖可一以贯之灵一诗曰滤泉侵月起扫径避虫行滤水盖僧家戒律有此欲全水虫之命故滤而后饮今蜀中深山古寺犹有此防白居易送文畅诗山宿驯溪虎江行滤水虫
　　续南部烟花録有刘绮庄杨州送人诗云桂楫木兰舟枫江竹箭流故人从此去逺望不胜愁落日低防影归风引棹讴思君折杨柳泪尽武昌楼绮庄不知何时人详诗之声调必初唐也
　　唐李咸用端溪砚诗娲天补剩石昆剑切来泥着指痕犹湿经旬水未低呵云润柱础笔彩饮虹霓鹆眼工谙谬羊肝士乍刲连澌光比镜因墨腻于防捧受同交印矜持过秉珪宜从方袋挈枉把短行批浅水金为斗澄玉作堤此诗不特句佳亦具赏鉴可补砚谱之遗三国典略曰侯景篡位令饰朱雀门其日有白头乌万计集于门楼童謡曰白头乌拂朱雀还与吴杜工部诗长安城头头白乌夜上延秋门上呼盖用其事以侯景比禄山也而千家注不知引此
　　胡蝶或白或黒或五彩皆具惟黄色一种至秋乃多盖感金气也李白诗八月胡蝶黄深中物理今本改黄为来何其浅也白乐天诗亦云秋花紫蒙蒙秋蝶黄茸茸陈子昂登幽州台歌云前不见古人后不见来者念天地之悠悠独怆然而涕下其辞简质有汉魏之风而文籍不载
　　刘长卿集有夏中崔中丞宅见海红揺落一花独开诗海红未详为何花后见李白诗注云新罗国多海红唐人多尚之亦戎王子之类也又柑有名海红者见橘谱中记胡燕斑胸声小越燕红襟声大李贺诗劳劳胡燕怨酣春吴越春秋越燕向日而熈丁僊芝诗晓幙红襟燕
　　梁武帝冬日诗雪花无着蒂氷镜不安台梁简文咏月诗飞轮了无辙明镜不安台竟成二防
　　佩鱼始于唐永徽二年以鲤为李也武后天授元年改佩龟以武为龟也杜诗金鱼换酒来盖开元中复佩鱼也李白忆贺知章诗金龟换酒处盖白弱冠遇贺知章尚在中宗朝未改武后之制
　　梁萧子云上飞白书屛风十二牒李白诗屛风九叠云锦张牒即叠也唐诗山屏六曲郎归夜宋词屏风叠闻红牙今改叠作曲非
　　杜子羙腊日诗口脂面药随恩泽翠管银罂下九霄唐制腊日宣赐脂药李峤有赐口脂表云青牛帐里未辍炉香朱鸟牕前新调铅粉揉之以辛夷甲煎然之以桂火兰苏令狐表云雪散凝红紫之名香膏蕴兰蕙之气合自金鼎贮于雕奁刘禹锡有代谢赐表云宣奉圣防赐臣腊日口脂面脂紫雪红雪雕奁既开珍药斯见膏凝雪莹合液腾芳可补杜诗注之遗
　　水经河水必东歴鳯林北注鳯林山名五蛮俱峙杜诗鳯林戈不息鱼海路常难张籍诗鳯林闗里水长流白草黄榆六十秋边将皆承主恩泽无人解道取凉州李屛山达磨賛所谓楖枥者称杖也范石湖诗病怜楖枥随身惯老觉屠苏到手迟
　　东臯杂録云汉碑额多篆身多凹多凸惟张平子碑则额与身皆篆也慎按三代钟鼎文有疑识隠起而凸曰欵以象阳中陷而凹曰识以象隂刻之印章即阳文曰朱文隂文曰白文盖古今金石同一例也刘禹锡宜城歌云花台侧生树石碣阳镌额不见汉碑不知此句为何説也
　　岑参凯歌鸣笳攂鼔拥囘军今本攂作叠非近制启明定昏鼔三通曰发攂当用此字俗作擂非攂亦俗字然差善于擂古乐府官家出游雷大鼔雷转作去声用袜女人脇衣也隋炀帝诗锦袖淮南舞宝祙楚宫腰卢照隣诗娼家寳袜蛟龙被是也或谓起自杨妃出于小説伪书不可信也崔豹古今注谓之腰防注引左传衵服谓日日近身衣也是春秋之世已有之岂始于唐乎沈约诗领上蒲桃绣腰中合欢绮谢偃诗细风吹寳袜轻露湿红纱韦庄应天长词云想得此时情切泪沾红袖字义与涴同而字则读如涴字入声始得其叶然説文玉篇俱无字惟元词中马骤人语喧北音作平声四转作入声正叶
　　靺鞨国名古肃慎地也其地产宝石大如巨粟中国谓之靺鞨文与可朱樱歌云金衣珍禽弄深樾禁籞朱樱斑若缬上幸离宫促荐新藤篮宝笼貂珰发凝霞作丸珠尚软油露成津蜜初割君王午坐鼓猗兰翡翠一盘红靺鞨葛鲁卿西江月词云靺鞨斜红帯柳琉璃涨緑平桥人间花月见新妖不数江南苏小恨寄飞花蔌蔌情随流水迢迢鲤鱼风送木兰桡回棹荒鸡报晓二公诗词皆用靺鞨事人罕知者故诗疏之乐府诗集有突厥三台其辞曰鴈门山上鴈初飞马邑栏中马正肥日旰山西逢驿使殷勤南北送征衣乃唐妓盛小丛诗也传者失其名
　　汉凉州有县名鸾鸾音雚鸟音省汉马贤追先零到鸾鸟后魏纪功碑荡龙荒游鸾朔以鸾鸟为雚雀义不可解以雀为朔义或近之或云北荒以鹳雀为鸾鸟隋高徳孺指野鸟为鸾亦有其因乎
　　楚辞九歌乘赤豹兮载文貍王逸注云神貍而不言其状按山海经亶爰之山有兽焉状如貍而有髦其名曰类自为牡牝余在大理尝见之其状如貍其文如豹土人名曰香髦疑即此物也星家衍心星为狐二十八宿真形图心星有牡牝两体其王逸所谓神貍之説乎蓂荚賔也字一作江淹去故乡赋北风析兮绛花落流水散兮翠疎字诸韵不在只见于江淹集姑苏守溪王公济之在阁日论杜诗闻知桤木三年大因问先父桤木蜀产桤字何音先父曰音欹守溪曰当依韵书音楷先父曰音歆则乡人农夫皆识之若作楷音不知何木矣因举王荆公桤木诗曰濯锦江边木有桤野园封植伫华滋地偏幸免桓魋伐嵗晩还同庾信移王乃説服盖王公平昔极爱荆公诗文而此诗王公亦偶不记忆耳
　　陈陶咏竹诗青岚帚亚思君祖緑润偏多忆蔡邕陈张君祖竹赋青岚运帚碧空扫烟蔡邕竹賛云緑润碧鲜绀文紫钱
　　宋世寒食有抛堶之戯儿童飞瓦石之戯若今之打瓦也梅都官禁烟诗窈窕踏歌相把轻浮赌胜各飞堶堶七禾切或云起于尧民之击壤
　　朱子语録云人谓杨亿通禅学者以其有八角磨盘之句耳按北涧禅师偈云六月一日前万象森罗替説禅六月一日后八角磨盘空里走今日正当六月一无位真人赤骨律金毛狮子解翻身无角铁牛眠少室十圣三贤总不知笑倒寒山并拾得杨亿因演而为颂曰八角磨盘空里走金毛狮子变作狗拟欲藏身北斗中应须合掌南辰后
　　赵汝愚诗江月不随流水去天风常送海涛来朱文公爱之遂书天风海涛字于石今人不知为赵公诗也説文熨持火申缯也一曰火斗柳文所谓钴鉧也古音欝今转音晕杜工部诗美人细意熨帖平白乐天诗金斗熨波刀剪文温庭筠诗緑波如熨割愁膓陆鲁望诗波平熨不如又天如重熨皱王君玉词金斗熨秋江晁次膺词去日玉刀封防恨见时金斗熨愁眉
　　滇中诗人兰廷瑞杨林人也予过其家访其稿仅得数十首如夏日云终日慿阑对水鸥园林长夏似深秋槐龙细洒鵞黄雪凉意萧萧风满楼冬夜云枕上诗成喜不睡起寻笔砚旋呼灯银瓶取浸梅花水已被霜风冻作氷题嫦娥奔月图曰窃药私奔计已穷藁砧应恨洞房空当时射日弓犹在何事无能近月中三诗皆可喜晋末桓之乱有金雌诗防曰云出而雨渐欲举短如之何乃相阻交哉乱也当何所惟有隠岩植禾黍西南之朋困桓父雨云者字也短者祚短也盖恒灭亡之兆又云大火有心水抱之悠悠百年是其时火宋之分野水宋之徳也金雌不知何语亦如赤伏符之类耳【后考隋书经籍志郭文着金雄记金雌诗】
　　魏文帝示羣臣诏曰中国珍果甚多蒲桃当其末夏涉秋尚有余暑醉酒宿醒掩露而食甘而不防脆而不酸冷而不寒味厚汁多除烦解倦酿以为酒甘于麯蘖善醉而易醒道之固已流防咽嗌况亲食之耶南方有橘醋正裂人牙时有甜耳他方之果宁有匹者东坡橄防诗待得余甘囘齿颊已输崖蜜十分甜俗谚传南人説橄防囘味清甘北人云待他囘味时我枣儿已甜了半日矣坡诗盖用此意今观魏文帝以蒲桃压橘亦相类可入笑林也
　　山谷有一帖云胡居士尝言鹿性惊烈多别粮草恒食九物余则不尝九草者一曰葛叶及花鹿葱鹿药白蒿水芹甘草齐头蒿山耳荠苨也享神用其肉者以性烈清净故也比饵药者勿食鹿肉必不得力以鹿常啖解毒之草能散诸药性也此可补本草及齐民要术之遗车频秦书云苻坚建元十二年高陵县民穿井得大龟三尺六寸背文负八卦古字坚似石作池养之按此则龟有卦文不独上古一见也河图洛书欧阳公何疑焉宋人经义云以尔为公则夙夜在公以尔为侯则谨尔侯度劳于王事逸无期矣职思其忧豫无期矣何如怡然处顺慎哉尔之优游确乎不拔勉哉尔之遁思乎盖为国家计则深惜贤者之去为贤者计则又深体其情之不容不去也此深得诗人之防可补诗传之未备故特録之
　　韦应物答徐秀诗云清诗舞艳雪孤抱莹氷极其工致而艳雪二字尤新又五弦行云如伴流风萦艳雪更逐落花飘御园又乐燕行云艳雪凌空散舞罗起徘徊屡用艳雪字而不厌其复也或问予雪可言艳乎予曰曹子建洛神赋以流风回雪比美人之飘揺雪固自有艳也然雪之艳非韦不能道柳花之香非太白不能道竹之香非子美不能道也
　　李白诗东阳素足女防稽素舸郎相看月未堕白地防肝肠按谢灵运有东阳江中赠答二首云可怜谁家妇緑流洗素足明月在云间迢迢不可得荅诗云可怜谁家郎緑流乘素舸但问情若为月就云中堕太白盖全祖之也而注不知引
　　何逊与范云聮句诗云洛阳城东西却作经年别昔去雪如花今来花似雪李商隠送王校书分司诗云多少分曹掌秘文洛阳花雪梦随君定知何逊縁聮句每到城东忆范云又漫成一絶云不妨何范尽诗家未解当年重物华逺把龙山千里雪将来拟并洛阳花二诗皆用此事若不究其原不知为何説也
　　唐人送元中丞江淮转运诗一首王维钱起集皆有之其云去问珠官俗来经石春东南御亭上莫问有风尘用事颇隠僻石用荀子紫鱼盐及文选石应节而扬葩事也御亭吴大帝所建在晋陵廋信诗御亭一囘望风尘千里昬是也今刻本或改石作右却御亭或改作衍亭转刻转误漫一正之
　　九歌满堂兮美人忽独与予兮目成宋玉招防娭光视目曽波相如赋色授防与心愉于侧枚乘莵园赋神连未结已诺不分陶渊明闲情赋瞬美目以流盼含言笑而不分曲尽丽情深入冶态裴硎传竒元氏防真又瞠乎其后矣所谓词人之赋丽以淫也





　　丹铅摘録卷八
　　钦定四库全书
　　丹铅摘録卷九　　　　　　明　杨慎　撰
　　诗纬含神雾曰契毋有娥【音松】浴于丘之水睇鸟衔卵过而坠之契毋得而吞之遂生契此事可疑也夫卵不出蓐燕不徙巢何得云衔即使衔而误坠未必不碎也即使不碎何能得而吞之哉此盖因诗有天命鸟降而生商之句求其说而不得从而为之诬史记云鸟翔氷遗卵简狄取而吞之盖马迁好竒之过而朱子诗传亦因之不改何耶或曰然则鸟之诗何解也曰鸟者请子之鸟也月令鸟至是月祀髙禖以祈子意者简狄以鸟至之月请子有应诗人因其事颂之曰天命曰降者尊之贵之神之也诗人之词兴深意逺若曰仲春之月祷而生商斯为言之不文矣如黄帝之生电虹绕枢盖生之时值始电或虹见之也帝俊生卜日谓有十之而以甲乙丙丁名之也此而可诬亦将曰黄帝生于虹帝俊之子生于十日可乎诗又曰维岳降神生甫及申亦本其生之地而尊且神之便谓甫申为岳神所生可乎傅说为箕星生之日直箕也萧何为昴星生之日直昴也楚辞曰摄提贞于孟陬兮惟庚寅吾以降屈原岂摄提之苖裔乎汉桞敏碑言敏本桞星之后梁江总佞张丽华云张星之精其不根至今人皆知哭之而不疑鸟之事者殆以经故岂知经旨本不如是乎按古毛诗注云鸟至日以太牢祀髙媒记其祈福之时故言天命鸟来而谓之降者重之若自天来古说犹未误也自今诗传信史记之误也宋太祖曰夏后治水但言导河至海随山濬川未闻力制湍江广营髙岸自战国专利堙塞故道以小防大以私害公九河之制遂隳厯代之患弗弭神宗曰后世以事治水故常有碍以道治水无违其性可也如能顺水所向迁徙城邑以避之复有何患虽禹复生不过如此欧阳脩曰开河如放火又曰避髙就下水之本性河流已弃之道自古难复文彦博曰河不出于东则出于西利害一也今发夫脩治徙东从西何利之有自古治河之说多矣若宋二帝之见二臣之言可为百世法杜子美滕王亭子诗民到于今歌出牧来游此地不知还后人因子美之诗注者遂谓滕王贤而有遗爱于民今郡志亦以滕王为名宦予考新旧唐书竝云元婴为金州刺史骄佚失度太宗崩集宦属燕饮歌舞狎昵厮养巡省部内从民借狗求所过为害以丸弹人观其走避则乐及迁洪州都督以贪闻髙宗给麻二车助为钱緍小说文载其召属宦妻于宫中而淫之其恶如此而少陵老子乃称之所谓诗史者葢亦不足信乎未有暴于金洪两州而仁于阆州者也
　　史记汉髙祖纪为亭长告归之田韦昭音告语之告师吉音古笃切如礼记出必告之例服防音嘷呼之嘷按东观汉记田邑传邑年三十厯卿大夫号霸归厌事少所嗜欲嘷与号同古者当有此音又左传鲁人之嘷说文礼祝曰嘷皆可互证书之以广异闻
　　诚斋防韶州苏黄帖云苏黄皆落南而岭南无二公帖似鲁人不识麟惟韶有之耿光异气上烛南斗下贯碧海矣又防米元章帖云万里学书最晚虽徧参诸方然袖手一瓣香五十年来未拈出今得此帖乃知李宻未见秦王耳
　　周景王作洛阳誃台前汉表所谓逃责之意也声类宫室相连曰誃陆云集曹公有誃店文选誃门曲榭刘曜传誃门旦空未央朝寂又平声【誃店今按陆集作夷唐】
　　后汉楚王元英传逺黄老之防言尚浮屠之仁祠仁祠指佛寺唐时多以寺为仁祠权载之诗逸气凌颢清仁祠访金碧是也温公通鉴及纲目以祠为慈并非滑稽传优孟为孙叔敖衣冠抵掌谈语嵗余像孙叔敖左右不能别也庄王置酒优孟为寿王大惊以为叔敖复生欲以为相刘子讥之曰人心不同有如其面非由仿效俾有迁革又况叔敖之殁时日已乆岂有一见无疑而遽欲加以宠荣复其禄位者哉予按此传以稽名乃优孟自为寓言云欲复以为相亦优孟自言如今人下净发科打诨之类岂可真以为王欲复相之事乎庄子盛鹤列于丽谯之间注丽谯魏城门名谯亦作嶕壮丽而嶕峣也前汉书陈胜传战谯门中注门上为髙楼以望攻曰谯楼慎按汉书五行志王公车大谁卒注大谁主问非常之人云姓名是谁何也谁何一作谯呵城门名丽谯者丽如鱼丽之丽力支切谯即谯呵之谯今都门出入者守门人咸到而呼喝之亦是古制不必改谯作噍也
　　陈后主起临春结绮望仙三阁壁带悬楣皆以沉檀为之注壁帯壁中横木悬楣横木施于前后两楹之间下不装构如偏榜栈道之势今人谓之挂楣古之庋阁今曰阁板礼曰始死之奠其余阁也与西都赋曰金缸衔壁
　　龙生九子不成龙各有所好屭赑防吻之类也椒图其形似螺蛳性好闭故立于门上词曲门迎驷马车戸列八椒图人皆不能晓今观椒图之名亦有出也见菽园杂记又按尸子云法螺蚌而闭戸后汉书礼仪志殷以水徳王故以螺着门戸则椒图之似螺形信矣
　　夏后氏金行初作苇茭言气交也殷人水徳以螺首慎其闭塞使如螺也周人木徳以桃为梗言气相更也庄子曰种苇于戸布灰其下童子入不畏而鬼畏之是鬼之智不如童子也今人元日以苇揷戸螺则今之门镮也桃梗今之桃符也【按桃梗后汉书作更】
　　大戴礼明堂四戸八牖赤缀户白缀牖楚辞网户朱缀注缀縁也以朱縁其边今曰四映如古紫界墙青琐闼之属
　　中兴故事云天街两畔槐木俗号为槐衙曲江池畔多桞亦号为桞衙以其成行排立也
　　段国沙州记吐谷浑于河上作桥谓之河厉长一百五十步勾栏甚严饰勾栏之名始见此王建宫词风帘水殿压芙蓉四面勾栏在水中李义山诗帘轻幕重金勾栏李长吉诗蟪蛄吊月钩阑下字又作钩宋世以来名教坊曰勾栏【今按古今注汉成帝顾成庙有三玉鼎二真金炉槐树悉为扶老勾栏画飞云龙角虚于其上】
　　潜夫论世主欲无功之人而强富之则是与天鬬也况使无徳之人与皇天鬬而欲乆立自古以来未之常有也又曰民安乐则天心聪天心聪则隂阳和此皆格言也天鬬天聪文字尤竒
　　元好问送刘时举节制云南诗云南天髙去天尺汉家声雷破壁九州之外更九州海色澄清映南极幽并豪侠喜功名咄嗟顾盼风云生今年时后即如斗过眼已觉乌蛮平谕蜀相如今老矣不妨铜柱有新铭天尺二字可以名楼
　　滕涉天圣中为青州太守盛冬浓霜屋瓦皆成百花之状以纸摹之又大金图志金末河氷冻成文【陈懋仁按辍耕录嘉兴屋瓦氷成竒花已载入嘉禾旧事中又按大金天防间汴都天防间汴都太康县一夕大雷雨下氷亘数十里大小不等首足卦文皆具】又有花卉禽鸟之状巧过绘镂此天画也滇中有某提学训诸生读书为文之法甚悉语毕问诸生曰吾言是否中有一人应曰公天人所言皆天话也相传以为笑葢俗以托空为天话耳
　　万震南州异物志賛云合浦之人习水善游上视层潭如仰株入如沈鼈出如轻鳬蹲泥刮蚌潜窃明珠【游音于】渔蜑取鱼蚝蜑取蚝木蜑伐山皆生死短蓬间生食海物其生如浮而各以疆界役于官
　　锐而出者为虎牙尖而背者为熊耳角而巘者为牛首冠而峭者为鸡头王淮仙掌辨
　　唐诗多用云府字出庾肃之山讃所谓云霞之府也山海经钱来之山多洗石洗石可以磢体去垢圿【圿音甲】陆鲁望云金华山枝峰蔓壑秀气旁魄不啻神仙登临灊山一名天柱山三峰鼎峙拒云槩日
　　水经注垂陇郑地有沙城左佩济渎又云鲍丘水北佩谦泽望无垠又云兰渠川水出自北山帯佩众溪南流注于渭水萦纡谓之佩自被山带河字翻出而益竒唐李长吉诗风为裳水为佩又自水经注拈出语増竒矣
　　谢臯羽晞髪集诗皆精致竒峭有唐人风未可例于宋视之也予尤爱其鸿门防一篇天云属地汗流宇杯影龙蛇分汉楚楚人起舞本为楚中有楚人为汉舞鸊鹈淬光雌不语楚国孤臣泣俘虏君看楚舞如楚何楚舞未终闻楚歌此诗虽使李贺复生亦当心服李贺集中亦有鸿门防一篇不及此逺甚可谓青出于蓝矣元杨亷夫乐府力追李贺亦有此篇愈不及臯羽矣其他如短歌行秦淮没日如没鹘白波揺空湿月舟人倚棹商声发洞庭脱木如脱髪建业水云太白入月鱼脑减武昌城头鼓紞紞海上曲云水花生云起如葑神龙下宿藕丝孔明河篇云牵牛夜入明河道泪滴相思作秋草婺女城头玩月华星君冡上无啼鸟侠客呉歌云潮动西风吹杜荆离歌入夜斗西倾佽飞庙下蛇含草青拭呉钩入匣鸣效孟郊体云牵牛秋正中海白夜疑曙野风吹空巢波涛在孤树律诗如驿花残楚水烽火到交州夜气浮秋井隂花冷碧田山鬼下茅屋野鸡啼苎萝戍近风鸣柝江空雨送船隣逋灯下索乡梦戍边回柴闗当太白药气近樵青暗光珠毋徒秋影石花消下方闻夕磬南斗挂秋河虽未足望开元天寳之萧墙而可以据长庆寳厯之上座矣集多臯羽手抄湿湿多作湿葢从古字湿之省史子坚格载汉碑有此字观者弗识或改为沄非
　　吕不韦月令自东风解冻至水泽腹坚后魏始入厯为七十二其所载与夏小正淮南时则训管子与汲冡书互有出入朱文公作仪礼经传解备引之予又见王氷注素问亦引吕令七十二与今世行吕氏春秋及厯中所载不同如桃始华为小桃华雷乃发声下有芍药荣田防化为鴽下有牡丹华王生作赤箭生苦菜秀作呉葵华麦秋至作小暑至半夏生下有木槿荣蛰虫坯戸下有景天华惟易通卦騐亦载节而其书今亡类书所引若条风至而杨桞津景风至而博劳鸣虾蟇无声凉风至而鹤鸣阊阖风至而蜻蛚吟日至而泉跃泉跃即水泉动也可考古今节之异因备录于此陆机文赋云谢朝华于已披启夕秀于未振韩昌黎云惟陈言之务去戛戛乎其难哉李文饶曰文章如日月终古常见而光景常新此古人论文之要也近世以道学自诡而掩其寡陋曰吾不屑为文其文不过抄节宋人语录又号于人曰吾文布帛菽粟也予尝戯之曰菽粟则诚菽粟矣但恐陈陈相因红腐而不可食耳一座大笑
　　防稽天依寺有半月泉泉隐岩下虽月圎满望池中只见其半最为佳处有僧凿开岩名满月殊可惜也因作杀风景一絶云磨墨浓填蝉翅帖开半月岩为满月富翁漆却断纹琴老僧削圆方竹节
　　瀑布泉诗人盛称庐山鴈荡亦有之地志云庐山循崖直下石如鴈荡之飞坠飘散而可观也吾蜀梁山县蟠龙山有之与鴈荡相似靳两城云大胜庐山有诗云神女碧溪簮明珠构璎珞纎手接钟球钧台响天乐仙人环佩玉晓跨苍龙谒帝闗醉舞婆娑浑忘却天风吹挂翠防间
　　李锡之为卢城令爱苦泉为甘泉凡水之性味色秀出没显伏皆地脉之异有所产与惠州之佛防院东热泉汤如也西冷泉雪如也
　　于斧渡名渔父渡子胥处
　　星之形我之气应我心为我卫作我吉因我势作我凶因我
　　王半山诗洲回藏迷子深深拟若耶迷子洲在建康西南四十里
　　世言舆地图始于汉光武披舆地图而不知前汉淮南王传已有按舆地图之语地以舆名取易坤为舆之义犹天如张葢也张衡作葢天图义取此葢天舆地正作对
</div>
    <div class="pagination">
<a href="丹铅余录_page23.html">上一页</a><span>...</span><a href="丹铅余录_page19.html">19</a><a href="丹铅余录_page20.html">20</a><a href="丹铅余录_page21.html">21</a><a href="丹铅余录_page22.html">22</a><a href="丹铅余录_page23.html">23</a><span class="current-page">24</span><a href="丹铅余录_page25.html">25</a><a href="丹铅余录_page26.html">26</a><a href="丹铅余录_page27.html">27</a><a href="丹铅余录_page28.html">28</a><a href="丹铅余录_page29.html">29</a><span>...</span><a href="丹铅余录_page25.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
