<!DOCTYPE html>
<html>
<head>
    <meta charset="UTF-8">
    <title>耶稣会文献汇编 - 第 235 页/共 368 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>耶稣会文献汇编 - 第 235 页/共 368 页</h1>
    <div class="content">三、人当知藏以知生	
第三节  圣人以法天为宗旨	
一、体天时以尽人道	
二、明天道以传天下	
三、择善固执天道	
第四节  《易》经中的天学端倪	
一、《易》含孔学精义	
二、《易》为天学之祖	
二、《易》明天主之义	
三、《易》中天主生於圣母之义	
四、《易》中圣母童贞之义	
五、《易》中三位一体之义	
六、《易》中圣子之义	
七、《易》中洗心退藏之义	
八、《易》中下学上达之义	
九、《易》明天教之象	
十、《易》泄天学消息	
第五节  《天学说》的意义	

 
第一节  天学之疑难
一、对天主的疑惑
我明国从来不知有天主也，自神宗朝泰西利玛窦始倡天主之教，其所立言以天文历数著，一时士大夫争慕响之，遂名天学云。今上复授泰西学者官俾订大统历，於是，其教益行於各省郡邑间。然不免有迷者、疑者、谤者、无有发明天主之义喻之者。
二、天主不可言说
孔子曰：“中人以下不可以语上也。”上何所指，非天乎？天岂谓苍苍之象哉？有主焉。主者，至一而无不统贯之。谓此主生天，则谓之天命；此主生人，则谓之人性。子贡曰：“夫子之言性与天道不可得而闻也。”天下惟中人以上不易有，则性与天道不易言，亦不易得闻，所以孔子以欲无言提醒子贡。
三、天主无言
及子贡苦无述，复言之曰：“天何言哉，四时行焉，百物生焉。”寥寥行生数语，令今世学者从旁耳听，不几讶与吾身不相亲切哉？乃子贡言下了悟寂无疑辨。
四、对天主的无知
嗟乎！古今此天，古今此时此物，顾终日见天而不知天之主，终日行时中而不知时之所以行，终日生物中而不知物之所以生。予少而壮，壮而老矣，犹怅怅焉，作一不知人哉。
第二节  天教以学天为宗旨
一、历数系天主造化之谱
逮今而始悟，奉天主一从事焉。闻其教惟谈天，其学亦惟学天。阅《天问》、《几何原本》诸书，皆以明历数，夫历数岂非天主倡明行生造化谱乎？凡历数一年十二月，一月三十日，一日十二时不知者，视为钦天博士家选择言耳。反复思之，其中日之出入，月之晦朔弦望，与夫风雷霜露草木鱼鸟，无一不载之於历。此何关於选择事？
二、物生时行是天主之行
予谓时有盈虚消息；验诸物，物有荣枯生死；秉诸时，故春月物生，夏月物长，秋月物收，冬月物藏。有收藏，便有生长，有生长便有收藏，此孔子所谓时行物生，对炤镜也。炤物则须认己，己一物也；炤时则须识天，天一时也。然物生而物何以生是时，时行而时何以行是天？非时无物，时在物中；非天无时，天在时中。则时之行，乃天之行也。顾天行一日，则一小周；一岁，则一大周。小周一昼一夜，大周积昼积夜而成一岁。日出而昼，万物并作；日入而夜，万物并息。是昼，则天行地上长而收也；是夜，则天行地中藏而生也。
三、人当知藏以知生
人不知春夏秋冬之为生长收藏，而又何知一日之为春夏秋冬，为生长收藏乎？何者？以人之生而父兄之养、师之教，莫不先以名利之念入之名利之事。成之只知向外，务生务长；不知反内而收之藏之者，为实能生之长之也。万物中人为最灵，万物不识、不知顺天之则常收常藏，故常生常长。乃人违天而行，其独衰老死病，魔难罪狱，相寻而无能已。说者误认死以为归藏，而非也。孔子所谓：“未知生，焉知死。”予亦曰：“未知藏，焉知生。”古歌云：年年岁岁花相似，岁岁年年人不同，可不哀哉？
第三节  圣人以法天为宗旨
一、体天时以尽人道
予稽古帝尧书载：命羲和，历象日月星辰，敬授人时。曰钦若，曰敬授，何隆重一至於此？惟是人时，盖重人体天时以尽人道也。
二、明天道以传天下
不特人也，至尧老以天下传舜，此古今第一大事。惟咨舜曰：“天之历数在尔躬，岂矜诩履帝位者纪永年乎？”明以天道传焉。
三、择善固执天道
故继之曰：“允执厥中。”中者何？天心也。先儒邵子曰：“天向一中分，造化是也。”孔子赞尧惟则天，故尧亦惟以天道传舜。然云允执者何？黄帝《阴符经》曰：“观天之道，执天之行尽矣。”孔子对哀公亦曰：“诚者，天之道也；诚之者，人之道也。”择善而固执之者也。从来圣圣相传道统心法无以逾此。即中庸赞孔子曰：“仲尼祖述尧舜，上律天时。”其亦有见於此乎。
第四节  《易》经中的天学端倪
一、《易》含孔学精义
然而我明国学者止知尊信孔子，不知孔子自道：“下学而上达，知我者其天。”何下为学？何上为达？何天为知？窃想孔子一生所深知而得力者莫如《易》。
二、《易》为天学之祖
乾坤为施承君藏
《易》天书也，天学之祖也。观赞《易卦》曰：“大哉。乾元，万物资始乃统天。”乾元统天，天主之说也，异其名而同其实也。赞《易坤卦》曰：“至哉坤元，万物资生，乃顺承天。”坤无元，以乾之元为元，乾施而坤承之也，故曰顺承天。赞《易》六十四卦曰：“乾以君之，坤以藏之。”不大明天主之义而泄《易》之蕴耶？
乾坤为上远下学
孔子提醒子贡，时行者乾，物生者坤。下学者坤，是卑法地；上达者乾，是崇效天。而知我者天，则惟统天之乾元，与之为一，而通乎昼夜之知也，所谓“大人者，与天地合其德，四时合其序者”此也。
二、《易》明天主之义
知孔子之赞《易》，则知天主之义矣。予未能悉知其义，窃观圣母天主像，而又借《易》以明之。
圣母有坤之象
圣母有坤之象焉。坤，母也，故怀子即天主，系所生子也。
天主有震之象
天主有震之象焉。震，乾之长男也，代乾行权，故手握天。
天主三位之象
震木之数三，名天主三也。
三、《易》中天主生於圣母之义
然既名天主矣，又生於圣母者何也？天主有先天之主焉，则开天辟地生人，是天地人资始而天主无始，故称乾父。有後天之主焉，则今图像罢德肋、费略、彼利斯多三多，是生於坤之圣母者也，所称代乾行权者也，故称震男。
四、《易》中圣母童贞之义
泰西称圣母童真 ，则此天主三又何以生焉？盖乾体位上，坤体位下，何常见乾下交乎坤？然乾坤不交以体，而交以气。乾行为施，坤承为受，则称为童真者，宛然模拟一坤藏乾之全体。
五、《易》中三位一体之义
於此见藏诸中，则为坎；生诸外，则为震。曰震，曰坎，曰艮，虽乾有三男之名，而止坤中之藏为坎中之一。天主名三而实一者，不诚相合一乎？
六、《易》中圣子之义
故坎位,子也。古人谓乾之元复於子，人之元胎於子，历之元起於子。
七、《易》中洗心退藏之义
孔子於《复卦象》曰：“雷在地中”复雷震也。先王于至日闭关，商旅不行，后不省方得藏之之义焉，圣人以此洗心退藏於密者指此。
八、《易》中下学上达之义
《中庸》赞仲尼不特曰：“上律天时”，又曰：“下袭水土”，土坤水坎，直指下学上达处，此上律之真源头也，古今圣贤密相授受。子贡所谓性与天道不可得而闻者，亦惟此尔。
九、《易》明天教之象
天主教不以言明人，而第以其像明人，使学者观象而心悟之。
十、《易》泄天学消息
孟子曰：“天下之言性也，则故而已矣。”苟求其故，天之高也，星辰之远也，千岁之日至可坐而致也。孔子後，惟孟氏揭出夜气，透露消息。孟子後，惟先儒邵子云：“冬至，子之半，天心无改移，时行物生，秘密满盘托出。”嗣是而後，知者何人，言者何人？
第五节  《天学说》的意义
不意今日泰西天主教犹能发明斯义以教人。苟学者能不迷不疑，登天主之堂，入天主之室而学焉、问焉、辩焉、思焉、行焉，则庶几矣。故作《天学说》。

                                                                        明明子邵辅忠

圣教信证
后学
闽漳张赓
晋绛韩霖
暨同志公述

圣教信证题解
《圣教信证》是韩霖、张赓两人合撰的天主教文献，有年韩霖序，附耶稣会西来诸位先生性氏，約共面，现藏于法国国家图书馆（Bibliothèque Nationale de France），古郎（Maurice Courant）氏编目为号。
韩霖，字雨公，号寓庵，山西绛州人，生于年，年举人，受洗名为多玛斯（Thomas）。卒于年。张赓，字夏詹，号明皋，昭事生，福建温陵（晋江）人，年受洗，洗礼名为玛窦（Matthieu），施洗者是艾儒略。在杭州任教谕，且与杨廷筠有戚谊，廷筠奉教后，遂亦受洗。
本书中：（一）“圣教信证”
论“天主教为至真实，宜信宜从。”作者从西士来华、天主立教、教义纯正诸方面加以论述，最后吁“请有志存养者，及时考究精明，庶几乾惕昭事。”（二）“耶稣会西来诸位先生姓氏”简介九十一位来华耶稣会士之国藉、生平、传教之地及去世之年、葬地并所著之书等。从方济各沙勿略至徐日昇，共九十多人。
 
圣教信证目录
圣教信证题解	
圣教信证目录	
圣教信证叙	
圣教信证	
耶稣会西来诸位先生姓氏	
方济各沙勿略圣人	
利玛窦	
</div>
    <div class="pagination">
<a href="耶稣会文献汇编_page234.html">上一页</a><span>...</span><a href="耶稣会文献汇编_page230.html">230</a><a href="耶稣会文献汇编_page231.html">231</a><a href="耶稣会文献汇编_page232.html">232</a><a href="耶稣会文献汇编_page233.html">233</a><a href="耶稣会文献汇编_page234.html">234</a><span class="current-page">235</span><a href="耶稣会文献汇编_page236.html">236</a><a href="耶稣会文献汇编_page237.html">237</a><a href="耶稣会文献汇编_page238.html">238</a><a href="耶稣会文献汇编_page239.html">239</a><a href="耶稣会文献汇编_page240.html">240</a><span>...</span><a href="耶稣会文献汇编_page236.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
