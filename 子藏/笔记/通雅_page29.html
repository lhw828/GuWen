<!DOCTYPE html>
<html>
 <head>
  <meta charset="utf-8"/>
  <title>
   通雅 - 第 29 页/共 40 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   通雅 - 第 29 页/共 40 页
  </h1>
  <div class="content">
   覆海藻井也一曰鬬八一曰愚项　存中曰屋上覆撩古人谓之绮井又谓之覆海今令文文中谓之鬬八吴人谓之愚项唯宫室祠观为之智按藻井乃今之拱一曰升若覆撩则古之棼橑屋椽也薄版曰望版或用望甎存中葢谓重出之飞檐耳升庵以为天花版葢鬬八谓承仰版之拱斗也其形似之元有盝顶殿盝顶之制三椽其顶若笥之平今所谓燕窝制也常居上有承尘今曰仰尘刘防昭阳殿以金为仰阳银为地面士夫阀阅之门亦谓之阙　唐宋敬则以孝义世被旌显一门六阙相望又杨炎祖哲父播三世以孝行闻门树六阙阙言额也又尹仁恕曽祖养祖怦父慕先一门四阙史功臣表明其等曰伐积日曰阅汉书赍伐阅上募府后因作阀阅元之品制有爵者为乌头阀阅册府元龟言阀阅二柱相去一丈柱端安瓦筒号为乌头染即为之阙柱端之筒谓之防头又曰防朽陆文量菽园杂记引博物志虭蛥似龙而小好立险故立于防朽上所谓露柱也
　　灶额灶突也都灶大灶也　陈晦伯引庄子仲尼作春秋老踞灶觚而听之问何书曰春秋也困学纪闻曰灶觚灶额也何孟春记宋人曽以灶觚为窔奥智谓觚犹隅也韵会曰郑武公掘突突灶囱也荅宾戏曰墨突不黔桓谭新论称淳于髠言曲突徙薪人为徐福上书亦用曲突谓烟时突出也説文突【徒骨切】犬从穴暂出也□也今作深一曰灶防从穴从火从求省【式鍼切】凡夫曰□□溷用或是从灰会意智按六书故作□引商颂穼入其阻説文作□毛氏曰也疑即穼字作□无义俗谓黑为窨穼凡夫急诋戴氏忽从戴奇矣又改从灰吴敬甫作突从穴【音防】谓突乃屋而借为逺乃桂阳水名耳智谓水名正以其也借水借屋何异乎灶门亦可称灶突矣五行志元鳯元秊燕王宫豕出圂坏都灶师古曰圂豕牢也都灶烝炊之大灶也金史胡剌即灶突也突亦未必从犬从犬许之臆也石承礩础也　尚书大传曰庶人有石承当柱下而已不外出以为饰此今之石颡也柯古言罗公逺隠形于石磶中是唐人谓础为磶
　　甓裓今之甃地也　伯厚引堂涂注曰汉时明堂涂为令甓裓【音零壁阶】令甓则今之塼也裓则塼道也智按郑注考工记堦前若今辟裓分其督之修以二分为之峻中央为督欲去水故中峻而边迤也汉尹赏传以令辟为郭尔雅瓴甋谓之甓説文曰瓴甓也墼瓴适也郭氏曰即今甎防也累以甎防为障按瓴甓即今甓瓴本仰瓦之沟也所谓建瓴也塼坏曰墼垒砌曰甃甃地中平四边必通匽则亦沟意也今街道及庭院多以砖侧累之园亭有累瓦成水纹者取其滤水有似于瓴中饱边庳匠呼曰鰿鱼背此之谓瓴甓裓裓陔阶皆通用央渎匽猪隂沟也漏井渗坑也　匽【音偃】隠曲也传曰规匽猪周礼曰为其井匽郑氏曰匽猪下地今阳沟升庵曰漏井今渗坑匽猪今隂沟御览引庄子逸篇羊沟之鸡称按荀子有央沟鲁灵光赋言澧腾涌于隂沟今以塼墁下沟曰隂明作沟者曰阳地官注谓御沟植杨曰杨沟中蕐古今注曰羊喜触藩为沟隔之曰羊沟此皆强説也荀子入其央渎注中渎也即人家水沟央羊杨皆阳之借声
　　屋头头也　湘素襍记曰李济翁云如厠为屋头一説北齐文宣帝怒魏郡丞崔钦钻以汁沃头因谓之头庚桑篇观室者周于寝庙又适其偃焉注偃谓屏厠也屏厠则以偃溲此但小溲于偃处耳
　　凢两夹之间曰厠溷厠其一名也　武帝据厠见卫青时巳为大将军亦不应如此凢言厠者皆为其在两物之间汉文居霸北临厠使慎夫人鼔瑟韦昭曰髙岸夹水为厠水经曰今白鹿原夹二水矣霸水自北原来合浐也智按金日防奏厠心动乃遇莽何罗葢宫殿中之夹合处师古曰奏向也智谓奏即凑字又与趣通以淮指趣即指奏也若晋景公之张如厠陷管宁遇海风念尝如厠不冠刘季和如厠过香炉刘实如石崇厠反走王敦食郭璞设醊衔刀则真溷矣
　　垩塈圬墁也　山海经陆防【音跪】之山其下多垩大次之山其阳多垩今本艸则载白墡以嫌白恶字改为墡不知乃白垩周礼祧则黝垩之匠人白盛蜃灰也扬雄传人注古之善涂塈者塈今之仰泥也智按俗作雪洞承尘多用仰涂之法説文引杇槾或从土唐虢国召工圬墁取蝼蚁蜥蜴记数言其上下四周密致也伯温因周恶夫印并谓恶垩亚为一本作□
　　啧室即衢室之遗也汉有交午亦木也　管子对桓公黄帝立明台之议尧有衢室之问舜有告善之旌禹立建鼓之朝汤有总街之庭以观人诽武王有灵台之复公曰吾欲效之名曰啧室以东郭牙为之即木建鼓之意也崔豹古今注荅程雅问尧木曰蕐表木形似桔槔大路交衢悉施焉秦除之汉复修今西京谓之交午木注服防曰尧作桥梁交午柱头交午作工以子午为直或曰交衢之柱下有撑木者是也今谏鼓犹存唐垂拱置四铜匦涂以方色列朝堂以给事为理匦使宋雍熈元秊改匦院为登闻院至道改为登闻检院天圣七秊置匦函又置检理使以中丞为之建炎从李纲言诏隷谏院今时登闻鼓日以一科员直之汉有皁囊书版亦士传言之意也凢章表皆启封言密事得皁囊光和元秊诏蔡邕陈政要以皁囊封上礼仪志冬夏至八能士书版言事封以皁囊送西陛跪授尚书晋元会设白兽樽献直言发此樽饮酒乃杜举之遗式也唐显庆置嘉石垂拱时许挝鼔立石者御史受状为奏长安故宫阙前有唐肺石尚在长八九尺形如垂肺肺主声声所以达其寃也四色匦是武后置代宗诏不许匦使阅投匦人文状开元十九秊正字于休烈奉表投丹匦招谏匦也杜甫进三赋投青匦延恩匦也高郢建造寺投丹匦李渤孟简俱曽以知匦事称渤言事大者以闻次白宰相下以移有司有司不当许再纳匦诏可此有体之言也
　　唐有甲库藏奏钞之地也　厐元英文昌杂録曰如令甲令丙程大昌曰唐中书门下吏部各有甲厯凡三库以若干人为一甲在选部则名团甲太和九秊勅六品以下自称旧官皆下甲库检勘有无正元四年吏部奏三库勅甲又经失坠乃至制勅旨甲皆被改毁宋时有勅甲旨甲之称犹今言底言案也辽史有架阁库管勾元有左右部架阁库即唐之甲库也宋人讳贞元为正元
　　街弹在乡之旗亭也过所犹今之逓铺也　里宰以嵗时合耦于锄注锄者里宰治处也若今街弹之室在街置室检弹一里之民于此合耦使相助佐金石録汉都乡正街弹碑在汝州界故昆阳城中嵗月略可观葢中平二秊正月而其额题都乡正街弹碑莫知其为何碑也水经鲁阳县有阳都乡正卫弹碑平氏县有阳都乡正卫弹劝碑释亦以为卫弹碑葢未考此注也酸令刘然碑云愍念烝民劳苦不均为作正弹造设门防司关以节传出之注传如今移过所文书智以过所今驿逓小逓即铺兵铺逓也因以过所文书亦名过所司布市以次序分地注次谓吏所治舎思次介次也若今市亭然张平子西京赋廓开九市通阛带阓旗亭五重俯察百隧周制大胥今也惟尉注汉宫阙疏曰长安立九市其六市在道西三市在道东史记褚先生曰臣为郎与方士会旗亭下介次市亭之属别小者也遗人十里有庐三十里有宿注庐若今野徒有庌也宿可止宿若今亭有室矣疏汉时野路迎賔客之处皆有庌舎与庐相似汉法十里有亭有三老人皆有宫室故引以为况也今所谓亭则独立柱空敞而已国语畺有寓望注境上有寄寓之舎望之人
　　防梁浮桥也　秦始皇作浮桥见春秋后传史记秦昭襄五十秊初作河桥元和志河阳浮桥驾黄河为之列船亘通典曰孟津亦曰富平津杜元凯造浮桥东晋有朱雀浮桁与丹阳竹格骠骑为四航孝武宁康元秊除四桁税唐六典造舟之梁四河三洛一河则蒲津太阳明津洛则孝义也段国沙州记吐谷浑于河上作桥曰河厉
　　絙桥县度也　释法显曰葱岭入北天竺路临新头河度七百渡梯蹑县絙过河汉之张骞甘英皆不能至也郦道元曰罽賔之境絙桥相引郭义恭曰乌秅之西有县渡之国引绳而渡髙仙芝恐士卒惮险令人诈为阿弩越城守者迎降云阿弩越赤心归唐沙夷水藤桥已斫断矣即弱水通吐蕃之路也藤桥其所谓县度者乎今贵州通云南过盘江桥江急两岸以铁绳架桥峨睂山西有铁索桥子美诗却背五绳桥伽蓝记言鉢卢勒国向乌塲铁琐为桥县虚为度乌有索桥升庵言绳上施木筒以解西域度索寻橦之语
　　行马梐枑也宋谓之　宫府门设之古赐第亦门施行马今曰欓众宫阙用朱官寺用黑宋以来谓之东京梦蕐録官司于御廊安立黑漆路心安朱漆是也六韬所谓扶胥即行马也其行军施于营之四周者谓之拒马枪
　　牢籍牢防也　庄达生篇祝宗人端以临牢防説彘牢豕室防木栏与栅通列子仲尼篇长幼羣聚而为牢籍注即牢栅今人皆呼木栏为木栅则庄子之防竟当读栅其音近色
　　井干言阑干纵横也或谓之银牀　説文□井垣也从韦取其帀也倝声省作韩今作榦或作干文选谢晖诗注铜雀台一名井榦楼汉书武帝立井榦楼高五十丈音韩师古曰积木髙于楼若井干之形也井干井上木栏也亦作韩其形四角或八角又谓之银牀皆井栏也子重黎篇或问茅焦歴井榦之死司马注曰谓始皇杀谏者二十七人积之如井榦支矣京山解井卦言曾见古井以木交午叠起成井曰井干
　　团焦团标也　北齐书神武徙并州抵邑人厐氏团焦中团标也焦弱侯曰标音瓢今人曰团瓢谓为一瓢之地也
　　方中斥上也　张汤传治方中注陵上土作方也或言斥上其曰温明题凑者东园温明形如漆筩开一方画之以镜置中县尸上题凑者梓宫便房黄肠题凑以栢木黄心头皆向内题头也
　　下里蒿里　　田延秊传积贮诸下里物孟康曰死者归蒿里地下故曰下里其曰下里巴人之歌即蒿里薤露之类也古人好挽歌以为适顔延之挽歌酒市桓伊善歌挽歌袁山松道上行殡亦谓好此声也王商歌□露周举病之□即薤薤露蒿里皆下里挽歌蒿里説文作薧里□当作防
　　羡道今谓之发圏劵堂墓前明堂也俗为劵台　史记共伯入厘侯羡沈自杀羡音延始皇纪毕已藏闭中羡下外门尽闭仙人有羡门子其居于羡道者乎发圏【去声】谓如桥衖也程大昌言铁劵形如半破木甑有四孔穿縚其文于面镌陷金其所谓向山买地之劵乎堪舆有劵台之説清异録亦言家用朱书铁劵甃方石二尺曰劵台贫者谓之土筵席智按何子元云墓前明堂亦名劵堂朱子言初不晓后见唐诏改名即研北杂志所言也
　　碑额之圜空所以堋也　古碑文额多有圆孔金防琳琅疑之礼记丰碑桓楹注甚详葢竪石凿窍贯木县堋后乃书题死者之功绩于石智按今用绳布甚便而圜孔者多是汉碑岂汉犹存此礼乎今以独题名諡曰表详志生卒如铭志曰碣兼题哀辞曰诔碑有名石濶者夷白斋诗话引古乐府石濶生口中含悲不得语亦作石阙归田録言阙口庿呼豁口大王故知阙阔通声葢石阙即石郭石郭亦碑石也古人通借如此
　　野狐落即宫人斜　春明退朝録云唐内人墓谓宫人斜无功曰唐以前已有之隋炀帝塟宫人有玉钩斜在江都治西智按青藤路史云唐宫人塟处名野狐落葢地之偏斜者皆呼斜如褒谷斜谷以斜名乐府有狭斜宫人塟处其地亦名斜故因谓之
　　负下即霸下　文选曰负下未易居葢龙之一子为负屭好负重故处碑下转其声为叭嗄遂曰霸下又曰负下郝氏曰负与背声相借犹垻之音霸也或曰负贝之讹
　　蚩尾或作鸱尾祠尾鸱吻　苏鹗曰蚩海兽也汉武作柏梁有上疏曰蚩尾水精能避火灾顔子推曰东宫旧事呼鸱尾为祠尾又呼为鸱吻黄朝英按倦防杂録言汉以宫多灾术者言天上有鱼尾星宜为象冠屋以禳之陈书三公黄阁听事置鸱尾萧摩诃以功寝室并置鸱尾北史宇文恺传云自晋以前未有鸱尾江南野録用鸱吻此直一声之转必欲改蚩字又牵与蚩尤辨水陆兽则曲矣大业杂记干阳殿鸱尾髙百七十丈石林燕语以设吻者为殿
　　岩廊峻廊也　董仲舒传舜逰巗廊李义训曰屋垂曰宇宇下曰庑步檐曰廊峻廊谓之岩后汉人尝用之羽林郎一名岩郎后志注曰言从逰猎宿岩下室中自程大昌合引一处而博学家竟以岩郎即岩廊此因宣示帖庙廊省广作郎而误也
　　承谓之笕　程大昌曰説文屋水流也堂中有天井处智按説文屋水流也竝无下语天井乃院中露处解反支老学庵笔记曰临江萧氏五代时祖仕湖亡命匿人家槽中江湖谓为笕世世祠笕头神戴氏笕一作枧【古典切】古作建建瓴是也檀弓疏承以木为之宫中以铜用行水俗呼阁漏方言之□即仪礼东门内月令祀中注古复穴开上取明澑雨因名室之中庭为中左传士季三进及杜佑皆引穴居为説迂矣説文别之为智按大堂接轩中有水笕即中也
　　巴飞柂即笆犂也或作芭篱亦呼抢篱即古之储胥柴离也　长杨赋储胥注以为竹抢累愚按累与篱音近相通通俗文曰柴垣曰柂木垣曰栖土悉押竹为之斜织者曰巴飞柂广韵押篱壁也史张仪传注芭犂即织木茸为苇蓠今江南曰笆篱篱又作攡攡竹亦名笆谓可作笆篱也博雅椤落亦谓篱也説文柴离徐曰树竖散木为区落今世皆作巴唐薛用弱集异记刘方宿巴陵馆防其西有巴篱因篱落用聚落屯落比落附落屯落见管宁传比落见后汉书姜诗传仇览传庐落注今人谓院为落前王子侯表江阳侯仁坐役使附落免师古曰有众落来附者辄役使之非法制也后之用储胥者犹言御苑也　雄长杨赋云木雍枪累以为储胥吕延济云枪累作木枪相累为栅也苏林注云木雍栅其外又以竹枪累为外储也顔师古曰储峙也胥须也以木拥枪及累绳连结以为储胥张衡西京赋云既新作于迎风加露寒与储胥注云武帝先作迎风馆后加露寒储胥二馆沈约应教诗云赡储胥观北望昆明池李义山诗云风云长为防储胥宋子京伤孟昭图云密疏叩储胥又思归老云至今三借在储胥又荅朱彭州云九番官□老储胥又读春词云苍龙驱暖入储胥
　　丽谯谯楼也原父之解不必矣　陈胜传战谯门中注师古引巢车谓城楼为谯楼却扫编曰刘原父以为陈北门通谯郡故曰谯门智按庄子有丽谯注谯楼也赵充国木谯注谯楼也则当时实有此语不必强为别训升庵引谯楼为呵谯晦伯讥之是也
　　僧防堵波者鴈塔也　段成式曰慈恩寺鴈塔题名自张苔始栁氏序训言韦肇始董逌跋石氏所得陈昭题名曰苔登科在天寳陈昭所书在开元九秊考封氏记自神龙以然矣栁在中和秊则废而复兴也马懒真子曰宋宣和初栁瑊集刻之石不载鴈塔本末葢奘贞观三秊取经至十九秊正月还居洪福寺翻译四嵗于晋昌里建大慈恩寺永徽二秊师造甎浮屠以藏梵本言王舍城有僧防堵波唐言鴈塔也昔此地伽蓝食鴈犊鹿三净食有鴈飞堕应供者僧感泣建塔埋之故云太宗制圣教序皇太子又制还圣记福寺怀仁集右军字勒二文于碑及鴈塔成褚遂良乃书二帝序记安碑塔上遂为逰人地智又按外国志于阗死者火化共塟一塔云佛见鴈死以沙塟之称为鴈塔则又一説也中国亦有以讹传讹之事况外国乎梵言浮图聚相也或称浮图沙门或称桑门有云甎塔始此葢自北魏矣孙愐収塔于合韵徐氏新附説文许慎止有荅小未也凢夫曰借为应声智按诗有听言则荅尔雅俞畣然也都俞然否皆应词畣即荅也今遂制墖
　　曰十六角曰七级皆塔也　殴阳跋永乐十六角题名曰十六角者庸俗所造佛塔其后又书云进十六角镇国大浮图而后魏时又有常山义七级碑
　　精庐犹精舍也　广川跋御史台精舍记唐崔湜撰湜谓佛之所舍摩腾至洛建精舍为始误也包咸东海立精舍教授此在西汉末魏武尝曰谯东五十里筑精舍徐庶折节学问精舍阮孝绪以鹿车为精舍徐伯珍立精舍蒙山陈实立精舍讲授戴颙立黄鹄山竹林精舍张汉直弟出精舍遇之古人于其居也以是名之葢精舍言精一斋心也智谓凡屋之斋即曰精舍言洁也姜肱传其盗谢肱于精庐亦是其读书处今指兰若反坫与台门囘阿相连凢垒土甓成台可阁物者皆谓之坫説文以坫为屏误也　朱子云程泰之小论可取因看笔谈云有人误以屏为反坫后见説文坫屏也因问泰之曰存中辩是然不是某人误乃説文误耳按笔谈引黄东发以明堂位反坫出尊崇坫康圭士虞礼僎于西坫上则累土而为之皆可名坫疑郑注坫在两楹反爵其上为非智怪存中不引尔雅垝谓之坫注堂角也亦累土为之存中又引汲冢书曰囘阿反坫注曰外向室也据反坫与囘阿相连礼记反坫与台门相连论语反坫与树塞门相连智按此均谓宫室崇饰之制今人堂内堂外或楹阶作小楯下甃庳壁上平以版或亭阿之内依隅砌台皆有之台门之间可以作坫囘阿可以作坫两楹亦可作坫长笺曰今开肆陈物通谓之坫俗改为店此是其源流也
　　念室动止稽畱皆拘系之称因指圜土若因诸尉氏居室若卢共工发于东冶皆因官因地而有狱有系非定以此皆豻户之名也　广雅曰夏曰夏台殷曰羑里周曰囹圄博物志曰夏曰念室殷曰动止周曰稽畱韩诗传曰朝廷曰狱乡亭之系曰犴通作岸或曰圜扉今画狴犴其遗象犴言守也郑曰狱者埆也尉氏因古狱官而名县也公羊传里者何因诸也注因诸齐狱名汉书颂系或在请室或系居室有若卢狱有共工狱黄门北寺则今所云诏狱也千乗贞王传注前书音义曰北寺狱即若卢狱也崔瑗传东郡发于狱晋宋东冶亦有狱西溪丛话引淮南云武王破纣杀之于宣室许叔重云宣室狱也未央有宣室温室宣音暄见集韵按説文宣天子宣室也须縁切无狱名之説姚寛误矣説文防狱司空也息兹切郎瑛载司空为狱名司空官名防乃司空之狱也贾谊传大臣造请室而请罪史记袁晁传作清室应劭曰若今钟下
　　宋有京瓦通谓勾栏其始名则犹阑干也　东京梦华録有桑家瓦中瓦或曰京瓦宋市肆记有瓦子勾栏自瓦至龙山瓦凡二十三瓦又谓之邀棚辽志瓦里官府名宫帐部皆设之想五代时有此称而宋因之也升庵引段国沙州记言吐谷浑作桥勾栏甚严王建宫词四面勾栏在水中李义山帘轻幕重金勾栏李长吉蟪蛄吊月勾栏下古今注汉成帝顾成庿玉鼎金罏槐树悉为扶老拘栏画飞龙云角虚于其上至宋以后名教坊曰勾栏
　　东箱即东厢　汉书杨敞传夫人东箱参语周昌传吕后侧耳东箱听师古曰正寝东西室曰箱似箱箧之形此解迂甚古厢箱通用仪礼公食大夫礼公揖退于箱即厢尔雅室有东西厢曰庙説文厢相声凡在防谓之相金玉其相是也亦谓之襄七襄曰襄服襄是也如曰屋似箱箱何似而名乎
　　室之光处谓之白　祭法注当室之白谓之阳厌谓向阳光明处也庄子虚室生白亦谓生光
　　屋谓之甍甍一作一曰屋穏门上衡架者曰楣木柯曰桷故以名椽亦谓之榱亦谓棼橑椽端沿檐谓之櫋梠亦谓之防亦谓之槾或曰雀梠曰连绵　説文甍屋栋也梠楣也所训皆不确智按释名屋脊曰甍甍也在上覆屋也屋最切但拘定屋脊耳左传庆舍援庙桷动于甍岂能及屋脊乎集韵或作而无所出考方言谓之□景纯曰即屋穏也今字作甍音萌□音以萌证合矣而上皆甍岂非谓屋上之筄薄邪但壮丽者用木不用竹耳尔雅注桴屋穏或取穏义也栋虽为脊亦梁之总名古或借称之故为通今之诂曰凡屋多五架正中衡梁曰栋次曰屐下架曰楣楣下多设门故曰门楣如人之睂今呼楣坊是也射礼曰序则物当栋堂则物当楣又曰豫则钩楹内堂则由楹外楹外故当下架之楣射必在外亷以是知之尔雅注曰楣门户上横梁也易得其桷谓鸿不能木栖葢指木柯条也因为屋椽榱言其垂也棼橑言其承列之纷也详见前子尾抽桷击扉三岂必抽宫殿之椽乎许氏以楣训梠则以楣为櫋聫殆误矣梠以聫椽之端沿檐栏之刘熈曰梠谓之槾緜聫榱头使齐平也方言屋梠谓之棂注雀梠即屋檐也亦呼为连緜智思雀梠之名葢因诗松桷有梴松桷有舄也毛传曰梴长皃舄大皃此则不当疏曰舄是桷状智谓梴即緜聫之意舄谓椽头雀出也履之名舄亦谓其首合晋人雀梠之称思之更有何疑康成释檐亦不当礼记复庙重檐郑曰承壁木也或古屋四周皆墙如今土库乎前昻曰轩轩前独非檐乎垂宇谓之檐亦作櫩壛徐铉曰俗作檐非相如赋步櫩周流尔雅檐谓之樀注屋梠邢叔明曰屋梠又名宇谓四垂也士丧礼为铭置宇西阶上注宇梠是也今曰滴水
　　义台犹仪门　庄子义台即仪台尔雅阇谓之台古有台门犹今二门曰仪门集韵古作绀珠集引穆天子传作古文作台
　　子亭谓别□小亭也　李白传宗坐沈香子亭以沈香为子亭李汉谏敬宗沈香亭材是也柳公权为翰林文宗夜召对子亭宫人以蜡液濡纸继之
　　辇路即辇道楼陛阁道也　疑曜曰李周翰注文选辇路楼陛也上林赋辇道纚属如淳曰辇道阁道也世以为车辇所行之路非矣又甬路亦飞阁之复道
　　六朝谓奉道之静室曰治　异苑云钱塘杜明师夣有人入其馆是夕谢灵运生旬而悬亡家送灵运于杜治养之十五方还都故名客儿注云治音稚奉道之家静室也智推治乃处字之转声吴人犹作此语







　　通雅卷三十八
&lt;子部,杂家类,杂考之属,通雅&gt;
　　钦定四库全书
　　通雅卷三十九　　　　　明　方以智　撰饮食
　　曰酎曰醖酘也酘以酒重投之也　字林曰酘【音豆】重醢也误矣广韵曰酘重酿酒也宋朱翼仲酒经言齐民要术桑落酒有六七投故知五酘五投也梁元帝乐府宜城投酒今行熟停鞍驻马暂栖宿是张蕐九醖酒所谓多投汉之酎酒三重酒也酎酒一曰九醖张蕐取其名耳马永卿之七舅何乃以五酘当五木解乐天杭州之诗致永卿亦疑苏秀道中之五木邪辇下嵗时记寒食钞火后钻火赐宰臣以下酴醾酒白帖赐李綘酴醾即重酿酒也荼花以酒得名而人反谓酒以花得名上尊鬯也　汉书赐丞相养秊上尊注糯米酒一斗为上尊稷为中粟为下师古非之是也自有醇醴岂分米邪刘都督荆州旧有斋中酒听事酒猥酒三品禁之斋中上尊也抱朴子云鬯醇酒也周礼三酒注事酒酌有事者之酒其酒则今之醳酒也昔酒今之酋乆白酒所谓旧醳者也清酒今中山之酿接夏而成内则酒清白仪礼之醙白酒也
　　浊醪今浮滓酒也恬酒即甜酒酂白若缥清白□酒也下酒谓曹床酒也造清陈酿也　酒正五齐泛者如今宜城醪也醴犹体也成而汁滓相将如今恬酒也盎犹翁也如今酂白矣缇者成而红赤如今下酒矣疏曰曹植酒赋曰宜成醴醪苍梧缥清若马融所云今之宜城会稽稻米清似宜城以为酒名恬酒于五齐中为恬酂白萧何所封地名酂下酒谓曹床下酒其色红赤故以缇名之汉时造清熟则滓沈故以况沈齐也按酂白释文所谓白□酒也酂有防字音□故借之谓酂地出酒非也古酉时为丣而酉即酒字莤即糟字曹床糟床也恬即甜字辨才设缸面酒即今之瓮头蚁浮甘酒也説文□芳万切酒疾熟也孙愐作□一宿酒也即系切防也今作沥
　　漂玉漂醪漂言其清也　枚乗赋尊盈漂玉爵献金浆梁人蔗酒也不释漂玉漂玉见西京杂记元魏大武赐崔浩漂醪酒清曰漂
　　千日酒石中山也　张茂先载文石从中山酒家饮归塟而酒家来发之适醒又有赵英事同史刘杳所言程乡千里酒窦苹引为千日误矣弇州曰醉十日而始醒者枸楼国仙浆酒也
　　酒或呼青州从事或呼顾建康　野客丛谈曰徐彭秊引湘江野録谓青州从事善造酒考世説则桓公主簿别酒谓好酒曰青州从事恶者曰平原督邮葢青为齐郡而平原有鬲县好酒下脐而恶者在膈也南史顾宪之令建康甚清都下饮酒者醇辄号为顾建康
　　索郎桑落之反语也又转为桑郎　水经注载刘堕者善酿王公庶友牵拂相招者毎云索郎有顾思同旅语索郎反语为桑落也智按桑字切索郎耳相传河中桑落坊井所酿魏馈黄宪桑落酒庾开府诗蒲城桑落酒碧湖杂録言桑隂时制麯邹阳酒赋关中白薄向説即指刘白堕居其下人酤其酒千里送人名曰鹤觞其曰昆仑觞则魏贾锵苍头接黄河水以酿者也吴曾曰旧京呼桑落为索郎周繇看牡丹赠段成式云寄语集山呼索郎黎美周诗剰有荔枝供木客新开防子胜桑郎今阳信县有桑落镇造桑落酒
　　兰陵酒即曲阿酒非金华也　李东壁曰东阳酒即金华酒古兰陵也太白所谓即此非矣旧传曲阿美酒今之丹徒武进也又名兰陵图经言髙丽山原因女神覆酒沈入曲阿诞矣曲阿后湖水及髙骊覆船山马陵溪水味甘酿酒醇烈其称兰陵酒即曲阿也或以峄县名兰陵李白在山东咏之此説亦非大约诗人随兴不必苦注也疑耀曰兰溪河清酒自宋元已有名第其时已有甘滞不□之訾见范成大骖鸾録
　　酃渌因作醽緑醽醁　广韵训醽为渌酒则以渌为清酒矣按衡阳县有酃湖今之酃县也土人取以酿晋平吴荐醽酒于大庙荆州记云渌水出豫章康乐县其间乌程县有井官取水为酒与湘东酃酒秊常献之吴都赋飞琼觞而酌酃醁杂俎有緑醽法集韵作渌水经注言郴县有緑水注于耒谓之程乡置官醖献同酃也此説近是或曰酃湖水緑故名酃緑加酉为醁醽耳若乌程在西浙湖州秦时有程林乌金二家善酿岸曰上箬北岸曰下箬故名箬下酒岂与豫章之水相近邪今广东又有程乡县今一统志两载之郴州兴宁县志有程乡水醽醁泉则竝称醽醁
　　阿剌吉酒烧酒也　饮膳正要烧酒之法自元始有无功引暹罗国以烧酒复烧入异香二三秊人饮三杯即醉此法即碧琳腴今曰密林檎宋窦苹酒谱有防酒烧春升庵特赏烧春之名余谓是烧酒耳防酒见沈约诗又皮日休诗云防酒三瓶寄夜航五色线引广韵防式径反木名山海经木甘为酒式径反则与近升庵以音瓻邝氏以防音汁孟竒引乐天曰茘枝新熟鸡冠色烧酒初开琥珀香今庐州有镜面烧广州尚茘枝烧芦酒咂嘛酒也　谓置芦植管于中而羣饮也今陜西家家以此款客洞蛮名此为钓藤酒杜诗黄羊饮不羶芦酒还多醉何子元曰谓之琐力麻酒
　　百末当是百味　汉景星歌曰百末旨酒布兰生师古曰百艸蕐之末龙城録曰太宗赐魏征诗渌称兰生翠涛过玉薤玉薤隋炀帝酒名醽渌翠涛皆魏左相酒名兰生乃汉武之百味旨酒也骆宾王用百味将爱百末新邪汉时酒名如拾遗记之洪梁大招注之楚沥巵言未载若西凉蒲萄苍梧竹叶秦时之二箬与曲阿宜城郫筒西市睦郎官清等多以地名洞之瑶琨酒安期之碧酒王母饮帝以金液寿光之酒穆王荐琬琰之膏以为酒则造名耳汶人窦苹酒谱【説郛刻为窦革或作平按字子野则是苹】称唐名酒有琼花露蔷薇露玉窟春石炼春烧春金陵春洞庭春蓬莱春锦波春又如裴晋公鱼儿酒武宗起望仙台荐无忧酒宋名酒有向恭伯玉井秋香芗林秋露段子新娇黄范才元蕚緑香易毅夫瓮中云胡长文银光范至能云露杨万里桂子香冷冽香无功载周弁翁秋玉永叔氷壶春东坡称雪酿陆友仁称瀑酿今称茶北酒京师薏内易沧涞水皆醇玅刀酒则太甘羊膏醍醐则浓青州从事桑落犹存古名绍兴豆酒青金蕐麻姑红髙邮蒿酒苦苏州蒋家三白芜隂水杨充之而苏人但饮老酒江北楚中皆有数十秊腊酒但以地名不必让此
　　麯酒母　鱼列切周礼媒氏注今齐人名麴曰媒汉书注孟康曰媒酒教小顔亦引齐人以麴饼为媒书曰尔惟麴蘖蘖即也李陵传媒蘖其短字本作酶正谓酿成祸隙也释名麯朽也今北方呼酒麴为丘上声説文防胙哉切□空谷切防户八切俱训饼□也蘖牙米也□即麴俗作麯金文宗天厯元秊额外课十八曰酵泰和四秊定糟酵钱酵即孟康之教糟郑司农作莤齐民要术曰女麴小麴也今人以朽块为大麴麴丸为小麴释名一作杇转注略收麴丘上声郁郁使衣生杇败也则以杇为朽字细论丘上声即曲音之转犹鞠之为毬丘之与区也米友石家以面造麴不用马蓼等药酿酒极醇
　　□止酒之程也　□奇之切已俱切説文稽止也一曰木名通释云□者诎曲不伸之意字书曰曲枝果也枳椇枝上作房似珊瑚核在其端曰木蜜其木近酒能薄酒味葢象枳椇之诎曲为酒经程寓止酒之义殷俎亦似椇故急就曰稽檠程檠乃之讹耳韩诗所传齐桓置酒令大夫后者饮一经程管仲后当饮一经程饮其半而弃其半赵徳麟曰陶器有酒经晋安郡人向酒云一经二经至五乃五缾也修酌注齐人命浩酒曰涤如今号酒也
　　厌□通作餍周之饫歌谓立饮也　国语卫彪傒曰武王克殷作厌□名之曰支曰天之所支不可坏【音回】也其所坏亦不可支也夫礼之立成者为饫少曲与焉韦昭曰立行礼不坐也立曰饫坐曰宴今人因取觯之仪号曰立饮説文引诗作饮酒之或作饇秗通作淤后汉书广成颂曰淤赐犒功注与饫同书序虞书有藁饫篇説文□一作□厌□也通作餍
　　大饮为上顿　宋明帝文章志曰王忱嗜酒醉经日自号上顿世谚以大饮为上顿起自忱也又置食之所曰顿见乡语条隋置驿宫艸顿徐度却扫编曰宋行大礼犹准唐故事置五使有桥道顿递使则京尹为之惟顿递司例造酒分饷
　　步爵犹行酒也　大传曰禨者醮者有折俎不坐未步爵不尝羞注步行也无算爵之礼行爵之后乃得尝羞仪礼曰腾羞乃入又之庶羞也禨音暨沐而饮酒也仪礼崇酒充酒也智按禨字同叽史大人赋叽琼蕐注叽小食也即吃之平
　　茶饮之妙古不如今　元美曰建州之北苑先春龙焙洪州之西山白露鹤岭穆州之鸠阬东川之兽目绵州之松岭福州之柏岩雅州之露芽南康之云居婺州之举岩碧乳宣城之阳坡横纹饶池之芝福合禄合莲合庆合蜀州之雀舌鸟觜片甲蝉翼潭州之独行灵彭州之崖石苍临江之玉津袁州之金片緑英龙安之骑火涪州之宾化建安之青凤髓岳州之黄翎毛建安之石岩臼岳阳之金膏冷此唐宋时产茶地及名也曰唐茶不重建以建未有竒产也至南唐初造硏膏继造蜡面又佳者号京挺宋初置龙鳯模号石乳又有的乳白乳而蜡面始下矣丁晋公进龙凤团至蔡君谟又进小龙团神宗时复制密云龙即东坡供佳客者哲宗改为瑞云翔龙则益精而小龙团下矣徽宗品茶以白茶第一又制三色细芽而瑞云翔龙下矣宣和庚子漕臣郑可闻始创为银丝氷芽葢将已检熟芽再剔去祗取其心一缕用清泉渍之光莹如银丝方寸新胯小龙蜿蜒其上号龙团胜雪去龙脑诸香详赵长白茶史宋黄儒茶品要録曰精者曰鬭曰亚鬭西溪丛话曰建茶嫩者曰乌带曰白合有十纲以前后分之郭相奎引学林新编曰茶佳者造于社前其次火前谓寒食前其下则雨前谷雨前也齐已诗曰髙人爱惜藏岩里白甀封题寄火前已亦未知社前佳也今人制茶精不在嫩故不贵社前火前耳元美又言虎丘天池髙于而六安龙井下矣宜兴老庿后之片岂非第一乎六安贡尖多致者不一二掬更能养人而又香白若松萝则动火矣蜀之蒙顶建之的乳已不必问又况窃山东之石苔而元美无功犹信以为茶邪
　　不托餠也薄夜薄餠也起溲今之蒸酥也　方言餠谓之饦齐民要术青防麦面堪作饭及餠饦五代史李茂真传朕与宫人一日食粥一日食不托不托当时语也后加防饦又作馎饦王辟之渑水燕谈曰筵馔以防饦在水饭前近蒲左丞相坐先食之曰世谓防饦为头食范尧夫谪居永州以书寄人曰此中羊面无异北方毎日餐馎饦不知身之在逺束晳言春馒头夏薄托秋起溲冬汤防起溲即今发酵入油糖之酥也汤防以汤沃之襍俎作薄衍阴复春又作薄持归田録作薄持疑即今煎夹子陈无功所载一作薄扞荀氏四时列馔传夏祀以薄夜代馒头夹子者殆今之合餠乎六朝又呼餠为防史郭原平感文帝文帝崩月食麦防一枚齐衡阳王钧生母病不肯食五色防林洪引崔元亮方作地黄防饨则不饦之讹也
　　冰糖糖霜之凝者茧糖窠丝糖也　见齐民要术煎甘蔗成糖霜凝为冰糖窠丝糖今内府有之后汉显宗纪有猊糖狮子乳糖也乳糖今曰吹糖王灼有糖霜谱遂宁有糖冰
　　牢九乃牢丸也　段成式食品有笼上牢丸汤中牢丸元美曰即子瞻误以为牢九者也东坡惠州诗岂惟牢九荐古味要使真然晋已误用之束晳赋终嵗饱食惟牢九乎注牢九馒头类永叔归田録亦疑之今阴氏韵书收此事入九字下皆相沿未考智按所谓笼上牢丸乃馒头扁食之类汤中牢丸乃今元宵汤丸或水饺饵之类説文鬻粉餠也即饵后谓之粉角北人读角如矫遂作饺饵
　　粔籹膏环安干饆饠餦餭环饼粺皆寒具粣子也　桓谭新论曰孔子匹夫莫不祭之下及酒脯寒具致敬而去楚辞粔籹注吴谓之膏环亦曰寒具通俗文曰寒具谓之餲一曰安干卢湛祭法曰四时祠皆用安干粔籹之伦干寳周礼注祭用【音连蒌】晋呼为环餠晋时客食寒具汚桓衣自是不设刘禹锡佳话以寒具为捻头通鉴有茗粣一省曰粣【色则反】粽也史虞悰作扁米粣即今馓子一曰寒具一曰粔籹一曰饆饠升庵以饆饠为波波磨磨粔籹则纽形者饆饠有馅者餦餭则粉和饧者古所谓餈饵也此皆可充干物若京饨糯糍则必濡湿而热食者粤志闽中十月一日作糯糍或京饨以祀祖告冬楚是日亦裹京饨充节物嵗时记是日黍臛荆楚十月一日食燋糟或作燋糖糯糍今捣糍成餠者也京饨今之浑饨亦曰饺饵时珍以捻头环饼寒具粺为一物寒具一曰巨胜奴郎瑛注繁祈雨引祭之以露毋注云礼有食乃饴米□也黄朝瑛曰资暇集云蕃中毕氏罗氏好□此味因谓之毕罗后人加食为饆饠又元和中有奸僧鉴虚以羊之六府特造一味时号之曰鉴虚又加食为然则糊饼谓之糊可知矣玉篇防【音胡】饼也谐声别画耳柯古曰格糈粰馓也防防防饵也宾退録以糈专为神供见山海经粣即馓字礼记餈即糍
　　糊皴饼上之纹也糊饼蒸饼也　老学庵笔记杨朴诗数个糊皴彻骨干一壶村醪胶牙酸楚新闻亦云一楪羶根数十皴盘中犹自有红麟红麟当作红绫葢唐进士有红绫饼餤市中饼或作豚耳狗舌之形见束晳赋所谓安干也顾遯园载唐烈祖受禅有鹭鸶餤駞蹄餤珑璁餤子母馒防即馒头餤非毛诗之餤葢与馅通欧公所笑酸防为馂馅者燕翼贻谋录言仁宗诞日赐包子即馒头
　　逰水委綖即水引也今之切面也　君举食檄云催厨人作茶饼刚輭中适然后引水傅七谟曰蕤宾之时面忽游水而清引进飞羽之薄衍即束晳所云弱似春绵皆谓今之切面也六朝人常言水引饼齐书太祖好水引饼何戢令妇自执事设上即水面也程大昌载毛植之为蝴蝶面今山陜有此语
　　餫饨本浑沌之转鹘突亦混沌之转　程大昌言馄饨出于浑氏屯氏智按乃混沌之转食物志言苏家馄饨可以瀹茗鼠璞戴埴何疑其食边邪煑切面过冷水重作汤下之言其清也近时又名鹘突释稗曰鹘者浑之入突者暾之入梦蕐録有馉饳菜指引名物考有骨董羮烧树根为榾柮升庵作□浊凡浑沌馄饨糊涂鹘突榾柮皆声转
　　蜀有竹蜜石崖有白蜜高昌国有刺蜜　梁四公子纪高昌国贡蜜【音曷按是沈约所造】公曰刺蜜是盐城所产非平城者竹蜜于竹上结窠者今火州产羊刺刺上生蜜州人避杨行密名故呼蜜为蜂糖刘梦得以蜜名甘少府郭璞注方言黑蜂穿竹木作孔亦有蜜者或呼笛师蜜藏器曰方言竹蜂留师误也本艸遂列留师蜜看食饤坐也角子小粽也锢子粘果油燋物膸饼防饠也　老学庵笔记曰淳熙间集英殿宴金国人使九盏第一肉咸豉第二爆肉双下角子第三莲花油饼骨头第四白肉糊饼第五羣炙大平毕罗第六假圆鱼第七柰花索粉第八假沙鱼第九水飰咸防旋鲊瓜姜看食枣防子膸饼白胡饼环饼智按蜀人以蒸饼为防【音堆】云溪友议曰李日新题仙娥驿诗曰商山食店大悠悠陈黯防饠古防头更有鬲中牛肉炙尚盘数脔紫光毬防头即捻头也看食今人列围卓上者古称钉坐谓钉而不食者唐刘逺人目为钉坐棃宋祁益部方物图云海红豆蜀人用为果钉嵇含曰人面子仁海用为饤饾
　　牙盘看食盘也看卓一名香药卓　唐少府监御馔器用九饤食以牙盘九枚装食亦谓之看食演繁露曰据此即是以牙饰盘矣此説拘甚或曰牙盘谓其色白也一曰看食饤坐如今粘果高卓牙列在前谓之牙盘隋唐皆以牙盘进食高似孙言奉祀攒陵得牙盘食有薄饵甘脆食经言五色小饼盛盒累积曰鬭饤今曰春盛是也因作饾饤鼠璞曰香药卓乃看卓也坡公与章质夫帖云公会用香药卓皆珍物为番商坐贾之苦今公宴以香药别卓为盛礼私家亦用之
　　寛焦今之薄脆　真珠船曰今三原市卖饼有曰侧厚按东京梦蕐録糊饼店卖寛焦侧厚乃知其称有自即武林旧事所谓寛薄脆者今但名薄脆髙似孙以安干即薄脆一名甘脆范注祠制曰孟夏祭有甘脆
　　防防麧皆麦屑也　皇甫谧曰况臣糠防糅之雕胡防音鑛麦之麸殻也安庆绪淘墙防防麦殻破碎者也要术云防【音果】者【音涓】也唐将作寺丞以课麸迟晚类篇曰麦茎也唐韵作防防【音滴琐】麦覈屑也见説文汉书食糠麧【音纥】注今京师谓粗屑为麧头陈平食糠覈杜诗黎民糠麧窄韩诗士不厌糠籺籺覈即麧也亦作通作纥
　　甘麮煑麦为甘粥也　小顔曰麮之言龋也龋烂也一曰麮者糗也糗亦作今人通以麨【音炒】米麦为之麮甘麮【丘举】以蜜和糗味甘也孙愐曰麮麦粥汁也麨亦作荀子曰夏日则与之瓜麮
　　言其膏也　周礼玉人注瓒读为【作旦反】之疏云醢人有食汉时有膏按即饘字粥也释名曰粥粥然也一曰糜周谓之饘宋谓之糊説文以糊为奇食而以鬻为饘粥之糊説文又有饡以羮浇食也以作旦之音则当是饡今人以食物濡汤汁或酱醋曰饡周礼四饮注浆今之酨浆也酏今之粥疏酨【昨再切】言载米汁汉时名为酨浆内则有黍酏酏饮粥之清也凉州异物志高昌以粥为罗阇
　　古人多麦饭故説文着其方言曰防曰餥曰防防曰飵皆相谒食麦之名也　説文防【奴亷切】餥【非尾切】飵【在各切】防【焉囷切】防【五困切】不知于食麦饭一事而各记其方言何详也葢古多北人北人食米饭者少耳今山陜之民有终身不识大米饭者饭作饼飰
　　煑之麦曰逢　朝事之笾其实麷蕡注熬麦也河间以北煑穜麦卖之名曰逢贾公彦引汉法证麷是煮之麦
　　侊饭盛馔也　国语侊【音肱】饭不及壶餐又作觥饭觥本作觵周礼闾胥比觵是也其状觵觵然今犹得古玉觥者葢觯类是也觥饭葢行觞而后饭也今吴下犹然中原韵读觥如公
　　青防饭乌饭也　今释家四月八作或以乌桕或以枫一曰青精饭纲目作□饭乃防讹也智谓因青精而造耳吴曾曰神仙王褒传太极真人以太极青精饭方授之褒链服五秊色如少女杜诗惜无青精饭使我顔色好是也青精用南天烛叶染之所谓乌饭树也林洪以南烛即旱莲草误矣沈括云今人家所种之天竹有红子者智按不然登真隠诀饭方始创防字
　　云子饭言其白也　汉武内传炼丹以赤者为风实白者为云子杜诗饭抄云子白宋许顗彦周诗话曰云子雨也言如雨防耳出荀子云篇智按荀子赋篇托地而逰宇友风而子雨可以饾饤解云子乎葛洪丹经用云子碎云母也今蜀中有碎砾状如米粒圆白云子石也可证称云子者方言耳杜偶用之
　　红白相杂曰桃花米　崔祖思称宋武帝节俭有五盏盘桃花米饭问奇广曰红白杂也智按是迟芒稻其米赤号桃花米或曰赤米早稻名鬼见愁
　　后饭者先服药也　岐伯曰病名酒风治之以泽防术各三五分糜衔五分合以三指撮为后饭注曰先服药而从容饭也
　　温淘渗溲面也　溲面説文从泔也或作溞即古所谓也今南京皆以温面为温淘东坡志林曰南都拨心面作槐芽温淘糁是也
　　轻髙面发酵起面也　萧子显齐书曰永明九秊正月诏大庙四时祭荐宣皇帝起面饼注曰今发酵也智按韦巨源食单有婆罗门轻髙面正笼蒸馒头发酵浮起者也贾公彦解食为起胶饼即此辽元志有酵课按齐民要术奇字有酵餢糭防籷□漤元美亦抄之幷云无音其别条乃云餢起面也陈懋仁曰海篇作倍偷饼也元美书多令客纂集得毋误见上文之酵起面也而遂以下文之餢合之乎以义论之贾氏甞以酻饇为泡起而转其字为餢葢亦发酵之类是也裹精菜餗蒸也　醢人食糁食贾公彦曰以酒为饼若今起胶饼郑司农曰糁食菜餗蒸疏曰若今之煑菜谓之蒸菜涪翁杂説曰起胶饼今之炊饼蒸菜葢今裹鲭智按新安与江左皆作蒸菜起胶即起面胶即酵也裹鲭葢面煎鲙也唐元澹谓狄仁杰曰脯脂膎胰参术芝桂膎胰谓以菜炒肉襍膓胰之类也膎一作鲑注东人谓之鲑菜京山以鲑菜即虾菜
　　肺防肉蒸菜也　卢湛祭注曰四时祭皆用肺防【音损】切热肉于血中和也释名肺防赞也全米糁之如膏饡也即今蒸菜
　　和菜谓之冒　七发肥狗之和冒以山肤注即七启熊青肤之肤隋志山肤水豢襍俎载伊尹干汤言具三羣之虫又云五味三材九沸九变三臡七葅具酸楚酪楚苗挫槽山肤大苦或曰山肤石耳之类尔雅蘦大苦或曰荼也
　　郁养彊孰冬生茹也　贡禹传言蕴火所生郁养彊熟诸菜安帝永初六秊诏凡供荐新味郁养彊孰多非其节史照改彊上声为去蜀音也今北京元旦献牡丹花一切瓜豆皆孰正地炕蓄火逼成冬生之菜
　　芥荃芥脃也　説文防一曰短黑读若以芥为虀名曰芥荃初刮切按荃训芥脃也即今之芥辣脃俗作脆幽菽具染豆防也　説文谓防为配盐幽菽者咸防也吕览有具染注酱豆防也史防始言芜荑盐防史货殖言盐防千答没録言前队大夫范仲公盐防蒜果供一笾善幽者不外醋盐酱柯古曰醦醶防防醅也防盐也防防酱也此唐人字书所编醅谓酸酒也
　　冥果蜜煎藏果也　三苍曰靘冥果青色也冥果蜜煎果也以铜青浸之加蜜而冥于缶中故曰冥果与幽菽同按古以冥为鼏犹幕之也故大招用勺长杨用蠡鼏从鼎而葢之省作冥耳非冥漠意
　　祭青今之蜜青梅类也杏炙今之杏酪也　成式食品有祭青杏炙即今之杏酪也陆翽邺中记曰寒食三日煮粳米及麦为酪捣杏仁煮粥玉烛寳典曰今人麦粥研杏仁为酪今京师勋戚犹然
　　体荐言全蒸也折俎言半体房蒸也齐蒸言列馔也烝亦作脀周语曰禘祀之事则有全烝王公立饫则有房蒸亲戚冥飨则有肴蒸全蒸全体也房蒸半体也故曰体荐肴蒸骨折也故曰折俎士会曰王享有体荐宴有折俎公当享卿当宴即仪礼所谓脀体仪也冯嗣宗曰有荐爓乃中古礼有荐熟乃近代礼宋以重席所设为体荐折俎其代饷亦云折俎乃借义也大昌驳之谓当音浙拘矣
　　膹脍肌防细切之也　肌肤也祭有肤鼎少牢馈食礼雍人伦肤肉表皮里曰防【而灼切】山谷曰脆腝也膹【房吻切】粗切生肉也脍细切生肉也成式脍有万凿蟁足言其细也説文膹也虞悰曰何曾食疏有黄颔康成注膷臐膮今时【怱各切】又作臛説文曰臛肉□也通鉴起面饼鸭祢衡在黄祖艨上会设黍臛衡先自饱食不顾众宾惟举抟黍戏弄臛羮柯古曰膜膎胀膰肉也防膜也臇防臛也宋杨伯嵒臆乗曰内则去其皽注云皮肉上魄莫也正谓膜
　　防胳腿肉也　馈食礼升羊豕肩臂臑【音閙】防【音团】胳【音各】葢髀下为防犹前足之臂防下为胳犹前足之臑也説文曰防【孙氏市沇切刘氏音纯】切肉也乡饮士虞特牲皆作肫然注则曰后胫骨二防胳也葢注音犹未舛误胳字馈食作胳少牢礼作骼当以胳为正考工记旊人器中防防崇四又方四寸郑氏读如辁既祔泥而转其均凯防其侧以拟度端其器也髙于此则垺【普回切】不能相胜厚于此则火气不交因取式焉
　　室之肉烧肉也　周礼朝事之笾注鲍者于室中干之出于江淮疏云室者土为室也説文以火焙肉也本作集韵或作煏又作防陆务观所记爆肉即此少仪燔亦如之注燔烧肉也曲良翰能驴骏驰峰炙即焙肉
　　汁谓之湆湆滓曰防湆凝曰定　公食大夫礼云宾三饭以湆酱郑云每饭歠湆以殽擩酱食正馔也湆肉汁也亦曰定大羮之定言肉汁凝定也湆音泣博雅曰谓之防造防竝造也集韵因作湆曰当从泣不当从水音因説文湆幽湿也徐锴曰今人多言浥湆韵略以湆为肉羮误矣然则十三经监本之湆亦误矣今章黼韵学集成从之説文血醢也他感切礼记有醢以牛干脯梁□盐酒也铉曰防肉汁滓也智断曰防即湆之滓定乃湆之凝者湆葢汁之通称
　　聂切曰防　内则皆聂而切之説文防【直涉切】薄切肉也集韵或作亦作
　　腯胲肥肉也　肥盛为腯腯方言曰腯也腯郭璞音腞左传音突豚曰腯肥庄子曰腊者之腯胲腯亦音盾今人但知元凯音突而不知彖遯楯三音之相因血羮曰防今谓之□　説文防羊凝血也苦绀切徐曰宋时大官作防削藕皮血不凝知藕散血然则防血羮也今説文无徐语直翁必见别本凡夫直未见也智按俗谓凝血皆曰□考説文□血也春秋传士刲羊亦无□也呼光切俗转为去声耳方言□兄也荆谓之□桂林谓之注未详智以古兄如荒石经母兄即无遑葢谓□乃□也音兮即血之声
  </div>
  <div class="pagination">
   <a href="通雅_page28.html">
    上一页
   </a>
   <span>
    ...
   </span>
   <a href="通雅_page24.html">
    24
   </a>
   <a href="通雅_page25.html">
    25
   </a>
   <a href="通雅_page26.html">
    26
   </a>
   <a href="通雅_page27.html">
    27
   </a>
   <a href="通雅_page28.html">
    28
   </a>
   <span class="current-page">
    29
   </span>
   <a href="通雅_page30.html">
    30
   </a>
   <a href="通雅_page31.html">
    31
   </a>
   <a href="通雅_page32.html">
    32
   </a>
   <a href="通雅_page33.html">
    33
   </a>
   <a href="通雅_page34.html">
    34
   </a>
   <span>
    ...
   </span>
   <a href="通雅_page30.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
