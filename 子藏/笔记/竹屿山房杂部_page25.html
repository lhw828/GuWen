<!DOCTYPE html>
<html>
<head>
    <meta charset="UTF-8">
    <title>竹屿山房杂部 - 第 25 页/共 34 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>竹屿山房杂部 - 第 25 页/共 34 页</h1>
    <div class="content">　　大荳【色有黄黒褐紫青白玛瑙羊眼之类诗曰荏菽】
　　立夏至夏至二十日后皆得播种肥地宜疎瘠地宜宻也才长遂耘荚赤茎苍遂收种早者早种之种晚者晚种之
　　米荳【枝叶如栁花如乌荳一种之后数年收实淮南子曰荳之美者有米荳是也】
　　出雷州思霛岛
　　赤荳【色红又有白斑紫緑等之类】
　　五月种其子长盛时去其繁蔓结子良多
　　菉荳【滇南有种红荳鲜红可爱大小不一有缀为垂旒以饰首不堪食】
　　立秋前播种种早不生荚盛茂去其繁蔓
　　豇荳【有长荚有短荚】
　　谷雨前为浅坑种之一坑三四子六月收子遂种八月又收子其长荚穉嫩者可以入蔬频灌水粪则常结子宜架之而生
　　藊荳【有长荚短荚寸荚龙爪早晚软硬殻之异】
　　谷雨前为浅坑种之一坑二三子宜架之而生
　　刀荳
　　谷雨前种其子重宜浅置浮壤间灌水俟其甲拆有体而始以沃壤掩覆之挿长楥而引其蔓令不倒俯则多花荚穉老皆堪用也
　　龙爪荳
　　谷雨前种其子宜架之而生
　　羊角荳【一名草决明谚名望江南杜子美诗开花无数黄金钱】
　　四月种其子孕妇食之生儿令矮穉嫩者则可摘【居家必用云花忌泡茶令人患风】
　　大豌荳　小豌荳【陆放翁以为大巢小巢小巢之生于野田中者苏东坡以为元修菜也一种广豌荳如石莲菂而坚色青白从海中飘至不堪食】
　　八月中种其子作浅坑下三四颗四月收
　　回回荳子
　　出回回田地
　　芝蔴【白色黒色】
　　四月播种其地宜膏腴宜髙阜七月带青收
　　黄麻【叶长而纹】
　　二月间播种其子六月收沤其皮析之可以辟纑【音卢】椎柔之可以绞索栉理之可禆以粘舟子堪为食油骨堪为蜡炬心材以秋麻洴澼之遂为白色麻也
　　青麻【又曰络麻】
　　五月播种其子八月收皮可索绹不畏水其子鹅食腐肠
　　种蔬菜法【宋宇种菜三十品曰天茁此徒助我鼎爼】
　　先治沃壤入粪锄之又入粪锄之经三畨而种蔬菜为良法也凡播子宜昧爽时易于勾萌子须陈久不癞其蔬菜根荄细柔与木不同移种时必于干壤中种之而方灌水种则理其根荄务直【墨娥小録云用桐油脚入粪内一顺搅十分匀浇菜根黄虫杀尽再不生】
　　白菜【叶青茎白】
　　四时皆可移种七月种者为冬菜九月杵浅坑种者四月收子为榨油之需冬月以鸡鹅鸭粪或芝麻莘覆防其根则不冻腊前后灌粪至花时壅及三畨则茂盛春时摘其台心枝遂旁发结子繁衍也
　　羊角菜【似白菜而叶卷性柔】
　　四时宜种九月移种者子榨油较多于白菜其霜防甚适口春台最肥【东坡云味含土膏气饱风露虽粱肉不能及也】
　　黄矮菜【似白菜而短性柔而肥】
　　八月播子九月移种冬月渐摘霜防而用春台肥甚四时亦宜种
　　莲花白菜【似黄矮而色白性柔叶宻】
　　九月播子十月移种四时皆宜
　　塞心菜【似莲花菜而叶又宻】
　　九月播子十月移种
　　菘菜【茎濶白叶端青碎蹙而宻埤雅云菘性凌冬不凋四时常见有松之操故名在北为蔓青有根在南则为菘为菁无根】
　　四时宜种九月种者至三月甚肥【周颙曰秋末晚菘】
　　夏白头菜【似白菜色防黄】
　　八月移种四月再种
　　冬白头菜
　　七月播其子八月移种
　　夏菁菜【叶青短茎白肥长又名箭榦菜】
　　七月播子八月移种者肥脆春夏皆可种
　　瓢儿菜【似夏菁菜色微黄性柔】
　　七月播子八月移种四时亦宜种
　　八斤菜【叶似白菜而大方言云春而老】
　　四时皆种渐摘叶为用
　　葵菜【似蜀葵而小尔雅曰莵葵】
　　三月六月可种八月九月亦可种或生于田野中滋雨露之膏乳不劳人力
　　芥菜【大叶碎叶晩早青紫之异埤雅曰辛菜也】
　　九月移种三月收子为芥酱需堪榨油
　　百头芥菜
　　八月播子九月种摘一头旁发数头渐摘之
　　白芥菜【子色白本草曰从西戎来】
　　八月播子九月种子甚宜为芥酱
　　芥蓝菜【似芥菜色蓝】
　　八月播子九月种
　　冬菾菜【叶青润丰肥即莙荙菜有一种如藤蔓者】
　　八月播子九月种三月收
　　夏菾菜
　　二月播子四月移种
　　菠棱菜【叶尖色青根赤韦绚云盖由颇能国来后人讹为菠棱也】
　　七月内用水润其子殻柔漉少干播之宜膏腴地其根甚甘止堪挑取于冬霜防益美移种肥
　　莴【音窝】苣菜【白而长叶者笋甚肥红者白者皆圆叶亦有笋杜工部比君子之晚得禄】
　　十月播子十二月移种三月摘笋生可食其叶苦四时亦可种
　　莴生菜【形如莴苣色防白】
　　十月播子十二月移种有笋不肥叶可生食
　　苦藚菜【青色肥长有皱叶尖叶抱朴子曰龙葵】
　　十二月播子二月种暑月摘其头用渐长渐摘之八月留其子
　　长生菜【叶如苦藚菜】
　　十二月播子二月种味不苦可生食
　　苋菜【古曰人苋菜圆而丰有红白苋陆即马齿苋野生】
　　四月种摘其头渐长渐摘之
　　同莴菜【叶碎青若蒿黄花若菊甚香肥】
　　七月播子八月种摘其头为用
　　瓮菜【圆叶肥长色青】
　　三月种沃土中能节生根复以土压之即蔓而遍畦渐摘其头用之畏寒冬月收其根种盆盎内置煁灶侧根须久在器者为良
　　芹菜【小青叶而蔓味香尔雅曰楚葵一种马芹无蔓其子入大料】
　　二月中移其根茎种于沃壤间常灌以水则长大而肥多有芹白
　　西洋菜【长叶细蔓本草曰落葵又曰蘩露】
　　五月以子种结楥扶蔓摘叶用之子能染紫
　　苜蓿【汉张骞在大宛国采归种之又名鹤顶草秋后结实黒房累累可为饭亦可酿酒其叶可蒸为茹】
　　三月以子种
　　荠菜【细叶小本旋贴于地】
　　冬月自生于野田草地之间【唐髙力士谪承山有荠菜诗曰两京作斤卖五谿无人采夷夏虽有殊气味都不改苏东坡诗曰时绕麦田求野荠】
　　胡荽【碎青叶而香张骞遗种今人谓之芫荽】
　　七月击裂其子殻而播之稀则叶短而贴地根跗美于茎叶冬暮春早其霜防甚甘经夏则花不堪用也
　　龙须菜【青翠细长今北人曰肥狼草】
　　春月种自生于山土中燕蓟之地甚多
　　笔管菜【即笔管黄精一种菜名老鹳嘴味尤香辣】
　　春月种燕蓟野生尤多
　　绰菜【叶类茨菇根如藕条食之令人思睡】
　　出南海夏月生于沼中
　　蔊【音汉】菜【形似水芹味辛故名云南大理府髙河泉出一菜茎红叶青味甚辛辣】
　　出江西建昌府谿涧中
</div>
    <div class="pagination">
<a href="竹屿山房杂部_page24.html">上一页</a><span>...</span><a href="竹屿山房杂部_page20.html">20</a><a href="竹屿山房杂部_page21.html">21</a><a href="竹屿山房杂部_page22.html">22</a><a href="竹屿山房杂部_page23.html">23</a><a href="竹屿山房杂部_page24.html">24</a><span class="current-page">25</span><a href="竹屿山房杂部_page26.html">26</a><a href="竹屿山房杂部_page27.html">27</a><a href="竹屿山房杂部_page28.html">28</a><a href="竹屿山房杂部_page29.html">29</a><a href="竹屿山房杂部_page30.html">30</a><span>...</span><a href="竹屿山房杂部_page26.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
