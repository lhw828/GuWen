<!DOCTYPE html>
<html>
 <head>
  <meta charset="utf-8"/>
  <title>
   通雅 - 第 28 页/共 40 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   通雅 - 第 28 页/共 40 页
  </h1>
  <div class="content">
   木舄曰屐草履曰屩苞枲织曰藨　屐【奇逆切】以木为之两齿以践泥也屩【音觉】广韵鞵屩即今鞋也冯驩蹑屩见孟尝虞卿蹑屩担簦注屩草履也【方孔反】圆头掩上之履也说文防枲履广韵小儿皮屦音菶又巴讲反智以为今之鞋帮升庵所云高墙也藨【平裱反】麻枲杂履之名曲礼苞屦注凶服苞藨也
　　薄借不借乃舄之转声　汉文帝履不借临朝陆放翁诗穿林双不借取水一军持子谦与京山皆引作唐人诗遂曰艸鞋人人所有可不借而得此因小颜注急就也果尔则不律为笔何以解乎古人用不字为发语声正如夫字如夫襓为剑衣也借字古少家麻音亦读为昔昔与鹊腊错通声周礼玉璂注有薄借綦即不借也仪礼丧服绳屦注今时不借也










　　通雅卷三十六
&lt;子部,杂家类,杂考之属,通雅&gt;
　　钦定四库全书
　　通雅卷三十七　　　　　明　方以智　撰衣服【佩饰】
　　鞶带革带也古末而今围之功服宫袍带犹之遗式也　左传鞶厉游缨昭其数也注鞶绅带也一名大带厉大带之者庄二十一年夏郑伯享惠王王以后之鞶鉴与之注鞶带而以鉴为饰今西方□制为然古之遗服襄二十九年吴季札聘郑见子产与之缟带注大带也定六年卫公叔文子曰定之鞶鉴易鞶带诗都人士带而厉疏礼大带三尺芃兰带悸兮鸣鸠淑人君子其带伊丝笺大带用素丝有杂色饰焉礼男鞶革女鞶丝妇事舅姑施鞶袠周礼疏凡带有二大带大夫以上用素士用练即绅也今挿笏者于身之外带之内又有革带所以佩玉带剑□王有带铭鲁语卿之内子为大带注缁带也扬子今之学者绣其鞶帨田单黄金横带智按但云大带则今之鸾带与行服彯带之类鞶带则后世金银带之权舆矣或以衣衿带为小带则围带通可谓之大带其云缁带则必耎带也孝文遗北地黄金饬具带一黄金犀毗一注孟康曰要中大带智谓饬具带正沈休文移孔张思光寛至髀是也若犀毗则鞓带也晋志革带古之鞶带也其有囊绶则缀于革带邓遵礼图曰珰缀于革带阮谌以为有印章则佩之隋李德林传开皇元年勅德林与于翼高颎等同修律令事讫赐九环金带唐志唯天子之带有十三环元魏帝解所服金缕玉梁带赐侯莫陈顺房龄传太宗赐龄黄银带开元七年徙宋王宪为宁王上自解红玉带李载传太和三年平李同捷文宗赐白玉带裴度传御通化门临遣赐通天御带旧纪云犀带白敏中兼邠宁节度赐通天带李德裕进太尉封敖艸其制解所赐玉带赠之李光颜传还镇忠□赐玉带李□破萧铣时所赐于阗玉带十三胯宋建隆元年赐宰相枢密犀玉带熙宁解白玉带赐王安石宣和七年赐皇太子碾龙排方玉带□拱中作瑞艸毬路文方团胯带景德四□赐太子太师吕正金带六种御仙花带毬文四方五团御仙花排方金涂带九种有宝缾荔枝双鹿之别伎术官银带金束带八种犀带二种熙宁中宗旦宗谔告谢特赐毬文方团金带宣和后宰执侍从以花犀带入朝高宗开大元帅府服排方玉带熙宁八□岐王颢嘉王頵言赐方团玉带凡玉带乘舆排方东宫不佩驸马都尉赐白玉带宗室服金雕玉白玉通犀带今时革带前合口曰三台左右各排三圆桃排方左右曰尾有辅弻二小方后七枚前大小十三枚唐之十三胯即此式之初式也但下必有小环系如今驸马管领红盔大汉者披执殿门则有閙妆带其式近之白乐天诗亲王辔閙妆因其名而名带也唐高祖赐李靖七方六刓胯各附金环佩火鉴大觿算囊防杯等物是也李昉言荔支带非恩赐者官至三品乃得服宋陈隋隠着带格王及西府有笏头一字蕐士海揵内侍用毬路教坊用凹面今时谢恩公服襆头四品以上用荔支金带防一带尾
　　带头者曰防尾　宋志以头名防尾取顺下之即尾也辽史衮服有玉鹅七防尾元志用金打钑水地龙鹅眼防尾今夸官带曰挞尾挞尾亦唐名也王洙曰唐挞尾刻字李昉有带刻六龙朔某秊紫宸殿宣赐郑畋程大昌载黄繙绰取獭尾着腰恐不因此
　　犀毗通作胥纰师比或转为卑鵕今之鞓带也汉文和亲东夷使系虖浅来予以绣裕绮衣比疎一黄金犀毗一比疎史记作比余师古曰辩发之饰也实即比梳史记犀毗作胥纰张晏曰卑郭络带瑞兽名也东邮好服之楚辞小腰秀颈若卑只注带头言腰颈细如束带也又名师比战国策赵□灵王赐周绍兴带黄金师比延笃云弧革带钩也淮南主术训赵□灵王贝带鵕而赵国化之注鵕二字三合音私鈚头也即犀毗三国志魏文帝赐刘祯郭络带梁吉士瞻得金革钩晋泰始中相尚以氊为陌头及络带袴口吴謡钩络钩带也汉鹖冠贝带制与此相近辽□官束防带扞腰即钩络今曰鞓带【鞓音汀】郭若虚记七事跕蹀从韦从革从足通用
　　钩防即所谓螳螂拘也　晋语矢集于桓钩葢革带有钩以拘之后世谓之钩防【丑列反】阮谌曰防螳螂拘谓之拘防茍卿曰缙绅而无钩带陈旸礼书曰唐以玉为钩防与古异矣按隋志采用东齐之法十二等衣有织成升龙白纱内单黼领青褾襈裾革带玉钩防大带素带朱里纰其外皇太子则金钩防此唐因隋隋因江南也綉袍肚即勒帛腰围也　宋大卿监以下不给锦袍者加以黄绫綉袍肚即包肚也勒帛者以帛勒腰也襍俎载谷城石人刋其腹曰磨兠鞬磨兠鞬慎勿言智以兠鞬即兠肚如马之鞬勒也崔实论马骀其衔方将拑勒鞬辀以救之櫜鞬亦言包也他处所引如诗纪作磨兠坚声近相借耳博雅裲裆谓之袹服袹服即抹腹葢兠鞬也恐非裲裆
　　防改刚卯也汉灵殳佩也冲牙佩中瑀璜之梁也縢綔言其丝也袋合符之也唐以袋盛宋以饰袋　明帝乃为冲牙双瑀璜以白玉落以白珠公卿采丝佩刀金通身貂错半鲛鳞金漆错雌黄室五色罽隠室蕐侯王金错环半鲛黑室公卿皆黑不半鲛小黄门雌黄室□将白虎文以白珠鲛为口之饰刀锋白佩双印长寸二分方六分一本云方七分乘舆诸侯王公列侯以白玉中二千石至四百石皆以黑犀三百石以下皆以象牙上合丝乘舆以縢贯白珠赤罽蕤诸侯以下以綔赤丝防縢綔各如其印质刻书文曰正月刚卯既□灵殳四方赤青白黄四色是当帝令祝融以教防龙疾曰严卯帝令防龙谨尔周伏化兹灵殳既正既直既觚既方庶疲刚瘅莫我敢当凡五十八字王莽传刘之为字卯金刀也正月刚卯金刀之利皆不得行注服防曰刚卯以正月卯日作佩之长三寸广一寸四方或用玉或用金或用桃着革带佩之晋灼曰刻其上面作两行书云云师古曰今土中往往得玉刚卯者韩诗外传齐桓公出游遇一丈夫带着桃殳问之曰人之戒在桃殳来□正月庶人皆佩智按卯□为黄道之门故取卯日也此制后代不沿而冲牙至今用之今叮当中两横三是也但不用珠耳天子诸王露之百官以红纱囊映之唐宋以来皆佩砺石金袋今亦无此唐初职事官三品以上赐金袋刀砺石一品以下有手巾算袋佩刀砺石睿宗时罢佩刀砺石而五品以上佩防韘七事佩刀刀子砺石契苾真哕厥针筒火石是也泉男生率众内附高宗赐袍带金钿七事带之制三品以上玉梁宝钿五品以上金梁宝钿六品以下金饰隐起而已腰带一品二品銙以金六品以上以犀九品以上以银元和郑余庆请自今唯职事官佩剑绶防要永徽京官文□职事四品五品竝给随身□袋天授元□改内外官佩为龟至神龙复佩朝野佥载上元中佩刀砺算袋纷帨为形结帛作之开元元□令特进佩散职佩□自兹始后恩制赏绯紫例兼袋谓之章服景云二□袋着紫者金装绯者银装炙毂子曰袋古之算袋取合符之宋雍熙郊祀毕内出袋赐近臣由是文□皆佩紫以金绯以银马永卿曰今袋乃古符必以者分左右可以合符唐以袋盛宋以饰袋王麟洲得一古刚卯巵言曰刚卯防改也因陶九成之说也玉篇作开改即以开音防程大昌讥说文分音防字疑王莽所铸此时改而大之邪今按说文甚明但汉志未载防改耳陶九成又云得黄山谷辨刚卯说但云丝绳也古无此字葢所引汉志赤丝蕤縢是綔误为耳綔即绔字变体
　　纶防縌绶印绂也　纶【说文古还切六书故但音龙春切】青丝绶也有秩啬夫所带纠青丝绶张华云纶如宛转绳仲长綂传身无半通青纶之命舆服志百石青绀纶采宛转缪织长丈二尺组绶类也周礼典丝受文丝组战国策卫君束组三百绲景帝诏纂组注纂赤组也组者今绶纷绦是也縌【音逆】绶之丝古佩璲也汉青绶以上縌皆长三尺二寸与绶同采而首半之自五霸迭兴解去韨佩畱其系璲以为章表故诗曰鞙鞙佩璲韨佩既废秦乃以采组连结于璲光明表章转相结受故曰绶汉承秦制加以双印佩刀之饰明帝为大佩冲牙自侯王盭绶而下有紫青墨黄以别高卑朱浮言绶工李渉穹六家所织绶不能具丙丁文能如组状募能为丙丁文谨图画一绶丙丁制度纶之二音智以为删韵虨又音彬又音班瞵本邻又音阑皇甫谧释劝文用青紫班瞵矜亦读鳏殷转为乌闲切故蜀□侯纶巾读若鳏此汉末之音而唐以来止读为伦耳升庵以音闗者作其实古无字
　　笔犹簪笔也　汉书张安世持橐簪笔事□帝数十秊注张蕐曰橐契囊也近臣负橐簪笔从备顾问或有所纪也师古曰囊所以盛书无底曰槖簪笔者挿簪于首西门豹簪笔亦如此注魏志明帝见殿中侍御史簪白笔侧阶而问曰此何官也辛毗曰御史簪笔晋志古者贵贱皆执笏笏者有事则书之故常簪笔今之白笔是其遗象三台五省二品文官簪之王公侯伯子男卿尹及□官不簪加内侍者乃簪之尚书令仆手版头复有白笔以紫皮裹之智按谈苑曰梁职仪八座尚书以紫纱裹手版白丝于首如笔宋志朝服肩上有紫生袷囊缀之朝服外俗呼曰紫荷或云汉代以盛奏事负荷以行晋志八座尚书荷紫以生紫为袷囊缀之服外加于左肩昔周公负成王制此服至今以为朝服智按周舍问着紫荷囊于刘士深即此索隠注史记簪笔乃以目击本朝之制揣摩古人耳其实安世西门豹之簪笔犹之载笔带笔岂必挿笔于首乎晋有此制宋绍兴中礼官言皇子七梁额花冠金镀银笔金元志亦有貂蝉笔金笔银笔之分以昭官阶今无此制即起居注不过袖笔而已李靖传五世孙彦芳太和中献家藏太宗赐靖诏书有佩笔以木为管金玉饰之汉赐笔札笔刻云北宫工作洪□公侯朝冠犹有笔之名
　　笏囊始于萧梁　唐史言张九龄始为笏囊盛笏葢自萧梁已有紫囊盛笏矣笏详书札部类
　　算幐算袋也　前外戚传中黄门持诏记盛緑绨方底注厚绨方底盛书囊形如今之算幐本艸言乌鲗乃秦始皇算袋所化算袋即算幐则天赐朱前疑绯算袋又曰照袋睂公记王太保从苍头携照袋贮笔砚照袋以乌皮为之陶谷曰唐□有方便囊
　　帉錔帘緌也　三朝记属车上施紫通幰络带门帘皆绣云鹤紫丝网帉錔楚谓大巾曰通作纷内则右佩纷帨周礼莞筵纷纯注纷如绶有文而狭即今汗巾有緌者也錔说文以今有所冒也广韵曰器物錔头外戚传切皆铜沓冒即錔字此言车上帘网络纷冒也广韵有字李肇言青绮方褡宋敏求言官诰分红紫丝网金银通
　　帣韝钩袒也　淳于髠传帣韝鞠【音纪韝音沟帣本作□居倦切又平声】说文曰囊也今盐官三斛为一□徐广曰□收衣□也小司马曰纪免切智按即今之络袖类篇曰囊有底曰□韝扞臂也又与跽同小跪也如今之半跪安传半膝席是也董偃緑帻传韝张充放绁脱韝皆谓臂上帣韝也钩袒周礼注如今擐衣也释文作防疏曰若汉时人擐衣以露臂皆谓如今巻袖或韝臂亦相近列檦剽带也　北魏礼志方陈卤簿列步骑四重列檦建旌南史王琨传曰初征谢晦有紫檦在匣中檦即从票增加耳葢施彯带之类也陶贞白与梁帝啓曰给二卷伏览褾帖皆如圣旨升庵引晋志中官紫檦外官绛檦晦伯正阳非之非也王伯厚亦载此葢摽彯剽皆通用而本于标今本或作褾而通典通考作摽金史有酱瓣桦口乃刀箭饰也淮南曰鸡栖井榦檦枺欂栌则亦谓栥棁拱之伸出者魏书裴粲传善自置它言节烈门闾者甚多即作标表用爻闾帐息也　汲冢王防解曰外台之四隅张赤帟为诸侯欲息者息焉命之曰爻闾注每角帐息者随所近也诸侯称爻愚未知其解乡射礼受算之处曰闾兽名如驴一角岐蹄古大射刻木象之为受算一曰交闾近世撑木加互以建帐其行时撤而载之如今可坐者曰交牀此闾仍象屋门爻有交象交木撑帐也唐宴餔百官皆有幔舍见徐坚传周礼帟幕之制是也石林防语载宋殿庐幕次
　　繖因古之縿　晋舆服志功曹吏繖扇骑从退之用张大始见于南史王缙以□覆面魏书裴延儁传山奴持白白幡按说文縿旌旗之斿尔雅纁帛縿注众旒所着正幅为縿此即繖之原升庵谓亦古文
　　衣服【布帛】
　　无文曰缦刺绣曰防锦绣之质曰地　锦织防为文也绣刺防为文也左传注五色备谓之绣【一作綉】缦【莫半切】无文之帛也汉律曰赐衣者缦表白里周官卿乗夏缦郑氏曰无瑑也传曰绛服□缦杜氏曰无文也音与漫【平声】鞔【谟官切】通凡祭祀奏缦乐谓琴瑟之属被之以丝学记操缦是也防【莫到切见急就章一作纯】谓刺【七亦反】也凡锦绣皆有地魏志赐女倭以绛地交龙锦绛地绉粟裴松之不知乃欲改地为绨引汉丈弋绨殊可笑也
　　最细曰纤稍粗曰缟湅绉曰练幷丝曰缣扁绪曰□小颜解防为素之精者而又曰缟此皆由康成臆说以纎为黑经白纬故后人无慿耳按礼以缟为未纯吉之服而缟冠以素纰之明缟粗于素也祥而缟禫而纤则细耎如常其解缟为细缯者非矣禹贡厥篚纎缟白二色而纤缟二种纤为最细缟稍粗也确矣其曰练者湅缯也煑缣而熟之也防氏湅丝湅帛马后衣大练是也单曰素者绢之精白用书写也素白致缯也小尔雅谓缯精曰缟缟粗曰素皆臆耳刘向典校书籍先书竹可缮冩者以上素淮南子曰素之质白缣之性黄此以缣为今之生丝绡矣说文缣幷丝缯此以为今之双丝矣当以淮南为是二丈为□二□为匹兼也说文□【幷列切】扁绪也唐贡豫州双丝绫锦州双紃兼丝也杭曰白编扁绪也郭璞曰短度绢曰叶输言薄也薄者扁绪今杭州杭绪应是此类
　　织素为文曰绮光者曰绫冰素方空縠罗皆纱也纱至轻者曰轻容绨厚缯也防绵防也防之粗者曰絓精者曰绵甚粗曰絮　绮文缯也织素为文曰绮魏都罗绮朝歌子虚杂纤罗巳明是今纱罗之罗矣陆务观曰遂宁出越罗似防稽尼罗今三梭罗师古曰绫今之杂小绫也戴氏曰絁地而织文者也唐润州贡方碁水波绫豫州绫定州两窠绫澧州龟子绫阆州重莲绫释名曰縠【胡谷反】纱也所云雾縠言其细而起云耳章纪诏齐省氷素方空縠吹纶絮皆纱许氏曰细绢不如刘熙矣纱之至轻者曰轻容唐类苑云轻容无花薄纱也王建宫词嫌罗不着爱轻容李贺诗蜀烟飞重锦峡雨测轻容元微之寄白乐天诗白轻容是也宾退録言宋贡轻容方纹纱伯厚以绉与縠幷称曰纺丝而织之诗有绉絺葢今之绉纱实双丝纺线而织者也重三斤五两谓之平防范睢绨袍【绨杜兮反】注葢今之絁也络即生防防即防字【商支反】俗作絁一曰今之绵防是也说文防粗绪也广韵防缯似布茧古作□蚕丝白色也衣以茧絮之曰茧纩为茧緼为袍记曰子羔之袭也茧衣裳郑曰若今大防抽引粗茧纺而织之曰防防之粗者曰絓【胡卦反】茧滓所抽头丝也今河南与桐城皆有狠头土防甚粗衣之起毛可作袍渍茧擘之精者曰绵粗者曰絮今谓新者曰绵故者曰絮古言纩即绵【纩或作絖】自古至唐初尚未知木绵之可以为絮董京乞残碎缯絮陶潜言败絮自拥皆非今之絮也北周制庶人以上听衣绸绵绸丝布圆绫纱绢绡葛布九种绵绸即绵防丝布以丝襍布缕织之身之曰今兼丝布圆绫土绫也纱方目纱也绢细缣绡生丝而薄也古莦縿通葛布葛越夏布今人丝兼绵纱织成温耎不知古人杂麻何如也身之即以为今兼丝恐尚不同元丰九域志言贡物有隔织十八匹缥丝絁二十匹
　　宫缬即宫锦也　诗锦衣狐裘礼玉藻居士锦带以五色丝为之字从金言贵也唐明皇以宫锦袍赐李白通作缬杜牧之诗花坞团宫缬杜甫诗内蘂繁于缬魏书高阳王传奴婢不得衣绫绮缬止于缦缯而已北周书宇文防传着紫织成缬通身袍幷与锦同小说裴晋公午桥庄有文杏百株碎锦坊韩退之诗碎缬红满杏注作醉缬引李长吉醉缬抛红网碎缬即碎锦唐宗以韦妃蜀缬袍覆学士韦绶
　　唐有夹缬之名　薛涛诗夹缬笼裙绣地衣元染工有夹缬檀缬三套诸名唐语林曰宗时栁婕妤妹适赵氏使工镂版为杂花打为夹缬因献王皇后一疋上赏之遂广其制葢即锦文也夹缬言夹锦也元林珅诚斋杂记亦言此事计敏夫载崔詹事遗王璘夹缬数匹璘翼日以作单襜褕衣之元费着蜀锦谱有八答晕六答晕锦簇四金雕锦盘毬锦大窠马大毬锦双窠云雁锦辍耕録言贉卷有姜牙方拱叠胜囘文诸锦升庵言□有楼台锦摴蒱锦毬路锦毬路即今毬门锦费着所列不全
　　钿窠锦上云龙之地也　冕上辂上亦用之宋仁宗景祐诏冕版犀瓶琥珀瓶悉罢之以青罗绘龙麟饰冕筩补空地以云龙钿窠九章衣亦云钿窠及珠玑饰绍兴制大安辇有结绦云龙钿窠霞子通考误作细窠今按金史元史皆有簪窠款幔组带钿窠又言金钑花钿窠服琐服之纹如连琐也緰防锡布之尤精者也　緰【大侯反】防【子移反】说文无此字当是赀通有曰緰赀布也师古曰服琐细布织为连琐之文也緰防锡布之尤精者也郊祀歌曳阿锡【先狄切刘氏作竿跂切合溪作他计切恐误】注阿细缯也锡细布也淮南子言弱緆罗纨士丧礼曰明衣裳縓綼緆郑氏曰裳饰在幅曰綼【毗支切】在下曰緆似是臆说说文緆细布也或作防礼公尊寞用绤若锡锡緆通锡十五升抽其半缌加灰锡治使滑易也西京杂记曰五丝为防倍防为升倍升为緎倍緎为纪倍纪为緵倍緵为襚防【尼摄切】丝接岐也繲亦防也庄子挫鍼治繲【古隘切緵子红切又去声】史景帝令徒衣七緵布正曰葢今七升布言粗也戴侗曰如西京杂记之说当为八升七緵当为五十六升矣侗恐误算智按倍防为升言十丝也一緵当为八十丝七緵正七升也汉书十緵布二匹孟康曰緵八十缕也一缕即一丝升即十字之转声也繐衰三升半大功布九升小功布十一升则以多为细缌十五升一曰两麻一丝布也唐地理志泗州楚涤黄莱密州贡赀布防州贡锡布又巴渝賨布此时或木绵已入中国当为绵布矣外国自古有绵布如楞严结白叠巾南史载外国多白防布皆以吉贝树花为之唐陇右道贡白防剑南道贡交梭弥牟布岭南蕉纻按外国志荅烈古大宛也有琐伏花毬洪洲载织乌毳为琐伏又作锁
&lt;子部,杂家类,杂考之属,通雅,卷三十七&gt;袱今实有琐服自广舶来今广州人亦能假之似素纺绢而自起云京师呼为琐附左机子云蜀都细都弱析析即緆也列子衣阿锡张湛曰阿细縠锡细布淮南亦云弱緆细布也升庵云阿锡对齐纨阿地名此又一说刻丝法起于宋出定州见庄季裕鸡肋周密陶九成皆作克丝
　　有纳文者曰纳布　刘裕微时伐荻有纳布衣袄以付长公主缁流有纳头因书为衲遂有极精工者细襞积绉而起也今松江织成有指甲鳞水波之纹智按王防图曰于越纳注谓纳贡也诸国各书贡物而于越总言纳字非也必其时已有细纳绉积之布矣太平御览有汲衣子妻李氏与夫书幷致纳一□高丽传言高丽渡水见一人衲衣隋炀帝嚫戒师有鵄纳袈裟褊衫火毳火浣布也又有琐琐有石绒有火蚕绵　神异经南荒外火山有鼠毛作布十洲记炎洲火林山有火鼠织其毛为布郭氏中记曰炎山在扶南国之东加营国之北诸薄国之西从四月而火生十二月而火灭正二三月火不然但出云气而艸木生枝条至四月火然艸木叶落如中国寒时行人正二三月行过此山取此木以为薪然之无尽取其皮为火浣布南史亦载扶南东大涨海海有二洲洲有诸薄国又千余里有洲洲上树生火中为火布今有之微黄白似木棉丝垢则投火中即洁后汉书外夷传火毳注云火浣布也梁冀服之圣证论曰汉制旧优曰史利云初不信正始中得火浣布乃信即此物也元史别怯赤山出石绒即火浣布升庵曰火浣布出蜀建昌白如雪出于石隙元史所谓石绒也陶九成言囘纥野川有木曰锁锁烧之火不灭不灰取根制帽如火鼠布今火州又出火蚕绵则琐琐与石绒与火鼠布火木布火蚕绵葢五种矣孟奇以逸周书所谓疑雪当之
　　外国布曰白防　唐地理志陇右道厥有毛毼白防剑南道有交梭弥牟布南史高昌国出艸实如纑曰白叠子可为布中天竺亦出白叠楞严经言白叠巾即此布所为也林邑国有古贝树花如鵞毳作布智以古贝即吉贝也今广东有之亦曰木棉高数丈吕宋人来载西洋布白腻精密云有艸织成又有毛布以纒头者即弥牟也李石亦言古吉之讹李东璧云当是古字古贝是木棉木本古终是木棉草本自宋入中国邓潜谷云元时入中国智按李石唐人已言之山诗蛱蝶飞廻木绵薄方勺引李宗诗腥味鱼中墨衣裁木上棉梁帝有木棉皂帐其来中国乆矣外国志刘宋元嘉时伽毗黎献金刚指环吉贝等物吐蕃贡霞防即今红氆升庵引扬雄蜀记云南越毭【音豆分】氆氇也作者音转耳晋载记有防毛布也方言揄铺毳也皆毺氆氇之声也
　　越也卉也皆艸服也榻布即荅布也　越蒲属可缉布礼有越席【越音活】书卉服即葛越文选孙氏檄丈葛越布于朔土注葛即葛藟越即蕉苎黄艸之属马援都布单衣注即荅布郝氏引史记货殖传榻布注榻布白叠布汉邓后赐周冯贵人白越潜夫论葛子升越荆州记秭归女尽织布至数十升谓之升越六硏斋笔记大食国贡白越议晋令曰士卒百工不得服越叠葢两种布也按榻即荅畨布之稍粗者南史言外国白叠艸为布或言安子艸织防者字书加毛耳凡夫改叠作不必矣高似孙引汉书苔布此荅之讹
　　弥牟兰干言细纻也　唐志剑南贡交梭弥牟布山南贡防纶兰干蕐阳国志言宁州有梧桐花可绩为布幅广五尺此即木棉树开花常璩误记耳又言有兰干细布织成文如绫锦兰干獠言纻也弥牟言细也或曰牟为纒首者方子谦载橦木花可为布即常璩之言桐花可为布也或当时彼方之言以木棉为橦又唐胜银州贡女稽布滁沔麻赀布黄州纻赀布州红纶布凡布细而疏者谓之繐　见仪礼繐衰裳注今南阳有邓繐疏言邓氏造繐余谓邓州所产也后凡丧帐曰繐帐
　　速夫毛布也纳石失纳贴可皆金锦也　元史天子质孙服青速夫囘囘毛布之精者又有怯绵乃翦茸也宝里服之有襴者也纳石失纳贴可皆金锦也元冕服及舆褥用之
　　西域细布谓之屈眴睒婆　瀛涯胜览云防葛剌国出沙塌儿布濶三尺五长四丈若三梭有蓦黑蓦勒濶四尺长二丈背面皆毳绒厚可五分即兠罗锦也日南国棉布名考泥哑古里国布名撦黎此云西洋布也濶四尺五曰卑泊者防葛剌荜布名曰满者提亦其国姜布名曰沙细者巴附者亦其国密实布名濶五尺如生罗即罗布也吴録交趾定安县有木棉树高大实如酒杯作布名緤【音泄】一曰毛布南蕐志六祖信衣九条金缕即屈眴布西域以屈眴大细布也晱婆木棉也迦波罗刼贝也即木棉□则辨古贝吉贝者证以刼贝则吉为近洪洲载夷贡有苾布油红布绞节智布撒荅刺布【阙】八者蓝布觊木里布者抹黑荅布
　　外国罽曰毲　后汉西京南国传能作青顿毲乌桓传作氀毼【上力于反下胡逹反】注剡也智谓剡乃毯耳说文引诗毳衣如亦以为毯也南史高昌国献蒲桃氍氀即今所谓蒲桃锦氍毹也风俗通织毛褥曰氍毹亦作毹古乐府坐客氊氍毹五木香即毾防【音榻登】中天竺有毾防今曰氆氇秦蜀之边多有之似褐五色方锦从外徼来广中洋泊亦有至者又名多罗羢其大者曰罽方数丈彼中依堂作氊故也伊尹献令曰请今以丹青白旄纰罽江歴龙角神龟为献注江歴珠名西海有文旄何承天纂文曰纰氐罽也【纰卑疑反罽居例反】说文作又作防西胡毳布范成大言黎单黎幕今海南有之皆以绒作锦或织成字广西辰州土司皆有洞锦皆绒纳之非毛毳也唐沦洪寿等州贡葛楚州贡孔雀布谓花文如孔雀即南州班布之类无功载防翅细葛也见通俗文按道昭防防罽也唐韵作防恐误
　　生苎谓之黄润　凡将篇黄润美宜制禅蜀都筩中黄润一□数金左思黄润比筒葢筒中细布也今之叠布者必成筒一筒十□古无木棉乃细麻布黄润者生苎也
　　麻布细者为絟粗者为苎荃即絟也曰葛曰綀曰縠纑皆其类也　絺绤【上音抽脂切下音乞防切一作絺】为葛之细粗其实凢麻苎之物细皆为絺粗皆为绤书曰黼黻絺绣是也纻【音苎】禹贡豫州贡纻高帝纪贾人毋得衣锦绣绮縠絺纻罽说文□檾属细者为絟粗者为纻檾【去颖反】通作颖防防苘礼浴用二巾上絺下绤非必葛葛不收水如今苏州麻布扬州余东辰州洞巾是也汉闽王繇遗江都王荃葛注荃细布本作絟葛亦麻枲之类故亦称絟说文枲着也通释曰丝曰絮枲曰緼列子曰田夫衣緼黂内则女子执麻枲周官有典枲淮南子□贱尚枲【丝里反】仪礼苴经麻之有蕡蕡麻子也枲是雄麻麻之牡者不实小颜言纻及疏属疏亦作綀【说文新附音疎】隋姚察传门生送南布花綀伯审曰吾止麻巾蒲练于吾何用桂海虞衡志綀子出两江州洞似苎有花曰花綀智见冈洞口有布如三梭罗即綀类也福建之苎金坛之葛有花者外国纻亦作文或绩蕉丝为之唐□潮贡蕉布韶贡竹布振贡班布江南贡纱编绫编蕉葛綀凡绩之缕为纑朱子曰辟纑纑綀麻也史记曰山西饶材竹縠纑司马贞曰山中纻可为布也
　　芮温絮纩也　吕览必已篇不食谷实不衣芮温注以为絮葢言絮纩细耎也列子瞀芮注芮细也或曰芮温古人直借芮呼絮耳褚遂良传芮芮兴则茹茹蠕蠕【音软】也可证软絮通转
　　絮幕曰牵离　释名煮茧曰莫莫幙也贫者着衣可以幕絮也或谓之牵离煮烂牵引使离散如绵也
　　衣服【防色】
　　黪紫浅紫也北紫今之正紫也油紫今之藕合也重紫今之青莲色也真紫则累赤而殷者　宋景赵彦卫曰仁宗晚秊京师染紫变其色而加重先染作青徐以紫艸加染谓之油紫后人指为英宗绍綂之谶自后以重色为紫与朱不相类何谓夺淳熙中北方染紫极明中国亦效之目为北紫葢不先青而改绯为脚用紫艸少诚可夺朱按周礼疏以朱湛丹秫三月朱乃炽之即以炊下汤淋所炊丹秫取其汁考工记三入为纁五入为緅七入为缁又尔雅一染谓之縓再染谓之赪三染谓之纁士冠有朱防之文郑云朱则四入是更以纁入赤汁则为朱论语绀緅者纁入赤汁则为朱不入赤而入黑汁则为绀防以此绀入黑则为緅色若防以緅入黒汁则为是六入为也防以此入黑汁则七入为缁矣则知古之朱赤汁染之紫与朱实相近今之浅紫是矣其紫近绛谓之北紫緅是今之酱色也石林防语曰太平兴国中李文正公昉举故事禁品官绿袍举子白纻下不得衣紫葢宋以绯紫为章服故重之故其色亦屡新也则天施黪紫帐即浅紫油紫今之深藕合色重紫则近今之青莲色皆以月白或蓝为初染地而加以红花成之今又有真紫色则乆乆加大红其色自紫恶其夺朱者正谓浅紫色艳耳
　　总曰朱以赐曰绯以艳曰红正红曰赤大赤曰绛言深红之光曰繎翘红曰缙雀头曰□丹黄曰缇縓赪纁緅缁次第之色今有水红银红桃红古但谓之红荔枝沉香则綪緅之类也　合古今之称推之以大赤曰绛丹黄曰缇【他礼切又平声】韎韦之跗注今时伍伯缇衣古兵服之遗色韎是蒨染赤色也缙【即刅切】亦赤说文引礼有缙缘按礼止有縓缘二音相近或即一字未可知也绀【古暗切】深青扬赤色小颜缙浅赤色也红色赤而白此则谓今之水红耳綪亦赤缯仪礼不綪则读为防绯【甫微切】亦赤也今以茜加苏木曰翘红毋乃缙乎繎红色之尤深许氏曰丝劳染而又染为劳也如今西洋布可以受三四十金之红又如纺绢绫縀皆先染丝而后织者类或是耳□雀头也微黑如绀□浅也故引用为□与才裁通胭支见艸类
　　月白曰缥浅黄曰缃苍艾曰綦緑艾曰缥緑曰綟黄白之闲曰半见白光曰防黄绢曰支黝黑曰皁石辗之曰硟　缥青白色缃浅黄色东汉舆服志列侯以上得用锦缯采十二色贾人缥缃而已以其色轻也缥是今之月白色魏明常被之綟苍艾色其艸名防可染畱黄或曰防即藐茈艸也盭绶与戾通綦一作綼艾苍色书曰四人綦弁诗曰綦巾记孔子佩象环五寸而綦组绶又诗其弁伊骐当与綦通急就有郁金半见缃白防缥綟緑纨皁紫硟烝栗绢绀缙红繎郁金染黄也半见言黄白之闲烝栗亦微黄色也防白防之精光防防然也纨即素之轻细者说文有艸草二字草栎实也后人以草为艸木之艸别作皁或从皂黑黝也借为□之皁【作早切】烝栗黄色若烝孰之栗绢生曰缯似缣而疏者周礼内司服注素纱者今之白防防即绢字防又为束名百羽为抟十抟为防防为衣里如今杭绪素纱则直是纱也一名支广雅曰□支绢也子虚注缟□支今所谓素硟以石辗缯色光泽也小颜音□说文尺战切石扞缯也正与辗近葢即葱色说文浅青色今曰翠蓝栁蓝诗言葱珩言其色也急就春艸鸡翘鳬翁濯颜曰今染家言鸭头緑翠毛碧后志云防编羽繋幢民谓鸡翘非也山鸡翘正用属车编羽染色之鸡翘则为艸名亦以如鸡尾翘起耳
　　濯绛合墨赭之色也今曰紫赯正古之淡也　说文淡即浾字一作泟为防之重文防即頳也浾防棠枣之汁孙愐收赯字如今人称紫赯色正指浾棠色也画家以赭石和淡黑染山石曰濯绛又曰浅绛郭若虚曰设色轻拂丹青曰吴装
　　唐世染色曰退红　唐诗香注小薫笼韶州新退红与褪同谓浅红也半新半旧曰褪说文褪卸衣也音退绿沈湥绿也　说文青黄为绿今以藤黄合靛青即为苦绿周竹坡以子美绿沈枪为卧于苔为緑所沈大谬王勉夫引梁食緑沈瓜闻任昉卒刘卲绿沈黄闲吴曾曰六典鼓吹工人服绿沈古乐府緑沈明月唐太宗羽骑绿沈弓宋元嘉广州作绿沈屛风石虎作绿沈色扇王右军笔经人以绿沈漆笔管见遗其为色明矣赵德麟侯鲭録引陆龟诗以绿沈为竹所见亦未广也升庵见此耳绿沈言其色湥沈正今之苦绿色其以黄加者曰油绿黑绿
　　凡言窃言盗皆借色浅色闲色也　鸟九扈有窃脂窃蓝等色尔雅虎窃毛谓浅色也扈之窃脂言其色如靠肉也窃蓝浅蓝也八骏有盗骊盗亦窃意谓浅骊也古人善巧炼字大率如此环济要略曰正色五青赤黄白黑也闲色五绀红缥紫流黄也升庵曰似绿者曰校葱暝色也檀面色也鵻草色也
　　罨画生色也　墨客挥犀曰罨画今之生色高续古引秦韬玉诗花明驿路胭脂暖山入江亭罨画开李西台卢赞元诗皆用罨画刘商隠爱兴罨画溪















　　通雅卷三十七
&lt;子部,杂家类,杂考之属,通雅&gt;
　　钦定四库全书
　　通雅卷三十八　　　　　明　方以智　撰宫室
　　凡前听事古皆曰庿后曰寝　仪礼庿即庙宫前曰庙后曰寝今王宫之前殿士大夫之防事是也虞箴曰民有寝庙巧言之诗曰奕奕寝庙左传曰鼠不穴于寝庿犹后世俗言庙朝庙堂也死则异为宫而祭之有庿而无寝谓之祖庿称庙通谓之宗庙觐礼诸侯觐前朝皆受舎于朝既□乃右肉袒于庿门之东乃入门右听事听古作□后人作防康成谓四时朝觐受之祖庿葢不知朝之为庿而误以为宗庿也若果受之于宗庙则天子不容负依南面矣尔雅曰室有东西厢曰庙无东西厢有室曰寝无室曰榭庙皆有室犹今士大夫五架梁两防之房也廷【唐丁切】堂下南除也説文曰廷朝中也庭宫中也古者廷不屋诸侯相朝雨霑衣失容则废后世屋之加广焉实无二也郭忠恕曰廷去声庭平声智谓古初无庭字也古者朝寝堂室通谓之宫廷在堂下如今朝贺皆在丹墀后人加广耳或者陛上之台如今衙堂作巻蓬乎殿本师行甬者殿后取意借为宫殿【定见切】智按殿亦廷之转声廷之于殿犹陈之于田如雷电亦作雷霆可证也师古读朝廷如定田汝成笑其为方言岂知古实有此音如庄子迳庭非去声乎屋髙岩通谓之殿如霍光传枭鸣殿前树上古不分上下称也明堂亦通称坛以稷配天故屋以文王配上帝齐有明堂乃行在所也故孟子曰王者之堂神农天府黄帝合宫尧衢室舜总章夏世室殷重屋九室十二堂皆説者类附之
　　适室正寝也　□古文説文从防省从宀爿牀也所寝处也仪礼适室如适子之适谓正室也周礼王六寝注路寝一小寝五京山曰隂数六也智按庄公薨于路寝僖公薨于小寝内寝也路大也总言后寝之大曰路寝指其房闲曰小寝或厢或别寝皆可曰小鲁直诗公虚采苹宫行乐在小寝葢谓别寝杜预揣以小寝定夫人寝也今人讣曰终于正寝统言其在后堂耳陆放翁以为误则又误矣
　　待漏院即朝房也　唐之朝堂在宣政门之外仪卫志文列于两观监察御史列于东西朝堂甎道传防毕内门开领百官入监门校尉唱籍序班于通干观象门南入宣政门六典注曰栖鳯阙下即朝堂葢若今五鳯楼内皇极门外之两庑也元和中置待漏院于建福门外令百官朝以避风霜宋设待漏院于丹凤门之右王元之作记
　　左个左闲也　北史李谧传左个即寝之房也升庵以为卷蓬智按卷蓬在前亦称屠苏所谓轩也个乃介字左传一个行李古画相近个或为介音亦相转如今有件字亦介个之转也凡曰介者闲也介在二者闲也声亦通
　　雝和周之二宫也　谯周曰成王作辟上宫周器之铭多有曰王在雝上宫辟雝葢二宫名也古鼎铭又曰惟三月初吉壬寅王在和宫大夫始锡作文曰王在辟宫献工锡章雝和也和宫殆雝宫之异名乎智按凡木之衡植者曰和或曰桓和其辟雝之防衡一堂邪汲载大庭小庭即正殿旁殿也和犹若雝之防殿也河间献王献雅乐对三雍宫应劭曰辟雍灵台明堂由三雍宫可想二宫之称葢听人称之黄图曰汉明堂在长安西南七里灵台在西北八里辟雍在西北七里河间对三雍即此东都赋言赤水朱光清池泱泱左制辟雍右灵台辟雍象璧圜雍以水牛传言汉明堂亦有璧水李尤明堂铭云流水洋洋是也袁准驳蔡邕明堂辟雍合论钟繇传言辟雍非大学甚明戴埴以鲁因泮水作宫非学校也汉儒半水之说甚妄合溪升庵畅其説因此明三雍宫之説而雝和为二宫明矣说文作廦廱解曰廦墙也廱天子享宴廦廱也鲁诗解云驺虞文王囿名辟雍大王宫名也王制汉时笔也既曰辟雍而颂曰西雍考古图又有胥雍则辟雍西雍胥雍皆为宫名无疑
　　商中商庭西庭也　郊祀志作建章宫其西则商中数十里如淳曰商中商庭也师古曰商金也序在秋故谓西方之庭为商庭
　　内中犹唐言南内今言大内也　汉元封二秊甘泉宫内中产芝注内中后庭之实此解已拘葢犹今言大内也尔雅其内谓之家官家则曰大内唐诗月明南内防无人人谓或称西内非矣唐三内西内太极宫东内大明宫南内兴庆宫孔光传供养行内师古曰行在所之内中也按天子在宫何言行在所当是班行之内或曰大行行礼次也
　　乞活台古之吹台今之繁台也　陈畱风俗曰仓颉师旷城上有列□吹台北有牧泽中出兰蒲土多儁髦衿带俗称蒲关泽梁王増筑以为吹台城隍迻灭略存故迹阮籍诗驾言发魏都南向望吹台箫管有遗音梁王安在哉晋世丧乱乞活慿居削堕故基遂成二层上基犹方四五十步髙一丈余世谓之乞活台又谓之婆台城梁水经此有隂沟鸿沟之称焉按此台在浚仪县续述征记以睢阳为师旷城言郭縁生践迻门升吹台郦道元非之谓此乃梁氏之台门魏惠之朝居非吹台也文昌襍録曰东京记天清繁台梁孝王之吹台后有繁氏居其侧里人呼为繁台李白尝登之吹去声睢阳虎圏台即蠡台也　司马彪郡国志睢阳县卢门亭有蠡台续述征记曰回道似蠡则当读为螺矣郦氏非之阙子宋景公登虎圏之台援丸牛之弓射之矢逾孟霜之山则蠡台即虎圏台也御览引阙子文选鲍照诗注皆作西霜惟艺文类聚作孟霜之山睢阳梁孝王封国今归徳府也
　　门别门也　前侯王表周有逃责之台服虔曰周赧负责逃此刘徳曰洛阳宫謻台是也【音移韵会音侈】文选謻门曲榭谓别门也晋载记刘曜謻门旦空智考石林燕语东蕐门直北有东向门与内东门相直谓之謻门而无防内香药库在謻门外伯厚曰謻门始标额于熙宁即謻公绍引陆云与兄书云曹公所为屋折其謻堂不可坏直以斧斫之方子谦又引陆云集云曹公有謻塘刘孝绰诗反景照謻塘智谓塘何用斧折必刻误而子谦误引也说文誃离别也簃阁边小屋也徐引尔雅楼边小屋解誃台集韵簃通作誃则誃即尔雅之簃乎如此止当读移而音侈音多则古多有迤池二音也多见其不知量古作防与祗禔通迻从多可推也又按尔雅屋上薄谓之筄连筄谓簃韵会字彚何以不详引尔雅而且遗失筄字
　　夏屋屋两下也屋翼一名抟风一名两徘徊　郑注檀弓曰夏屋今之门庑也两下为之四阿今之四注屋殷人始为四注屋即重屋复窄也疏曰复窄重承壁材智以为双檐也夏后之屋南北两下而已周制天子诸侯得为殿屋四注卿以下两下则南北有而东西有荣是以燕礼言东霤而大夫士礼则言东荣也若诗之夏屋渠渠则指房俎矣其下处谓之霤在谓之荣演繁露曰荣翼也今谓之两徘徊四注则曰东西霤今谓之金厢道士冠篇贾公彦疏荣屋翼也即今之搏风也伯厚作博风凢夫曰轩曲辀藩车借为堂垂檐下别起敞房曰薄水陆防作扑水李翊作泊暑
　　庭燎庭陛设火也　石勒作大庭燎两层下层可置二十人曾以油倾烧死今皇极殿前置六庭燎于陛阶之间如小亭上覆琉璃瓦如窻櫺表以纸内建大烛营卫之士自午门外别用芦薄麻稭作三葼架以一炬然之诗注燎去声广韵通平去
　　罘罳网缀交疏也　明堂位鲁大庿之饰山节藻棁复庿重檐刮楹达乡反坫出尊崇坫康圭康音抗疏屏注屏谓之植今浮思也刻之为云气虫兽如今阙上正义疏刻也汉时谓屏为浮思天子外屏匠人注云城隅谓角浮思也汉时东阙浮思灾浮思小楼也文纪七秊未央宫东阙罘罳灾注罘罳谓连阙曲阁渭陵延陵园门亦有罘罳加网状其雕刻櫺栊宫阙屏门皆有之即楚辞所称网户朱缀刻方连也苏鹗曰师古释名释罘罳皆误按谓织丝唐文宗实録甘露之变出殿北门裂断罘罳而去温庭筠补陈帝书罘罳昼卷阊阖晨开皆非曲阁屏障之意程大昌两存之智按宫阙上拱雕櫺用铜丝帖金网之下用黄丝作网垂于楹槛上下皆可谓之罘罳刻版网缀总象罘罳元稹诗网索西临太液池注网索在太液池上学士对于此葢随驾张设耳元美竝未细阅古人以网解罘罳之意将但以为照墙乎夫古号疏屏则屏树之间亦必栥拱雕刻网缀故呼罘罳汉灾实指此类至唐宋则真有网索宁责其不用邪升庵言籒文作罘□释名作思其曰覆思则旧注训也
　　屋极谓之柍桭　屋极屋栋也子云赋日月才经于柍桭【音央辰】服虔曰柍中央也桭屋梠也韦昭曰宸屋霤也天子之居曰枫宸今言宸极宸屋上栋隆之所居也旧説帝居惟枫修大可构故曰枫宸此义亦牵强枫木岂可作柱此语不见经文人以枫丹因丹扆丹宸遂用枫宸耳
　　楼阙两观也　元志阙南曰崇天北曰后载东曰东蕐西曰西蕐崇天两观皆三楼琉璃瓦饰檐脊直有大明门在崇天门内今北东西三宫俱因元旧不改脊直谓立金寳瓶也
　　植立表坊曰桓门　柱之植立曰桓【户官切】双桓曰桓门汉尹赏时红阳长仲轻侠浩商杀义渠长少秊探丸为弹分赤黑白赏选三辅髙第为长安令作虎穴捕少秊恶子内之瘗出寺门桓东旧亭大版贯柱四出名曰桓表县所治夹两邉各一今犹谓之和表师古曰即蕐表揭着姓名有桓东少秊塲之歌曰安所求子死桓东少秊塲桓门之东戮人处也桓门亦谓和门亦谓蕐表桓谭新论晋中经簿作蕐谭桓和华一声也古通而今分周礼曰以旌为左右和之门唐礼讲建旗为和门谢惠连祭古冢序曰两头无和俗云怀头版和讹为怀也诸侯塟植桓楹穿中为鹿卢以县率下棺天子斵石为碑以为鹿卢记曰公室视丰碑三家视桓楹后人效之因刻碑以志墓曰桓碑桓圭则以其博直如桓也别作瓛篆作□从囘不从亘
　　佁蹷之机即门内之畿也　毛传曰畿门内也读诗记曰韩愈诗白石为门畿以畿为阃吕览曰出则以车入则以辇务以自佚命曰佁蹷之机髙诱曰佁丑吏反至也蹷机门内之位冯嗣宗曰畿机同姑因此以存汉説其实详吕本意与下文烂肠之食伐性之斧句类则何必如此拙解
　　两防贴方曰枨门中可橛关者曰闑　闑古臬字郑曰闑古文作槷热省声説文曰臬从自从木射准的也李阳氷曰劓省声尔雅枨【宅畊切】谓之楔【先结切】橛谓之闑【鱼列切】又樴【音特】谓之杙在墙曰楎在地曰臬此等甚混以经传考之槷植木于地也故亦谓橛亦曰弋考工曰置槷以县可见谓槷为橛为弋则可谓阃为臬则不可夫礼所谓枨者门两防长木今谓贴方陆徳明曰两防木楔是也礼所谓臬者门中关木今所谓□古诗谓扊扅俗谓之直拴其横者呼为杠小者谓拴其门大则须直立木作拴也辟门虽不设闑而闑之位存君出入中门则当闑也介拂闑以佐君也大夫中枨与闑之间则加逺也士介拂枨则逾逺矣冠礼筮日席西闑西阈外闑之不可谓阃明矣阃即阈门限也又作梱説文曰梱门橛也此由不知橛为直立之义耳古者门通车故中必去限故为短限余则有连限者礼行不履阈谓当跨过之也説文楔櫼也櫼精廉切徐曰即尖字戴氏非之云櫼古砧字夫安知古不二音乎
　　门限曰切一曰门榍　汉赵后传切皆铜沓冒黄金涂谓门限也阈之上棱为切説文□一曰门榍先结切智永作铁门限
　　结艸木为小庐曰庵庐　直翁曰圜屋集韵或作蓭通作庵古无庵字郑释谅闇曰读如防鹑之防犹庐也庵是庵闾耳后汉皇甫规身入庵庐巡视三军感悦汉胡建传注区者小室之名若为庵屋之类北周武帝攻北齐设柏庵其遗也升庵引蜀都庵蔼王充庵丘至晋有庵慢庵闾之语独不言皇甫之庵庐邪又欲用古之葊石鼔文之元人止庵印章之盦有汉之庵字不用而及此支矣
　　冬穾窔□复室也　招魂曰冬有穾夏夏室寒些注谓复室也史记上林赋岩穾洞房汉书作岩突师古曰如灶突也何费力邪林钺引作子虚非矣説文窔□窔深也音杳广韵尔雅室东南隅谓之窔俗作穾而黄公绍韵会啸韵载穾字引庄子鹑生于穾九辨冬有穾智按是不知穾夏为窔厦而又以招魂为九辨也徐无鬼鹑生于穾齐物论宎者咬者宀穴近也
　　仓琅根椒图铺首也　嬾真子曰杜牧之花蕚楼诗云千秋佳节名空在承露丝囊世已无唯有紫苔偏称意秊秊应得上金铺金铺出甘泉赋云排玉户而飏金铺注云金铺门首也智按门之铺首所以衔环者铺平声哀帝元寿中孝元广殿门龟蛇金铺鸣童谣曰木门仓琅根注仓琅根宫门铜锾也锾读与环同椒图龙之一子似螺师其闭户故立椒图于门汉注音铺去声一曰螺首
　　夹门堂曰塾因为家衙为谒舍　三辅黄图曰未央宫外有塾门外舍也臣来朝君至门外当就舍防熟思所应对之事古今注亦云塾之言熟也孙炎曰夹门堂周礼考工匠人门堂三之一注以为塾□货志春将出民里胥平旦坐于右塾邻长坐于左塾师古曰门侧之堂曰塾又礼记家有塾注古者仕巳老归教于里闾朝夕坐门侧之台谓之塾集韵或作赘矣王莽有里区谒舍升庵以不宿客为里区宿客之舍曰谒舍智按谒舍犹今客坐也衙门有谒防里区总言里中区也管子有士舎注士谓里尉毎里置舎使尉居焉
　　重轑犹重栎言其宻互也　张敞传得之殿屋重轑中苏林曰重棼也音老师古曰今之廊舎一边虚为两夏者按轑为车葢弓此当是橑説文曰橑椽也楚辞兰橑孙愐曰橑檐棼亦椽桴也吴志太史慈传射贼贯贼手着棼时贼攀楼也棼橑之间何以藏人乎褚少孙载曼倩识驺牙之事言得之重栎中重栎栏楯之下重栏也栎音歴与轑读了相转耳或曰栎音药引子美药栏非光门即横门长安北出西头第一门也　三辅黄图棘门在横门外水经注引西三门曰雍门又曰函里门又曰光门又曰突门王莽改横门为霸都门左幽亭如淳曰横音光则两存横光二门乎葢古庚韵通于阳韵横读曰黄讹为光耳吴人至今呼横为黄
　　蒿宫犹言茅茨土阶也　蒿柱或曰蒿宫言茅茨意耳必如大戴礼言周时徳泽和洽蒿茂大以为宫柱名曰蒿宫此则奇矣然宋人小説言粤中有大蒿甘艸笳梗皆可作柱
　　屈柱趺瓦柱头之拱瓦筩相交承者也　水经注文昌殿文石为基一基下五百武屈柱趺瓦悉铸铜为之笺云屈当为屋智按是拱月牙之短柱也其文与趺瓦相对趺瓦谓如足趺相蹑即夗央筩瓦也洹水迳邺建春门外有石梁矩螭趺勒甚佳亦言其相承蹑之形也
　　朴角犹白屋也　淮南子曰尧朴角不斵素题不枅董逌跋韩退之徐偃王碑徐放所书其曰故制朴角昔人尝改集中为桷字愈葢用淮南语也桷榱也
  </div>
  <div class="pagination">
   <a href="通雅_page27.html">
    上一页
   </a>
   <span>
    ...
   </span>
   <a href="通雅_page23.html">
    23
   </a>
   <a href="通雅_page24.html">
    24
   </a>
   <a href="通雅_page25.html">
    25
   </a>
   <a href="通雅_page26.html">
    26
   </a>
   <a href="通雅_page27.html">
    27
   </a>
   <span class="current-page">
    28
   </span>
   <a href="通雅_page29.html">
    29
   </a>
   <a href="通雅_page30.html">
    30
   </a>
   <a href="通雅_page31.html">
    31
   </a>
   <a href="通雅_page32.html">
    32
   </a>
   <a href="通雅_page33.html">
    33
   </a>
   <span>
    ...
   </span>
   <a href="通雅_page29.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
