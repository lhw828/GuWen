<!DOCTYPE html>
<html>
<head>
    <meta charset="UTF-8">
    <title>通俗编 - 第 30 页/共 62 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>通俗编 - 第 30 页/共 62 页</h1>
    <div class="content">　　〔后汉书儒林传〕识书非圣人所作。其中多近鄙、别字。恐疑误后生。〔日知録〕近鄙者。犹今俗用之字。别字者、本当为此字。而误为彼也。今人谓之白字。乃别音之转。
　　
　　掉书袋 
　　〔南唐书彭利用传〕言必据书史。断草破句。以代常谈。俗谓之掉书袋。
　　
　　开总明 
　　〔荆楚歳时记〕杜日。小儿以葱系竹竿于窗中［（払-ム）＋蜀］之。曰开总明。
　　
　　曳白 
　　〔唐书苗晋卿传〕天实二载。判入等者六十四人。张［百＞大＜百］为第一。［百＞大＜百］本无学。议者哗然不平。帝为覆实［百＞大＜百］持纸终日。笔不下。人谓之曳白。
　　
　　偷诗文 
　　〔北史〕魏收毎议陋［（形-彡）＋（都-者）］邵文。邵曰。江南任昉文气本疎。魏收非直［莫／手］拟。亦大偷窃。收曰。伊当于沈约集中作赋。何意道我偷任。〔旧唐书〕罗威酷嗜江东罗隐作。目己所为曰偷江东集。〔诗苑类格〕诗有三偷。偷语最为钝贼。［赞＋（都-者）］侯造律。不暇及诗。致使弱手芜才。公行劫掠。片言可折。此辈无处逃刑。〔按〕俚语云。偷诗不为贼。盍因斯言省之。
　　
　　文臭 
　　〔南唐书〕宋齐邱自署碑碣。毎求韩煕载写之。煕载以纸塞鼻。或问之。对阅。文臭而秽。
　　
　　覆醤［（培-土）＋瓦］ 
　　〔汉书扬雄传〕刘［音＋欠］观太元法言。谓雄曰。空自苦。吾恐后人用覆醤［（培-土）＋瓦］也。〔晋书左思传〕陆机曰。间有［イ＋仓］父。欲赋三都。待其成。取覆醤瓮耳。〔黄山谷集〕书壶中九华山石云。掲而视俗。以求赏音。吾见其支醤［（培-土）＋瓦］于墙角也。
　　
　　遭鞋底 
　　〔温革隐窟杂志〕杨文公有盛名。尝因草制。为执事者。多所点窜。公甚不平。遂取其稿上涂抹处。以浓墨傅之。就加为鞋底样。题其旁曰。世业杨家鞋底。人问其故。曰。是他人脚迹。常传为［口＋（温-シ）］［口＋（剧-リ）］。自后行文。遇人涂抹者。必相谑曰。又遭鞋底。〔按〕玉堂闲话。罗隐［（柴-木）／言］韦贻范曰。我脚间夹笔。可敌数辈。亦以脚迹侮慢人也。
　　
　　淫词艶曲
　　〔陈书江总传〕从宴后庭。多为艶曲淫词。以相传讽。
　　
　　传奇 
　　〔后山诗话〕范文正岳阳楼记。用对语说时景。世以为奇。尹师鲁读之曰。此传奇体耳。传奇者。唐裴［金＋刑］所著小说也。〔庄岳委谈〕陶宗仪谓唐为传奇。宋为戏诨。元为杂剧。非也。唐所谓传奇。自是书名。难事藻绩。而气体俳弱。然其中絶无歌曲。若今所谓戏剧者。何得以为唐名。或以中事迹相类。后人取为戏剧张本。因展转为此称。不可知耳。
　　
　　小说 
　　〔新论〕小说家合丛残小语。近取譬谕。以作短书。〔按〕古凡杂说短记。不本经典者。概比小道。谓之小说。乃诸子杂家之流。非若今之秽诞言也。辍耕録言。宋有诨词小说。乃始指令小说矣。〔水东日记〕书坊射利之徒。伪为小说杂书。农工商贩。抄写绘画。家蓄而人有之。痴［马＋矣］妇女。尤所酷好。因目为温阿通鉴。〔七修类稿〕小说起宋仁宗时。盖时太平日久。国家间暇。欲进新奇之事以娯之。故小说毎得胜回头之后。即云话说赵宋某年。
　　
　　兎园册子 
　　〔五代史刘岳传〕冯道本田家。朝士多笑其陋。旦入朝。任赞、刘岳在其后。道行数反顾。赞问岳何为。岳曰。遗下兎园册耳。兎园册者。郷校俚儒教田夫牧子之所诵也。道闻之大怒。〔按〕类书言。梁孝王圃名兎园。王卒。帝以园令民耕种。籍其租以供祭祀。其簿籍皆俚语。故郷俗所诵云兎园册子。此文未知何出。晁公武读书志云。兎园册十卷。唐虞世南撰。纂古今事为四十八门。皆偶丽之语。至五代时。行于民间村塾。以授学童。故有遗下兎园册之诮。
　　
　　日记故事 
　　〔小学引杨文公家训〕童稚日记故事。不拘古今。如黄香扇枕。陆绩怀橘。叔敖阴徳。子路负米之类。只如俗说。便暁此道理。〔按〕今村塾间即纂黄香等事为一书。取用杨文公言。题曰日记故事。
　　
　　八股 
　　〔日知録〕天顺以前。经义之文。不过敷衍传注。或对或散。初无定格。其单句题亦甚少。成化二十三年会试。乐天者保天下文。起讲、先提三句。即讲乐天四股。过接四句。复讲保天下四股。复收四句。作大结。弘治九年会试。责难于君谓之恭文亦然。毎四股中。一反一正。一虚一实。一浅一深。其两对题。两扇立格。则毎扇之中。各有四股。次第之法。亦复如之。故今人相传谓之八股。
　　
　　千字文 
　　〔南史周兴嗣传〕帝次韵王羲之书千字。使兴嗣为文。奏帝称善。〔按〕字为羲之所书。而玉溪淸话云。梁武帝得锺［(谣-言)＋系］破碑。爱其书。命周兴嗣次韵成文。尚书故实亦云。武帝命殷铁石于锺王书搨千字。召周兴嗣韵之。一日缀成。则其中兼有锺［(谣-言)＋系］笔法。不谬也。时梁武帝。亦尝自制千文。南史沈旋传。旋子众。仕梁为太子舎人。武帝制千文诗。众为注解。是也。梁武时。先有为千字文者。齐书宗室传。南平王称子范奇才。使制千字文。其辞甚美。是也。梁武后。复有为千字文者。旧唐书袁朗传。朗制千字诗。当时以为盛作。是也。又隋时秦王俊。令潘徽为万字文。见北史徽传。
　　
　　百家姓 
　　〔玉照新志〕百家姓、是两浙钱氏有国时小民所著。盖赵乃本国姓。钱氏奉正朔。故以钱次之。孙之忠懿王之正妃。其次则南唐李氏。次句周、呉、郑、王。皆武肃而下嫔妃也。〔戒庵漫笔〕百家姓。单姓四百零八。复姓三十。近见有包括谜子诗。末题至正三年中。呉王仲端引百家姓。尽包成谜。其复姓乃有四十四。与今本不同。〔按〕陆放翁诗。自注。农家十月。乃遗子入学。所读杂事百家姓之类。谓之村书。则百家姓之有自宋前。无疑也。陈振孙书録解题、有千姓以进。传之天下。详杨升庵外集。
　　
　　三字经 
　　〔萧良有龙文鞭影〕里中熊氏。藏有大板三字经。明蜀人梁应井为之图。聊城傅光宅为之序。较坊刻多叙元明统系八句。乃知出于明人。究未知谁作也。明神宗居东宫时。曾读是书。〔按〕赵南星集有三字经注一卷。其叙宋以后。亦多出数句。而与鞭影所述不同。近人夏之翰序王伯厚小学绀珠曰。吾就塾时。读三言之文。不知谁氏作。［（辺-刀）＜台］年十七。始知其作自先生。因取文熟复焉。而叹其要而该也。或又曰。是书乃宋末区适子所撰。适子字正叔。广东顺徳人也。论其世。则王与区倶不应叙及元明。别本衍出之句。必属明人意增。故是各不同耳。
　　
　　神童诗 
　　〔涌幢小品〕汪洙。字徳温。［（槿-木）＋（都-者）］县人也。九歳善诗。上官闻而召见。时衣短褐以进。问曰。神童衫子何短耶。应声曰。神童衫子短。袖大惹春风。未去朝天子。先来谒相公。世以其诗铨补成集训蒙。为汪神童诗。汪登元符三年进士。仕至观文殿大学士。谥文庄。〔按〕其前二三叶相传皆汪诗。其后则杂采他诗铨补。
　　
　　千家诗 
　　宋刘后村克庄。有〔分门纂类唐宋千家诗选〕。所録惟近体。而趣尚显易。本为初学设也。今村塾所谓千家诗者。上集七言絶八十余首。下集七言律四十余首。大半在后村选中。盖据其本增删之耳。故诗仅数十家。而仍以千家为名。下集缀明祖送杨文广征南之作。可知其增删之者。乃是明人。
　　
　　上大人。丘乙己。化三千。七十士。尓小生。八九子。佳作仁。化知礼也。 
　　〔叶盛水东日记〕宋学士晩年写此。必知所自。〔视允明猥谈〕此孔子上其父书也。上者上书。大人谓叔梁［纟＋乞］。某圣人名。乙己化三千七十士尓。乙一通。言一身所化士如许。小生八九子佳。八九七十二也。言弟子三千中七十二人更佳。佳仁可知礼也。仁礼相为用。言七十二子善为仁。其于礼可知。〔按〕传灯録。或问陈尊宿如何是一代时教。陈曰。上大人丘乙己。五灯会元。郭功甫谒白云。云曰。夜来枕上作个山颂。谢功甫大儒。乃曰。上大人。丘乙己。化三千。七十士。尓小生。八九子。佳作仁。可知礼也。公切疑。后闻小儿诵之。忽有省。据此。则知唐末先有此语。北宋时已为小儿诵矣。其文特取画简少。以便童蒙。无甚义理。祝会无稽。
　　
　　
　　卷八 武功
　　
　　有文事者。必有武备
　　〔史记孔子世家〕有文事者。必有武备。有武事者。必有文备。
　　
　　文东武西 
　　〔史记孙叔通传〕功臣列侯诸将军军吏以次陈西方。文官丞相以下陈东方。〔汉书尹翁归传〕田延年行县至平阳。召吏有文者东。有武者西。翁归曰。文武兼备。〔南齐书邱巨源传〕与袁粲书曰。仰观天纬。则左将而右相。俯察人序。则西武而东文。
　　
　　文武兼才 
　　〔隋书李雄传〕上谓雄曰。以卿兼文武才。今拟推诚相委。〔唐书裴行俭传〕帝曰。行俭提孤军深入万里。兵不血刀。而叛党禽夷。可谓文武兼备矣。其兼授二职。
　　
　　勤王
　　〔左传僖二十五年〕狐偃言于晋侯曰。求诸侯莫如勤王。
　　
　　登坛拜将 
　　〔史记淮阴侯传〕箫何言王欲拜信为大将。必择良日。斋戒。设坛场。具礼乃可。王许之。
　　
　　福将 
　　〔孙子〕将必择其福厚者。〔东轩杂録〕宋眞宗次［シ＋（坛-土）］渊。虏骑未退。议守天雄军。魏公曰。智将不如福将。乃命王钦若。危坐七日而虏退。
　　
　　将家子 
　　〔晋书石勒载记〕大雅［（忖-寸）＋音］［（忖-寸）＋音］。殊不似将家子。大雅、勒第二子也。〔五代史唐家人传〕明宗谓从荣曰。汝将家子。文章非素习。必不能工。又〔王维李陵咏〕汉家李将军。三代将门子。
　　
　　完軆将军
　　见元〔秦简夫东堂老曲〕。
　　
　　强将下。无弱兵 
　　〔苏东坡集〕题连公壁曰。俗语云。强将下。无弱兵。眞可信。吾观连公之子孙。无一不好事者。此寺当日盛矣。
　　
　　将在外。君命有所不受
　　见〔史记孙子传〕。又〔信陵君传〕将在外。主令不受。
　　
　　千军易得。一将难求 
　　〔元曲〕马致远汉宫秋。尚仲贤单鞭夺槊。皆用此语。又郑廷玉楚昭公曲。要得千军易。偏求一将难。
　　
　　一将功成万骨枯
　　唐〔曹松诗〕。
　　
　　破军杀将 
　　〔六韬论将篇〕兵士踰境。不出十日。必有破军杀将。〔战国策〕范雎曰。昔齐人伐楚。破军杀将。再辟千里。
</div>
    <div class="pagination">
<a href="通俗编_page29.html">上一页</a><span>...</span><a href="通俗编_page25.html">25</a><a href="通俗编_page26.html">26</a><a href="通俗编_page27.html">27</a><a href="通俗编_page28.html">28</a><a href="通俗编_page29.html">29</a><span class="current-page">30</span><a href="通俗编_page31.html">31</a><a href="通俗编_page32.html">32</a><a href="通俗编_page33.html">33</a><a href="通俗编_page34.html">34</a><a href="通俗编_page35.html">35</a><span>...</span><a href="通俗编_page31.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
