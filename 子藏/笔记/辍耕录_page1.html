<!DOCTYPE html>
<html>
<head>
    <meta charset="UTF-8">
    <title>辍耕录 - 第 1 页/共 23 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>辍耕录 - 第 1 页/共 23 页</h1>
    <div class="content">　　命馆臣録存杨维桢正统辨谕
　　元杨维桢着宋辽金正统辨大防以元承宋统而排斥辽金其文不见本集惟陶宗仪辍耕録载之今馆臣编辑四库全书谓其持论纰缪并辍耕録内所载者亦与删除且言隋先代周继乃平陈未闻唐宋诸儒谓隋承陈不承周也此语似是而非葢尝论之春秋大一统之义尊王黜霸所以立万世之纲常使名正言顺出于天命人心之正紫阳纲目义在正统是以始皇之廿六年秦始继周汉始于髙帝之五年而不始于秦降之嵗三国不以魏吴之强夺汉统之正春秋之义然也杨维桢撰三史正统辨凡二千六百余言义本春秋法宗纲目其欲以元继南宋为正统而不及辽金持论颇正不得谓之纰缪夫维桢身为元臣入明虽不仕而应明太祖之召且上铙歌鼓吹曲颂美新朝非刺故国几于剧秦美新其进退无据较之钱谦益托言不忘故君者鄙倍尤甚向屡于诗文中斥之而维桢正统之辨则不可以人废言也夫正统者继前统受新命也东晋以后宋齐梁陈虽江左偏安而所承者晋之正统其时若拓跋魏氏地大势强北齐北周继之亦较南朝为盛而中华正统不得不属之宋齐梁陈者其所承之统正也至隋则平陈以后混一区宇始得为大一统即唐之末季藩镇扰乱自朱温以讫郭威等或起自冦窃或身为叛臣五十余年之间更易数姓甚且称臣称侄于契丹然中国统绪相承宋以前亦不得不以正统属之梁唐晋汉周也至于宋南渡后偏处临安其时辽金元相继起于北邉奄有河北宋虽称侄于金而其所承者究仍北宋之正统辽金不得攘而有之也至元世祖平宋始有宋统当絶我统当续之语则统绪之正元世祖已知之稔矣我
　　皇祖御批通鉴及朕向所批通鉴辑览俱以此论定葢春秋大义纲目大法实万世不易之凖我朝为明复讐讨贼定鼎中原合一海宇为自古得天下最正然朕犹于通鉴辑览内存福王建国之号一年使其能保守南都未尝不可如南宋之承统绵延不絶而奈其当阳九之运
　　天弗与人弗归自覆其宗社也此实大公至正天下万世可以共见共守之论然馆臣之删杨维桢正统辨者其意葢以金为满洲欲令承辽之统故曲为之説耳不知辽金皆自起北方本无所承继非若宋元之相承逓及为中华之主也若以此立论转觉狭小天下万世必有起而议之者是不可以不辨朕以为不但辍耕録中所载杨维桢之正统辨不必删除即杨维桢文集内亦当补録是编并将此谕各载卷首以昭天命人心之正以存春秋纲目之义特谕
　　乾隆辛丑孟春



　　钦定四库全书　　　　　子部十二
　　辍耕録　　　　　　　　小説家一【杂事之属】提要
　　【臣】等谨案辍耕録三十巻元陶宗仪撰宗仪有国风尊经已着録此书乃记闻见琐事前有至正丙午孙作序书中称明兵曰集庆军或曰江南游军葢丙午为至正二十七年犹未入明时所作也郎瑛七修稿谓宗仪多録旧书如广客谈通本録之率皆攘为己作今其书未见本无由证瑛説之确否但就此书而论则于有元一代法令制度及至正东南兵乱之事纪録颇详所考订书画文艺亦多足备防证惟多以俚俗戏谑之语闾里鄙之事颇乖著作之体叶盛水东日记深病其所载猥防良非苛论然其首尾赅贯要为能留心于掌故故朱彛尊静志居诗话谓宗仪练习旧章元代朝野旧事实借此书以存而许其有禆史学则虽瑜不掩瑕固亦论古者所不废矣惟第三卷中载杨维桢正统辨二千六百余言大防欲以元承南宋之统而排斥辽金攷隋先代周继乃平陈未闻唐宋诸儒谓隋承陈不承周也持论殊为纰缪后维桢编东维子集不载此文葢已自悟其谬而削之宗仪乃掇拾缕载尤为寡识今删除此条用昭公义焉乾隆四十六年正月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀




　　辍耕録序
　　余友天台陶君九成避兵三呉间有田一廛家于松南作劳之暇每以笔墨自随时时辍耕休于树隂抱膝而叹鼔腹而歌遇事肯綮摘叶书之贮一破盎去则埋于树根人莫测焉如是者十载遂累盎至十数一日尽发其藏俾门人小子萃而録之得凡干条合三十卷题曰南村辍耕録上兼六经百氏之防下极稗官小史之谈昔之所未考今之所未闻其采摭之博侈于白帖研覈之精拟于洪笔论议抑有伤今慨古之思铺张盛美为忠臣孝子之劝文章制度不辨而明疑似根据可览而悉盖唐宋以来专门史学之所未让虽周室之藏郯子之对有不待环辙而后知又岂抵掌谈笑以求贤于优孟者哉九成名宗仪少工举子业晩乃弃去阖戸著书此其一云至正丙午夏六月江隂孙作大雅序


　　钦定四库全书
　　辍耕録卷一　　　　　　元　陶宗仪　撰大元宗室世系













<子部,小说家类,杂事之属,辍耕录,卷一>
<子部,小说家类,杂事之属,辍耕录,卷一>
<子部,小说家类,杂事之属,辍耕录,卷一>
<子部,小说家类,杂事之属,辍耕录,卷一>
<子部,小说家类,杂事之属,辍耕录,卷一>
<子部,小说家类,杂事之属,辍耕录,卷一>
<子部,小说家类,杂事之属,辍耕录,卷一>
<子部,小说家类,杂事之属,辍耕录,卷一>
<子部,小说家类,杂事之属,辍耕录,卷一>
<子部,小说家类,杂事之属,辍耕录,卷一>
<子部,小说家类,杂事之属,辍耕录,卷一>








　　列圣授受正统
　　始祖【讳勃端察尔】
　　烈祖神元皇帝【讳伊苏克依姓却特氏】
　　太祖应天啓运圣武皇帝【讳特穆津国语曰青吉斯】
　　宋开禧二年丙寅十二月即位于鄂诺河自号为汗至宋寳庆三年丁亥七月己丑崩于萨里川在位二十二年夀六十六葬起辇谷
　　太宗英文皇帝【讳谔格徳依】
　　宋绍定二年己丑八月己未即位于固尔班苏巴克至宋淳祐元年辛丑十一月崩于呼兰山在位一十三年寿五十六起辇谷　六皇后塔纳竒纳临朝称制皇后鼐玛锦氏
　　睿宗仁圣景襄皇帝【讳托垒】
　　宪宗追諡
　　定宗简平皇帝【讳库裕克】
　　宋淳祐二年壬寅至乙巳皇后当国丙午七月归政即位于达兰达巴至戊申三月崩于和硕玛勒昻吉尔在位三年夀四十三起辇谷皇太后塔纳竒纳复治国事
　　宪宗桓肃皇帝【讳孟克】
　　宋淳祐十一年辛亥六月即位于奎腾敖拉至宋开庆元年己未七月二十七日癸亥崩于钓鱼山在位九年寿五十
　　世祖圣德神功文武皇帝【讳呼必赉国语曰色辰】
　　宋景定元年庚申四月一日戊辰即位于开平建元中统至至元三十一年甲午正月十九日庚午崩于紫檀殿在位三十五年寿八十起辇谷中统四至元三十一
　　裕宗文恵明孝皇帝【讳珍戬】
　　成宗追諡
　　顺宗昭圣衍孝皇帝【讳达尔玛巴拉】
　　武宗追谥
　　成宗钦明广孝皇帝【讳特穆尔国语曰谔勒哲图】
　　至元三十一年甲午四月十四日甲午即位于上都改至元三十二为元贞至大德十一年丁未正月八日癸酉崩于玉徳殿在位十三年寿四十二起辇谷元贞二大德十一
　　武宗仁惠宣孝皇帝【讳哈尚国语曰库鲁克】
　　大德十一年丁未五月十一日甲戌即位于上都十二月诏改大徳十二为至大至四年辛亥正月八日庚辰崩于玉徳殿在位四年夀三十一葬起辇谷至大四
　　仁宗圣文钦孝皇帝【讳阿裕尔巴哩巴特喇国语曰布延图】
　　至大四年辛亥三月十八日庚寅即位于大明殿九月壬子诏改至大五为皇庆至延祐七年庚申正月二十一日辛丑崩于光天宫在位九年夀三十六起辇谷皇庆二延祐七
　　英宗睿圣文孝皇帝【讳硕迪巴拉国语曰格根】
　　延祐七年庚申三月十一日庚寅即位十二月乙巳诏改延祐八为至治至三年癸亥八月四日癸亥遇弑崩于上都途中南坡行幄在位四年夀二十一从诸帝陵至治三
　　显宗光圣仁孝皇帝【讳噶玛拉】
　　泰定追諡今出庙
　　泰定皇帝【讳伊苏特穆尔元封晋王】
　　至治三年癸亥九月四日癸巳即位于上都龙居河十二月丁亥诏改至治四为泰定至五年戊辰二月庚申改致和七月十日庚午崩文宗追废在位五年夀二十六　泰定四　泰定五改致和文宗即改天厯
　　明宗翼献景孝皇帝【讳和实拉国语曰胡土克图】
　　天厯二年己巳正月二十八日丙戌即位于和宁北八月二日大驾次翁郭察图六日暴崩不改元在位八月夀三十起辇谷
　　文宗圣明元孝皇帝【讳图卜特穆尔国语曰济雅图】
　　致和元年戊辰九月十三日壬申即位于大明殿改元天厯诏让大兄明宗明年己巳五月帝发京师北迎八月二日丙戌遇于呼察图庚寅明宗暴崩己亥复即位于上都至三年庚午五月戊午改至顺至三年壬申八月十二日己酉崩在位五年夀二十九起辇谷后至元六年庚辰六月丙申以帝谋不轨使明宗饮恨而崩诏撤其庙主　天厯二　至顺三
　　宁宗冲圣嗣孝皇帝【讳伊埒哲伯】
　　至顺三年壬申十月四日庚子即位于大明殿至十一月十六日壬午崩不改元年七嵗葬起辇谷
　　今上皇帝【御名托欢特穆尔】
　　至顺四年癸酉六月八日己巳即位于上都十月戊辰改元元统至三年乙亥十一月辛丑改至元至七年正月一日改至正元统二　至元六　至正今二十六年氏族
　　古七十二种
　　阿尔拉　扎拉尔岱　库克新莽固岱　翁吉喇特鸿和岱　云吉喇实　乌尔固　果尔罗斯　必
　　噜岱　齐哩克岱　图卜岱　巴哩勒呼　竒哩娄伊埒齐勤　扎拉济兰　图噜卜岱　塔塔尔
　　哈塔锦　萨里岱　济雅岱　娄珠克岱　雅克布哈岱　塔拉尔约苏　沙卜珠岱　黙勒吉岱　阿尔德哷济达　鄂勒对　拜达勒岱　玛勒岱　伊克穆尔哈喇　纳延济达　阿尔德哷济达　伊奇尔岱　和塔济达　摩哩齐　谔尔古岱　鄂摩克岱　阿喇勒岱　巴约特　丹济岱　卫喇特　黙尔吉济特　硕岱台　鸿和岱　伯苏岱　雅克布色岱　穆尔温塔岱　莽固岱　塔塔尔岱　纳延济达　阿尔徳哷济达　忽神　塔尼勒　乌噜克岱　沙卜珠岱　黙勒吉　阿古拉里达　扎玛勒岱　乌噜勒岱　布德吉鼐满岱　塔塔尔岱　伊克埒哈喇　昻吉岱　卓啰岱　固岱　鄂摩克岱　图鲁卜岱　巴琳　彻尔济达　巴尔固岱哈达岱　卫喇特
　　色目三十一种
　　哈喇娄　钦察　唐古　阿克苏　图巴　喀喇科尔罗　拉察岱　奇彻勒岱　辉和尔　回回鼐满岱　阿勒呼木　和罗岱　和尔拉　萨拉噶土伯特　永和尔岱　密持斯　巴勒哩　科尔
</div>
    <div class="pagination">
<span class="current-page">1</span><a href="辍耕录_page2.html">2</a><a href="辍耕录_page3.html">3</a><a href="辍耕录_page4.html">4</a><a href="辍耕录_page5.html">5</a><a href="辍耕录_page6.html">6</a><span>...</span><a href="辍耕录_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
