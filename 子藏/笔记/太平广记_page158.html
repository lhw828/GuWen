<!DOCTYPE html>
<html>
<head>
    <meta charset="UTF-8">
    <title>太平广记 - 第 158 页/共 228 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平广记 - 第 158 页/共 228 页</h1>
    <div class="content">　　戴詧
　　临川郡南城县令戴詧初买宅于馆娃坊暇日与弟闲坐防中忽闻外有妇人聚笑声或近或逺詧颇异之笑声渐近忽见妇人数十散在防前倐忽不见如是累日詧不知所为防际有枯梨树大合抱意其为祥因伐之根下有石露如拳掘之转濶势如形乃烈火其上沃醋复凿深五六尺不透忽见妇人绕坑拊掌大笑有顷共牵詧入坑投于石上一家惊惧妇人复还大笑詧亦随出詧才出又失其弟家人恸哭詧独不哭曰他亦甚快活何用哭也詧至死不肯言其状【出酉阳杂俎】
　　杜悰
　　杜悰未达时游江湖间値一程稍遥昏瞑方达一戍有舍居者多不安或怖惧而卒驿见悰骨气非凡内思之此或贵人若宿而无恙必将相也遂请悰舎于内供待极厚至夜分闻东序隙舎汹汹如千万人声悰取纸大署已之名系于瓦石掷之喧聒之处其声即絶又闻西序复喧即如前掷之寻亦寂然遂安寝迟明驿吏问安公具述之乃知必贵以束素饯之及大拜即访吏擢用【出玉堂闲话】
　　郑絪
　　唐阳武侯郑絪罢相自岭南节度入为吏部尚书居昭国里弟缊为太常少卿皆在家厨馔备其釜忽如物于灶中筑之离灶尺余连筑不已其傍有铛十余所并烹庖热皆两耳慢摇良久悉能行乃止灶上毎三铛一釡而行其余列行引从自厨中出在地有足折者有废不用者亦跳踯而随之出厨东过水渠诸铛并行无所碍而折足者不能过其家大小惊异聚而视之不知所为有小儿呪之曰既能为怪折足者何不能前诸铛乃弃釡于庭中却过毎两铛一折足者以过往入少卿院堂前大小排列定乃闻空中轰然如屋崩其铛釡悉为黄埃黑煤尽日方定其家莫测其故数日少卿卒相国相次而薨【出灵怪集】
　　河北军
　　胡城逆旅前尝有河北军过行未数里忽有旋风如斗器起于马前军以鞭击之转大遂旋马首鬛起竖如植军惧下马观之觉鬛长数尺中有细绠如红綖马时人立嘶鸣军怒乃取佩刀拂之因风散灭马亦死军剖马腹视之腹中已无肠不知何怪【出酉阳杂俎】
　　宫山僧
　　宫山在沂州之西鄙孤防耸峭逈出众峰环山三十里皆无人居贞元初有二僧至山荫木而居精勤礼念以昼继夜四逺村落为构屋室不旬日院宇立焉二僧尤加慤励誓不出房二十余载元和中冬夜月明二僧各在东西廊朗声呗唱空中虚静时闻山下有男子恸哭之声稍近须臾则及院门二僧不动哭声亦止逾垣遂入东廊僧遥见其身絶大跃入西廊而呗唱之声寻辍如闻击扑争力之状久又闻咀嚼啖噬啜咤甚励东廊僧惶骇突走久不出山都忘途路或仆或蹶气力殆尽回望见其人踉跄至则又跳迸忽逢一水兼衣径渡毕而追者适至遥诟曰不阻水当并食之东廊僧且惧且行罔知所诣俄而大雪咫尺昬迷忽得人家牛坊遂身于其中夜久雪势稍晴忽见一黑衣人自外执刀鎗徐至栏下东廊僧省息屏气向明潜窥黑衣踟蹰徙倚如有所伺有顷忽院墙中般过两箱衣物之类黑衣取之束担续有一女子攀墙而出黒衣挈之而去僧惧涉踪迹则又逃窜恍惚莫知所之不十数里忽坠废井井中有死者身首已离血体犹暖盖适遭杀者也僧惊悸不知所为俄而天明视之则昨夜攀墙女子也久之即有捕逐者数辈偕至下窥曰盗在此矣遂以索缒入就井絷加以殴击与死为邻及引上则以昨夜之事本末陈述而村人有曾至山中识为东廊僧者然且与死女子俱得未能自解乃送之于邑又细列其由谓西廊僧已为异物啖噬矣邑遣吏至山中寻验西廊僧端居无恙曰初无物但二更方对持念东廊僧忽然独去久与誓约不出院门惊异之际追呼已不及矣山下之事我则不知邑吏遂以东廊僧诳妄执为杀人之盗榜掠薰灼楚痛备施僧寃痛诬甘寘于死赃状无据法吏终无以成其狱也逾月而杀女窃资之盗他处发败具得情实僧乃寃免【出集异记】














　　太平广记卷三百六十五
　　钦定四库全书
　　太平广记卷三百六十六　宋　李昉等　编妖怪八
　　杜元頴　　　朱道士　　　郑生
　　赵士宗　　　曹朗　　　　秄儿
　　李约　　　　张缜　　　　马举
　　韦琛　　　　张谋孙　　　李黄
　　宋洵　　　　张氏子　　　僧十朋
　　宜春人　　　朱从本　　　周本
　　王宗信　　　薛老峰　　　欧阳璨
　　杜元頴
　　杜元頴镇蜀平资州方丈大石走行盘礴数亩新都县大道观老君旁泥人须生数寸拔之俄顷又出都下诸处有栗树树叶结实食之味如李鹿头寺泉水涌出及猫防相乳之妖蛮欲围城城西门水有人见一龙与水牛鬬俄顷皆灭又説李树上皆得木而空中不实【出戎幕闲谈】
　　朱道士
　　朱道士者大和八年尝游庐山憩于涧石忽见蟠虵如堆缯锦俄变为巨访之山叟云是武朱道士又曾游青城山丈人观至龙桥见岩下有枯骨背石平坐接手膝上钩鏁附苔络蔓色白如雪云祖父已常见【出酉阳杂俎】
　　郑生
　　俗人之死凡数日当有禽自柩中而出者曰杀大和中有郑生者常于隰川与郡官略于野有网得一巨鸟色苍高五尺余主命解而视之忽无所见生惊即访里中民讯之民有对者曰里中有人死且数日卜人言今日杀当去其家伺而视之有巨鸟色苍自柩中出君之所获果是乎天宝中京兆尹崔光逺因游略常遇一妖鸟事与此同也【出宣室志】
　　赵士宗
　　会昌元年戎州水涨浮木塞江刺史赵士宗召水军接木段公署卑小地窄不复用因并修开元寺后月余日有夷人逢一人如猴着故青衣亦不辨何制云闗军遣来采木被此州接去不知为计要须明年却来收夷人说于州人至二年七月天欲忽暴水至州城临江枕山毎大水犹去州五十余丈其时水高百丈漂二十余人州基地有陷十丈处大石如三间屋者积堆于州基水黒而腥至晚方退知州官虞藏玘及吏才及船投岸旬月后州水方干除大石外更无一物唯开元寺宗真容去旧处十余步卓立沙上其他铁石一无有者【出酉阳杂俎】
　　曹朗
　　进士曹朗文宗时任松江华亭令秩满于吴郡置一宅又买小青衣名曰花红云其价八万貌甚美其家皆怜之至秋受代令朗其家人入吴郡宅后逼冬至朗缘新堂修理未毕堂内西间贮炭二百斤东间窻下有一榻新设茵席其上有修车细芦废十领东行南厦西廊之北一房充库一房即花红及乳母一间充厨至除前一日朗姊妹及亲皆办奠祝之用铛中乃煎三升许油旁堆炭火十余斤妹作饼家人并在左右独花红不至朗亲意其惰寝遂召之至又无所执作朗怒笞之便云头痛忽有大塼飞下几中朗亲俄又一大塼击油铛于是惊散厨中食器乱在阶下日已晚俱入西舍遂移入堂并小儿及扃堂门子母相依而坐汗流如水不谕其怪朗取炭数斤燃火俄又空中轰榻之声火又空中上下忽见东窻下牀上有一女子可年十四五作两髻衣短黄襦袴跪于牀以効人碾茶朗走起擒之绕屋不及逡巡匿芦防积中朗又踏之啾然有声遂失所在坐以至旦鸡鸣方敢开门乳母花红熟寝于西室朗召玉芝观顾道士作法数日有人长吁曰吾是梁苑客枚皋前因节日求食于此君家不知云何见捕朗具茶酒引之与求皋近文曰吾元和初逰上元瓦棺阁第二层西隅壁上题诗一首朗苦请皋曰方心事无悰幸相悉他日到金陵可自录之足下之祟非吾所为其人不逺但问他人当自知朗遂白顾道士舍之里中有女巫朱二娘又召令占巫悉召家人出唯花红头痛未起巫强呼之出责曰何故如此娘子不知汝何不言遂拽其臂近肘有青脉寸余隆起曰贤圣宅于此夫人何故惊之化红拜唯称不由已朗惧减价卖之歴二家皆如此遂放之无所容身常于诸寺纫针以食后有包山道士申屠千龄过说花红本是洞庭山人户共买人家一女令守洞庭山庙后为洞庭观拓北境二百余步其庙遂除人户卖与曹时用庙中山魅无所依遂与其巢于其臂东吴人尽知其事【出干子】
　　秄儿
　　彭城刘刺夫会昌中进士上第大中年授鄠县尉卒妻王氏归其家居洛阳敦化里第礼堂之后院咸通丁亥歳夜聚诸子侄藏钩食煎饼厨在西厢小童秄儿持器下食时月晦云惨指掌莫分秄儿者忽失声仆地而絶秉炬视之则体冷靣黑口鼻流血矣擢发灸指少顷而苏复令数夫束缊火循廊之北于仓后得所持器仓西则大厕厕上得一煎饼溷中复有一饼焉【出三水小牍】
　　李约
　　咸通丁亥歳陇西李夷遇为邠州从事有仆曰李约乃夷遇登第时所使也愿捷善行故常令邮书入京其年秋七月李约自京还邠早行数坊皷始絶倦憩古槐下时月暎林杪余光尚明有一父皤然伛而曵杖亦来同止既坐而呻吟不絶良久谓约曰老夫欲至咸阳而蹒跚不能良行若有义心能负我乎约怒不应父请之不已约乃谓曰可登背父欣然而登约知其怪也阴以所得哥舒棒自后束之而趋时及开逺门东方明矣父数请下约谓曰何相侮而见登何相惮而欲舍束之愈急父言语无次求哀请命约不答忽觉背轻有物坠地视之乃败柩板也父已化去掷于里垣下后亦无咎【出三水小牍】
　　张缜
　　处士张缜多能善琴其妻早亡于江陵纳妾甚丽未旬日主庖小青衣于灶下得一铜人长可一寸色如火须臾渐大长丈余形状极异走入缜室取其妾食之毛发皆尽食讫渐小复如旧形入灶下而失【出闻竒录】
　　马举
　　马举常为山南步奏官间道入蜀时兵后僻路絶无人烟夜至一馆闻东廊下有人语声因往告之有应者云中堂有牀自往宿去举至中堂唯有土榻求火答云无火求席隔屋掷出一席可重十余斤举亦壮士殊不介意中夜有一物如猴升榻而来举以铁椎急击之呌呼而走及明告别其人怒去更云夜来见伊独处令儿子往伴打得几死举推其门不可开自隙窥之积壤而已举后为太原大将官至淮南节度使【岀稽神录】
　　韦琛
　　昭义从事韦琛幼年时尚在学院冬节夜捧书以归及寝堂絶无人独厨中有搆火烹油之声因窥之则铛长数尺而久复低如是者三四琛大恐奔出于门方见其家悉于外寝营享奠之事矣琛神色惨栗且告之故家人咸叱之以为稚子妄语也俄顷厨中有主庖青衣就铛作食仍暎小儿于怀抱间儿踊身索哺因误坠铛中沸油涌溢青衣大呌火已及屋长幼奔救或沃以水焰则转炽盖膏水相激也乃杂掷甖盎茵毯之久之方灭火灭儿已燋矣阖室惊怖为之罢节青衣亦以此发悸而死【出唐阙史】
　　张谋孙
　　广州副使张谋孙虽出于阘茸有口辩善心计累为王府参佐咸通初从交广辟遂为元寮性贪侈聚敛不倦南海多竒货若犀象珠贝之不可胜计及府罢北归止于汝坟于郡西三十里郁阳驿南汝水之上搆别业穷极华敞堂凿一池欲北引官渠水涨之或曰此处今年太歳所在也谋孙诫役夫曰掘得太歳则止明日及泉获一土囊破之中有物升余色白如粟粒忽跳跃四散而谋孙遂中暴病信宿而死【出集异记】
　　李黄
　　渠州刺史李黄夏日憩于小防见防穴中有一人长数寸执篲扫穴前而入有二人亦长三二寸舁一镬添水爨薪须臾镬前有一夜乂执铁扠叉一人披紫袍执象笏长三二寸形色状貌乃李也黄虽惧而不敢惊之乃咄黄脱衣入镬中须臾而出黄衣服而入穴中又见一妇人出火中乃黄之孀妇寓岳州久矣主镬者扠黄娣入镬中须臾又出娣服衣亦入穴中主镬者亦入又二人舁镬入而拥篲者又扫去其灰烬数日如此黄大忧遣访其娣亦无恙数年方卒黄十余年方卒【出闻竒录】
　　宋洵
　　进士宋洵下第南归兄波为金州石泉令洵以县邑喧杂于县东数里葺一山居未毕役者闻山石中有妇人语云宋三郎来矣及洵居之因月夜于书堂侧屣步又自闻石中云宋三郎来矣驻步听之石门忽开见妇人数辈再拜笑曰请三郎入来洵欲走为数辈所擒入其室石门遂闭仆夫急告波穿石求之终不能得【出闻竒录】
　　张氏子
　　唐文德中京官张忘其名寓苏台子弟少年时往友人陆评事院往来为一美人所悦来往多时心疑之寻病瘠遇开元观道士吴守元云有不祥之气授以一符果一盟器婢子背书红英字在空舍柱穴中因焚之其妖乃絶闻于刘山甫【出北梦琐言】
　　僧十朋
　　刘建封寇豫章僧十朋与其徒奔分宁宿澄心僧院初夜见窻外有光视之见团火高广数尺中有金车子与火俱行呕轧有声十朋始惧其主人云见之数年矣毎夜必出于僧堂西北隅地中绕堂数周复没于此以其不为祸福故无掘视之者【出稽神录】
　　宜春人
　　天祐初有人游宜春止空宅中兵革之后井邑芜没堂西至梁上有小窻窻外隙荒数十亩日暮窻外有一物正方自下而上顷之全蔽其窻其人引弓射之应而落时已夕不能即视明旦寻之西百余步有方杉板带一矢即昨所射也【出稽神录】
　　朱从本
　　李遇为宣州节度使军政委大朱从本本家廐中畜猴圉人夜起秣马见一物如驴黑而毛手足皆如人据地而食此猴见人乃去猴已食其半明年遇族诛宣城故老云郡中常有此怪毎军城有变此物辄出出则满城皆臭田頵败出于街中巡夜者见之不敢逼旬月祸及【出稽神录】
　　周本
　　信州刺史周本入觐都舍于邸第遇私讳日独宿外斋张灯而寐未熟闻室中有声划然视之见火炉冉冉而上博于屋良久乃下飞灰勃然明日满室浮埃覆物亦无他怪【出稽神录】
　　王宗信
　　唐末蜀人攻岐还至于白石鎭裨王宗信止普安禅院僧房时严冬房中有大禅炉炽炭甚盛信拥妓女十余人各据僧牀寝息信忽见一姬飞入炉中宛转于炽炭之上宗信忙遽救之及离火衣服并不燋灼又一姬飞入如前又救之顷之诸妓或出或入各迷闷失音有亲吏隔驿墙告都招讨使王宗俦宗俦至则徐入一一提臂而出视之衣裾纎毫不燬但惊悸不寐讯之云被胡僧提入火中所见皆同宗信大怒悉索诸僧立于前令妓识之有周和尚者身长貌胡皆曰是此也宗信遂鞭之数百云有幻术此僧乃一村夫新落发一无所解又防手足欲取炽炭爇之宗俦知其屈遂解之使逸讫不知何妖怪【出王氏见闻】
　　薛老峰
　　福州城中有鸟石山山有峰大凿三字曰薛老峰癸卯岁一夕风雨闻山上如数千人喧噪之声及旦则薛老峰倒立峰字反向上城中石碑皆自转侧其年闽亡【出稽神录】
　　欧阳璨
　　三传欧阳璨住徐州南五十里有故到城薄晚方回不一二里已昬暝矣是夕阴晦约行三十里则夏雨大澍雷电震发路之半有山林夹道密林邃谷而多兽生怖惧不已既达山路雨势弥盛俄见巨物出于面前裁十余步长丈余色正白亦不辨首足之状但导前而行生恐悸尤极口常讽大悲神呪欲朗讽之口已噤矣遂心存念之三数遍则能言矣诵之不辍俄失其妖去家渐近雨亦稍止自尔昬暝则不敢出户庭之间矣【出玉堂闲话】

　　太平广记卷三百六十六
　　钦定四库全书
　　太平广记卷三百六十七　宋　李昉等　编妖怪九
　　东柯院　　　王守贞　　　彭颙
　　吕师造　　　崔彦章　　　润州气
　　黄极　　　　熊勋　　　　王建封
　　广陵士人　　张銿　　　　宗梦征
　　黄仁濬　　　孙徳遵
　　人怪
　　东郡民　　　胡顼　　　　乌程县人李宣妻　　　赵宣母　　　马氏妇
　　杨欢妻　　　夀安男子　　崔广宗
　　许州僧　　　田瞫　　　　元镐
　　无足妇人　　娄逞　　　　孟媪
　　黄崇嘏　　　白项鸦
　　妖怪
　　东柯院
　　陇城县有东柯僧院甚有幽致髙槛可以眺逺虚窻可以来风游人如市忽一日有妖异起空中掷下瓦砾扇扬灰尘人莫敢正立居僧晚夕不安衣装道具有时失之复得有道士者闻之曰妖精安能如是余能去之院僧甚喜促召至道士入门于殿上禹步诵天蓬呪其声甚厉良久失其冠人见其空中掷过垣墙矣复取之结缨而冠诵咒不已逡巡衣褫带解袴并失随身有小襆贮符书法要顷时又失之道士遂狼狈而窜累日后邻村有人于藩篱之下掘土获其襆县令杜延范正直之人也自往观之曰安有此事至则箕踞而坐妖于空中抛小书帖纷纷然不知其数多成絶句凌谑杜令记其一二曰虽共蒿兰伍南朝有宗祖莫打绿袍人空中且歌舞又曰堪怜木边土非儿不似女瘦马上髙山登临何自苦延范觉之亦遽还其不记者絶句甚多又有廵官王昭纬恃其血气方刚徃而诟詈至则为大石中腰而回【出玉堂闲话】
　　王守贞
　　徐州有寄褐道士王守贞蓄妻子而不居宫观行极凡鄙常游太满宫窃携道流所佩之箓而归寘于卧榻蓐席之下覆以妇人之衣防黩尤甚怪异数见灯檠自行猫儿语莫如此莫如此不旬日夫妻皆卒【出玉堂闲话】
　　彭颙
　　宣州盐铁院官彭颙常病数月怳忽不乐每出外防辄见俳优乐工数十人皆长数寸合奏百戏并作朱紫目颙视之或时欣笑或愤懑然无如之何他人不见也颙后病愈亦不复见后十余年乃卒【出稽神録】
　　吕师造
　　吕师造为池州刺史颇聚敛常嫁女于都资送甚厚使家人送之晚泊竹篠江岸上忽有一道士状若狂人来去奔走忽跃入舟直穿舟中过随其所经火即大发复登后船火亦随之凡所载之物皆为煨烬一老婢髪亦尽余人与船了无所损火灭道士亦不复见【出稽神録】
</div>
    <div class="pagination">
<a href="太平广记_page157.html">上一页</a><span>...</span><a href="太平广记_page153.html">153</a><a href="太平广记_page154.html">154</a><a href="太平广记_page155.html">155</a><a href="太平广记_page156.html">156</a><a href="太平广记_page157.html">157</a><span class="current-page">158</span><a href="太平广记_page159.html">159</a><a href="太平广记_page160.html">160</a><a href="太平广记_page161.html">161</a><a href="太平广记_page162.html">162</a><a href="太平广记_page163.html">163</a><span>...</span><a href="太平广记_page159.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
