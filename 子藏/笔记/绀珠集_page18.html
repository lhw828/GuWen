<!DOCTYPE html>
<html>
<head>
    <meta charset="UTF-8">
    <title>绀珠集 - 第 18 页/共 54 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>绀珠集 - 第 18 页/共 54 页</h1>
    <div class="content">　　髙陵府君赵公初至金陵于知府李庶人坐上屡讃招隐寺一日锜宴于寺既归谓赵公曰常夸招隐寺昨游看何殊州中也耶公笑曰某所赏者踈野耳若以逺山将翠幙遮古松用防物裹腥膻涴鹿瓟泉音乐乱山鸟声此则实不如在叔父大防也
　　茶须活火煎
　　李锜嗜茶能自煎谓人曰茶须缓火炙活火煎之活火者盖谓炭之有熖方炽者也
　　晋公不服食
　　裴晋公不信术数不喜服食每语人曰鸡猪鱼蒜遇之则食生老病死时至则行
　　口占进玉带状
　　晋公平淮西赐以玉带公临薨却进口占奏状曰内府之珍先朝所赐既不合将归地下又不可留在人间闻者莫不叹其不乱
　　陆羽歌
　　羽本遗小儿为竟陵龙盖寺僧收养至成人后他适闻所养僧卒作歌曰不羡黄金罍不羡白玉杯不羡朝入省不羡暮入台千羡万羡西江水曽向竟陵城下来
　　和尚教坊
　　元和中有僧文淑者聚众论说内典托言鄙防之事不逞同軰争效其音调为歌曲呼所居为和尚教坊又有僧鉴虚作煑肉法行于世
　　文章托名
　　才命论称张燕公革华传称韩文公老牛歌称白乐天佛骨诗称郑司农后人所托其名非真者也
　　御史三院
　　一曰台院其僚曰侍御史呼为端公知杂事者谓之杂端非知杂事谓之散端二曰殿院其僚曰殿中侍御史新入者知右廵以次左廵号两廵使三曰察院其僚曰监察御史每公堂防食皆絶谈笑若杂端失笑则三院皆笑谓之烘堂
　　台中无不揖
　　饮酒无起谢之礼但云揖酒赴朝偃息于待漏则有卧揖上马有马揖他悉以揖为礼
　　诸察院防名
　　察院诸防各有他名礼察谓之松防防南有古松也刑察谓之魇防寝者多魇兵察谓之茶瓯防以其主院中茶茶必以陶器置之躬自缄启故也吏察主朝官名籍谓之朝簿防
　　东让客非礼
　　人道尚右以右为尊先賔客故西让客主人在东盖自卑也今人东让客岂礼哉
　　阁下
　　古者三公门有阁而郡守比诸侯亦有阁故有阁下之称前軰与大官书多呼执事或足下刘子与宰相书曰足下韩退之与张仆射书曰执事即其例也记室本王侯宾佐之称他人亦不泛称惟执亊则指左右之人尊卑皆可通用侍者士子亦可通称非特于道释也又自卑达尊例云座前尤非也阁下降殿下一阶座前降几前一等岂可僭用哉
　　文章李益
　　李益能文多有贵家子同姓名人谓益为文章李益谓贵游为门戸李益
　　七七
　　李汧公妾名七七善琴与筝
　　山公
　　李约有山林之致养一猨目之曰山公
　　孟诗韩笔
　　韩愈能古文孟郊长于五言时号孟诗韩笔
　　属意蜂蝶
　　李贺作歌诗多属意于花草蜂蝶间竟不能逺大时世妆
　　崔枢夫人治家整肃贵贱皆不许时世妆
　　防稽二清
　　越州有名僧二人一曰清江一曰清昼故号二清
　　几至失名士
　　皎然以诗谒韦苏州皆效其诗体韦全不见赏明日以旧制投之韦大叹味曰几至失名士何不但以所工见投而猥希老夫意也耶人各有所得非卒能致也
　　南榻北榻
　　公堂防食杂端在南榻主簿在北榻乃旧仪也荆楚岁时记【宗懔】
　　郁垒
　　岁旦绘二神贴于门之左右俗説谓之左神荼右郁垒皆谓之门神按括地圗云度朔山尖桃树盘屈三千里下二神一名郁一名垒并执苇索以诃不祥之鬼絷而杀之即无神荼之名
　　爆竹
　　嵗旦爆竹于庭世传以为庭燎之礼非也神异经云西方山中有人长尺余人见之即病寒热名曰山臊以竹着火中熚烞有声则惊遁去【熚音毕烞音朴】
　　秋千
　　每春节悬长绳于髙木士女咸集袨服靓装坐立其上共推引之以为戯曰秋千楚俗又谓之施钩湼盘经又谓之罥索
　　禁烟
　　过冬至后一百五日有疾风甚雨谓之寒食昔介子推三月五日为火所焚并人哀之每嵗春暮为不举火因以寒食谓之禁烟至今晋人重此禁云犯之则有雨雹伤其田
　　杏酪麦粥
　　孙楚祭子推文黍饭一盘醴酪二盂清泉甘水充君之厨今寒食节物有杏酪麦粥即其类也
　　如愿
　　録异记云有商人过清洪君君问所须有人教云但乞如愿君许之果得一婢自是商人有所求如愿悉能致之后因正旦如愿晚起商人挞之走入粪壤中忽不见今人正旦以细绳系偶人投于粪壤中云令如愿
　　七种菜
　　正旦以七日谓人日采七种菜作羮
　　水车
　　竞渡者治其舟使轻利谓之飞鳬又名水车又名水马
　　舟为车檝为马
　　楚人以舟为车檝为马
　　长命缕
　　五月五日以五色丝纒臂谓之长命缕
　　豆花雨
　　八月雨为豆花雨
　　南阳菊水源
　　豫章记云南阳有菊水居其侧者多寿刘寛月致三十斛水源芳菊被崖故以名
　　仙木
　　桃者五行精能制百鬼谓之仙木
　　胶牙饧
　　元日食胶牙饧取胶固之义
　　人日
　　正月七日谓之人日者董勋问礼俗曰正月一日鸡二日狗三日猪四日羊五日牛六日马七日人八日谷其日隂晴兆其丰稔
　　辟恶饼
　　伏日食汤饼谓之辟恶饼
　　艾先生
　　端午日以艾为人形置戸上辟恶故师旷占云嵗多病则艾先生
　　蟾蜍辟兵
　　五月五日取蟾蜍辟兵习凿齿集
　　天帝借二万钱下礼
　　道书云牵牛娶织女天帝借二万钱下礼久不还被驱在营室中
　　明皇十七事【李徳裕栁珵常侍言防附】
　　剪防
　　顔真卿青衣小鬟曰剪防
　　真卿地仙
　　顔真卿尝得神仙丹服之后为李希烈杀希烈既平人发真卿棺欲改葬瞠目如生遽掩之隐士曹庸山曰此后三十年能擘裂飞腾而出被羽衣行山泽之间即所谓地仙者也
　　客土无气
　　师与张説卜宅戒勿动西北土以损旺气后见气索果掘三坑説欲填之曰客土无气与地脉不相连也
　　顔郎衫色如此
　　真卿问范氏尼吾得五品否尼指坐上紫丝布云顔郎衫色如此
　　上清
　　窦参青衣后入掖庭雪参之诬
　　陆九
　　徳宗怒陆防曰这獠奴我脱伊緑衫便与紫衫尝唤伊作陆九
　　张果老
　　邢和璞能筭人寿夭使筭果老莫知其甲子师夜光者能眎鬼召果老令宻眎之反问果老安在终莫能见也
　　齿落复生
　　上以堇饮果老连进三巵齿以焦乃以铁如意击落齿傅少药齿复如雪
　　无畏致雨
　　上令求雨云旱数当然召龙适足致暴雨耳乃尽去求雨之具以一鉢水以小刀搅之作咒言湏臾有龙如指大入鉢中复搅之呪之白气自鉢中出如烟出屋如一疋练少顷大风雨震电
　　金瓯
　　上命相以八分书先书名金瓯覆之
　　以饼拭刄
</div>
    <div class="pagination">
<a href="绀珠集_page17.html">上一页</a><span>...</span><a href="绀珠集_page13.html">13</a><a href="绀珠集_page14.html">14</a><a href="绀珠集_page15.html">15</a><a href="绀珠集_page16.html">16</a><a href="绀珠集_page17.html">17</a><span class="current-page">18</span><a href="绀珠集_page19.html">19</a><a href="绀珠集_page20.html">20</a><a href="绀珠集_page21.html">21</a><a href="绀珠集_page22.html">22</a><a href="绀珠集_page23.html">23</a><span>...</span><a href="绀珠集_page19.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
