<!DOCTYPE html>
<html>
<head>
    <meta charset="UTF-8">
    <title>太平广记 - 第 209 页/共 228 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平广记 - 第 209 页/共 228 页</h1>
    <div class="content">　　胡燕
　　凡狐白貂鼠之燕见之则毛脱或燕蛰于水底旧説燕不入室取桐为男女各一投井中燕必来胸斑黒声大名胡燕其窠有容匹素者【出酉阳杂爼】
　　千嵗燕
　　齐鲁之间谓燕为乙作巢避戊巳中记云千嵗之燕户北向述异要云五百嵗燕生胡髯【出酉阳杂爼】
　　晋瑞
　　魏禅晋嵗北阙下有白光如鸟雀之状时有飞翔去来有司即闻奏帝使罗者张之得一白燕以为神物以金为笼致于宫内旬日不知所在论者云金徳之瑞昔师旷时有白燕来巢检瑞应图果如所论师旷晋人也古今之议相符焉【出拾遗録】
　　元道康
　　后魏元道康字景怡居林虑山云栖幽谷静掩衡茅不下人间逾二十载服饵芝术以娱其志髙欢为丞相前后三辟不就道康以时方乱不欲应之至髙洋又徴亦不起道康书斋常有燕为巢嵗嵗未尝不至道康以连徴不去有惧见抑不觉嗟咨是夕秋月朗然清风飒至道康向月微思忽闻燕呼康字云景怡卿本澹然为乐今何愁思之深耶道康惊异乃知是燕又曰景怡景怡乐以终身康曰尔为禽而语何巢我屋燕曰我为上帝所罪暂为禽耳以卿盛徳故来相依道康曰我忘利不售人间所以闭闗服道寜昌其徳为卿所谓燕曰海内栖尽名誉耳独卿知道卓然嚣外所以神祗敬属万灵归徳燕曰我来日昼时往前溪相报道康乃防杖南溪以伺其至及昼见二燕自北岭飞来而投涧下一化为青衣童子一化为青衣女子前来谓道康曰今我便归以卿相命故来此化然无以留别卿有志幽阴见嘉卿之夀更四十嵗以此相报言讫复为燕飞去不知所往时道康巳年四十后果终八十云【出纪闻】
　　范质
　　汉户部侍郎范质言尝有燕巢于舍下育数雏已哺食矣其雌者为猫所搏食之雄者啁啾久之方去即时又与一燕为匹而至哺雏如故不数日诸雏相次堕地宛转而僵儿童剖腹视之则有蒺藜子在嗉中葢为继偶者所害【出玉堂闲话】
　　鹧鸪
　　飞数
　　鹧鸪飞数逐月如正月一飞而止于窠中不复起矣十二月十二起最难采南人设网取之【出酉阳杂爼】
　　飞南向
　　鹧鸪似雌雉飞但南不向北杨孚交州异物志云鸟像雌雉名鹧鸪其志懐南不思北徂【出杂録】
　　吴楚鹧鸪
　　鹧鸪吴楚之野悉有岭南偏多此鸟肉白而脆逺胜鸡雉能解冶葛并菌毒臆前有白圆防背上间紫赤毛其大如野鸡多对啼南越志云鹧鸪惟东西翔然开翅之始必先南翥其鸣自呼社薄州又本草云自呼钩辀格磔李羣玉山行闻鹧鸪诗云方穿诘曲﨑岖路又聴钩辀格磔声【出岭南録异】
　　鹊
　　知太嵗
　　鹊知太嵗之所在博物志云鹊巢背太嵗此非才智任自然尔淮南子曰鹊识嵗多风乔木巢傍枝【出説文】
　　又
　　鹊构窠取在树杪枝不取堕地者又纒枝受卵端午日午时焚其巢炙病者疾立愈【出酉阳杂爼】
　　张颢
　　常山张颢为梁相天新雨后有鸟如山鹊稍下堕地民拾取即化为一圆石颢椎破之得一金印文曰忠孝侯印颢以上闻藏之秘府颢后官至太尉后议郎汝南樊行夷校书东观上表言尧舜之时尝有此官云【出酉阳杂爼】
　　条支国
　　章帝永寜元年条支国有来进异瑞有鸟名鳷鹊形髙七尺解人言其国太平鳷鹊羣翔昔汉武时四夷賔服有致此鹊驯善有吉乐事则鼓翼翔鸣按庄周云雕陵之鹊葢其类也【出拾遗记】
　　黎景逸
　　唐贞观末南康黎景逸居于空青山常有鹊巢其侧每饭食餧之后邻近失布者诬景逸盗之繋南康狱月余劾不承欲释之其鹊止于狱楼向景逸欢喜似传语之状其日有赦官司诘其来云路逢衣素衿人所説三日而赦果至景逸还山乃知衣素衿者鹊之所【出朝野佥载】
　　张昌期
　　汝州刺史张昌期易之弟也恃宠骄贵酷暴羣僚梁县有人白云有白鹊见昌期令司户杨楚玉捕之部人有鹞子七十笼矣以蜡涂爪至林见白鹊有羣鹊随之见鹞迸散唯白者存焉鹞竦身取之一无损伤而笼送之昌期笑曰此鹊赎君命也玉叩头曰此天活玉不然投河赴海不敢见公拜谢而去【出朝野佥载】
　　崔圆妻
　　鹊窠中必有栋崔圆相公妻在家时与姊妹于后园见一鹊构窠共衔一木大如笔管长尺余安窠中众悉不见俗言见鹊上梁必贵【出酉阳杂爼】
　　干陵
　　大厯八年干陵上仙观之尊殿有鹊衔柴及泥补葺隙壊十五处宰臣表贺之【出酉阳杂爼】
　　鸽信
　　大理丞郑复礼言波斯舶上多养鸽鸽能飞行数千里輙放一至家以为平安信【出酉阳杂爼】
　　鸡
　　陈仓寳鸡
　　秦穆公时陈仓人掘地得物若羊非羊若猪非猪牵以献穆公道逄二童子曰此为媪述常在地中食死人脑若欲杀之以柏插其首媪曰此二童子名为鸡寳得雄者王得雌者伯陈仓人舍之逐二童子二童化为雉飞入于林陈仓人告穆公发徒大猎果得其雌又化为石置之汧渭之间至文公立祠名陈寳雄者飞南集今南阳雉飞县即其地也【出列异传】
　　楚鸡
　　楚人有担山鸡者路人问曰何鸟也担者欺之曰鳯凰也路人曰我闻有鳯凰久矣今真见之汝卖之乎曰然乃酬千金弗与请加倍乃与之方将献楚王经宿而鸟死路人不遑惜其金惟恨不得以献耳国人传之咸以为真鳯而贵宜欲献之遂闻于楚王王感其欲献已也召而厚赐之过买鳯之直十倍矣【出笑林】
　　卫女
　　雉朝飞操者卫女傅母所作也卫侯女嫁于齐太子中道闻太子死问傅母曰何如傅母曰且徃当防防毕不肯归终之以死傅母悔之取女所自操琴于塜上鼓之忽有二雉俱出墓中傅母抚雌雉曰女果为雉耶言未卒俱飞而起忽然不见傅母悲痛援琴作操故曰雉朝飞【出扬雄琴清英】
　　长鸣鸡
　　汉成帝时交趾越隽献长鸣鸡伺晨鸡即下漏验之晷刻无差长鸣一食顷不絶长距善鬬【出西京杂记】
　　沉鸣鸡
　　建安三年胥图献沉鸣石鸡色如丹大如燕常在地中应时而鸣声能逺彻其国闻其鸣乃杀牲以祀之当声处掘地得此鸡若天下平翔飞颉颃以为嘉瑞亦谓寳鸡其国无鸡人听地中以候晷刻道师云昔仙人相君采石入穴数里得丹石鸡舂碎为药服者令人有声气后天而死昔汉武寳鼎元年四方贡珍怪有琥珀燕置之静室自然鸣翔此之类也洛书云胥图之寳土徳之徴大魏嘉瑞焉【出王子年拾遗记】
　　孙休
　　孙休好射雉至其时则晨往夕还羣臣莫不上谏曰此小物何足甚躭答曰虽为小物耿介过人朕之所以好也【出语林】
　　吴清
　　徐州民吴清以太元五年被差为征民杀鸡求福煮鸡头在盘中忽然而鸣其声甚长后破贼帅邵寳寳临阵战死其时僵尸狼籍莫之能识清见一人着白袍疑是主帅遂取以闻推挍之乃是寳首清以功拜清河太守越自什伍遽升荣位鸡之祅更为吉祥【出甄异记】
　　广州刺史
　　广州刺史防还其大儿安吉元嘉三年病死第二儿四年复病死或敎以一雄鸡置棺中此鸡每至天欲晓辄在棺里鸣三声甚悲彻不异栖中鸣一月日后不复闻声【出齐谐记】
　　祝鸡公
　　祝鸡公者洛阳人也居尸乡北山下养鸡百余年鸡皆有名字千余头暮栖树下昼放散之欲取呼名即种别而至卖鸡及子得千余万輙置钱去之吴作池养鱼后登吴山鸡雀数百常出其旁【出列仙传】
　　朱综
　　临淮朱综遭母难恒外处住内有病因往视妇曰防礼之重不烦数还综曰自荼毒已来何时至内妇云君来多矣综知是魅敕妇婢候来便即闭户执之及来登往赴视此物不得去遽变老白雄鸡推问是家鸡杀之遂絶【刘义庆幽明録】
　　代郡亭
　　代郡界中一亭作怪不可止有诸生壮勇者暮行欲止亭宿亭吏止之诸生曰我自能消此乃住宿食夜诸生前坐出一手吹五孔笛诸生笑谓曰汝止有一手那得遍笛我为汝吹来云卿为我少指耶乃复引手即有数十指出诸生知其可撃因防劒砍之得老雄鸡【出幽明録】
　　高嶷
　　唐渤海高嶷巨富忽患目余日帖然而卒心上仍暖经日而苏云有一白衣人眇目把牒防司讼杀其妻子嶷对元不识此老人防官云君命未尽且放归遂悟白衣人乃是家中老瞎麻鸡也令射杀魅遂絶【出纪异】
　　天后
　　唐文明已后天下诸州进雌鸡变为雄者甚多或半已化半未化乃则天正位之兆【出纪异】
　　卫镐
　　卫镐为县官下乡至里人王幸在家方假寐梦一乌衣妇人引十数小儿着黄衣咸言乞命叩头再三斯须又至镐甚恶其事遂催食欲前适镐所亲者报曰王幸在家穷无物设馔有一鸡见抱儿已得十余日将欲杀之镐方悟乌衣妇人果乌鸡也遂命解放是夜复梦感谢欣然而去【并出朝野佥载】
　　合肥富人
　　合肥有富人刘某好食鸡每杀鸡必先刖足置木柜中血沥尽力乃烹以为去腥气某后病生疮于既愈复生小鸡足于疮瘢中每巾栉必伤其足伤即流血被面痛楚竟日如是积嵗无日不伤竟以是卒【出稽神録】















　　太平广记卷四百六十一
　　钦定四库全书
　　太平广记卷四百六十二　宋　李昉等　编禽鸟三
　　鹅【鸭附】
　　史悝　　　　姚畧　　　　鹅沟
　　祖録事　　　周氏子　　　平固人
　　海陵鬬鹅　　鸭
　　鹭
　　冯法　　　　钱塘士人　　黎州白鹭
　　雁
　　南人捕雁　　海陵人
　　鸜鹆
　　勾足　　　　能言　　　　桓豁
　　广陵少年
　　雀
　　雀目夕昬　　吊乌山　　　杨宣
　　乌
　　越乌台　　　何潜之　　　乌君山
</div>
    <div class="pagination">
<a href="太平广记_page208.html">上一页</a><span>...</span><a href="太平广记_page204.html">204</a><a href="太平广记_page205.html">205</a><a href="太平广记_page206.html">206</a><a href="太平广记_page207.html">207</a><a href="太平广记_page208.html">208</a><span class="current-page">209</span><a href="太平广记_page210.html">210</a><a href="太平广记_page211.html">211</a><a href="太平广记_page212.html">212</a><a href="太平广记_page213.html">213</a><a href="太平广记_page214.html">214</a><span>...</span><a href="太平广记_page210.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
