<!DOCTYPE html>
<html>
<head>
    <meta charset="UTF-8">
    <title>太平广记 - 第 226 页/共 228 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平广记 - 第 226 页/共 228 页</h1>
    <div class="content">　　高力士　　　王维　　　　史思明
　　豆谷　　　　润州楼　　　邱为
　　裴佶　　　　李抱真　　　杨志坚
　　宇文融
　　宗命宇文融为括田使融方恣睢稍不附己者必加诬谮密奏以为卢从愿广置田园有地数百顷帝素噐重亦倚为相者数矣而又族望宦婚鼎盛于一时故帝亦重言其罪但目从愿为多田翁从愿少家相州应明经常从五举制防三等授夏县尉自前明经至吏部侍才十年自吏部员外至侍郎只七个月【出明皇杂録】
　　哥舒翰
　　天宝中哥舒翰为安西节度控地数千里甚着威令故西鄙人歌之曰北斗七星高哥舒夜带刀吐蕃总杀尽更防两重濠时差都兵马使张擢上都奏事值杨国忠专权黩货擢逗遛不返因纳贿交结翰续又朝奏擢知翰至惧求国忠防用国忠乃除擢兼御史大夫充劔南西川节度使敕下就第辞翰翰命部下捽于庭数其事杖而杀之然后奏闻帝却赐擢尸更令翰决尸一百【出干子】
　　崔甫
　　梨园弟子有胡雏善吹笛尤承恩甞犯洛阳令崔甫已而走入禁中宗非时托以他事召甫对胡雏在侧指曰就卿乞此得否甫对曰陛下此言是轻臣而重乐人也臣请休官再拜而去宗遽曰朕与卿戱也遂令曵出至门外立杖杀之俄而复敕释已死矣乃赐甫绢百匹【出国史】
　　萧嵩
　　宗甞器重苏颋欲倚以为相礼遇顾问与羣臣特异欲命相前一日上秘密不欲令左右知迨夜艾乃令草诏访于侍臣曰外庭值宿谁遂命秉烛召来至则中书舍人萧嵩上即以颋姓名授嵩令草制书既成其词曰国之瓌宝上寻续三四谓嵩曰颋瓌之子朕不欲斥其父名卿为刋削之上乃命撒帐中屏风与嵩嵩慙惧流汗笔不能下者久之上以嵩杼思移时必当精密不觉前席以观唯改曰国之珍宝他无更易嵩既退上掷其草于地曰虚有其表耳【嵩长大多髯上故有是名】左右失笑上闻遽起掩其口曰嵩虽才艺非长人臣之贵亦无与比前言戱耳其黙识神覧皆此也【出明皇杂録】
　　陈怀卿
　　陈怀卿岭南人也养鸭百余头后于鸭栏中除粪粪中有光烂然试以盆水沙汰之得金十两乃觇所食处于舍后山足下土中有麸金消得数千斤时人莫知卿遂巨富仕至梧州刺史【出朝野佥载】
　　邹凤炽
　　西京怀德坊南门之东有富商邹鳯炽肩高背曲有似骆驼时人号为邹骆驼其家巨富金宝不可胜计常与朝贵游邸店园宅遍满海内四方物尽为所虽古之猗白不是过也其家男女婢仆锦衣玉食服用器物皆一时惊异甞因嫁女邀诸朝士徃临礼席賔客数千夜拟供帐备极华丽及女将出侍婢围绕绮罗珠翠垂钗曳履尤艶丽者至数百人众皆愕然不知孰是新妇矣又甞谒见高宗请市终南山中树估绢一匹自云山树虽尽臣绢未竭事虽不行终为天下所诵后犯事流州防赦还及卒子孙穷匮又有王元宝者年老好戱谑出入里市为人所知人以为钱文有元宝字因呼钱为王老盛流于时矣【出西京记】
　　又一説宗甞召王元宝问其家私多少对曰臣请以绢一匹系陛下南山树南山树尽臣绢未穷又宗御含元殿望南山见一白龙横亘山间问左右皆言不见令急召王元宝问之元宝曰见一白物横在山顶不辨其状左右贵臣啓曰何故臣等不见宗曰我闻至富可敌贵朕天下之贵元宝天下之富故见耳【出独异志】
　　高力士
　　高力士既谴于巫山州谷多荠而人不食力士感之因为诗寄意两京五斤卖五溪无人采夷夏虽有殊气味终不改其后防赦归至武溪道遇开元中羽林军士坐事谪岭南停车访旧方知上皇已厌世力士北望号泣呕血而死【出明皇杂録】
　　王维
　　天宝末羣贼防两京大掠文武朝臣及黄门宫嫔乐工骑士每获数百人以兵仗严卫送于雒阳至有逃于山谷者而卒能罗捕追胁授以冠带禄山尤致意乐工求访颇切于旬日获梨园弟子数百人羣贼因相与大防于凝碧池宴伪官数十人大陈御库珍宝罗列于前后乐既作梨园旧人不觉欷歔相对泣下羣逆皆露刄持满以胁之而悲不能已有乐工雷海清者投乐器于地西向恸哭逆党乃缚海清于戯马殿支解以示众闻之者莫不伤痛王维为贼拘于菩提佛寺中闻之赋诗曰万戸伤心生野烟百官何日更朝天秋槐叶落空宫凝碧池头奏管【出明皇杂録】
　　史思明
　　安禄山败史思明继逆至东都遇樱桃熟其子在河北欲寄遗之因作诗同去诗云樱桃一笼子半已赤半已黄一半与怀王一半与周至诗成左右赞美之皆曰明公此诗大佳若能言一半周至一半怀王即与黄字声韵稍稳思明大怒曰我儿岂可居周至之下思明长驱至永宁县为其子朝义所杀思明曰尔杀我太早禄山尚得至东都而尔何亟也思明子伪封怀王周至即其傅也【出芝田录】
　　豆
　　至德初安史之乱河东大饥地十五里生豆一夕扫而复生约得五六千石其实甚圆细美人皆頼此活焉【出传载】
　　润州楼
　　润州城南隅有楼名万歳楼俗传楼上烟出刺史即死不死即贬开元已前以润州为店阙董琬为江东采访使甞居此州其时昼日烟出刺史皆忧惧狼狈愁情至死乾元中忽然又昼日烟出圆可一尺余直上数丈有吏密伺之就视其烟乃出于楼角隙中更近而视之乃蚊子也楼下有井井中无水黑而且深小虫蠛蠓蛛蝄之色黑而小每晩晴出自于隙中作团而上遥看烟以手之即蚊蚋耳从此知非刺史亦无虑矣【出辨疑志】
　　邱为
　　邱为致仕还乡特给禄俸之半既丁母防州郡疑所给请于观察使韩滉滉以为授官致仕本不理务特令给禄以恩养老臣不可以在防为义命仍旧给之唯春秋二时羊酒之直则不给虽程式无文见称折衷【出谈賔録】
　　裴佶
　　朱泚既乱裴佶与衣冠数人佯为奴求出城佶貎寝自出称甘草门兵曰此数子必非人奴如甘草不疑也【出国史】
　　李抱贞
　　李抱贞镇潞州军资匮缺计无所为有老僧大为郡人信服抱贞因请之曰假和尚之道以济军中可乎僧曰无不可抱贞曰但言择日鞠塲焚身谋当于使宅凿一地道通连俟火作既潜以僧出僧喜从之遂陈状声言抱贞命于鞠塲积薪贮油因为七日道塲昼夜香灯梵呗杂作抱贞亦引僧入地道使之不疑僧乃升坛执炉对众説法抱贞率监军僚属及将吏膜拜其下以俸入擅施堆于其旁由是士女骈填舍财亿计满七日遂送柴积灌油发防击钟念佛抱贞密已遣人填塞地道俄顷之际僧薪并灰数日籍所得货财辇入军资库别求所谓舍利者数十粒造墖贮焉【出尚书故实】
　　杨志坚
　　顔真卿为抚州刺史邑人有杨志坚者嗜学而居贫乡人未之知也其妻以资给不充索书求离志坚以诗送之曰当年立志早从师今日翻成有丝落托自知求事晩蹉跎甘道出身迟金钗任意撩新髪鸾镜从他别画眉此去便同行路客相逢即是下山时其妻持诗诣州公牒以求别适真卿判其牍曰杨志坚早亲儒教颇诗名心虽慕夫高科身未霑于寸禄愚妻覩其未遇曾不少留靡追冀缺之妻赞成好事专学买臣之妇厌弃良人汚辱乡闾伤败风教若无惩诫孰遏浮嚣妻可笞二十任自改嫁杨志坚秀才饷粟帛仍署随军四逺闻之无不悦服自是江表妇人无敢弃其夫者【出云溪友议】



　　太平广记卷四百九十五
　　钦定四库全书
　　太平广记卷四百九十六　宋　李昉等　编杂録
　　赵存　　　严震　　　　卢
　　韦臯　　　陆畅　　　　马畅
　　吴凑　　　傪　　　　李勉
　　于公异　　邢君牙　　　张造
　　吕元膺　　李章武　　　元稹
　　于頔　　　薛尚衍
　　赵存
　　冯翊之东窟谷有士赵存者元和十四年寿逾九十服精朮之药体甚轻健自云父讳君乗亦享遐夀甞事兖公陆象先言兖公之量固非凡可以测度兖公崇信内典弟景融窃非曰家兄溺此教何利乎象先曰若果无防道津梁百嵗之后吾固当与汝等万一有罪福吾则分数胜汝及为冯翊太守军等多名族子弟以象先性仁厚于是与府寮共约戏赌一人曰我能旋笏于防前硬努眼眶衡揖使君唱喏而出可乎众皆曰诚如是其输酒食一席其人便为之象先视之如不见又一叅军曰尔所为全易吾能于使君防前墨涂其面着衫子作神舞一曲慢趋而出羣寮皆曰不可诚敢如此吾辈当敛俸钱五千为所输之费其二叅军便为之象先亦如不见皆赛所赌以为戏笑其第三叅军又曰尔之所为絶易吾能于使君防前作女人梳妆学新嫁女拜舅姑四拜则如之何众曰如此不可仁者一怒必遭叱辱倘敢为之吾辈愿出俸钱十千充所输之费其第三叅军遂施粉黛高髻笄钗女人衣疾入深拜四拜象先又不以为怪景融大怒曰家兄为三辅刺史今乃成天下笑具象先徐语景融曰是渠叅军儿等笑具我岂为笑哉初房琯甞尉冯翊象先下孔目官党芬于广衢相遇避马迟琯拽芬下决脊数十下芬诉之象先曰汝何处人芬曰冯翊人又问房琯何处官人芬曰冯翊尉象先曰冯翊尉决冯翊百姓告我何也琯又入见诉其事请去官象先曰如党芬所犯打亦得不打亦得官人打了去亦得不去亦得后数年琯为农湖城令移摄闵乡値象先自江东征入次闵乡日中遇琯留迨至昏黑琯不敢言忽谓琯曰携衾裯来可以賔话琯从之竟不交一言到阙日荐琯为监察御史景融又曰比年房琯在冯翊兄全不知之今别四五年因途次防不交一词到阙荐为监察御史何哉公曰汝不自解房琯为人百事不欠只欠不言今则不言矣是以为用之班行间大服其量矣【出干子】
　　严震
　　严震镇山南有一人乞钱三百千去就过活震召子公弼等问之公弼曰此诚不可旨辄如此乃患风耳大人不足应之震怒曰尔必坠吾门只可劝吾力行善事奈何劝吾恡惜金帛且此人不辨向吾乞三百千的非凡也命左右准数与之于是三川之士归心恐后亦无造次过求者【出纪闻】
　　卢
　　卢为相令李揆入蕃揆对德宗曰臣不惮远恐死于道路不逹君命帝恻然悯之谓卢曰李揆莫老无曰和戎之使且须谙练朝廷事非揆不可且使揆去则羣臣少于揆年者不敢辞逺使矣揆既至蕃蕃长曰闻唐家有第一人李揆公是否揆曰非也他那李揆争肯到此恐为拘留以慢之也揆门戸第一文学第一官职第一揆致仕归东都司徒杜佑罗淮海入洛见之言及第一之説揆曰若道门户门户有所自承余也官职遭遇耳今形骸凋悴看即下世一切为空何第一之有【出嘉话録】
　　韦臯
　　韦臯在西川凡军士将吏有婚嫁则以熟锦衣给其夫氏以银泥衣给其女氏各给钱一万死防称是训练称是内附者富赡之远游者将迎之极其赋敛坐有余力以故军府盛而甿重困及晚年为月进终致刘辟之乱天下讥之【出国史】
　　陆畅
　　李白甞为蜀道难歌曰蜀道难难于上青天白以刺严武也后陆畅复为蜀道易曰蜀道易易于履平地畅佞韦臯也初畅受知于臯乃为蜀道易献之臯大喜赠罗八百疋及韦薨朝廷欲绳其既徃之事复阅先所进兵噐刻定秦二字不相与者因欲搆成罪名畅上疏理之云臣在蜀日见造所进兵噐定秦者匠名也由是得释【出尚书故实】
　　马畅
　　马燧之子畅以第中大杏馈窦文塲以进德宗德宗未甞见颇怪之令中使就封杏树畅惧进宅废为奉诚园屋木皆拆入内【出国史】
　　吴凑
　　德宗非时召拜吴凑为京兆尹便令赴上凑疾驱诸客至府已列筵矣或问曰何速吏曰两市日有礼席举铛釜而取之故三百人馔常可立办【出国史】
　　袁傪
　　袁傪之破袁晁擒其伪公卿数十人州县大具桎梏谓必生致阙下傪曰此恶百姓何足烦人乃遣笞臋逐之【出国史】
　　李勉
　　故相李勉任江西观察使时部人有父病蛊乃为木偶人置勉名位瘗于其垄或发以告勉勉曰为父禳灾是亦可矜也舍之或曰李勉失守梁城亦宜贬黜议曰不然当李希烈之怙乱其不可当天方厚其罪而降之罚也矧应变非长援军不至又其时关辅已俶扰矣人心揺动矣以文吏之才当虎狼之隧乃全师南奔非量力者能乎【出谈賔録】
　　于公异
　　李晟平朱泚之乱德宗览城露布曰臣已肃清宫禁祗谒寝园钟簴不移庙貎如故上感涕失声左右六宫皆呜咽露布乃于公异之辞也议者以朝廷捷书露布无如此者公异后为陆防所忌诬以家行不谨赐孝经一卷故坎坷而终【出国史补】
　　邢君牙
　　元贞初邢君牙为陇右临洮节度进士刘师老许尧佐往谒焉二客方坐一人仪形甚异头大足短衣麻衣而入都不待宾司引报直入见君牙拱手于额曰进士张汾不敢拜君牙从戎多年殊不以为怪乃揖汾曾不顾尧佐师老汾坐俄而有吏过接宴设司所失钱物君牙阅歴簿书有五十余千散落为所由漏君牙大怒方令分折去处汾乃拂衣而起曰且奉辞君牙谢曰某适有公事略须次遣来有所失于君子不知遽吿辞何也汾对曰汾在京之日每闻京西有邢君上柱天下柱地今日于汾前与设吏论三五十千钱此汉争中君牙甚怪便放设吏与汾相亲汾谓君牙曰某在京应举每年常用二千贯文皆出往还劒南韦二十三徐州张十三一日之内客有数等上至给舍即须法味中至遗即须煮鸡豚或生或鲙既而指师老尧佐云如举子此公之徒远相访即胡而已何不如此耶尧佐矍然逡巡二客告辞而退君牙各赠五缣张汾洒扫内防安置留连月余赠五百缣汾却至武功尧佐方卧病在馆汾都不相揖后二年及第又不肯选遂患腰脚疾武元衡镇四川哀其龙钟奏充安抚巡官仍摄广都县令一年而殂【出干子】
　　张造
　　贞元中度支欲取两京道中槐树为薪更栽小树先下符牒华隂华尉张造判牒曰召伯所憇尚不翦除先皇旧游岂宜斩伐乃止【出国史】
　　吕元膺
　　吕元膺为鄂岳团练夜登城女墙已鎻守者曰军法夜不可开乃告之曰中丞自登守者又曰夜中不辨是非中丞亦不可元膺乃归及明擢为大职【出国史】
　　李章武
　　李章武学识好古有名于时唐太和末敕僧尼试经若干不通者勒还俗章武时为成都少尹有山僧来谒云禅观有年未甞念经今追试前业弃矣愿长者念之章武赠诗曰南宗向许通方便何处心中更有经好去苾蒭云水畔何山松栢不青青主者免之【出本事诗】
　　元稹
　　元稹为御史奉使东川于襄城题黄明府诗其序云昔年曾于解县饮酒余恒为觥録事甞于窦少府防有一人后至频犯语令连飞十数觥不胜其困逃席而去醒后问人前虞卿黄丞也此后絶不复知元和四年三月奉使东川十六日至裒城望驿有大池楼榭甚盛逡廵有黄明府见近瞻其形容彷佛以识问其前衔即曩日之逃席黄丞也説向事黄生惘然而悟因馈酒一尊舟邀余同载余时在诸葛所征之路次不胜感今懐古遂作赠黄明府诗云昔年曾痛饮黄令困飞觥席上当时走马前今日迎依稀迷姓字即渐识平生故友身皆远他乡眼暂明便邀聨榻坐兼共刺船行酒思临风乱霜棱拂地平不堪深浅酌还怆古今情逦迤七盘路坡陁数丈城花疑褒女笑栈想武侯征一种埋幽石老闲千载名【出本事诗】
　　于頔
　　丞相牛僧孺应举时知于頔竒俊特诣襄阳求知住数日两见以防客遇之牛怒而去去后忽召客将问曰累日前有牛秀才发未曰已去何以赠之曰与钱五百受乎曰掷于庭而去于大怒谓賔佐曰某事繁总葢有阙遗者立命小将赍绢五百疋书一函追之曰未出界即领来如已出界即以书付小将界外追及牛不拆书揖回【出幽闲鼓吹】
　　薛尚衍
　　于頔方炽于襄阳朝廷以大阉薛尚衍监其军尚衍至頔初不厚待尚衍晏如也后旬日请出游及暮归第幄幕茵毯什器一以新矣又列犊车五十乗实以防绫尚衍颔之亦不言頔叹曰是何祥也【出国史】













　　太平广记卷四百九十六
　　钦定四库全书
　　太平广记卷四百九十七　宋　李昉等　编杂録
　　高逞　　　吕元膺　　　王锷
　　江西驿官　王仲舒　　　周愿
　　张荐　　　莲花漏　　　唐衢
　　脂粉钱　　韦执谊　　　李光顔
</div>
    <div class="pagination">
<a href="太平广记_page225.html">上一页</a><span>...</span><a href="太平广记_page221.html">221</a><a href="太平广记_page222.html">222</a><a href="太平广记_page223.html">223</a><a href="太平广记_page224.html">224</a><a href="太平广记_page225.html">225</a><span class="current-page">226</span><a href="太平广记_page227.html">227</a><a href="太平广记_page228.html">228</a><a href="太平广记_page227.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
