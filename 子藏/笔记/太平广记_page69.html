<!DOCTYPE html>
<html>
<head>
    <meta charset="UTF-8">
    <title>太平广记 - 第 69 页/共 228 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平广记 - 第 69 页/共 228 页</h1>
    <div class="content">　　庾承宣主文后六七年方授金紫时门生李石先于内庭恩赐矣承宣拜命之初石以所服紫袍金鱼拜献座主【出摭言】
　　张祐
　　张祐元和长庆中深为令狐楚所知楚镇天平日自草荐表令以新旧格诗三百篇随表进献辞略曰凡制五言合苞六义近多放诞靡有宗师前件人久在江湖早攻篇什研防甚苦捜相颇深流辈所推风格罕及谨令录新旧格诗三百首自光顺门进献望请宣付中书祐至京师方属元稹在内庭上因召问祐之词藻髙下稹对曰张祐雕虫小巧壮夫耻不为者或奬激之恐变陛下风教上颔之由是失意而归祐以诗自悼曰贺知章口徒劳说孟浩然身不更疑【出摭言】
　　卢求
　　杨嗣复第二牓卢求者李翺之子壻先是翺典合淝郡有一道人诣翺言事甚异翺后任楚州【或曰桂州】其人复至其年嗣复知举求落第嗣复翺之妹壻由是颇以为嫌因访于道人言曰细事亦可为奏章一通几砚纸笔复置醇酎数防于侧其人以巨杯引满而饮寝少顷而觉觉而复饮酒尽即整衣冠北望而拜遽对案手疏二缄迟明授翺曰今秋有主司且开小卷明年见牓开大卷翺如所教寻报至嗣复依前主文即开小卷词云裴头黄尾三求六李翺竒之遂寄嗣复已有所贮彼疑漏泄及放牓开大卷乃一牓焕然不差一字其年裴求为状元黄驾居榜末次则卢求耳余皆契合后翺领襄阳其人又至翺愈敬异之谓翶曰鄙人再来葢仰公之政也因命出诸子熟视皆曰不继翶之所得遂遣诸女出拜之乃曰尚书他日外孙三人皆位至宰辅后求子郑亚子畋杜审权子让能皆为将相【出摭言】
　　杜牧
　　崔郾侍郎既拜命于东郡试举人三署公卿皆祖于长乐传舍冠葢之盛罕有加也时吴武陵任太学博士防蹇而至郾闻其来防讶之乃离席与言武陵曰侍郎以峻徳伟望为明天子才俊武陵敢不薄施尘露向者偶见太学生数十辈眉抵掌读一卷文书就而观之乃进士杜牧阿房宫赋若其人真王佐才也侍郎官重恐未暇披览于是缙笏朗宣一遍郾大竒之武陵请曰侍郎与状头郾曰已有人武陵曰不然则第三人郾曰亦有人武陵曰不得已即第五人郾未遑对武陵曰不尔却请此赋郾应声曰敬依所教既即席白诸公曰适吴太学以第五人见惠或曰为谁曰杜牧众中有以杜不拘细行间之者郾曰已许吴君牧虽屠狗不能易也崔郾东都放榜西都过堂杜紫防诗曰东都放榜未花开三十三人走马回秦地少年多酿酒即将春色入闗来【出摭言】
　　刘蕡
　　太和二年裴休等二十三人登制科时刘蕡对防万余字深究治乱之本又多引春秋大义虽公孙董仲舒不肩也自休已下靡不敛袵然以指斥贵幸不顾忌讳有司知而不取时登科人李邵诣阙进疏请以己之所得易蕡之所失疏奏留中蕡朞月之间屈声播于天下【出摭言】
　　刘蕡杨嗣复之门生也以直言忤时中官尤所嫉怒中尉仇士良谓嗣复曰奈何以国家科第放此风汉耶嗣复惧答曰嗣复昔与蕡及第时犹未风耳【出玉泉子】
　　薛保逊
　　薛保逊好行巨编自号金刚杵太和中贡士不下千余人公卿之门卷轴填委为阍媪脂烛之费因之平易者曰薛保逊卷即所得倍于常也【出摭言】
　　贾岛
　　贾岛不善程试毎试自叠一幅巡铺告人曰原夫之辈乞一聨乞一聨【出摭言】
　　毕諴
　　毕諴及第年与一二人同行听响卜夜艾人稀久无所闻俄遇人投骨于地羣犬争趋又一人曰后来者必衔得【出摭言】
　　裴徳融
　　裴徳融讳臯值髙锴知举入试主司曰伊讳臯某某下就试与及第困一生事后除屯田员外郎将卢简求为右丞裴与除郎官一人同参到宅右丞先屈前一人入従容多时前人啓云某与新除屯田裴员外同祗候右丞裴员外在门外多时卢遽使驱使官语曰员外是何人下及第偶有事不得奉见裴仓皇失措骑前人马出门去【出卢氏杂说】
　　裴思谦
　　髙锴第一牓裴思谦以仇士良闗节取状头锴庭谴之思谦回顾厉声曰明年打春取状头第二年锴知举诫门下不得受书题思谦自懐士良一缄入贡院既而易以紫衣趋至堦下白锴曰军容有状荐裴思谦秀才锴不得已遂接之书中与思谦求巍峩锴曰状元已有人此外可副军容诣思谦曰卑吏面奉军容处分裴秀才非状元请侍郎不放锴俯首良久曰然则略要见裴学士思谦曰卑吏便是思谦人物堂堂锴见之改容不得已遂従之【出摭言】
　　李肱
　　开成元年秋髙锴复司贡籍上曰夫宗子维城本支百代封爵使宜无令废絶常年宗正寺解送人恐有浮薄以忝科名在卿精拣艺能勿妨贤路其所试赋则准常规诗则依齐梁体格乃试琴瑟合奏赋霓裳羽衣曲诗主司先进五人诗其最佳者李肱次则王收日斜见赋则文中雪月赋也况肱宗室徳行素明人才俱美敢不公心以辜圣教乃以牓元及第霓裳羽衣曲诗李肱云开元太平时万国贺丰嵗梨园献旧曲玉座流新制鳯管递参差霞衣统摇曳醼罢水殿空辇余春草细壶事已久仙乐功无替讵肯听遗音圣明知善继上览之曰近属如肱者其不忝乎有刘安之识可令著书执马孚之正可以为秦嬴统天下子弟同匹夫根本之不深固曹冏曷不非也【出云溪友议】
　　苏景彻张元夫
　　太和中苏景彻张元夫为翰林主人杨汝士与弟虞卿及第汉公先为文林表试故后进相谓曰欲入举塲先问苏张苏张犹可三杨杀我大中咸通中盛崔慎相公常寓尺题于知闻或曰王凝裴瓒舎弟安潜朝中无呼字知闻防里絶脱靴賔客凝终宣城瓒礼部尚书安潜侍中太平王崇窦贤二家率以科目为资足以升沈后进故科目举人相谓曰未见王窦徒劳谩走【出摭言】后有东西二甲东呼西为茫队言其无艺也【出卢氏杂说】开成防昌中又曰郑杨段薛炙手可热又有薄徒多轻侮人故裴泌应举行美人赋以讥之又有大小二甲又有汪已甲又有四字言深耀轩庭也又有四防甲又芳林十哲言其与内臣交逰若刘晔任息姜垍李巗士蔡鋋秦韬玉之徒鋋与岩士各将两军书题求状元时谓之对军解头太和中又有杜顗窦紃萧嶰极有时称为后来领袖文宗曾言进士之盛时宰相对曰举塲中自云乡贡进士不博上州刺史上笑之曰亦无奈何【出卢氏杂说】

　　太平广记卷一百八十一
<子部,小说家类,异闻之属,太平广记>
　　钦定四库全书
　　太平广记卷一百八十二
　　贡举五
　　崔蠡　　　　卢肇　　　　丁棱
　　顾非熊　　　李徳裕　　　张濆
　　宣宗　　　　卢渥　　　　刘蜕
　　苗台符张读　许道敏　　　崔殷梦
　　顔标　　　　温庭筠　　　卢彖
　　翁彦枢　　　刘虚白　　　封定卿
　　冯藻　　　　赵琮
　　崔蠡
　　唐崔蠡知制诰日丁太夫人忧居东都里第时尚清苦俭啬四方寄遗茶药而已不纳金帛故朝贤家不异寒素虽名姬爱子服无轻细崔公卜兆有期居一日宗门士人有谒请于蠡者阍吏拒之告曰公居丧未尝见他客乃曰某崔家宗门子弟又知尊夫人有卜逺之日愿一见公公闻之延入与语直云知公居缙绅间清且约太夫人丧事所须不能无费某以辱孙侄之行又且赀用稍给愿以钱三百万济公大事蠡见其慷慨深竒之但嘉纳其意终却而不受此人调举久不第亦颇有屈声蠡未防服阕拜尚书右丞知礼部贡举此人就试蠡第之为状元众颇惊异谓蠡之主文以公道取士崔之献艺由善价成名一第则可矣首冠未为得以是人有吿于蠡者答曰崔某固是及第人但状头是某私恩所致耳具以前事告之于是中外始服名益重焉【出芝田录】
　　卢肇
　　李徳裕抑退浮薄奬拔孤寒于时朝贵朋党徳裕破之由是结怨而絶于附防门无賔客唯进士卢肇宜春人有竒才徳裕尝左宦宜阳肇投以文卷由此见知后随计京师毎谒见待以优礼旧例礼部放榜先呈宰相防昌三年王起知举问徳裕所欲答曰安用问所欲为如卢肇丁棱姚鹄岂可不与及第邪起于是依其次而放【出玉泉子】
　　丁棱
　　卢肇丁棱之及第也先是放牓讫则须谒宰相其导啓词语一出榜元者俯仰疾徐尤宜精审时肇首冠有故不至次乃棱也棱口吃又形体小陋迨引见即俛而致词意本言棱等登科而棱赪然发汗鞠躬移时乃曰棱等登棱等登竟不能发其后语而罢左右皆笑翌日友人戯之曰闻君善筝可得闻乎棱曰无之友人曰昨日闻棱等登棱等登非筝声耶【出玉泉子】
　　顾非熊
　　顾非熊况之子滑稽好辩凌轹气焰子弟为众所怒非熊既为所排在举塲垂三十年屈声聒人耳防昌中陈商放牓上怪无非熊名召有司追牓放及第时天下寒进皆知劝矣诗人刘得仁贺诗曰愚为童稚时已解念君诗及得髙科晚须逢圣主知【出摭言】
　　李徳裕
　　李徳裕以己非由科第恒嫉进士举者及居相位贵要束手徳裕尝为藩府従事日同院李评事以词科进适与徳裕官同时有举子投文轴误与徳裕举子既误复请之曰某文轴当与及第李评事非与公也由是徳裕志在排斥【出玉泉子】
　　张濆
　　张濆防昌五年陈商下状元及第翰林覆落濆等八人赵渭南贻濆诗曰莫向春风诉酒杯谪仙真个是仙才犹堪与世为祥瑞曾到山顶上来【出摭言】
　　宣宗
　　宣宗酷好进士及第毎对朝臣问及第茍有科名对者必大喜便问所试诗赋题目并主司姓名或有人物稍好者偶不中第叹惜移时常于内自题乡贡进士李道龙【出卢氏杂说】
　　卢渥
　　唐陜州庑使卢渥在举塲甚有时称曾于浐水逆旅遇宣宗皇帝防行意其贵人敛身回避帝揖与相见乃自称进士卢渥帝请诗卷袖之乘驴而去他日对宰臣语及卢渥令主司擢第渥不自安恐僭冒之辱宰相问渥与主上有何阶缘渥乃具陈因由时亦不以为忝葢事业亦得之矣渥后自廉察入朝知举遇黄寇犯阙不及终塲赵崇大夫戯之曰出腹不生养主司也然卢家未尝知举卢相耻之拔为主文章不果也【出北梦言】
　　刘蜕
　　荆南解比号天荒大中四年刘蜕以是府解及第时崔作镇以破天荒钱七十万资蜕蜕谢书略曰五十年来自是人废一千里外岂曰天荒【出摭言】
　　苗台符张读
　　苗台符六嵗能属文聪悟无比十余嵗博览羣籍着皇心三十卷年十六及第张读亦幼擅词赋年十八及第同年进士又同佐郑薫少师宣州幕二人常列题于西明寺东廊或窃注之曰一双前进士两个阿孩儿台符十七不禄读位至礼部侍郎【出摭言】
　　许道敏
　　许道敏随乡荐之初获知于时相是冬主文者将莅事于贡院谒于相门相大称其卓苦艺学宜在公主文受命而去许潜知其旨则磨砺以须屈指试期大挂人口俄有张希复员外结婚于丞相竒章公之门亲迎之夕辟道敏为傧道敏乘其喜气縦酒飞章摇佩髙谭极欢而罢无何时相敷奏不称旨移秩他郡人情恐异主文不敢第于甲乙自此晦昧坎不复振举继丁家故二十载至大中六年崔璵知举方擢于上科时有同年张读一举成事年十有九乃道敏败于垂成之冬傧导张希复之子牛夫人所生也【出唐阙史】
　　崔殷梦
　　崔殷梦宗人瑶门生也夷门节度使龟従之子同年首冠于壤壤白瑶曰夫一名男子饰身世以为美他不可以等将也近嵗闗试内多以假为名求适他处甚无谓也今乞侍郎不可循其旧辙瑶大以为然一日壤等率集同年诣瑶起居既坐瑶笑谓壤等曰昨得大梁相公书且欲崔先辈一到骏马健仆徃复当不至稽滞幸诸先辈畱意壤以坐主之命无如之何【出玉泉子】
　　顔标
　　郑侍郎薰主文举人中有顔标者薰误谓是鲁公之后时徐方未寕志在激劝忠烈即以标为状元及谢恩日従容问及庙院标曰标寒进也未尝有庙院薫始大悟塞黙而已寻为无名子所嘲曰主司头脑太冬烘错认顔标作鲁公【出摭言】
　　温庭筠
　　温庭筠灯烛下未尝起草但笼袖凭几毎赋一韵一吟而已故塲中号为温八吟【出摭言】
　　卢彖
　　崔沆及第年为主罚录事同年卢彖俯近关防坚请假徃洛下拜庆既而淹缓久之及同年防于曲江亭子彖以雕幰载妓防服亸鞚縦观于侧遽为团司所发沆判之略曰深席帽宻映氊车紫陌寻春便隔同年之面青云得路可知异日之心【出摭言】
　　翁彦枢
　　翁彦枢苏州人应进士举有僧与彦枢同乡里出入故相国裴公坦门下以其年耄优惜之虽中门内亦不禁其出入手持贯珠闭目以诵佛经非寝食未尝辍也坦主文柄入贡院子勋质日议牓于私室僧多处其间二子不之虞也其拟议名氏迨与夺进退僧悉熟之矣归寺而彦枢访焉僧问彦枢将来得失之耗彦枢具对以无有成遂状僧曰公成名须第防人彦枢谓僧戯已答曰第八人足矣即复徃裴氏之家二子所议如初僧忽张目谓之曰侍郎知举邪郎君知举邪夫科第国家重事朝廷委之侍郎意者欲侍郎刬革前弊孤平得路今之与夺率由郎君侍郎寕偶人邪且郎君所与者不过权豪子弟未尝以一平人艺士议之郎君可乎即屈其指自首至末不差一人其豪族私雠曲折毕中二子所讳勋等大惧即问僧所欲且以金帛啗之僧曰贫僧老矣何用金帛为有乡人翁彦枢者徒要及第耳勋等曰即列在丙科僧曰非第八人不可也勋不得已许之僧曰与贫僧一文书来彦枢其年及第竟如其言【出玉泉子】
　　刘虚白
　　刘虚白与裴坦早同砚席坦主文虚白犹是举子试杂文日帘前献一絶句云二十年前此夜中一般灯烛一般风不知嵗月能多少犹着麻衣待至公孟棨年长于魏公放牓日棨出行曲谢沆泣曰先辈吾师也沆泣棨亦泣棨出入塲籍三十年长孙籍与张公旧交公兄呼籍公尝讽其改图籍曰朝闻道夕死可矣【出摭言】
　　封定卿
　　大中后进士尤盛封定卿丁茂珪举子与其交者必先登第而二公各二十举方成名何进退之相悬也先是李都崔雍孙瑝郑嵎四君子其眄睐者因是进升故曰欲得命通问瑝嵎都雍【出北夣琐言】
　　冯藻
　　唐冯藻常侍宿之子涓之叔父世有科名藻文彩不髙酷爱名第已十五举有相识道士谓曰某曾入静观之此生无名第但有官职也亦未之信更应十举已二十五举矣姻亲劝令罢举且谋官藻曰譬如一生无成更誓五举无成遂三十举方就仕宦厯卿监峡牧终于骑省【出北梦言】
　　赵琮
　　赵琮妻父为钟陵大将琮以久随计不第穷悴甚妻族益相薄虽妻父母不能不然也一日军中髙防州郡谓之春设者大将家相率列棚以观之其妻虽贫不能无徃然所服故敝众以帷隔絶之设方酣廉使忽驰吏呼将将惊且惧既至廉使临轩手持一书笑曰赵琮得非君子壻乎曰然乃告之适报至已及第矣即授所持书乃牓也将遽以榜归呼曰赵及第矣妻之族即撤去帷障相与同席竞以簪服而庆遗焉【出玉泉子】














　　太平广记卷一百八十二
　　钦定四库全书
　　太平广记卷一百八十三
　　贡举六
　　刘邺　　　　叶京　　　　李蔼
　　房珝　　　　汪遵　　　　刘允章
　　王凝　　　　卢尚卿　　　李尧
　　髙湜　　　　公乘亿　　　孙龙光
　　王璘　　　　蒋凝　　　　吴融
</div>
    <div class="pagination">
<a href="太平广记_page68.html">上一页</a><span>...</span><a href="太平广记_page64.html">64</a><a href="太平广记_page65.html">65</a><a href="太平广记_page66.html">66</a><a href="太平广记_page67.html">67</a><a href="太平广记_page68.html">68</a><span class="current-page">69</span><a href="太平广记_page70.html">70</a><a href="太平广记_page71.html">71</a><a href="太平广记_page72.html">72</a><a href="太平广记_page73.html">73</a><a href="太平广记_page74.html">74</a><span>...</span><a href="太平广记_page70.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
