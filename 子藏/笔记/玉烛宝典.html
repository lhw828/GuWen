<!DOCTYPE html>
<html>
 <head>
  <meta charset="utf-8"/>
  <title>
   玉烛宝典 - 第 1 页/共 3 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   玉烛宝典 - 第 1 页/共 3 页
  </h1>
  <div class="content">
   玉烛宝典　(隋)杜台卿撰　日本前田家藏旧钞卷子本　日本尊经阁文库藏
　　杜台卿，字少山，博陵曲阳人也。父弼，齐卫尉卿。台卿少好学，博览书记，解属文。仕齐奉朝请，历司空西合祭酒、司徒户曹、著作郎、中书黄门侍郎。性儒素，每以雅道自居。及周武帝平齐，归于乡里，以《礼记》、《春秋》讲授子弟。开皇初，被征入朝。台卿尝采《月令》，触类而广之，为书名《玉烛宝典》十二卷。至是奏之，赐绢二百匹。台卿患聋，不堪吏职，请修国史。上许之，拜著作郎。十四年，上表请致仕，敕以本官还第。数载，终于家。有集十五卷，撰《齐记》二十卷，并行于世。无子。有兄蕤，学业不如台卿，而干局过之。仕至开州刺史。子公赡，少好学，有家风，卒于安阳令。公赡子之松，大业中，为起居舍人。
　　目录
　　序 
　　卷一　正月孟春 
　　卷二　二月仲春 
　　卷三　三月季春 
　　卷四　四月孟夏 
　　卷五　五月仲夏 
　　卷六　六月季夏 
　　卷七　七月盖秋 
　　卷八　八月仲秋 
　　卷十　十月孟冬 
　　卷十一　十一月仲冬 
　　卷十二　十二园季冬 
　　解题
　　
　　玉烛宝典序
　　易系辞云庖羲氏之天下也仰则观象于天俯则观法于地书尧典云历象日月星辰敬授民时此明自古帝皇皆以节候为重故春秋每年书春王正月言王者上奉天时下布政于十二月也横被四表奄有万方品物嘉荣率土照润昔?典掌余暇考挍艺文礼记月令最为备悉遂分诸月各各冠篇首先引正经远及众说续书月别之下增广其流史传百家时亦兼采词赋绮靡动过其意除非显着一无所取载立风者体民生而积习论俗误者冀勉之以知方始自孟陬终于大吕以内夫戊巳附季夏之末合十二卷惣为一部至如雷云霜雨减降参差鸟兽鱼虫鸣跃前后春生夏长草荣树实孟仲之际昱早不同者或叙其发初或录其尤盛或据在周雒或旁施边表纵令小舛差可弘通若乃郑俗秦声楚言越服湏观同异的辩华戎并存旧命无所改创其单名乎出即文不审则注称今案以明之若事涉疑殆理客河汉则别起正说以释之世俗所行莭者虽无故实伯升之谚载于经史亦触类援引名为附说又有序说终篇括其首尾案尒雅四气和为玉烛周书武王说周公推道德以为宝典玉贵精自寿长宝则神灵滋液将令此作义众美以玉烛宝典为名焉昔商汤左相称日新而献善姬穆右史陈朔望以官箴降在羸刘迄于曹马多历年所代有著述幸以石扉钻仰金府味思览其事要樶其精旨上极玄灵下苞赤县虽??兔梳统纩天宗帝籍之冝咜耕馌畒条桑刬草之敖?力森罪区别咸集于兹矣世外讨论缅踰积载唐老歌戏绝笔时未坠在人传闻竟爽知音好事无或??敖言序说日先儒所说月令牙有不同郑玄以孟夏命太尉周无此官季秋为?岁受朔日随秦十月为岁首遂去作礼记者取吕氏春秋蔡雍以为月令自周时典藉周书有月令苐五十三吕氏春秋取周之月令其或与秦相似者是其时所改定也束哲又云案月令四时之月皆夏数也殆夏时之书而后人治益畧检三家并疑不尽何者案春秋运斗枢舜以太尉受号即位为天子然则尧时已有此职其十月岁首王肃难云始皇十二年吕不韦死廿六年秦并天下然后以十月为岁首不韦已死十五年便成乖谬蔡云周典藉者案周书序周公制十二月赋政之法作月今自周书月令耳且论语注云周书月令有更火之文今月令聊无此语明当是异束云四时皆夏数者孔子云行夏之时以夏数得天后王冝其遵用非必依夏正朔即为夏典其夏时书者小正见存文字多古与此叙事亦别唯皇览所引逸礼发鬀相应当是七十弟子之徒及其时学者杂为记录无以知其姓者吕氏取为篇目或?治改遂令二本俱行于世恐犹有拘执故辨明焉
　　正月孟春苐一 【杜预曰凡人君即位欲其体元以居正故不言一年一月】 
　　礼月令孟春之月日在营室昬叅中旦尾中 【郑玄曰孟长也日月之行一岁十二月会观斗所建命其四时此云孟春者日月会于陬訾而斗建寅之辰也凡记昬明中星者为人君南面而听天下观时候以授民事】 其曰甲乙 【书之言干时万物皆解孚甲自柚轨而出者也】 其帝太皥其神句芒 【此仓精之君木官之臣自古以来着德立功者也太皥宓戏氏也句芒少皥氏之子曰重为木官者之也】 其虫鳞 【象物孚甲将解龙虵之属】 其音甬 【谓乐器之声也三分则益一以生角角数六十四属木者以其清浊中民之象之也】 律中大蔟 【音仓豆反律侯气之官也以铜为之中犹应也孟春气至则大蔟之律应谓吹灰高诱曰万物动生蔟地而出今案春秋元命苞曰律之为言率也所以术气令达宋均注云术犹遵也】 其数八 【数者五行佐天地生万物之次也木生数三成八伹八者举其成数】 其味酸其臭膻其祀户祭先脾 【春阳气出祀之于户内阳也祀先祭脾者为阳中于藏值脾为尊也】 
　　东风解冻蛰虫始震鱼上负氷獭祭鱼鸿鴈来 【此时鱼肥美獭将食之先以祭也鴈自南方来将北反其居高诱曰是月之时鲤应阳而动上负氷也今案庄子曰潜鲠春日毁滴而盖衢者鳝也司马彪注云潜水中也鲠涩滴池盖辞衢道也言冬日氷鲠涩不通春日微温□池氷而为道者也鳝鱼也是则鳝鱼亦贠而出祭鲤盖取其尤好者人淮南子曰獭知水之高下高诱注云高下犹深浅萧广济孝子将曰獭水兽也似狗而痹脚青黑色立春则羣捕鱼聚其所获陈列于地一纵一横对之而伏也】 天子居青阳左个桑鸾辂驾仓龙载青□衣青衣服仓玉食麦与羊其器疏以达 【皆所以慎时气也青阳左个大寝东堂北偏也鸾辂有虞氏之车也有鸾和之莭而餝之以青取其名耳麦实有孚甲尸?禹木羊畜也时尚寒食之以安性也器疏者刻镂之象物当贯士而出也高诱曰东向堂故曰青阳北头室故曰左个个犹隔也今案礼下曹君天下曰天子郑玄注云天下谓外及四海也今汉于蛮夷称天子于王侯称皇帝周书太子晋篇曰善至于四海四夷四荒其表又曰四荒皆至莫有恐呰乃豋为帝注云呰叹恨也舍五等之尊卑更论事义以为之名孝经援神契曰天覆地载谓之天子易干凿度曰天子爵号也天子者继天理物改正统一各得其宜父母天地以养民至尊之号之也】 
　　是月也以立春先立春三日大史谒之天子曰某日春盛德在木天子乃齐立春之日天子亲帅三公九卿诸侯大夫以迎春于东郊还反赏公卿诸侯大夫于朝 【迎春祭仓帝灵威仰于东郊之非也王居明堂礼曰出十五里迎岁殷也周迎郊五十里】 命相而德和令行庆施惠下及非民 【相谓三公相王之事】 庆赐遂行毋有不当乃命太史守典奉法司天日月星辰之行宿离不忒无共经纪以初为常 【典六典法八法离读如俪偶之俪谓其属冯相氏保章氏掌天文者也其相兴宿偶当审候司不得过差今案春秋说题辞曰天之为言镇也居高理下为人君阳精也合为太一分为殊名故立字一大为天说文曰天巅也主高旡上从显也青徐以舌头言之文理也然高远也又谓之玄县也如悬物如上也白虎通曰天者身也镇也男女惣名为人天地无惣名何天贠地方不相类也杨泉物理论曰天者旋也积阳纯刚其体四旋而洞达其德清明而车圴羣生之所天仰故称之曰天正历曰天者远不可极望之雰然以玄为色其人大无不苞裹其动靡有烋息谓之天者一大之名也礼统曰天之为言镇也神也陈也王??也施生为物本连转精神功郊布而陈其道可王??重谓也】 天子乃以元日祈谷于上帝 【谓以上辛郊祭天也】 乃择元辰天子亲载耒 【音虑猥反】 秬棤之于叅保介之间师三公九卿诸侯大夫躬耕帝藉天子三椎 【勅雷反】 三公五推卿诸侯九推 【元辰盖郊后吉辰也未耕之上典者也保介车在也人君之车必使勇士衣甲居右而叅乘备非帝也保介犹衣也介甲也帝藉为天神借民力所治之田也】 反乃执爵于太寝三公九卿诸侯大夫皆御命曰劳酒 【既耕而燕饮以劳群臣】 天气下降地气上腾天地和同车木萌动 【此阳气蒸达可耕之候也农书曰土长冒振陈根可拔耕者急发今案春秋元命苞曰地者易也言养物怀任交易变化合吐应莭故其立字吐力之物一者为地宗均注云地加土以力者言地变化成物功着也加一者奉太一也释名曰地应也其地平载万物也亦言谛也立所生莫不审谛也亦谓川川顺也言顺干之者也】 王命布农事命田舍东郊皆修封疆审端俓术 【田谓田畯主农之官也封疆田首之职分也术周礼作遂小沟也步道曰俓今苍颉篇曰术邑中道也】 盖相兵陵险原隰土地所宜五谷所殖以教导民必躬之亲 【相视之也】 田事既饬先定准直农乃不或 【准直谓封坛俓遂也】 命乐正入学习舞乃修祭典命祀山林川泽檥牲毋用牝 【为伤任生之类】 禁止伐木 【威德所在之也】 毋覆巢煞孩者 【朝来反也】 虫胎犮 【音为老反】 飞鸟母麛母卵 【为伤萌幼之类者高诱曰麋子曰大庶子曰麑今案尔雅曰麋子庆音恶拏反郭璞云江东亦呼鹿子为庆国语鲁语曰兽长麑犮唐固注云亦麋子曰庆又社志志云蜂（虫广）不螫婴儿昬蝱不食犮馰樍然则馰例似称犮庆犮庆麛麑字并两通也】 毋聚大众毋置城郭 【为妨农之始也】 掩骼 【音格】 埋胔 【在赐反为死气逆生也骨枯曰骼内腐曰胔也】 不可以称兵必有天殃 【逆生气也】 兵戎不起不可从我始 【为客不利生人则可】 毋变天之道 【以阴政犯阳也】 毋绝地之理 【易刚柔之宜也】 毋乱人之纪 【仁之时而举义事】 孟春行夏令则雨水不时 【已之气弃之也】 草木蚤落国时有恐 【以水讹相惊也】 行秋令则其民大疫 【甲之气弃之】 焱风异雨惣至 【正月宿直尾莫好风其气逆也曲风为焱案尔雅扶摇谓之焱音方遥反李巡曰扶摇暴风从下升故曰焱焱上孙炎曰四风从下上故曰焱音义曰尸子曰风为颓焱】 藜莠蓬蒿并兴行冬令则水淹为败雪霜大击首种不入 【去之气弃之也旧说云首种谓稷也高诱曰雨霜大击伤害五谷今案释名曰雪娞也水下遇寒而归凝娞娞然下春秋考异邮曰霜之为言亡人物以终释名曰霜丧也其气惨毒物丧之也】 
　　蔡雍孟春章句曰孟长也庶长称孟言天于四时无所常适先至者长之月终则已故以庶长之称为名春蠢也蠢动也时别名也曰在营至日者太阳之精在天者也在者行过之辞言非所常居也昏叅中且尾中日入后漏三刻为昬日出前漏三刻为明星度可见之时也孟春立春节日在危十度昬明星去日八十度毕五度中而昬尾七度半中而明日甲乙日者一昼夜之名言律出于钟也乃置之深室葭莩为灰以实其端某月气至则灰飞而管通东风解冻者少阳之方木位也风者巽气之动也风从东来少阳气郊也是月十升阳达于地阳风动于上故涷得风而解也蛰虫始振蛰者伏也振者动鱼上氷鱼者水虫而鳞阴中之阳也者上薄于氷也感阳而起水尚未清故薄之阴獭祭鱼獭毛虫西方白虎之属水居而杀鱼者也春之时乙以柔配庚刚故金得灒杀于木祭者陈之陆地进而弗食鸿鴈来阳鸟 【今案尚书禹贡曰彭蠡既猪阳鸟居孔安国注云彭蠡泽名随阳之鸟鸿鴈之属冬月所居于此泽卑雅曰去阴就阳谓之阳鸟鸿之也】 来者自外之辞也阴起则南阳起则北为二气候者也孟春阳气达故从南方来而北过就阴而产季冬令鴈北向知此月从南来也天子居青阳左今青木色阳木德故明堂之东面日青阳左者东面以北为左也左今寅上之室正月位也乘鸾辂车也鸾鸟名也以金为鸾鸟悬铃其中施于衡上以为迟疾之莭故曰鸾路驾苍龙仓自然之色鸟色之青者曰仓龙载青（方斤）青人功之色也交龙曰（方斤）孟春以立春为莭惊蛰为中中必在其月莭不必在其月据孟春而言之惊蛰在十六日以后则立春在正月惊蛰在十五日已前则立春在往年十二月故言是月也以立春明得立春则孟春之月可以行春令矣天子乃齐齐者所以专壹其精不敢散其志然后可以交神明者也宿离不忒宿者所在也虽者月所历也白日行一度故称宿月日行十三度有分或历三宿故称虽非一处之辞也元日祈谷于上帝元善也谓先甲三日后甲三日丁与辛也蛰执爵于大寝爵饮器也爵饮之以其尾为柄而传翼大一升 【今案周礼国爵受一升高二寸尾长六寸传二寸传假翼兑下方足赤为赤画三周其身大夫餝以赤气黄画诸侯加餝口是以象骨天子以玉明堂位曰爵夏后氏以栈殷以舜周以爵舜谓书以禾稼也诸云洗爵奠舜此三者皆爵名也】 
　　韩诗云一升曰爵爵尽也足也命曰劳酒者耕劳也为劳故置酒故命曰劳酒审端径术正也步道也术车道也掩骼埋胔露骨曰骼有肉曰胔谓畜兽死在田野春气尚生故埋藏死物首种谓宿麦也入收也麦以秋种以春收故谓之首首种
　　右章句为释月令故居前礼乡饮酒义曰东方者蠢春之言蠢产万物者圣 【郑玄曰蠢犹犹动生皇圣之言生之也】 春秋说题辞曰春蠢兴也尚书大传曰东方者传也动动方方也也物物方者动何以谓之春春者出出也也者物之出故曰东方春也释名曰春蠢也蠢动而生也右惣释春名皇览逸礼曰天子春则衣仓衣佩仓玉乘仓辂驾仓龙载青旗以迎春于东郊其祭先麦与羊居明堂左厝硌东户诗纪历枢曰甲押者也春则闿 【古开之也】 冬则阖春下种秋藏谷万物权舆出萌 【宋均曰押之为言苞押言万物苞神也渊犹出渊也下犹投】 诗含神雾曰其东仓帝坐神名灵威仰 【宋均曰灵神也神之威仪始仰起于东方】 尚书考灵曜曰气在于春其纪岁星是谓大门禁民无得斩伐有实之木是谓伐生绝气于其时诸道皆通与气同光 【道俓路也礼孟春令曰审俓术季春日启通道路者之也】 佩仓璧 【人君佩玉以象德之也】 乘仓马以出游衣青之时而是则岁星得度五谷滋矣乐稽曜嘉曰用鼓和乐于东郊为太皥之气勾芒芒音歌随行出云门致魂灵下大一之神 【宋均曰随行乐篇名言物气而出也云门黄帝乐名用乐随气如是足以致精魂之灵下天神也】 春秋元命苞曰甲乙者物始莩甲乙者物蟠诎有有萌欲出阳气含荣以一达 【宋均曰甲字本形如此乙者一之诘诎者也曰物从莩甲一自达含荣蟠诎而以日名之也】 春秋元命苞曰东方其色青新去水变含荣若浅黑之形 【宋均曰荣犹主也变黑更生故青也形形牧也】 其味酸酸之为端也气始生阳分专心自端 【酸酢也取木实味酢也不言酸义取以声自端正也食酸则栗然心端感木气自端正使之然】 其音角角者气腾跃有杀精动并萌文出庶 【有杀者凡物萌出皆未煞小而本大有似于牛羊之角就之而成音焉文文象也物触地萌动欲出故精象在天为角星庶庶然别居之也】 其帝太太昊昊者大起言物动扰扰 【物扰扰而大起故因就以名其帝也】 其神勾芒者始萌 【亦?物始萌以名其帝】 其精青龙龙之言萌也 【兽之眇莫若龙故就青萌以名之】 山海海外东经曰东方勾芒鸟身人面乘两龙 【郭璞曰木神也方面素服墨子曰昔秦穆公有明德上帝使勺芒赐之寿十九年也】 
　　尔雅曰春为苍天 【李巡曰春万物扬始生其色色苍苍故曰苍天】 春为青阳 【孙炎曰春气青而阳暖日】 春为发生 【郭璞曰此亦四时之别号音义曰美称之别名】 史记律书曰甲者言万物部符甲而出乙者言万物生干干也邹子曰春取榆柳之火 【论语注云周书月令同也】 前汉书曰春将出民黑胥平旦 【孟康曰胥今里史也韦昭胥周官里宰也音谞也】 坐于右塾邻长坐于右塾毕出然后归夕亦如之入者必持薪樵轻重相分班白不提契京房占曰春当退贪残进柔良恤幼孤振不足求隐士则万物应莭而生随气而长所谓春令白虎通曰嫁娶以春者天地交通万物始生阴阳交接之时也白虎通曰昧所以酸何东方者万物之生酸者所以趣生犹五味得酸乃趍生也其臭膻何东方者木万物蛰藏新出土中故其臭膻也风俗通曰赤春俗说赤春从人假??贰家皆自之之时或说当言斥春春旧谷已新谷未豋乃指斥此时相从假??贰乎斥与赤音相似耳案诗春日迟迟卉木萋萋春日载阳有鸣仓庚月令衣青衣服仓玉尔雅云春日青阳凡三春时得复云赤也今里语曰相斥触原其所以言不当触春从人求索也
　　右惣释春时唯附孟月之未他皆放此诗鄁风曰士如归妻迨冰未泮 【毛传曰泮散郑笺云冰未散正月中以前之也】 诗幽风曰三之日于耜 【毛传曰三之日夏之正月幽上晓寒于报如条来报】 又曰三之日纳于凌阴 【孔安国曰有二之日凿冰冲冲此羕上语之也】 尚书舜典曰正月上日受终于父祖 【孔安国曰正月上日者纳舜于大林?廉明年之正月朔日也尧以终事授舜舜受之于父祖者五府名犹周言明堂也未改尧正者明帝尧尊如故舜豋其位令试其事之者】 尚书大禹曰正月朔旦受命于神宗 【孔安国曰受舜终事之命也神宗父祖之宗庿言神尊也】 尚书胤征曰每岁孟春□人以木铎徇于路 【孔安国曰□人宣令之官之也】 官师相规工执艺事以谏 【官众官也更相规百工各执其所治伎艺以谏失常也】 
　　周官天官上之掌曰正岁师治官之属而观治象之法徇以木铎曰不用法者国有常刑 【郑玄曰正岁谓夏之正月得四时之正以出教令者审也古者将有新令必奋木铎以彻众使明听也木舌也文事奋木铎武事奋金铎也】 周官上曰内宰掌上春诏王后师六宫之人而生重重稑之种而献之于王 【郑玄曰六官之人夫人已下分居后之六宫者也古者使后宫岁种以其种以其种类番孳六祥也必生而献之示□育之使不伤败且以佐王耕事以供禘郊之也】 周官春官上曰天府上春舋寳镇及寳器 【郑玄曰上春谓孟春舋谓杀牲以血之也】 周官春官下曰龟人掌上春舋龟 【郑玄曰舋者杀牲以血神之上春者夏正建寅之月】 茎人掌上春相茎 【相谓更选择其着也】 周官春官下曰视 【古视字也】 祲 【子鸩反今案春秋传梓慎曰吾见其赤黑之祲非祭祥也注云祲日傍祓祥之气人上注云祲阴气相侵成祥耳】 掌安宅叙降 【郑玄曰宅居降下人见祓祥则不安主安其居寝叙次序其凶祸所下谓攘移之也】 正岁则行事 【此正月而行安宅之事】 周官夏官下曰牧师掌孟春樊牧 【郑玄曰樊牧地以除陈生新草】 春秋传曰凡祀启蛰而郊 【服虔曰启蛰者谓正月阳气始达达发立开蛰农事始作故郊祀后稷以配天祈农杜预曰启蛰夏正建寅之月祀天南郊也】 
　　周书时训曰立春之日东风解冻又五日蛰始振又五日鱼上冰成不解冻蹄令不行蛰虫不振阴气姧阳鱼不上冰甲冑松藏雨水之日獭祭鱼又五日鸿鴈来又五日草木萌动獭不祭鱼国多盗贼鸿鴈不来远人不服草木不萌果苽不熟礼夏小正曰正月启蛰言始发也鴈北乡 【古□字也】 先言鴈而后言乡何见鴈而后数其乡一也乡者何乡其居也鴈以北方为居何以谓之居生且长焉尒雉震呴 【古□字也】 震者鸣也呴者皷其翼也正月必雷雷不必闻唯雉必闻之农约厥耒约束也其耒囿有见韭囿也者园之燕者时有浚风浚者大风南风也何大于南风也曰令水水必于南风解氷必于南风生必于南风煞必于南故火之寒日涤冻涤者变也变而□也涷涂涷下而泽上多也田鼠者嗛鼠也 【余案尔雅鼸鼠李巡曰鼠从田中衔谷藏鼸名也郭璞曰颊里藏食音义云或作嗛两通蕈反也】 农率圴田率者修也圴田始除田也言农夫急除田也獭兽祭者得多也善其祭而后食之农乃雪泽言雪泽之无高下也采芸 【今案苍颉篇芸蒿似耶蒿香可食魂说文曰芸草也似目宿从草芸声准南王说芸草可以死而复生之也】 为庿采也鞠则见鞠者何星名也初昏叅中盖记时也斗枋 【古柄字也】 县在下言斗枋者以着叅中之也柳梯 【杜嵇反】 梯者发孚也 【今案易大过卦曰枯杨生梯王辅嗣曰梯者扬之秀】 梅杏柂桃则华柂桃山桃也 【今案尔雅郭璞注实如桃而小小不解柂音斯一音雌也】 棌也者鸡采粥 【古育字也】 捊也者相粥之时也或曰捊妪伏也粥养也 【今案礼乐记煦妪覆育万物又曰□者妪伏毛者孕粥注云气曰体曰妪孕任也粥生也韩诗外传曰卵之性谁不得仓鸡鸡覆伏孚育积日累久则不成为邹方言曰燕□□谓伏鸡曰菢郭璞注云音房奥反江东呼燕音房冨反淮南子曰明者妪伏许慎曰妪以气伏孚卵也服虔通俗文曰莩返付反□化也字虽加草理非别然则桴反育今古字并通妪伏菢声相近是一义也】 
　　礼志志曰日归于西起明于东月归于东起朔于西虞夏之历正达于孟春于时冰泮发蛰百草权舆夏干凿度曰三主之郊一用夏正天气三微而成一着而体成方此之时天地交而万物通所以法天地之通道 【郑玄曰三□而一着自冬至正月中为天郊之也】 易通卦验曰艮东北也主春立鸡鸣黄气出直艮此正气也出右万物霜气出左山崩涌水出 【郑玄曰立春之右大寒之地左惊蛰之地万物方生而艮气见于大寒之地故霜艮气而见于惊蛰之地山崩之像也山涌水则出之也】 易通卦验曰立春雨降条风至 【乐动声仪曰大乐与条风生长德等宋均注云条风条达万物之风山海南山经曰今丘之山无草木分大其南有谷焉曰中谷条风自出郭璞曰北风为条风淮南子曰冬至卌五日条风至出经系去□死凡立春等四节或因余分置倒有日却而莭前上入前月末者但□其本官正位无宜越在异章今悉系当时孟月之中令以类相次他皆效□】 雉雊鸡乳氷解扬柳律 【郑玄曰降下也雊鸣相呼也柳责扬也□读如枯杨生梯状如桑秀然之也】 畧长一丈一寸二分 【今案说文曰畧曰影】 青阳云出房如积水 【立春于坎直六六四四巽多得木气云云如积水似误也】 雨水冰泽猛风至獭祭鱼鸧鴳鸣蝙蝠出 【猛风动摇树木有声也仓鴳苍状也蝙蝠服翼今案尔雅曰雇鴳揵为舍人注云趣民牧麦令不得晏起也李巡云鴳一名鴈鴈□也郭璞云今鴳雀国语晋语曰平公射鴳韦照注鴳雇小鸟也又庄子曰斥鷃咲之郭象注之斥小泽鷃鷃雀阮氏义疏曰鴳小雀春秋传曰青鸟氏司启杜预注云青鸟仓鴳也立春鸣立秋去字林曰雇鴳农桑候焉广志曰鴳常晨鸣如鸡道路贾车以为行莭出西方今山东亦有此鸟蚕时早鸣黑色长尾俗呼鷃雀但仓黑既异鴳字与鷃字不同或当有二种耳雀户?鸟字两通方言曰蝙蝠关东谓之服翼（虫墨）（虫吾）近比反（虫墨）音默郭璞尔雅注云齐人呼为蟙（虫墨）孝经援神契曰蝙蝠伏匿故夜食注云大阴之物性伏隐故夜乃食□典伏藏经譬如蝙蝠欲捕鸟时飞室空为鸟之】 晷长九尺一寸六分黄阳云出亢南黄北黑 【两水于坎值九五九五辰在申得川气为南黄犹坎也故北黑之也】 又曰正月初生黑诗推度灾曰四杜草木萌生发春近气伇动下民 【宋均曰大夫乘四时杜行伇倦不得已亦如正月物动不正故以篇系此时也】 诗纪历枢曰寅者移也阳气动从内戏盍民执功天兵修 【宋均曰盍民执其农功之事天兵修】 尚书考灵曜曰元纪已已元起□蒙摄提挌之岁毕娵之月正月己己朔旦立春日月五星皆起营室至度 【郑玄曰岁在寅曰搹提也】 乐稽曜嘉曰夏以十三月为正息卦受泰法物之始其色尚黑以平旦为朔 【宋均曰阳用事月息息敏息也始始出于地之也】 乐升圆微自艮立春雷动百里 【宋均曰雷震百里天之分也】 
　　春秋元命苞曰正朔三而改夏白帝之子金精法正故以十三月为正物见色黑 【宋均曰法正所法以为正朔也见色黑初见出见日而黑之也】 春秋元命苞曰阳道左故少阳见于寅寅者演 【宋均曰阳气出池见于寅谓泰卦干一体也成演犹生也】 大□者凑未出 【物始生于黄泉阳随上凑地书出未达也】 春秋考异邮曰獭祭鱼候鴈翔 【宋均曰言阳上达司耕之候】 春秋潜潭已曰仓帝始起升酒寅 【宋均曰指寅者者受仓帝使始王天下也】 精灵威何孝经钩命谶政事曰先立春乙曰勑贼狱吏决辞讼有罪当入无罪当出国语曰农耕晨正 【唐固曰农祥房星也农正农见南□谓立春之日也】 日月应乎天广 【应至也天广营室孟春之月日月合宿乎营室一度故曰底也】 先土乃脉发 【脉理也发也农书曰春立冒□陈根可拔耕者急发也】 
　　先时九日 【先立春九日也】 大史告稷曰自今至乎初告 【初告谓二月朔日日在奎春分中】 阳气俱蒸土膏其动 【蒸升也膏美也言土气美而上升当发动而耕】 稷以告 【以大史之辞告于王】 王曰史师阳官以奉我司事 【史大史也阳官春官也司事主农事】 曰距今九日土其俱动 【距至也至立春日也】 先时五日皷告有协风至 【先时五日先耕五日也惕风融风至则万物生得艮之气也】 是日也瞽师音官以风土 【是日耕日也瞽大师也音官乐官也风土谓大师师乐官以六律调八风风和则土气养】 国语鲁语曰古者大寒降土蛰发 【孔晁注云曰大寒下夏之十二月蛰虫发夏之正月之也】 水寒于是乎讲罶 【虞掌川泽禁令之官也讲仪畏留骨将以取鲁也】 取名鱼登川禽而甞之庙 【名鱼春献鲔川禽蜃鳖之尸?禹也】 行诸国助宣气 【言国人皆行此令所以宣时气之也】 
　　尔雅曰正月为陬 【音驺李巡曰正月万物萌牙陬隅欲出日陬陬出之也】 楚辞骚经曰摄提贞于孟陬 【王逸曰太岁在寅曰摄提孟始也贞正也于于也正月为陬也】 尚书大传曰古者帝王躬率有司百执事而以正月朝迎日于东郊所以为万物先而尊事天也礼上帝于南郊所以报天德也迎日之辞曰虽其月上日明光于上下勤施于四方旁作穆穆虽予一人其敬拜迎日于东郊 【郑玄曰尧典曰寅宾出日也此谓也】 尚书大传曰夏以孟春为正殷以季冬为正周以仲冬为正孟春为正其贵刑也史记律书曰大蔟者言万物蔟生也
　　史记乐书曰汉家常以正月上辛祠太一甘泉以昬时夜祠到明而常有流星俓祠坛上史记天官书曰正月旦决八风从南方来大旱西南小旱西方有兵西北戎菽为 【孟康曰戎菽胡豆为犹成】 小雨趣兵北方中岁东方为上岁 【韦照曰岁大穰】 东方大水东南民有疾疫岁恶　史记天官书曰正月上甲风从东方宜蚕 列子曰邯郸之民以正月之旦献鸠于蕳蕳子子大愧厚赏问其故蕳子曰正旦放生示有恩也荅曰民初君欲放之故竟竟而而捕捕之之死有众矣君若知欲生之不若禁民勿捕捕而放之恩过不相补矣蕳子曰善　史记天官书曰正月上申风从东方宜蚕淮南子时则曰孟春之日招摇指寅 【高诱曰招摇外建也】服八风水爨箕燧 【取铜路盘中路水服之八方风所吹也取其木隧之火炊之箕读该备之该今案史记周本记因檿旅箕服韦照曰山桑曰檿箕木名国语一本箕作核唐固曰核木名也出上谷苍颉篇曰椓木皮□也出上谷姑才反说文曰椓蛮夷以木皮为□也状如蓲尊从木豖声字林曰椓木蛮夷以椓皮为□状如蔹工升反椓自旦之木名如唐固所说一名华其皮可以怙弓厚者亦任屈为器箧今并州上党太原以北诸山尤多此木常以五月采故土人语云欲剥椓五月来诸家因以为箧名告矣也】 东宫御女青色衣青采皷琴瑟 【春王东方故处东宫琴瑟木也春木生故皷之也】 兵矛 【有锋锐似万物钻地而生者也】 其畜羊 【□土木之毋也故畜之也】 正月官司空其树杨 【司空主春立爰稼穑故官司也尔雅曰杨蒲柳杨春木先春生故其树杨】 
　　孔藂曰邯郸民以正月旦献爵于赵王而缀以五采王大悦申外告子顺曰王何以为也对曰正旦放之求有生也子顺曰此委巷之鄙事非先王之法且人不令申外曰何谓不令曰夫爵者取名则宜受之于上不宜取之于下人非所得制爵也今以一国之王受民爵将何悦哉
　　前汉书礼乐志曰武帝以正月上辛用事甘泉圆丘童男女七十人俱歌民祠至明夜常有神光如流星正集于祠坛天子自竹宫而望拜 【韦昭曰以竹为宫天子居中也】 百官时祠者数百人皆肃然动心焉汉官典职仪曰正月旦天子幸德阳临轩公卿将大夫百官各陪位朝贺蛮??百胡羌贡毕见属郡讨吏皆陛觐　白虎通曰正月律谓之大蔟何大者大也蔟者凑也万物大凑地而出汉杂事曰正月朝贺三公奉璧上殿向御坐北面大常赞曰皇帝为君兴三公伏皇帝坐乃前进辞古语曰御坐则起此之谓也　京房占曰立春艮王条风用事人君当正境界修田畴治封坛在东北京房占曰正月建寅律大蔟鸡雉孳孳招摇生聚少阳解冻其气温柔逆之则寒续汉书礼仪志曰立春之日夜漏未尽五列京都百官皆衣青都国县道官下至卯食令史皆服青立青幡施土牛耕人于门外以示非民至立夏唯武官否
　　续汉书礼仪志曰立春之日下宽大书曰制诏三公方春东作敬始慎微动作从之罪非殊死且勿案验皆须麦秋退贪残进葇良下当用者如上事续汉书礼仪志曰百官贺正月旦旦千石以上上殿称万岁举酉??御食司空奉羹大司农奉饭举食之乐魏名臣奏司空王朗奏曰故事正月朝贺殿下设两百华灯树二阶之间端门之内则设庭燎火炬端门之外则设五尺高灯星曜月照虽霄犹昼　裴玄新言月正朝县官煞羊县其头于门又磔鸡以副之俗说以厌厉气玄以问河南伏君君曰是月土气上升草木萌动羊啮百草鸡喙五谷故煞之以助生气崔寔四民月令曰正月之旦是谓正日躬率妻孥 【孥子也今案归藏郑母经云借者起射羿而贼其家反有其奴注起羿臣之名奴子也尚书汤誓号则孥戮汝孔注父子兄弟罪不相及令云孥戮汝权以胁之诗小虽乐示妻弩毛传传孥子也春秋父六年传贾季奔秋宣子使申骈送其孥贾达注云子孙曰孥郑众注孥妻子家窵者也】 絜祀祖称 【祖祖父称父也】 前期三日家长及执事皆致齐焉 【礼将祀女齐七日致齐三日家人告多务故俱致齐也】 及祀日进酒降神毕乃家室尊卑无小无大以次列坐先祖之前及妇孙曾 【子直谓子妇子之妻】 各上椒酒于其家长称觞举寿欣如也谒贺君师故将宗人父兄父友友亲卿党者老是月也择九日可以冠子 【元善也礼年十九见正而冠也】 百卉萌动蛰虫启户乃以上下祀祖于门 【祖道神黄帝之子曰累祖好远游死道路故祀以为道神正月草木可游蛰虫将出因此祭之以求道路之福也】 道阳出滞祈福祥焉又以上亥祠先穑 【先穑谓先农之徒始造稼穑者之也】 及祖祢以祈豊年 【旦之日并复祀先祖也祈求也】 上除若十五日合诸膏小草续命丸注药及马舌下散农事未起命成童以上 【谓年十五以上至卅】 入大学学五经师法求备勿读书传斫练释命勿童 【谓十岁以上至十四】 入小学学书篇章 【谓六甲九九急就三仓】 命红 【今案史记汉文帝遗诏大红十五日小红十四日服虔曰当当言大功小功布也此据工巧之女古字多假借义固取韩诗外传曰蠒之性为绝弗得工女佛神谶理不成为绝礼子祠同入官日工自释经□□其义也】 女趣织布自朔暨晦 【暨反】 可移诸树竹漆桐梓松栢杂木唯有菓实者及望而上 【望谓十五日也过十五日菓少实也】 雨水中地气上腾土长冒撅 【撅弋也农书曰椽二尺撅于地令地出二寸正月水解土坟起没撅之也】 陈根可拔 【此周雒京师之法其□□远郡各以其寒暑早晏不物于此也】 急蓄 【今案尚书大诰曰厥文蓄厥子乃不肯播（夕彖）肯获王肃注云蓄反草也又尔雅曰一岁曰蓄孙失注云始蓄煞其草木郭璞云今江东呼新耕地反为蓄也强土黑垆今案说文曰垆对土也从土卢声字林曰刚黑土之也】之田可种春麦蜫豆 【今案仓颉篇曰蜫（虫风）属字林曰蜫（虫风）牛虫方迷反】 盖二月上可种苽瓠芥葵薤大小??忩 【夏??忩曰小冬??忩曰大】 蓼苏收宿子及杂蒜芋 【今案说文曰芋大叶实根惊大者也故谓之芋从草芋声字林曰芋莩也王句反史记卓王孙曰岷山之下有沷野匡曰供有嘉菜于是日满孔晁注云嘉善也谓姜芋之属收宿或作苜曾亦作目宿今古字并通也】 可别虀芥粴田畴 【畴麻田也】 上辛扫除韭畦中枯叶是月尽二月可枝剖 【今案通俗文曰序各反去莭】 树木命典馈酿春酒必躬亲絜敬以供夏主主初伏之祀可作诸酱上旬?高?刃?? 【今案仓颉篇曰?高?刃??□也创小反王逸九思之我心兮□高??刃字训作火???亦云熬也侧绕反两通之】 豆中庚煑之以碎豆作未都至六月之交分以藏瓜可以作鱼酱完酱清酱是以终季夏不可以伐竹木必生蠹虫收白犬牙及肝血可以合注药 【未都者酱属也】 
　　正说曰夏殷及周正朔既别凡是行事多据夏时唯周官所云正月之吉者注为周正建子之月当为岁首志在自新恐误后学皆略不取献鸠与雀乃云故生列子孔藂诘而未尽案地理记荧阳有勉井沛公避项羽于此井双鸠集井上羽以为无人得勉因名汉朝正旦放鸠益为此也若赵时已禁于汉更行风俗通云说高祖败于京素遁藂薄中羽追求之时鸠正鸣其上追者以为必无人遂得脱及即位异此鸠杖以赐老者案少晧官五鸠鸠者聚聚民也周礼罗民献鸠养老汉无罗氏故作鸠杖以扶老董勋问礼俗云鸠杖取聚义安义言能安聚人民使至老也续汉书仪礼三老五更王杖八十九十赐王杖长尺九端以鸠为餝鸠者不噎之鸟欲令老人不噎古乐府云东家公字仲春柱一鸠杖□唇即其故事又雀爵也取其嘉名正云放生犹其本董勋问礼俗云正岁上爵铭云受而放之禄祚靡已诚能慈道克隆生和??无物太平之世天下无为时同击壤民称此屋便应鱼鲔不问焉鹊可窥螺蠕庶类咸得其所岂鸠雀小鸟力能致乎何待捕获而更放也万岁历云晋成帝咸康三年诏除正旦煞鸡与雀盖亦因此县羊磔鸡以助生气含血之类重于谷草害命助生殊为殊驳此并俗误不足踵行附说曰正月者古文尚书云一月也杜预春秋传注云人若即位欲其体元以居正故不言一年一月史书谓为端月汉书表亦云一月鸡鸣而起春秋传曰云履端于始服虔注云履践端极也谓治历必践纪立正于元始谓太极上元天统之始其一日为元日者供养三德善合三体之原三统合为一元岁始朝贺之事诸书论之详矣此外杂事犹多荆楚记云先于庭前嚗 【音豹】 竹帖画鸡或（登付）（登斤）镂五采及土鸡于户上庄子云登?斤鸡于户悬韦炭于其上捶挑其旁连□其下而鬼畏之括地图云桃都山有大桃盘屈三千里上金鸡 【玄中记云天鸡】 日照入此鸡则鸣于此是农鸡悉鸣下有二神一名欝一名迭 【玄中记云左名隆右名穴?犮之也】 并执苇索以伺不祥之鬼得而煞之玄中记云今人正朝作两桃人立门旁以雄鸡置索中又此像也风俗通云有桃便苇茭画虎案黄帝书上古之时有荼与欝迭昆苐苐人性能执鬼度朔山上桃树上下蕳闶百鬼鬼无理妄为人祸荼与欝迭执以食虎悬官常以臈除文餙垂苇茭画虎于门皆追效前事畏兽之声有如嚗竹神异经云西方深山中有人焉名曰山月?叅其长尺余性不畏人犯之则含人寒热以着竹火中（火卦）【卦音】 熚 【必音】 而山（月叅）敬惮玄黄经谓之为鬼是也又进椒栢须饮桃汤服却鬼丸董勋问礼俗则云岁首用椒酒又松栢火??火白泽图云鬼桃汤栢叶故以桃为汤栢为符为酒也雀寔月令云各上椒酒成公绥正旦柳花铭则云正月元日厥味惟新蠲除百疾刘臻妻陈正旦献椒花颂云旋穹周回三朝肇建青阳散草澄景载（火敻）美兹灵葩爰采献爰圣客映之永寿于万典术云桃者五行之精厌伏耶气剬百鬼故作桃板暑户谓之仙木风土记云月正元日百礼兼崇殴鬾宿或奉始送终乃有鸡子五董练刑祈衷注云岁名殴鬾厉之鬼岩洁宿为戒明朝新旦也此旦皆当生吞鸡子谓之练刑又当迎晨啖五辛菜以助发五藏气而求福之中庄子云游鸟问雄黄日今逐度出魅击皷呼（口叅）何也曰昔黔首多疾黄氏立坐咸教黔首使之沐浴斋戒以通九窍鸣皷振铎以动其心劳刑趍步以发阴阳之气春月毗巷饮酒茹□以通五藏夫击皷呼（口叅）非以遂度出魅黔首不知以为魅崇也 【遂度事在往年十二月为茹??忩相连列也】 
　　大医方序云有姓刘者见鬼以正旦至市见一书生入市众鬼恚避刘谓书生有何术以至于此书生云出山之日家师以一丸药绛囊里之令以系廨防恶气耳于是借此药至见鬼处诸鬼恚走所以世俗行之此月俗忌器破案汉书哀帝时正旦日食鲍宣云今日食三朝之始小民正月朔日尚恶败器物况日有歔缺乎立春多在此月之物 【亦有入往年十二月者今据从春位也】 俗问□剪彩为（燕鸟）子置之檐楹以戴帖宜春之字傅咸（燕鸟）赋云四气代王敬逆其始彼应运而方臻乃设像以迎上翚轻翼之岐岐若将飞而未起何夫人之工巧信仪刑之有似衔书青以请时着宜春之嘉礼因厥祥以为餝并金雀而烈峙熟有新之不贵独檀价于朝市刘臻妻陈立春献春书颂云玄陆降坎青达升震阴祇送冬阳灵迎春熙哉万类欣和乐辰顺介福祥我圣仁彩燕?鸟春书便有旧事风俗通云俗说正月长子解浣衣被令人死亡谨案论语死生有命富贵在天补更小事何乃成灾源其所以正月之时天甫凄栗里语大暑在七大寒在一一谓正月也人家不能羸袍异裳脱着身之衣便为风寒所中以生疹疾疾疾不瘳死亡必唉或说正月臣存其君子朝其父九族州闾礼贡当周长子势于告虔故未以解浣也谚曰正月标?寸树二月初自憘妃女煞丈夫不着洁衣尔后大有俗莭戏咲七日名为人日家家翦彩或镂金薄为人以帖屏风亦戴之头须今世多刻为花胜像瑞图金胜之刑释名云花象草木花也言人刑客政等着之则胜贾死孛夫人曲诫云每见时人月旦问信到户至花胜交相遗与为之烦心劳倦者即是其称人日者堇勋问礼俗云正月一日为鸡二日为狗三日为猪四日为羊五日为马六日为人未之闻也似亿语耳经传无依据其登高则经史不载唯孝子云登春台既无定月岂拘早晚或可物春郭璞诗云青阳畅和气谷风和以温高台临迅流四座列王孙江通诗云通渠运春流幽谷???囗人??氷荡秽出新泉游望登重陵此犹言氷似是盖月桓温叅军张望则指注正月七日登高作诗内云玄阴敛夕煞青阳舒朝愞熙哉陵岗娱眺盻肆回目后代安民峯铭云正月元七厥日惟人荣我良陟彼安民王廙可乐云春可乐号乐孟月之初阳下云翠债债以豋仓亦有豋临之义颇似羕籍非为创尔其月十五日则作膏糜以祠门户续齐谐记云 【庄子云齐谐者志恠也注云人姓名疏音曰黄帝时史也】 
　　吴县旅成夜起见一妇人立宅东南角柘成曰此地是君蚕室我灵地神明日正月半宜作白粥泛膏于上祭我必当令君蚕桑日百倍言绝失所在成如言为作膏粥年年大得蚕今人正月作膏縻像此 【荆楚记云陈氏】 案月令孟春其祀户或可因而行之非必为蚕其夜则迎紫姑以下 【此间云紫女也】 刘敬叔异菀云紫女本人家妾为大妇所妬正月十五日感激而死故世人作其形于厕迎之呪云子胥不在 【云是其夫】 □夫以行 【云是其姑】 小姑可出 【南方多名妇人为姑仙有麻姑云东海三为桑田古乐田古乐府云黄姑织女遥相见吴云淑女惣角时嚘作小姑子续齐谐记有青溪姑】 
　　平冒益氏常以此日迎之遂穿屋而去自示心着以败衣盖为此也洞览云帝喾女之将死遗言我生平好游乐正月可以衣见迎人其事也俗云厕溷之间必须清净然后能降紫女白泽图云厕神名倚衣杂五行书云后帝异菀陶偘如厕见人日自称后帝着单衣平上帻谓偘曰君莫说贵不可言将后帝之灵凭紫姑见女言也元日至于月晦民并为酺食渡水士女恚湔展酉?将酒于水湄以为度厄 【今世唯晦日临河解除妇女或并禄也】 近代晦日则驾出泛舟指南车相风豹北次如在陆路宴赉乃以为常案礼益春无临泛之事唯季春天子乘舟疑因周正达子以寅为季人氷泮满遂入此月
　　二月仲春第二
　　礼月令曰仲春之月日在奎昏弧中且建星中 【郑玄曰仲中也仲春者日月会于降娄而外建卯之辰也旅在□鬼而建星在外上也】 律中夹钟 【仲春气至则夹钟之律应高诱曰是月万物去阴而生故竹管音中夹钟也】 始雨水桃始华仓庚鸣鹰化为鸠 【仓庚离黄也鸠博谷也汉始以雨水为二月节吕氏春秋淮南子时则皆云桃李华今案尔雅曰尸鸠颉鵴音戞鵴音菊华郭璞注云今之布谷也江东□获榖方言方言曰布谷周魏谓之击谷古乐府曰布谷鸣农人惊便农者常候故因名也】 天子居青阳太府 【太庙东堂当太室者】 择元日命民社 【社后土也使民祀焉神其□民业也祀日用甲也】命有司省囹圄去桎梏毋肆谅止狱讼 【心?改恶善原之今县官录因皆言举也春秋元命苞曰犬升精以度立法也不言升以犬设其朴故两犬夹言为狱宋均曰犬升精别气也作狱字不可以天文故取其精犬能别善恶且卧蟠屈象升运取其质朴言治狱贵知情而已也】?顺阳宽也省减也囹圄所以禁守系者如今别狱矣桎梏今械也在手曰梏在足曰桎肆谓死刑暴尸也周礼曰肆之三曰谅谓摇治人庚蔚之日汉之别狱即今之光禄外部守系而已无鞠掠之事也今风俗通曰三王始有狱周曰囹圄者全也圄举也言人幽闭思?? 玄鸟至至之日以大宰祠于高祺天子亲往 【玄鸟燕也燕以施生将来巢堂宇而孳乳嫁娶之象也媒氏之官以为候高辛氏之世玄鸟遗卵娥蕳吞之生??廾后王以为禖官嘉祥立其祀变媒言禖神之也卢植曰玄鸟从所蛰来至也时祥阴阳中万物生故于是以三牲请子于高禖之神君明显之处故谓之高因其求子故曰禖善古者有禖氏之官仲春令合男女因以为神也】 
　　后妃师九嫔御 【御谓从（彳生）祠独玄师九嫔举中言之】 乃礼天子之所御带以弓韣授以弓矢于高禖之前 【天子所御谓今有娠者带以弓韣授以弓矢求男之祥也王居明堂礼曰带以弓韣礼之媒下其子必得天杖王肃曰百二十官皆侍御于天子以求广子姓者也故皆礼之高禖以求吉祥玄鸟朞而复来人道十月而生子故有子因求男者也】 曰夜分靁乃发声始电蛰虫咸动启户始出先靁三日奋铎以令兆民曰靁将发声有不戒其容止者生子不备必有凶灾 【主戒妇人有娠者也容止犹动静也】 日夜分则同度量钧衡石甬升庸正权概 【尺丈日度升斛日量三十什日钧称上曰衡百二十斤日石甬今斛也称锤曰权概平斗斛也】 耕者少舍乃修阖扇寝庙毕备 【用木曰阖用竹苇曰扇凡庙前曰庙后曰寝也】 毋作大事以妨农事 【大事兵役之属】 毋端川泽毋漉陂池毋焚山林 【顺阳□物也蓄水曰陂穿地通水曰池也】 天子乃鲜羔开冰光荐寝庙 【鲜当为献声之误也献羔谓祭司寒也祭司寒而出冰荐于宗庙乃后赋也】 上丁命乐正习舞释菜 【乐正乐官之长也命舞者顺万物如出地皷舞也将舞必释菜于先师以礼之】 天子乃师三公九卿诸侯大夫亲（彳生）视之 【顺时达物】 仲丁又命乐正入学习乐 【为季春将大合乐也习乐者习歌与八音】 祀不用牺牲用珪璧更皮币 【为季春将选而合腾之也更犹易也】 仲春行秋令则其国大水寒气摠至 【酉之气乘之也八月宿值昴毕毕好雨】 寇戎来征 【金气动也毕又为边兵也】 行冬令则阳气不胜麦乃不熟 【子之气乘之十一月为大阴也】 民多相掠 【阴奸众也】 行夏令则国乃大旱暖气蚤耒 【午之气乘之也】 虫螟为害 【暑气所生为灾之也】 
　　蔡维仲春章句曰中衷也时三月故次孟为衷也昬弧中且建星中弧南方建星北方皆星名也甄耀度及鲁历二十八宿南方有狼弧无东井举鬼北方有建星无升天官石氏距弧星西入斗四度井斗度皆长弧建度短故以正昬明也今历中春雨水节日在壁八度昬明中星皆去日九十七度井十七度中而昬升初中而明始雨水孟春解冻则水雪杂下是月息卦为大壮升阳至四雪雨得而消醳故至此乃始雨水也鹰化为鸠鹰鸟名鸠属也鸠有五种鹰为爽鸠应阳而变喙必柔孟仁而不鸷传曰爽鸠氏司寇也明春夏无为秋冬用事也天子居青阳太庿大庿卯上之堂也安萌牙萌牙萌牙谓怀任者也始化曰兆其次曰萌其次曰牙萌孟春无乱人之纪男女必有施化之端故至是月而安之也汉令二月家长诣乡受胎养谷所以安之也养幼少萌牙以见安生而幼少须父母者又养之也汉令民生子复父母勿竽二岁有产两子给乳母一产三子给乳母二存诸孤特也存者在也视有无而赐之也无妻曰鳏无夫曰寡幼无父母曰孤老无子曰独取其特立总谓之孤诸者非一之辞也汉令曰方春和时草木羣生之物皆有以乐而吾百姓鳏寡孤独穷困之人或阽 【今案楚辞离骚经曰阽余身而危死注云阽犹危也音丁念反说文曰阽璧危也从阜占声字林同曰璧危音弋久反又曰久毛餝音小廉反也】 
　　于死已而莫之省忧其议所以振??戈贝?之此之谓也省囹圄去桎拮省损也损其守备也囹牢也圄所以正出入皆罪人所舍也去藏也乎曰挃足曰桔官谓之盗械所以执罪人也无肆椋肆陈也谓暴人于市道也论曰肆诸市朝椋苔也嫌伹正囹圄挃梏可以暴掠人于市道故发禁也正狱讼狱争罪也讼争辞也他月则当听不直者罪是月不刑人故豫正之玄鸟至玄鸟至玄鸟燕也至者至人室人室屋也常以春分至秋分归故少昊氏鸟名百官玄鸟氏司分也至之日以太宰祀于高禖三牲具曰太宰高禖祀名高犹??尊也禖媒也吉事先见之象也盖谓之人先所以祈子孙之祀也玄鸟感阳而至集人室屋其?主为嬔 【今案方言拖嬔祸也注云祸亦近也广见其义耳嬔音赴苍颉萹曰嬔子出音妨万反一音赴通俗文曰逅万一时出也韵集曰嬔生子齐也】乳蕃滋故重至日同以用事后妃率九嫔御后者天子适妻也妃合也嫔妇也御妾也周礼天子一后三妃九嫔二十七世妇八十一御妾 【今案月令问荅者曰周礼八十一妾御妻子又曰御妾何也荅曰妻者齐也唯一适人称妻其余皆妾八十一妾位最在下是以知不得言妻也】 以应外朝公卿大夫士之数也世妇不见卑者文略御妾皆行世妇可知也醴天子所御带以弓韣天子所御谓后妃以下至御妾孕任有萌牙者也韣弓衣也祝以高禖之命饮以醴酒带以弓衣尚使得男也礼士庶人男子生桑弧蓬矢六射天地四方天子尊故来生有豫求之礼日夜分日者昼也分者昼夜漏克之数等也其昼漏五十六克夜漏四十四克孝中星昬明者当见星度故昬明入夜各三克其以平且日入为节则当损昼沓夜六克则昼夜各五十克故日夜分也雷乃发声雷者隆阴下迎阳阴起阳气用事故上薄之发而为声者也其气季冬始动于地之中则雉应而雊孟春动于地之上则蛰??虫应而振至此升而动于天下其声发杨不曰始言其外有渐渐者孟春已应故记发记始也易传曰太阳免?免??免 【古纔字也】 出地上少阳得并而雷声征谓孟春太阳一二以上自雷雷声盛谓此月及季春也故曰发声始电电与雷同气发而为先者也迅雷风列孔子必变玉藻记曰迅雷甚雨虽夜必兴冠而坐所以畏天威也小民不畏天威懈慢艺黩或至夫妇交接君子制法不可指斥言故曰有不戒其容止言于此时夫妇交接生子枝节情性必不伦其父母必有凶灾玄女房中经曰雷电之子必病颠狂昼夜中则阴阳平燥湿均故可以同度量同者齐也度者所以数长短也量者所以数多少也十分为寸十寸为尺十尺为丈十丈为引是为五度十龠为合十合为升十升为斗十斗为斛是为五量钧衡石钧亦齐也为衡所以平轻重载斤两之数也搉与物齐则衡平矣石重名也二十四铢为两十六两为斤三十斤为钧 【今案春秋传曰颜高之弓六钧服虔注云卅斤为一钧六钧百八十斤是为弓力一石五升也】 四钧为石是为五称捔升角捅挍也十六斗曰角正搉摡搉锤也所以起物而平衡也摡直木也所以平升斛也人君之居也前有朝后有寝终则前制庿以象朝后制寝以象寝庿以威主四时享祀寝以象生有衣冠几杖诗云寝庿弈言相连也汉羕亡秦坏礼之后庿在邑中寝在园陵虽失其处名号犹在器械上食之礼皆象生而制古寝之意也无作大事以妨农事以耕者少休调利阖扇得为小事嫌奢泰之君因是修餝宫室兴造大事以妨农业故发禁也无漏陂池焚山林堤障曰陂大水旁小水曰池纵火曰焚周礼中春教振旅遂以搜田搜索其不孕任者以供宗庿之事嫌人君服乐游田因是竭水纵火以尽生物故发禁也
　　天子乃献羔启冰献进也羔穉羊也上丁命乐正习舞释菜上丁者上旬之丁日也释者量也菜者鬯也欝人香草酿以（禾吕）黍 【今案周官欝人职郑玄注欝金香草宜以和酒下文和欝鬯以实尊彝注云采欝金煑之以和鬯酒郑司农云欝为草若兰鬯人职郑注云鬯酿禾?吕为酒芬香条畅于上下者（禾吕）如黑黍一桴二米万震南州异物志云欝金香唯??炎??宾国人种之先取以上佛寺积曰乃粴去之然后贾人取之欝金色正黄而细与抉容香?衣披莲者相似所以香礼酒欝花也后汉朱穆南阳宛人欝金赋乃云岁朱明之首月步南园以回朓览草木之纷葩美斯花之英妙事曜云阳赋云草则欝金夕药然则南方自有此草非是为（禾吕）必??炎??宾左九嫔欝金颂云越自殊城厥王??来寻亦据在远也】 是为（禾吕）鬯所以礼先圣师也不牺性者言是月生养之时故不用也主璧玉器也更代也以主璧代之民多相掠冬为收藏其气贪得故民心感化多相掠夺者交辞也言非独甲掠乙乙亦掠甲也其国大旱少阳已壮复行大阳之政两阳相兼以抑阴气故大旱也者干也万物伤于干也??虫螟为害??虫惣名螟其别也食心曰螟 【今案尔雅犍为舍人注云食苗心者名螟言螟言螟然不知李巡曰食禾心为螟言其姧冥难知音义曰即今子蚄也】 食叶曰螣 【今案尔雅音??戈贝?一音螣李巡曰食禾叶者言其假??戈贝?无厌故曰螣孙炎曰言以假??戈贝?为名因取之音义曰蝗类】 食节曰贼 【今案尔雅樊光注云言其贪狼急疾李巡曰食其节言其贪狼故曰贼孙炎曰言其贪酷取之也】 
　　右章句为释月令
　　诗邵南曰厌浥行露岂不夙夜谓行多露 【郑笺云夙早厌浥然湿道中始有露二月之中嫁娶之时我岂不知当早夜成婚礼与谓道中之露太多故不行也】 
　　诗豳风曰四之日举正 【毛传曰四之日周之四月民元不举足而耕者也】 又曰四之日其蚤 【古早字】 献羔祭菲 【郑笺云古者日在北陆而藏冰西陆朝觌而出之而祭司寒而藏之献羔而启之月令仲春天子乃献羔启冰先廌寝庿也】 尚书尧典曰分命羲仲宅嵎尼曰阳谷 【孔安国曰东表之地称嵎夷阳明也日出于阳谷而天下明故称阳谷阳谷嵎夷一也】 平祑东作 【禄序也岁起于东而始就作东方之官也】 日中星鸟以殷中春 【日中谓春分之曰鸟南方朱鸟七宿也春分之昬鸟星毕见以正中春之气也】 鸟兽孳 【字】 尾 【乳化曰孳交接曰尾】 
　　尚书舜典曰岁二月东巡守至于岱宗柴 【孔安国曰巡守者巡行诸侯所守岱宗太山祭山曰此积柴加牲其上而燔也王肃曰守谓诸侯为天子守土故时往巡行之也】 望秩于山川 【秩者如其次秩而祭之也】 肆觐东后 【以次见东方之君也】 修五礼 【吉凶宾军嘉也】 五玉 【五等诸侯瑞圭壁】 三帛 【玄纁黄也三孤所执王肃曰附庸与诸侯适子公之孤执皮帛继子男或曰孤执玄诸侯适子执纁附庸执黄】 二牲 【羔鴈卿执羔大夫执鴈】 一死 【雉也士之所执】 周官天官下曰内宰仲春诏后率外内命妇始蚕于北郊以为祭服周官地官下曰娸氏仲春之月令会男女 【郑玄曰成婚礼也】 于是时也奔者不禁周官春官下曰蘥章掌仲春昼击士鼓吹豳诗以逆暑 【郑玄曰豳风七月也吹之者以龠为之声也迎暑以昼求之阳也】 
　　周官夏官上曰大司马掌仲春教旅司马以旗致民平列陈如战之陈 【郑玄曰以旗者立称期民于其下也兵者守国之备为事不可空设因搜狩而习之凡师出曰治兵入曰振旅皆习战也】 辩皷铎 【今案周官大司马职以金铎大铃通数郑注云铎大铃也】 镯 【今案周官大司马职以金镯节皷郑注云镯钲也刑如小锺也】 铙 【今案周官大司马职以金铙正皷郑注云铙如铃无舌有二柄执而鸟之以正击皷苍颉萹音暄哓也】 之用以教坐作进退疾徐疏数之节遂以搜田有司表??（彳谷） 【莫驾反也】 誓民皷逐围焚火弊献禽以祭社 【春田为搜表??（彳谷）祭也誓民誓以犯田法之罚也火弊火正也春田用火因焚菜陈草也皆皱而火正献犹致也属田正虞人植旌众皆献其所获禽焉春田主祭社者士方施生也】 周官夏官上曰罗氏仲春罗鸟春献鸠以养国老因行羽物 【郑玄曰春鸟蛰而始出者若今南郡黄雀之属是时鹰化为鸠鸠与春鸟变旧为新宜以养老助生气也】 周官夏官下曰牧师仲春通淫 【郑玄曰仲春阴阳交方物生之时可以令马之于牝牝也】 
　　周官秋官下曰司烜民掌仲春以木铎修火禁于国中 【郑玄曰为季春将出火也禁谓用火之处及备风燥】 礼王制曰岁二月东巡守至于岱宗 【郑玄曰岱宗东狱】 柴而望祀山川 【柴祭天告至也】 觐诸侯 【觐见也】 问百年者就见之 【就见老人】 命大师陈诗以觐民风 【陈诗谓采其诗而视之也】 命市纳贾以观民之所好恶志???好僻 【市典市者也贾谓万物贵贱厚薄也质则用物贵淫侈则物贵民之志淫邪则其所好者不正也】 命典礼考时月定日同律礼乐制度衣服正之 【同阴律也】 山川神祇有不举者为不敬不敬者君削以地 【举犹祭也】 宗庙有不顺者为不孝不孝者君绌以爵 【不顺者谓若逆昭穆】 变易乐者为不从不从者君流 【流放也】 草制度衣服者为叛叛者君讨 【讨诛也】 有功德于民者加地进律 【律法也】 
　　周书时训曰惊蛰之日桃始华又五曰仓庚鸣又五曰鹰化为鸠桃不始花是谓否庚仓不鸣臣不主鹰不变化寇贼数起春分之日玄鸟至又五日雷乃发声又五日始电玄鸟不至妇人礼夏小正曰二月初后羔助厥母粥后者大羔也粥者养也言大羔能食草木而不食其毋也绥多士女绥安也冠子取妇之时也丁亥万用入学丁亥者吉日也万者干戚舞也入学太学也谓今时太舍菜也祭鲔鲔之至有时羙物也 【今案尔雅鮥叔鲔孙炎注云海滨谓之鮥河洛谓之鲔郭璞云今宜都郡自荆州以上江中通多鳣鱏之鱼有一鱼状似鳣而小建平人谓之鮥子即此鱼也者洛一本云王鲔也似鳣口在腹下音义云周礼春献王鲔鳣属其大者为王鲔小者为鲔或曰鲔即鱏也以鲔鱼亦长鼻体无遣连甲鱏音淫鮥音格诗鱼??虫云鳣鲔出江海三月从河下头来上鳣身形似龙锐头口在头下背上腹下背有甲从广四寸于今孟津东石碛上钓取之大者千余斤蒸曜人可为作鲊其子可作酱今巩县东渡沿东北崖山上腹有大穴旧说此穴与江湖通鳣鲔从此穴来北入河西上至龙门故张衡赋云王鲔岫居山穴为岫谓此穴也鲔似鳣而色青黑头大小如铁唲乎口亦在领下其甲可以苁姜大者不过七八尺今东莞辽东谓之蔚鱼或谓仲明者乐浪尉也溺死海中化为此鱼云亦鲔之刑状及出本名曰诚如所论但礼运云鱼鲔不淰及月令廌鲔寝庿诗周讼猗与柒沮潜有多鱼鲔有鲔鲔鲔便似余水亦有此鱼非必江海河洛备异闻】 
　　鲔者鱼先之至者谨记其时荣堇 【今案尔雅木之谓花草谓之荣】 采芭 【今案毛诗草木疏芭蘧也叶似苦采茎青白擿其叶白汁出甘脆可生食亦可蒸为茹青羽谓之芭西河鴈门蘧尢美胡人恋之不能出寒】 采繁由胡胡胡者繁毋也繁方勃也 【今案尔雅繁蒿也诗草木疏云凡艾白色为皤今蒿也者始生及秋香可生食又可蒸一名游胡北海人谓之旁悖方旁今古字也】 皆豆豆实也枑蚯 【治夷反也】 犹推也蚯蚁卵也为祭醢也 【今案礼内则云贬修蚯（酉益）注云蚍□子也尔雅蚍蜉大蚁小者蚁国语鱼语曰??虫舍蚯（虫豕）唐固蝱蚁子也可以为酱也】取之则必推之来降燕乃睇燕乙也 【今案尔雅燕燕乙注云一名玄鸟齐人呼乙】 降者下也言来者何莫能见其始出也故曰来降言乃睇何睇者眄眄者视可为室也百鸟皆曰撩???犮?穴菆 【今案礼保传萹曰古之为路车也盖直以像天廿八撩以象列星说文曰掾也从木?声字林曰撩掾也又音力到反韵集曰撩木?叶也此则并巢穴之义或可上古别有此名通俗文曰菆音又数又鸡科也字林曰菆蓐也又句反计与百鸟所居义通也】 与之室何操??尸?土??而就家人人肉也剥??口旲鱼? 【古鼍字】 以为皷 【今案诗大雅曰鼍皷逄逄鱼??虫疏云鼍刑似水蜥蜴四足长尺余生卵大如鹅卵甲如铠甲今合药鼍鱼甲者是其皮至厚宜为皷又广雅曰鼍鱼长六七尺有四足高尺余有尾如虫?晏而大或如狗声或如牛吼南方嫁娶当必得之也】 有鸣仓庚食庚商庚也商庚者长股 【今案尔雅黄鸟郭璞注云俗呼黄离留亦名抟黍又曰仓庚商庚注云即鵹黄又曰鵹黄楚雀注云即仓庚又曰仓庚鵹黄注云其色鵹黑而黄因名云字诂曰鵹今鹂注云楚雀也方言云骊黄自关东谓之仓庚自关而西谓之骊黄或谓之黄鸟或谓之楚雀毛诗鸟兽疏云黄鸟丽留或谓黄栗留幽洲人谓之黄鸢或谓之黄鸟一名仓庚一名商庚一名鵹黄一名楚雀齐人谓之搏黍闻而谓之黄鸟常椹熟时来在桑间故里语曰黄栗留者我妻黄椹熟不皆是应节趣时之鸟也自此以下诗言黄鸟皆是也或谓之黄袍鵹鹂丽并通骊假借字尔雅黄鸟仓庚既别文解释且仓黄二色便是不同方言诗疏惣为一鸟当以其相类也】 荣芸时有见苐 【今案诗郑风曰自牧归苐毛传云牧田官苐之始生本之于苐取其有终郑戋云苐洁白之物人卫风曰手如弟苐毛传曰如弟之新生也草木疏正月始生其心似麦欲秀其中正白长数寸食之甘羙幽洲人谓之甘滋或谓之茹子北其秀出谓之白茗也】 始牧茀也者所以为豆宝也礼虞载德曰天子以岁二月为坛于东郊建五色设五兵具五味陈六律奏五声抗大侯矢?见鹄 【今案仪礼大联三命量人巾车张三侯大侯之崇见鹄郑玄云鹄所射之主也鹄之言较较直射者所以宜己志也或曰鹄鸟名也射之难中中之为倠?乃是以所射于侯取名也周官考工记云皮侯栖鹄天官下司裘注云郑司农云鹄鹄毛方十尺曰侯四尺曰鹄也】 望物九卿佐三公三公佐天子践位诸侯各以其局就位执弓挟矢履物以射易通卦验曰惊蛰雷电候鴈北 【郑玄曰电者雷之光雷有光而未发声】 略长八尺二寸赤阳云出翼南赤北惊蛰于坎值上六得已气已火也故南赤又得巽气故北白 【春分明庶风至雷雨行桃华日月同道　明庶昭达庶物之风雷雨所以解释孚甲日月一分则同道也】 略长七尺二寸四分正阳云出张如积如白鹄 【春分于震值初九初在辰震爻也如积鹄之震邑】 易通卦验曰震东方也主春分日出青气出宜震此正气也气出右万物半死气出左蛟龙出 【郑玄曰春分之右雨水之地在清明之地雨水之时物未可尽生故半死辰为龙震气前故见蛟龙类者】 诗纪历抠曰卬者质也阴质阳诗推度灾曰节分于天保微阳改刑 【宋均节分谓春分也揄英落故曰改刑也】 
　　尚书考灵曜曰以仲春仲秋昼夜分之时光条照四极周经凡八十二万七千里日光接故曰分寸之晷代天气生 【郑玄曰晷以分寸增减阴阳修而消息生万物也】 
　　尚书考灵曜曰仲春一日日出于卯入于酉柳星一度中而昬升星十三度中而明
　　春秋元命苞曰壮于卯卯者茂也 【宋均曰至卿盖壮茂也】 夹锺者始使谓游侠之侠言壮健之也
　　春秋元命苞曰木生火火为子子为父侯故书曰日中星鸟以殿仲春 【宋均曰鸟朱鸟也火宿也火为木子主候时故木用事而朱鸟昬中也殿犹当也仲春春分之月】 木之为言触也气动跃故其立字八推十者为木八者阴之合十者阳数足言阴含阳起十之法 【含犹备也极也故风八而周阳起于一至十而五行阴阳成故曰足既备人足故能触土出物共成木用事之法也】 春秋说题辞曰禾者生于仲春以八成嘉得阴阳宜适三时节和阳精汁性得秋之宜 【宋均曰春春分之时谓二月也八月秋分时也春分种至秋分而成嘉禾故曰得阴阳之宜也三时者历夏也阳斗性言法阳成于三也得秋之宜得收成之气而成之者也】 春秋潜泽巴曰鸟星昬中以殿中春 【宋均曰时候然也殿犹当也】 精灵威仰
　　春秋佐助期曰恒星者列星也周四月夏二月也昬鸟星中夏宿注张位为春候 【宋均曰为春候故仲春而鸟星中也】 
　　孝经授神??廾曰春分荣华出 【宋均曰木谓之华萆谓之荣】 
　　孝经授神??廾曰外指卯鸟星中春分序趣种禾事垦黍 【宋均曰鸟星注张也序序列用事也黍生于夏春豫垦和其田】 尔雅曰二月为如 【李巡曰二月万物载甲负莩其性自如也故曰如孙炎曰万物皆生如其性也】 尚书大传曰元祀岱太山贡雨佰之乐焉 【郑玄曰元始也岁二月东巡狩始祭岱柴于太山东称岱书曰至于岱宗柴】 东岳阳佰之乐舞林离其歌声比余谣名曰哲阳 【阳伯犹言春佰春官秩宗也伯夷掌之株离舞曲名也言象物生离根株也从歌谓之谣其声清浊比余谣然后应律哲当为折春厥民折杨乐正所定也】 仪伯之乐鼚 【刃张反也】 哉其歌声比夫谣名曰南阳 【仪当为义伯义仲之后鼚动根也哉始也言象应雷而动始出南住也】 
　　史记律书曰夹锺言阴阳相夹厕准南子时则曰仲春之月招摇指卯二月官仓其树杏 【高诱曰二月兴农播谷故官仓也杏有窍在中象阴在内阳在外也是月阳气布散在上故树杏】 淮南子曰二月之夕女夷皷哥 【高诱曰女夷天帝之女下司时知春阳嘉乐故皷乐】 以司天和以长百糓禽兽草木淮南子主术曰先王之制四海之云至而修封壃 【高诱曰春分之后四海出云许慎曰海云至二月也】 虾蟇鸣燕降而通路除道矣 【许慎曰燕降二月也】 白虎通曰二月律谓之夹锺何夹者万物孚种类分之也
　　异物志曰鱼高跳跃则蜥蜴从草中下稍相依近便共浮水上而相合事竟鱼还水底蜥蜴还草中常以二月共合食鱼昭则煞人禀蜥蜴之气 【今案尔雅蜥蜴在释鱼萹当以其种类交合也】 
　　崔寔四民月令曰二月祠太社之日荐韭卵于祖禴前期齐馔扫涤如正祀焉其夕又案家薄馔祠具厥明于冢上荐之其非家良曰若有君命他急莁释家祀曰是月也扫元曰可结婚顺阳习射以备不虞 【虞度也度犹意以备寝贼不意之变】 阴冻毕泽可菑美田缓士及河渚小处 【劝农使者汜胜之法】 可种植禾大豆苴麻 【麻之有实者为苴也】 胡麻春分中雷旦发声先后各五曰寑别外内 【月令曰雷且发声有不戒其容正者生子不备】 蚕事未起命缝人浣冬衣彻复为祫 【今案字林曰祫衣无絮色工洽反】 其有羸帛遂为秋制是月也揄荚成及青收干以为有蓄 【有美蓄积也司部收青荚小蒸之异去至冬至以酿羹滑香宜养老】 色变自将落可收为瞀 【音牟】 酱?酉?羽? 【音须】 酱 【皆???羽?酱者】 随节早晏勿失其适因是月尽二月可掩树树枝 【理树根枝去中令生二岁以上可移种之】 可种地黄及采桃花茜及括楼土???根其滨山可采焉头天雄天门冬可粜粟黍大小豆麻麦子收薪炭玄鸟巢刊涂墙 【茜染绛草也音倩】 
　　正说曰案尔雅荣螈蜥蜴蝘蜓守宫音义云螈音原或作蚖两通蝘音焉典反蜓音弥挞为舍人注螈字下长加一鼋字释云荣螈名鼋蜥蜴蜥蜴又名蝘蜓蝘蜓又名守宫也李巡云荣蚖一名蜥蜴蜥蜴一名蝘蜓蝘蜓一名守宫皆分别一物二名也唯转螈为蚖孙炎云别四名一本云转相解博异语史记龙漦夏庭卜藏于椟周厉王发而观之化为玄鼋史记国语皆作鼋字计鼋鳖之鼋非入宫之物常以为疑唯韦昭所注国语一本云化为玄蚖昭解云蜥蜴类杨子法言云龙蟠于泥蚖其肆矣即是此??虫李轧同异志云或作鼋鼋蚖音义无异复似雨通诗小雅哀今之人胡为蚖蜴毛传云蜴螈也刘歆尔雅注荣螈下云龙漦化为玄螈并引诗胡为蚖蜴传解既云蜴螈明有单呼蚖者便以上字为虺刘向五行论云漦化为重螝人王后宫漦盖血也漦及玄螝似龙虵之??嬖引诗惟螝惟虵女子之祥案尔雅螝蛹揵为舍人注云螝名蛹今蚕也李巡云蚕蛹一名螝郭璞亦云蚕踊螝音灶一音溃便不相干诗内虺字乃无??虫旁加鬼未详刘氏据何文证歆向父子旧有异同之论螝蚖二义莫知所从且尔雅别有蠖虺诗本悉作虺字不得强变为蚖歆女传裒似传化为玄蚖复作蚖字与五行论不同曹大家犹依鼋字而解方言秦晋夏谓之守宫或谓之卢螈或谓之蜥蜴在泽中者谓之蜴易音折南楚谓之虵□东齐谓之?虫夕布?虫?侯郭注云似蜥蜴而大有鳞今所在通言虵□耳
　　斯侯两音北燕谓之祝蜒桂林之中守宫大者能鸣谓之鸽解郭注梪身有鳞采尾江东人呼为蛤蚖音头领汝颖人宜为鸽音郭鹑鸙言解声言??考工记以匈鸣者小??虫之属郑注匈鸣荣螈属有似能鸣说文释蚖云荣蚖虵医以注鸣者从??虫元声泽蝘蜓云在璧曰蝘蜒从??虫匽声从??虫延声在草曰蜥蜴又释易云易蜥易蟺蜒蟺蜒守宫也象形凡易之属皆从易本草经石龙子一名蜥蜴一名山龙子一名守宫一名蜴集注又云其类有四种既以大小形色为异故复增多虽则浅近颇有据验摠诸家可说韦昭为得之大体实是一类之??虫但在人家及在田野微异故许慎有璧草之殊毛诗鱼??虫疏云??田黾?形似水蜥蜴然则又有在水者周官正文以匈鸣者荣螈属以注鸣者精列属许慎乃形于蚖下引以注鸣是其忘误今验此??虫在家者身廉而短走迟北人呼为蝎虎即是守宫在野者身细而长走无疾南士名为虵师即是蜥蜴东方朔射覆云非守宫即析蜴当据此为异耳淮南万毕术云取守宫食以丹阴干传女身有阴阳事则脱故曰守宫尔雅已有此名便其来已久说文作蟺蜓又作蟺蜓似与祝蜓相状竟无蜓字还案说文蟺宛蟺也从??虫亶声字林蜿蟺丘蚓也音善蚰蜒入耳也自是别??虫非开所云蜥蜴方俗不同物名乎起蜥蜥古今杂体二字并通荣螈或宜称螈异本作蚖蜥蜴或宜称蜴象形为易虽繁省单复不同其义一也案??虫旁易字兼有雨音毛诗虺蜴及方言蜥蜴下并作锡音尔雅蜥蜴乃作易音说文单易象形盖得其大体后人加之以??虫遂同一字耳附说曰孔子内备经云震爻动则知有佛大涅盘云如旃檀林梅檀围绕如师子王师子围绕又云稽首佛足百千万迎
　　今人以此月八日巡城盖其遗法矣魏代踵前于此尤盛其七曰晚所司预奏早开城门过半夜便内外俱起遍满四墎大涅盘又云诸香木上悬五色幡采微妙犹如天衣种种名华 【外书花字】 以散树开四方风神吹诸树上时非时华散双树间法花经云或以欢忆□歌呗颂佛德又云两旃檀流香缤纷而乱坠如鸟飞空下供养于诸佛众宝妙香炉烧无价之香华严经云两天众宝花而芬芬如雪下是曰莼仪辇舆并出香火竟路幡花引前寺别僧尼赞呗随后此时花树未甚开敷去圣久远力非感降其花道俗唯刻镂锦彩为之汉王符为潜夫论已言花彩之费晋范汪集新野四居别传云家以剪佛华为叶其来盖又荆楚记云谢灵运孙名兹藻者为荆府咨议云今世新花并其祖灵运所制 【似是花树之色】 
　　南北异俗或不必同围绕乃是常事八曰独行者当以佛云劫后三月吾当涅盘将欲灭度涅盘时到恋慕特深喜萨处眙经云佛以二月八日生转法轮降魔涅盘皆同此曰过去现在因果经亦云佛以二月八曰生或复由此其命民社案三礼图社皆有树庄子云近石之齐见擽社树其大蔽牛
　　博物志云子路与子夏至一社其树有鸟子路搏而取之社神牵孪不得去子贡说之乃止晋世阮宣子云若社为树伐树则社亡张花朽社赋序曰高栢槁南犬道旁有古社槐树盖数百年木也余少居近之后行路过之则已朽株齐士槁柴弃路聊为赋述盛衰之理其赋曰伊兹槐之挺殖于京洛之东隅得托尊于田主据爽垲以高居王廙春可乐云告辰号上戊明灵子惟社百室号必集祈社子树下并其事也此月民并种戒火草于屋上白泽图云火精为宋无忌春秋谓之回禄黄石记则曰许咸池 【广志会草有戒火草】 
　　四时皆须戒火独于此月种草者周官司烜氏仲春以木铎循火禁于国中注云为季春将出火又以种殖之时 【今世名慎火草不须根唯擿心而种便生故云生或在垣垆】 燕始来小正云降燕 【古字多作燕不着鸟也】 之节也去冬至一百五日谓为寒食之节?礼杀于此焉束晢论婚姻时云郑氏以为必以仲春王氏以为秋冬案春秋鲁女出嫁夫人来归自正月至十二月悉不以失时为裒贬则婚姻通年之事何限仲春何继季秋而各守一隅以相非哉桃交萹序盖谓盛壮之时而非日月之时也故灼灼其花喻以革盛毛郑皆用桃交之月其次章云有蕡其实之子于归此岂复在仲春乎注曰夏之向晚待冰未泮正月以前也草??虫喓喓未秋之时也周礼仲春会男女盖一切相配之合而非常女??乃睇周书云春分之日玄鸟不至妇人不震月令云玄鸟至之日以大窂祀于高祺郑玄注云燕以施生时来巢堂宇而孚乳嫁娶之像也娸氏之官以为候高辛氏之世玄鸟遗卵娀蕳吞之生报后王以为祺官嘉祥立其祀案吕氏春秋有娀氏有二供女为之九成台饮食必以皷帝令燕往夜鸣嗌嗌二女爱而争搏之覆以玉笃发而视之燕遗二卵飞遂不反二女作歌一终曰燕往飞实始为北音列女传云蕳狄者帝喾次妃有娀之女与妹娣浴于玄丘之水有玄鸟衔卵而坠五色甚好相与竞取之蕳狄得而吞之遂生??廾京房易占云见白燕于邑其君且得贵女荆楚记云妇人以一双竹着掷之以为令人有子盖其遗俗古今注云燕一名天女传咸燕赋云有言燕今年巢此明岁后来者于此其将逝剪爪识之其后果至卢谌燕赋云外建午而子指日在戊而伇憇虽羽毛之光泽匪死用于王??虽肌肤之絜鲜匪备味于俎案虞人见而收罗鸷鸟覩而敛翰在于才不才之间处于用无用之畔颇亦有异众鸟其婚礼小正云绥多女士冠子取妇之时用官仲春令会男女郑玄唯应据此为义而圣证论云郑氏以二月为嫁娶之时谬也详寻其时古人皆以秋冬时曰东门之杨其叶??羊??羊毛曰男女共时不逮秋冬也孙卿曰霜降送女冰泮杀止董仲舒曰圣人以男女阴阳其道同类天道向秋冬而阴气来向春夏而阴气去故古人霜降而送女冰泮而杀止与阴俱近与阳远也诗云将子无怒秋以为期周官仲春令会男女之无夫家者于是时也奔者不禁则婚姻之期尽此月矣故急期会也董勋问礼俗云周礼仲春奔者不禁谓不备礼而行非谓淫决奔者如侄娣不娉之例家语曰霜降而妇功成婚娶者行焉冰泮而农桑起女? 【荆楚记云疾风甚两今亦不必然也】 
　　魏武明罚令云闻太原上党西河鴈门冬至后一百有五日皆绝火寒食云为介子推夫子推晋之下士无高世之德子胥以直亮沉水吴人未有絁水之事至于子推独为寒食岂不偏?云有癈者乃致雹雪之灾不复愿不寒食乡亦有之也汉武时京师雹如马头宁当坐不寒食乎且北方泮寒之地老小羸弱将有不堪之患令书到民一不得寒食若有犯者家长半岁刑主吏百日刑令长夺俸一月范晔后汉书云周举迁并州刺史太原一郡旧俗以介子推焚骸有龙忌之禁至其正月咸言神灵不听举火举移书于子推庿乃言冬中寒食一月老小不堪今则三日而已 【今世常于清明节前二日断火】 
　　琴操云晋重耳与介子经 【推绥声相近也】 俱遁山野重耳大有饥色绥割其腓股以啖重耳重耳复国子绥独无所得甚怨恨乃书作龙虵之歌以感之曰有龙（矢高）（矢高）遭天谴怒惓逃鳞甲来道于下志愿不得与虵同伍龙虵俱行周遍山野龙遭饥饿虵割腓股龙行升天安其房户虵独抑崔沉天怨望惆怅悲苦非乐龙位恠不盻愿文公惊寤即遣追求得于荆山之中使者奉节还之终不肯听文公曰燔左右木热当自出乃燔之子绥遂抱木而烧死文公流泪交颈令民五月五日不得发火 【诸书皆言冬至后百有五日此独云五月五日意以为疑】 孙楚祭子子推文公 【楚即太原人字子荆】 黍饭一盘 【或作米饭】 
　　醴酪二孟清泉白水充君之厨陆翙邺中记云并州之俗以冬至后百五日有介子推断火冷食三日作干粥是今糗也中国以为寒食又作醴酪醴者火粳米或大麦作之酪捣杏子人渚作 【今世悉作大麦粥研杏人为酪别者一锡沃之也】 晋太庚地记云河东汾阴县介山在南介子推匿此山又号介山也案史记介子推自隐文公赏从己推不言禄禄亦不及从者怜之乃县书宫门曰龙欲上天五虵为辅龙已升云四虵各入其守一虵独怨终不见处所知文公出见其书曰此介子推也五方忧王室未图其功使人□之则正遂求所在闻其入绵上山中于是环绵上山中而封之以为介子推田号曰介山春秋传云且出怨言不食其食其母曰亦使知之若何推曰言身之文也身将隐焉用文之其母曰能如是乎与汝皆隐遂隐而死晋侯求之不得以绵上为之田曰以志吾过旦旍善人并无剖服被燔之事离骚九章云介子正而立枯文君寤而追求王逸注云文公出奔介子推从行道乏粮介子割脾以食文公后文公得国赏诸从行者共忘子推子推遂逃隐介山文公觉寤追而求之遂不肯出文公因烧其山子推枹树而死故言立枯也又封介山而为之禁报大德之优游思久故之亲身因缟素而哭之注云文公遂以介山之民封子推使祭祠之又禁正不得有言烧死以报其德优游其魂灵思子推亲割其身恩义尤笃回为变服悲而哭之七谏云推割完而食君德曰忘而怨深列仙传云介推与母入介山文公遣数千人以玉帛礼之不出后世见在东海边卖扇复数十年便似不死异苑云子推不出文公求之终抱木烧死公抚木哀歌伐而制屐无怀割股之恩輙流涕视屐曰悲乎足下悲乎足下之言将起于此乎亦未知所据案礼春有韮卵之馈因寒食絁爨遂供膳着此节城市尢多闘鸡闘卵之戏春秋季郈鸡鬪延及鲁邦魏陈思王有闘鸡表云预列鸡场后代文人又有闘鸡诗赋古之豪冢食称尽卵今世犹染蓝蒨杂色仍加雕镂遥相饷遗或置盘盘俎管子云雕燎然后灼之雕卵然后??瀹之所以发积藏散万物夏侯湛梁田赋云熬荼??药卵秋山含鸡赋云既春卵之廌修便是滋味补益
　　山海大蕉西经云有沷之国沷人是处沷之野凤鸟之卵是食或当灵异所产括地国云羽飞不远多鸾鸟食其卵与凤义同雀骃七依云母山凤卵刘损清虑赋云??瀹凤卵此非平常可得之物皆恐作者大言韩诗章句云夏如沸羹夏祭日沸羹爚麦祭也字训云沦熟菜也弋灼反是则渚孰通有纶名 【其字或草下或水旁或火旁皆依书本】 其闘卵则莫知所出董仲舒书云心如宿卵为体内藏似据其（罡寸）髣髴闘理淮南万毕术云二月上壬日取道中土井华水和埿蚕屋四角则宣蚕神名苑窳搜神记旧说太古时有人远征家有一女并马一匹女思父乃戏马尔能为我迎父吾将嫁汝马乃绝僵而去父父乘之而还女以告父射煞马曝皮于庭女足戏之曰尔马而欲人为妇自取屠剥何如言未竟皮起卷女而行后大树枝间得女及皮尽化为蚕积放树上世谓蚕为女儿古遗语也
　　山海海外北经云欧丝之野在大踵东一女子方跪树欧丝郭注云噉桑而吐丝盖蚕类或当因此受名也
　　三月季春第三
　　礼月令曰季春之月日在胃昬士中且牵牛中 【郑玄曰季少也季春者月会于大梁而□建辰辰也】 律中沽洗 【季春气至则沽洗之律应诱曰沽故□洗新是月阳气养生去故就新】 桐始华田鼠化为鸟鴽虹始见??汧始生 【鴽母无也螮蝀谓之虹??汧萍也其大者曰苹高诱曰萍水藻也今案诗义问曰虹见青有赤之色青在上者阴弃阳故君子知以为戒文子曰天二气即成虹也】 天子居青阳右个 【青阳右个东堂南偏也】 是月也天子乃荐鞠衣于先帝 【为将蚕求福祥之助也鞠衣黄桑衣之服也先帝大暤之属】 命舟牧覆舟五覆五反乃告舟备具于天子焉 【舟牧主舟之官也覆反舟者备倾漏也】 天子始乘舟荐鲔于寝庙 【进时美物】 乃为麦祈实 【于含秀求其成】 生气方盛阳气发泄勾者毕出萌者尽达不可以内 【时可宣出不可收敛也勾屈生者也芒而直曰萌】 天子布德行惠命有司发仓禀赐贫穷振之絁 【振犹救也】 开府库出币帛周天下勉诸侯聘名士礼贤 【周谓给不足也勉犹劝也聘问也名士不仕也】 命司空曰时雨将降下水上腾修行国邑周视原野修利堤坊导达沟渎开通道路无有鄣塞 【广平曰原国也邑也平野也沟渎兴道路皆不得不通所以除水潦也】 罘 【音浮】 罗罔毕翳餧 【于为反】 兽之药无出九门 【为鸟兽方孚乳伤之逆天时也兽罔为罝罘鸟罔曰罗网小而柄长谓之毕翳射者所自隐也谓罔及毒药禁其出九门明其常有有者时不得困耳天子九门者路门也应门也睪门也国门也近郊门也远郊门也开门令月令元景翳为戈】 命野虞毋伐桑柘 【受蚕食也野虞谓主田及山川之官也】 鸣鸠拂其羽戴胜降于桑 【蚕将生之候也鸠鸣飞且翼相击趣农急也戴胜趣织纴之鸟也是时恒在桑言降者若时始自天来重之高诱曰鸣鸠斑鸠也是月拂击其羽宜判上飞数十文乃复者是击虞槐赋曰春栖教农之】 且曲植 【除吏反】 籧 【音举】 筐 【皆所以养蚕之器也曲薄也植槌也高诱曰圆底曰籧方底曰筐皆受桑器也今案方言曰薄谓之曲楚谓之蓬槌郭璞注曰悬蚕薄栓音度畏反齐部谓之持音丁革反荐古莒字汾代之间谓之笛音弓致淇卫之间谓之牛筐也】 后妃斋戒亲东向躬桑禁妇女母观省妇使以劝蚕事 【后亲采桑示师先天下也东向者向时气妇谓世妇及诸臣之妻母观去客饰也妇使绛绵组紃之事先蚕仪注曰皇后采桑坛在宫西南惟宫中门之外外门之内当所采桑之西坛高五尺方三丈为四出陛广八尺拜人妻有行义者六人为蚕母着青衣青襜?????青屦给使六人皇后亲蚕仪注曰皇后躬桑始得将一条执筐受桑将三条母尚书跪曰可止执筐者以幸授蚕母蚕母以桑遹蚕室杨泉蚕赋曰农者天文之洪业桑者地母之盛事寝则颉口头如明珠玄眉朱目红喙素躯东方朔别传朔马汉武所使上天天帝问朔人何衣荅云衣蚕帝问其状朔云??以人口骈骈以马也】 蚕事既登分蠒称丝效功以供郊庙之服无有敢惰 【登成】 命工师令百工审五库之量金铁皮革??觔角齿羽箭干脂胶丹漆无或不良 【工师司空之属官也五库藏此诸物之舍也量谓物善恶之旧法也干噐之木也凡輮干有当用脂者良善也】 百工咸理监工曰号毋悖于时毋或作为淫巧以荡上心 【咸皆也于百工皆治理其事之时工师则监之曰号令之戒之以此二事悖犹逆也百工作器物各有时逆之则功不善淫巧谓为饰不如法者荡谓动之使生奢秦也】 是月之末择吉日大合乐天子乃师三公九卿诸侯大夫亲往视之 【大合乐者所以助阳达物风化天下也】 乃合累牛腾马斿牝于牧 【累腾皆乘疋之名也是月所合牛马谓系在厩者也其牝欲游则就抆之牡而合之也】 牺牲驹犊举书其数 【已在牧而校数书之明出时无他故至秋当录内且以知生息之多少也】 命国难 【乃何反】 九门磔 【都格反】 穰以毕春气 【此难难阴气也阴气右行此月之中日行历昴有大陵积尸之气气失则厉鬼随而出行命方相氏师百疑索室殴疫以逐之又磔牲之禳于四方之神所以毕春气而上其灾也】 季春行冬令则寒气时发草木皆肃 【丑之气乘之也谓枝叶缩栗之】 
　　国有大恐 【以水讹相惊】 行夏令则人多疾疫时雨不降 【未之气乘之也六月宿值舆鬼与鬼为天尸时又有大暑】 山陵不收行秋令则天多沉阴淫雨蚤降 【戊之气乘之也九月多阴淫淋也雨三日以上为霖也】 兵革并起 【金气胲也】 蔡雍季春章勾曰季末也时有三月至此而尽故谓之末也今历季春清明节日在胃一度昬明中星去曰百六度七星四度中而昬升二十一度半中而明桐始华桐木名木之后华者也田鼠化为鴽田鼠鼸鼠也鴽鸟名鹑（酓鸟）之属也气盖盛蒸变含西使毛者为羽走者能飞候之尤着者也化者后为田鼠虹始见螮 【音带】 蝀 【音熏】 也 【今案尔雅螮蝀谓之丁螮蝀虹也孙炎曰别三名郭璞曰俗名为美人也】 
　　阴阳交接之气着于形色雄曰虹雌曰蜺虹常依阴阳云而出于日冲无云不见蜺常依浊蒙见于日旁凡见日旁者四时常有之唯雄虹起是月兼见冬乃藏??汧始生??汧草名浮生于水上 【今案诗草木疏苹水上浮??汧是也其粗大者谓之苹少者为之??汧季春始生可燥蒸为茹又可若酒淹以就酒也】 起是浸多故曰始也天子居青阳右右个个辰上之室天子乃荐鞠衣于先帝鞠衣衣名春服也盖菊华之仓其制度未之闻也 【今案周官内司服职有鞠衣郑玄注云桑服也色如鞠尘象桑叶始生也】 进于先帝者进于庙也舟牧典舟官也乘舟至色故审之也必覆五覆以视表五五反反以视里慎之至也天子始乘舟阳气和暖鲔鱼于是时至也将取以荐故因是乘舟浮于名川论语曰暮春者春服既成冠者童子浴乎沂风乎舞雩古有此礼今三月上已祓 【今案汉书音义音废】 于水滨盖出于此廌鲔于寝庙鲔鱼名大于众鱼者也区者毕出区者盖也言凡覆盖者尽出命有司发仓禀赐贫穷振乏绝谷藏曰仓米藏曰廪无贼曰贫无亲曰穷暂无曰乏不继曰绝修利堤防导达沟渎水行地上积土雨旁曰堤所以障冲曰防行水地中曰沟渎田獦置罗网毕戈餧兽之药无出九门天子之城旁三门东方盛德所在獦者不得出嫌余三方得行故曰无出九门鸣鸠拂其羽戴鵀降于桑鸠先是时鸣故称鸣鸠拂犹搏也阳气所感故搏羽下桑以劝人事也合累牛孕马游牝于牧累重孕任皆怀之名也谓六累怀胎日重田外曰牧为牝马牛当重孕故放之于牧地就牡以定之
　　右章句为释月令归藏易启莁
　　经曰有一星出千显山之野三月焉出必以风雨诗陈风曰东门之杨其叶??羊??羊 【郑笺云阳叶??羊??羊然三月之中也】 
　　周官夏官上曰司焳 【工焕反】 掌季春出大人咸从之 【郑玄曰大所用陶冶也郑司农云以三月未时昏心星见辰上使人出火也】 礼祭义曰古者天子诸侯必有公桑蚕室近川而为之架宫仞有三尺?来墙而外□之及大昕之朝君皮弁素慎卜三宫之夫人世妇之吉者使入蚕室奉种浴于川桑于公桑风戾以食之 【郑玄曰大昕春季朔日之朝也诸侯夫人三宫半王舌也风戾之者及蚤凉晚桑之风之使沾气火?参乃以养蚕蚕性恶温也】 岁既单于矣世妇卒蚕奉蠒以示于君遂献蠒于夫人曰此所以为君服与遂副祷而受之因少宰以礼之 【岁单谓三月月尽之后也言岁者蚕岁之大功事毕于此也】 
　　论语先进曰暮春者春服既成冠者五六人童子六七人浴于沂风于舞雩咏而馈 
　　【郑玄曰暮春者季春所制作衣衣服服已成谓雩祭之服雩者祀上公祈谷实四月龙星见而为之故季春成其服五六七者雩祭??舞者之载风晞??舞雩者浴沂于水上自洁清身晞而衣此服以??舞雩且咏而馈之礼此礼者忧人之本故论语作咏而归苞氏曰咏先王之道归夫子之门也】 
　　韩诗章句曰溱兴洧方洹洹号谓三月桃华水下之时郑国之俗三月上已之曰此雨水上招魂续魄拂除不祥周书时训曰清明之日桐始华又五日田鼠化焉鴐又必曰虹始见桐不始华岁有大寒田鼠不化国多贪残虹不始见妇人苞乱谷雨之日??汧始生又五日鸣鸠柫有羽又五日戴胜降于桑??汧不始生阴气愤盈鸣鸠不拂羽国不治兵戴胜不降桑政教不平礼夏小正日三月叅则伏槅桑桑槅而记之急桑也（羊韦） 【音伟】 羊羊有相还之时其类（羊韦）（羊韦）然记变尔或曰（羊韦）（羊互）也螜则鸣螜天蝳也 【今案尔雅注云天蝳蝳蛄也螜音斛】 颁冰颁者分冰以授大夫妾子始蚕先妾而后子何曰事有渐也言卑事者始执养宫事执操也养长越有小旱越干也记是时恒有小旱田鼠化为茹鹌也 【古鸙字今案尔雅鴽牟母郭璞注云鸙也青州呼牟母刘氏曰牟鴐鸙也苍颉篇曰鸙郭属也马融上林颂曰鹑鸙如烟乃作鸙字高诱淮南子注又在鸟旁音字诂云鶕今鸙注鴽也然则鹌鸙鶕四字同音一鸟唯字有今古耳也】 柫桐葩柫者拂也桐葩之时或曰言桐葩始生很柫然鸣鸠言相命也先鸣而后鸠者鸣而后知其鸠易通卦验曰清明雷鸣雨下清明风至玄鸟来 【郑玄曰清清明明清洁之风玄鸟阳气和乃至也】 
　　晷长六尺二寸八分白阳云出注南白北黄 【清明于震值六二六二吉辰在酉得兑气为南白平体有艮故北黄】 谷雨田鼠化为鴽 【鴽??米毋礼注云毋无尔雅云牟毋此云??米毋声相涉乱也】 畧长五尺三寸二分大阳云出张上如车盖下如薄 【谷雨于震值六三六三辰在亥得干气形似车盖震为雈苇故下如薄也】 诗纪历抠曰辰者震也雷电起而万物震 【宋均曰震动】 春秋元命苞曰里于辰辰者震也 【宋均曰震惧惧于襄老形消去也三月榆荚应此变也】 沽洗者陈去新来少阳至辰气烁易（艹豕） 【沽犹槁也即阳也（艹豕）干也】 春秋元命苞曰至辰气砾季月榆消针鍜死 【宋均曰砾消□烁也木行尽故榆荚落以应节针鍜未闻也隆冬凛冰欵东针冻鍜而出华三月则死盖款东一名针鍜乎也】 春秋元命苞曰气相渐错以云糺故三月榆芙落 【宋均曰错杂也云弓??也糺转相糺??厂墨?气渐杂相入弥相糺??厂墨?故物或洧落或转而明也】 
　　国语鲁语曰鸟兽孕水??虫成 【孔晁曰孕怀成长季春时也】 兽虞于是乎禁置罗 【兽虞掌山林禁今勉若曰置鸟罟曰罗】 矠 【今案字林曰矠矛属又曰反也】 鱼鳖以为夏槁助生阜 【矠又取之也槁日?昔也禁置罗所以助生隼者也】 尔雅曰三月为柄 【李巡曰三月阴气在上阳气未壮万物微弱故曰病病徽□也本作病孙炎曰物已绝地有茎柄也】 庄子曰槐之生也入季五日而莌目十日而鼠耳　史记律书曰沽洗者言万物洗生也前汉书文记曰诏赐民酺 【周官音蒲】 五日 【苏林曰陈留俗三月上已水上饮食为酺之】 淮南子时则曰季春之月招摇指辰三月官卿其树李 【高诱曰三月□人户口故官卿也李之有窍言与杏李后杏熟故三月李也】 淮南子天文曰季春三月豊隆乃出以将搤其雨 【许慎曰豊隆雷神】 
　　淮南子主术曰昏张中即务树谷 【许慎曰大大昏中三月也】 白虎通曰三月律谓之沽洗何沽者故也洗者鲜也言万物皆去故就新莫不鲜明也读汉书仪志曰三月上已官人皆洁于东流水上自洗濯拔除去宿垢为大洁洁者言阳气布畅万物讫出始洁之也杂五行书曰欲蚕美恶常以三月三日天阴如无日不见雨蚕大善萑寔四人月令曰三月三日可种瓜是日以及上除可采艾乌韭瞿麦柳絮 【柳絮上创四也】 清明节命蚕妾治蚕室涂鄛??几具搥持薄笼节后十日封生姜至立夏后牙出可种之谷雨中蚕毕生乃同妇子以懃其事无或务他以乱本业有不顺命罚之无疑是月也杏华盛可着沙白轾土之田 【纪胜之曰杏华如何□沙也】 
　　时雨降可种稻秔 【今案苍颉篇秔稻之不黏者音庚也】 及植禾苴麻胡豆胡麻别小??忩昏黍夕桑堪赤可种大豆也谓之上时揄芙落可种蓝是月也冬谷或画椹麦禾孰乃顺阳布德振瞻遗之务先九挨自亲者始??正家无或蕴财 【蕴积】 忍人之穷无或利名??正家继冨 【??正谒也】 庶?又人为出处厥中焉农事尚闲可利沟渎??胥治墙屋以待雨缮修门户警设守以备御饥春萆窃之???(禾殳)?自是日尽复至暖气将盛日烈暯 【暯（火参）也今案周官春官下女旱暯则舞雩暯音　早也】 
　　利以染沺佂诸曰煎药可粜黍买布正说曰阳和之节登临为美季月婉晚良又甚焉老君古之体道理忘执署说上下经尚云众人熙熙若登春台而飨太宰足验当骋目世所折乐诗云春日迟迟春日载阳皆其义也论语云春服既成浴乎沂咏而馈时虽不雨未为旱灾似因候望豫修牢礼周官女巫常掌岁时秋除舋俗郑注今三月上已水上之类转诗章句云三月桃花下水之时郑俗上已凑洧雨水之上招魂续魄秉兰拂除是则远绖编录火?敻于坟典续齐谐记晋武帝问尚书摰仲治三日曲水其义仁捐荅曰汉章帝时平原徐肈以三月初生三女至三日而俱亡一村以为恠乃相携之水边盥洗遂因流水以滥酉??曲水起此帝曰若如所谈便非嘉事尚书郎束哲曰仲治小生不足以知此臣请说其始昔周公卜城浴色因流水以泛酒故逸诗云羽觞随波流又秦昭王三曰上已置酒河曲有金人自渊而出奉水心剑令君制有西夏此乃其处因立为曲水二汉相??公皆为盛集帝曰善赐金五十斤左迁仲冶为阳城令汉高亦以三月祓于灞上 【字林云祓除恶祭也方吠反】 
　　马融梁冀西第赋云西北戒玄石羕输虾蟇然写庚辛之城即曲水也董勋问礼俗云今三月上已于上水祓除洗浴郭绿生逑佂记云洛阳城广阳门北是魏明帝流杯池犹有处所载延之西征记云天渊之南有东西沟□□沟沟水之北有积石为坛云三月三曰御坐流杯处一本魏明帝天渊池南设流坏石沟陆机洛阳记药殿华光殿之西也流水经其前过又作积石濑禊堂三月三日怅慢跨此水□坐处沟濑坛堂小异由水流杯义同便有帝王故事非唯黎庶而已裎咸平吴后三月三日从华林园作诗云皇帝升龙舟待握十二人天吴奏安流水伯卫帝津陆机擢歌行亦云元吉降初已濯秽游黄河龙舟浮鶂首羽旗垂藻葩采风宣飞景逍遥戏中波
　　此即依古今舟牧五覆五反天子始乘舟之义李元春游赋云老氏发登台之咏曾子叙临沂之欢府临沧浪则可流涤灵府仰望萧条则可以兴寄神气积习稍文咸以为常但止取三日不后用已耳社茑拔禊赋云坐咸之伦秉火祈福浮枣绛水衍散冒砾徐干齐都赋云倾杯白水沉者如京张协洛禊赋云布椒精廌柔嘉浮素卯以（艹弊）水洒玄醪于中河潘尼三曰洛水诗云羽鬺萦波进素卵随流归王廙春可乐云浮盘予流爵接饮号相娱此又所用不同事物增广矣盖车马弗驰唐风与夹??百泉斯往京野作歌一游一豫于是乎在谈议之士俾无尤号风土记云寿星乘次元已首辰祓丑虞之遐秽濯东朝之清川注云汉未郭虞以三月土辰上已生三女并已时俗迨今以为大忌是日皆适东流水上祈祓洁濯末齐志引为故事此言不经未足可采
　　四月孟夏第四
　　礼月令曰孟夏之月日在毕昬翼中且务女中 【郑玄曰孟夏者日月会于实沉而斗建已之辰者】 其曰丙丁 【丙之言炳也万物皆炳然着见而强大】 其帝炎帝其神祝融 【此赤精之君火官之臣也炎帝天庭氏也融颛顼氏之子曰藜为火官者也】 其虫羽 【象物从风皷叶飞鸟之属】 其音征 【三分宫去一以生征征数五十四属火者以其征清事之象】 律中中吕 【孟夏□至则中吕之律应高诱曰阳散也在外阴实在中所以禳阳成功也故曰中吕】 其数七 【火生数三成数七但言七者示举成其者也】 其味苦其臭焦其祀灶祭先肺 【夏阳气盛热于外祀之于灶从热类也祀之先祭肺者阳位在肺亦在上肺为尊也】 虫蝈鸣丘蚓出王瓜生苦菜秀 【蝼蝈蛙也王瓜弊??廾??廾也今月令王萯生夏小正云王萯秀未闻熟是也高诱曰蝼蜮虾蟇也蔡邕曰蝼蝼□也蝈虫鼀之属蚯引虫而无足象属也今案周官秋官下曰蝈氏掌去鼀鼍郑玄注云齐鲁之间谓鼀为蝈鼍耿鼍也蝈与耿鼍尤怒鸣为聒人耳故云之也】 
　　天子居明堂左个乘朱路驾赤駠载赤??方斤?衣朱衣服赤玉食叔与鸡其器高以粗 【明堂左个大寝南堂东偏也叔实有孚甲罡?寸合属水鸡木畜也时热食之亦以安性也粗犹大也器高大者象物盛长】 是月也以立夏三日大史谒之天子曰某日立夏盛德在火天子乃齐立夏之曰天子亲帅三公九卿大夫以迎夏于南郊还反行赏封诸侯庆赐无不欣说 【迎夏祭赤帝熛怒于南郊之兆不言师诸侯而云封诸侯侯侯或时无在京师者空其文也】 乃命乐师习合礼乐 【为将饮酎】 命太尉赞桀俊遂贤良举长太 【助长气也赞犹出也桀后能者遂进也王三之官有司马无太尉秦则有太尉今俗人皆云周公作月令未通于古之者也】 行爵出禄必当其位继长增高 【谓草木盛蕃庑也】 毋有坏隳 【为逆时气】 毋起土功毋发大众 【为妨蚕农之事】 毋伐大树天子始絺 【初服暑服】 
　　命野虞出行田原为天子劳农劝民毋或失时命司徒巡行县鄙命农勉位毋烋于都 【急趣农也县郡鄙乡遂之属主民者也王居明堂礼曰毋宿于国月令烋今伏案释名曰县悬也悬于郡也】 殴 【古駈字】 兽毋害五谷毋大田擖农乃登麦天子乃以彘 【今案孝经据神契曰彘水伏故无脉注云彘太阴之物闭藏气脉不通故可无脉以其好水使以鼻动象水虫鸟方言曰猪关东西或谓之彘汉书货殖传曰泽中于足彘与千户侯等尔雅曰彖猪郭璞注云今亦曰彘江东呼狶皆通名耳卑雅曰彖彘也家林曰彖后归废谓之彘大例反】 尝麦先廌寑庙 【登进也麦之气尤盛以彘食之散其热也彘水畜也】 聚蓄百药 【药庑之时毒气盛也】 靡草死麦秋至断薄刑决小罪 【旧说云靡草荠亭历之属也祭统曰??又草则墨谓立秋后也形无轻于墨者今以纪阳之月断形决罪与毋有坏隳自相违似非春秋元命苞曰形者侀也刀守井井饮人人入井陷于渊乃守之割其情也宋均曰井饮人则人乐之乐不已则???自陷于渊故人加刀谓之刑欲人畏慎以全节也】 
　　出系轻 【崇宽】 蚕事毕后妃献蠒乃收蠒税以桑为均贵贱长幻如一以给郊庙之服 【后妃献蠒者内命妇献蠒于后妃也收尔税者牧于外命妇也外命妇虽就公桑蚕室而蚕其夫亦当有祭服以助祭牧以近郊之税也】 天子饮酎用礼乐 【酎之言醇也谓重酿之酒也　春酒至此始成与群臣以礼乐饮之于庿正尊卑今案吕氏春秋此下云行之是令而甘雨至三旬高诱曰行之是令行是令也旬十日也十日一两三旬三雨也字林曰酎三重酿酒也】 孟复行秋令则苦雨数来五谷不滋 【甲之气乘之也苦雨白露之类也】 四鄙入保 【金气为害也鄙界上之色也小城曰保也】 行冬令则草木蚤枯 【长日足也】 后乃大水败其城郭 【灾之气乘之也】 行春令则蝗虫为灾暴风来格 【寅之气乘之也必以蝗虫为哭寅阳也有启执之气行于初暑则当蛰者大出矣格至也】 秀草不实 【气更生之不得成也蔡邕曰春主秀也复主实复行春令故草秀不实秀草苦菜荠属也】 
　　蔡雍孟夏章句曰夏假也假太也其虫羽南方朱鸟羽虫之长故凡羽属复也祭先肺火神祀于电肺金藏以金养火食其所胜也蝼虮鸣蝼虮蛄蜮虫鼀之属也蚯蚓出虫而足家属也 【今案尔雅有足谓之虫无足谓之象字林云家兽长春行曰象大尔反】 王蓓生王蓓草名生于陵陆草之后生者也苦菜秀苦菜荼也不荣而实谓之秀荼与荠麦俱以秋生少阴之物成于大阳故夏而秀天子居明堂左个明者阳也光也卿阳受光故曰明三面阙前曰堂四周有户曰室左个明堂之东已上之堂命大尉赞桀后大尉者卿官也赞麦桀后皆材廉人者也礼变名曰千人曰选倍选曰后万人曰桀遂贤良遂成也材千人曰英倍英曰贤良善也礼辨名曰大尉典爵故爵禄之事皆命之驱兽无害五谷兽麋廉之属食谷苗穗者也畜聚百药药者草木之有滋味物力所以攻百疾者也是月草木盛刚柔适物力盛故畜聚之也神农躬尝别草木之味盖一日七十余毒于是得谷以养民得药以攻疾靡草死靡细也亭历荠芥之属以秋生者得太阳成而死也百谷各以其初生为春熟为秋故麦以孟复为秋也酎酒名也饮者进之宗庙而后饮于庙中也各酿酒至此而成故进之四鄙入保保小城在边野也暴风来格曰出而风曰暴秀草苦菜荠属也春主秀夏主实夏而行春令故草秀不实
  </div>
  <div class="pagination">
   <span class="current-page">
    1
   </span>
   <a href="玉烛宝典_page2.html">
    2
   </a>
   <a href="玉烛宝典_page3.html">
    3
   </a>
   <a href="玉烛宝典_page2.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
