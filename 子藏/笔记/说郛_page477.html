<!DOCTYPE html>
<html>
<head>
    <meta charset="UTF-8">
    <title>说郛 - 第 477 页/共 601 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说郛 - 第 477 页/共 601 页</h1>
    <div class="content">　　鸡骨香
　　本草拾遗记曰亦馢香中形似鸡骨者
　　木香
　　本草云一名蜜香从外国舶上来叶似薯蓣而根大花紫色功効极多味辛温而无毒主辟温疗气劣气不足消毒杀虫毒今以如鸡骨坚实齧之拈齿者爲上复有马兠苓根谓之青木香非此之谓也或云有二种亦恐非耳一谓之云南根
　　降眞香
　　南州记曰生南海诸山又云生大秦国　海药本草曰味温平无毒主天行时气宅舍怪异并焼之有騐仙传云烧之感引鹤降醮星辰烧此香甚爲第一小儿带之能辟邪气其香如苏方木然之初不甚香得诸香和之则特美
　　艾蒳香
　　广志云出西国似细艾又云松树皮绿衣亦名艾蒳可以合诸香烧之能聚其烟青白不散　本草拾遗曰味温无毒主恶气杀蛀虫主腹冷泄痢
　　甘松香
　　本草拾遗曰味温无毒主鬼气卒心腹痛胀满浴人身令香丛生叶细　广志云甘松香生凉州
　　零陵香
　　南越志云一名燕草又名薫草生零陵山谷叶如罗勒山海经曰薫草似麻叶方茎气如蘼芜可以止疠卽零陵香味苦无毒主恶气注心腹痛下气令体香和诸香或作汤丸用得酒良
　　茅香花
　　唐本草云生剑南诸州其茎叶黑褐色花白非白茅也味苦温无毒主中恶温胃止呕吐叶苖可煑汤浴辟邪气令人香
　　馢香
　　本草拾遗曰亦沉香同树以其肌理有黑脉者谓之也黄熟香亦馢香之类也但轻虚枯朽不堪者今和香
　　中皆用之
　　水盘香
　　类黄熟而殊大多雕刻爲香山佛像并出舶上
　　白眼香
　　亦黄熟之别名也其色差白不入药品和香或用之
　　叶子香
　　卽馢香之薄者其香尤胜于馢又谓之龙鳞香
　　雀头香
　　本草云即香附子也所在有之叶茎都似三棱根若附子周匝多毛交州者最胜大如枣核近道者如杏仁许荆襄人谓之莎草根大下气除胸腹中热合和香用之尤佳
　　芸香
　　仓颉解诘曰芸蒿似邪蒿可食鱼豢典畧云芸香辟纸鱼蠧故藏书台称芸台
　　兰香
　　川本草云味辛平无毒主利水道杀虫毒辟不祥一名水香生大吴池泽叶似兰尖长有岐花红白色而香煑水浴以治风
　　芳香
　　本草云即白芷也一名又名防又曰萖又曰符离又名泽芬生下湿地河东川谷尤佳近道亦有道家以此香浴去尸虫
　　蘹香
　　本草云即杜衡也叶似葵形如马蹄俗呼爲马蹄香药中少用惟道家服令人身香
　　蕙香
　　广志云蕙草緑叶紫花魏武帝以爲香烧之
　　白胶香
　　唐本草注云树髙大木理细茎叶三角商洛间多有五月斫爲坎十一月收脂　开寳本草云味辛苦无毒主瘾疹风痒浮肿即枫香脂
　　都梁香
　　荆州记曰都梁县有山山上有水其中生兰草因名都梁香形如霍香　古诗曰博山鑪中百和香郁金苏合及都梁广志云都梁出淮南亦名煎泽草也
　　甲香
　　唐本草云蠡类生云南者大如掌青黄色长四五寸取黡烧灰用之南人亦煑其肉噉今合香多用谓能发香复来香烟须酒蜜煑制方可用法见下
　　白茅香
　　本草拾遗记曰味甘平无毒主恶气令人身香煑汁服之主腹内冷痛生安南如茅根道家用煑汤沐浴
　　必栗香
　　内典云一名化木香似老椿　海药本草曰味辛温无毒主鬼疰心气断一切恶气叶落水中鱼暴死木可爲书轴辟白鱼不损书
　　兠娄香
　　异物志云出海边国如都梁香　本草曰性防温疗霍乱心痛主风水毒肿恶气止吐逆亦合香用茎叶似水苏
　　藒车香
　　本草拾遗曰味辛温主鬼气去臭及虫鱼蛀物生彭城髙数尺白花　尔雅曰藒车防舆注曰香草也
　　兠纳香
　　广志曰生剽国　魏畧曰出大秦国　本草拾遗曰味温甘无毒去恶气温中除冷
　　耕香
　　南方草木状曰耕香茎生细叶　本草拾遗曰味辛温无毒主臭鬼气调中生乌浒国
　　木宻香
　　内典云状若槐树　异物志云其叶如椿　交州记云树似沉香　本草拾遗曰味甘温无毒主辟恶去邪鬼疰生南海诸山中【种五六年便有香也】
　　迷迭香
　　广志云出西域魏文帝有赋亦尝用　本草拾遗曰味辛温无毒主恶气令人衣香烧之去邪
　　香之异
　　都夷香
　　洞防记香如枣核食一颗歴月不饥或投水中俄满大盂也
　　荃芜香
　　王子年拾遗记燕昭王时广延国献二舞人王以荃芜香屑铺地四五寸使舞人立其上弥日无迹香出波弋国浸地则土石皆香着朽木腐草莫不茂蔚以薰枯骨则肌肉皆生又出独异志
　　辟寒香
　　辟寒香瑞麟香金凤香皆异国所献杜阳编云自两汉至皇唐皇后公主乗七寳辇四面缀五色玉香囊囊中贮上四香每一出游则芬馥满路
　　月支香
　　瑞应图大汉二年月支国贡神香武帝取看之状若燕卵凡三枚大似枣帝不烧付外库后长安中大疫宫人得疾众使者请烧一枚以辟疫气帝然之宫中病者差长安百里内闻其香积九月不歇
　　振灵香
　　十洲记聚窟州有大树如枫而叶香闻数百里名曰返魂树根于玉釡中煑汁如饴名曰惊精香又曰振灵香又曰返生香又曰马精香又名却死香一种五名灵物也香闻数百里死尸在地闻即活
　　千畆香
　　述异记曰南郡有千畆香林名香徃徃出其中
　　十里香
　　述异记曰千年松香闻于十里
　　防齐香
　　酉阳杂爼曰出波斯国拂林呼爲顶防梨咃长一丈余围一尺许皮色青薄而极光净叶似阿魏每三叶生于条端无花结实西域人常八月伐之至冬更抽新条极滋茂若不剪除反枯死七月断其枝有黄汁其状如蜜防有香气入药疗百病
　　龟甲香
　　述异记曰即桂香之善者
　　兠末香
　　本草拾遗曰烧去恶气除病疫　汉武帝故事曰西王母降上烧是香兠渠国所献如大豆涂宫门香闻百里关中大疫死者相枕烧此香疫则止　内传云死者皆起此则灵香非中国所致
　　沈光香
　　洞冥记涂魂国贡门中烧之有光而坚实难碎太医以鐡杵舂如粉而烧之
　　沈榆香
　　封禅记黄帝列珪玉于兰蒲蓆上然沉榆香舂杂寳为屑以沉榆和之若泥以分尊卑华戎之位
　　茵墀香
　　拾遗记灵帝初平三年西域献煑汤辟疠宫人以沐头
　　石叶香
　　拾遗记曰此石重叠状如云母其气辟疠魏文帝时腹题国献
　　凤脑香
　　杜阳编穆宗尝于藏眞岛前焚之以崇礼敬
　　紫述香
　　述异记一名红蓝香又名金香又名麝香草香出苍梧桂林二郡界
　　威香
　　孙氏瑞应图曰瑞草曰一名威防王者礼备则生于殿前又云王者爱人命则生
　　百濯香
　　拾遗记孙亮宠姬四人合四气香皆殊方异国所献凡经践蹑安息之处香气在衣弥年不歇因香名百濯复目其室曰思香媚寝
　　龙文香
　　杜阳编武帝时所献忘其国名
　　千步香
　　述异记南海出千步香佩之香闻于千步草也今海隅有千歩草是其种也叶似杜若而红碧相杂贡籍曰南郡贡千歩香
　　薫肌香
　　洞防记用薫人肌骨至老不病
</div>
    <div class="pagination">
<a href="说郛_page476.html">上一页</a><span>...</span><a href="说郛_page472.html">472</a><a href="说郛_page473.html">473</a><a href="说郛_page474.html">474</a><a href="说郛_page475.html">475</a><a href="说郛_page476.html">476</a><span class="current-page">477</span><a href="说郛_page478.html">478</a><a href="说郛_page479.html">479</a><a href="说郛_page480.html">480</a><a href="说郛_page481.html">481</a><a href="说郛_page482.html">482</a><span>...</span><a href="说郛_page478.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
