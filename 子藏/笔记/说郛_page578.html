<!DOCTYPE html>
<html>
<head>
    <meta charset="UTF-8">
    <title>说郛 - 第 578 页/共 601 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说郛 - 第 578 页/共 601 页</h1>
    <div class="content">　　贾弼夜梦易其头翊日人见皆惊遂能半面啼半面笑
　　查道
　　待制查道奉使高丽晩泊一山而止望见沙中有一妇人红裳双袒髻防纷乱肘后防有红鬛查命水工以篙投于水中勿令伤妇人得水偃仰复身望查拜手感恋而没水工曰某在海上未曽见此何物查曰此人鱼也能与人奸处水族人性也









　　徂异记【聂田】
　　剪舌
　　防州道士王法朗舌长呼字不正乃日诵道德经后梦老君剪其舌觉来语言乃正
　　山魈
　　山魈岭南皆有一尺反踵手足皆三指雄曰山丈雌曰山姑夜叩人门雄求金缯雌求脂粉
　　海贾
　　有海贾毎见两山相对于波间各高数丈已忽不见舟人云此是巨蠏螯也
　　积雪
　　有积雪久不消掘地得金羊玉马高三尺许
　　化劒
　　武胜之尝于江滩见雷公逐一黄蛇或以石投之铿然有声雷公飞去乃一铜劒
　　阿香车
　　有人途次寄宿道傍草舍惟女子居之夜半门外有小儿呼曰阿香官呼尔推雷车女子乃去迨眎其舎乃一古塜耳













　　祥异记【阙名】
　　呼子先
　　呼子先者汉中关下卜夀百余岁临去呼酒家妪急装有仙人持二茅狗来至先将一与酒妪但骑之乃龙也
　　吴猛
　　吴猛与弟子度石梁见金阙玉房地皆五色文石一老人以玉杯盛甘露浆授猛
　　安帝
　　汉安帝时有异物生长乐宫东庑栢树永巷南闺合欢树识者以爲芝草也
　　陈文达
　　陈文达持诵金刚经有人入防见筑台云名般若台待文达也
　　月盐
　　昆吾陆盐周十里月满如积雪月亏如朝霜月晦则无
　　宝母
　　魏生尝得一美石后有胡人见之云此宝母毎月望设坛海邉石上可以集珠宝
　　种玉
　　阳雍伯尝设义浆以给行旅一日有人饮讫懐中取石子一升与之曰种此可生美玉并得好妇
　　带钩
　　长安民有鸠飞入懐中化爲金带钩子孙遂富数世不絶
　　呼风
　　赵炳从舟人乞渡不获乃坐水中长啸呼风而济
　　五色雾
　　吉祥之地云起五色着草木乃成雾
　　宝爵
　　天帝流花宝爵致于日中则光气连天
　　天使
　　李揆未相之前忽见一大虾蟇占之曰虾蟇天使吉兆也未几果拜小鳯
　　降光
　　仲尼春秋成紫微降光













　　近异録【宋刘质】
　　宋庆元二年十月二十夜三更后月初出时临安嘉兴两邦人未寝者皆见其团圎如望夕太史奏是爲上瑞其地当十岁大稔其冬不雪明春无雨民极以爲忧下诏恻怛恳祈中夏雨足继此必有望也
　　赵清献赐第在京师府司巷长女适史氏以暑月不寐啓戸纳凉见月满中庭如昼方叹曰大好月色俄庭下渐暗月痕稍稍缩小斯须光灭仰视星斗灿然而是夕乃晦日竟不晓爲何物光也
　　黄宋永滚莆田人师宪状元之从兄也防时戱于防正昼云雨晦防雷震轰轰绕柱穿壁而过家人意其惊怖争出寻之原在戱处端坐无所觉也得一斧长三寸非铁非石凿小孔而无柄盖雷神所执而误堕者诸人传玩未已黄持入藏之雷复至似访其物不可取俄顷开霁宣和间黄以童子入京召对赐五经及第仕止郢州通判斧至今存
　　鄱阳南乡民妻淳熈十年生男子从顶至足皆与人无异而两肘各有三臂轩轩可畏母恶其怪即渍其水盆中俄翻身起坐又搨入水加一木櫈压之复推櫈而起祖母在旁恻然曰此恐是神部中来且试养育看长大后如何遂沐浴之施襁褓日以益壮及八九岁时放牛于野他家童稚或与争忿则六臂齐举奋击莫能抗敌










　　旌异记【宋侯君素】
　　宣和间陜西一武官爲京东路分都监官舎在青州到任逾岁忽见照壁后一大青面鬼倨坐头高柱屋武人胆勇不惧取弓矢射之中其腹笑曰着又射之曰射得好连二十发矢集其躯如猬毛鬼殊不动俄二小鬼挟都监母从房出畏或伤害乃舍弓箭夺救之呼诸子仆妾爲助了无一应囘视屋下则一家人尽死叠尸地上毎身带一箭皆适所射者老防二十口唯子母两人存惊痛几絶防吏走报府府帅遣僚属来视咸怪愕无防但爲买棺收敛留一宿将出殡偶啓便室取物见一家聚坐其中元不死浑如梦寐扣其始末昧无知觉于是掲棺各贮箕箒桶杓之类耳急徙他所而空厥居晏元献家老乳媪燕婆在晏氏数十年一家颇加礼既死犹以时节祭之尝见梦曰间甚乐但衰老须人扶持苦乏人耳其家爲畵二妇人焚之又梦曰受赐多矣奈软弱不中用何其家叹异命匠爲厚纸格绘二美婢他日又梦来谢曰新婢絶可人意今不寂寞矣明年寒食家人上冡妇复梦曰向所得婢今又舍我去曰何得尔曰初不欲言以少年淫荡皆爲燕三诱去家人曰燕三人也安有是曰今亦来矣曰然则当爲办之不难也明日相语皆大笑燕三媪侄也素不捡媪死不复徃来莫知其存亡遣人访之果死矣遂复畵二老者与之又来致谢盖前后五梦得二老婢而去
　　临川王行之爲广州龙泉尉表弟季生郡人也来访之泊船月明中夜半有鬼长二尺靛身朱发倐然而入渐逼卧席冉冉腾其身行于腹上季生素有胆气引手执之唤仆共击呌呼之声甚异顷刻死而形不灭明旦剖其肠胃以盐腊之藏箧中或与谈及神怪事则出示之崔公度字伯阳自少施食常以尊胜黄幡徧挿食上率夜半为节虽寒暑不废爲馆职日饮于亲故家中夕方归道沿蔡河马触酒家帘惊而逸崔坠地迷不知之梦一妇人至曰崔学士也急解帕巾幕其首又招其徒曰此乃施食崔学士今遭难不可不救俄十余妇应声而来爲之按摩扶掖似觉少苏驭卒亦至勉扶上马迨归家人方知之但怪暮夜安得有人裹首崔彷佛能道向来事数日方愈解帕视之乃二红缬有血渗色中实碎纸甚多皆所挿黄幡也应手灰飞方知鬼也
　　绍兴元年三月镇江西津发渡船已载四十四人大半是茅山道人赴鹤防而囘者此外一丈夫擕小儿年十二三岁不肯登舟强拽使上亦不听父怒击其首儿不得已乃云待我说忽随声仆地手足厥冷父窘急扶掖呌呼众不肯俟遂离岸未到金山大风作平沈洪波并篙工凡四十六人皆死儿奋身起若睡觉父喜始问其故曰恰见一船人尽是鬼形状可怖所以不敢徃方欲说时一鬼掩我口便昏昏如梦元无他也
　　会稽张国防在郡庠有同席某士好浪游率以夜分逾垣出五更复入以爲常一夕明当释奠时子夜即归中途闻防呵声退避檐庑见四人衣紫窄衫卷脚幞头秉红纱烛笼夹列一妇人着朱衣无首乗马而来生惊甚望其去盖同途也随至学前落斜数十歩驰入荒园秉烛者立四旁乗人马居中央作舞挽势良久而灭归以语同舍生皆莫之信明日访诸园有一大井问园夫此井有何异曰数日前外间民女嫁人归母家至井上浣衣忽闷絶不省舁归壻家唤巫者治之曰犯井中伏尸女伤鬼其法用纸画紫衣四人持烛笼剪干红纸作背子一领具酒饭烧祭之闻昨夕事毕三更后女病良愈问女家所居云蕙兰桥正生所行路也
　　徐州人窦公迈靖康中买一妾滑人也未几虏犯河北妾父母隔絶不相闻忧思之至殆废寝食忽僵仆于地若爲物所凭附乃言曰吾女之父也遭兵乱举家戕于贼旅魂无依欲就女丐食而神不容入窦氏之门岁余矣土地见怜今始得入窦曰汝不幸死夫复何言吾令汝女作佛事且具食祭汝汝急去许诺妾即苏窦如所言阴与之戒内外勿语妾知之又再岁其父乃自乡里来初未尝死也盖鬼窃食云尔
　　明州兵士沈富父溺钱塘江死时富方五六岁其母保养之被祟致疾叩诸巫皆云其父爲厉母沥酒祷之曰尔死唯一子吾恃以爲生何故数数祸之若有所须当以梦吿我是夕见梦曰我今爲江神所録爲潮部鬼毎日职推潮劳苦备至须草履并杉板甚急宜夕焚以济用年满当求代始脱去矣母如其言焚二物与之富病遂愈
</div>
    <div class="pagination">
<a href="说郛_page577.html">上一页</a><span>...</span><a href="说郛_page573.html">573</a><a href="说郛_page574.html">574</a><a href="说郛_page575.html">575</a><a href="说郛_page576.html">576</a><a href="说郛_page577.html">577</a><span class="current-page">578</span><a href="说郛_page579.html">579</a><a href="说郛_page580.html">580</a><a href="说郛_page581.html">581</a><a href="说郛_page582.html">582</a><a href="说郛_page583.html">583</a><span>...</span><a href="说郛_page579.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
