<!DOCTYPE html>
<html>
<head>
    <meta charset="UTF-8">
    <title>说郛 - 第 494 页/共 601 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说郛 - 第 494 页/共 601 页</h1>
    <div class="content">　　啸防【孙广】
　　夫气激于喉中而浊谓之言激于舌而清谓之啸言之浊可以通人事达性情啸之清可以感鬼神致不死葢出其言善千里应之出其啸善万灵受职斯古之学道者哉【阙一字】君授王母母授南极真人真人授广成子广成子授风后风后授啸父啸父授务光务光授尧尧授舜舜演之为琴与禹自后乃废续有晋太行山僊君孙公获之乃得道而去无所授焉阮嗣宗得少分其后湮灭不复闻矣啸有十五章句权舆正毕有十二法　外激　内激　含　藏　散　越　大沈　小沈　疋叱　五太　五少
　　皆在十五章之内则啸之妙音尽矣
　　权舆章第一
　　夫权舆者啸之始也夫人精神内定心目外息我且不竞物无害者身常足心常乐常定然后可以议权舆之门天气正地气和风云朗畅日月调顺然后丧其神亡其身玉液旁润灵泉外洒调畅其出入息端正其唇齿之位安其颊辅和其舌端考击于寂寞之间而后发圻撮五太之精蕐髙下自恣无始无卒者权舆之音近而论之犹众音之发调令聴者审其一音也耳有所主心有所击于情性和于心神当然后入之
　　外激以舌约其上齿之里大开两唇而激其气令其出谓之外激也
　　内激用舌以前法闭两唇于一角小啓如麦芒通其气令声在内谓之内激也
　　含用舌如上法两唇但起如言殊字而激其气令声含而不散矣
　　藏用舌如上法正其颊辅端其唇吻无所动用而有潜发于内也
　　散以舌约其上齿之内寛如两椒大开两唇而激其气必散是为散也
　　越用舌如上法每一声以舌约其上腭令断气絶用口如言失字谓之越也
　　大沈用舌如外激法用气令自高而低大张其喉令口中含之大物含气煌煌而雄者谓之大沈也
　　小沈用舌如上法小遏其气令大小沈属隂命鬼吟龙多用之
　　疋用舌如上法如言疋字高低随其宜
　　叱用舌如上法如言叱字高低随其宜
　　五太者五色也宫商角征羽所为之五太八九五少为应故谓之太以配仁义礼智信此有音之本谓声者皆不逃五太但以宫商发应均使次序理则声理乱则声乱
　　五少者五太之应五太自有隂阳然太权而言五太为阳五少为隂用声之至详而后发凡十二法象一嵗十二月内激为黄钟外激为应钟大沈为太簇小沈为夹钟五太为姑洗五少为仲吕散为防賔越为林钟疋为夷则叱为南吕含为无射藏为大吕律吕相生而成又此则十二法之首也
　　流云章第二
　　流云古之善啸者聴韩娥之声而写之也淫润流转妙中宫声沈浮起伏若龙游戯春泉直上万仞蒸郁流云故曰流云此当林塘春照晩日和风特宜为之始于内激次散自含越小沈成于疋叱且五少则流云之防备矣其音有定所之若龙若虎若蝉若鬼一发之后更无难挠亦由易之有可适而不滞凡十二啸之变态极矣夫琴象南风笙象凤啸笛象龙吟凡音之发皆有象故虎啸龙吟之类亦音声之流今所序故于后
　　深谿虎章第三
　　深谿虎者古之善啸者聴谿中虎声而写之也雄之余怒之末中商之初壮逸寛恣畧不屈挠若当夏郁蒸华果四合特宜为之始于内激既藏又含外激而沈终于五少而五太则深谿虎之音备矣
　　高栁蝉章第四
　　高栁蝉者古之善啸者聴而写之也飘高举缭绕萦彻咽中角之初清楚轻切既断又续华林修竹之下特宜为之始于大沈次以五少激散越系而令清终以小沈则高栁蝉之音备矣
　　空林夜鬼章第五
　　空林夜鬼者古之善啸者夜过空林而写之也防滴蟋蟀铁窃璚絶轻不举纎不灭中征之余浓雪达旦凄风飞雪之时特宜为之奏之当以道法先呼羣鬼聚于空林之中递为应命心当危危然若有所动始于内激次以五少三去宫商耳以越连之则空林夜鬼之防备矣
　　巫峡猿章第六
　　巫峡逺者古之善啸者闻而写之也幽隐深邃在山数里之外若自外而至自高而下杂以风泉瀑布之响迥然出于众声之表中羽之初日暎空山风生众壑特宜为之初以内激灱灱五连之前二缓而低后三急而高错总偏反则巫峡猿之防备矣
　　下鸿鹄章第七
　　下鸿鹄者出于师旷清角之防古之善啸者聴而写之也其声寛绰浩渺不絶以节洪洞不絶既上未上寛大内外闻而乐之轻浮遒急闻而恶之尝奏则求此一一聴之爱恶分明鸿鹄下矣且善啸者其声至逺不越数百尺鸿鹄翔于防防之间曷由闻而下也葢激气出于唇齿之间妙声转于风景之际则风景和风景和则元气下降翔云之间游元气之上有不随而下哉若高秋和风景丽特宜为之先以外激翔风数十发声次以疋叱然复纯以五太终以散越成之三奏而清风臻五奏而流云巻九奏而鸿鹄降则下鸿鹄之音备矣
　　古木鸢章第八
　　古木鸢古之善啸者闻而写之也飞射哀咽洪洞绵逺若有所不足郁郁振荡适断又续寒郊原野隂风若雾特宜为之始于内激长引之次疋叱又散则古木鸢之音备矣
　　龙吟章第九
　　龙吟者龙吟水中古之善啸者闻而写之也深沈汩没重厚湿润髙不不杀声中宫商傍暎嵓峦俯对潭洞特宜为之先以内激次含又藏五太终以沈则龙吟之防备矣
　　动地章第十
　　动地者出于公孙其音师旷清征也其声广博宏壮始末不屈隠隠习习震霆所不能加郁结掩遏若将大激大发又以道法先存以身入于太上之下鼔怒作气阿叱而令山岳俱举将手出于外夫坤仪至厚地道至静而以一啸动之不亦异乎然有所动之何者夫人心志而发乎气气激于外而成于声声含太宫太商自然与四气相合则吕动律应阳行隂伏必阳藏而动隂隂藏而动阳当藏而动之则振发不定地居隂阳之上焉有所负者动而所据能息哉然则声作而见动地之道知音乐之有感不必其震动然后谓动地之声地气闭涸烟凝隂沍特宜为之先以内激次以大沈藏含悉作动以五太成之则动地之音备矣
　　苏门章第十一
　　苏门者僊君隐苏门所作也圣人述而不作音律之道广成务光以陶性灵以演大道非有以成声音作程品也昔人有游苏门时闻鸾凤之声其音美畅竒异假为之鸾凤鸾凤有音而不得闻之苏门者焉得而知鸾凤之响后寻其声乃僊君之长啸矣僊君之啸非止于养道怡神葢于俗则致雍熈于时则致太平于身则道不死于事则摄百灵御五云于万物则各得其所感应之效莫近于音而僊君得之至于飞走禽兽啸之末者晋阮嗣宗善啸闻僊君以为己若往诣焉方被髪握坐籍再拜而请之顺风而请者三承风而请者再僊君神色自若竟无所对籍因长啸数十声而去僊君料籍固未逺因动清角而啸至四五发声籍但觉林峦草木皆有异声须臾飘风暴雨忽至已而鸾凤孔雀缤纷而至不可胜数籍既惧又喜而归因传写之十得其二谓之苏门今之所传者是也深山大泽极高极逺宜为之先发五太五少沈激内外一十二法备举方少得苏门之音矣
　　刘公命鬼章第十二
　　刘公命鬼僊人刘根之所为也昔刘根道成雅好长啸为太守所屈因啸召太守七世之祖立至其声清净径急中人已下恶闻之虽志人好古啸者多不肄习以故其声多阙后之人莫能补者谓之元刚格先以五少之三去宫商次用内激大小沈终以疋叱则刘公命鬼之声备矣
　　阮氏逸韵章第十三
　　阮氏逸韵者正阮籍所作也音韵放逸故曰逸韵用法多比权舆与流云之鳞轣十二间无约束多散越大雅君子与常才龌龊者皆宜聴之天气清肃氛垢之外乃可杂埙箎俗态之乐郑卫入耳善啸者多能为之林泉逸人每为呼风亦偶作一韵法寄在众之中兴短则短之兴尽则止则阮逸韵之防备矣
　　正章第十四
　　正者正也深逺极大非常声所拟近代孙公得之人未之聴致平和而却老不死者此声也今有义亡其声
　　毕章第十五
　　毕者五声之极大道毕矣尧舜之后有其义亡其声啸防不著作者氏名观其命辞殆似出于唐人而今不可考矣是书人间罕传书序谓王母授南极真人真人授广成子其説诞妄不经惟十有二法及载孙登阮籍则诚可谓得啸之防者序又谓登无所授而籍之后湮灭无闻予向尝以使事道经洛阳游苏门山访孙阮遗迹思鸾凤之声不可得闻为之怏悒夫人之声即天地之声也人有古今而声无古今是书既行安知山林之下无孙阮者出然则岂终于湮灭而无闻也哉正徳庚辰虎丘老樵都穆跋















　　真子渔歌记【李徳裕】
　　徳裕顷在内庭伏覩宪宗皇帝写真求访真子渔歌叹不能致余世与真子有旧早闻其名又感明主赏异爱才见思如此每梦想遗迹今乃获之如遇良宝于戱渔父贤而名隠鸱夷智而功高未若真隠而名彰显而无事不穷不达其严光之比欤处二子之间诚有裕矣长庆三年甲寅嵗夏四月辛未日润州刺史兼御史大夫李徳裕记
　　渔歌如左
　　烟波钓徒真子张志和
　　西塞山边白鹭飞桃花流水鳜鱼肥青箬笠緑蓑衣斜风细雨不须归
　　右一
　　钓台渔父褐为裘两两三三舴艋舟能纵櫂惯乗流长江白浪不曽忧
　　右二
　　霅溪湾里钓渔翁舴艋为家西复东江上雪浦邉风笑着荷衣不叹穷
　　右三
　　松江蟹合主人欢菰飵蒪羮亦共飡枫叶落荻花干醉泊渔舟不觉寒
　　右四
　　青艸湖中月正圆巴陵渔父櫂歌连钓车子橛头船乐在风波不用仙
　　右五







　　觱篥格【段成式】
　　觱篥本名悲篥畨人以角为之后乃以笳为首以竹为管所法者角音故曰角
　　革角长五尺形如竹筒卤簿军中皆用之或竹木或皮又有剥杨树皮卷成觱篥以竹为管而吹之亦有用桃皮者
　　南蛮多用芦叶卷吹
　　女请制角二十四法雷雹声
　　吹角三部有长鸣中鸣长鸣曼声激昂中鸣尤更悲切畨角者后渐用之横吹李延年因畨曲更造新声二十八解
　　后解唯存黄鹄陇头出闗入闗出塞入塞折杨栁黄覃子赤之杨望行人十曲
　　教坊家有觱篥部其吹曲破断送用之
　　白诗剪削干芦插寒竹
　　觱篥即今头管
　　柘枝谱【乐史】
　　乐苑云羽调有柘枝曲商调有掘柘枝此舞因曲为名用二女童帽施金铃抃转有声其来也于二莲花中藏之花拆而后见对舞相呈名莲花舞
　　昔人云歌舞轻徊其解佩褫绅不待低帷昵枕莫如柘枝舞云
　　汉灵好畨舞鼓吹
　　宋孝武帝大明中以鞞拂杂舞合之钟石又不特女技也
　　舞有大垂手小垂手字舞花舞字舞以身亚地布成字如作天下太平字者是也花舞者着緑衣偃身合成花即柘枝舞有花心者是也
　　汉则巴渝舞女舞晋则白纻舞幡舞扇舞唐则霓裳舞视柘枝舞态曲调各有攸胜
　　昔人谓柘枝软舞婆娑曼延婆娑舞态也曼延舞缀也

</div>
    <div class="pagination">
<a href="说郛_page493.html">上一页</a><span>...</span><a href="说郛_page489.html">489</a><a href="说郛_page490.html">490</a><a href="说郛_page491.html">491</a><a href="说郛_page492.html">492</a><a href="说郛_page493.html">493</a><span class="current-page">494</span><a href="说郛_page495.html">495</a><a href="说郛_page496.html">496</a><a href="说郛_page497.html">497</a><a href="说郛_page498.html">498</a><a href="说郛_page499.html">499</a><span>...</span><a href="说郛_page495.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
