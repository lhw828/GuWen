<!DOCTYPE html>
<html>
<head>
    <meta charset="UTF-8">
    <title>丹铅余录 - 第 26 页/共 56 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>丹铅余录 - 第 26 页/共 56 页</h1>
    <div class="content">　　宋贾黄中防日聪悟过人父师取书与其身相等令读之谓之等身书张子野词等身金谁能竟买此好光景老莱谓子思曰子性清刚而傲不肖不可以事君子不见夫齿刚惟坚固是以相磨舌柔顺是以不敝子思曰吾不能为舌故不可事君
　　太白浣纱女诗一双金履齿两足白如霜又越女词云履上足如霜不着鸦嗔袜又云东阳素足女防稽素舸郎予尝戯谓太白何致情回盼此素足女再三张愈光戯荅云太白可谓能书不择笔矣聊记以饷一笑予尝题浣女图诗纯用太白语意红顔素足女两足白如霜不着鸦头袜山花屐齿香天然去雕饰梅岑水月妆肯学邯郸步匍匐寿陵傍葢窃病近日学诗者拘束蹈袭取妍反拙不若质任自然耳
　　梁元帝赋甲乙之帐庚辛之枋人多不知庚辛枋为何语按后汉书注引马融西第颂曰西北戌亥石承输虾蟇吐防庚辛之役即此事也
　　宋政和中祀厯代帝王皆以功臣配享而女娲氏独无之葢传记阙也予观纬书云女娲氏命娀陵氏制都良管以一天下之音命圣氏为班管以合日月星辰名曰充乐又令随作笙簧是三人皆女娲之臣也岂云传记阙乎若以为纬书不足信则伏羲氏之金提轩辕氏之风后力牧亦纬书也当时蔡京軰寡学徃徃如此竹亦有香人罕知之杜诗风吹细细香李贺诗竹香满幽寂粉节涂生翠
　　白虎通引逸书云大社惟松东社惟桐南社惟梓西社惟槐陈祥道曰后世宋有楳社汉有枌榆社楳古梅字也梅社事惟见此亦可为梅诗事料
　　郭璞尔雅序豹防既辨其业益顕注谓汉武帝时孝防郎终军既辨豹文之防人服其博物争相传授尔雅之业又挚虞三辅决录云窦攸举孝廉郎光武大防灵台得防如豹文以问羣臣莫有知者攸对曰鼮防也见尔雅诏案宻书如攸言赐帛百匹此事葢两见
　　宋王防与江湛书云所以绵络累纸本不营尚书虎爪板也古者召奏用虎爪书晋宋之代大臣皆得自辟除官属以板召之谓之板官
　　俗语急疾顷刻曰窋咤字一作咄嗟晋书咄嗟而辨集韵作咋唶古乐府作咄唶今俗书词曲作趉
　　易大传方以类聚物以羣分郑注水火也至解乐记则曰方谓行虫也物谓殖生也孔頴达曰二注不同各有以也方者行虫有性识道理故称方也羣分称物者殖生无生但一物而已慎按古之名方不见于训诂但字书有解糓虫名虸蚄见齐民要术又张有复古编虸蚄古只仔子方是方为行虫之原也郑之解方为行虫葢縁字之音生义颇亦僻左
　　土字四音土爰稼穑如字诗彻彼桑土土桑根之皮也音杜自土沮漆地名亦音杜史记引诗宅殷土芒芒社是土亦借作社也又字书土苴或作防苴泥不熟也是土亦通作防
　　汉铙歌十八曲自朱鹭至石溜古今乐录谓其声辞相杂不复可分是也近世有好奇者拟之韵取不协字用难训亦好古之矣
　　坏植防羣说者不一范无隐云植者边境植木以为界如榆闗柳塞之类坏植防羣则撤戍罢兵邻封混一此尚同之说也乐毅书曰蓟丘之植植于汶篁徐广注谓燕之疆界移于齐之汶水按此说为长
　　虑叹变慹姚佚启态八字真人矢口成文禇氏解云虑则预度未来叹则咨嗟既徃变则轻躁而务作为慹则畏惧而不敢动姚则悦失以自肥佚则纵乐而忘反启则情闲而受物态则骄矜而长傲
　　谷梁传云所见异辞所闻异辞所传闻异辞董仲舒曰春秋分十二世有见有闻有传闻有见三世有闻四世有传闻五世故定哀昭君子之所见也襄成文宣君子之所闻也僖闵庄桓隐君子之所传闻也所见六十一年所闻八十五年所传闻九十六年于所见防其辞于所闻痛其祸于传闻杀其恩逐季氏而言又雩防其辞也子赤弑弗忍言日痛其祸也子般弑而书乙未杀其恩也屈伸之志详略之文皆应之吾知其近近而逺逺亲亲而踈踈也亦知其贵贵而贱贱重重而轻轻也有知其厚厚而薄薄善善而恶恶也有知其阳阳而隂隂白白而黒黒也百物皆有偶合偶之合之匹之仇之善矣诗曰无怨无恶率由羣匹此之谓也
　　杜子美诗近来海内为长句汝与东山李白好流俗本妄改作山东李白按乐史序李白集云白客游天下以声妓自随效谢安石风流自号东山时人遂以东山李白称之子美诗句正因其自号而称之耳流俗不知而妄改近世作大明一统志遂以李白入山东人物类而引杜诗为证近于郢书燕说矣噫寡陋一至此哉东方朔客难云以管窥天以蠡测海张晏注曰蠡瓠瓢也然蠡字从虫若与瓢义不协又按扬子方言云蠡瓠瓢也字从从蠡刘向九叹云瓟蠡蠧于箧簏今闽广之地以鲎鱼殻为瓢江淮之间或用螺之大者为瓢是以虫殻代匏用也故蠡字之取义兼之暇日与简西嶨谈及此漫笔之
　　枘字从木从内考工记调其凿枘而合之宋玉九辨圆枘而方凿兮吾固知其鉏铻而难入今举子程文袭用枘凿不相入彼此相效莫知其非也夫枘凿本相入之物惟方枘圆凿则不相入今去方圆字而曰枘凿不相入字义之不通文义大谬矣甚者冩枘字作柄字尤可笑也
　　近峯闻略説木工防卯字引伊川语录云枘凿者防卯也防卯圆则圆防卯方则方又引文簨如室新构而去其凿契注凿契簨也又引金史张中字制小舟不假胶漆而首尾相钩帯谓之鼓子卯余按防卯字当作簨牡簨字出考工记及文选注而汉书五行志所谓门牡者义取牝牡葢枘者刻木端以入凿有牡之象凿者空其窍以受枘有牝之象簨牡二字葢亦古矣防卯字葢亦后人撰借尔
　　説文查浮水也今作槎非槎音诧邪斫也国语山不槎蘖是也今世混用莫知其非畧证数条于此王子年拾遗记尧时巨查浮西海上十二年一周天名贯月查一曰挂星查道藏歌诗扶桑不为查王勃诗澁路拥崩查又送行序云夜查之客犹对仙家坐菊之宾尚临清赏骆宾王有浮查诗刘道友有浮查砚赋水经注临海江边有查浦字并非查至唐人犹然任希古诗泛查分冩汉孟浩然诗试垂竹竿钓果得查头鳊又云土风无缟纻乡味有查头又云桥崩卧查拥路险垂藤接皆用正字不从俗体此公匪惟诗律妙字学亦超矣杜工部诗查上覔张骞又沧海有灵查惟七言絶空爱槎头缩项鳊七言律奉使虚随八月槎古体近体不应用字顿殊葢七言絶与律乃俗夫竞玩遂肆笔妄改古体则视为冷局俗目未击幸存旧文耳
　　张野庐山记天将雨则有白云或冠峯岩或亘中岭俗谓之山帯不出三日必雨【唐诗风吹山带遥知雨】
　　风生于无而归于无惟窍之所受不同在人之所闻亦异比于万物禀受亦然众窍为风所鸣万形为化所役风不能鸣则万窍虚化不能役则万窍息【休疑独注庄子天籁一节】汉地理志有朐忍县顔师古注音劬误也按说文朐腊挺也其俱反字既从句与地名何干通典作防音如顺切防如尹切读如闰蠢通典之音得之矣而字作胊则因汉志而误也当从朐乃叶閠字之音朐防虫名夔州地多此虫遂以为名又为朐防属汉中亦误检地志汉中实无此县云安之西三十里万戸驿下横石滩上土人云驿之左右朐防故地也辨文字与辨职方者冝知之　古李巽岩朐忍辨可谓互证练考订千古之谬矣夫以二字之防以师古许慎杜祐三家尚有误舛今之不悦学者乃以漫浪视之几何不为伏猎侍郎乎五行之理有相生者有相克者相生为正色相克为间色正色青赤黄白黒也间色绿红碧紫流黄也木色青故青者东方也木生火其色赤故赤者南方也火生土其色黄故黄者中央也土生金其色白故白者西方也金生水其色黒故黒者北方也此五行之正色也甲巳合而为绿则绿者青黄之杂以木克土故也乙庚合而为碧则碧者青白之杂以金克木故也丁壬合而为紫则紫者赤黒之杂以水克火故也戊癸合而为流黄则流黄者黄黒之杂以水克土故也此五行之间色也流黄一作骝黄又汉人经注间色作奸色礼记间声作奸声
　　荣音与融同楚越齐鲁其音皆同也按淮南子云圣人之能固已多矣而所守又约故动而必荣愚人之知固已少矣其所事者多故动而必穷以荣与穷叶越絶书曰种留封侯不知令终二贤比得种独不荣以荣与终叶古韵已如此后世入庚字韵葢误以萦为荣也魏晋仪注冩章表别起行头者谓之跳出今日擡头【左传防】相如上林赋郁郁菲菲众香发越肸蠁布冩馣馤馝馥司马彪曰肸过也芬芳之过若蠁之布冩也说文蠁知声虫也尔雅圆貉虫蠁郭璞云蛹虫广雅土蛹也毛晃曰古蠁字作向晋大夫羊舌肸字叔向左传释文香两切取肸向布冩之义又扬雄羽猎赋蠁曶如神李善曰蠁曶疾也蠁与响同曶与忽同又甘泉赋芗呹肸以棍枇则肸蠁葢古语也　响之一字古只作乡汉书天文志乡之应声是也又作向易系其受命也如向荀子应之如影向庄子然向然是也左传作向扬雄赋作芗汉作防又作又作凡此等类韵书亦岂能尽载也
　　画家有罨画杂彩色画也吴兴有罨画溪然其字当用罨乃鱼网非其训也张泌诗罨岸春涛打船尾谓鱼网遮岸也此用字最得字义【左思蜀都赋罨蜚翠钓鰋纳】
　　梁鸿传载鸿诗二首麦含含兮方秀刻本皆如此艺文类聚引之作麦含金为是金与含相似而衍为二字也此当表出之
　　廞许金切与歆同音尔雅廞兴也周礼笙师职云大防廞其乐器郑注兴也又司服大防供其廞衣服司裘大防廞裘司于大防廞舞器司乐大防廞乐器郑注皆解为兴葢袭用尔雅之误成周圣世岂有大防用笙乐舞器之理乎按此廞义葢谓陈而不作耳唐崔祐甫独孤及墓铭廞衣楚挽徘徊墓田李华权文公墓铭廞隧纳书礼优职襄宋景文真宗挽歌云廞翣浮晨旭边箫咽暝霞周平园皇祐哀书云桂轮隠曜椒掖廞仪皆得其解矣　考工记善防者水淫之郑氏注读淫作廞谓水淤泥土而留着之则助之为厚也唐书沧州无埭渠乆廞塞薛大鼎浚之此廞塞字义本郑氏考工记注并附于此
　　海岳书史云隋唐藏书皆金题玉躞锦贉绣榹金题押头也玉躞轴心也贉卷首帖绫又谓之玉池又谓之贉有毬路锦贉有楼台锦贉有樗蒲锦贉有引首二色者曰双引首标外加竹界而打擫其覆首曰褾禠法帖谱系曰大观帖用皂鸾鹊锦褾禠是也卷之袠签曰检又曰排汉书武纪金泥玉检注检一曰燕尾今世书帖签后汉公孙瓉傅皂囊施检注今俗谓之排此皆藏书画职装演所当知也
　　北史杨愔传以方麯障面读者不解方麯为何语按説文作筁蚕簿也通作曲礼记曰簿汉书周勃传织簿曲为业方言簿谓之曲此云方麯障面葢竹织方扇也厯代斗斛大小不同左传防云魏齐斗秤于古二而为一周隋斗秤于古三而为一
　　汉京房衍十二律为六十律有法灭执始之名梁沈重又衍六十律为三百六十有阿衡归仁之目可谓续鳬之颈画蛇之足三子以之
　　张志和渔父曲车子钓撅头船乐在风波不用仙唐谭用之诗云碧玉蜉蝣迎客酒黄金毂辘钓鱼车又云翩翾蛮榼薫晴浦毂辘鱼车响钓船是其事也宋史洞庭湖贼杨么四轮激水船行如飞今失其制
　　杜诗语及太白处无虑十数篇而太白未尝假借子美一语以此知子美倾倒太白至难晏元献公尝言韩退之扶导圣教刬除异端则诚有功若其祖述坟典宪章骚雅上传三古下笼百世横行阔视于缀述之塲者子厚一人而已
　　赵括之兵法房琯之车战刘歆王安石之周礼其法是也其时非也泽麋而防雕虎之皮尸鸠而传鹪明之羽适足増其累耳胡致堂必欲行封建张横渠必欲行井田幸而不用于时不幸而试其败涂地矣朱子犹惜其有志未就而卒亦迂矣哉









　　丹铅摘录卷十二
　　钦定四库全书
　　丹铅摘録卷十三　　　　　明　杨慎　撰
　　汉食货志临淄人姓伟注姓其姓也伟其名也　昔人有以星星令属对者或对曰字字以为絶竒若姓姓字字子子家家皆可对也
　　黄伯思云郗姓为江左名族其姓读如絺绣之絺而俗书作郄因呼为郄诜之郄非也郄诜晋大夫却谷之后郗鉴乃汉御史大夫郗虑之后姓源既异音读回殊后世因却书相乱郗郄二姓遂不复分陆鲁望号为博古其诗曰一段清光染郗郎亦误读也然观右军帖以郗为郄实自伊始退之所以贬为俗书也
　　魏初作府兵八柱国掌之侯莫陈崇其一也侯莫陈三字姓崇其名也赵宋有侯莫陈利用盖其后裔今读者以侯莫为一人陈利用为一人非也又五代北朝人有三字姓侯莫陈阿史那潜夫论中国亦有白巴公氏慎徃年在史馆有湖广土官水尽源通塔平长官司进贡水尽源通塔平葢六字地名有同列疑为三地名添之云三长官司予取大明官制证之曰此一处非三地同列笑曰楚蜀人近蛮夷故宜知之我内地人不知也予戯应之曰司马迁西南夷传班固匈奴传叙外域如指掌班马亦南蛮耶
　　余少时父师命读韩文讳辩其曰周之时有骐期汉之时有杜度余问曰何不云春秋有众仲战国有骑期自今思之众仲实姓名同音又显在春秋左传文公偶思之未及尔按庾肩吾书品杜操字伯度
　　司马长卿慕蔺相如故名相如元任明自比荀文若故曰荀彧
　　谢庄以风月景山水名五子飏朏颢嵸也宋子虚名友五子名鑫森淼焱垚
　　佛氏有方等经犹云平等世界也故萧氏取为名方等尝着三十国春秋胡三省注通鉴【胡应麟曰是纲目乏误】不知此义萧方下去一等字似今人之某人等之等而不思方等之等名方诸方知可证乎亦犹纲目不知卢鸿一为双名而去一字为卢鸿也
　　唐人有卢鸿一隠于嵩山其名鸿一者尸子云鸿飞天首髙逺难明楚人以为鳬越人以为乙鸿常一尔通鉴纲目书征嵩山处士卢鸿为諌议大夫不受鸿下脱一字葢误以鸿为单名而削去一字也人之名可减去字其脱误如此【胡应麟曰卢鸿一见旧唐书新唐书作卢鸿通鉴采新唐书纲目又本通鉴也】佛声盛于晋宋齐梁之后至唐尤多故恒以佛经字义命名如萧方等【梁元帝子】桞达摩【北齐将】桞摩诃【陈将】席毗罗【隋人】周罗猴【后周人】宇文陀罗尼【后周帝】尔朱菩提慕容三藏鱼俱罗干什门起什住髙龙文隋宋金刚刘黒闼李圎通容那律王摩诘张干陀【俱唐人】皆载正史其余不可胜数程明道于邮亭见壁上书云要不闷依本分明道深然之曰若依本分便是君子也唐子西见邮壁天不生仲尼万古如长夜亦名言也
　　尝有人问于苏文忠公曰公之博洽可学乎曰可吾尝读汉书矣葢数过而始尽之如治道人物地里官制兵法货财之类每一过専求一事不待数过而事事精覈矣参伍错综八面受敌沛然应之而莫御焉此言也虞邵庵常举以教人诚读书之良法也
　　登科分甲第自兴国八年王世则榜始御殿唱名自雍熙三年梁颢榜始赐宴自太平二年吕蒙正榜始【梁颢宴于琼林苑吕蒙正宴于开寳寺遂为定制】给金吾卫士送归第自蔡齐榜始刻登科录自霍端友榜始
　　唐人进士榜必以夜书之必以淡墨或曰名第者隂注阳受以淡墨书者若鬼神之迹也世传大罗天放榜于蕊珠宫故又称蕊榜李义山赠同年诗曰曽记大罗天上事众仙同日咏霓裳又放榜后必有一人下世者谓之报罗使
　　横浦张九成谓王粲赠蔡子笃诗大有变风之思嵇叔夜送秀才从军诗有古诗人之风刘公干赠从弟诗有国风余法
　　杜少陵论诗曰不及前人更勿疑递相祖述竟先谁别裁伪体亲风雅转益多师是汝师此少陵示后人以学诗之法前二句戒后人之愈趋愈下后二句勉后人之学其上也葢谓后人不及前人者以递相祖述日趋日下也必也区别裁正浮伪之体而上亲风雅则诸公之上转益多师而汝师端在是矣此説精妙杜公复生必防印可然非予之说也须溪语罗履泰之说而予衍之耳
　　刘绘字士章抱玉者聨肩握珠者踵武【言文士之多】骨气竒髙词彩华茂情兼雅怨体被文质【曹子建书】陶性灵废幽思言在耳目之内寄情八荒之表【评阮窃】咀嚼英华厌饫膏泽文章之渊泉也【陆机】词彩葱蒨音韵铿锵【张协】名章回句处处间起丽兴新声络绎奔防【谢灵运】托谕髙逺良有凿裁【嵇康】善为凄悷之词自有清拔之气【刘越石】得景阳之诡諔含茂先之靡嫚骨节强于谢混驱迈疾于顔延总四家而擅美跨两代而孤出【鲍照】竒章秀句徃徃警遒足使叔源失步明逺变色【谢朓】诗体总杂善于模拟筋力于王防成就于谢朓【江淹】范云清便宛转如流风回雪丘迟防缀映媚似落花依草
　　敖陶孙器之评诗曰魏武帝如幽燕老将气韵沉雄曹子建如三河少年风流自赏鲍明逺如饥鹰独出竒矫无前谢康乐如东海扬帆风日流丽陶彭泽如绛云在霄舒卷自如王右丞如秋水芙蓉倚风自笑韦苏州如园客独茧暗合音徽孟浩然如洞庭始波木叶防落杜牧之如铜丸走坂骏马注坡白乐天如山东父老课农桑事事言言皆着实元防之如李年说天寳遗事貌悴而神不伤刘梦得如镂冰雕琼流光自照李太白如刘安鸡犬遗响白云覈其归存恍无定处韩退之如囊沙背水惟韩信独能李长吉如武帝食露盘无补多欲孟东野如埋泉断劒卧壑寒松张籍如优工行乡饮醻献秩如时有诙气桞子厚如髙秋独眺霁晩孤吹李义山如百寳流苏千丝铁纲绮密环妍要非适用宋朝苏东坡如屈注天潢倒连沧海变百怪终归雄浑欧公如四瑚八琏正可施之宗庙荆公如邓艾缒兵入蜀要以险絶为功山谷如陶景入官析理谭而松风之梦故在梅圣俞如闗河放溜瞬息无声秦少游如时女步春终伤婉弱后山如九臯独唳深林孤芳冲寂自妍不求识赏韩子苍如梨园按乐排比得伦吕居仁如散圣安禅自能奇逸其他作者未易殚陈独唐杜工部如周公制作后世莫能拟议
　　汉书五城十二楼仙人居也诗家多用之东坡词游人都上十三楼不羡竹西歌吹古扬州用杜牧诗婷婷嫋嫋十三余之句也永乐中晏振之金陵春夕诗花月春江十四楼人多不知其事葢洪武中建来賔重译清江石城鹤鸣醉仙乐民集贤讴歌鼓腹轻烟淡粉梅妍栁翠十四楼于南京以处官妓葢时未禁缙绅用妓也五代僭伪十国之主蜀之王衍孟昶南唐之李景李煜呉越之钱俶皆能文而小词尤工如王衍之月明如水浸宫殿元人用之为传竒孟昶之洞仙歌东坡极称之钱俶金鳯彩飞遭掣搦情脉脉行即玉楼情难隔为宋艺祖所赏惜不见其全
　　宋史长编太宗每暇日问王着以笔法葛端以字学笔法临摹古帖也字学考究篆意也笔法与字学本一涂而分歧晋唐以来妙于笔法而不通字学者多矣虞邵庵题画古木诗云后主拨镫法葢以南唐李后主云书有七字法谓之拨镫法曰擫压钩掲抿导送也镫古灯字拨镫画沙悬针垂露皆喻言拨镫如挑灯不急不徐也杨铁崕与顾玉山聨句云书出拨镫侵茧帖可证其音读
　　方逊志云杜子美论书则赏瘦硬论画马则鄙多肉此自其天资所好而言耳非通论也大抵字之肥瘦各有宜未必瘦者皆好而肥者便非也譬之美人然东坡云妍媸肥瘦各有态玉环飞燕谁敢轻又曰书生老眼省见稀图画俱怪周昉肥此言非特为女色评持以论书画可也予尝与陆子渊论字子渊云字譬如美女清妙清妙不清则不妙予戱答曰丰艳丰艳不丰则不艳子渊首肯者再
　　呉道子始见张僧繇画曰浪得名耳已而坐卧其下三日不能去庾翼初不服逸少有家鸡野鹜之论后乃以为伯莫再生葢絶艺必审观而后论定也
　　唐人画桃源图极为工妙舒元舆作纪云烟岚草木如帯香气熟视详玩自觉骨戛青玉身入境中韩退之亦有桃源图葢题此画也予及见元人临本
　　徐陵与周让书归来天目得肆闲居差有弄玉之俱仙非无孟光之同隠优游俯仰极素女之经文升降盈虚尽轩皇之图艺则宋人画苑春宵秘戯图有自来矣张平子乐府素女为我师天老教轩皇抑又古矣郭熈四时山春山淡冶而如笑夏山苍翠而如滴秋山明净而如装冬山惨淡而如曛
　　张洵三时山在昭觉寺三壁上一壁早景一壁午景一壁夕景
　　李成峰峦林屋云水景皆以淡墨为之而水之空处全用粉填亦一竒也每以告人非愕然而惊则莞尔而笑莫知其妙足见后学之凡下也
　　闾丘秀才凡作水先画水头后画水纹顷刻而成惊涛汹涌势欲掀屋
　　尹白工墨花东坡诗花心起墨晕春色散毫端
　　尉迟乙善绘凹凸花或云乙是僧又张僧繇画于一乘寺逺望眼晕如凹凸近视即平
　　画花果者黄筌神而不妙赵昌妙而不神神妙俱完舍熈无人矣
　　子昂题阎金画人物髪采生劲如欲语状
　　道宏画猫一家无防
　　画鱼须得噞喁游泳之态谚云开口猫儿闭口龙言难画也
　　韵语阳秋曰张长史以醉故草书入神老杜所谓杨公拂箧笥舒卷忘寝食念昔挥毫端不独观酒徳是也许道宁以醉故画入神山谷所谓徃逢醉许在长安蛮溪大砚广松烟醉拈枯笔墨淋漓势若山崩不停手是也大抵书画贵胸中无滞小有所拘则所谓神气者游矣顾陆钟王不假之酒而能神者上机之士也如张许軰无酒安能神哉
　　左太冲诗衣被皆重池池被之心如池也李太白诗亦有縁池障泥锦之句今装潢家以卷缝罅处为玉池也东坡题画狮子曰圆其目仰其鼻奋髯吐舌威见齿舞其足前其耳左顾右盼喜见尾虽猛而和葢其戯岩岩髙坐防燕几啼呼颠沛走百鬼呜呼妙哉古陆子慎少时先太师与瑞虹龙崖二叔父看画因向二叔父曰景之美者人曰似画画之佳者人曰似真孰为正慎对曰元防之有诗云颠倒世人心纷纷乏公是真赏画不成画赏真相似丹青各所尚工拙何足恃求此妄中情哀哉子华子龙崖曰诗亦未见佳慎尔可试作之遂呈稿曰防心山水真如画巧手丹青画似真梦觉难分列御寇影形相赠晋诗人二叔父喜曰只此大胜前人近偶追忆徃事纪而笔之祗二三首治己未时年十二










　　丹铅摘录卷十三
<子部,杂家类,杂考之属,丹铅余录__总录>
　　丹铅总録原序
　　葛稚川云余抄掇众书撮其精要用功少而所收多思不烦而所见博或谓予曰流无源则干条离株则悴吾恐玉屑盈车不如全璧洪荅曰泳圆流者采珠而捐蚌登荆山者拾玉而弃石余之抄略譬犹摘孔翠之藻羽脱犀象之角牙矣王融云余少好抄书老而弥笃虽遇见瞥观皆即疏记后重览省欢情益深习与性成不觉笔倦慎执鞭古昔颇合轨葛王自束发以来手所抄集帙成逾百卷计越千其有意见偶所发明聊择其菁华百分以为丹铅四録享敝帚以千金缄燕石以十袭虽取大方之笑且为小道之观知不可乎嘉靖壬寅閠夏五金伏之初杨慎序



　　丹铅总録原序
　　钦定四库全书
　　丹铅总録目録
　　卷一之二
　　天文类
　　地理类
　　卷三之七
　　时序类
　　花木类
</div>
    <div class="pagination">
<a href="丹铅余录_page25.html">上一页</a><span>...</span><a href="丹铅余录_page21.html">21</a><a href="丹铅余录_page22.html">22</a><a href="丹铅余录_page23.html">23</a><a href="丹铅余录_page24.html">24</a><a href="丹铅余录_page25.html">25</a><span class="current-page">26</span><a href="丹铅余录_page27.html">27</a><a href="丹铅余录_page28.html">28</a><a href="丹铅余录_page29.html">29</a><a href="丹铅余录_page30.html">30</a><a href="丹铅余录_page31.html">31</a><span>...</span><a href="丹铅余录_page27.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
