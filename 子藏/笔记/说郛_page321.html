<!DOCTYPE html>
<html>
<head>
    <meta charset="UTF-8">
    <title>说郛 - 第 321 页/共 601 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说郛 - 第 321 页/共 601 页</h1>
    <div class="content">　　秦函谷关
　　秦函谷关在唐陜州灵寳县南十里灵寳县者汉农县也路在谷中深险如函故以为名其中劣通行路东西十五里絶岸壁立岩上柏林隂防谷中常不见日关去长安四百里日入则闭鸡鸣则开东自殽山西至潼津通名函谷实为天险
　　汉函谷关
　　汉函谷关在唐河南府新安县之东一里葢汉世杨仆移秦函谷关而立之于此也以比秦旧则移东二百七十八里杨仆者宜阳县人也汉武帝时数立大功以其家居宜阳宜阳者灵寳县东其地即在秦函关之外矣仆耻其家不在关内乞移秦关而东之使关反在外武帝允焉仆自以其家僮筑立关隘是为汉世函关自此关移在河南府新安县而秦关之在灵宝者废矣县东有南北塞垣即仆所筑郭缘生云至今谓之新关
　　唐潼关
　　潼关在华州华隂县东北而太华山之北也太华在县南八里通典曰本名冲关言河自龙门向南而流冲激华山之东故以为名后因关西一里有潼水因以名关哥舒翰军败引骑絶河还营至潼津収散卒即关西之潼水也元和志谓因潼水名关者是也潘安仁赋亦曰愬黄巷以济潼则潼名古故有之至唐始于其地立关耳
　　桃林【华阳】
　　春秋时晋侯使詹嘉处瑕守桃林之塞杜预曰桃林塞潼关是也三秦记曰塞在长安东四百里今案元和志汉关在长安东止二百里若更増百里即为虢之阌乡矣不得云在潼关也志于阌乡县曰县东南十里有桃原焉古之桃林周武王放牛之地也以此言之桃原为桃林虽去长安不啻四百里而方乡为顺可云应古矣而元和志于陜州灵宝县则又有所谓桃林塞者焉葢元和一书其于桃林之名自始至此凡三变其地也一以为潼关一以为阌乡一以为灵宝则三者竟孰是也志于灵宝又该为之説曰灵宝县西至潼皆是桃林塞此其为説虽若泛漫而实有理也书着武王之事曰归马于华山之阳放牛于桃林之野葢桃林者武王尝着放牛之迹后人展转攀慕故一名而该地如此其多也既有此名后人因而传疑不敢改定故三地同分一名者不云羡溢也若夫华山之阳则在华州华隂县南为甚明矣其于潼关不甚相逺然尝思而求之塞以阨塞为义野以平旷为义函关之间凡数百里其中行路皆阨束河山状皆数函故名之为塞如元和志所着桃原之地则在阌乡县南正在河山阨束之内则安得夷旷之地而名之为野也孔頴达引杜预语亦以桃林塞为在关矣且曰华山之旁尤乏水草非长养牛马之地欲使自生自死以示战时牛马不复服乘耳孔之此言深得事情之衷则虽桃林无野理亦长也
　　崤
　　二崤山又名嵚崟山春秋时秦将袭郑蹇叔哭送其子曰晋人御师必于殽殽有二陵其南陵夏后臯之墓也北陵文王之所避风雨也必死是间元和志曰自东崤至西崤三十五里东崤长阪数里峻阜絶涧车不得方轨西崤全是石坂十二里险不异东崤此之二崤皆在秦关之东汉关之西
　　骆谷关
　　在盩厔县西南一百二十里有路可通梁州汉世名为骆谷道魏少帝正始二年曹爽伐蜀自此道入甘露三年蜀将姜维围长城由此路出武徳七年髙祖于此立关通梁州名骆谷关西抵兴元府一百二十里德宗在奉天将幸梁州若由襃斜最为近便縁李楚琳方杀张镒于鳯翔不敢由鳯翔入故东自骆谷入而转西以达梁州也及还京即于襃斜取径而出是骆谷路迂也
　　大震关
　　在陇州西汉武至此遇雷震因以为名代宗时吐蕃自此入冦帝遂仓卒幸陜以其廹近也
　　萧关
　　在原州髙平县东南三十里汉文帝时匈奴入萧关即此也神龙元年于隋它楼县置萧关县特取古关名之非汉萧关地也
　　瓦亭关
　　在原州髙平县南即垅山北垂隗嚣使牛邯守瓦亭即此也
　　靑泥城【峣关　峣栁城】
　　蓝田县即峣栁城也峣山在前又名峣关亦名蓝田关也杜甫渼陂诗曰水面月出蓝田关也水经曰峣栁城俗谓之青泥城
　　以简质志险要倍见雄高















　　故都宫殿记【周密】
　　门
　　丽正【南门】　　　　和宁【北门】　　　东华【东门】
　　西华【西门】　　　　苑东　　　　苑西
　　北宫　　　　　南宫　　　　南水门
　　东水门　　　　防通　　　　上阁
　　宣徳　　　　　隔门　　　　斜门
　　关门　　　　　玉华阁　　　含和
　　贻谟【二门系天章阁】
　　殿
　　垂拱【常朝四参】　　　文徳【六参宣布】　　　大庆【明堂朝贺】
　　紫宸【生夀】　　　　集英【防士】
　　以上谓之正朝亦有随事更名者
　　后殿
　　延和【宿斋避殿】　　　崇政【即祥防】　　　福宁【寝殿】
　　复古【高宗建】　　　选徳【孝宗建御屏有监司郡守姓名】
　　缉熈【理宗建】　　　熈明【即脩政度宗建】　　明华
　　清燕　　　　　膺福　　　　　庆瑞【即顺庆理宗改】
　　射殿　　　　　需云【大燕】　　　　符宝【贮防膺天命之宝】嘉明【度宗以绎巳堂改】　明堂【即文德合祭改】　　坤宁【皇后】
　　秾华【皇后】　　　　慈明【杨太后累朝母后皆旋更名】
　　慈元【谢太后】　　　仁明【全太后】　　　进食【即勤政】
　　钦先【神御】　　　　孝思【神御】　　　　清华
　　堂
　　翠寒【髙宗以日本罗木建古松数十株】　　　　　澄碧观堂
　　芳春　　　　　凌寒　　　　　钟美【牡丹】
　　灿锦【海棠】　　　　燕喜　　　　　静华
　　清赏　　　　　稽古【御书院】　　　清逺
　　清彻　　　　　澄碧【水堂】　　　　蘂渊
　　环秀【山堂】　　　　文囿【御书院】　　　书林【御书院】
　　华馆　　　　　衍秀　　　　　披香
　　德勤　　　　　云锦【荷堂】　　　　清霁
　　蕚緑华【梅堂度宗易名琼姿】碧琳　　　　　凝光
　　澄辉　　　　　绣香　　　　　呈秀
　　防景【青花石柱香楠袱额玛瑙石砌】　　　　　　正始【后殿谢后改夀宁殿】怡然【惠顺位】　　　信美【婉容位】
　　斋
　　损斋【高宗建】　　　彛斋　　　　　谨习斋
　　燕申斋
　　楼
　　博雅【书楼】　　　　观徳　　　　　万景
　　清暑　　　　　淸美　　　　　明远
　　倚香
　　阁
　　龙图【太祖太宗】　　　天章【真宗并祀祖宗神御】　宝文【仁宗】
　　秾香　　　　　暗香　　　　　晩节香【菊】
　　岩香【桂】　　　　云岫【山亭】　　　　映波
　　含晖　　　　　达观　　　　　秀野
　　凌寒【梅竹】　　　　涵虚　　　　　平津
　　真赏　　　　　方逺　　　　　垂纶【近池】
　　鱼乐【池上】　　　　喷雪【放水】　　　　流芳
　　芳屿【山子】　　　　玉质　　　　　此君【竹】
　　聚芳　　　　　延芳　　　　　兰亭
　　激湍　　　　　崇峻　　　　　惠和
　　浮醴　　　　　泛羽【并流杯亭】　　　凌穹【山顶】
　　迎薰　　　　　防英　　　　　正巳【射亭】
　　丹晖　　　　　凝光　　　　　雪迳【梅】
　　参月　　　　　共乐　　　　　迎祥
　　莹妆　　　　　植杖【村庄】　　　　可乐
　　文杏　　　　　壶中天
　　别是一家春【度宗初剏或谓此非佳识也未几果验】　显谟【神宗】
　　徽猷【哲宗】　　　　敷文【徽宗】　　　　焕章【髙宗】
　　华文【孝宗】　　　　宝谟【光宗】　　　　宝章【宁宗】
　　显文【理宗】　　　　云章【度宗御书】　　　清华
　　凌虚　　　　　清漏　　　　　倚桂
　　来鳯　　　　　观音　　　　　芙蓉
</div>
    <div class="pagination">
<a href="说郛_page320.html">上一页</a><span>...</span><a href="说郛_page316.html">316</a><a href="说郛_page317.html">317</a><a href="说郛_page318.html">318</a><a href="说郛_page319.html">319</a><a href="说郛_page320.html">320</a><span class="current-page">321</span><a href="说郛_page322.html">322</a><a href="说郛_page323.html">323</a><a href="说郛_page324.html">324</a><a href="说郛_page325.html">325</a><a href="说郛_page326.html">326</a><span>...</span><a href="说郛_page322.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
