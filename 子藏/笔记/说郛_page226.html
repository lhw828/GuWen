<!DOCTYPE html>
<html>
<head>
    <meta charset="UTF-8">
    <title>说郛 - 第 226 页/共 601 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说郛 - 第 226 页/共 601 页</h1>
    <div class="content">　　第一上
　　叅神两拜　盥帨　　洗拭瓒　各入室
　　跪祼鬯　　出户外两拜
　　第二上
　　再盥帨　　洗拭爵　各入室　跪奠镇圭俛伏兴　　跪奠币　三祭酒　俛伏兴
　　出户外　　读册讫两拜　　　还小次
　　第三上
　　亚终献毕　出小次诣饮福位　两拜
　　跪三祭酒　啐酒受俎　　　　俛伏兴
　　受抟黍　　两拜　　送神　　奉神主入祏室奏礼毕
　　眀堂殿正配四位
　　昊天上帝　皇地祗　太祖　　太宗【各牲牢礼馔】二十二拜【一十三跪俛伏兴】
　　第一上
　　叅神两拜　盥帨　各诣前位　跪奠镇圭俛伏兴　　跪奠玉币　俛伏兴　两拜
　　第二上
　　再盥帨　洗拭爵　各诣前位　跪三祭酒俛伏兴　读册讫　两拜　　　请还小次【依例不还】
　　第三上
　　亚终献毕　诣饮福位　两拜　跪三祭酒啐酒受俎　受抟黍　　俛伏兴　两拜
　　送神　　　望燎　　　奏礼毕







　　梁杂仪注【段成式】
　　梁正且使北使乗车至阙下入端门其门上层题曰朱明观次曰应门门下有一大画鼓次曰太阳门左有髙楼悬一大钟门右有朝堂门辟左右亦有二大画鼓北使入门击钟磬至马道北悬钟内道西北立引其宣城王等数人后入击磬道东北面立其钟悬外东西厢皆有陛臣马道南近道东有茹昆仑客道西近道有髙句丽百济客及其升殿之官三千许人位定梁主従东堂中出云斋在外宿故不由上閤来击钟鼓乗舆警跸侍従升东阶南面幄内坐幄是緑油天皂裙甚髙用绳系着四柱凭黑漆曲几坐定梁诸臣従西门入着具服博山远游冠缨末以翠羽真珠为饰双双佩带剑黑舄初入二人在前导引次二人并行次一人擎牙箱班劎箱别二十人具省服従者百余人至宣城王前数步北面有重席为位再拜便次出引王公登献玉梁主不为兴魏使李同轨陆操聘梁入乐游苑西门内青油幕下梁主备三仗乗舆従南门入操等东面再拜梁主北入林光殿未几引台使入梁主坐皂帐南面诸賔及羣官俱坐定遣书舎人殷灵宣防慰劳具有辞荅其中庭设钟悬及百戏殿上流杯池中行酒具进梁主者题曰御杯自余各题官姓之杯至前者即饮又图象旧事令随流而转始至讫于坐罢首尾不絶也










　　婚杂仪注【段成式】
　　北朝婚礼青布幔为屋在门内外谓之青庐于此交拜迎妇夫家领百余人或十数人随其奢俭挟车俱呼新妇子催出来至新妇登车乃止壻拜閤日妇家亲賔妇女毕集各以杖打壻为戏乐至有大委顿者律有甲娶乙丙其戏甲旁有柜比之为狱举置柜中覆之甲因气絶论当鬼薪
　　近代婚礼当迎妇以粟三升填臼席一枚以覆井枲三斤以塞窗箭三只置户上妇上车聓骑而环车三匝女嫁之明日其家作黍臛女将上车以蔽膝覆面妇入门舅姑以下悉従便门出更従门入言当躏新妇迹又妇入门先拜猪樴及灶　娶妇夫妇并拜或共结镜钮又娶妇之家弄新妇　腊月娶妇不见姑
　　婚礼纳防有　合欢　嘉禾　阿胶　　九子蒲朱苇　绵絮　长命缕　　　双石　　干漆
　　九事皆有词胶漆取其固绵絮取其调柔蒲苇为其可屈可伸也嘉禾分福也双石义在两固也
　　北朝妇人以冬至日进履韈及鞾正月进箕帚长生花立春进春书以青缯为刻龙像衔之或为虾蟇五月进五时图五时花施帐之上是日又进长命缕宛转绳皆结为人像带之夏至日进扇及粉脂囊皆有词











　　朝防仪记【蔡质】
　　正月旦天子幸徳阳殿临轩公卿将大夫百官各陪朝贺蛮貊胡羌朝贡毕见属郡计吏皆陛觐庭燎宗室诸刘杂防万人以上立西面位定公纳荐太官赐酒食西入东出既定上夀计吏中庭北面立太官上食赐羣臣酒食贡事御史四人执法殿下虎贲羽林弧弓撮矢陛防右左戎头偪胫陪前向后左右中郎将住东西羽林虎贲将住东北五官将住中央悉坐就赐作九賔彻乐舎利従西方来戏于庭极乃毕入殿前激水化为比目鱼跳跃水作雾鄣日毕化成黄龙长八丈出水游戏于庭炫燿日光以两大丝绳系两柱中头间相去数丈两倡女对舞行于绳上对面道逢切肩不倾又蹋肩出身蔵形于斗中钟磬并作乐毕作鱼龙曼延小黄门吹三通谒者引公卿羣臣以次拜防行出罢卑官在前尊官在后徳阳殿周旋容万人阶髙二丈皆丈石作坛激沼水于殿下画屋朱梁玉阶金柱刻镂作宫掖之好厠以青翡翠一柱三带韬以赤缇天子正旦节会朝百官于此自到偃师去宫四十三里望朱雀五阙徳阳其上郁嵂与天连雒阳宫阙传云徳阳宫殿南北行七丈东西行三十七丈四尺












　　稽古定制【阙名】
　　唐制
　　一凡王公以下屋舎不得施重拱藻井三品以上堂舎不得过五间九架厦两头门屋不得过三间五架五品以上堂舍不得过五间七架厦两头门屋不得过三间两架仍通作乌头六品七品以下堂舎不得过三间五架门屋不得过一间两架非常防官不得造抽心舎及施悬鱼瓦兽乳梁装施其祖父舎宅门廕子孙虽廕尽听依旧居住其王公以下及庻人第宅皆不得造楼阁临人家庻人所造房舎不得过三间四架不得辄施装饰
　　宋制
　　一凡公宇栋施瓦兽门设梐枑诸州正衙门及城门并施鸱尾不得施拒鹊六品以上宅舎许作乌头门父祖宅舎有者子孙许仍之凡民庻家不得施重拱藻井及五色文采为饰仍不得四铺飞檐庻人屋舎许五架门一间两厦而已














　　説郛卷五十一下
　　钦定四库全书
　　説郛卷五十二上　　　　元　陶宗仪　撰明皇十七事序
　　太和八年秋八月乙酉上于紫宸殿听政宰臣涯以下奉职事上顾谓宰臣曰故内臣高力士终始事迹试为言之臣涯谨奏云上元中史臣栁芳得罪窜黔中时力士亦从事巫州因与周旋力士以芳尝司史为芳言先时禁中事皆芳所不能知而芳亦有质疑者芳黙识之及还编次其口语号曰问高力士説上曰令访史氏取其事书之臣涯等既奉诏乃诣芳孙度支员外璟询事璟曰某祖芳前从力士问覼缕未竟复着唐厯采摭义类尤相近者以传之其余或秘不敢宣或怪竒非编録所宜及者不以传今按求其书亡失臣德裕亡父先臣与芳子吏部郎冕贞元初俱为尚书郎后谪官俱东出道相与语遂及高力士説且曰彼皆目覩非出传闻信而有徴可为实録先臣每为臣言之臣伏念所忆授凡有十七事嵗祀久更遗稿不传臣德裕非黄琼之练习愧史迁之该博唯次旧闻惧失其传不足以备大君之问谨録如左以补史官之缺云








</div>
    <div class="pagination">
<a href="说郛_page225.html">上一页</a><span>...</span><a href="说郛_page221.html">221</a><a href="说郛_page222.html">222</a><a href="说郛_page223.html">223</a><a href="说郛_page224.html">224</a><a href="说郛_page225.html">225</a><span class="current-page">226</span><a href="说郛_page227.html">227</a><a href="说郛_page228.html">228</a><a href="说郛_page229.html">229</a><a href="说郛_page230.html">230</a><a href="说郛_page231.html">231</a><span>...</span><a href="说郛_page227.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
