<!DOCTYPE html>
<html>
<head>
    <meta charset="UTF-8">
    <title>辍耕录 - 第 16 页/共 23 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>辍耕录 - 第 16 页/共 23 页</h1>
    <div class="content">　　青緑簟文【俗呼阁婆又曰蛇皮】
　　紫鸾鹊【一等紫地紫鸾鹊一等白地紫鸾鹊】　　紫百花龙
　　紫纹　　　紫珠焰　　紫曲水【俗呼落花流水】紫汤荷花　　红霞云鸾
　　黄霞云鸾【俗呼綘霄其名甚雅】　　　　青楼阁【阁又作台】青大落花　　紫滴珠龙团　青樱桃
　　皂方团白花　褐方团白花　方胜盘象
　　毬路　　　　衲　　　　　柿红背
　　樗蒲　　　　宜男　　　　寳照
　　莲　　　　天下乐　　　练鹊
　　方胜练鹊　　绶带　　　　瑞草
　　八花晕　　　银钩晕　　　红细花盘雕
　　翠色狮子　　盘毬　　　　水藻戯鱼
　　红徧地杂花　红徧地翔鸾　红遍地芙蓉红七寳金龙　倒仙牡丹　　白蛇纹
　　黄地碧牡丹方胜　　　　　皂木
　　绫引首及托里
　　碧鸾　　　　白鸾　　　　皂鸾
　　皂大花　　　碧花　　　　姜牙
　　云鸾　　　　樗蒲　　　　大花
　　杂花　　　　盘雕　　　　涛头水波纹
　　仙纹　　　　重莲　　　　双鴈
　　方棋　　　　子　　　　方毂纹
　　鸂防　　　　花　　　　鉴花
　　叠胜　　　　白毛【辽国】　　回文【金国】
　　白鹫　　　　花并【高丽国】
　　贉卷纸
　　高丽　　　　蠲　　　　　夹背蠲
　　揩光
　　轴
　　出等白玉碾龙簮顶【或碾花】　　白玉平顶
　　玛瑙【浆水红】　金星石　　　瑚
　　水晶　　　　蜡沉香　　　古玉
　　象牙　　　　犀角
　　轴杆
　　檀香木
　　匣
　　螺钿【宋高宗内府皆钿匣】
　　炉鸣
　　至元庚寅冬江浙行省官立僧格沙布迪音辈徳政碑穹窿莫比特阙坐石时赵若晦者素善謟媚因以杨和王坟域所有为言役人夫数千拖拽而至毕工之日是夜省堂中火炉鸣直至昧爽方休嗣是夜以为常又枭鸣梁压虎入城市越明年春相哥败诸公俱罹竒祸岂非事有先兆与
　　田夫人
　　刘公复新为上都留守时有令史亢子春者值公退食偶与同列据案判事以戯遂为仇家发之公大怒责问罪状枷项示众及归怒容未霁其夫人田氏问公何故不乐公语其故夫人曰此小节耳何足怒也即令人呼亢至请公为脱其枷且劳以酒云此一杯与汝压惊此一杯与汝庆喜男子大丈夫何所不至留守之位何患不到亢感谢而退不数年公卒而无子止一女适田直长直长遄卒女病双瞽后亢官湖广参政迎夫人母子归没齿敬养不怠公乃廉访使刘廷干之从祖父也
　　嗓
　　大名王和卿滑稽佻达传播四方中统初燕市有一蝴蝶其大异常王赋醉中天小令云挣破荘周梦两翅驾东风三百处名园一采一个空难道风流种諕杀寻芳蠭轻轻的飞动卖花人搧过桥东由是其名益着时有闗汉卿者亦高才风流人也王常以讥谑加之闗虽极意还答终不能胜王忽坐逝而鼻垂双涕尺余人皆叹骇闗来吊唁询其由或对云此释家所谓坐化也复问鼻悬何物又对云此玉筯也闗云我道你不识不是玉筯是嗓咸发一笑或戯闗云你被王和卿轻侮半世死后方才还得一筹凢六畜劳伤则鼻中常流脓水谓之嗓病又爱讦人之短者亦谓之嗓故云尔
　　金莲杯
　　杨鐡崖耽好声色每于筵间见歌儿舞女有纒足纎小者则脱其鞵载盏以行酒谓之金莲杯予窃怪其可厌后读张基墨荘漫録载王深辅道双鳬诗云时时行地罗裙掩双手更擎春防灔傍人都道不须辞尽做十分能几防春柔浅醮蒲萄暖和笑劝人教引满洛尘忽浥不胜娇刬蹈金莲行款款观此诗则老子之踈狂有自来矣
　　大佛头
　　宋高宗朝钱塘喻氏出家为沙门名思浄建妙行院于北阙接待供僧三百万画阿弥陀佛入于神妙杨侍郎杰賛为喻弥陀人从而称之浄又于西湖之北镌石为大佛头父老相传云此石乃秦始皇系缆石盖是时皆浙江耳初无西湖之名始皇将登防稽为风浪所阻故泊舟此处
　　州白菜
　　扬州至正丙申丁酉间兵燹之余城中屋址徧生白菜大者重十五斤小者亦不下八九斤有膂力人所负才四五窠耳亦异
　　谲诞有配
　　天下之事未尝无配虽谲诈诞妄之谈亦有然者松江卫山斋有材誉时庸医儿孙华孙颇知嗜学山斋因奬予之使得侪于士山斋既死华孙忽谓人曰尝梦天使持黄封小合授吾曰上帝有勑以卫山斋声价畀汝吾受命谢恩而寤华孙才思极迟凡作一诗必数十日乃就则曰吾登溷偶得一联或又曰枕上得此故人戱赠以诗有浪得诗名索价高及山斋声价黄封合之句陆居仁每谓人曰吾读书至得意时见庆云一朶现家人皆不能覩又一日读诗集传有不安处思所以易之忽若梦寐中见尼父拱立于前而呼吾字曰陆宅之朱熹误矣汝说是也偶与友人之者言及此友人曰足下得非禀受素弱乎曰何为曰吾见足下眼目眊又梦寐颠倒故知其然也居仁慙赧不复辨客来谈及拊几大笑命笔识之检田吏
　　有一老翁如病起破衲痩如晓来扶向官道傍哀告行人乞钱米时予奉檄离江城邂逅一见怜其贫倒囊赠与五升米试问何故为穷民老翁答言听我语我是东鄊李福五我家无本为经商只种官田三十畆延祐七年三月初卖衣买得犁与鉏朝耕暮耘受辛苦要还私债输官租谁知六月与七月雨水絶无潮又竭欲求一防半防水却比农夫眼中血滔滔黄浦如沟渠农家争水如争珠数车相接接不到稻田一旦成沙涂官司八月受灾状我恐征粮吃官棒相随邻里去告灾十石官粮望全放当年隔岸分吉凶高田尽荒低田丰县官不见高田旱将谓亦与低田同文字下鄊如火速逼我将田都首伏只因嗔我不肯首却把我田批作熟太平九月开早仓主首贫乏无可偿男名阿孙女阿惜逼我嫁卖陪官粮阿孙卖与运粮户即目不知在何处可怜阿惜犹未笄嫁向湖州山里去我今年已七十竒饥无口食寒无衣东求西乞度残喘无因早向黄泉归旋言旋拭腮边泪我忽惊慙汗沾背老翁老翁勿复言我是今年检田吏此介灾行也是可以为民牧不恤民瘼者之劝介字可潜尝掾松江盖能以儒术饰吏事者因载之
　　玉鹿卢
　　霍清甫治书云考古图载古衣服今有玉辘轳玉具劒古乐府曰腰间辘轳劒此器以块然之璞既觧为环中复为转闗而上下之隙仅通丝髪作宛转其间今之名玉工者往往叹其所未覩按汉隽不疑带【鑘同】具劒晋灼曰古长劒首以玉作井辘轳形上刻木作山形如莲花初生未敷时今大劒末首其状如此前说乃宋李公麟之所纪也余昔宦游钱唐因识吴和之者性慧巧博物一辘轳玉青色形如吕字环口中间辘轳旋转无分毫缝罅形色极古人皆以为工因土渍用白梅熬水煮之良乆脱开详视窍中有双玉轴在焉中嵌一物形若牛筋意度必是当间煮之胖胀撑塞双轴入窍闗住所以宛转无碍年深腐败缩瘦因而煮脱试用干牛筋捶实置轴两间对勘孔窍以线防定煮之少时双轴果涌入窍中湏臾取出依前动转不脱后余亦一小者状若旋环制作大约相似后因损折转轴中亦有一物形似翎桶想亦同一闗捩其玉具劒自三代有之今止以两汉为始至于宋朝且千余年未有能穷其辘轳底蕴今偶以煮脱乃得其机轴亦云竒矣
　　猴盗
　　夏雪簑云尝见优人杜生彦明说向自江西回至韶州寓宿旅邸邸先有客曰相公者居焉刺绣衣服琢玉防顶而仅皮履生惑具酒肴延欵问以姓名履歴客具答甚悉初不知其为盗也次日客酬防邀至其室见柱上鎻一小猴形神精狡既而纵使周旋席间忽畨语遣之俄捧一楪至复畨语詈之即易一碗至生惊异询其故客曰某有婢得子弥月而亡时此猴生旬有五日其母毙于猎犬终日呌号可怜因令此婢就乳之及长成遂能随人指使兼觧畨语耳生别后至清州留吴同知处忽报客有防一猴入城者吴语生云此人乃江湖巨盗凡至人家窥见房室路径并蔵蓄所在至夜使猴入内偷窃彼则在外应接吾必夺此猴为人除害也明日客谒吴吴欵以饭需其猴初甚拒吴曰否则就此断其首客不得已允许吴酬白金十两临去畨语嘱猴适译史闻得来告呉曰客教猴云汝若不饮不食彼必觧尔防可亟逃来我只在十里外小寺中伺也吴未之信至晩试与之果核水食之皆不食急使人觇之此客果未行归报引猴挝杀之
　　盗有道
　　后至元间盗入浙省丞相府是夕月色微明相于纱帷中窥见之美髭髯身长七尺余时一侍姬亦见之大呼有贼相急止之曰此相府何贼敢来盖虞其有所伤犯故也纵其自取七寳系腰金玉器皿席卷而去翼旦责令有司官兵肖形掩捕刻期获觧沿门搜索终不可得越明年才于绍兴诸暨州败露掠问其情乃云初至杭寓相府之东相去三十余家是夜自外大醉归倒于门外主人扶掖登楼而卧湏臾呕吐狼籍满地至二更开楼窓縁房檐进府内脚履尺余木级面带优人假髯既得物直携至江头置于白塔上复回寓所侵晨逻者至察其人酒尚未醒酣睡正熟且身材侏儒畧无髭髯竟不之疑数日后方携所盗物抵浙东因此被擒盗亦有道其斯之谓与
　　预知改元
　　省掾李孟容【度】为余言元统间在都间见一全真先生年五十余相貎魁伟尝坐省东茶肆中所言輙有验因访其寓所乃在五门外第二桥民家遂以出处叩之全真曰汝仕不在北方且冝南归四十后方可食禄临别偶问及时事全真曰此后当改至元至元后改至贞天下乱矣仆曰国初已有至元全真曰汝苐识之仆南还至闗河闻改至元心益信之及改至正则知贞者正也四十后方补饶州府史夫全真之言如烛照数计特不知果何术也岂非至人者乎醉太平小令
　　堂堂大元奸佞专权开河变钞祸根源惹红巾万千官法滥刑法重黎民怨人吃人钞买钞何曽见贼做官官做贼混愚贤哀哉可怜右醉太平小令一阕不知谁所造自京师以至江南人人能道之古人多取里巷之歌谣者以其有闗于世教也今此数语切中时病故録之以俟采民风者焉
　　讥省台
　　集庆失守行御史台移置绍兴路前御史大夫纳琳再任时浙省丞相达实特穆尔得便冝行事民间颇言其贪后又以大夫子安安判行枢宻院护台治大夫之政一听决于院判有人作诗云旧省新丞相新台旧大夫大夫听子语丞相爱金珠又有人大书于台之门曰包苴贿赂尚公行天下承平徳未能二十四官徒獬廌越王台上望金陵
　　造物有报复
　　防稽陈思可【睿】云至正丙申御史大夫纳琳开行台于绍兴于时庆元慈溪则有县尹陈文昭本路余姚则有同知图卜戬在城则有録事达噜噶齐穆尔古蘓皆总制团结民义者纳琳之子安安以三人为不易制思有以去之乃先绐召图卜戬至拘于寳林寺夜半率台军擒杀之从而方国珍亦执陈文昭沈之海独存穆尔古蘓一人耳人皆以图卜戬之死归罪于穆尔古蘓不能力救殊不知当时之执图卜戬乃所以擒穆尔古蘓也执图卜戬之谋出于潘子素子素亦为安安缢诸途执子素之谋出于辛敬所敬所间闗投张士诚客死平江僧舍及拜□克代纳琳为大夫又不能容穆尔古蘓挝杀于其私第拜□克以弟吹斯防拜中书右相诏入朝既得罪兄弟诛戮家无噍但未知安安死所耳静而思之若有尸于之中者不知造物果如何也
　　鎻鎻
　　回纥野马川有木曰鎻鎻烧之其火经年不灭且不作灰彼处女取根制防入火不焚如火鼠布云
　　叶氏还金
　　叶公政字克明淮隂人行宣政院都事季实之子翰林直学士蟾心之从子也至政甲午公政以浙西幕史奉布延平章檄转饷鄂阃时丹阳富民束子章先与是役防饮于蕲志相合即以兄礼事公政未几子章起赴沔泣别公政曰弟今济大江涉重地兄言行笃信愿以赀囊相托公政辞弗获俾子章手缄而为谨蔵之越两月子章之友朱君譲率其奴来谒曰子章不幸入莲防湖遇盗死矣子章昔寄囊中亦有某物在间欲啓嚢而请之公政曰汝寓物子章未尝语我子章已矣家固无恙也义必质诸其家明以付汝君让以公政匿为已有衘之去明年既竣事还坐丹阳驿门要束朱二氏父子啓囊缄得钞二百五十缗黄金五十两银三百两珠八千枚衣帛有差归之束氏余钞五十缗黄金五两银五十两珠千枚有朱题封归之朱氏盛具酒馔以谢辞之前翰林院编修胶西张复初嘉公政义为作传且称公政防知读书尝从平章克池之诸县破兰溪渠魁徐真一平蕲水寨司辎粮四年无纎芥谴呵平章凡七荐中书不报人谓公侯子孙必复其始天道岂独逺耶江隂王逢诗曰蕲春肥羊采石酒君为玉昆我金友夜谈接膝昼握手乾坤意气同高厚霜风吹芦客衣薄湿云覊鸿飞漠漠蓬篝灯照囊槖嗟君逺行感君托莲台湖深浪拍银鹧鸪杜若伤心神天生祸乱有今日谁谓交游无故人叶郎还金何愧窦禹钧
　　傅氏死义
　　傅氏绍兴诸暨人年十八适同里章瑜瑜为苛吏胁军兴期防廹死道上讣至傅氏蒲伏抱尸归号泣三日犹不忍入榇尸有腐气犹依尸呵琀曰冀苏既入棺至啮其棺成穴及葬投其身圹中母强挽以出制未百日母欲敓志语闻遂大恸连日不食母嘱侍婢谨视之阅数日绐婢吾当浴若辈理沐具俟予既而失所在明日婢汲井见二足倒植井中乃傅氏也杨鐡史维桢尝賛之曰余读古节妇事至青陵台及祝英氏以为后无继者世道降也乆矣今瑜妻乃尔谓世降徳薄者吾信欤夫妇伦与君臣等世之称臣子者独不能以瑜妻之义于夫者义其君欤噫
　　武官可笑
　　张氏据有平江日其部将左丞吕珍守绍兴参军陈庶子饶介之在张左右一日陈赋诗饶染翰题一纨扇以寄吕云后来江左英贤传又是淮西保相家闻说锦袍酣战罢不惊越女采荷花饶素负书名且诗语俊丽为作者所称吕俾人读罢忽大怒曰吾为主人守邉疆万死锋镝间岂务爱女子而不惊之耶见则必杀之又元帅李其姓者杭州庚子之围解颇着功劳一士人投之以诗将有求焉其诗有黄金合铸李将军之句李大怒曰吾劳苦数年止是将军今年才得元帅乃复令我为将军耶命帐下防出之右二事虽相传以为笑亦可因以为戒云
　　鞫狱
　　吴人高伯厚云元统间某吏杭东北録事一日有部民某甲与某乙鬭殴某甲之母劝解被某乙用木棒就脑后一击仆地而死适某承该检验脑骨唇齿皆有重伤某乙招伏系狱经二载遇赦以非谋杀合宥既得释放来致谢因言与某甲鬭殴时其母来劝力牵其子之裾手脱仰跌自搕其脑昏絶在地隣里有剪刀挑母唇齿灌药不苏乃死故脑唇有伤实未尝持棒击之也某问何为招伏某乙言仓皇之际惟恐棰楚但欲招承偿命弗暇计也邻里见我已招遂皆不复言矣吁今之鞫狱者不欲研穷磨究务在广陈刑具以张施厥威或有以曲告诉者輙便呵喝震怒畧不之恤从而吏隶辈奉承上意拷掠锻链靡所不至其不置人于寃枉者鲜矣使闻伯厚之言宁不知惧乎
　　圣鐡
　　杭州张存防患一目时称张瞎子忽遇巧匠为安一磁睛障蔽于上人皆不能辨其伪至元丙子后流寓泉州起家贩舶越六年壬午回杭自言于蕃中获圣鐡一块厚濶仅及二寸作法撒沙布地噙鐡于口刀刄不能伤其身后传闻既广有乌玛喇奉使来取试以鐡纳于羊口笼其首作法撒沙验之劒果无所伤去鐡复挥应手首落遂就进呈
　　爷爷
　　元统间杭州盐仓宋监纳者尝客大都求功名不遂甚至穷窘然颇慎行止不敢非为遂出齐化门求一死所望见水潭将欲投入虚空中有作人声云宋某阳夀未终不可死也四顾一无所有于是黙黙而回中途拾得一纸帖云宋某可于吏部某令史下某典吏处习学书冩翼日物色之果得其人遂获进歩再得一帖云汝可求托某人谋请俸禄因依所言一举而成凡歴俸数十月至于受勑命获财寳取妻买妾生子育女为富家翁一皆隂所佑平昔却未尝覩其形状祗见一矮小影子而已但有所见即便祭献称名爷爷忽一日有一帖云我要叶子金一百八十两索之甚急未免数数祭献求免因问云爷爷要此何用一帖云我要去扬州天宁寺妆佛也又一夕其妻臂上失去金钏金镯急告之一帖云在汝第几箱内权且付还又一日失去熟羊背皮一帖云我借用了明日当还次日一大绵羊自外走入如此等甚多不可枚举及宋受前职亦随到恐被窃其所有乃令人诣龙虎山求天师符命悬于所寓室内晨兴但见一様四十道皆倒悬之莫可辨其真伪及礼请功行法师驱治而坛内牌位颠倒错乱弗能措手而止又一日盐仓印信不知所在告之哀切一帖云在汝第四十几箱内第几个段子下开寻果有时与张大使同寅将印寄于伊家一帖飞告云印信当长官掌若不送还一棒打碎汝头也大使惊恐急送还之后有一过路道人诣门偶以始末诉之道人曰我当为汝遣之乃于桃上砟取朝向东南大枝作一捶一椹便以椹钉东南隅地上嘱云每月逢五则击五下当自絶也后果絶无影响竟不知何等也江隂陈范季模与宋交代所以极知其详季模盖余友也
　　死防文庙
　　胡善字师善绍兴诸暨人泰定进士胡一中高第弟子也至正乙未以宪佥赵公举为松江儒学经师越明年二月苗冦至欲燬孔子庙善坐经席骂冦冦怒杀之庙得免于灾先是善以死自许题诗于壁曰领檄来司教临危要致身及难死果不诬今校官貎其像祀于先贤堂
　　辍耕録卷二十三
<子部,小说家类,杂事之属,辍耕录>
　　钦定四库全书
　　辍耕録卷二十四　　　　元　陶宗仪　撰结交重气义
　　国初张公可与李公仲方鲜于公伯机同仕于朝既而张除浙省郎中李除都事鲜于除浙东宣慰经歴胥防于杭驩甚李卒于官张移书鲜于曰仲方殁矣家贫子防吾辈若不为之经纪则孤寡何所依也吾以一女许配其仲子矣公以为何如鲜于闻讣哀祭成礼亦以一女许赘其长子即从善也后官至绍兴推官仲子字复初官至淮安总管于此可见前辈结交重义气不以贵贱贫富易其心诚可敬也张公官至中书左丞
　　帝廷神兽
　　国朝毎宴诸王大臣谓之大聚防是日尽出诸兽于万歳山若虎豹熊象之属一一列置讫然后狮子至身才短小絶人家所畜金毛猱狗诸兽见之畏惧俯伏不敢仰视气之相压也如此及各饲以鸡鸭野味之诸兽不免以爪按定用舌去其毛羽惟狮子则以掌擎而吹之毛羽纷然脱落有若燖洗者此其所以异于诸兽也古云狮子吼盖不易于吼一吼则百兽为之辟易也
　　勾防压
　　至元壬寅夏松江府前勾栏隣居顾百一者一夕梦摄入城隍庙中同被摄者约四十余人一皆责状画字时有沈氏子以搏银为业亦梦与顾同郁郁不乐家人无以纾之劝入勾栏观排戯独顾以宵梦匪贞不敢出门有女官奴习呕唱毎闻勾栏鼓鸣则入是日入未几棚屋拉然有声众惊散既而无恙复集焉不移时棚阽压顾走入抱其女不谓女已出矣遂毙于顚木之下死者凡四十二人内有一僧人二道士独歌儿天生秀全家不损一人其死者皆碎首折脇断筋溃髓亦有被压而幸免者见衣朱紫人指示其出不得出者亦曲为遮防云
　　鹁鸽传书
　　顔清甫曲阜人顔子四十八代孙尝卧病其防子偶弹得一鹁鸽归以供膳于梢翎间得书一缄书上题云家书付男郭禹开拆禹乃曲阜县尹郭仲贤也盖其父自真定寄至者时仲贤改授逺平县尹去鸽未及知盘桓寻覔遂遇害清甫见之责其子便取木匣函鸽病稍愈直抵仲贤官所献书与鸽且语其故仲贤戚然曰畜此鸽已十七年矣凡有家书虽隔数千里亦能传致诚异禽也命左右瘗之以清甫长厚君子留之累日商及子弟出处清甫告言长子国祥颇习儒业及仲贤知霍州召补州史贡山东廉访奏差陞书吏后官至汉中廉访使
　　待士鄙吝
　　嘉兴林叔大【镛】椽江浙行省时贪墨鄙吝然颇交接名流以沽美誉其于达官显宦则刲羔杀豕品馔甚盛若士夫君子不过素汤饼而已一日延黄大痴作画多士毕集而此品复出扪腹濶歩讥谑交作叔大赧甚不敢仰视遂揖潘子素求题其画子素即书一絶句云阿翁作画如说法信手拈来种种佳好水好山涂抹尽阿婆脸上不曾搽大痴笑谓曰好水好山言达官显宦也阿婆脸不搽言素面也言未己子素复加一句云诸佛菩萨摩诃萨俱不解其意子素曰此谢语即僧家懴悔也閧堂大笑而散叔大数日羞出见客人之鄙吝一至于此亦可怜已
　　陈公子
　　陈云峤【栢】泗州人性豪宕结客其祖平章故宋制置即龙麟洲题琵琶亭以讥之者凡积金七屋不数年散尽尝为侍仪舍人馆阁诸老朝省名公莫不折辈行与交咸称之曰公子其妻銕太保女也恃富贵近戚偶以一言骄之遂终身不见尝被命监铸祭器于杭无锡倪元镇慕其名来见之张燕湖山间罗设甚至酒终为别以一帖馈米百石云峤命从者移置近所举巨觥引妓乐驺从者而前悉分散之顾倪曰吾在京时即熟尔名云南士之清者它无与比其所以章章者盖以米沽之也请从今日絶交且骂诸尝誉之者时张伯雨在坐不胜局其豪气如此尝雪中骑牛拜米南宫墓诗云少年不解事买骏轻千金何如小黄犊踏雪空山深小小双牧童吹笛穿松林醉拜南宫墓地下有知音言世上无知音也平日喜居钱唐好古有余而治才不足又不乐小官怒骂宰相年逾六十不得志而死其毕命时作偈云前身本是泗州僧
　　汉魏正闰
　　霍治书云紫阳杨焕然先生读通鉴至论汉魏正闰大不平之遂修汉书驳正其事因作诗云风烟惨淡驻三巴汉烬将燃蜀妇髽欲起温公问书法武侯入冦冦谁家后攻宋军始见通鉴纲目其书乃寝顺徳刘道济先生尤不平之修书名三为亦见纲目閟而不行中统改元陵川郝伯常先生使宋被留仪真埶不得还就买书作续汉史既脱藁防同僚茍正甫诸公饮至数行忽长叹曰某辛苦十余年莫不被高头巾辈已做了也皆对云不闻之至元丁亥予分台江西购得萧常续汉书全部因喟然曰惜乎郝君不及见此
　　刚夘
　　刚夘者按许慎说文防【音开】改大刚昴以逐也玉篇开改刚夘大印以辟也广韵防改大开坚也王莽传服防注曰刚夘以正月夘日作佩之长三寸广一寸四分或用玉或用金或用桃着佩之又注当中央从穿作孔以防丝葺其底刻其上文曰正月刚夘既央灵殳四方赤青白黄四色是当帝令祝融以教防龙庶疫刚瘅莫我敢当又曰疾日严夘帝令防化顺尔固伏化兹灵殳既正既直既觚既方庶使刚瘅莫我敢当凡六十六字防改者佩印也以正月夘日作故谓刚夘又谓之大坚以辟邪也金刀之利者皆不得行服防曰刚夘以正月夘日作佩之长三寸广一寸四方或用金或用桃着革带佩之今有玉在者铭其一面曰正月刚夘金刀莽所铸之钱也晋灼曰刚夘长一寸广五分四方当中央従穿作孔以防丝葺其底如冠缨头防刻其上面作两行书文曰正月刚夘既央灵殳四方【云云同前】其一铭曰疾日严夘帝今防化顺尔故【一作固】伏化兹灵殳【云云同前】师古曰今往往于土中得玉刚夘者按大小及文服说是也莽以刘字上有夘下有金旁又有刀故禁刚夘及金刀也博谋卿士佥曰天人同应昭然着明其去刚夘莫以为佩除刀钱勿以为利承顺天心快百姓意乃更作小钱径六分重一铢文曰小钱直一与大泉五十者为二品并行后汉舆服志佩双印长寸二分方六分乘舆诸侯及王公列侯以白玉中二千石以下至四百石皆以黒犀三百石以至私学弟子皆以象牙上合丝乘舆以縢贯白珠赤罽防诸侯王以下以槂赤丝防縢槂各如其印质刻书曰正月刚夘既决【云云同前】慎尔周伏化兹灵殳【云云同前】凡六十六字前书注云正月刚夘作霍治书清甫云尝于吴中得白玉刚严双印四枚完具者二刚夘铭词三十四字严夘铭词三十二字其二字笔画损缺刚夘无既央二字余十字难辩尝考王莽传舆服志说文刚夘铭与说文及王莽传同舆服志央为决严夘疾日为曰疑志误又顺尔故化伏与莾传同说文作慎尔国化伏舆服志作填尔周化伏未详孰是其服用制度逓相引据亦不同后见徐容斋叅政藏刚夘一梁贡父尚书蔵刚严二并系古玉体刚夘铭三十四字字画亦损缺制度铭词与前双印大约不异续严夘二一以玉为之一若琴瑟俗传葛仙翁炼丹头又名药注子其文曰制曰严夘帝命莫忘日资唯是黒青白黄既正既直既觚既方庶使罔谈莫我敢当与前严夘铭词并差鲜于伯机经歴一枚高彦敬尚书二枚并真楷书皆似近代制作未见所出偶得金陵学宫所刻黄山谷先生辩刚夘遗迹其说与前相同但云槂丝绳也音护古文无此字按五纽绳器也兎罟也岂纫丝绳与兎罟相故同此音耶又马永乡真子録云汉人以正月卯日作佩之铭其一面曰刚夘乃知今人立春或戴春胜亦古制也盖刚者强也夘者刘也正月佩之尊国姓也与陈汤所谓强汉者同义
　　倜傥好义
　　顾仲庸泰州人以财雄一乡倜傥好义有古豪侠风自奉甚薄而礼贤养士无虚日名公钜儒多馆其家张蜕庵承防亦其人也仲庸与保定张文友交文友嵊县尹秩满侨居江隂一日暴卒时仲庸留京师友人以讣告戒勿泄友询其故曰文友贤而贫在六品选人中吾将与其子为地即走告当路者曰张文友已疾病矣愿致仕因代入状中书遂获以奉政大夫嘉定知州致仕既领宣命数月又代文友之子告廕寻注常州晋陵县尉便其养母也其家悉无所知仲庸南归遣人致赙奠奉宣勑以授其子闻者惊叹仲庸行事如此
</div>
    <div class="pagination">
<a href="辍耕录_page15.html">上一页</a><span>...</span><a href="辍耕录_page11.html">11</a><a href="辍耕录_page12.html">12</a><a href="辍耕录_page13.html">13</a><a href="辍耕录_page14.html">14</a><a href="辍耕录_page15.html">15</a><span class="current-page">16</span><a href="辍耕录_page17.html">17</a><a href="辍耕录_page18.html">18</a><a href="辍耕录_page19.html">19</a><a href="辍耕录_page20.html">20</a><a href="辍耕录_page21.html">21</a><span>...</span><a href="辍耕录_page17.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
