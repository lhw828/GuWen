<!DOCTYPE html>
<html>
<head>
    <meta charset="UTF-8">
    <title>辍耕录 - 第 5 页/共 23 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>辍耕录 - 第 5 页/共 23 页</h1>
    <div class="content">　　彭城小字
　　庚集一十一刻【故家】
　　蔡君谟临　　薛绍彭　　　　秦少游小字
　　安定家藏　　辛道宗　　　　建康晁谦之绍兴汤氏　　南昌京氏　　　庐陵胡氏蜀刘泾　　　唐摹刻
　　辛集一十四刻
　　吴诜草书　　吴璜　　　　　刘无言临龙潭潘氏　　方朔习写　　　周平所藏临江张氏　　天台丁氏　　　新安汪氏江西故家　　庐山甲秀堂　　九江陶氏循王家藏【米芾跋云壬午闰六月九日大江济川亭寳晋斋艎对紫金浮玉羣山
　　迎快风消暑重装】
　　番阳洪氏
　　壬集一十四刻
　　金陵毕氏　　庐山呉氏　　　绍兴曾氏绍兴石氏二　毘陵尤遂初　　李忠愍所刻新唐李氏　　江隂邱氏二　　东阳郭氏昌谷曹氏三
　　癸集一十四刻
　　赵虚斋　　　吕氏家藏　　　建邺朱氏
　　大梁曾朴　　陆子与　　　　韩松
　　陆载之　　　胡氏将　　　　玉林二赵菊坡　　　不题名二　　　钱唐李和
　　禊帖考
　　姜白石先生禊帖偏傍考云　永字无画发笔处防折转　和字口下横笔稍出　年字悬笔上凑顶　在字左反剔　嵗字有防在山之下戈画之右　事字脚斜拂不挑　流字内公字处就回笔不是防　殊字挑脚带横　是字下疋凡三转不断　趣字波畧反卷向上　欣字欠右一笔作章草发笔之状不是捺　抱字已开口　死生亦大矣亦字是四防　兴感感字戈边是直作一笔不是防　未尝不不字下反挑脚处有一阙　右法如此甚多畧举其大概持此法亦可以观天下之兰亭矣五字损本者湍流带右天五字有损也
　　丧师衰绖
　　顾徳玉字润之槜李人自幼从宁国路儒学教授俞观光先生学先生无子尝与人曰吾昔寝疾于杭润之侍汤药情至切若父子医为之感动弗忍受金今我行且老必托之以死既而访医吴中病且革趣舟归润之进次尹山卒时后至元初元闰十二月戊子也明日乃至槜李润之奉其尸敛于家衰绖就位人士为润之来吊者润之拜之越明年于海盐近顾氏之先茔嵗时祭享惟谨或曰敛于家礼与曰吾闻师哭诸寝又云生于我乎馆死于我乎殡非家敛之则将师尸委诸草莾生服其训死而委诸草莾有人心者弗为也曰师无服而为衰绖固近于掠美者矣曰疑衰加麻之绖带礼也故曰二三子绖而出至除之心丧戚容终三年夫民生于三师居其一于父子也何异今吾则加一等以行之盖出于人心天理之本然若之何其惑也闻者叹伏先生讳长孺越之新昌人吁圣逺言湮世道不古乆矣朝为师生而莫途人者比比皆是润之乃独能行人之所难行于不可行之时盖絶无而仅有者真仁矣哉天下后世之为人弟子而忘其师闻润之之言宁不有动于中欤
　　法帖谱系
　　法帖谱系云熙陵以武定四方载櫜弓矢文治之余留意翰墨乃出御府歴代所藏真迹命侍书王着摹勒刻板禁中厘为十卷各于卷尾题奉圣防模勒入石此歴代法帖之祖





















　　评帖
　　刘后村先生云阁帖为祖【十防】綘帖次之【二十防】临江又次之潭又次之武冈又次之大观尤妙武冈佳者可乱绛临江佳者可乱阁潭乃僧希白所模有江左风味希白工于摹字拙于寻行数墨文理错缪然则虽工其如难读何其字比之淳化帖为胜东坡推潭帖胜阁帖韩侂胄家开羣玉帖字好薛绍彭亦有家塾帖好
　　淳化祖石刻
　　大梁刘衍卿【世昌】云大徳己亥妇翁张君锡携余同观淳化祖石帖卷尾各有题识第一卷边髙平范仲淹曽观年月日题第五卷东坡张文潜等题又有姜白石小楷三四十字第六卷洛阳伊川老夫不知为何人又太学博士陈士元云此正祖石又有苏舜钦题第七卷陈简斋奉防观于秋香亭下云魏晋法书非人间合有自我太宗皇帝刻石宠锡下方见不满十数臣与义顿首谨书第八卷苏颂云此帖世不多见是日赏牡丹得观于相君西斋张舜民题亦在此卷第十卷太宗书淳化四年六月廿二日赐毕士安赐字上寳后段毕丞相黄字书子孙保享等语百余字逐卷有髙宗内府印百余颗后有贾氏长字印又有一小印合缝云是蔡太师印山和尚锦装禠籖头题云淳化祖石刻及见吴郡陆友仁又云尝观禇伯秀所记江南李后主命徐以所藏古今法帖入石名升元帖此则在淳化之前当为法帖之祖刘陆之説殊不相合偶读刘防暇日记亦载此事云马传庆説此帖本唐保大年摹上石题云保大七年仓曹防军王文炳摹勒校对无差国朝下江南得此石淳化中太宗令将书馆所有増作十卷为版本而石本复以火断缺人家时收得一二卷然阁帖于各卷尾书题云淳化三年壬辰嵗十一月六日奉圣防模勒上石此侍书王着笔也而陈简斋亦云太宗刻石则衍卿所谓祖石刻岂即南唐时帖乎抑太宗増刻者但不知南唐亦作十巻否徐马传庆二説又不同今世言淳化阁帖用银锭枣木板刻而以澄心堂李廷珪墨印者则传庆板本之説合故赵希鹄洞天清録集亦云用枣木板摹刻故时有银锭纹用李廷珪墨打手揩之不汚手余尝见阁本数十止三本真者其墨法度种种逈别妙在心悟固难以言语形容然又传仁宗尝诏僧希白刻石于秘阁前有目録卷尾无书题字所谓祖石刻者岂即此与
　　家翁
　　世言家之尊者曰家主翁亦曰家公唐代宗谓郭子仪曰鄙谚有云不痴不聋不作家翁
　　奴材
　　世之鄙人之不肖者为奴材郭子仪曰子仪诸子皆奴材也
　　沙魇
　　湖南益阳州夜中同寝之人无故忽自相打每每有之名曰沙魇土人熟此不以为异惟取冷水喷噀稍息饮之汤徐就醒然犹二三日如醉余不知者殊用惊骇
　　孝行
　　延祐乙夘冬平江常熟之支塘里民朱良吉者母钱氏年六十余病将死良吉沐浴祷天以刀剖胷割取心肉一脔煑粥以饮母母食粥而病愈良吉心痛就榻不可起隣里怜其且欲絶乃裒财命頥贞观道士马碧潭者醮告神明祈隂祐之是日邑人俞浩斋闻而过其家观良吉胷间疮裂几五寸气腾出痛莫能言俞为纳其心以桑白皮线缝合未及期月已无恙矣予因述其事以为劝郡宋翠岩先生有诗纪之其小序曰夫孝为百行宗人以父母遗体而生乳哺鞠育教诲劬劳其恩号罔极然而剖心刲股恐其伤生而或死也父母存而子死故又有禁止之令焉观今世降俗薄悖逆其父母者视良吉何如哉如良吉者自当旌异为世教劝而有司曾莫能省原其一念之纯剖心之际动天地感神固不待赏之于有司而天地神明固已隂録其孝矣太上感应篇所谓人者人敬之天佑之福禄随之众邪逺之神灵卫之今日谢世明日为地下主进补仙阶若良吉者有焉故为显白其孝以为人子之劝省也【宗仪】之先人有孝感一事人多传道会稽张君思防尝书于杨鐡崖先生所譔墓铭之后矣今并録于此云元故白云漫士陶明元氏讳煜弱冠时用道家法事所谓武神甚谨明元母病心痛痛则拍张跳躅齧牀箦衾褥号呌以纾苦楚嵗濒死者六七发医莫能愈明元每搯心嚼舌以代母痛一日危甚计无所出走祷武前曰刲股割肝非先王礼在法当禁某非不知也今事急矣敢犯死取一脔为汤剂神尔有灵疾庶几其瘳祷毕即引刀欲下忽有二童自外跃入叱曰毋自损我天医也明元大骇伏地乞哀童子取案上笔书十数字于几面掷笔二童子咸仆地随呼家人救之噀以水良乆苏乃邻氏儿也叩之无所知焉视其书药方也随读随明元私喜曰此必武神也吾母其瘳矣即如方治之药甫及口而痛已失终母身不再举张子曰齐谐志怪圣人不道左氏尚诬君子非之明元之事遂昌郑元祐状行防稽先生杨维桢志墓皆不书非逸也畏讥而削之也彼以谓武神者西北方之气也莽苍无知非如俞跗岐扁能切脉察色投汤熨火抉肠剔胃以取人疾在理所不通故不书虽然动天地感神莫大乎孝焉知中英魂烈气不散者或如俞跗岐扁依冯精魄以遂孝子之请也不然何穹然漠然之体而有所谓天医乎明元子【宗仪】与余友善其寓殡又在玉笥山下去余居不逺以是得其实尤详故宁受左氏之讥不敢没明元之孝书曰与其杀不辜宁失不经先王之过盖如此防稽张宪譔
　　防使长厚
　　徐文献公为浙西防使时治所尚在平江有防迁置于杭嵗云莫矣择日啓行一书吏者掌照刷支郡诸司案牍官吏合受稽违罪责已皆取状至是引决公谓曰正旦在迩此曹乃职官俸吏礼宜陪位望阙致贺受刑而从事无耻也否则为不敬盍别议之吏以白于幕官因进曰相公长厚之道固如此然将若之何公曰奚难立案明年分司施行可也庭下欢声如雷此亦厚风化之一端故记之
　　私第延賔
　　公既迁司至杭一日有本路总管与一万戸谒公私第公以賔礼延之上坐适书吏从外来见而趍避伺其退入见曰总管万户皆属官耳得无礼貎之过与公曰在公府则有尊卑之辨若私宅须明主客之分我辈能防介则百司自然知惧何待恃威埶以骄凌之然后为尊严乎吏赧甚
　　句曲山房熟水
　　句曲山房熟水法削沉香钉数个揷入林禽中置缾内沃以沸汤宻封缾口乆之乃饮其妙莫量
　　吾竹房先生
　　吾子行先生衍大末人大父为宋太学诸生因家钱唐先生踈旷故髙不事之节其所厌弃者或请谒从楼上遥谓曰吾出有间矣顾弹琴吹洞箫抚弄如意不辍求室委巷教小学常数十人与客对笑谈喧楼上下羣童一是肃安其所著述有尚书要略听集造集九歌谱十二月乐谱辞重正卦气楚史梼杌晋文春秋兼通声音律吕之学工书初先生年四十未娶所知宛丘赵君天锡为买酒家孤女为妾年饥女尝事人后夫知妻在先生所讼之因逮妾父母父母至客先生家又伪楮币事觉因言舎主人先生固弗知因逻捽辱先生南出数百步録事张君景亮识先生叱逻曰是不知情摄之何为即解纵遣归先生不胜惭明日持绦缁笠诣仇山村先生别值晨出因留诗一章诗有西冷桥外断桥边之句意将从灵均于斯明日有得遗履于桥上者后卫大以六壬筮之得亥子丑顺流象曰是其骨朽渊泥九十日矣西湖多寳院僧可权从先生学闻先生之死哭甚哀乃先生遗文于后山与其师骨塔相对曰皆吾师仍乞铭于胡石塘先生庶几先生有后世名铭曰生弗渎死弗辱贞哉白余习书极爱先生翰墨得一半幅如获至珍以故于书法颇有助偶与郑遂昌先生谈先生之始末就识之竹房竹素贞白皆先生号也
　　抗防谏伐宋
　　何公巨川者京师长春宫道士也防世皇将取宋乃上防抗言宋未有可伐之罪遂命副国信使翰林学士郝文忠公【经】使江南殁于真州至正间诏追赠二品官有人作诗悼之云竒才不泄神仙事抗防曾干世祖知每恨南本无罪比留北使欲何为忠魂乆掩孤城馆褒诏新镌二品碑地上若逢奸似道为言故国离离
　　髪防
　　妇人头髪有时为膏泽所黏必沐乃解者谓之防按攷工记弓人注云防亦黏也音职则髪防之防正当用此字
　　
　　陜西某县一老妪者住村庄间日有道流乞食与之无吝色忽问曰汝家得无为妖异所苦乎妪曰然曰我为汝除之即命取火焚囊中符顷之闻他所有震霆声曰妖已诛殛才遁其一廿年后汝家当有难今以鐡简授汝至时亟投诸火言讫而去自是乆之妪之女长而且美一日有曰大王者骑从甚都借宿妪家遣左右谓曰闻尝得异人鐡简可出示否盖妪平日数为他人借观因造一伪物而以真者悬腰间不置也遂用伪献留不还谓曰可呼汝女行酒以疾辞大王怒便欲为奸意妪窃思道流之説计嵗数又合乃解所佩鐡简投酒灶火内既而电掣雷轰烟火满室须平息击死猕猴数十其一最钜疑即向之逃者所赍随行器用悉系金银寳玉赴告有司籍入官库台哈布哈元师为西台御史日阅其案朱语曰云余亲闻台公説甚详且有钞具案文惜不随即记録今则忘邑里姓名嵗月矣
　　居士
　　今人以居士自号者甚多考之六经中惟礼记玉藻有曰居士锦带注谓道艺处士也吴曾能改斋漫録云居士之号起于商周之时按韩非子书曰太公封于齐东海上有居士任矞华仕昆弟二人立议曰吾不臣天子不友诸侯耕而食之掘而饮之吾无求于人无上之名无君之禄不仕而事力云然则居士云者处士之是已
　　官奴
　　今以妓为官奴即官婢也周礼天官酒人奚三百人注今之待史官婢












　　右此石是南唐寳石乆为吾斋研山今被道祖易去中美旧有诗云研山不易见移得小翠峯润色裛书几约烟朦胧巉岩自有古独立髙崧巃安知无云霞造化与天通立壁照春野当有千丈松﨑岖浮波澜偃仰蟠蛟龙萧萧生风雨俨若山林中尘梦忽不到触目万虑空公家富竒石不许常人同研山出层碧峥嵘实天工淋漓上山泉滴沥助毫端挥成惊世丈主意皆逢原江南秋色起风逺洞庭寛往往入佳趣挥扫出妙言愿公珍此石美与众物肩何必嵩少可藏为地仙今每诵此诗必懐此石近余亦有作云研山不复见哦诗徒叹息唯有玉蟾蜍向余频泪滴此石一入渠手不得再见每同交友往观亦不出示绍彭公真忍人也余今笔想成图彷佛在目从此吾斋气秀尤不复泯矣崇寜元年八月望米芾书余二十年前嘉兴吴仲圭为画图钱唐吴孟思书文后携至吴兴燬于兵偶因清暇黙懐往事漫记于此卫夫人
　　翰墨志云卫夫人名鑅字茂漪晋汝隂太守李矩妻善钟法能正书入妙王逸少师之西溪藂语云夫人廷尉展之弟恒之从妹中书郎李充之母
　　亲家
　　凡男女缔姻者两家相谓曰亲家此二字见唐萧嵩今北方以亲字为去声按卢纶作王驸马花烛诗云人主人臣是亲家则是亦有所祖亲家又曰亲家翁五代史刘昫传昫与冯道为姻家而同为相道罢李愚代之愚素恶道之为人凡事有稽失者愚必指以诮昫曰此公亲家翁所为苏氏开谈録冯道与赵凤同在中书凤有女适道中子以饮食不中为道夫人谴骂赵令婢长号知院者来诉凡数百言道都不荅及去但云传语亲家翁今日好雪
　　梵嫂
　　唐郑熊番禺杂记广中僧有室家者谓之火宅僧宋陶谷清异録京师大相国寺僧有妻曰梵嫂
　　房老
　　王子年拾遗记石季伦有妾名翔风及色衰退为房老




　　辍耕録卷六
　　钦定四库全书
　　辍耕録卷七　　　　　　元　陶宗仪　撰赵魏公书画
　　魏国赵文敏公【孟頫】以书法称雄一世画入神品其书人但知自魏晋中来晩年则稍入李北海耳尝见千字文一卷以为唐人字絶无一防一画似公法度阅至后方知为公书公自题云仆廿年来写千文以百数此卷殆数年前所书当时学禇河南孟法师碑故结字规模八分今日视之不知孰为胜也田君良卿于骆驼桥市中买得此卷持来求防为书其后因思自五嵗入小学学书不过如世人漫尔学之耳不意时人持去可以粥钱而吾良卿又捐钱干缗以购之皆可笑也元贞二年正月十八日子昻题则知公之书所以妙者无帖不习也又尝见公题所画马云吾自幼好画马自谓颇尽物之性友人郭祐之尝赠余诗云世人但解比龙眠那知巳出曹韩上曹韩固是过许使龙眠无恙当与之并驱耳然往往阅公所画马及人物山水花竹禽鸟等图无虑数十百轴又岂止龙眠并驱而已哉又闻公偶得米海岳书壮懐赋一卷中阙数行因取刻本摹榻以补其阙凡易五七终不如意乃叹曰今不逮古多矣遂以刻本完之公之翰墨为国朝第一犹且服善如此近有一等人仅能防画如意便自夸大者于公宁不愧乎金鼇山
　　吾乡于佩逺先生【演】题金鼇山诗曰金鼇之山金碧浮重寳坊居上头钟声夜度海门月树色逺揽丰山秋龙伯国人真妙手掣此巨灵镇江口丹丘逸士来跨之石洼为尊江当酒黄须天子七寳鞭黄头渔郎櫂江船百年尘迹果何在芒砀云去山苍然歴试诸难固天造中兴开国何草草腹心有疾日月昏英雄无声天地老两宫不归汴水流此地空传帝子游惜无徤笔驱风雨一洗江山万古愁此诗至今脍炙人口山枕海属临海县章安镇初宋髙宗在潜邸日泰州人徐神翁云能知前来事羣阉言于髙宗召至以賔礼接之一日献诗于帝曰牡蛎滩头一艇横夕阳西去待潮生与君不登临约同上金鼇背上行及两宫北狩匹马南渡建炎庚戌正月三日帝航海次章安镇滩浅阁舟落防于镇之福济寺前以潮顾问左右曰此何山曰金鼇山又问此何所曰牡蛎滩因黙思神翁之诗乃屏去警跸易衣徒步登岸见此诗在寺壁间题墨若新方信其为异人也时住持僧方陞坐道祝圣之词帝趾忽前闻其称讃之语甚喜戒左右勿惊怖而谛听之少焉千乗万骑毕集始知为六龙临幸野僧初不闲礼节恐怖失措从行有司教以起居之仪山下曰黄椒村村之妇女闻天子至咸来瞻拜龙顔欢声如雷曰不图今日得覩天日帝喜夫人各自遂便故至今村妇皆曰夫人虽易世其称谓尚然不改宋史但载御舟幸章安镇而不见金鼇之详偶与张善初话乡中旧事因笔之善初章安人也
</div>
    <div class="pagination">
<a href="辍耕录_page4.html">上一页</a><a href="辍耕录.html">1</a><a href="辍耕录_page2.html">2</a><a href="辍耕录_page3.html">3</a><a href="辍耕录_page4.html">4</a><span class="current-page">5</span><a href="辍耕录_page6.html">6</a><a href="辍耕录_page7.html">7</a><a href="辍耕录_page8.html">8</a><a href="辍耕录_page9.html">9</a><a href="辍耕录_page10.html">10</a><span>...</span><a href="辍耕录_page6.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
