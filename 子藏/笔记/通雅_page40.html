<!DOCTYPE html>
<html>
<head>
    <meta charset="UTF-8">
    <title>通雅 - 第 40 页/共 40 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>通雅 - 第 40 页/共 40 页</h1>
    <div class="content">　　升阳散火汤【治四肢困倦肌肤大热等症】升麻　葛根　独活　羌活　白芍药【炒】人参【去芦各一钱】柴胡【六分】防风【五分】甘草【四分】右水煎服忌食寒凉之物【东垣自评曰四肢属脾脾者土也热防地中多因血虚而得又有胃虚过食冷物抑遏阳气于脾土之中者并宜服此按经曰火郁则发之升柴羌独防葛皆味之薄者故足以发无光之火而显扬于上人参助其上升而固其卫气芍药防其发散而敛其荣气甘草以缓之勿使风药太过而元气反伤也】
　　归脾汤【治思虑伤脾不能摄血或健忘怔忡惊悸盗汗寤而不寐或心脾作痛嗜卧少食大便不调或肢体重痛月经不调赤白带下等症】人参【去芦】白术【土炒】茯苓【去皮】龙眼肉【去核】酸枣仁【炒各二钱】远志【去骨】归身【各一钱】木香【生用】甘草【炙五分】黄茋【一钱五分】右姜三片水煎服【心藏神而主血脾藏意而綂血思虑则两脏受伤而血不归经心血不足故徤忘怔忡惊悸不寐脾血不足故嗜卧少食体重便病过甚则气郁而心脾作痛在隂则帯下而不月治以金石肠胃伤而真元不复治以寒凉气血损而病本日深兹取参苓茋术炙草甘温可以补脾龙眼枣仁归身逺志濡润可以养心佐以木香者葢思虑所伤三焦气阻借其宣畅则气和而血和且平肝可以实脾血之散于外者悉归中州而听太隂所摄矣故命之曰归脾汤】
　　人参养荣汤【治脾肺气虚发热恶寒靣黄肌瘦倦怠短气食少作防等症】白芍药【酒炒一钱五分】人参【去芦】陈皮　黄茋【蜜炙】桂心　当归【酒炒】白术【土炒】甘草【炙各一钱】熟地黄【姜汁炒】茯苓【去皮各七分半】五味子【炒杵】逺志【去木各五分】右姜三片枣二枚水煎服【阳春至而物荣肃杀行而物槁脾为坤土肺为干金经曰脾气散精上输于肺地气上升也肺主治节通调水道下输膀胱天气下降也于象为泰脾肺气虚则上下不交隂阳否隔故靣黄肌瘦犹物之稿也人参五味温其肺芪木廿芩温其脾陈皮芍药温其肝地黄桂心温其肾当归远志温其心温者阳春之气也春气行而一身之中有不欣欣向荣者乎故曰飬荣汤薛立斋曰气血虚而变现诸症莫可名状勿论其疾勿论其脉但用此汤诸症悉退可谓回春矣】
　　加味逍遥散【治血虚倦怠发热口干自盗汗出或月经不调腹痛重坠水道澁痛等症】当归【酒拌】白芍药【酒炒】白茯苓【去皮】白术【土炒】柴胡【各一钱】甘草【炙】牡丹皮【便炒】栀子【姜汁炒各五分】右水煎服【藏血者肝也一有拂逆则将军之官谋虑不决而血海为之摇动经曰暴怒伤隂散为血虚诸症女子尢甚此以白木茯苓固其脾恐木旺则土衰经所谓不治已病治未病之病也肝苦急急食甘以缓之故用甘草以辛散之故用当归以酸防之故用芍药柴胡气凉散其怒火山栀味苦抑其下行丹皮和血通经导血中之气开壅塞之虞察其平肝补血之法可谓婉而至矣　若去丹皮栀子即逍遥散原方】
　　当归补血汤【治血气虚热靣赤烦渇脉大而虚】黄茋【炙一两】当归【酒洗二钱】右水煎空心服【东垣曰有脉虚血虚血虚发热多得于饥饱劳役症类白虎惟脉不长实为辨耳悮服白虎汤者必死　按隂阳对待一胜一负隂既不足阳必有余故热而为渇也黄茋乃甘温补气之剂此本血虚何反用之为君邪经曰治病必求其本又曰阳生隂长故血虚补气治其本也佐以当归之润正与隂血相投二物并行则上下表里无处不到故名补血汤】
　　清心莲子饮【治热在气分夜安画甚口渇便浊或口舌生疮咽干烦燥小便赤淋遇热即发】黄芩【炒】麦门冬【去心】地骨皮　车前子【炒】甘草【各一钱五分】　石莲肉　白茯苓　黄茋　人参【去芦各一钱】右水煎服【心脏主火火者元气之贼势不两立者也小肠与心实为表里心火妄动小便必澁故以石莲门冬宁其天君使无自焚之忧以黄芩茯苓清其至高使无有销铄之患参茋之用助气化以达州都车前之功开决渎以供受盛甘草一味可上可下调和诸味共防成功若小便既通则心清而诸火自息本冶标可缓矣】
　　茵陈五苓散【治酒积黄疸小便不利清热去湿】茵陈　猪苓　茯苓泽防　白术【土炒各一钱】桂【三分】右水煎服【土虚则受湿湿生热湿热乗脾中央之黄色乃见酒亦热湿故并治之茵陈专理热湿发黄者所必用也佐以苓防则水液分于膀胱佐以茯术则土旺可以胜湿桂之为用能令诸药直达热所葢向导之兵也　去茵陈即五苓散】
　　萆薢分清饮【治膏浊频数漩白如油名曰膏淋】川萆薢　石菖蒲　乌药　益智仁【各三钱】右水煎服【经曰雨气之复下应山泽无不蒸溽小便膏浊者湿气盛行蒸溽之象也水性就下故淋沥不已燥可去湿故用菖乌以平湿土之阜益智入胃可纳气归元肾水得今自然闭藏而小便有节水道转入大肠沁浊分清萆薢之力也故名】
　　龙胆防肝汤【治肝热胆溢火实口苦】柴胡【一钱】黄芩【炒七分】五味子【九粒】生甘草　山栀【炒黑】知母【去毛盐酒炒】天门冬【去心】麦门冬【去心】黄莲【炒】人参【去芦】龙胆草【各五分】右水煎服【肝为将军之官性急而暴不有以直折之则火之发也必烈柴胡轻清上升能顺木性而使之条达故为君栀胆味苦性寒直入肝胆以平其亢甚黄莲降心火实则防其子也金盛可以平木故加五味门冬木旺将以贼土故加人参甘草肾肝同治故用知母古人立方之意深奥如此】
　　当归六黄汤【治盗汗发热火实隂虚】黄茋【二钱】黄芩　黄莲　黄栢【各五分】生熟地黄【各一钱】当归　右水煎服【盗汗者乗人之睡而出似盗也除虚而睡则卫外之阳乗虚陷入隂中表液失其固卫故濈濈然汗出觉则阳气用事卫气复出于表汗即止矣归身地黄滋隂之药也芩莲栢降火之药也盗汗之余腠理不固以芪补表既谓隂虚则元气降而无升肃杀之气方深而复用肃杀之剂无乃犯虚虚之戒乎惟火实气强者不得已而暂用之不然寒凉损胃祸弥深矣】
　　三子养亲汤【治气喘痰盛】紫苏子【淘浄沈水者】白芥子　萝葡子【各三钱】水煎服【丹溪曰气有余便是火火载痰升气高而喘兹以苏子降气葡子利气芥子开气气下则火清而痰自已呉寉臯曰治痰先理气此治标之法也不若二陈有去湿治本之玅也　谓治病先攻其甚气实而喘则气反为本痰反为标智者神而明之不可以一端泥也】
　　橘皮竹茹汤【治乆病虚羸呕逆不已】橘皮　竹茹【各一钱五分】人参【去芦】生姜【煨】甘草【各一钱】大枣【二枚去核】右水煎服【乆病而虚肺金失下降之令心火肆炎上之权呕逆也以生姜橘皮之辛温导其下降茹草之甘寒禁其上炎参枣强胃补脾安其转输之职呕便止矣如寒者以丁香代竹茹毋株守可也】
　　丁香柿蒂汤【治乆病呃逆因于寒者】柿蒂　丁香【各二钱】人参【去芦一钱】生姜五片水煎服【呕为火气上冲呃为寒气阻塞亦有中气不续而呃者洁古老人以丁姜之温正治以柿蒂之澁寒从治人参为佐使真气得以展布耳呃在中焦谷气不运其声短小得食乃发呃在下真气不足其声长大不食亦然临症不可不辨】
　　温胆汤【治胆虚不眠梦中惊悸呕吐痰涎】竹茹　枳实【麸炒】半夏【制】甘草陈皮　生姜　右水煎服【圣惠方曰胆虚不眠寒也经曰寒者温之故以姜陈之辛温为君枳实半夏之苦温为臣甘草和中竹茹乡导胆温则土平呕吐自止脾主四肢又主困倦故能睡也如元气不足心血有亏以归脾汤主之在圆机者变通耳】
　　内经半夏汤【治痰盛夜不寐】秫米【一升】半夏【五合】又用千里水八升扬之万遍取五升煮沸入前药煮一升半毎服一杯日进三服以利为度病新发者覆杯即卧汗出则已乆者三服【岐伯曰卫气行于阳阳气满不得入于隂隂气虚故目不瞑　按阳动也辟也隂静也閤也行于阳动而醒行于隂静而卧阳先亢上则气有余而膈冇痰经曰合夜至鸡鸣天之隂隂中之隂也气行于隂而隂不足则阳愈狂而隂乃格静反为动閤反为辟神气散而不守故目不瞑穤米廿平益隂气而利大肠半夏辛温通痰窍而泄小便二便一通气可立降阳不乗隂卧可立至经曰阳强不能密隂气乃絶隂平阳闭精神乃治此之谓也】
　　生脉散【治热伤元气气短倦怠口干出汗】人参【去芦五钱】五味子【杵】麦门冬【去心各三钱】水煎服【火气曦赫则金为所制而絶寒水生化之源故气短倦怠出汗者皆手大隂本经症也人参补气为君所谓损其肺者益其气也五味子酸敛收肺家耗散之金麦门冬甘寒濡肺经燥枮之液三者皆扶其不胜使火邪不能为害也司天属火时令湿热尤为要药】
　　清暑益气汤【治湿热困倦胸满气促肢节疼痛或小便黄数大便溏滑或疟痢等症】人参【去芦】白术【上炒】陈皮【去白】神麯【炒】泽防【各五分】黄茋【炙】苍术【制】升麻【各一钱】甘草　干葛【各三分】五味子【九粒杵】水煎服【热伤元气清浊不分经曰浊气在上则生防胀清气在下则生飱泄故见症如前黄茋二术为元气之保障人参五味为治节之藩篱升麻干葛引清气上升神泽防分浊气下降根本完实清浊不淆虽有湿热之邪无所容矣】十味香薷饮【治伏暑昏倦头重吐利】香薷【用穗二钱】人参【去芦】陈皮　黄茋【蜜炙】白术【土炒】扁豆　甘草【炒】厚朴【炒】茯苓　木瓜【各一钱】水煎服【溽暑之时湿热交作湿因火蒸逆乗于头故头重而昏经曰壮火食气脾气受伤重之以湿又其所恶中黄失令则隂阳不能分理清浊不能沁别吐所由来也参茋保肺救不胜之金苓术扶脾壮资生之本陈皮去逆上之炎蒸扁草和乖乱之神气香薷清暑散邪木瓜为中宫制贼邪不使肝木乗虚来犯夫如是则脾胃治而水精四布五经并行湿热皆消吐利止矣】
　　百合固金汤【治肺伤咽痛喘咳痰血】百合【去心】芍药【炒】细甘草【生各一钱】麦冬【去心】当归【各一钱五分】懐生地【二钱】熟地【三钱】黑参【去芦八分】贝母【去心一钱二分】桔梗【一钱】水煎服【元隂不足则肾先絶水不制火愈烁其隂熟地补五脏之隂故用为君生地滋隂退热百合保肺安神归芍补血门冬润燥参壮水之主贝母去肺之痰甘草生用能清神中之火可代黄栢知母桔梗载诸药于至高以成固金之功此方不欲以苦寒伤生发之气故以甘寒主之隂虚则足太隂必虚而金位无母清金之后亟宜顾其母气方为至治若专事于肺而不取化源不惟土气难强即金气终不可足也滋隂者宜详察之】
　　清脾饮【治壮盛人疟疾热多寒少小便澁脉数】青皮【去穰炒】厚朴【姜汁炒】白术【土炒】黄芩【炒】半夏【制】柴胡【去芦】茯苓【去皮】草果　甘草　右姜三片水煎服【疟症之因多是太隂受伤湿生痰痰生热热生风脉故数呉氏曰清脾非清凉之谓乃攻其邪脾部为之一清也半夏除湿化痰开气散表佐以菓朴则中州之垢肃清然疟脉自肝风必鼔柴胡青皮可散隂邪木旺必乗脾术苓可固太隂芩清火甘缓急邪疟可解矣虽然此为壮实者设也用之过反深沈固甚而变症卒难救疗有司命之责可不慎与】
　　紫菀汤【治劳热乆嗽吐血吐痰】紫莞【洗浄炒】阿胶【蛤粉炒成珠】知母【炮去毛忌鐡器】贝母【去心各一钱】桔梗【去芦】人参【去芦】茯苓【去皮】甘草【各五分】五味子【十二粒杵】水煎服【痨而乆嗽肺虚可知即有热症皆虚火也以保肺为君故用菀胶以清火为臣故用知贝以参苓为佐扶土生金甘桔为使载药入肺五味滋肾经不足之水收肺家耗散之金乆嗽者所必收也】
　　导气汤【治寒疝疼痛】木香【三钱忌火】茴香【二钱】川练子【四钱】呉茱茰【一钱五分炮】用长流水煎服【隂气积于内复为寒气所加荣卫不调故成疝疝者控引睾丸而痛也川练入肝畅气舒筋则无挛急之苦故以为君木香破气善调荣卫故为臣茴香接诸药入小肠且开任脉故以为佐茱茰之性彻上彻下心腹俱通故以为使三之气得炅则宣遇寒斯阻故以温剂宣之所以胜寒而开门之路水用长流取其源远而通引气下行耳古有厥微寒盘气附狼之七名子和分寒水筋血气狐癞之七种须察其源通变处剂万举万全矣】
　　香苏饮【治四时感冒风邪头痛发热】紫苏　香附【炒各三钱】陈皮【去白一钱五分】甘草【七分】右姜三片葱一茎煎服【南方风气柔弱因于风寒俗称感冒乃受邪肤浅见也经曰卑下之地春气常存故东南之民感风症多六经之症不显其感也由鼻而入头痛发热而已香蘓芬芳疏肌表之邪以苏为君附为臣陈甘辅正膈里之气是为佐表里互治防邪立解】
　　黄连解毒汤【治阳毒上窍出血】黄连【炒】黄芩【炒】黄栢【炒】山栀【炒各三钱】水煎服　为丸即名三黄金花丸【治病必求其本阳毒上窍出血则热为本血为标去其热血不治自归经矣黄连为君芩栢栀为佐四物皆苦苦者直行而泄共走南方平其亢甚若隂虚之火降多亾隂反从火化出血愈甚不可不知】
　　秦芃升麻汤【治风寒客冒口眼呙邪恶见风寒四肢拘急脉浮而】升麻　干葛甘草　芍药【各一钱】人参【九分】秦芁　白芷　防风　桂枝【各三钱】葱白【连须二根】水煎服【至哉坤元为五脏之主木胜风淫则仓廪之官承制脾主四肢故痿痹也口为土之外眼为木之外故俱病也麻芷皆阳明本药故用为直入之兵参桂固其卫气药芃和其荣血防风卒也随令而行葱根发汗之需无微不达又借甘草以和之而邪有不散者乎】
　　桂枝汤【仲景曰太阳中风头痛阳浮而隂弱阳浮者热发隂弱者汗出啬啬受寒淅淅恶风翕翕发热鼻鸣干呕此方主之】桂枝【三两去皮】芍药【三两】甘草【二两炙】生姜【三两切】大枣【十二枚去核】水七升微火煮至三升服一升覆令微汗不可令如水流漓若汗出病瘥不必尽剂不瘥再服【成氏曰阳脉浮者卫中风也隂脉弱者荣气弱也风并于卫卫实而荣虚故发热汗出卫虚则恶风荣虚则恶寒荣弱卫强恶寒复恶风者以汗出则腠理疎亦恶风也翕翕者若合羽所覆热在表也鼻鸣亁呕者风壅气逆也此汤和荣卫而散风邪桂味辛热用以为君者桂犹圭也宣导诸药为之先骋辛甘发散为阳之意也芍药味苦酸寒甘草甘平用为臣佐经曰风淫所胜平以辛佐以苦以甘缓之以酸收之生姜辛温大枣甘温二物为使者经曰风淫于内以甘缓之以辛散之姜行脾之津液而和荣卫者也麻黄汤不用姜专于发汗则不待行化而津液通矣】
　　麻黄汤【仲景曰太阳病头痛发热身疼腰痛骨节疼痛恶风无汗者喘者麻黄主之】麻黄【三两去节】桂枝【二两去皮】甘草【二两炙】杏仁【七十枚去皮尖】水九升先煮麻黄减二升去沬纳诸药煮取二升半温服八合覆取微汗【足大阳膀胱之脉起于目内皆上额交巅入络脑下项循肩膊挟脊扺腰中贯臂入腘循胛下合腘中贯腨内故所过无不疼痛也成氏曰寒则伤荣太阳经荣血不利也经曰风寒客于人使人毫毛毕直皮肤闭而为热者寒在表也寒并于荣荣实而卫虚无汗而恶风也荣强卫弱故气逆而喘麻黄苦为君以轻剂专主发散也桂枝为臣者表实腠密非桂枝所能散必专麻黄以发汗经曰寒淫于内治以甘热佐以辛苦是也甘草甘平杏仁甘温用为佐经曰肝苦急急食甘以缓之肝者荣之主也荣胜卫固血脉不利宜甘草杏仁以缓之此方主寒伤荣寒邪并于荣经曰气之所并为血虚血之所并为气虚者是也故佐以杏仁用利气也桂枝汤主风伤卫风邪并于卫则卫实而荣弱佐以芍药用和荣也　按审系真寒太阳无汗非麻黄汤莫可代者前哲谓冬不用麻黄夏不用桂枝葢以冬令主闭藏不宜疎泄夏令本炎热不可辛温经所谓必先嵗气毋伐天和之说也该通者察之】
　　大青龙汤【仲景曰太阳中风脉浮发热恶寒身疼痛不汗出而烦燥者大青龙主之】麻黄【六两去节】桂枝【二两去皮】甘草【一两炙】杏仁【四十枚去皮尖】生姜【三两切】大【十枚去核】石膏【如鸡子大碎】水九升先煮麻黄减二升去沫纳诸药煮取三升温服一升取微汗一服汗者少停服汗多亡阳遂虚恶风燥烦不得眠也【成氏曰此中风见寒脉也浮则为风风则伤卫则为寒寒则伤荣荣卫俱病故发热恶寒身疼痛也风并于卫者为荣弱卫强寒并于荣者为荣强卫弱今风寒两伤则荣卫俱实故不汗出而烦燥也青龙者东方甲乙木神也专主生发之令万物出甲开甲则有两岐肝有两叶以应之所以谓之青龙中风脉浮为中风见寒脉伤寒脉浮缓为伤寒见风脉是风寒两伤也桂枝汤解肌以祛风而不能已其寒麻黄汤发汗以散寒而不能怯其风故用青龙两解之麻甘温桂辛热寒则伤荣以甘缓之风则伤卫以辛散之故麻为君桂为臣也甘草甘平杏仁甘苦苦甘为助佐麻黄以发表大枣甘温生姜辛温辛甘相合佐桂枝以解肌石膏辛甘微寒夫风阳邪也寒隂邪也风伤阳寒伤隂隂阳两伤非轻剂所能独散也必须轻重之药同散之是以石膏为使而转逹肌表也陶氏曰此汤险峻须风寒俱甚又加烦燥方可与之不如麻桂汤为穏　按龙者至雄至神主行雨者也今用以发风木之邪而行其汗有速效之神有莫御之雄经曰阳之汗以雨名之故名】
　　白虎汤【主伤寒传入于胃脉大而长浮滑表里俱热烦渇症】知母【六钱】石膏【乙觔打碎】甘草【二两炙】粳米【六合】水一斗煮米熟汤成温服一升日三服【传胃则邪入里矣仲景言浮滑表邪亦未解也成氏曰白虎汤解内外之邪白虎西方金神应秋而归肺热甚于内者以寒下之热甚于外者以凉解之中外俱热内不得泄外不得发非此汤不能解也夏热秋凉汤名白虎言秋气至而热去也知母苦寒经曰热淫所胜佐以甘苦又曰热淫于内以苦发之故以知母为君石膏甘寒热则伤气寒以胜之甘以缓之故以石膏为臣甘草粳米味皆甘平脾故缓急食甘以缓之故用甘粳为使太阳中旸得此烦除热息白虎尽矣秋后不可服服则不能食多成虚羸】
　　大承气汤【伤寒阳邪入里痞满燥实四症俱食】枳实【五枚炙】厚朴【半觔炙去皮】芒硝【三钱】大黄【四两酒洗】水一斗先煮枳朴取五升去滓纳大黄煮取二升去滓纳芒硝微火一二沸分温再服【成氏曰承顺也邪入胃中郁滞糟粕秘结壅实气不得顺也本草云通可去滞泄可去闭气得以顺故曰承气王永曰宜下必以苦故以枳实为君经曰燥淫于内治以苦温泄满除燥苦温为辅是以厚朴为臣经曰热淫于内治以醎寒伤寒则热是以芒硝为佐经曰燥淫所胜以苦下之故以大黄为使大满大实有燥矢乃可投也如非大满则生寒症而为结胸痞气矣　按谓胃承气不用枳朴以其燥满恐伤上虚无氤氲之气也小承气不用芒硝以其虽实未坚恐伤下焦真阳之分也此则上中下三皆病痞满燥实四症俱全方以此汤主之仲景曰欲行大承气先与小承气腹中转失气者冇燥矢也可用大承气攻之不转失气慎不可攻】
　　大柴胡汤【治阳邪入里表症未除里症又急】柴胡【八两】黄芩【三两】枳实【四枚炙】芍药【三两】生姜【五两切】半夏【半升洗】大枣【十二枚去核】大黄【二两同生酒洗】水一斗二升煮六升去滓再煎服一升日三服【成氏曰大满大实则用承气汤如不大坚满惟邪热甚而须攻下者必须轻缓之剂乃大柴胡也伤寒可下则为热折热必以苦故以柴胡为君黄芩为臣经曰酸苦涌泄为隂泄实折热必以酸苦故以芍枳为佐辛者散也散逆气者必以辛甘者缓也缓正气者必以甘故以半夏姜枣为使也加大黄功专涤荡不加恐难攻下应为使也　按表症未除者寒热往来脇痛口苦尚在也里症又急者大便难而燥实也此为两解之剂】
　　小柴胡汤【主伤寒五六日往来寒热胷脇苦满脇痛耳聋嘿嘿不欲饮食心烦喜呕或胸中烦而不呕或渇或腹痛或脇下痞或心下悸小便不利或不渇身有微热或咳者此邪在少阳经半表半里之症也】柴胡【八两】黄芩【三两】人参【三两】甘草【三两炙】半夏【半升洗】生姜【三两切】大枣【十二枚去核】右水一斗二升煮取六升去滓再煎取三升温服一升日三服【成氏曰邪在表则寒在里则热半表半里故寒热往来在表则不满在里则胀满止言胸脇苦满知在表里之间少阳行身之侧胸脇为少阳之部其脉循脇络于耳故胸脇痛而耳聋在表则呻吟在里则烦乱在表能食在里不能食不欲食者邪在表里之间未至于不能食也在表不烦呕在里则烦呕心烦喜呕者邪在表方传里也经曰淫热于内以苦发之柴芩之苦以发传邪之热里不足者以甘缓之参草之甘以缓中和之气邪半入里则里气逆辛以散之半夏以除烦呕邪在半表则荣卫争之辛甘解之姜枣以和荣卫仲景曰胸烦不呕去夏参加括蒌实一枚渴者去夏加参一两五钱括蒌根四两腹痛者去芩加芍药三两脇下痞去大枣加牡蛎四两心悸小便不利去芩加茯苓四两不渇外有防热去参加桂枝三两温覆取微汗咳者去姜枣参加五味子半升亁姜二两】
　　大陷胸汤【伤寒下之早从心至小腹硬满而痛手不可近者大结胸也此方主之】甘遂【一钱】芒硝【一升】大黄【六两去皮】水六升先煮大黄取二升去滓纳芒硝煮一二沸纳甘遂末温服一升得快利止后服【三阳经表症未解用承气以攻里者下之早也下早则里虚表邪乗之而入三焦皆实故心下至少腹痛不可近也成氏曰诸阳受气于胸中邪气与阳气相结不可分解髙者陷之故曰陷胸陷胸破结非苦寒直达者不能是以甘遂为君经曰咸味涌泄为阳又曰咸以輭之故芒硝为臣荡涤邪冦将军之职也故大黄为使伤寒错恶结胸为甚非此駃剂不能通利】
　　小陷胸汤【下早热结胸中按之则痛小结胸也】半夏【汤洗半升】黄连【一两】栝蒌实【大者一枚】水六升先煮括蒌取三升去滓纳诸药煮取二升分温三服【止在胸中不及于腹按之则痛不按犹未痛也故曰小结胸经曰苦以泄之辛以散之黄连泄胸中之热栝蒌泄胸中之气半夏散胸中之痰一服未能即和再服微解下黄涎便安也】
　　半夏防心汤【主伤寒下早心满而不痛者为痞】半夏【半升洗】黄芩　亁姜人参【去芦】甘草【炙各三两】大枣【十二枚去核】水一斗煮六升去滓煎三升温服一升日三服　加甘草一两即甘草防心汤治痞鞭噫气【成氏曰结而不散壅而不通为结胸陷胸汤为直达之剂防心汤为分解之剂痞与结胸有高下焉邪结在胸中故曰陷胸汤留邪在心下故曰防心汤连芩皆苦寒经曰苦先入心以苦泄之是连为君芩为臣阳降而隂升也半夏辛温亁姜辛热经曰辛走气辛以散之故姜夏为佐以分隂而行阳也隂阳不交为痞上下不通为满欲通上下交隂阳必平其中中者脾胃也脾不足者以甘补之故用参枣草为使上下相通水升火降则痞热自消矣】
　　真武汤【太隂病发汗过多心悸有水头筋惕目瞬动振振欲擗地者此方主之】茯苓【三两】白术【二两】芍药　生姜【各三两】附子【制一枚】水八升煮三升温服七合日三服【经曰阳气者精则养神柔则飬筋汗多而心悸有水此心亡津液肾水反上而陵心虚邪内动筋肉失飬故跳动也成氏曰真武北方水神属肾应水水在心下外带表而属阳必应发散故治以真武汤茯苓甘平白术甘温脾恶湿腹有水气则脾不治脾欲缓急食甘以缓之故以茯苓为君白术为臣芍药酸寒生姜辛温经曰湿淫所胜佐以酸辛附子辛热经曰寒淫所胜平以辛热今汗多成瞤动之症者多矣医者畏附而不投病亦甘毙而不悟奈之何哉】
　　建中汤【主伤寒腹中急痛】胶饴【一升】甘草【炙一两】桂枝【三两去皮】芍药【六两】大枣【十二枚去核】生姜【三两切】水七升煮三升去滓纳胶饴微火消解温服一升日三服呕不用建中以甜故也【邪气入里与正气搏则腹痛太隂腹不痛少隂有胸脇痛而无腹痛阳明腹满痛此为里实宜下之三隂下痢而腹痛者里寒也宜温之阳气传太隂而痛甘症有二腹痛满便闭按之痛者实也宜下之肠鸣泄利而通者虚也宜与建中汤成氏曰脾应中央一有不调则荣卫失所育津液失所行必以此汤温建中藏故名建中胶饴甘温甘草廿平脾欲缓急食甘以缓之故以饴为君草为臣桂枝辛热辛散也润也荣卫不足润而散之芍药酸寒酸收也泄也津液不逮收而行之是以桂枝为佐生姜辛温大枣甘温胃者卫之源脾者荣之本经曰荣出中焦卫出上焦是已卫为阳益之必以辛荣为隂补之必以甘辛相合脾胃健而荣卫通是以姜枣为使】枝豉汤【主汗吐下后心烦不得眠心中懊憹】枝子【十四枚】香防【四合绵裹】水四升先取枝子煮二升半去滓留豉更煮二升半分二服温进一服得吐者止后服【经曰髙者因而越之下者引而竭之中满者泻之于内有邪者渍形以为汗其在皮者汗而发之治伤寒之妙虽有变通终不越此也邪气自表里留于胸中为邪在髙分则可吐之所吐之症亦有不同如不经汗下邪气蕴鬰于膈谓之膈实应以瓜蒂散吐之若汗吐下后邪气乗虚留于胸中谓之虚烦宜枝防汤吐之枝苦寒经曰酸苦涌泄为隂涌者吐也是以枝子为君烦为热胜涌热者必以苦胜热者必以寒防苦寒是为臣经曰气有高下病有远近症有中外治有重轻适其所以为治依而行之所谓良矣心中懊憹若无燥矢大便輭者吐症也有燥矢不大便者下症也毫厘疑似之间关人生死可不慎与】
　　扺当汤【主身黄如狂矢黒喜忘皆畜血症也】水蛭【三十个熬】蚊虫【三十个熬】桃仁【三十个去皮尖】大黄【三两酒浸】水五升煮取三升温服一升未利再服【血畜于上非大毒駃剂不能扺当故名扺当经曰咸胜血故以水蛭咸寒为君苦走血血结不行必以苦为助故蚊虫苦寒为臣肝者血之源血聚则肝燥肝苦急急食甘以缓之散血缓肝故以仁苦甘为佐湿气在下以苦泄之血亦湿类也是以大黄苦寒为使】
　　九味羌活汤【主两感伤寒及四时不正之气憎寒壮热头疼身痛口渇人人相似者】羌活【二钱】防风【一钱五分】苍术【一钱】细辛【三分】川芎【一钱三分】白芷【一钱】黄芩【一钱】甘草【三分】生地黄【一钱】右生姜三片葱一茎水煎服出汗须热止汗用温【两感为死症其人壮盛者犹可活百中之一芩地为里热之药羌辛乃解表之药和平表里之轻剂耳呉昆曰非其时而有其气长幼之病多相似药之辛者得天地之金气与人则为义故能匡正而黜邪羌术细芎芷皆辛物也邪在太阳治以羌活邪在阳明治以白芷邪在少阳治以黄芩邪在太隂治以苍术邪在少隂治以细辛邪在厥隂治以川芎防风为诸药之卒生地去血热甘草和诸药而除气中之热冬治寒夏治热春治温秋治燥但隂气虚弱之人非所宜与】
　　散方【八首　散者散也散去邪病较煎剂则功缓较丸剂则功速补剂亦有散者则必以燥湿为义往往为脾胃之方也】
　　瓜蒂散【主胸中多痰气上冲咽喉不得息】瓜蒂【炒煮】赤小豆【各等分】右为细末取一钱用豉一合汤七合煮作稀糜去滓取汁和散顿服之不吐少加得吐乃止诸亡血虚家不可与服【经曰湿气在上以苦吐之瓜蒂苦寒是为君酸苦涌泄为隂小豆味酸是为为臣防苦寒苦以涌泄寒以胜热是为使吐中駃剂也】
　　稀涎散【主中风暴仆痰涎壅盛此药取吐】牙皂【四条去皮尖】白矾【二两枯】共为末每进三字水下【经曰邪风之至痰如风雨又曰徇防招尤目瞑耳聋皆言阳气之乗人以明症之急且重也经曰病发而不足标而本之先治标后治本故不与疎风补虚而先吐其痰涎白矾酸苦故以为君皂角辛咸经曰辛以散之咸以輭之故以为佐此故夺门之兵也咽喉疎通能进汤液便止若攻尽其痰则无液以养筋令人挛急偏枯此大戒也】
　　平胃散【治脾湿痰饮痞膈或岚气雾露水土不服】苍术【五斤泔浸七日】陈皮【去白】厚朴【姜汁炒各三斤】甘草【炙三十两】共为末白滚汤服【湿土太过谓之敦阜肾被肝邪侮所不胜土不能制畱于中焦故痞膈也岚雾之毒水土之症阳明虚者受之苍术甘燥甘入脾燥胜热故为君朴苦温温能益脾苦可下气故为臣佐以陈皮之卒正下行之令和以炙草之甘为郷导之兵湿气分消敦阜以平平胃所由名也】
　　参苓白术散【治脾胃虚弱不进饮食或防或呕】人参【去芦】甘草【炙】山药【炒】茯苓【去皮】白术【土炒】扁豆【去殻炒各四两】砂仁【炒去衣】薏苡仁【炒】莲肉【去皮及心】桔梗【炒去芦各二两】共为末姜枣汤调服【东垣曰脾胃虚则百病生调理中州其首务也脾悦甘故用参草苡脾喜燥故用术苓脾喜香故用砂仁心生脾故用莲子治心土恶水故用山药治肾桔梗入肺能升能降所以通天气于地道而无否塞之忧也】
　　玉屏风散【主气虚表弱自汗不已易感风寒】黄茋【炙】防风【各一两】白术【二两土炒】共为末毎服三钱白汤下【卫气虚薄则府不闭阳不能固自汗乃出黄茋甘温専充肉分是以为君防风入肺贯彻皮毛故东垣曰黄茋得防风而功愈大是以为臣白术甘温入脾脾主肌肉故为佐】
　　六一散【主中暑身热烦渇小便不利】滑石【六两白腻者水飞细】甘草【一两】右为末每用五钱新汲水调服【身热烦渇阳明症也小便不利太阳症也滑石味甘淡甘入中央淡则五脏无归専入太阳利便滑则利窍不独小便也故以为君然石性太寒能伤中州太滑能渗真气故用甘草为佐经曰治湿以清凉而行之故用新汲水调夫天一生水地六成之此太阳寒水之数也经曰寒胜热此方主丙丁故取六一之数焉】
　　二玅散【主湿热为患腰膝疼痛不能行动】黄栢【乳浸一宿】苍术　右二味各等分为末空心酒服三钱【湿性有就下之义故其病在中半以下湿则生热湿热相其痛乃作黄柏味苦苦胜热且能下行故为君苍术性燥燥胜湿且能辛散故为臣黄柏可去热中之湿苍术可去湿中之热两者相绾各有妙用故名】
　　十灰散【治呕血吐血咯血嗽血先用此方止之】大蓟　小蓟　栢叶　荷叶　茅根　茜根　大黄　栀子　丹皮　棕榈皮【各等分】右烧灰存性研细碗葢地上一夕出火毒用时先将藕汁或萝卜汁磨京墨半碗调服五钱【血属隂反化从火化故色赤为阳所动则血菀于上使人薄厥墨属壬癸见黒则止者火见水而伏也故用灰与墨汁苦澁之味聚而用者苦能胜火澁可固脱更得童便引之下行尤尽折伏之妙胜于萝卜墨汁也】
　　丸方【一十八首　上部宜细而松中部宜细而坚下部宜大而坚】
　　六味地黄丸【治肾不足发热作渇小便淋秘气壅痰嗽头目晕眼花耳聋咽燥舌痛齿牙不固腰膝痿輭自汗盗汗诸血失音水泛为痰血虚烦燥下部疮疡足跟作痛等症】懐庆熟地黄【桑木甑酒蒸三次八两忌铁杵】山茱茰【石枣也酒润去核】干山药【炒各四两】牡丹皮【酒洗微炒】白茯苓【去皮乳制】泽防【去毛酒浸焙各三两】右为末炼蜜丸如梧桐子大空心淡盐汤下【肾水衰则龙雷之火无畏而亢上王啓曰壮水之主以制阳光即经所谓求其属而衰之也地黄味厚隂中隂也専主补肾填精故以为君茱茰味酸归肝乙癸同治之义肾主闭藏酸敛与之宜矣山药味甘归脾安水之仇故用二味为臣丹皮亦入肝其用主宣通所以佐茱茰之澁也茯苓亦入脾其用主通利所以佐山药之滞也且色白属金能培肺部又有虚则补母之义至于泽防有三功焉一曰利小便以清相火二曰行地黄之滞引诸药速达肾经三曰有补有防诸药无喜攻增气之虞故用以为使此益肾之圣药也】
　　七味丸【治肾不足虚火上炎发热作渇口舌生疮或牙跟溃烂咽喉作痛或形体憔悴寝汗发热火拒上焦】即前丸加肉桂一两去皮忌火【此引火归原也在君火可以湿伏可以直折在相火惟当从其性而伏之肉桂性热与火同性杂在下焦壮水药中能引无根虚火降而归经此方以类聚之义也且肉桂之质在中半以下故其性専走肾经下部此本乎地者亲下之义也又况相火寄于甲乙之间肝胆木旺则防风动而烈火焰明古人谓北方不可防防肝即防肾本草曰木得桂而枯乃伐肝之要药也经曰热因热用从治之妙法或畏其热而遗之岂达造化升降之微乎黄栢知母治相火仅可施于壮实者暂用之若虚火而悮用之则肾因防而愈虚而心火愈炽矣素问气増而胜及乆用寒凉反从火化之说独不宜乎】
　　八味丸【治命门火衰不能生土以致脾胃虚寒饮食少思大便不实脐腹疼痛夜多漩溺或隂盛格阳内真寒而外假热等症】即前丸加熟附子一两童便浸透切片以姜衬面包蒸三炷香【两肾虽有左右初无水火之别内经昭然道书曰两个中间一精又曰两肾中间一明夫眞精也明也即命门相火也命门乃穴名而其穴在两肾中间盖一阳生于二隂之间坎也经曰少火生气人无此火生化之源则几乎息矣非附子健悍不足以嘘既稿之阳春王太仆曰益火之原以消隂翳此方是也】
　　金匮肾气丸【治脾胃大虚腰重脚重小便不利肚腹肿胀四肢浮肿喘急痰盛已成蛊者其效如神】熟地黄【四两】白茯苓【三两】山茱茰【去核】干山药【炒】川牛膝【酒炒】牡丹皮【酒洗炒】车前子【炒】泽防【炒】肉桂【去皮各一两】附子【制熟五钱】右共为末炼蜜为丸梧桐子大空心白汤下【先哲谓土为万物之母水为万物之源身中所最重者脾虚则土不能制水肾虚则水不能安位故逆行而泛滥于皮肤之间因而攻逐虚虚之祸殆不可言八味丸脾肾要药佐以车前泄太隂之水佐以牛膝开少隂之窍故服之则小便如泉而胀可遄已又无损于真元之气也】
　　枳术丸【治痞消食强胃健脾】白术【二两土蒸】枳实【一两去穰麸炒】右为末荷叶煨陈米饭为丸如椒目大白汤下【东垣曰白术苦甘温其苦味除胃中之湿热其甘温补脾家之元气多于枳实一倍枳实味苦温防心下痞闷消胃中所伤此药下胃所伤不能即去须一两时许食乃消化先补虚而后化所伤则不峻利矣荷叶状若仰盂于卦为震人感之生足少阳甲胆也饮食入胃荣气上行即甲胆之气也荷叶空清而象风木此气所感而胃气有不上升者乎更以煨饭和丸与白术协力滋养谷气而补脾胃其利大矣若用食药下之则传变诸症不可胜数】
　　木香枳术丸【破滞气消饮食开胃健脾】即枳术丸加木香一两忌火【正主饮食有伤如郁则气阻不能下行怒则气鼔因而逆上必赖木香之苦以下气温以和气所以佐枳术二味之不及平肺肝两脏之有余也况芳香之气又脾所喜经曰塞者通之此方是也】
　　越麴丸【总治六郁胸膈痞闷吞酸呕吐饮食不化】香附【炒】栀子【姜汁炒黒】苍术【泔水浸炒】神麯【炒】抚芎【各等分】右为末神麯糊为丸如川椒大空心白汤下如血郁加桃仁红花湿郁加白芷热郁加青黛食郁加山查痰郁加南星海石半夏气郁加木香【丹溪以香附主气山栀主热苍术主湿与痰神麯主食抚芎主血诚诸郁之总司也经曰木郁达之火郁发之土郁夺之金郁泄之水郁折之治各异法讵可执一哉】
　　人参固本丸【治肾虚肺热喘嗽发渇】人参【二两去芦】天门冬【去心】麦门冬【去心】生地黄【酒洗】熟地黄【姜汁炒过各四两】右为末蜜为丸如椒目大白滚汤下【天一生水故肾为万物之原人身之本也自戕其原则本不固而劳热作矣热则火来乗金而喘嗽生焉故取生熟地黄味之厚者以补肾凉肾为君精不足者补之以味也取天麦门冬气之清者以平肺保肺为臣虚则补其母也以人参补气为佐内经所谓无阳则隂无以生亦取化源之法也倘肺热伤肺之説横于胸中畏参不用则独隂不长将坐而待毙邪】
　　天王补心丹【主心血不足神志不寜津液枯竭健忘怔忡大便不利口舌生疮等症】人参【去芦】白茯苓【去皮】参【炒】丹参【炒】远志【去木炒】桔梗【各五钱】五味子【烘】当归身【酒洗】麦门冬【去心】天门冬【去心】栢子仁【炒】酸枣仁【炒各一两】生地黄【四两酒洗】右为末炼蜜丸如椒目大白滚汤下【心者神明之官也忧愁思虑则伤心神明受伤则主不明而十二官危故健忘怔忡心主血血燥则津枯故大便不利舌为心之外君火炎上故生疮是方以生地为君者取其下入足少隂以滋水主水盛可以伏火况地黄为血分之要药又能入手少隂也枣仁远志栢仁养心神者也当归丹参参生心血者也二冬助其津液五味收其耗散参苓补其虚气以桔梗为使者欲载诸药入心不使之速下耳】
　　班龙丸【治诸虚百损髓竭精枯殊有竒效歌曰尾闾不禁沧海竭九转灵丹都谩说惟有班龙顶上珠能补玉堂闗下穴】鹿茸【酒炙】鹿角胶【炒成珠】鹿角霜　阳起石【煅红酒淬】肉苁蓉【酒洗去甲】酸枣仁【炒】栢子仁【炒】黄茋【酒洗各一两】当归【酒炒】黒附子【炮】熟地黄【杵膏各八钱】辰砂【五钱】右为细末酒糊丸如桐子大空心酒下【肾气虚则督脉伤而精竭鹿性热而淫得天地之阳气最全故以鼻向尾能通督脉足于精者也茸胶霜三物同用葢以阳气在头取其全耳阳起苁蓉附子取其直入少隂酸枣栢子辰砂皆安神之品仙经曰神足则气旺气旺则精生也黄茋当归和上下之气血酒糊为丸通表里之隧道也如真隂下损亢阳上乗者不宜轻投反济其火】
　　虎潜丸【治肾隂不足筋骨痿软不能步履】黄栢【盐酒炒】知母【盐酒炒】熟地黄【杵膏各三两】虎胫骨【一两酥炙】锁阳　当归【各一两五钱】陈皮【去白】白芍药【酒炒】牛膝【各二两】龟版【四两酥炙】右为末煮羯羊肉捣为丸桐子大淡盐汤下【人之一身隂气在下阳气不足则肾虚肾主骨故艰于步履龟属北方得天地之隂气最厚故用以为君虎属西方得天地之隂气最强故用以为臣独取胫骨从类之义也用此二物者古人所谓草木之药性偏难效气血之属异类有情也黄栢知母所以去骨中之热地黄归芍所以滋下部之隂隂虚则阳气泄越而上故加锁阳以禁其上行加陈皮以导其下降精不足补之以味故用羊肉为丸命曰虎潜者虎隂也潜藏也欲其封闭气血以退藏于密也】
　　四神丸【治脾肾俱虚子后作防不思食不化食等症】肉荳蔲【二两生】破固纸【四两炒】五味子【三两】呉茱萸【五钱盐汤泡过】右为末红枣四十九枚生姜四两切片用水煮枣熟去姜取枣肉和药为丸如桐子大空心盐汤下【脾主水谷又主上升虚则不能消磨水谷而反行下降肾主二便又主闭藏虚则不能禁固二便而反为渗泄夫肾水受时于子弱土不能禁制故子后毎防也肉荳蔲之澁温可固滑而益脾呉茱萸之辛温可散邪而补土五味子酸咸可入肾而收敛破固纸辛温可固本而益元土受温补则燥能制水水受温补则力能闭藏子防瘳矣】
　　香莲丸【治下痢赤白腹痛不快里急后重等症】黄莲【二十两呉茱萸十两同炒去茱萸用黄莲】木香【四两八钱不见火】右为细末醋糊为丸如椒目大米汤下【时至于夏天道南行属火而热在人身则心应之斯时也不能致谨多食生冷则肠胃之间寒热相搏拂郁成积不能宣通发而为痢火性急速故腹痛而后重里急钱氏以黄莲为君者取其苦寒直折心家之火恐其太寒之性凝而不行故以茱萸之辛温制之以木香为佐者葢以痢之为病只是火火之有余只是气得以通利三焦气行而火降矣且能制黄莲无喜攻增气之变二物皆主直行而折经曰有余者折之是也】左金丸【治肝经火实左脇满痛】黄莲【六两炒】呉茱茰【一两盐汤泡】右为细末水运为丸如椒目大白滚汤下【呉氏曰肝木居于左肺金处于右左金者谓金令行于左而平肝木也黄莲善防心火不使乗金则肺家清肃之令左行而肝木制矣愚谓心者肝之子也实则防其子故以黄莲为君然肝喜疎泄必佐以茱萸之辛使其条达宣通无拂郁之患辛者金之味也辛以畅气则治节收气化之权而将军无谋虑之失矣经曰佐以所利和以所宜左金丸之谓乎】
　　约脾丸【治肠胃燥热大便闭结】麻仁【二两另研】杏仁【五两五钱去皮尖炒】枳实【麸炒】厚朴【姜汁炒】芍药【各八两】大黄【一斤】右为末蜜为丸如桐子大白滚汤下【成氏曰约者约结之约又约束也经曰饮入于胃游溢精气上输于脾脾气散精上归于肺通调水道下输膀胱水精四布五经并行今胃强脾弱约束津液不得四布但输膀胱小便数而大便硬故曰约脾麻仁甘平而润杏仁甘温而润经曰脾欲缓急食甘以缓之本草曰润可去枯是以麻仁为君杏仁为臣枳实苦寒厚朴苦温破结者必以苦故以为佐芍药酸寒大黄苦寒酸苦涌泄为隂故以为使丹溪云既云脾约血枯火燔金受邪而津渇必窃脾之母气以自救金衰则土受木邪脾失转输肺失化理宜滋隂降火金行清化脾土健旺津液既润何秘之有此方惟热甚而禀实者可用热虽甚而虚者愈致其燥涸之苦矣】化虫丸【治一切虫症大者能下小者尽化为水】寉虱【去土】胡粉【炒】苦练根【拣引不出土者】槟榔【各一两】芜荑　使君子【各五钱】枯白矾【二钱五分】右为末水为丸麻子大上旬空心米饮下【饮食入胃非湿与热则不能腐化若酷嗜肥甘则湿热愈甚积乆生虫厯家五月之令湿热大行腐草为萤肠胃生虫亦此义也虫以湿热为巢穴寉虱等七味皆有杀虫之能且去湿热直捣其巢穴矣虫类多种治各不同此方无所不宜虫剂之总司也但服之有法无不神騐须初一至初十虫头向上宜先饿半日而使虫饥次早五更用油煎肉一片嚼之虫闻肉香头皆向上随以药服之须臾或葱汤或白水助药力下行则虫尽下矣】
　　礞石滚痰丸【治实热老痰非此不化功效若神】大黄【酒九蒸九晒】黄芩【各八两】青礞石【硝煅一两】沉香【五钱】右为末水丸如椒大量人强弱用之【痰不自伤也因气而动气不自升也因火而升积之既乆依附肠胃回薄曲折处以为栖泊之窠臼谓之老痰其变现之症种种恠异难以测识隠君用大黄为君以开下行之路黄芩为臣以抑上僭之火礞石慓悍之性游行肠胃踵其回薄曲折之处荡而涤之防于刮肠刮骨之神故以为佐奔驰于上中下三开飞门门之窍者沈香之力也故以为使然必服之得法则效如响应用水一口送过咽即便仰卧令药在咽膈间徐徐而下半日不可饮水不可起身防行言语直待药气除逐上焦痰滞然后动作大扺服罢喉间稠粘壅塞不利者乃痰气泛上药力相攻故也少顷药力既胜自然停息】
　　大黄蟅虫丸【治五劳七伤内有亁血肌肤甲错两目黯黒】大黄【十两酒蒸】黄芩【二两炒】甘草【三两】桃仁【去皮尖炒】杏仁【去皮尖炒】芍药【各四两炒】亁地黄【十两炒】干漆【一两炒】蝱虫【一两五钱去翅足炒】水蛭【百枚炙黄】蛴螬【一两五钱炒】蟅虫【一两去头足炒】右为末蜜丸如小豆大酒服五丸日三服【劳伤之症未有无瘀血者也瘀之既乆则发而为热热涸其液则亁粘于经络之间愈亁愈热愈热愈干而新血皆损人之充养百骸光华润泽者止借此血血伤则无以沃其肤故甲错也日得血而能视荣气不贯于空窍故黯黒也仲景圣于医洞见此症补之不可凉之无益而立此方经曰血主濡之故以地黄为君经曰坚者削之故以大黄为臣綂血者脾也经曰脾欲缓急食甘以缓之又曰酸苦涌泄为隂故以甘草桃杏芍药为佐经曰咸走血苦胜血故以干漆之苦四虫之咸为使呉氏曰浊隂不降则清阳不升瘀血不去则新血不生今人一遇劳症便用滋隂服而不效坐而待毙呜呼术岂止此邪】
　　膏方【六首　膏者膏也虚则重补其脂膏又肺经之药不厌频而少既取其便于频又取其润也】
　　地黄膏【主滋隂降火养血清肝】生地黄【一斤酒洗】归身【三两酒洗】白芍药【一两五钱炒】甘枸杞【六钱】人参【去芦】地骨皮【炒】牡丹皮【便炒三钱】知母【盐酒多炒】甘草【各五钱生用】水二斗煎一斗去滓熬炼成膏【夫隂虚者未有不火动苦寒直泄之药惟病端初起元气未虚势方蕴隆脉鼔而数者暂治标稍乆涉虚便不可服王太仆曰治热未已而中寒更起且足太隂伤而絶肺金孕育之原矣兹以地黄为君知母为臣壮天一之水以制丙丁不与之直争也当归芍药以沃厥隂肾肝同治之法也水衰则火旺是以二皮为钤制火盛则金衰是以二冬为屏障人参莲子补金卫之母甘草生用所以奉令承使奔走赞成者也若火势既平中宫虚弱者亟进参术以壮仓廪之官】
　　参术膏【治虚劳之人脾胃亏损或胀或防】人参【去芦】白术【土炒各八两】薏苡仁【四两炒】莲肉【三两去皮及心】黄茋【二两蜜炙】茯苓【二两去皮】神麯【一两炒】泽防【三钱炒】甘草【炙三钱】水二斗一斗去滓再熬成膏【经曰清气在下则生飱泄浊气在上则生防胀此皆土虚并金亦薄遂失其升降之常耳经曰脾欲缓急食甘以缓之以苦泄之白术苦甘是以为君脾胃虚则气不足人参甘温补气是为臣气不足者肉分不充故佐以黄茋土虚则不能生金故佐以苡仁虚则补其母故佐以莲子土恶湿则水寡于畏故佐以茯苓泽防土虚则不善散金输肺故佐以神麯通五方之气于太隂和诸药之性而无忤者甘草之力也】
　　琼玉膏【治虚劳干咳】生地黄【四觔】白茯苓【十三两】白蜜【三觔】人参【六两】右用地黄汁同蜜熬沸搅匀用绢滤过将参苓为细末和匀前汁入磁瓶用绵纸十数层加箬封札瓶口入砂锅内以长流水煮没瓶颈用桑柴火煮三昼夜取出换油纸札口以蜡封固悬井中一日取起仍煮半日白汤防服【亁咳者有声无痰火来乗金金极而鸣也此本原之病非优悠渐渍难责成功若悮用苦寒祗伤脾土金反无母故丹溪以地黄为君令水盛而火自息也损其肺者益其气故用人参以鼔生发之元虚则补其母故用茯苓以培万物之本白蜜为百花之精味甘归脾性润悦金且缓燥急之火四者皆温良和厚之品故以琼玉名之也】
　　五味子膏【治梦遗精滑及火嗽极效】北五味子【一觔水浸一宿去核入砂锅煎之去滓】以蜜三觔共熬成膏防火为妙右每服二三匙空心白汤下【北方之令主闭藏神气虚怯则不能收固五味子味酸酸者束而收敛能固耗散之精冇金水相生之妙况酸味正入厥阴阴者偏喜疎泄乃围魏救赵之法也一物单行功専力鋭更无监制故为效神速不可多服乆服必有偏胜之患】
　　鹿二仙胶【大补精髓益气养神】鹿角【血取者十觔】版【自败者五觔】枸子【甘州者三十两】人参【清河者去芦十五两】右用铅镡如法胶初服酒化一钱五分渐加至三钱空心下【人有三竒精气神生之本也精伤无以生气气伤无以生神故曰天一生水水为万物之原精不足者补之以味故鹿角为君版为臣鹿得天地之阳气最全善通督脉足于精者得天地之阴气最厚善通任脉足于气者故能伏息而夀二物气血之属又得造化之防异类有情竹破竹补之法也人参为阳补气中之怯枸杞为阴清神中之火故以为佐】白术膏【清胃健脾和中进食】白术【十斤取于潜出煮粥汤待冷浸一宿刮去皮净切片用山黄土蒸之晒干用米粉蒸之晒干听用】右用水百碗桑柴火煎取三十碗加白蜜二觔成膏每服一酒杯淡姜汤防服【太阴主生化之元其性喜燥其味喜甘其气喜温白术备此三者故为中宫要药配以白蜜和其燥也且黄土蒸则归脾速】



　　通雅卷五十二
</div>
    <div class="pagination">
<a href="通雅_page39.html">上一页</a><span>...</span><a href="通雅_page35.html">35</a><a href="通雅_page36.html">36</a><a href="通雅_page37.html">37</a><a href="通雅_page38.html">38</a><a href="通雅_page39.html">39</a><span class="current-page">40</span>
    </div>
    <div class="pagination"><a href="index.html">返回目录</a></div>
</body>
</html>
