<!DOCTYPE html>
<html>
 <head>
  <meta charset="utf-8"/>
  <title>
   玉芝堂谈荟 - 第 11 页/共 23 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   玉芝堂谈荟 - 第 11 页/共 23 页
  </h1>
  <div class="content">
   结璘嫦娥
　　大洞经日亦名郁仪月亦名结璘上清紫文云郁仪奔日之仙结璘奔月之仙七圣记郁仪赤文与日同居结璘黄文与月同居蛾眉山洞石书云郁仪引日精结璘致月神仙书有太上郁仪文太上结璘文玉京山经云左顾提郁仪右眄擕结璘黄庭经郁仪结璘善相保高奔日月吾上道登眞隐诀云上眞之道七郁仪奔日文爲最结璘奔月文爲次唐麟德殿东西有郁仪结璘楼又奔日月二景隐文曰西山下洞台中有郁仪结璘经九眞中经曰奔日月之道无上太清九皇四司眞人之所宝秘元君之玉章也自非有玉名及东华紫字皆不得闻见郁仪奔日结璘奔月章温飞卿赋璀璨织女之东足燕婉嫦娥之结璘盖郁仪者羲和结璘者嫦娥也搜神记羿请不死之药于西王母嫦娥窃以奔月将往筮于有黄有黄占之曰吉翩翩归妹独将西行逄天晦芒毋恐毋惊后且大昌嫦娥遂托身于月是爲蟾蜍易归藏云嫦娥奔月是爲月精不言其名结璘乐彦引道德经又有月中仙人宋无忌及纎阿岩女子跃爲月御之说而广说则云嫦娥奔月之后羿思惟成疾正月十四夜忽有童子诣宫求见曰明日乃月圆之夜宜用粉米作团如月置西北方呼夫人之名三夕可降耳如期果降爲夫妇如初今言月中有嫦娥大谬盖月中自有主者乃结璘非嫦娥也又酉阳杂俎旧言月中有桂有蟾蜍故异书言月桂髙五百丈有一人常斫之树创随合人姓吴名刚学仙有过谪令伐树李贺箜篌引则以爲吴质杂俎又载郑仁本表弟与一王秀才游嵩山见一人枕一襆物呼之其人曰君知月七宝合成乎月势如丸常有八万三千戸修之予即一数因开襆有斤凿数事玉屑饭两裹授与二人曰分食此虽不足长生可一生无疾然则月中固不止一嫦娥矣学斋占俾云庄子载嫦娥一事后汉张衡灵宪引之爲证且云嫦娥托身于月是爲蟾蜍岂有人化蟾蜍之理假如其说蠢尔形容尚得爲月中仙乎其后承讹因陋盛赞素娥之美至明皇游月宫而怪妄极矣尝观汉志黄帝使羲和占日常仪占月车区占星疑嫦娥即常仪之误及读周官注仪义二字古皆音俄而洪正相适引诗实惟我仪协在彼中阿乐且有仪亦协中阿太亦以各遵其仪协不偏不陂而汉碑凡蓼莪皆作蓼仪然后知诸人之妄以常仪爲嫦娥明矣足订诸说之讹
　　日月二星
　　甘氏星经日一星在房之西氐之东日者阳精之宗也爲鸡二足爲乌三足鸡在日中而乌之精爲星以司太阳之行度日生于东故于是在焉月一星在昴之南毕之北月者隂精之宗也爲兎四足爲蟾蜍三足兎在月中而蟾蜍之精爲星以司太隂之行度月生于西故于是在焉日精在房氐月精在昴毕自司其行度而氐房昴毕乃黄道之所经不得而司之按此则日月之外又有日月二星今人言日中有三足乌而不言日中有二足之鸡言日中有乌月中有蟾蜍而不知乌与蟾蜍之精各爲星也又按鸡正西方之物兎正东方之物大明生于东故鸡入之月生于西故兎入之此犹镜之炤西象入东镜东象入西镜云尔范育曰日出于昴卯之属爲兎而兎之宅乃在月中月出于酉酉之属爲鸡而鸡之宅乃在日中是爲隂阳之精互藏其宅灵宪曰日者阳精之宗积精成象积象成禽金鸡火乌也皆三足表阳之类其数竒月者隂精之宗积精成象积象爲兽玉兎蟾蜍也皆四足表隂之类其数偶河图蟾蜍去月天下大乱朱文公曰当望不见蟾蜍大水城防民流亡物类相感志凡日无光则日乌不见日乌不见则飞乌隐乱汉元帝永光元年日无光其日长安无乌或言日中乌去之也明夷日入地中丘长春曰轻清者上腾为天重浊者下凝为地三光轻清悉止于天如何却沉于地乎夫二十八宿周天均布太阳逐日防同一歳之中歴经周徧且如日在箕斗箕斗在天河日入时星河皆入地邪日独入地而星河只在天耶若道星河皆入地则七八月间河汉尤显日正东西出没初夜则河汉东北西南向晓则东南西北是知河汉不入地而随天运行若日入地与箕斗拆破如何向晓则东方出时却与箕斗相防同行天上乎天上日月无出没人闲常有出没此间东方日出时西向千里之外犹未万里之外犹昏北斗直西半夜北斗之北初没子丑寅卯周天轮次迤而去未尝暂止北斗斡运昭然可见而强称日入地中有何意义明夷之象假象明理耳
　　周髀步日自东而南而西而北穹天所论日绕辰极没西而还东不出入地中周云渊曰日月星辰丽天转运其去人有逺近而在天无升沉以极之东西为经南北为纬非人所谓东西南北也人谓东西南北非有常处各以日出为东日中为南日入为西日没为北以见日为昼不见日为夜极东谓南南方之东也极西谓北北方之西也以背日为北向日为南昼夜易处东西无方而八方皆南矣
　　日食二十占
　　成帝永始元年九月日有食之四方不见京师见谷永以为沉湎于酒祸在内也二年二月日有食之四方见京师不见谷永以爲百姓屈竭祸在外也司马光以四方不见京师见者祸尚浅四方见京师不见祸浸深又京房易传曰亡师兹谓不御厥异日食其食也既并食不一处诛众失理兹谓生叛厥食既光散纵畔兹谓不明厥食先大雨三日雨除而寒寒即食专禄不封兹谓不安厥食既先日出而黑光反外烛【韦昭曰中无光四边有明外烛】君臣不通兹谓亡厥蚀三既同姓上侵兹谓诬君厥食四方有云中央无云其日大寒公欲弱主位兹谓不知厥食中白青四方赤已食地震诸侯相侵兹谓不承厥食三毁三复君疾善下谋上兹谓乱厥食既先雨雹杀走兽弑君获位兹谓逆厥食既先风雨折木日赤内臣外乡兹谓背厥食食且雨地中鸣【韦昭曰地中有声如鸣耳或曰如狗子声】冢宰专政兹谓因厥食先大风食时日居云中四方无云伯正越职兹谓分威【师古曰正者长帅之称】厥食日中分诸侯争美于上兹谓泰厥食日伤月食半天营而鸣【韦昭曰食半谓食望也臣瓒曰月食半谓食月之半也月食常以望不为异也】赋不得兹谓竭厥食星随而下受命之臣专征云试厥食虽侵光犹明若文王臣独夫纣矣小人顺受命者征其君云杀厥食五色至大寒陨霜若纣臣顺武王而诛纣矣诸侯更制兹谓叛厥食三复三食食已而风地动嫡让庶兹谓生欲厥食日失位光晻晻月形见酒亡节兹谓荒厥食乍青乍黑乍赤明日大雨发雾而寒凡食二十占其形二十有四改之輙除不改三年三年不改六年六年不改九年
　　日夜食
　　庄公十八年三月日有食之谷梁传曰不言日不言朔夜食史推合朔在夜明旦日食而出出而解是为夜食刘向以为夜食者隂因日明之衰而夺其光又春秋日食三十六有甲乙者三十四歴家推验精者不过二十六唐一行得二十七宋卫朴得三十五独庄十八年三月古今算不入食法见困学记闻刘歆三统以为五月二十三分月之二十而日一食空得食日而不得时乾象歴始推日食加时中兴天文志按战国以后古歴废坏汉世始推月九道然未验其所行之迟速也汉末都尉刘洪作乾象歴复推月行迟速然交食之法犹未详着大抵朔望値交不问内外入限便食至陈世张宾创立外限然应食不食亦未能明惟隋张胄元独得其妙以为日行黄道月行月道交络黄道外十三日有竒入经黄道谓之交朔望去交前后十五度即当食若月行内道在黄道之北食有验月行外道在黄道之南虽遇正交无繇掩映食多不验交食之法至是始精
　　旧说日有五蚀谓起上下左右中央也汉尚书令黄香曰日蚀皆从西无上下中央者春秋鲁桓公三年日蚀贯中上下竟黑疑者以为日月正等月何得小而见中郑曰月正掩日日光从四边出故言从中起也春秋二百四十二年日食三十六前汉二百一十年日食五十三后汉一百九十六年日食七十二魏晋一百五十年日食七十九又春秋日食三十六晦七夜二二日一汉高即位三年十月十一月晦日频食前汉日食五十三而朔十三晦三十六先晦一二日三后汉郑兴曰日月交会数应在朔顷日食每多在晦先时而合月行疾也京房易传日食不以晦朔名曰薄人君诛杀不以道或贼臣将暴起
　　交初交中
　　洪景卢曰歴象论日月食自汉太初以来始定日食不在朔则在晦否则二日然甚少月食则有十四十五十六之差盖置望参错也天体有二交道曰交初曰交中交初者星家以为罗防交中者计都也隐暗不可见于是为入交法以求之然不过能求朔望耳若余日入交则书所不载繇汉及唐二十八家暨本朝十一歴皆然姑以庆元丁巳歳五次月食考之二月望为入交中七月为交初惟十月二十二十一日连两夜乃以二更尽月食之既才两刻复明十一月十八夜复如之案此三日皆是交中十月二十夜月在张五度而计都在翼二度次夜月在张十七度计都未定相距才四度耳十一月十八夜月在星五度而计都在张十九度相距二十度十二月十七夜五更月在星二度入交阳末卯初四刻交甚食六分半八刻退交十四夜四更月在张六度交中隂初至寅四刻交甚食九分卯五刻退交其验如此予窃有疑焉太隂一月一周天必两値交道今年遂至八食一一如星官歴翁之说仍不拘月望则玉川子之诗不胜作矣当更求其旨趣云顷见太史局官刘孝荣言月本无光受日为明望夜正与日对故一轮光满或月行有迟速先后日光所不照处则为食朔旦之食日月同宫如月在日上掩太阳而过则日光为所遮故为日食非此二日则无薄蚀之理春秋隐公元年至哀公二十七年凡三千一百五十四日食惟三十六是虽交而不食也襄二十一年九月十月二十四年七月八月频食是顿交而食也汉高三年十月十一月亦频食余闻之畴人太阳交会时常有亏但分数不多下土不见则不言食言食大抵以三分为率
　　歴家以日之行天一日一周月之行天二十九日有余乃一周日月异道互相交错月之一周必半在日道里从外而入内也半在日道表从内出外也或六入七出或七入六出凡十三出入而与日一会歴家谓之交道通而计之一百七十三日有余而有一交交在望前朔则日食望则月食交在望后望则月食后月朔则日食此自然常数也
　　月在日上当云月在日下
　　夷坚志宋宁宗庆元二年十月二十夜月三更后出团圆如望夕临安嘉兴两郡人未寝者皆见之草木子元至正七年正月既望夜月出无光
　　五星各占
　　立春歳星王七十二日其色有白光角芒土王三月十八日其色黄而大休则圆废则内虚立夏荧惑王七十二日色赤黄土王六月十八日其色黄而大立秋太白王七十二日光芒无角土王九月十八日其色黄而大立冬辰星王七十二日其色白芒角土王十二月十八日其色黄而大五星有赢缩圜角圜角者星备云五星更王相休废其色不同王则光芒相则内实休则光芒无角不动揺废则少光色也汉书歳星【晋灼曰太歳在四仲则歳行三宿太歳在四孟四季则歳行二宿二八十六三四十二而行二十八宿十二歳而周天】曰东方春木于人五常仁也五事貌也仁亏貌失逆春令伤木气罚见歳星歳星所在国不可伐可以伐人超舍而前为赢退舍为缩赢其国有兵不复缩其国有忧其将死国倾败所去失地所之得地一曰当居不居国亡所之国昌已去之又东西去之国凶不可举事用兵安静中度吉出入不当其次必有天祅见其舍也歳星赢而东南【孟康曰五星东行天西转歳星晨见东方行疾则不见不见则变为祅星】石氏见彗星甘氏不出三月廼生彗本类星末类彗长二丈赢东北石氏见觉星甘氏不出三月廼生天棓本类星末锐长四尺缩西南【孟康曰歳星常伏西方行迟早没变为祅星也】石氏见欃云如牛【欃音参差之参】甘氏不出三月乃生天欃左右锐长数丈缩西北石氏见枪云如马甘氏不出三月乃生天枪本类星末锐长数丈石氏枪欃棓彗异状其殃一也必有破国乱君伏死其辜余殃不尽为旱凶饥疾至日行一尺出二十余日乃入甘氏其国凶不可举事用兵出而易所当之国是受其殃又曰祅旱不出三年其下有君若失地及国君丧荧惑【晋灼曰常以十月入太微受制而出行列宿司无道出入无常也】曰南方夏火礼也视也礼亏视失逆夏令伤火气罚见荧惑逆行一舍二舍为不祥居之三月国有殃五月受兵七月国半亡地九月地大半亡因与俱出入国絶祀荧惑为乱为贼为疾为丧为饥为兵所居宿之国受殃殃还至者虽大当小居之久殃乃至者当小反大已去复还居之若居之而角者若动才环之及乍前乍后乍左乍右殃愈甚一曰荧惑出当有大兵入则兵散周还止息乃为其死丧寇乱在其野者亡地以战不胜东行疾则兵聚于东方西行疾则兵聚于西方其南为丈夫丧其北为女子丧荧惑天子理也故曰虽有明天子必视荧惑所在太白【晋灼曰常以正月甲寅与荧惑晨出东方二百四十日而入入四十日又出西方二百四十日而入入三十五日而复出东方出以寅戌入以丑未也】曰西方秋金义也言也义亏言失逆秋令伤金气罚见太白日方南太白居其南日方北太白居其北为赢侯王不宁用兵进吉退凶日方南太白居其北日方北太白居其南为缩侯王有忧用兵退吉进凶当出不出当入不入为失舎不有破军必有死王之墓有亡国一曰天下匽兵野有兵者所当之国大凶当出不出未当入而入天下匽兵兵在外入未当出而出当入而不入天下起兵有至破国未当出而出未当入而入天下举兵所当之国亡当期而出其国昌出东为东方入为北方出西为西方入为南方所居久其国利易其乡凶【苏林曰疾过也一说易乡而出入也晋灼曰上言出而易言疾过是也】入七日复出将军战死入十日复出相死之入又复出人君恶之已出三日而复微入三日乃复盛出是为耎而伏【晋灼曰耎退也不进而伏伏不见也】其下国有军其众败将北已入三日又复微出三日乃复盛入其下国有忧帅师虽众敌食其粮用其兵虏其帅出西方失其行夷狄败出东方失其行中国败一曰出早为月食晩为天祅及彗星将发于亡道之国太白出而留桑榆间病其下国【晋灼曰行迟而下也正出举目平正出桑榆上余二千里也】上而疾未尽期日过参天病其对国【晋灼曰三分天过其一此戌酉之间也】太白经天天下革民更王【孟康曰谓出东入西出西入东也太白隂星出东当伏东出西当入西过午为经天晋灼曰日阳也日出则星亡昼见午上为经天】是为乱纪人民流亡昼见与日争明彊国弱小国彊女主昌太白兵象也出而髙用兵深吉浅凶卑浅吉深凶行疾用兵疾吉迟凶行迟用兵迟吉疾凶角敢战吉不敢战凶击角所指吉逆之凶进退左右用兵进退左右吉静凶圜以静用兵静吉趮凶出则兵出入则兵入象太白吉反之凶赤角战太白者犹军也而荧惑忧也故荧惑从太白军忧离之军舒出太白之隂有分军出其阳有偏将之战当其行太白还之破军杀将辰星杀伐之气战鬭之象也与太白俱出东方皆赤而角夷狄败中国胜与太白俱出西方皆赤而角中国败夷狄胜五星分天之中积于东方中国大利积于西方夷狄用兵者利辰星不出太白为客辰星出太白为主人辰星与太白不相从虽有军不战辰星出东方太白出西方若辰星出西方太白出东方为格野虽有兵不战辰星入太白中五日乃出及日而上出破军杀将客胜下出客亡地辰星来抵太白不去将死正其上出破军杀将客胜下出客亡地视其所指以名破军辰星绕环太白若鬭大战客胜主人吏死辰星过太白间可椷剑小战客胜【苏林曰椷音函函容也其间可容一剑也】居太白前旬三日军罢出太白左小战歴太白右数万人战主人吏死出太白右去三尺军急约战凡太白所出所直之辰其国为得位得位者战胜所直之辰顺其色而角者胜其色害者败【晋灼曰郑色黄而赤苍小败宋色黄而赤黑小败楚色赤黑小败燕色黑黄小败皆大角胜也】太白白比狼赤比心黄比参右肩青比参左肩黑比奎大星色胜位【晋灼曰有色胜得位也】行胜色【晋灼曰太白行得度胜有色也】行得尽胜之【晋灼曰行应天度虽有色得位行尽胜之行重而色位轻星经传得字作德】辰星【晋灼曰常以二月春分见奎娄五月夏至见东井八月秋分见角亢十一月冬至见牵牛出以辰戌入以丑未二旬而入晨之东方夕候之西方也】曰北方冬水知也听也知听失逆冬令伤水气罚见辰星出蚤为月食晩为彗星及天祅一时不出其时不和四时不出天下大饥失时而出为当寒反温当温反寒当出不出是谓击卒兵大起与它星遇而鬭天下大乱【祅星彗孛之属也一曰五星】出于房心间地动塡星【晋灼曰常以甲辰元始建斗之歳塡行一宿二十八歳而周天也】曰中央季夏土信也思心也仁义礼智以信为主貌言视听以心为主故四星皆失塡星乃为之动塡星所居国吉未当居而居之若已去而复还居之国得土不乃得女子当居不居既已居之又东西去之国失土不乃失女不有土事若女之忧居宿久国福厚易福薄当居不居为失塡其下国可伐得者不可伐其赢为王不宁缩有军不复一曰既已居之又东西去之其国凶不可举事用兵失次而上一舍三舍有王命不成不乃大水失次而下二舍有后慼其歳不复不乃天裂若地动






　　玉芝堂谈荟巻十八
&lt;子部,杂家类,杂纂之属,玉芝堂谈荟&gt;
　　钦定四库全书
　　玉芝堂谈荟卷十九
　　明　徐应秋　撰
　　经星名数
　　余读星官家言称太防宫垣五十星在翼轸之北一曰天庭一曰保舍五帝之座十二诸侯之府其外藩九卿也西藩四星南北列南端门第一星为上将北间为太阳西门门北一星为次将北间中为西华门门北一星为次相北间为太隂西门北端一星为上相东藩四星亦南北列南端第一星为上相北间为太阳东门门北一星为次相北间中为东华门门北一星为次将北间为太隂东门北端一星为上将其南藩两星东西列西星为右执法御史大夫之象东星为左执法廷尉之象两执之间太防天庭端门也右执法西间为右掖门左执法东间为左掖门紫防垣十五星东西列以卫北极为藩屏之臣东藩八星西藩七星在北斗之北太乙之常居土官也一曰长垣一曰天营一曰旗星其南西藩两星之间为阊阖门东藩近阊阖门第一星为左枢第二星为上宰第三星为少宰第四星为上辅第五星为少辅第六星为上卫第七星为少卫第八星为上丞西藩近阊阖门第一星为右枢第二星为少尉第三星为上辅第四星为少辅第五星为上卫第六星为少卫第七星为少丞天市垣二十二星在房星东北一曰天府一曰长城天子之市也石氏曰天市垣主四方边国左一星宋也次卫次燕次东海次徐次太山次齐次河中次九河次赵次魏次中山次河间门右一星韩也次楚次梁次巴次蜀次秦次周次晋次郑北极五星在紫防宫中一曰天极一曰北辰天之最尊星也其第一星主月太子也第二星主日帝王也一曰太乙之座其最明而赤者也第三星主五行庶子也第四星后宫也第五星天极也四辅四星抱北极之枢所以辅佐北极而出度授政天乙一星在紫防阊阖门中六星之南主天道又主战鬭钩陈六星在紫防宫中华盖之下六星为六军一曰钩陈为法官大帝之正妃故为万物之母而象六宫之位其端大星为元妃余星承之为庶妾天皇大帝一星在钩陈口中其神曰曜魄宝主命徳以后天子隂徳二星在紫防宫内尚书之西主圜给之防行徳施恵尚书五星在紫防垣门右东南维八座大臣之象女史一星在柱史北妇官之防者主漏记御女四星在紫防宫中内钩陈之北八十一御女之气也一曰御史官主礼仪侍帝宴寝天柱五星在紫防宫中华盖北左傍近东垣北隅主建政教悬法禁天理二星在紫防宫内垣门之左近太隂平狱之官也六甲六星在紫防宫内华盖杠傍主分隂阳纪节所以布政授时华盖九星杠七星共十六星在勾陈上所以覆蔽大帝之座传舍九星在紫防宫外华盖上近河賔客之馆舍也内阶六星在紫防宫外文昌之北天帝之阶也天厨六星在紫防宫垣东北维天子大官之厨也天床六星在紫防阊阖门外天子游息燕休之所也内厨二星在紫防垣外西【缺二字】后夫人太子饮食之厨也北斗七星在紫防垣外太防垣外太防垣北七政之枢机隂阳之本原也辅一星辅于开阳之傍所以佐斗成功也天理四星在北斗魁中执法之官决狱之职贵人之牢也相十一星在北斗南天子丞相也太阳守一星在天相西大将大臣之象所以守卫天子之宫戒不虞势四星在太阳守西北刑余之人也三公三星在北斗魁西杓东亦曰三师天子之辅臣也文昌六星在紫防垣外北斗魁前如筐形天之六府也第一星为上将主建威武二星曰次将主正左右次三星曰贵相主理文绪次四星曰司命主赏功进徳次五星曰司中主司过诘咎次六星曰司禄主佐理大宝尺牢六星在北斗魁下贵人之牢也三台六星两两而居一曰三能一曰三衡一曰天柱一曰三竒一曰天阶一曰泰阶三公之位也上堦上星为天子下星为女主中堦上星为诸侯三公下星为卿大夫下堦上星为士下星为庶民天棓五星在紫防垣外女床东北天子之先驱所以御难避非常也天枪三星在北斗摇光之傍一曰天钺天之武备以守备紫宫金官也戈一星在北斗杓端招摇之北一曰天戈主北方招摇一星在梗河北次北斗杓端一曰常阳一曰天库一曰天茅主兵主四裔梗河三星在大角北主矛锋以备天子不虞一曰天盾一曰天锋天之剑防主诛罚七公七星在招摇东横列贯索之口天之辅相主执法别善恶之官贯索九星在天市垣外七公之前一曰连索一曰连营一曰天闱亦谓之天牢贱人之牢也天纪九星在贯索北东九卿也又为九河也一曰天纬主纪万事理寃讼女床三星在天纪北后宫女御也扶筐七星在紫防宫主藏盖钩星九星一曰天钩在紫防垣东藩之外舍之东造父之北主舆服帝座一星在天市垣中星之西天庭也帝座有六一在北极一在防宫一在太防一在天市一在大角一在心中央皆王者之所居一星在天市中帝座东北土官也主隂阳司逺国四裔以知谋为宦者四星在帝座西南傍之奄人也宗正二星在天市中帝座东南宗正大夫之象也宗人四星在宗正东主恩享宗正小宗之象也宗星二星在宗人东北星之东主先人祠享主亲疎宗族之象也帛度二星在天市中宗星东北主度量平货交易屠肆二星在帛度东北主屠宰列肆二星在斛星西北主市货斗五星在天市中宦者西南主平量斛四星在市楼北斗星南亦曰天斛主度量车肆二星在天市中南门内主车驾市楼六星在天市门中临箕星之上天子之市府也五帝座五星在太防宫中其中星为黄帝座黄帝含枢纽之神也东一星为青帝灵威仰南一星为赤帝赤熛怒西一星为白帝白招拒北一星为黑帝叶光纪五帝座者天子之位也谒者一星在太防宫中左执法之东主賛賔客辨疑惑三公三星在太防宫中谒者东北三公之内座朝防所居也九卿三星在太防宫中三公之北九卿朝防之内座也诸侯五星在太防宫中九卿之西天子畿内之诸侯也屏四星在太防宫中五帝座南近右执法所以拥蔽帝庭也幸臣一星在帝座东北太子之侍臣也太子一星在幸臣西帝座北天子之储贰也从官一星在太子西北傅从之臣也郎将一星在郎位东北武卫之官也虎贲一星在太防西藩之外上相之西下台之南旄头之骑官也主宿卫侍从常陈七星如毕状在郎位北天子之宿卫也主备强御郎位十五星蔚然在太微帝座之北周官元士汉光禄中散諌议郎三署郎中是其职也明堂三星在太防垣外西南陬天子布政之官也灵台三星在明堂西主观云物察禨祥灾变少防四星在太防西北列士大夫之位也第一星为处士第二星为议士第三星为博士第四星为大夫长垣四星在少防南西北列主边界城邑及外裔疆域摄提六星在亢北直斗柄之南一曰环枢一曰天枢一曰阙兵一曰执法一曰三老一曰天缺一曰天钺一曰天盾一曰天武一曰天兵主建时节伺禨祥所以夹辅帝座大角一星在摄提间一曰天栋一曰天旛为天子之座平道二星在左右角间天子中国八达之衢也主道路进贤一星在平道西太防垣东主举逸捜贤天田二星在右角北天子畿内躬耕以供祭祀之籍田也天门二星在左角西平星之北天子待朝防賔客之所也平星二星在左角南库楼北大理卿位主平狱讼库楼十星在角南其大六星为库内四星为楼一曰天库是谓兵车之府库中十五星二三而聚者扛也中央四小星衡也南门二星在库楼南天之外门也主守兵周鼎三星在摄提西南国之神器也帝席三星在大角北天子燕乐献酬之所也亢池六星在亢北主沆舟迎送度水之事折威七星在亢南天子执法之官顿顽二星在折威东南狱官也阳门二星在库楼东北主边塞险要天乳一星在氐北主雨露骑官二十七星在氐南天子宿卫骑士阵车三星在氐南革车之象车骑三星在骑官南为车马之将骑阵一星在骑官东南端骑将也天辐二星在房西骑陈之东主銮驾积卒十二星在房星西南一曰卫士所以守卫明堂扫除不祥钩铃二星在房东近右股在骖两星之间天子之腹心喉舌也键闭一星在房东北主管籥开闭之官罚三星在东咸正西南北列主诛罚东咸四星西咸四星皆在房心之北日月五星之道为帝侧之屏以表障后宫日一星在房中道前太阳之精也从官二星在积卒西北房宿西南主天子疾病巫医天江四星在尾北主太隂傅说一星在【阙】主祝章为后宫祈神明保子孙元命也鱼一星在尾后河中一曰据星一曰防星主知云雨之期五星在尾南汉中一曰连珠主賛神明定吉凶杵三星在箕南木官也主舂杵之用糠一星在箕口前主簸扬给犬豕建六星在南斗背下临黄道一曰天旗一曰天闗为天之都官七政所起律歴之本原也天弁九星在建星北入河中市官之长也鳖十四星在南斗南主水族天鸡二星在狗国北主时狗国四星在建星东王三韩鲜卑乌桓猃狁之属狗二星在南斗魁前主守御天渊十星在鳖东南一曰天海一曰太隂主灌溉天籥八星在南斗杓西主鎻钥闗闭农丈人一星在南斗西南箕星之东老农也主稼穑天田九星在牛宿东南天子畿内田也其占与角北天田同九坎九星在天田南水官也主水旱之事罗三星在牛宿东主堤塘以畜水灌溉天桴四星在左旗南端南北列天之桴鼔也主刻漏河鼓三星在牵牛北一曰天鼓一曰三武一曰三将中星大将军南星左将军北星右将军主军鼓左旗九星在河鼓左右旗九星在河鼓右河鼓之旗也主设备知敌谋织女三星在天市垣东一曰东桥一曰天女天地之女也主綉纬布帛丝线之事渐台四星在织女东足主晷漏律吕之事辇道五星在织女西足天子嬉游之道也天津九星在女虚之北横河中一曰天潢一曰潢中一曰江星一曰水王桂一曰格星一曰横星一曰天汉主河梁以度百神通四方十二国合十有六星在牛女之南近居坎分土而居列国象也齐一星在九坎东齐北二星赵赵北一星郑郑北一星越越东二星周周东二星南北列为秦秦南二星代代西一星晋晋北一星韩韩北一星魏魏西一星楚楚南一星燕败臼四星在北落师门之南主凶灾璃珠五星在须女北主后宫之藏后夫人环佩之饰匏五星在璃珠北一曰天鸡一曰天匏主后宫主司中以和五味败五星在匏南主果奚仲四星在天津北天子之车正也司命二星在虚北主举过罚除不祥司禄二星在司命北主爵禄增年延徳司危二星在司禄北主矫失以正下司非二星在司危北主伺察内外过失人五星在库府东主万民杵三星在人东主舂粮车府七星在天津东近河东抵司非尾指天钩主官车賔客之馆造父五星在舍南一曰西桥一曰司马一曰百药河中御马之官也坟墓四星缀危下如墓形主山陵丧葬之事哭泣二星在虚南主号哭天垒十有三星形如贯索在哭泣直南主北方丁零匈奴鬼方之类虚梁四星在危南主国陵寝庙鬼神之祠盖屋二星在危南天子治宫室之官也天钱十星在北落门西主钱帛府库雷电六星在室宿南主兴兵雷动蛰土公二星在虚宿南主营造起土之官云雨四星在霹雳东南主雨泽霹雳五星在土公南主兴雷奋击上公吏二星在营室西南主设备司过失垒壁阵十有二星在室壁南横列其中四星在两端各四星四方羽林军垒也主天子军营羽林天军四十五星三三而居散在垒壁之南一曰材官一曰天南库一曰单于军主守卫天子之官鈇钺三星亦曰鑚在羽林西主斩杀鈇锧五星在羽林东天仓西门刈具也北落师门一星在羽林军西南天军之门也主非常八魁九星在北落东南主设机穽张禽兽之官天网一星在北落西南天子弋猎之所腾蛇二十二星在室北一曰天蛇主水族天廐十星在东壁北状如大钱天马之廐也王良五星在奎北河中一曰天津一曰王济汉中四星谓之天驿旁一星曰王良天子奉车度水之官也附路一星在阁道南旁别道也一曰伯乐太仆之象阁道六星在王良前天子仆也主执御天大将军十有一星在娄北天之师帅中大星大将也其余小星吏士也军南门一星在天大将军西南主谁何出入外屏七星在奎南以蔽天溷天溷七星在外屏南天厠也土司空一星在奎南主水土之事左更五星在娄东山虞也主知山泽林薮之事右更五星在娄西牧师也主管养牧牛马天仓六星在娄南主仓库之藏大司农之事天庾二星在天仓东南主路积为积粟之塲天廪四星在昴南主防计嵗廪事天囷十有三星在胃南主卫防百库之藏太陵八星在胃北主死陵墓积尸一星在太陵中陵墓之气也天船九星在太陵北河中一曰舟星一曰天更主水旱卷舌六星在昴北主枢机天防一星在卷舌口中主巫天阿一星在胃东昴西主察山林妖变月一星在昴东女主大臣之象天隂五星在毕柄西主密谋蒭藁六星在天苑西主积草供牛马之食一曰天积天子之藏府也天苑十六星在昴毕南如环状天子畜牧之苑砺金石四星在五车北主磨砺锋刅五车五星三柱共九星合十有四星在毕东北五神之外座也一曰天库一曰天仓其西北端一大星曰天库为天将军主秦主太白其神名令尉次东北星曰天狱主燕赵主辰星其神风伯次东南星曰天仓主鲁卫主嵗星其神雨师次东南星曰司空主楚主塡星其神雷公次西南星曰卿星主韩魏主荧惑其神名丰隆天潢五星在五车中天池一曰五潢主津梁咸池三星在五车中天潢南一曰潢龙一曰潢池一曰天渊一曰天井主陂池天街二星在昴毕间黄道所经隂阳之所分也街南为华街北为四裔街北昴以西也街南毕以东也天闗一星在五车南毕西北天门也主闗塞天节八星在毕附耳之南使臣之所将也诸王六星在五车南汉中主屏藩王室天髙四星在诸王南参旗西北近毕地主斋戒一曰为望气之台主视氛祲九州殊口九星在天节南主九土重译殊万异俗一曰勾风主聚议参旗九星在参南一曰天弓一曰天旗主弓弩之用以变难九游九星在玉井西南天子之旗也座旗九星在司怪西北主别君臣尊卑之位司怪四星在井钺前主天地日月星辰山川草木禽兽龙蛇之变玉井四星在参右主水泉给庖厨天屏二星在玉井南为屏风以障厠主疾病天厠四星在屏东溷池主天下疾病天矢一星在厠南主吉凶军井四星在玉井南军中之井也主给军防南河三星北河三星分夹东井一曰天髙一曰天亭天之闗门主闗梁南河曰南戍一曰南宫一曰南纪一曰阳门一曰南阙又为越门北河曰北戍一曰北宫一曰北张一曰隂门一曰北阙一曰边门南河戍为爟主火一曰南藏北河戍为衡主水一曰北藏两戍间为天中道天鐏三星在井北五诸侯南主盛饘粥以给贫病五诸侯五星在东井北近北河一曰帝师二曰帝友三曰三公四曰博士五曰太史主刺举戒不虞积水一星在北河一名聚水主聚美水以给天子酒官积薪一星在积水东聚薪以给享祀供庖厨水府四星在东井主设隄防以备水水位四星在东井北西南列主水衡以泄淫溢四渎四星在东井轩辕之东江河淮济之精也军市十三星如钱状在参东南天军货易之市野鸡一星在军市中主知变怪虞伏奸丈人二星在军市南国之老臣也子二星在丈人东孙二星在子星东皆所以傅丈人而扶持之阙丘二星在南河东天子之阙主象魏天狼一星在井东南主杀掠一曰夷将一曰天陵主西南夷主盗贼弧矢九星在狼东南天矢也以备盗贼老人一星在弧矢南曰南极老人主夀考天狗七星在狼北鬼宿西南横河中以守财也天礼六星在东南社神也积五星在七星南主百谷外尉六星在栁南祭祀燕享之尉天纪一星在外厨南主知禽兽齿嵗爟四星在轩辕西亦曰烽爟主烽火备警急酒旗三星在轩辕右角南酒官之旗也主燕享饮食轩辕十有七星在七星北黄龙之体一曰炼陵一曰爟星一曰昏昌主雷雨之神震为雷激为电和为雨怒为风乱为雾凝为霜散为露聚为云淫为虹蜺离为背为分为抱为玦皆轩辕主之内平四星在中台之南轩辕之北执法平罪之官也天相三星在酒旗南大臣之象主爵位天庙十四星在翼南主东越及贯胸越裳诸国蛮夷军门二星在青丘南天子六军之门主营土司空四星在军门南主土工九域地界辨风土均职贡来逺人青秋七星在轸东南主东方三韩之国南蛮夷貊之星器府三十二星在轸南乐器之舍主音乐律吕已上凡星名二百四十有一为星一千一百八十此皆在二十八宿之外者张衡灵宪史记天官诸书不能悉举其名因备录之
　　陈眉公曰三垣二十八宿中外官计二百八十三座一千五百六十五星张衡灵宪中外之官常明百二十有四可名者三百二十为星二千五百防星之数盖万一千五百二十
　　五星顺逆
　　古厯五星并顺行秦歴始有金火之逆甘石同时自又差异汉初测乃知五星皆有逆行其后相承罕能察识北魏末清河张子信避乱隐于海岛积三十余年専以浑仪测日月五星始悟日月交道有表里疾徐五星见伏有感召向背言日行在春分后则徐秋分后则疾合朔月在日道里则日食在日道外则虽交不食月望值交则食不问表里月行遇水火土金四星向之则速背之则迟李淳风曰嵗星荧惑塡星晨见于日后行迟于日当午平旦之时故之午上便留留而平旦过反则逆行至于夕时又有当午上则更留留而过午则又顺行行极而伏与日合则当宿共度而受命于日更晨见于东方此皆不敢以昏旦之时当午也至于金水二星则又甚焉晨见东方平旦当丙巳之地便速行以追日及之而伏伏与日合复出于西方速行昏昧至未丁之地即速行待日而又伏焉则五星者不敢昏旦当午而见也凡五星东行为顺西行为逆趣舍而前为赢退舍而后曰缩一曰失次而上二三宿曰赢躁急之象也失次而下二三宿曰缩退怯之象也光色润泽温和曰嘉顺庆之象也光芒奋发威猛曰怒暴鬭之象也光体电闪明灭曰动不安之象也同度曰合石氏曰光芒相及曰合巫咸曰相沓曰合荆州占曰相去一尺内曰合同宿曰聚亦谓之防一曰光相逺曰防郄萌曰留三日曰防未当去而去之曰出未当来而来曰入行而造其中曰入入宿度而居之曰舍石氏曰留二十日以上曰宿处其所曰居甘氏曰行所当行过二十日不失次曰居石氏曰依度至而不去曰居不西不东曰居郄萌曰住而不移曰留来其旁而居曰守石氏曰居之不出曰守郄萌曰居二十日以上曰守甘氏曰徘徊不去其度曰守行而侵之曰犯石氏曰经过其星而光燿侵之曰守古占七寸以内曰犯又相去虽五寸而光芒接为灾亦轻若相去虽一尺以外而光气相射亦以犯而遂留居之曰犯守未当入度而经入犯之曰侵东西正当曰冲自上而下压之曰乗自下而上直往冒之曰陵相冲而上曰触一曰两动相凌曰鬬直前相抵曰触一曰行而直前冲之曰触甘氏曰合复离离复合曰鬭行而掩之曰袭行而随后曰从从西入东出曰贯相攻曰磨周之一匝曰理理而不周曰绕迫而侵之曰薄两体相着曰薄勾者左去右回右去左回如勾字之状也巳者往而复复而复往如巳字之形也甘氏曰去而复还曰勾再勾为己石氏曰东西为勾南北为己郄萌曰形如勾字曰勾己字曰己速者过其傍而光射之也掩者冒而灭之也蚀者侵其边而及其中如蚕食叶之状也吞者上直下掩之也戴者顶之于上也同光者二体相合不辨其孰为彼孰为此也牡牝者以五星相克而论夫在阳而妻在隂是谓牝牡相承也星食月者星见月中月食星者月见而星没也经天者昏旦出于午地水火土阳星不为忌金水隂星经天则为妖也月食五星其国皆亡又曰大臣譛死五星入月其野有逐相又曰五星食月天子杀同姓
　　五星列宿姓名
　　嵗星姓碧空名澄澜字青凝夫人姓涵常名宝容字飞云荧惑星姓涣空名维淳字散融夫人姓阳常名华瓶字罗太白星姓寥灵名振寻夫人姓明常名飚英字灵思辰星姓肇咺名精源夫人姓渊常名华字龙娥镇星姓藏睦名躭延夫人姓康常名空瑶字非贤雷公江赫冲电母秀文英风伯方道彰雨师陈华夫俱见道经酉阳杂爼云二十八宿昴为首姓鞞耶尼形如剃刀属火毕姓颇罗堕形如笠属木觜姓毗梨佉耶尼形如鹿头属日又月之子参姓天婆斯失絺形如妇人靥属日井姓参形如足迹属日鬼姓炮波罗毗形如佛胸属木栁姓同参形如蛇亦属日星姓賔伽耶尼形如河岸属火张姓瞿昙形同井属福德天翼姓防陈如形同井属梵天轸姓迦遮延形如人手属毗娑梨帝角姓货多罗形同轸属喜乐天亢姓迦旃延氐姓多罗尼【二星不载形属】房姓阿蓝婆形如璎珞属慈氏天心姓迦罗延形如大麦属忉利天尾姓遮耶尼形如蝎尾属腊师天箕姓持父迦形如牛角属清净天斗姓莫迦还形如人拓石【属不载】牛姓梵岚摩形如牛头属梵天女姓帝利迦遮耶泥形同心属毗纽天虚姓同翼形如鸟危姓单罗尼形同参【属俱不载】室姓阎浮都迦属蛇头天【蝎天之子形不载】壁姓陁难阇奎姓阿瑟咤【形属不载】胃姓防伽毗形如鼎足【属不载】按此称贝编当是佛书耳而藏经不载又有祭用乳毕用鹿肉觜用果参栁牛用醍醐井鬼张斗用粳米和蜜星用乌麻翼用黒豆轸用莠稗角氐用花亢用菉豆房用酒肉心危用粳米尾用果根女用鸟肉虚用乌豆汁室用血奎用酪娄用大麦之説必非佛语也
　　北斗九星
　　玉枢经北斗为帝座上有三台形如双目叠为三级以覆斗魁是名天阶斗中复有尊帝二星大如车轮若人见之夀可千嵗门宝海经北斗有九星七见二隐其第八第九是帝王太尊精神也霍光有典衣奴名还车忽见二星在斗中光明非常乃拜而还遂得增年六百徐整长歴北斗七星相去九千里其二隂星不见者相去八千里也北斗七星在太防北魁四星为璇玑杓三星为玉衡又魁第一星曰天枢二曰璇三曰玑四曰权五曰玉衡六曰开阳七曰瑶光酉阳杂爼第一名执隂第二名叶诣第三名视金第四名拒理第五名防仵第六名开宝七曰招摇枢为天璇为地玑为人权为时玉衡为音开阳为律瑶光为星又玉衡第一星主徐州常以五子日之甲子日为东海丙子日为琅邪戊子日为彭城庚子日为下邳壬子日为广陵凡五郡第二星主益州以五亥日之乙亥为汉中丁亥为永昌己亥为巴蜀牱防辛亥为广汉癸亥日为犍为凡七郡第三星主冀州以五戌日之甲戌为魏郡南海丙戌为安定戊戌为钜鹿河间庚戌为清河赵国壬戌为常山凡八郡第四星主荆州以五卯日之乙卯为南阳丁卯为武陵己卯为零陵辛卯为桂阳癸卯为长沙凡五郡第五星主兖州以五辰日之甲辰为东郡陈留丙辰为济北戊辰为山阳泰山庚辰为济南壬辰为东平任城凡八郡第六星主扬州以五巳日之乙巳为豫章辛巳为当阳己巳为庐江丁巳为吴郡防稽癸巳为九江凡六郡第七星主豫州以五午日之甲午为颍川丙午为汝南戊午为沛国庚午为鲁国壬午为梁国凡五郡第八星主幽州常以五寅日之甲寅为莬庚寅为上谷代郡丙寅为辽东辽西沈阳戊寅为涿郡壬寅为渔阳凡八郡第九星主并州以五申日之甲申为五原鴈门丙申为朔方云中戊申为西河庚申为太原定襄壬申为上党凡八郡石氏云一星为正星主阳徳天子之象二曰法星主隂刑女主之位三曰金星主祸福四曰伐星主天理伐无道五曰杀星主中央盻四方杀有罪六曰危星主天仓五糓七曰部星亦曰应星主兵又曰一主天二主地三主火四主土五主水六主木七主金又曰一秦也二楚也三梁也四吴也五赵也六燕也七齐也又云笈七籖第一天枢星则阳明星之魂神也上总九天上真中监五岳飞仙下领后学真人天地神灵功过轻重莫不焉围九百二十里中有玉树青实金翅之鸟栖宿其上自生青精玉芝食之一口夀九万年皆水精琉璃星有九门有四光芒皆烂照九亿万里上有青城玉楼据斗真人号曰太上宫第二天璇星则隂精星之魂神也上总天宿下领万灵及学仙之人诸学道及兆民宿命禄位莫不焉围五百五十里中有玉树黒实金翅所栖生芝玉饴食之夀五万嵗星有五门有四光芒烂照九亿万里上有五色玉楼攀魁真人号曰中元宫第三天玑星则真人星之魄精也上总九天髙真中监五岳灵仙下领学道之人真仙之流莫不焉围七百七十里中有玉树黄实金翅所栖自生青精玉芝食之寿七万年星有十二门门有四光芒烂照九亿万里上有黄台玉楼真人号曰真元宫第四天权星则寘星之魄神也上总九天鬼神中领北帝三官下监万兆伐逆不臣诸凶勃莫不隷焉围八百里中有朱台玉树朱实自生丹芝流瑛食之夀八万年星有三门门有四光芒照九亿万里上有朱台玉楼出斗真人号曰细幽宫第五玉衡星则丹元星之魂神也上总诸天谱箓中统鬼神部目下领学真兆民命籍诸天诸地莫不总綂围七百七十里有黒树白子自生芝水瑛食之夀五万年上有台玉楼歩罡真人曰纪明宫第六开阳星则北极星之魄灵也上縂九天太一中綂五岳飞仙下领学者之身凡功勤得道轮转阶级皆总之焉围七百二十里中有赤树白寔自生金精冶炼之膏食之一口得夀七万年星有八门上有紫台金楼蹑纪真人号曰纲神宫第七瑶光星则天闗星之防太明也主天地机运如四时长养天地否泰刼运莫不焉围九百里中有二华之树五色之实生自然九味芝膏食之身生九色光得夀九万年星有一门上有九层玉楼真龙真人号曰闗防宫第八洞明星则辅星之防精阳明也上总九天下领九地五岳四渎神仙之官星围九百九十里中有青华之精自有九音之字上有青鸟三足乌生自然琉璃芝瑛食之一口得玉帝同真星有八门交通八气上有紫气玉楼游行三命真人号曰帝席宫第九隐元星则弼星之魄明空灵也主变化无方星围九百九十里中有三华之树自生九天玉章上有金口之鳯口衔金铃中生自然七晖之曜得食晖一口与太帝同真星有九门交闗九天有四光芒炤八极之外无央之中中有玉台紫馆徘徊三阳真人号曰上尊宫马融曰七政者北斗七星各有所主第一主日第二主月第三曰命火谓荧惑也第四曰煞土谓填星也第五曰伐水谓辰星也第六曰危木谓嵗星也第七曰剽金谓太白也日月五星各异故名曰七政此说以五经星为七星之数恐未是
　　泼火雨
　　唐彦谦上已诗防防泼火雨草草踏青人白香山洛桥寒食诗蹴毬尘不起泼火雨新晴毛并满江红词泼火初收秋千外轻烟漠漠春渐逺绿杨芳草燕飞池阁遯斋闲览河朔谓清明桃花雨曰泼火雨又杏花开时正值清明谓之杏花雨又荆楚嵗时记春曰榆荚雨汜胜之书三月榆荚雨髙地强土可以种禾夏至曰梅雨五月雨曰隔辙雨六月雨曰濯枝雨七月六日雨曰洗车雨七日雨曰洒涙雨见嵗时杂记八月雨曰豆花雨九月雨曰黄雀雨见提要录三月三日留客雨见陆机要览四月薇香雨见李贺集五月分龙雨见续博物志又八月初三至二十三为詹天雨立冬日液雨见琐碎录旦日雨为月额雨见金楼子又分别功徳论雨有三种天及龙皆能降雨天雨细雾下者是龙雨甚麤下者是一阿修罗共天鬬时亦能降雨麤细不定法苑珠林兠率天雨摩尼珠防世城雨美膳阿修罗雨兵仗罗浮提世界雨清净水尸子神农氏治天下欲雨则雨五日为行雨旬为谷雨旬五日为时雨田家杂占二月八日张大帝生日前后必有风雨极凖俗号云请客风送客雨正日谓之洗街雨初十谓之洗厨雨
　　黒气如牛彘者必有暴雨如水牛不三日大雨如羣羊奔如飞鸟五日必雨黑云气如浮船者雨苍雨气如栁丝蔽日月五日内雨四望见青白云名曰天塞之云必雨日旁有赤云如冠珥不有大风必有大雨月始出而黑云贯月名曰缴云或一或二或三或四不出三日必有大雨嵗时纪事立冬后十日入液至小雪出液此时得雨谓之液雨亦曰药雨百虫饮此雨则蛰也杨用修以秋分后进霑曰进液非是杜诗地近漏天终嵗雨注梁益之间四时多雨俗称漏天三素云
　　唐试进士尝以立春日望三素云为题陶景水仙赋迎九于金阙望三素于太清李义山送宫人入道诗九枝灯外朝金殿三素云中侍玉皇苏魏公帖子词万年枝上看春色三素云中望玉宸许冲元帖子词三素云飞依北极九农星正见南方鲍溶温泉诗山蒸隂火云三素日落温泉鸡一鸣吴筠诗琼台刼万仭孤映大罗表尝有三素云凝光自飞绕三素云道家语也按修真八道秘言曰立春日清旦北望有紫绿白三云为三元君三素飞云也春分夜半子时东北望有青黄云是太防天帝君三素云也立夏清旦北望有紫青黄云是太极上真君三元内宫真人三素云也夏至清旦南望有赤白青云者是扶桑大帝君三素云也立秋清旦正西北望有白赤紫者是太素真人天皇白帝君三素云也秋分清旦南望有素赤黄云者是南极真人上皇赤帝三素云也立冬清旦西南望有绿紫青云者是上清真人帝君皇祖三素云也冬至清旦正东望有朱碧黄云者是太霄玉妃太虚上真人三素云也又易通卦验冬至初阳云出箕如树立春青阳一云少阳云出房如积水小寒苍阳云出氐大寒黑阳云出心雨水黄阳云出亢惊蛰赤阳云出翼春分正阳云出轸如白鹄清明白阳云出奎谷雨太阳云出张如车盖立夏初隂云出觜如赤珠一云如赤缯小满上阳云出心芒种长阳云出斗如雄鸡夏至少隂云出参如水波寒露正隂云出井如冠缨霜降太隂云出鬼上如羊下如蟠石又兵书韩云如布赵云如牛秦云如行人魏云如鼠楚云如日宋云如车鲁云如马卫云如犬周云如轮齐云如綘衣越云如龙蜀云如菌吕氏春秋山云草莽水云鱼鳞旱云烟火雨云水气孙氏瑞应图梢云瑞云人君徳至则出若树木梢梢然也宋史祥符元年封泰山十月壬辰天文院言紫云如盖黄云如龙鳯青云如草木名梢云又散鬊云五行志有云如焱风散鬊鬊如乱髪也象敎皮编佛家有九云宝莲花云坚固香云无边色楼阁云种种色妙衣云无边清净檀云妙庄严宝盖云烧香云妙鬘云清净云庄严具云虞道园诗平揽华鬘结化为楼阁云又粉云蒋防词粉云天未起覆车云京房易传黄云如覆车为大丰宝光云元遗山五云山寺诗兠罗绵界宝光云炮车云国史补暴风之有炮车云东坡诗终日江头天色恶炮车云起风欲作相雨书四方北斗中无云惟河中有云三枚相连如浴狶三日大雨四方有濯鱼云疾者立雨迟者雨少吴占风气秘诀有青云如雉兎临城营军败走兵书曰有云如丹虵随星后大战杀将吕氏春秋云状有若马若白鹄若众车有其状若人苍衣赤首不动其名曰天冲有其状若悬釡而赤名【缺】云占书月始出而黑云贯月名曰缴云或一或二或三或四不出三日有暴雨八节占云立春其日晴明少云嵗熟隂则旱虫伤禾豆春分东方有来云嵗熟立秋有白云及小雨则吉晴明物不成秋分白云则善晴明物不成立冬晴明小寒人君吉天下喜冬至其日有云雪寒大丰晴明物不成
　　九光霞
　　十洲记昆仑之山景云烛日朱霞九光唐诗三素云中迎羽驾九光霞内宿仙坛黄履斋词缥缈九霞光里梦香在衣裳賸馥张抡词仙娥花月精神奏鳯管鸾弦鬭新万嵗声中九霞杯内长醉芳春霞一作赮天文志雷电赮亦作虾史记虾虹又作瑕甘泉赋□清云之流瑕河图曰赤水之气上蒸为霞
　　花信风
　　古诗早禾映雨初晴后苦楝花风吹日长又楝花开后风光好梅子黄时雨意浓按花信风凡二十四番隂阳寒暖各随其时但先期一日有风雨防寒者是吕氏春秋称春之徳风风不信则花不成是也梁元帝纂要花信曰鵞儿木兰李花杨花桤花桐花金樱黄芀楝花荷花防榔蔓罗菱花木槿桂花芦花兰花蓼花桃花枇杷梅花水仙山茶瑞香然难以配四时盖通一嵗言也荆楚嵗时记小寒三信梅花山茶水仙大寒三信瑞香兰花山矾立春三信迎春樱桃望春雨水三信菜花杏花李花惊蛰三信桃花棠棣蔷薇春分三信海棠梨花木兰清明三信桐花麦花栁花谷雨三信牡丹荼防楝花此后立夏矣徐师川诗一百五日寒食雨二十四畨花信风崔徳符诗清明烟火尚防花信风来第几畨晏元献诗春寒欲尽复未尽二十四畨花信风此用花信风也尹迁诗晓雨催花信春衣污酒痕张泽诗春容将变腊暖信已惊花则但言花信而不言风蒋竹山词春晴也好春隂也好着些儿春雨越好春雨如丝綉出花枝红袅怎禁他孟婆合皂梅花风小杏花风小海棠风蓦的寒峭嵗嵗春光被二十四风吹老楝花风尔且慢到又元人榆荚雨酣新水滑栋花风软薄寒收正用荆楚嵗时记耳又三月有鸟信风五月有麦信风见国史补河朔春时疾风数日一作三日乃止曰吹花擘栁风见遯斋闲览南中六月则有东南长风号黄雀风见风土记梅雨初过清风至弥旬名舶趠风见岭南录东坡诗三时已断黄梅雨万里初来舶趠风九月鲤鱼风见提要录李贺诗门前流水江陵道鲤鱼风起芙蓉老罗鄂词九日江南秋色黄雀雨鲤鱼风李商隐燕台词后溪暗起鲤鱼风船旗闪断芙蓉干古词瑞霞成绮映舶趠鲤鱼风起八月葡萄风见金楼子又起世经难陀苑中有三种风轮曰开曰净曰吹开者有风轮来开诸门净者有风轮来扫除其地令皆清净吹者有风轮来吹花树令花布散番禺杂记风将发有防风细雨先缓后急谓之錬风前蜀王衍咸宁元年十月幸秦州大风屋拔木太史曰此贪狼风也当有败军杀将者兵书云风从震来名婴儿风谚云春寒多雨水元宵前后必有料峭之风谓之元宵风上行曰扶摇风曲上曰羊角风见庄子凡风和畅清悦温凉适时尘埃不起人情恬澹是谓祥风天色皆云气昏浊风声寒惨浚溢蓬勃是谓怒风风势错杂交乱乍起乍止深藏难测其声聒耳是谓小人魅惑之风风势暴起南北不定离合氛埃是谓上下不宁之风风势白日隂惨黄雾四合是谓正化未明之风风势凄凄南北离合上下蓬勃是谓大兵将至之风风势凛冽人懐战栗是谓刑罚惨刻之风风声啾唧惨切令人悲愤为大丧之风风声歘歘如火奔驰乍起乍息为旱火之风连风晦暝至四五日人皆悲伤为大水杀人之风又宫风声如牛鸣窖中隆隆如雷声之响徴风声如奔马如炎火如缚彘骇走羽风声如击湿鼓如麋鹿鸣子如激水扬波商风声如离羣羊如扣钟磬如蜚羽之集如呜咽流水鸣声惑人角风声如千人语垠垠然令人悲哀啾啾如人呌笑如呼如雉登木俱见占书
　　十二风
　　立春艮兑防春分震坤干风去地尺余摆树枝小有声不动尘黄白云满天天气晴明是谓景风应木之气则节令调和忠臣在位万物多成熟嵗美国安若夹小雨则百果实立夏防兑艮夏至离兑干风去地尺余摆树枝小有声不动尘天气和暖紫赤云在日上下或遍天是谓祥风应火之气则节令调和君明臣贤万物阜成民安国昌若风先慢后急扬沙吹尘黑气涨天则万物不成人多病立秋坤兑震秋分兑防艮风去地尺余摆树鸣条不动一尘苍白云满天是谓和风应金之气则时令调和民物阜成人主夀康兵戎不兴若走石吹沙先慢后急晃瀁沉没天气昏来年人不安立冬乾坤震冬至坎坤防风去地尺余飒飒不动尘遍天白黑薄云气天下和平是谓徳风应水之气则隂阳调和万物阜成民安国昌四夷効顺若走石扬沙先慢后急日色昏明年麦损虫生五谷不实又十有二风风之生于十二辰者也考之曰阳生于五极于九五九四十五则变矣八风各四十五日艮为条风震为明庶风防为清明风离为景风坤为凉风兑为阊阖风干为不周风坎为广莫风卦不过八则风亦八而已言十二风者干之风渐九月坤之风渐六月艮之风渐十二月防之风渐三月而四维风皆主两月艮为条风而立春亦曰条风防为清明而立夏亦曰清明坤曰凉风而立秋亦曰凉风干为不周风而立冬亦曰不周风所以为十二风也易纬立春条风春分明庶风立夏清明风夏至景风立秋凉风秋分阊阖风立冬不周风冬至广莫风淮南子东北炎风东条风东南景风南薫风西南巨风西飂风西北厉风北寒风占书干为折风一曰冲风坎为大刚风艮为凶风震为婴儿风防为弱风离为大弱风坤为隂谋风一曰谏风兑为小弱风凡八风折木屋飞石走沙三日不雨则占
　　且未国在鄯善国西且未西北有流沙数百里夏日有热风为行旅之害人以氊掩鼻口不尔必危毙樵风
　　汉郑少采薪得一遗箭顷之有人覔箭问何所欲识其神人也答曰常患若耶溪载薪为难愿朝南风暮北风后果然世号樵风水经注郑少以清节自居恒躬樵采每出入溪津尝感神风送之村人贪借风势常依随往还有淹留者相谓曰汝不欲及郑公风耶今绍兴府城东有樵风泾宋之问诗归舟何路逺日暮便樵风秦系诗湖里寻君去樵风送往还孟浩然诗防得樵风送春逢谷雨晴皮日休诗海日为京信樵风送酒船胡文恭诗雨别荆台梦风回越水樵钱公辅诗仙客常因一箭赠樵风时到五云间允初徴诗将寻炼药井更逐卖樵风杨亿诗花雨六时飘讲席樵风十里送浮杯齐唐诗濯足樵风波振衣禹穴巅吴奎诗樵风漾归舟飘然一叶轻
　　石尤风
　　容斋五笔石尤风不见其义意其为打头逆风也唐人好用之如陈子昻入峡苦风云故乡今日友欢防坐应同宁知巴峡路辛苦石尤风戴叔伦送裴明府云滞水连湘水千波万浪中知君未得去惭愧石尤风司空文明留卢泰卿云知有前期在难分此夜中无将故人酒不及石尤风则以为打头风亦无不可如正扬所引宋武古乐府愿作石尤风四面断行旅则当是巨飏狂飚之类若打头风则固有可行者矣安得有四面断行旅之说哉石尤风一作石邮李义山来风贮石邮杨文公石邮风客心愁尤俱作邮殊为胜也杨用修云石尤江中水虫名此虫出必有恶风犹岭南人云母黄河人曰孟婆一曰石尤者石氏女嫁为尤郎妇尤出不归妻忆之至死曰吾当作大风为天下妇人阻商旅也故名
　　屏翳
　　大象赋太白降神于屏翳注云其精降为雨师之神山海经屏翳在东海中人谓之雨师虞喜志林雨师屏翳广雅风师谓之飞防雨师谓之屏翳云师谓之丰隆吕氏春秋则以为云师韦昭以为雷师曹植诘咎文又有屏翳司风之语其说不一相如大人赋召屏翳诛风伯刑雨师于屏翳之外复言雨师注屏翳天神使也非一神明矣张平子思赋云师以交集章懐注亦曰云师屏翳也又陆士衡诗屏翳吐重隂湛方生诗屏翳寝神变语意皆同绎其字义则云师为近之张景阳诗飞防应南箕丰隆迎师屏顔师古曰屏翳一曰蓱号天问蓱号起雨何以兴之捜神记雨师一曰屏翳一曰号屏一曰
　　光明电王
　　玉枢经东方光明电王名阿掲多南方光明电王名阿羝噜西方光明电王名主多光北方光明电王名苏多未尼善男信女闻是名字及知方处者逺离一切雷电怖畏灾横之事又道经载雷公江赫冲电母秀文英风伯方道彰雨师陈华夫起世经东方有电名曰无厚南方有电名曰顺流西方有电名堕光明北方有电名百生树无厚与堕光明相触相对顺流与百生相触相对故虚空云聚之中出生大明名曰电光仙拾遗木公与玉女投壶设不入者天为之嘘开口流光今电是也
　　紫露
　　吕氏春秋掲雩之露其色紫洞记吉云国有五色露东方朔得黄青露盛之琉璃器以授帝又勒毕国人长三寸常羣飞日下自暴身热乃归饮丹露为浆拾遗记昆仑山有朱露望之色如丹着木石頳然如朱雪洒焉又善语国人饮丹露蓬莱山东有欝彝国时有金雾广延国尝雨青雪霜色绀碧元至元十八年丹阳雨红雾二十三年湖广雨黑雪宋朝杂事太康七年河隂雨赤雪唐五行志贞元二十一年正月丙戌京师雨赤雪又炎帝时有香露常奉真湘潭记鵞管山霜可染紫白鹿潭露能染红为天下冠恨人无知者礼斗威仪曰君治政则轩辕之精散为甘露列星图天乳一星在氐北主甘露明润则甘露降瑞应图王者敬及者老则竹苇受甘露拾遗记穆王东至大防之谷西王母来进嵰州甜雪嵰州去玉门三千里地寒多雪着草木皆融而甘春秋纬文露沉武露布又南史梁简文时襄阳雨黄雪正徳七年二月庐州雨红雪
　　巫山香雨
　　宋之问宝夜交香雨金河吐细泉李贺依微香雨清氤氲元防之雨香云淡觉防和张仲山词碧云香雨小楼空春光已到消防处罗隐巫山曲下厌重泉上千香云结梦西风或谓雨与云何得云香愚谓萧招遇洛神后逢雨认得香气曰此从巫山来楚僧不空祈雨焚白檀香龙上令左右掬庭水嗅之果有檀香气此亦香雨也拾遗记方丈山有石色如肺烧之有烟香闻数百里烟气升天则为香云香云遍润则成香雨又瀛州时有香风泠然而起张袖受之则歴年不歇沾肤软滑
　　青女霜
　　杜诗飞霜任青女按楞严经青女主霜雪之神故淮南子曰秋三月青女乃出降霜雪髙诱注曰青女天神青腰玉女主天霜雪梁昭明博山香罏赋青女司寒红花翳景王荆公诗日髙青女尚横陈胡文恭诗青女偷飞一夜霜李商隐诗青女丁宁结夜霜杨文公诗九天青女霜添味五夜方诸月溜津皆指此也地镜曰视古屋无人居者其上独无霜则下有宝藏臣结私背公诛杀无罪则霜不在土杀罚不繇其上则霜见风而飞陨霜杀五谷刑罚惨酷也陨霜不杀草君威不行也霜未见日而消人君以喜怒行刑罚也霜见日而不消人君执法坚不可犯也天霜昼下刑罚妄行霜下有声外兵来伐霜芒向下人君专以法绳下霜芒旁指君以旁言刑杀人也军中霜芒遍刁斗旗枪之上师不可动
　　天河
　　河图括地象河精上为天汉杨泉物理论星者元气之英也汉水之精也气而着精华上浮宛转随流名曰天河一曰云汉尔雅析木谓之津箕斗之间汉津也郭璞注箕龙尾斗南斗天汉之津梁刘云天河在箕斗二星之间箕在东方木位斗在北方水位分析水木以箕星为隔隔河须津梁以渡故谓此次为析木之津也天河从北极分为两头至于南极其一经南斗过其一经东井过唐志云汉自坤抵艮为地纪北斗自干擕防为天纲其分野与帝车相直皆五帝墟也碎录天河中黑云主雨谓之天河作坝纬书王者徳至云汉则天河直如绳陆防有绳河扇月之语江淹文丽彩绳河映蕚璿圃
　　雾淞
　　春秋成公十六年正月雨木氷木氷亦曰树介亦曰树稼寒盛而木氷如树着介胄也刘歆以为上阳施不下通下隂施不上达天雨而木为之氷雰气寒木不曲直也刘向以为氷者隂之盛而水滞者也木者少阳贵臣卿大夫之象此人将有害则隂气胁木木先寒故得雨而氷也或曰木介介者甲甲兵象也晋书魏文帝黄初六年正月雨木氷元帝大兴三年二月辛未雨木氷穆帝永和八年正月乙巳雨木氷孝武太元十四年十二月乙巳雨木氷其占不一谚曰树若稼达官怕唐书宁王宪疾时京城寒甚凝霜封树时学者以为春秋雨木氷即此是亦名树介宪见而叹曰此俗所谓树稼者也吾其死矣此应在贵臣也辍耕录至正乙巳汴城二月中雨木氷状如楼阁人物冠带鸟兽卉木百态具备殆非人工髙林大树珠葆羽幢弥望不絶凡五日始解自汴中至洛皆然不一嵗盗陷汴据之此应在甲兵也曾南丰集齐地寒甚夜雾凝于木上日出飘满庭阶尤为可爱遂作诗云园林初日净无风雾淞花开树树同记得集英深殿里舞人齐挿玉珑松又香销一榻毺暖月映千门雾淞寒齐地以为丰年之兆谚云霜淞如雾淞贫儿备饭瓮盖寒浅则为雾淞寒甚则为木氷树介雾淞兆丰而木氷兆凶也李献吉诗大寒氷雨何纷纷晓行日临江吐云盖咏木氷也今朝走白雾南枚参差开紫宫散花女骑龙下瑶陔盖咏雾淞也
　　云闘有声
　　晋书咸和元年云鬪如暴风雨元至正十八年三月大同路有云如火交射中天遍地俱见火光以物触地輙有火起至夜半空中如有兵戈相鬪之声元和十二年青州一夕暴风天地晦防空中有如旌旗状屋瓦上有蹂践声占者曰不出五年兹地当大杀戮震泽长语正徳十三年江西有黑云红云若相鬪者久之分为两城人马汹汹若攻城城中人应之明年宁藩叛王守仁举兵攻之闽书嘉靖二十七年六月有黑云降于漳郡西郊沟水皆沸屋瓦亦飞万歴二十五年三月同安有黑云一片如簸箕自县口出城南所过屋瓦皆挝南村辍耕录至正乙未正月二十三日日入时平江郡城忽望见东南方军声且渐近惊走觇视无他所有但见黑云一簇中彷佛皆类人马而前后火光若灯烛者莫知其算迤由西北方而没葑门至齐门居民屋脊龙腰悉掲去屋内床榻屏风俱仆醋坊桥董家失白米十余石酱一缸不知置之何地又天鸣晋元帝大兴二年八月戊戌天鸣东南有声如风水相薄三年壬辰天又鸣安帝隆安五年闰月癸丑天东南鸣六年九月天东南又鸣义熙元年八月东南天鸣梁武帝大同元年六月辛巳竟天有声如风水相薄南陈宣帝大建十二年九月癸未夜天东南有声如风水相薄三夜乃止十四年八月癸未天有声如风水相激乙酉夜亦如之九月夜天东北有声如虫飞渐移西北隋文帝开皇二十年四月乙亥天有声如防水自南而北后主至徳元年九月丁巳天东南有声如虫飞唐宗天宝十四载五月天鸣声若雷贞元二十一年天西北鸣中和三年三月浙西天鸣若转磨无云而雨宋神宗熙宁元年七月戊子西南云间有声鸣如风水相激寖周四方主民劳兵革嵗动六年七月丙寅丑四刻西北方云间有声如磨物主百姓劳七月庚子丑三刻西北天鸣主惊忧之事宁宗开禧元年六月壬寅天鸣有声占曰人主忧惊百姓劳失按京房易占曰天有声人主忧又曰万姓劳厥妖天鸣至正二十七年正月乙未夜晋宁路天皷鸣空中如闻战鬪之声
　　见天门开
　　俗传人有见天门开者中有楼台人物衣冠往来拜之大吉燕冯跋尝夜见天开神光赫然烛于庭内北齐髙洋从世宗过辽阳山独见天开自知必贵褒光录状元羊袭吉少见天开其内云霞澒洞楼阁参差光明下炤西樵野记天顺间陜西临洮府兰县民陈鸾夜半独起仰见天门大开上帝衮冕衣袍端拱其中仪从鹄立者甚众宫殿栏楯炫彩夺目又马浩澜及四川制置使刘雄飞俱见天开曲洧新闻厐借帅延安日冬至中夜见天开天象成文云厐借十年为相以仁佐天下验视久之乃灭后十年果为相王文正公旦幼时见天门开中有己姓名则其为瑞彰彰矣然占书天裂见人兵起国亡又曰天裂下人言者善恶如其言又曰天裂见牛马象天子庶人皆忧又曰天裂见光流血滂滂汉书孝恵帝二年天开东北广十余丈长二十余丈占曰地动隂有余天裂阳不足皆下盛彊将害上之变也其时吕后临朝卒有兵变晋恵帝元康二年二月天西北大裂是时人主昏防后妃专制太安二年八月天中裂为二有声如雷者三史臣曰此君道亏而臣下専僣之象也是时晋国遂衰天下分裂穆帝升平五年八月夜天裂广三四丈有声如雷夜雉皆雊是时桓温専权阳防隂盛南梁武帝太清二年六月天裂于西北长十丈濶二尺光出如电其声如雷十二月戊申天西北裂光如火猝有侯景之乱南陈后主至徳元年十二月戊午天开自西北至东南其内有青黄杂色隆隆若电声本朝治戊申陜西天开人马百万自下而入宣徳中一日未申间天裂于西南视之若千余丈时晴碧无翳内外际畔了了可察其中芒藻不可穷极良久乃合正徳元年正月初一日福建正北天裂红光濶二丈长数十丈有顷光灭自下而上若卷席然隆庆三年五月平阳府绛州奏西北天裂自丑至寅乃合元姚桐夀乐郊私语曰己亥秋月晦余晓诣嘉禾时晓星犹在树梢忽西北天裂数十百丈光熖如猛火炤彻原野一时村犬皆吠宿鸟飞鸣余谛视其裂处蝡蝡而动中复大明若金融于冶者少顷方合操舟者谓余曰此天开眼也彼不知天者至尊裂者至变闗系岂小乎哉
　　真腊国抵占城旁有西棚国望见天有一窍空明称天门一曰天际国女娲氏之所不至也
　　人顶日轮
　　癸辛杂志扬州有赵都綂号赵马儿尝提兵船往援李坛于山东于舟中见日出海门有一人通身皆赤眼色纯碧顶大日轮而上日渐髙人渐小数月所见皆然其说可谓诞妄按桯史宋吴曦未叛时较猎夜归天宇澄霁仰见月中一人焉骑而垂鞭与己惟肖问左右所见皆符黙自念曰我当大贵月中人其我也扬鞭而揖之其人亦扬鞭乃大喜反谋繇此益决真诰尹思元康五年正月十五夜坐屋中使儿视月中有异物否儿曰月中一人披蓑带锄今年当大水思自视之曰不然月中人带剑仗矛当大乱三十年后小清耳云麓漫钞绍兴三十一年七月二十一日侵晨日出如在水面色淡而白中有二人一南一北南者色白北者色黒相与上下甚速至日中光彩射人以水炤之祗见南一人是年逆亮遂死于淮南悟黑人为亮云铁围山丛谈宣和嵗己亥夏都邑大水几冒入城隅髙至五七尺久之方得解时有泗州僧伽大士忽见于大明堂顶云龙之上凝立空中风飘飘然吹衣为动傍侍恵岸木义皆在焉又有白衣巾里跪于僧伽前恭受戒谕莫识何人也万众咸覩迨夕而没白衣者疑为龙神之徒为僧伽降伏之意上意甚不乐春秋文曜钩楚有苍云如霓围轸七重中有荷戈之人向轸而蹲已上五事此则沴气之感容或有之尚书故实表弟卢某一日碧空明彻见仙人乗鹤而过别有数鹤在前后适覩自一鹤背迁一鹤背亦如人换马之状宋史政和中徽宗有事南郊出南薫门见云间人物队伍谓天真示现盖方士所为也后钦宗出南门见金人实应其防宋杨继翁大卿倅湖日七夕夜其侍姬田氏及伎人露坐忽有一鹤西来继而有鹤千百从之皆有仙人坐其背如画图所绘者防霞绚粲数刻乃没冯开之快雪堂漫录虞长孺祖母三四十时秋夜露坐庭中见有三人挨月而过异之急呼长孺伯母同观伯母出迟仅见其二须防俱入月中矣狯园隆万间虞山采石者见云一片自西南隅至皷乐骇空有画舫数只荡漾云端仙姝数十列坐珠帘垂下两傍持篙者尽黄帽长鬛也江涛之声渺在银汉幻耶真耶
　　天命行雨
　　李靖防时猎山防暮宿一朱门夜半扣门甚急主妇谓曰今天命行雨欲烦君命苍头鞁青骢马取雨器乃一小屏戒曰马鸣即以瓶水滴马鬃上此一滴乃地上三尺慎勿多也唐年小录唐泗州门监王忠政云开成中曾死十日却活始见一人碧衣赤帻引臂登云曰天召汝行雨于左落队各有五万甲马簇于云头俯视向下重楼深室纎细悉见异者见米粒长数尺凡两队一队贮人间水一队所贮如马牙硝谓之干雨雨皆在前风车为殿
　　独异志秦并六国太白星窃织女侍儿梁玉清卫承庄逃入卫城少仙洞四十六日不出天帝怒命五岳捜捕太白归位卫承庄逃焉梁玉清有子名休玉清谪于北斗下常舂其子乃配于河伯骖乗行雨休每至少仙洞耻其母滛奔之所辄回驭故此地少雨焉





　　玉芝堂谈荟卷十九
&lt;子部,杂家类,杂纂之属,玉芝堂谈荟&gt;
　　钦定四库全书
　　玉芝堂谈荟卷二十
　　明　徐应秋　撰
　　十日并出
　　通论天无二日故于文□为日山海经天有十日居于阳谷在黒齿北一日居上枝九日居下枝又云尧时十日并岀使羿射九日落为沃焦淮南子若木在建木西末有十日其华炤下地近于语怪矣然史传中实有此异不一而足也按汲冢周书甲即位有妖孽十日并出路史桀末年两日并鬪又费昌之河上见二日在东者烂烂将起在西者沉沉欲灭尚书考灵耀黒帝亡二日并出晋阳秋建武元年三日并出太兴三年五日并出后前秦后赵一时并起晋愍帝建兴二年正月三日相承出西方而东行后江东改元刘聪李雄作乱四年三日并出五年正月三日并炤各有两珥五色甚鲜虹蜺弥天而二帝北狩天下乱矣唐贞观初突厥有五日并炤三月连明已而颉利成擒突厥遂灭唐僖宗干符六年十一月两日并出而鬪是日黄巢防江陵周防帝显德七年正月日下复有一日相掩太祖受禅宋景德元年十二月日下复有一日元和四年閠三月日傍又有一日乐郊私语至正丙申三月日晡天有两日相荡窓隙壁窦皆成两圆影至正二十五年乙巳二月日旁有一星一月古今通占镜曰众日并出天下分裂三日并出诸侯争洪水出宋志曰两日并出天下分争三日并出不过三旬诸侯争众日并出天下分若两军相当数日并出大战分营以应之又异苑周昭王时九月并出其色五彩贯紫微汉成建始元年八月两月重光南梁太清二年正月两月相承如钩见西方宋真宗天禧四年四月乙酉有两月同出西南方宋志两月并见其下兵起国乱地防水涌如三月四月以至数月并见其下异姓大臣争为破亡有亡国一曰大臣争权一曰后宫宠妾乱政一曰天下有两主立若相去二寸臣灭其主乙巳占曰两月并出天下治兵异姓大臣争势为害王者宜选贤接之月在东方有小月承大月小国毁大国伐之为主凶月在西方或小月承大月小国胜或大月承小月大国胜日月并炤中国有两主立一曰后妃争政有弑逆外裔内侵天下兵起日月并炤昼见兵起臣逆
　　日中气如飞鹊
　　汉灵帝中平五年正月日色赤黄中有黒气如飞鹊数月乃销晋惠帝元康九年正月日中有若飞燕者数日乃销王隐以为懐愍废死之徴占曰日中有若飞燕者下有废主永和八年张重华在凉州日中有三足乌形见分明五日乃止陈文帝天嘉七年三月庚午日无光乌见懐帝永嘉五年三月日散光如血下流所炤见赤日中有若飞燕者北周静帝大象元年二月癸未日出将入时其中并有乌色大如鸡卵经四日乃灭干符二年日中有若飞燕者占书常以月十四日夜候月中有气如飞乌其地无王者
　　日赤如血
　　汉成帝河平元年正月壬寅日出赤二月癸未日朝赤日入又赤夜月赤甲申日出赤如血亡光烛地黄赤灵帝时日数出东方正赤如血无光且入西方去地二丈亦如之其占曰事天不谨则日月赤是时月出入去地二三丈皆赤如血晋光熈元年五月壬辰癸巳日光四散赤如血流炤地皆赤甲午又如之占曰君道失明懐帝永嘉五年三月庚申日散光如血下流所炤皆赤穆帝永和八年张重华在凉州日暴赤如火宋孝武大明七年十一月日始出四五丈色赤如血未没四五丈亦如之至八年春凡三度谓之日死后魏文成帝兴安元年十一月己卯日出赤如血正始三年四月乙巳日赤无光节闵帝普泰元年三月丁卯日月并赤赭色天地溷浊炀帝大业十三年十一月辛酉日光四散如流血占曰贼入宫主以急兵身伐又曰臣逆君明年三月炀帝见弑唐太宗二十三年三月日赤无光李淳风曰日变色有军急咸亨元年二月壬子日赤无光癸丑赤如赭上元二年三月丁未日赤如赭永淳元年三月日赤如赭文明元年二月辛巳日赤如赭长安四年正月壬子日赤如赭景龙三年二月庚申日色紫赤无光开元十四年十二月己未日赤如赭贞元六年正月甲子日赤如血元和十一年正月己卯日紫赤无光寳歴元年九月甲申日赤无光太和九年二月辛卯日赤如血壬辰亦如之光启四年二月己丑日赤如血显德三年九月戊申日赤如赭占曰宰相忧寳元元年十二月庚申日赤如朱靖康元年閠十一月庚申日赤如火无光主其下君亡又景福元年五月日色散如黄金天复六年十月日色散如黄金十一月亦如之京房易传辟不闻道兹谓无厌厥异日赤占书日赤如赭兵革满野一曰将死于野感精符外裔内侵兵将用则日紫一曰日初出赤如火影炤地赤其所宿国乱亦为有兵流血一曰日光四散赤如血所炤皆赤为急兵有流血一曰贼入宫一曰日色变青有兵争京房曰人君不德民背上则日赤也
　　览昼而日紫赤夜而月白皆将雨也昼而日黄白夜而月赤将旱且风也昼而日青夜而月緑将寒之候也昼而日黒夜而月青将雨不雨变为云雾晕背虹霓也
　　日中黒鬪
　　万歴戊午五月南京大理寺寺丞董应举上防曰闰四月末外人喧二十八二十九日日中黒鬪为变异常五月初一日未时臣于宅西空地亲用水盆仰炤见日旁有黒气作态防移上下忽入日中日光荡转不定旋为黒饼葢于日上不尽黒出日光奄奄如紫少顷黒气又作态复入日光荡转黒葢如前奄奄如是者三又变淡黄未申以后遂无光彩臣稽李淳风玉歴通政所说黒气黒防之类大约数端一曰政法不明号令不常君德不光日生青黒为子若省咎补过则吉一曰天子继天为子继以祭祀为尽子道若郊祀弗防天意示怒乃生黒气一曰臣挟私爱党进不肖挟私怨退忠良伤明哲之德民以怨之故日有黒气黒防一曰黒日与日对或合外裔来华一曰日出入时有黒日掩日化外侵中国掩尽则祸不可言至于黑横日中如分日为两亦主鼎分凡此数种未知应在何等云云此变独宋为多开寳七年二月丙戌日生黒子者二熈宁十年二月辛卯黒子如李元丰元年闰正月庚子黒子如李十二月丙午复见二年二月甲寅复见崇宁三年十月壬辰复见政和二年四月辛卯黒子乍二乍三如栗又八年十一月辛亥宣和二年五月己酉三年十二月辛卯建炎三年三月己卯绍兴元年二月乙卯六年十月壬戌七年二月庚子四月戊申八年二月辛酉十月乙亥并有黒子又九年二月淳熈十三年五月绍兴四年十一月庆元六年八月十一日嘉泰二年十二月四月正月开禧元年四月并有黒子德祐二年二月丁酉朔日中有黒子如鵞卵相荡占曰臣蔽主明一曰君有过而不諌一曰臣不掩君过令民见自开寳而下考诸本纪行事皆如其占又考汉书元帝永光元年四月日色青白亡景正中时有景亡光是夏寒至九月日乃有光京房易传曰美不上人兹谓上弱厥异日白七日不温顺亡所制兹谓弱日白六十日物亡霜而死天子亲伐是谓不知日白体动而寒弱而有任兹谓不亡日白不温明不动辟公行兹谓不伸厥异日黒大风起天无云日光晻不难上政兹谓见过日黒居仄大如弹丸辟不闻道兹谓亡厥异日赤三月乙未日出黄有异气大如钱居日中央京房易传曰祭天不顺兹谓逆厥异日赤其中黒闻善不予兹谓失知厥异日黄
　　日再出没
　　晋元帝太兴元年十一月己卯日夜出高三丈中有黒青珥宋志日夜出名曰隂明天下大兵臣下陵上洪水流行一曰君不祥社稷亡郄萌曰日夜出有国者亡兵起天下饥以日辰命国尚书金匮曰日夜出纪纲灭大臣专政威权黜削又占曰日再出没国亡君死兵起主降于臣天下亡又曰日下而却上国大乱是时北方兵起帝逼于强臣主威不振之象也又晋愍帝建兴二年正月辛未寅时日殒于地占曰日殒于地天下分裂天子亡国此二帝北狩五胡迭起之象又占书日中分其国亡或曰日分为二有徙王叛民一曰日裂君死臣争占书日出复没天下乱日毁为三四天下分乱一曰将相代主日毁为二将相有谋日分为两无道之君失天下日坠于天国有忧大臣亡
　　陆逊南唐书卢文进在金陵为客言昔防契丹尝猎于郊遇昼晦如夜星纬粲然大骇居人曰谓之笪日顷当自复良乆果如其言日方午也
　　日应外夷
　　载记刘聪麟嘉元年东西赤虹经天南有一歧太史令康相曰虹逹东西者许洛以南不可图也一歧南彻者李氏当仍跨巴蜀司马叡终据全呉之象天下其三分乎唐正元壬午有五色云见长安太史张云在宋分后一百六十年有圣人起其地至天成丁亥宋祖生洛阳金史赫舍哩良弼帝问每旦暮日色皆赤何也良弼曰旦而赤色应在东高丽当之暮而赤应在西夏国当之既而夏国有任德敬之乱高丽有赵位宠之乱其言皆验宋宁宗开禧中乃金章宗末年北方有赤气如血东西亘天金处士杜时升占谓天下当大乱乱而南北合为一后良验地志晋时将乐县有星坠地忽成一穴占者曰五百岁后当生大贤宋杨时产此以为应夷坚志绍兴壬午五月十六日五更初月外有环晕五重附近者红紫色白者次之青者又次之黄者又次之最外深红各相去一丈分寸不差其圆如规荆大声曰是为月重轮前史记多不过两三重而今五数太隂极盛恐非太阳之福未防高宗防位此六事占验俱竒宣和初蜀人王俊明在京师谓人曰汴都王气尽矣吾夜以盆水直氐房下望之皆无一星炤临汴分野更于宣德门外掘土嗅之枯燥无生气天星不炤地脉又絶而为万乘都乎即上书乞都洛阳天星不炤他书亦未之及也
　　反景
  </div>
  <div class="pagination">
   <a href="玉芝堂谈荟_page10.html">
    上一页
   </a>
   <span>
    ...
   </span>
   <a href="玉芝堂谈荟_page6.html">
    6
   </a>
   <a href="玉芝堂谈荟_page7.html">
    7
   </a>
   <a href="玉芝堂谈荟_page8.html">
    8
   </a>
   <a href="玉芝堂谈荟_page9.html">
    9
   </a>
   <a href="玉芝堂谈荟_page10.html">
    10
   </a>
   <span class="current-page">
    11
   </span>
   <a href="玉芝堂谈荟_page12.html">
    12
   </a>
   <a href="玉芝堂谈荟_page13.html">
    13
   </a>
   <a href="玉芝堂谈荟_page14.html">
    14
   </a>
   <a href="玉芝堂谈荟_page15.html">
    15
   </a>
   <a href="玉芝堂谈荟_page16.html">
    16
   </a>
   <span>
    ...
   </span>
   <a href="玉芝堂谈荟_page12.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
