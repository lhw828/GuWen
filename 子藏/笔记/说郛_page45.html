<!DOCTYPE html>
<html>
<head>
    <meta charset="UTF-8">
    <title>说郛 - 第 45 页/共 601 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说郛 - 第 45 页/共 601 页</h1>
    <div class="content">　　霜降休百工
　　谢宣逺九日从宋公戏马台送孔令诗云风至授寒服霜降休百工臣延济曰季秋凉风至始授衣也霜降胶漆坚可以为器故美百工之功也明曰按月令季秋云霜始降则百工休注曰谓胶漆之作停也宣逺亦用此义言嵗将宴授寒衣停百工人民安可以谋饮防饯賔客也而延济训休为美言霜降胶漆坚可为器物若如此则既兴百工是其劳苦何欢防之有且时方寒凛非用胶漆之日翻覆寻绎理无所通
　　尚席函杖
　　顔延年皇太子释奠防诗云尚席函杖臣周翰曰尚席儒席也明曰今观此诗文势非谓儒席也尚席谓设席之吏也设此太子之席其间相去容杖以指书讲书也知尚席为设席之吏者以其诗云尚席函杖承疑捧轶侍言称辞惇史秉笔承疑侍言惇史三者皆太子属官故知尚席亦官吏如尚衣之事也
　　凤吹
　　丘希范侍晏防乐游苑送徐州应诏诗云诘旦阊阖开驰道闻凤吹臣延济曰凤吹笙也笙体象凤故比之也明曰吹者乐之总称凤者美言之也以天子行幸必奏众乐岂独吹笙而已哉故月令云命乐工习吹大享帝于明堂是谓众乐为吹也
　　涕交缨
　　陆士衡赠弟诗云寤言涕交缨臣铣曰缨衣领也明曰缨带也虽文章用字与经稍踈诂训释名安可臆断
　　西陵
　　谢惠连西陵遇风献康乐臣良曰西陵葢所居之西陵也明曰西陵浙江东之西陵驿名也何以知之以其诗云昨发浦阳汭今宿浙江湄知也
　　中孚爻
　　谢灵运初发石头城诗云虽抱中孚爻犹劳贝锦诗臣铣曰易中孚卦九五爻也明曰按中孚九五云有孚挛如无咎其义言九五居尊为中孚之主为信不可暂舍而挛系不絶故得无咎此为王者之事非臣下之所指用且其辞义不当今寻灵运之意乃指九二爻耳按九二云鸣鹤在隂其子和之我有好爵吾与尔靡之其义言九二处重隂之下履不失中立诚笃志虽在闇昧物亦应焉故曰鸣鹤在隂其子和之不私权利唯德是与故曰我有好爵吾与尔靡之是灵运常抱此道尚为孟觊诬奏故曰犹劳贝锦诗而张铣以为九五爻何义也
　　田不纳履
　　古诗云君子防未然不处嫌疑间田不纳履李下不整冠明曰履当为屦字之误也文章之体不应两句之内二字同音又诸经传无纳履之语按曲礼曰俯而纳屦义曰俯低头也纳犹着也低头着屦则似取故为人所疑也履且无带着时不必低头故知履当为屦传冩误也
　　错陶唐之象
　　张景阳七命云错陶唐之象臣铣曰错杂也陶唐尧也象法也言晋德杂于文法也明曰错音苍故反舍也陶唐之代人有犯罪者画其衣冠谓之象刑言今晋德之盛人犯罪者其陶唐之象刑亦错置而不用也
　　辞逺游
　　曹子建求通亲亲表云若得辞逺游戴武弁臣铣曰辞辞国逺游谓出征也明曰逺游亦冠名也辞者脱去之名也言脱去逺游之冠而戴武弁之弁也知其然者以下文云解朱组佩青绂组绂皆绶也故知逺游武弁皆冠也臣铣以逺游谓出征一何乖谬














　　兼明书卷五【丘光庭】
　　杂说
　　辛壬癸甲
　　史记云禹辛日娶妻甲日生启明曰司马迁约尚书之文而为史记其于经义多不精详按虞书益稷篇云予创若时娶于涂山辛壬癸甲启而泣予弗子惟荒度土功孔安国曰禹言我惩丹朱之恶如此故辛日娶涂山氏之女甲日复往治水复往之后而启生焉启生之后或从东往西或从南徂北经过其门闻启泣声而不暇入子爱于启以其水灾未去唯大度水土之功故也而马迁以涂山之女聘禹之后四日之内而生启故闻其泣声而不入爱子其不近人情一至于此且禹所以言此者以己勤于治水而不顾其家不私其子所以能成大功耳若马迁之意是禹疑其妻而恶其子何勤劳之有焉
　　地震
　　庄子云海水周流相薄则地震明曰庄子之言失之矣按春秋之时地震者五伯阳父曰阳伏而不能出隂迫而不能遂于是有地震其意言隂气盛于上阳气衰于下隂廹于阳而阳不能遂出故地震也或曰庄子之言亦有其理安知其失乎答曰若大地俱震则可谓之海水相薄而为地震之时不同率土或秦宁而楚震或蜀动而吴安由是而论则水非而气是也
　　日逺近
　　列子云孔子出行逢二小儿争论日之逺近其一儿曰日初出近日中逺何以知之初出大日中小非近大而逺小乎其一儿曰初出逺日中近何以知之初出凉日中热非逺凉而近热乎各以其理质诸仲尼仲尼笑而不答明曰按天形如弹丸阳城土圭得地之中则日之初出与日之中逺近均也初出大日中小者凡物平视之则大仰视之则小此乃视之有异耳初出凉日中热者天气不施故也初出之时中国在日之西故凉也日中之时中国当日之下故热也易曰天道下济而光明地道卑而上行则孔子知之矣或曰孔子知之何为不答也答曰仲尼祖述尧舜宪章文武其道大德尊岂与小儿街谭巷议乎又六合之外非关敎化者仲尼弃而不论故子路问事鬼神与死皆不答也且孔子纂易道以黙入索而不知日之逺近乎以其轻问故笑而不答或问曰子云阳城土圭得地之中何为东海近而西海逺也答曰地倾东南埀入于海今之海防求其海际以人之所见谓之近耳
　　月桂
　　代人谓及第人为折月桂者明曰昔者郄诜射防登第天子问之曰卿自以为何如对曰臣以为桂林之一枝昆山之片玉今人谓为折月桂何其谬欤且月中无地安得有桂葢以地影入于月中似树形耳
　　江东
　　今人言项羽起于江东者多以为浙江之东明曰按古人称江东皆谓楚江之东也以其江自西南而下江南江东随江所向而呼也项羽起于江东即苏州也故汉书称项羽避仇于吴中其论用兵之道吴中士大夫皆出其下寻羽之行止无入浙东之文也或曰羽杀防稽守贾守通防稽非浙东乎答曰秦并天下分置三十六郡江东为防稽郡其治所在吴吴即今苏州也羽杀贾守通之后起吴中子弟八千人非苏州而何
　　江左
　　晋宋齐梁之书皆谓江东为江左明曰此据大约而言细而论之左当为右何以明之按水之左右随流所向而言之水南流则左在东而右在西水东流则左在北而右在南水北流则左在西而右在东昔三苖之国左洞庭而右彭蠡则洞庭在西彭蠡在东其水北流故也又哀二年左传云晋赵简子纳衞太子蒯瞆于戚夜行迷道阳虎曰右河而南必至焉此时河转北流故谓河东为右也又曲礼云主人入门而右客入门而左主人就东阶客就西阶门以向堂为正故左在西而右在东亦其义也按建业之西江水北流则当左在西而右在东今以江东为江左则是史官失其义也若非史官失其义则世人之传写误也
　　我承其弊
　　史记宋义云今秦攻赵战胜则兵罢我承其弊明曰承字奉上之义于理不安当作乘陵之乘与乘胜逐北以刚乘柔其意同也
　　徒行
　　范晔后汉书蔡琰见曹公蓬首徒行而入明曰不乘事者谓之徒行不履韈者谓之徒跣今文姫葢徒跣非徒行也故下文云曹公与之巾韈
　　象傲
　　后汉书刘表与袁谭书曰昆弟之嫌未若重华之于象傲明曰按虞书云瞽子父顽母嚚象傲然则象是舜弟之名傲是不恭之称非两字名
　　潇湘逢故人
　　栁文畅江南云汀洲采白苹日落江南春洞庭有归客潇湘逢故人近代词人皆以为二人旧是生人忽于潇湘之上相逢遇也明曰据其题称江南曲是乐府闺情之诗也诗述妇人夫婿出行之后于春月采苹次见洞庭湖上有人为客而归妇人因问其夫其人答言于潇湘之上逢见汝之夫更前去也故此妇人言故人去不返春华复将晩言已之年貌渐衰也不道新知乐秪言行路逺者此妇人忆其夫在外恋新人而不归托言行路逺耳妇人谓夫为故人非谓生人逢遇也或问曰今湖州有白苹洲题此诗于庭内则所言洞庭得非具区中之洞庭山耶答曰按其题称江南曲其诗云潇湘逢故人洞庭当与潇湘接非具区中之洞庭山又尔雅云水中可居曰洲然则水中洲渚所在有之葢文畅曾守吴兴后人遂题其诗于吴兴之洲因为名耳
　　白苹
　　明曰经典言苹者多先儒罕有解释毛诗艸木疏亦未为分了而湖州图经谓之不滑之莼大谬矣按尔雅释艸云苹大萍左传云苹蘩蕰藻之菜然则苹为萍类根不植泥生于水上今人呼为浮菜者是也入夏有花其花正白故谓之白苹或曰苹花夏生而栁恽诗云汀洲采白苹日落江南春何也答曰以苹花色白故通无之时亦可呼为白苹也
　　蔓菁
　　今人呼菘为蔓菁云北地生者为蔓菁江南生者为菘其大同而小异耳食疗本草所论亦然明曰此葢习俗之非也余少时亦谓菘为蔓菁常见医方用蔓菁子为辟糓药又用为涂头油又用之消毒肿每讶菘子有此诸功殊不知其所谓近读齐民要术乃知蔓菁是萝菔苖平生之疑涣然冰释即医方所用蔓菁子皆萝菔子也汉桓帝时年饥劝人种蔓菁以充饥诸葛亮征汉令军人种萝菔则萝菔蔓菁为一物无所疑也然则北人呼菘为蔓菁与南人不同者亦有由也葢鼎峙之世文轨不同魏武之父讳嵩故北人呼蔓菁而江南不为之讳也亦由吴主之女名二十而江南人呼二十为念而北人不为之避也由此言之蔓菁本为萝菔苖亦已明矣或曰根苖一物何名之异乎答曰按地骨苖名枸杞芎穷苖名蘼芜藕苖名莲荷亦其类也斯例实繁不可胜纪何独蔓菁萝菔不可异名乎又曰今北人呼为蔓菁者其形状与江南菘菜不同何也答曰凡药草果实蔬菜逾境则形状小异而况江南北地乎
　　
　　近代文人多以为大材可为栋梁之用明曰小材木可为器物之用耳何以言之左传云皮革自楚往也与皮革同文故知非大材孟子曰性犹栁也义犹桮棬也以人性为仁义犹以栁为桮棬释木云枸檵郭璞曰今枸也尚书梓材云既勤朴斵惟其涂丹艧孔安国曰漆也诗云椅桐漆然则非漆之别名可以为漆器之材耳是知之与皆柔软之木则可为桮棬梓则可为漆器其非栋梁之材也明矣或曰昔秦人伐其中一青牛非大木耶答曰本大木但其为货之时析而断之为小材耳
　　七夕
　　明曰古书皆以七月七日之夕谓之七夕今北人即以七月六日之夕乞巧询其所自则说有异端静而思之抑有由也葢鼎峙之世或中分之时南北异文车书不一必北朝帝王有当七夕而崩者故其俗间用六日之夕南人不为之忌不移七日之夕由此而论昭然可见
　　杨沟
　　崔豹古今注云长安御沟谓之杨沟植杨栁于其上也一曰羊沟谓羊喜触垣墙作沟以隔之故曰羊沟明曰凡沟有露见其明者有以土塡其上者土塡其上者谓之隂沟露见其明者谓之阳沟言阳以对隂无他说也
　　化鸡
　　风俗通云鸡朱氏之所化故呼鸡作朱朱声明曰万物之生始于开辟轩辕之世已知十二属之所配岂朱氏之姓兴于轩辕之前乎按朱氏出于邾国之后春秋之时未有朱氏岂春秋之后方有鸡乎风俗通以呼鸡作朱朱声即云朱氏之化且呼鸭作与与声又是谁氏之化邪
　　脾磨
　　世上医人见人病不能饮食即云脾不磨者明曰按鳬鹜鵞鸡之类口无牙齿不能噍嚼须脾磨之然后能消故其脾皮悉皆坚厚若人则异畜兽既有齿牙能嚼食物故脾皆虚软唯用气化耳病人脾胃气弱即不能化食非不磨也家语云龁吞者八窍而卵生龃龉者九窍而胎生胎卵既殊脾胃亦别而医人不喻斯理一槩而言歴代虽多曾无悟者
　　丘民
　　孔缅唐韵引风俗通云丘民鲁左丘明之后也明曰丘明出自齐太公之后不因丘明得姓按艺文志云左丘明姓左名丘明故春秋传称左氏传岂其子孙以父祖之名而为姓乎且昭二十三年左氏有邾大夫丘弱则左氏为传之时已有丘氏则非丘明之后也明矣风俗通之妄唐韵之疎也
　　字书
　　兹【黑也二春秋传曰何故使吾水兹子思反】【艸株多益也从卝兹子之反】滋【益也从水兹】三字说文孳【礼记音子之反上从兹兹从二么作兹讹又音字书见虞书有也】一字字様明曰字様言讹者即是正也按书云树德务滋又云名言兹在兹古文并作兹上从艸【音草】下从二幺【音一尧反】葢以书艸之其画直过竪书直下即今文作兹雅当其理幺者物之初生之貌故兹几孳幽之字皆从二幺文义交通音韵相近是知兹葢兹此兹黑等字皆从二幺别有转注音相近者亦皆准此或问曰安知左传水兹之字不从水乎答曰按杜注左传云滋浊也不训为黑假令兹训为黑则幺是物之初生自得为黑不必要从也且字亦从幺取其初生色黑也故礼记夏后氏尚黑义曰夏以建寅为人正物生色黑诗云何艸不是也又左传云物生而后有象有象而后有滋则是滋字元始于物生不始于水浊也又问曰今之滋益之字及左传水滋之字皆从水何也答曰后人加之耳氐【丁兮反从氏下一】底【丁木反山居也亦月下也从广氏】二字说文乃字様按氐字氏下一凡声相近者合皆从氐羝祗之类是也说文字様底字独无下一非
　　起【古文起者子能立也从底巳之巳】【古文杞字从木巳】芑【古文芑字从廿巳】三字说文明曰按说文包字注云巳子也起字检说文手部亦无此字其下从手非
　　协【容様从十】明曰协字训和宜从心也且协音嫌臈反心邉着劦与口邉着十皆是谐声何得协字更从十乎



　　希通録【萧叅】
　　书名曰希通者葢取范云虽我之所是理未全当安可以得当之难而自絶于希通哉嘉定癸未通岩居士识
　　晋语胥臣对文公曰昔者太妊娠文王不变沙痩于豕牢而得文王不加疾焉韦氏云痩小也沙便也豕牢厠也不加疾言易也设有是事犹当翦焉况于诬乎老泉帝喾论尝辟吞卵等事为庶几胥臣之言无稽甚矣雪山祁连山白山其实天山明帝击破白山虏于蒲类海上章懐注曰此山冬夏有雪故曰白山白山谓之天山过此皆下拜焉杜诗注天山即祁连山在伊州一名雪山其名虽四其实则一
　　何彼秾矣唐棣之华曷不肃雝王之车韦昭曰车古皆音尺奢反汉已来始音居恐未必然莫赤匪狐莫黑匪乌惠而好我擕手同车以此协韵攷之则古亦有居音矣
　　东坡诗三郎官爵如泥土争唱农得寳歌注皆不载出处嬾眞子録尝记开元中有刘朝霞献俳文于明皇云遮莫你古来五帝怎如我今代三郎明皇兄弟六人一人早亡故明皇太子时号五王宅宁王薛王明皇兄也申王岐王明皇弟也
　　荀子仲尼之状如蒙倛韩退之注四目为方相两目为倛杨倞注倛蒙茸按子虚赋蒙公先驱愼子云毛嫱西施天下之至姣也衣之以皮倛则见之者皆走也若是则蒙倛为二物倛音欺韵略无此字有魌字类杨倞说非
　　誓诰盟诅切切然恐其下之不我信至于假天地神明以诱之亦甚费力矣如尧舜时都俞吁咈四字成就天下无限大事二典三谟寂寥简短则知未施信于民而民信之盛德不可及如此
　　王元之待漏院记相君至止煌煌火城按李肇国史补正旦晓漏院已前三司使大金吾皆以桦烛拥马谓之火城
　　庄子天籁地籁人籁杜诗隂壑生虚籁注并云箫也按释文三孔籥大者谓之笙小者谓之箹其中谓之籁籁者乃管之中虚也中虚然后有声所谓乐出虚是也非直以为箫
　　佛名上加南无南谟按韵祖十虞韵内谟字注西域拜称南谟音无因知佛起西方诸国拜而并诵其号故就録之译经者误作南谟
　　光武复南顿田租一歳父老愿复十年帝曰天下重器常恐不任安敢逺期十年乎吏民又言陛下实惜之何言谦也帝大笑复増一歳此如家人父子相唯诺足想当时中兴之气象文叔少时与人不欵曲岂信然哉杨子祖述孟子文势极是然杨子刻画不若孟子浑然李斯曰非博士官所职天下有敢藏诗书百家语者皆诣中尉杂烧之则是天下之书虽焚而博士官犹有存者惜乎入关收图籍而不及此竟为楚人一炬耳前辈尝论之但坑儒一事未有防极之者仆按史书所坑特侯生卢生四百六十余人非能尽坑天下儒者为其所坑又非儒者何以知之始皇三十二年使卢生求羡门刻碣石门壊城郭决通隄防又卢生入海还因奏録圗书曰亡秦者胡也始皇乃遣恬发兵三十万北伐匃奴起临洮筑辽水又卢生说始皇曰日方中人主时为微行以避恶鬼恶鬼避真人至愿上所居宫毋令人知然后不死之药始可得也其后建阿房宫千间万落必自此言发之观此二事皆卢生等稔其恶又从防之特方技之流耳岂所谓儒者哉始皇因封禅之义谤口纷纷已懐杀意及其一怒而坑之或者天理之不客方其求药海上也则挟童男童女以行皆取于民间夺其无告之孤肆厥不轨之状如今所谓妖敎其中死无辜者多矣此一罪也因亡胡之谶兴北伐之师筑长城断地南北生灵因是役而死者不可胜筭骸积如山血流成川调发频仍剥及闾左原始要终谁生厉阶此二罪也献避鬼之术觊眞人之来咸阳宫观二百七十复道相连有言其所幸之处者罪死梁山之上其语一泄时在旁者尽杀之自是莫知上之所在此三罪也有一于此罪不容于死况兼有之以四百六十余人之坑偿万民之命良不为过天网烣恢踈而不漏眞可畏哉始皇曰卢生等吾尊赐之甚厚今乃诽谤我诸生在咸阳者吾使廉问或为妖言以乱黔首于是使御史按问诸生传相告引仆亦信卢生非吾儒中人况始皇自谓尊赐甚厚岂非如前三者方术圗谶之类有以中其欲欤尊赐之初不名其诵孔子之言以进古今相承皆曰坑儒葢惑于扶苏之谏扶苏曰诸生皆诵法孔子皇上皆重法防之臣恐天下不安呜呼若卢生者何尝诵法孔子自扶苏一言之误使儒者不韪之名自我一洗亦万世之快也不然如两生四皓伏生之流鸿飞冥冥弋人何慕肯揺唇鼓吻自投于防穽哉仆故曰卢生四百六十余人皆方伎之士也天下之大所谓儒者固不止此其坑之者此而已矣有道之士秦不能坑火德一炎两生以讲礼闻四皓以羽翼之功闻伏生以口授古书闻岂非天夀其留此数公以见吾儒不可磨灭而明奸恶小人终不能为常久计商君以变法祸秦竟遭车裂卢生等以方技祸秦坑于咸阳其罪等也天其或者假手于秦欤商君裂矣卢生坑矣而秦以不祀抑自相挤防之明报而祸之道为不偏矣仆甚恶坑儒之名故论其顚末云
　　项羽夜闻汉军四面皆楚歌泣数行下歌曰力拔山兮气葢世时不利兮骓不逝骓不逝兮可奈何虞兮虞兮奈若何又东坡志林载李后主去国之词云二十余年家国数千里地山河几曽惯干戈一旦归为臣虏沈腰潘鬓消磨最是仓皇辞庙日敎坊犹奏别离歌挥泪对宫娥东坡谓后主当恸哭于九庙之下谢其民而后行顾乃挥泪对宫娥其词凄怆同出一揆然羽为差胜其悲歌慷慨犹有喑呜叱咤之气后主浑是养成儿女之态耳如梁武帝稔侯景之祸毒流江左乃曰自我得之自我失之亦复何恨此说虽与二者不同如穷儿呼卢骤胜骤负无所爱惜特付之一耳呜呼安得此亡国之言哉
　　田文好贤下士温公鄙之为逋逃主萃渊薮王介甫亦谓鸡鸣狗盗之出于门下此士之所以不至仆谓此不足责有一事最无耻请暴白之战国防孟尝君舎人有与君之夫人相爱者或以闻孟尝君曰为君舎人内与夫人相爱亦甚不义矣君其杀之君曰睹貌而相恱者人之情也其措之勿言也世之君子尚以为当时有一子思不在三千之数且田文志趣如此而顾以此责之过矣就使其能以礼招聘而子思且唾去不暇讵肯以车鱼之故而就之哉【战国防言非眞有此事亦恶之甚耳】
　　周亚夫细栁营见文帝不拜而揖人以为耀军威要之身擐甲胄亦所不能拜按公羊僖公三十三年晋人及姜戎败秦师于殽百里子与蹇叔子送其子而戒之子揖师而行何休云揖其父于师中介胄不拜为其拜如蹲【音存】观此则知亚夫之不拜有由矣
　　史记始皇本纪至云梦浮江下过丹阳至钱唐临浙江上防稽立石刻颂秦德西汉地理志防稽有钱唐县今人以唐为塘非也其失本于世说世说云晋人有沈姓而令其县者将筑塘患土不给诡曰致土一畚以钱一畚易之土既集诡曰今不复须土矣人皆弃去因取以筑故名殊不知秦汉以前已有此名岂云晋而然乎本朝以居士称者实繁即孟子所谓处士也六经中惟礼记玉藻有曰居士锦带注道艺处士也居士之称昉乎此
　　今人以寄居之官为寓公礼记郊特牲诸侯不臣寓公注寄公之子寄公字尤新
　　左传烛之武见秦伯曰若舎郑以为东道主史纪郑使谓秦穆曰君何不解郑得为东道后汉彭宠传以一身从我不如以一代为北道主人今世专以主人为东道古人各指其地之所向而言之
　　今以宫奴为官奴即官婢其字原于周礼天官酒人奚三百人注今之侍史官婢
　　汉昌邑王贺清狂不惠注如今白痴也仆谓以清狂对白痴字亦新后读左氏传成十八年周兄无慧葢世所谓白痴则知师古之注本于杜预惠慧字异而意同杜牧之息夫人庙诗至竟息亡縁防事可怜金谷堕楼人至竟毕竟也诗人习用至竟字按后汉樊英传论朝廷若待神明至竟无他异其余史书未见用此字俚谈以不可用为不中用自晋时已有此语左传成二年郤子曰克于先大夫无能为役杜预注不中为之役使
　　今人多曰执劵取偿按史记田敬仲世家苏代谓田轸曰公常执左劵以责于秦韩又平原君传虞卿其两权事成操右劵以责劵者取其合符之义曰左曰右皆可俗斥年长者为老物实非恶语人亦物也故曰人物况六经中已有之周礼籥祭章祭蜡以息老物
　　利市之说世俗皆然其实六经中已有此字易说卦防为利市三倍
　　周邦彦乐府有苏幙遮之曲按唐书宋务光传比见坊邑相率为浑脱队骏马胡服名曰苏慔遮葢本于此今误为幙
　　字【音廯】出羯鼔録嵇康琴赋云闲辽故音痹长故徽鸣痹者也两弦之间逺则有故云
</div>
    <div class="pagination">
<a href="说郛_page44.html">上一页</a><span>...</span><a href="说郛_page40.html">40</a><a href="说郛_page41.html">41</a><a href="说郛_page42.html">42</a><a href="说郛_page43.html">43</a><a href="说郛_page44.html">44</a><span class="current-page">45</span><a href="说郛_page46.html">46</a><a href="说郛_page47.html">47</a><a href="说郛_page48.html">48</a><a href="说郛_page49.html">49</a><a href="说郛_page50.html">50</a><span>...</span><a href="说郛_page46.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
