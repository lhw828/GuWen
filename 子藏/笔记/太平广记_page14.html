<!DOCTYPE html>
<html>
 <head>
  <meta charset="utf-8"/>
  <title>
   太平广记 - 第 14 页/共 228 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   太平广记 - 第 14 页/共 228 页
  </h1>
  <div class="content">
   唐吏部侍郎韩愈外甥忘其名姓幼而落拓不读书好饮酒弱冠往洛下省骨肉乃慕云水不归仅二十年杳絶音信元和中忽归长安知识阘茸衣服滓敝行止乖角吏部以久不相见容而恕之一见之后令于学院中与诸表话论不近诗书殊若土偶唯与小臧赌愽或廐中醉卧三日五日或出宿于外吏部惧其犯禁陷法时或朂之暇日偶见问其所长云善卓钱锅子试令为之植一鐡条尺余百步内卓三百六十钱一一穿之无差失者书亦旋有词句以资笑乐又于五十步内防钩草天下太平字防画极工又能于炉中累三十斤炭支三日火火势常炽日满乃消吏部甚奇之问其修道则机清话该博真理神仙中事无不详究因说小伎云能染花红者可使碧或一朶具五色皆可致之是年秋与吏部后堂前染白牡丹一丛云来春必作含棱碧色内合有金含棱红间晕者四面各合有一朶五色者自劚其根下置药而后栽培之俟春为验无何潜去不知所之是岁上迎佛骨于鳯翔御楼观之一城之人忘业废食吏部上表直谏忤旨出为潮州刺史至商山泥滑雪深颇怀鬰郁忽见是甥迎马首而立拜起劳问扶镫接辔意甚慇懃至翌日雪霁送至邓州乃白吏部曰某师在此不得逺去将入扈倚帝峰矣吏部惊异其言问其师即洪崖先生也东园公方使柔金水玉作九华丹火候精微难于暂舍吏部加敬曰神仙可致乎至道可求乎曰得之在心失之亦心校功铨善黜陟之严仿王禁也某他日复当起居请从此逝吏部为五十六字诗以别之曰一封朝奏九重天夕贬潮阳路八千本为圣朝除弊事岂将衰朽惜残年云横秦岭家何在雪拥蓝关马不前知汝逺来应有意好収吾骨瘴江边与诗讫挥涕而别行入林谷其速如飞明年春牡丹花开数朶花色一如其说但每一叶花中有楷书十四字曰云横秦岭家何处雪拥蓝关马不前书势精能人工所不及非神仙得道立见先知何以及于此也或云其后吏部复见之亦得其月华度世之道而迹未显尔【出仙传拾遗】
　　刘防
　　刘防【音潜】小字宜哥唐宰相瞻之兄也防家贫好道尝有道士经其家见防异之乃问知道否曰知之某性饶俗气业应未净遽可强学邪道士曰能相师乎防曰何敢于是师事之道士命防曰山栖求道无必裹巾防遂丫髻布衣随道士入罗浮山初防与瞻俱读书为文而防性唯高上瞻情慕荣达防尝谓瞻曰鄙必不第则逸于山野尔得第则劳于尘俗竟不及于鄙也然慎于富贵四十年后当验矣瞻曰神仙遐逺难求秦皇汉武非不区区也廊庙咫尺易致马周张嘉贞可以继踵矣自后防愈精思于道乃隐于罗浮瞻进士登科屡歴清显及升辅相颇着调爕之称俄谪日南行次广州朝台泊舟江滨忽有丫角布衣少年冲暴雨而来衣履不湿云欲见瞻左右皆讶乃诘之但言宜哥来也以白瞻问形状具以对瞻惊叹乃迎入见之防顔貌可二十来瞻以皤然衰朽方为逐臣悲喜不胜防复勉之曰与予为兄弟手足所痛曩日之言今四十年矣瞻亦感叹谓防曰可复修之否防曰身邀荣宠职和阴阳用心动静能无损乎自非茅家阿兄已升天仙讵能救尔今唯来相别非来相救也于是同舟行别话平生隔濶之事一夕失防所在今罗浮山中时有见者瞻遂南适殁于贬所矣【出续仙传】
　　卢钧
　　唐相国卢公钧进士射策为尚书郎以疾出为均州刺史到郡疾稍加羸瘠不耐见人常于郡后山斋养性独处左右接侍亦皆逺去非公呼召莫敢前也忽一人衣饰敝故逾垣而入云姓王问其所自云山中来公笑而谓之曰即王山人也此来何以相教王曰公之贵位极人臣而寿不永灾运方深由是有沉绵之疾故相救耳山斋无水公欲召人取汤茶之属王止之以腰巾蘸于井中解丹一粒捩腰巾之水以咽丹与之约曰此后五日疾当愈矣康愈倍常后三年当有大厄勤立阴功救人悯物为意此时当再相遇在夏之初也自是卢公疾愈旬日平复明年解印还京署盐鐡判官夏四月于务本东门道左忽见山人寻至卢宅喜而言曰君今年第二限终为灾极重也以君为郡去年雪寃狱活三人之命灾已息矣今此月内三五日小不康而已固无忧也翌日山人使二仆持钱十千于狗脊坡分施贫病而已自此复去云二十三年五月五日午时可令一道士于万山顶相候此时君节制汉土当有月华相授勿愆期也自是公扬歴清切便蕃贵盛后出镇汉南之明年已二十三年矣及期命道士牛知微五日午时登万山之顶山人在焉以金丹二使知微吞之谓曰子有道气而寡阴功未契道品更宜勤修也以金丹十粒令授于公曰当享上寿无忘修链世限既毕伫还蓬宫耳与知微揖别忽不复见其后知微年八十余状貌常如三十许卢公年九十耳目聪明气力不衰既终之后异香盈室矣【出神仙感遇传】
　　薛逄
　　河东薛逢咸通中为绵州刺史歳余梦入洞府殽馔甚多而不覩人物亦不敢飨之乃出门有人谓曰此天仓也及明话于宾友或曰州界有昌明县有天仓洞中自然饮食徃徃游云水者得而食之即使道士孙灵讽与亲吏访焉入洞可十许里犹须执炬十里外渐明朗又三五里豁然与人世无异崖室极广可容千人其下平整有石牀罗列上饮食名品极多皆若新熟软美甘香灵讽拜而食之又别开三五所请以奉薛公为信及赍出洞门形状宛然皆化为石矣洞中左右散面溲面堆盐积防不知纪极又行一二里溪水迅急既濶且深隔溪见山川居第歴歴然不敢渡而止近岸砂中有履迹往来皆二三尺才知有人行处薛公闻之叹异灵胜而莫穷其所以也余按地舆志云少室山有自然五谷甘果神芝仙药周太子晋学道上仙有九十年资粮留于山中少室在嵩山西十七里从东南上四十里为下定思又上十里为上定思十里中有大石门为中定思自中定思西出至崖头下有石室中有水多白石英室内有自然经书自然饮食与此无异又天台山东有洞入十余里有居人市肆多卖饮食干符中有游僧入洞经歴市中饥甚闻食香买蒸饼啗之同行一僧服气不食饭行十余里出洞门已在青州牟平县而食僧俄变为石以此言之王烈石髓张华龙膏得食之者亦须累积阴功天挺仙骨始可上登仙品若常人啗之必化而为石矣【出神仙感遇传】
　　费冠卿
　　费冠卿池州人也进士擢第将归故乡别相国郑公余庆公素与秋浦刘令友善喜费之行托以寓书焉手札盈幅缄以授费戒之曰刘令久在名塲所以不登甲乙之选者以其褊率不拘于时舍科甲而就卑宦可善遇之也费因请公畧批行止书末贵其因所慰荐稍垂青眼公然之发函批数行复缄如初费至秋浦先投刺于刘刘阅刺委诸案上畧不顾盼费悚立俟命久而无报疑其不可也即以相国书授阍者刘发缄览毕慢骂曰郑某老汉用此书何为劈而弃之费愈惧排闼而入趋拜于前刘忽悯然顾之揖坐与语日暮矣刘促令排店费曰日已昏黑或得逆旅之舎亦不及矣乞于防庑之下席地一宵明日徐诣店所即自解囊装舒氊席于地刘即拂衣而入良久出曰此非待宾之所有閤子中既而闭门鏁系甚严费莫知所以据榻而息是夕月明于门窍中窥其外悄然无声见刘令自执篲畚扫除堂之内外庭庑陛壁靡不周悉费异其事危坐屏息不寐而伺焉将及一更忽有异香之气郁烈殊常非人世所有良久刘执版恭立于庭似有所候香气弥甚即见云冠紫衣仙人长八九尺数十人拥从而至刘再拜稽首此仙人诣堂中刘立侍其侧俄有筵席罗列肴馔奇果香闻閤下费闻之已觉气清神爽须臾奏乐饮酒命刘令布席于地亦侍饮焉乐之音调亦非人间之曲仙人忽问刘曰得郑某信否对曰得信甚安顷之又问得郑某书否对曰费冠卿先辈自长安来得书笑曰费冠卿且喜及第也今在此邪对曰在仙人曰吾未合与之相见且与一杯酒但向道早修行即得相见矣即命刘酌酒一杯送閤子中费窥见刘自呷酒半杯即以阶上盆中水投杯中疑而未饮仙人忽下阶与徒从乘云而去刘拜辞呜咽仙人戒曰尔见郑某但令修行即当相见也既去刘郎诣閤中见酒犹在惊曰此酒万刼不可一遇何不饮也引而饮之费力争得一两呷刘即与冠卿为修道之友卜居九华山以左拾遗征竟不起郑相国寻亦去世刘费颇秘其事不知所降是何真仙也【出神仙感遇传】
　　沈彬
　　吴兴沈彬少而好道及致仕归高安恒以朝修服饵为事尝游郁木洞观忽闻空中乐声仰视云际见女仙数十冉冉而下迳至观中徧至像前焚香良乆乃去彬匿室中不敢出既去入殿视之几案上皆有遗香彬悉取置炉中已而自悔曰吾生平好道今见神仙而不能礼谒得仙香而不能食之是其无分欤初彬恒诫其子云吾所居堂中正是吉地即葬之及卒如其言掘地得自然砖圹制作甚精砖上皆作吴兴字彬年八十余卒后豫章有渔人投生米于潭中捕鱼不觉行逺忽入一石门焕然明朗行数百步见一白髯翁谛视之颇于彬谓渔人曰此非尔所宜来速出犹可渔人遽出登岸云入水已三日矣故老有知者云此即西仙天宝洞之南门也【出稽神録】

　　太平广记卷五十四
　　钦定四库全书
　　太平广记巻五十五
　　神仙五十五
　　寒山子　　　轩辕弥明　　蔡少霞
　　郑居中　　　伊用昌
　　寒山子
　　寒山子者不知其名氏大歴中隐居天台翠屏山其山深防当暑有雪亦名寒岩因自号寒山子好为诗每得一篇一句辄题于树间石上有好事者随而録之凡三百余首多述山林幽隐之兴或讥讽时态能警励流俗桐柏征君徐灵府序而集之分为三卷行于人间十余年忽不复见咸通十二年毘陵道士李褐性褊急好凌侮人忽有贫士诣褐乞食褐不之与加以叱责贫者唯唯而去数日有白马从白衣者共七人诣褐褐礼接之因问褐曰颇相记乎褐视其状貌乃前之贫士也逡巡欲谢之慙未发言忽语褐曰子修道未知其门而好凌人侮俗何道可冀乎子颇知有寒山子邪答曰知曰即吾是矣吾始谓汝可教今不可也修生之道除嗜去欲啬神抱和所以无累也内抑其心外检其身所以无过也先人后已知柔守谦所以安身也善推于人不善归诸身所以积徳也功不在大立之无怠过不在大去而不贰所以积功也然后内行充而外丹至可以冀道于髣髴耳子之三毒未翦以冠簪为饰可谓虎豹之鞟而犬豕之质也出门乘马而去竟不复见【出仙传拾遗】
　　轩辕弥明
　　轩辕弥明者不知何许人在衡湘间来往九十余年喜捕逐物能囚拘蛟螭虎豹人莫知其寿进士刘师服常于湘南遇之元和七年壬辰十二月四日将自衡山游太白还京师与师服相値师服招其止宿有校书郎侯喜新有诗名拥炉夜坐与刘说诗弥明在其侧貌极丑白鬂黑面长颈而高结喉中又作楚语喜视之若无人弥明忽掀衣张眉指炉中古鼎谓喜曰子云能诗与我赋此乎师服以衡湘旧识见其老貌颇敬之不知其有文也闻此说大喜即援笔而题其首两句曰巧匠琢山骨刳中事煎烹次传与喜喜踊跃而缀其下曰外苞干藓文中有暗浪惊题讫吟之弥明哑然笑曰子诗如是而已乎即袖手竦肩倚北墙坐谓刘曰吾不解世俗书子为吾书之因高吟曰龙头缩菌蠢豕腹胀彭亨初不似经意诗旨有似讥喜二子相顾慙骇然欲以多穷之即赋两句以授喜曰大若烈士胆圆如戴马缨喜又成两句曰在冷足自安遭焚意弥贞弥明又令师服书曰秋瓜未落蒂冻芋强抽萌师服又吟曰磨礲去圭角浮润着光精讫又授喜喜思益苦务欲压弥明每营度欲出口吻吟声益悲操笔欲书将下复止亦竟不能奇曰旁有防耳穿上为孤髻撑吟竟弥明曰时于蚯蚓窍微作苍蝇声其不用意如初所言益奇不可附说语皆侵二子夜将防二子起谢曰尊师非常人也某等伏矣愿为弟子不敢更诗弥明奋曰不然此章不可以不成也谓刘曰把笔把笔吾与汝就之即又连唱曰何当出灰灺无计离缾罂谬居鼎鼐间长使水火争形模妇女笑度量儿童轻徒尔坚贞性不过升合盛宁依暖敝不与寒凉并忽罹翻溢愆实任使诚陋质荷斟酌狭中愧提擎岂能煮仙药但未汚羊羮区区徒自效安足呈难比俎豆用不为手所撜愿君勿嘲诮此物方施行师服书讫即使读之毕谓二子曰此皆不足与语此宁为文耶吾就子所能而作耳非吾之所学于师而能者也吾所能者子皆不足以闻也岂独文乎哉吾闭口矣二子大惧皆起立牀下拜曰不敢他有问也愿一言而已先生称吾不解人间书敢问解何书请闻此而已累问不应二子不自得即退就坐弥明倚墙睡鼻息如雷鸣二子但恐失色不敢喘息斯须曙鼓咚咚二子亦困遂坐睡及觉惊顾已失弥明所在问童奴曰天且明道士起出门若将便旋然乆不返覔之已不见矣二子惊惋自责因携诗诣昌韩愈问此何人也愈曰余闻有隐君子弥明岂其人耶遂为石鼎联句序行于代焉【出仙传拾遗】
　　蔡少霞
　　蔡少霞者陈留人也性情恬和幼而奉道早岁明经得第选蕲州参军秩满漂寓江浙间久之再授兖州泗水丞遂于县东二十里买山筑室为终焉之计居处深僻俯瞰龟防水石云霞境象殊胜少霞世累早絶尤谐夙尚偶一日沿溪独行忽得美荫因憇焉神思昏然不觉成寐因为褐衣鹿帻之人梦中召去随之逺游乃至城郭一所碧天虚旷瑞日曈昽人俗洁净卉木鲜茂少霞举目移足惶惑不宁即被导之令前经歴门堂深防莫测遥见玉人当轩独立少霞遽修敬谒玉人谓曰愍子防心今宜领事少霞靡知所谓复为鹿帻人引至东廊止于石碑之侧谓少霞曰召君书此贺遇良因少霞素不工书即极辞譲鹿帻人曰但按文而録胡乃拒违俄有二童自北而来一棒牙箱内有两幅紫绢文书一赍笔砚即付少霞凝神搦管顷刻而毕因览读之已记于心矣题云苍龙溪新宫铭紫阳真人山卿撰良常西麓源泽东泄新宫宏宏崇轩防防雕珉盘础镂檀栋臬碧瓦鳞差瑶阶肪截閤凝瑞霞楼横祥霓驺虞巡徼昌明捧闑珠树规连玉泉矩泄灵颷遐集圣日俯晣太上游诣无极便阙百神守防诸真班列仙翁鹄立道师水洁饮玉成浆馔琼为屑桂旗不动兰幄互设妙乐竞奏流铃间发天虚徐风箫泠澈鳯歌谐律舞防节三变云九成绛雪易迁徒语童初讵说方更周视遂为鹿帻人促之匆遽而返醒然遂寤急命纸笔登即纪録自是兖豫好奇之人多诣少霞谒访其事有郑还古者为立传焉且少霞乃孝廉一叟耳固知其不妄矣【出集异记】
　　郑居中
　　郑舎人居中高雅之士好道术常遇张山人者多同游处人但呼为小张山人亦不知其所能也居襄汉间除中书舎人不就开成二年春往东洛嵩岳携家僮三四人与僧登歴无所不到数月淹止日晚至一处林泉秀洁爱甚忘返防院僧不在张烛爇火将宿遣仆者求之兼取笔似欲为诗者操笔之次灯灭火尽一僮在侧闻郑公仆地之声喉中气麤有光如鸡子绕迳而出遽吹薪照之已不救矣纸上有四字云香火愿毕毕字仅不成后居山者及猎人时见之衣服如游涉之状当应是张生潜出言其终竟之日郑公舍家以避耳若此岂非达命者欤【出逸史】
　　伊用昌
　　熊皦补阙说顷年有伊用昌者不知何许人也其妻甚少有殊色音律女工之事皆曲尽其妙夫虽饥寒丐食终无愧意或有豪富子弟以言笑戏调常有不可犯之色其夫能饮多狂逸时人皆呼为伊风子多游江左庐陵宜春等诸郡出语轻忽多为众所殴击爱作望江南词夫妻唱和或宿于古寺废庙间遇物即有所咏其词皆有旨熊只记得咏鼔词云江南鼓梭肚两头栾钉着不知侵骨髓打来只是没心肝空腹被人漫余多不记江南有芒草贫民采之织屦縁地土卑湿此草耐水而贫民多着之伊风子至茶陵县门大题云茶陵一道好长街两畔栽栁不栽槐夜后不闻更漏鼓只听锤芒织草鞋时县官及胥吏大为不可遭众人乱敺逐出界江南人呼轻薄之词为覆窠其妻告曰常言小处不要覆窠而君须要覆窠之譬如骑恶马落马足穿镫非理伤堕一等君不用苦之如是夫妻俱有轻薄之态天祐癸酉年夫妻至抚州南城县所有村民毙一犊夫妻丐得牛肉一二十觔于乡校内烹炙一夕俱食尽至明夫妻为肉所胀俱死于乡校内县镇吏民以芦蓆裹尸于县南路左百余步而瘗之其镇将姓丁是江西廉使刘公亲随一年后得替归府刘公已薨忽一旦于北市棚下见伊风子夫妻唱望江南词乞钱既相见甚喜便叙旧事执丁手上酒楼三人共饮数防丁大醉而睡伊风子遂索笔题酒楼壁云此生生在此生先何事从不复已在淮南鸡犬后而今便到玉皇前题毕夫妻连臂高唱而出城遂渡江至游帷观题真君殿后其衘云定亿万兆恒沙军国主南方赤龙神王伊用昌词云日日祥云瑞气连应侬家作大神仙笔头洒起风雷力剑下驱驰造化权更与戎夷添礼乐永教邉塞絶烽烟列仙功业只如此上三清第一天题罢连臂入西山时人皆见蹑虚而行自此更不复出其丁将于酒楼上醉醒怀内得紫金一十两其金并送在淮海南城县后人开其墓只见芦蓆两领裹烂牛肉十余觔臭不可近余更无别物熊言六七岁时犹记识伊风子或着道服称伊尊师熊尝于顶上患一痈疼痛不可忍伊尊师含三口水噀其痈便溃并不为患至今尚有防在熊言亲覩其事非谬说也【出玉堂闲话】



　　太平广记卷五十五
　　钦定四库全书
　　太平广记卷五十六
　　女仙一
　　西王母　　　上元夫人　　云华夫人天二女
　　西王母
　　西王母者九灵太妙龟山金母也一号太虚九光龟台金母元君乃西华之至妙洞阴之极尊在昔道气凝寂湛体无为将欲启迪功化生万物先以东华至真之气化而生木公木公生于碧海之上苍灵之墟以主阳和之气理于东方亦号曰东王公焉又以西华至妙之气化而生金母金母生于神州伊川厥姓缑氏生而飞翔以主元毓神奥于莾之中分大道醇精之气结气成形与东王公共理二气而养育天地陶钧万物矣柔顺之本为极阴之元位配西方母养羣品天上天下三界十方女子之登仙者得道者咸所隶焉所居宫阙在龟山春山西那之都昆仑之圃阆风之苑金城千重玉楼十二琼华之阙光碧之堂九层防紫翠丹房左带瑶池右环翠水其山之下弱水九重洪涛万丈非颷车羽轮不可到也所谓玉阙暨天緑台承霄青琳之宇朱紫之房连琳防帐明月四朗戴华胜佩虎章左侍仙女右侍羽童寳葢防映羽掺荫庭轩砌之下植以白环之树丹刚之林空青万条瑶千寻无风而神自韵琅琅然皆九奏八防之音也神州在昆仑之东南故尔雅云西王母日下是矣又云王母蓬髪戴华胜虎齿善啸者此乃王母之使金方白虎之神非王母之眞形也元始天王授以万天元统龟山九光之箓使制召万灵綂括眞圣监盟证信总诸天之羽仪天尊上圣朝宴之防考校之所王母皆临诀焉上清寳经三洞玉书凡有授度咸所关预也黄帝讨尤之暴威所未禁而尤幻化多方征风召雨吹烟喷雾师众大迷帝归息太山之阿昏然忧寝王母遣使者被狐之裘以符授帝曰太一在前天一在后得之者胜战则克矣符广三寸长一尺青莹如玉丹血为文佩符既毕王母乃命一妇人人首鸟身谓帝曰我九天女也授帝以三宫五意阴阳之畧太乙遁甲六壬步斗之术阴符之机灵寳五符五胜之文遂克尢于中冀翦神农之后诛榆罔于阪泉天下大定都于上谷之涿鹿又数年王母遣使白虎之神乘白鹿集于帝庭授以地圗其后虞舜摄位王母遣使授舜白玉环舜即位又授益地图遂广黄帝之九州为十有二州王母又遣使献舜白玉琯吹之以和八风尚书帝验期曰王母之国在西之野昔茅盈字叔申王褒字子登张道陵字辅汉洎九圣七眞凡得道受书者皆朝王母于昆陵之阙焉时叔申道陵侍太上道君乘九葢之车控飞虬之轩越积石之峯济弱流之津浮白水凌黑波顾盼倐忽诣王母于阙下子登清斋三月王母授以琼华寳曜七辰素经茅君从西城王君诣白玉龟台朝谒王母求长生之道曰盈以不肖之躯慕龙鳯之年欲以朝菌之脆求积朔之期王母愍其勤志吿之曰吾昔师元始天王及皇天扶桑帝君授我以玉佩金珰二景纒炼之道上行太极下造十方溉月咀日入天门名曰真之经今以授尔宜勤修焉因勅西城王君一一解释以授焉又周穆王时命八骏与七萃之士使造父为御西登昆仑而宾于王母穆王持白珪重锦以为王母寿事具周穆王传至汉武帝元封元年七月七日夜降于汉宫语在汉武帝传内此不复载焉【出集仙録】
　　上元夫人
　　上元夫人道君弟子也亦古以来得道总统真籍亚于龟台金母所降之处多使侍女相闻已为宾侣焉汉孝武皇帝好神仙之道祷醮名山以求灵应元封元年辛未七月七日夜二唱之后西王母降于汉宫帝迎拜稽首侍立久之王母呼帝令坐食以天厨筵宴麤悉命驾将去帝下席叩头请留慇勤王母复坐乃命侍女郭密香邀夫人同宴于汉宫语在汉武帝传中其后汉宣帝地节四年乙夘咸阳茅盈字叔申受黄金九锡之命为东岳上卿司命真君太元真人是时五帝君授册既毕各升天而去茅君之师乃总真王君西灵王母与夫人降于句曲之山金坛之陵华阳天宫以宴茅君焉时茅君中君名固字季伟小君名字思和王母王君授以灵诀亦受锡命紫素之册固为定箓君为保命君亦侍贞防王君吿二君曰夫人乃三天真皇之母上元之高尊统领十方玉女之籍汝可自陈二君下席再拜求乞长生之要夫人悯其勤志命侍女宋辟非出紫锦之囊开绿金之笈以三元流珠经丹景道精经隐地八术经太极缘景经凡四部以授二君王母复勅侍女李方明出丹琼之函披云珠之笈出玉佩金瑞经太霄隐书经洞飞二景内书传司命君各授书毕王母与夫人告去千乘万骑升还太空矣【出汉武内传】
　　云华夫人
　　云华夫人王母第二十三女太真王夫人之妹也名瑶姬受徊风混合万景链神飞化之道尝东海游还过江上有巫山焉峰岩挺防林壑幽丽巨石如坛留连久之时大禹理水驻山下大风卒至崖振谷陨不可制因与夫人相値拜而求助即敕侍女授禹策召神之书因命其神狂章虞余黄魔大翳庚辰童律等助禹斵石疏波决塞导阨以循其流禹拜而谢焉禹尝诣之崇巘之巅顾盼之际化而为石或倐然飞腾散为轻云油然而止聚为夕雨或化游龙或为翔千态万状不可亲也禹疑其狡狯怪诞非真仙也问诸童律律曰天地之本者道也运道之用者圣也圣之品次眞人仙人也其有禀气成真不修而得道者木公金母是也葢二气之祖宗阴阳之原本仙真之主宰造化之元光云华夫人金母之女也昔师三元道君受上清寳经受书于紫清阙下为云华上宫夫人主领教童真之士理在玉英之台隐见变化葢其常也亦由凝气成贞与道合体非寓胎禀化之形是西华少阴之气也且气之弥纶天地经营动植大包造化细入毫髪在人为人在物为物岂止于云雨龙飞鸿腾鳯哉禹然之后往诣焉忽见云楼玉台瑶宫琼阙森然既灵官侍卫不可名识狮子抱关天马启涂毒龙电兽八威备轩夫人宴坐于瑶台之上禹稽首问道召禹使坐而言曰夫圣匠肇兴剖大混之一朴发为亿万之体发大蕴之一苞散为无穷之物故步三光而立乎晷景封九域而制乎国刻漏以分昼夜寒暑以成岁纪兑离以正方位山川以分阴阳城郭以聚民器械以衞众舆服以表贵贱禾黍以备凶歉凡此之制上禀乎星辰而取法乎神真以养有形之物也是故日月有幽明生杀有寒暑雷震有出入之期风雨有动静之常清气浮乎上而浊众散于下废兴之数治乱之运贤愚之质善恶之性刚柔之气夀夭之命贵贱之位尊卑之叙吉凶之感穷达之期此皆禀之于道悬之于天而圣人为纪也性发乎天而命成乎人立之者天行之者道道存则有道去则无道非物不可存也非修不可致也老有言致虚极守静笃万物将自复复谓归于道而常存也道之用也变化万端而不足其一是故天参地参混黄人参道徳去此之外非道也哉长久之要者天保其地守其物人养其气所以全也则我命在我非天地杀之神害之失道而自逝也至乎哉勤乎哉子之功及于物矣勤逮于民矣善格乎天矣而未闻至道之要也吾昔于紫清之阙受书寳而勤之我师三元道君曰上真内经天真所寳封之金台佩入太防则云轮上往神武抱关振衣瑶房遨宴希林左招仙公右栖白山而下眄太空泛乎天津则乘云骋龙游此名山则真人诣房万人奉衞山精伺迎动有八景玉轮静则宴处金堂亦谓之太上玉佩金珰之妙文也汝将欲越巨海而无颷轮渡飞砂而无云轩陟阨涂而无所轝涉泥波而无所乘陆则困于逺絶水则惧于漂沦将欲以导百谷而濬万川也危乎悠哉太上愍汝之至亦将授以灵寳真文陆防虎豹水制蛟龙断馘千邪检驭羣凶以成汝之功也其在乎阳明之天也吾所授寳书亦可以出入水火啸叱幽防束虎豹呼召六丁隐沦八地颠倒五星久视存身与天相倾也因命侍女陵容华出丹玉之笈开上清寳文以授禹拜受而去又得庚辰虞余之助遂能导波决川以成其功奠五岳别九州而天锡珪以为紫庭真人其后楚大夫宋玉以其事言于襄王王不能访道要以求长生筑台于高唐之馆作阳台之宫以祀之宋玉作神仙赋以寓情荒淫秽芜高真上仙岂可诬而降之也有祠在山下世谓之大仙隔岸有神女之石即所化也复有石天尊神女坛侧有竹垂之若篲有槁叶飞物着坛上者竹则因风扫之终莹洁不为所汚楚人世祀焉【出集仙録】
　　天二女
　　燕昭王即位二年广延国来献善舞者二人一名旋娟一名提谟并玉质凝肤体轻气馥绰约而窈窕絶古无伦或行无影迹或积年不饥昭王处以单绡华幄饮以瓀珉之膏饴以丹泉之粟王登崇霞台乃召二人来侧时香风歘起徘徊翔舞殆不自支王以缨缕拂之二人皆舞容冶妖丽靡于翔鸾而歌声轻飏乃使女伶代唱其曲清响流韵虽飘梁动尘未足加焉其舞一名萦尘言其体轻与尘相乱次曰集羽言其婉转若羽毛之从风也末曰旋怀言其支体缅曼若入怀袖也乃设麟文之席散荃芜之香香出波弋国浸地则土石皆香着朽木腐草莫不蔚茂以薰枯骨则肌肉皆生以屑铺地厚四五寸使二人舞其上弥日无迹体轻故也时有白鸾孤翔衘千茎穟穟于空中自生花实落地即生根叶一岁百获一茎满车故曰盈车嘉穟麟文者错杂众寳以为席也皆为云霞麟凤之状昭王复以衣袖麾之舞者皆止昭王知为神异处于崇霞之台设枕席以寝防遣人以衞之王好神仙之术故天之女托形作二人昭王之末莫知所在或游于江汉或在伊洛之滨遍行天下乍近乍逺也【出王子年拾遗记】















　　太平广记卷五十六
　　钦定四库全书
　　太平广记卷五十七
　　女仙二
　　太真夫人　　蕚緑华
　　太真夫人
　　太真夫人王母之小女也年可十六七名婉字罗敷遂事都太真王有子为三天太上府司直主总糺天曹之违错比地上之卿佐年少好游逸委官废事有司奏劾以不亲局察降主事东岳退真王之编司鬼神之师五百年一代其职夫人因来视之励其使修守政事以补其过过临淄县小吏和君贤为贼所伤殆死夫人见愍问之君贤以实对夫人曰汝所伤乃重刄闗于肺腑五脏泄漏血凝绛府气激伤外此将死之厄也不可复生如何君贤知是神人扣头求哀夫人于肘后筒中出药一丸大如小豆即令服之登时而愈血絶创合无复惨痛君贤再拜跪曰家财不足不知何以奉答恩施唯当自展驽力以报所受耳夫人曰汝必欲谢我亦可随去否君贤乃易姓名自号马明生随夫人执役夫人还入东岳岱宗山峭壁石室之中上下悬絶重岩深隐去地千余丈石室中有金床玉几珍物竒玮人迹所不能至明生初但欲学受金创方既见神仙来往及知有不死之道旦夕供给扫洒不敢懈倦夫人亦以鬼怪虎狼及惑众变试之明生神情澄正终不恐惧又使明生他行别宿因以好女戏调亲接之明生心坚静固无邪念夫人他行去十日五日一还或一月二十日辄见有仙人宾客乗龙驎驾虎豹往来或有拜谒者真仙弥日盈坐客到辄令明生出外别室中或立致精细厨食殽果香酒竒浆不可名目或呼坐与之同饮食又闻空中有琴瑟之音歌声婉妙夫人亦时自弹琴有一而五音并奏高朗响激闻于数里众鸟皆聚集于岫室之间徘徊飞翔驱之不去殆天人之乐自然之妙也夫人栖止常与明生同石室中而异榻幽寂之所唯二人或行去亦不道所往但见常有一白龙来迎夫人即着云光绣袍乗龙而去袍上专是明月珠缀衣领带玉佩戴金华太之冠亦不见有从者既还龙即自去所居石室玉床之上有紫锦被褥紫罗帐帐中服玩瑰金函玉黄罗列非世所有不能一一知其名也有两卷素书题曰九天太上道经明生亦不敢发视其文唯供洒扫守岩室而已如此五年愈加勤肃夫人叹而谓之曰汝真可敎必能得道者也以子俗人而不淫不慢恭仰灵气终莫之废虽欲求死焉可得乎因以姓氏本末告之曰我乆在人间今奉天皇命又按太上召不复得停念汝专谨故以相语欲教汝长生之方延年之术而我所受以太和自然龙胎之醴适可授三天真人不可以教始学固非汝所得闻纵或闻之亦不能用以持身也有安期先生烧金液丹法其方秘要立可得用是元君太乙之道白日升天者矣明日安期当来吾将以汝付嘱焉汝相随稍乆其术必传明日安期先生果至乗駮驎着朱衣远游冠带玉佩及虎头般革囊视之年可二十许洁白严整从可六七仙人皆执节奉衞见夫人拜揖甚敬自称下官须臾设酒果厨膳饮宴半日许安期自説昔与夫人游安息国西海际食枣异美此间枣殊不及也忆此未乆已二千年矣夫人云吾昔与君共食一枣乃不尽此间小枣那可比耶安期曰下官先日往九河见司阴与西汉夫人共游见问以阳九百六之期圣主受命之刼下官答以防稚未识运厄之纪别当谘太真王夫人今既赐坐愿请此数夫人曰期运漫汗非君所能卒知夫天地有大阳九大百六小阳九小百六天厄谓之阳九地亏谓之百六此二灾是天地之否泰阴阳九气之孛蚀也大期九千九百年小期三千三十年而此运所钟圣人所不能禳今大厄犹未然唐世是小阳九之始计讫来甲申嵗百六将防矣尔时道德方隆凶恶顿肆圣君受命乃在壬辰无复千年亦寻至也西汉夫人俱已经见所以相问当是相试耳然复是司阴君所局夫阳九者天旱海消而陆自憔百六者海竭而陵自填四海水减沧溟成山连城之鲸万丈之鲛不达期运之度唯叩天而索水词讼纷纭布于上府三天烦于省察司命亦疲于按对九河之口是赤水之所冲其深难测今已渐枯八气蒸于山泽流沙尘于原口于是四海俱防羣龙鼓舞乃须甲申之年将飞洪倒流今水母上天门而告期积石开万泉而通路飞阴风以挠苍生注流以布遐迩洋溢在数年之中漫衍终九载之暮既得道之真体灵合妙至其时也但当腾虚空而盼山陂游浮岳而视广川乗鸿以凑州城御虬辇而迈景云耳咄嗟之间忽焉便适可以翔身娱目岂足经意乎当今日且论酒事何用此为也因指明生向安期曰此子有心向慕殆可教训昔遇因縁遂来见随虽质秽未灵而淫欲已消今未可授和太真之道且欲令就君受金液丹方君有得便宜将去夫流俗之人心肺单危经胃内薄血津疲羸肝膂不注其眼唇口不辨其机盖大慈而不合天人欲奔走而不及灵飞适宜慰抚以成其志不可试以仙变八威也切勿刻令其失正矣安期曰诺但恐道浅术薄不足以训授耳下官昔受此方于汉成丈人此则先师之成法实不敢仓卒而传要当令在二千年之内必使其闚天路矣下官往与女俱防丘观九陔之礨硌望弱水而东流赐酣碧之香酒不觉高卑而咏同当开尊笈灵箓偶见玉胎琼膏之方服之刀圭立登云天解形万变上为真皇此术径妙盖约于金液之华又速于霜雪九转之锋今非敢有讥舍近而从远弃迳而追烦实思闻神方之品第愿知真仙之高尊茍卑降有时非所宜论琼之方必是侍者未可得用邪夫人曰君未知乎此是天皇之灵方乃天真所宜用非俗流下尸所能闚也仙方凡有九品一名太和自然龙胎之醴二名玉胎琼液之膏三名飞丹紫华流精四名朱光云碧之五名九种红华神丹六名太清金液之华七名九转霜雪之丹八名九鼎云英九名云光石流飞丹此皆九转之次第也得仙者亦有九品第一上仙号天九真王第二次仙号三天真王第三号太上真人第四号飞天真人第五号灵仙第六号真人第七号灵人第八号飞仙第九号仙人此九仙之品第也各有差降不可超学彼知金液已为过矣至于玉皇之所饵非浅学所宜闻君虽得道而乆在世上嚣浊染于正气尘垢鼓于三尸犹未可登三天而朝太上迈扶桑而谒太真玉胎之方尚未可谕何况下才而令闻其篇目耶安期有惭色退席曰下官实不知灵药之妙品殊乃尔信骇听矣因自陈曰下官曾闻女有九天太真道经清虚镜无鉴朗防诚非下才可得仰瞻然受遇弥乆接引每重不自省量希乞教训不审其书可得见乎如暂覩盼太真则鱼目易质矣夫人哂尔而笑良乆曰太上道殊真府遐邈将非下才可得交闗君但当宏今之功无代非分之劳矣我正尔暂北到洲东诣方丈潄龙胎于都之宫试玉女于众仙之堂天事靡盬将俟事暇相示以太上真经也君能勤正一于太清役恒华而命四渎然后寻我于三天之丘见索于钟山王屋则真书可得而授焉如其不然无为屈逸骏而步沧津损舟檝而济溟海矣如向所论阳九百六应期辄降夫安危无专否泰有对超然远鉴怅怀感慨亢极之灾可避而不可禳明期运所钟圣主不能知是以伯阳弃周闗令悟其国弊天人之事彰于品物君何为杳杳乆为地仙乎孰若先觉以高飞超风尘而自洁避甲申于涂并真灵而齐列乎言为尽君将朂之安期长跪曰今日受教辄奉修焉夫人语明生曰吾不得复停汝随此君去勿忧念也我亦时当往视汝因以五言诗二篇赠之可以相朂明生流涕而辞乃随安期笈入女几山夫人乗龙而去后明生随师周游青城庐潜凡二十年乃受金液之方链而升天【出神仙传】
　　蕚緑华
　　蕚緑华者女仙也年可二十许上下青衣颜色絶整以晋穆帝升平三年己未十一月十日夜降于羊权家自云是南山人不知何仙也自此一月辄六过其家权字道学即晋简文黄门羊欣祖也权及欣皆潜修道要耽味真緑华云我本姓杨又云是九嶷山中得道罗郁也宿命时曾为其师母毒杀乳妇洲以先罪未灭故暂谪降臭浊以偿其过赠权诗一篇并火澣布手巾一金玉条脱各一枚条脱似指环而大异常精好谓权曰慎无泄我下降之事泄之则彼此获罪因曰修道之士视锦绣如弊帛视爵位如过客视金玉如砾石无思无虑无事无为行人所不能行学人所不能学勤人所不能勤得人所不能得何者世人行嗜欲我行介独世人行俗务我学恬淡世人勤声利我勤内行世人得老死我得长生故我行之已九百嵗矣授权尸解药亦隐景化形而去今在湘东山中【出真诰】

　　太平广记卷五十七
　　钦定四库全书
　　太平广记卷五十八
　　女仙三
　　魏夫人
　　魏夫人
　　魏夫人者任城人也晋司徒剧阳文康公舒之女名华存字贤安幼而好道静黙恭谨读庄老三传五经百氏无不该览志慕神仙味真耽欲求冲举常服胡麻散茯苓丸吐纳气液摄生夷静亲戚往来一无闗见常欲别居闲处父母不许年二十四强适太保掾南阳刘文字幼彦生二子长曰璞次曰瑕幼彦后为修武令夫人心期幽灵精诚弥笃二子麤立乃离隔宇室斋于别寝将逾三月忽有太极真人安度明东华大神方诸青童扶桑碧阿阳谷神王景林真人小有仙女清虚真人王裒来降裒谓夫人曰闻子宻纬真气注心三清勤苦至矣扶桑大帝君敕我授子神真之道青童君曰清虚天王即汝之师也度明曰子苦心求道道今来矣景林真人曰虚皇鉴尔勤感太极已注子之仙名于玉札矣子其朂哉青童君又曰子不更闻上道内晨景玉经者仙道无縁得成后日当会阳涤山中尔谨宻之王君乃命侍女华散条李明兑等便披云蕴开玉笈出太上寳文八素隐书大洞真经灵书八道紫度炎光石精金马神真虎文高仙羽等经凡三十一卷即手授夫人焉王君因告曰我昔于此学道遇南极夫人西城王君授我寳经三十一卷行之以成真人位为小有洞天仙王今所授者即南极元君西城王君之本文也此山洞台乃清虚之别宫耳于是王君起立北向执书而祝曰太上三元九星高真虚微入道上清玉晨褒为太帝所敕使教于魏华存是月丹良吉日戊申谨按寳书神金虎文大洞真经八素玉篇合三十一卷是褒昔精思于阳明西山受真人太师紫元夫人书也华存当谨按明法以成至真诵修虚道长为飞仙有泄我书族及一门身为下鬼塞诸河源九天有命敢告华存祝毕王君又曰我受秘诀于紫元君言听教于师云此篇当传诸真人不但我得而已子今获之太帝命焉此书自我当七人得之以白玉为简青玉为字至华存则为四矣于是景林又授夫人黄庭内景经令昼夜存念读之万遍后乃能洞观鬼神安适六府调和三魂五臓生华色反婴孩乃不死之道也于是四真吟唱各命玉女弹琴击钟吹箫合节而发歌歌毕王君乃解摘经中所修之节度及寳经之指归行事之口诀诸要备讫徐乃别去是时太极真人命北寒玉女宋聫涓弹九气之璈青童命东华玉女烟景珠击西盈之钟旸谷神王命神林玉女贾屈廷吹凤唳之箫清虚真人命飞玉女鲜于虚拊九合玉节太极真人发排空之歌青童吟太霞之曲神王讽晨啓之章清虚咏驾飚之词既散后诸真元君日夕来降虽幼彦隔壁寂然莫知其后幼彦物故值天下荒乱夫人抚养内外旁救穷乏亦为真仙黙示其兆知中原将乱携二子渡江璞为庾亮司马又为温太真司马后至安成太守遐为陶太尉侃从事中将夫人自洛邑达江南盗寇之中凡所过处神明保佑常果元吉二子位既成立夫人因得防心斋静累感真灵修真之益与日俱进凡住世八十三年以晋成帝咸和九年嵗在甲午王君复与青童东华君来降授夫人成药二剂一曰迁神白骑神散一曰石精金光化形灵丸使顿服之称疾不行凡七日太乙仙遣飚车来迎夫人乃托剑化形而去径入阳洛山中明日青童君太极四真人清虚王君令夫人清斋五百日读大洞真经并分别真经要秘道陵天师又授明威章奏存祝吏兵符箓之诀众真各标至训三日而去道陵所以徧教委曲者以夫人在世当为女官祭酒领职理民故也夫人诵经万遍积十六年颜如少女于是山九虚太真金母金阙圣君南极元君共迎夫人白日升天北诣上清宫玉阙之下太微帝君中央黄老君三素高元君太上玉晨太道君太素三元君扶桑太帝君金阙后圣君各令使者致命授夫人玉札金文位为紫虚元君领上真司命南岳夫人比秩仙公使治天台大霍山洞台中主下训奉道教授当为仙者男曰真人女曰元君夫人受锡事毕王母及金阙圣君南极元君各去使夫人于王屋小有天中更斋戒二月毕九微元君山王母三元夫人众诸真仙并降于小有清虚上四奏各命侍女陈钧成之曲九灵合节八音灵际王母击节而歌三元夫人弹云璈而答歌余真各歌须臾司命神仙诸属及南岳迎官并至虎旂龙辇激耀百里中王母诸真乃共与夫人东南而行俱诣天台霍山台又便道过句曲金坛茅叔申宴防二日二夕共适于霍山夫人安驾玉宇然后各别初王君告夫人曰学者当去疾除病因授甘草谷仙方夫人服之夫人能书小有王君并传事甚详悉又述黄庭内景注叙青精防饭方后屡降茅山子璞后至侍中夫人令璞传法于司徒琅琊王舍人杨羲防军长史许穆穆子玉斧并皆升仙陶贞白真诰所呼南真即夫人也以晋兴宁三年乙丒降杨家谓杨君曰修道之士不欲见血肉见虽避之不如不见又云向过东海中波声如雷又云裴清灵真人锦囊中有寳神经昔从紫防夫人所受吾亦有是西宫定本即是圃北坛西瑶之上台天真珍文尽蔵其中也因授书云若夫仰掷云轮总辔太空手携宵烟足陟王庭身升帝阙披寳噏青论九之逸度沉万椿之长生真言朗高谭玉清今则灵尘埃训我弟子周目五浊劳神臭腥子所营者道研咏者妙道妙既得吾子加之虑斯荡散念且慎之仍云河东桐栢山之西头适崩二百余丈吾昨与茅叔申诣清虚宫授真仙之籍得失之事顿落四十七人复上者三人耳固当洗心虚迈勤注理尽心殚意竭如履冰火乆乆如此仙道亦不隐矣但在庄敬丹到而絶淫色之念也若抱淫欲之心行上真之道者清宫所落皆此辈也岂止落名生籍方将被考于三官也勉之慎之宗道者贵无邪栖真者安恬愉至寂非引顺之主淡然非教授之匠故当困烦以领无耳为道者精则可矣有精而不勤能而不专无益也要在恡心消豁秽念疾开可以数看东山勤望三秀差复益耳言者性命之全败信者得失之闗籥张良三期可谓笃道而明心矣又曰得道去世或显或隐托体遗迹者道之隐也昔有再酣琼液而叩棺一服刀圭而尸烂鹿皮公吞玉华而流防出户贾季子咽金液而臭闻百里黄帝火九鼎于荆山尚有乔岭之墓李玉服云散以潜升犹头足异处墨狄饮虹丹以没水生服石脑而赴火务光翦薤以入清冷之泉栢成纳气而肠胃三腐如此之比不可胜纪微乎得道趣舍之迹固无常矣保命君曰所谓尸解者假形而示死非真死也南真曰人死必视其形如生人者尸解也足不青皮不皱者亦尸解也目光不落无异生人者尸解也发尽落而失形骨者尸解也白日尸解自是仙矣若非尸解之例死经太阴暂过三官者肉脱脉散血沉灰烂而五臓自生骨如玉七魄营侍三魂守宅者或三十年二十年十年三年当血肉再生复质成形必胜于昔日未死之容者此名链形太阴易貌三官之仙也天帝云太阴链身形胜服九转丹形容端且严面色似灵云上登太极阙受书为真人是也若暂游太阴者太一守尸三魂营骨七魄侍肉胎灵录气皆数满再生而飞天其用他药尸解非是灵丸者即不得返故乡三官执之也其死而更生者未殓而失其尸有形皮存而无者有衣结不解衣存而形去者有发脱而形飞者有头断已死乃从一旁出者皆尸解也白日解者为上夜半解者为下向晚向暮去者为地下主者此得道之差降也夫人之修道或灾逼祸生形坏气亡者似由多言而守一多端而期茍免也是以层巢頽枝而坠落百胜失于一败惜乎通仙之才安可为二竪子而致毙耶智以无涯伤性心以欲恶荡真岂若守根静中栖研三神弥贯万物而洞镜寂混然与泥丸为一而内外均福也真人归心于一任于永信心归则正神和信顺利真之兆自然之感无假两际也若外见察观之气内有愠结之哂有如此者我见其败未见其立地下主者乃下道之文官地下师乃下道之武官文解一百四年一进武解倍之世人勤心于嗜欲兼味于清正华目以随世畏死而希仙者皆多武解尸之最下也夫人与众真吟诗曰感妙象外和声自相招灵云郁紫晨兰风扇緑轺上真宴琼台邈为地仙标所期贵逺迈故能秀颖翘翫彼八素翰道成初不辽人事胡可预使形气消夫人既游江南遂于抚州并山立静室又于临汝水西置坛宇嵗乆芜梗踪迹殆平有女道士黄灵徽年迈八十貎若婴孺号为花姑特加修餙累有灵应夫人亦寓梦以示之后亦升天宗敕道士蔡编入后仙传大歴三年戊申鲁国公颜真卿重加修葺立碑以纪其事焉【出集仙録及本传】
　　太平广记卷五十八
&lt;子部,小说家类,异闻之属,太平广记&gt;
　　钦定四库全书
　　太平广记卷五十九
　　女仙四
　　明星玉女　　昌容　　　　园客妻
　　太女　　　西河少女　　梁玉清
　　江妃　　　　毛女　　　　秦宫人
　　钩翼夫人　　南阳公主　　程妻
　　梁母　　　　董永妻　　　酒母
　　女儿
　　明星玉女
　　明星玉女者居华山服玉浆白日升天山顶石其广数亩高三仭其侧有梯磴逺皆见玉女祠前有五石臼号曰玉女洗头盆其中水色碧緑澄澈雨不加溢旱不减耗祠内有玉石马一匹焉【出集仙録】
　　昌容
　　昌容者商王女也修道于常山食蓬蔂根二百余年颜如二十许能致紫草鬻与染工得钱以与贫病者往来城市世世见之逺近之人奉事者千余家竟不知其所修之道常行日中不见其影或云昌容能链形者也忽冲天而去【出女仙传】
　　园客妻
　　园客妻神女也园客者济阴人也美姿貎而良邑人多欲以女妻之客终不娶常种五色香草积数十年服食其实忽有五色蛾集香草上客收而荐之以布生华蚕焉至蚕出时有一女自来助客养蚕亦以香草饲之蚕壮得茧百三十枚茧大如瓮每一茧缲六七日乃尽缲讫此女与园客俱去济阴今有华蚕祠焉【出女仙传】
　　太女
　　太女姓颛名和少丧父或相其母子皆曰不夀恻然以为忧常曰人之处世一失不可复生况闻夀限之促非修道不可以延生也遂行访明师洗心求道得王子之术行之累年遂能入水不濡盛雪寒时单衣冰上而颜色不变身体温暖可至积日又能徙官府宫殿城市屋宅于他处视之无异指之即失其所在门户椟柜有闗钥者指之即开指山山搉指树树折更指之即复如故将弟子行山间日暮以杖叩石即开门户入其中屋宇床褥帏帐廪供酒食如常虽行万里所在常尔能令小物忽大如屋大物忽小如毫芒或吐火张天嘘之即灭又能坐炎火之中衣履不燃须臾之间或化老翁或为小儿或为车马无所不为行三十六术甚效起死生救人无数不知其何所服食亦无得其术者颜色益少鬂发如鸦忽白日升天而去【出女仙传】
　　西河少女
　　西河少女者神仙伯山甫外甥也山甫雍州人入华山学道精思服食时还乡里省亲族一百余年容状益少入人家即知其家先世已来善恶功过有如目击又知将来吉凶言无不效见其外甥女年少多病与之药女服药时年已七十稍稍还少色如婴儿汉遣使行经西河于城东见一女子笞一老翁头白如雪跪而受杖使者怪而问之女子答曰此是妾儿也昔妾舅伯山甫得神仙之道隐居华山中愍妾多病以神药授妾渐复少壮今此儿妾令服药不肯致此衰老行不及妾妾恚之故因杖耳使者问女及儿年各防许女子答云妾年一百三十嵗儿年七十一矣此女亦入华山而去【出女仙传】
　　梁玉清
　　东方朔内传云秦并六国太白星窃织女侍儿梁玉清衞承庄逃入衞城少仙洞四十六日不出天帝怒命五岳搜捕焉太白归位衞承庄逃焉梁玉清有子名休玉清谪于北斗下常舂其子乃配于河伯骖乘行雨子休每至少仙洞耻其母淫奔之所辄廻驭故此地常少雨焉【出独异志】
　　江妃
  </div>
  <div class="pagination">
   <a href="太平广记_page13.html">
    上一页
   </a>
   <span>
    ...
   </span>
   <a href="太平广记_page9.html">
    9
   </a>
   <a href="太平广记_page10.html">
    10
   </a>
   <a href="太平广记_page11.html">
    11
   </a>
   <a href="太平广记_page12.html">
    12
   </a>
   <a href="太平广记_page13.html">
    13
   </a>
   <span class="current-page">
    14
   </span>
   <a href="太平广记_page15.html">
    15
   </a>
   <a href="太平广记_page16.html">
    16
   </a>
   <a href="太平广记_page17.html">
    17
   </a>
   <a href="太平广记_page18.html">
    18
   </a>
   <a href="太平广记_page19.html">
    19
   </a>
   <span>
    ...
   </span>
   <a href="太平广记_page15.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
