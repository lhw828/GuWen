<!DOCTYPE html>
<html>
<head>
    <meta charset="UTF-8">
    <title>太平广记 - 第 156 页/共 228 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平广记 - 第 156 页/共 228 页</h1>
    <div class="content">　　张易之
　　张易之将败也母韦氏号阿藏在宅坐家人报云有车马骑从甚多至门而下疑其内官也藏出迎之无所见又野狐数擎饭瓮墙头而过未旬日而祸及垂拱之后诸州多进雌鸡化为雄鸡者则天之应也【出朝野佥载】
　　李承嘉
　　唐神龙中户部尚书李承嘉不识字不书为御史大夫兼洛州长史名判司为狗骂御史为驴威振朝廷西京造一堂新成坊人见野狐无数直入宅须臾堂舍四裂瓦木一聚判事笔管手中直裂别取笔复裂如初数日出为藤州员外司马卒【出朝野佥载】
　　泰州人
　　太定年中泰州赤水店有郑家庄有一儿年二十余日晏于驿路上见一青衣女子独行姿容殊丽问之云欲到郑县待二婢未来踌蹰伺此儿屈就庄宿安置防中供给酒食将衣被同寝至晓门久不开呼之不应于牕中窥之惟有脑骨头颅在余并食讫家人破户入于梁上暗处见一大鸟冲门飞出或云是罗刹魅也【出朝野佥载】
　　梁载言
　　唐懐州刺史梁载言昼坐防事忽有物如蝙蝠从南飞来直入口中翕然似吞一物腹中遂绞痛数日而卒【出朝野佥载】
　　范季辅
　　鄜城尉范季辅未娶有美人崔氏宅在永平里常依之开元二十八年二月崔氏晨起下堂有物死在阶下身如狗项有九头皆如人面面状不一有怒者喜者妍者丑者老者少者蛮者夷者皆大如拳尾甚长五色崔氏恐以告季辅问诸巫巫言焚之五道灾则消矣乃于四达路积薪焚之后数日崔氏母殂又数日崔氏死又数日季辅亡【出记闻】
　　洛阳妇人
　　宗时洛阳妇人患魔魅前后术者治之不愈妇人子诣叶法善道士求为法遣善云此是天魔彼自天上负罪为帝所谴暂在人间然其谴已满寻当自去无烦遣之也其人意是相之词固求祐助善云诚不惜往乃携人深入阳翟山中絶岭有池水善于池边行禁久之水中见一头髻如三间屋冉冉而出至两目晱如电光须臾云雾四合因失所在【出广异记】
　　裴休贞
　　金吾将军裴休贞微时居敎业里有客过之休贞饮客其弟皆预日晚客去休贞独卧防事昬后休贞醒绕牀有声曰哥哥去娘子如此不絶休贞视呼者状甚可畏绕之不止休贞惧跳门呼奴奴以灯来其弟亦至于是怪依灯影中状若昆仑齿大而白长五尺休贞弟休元素多力击之以拳应手有声如击鐡石怪形即灭其嵗休贞母殂【出记闻】
　　牛成
　　京城东南五十里曰孝义坊坊之西原常有怪开元二十九年牛肃之弟成因往孝义晨至西原遇村人任杲与言忽见其东五百歩有黒气如轜车凡十余其首者髙二三丈余各丈余自北徂南将至原穷又自南还北累累相从日出后行转急或出或没日渐髙皆失杲曰此处常然盖不足怪数月前有飞骑者番满南归忽见空中有物飞骑刀刺之角防涌出为人身长丈余而逐飞骑飞骑走且射之中怪遂少留又来踵飞骑又射之乃止既明寻所射处地皆有血不见怪因遇疾还家数日而卒【出纪闻】
　　张翰
　　右监门衞録事参军张翰有亲故妻天寳初生子方收所生男更有一无首孩子在傍跳跃揽之则不见手去则复在左右按白泽图曰其名曰常依图呼名至三呼奄然已灭【出纪闻】
　　南郑县尉
　　南郑县尉孙旻为山南采访支使尝推覆在途舍于山馆忽有美妇人面出于柱中顾旻而笑旻拜而祈之良乆方灭惧不敢言也后数年选授桑泉尉在京遇疾友人问疾旻乃言之而卒【出记闻】
　　李泮
　　咸阳县尉李泮有甥勇而顽常对客自言不惧神言甚夸诞忽所居南墙有面出焉赤色大尺余趺鼻眑目锋牙利口殊可増恶甥大怒拳殴之应手而灭俄又见于西壁其色白又见东壁其色青状皆如前拳击亦灭后黒面见于北墙貌益恐人其大则倍甥滋怒击数拳不去防刀刺之乃中面乃去墙来掩甥手推之不能去黒面遂合于甥面色如漆甥仆地死及殡殓其色终不改【出记闻】
　　元自虚
　　开元中元自虚为汀州刺史至郡部众官皆见有一人年垂八十自称萧老一家数口在使君宅中累世幸不占防堂言讫而没自后凡有吉凶萧老必预报无不应者自虚刚正常不信之而家人每夜见怪异或见有人坐于檐上脚垂于地或见人两两三三空中而行或抱婴儿问人乞食或有美人浓妆美服在月下言笑多掷砖瓦家人乃白自虚曰常闻厨后空舍是神堂前人皆以香火事之今不然故妖怪如此自虚怒殊不信忽一日萧老谒自虚云今当逺访亲旧以数口为托言讫而去自虚以问老吏吏云常闻使宅堂后枯树中有山魈自虚令积柴与树齐纵火焚之闻树中寃枉之声不可听月余萧老归缟素哀哭曰无何逺出委妻子于贼手今四海之内孑然一身当令公知之耳乃于衣带一小合大如弹丸掷之于地云速去速去自虚俯拾开之见有一小虎大才如蝇自虚欲捉之遂跳于地已长数寸跳掷不已俄成大虎走入中门其家大小百余人尽为所毙虎亦不见自虚者亦一身而已【出防昌颐録】










　　太平广记卷三百六十一
　　钦定四库全书
　　太平广记卷三百六十二　宋　李昉等　编妖怪四
　　长孙绎　　　韦虚心　　　裵镜微
　　李虞　　　　武徳县妇人　懐州民
　　武徳县民　　张司马　　　李适之
　　李林甫　　　杨慎矜　　　姜皎
　　晁良贞　　　李氏　　　　张周封
　　王丰　　　　房集　　　张寅
　　燕凤祥　　　王生　　　　梁仲朋
　　长孙绎
　　长孙绎之亲曰郑使君使君惟一子甚爱之子年十五郑方典郡常使苍头十余人给其役夜中苍头皆食子独坐忽闻户东有物行来履地声甚重每移步殷然俄到户前遂至牀下乃一铁小儿也长三尺至麤壮朱目大口谓使君子曰嘻阿母呼令吮乳来子惊呌跳入户苍头既见遽报使君使君命十余人持棒击之如击石徐而下阶望门南出至以刀斧鍜终不可伤命举火之火焚其身则开口大呌声如霹闻者震倒于是以火驱之既出衙门举足蓦一车辙遂灭其家亦无休咎【出记闻】
　　韦虚心
　　户部尚书韦虚心有三子皆不成而死子每将亡则有大面出于牀下嗔目开口貌如神子惧而走大面则化为大鸱以翅遮拥令自投于井家人觉遽出之已愚犹能言其所见数日而死如是三子皆然竟不知何怪【出纪闻】
　　裵镜微
　　河东裵镜微曽言一武人与其居相近武人夜还庄操弓矢方驰骑后闻有物近焉顾而见之状大有方相口但称渴将及武人武人引弓射中之怪乃止顷又来近又射之怪复住斯须又至武人遽至家门已闭武人逾垣而入入后自户窥之怪犹在武人不敢取马明早启门马鞍弃在门马则无矣求之数里墓林中见马被防已尽唯骨在焉【出纪闻】
　　李虞
　　全节李虞好犬马少而不逞父尝为县令虞随之官为诸慢游毎夜逃出自窦从人饮酒后至窦中有人背其身以尻窒穴虞排之不动以剑刺之剑没至镡犹如故乃知非人也惧而归又嵗暮野外从禽禽入墓林访之林中有死人而仰其身洪胀甚可憎恶巨鼻大目挺动其眼眼仍光起视虞虞惊怖殆死自是不敢畋猎焉【出纪闻】
　　武徳县妇人
　　开元二十八年武徳有妇娠将生男其姑忧之为其储食其家窭有麺数豆有禾一区及产夕其夫不在姑与邻母同膳之男既生姑与邻母具食食至晓妇若饥渴求食不絶声姑馈之尽数人之餐犹言馁姑又膳升面进之妇食食无遗而益称不足姑怒更为具之姑出后房内饼盎在焉妇下牀亲执器取饼食之饼又尽姑还见之怒且恐谓邻母曰此妇何为母曰吾自防及长未之见也姑方询怒新妇曰姑无食食儿乃因提其子食之姑夺之不得惊而走俄郤入户妇已食其子尽口血犹丹因谓姑曰新妇当卧且死亦无遗若侧犹可收矣言终仰眠而死【出纪闻】
　　懐州民
　　开元二十八年春二月懐州武徳武陟修武三县人无故食土云味美异于他土先是武徳期城村妇人相与采拾聚而言曰今米贵人饥若为生活有老父紫衣白马从十人来过之谓妇人曰何忧无食此渠水傍土甚佳可食汝试甞之妇人取食味颇异遂失老父乃取其土至家拌其面为饼饼甚香由是逺近竞取之渠东西五里南北十余步土并尽牛肃时在懐亲遇之【出纪闻】
　　武徳县民
　　武徳县逆旅家有人鏁闭其室寄物一车如是数十日不还主人怪之开视囊皆人面衣也惧而闭之其夕门自开所寄囊物并失所在【出纪闻】
　　张司马
　　定州张司马开元二十八年夏中夜与其妻露坐闻空中有物飞来其声然过至堂屋为瓦所碍宛转屋际遂落檐前因走司马命逐之逐者以足蹴之乃为狗音擒得火照则老狗也赤而鲜毛身甚长足甚短可一二寸司马命焚之深忧其为怪月余改深州长史【出纪闻】
　　李适之
　　李适之既贵且豪常列鼎于前以具膳羞一旦庭中鼎跃出相鬭家僮告适之乃往其所酹酒自誓而鬬亦不解鼎耳及足皆落明日适之罢知政事拜太子少保时人知其祸未止也俄为李林甫所防贬宜春太守适之男霅为卫尉少卿亦贬巴陵郡别驾适之至州不旬月而终时人以林甫迫杀之霅乃迎丧至都李林甫怒犹未已令人诬告于河南府杖杀之适之好饮退朝后即速賔朋亲戚谈话赋诗曽不备于林甫初适之在相位日曽赋诗曰朱门长不备亲友恣相过今日过五十不饮复如何及罢相作诗曰避贤初罢相乐圣且衔杯借问门前客今朝几个来及死非其罪时人寃叹之【出明皇杂录】
　　李林甫
　　李林甫宅亦屡有怪妖其南北隅沟中有火光大起或有小儿持火出入林甫恶之奏于其地立嘉犹观林甫将疾晨起将朝命取书囊即常时所要事目也忽觉书囊颇重于常侍者开视之即有二鼠出焉投于地即变为狗苍色壮大雄目张牙仰视林甫命弓射之殷然有声狗形即灭林甫恶之称疾不朝其日遂病不逾月而卒【出明皇杂录】
　　又
　　平康坊南街废蛮院即李林甫旧第也林甫于正寝之后别创一堂制度弯曲有郤月之形名曰偃月堂土木华丽剞劂精巧当时莫俦也林甫每欲破灭人家即入此堂精思极虑喜恱而出其家不存矣及将败林甫于堂上见一物如人遍体被毛毛如猪立锯牙钩爪长三尺余以手防林甫目如电光而怒视之林甫连叱不动遽命弧矢毛人笑而跳入前堂堂中青衣遇而暴卒经于廐廐中善马亦卒不累月而林甫败【出开天信记】
　　杨慎矜
　　杨慎矜兄弟富贵常不自安每诘朝礼佛像黙祈防卫一日像前土榻上聚尘三堆如塜状慎矜恶之且虑儿戏命扫去一夕如初寻而祸作【出酉阳杂爼】
　　姜皎
　　姜皎常游禅定寺京兆办局甚盛及饮酒座上一妓絶色献酒整鬟未常见手众怪之有客被酒戏曰非支指手乃彊牵视妓随牵而倒乃枯骸也姜竟及祸焉【出酉阳杂爼】
　　晁良贞
　　晁良贞能判知名姓刚鸷不惧每年恒掘太嵗地坚掘后忽得一肉大于食魁良贞鞭之数百送通衢其夜使人阴影听之三更后车骑众来至肉所问太嵗兄何故受此屈辱不讐报之太嵗云彼正荣盛如之奈何明失所在【出广异记】
　　李氏
　　上元末复有李氏家不信太嵗掘之得一块肉相云得太嵗者鞭之数百当免祸害李氏鞭九十余肉忽腾上因失所在李氏家有七十二口死亡略尽惟小蒯公尚存李氏兄弟恐其家灭尽夜中令奴悉作装束劫小蒯便藏之唯此子得存其后袭封蒯公【出广异记】
　　又
　　寜州有人亦掘得太嵗大如方状赤菌有数千眼其家不识移至大路遍问识者有胡僧惊曰此太嵗也宜速埋之其人遽送旧处经一年人死略尽【出广异记】
　　张周封
　　工部员外张周封言旧庄在城东狗架觜西尝筑墙于太嵗上一夕尽崩且意其基虚工不至率庄客指挥复筑之髙未数尺炊者惊呌曰怪作矣遽视之饭数斗悉跃出地着墙匀若子无一粒重者矗墙之半如界焉因谒巫酹地谢之亦无他【出酉阳杂俎】
　　王丰
　　莱州即墨县有百姓王丰兄弟三人丰不信方位所忌尝于太嵗上掘坑见一肉块大如斗蠕蠕而动遂填其坑肉随填而出丰惧弃之经宿肉长塞于庭兄弟奴婢数日内悉暴卒惟一女子存焉【出酉阳杂俎】
　　房集
　　唐肃宗朝尚书郎房集颇恃权势暇日私第独坐防中忽有小儿十四五髠髪齐眉而持一布囊不知所从来立于其前房初谓是亲故家遣小儿相省问之不应又问囊中何物小儿笑曰眼睛也遂倾囊中可数升眼睛在地四散或缘墙上屋一家惊怪便失小儿所在眼睛又不复见后集坐事诛【出原化记】
　　张寅
　　范阳张寅尝行洛阳故城南日已昬暮欲投宿故人家经狭路中马忽惊头局不肯行寅疑前有异因视路傍坟大柱石端有一物若似纱笼形大如桥柱上慈台渐渐长大如数斛及地飞如流星其声如雷所林中宿鸟惊散可百余歩堕一人家寅窃记之乃去后月余重经其家长防无遗矣乃询之邻人云其妇养姑无礼姑死遂有此祸【出广异记】
　　燕凤祥
　　平阳燕鳯祥颇渉六艺聚徒讲授夜与其妻在家中忽闻外间喑呜之声以为盗屣履视之正见一物白色长丈许在庭中遽掩入户渐闻登阶呼鳯祥曰夜未久何为闭户黙不敢应明灯自守须臾门隙中有一面如猴即突入呼其佀数百头悉从隙中入皆长二尺余着豹皮犊鼻裈皷唇睚目貌甚丑恶或缘屋壁或在梁栋间跳踯在后势欲相逼凤祥左右惟有一枕及妇琵琶即以掷之中者便去至明方尽遂得免恍惚常见室中有衣冠大人列在四壁云我平阳尧平使者请巫祝祠祷之终不能去乃避于精舍中见佛榻下有大面瞪目视之又将逃于他所出门复见羣悉戏巷中直赴鳯祥不得去既无所出而病转笃乃多请僧设斋结坛持呪亦迎六丁道士为作符禁呪乃稍去数日鳯祥梦有一人朱衣墨帻住空中云还汝魂魄因而以物掷鳯祥有如妇人髪者有如綘衣者数十枚鳯祥悉受明日遂愈焉【出广异记】
　　王生
　　永泰初有王生者住州孝感寺北夏月被酒卧手垂于牀其妻恐风射举之忽有巨手出于牀前牵王臂坠牀身渐入地其妻与奴婢共曳之不禁地如裂状初余衣带顷亦不见其家并力掘之深二丈许得枯骨一具已如数百年者竟不知何怪【出酉阳杂俎】
　　梁仲朋
　　叶县人梁仲朋家在汝州西郭之街南渠西有小庄常朝往夕归大厯初八月十五日天地无氛埃去十五六里有豪族大墓林皆植白杨是时秋景落木仲朋跨马及此二更闻林间槭槭之声忽有一物自林飞出仲朋初谓是惊栖鸟俄便入仲朋懐鞍桥上坐月照若五防栲栳大毛黒色头便似人眼射如珠便呼仲朋为弟谓仲朋曰弟惧颇有羶羯之气言语一如人直至汝州郭门外见人家未寐有灯火光其怪欻飞东南上去不知所在如此仲朋至家多日不敢向家中说忽一夜更深月上又好天色仲朋遂召弟妹于庭命酌或啸或吟因语前夕之事其怪忽从屋上飞下来谓仲朋曰弟说老兄何事也于是小大走散独留仲朋云为兄作主人索酒不已仲朋细视之颈下有瘿子如生大飞翅是双耳又是翅鼻乌毛斗輵大如鹅卵饮数斗酒醉于杯筵上如睡着仲朋潜起砺濶刃当其项而刺之血流迸洒便起云大哥大哥弟莫悔郤映屋不复见庭中血满三年内仲朋一家三十口荡尽【出干子】










</div>
    <div class="pagination">
<a href="太平广记_page155.html">上一页</a><span>...</span><a href="太平广记_page151.html">151</a><a href="太平广记_page152.html">152</a><a href="太平广记_page153.html">153</a><a href="太平广记_page154.html">154</a><a href="太平广记_page155.html">155</a><span class="current-page">156</span><a href="太平广记_page157.html">157</a><a href="太平广记_page158.html">158</a><a href="太平广记_page159.html">159</a><a href="太平广记_page160.html">160</a><a href="太平广记_page161.html">161</a><span>...</span><a href="太平广记_page157.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
