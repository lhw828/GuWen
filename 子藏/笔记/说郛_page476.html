<!DOCTYPE html>
<html>
<head>
    <meta charset="UTF-8">
    <title>说郛 - 第 476 页/共 601 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说郛 - 第 476 页/共 601 页</h1>
    <div class="content">　　光天元寳【俱同上】
　　干徳通寳前伪蜀王衍铸
　　咸康元寳前伪蜀王衍铸
　　广政通寳前伪蜀孟防改元
　　以上系唐末并五代间僣伪所铸共二十四様
　　北地钱
　　干亨通寳宋太平兴国七年耶律隆序铸
　　统和元寳宋太平兴国八年耶律隆序铸
　　太平元寳宋天禧五年耶律隆序铸
　　清宁通寳宋至和二年耶律隆序铸
　　咸雍通寳宋治平二年耶律洪基铸
　　大康元寳宋宁熙七年耶律洪基铸
　　大康通寳【同上】
　　大安元寳宋神宗元丰七年洪基铸
　　干通元寳徽宗崇寜元年延基铸
　　天庆元寳宋政和二年契丹国主在燕山府铸
　　阜昌重寳宋髙宗建炎四年知济南府刘豫叛降金金人以山东河南陜西为济国立豫僣号改元
　　阜昌以上并载于圣政录及见纪年通谱
　　大定元寳金世宗铸镘有甲酉字
　　正隆元寳金海陵王铸于大元府
　　以上系北地钱共一十三様
　　三韩重寳【楷书一様】　　东国通寳【楷书篆二様】
　　东国重寳　　　　　　海东通寳
　　海东重寳　　　　　　朝鲜通寳
　　以上系海东畨钱共八様董逌钱谱引徐氏曰又有屋驼国钱径七分厚薄肉好不异中夏敦素曰字文若梵书凡十様
　　宋朝钱
　　圣宋元寳【宋太祖铸】　　宋元通寳【同上】
　　太平通寳【宋太宗铸】　　至道元寳【宋真宗铸】
　　淳化元寳　　　　　　咸平元寳
　　景徳元寳　　　　　　大中通寳
　　祥符通寳　　　　　　天禧通寳【已上宋真宗铸】
　　天圣元寳　　　　　　景祐元寳
　　皇宋通寳　　　　　　庆歴重寳
　　明道元寳　　　　　　至和元寳
　　至和通寳　　　　　　至和重寳
　　嘉祐元寳　　　　　　嘉祐通寳【已上宋仁宗铸】
　　治平元寳　　　　　　治平通寳【英宗铸】
　　熙宁元寳　　　　　　熙宁重寳
　　元丰通寳【神宗铸】　　　元祐通寳
　　绍圣元寳　　　　　　绍圣通寳
　　元符通寳【已上宋哲宗铸】崇宁通寳【徽宗年】
　　崇宁重寳　　　　　　大观通寳
　　政和通寳　　　　　　重和通寳
　　宣和通寳　　　　　　宣和元寳
　　靖康元寳【钦宗年号】　　靖康通寳
　　建炎通寳【髙宗年号】　　建炎元寳
　　建炎重寳　　　　　　绍兴元寳
　　绍圣通寳　　　　　　隆兴通寳【孝宗年】
　　乾道元寳　　　　　　淳熙元寳
　　熙宁元寳【光宗年号】　　庆元通寳【宁宗年号】
　　嘉泰元寳　　　　　　开禧元寳
　　开禧通寳　　　　　　嘉定元寳
　　大宋通寳【理宗年号】　　绍定通寳
　　端平元寳　　　　　　端平通寳
　　嘉熙元寳　　　　　　淳祐元寳
　　寳祐元寳　　　　　　开庆元寳
　　景定元寳　　　　　　咸淳元寳
　　徳祐元寳【度宗年号】
　　已上系宋朝钱共一百三十五様
　　元朝钱钞
　　中统元寳【世祖造】　　　至元中行寳钞
　　至大银钞【武宗造】　　　至大通寳【武宗造】
　　皇庆通寳【仁宗】　　　　至治通寳【英宗】
　　至和通寳　　　　　　至正通寳【顺帝年号】
　　已上元朝钞三様钱一十四様

　　说郛卷九十七下
<子部,杂家类,杂纂之属,说郛>
　　钦定四库全书
　　説郛卷九十八　　　　　　　元　陶宗仪　撰香谱【洪刍】
　　香之品
　　龙脑香
　　酉阳杂俎云岀波律国树髙八九大可六七尺围叶圆背白有肥痩形似松脂作杉木气干脂谓之龙脑香清脂谓之波律膏子似豆蔲皮有甲错海药本草云味苦辛微温无毒主内外障眼三虫疗五痔眀目镇心秘精　又有苍龙脑主风疹防再入膏煎良不可防眼眀浄如雪花者善久经风日如麦麸者不佳合黑豆糯米相思子贮之不耗又有生熟之异称生龙脑即上之所载是也其絶妙者曰梅花龙脑有经火飞结成块者谓之熟龙脑气味差薄盖易他物故也
　　麝香
　　唐本草云生中台川谷及雍州益州皆有之陶隐居云形似麞常食柏叶及噉蛇或于五月得者往往有蛇皮骨主辟邪杀鬼精中恶风毒疗伤多以一子眞香分糅作三四子刮取血膜杂以余物大都亦有精麄破皮毛共在裹中者爲胜或有夏食蛇虫多至寒香满入春患急痛自以脚剔出人有得之者此香絶胜麝非但香辟恶以香眞者一子着脑间枕之辟恶梦及尸疰鬼气今或传有氷麝脐其香尤美
　　沈水香
　　唐本草注云出天竺单于二国与青桂鸡骨馢香同是一树叶似橘经冬不雕夏生花白而圆细秋结实如防榔色紫似葚而味辛疗风水毒肿去恶气树皮青色木似榉柳重实黒色沉水者是今复有生黄而沉水者谓之蜡沉又不沉者谓之生结
　　白檀香
　　陈藏器云本草拾遗曰树如檀出海南主心腹痛霍乱中恶鬼气杀虫又唐本草云味盐防寒主恶风毒出昆仑盘盘之国主消风积水肿又有紫眞檀人磨之以涂风肿虽不生于中华而人间遍有之
　　苏合香
　　神农本草云生中台川谷陶隐居云俗传是师子粪外国説不尔今皆从西域来眞者难别紫赤色如紫檀坚实极芬香重如石烧之灰白者佳主辟邪疟癎疰去三虫
　　安息香
　　本草云出西戎似柏脂黄黑色爲块新者亦柔软味辛苦无毒主心腹恶气鬼疰　酉阳杂爼曰安息香出波斯国其树呼爲辟邪树长三丈许皮色黄黑叶有四角经冬不雕二月有花黄色心防碧不结实刻皮出胶如饴名安息香
　　郁金香
　　魏畧云生大秦国二三月花如红蓝四五月采之其香十二叶爲百草之英　本草拾遗曰味苦无毒主虫毒鬼疰鵶鹘等臭除心腹间恶气鬼疰入诸香用説文曰郁金芳草煑以酿鬯以降神也
　　鸡舌香
　　唐本草云生昆仑及交爱以南树有雌雄皮本并似栗其花如梅结实似枣核者雌树也不入香用无子者雄树也采花酿以成香防温主心痛恶疮疗风毒去恶气
　　董陆香
　　广志云生南海又僻方注曰卽罗香也　海药本草云味平温无毒主清人神其香树一名马尾香是树皮鳞甲采之复生又唐本草注云出天竺国及邯祁似枫松脂黄白色天竺者多白邯祁者夹緑色香不甚烈防温主伏尸恶气疗风水肿毒恶疮
　　詹糖香
　　本草云出晋安岑州及交广以南树似橘煎枝叶爲之似糖而黑多以其皮及蠧粪杂之不得淳正者惟软乃佳
　　丁香
　　山海经曰生东海及昆仑国二三月花开七月方结实开寳本草注云生广州树髙丈余凌冬不凋叶似栎
　　而花圆细色黄子如丁长四五分紫色中有麄大长寸许者俗呼爲母丁香击之则顺理而折味辛主风毒诸肿能发诸香及止干霍乱呕吐騐
　　波律香
　　本草拾遗曰出波律国与龙脑同树之清脂也除恶气杀虫疰见龙脑香卽波律膏也
　　乳香
　　广志云卽南海波斯国松树脂有紫赤樱桃者名乳香盖薫陆之类也仙方多用辟邪其性温疗耳聋中风口噤妇人血风能发酒治风冷止大肠泄僻疗诸疮疖令内消今以通眀者爲胜目曰的乳其次曰拣香又次曰瓶香然多夹杂成大块如沥青之状又其细者谓之香纒
　　青桂香
　　本草拾遗曰卽沉香同树细枝紧实未烂者
</div>
    <div class="pagination">
<a href="说郛_page475.html">上一页</a><span>...</span><a href="说郛_page471.html">471</a><a href="说郛_page472.html">472</a><a href="说郛_page473.html">473</a><a href="说郛_page474.html">474</a><a href="说郛_page475.html">475</a><span class="current-page">476</span><a href="说郛_page477.html">477</a><a href="说郛_page478.html">478</a><a href="说郛_page479.html">479</a><a href="说郛_page480.html">480</a><a href="说郛_page481.html">481</a><span>...</span><a href="说郛_page477.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
