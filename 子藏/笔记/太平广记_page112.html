<!DOCTYPE html>
<html>
<head>
    <meta charset="UTF-8">
    <title>太平广记 - 第 112 页/共 228 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平广记 - 第 112 页/共 228 页</h1>
    <div class="content">　　王播
　　唐淮南节度王播以钱十万贯赂遗恩幸以图内授谏议大夫独孤朗张仲方起居郎孔敏行栁公权起居舍人宋申锡补阙韦仁实刘敦儒拾遗李景让薛廷老等数人前一日诣延英抗论其事后之贿迁其徒实繁自外官至内学士三司使皆有定价因此致位者不少近又县令録事参军亦列肆鬻之至有白身便为宰守者然所至多为四方诸侯不放上有以知其来也俾不遵王命抑有由焉岂时之重利而谏省任非其人未尝以一字整顿頽纲深所未谕【出卢氏杂说】
　　李秀才
　　唐郎中李播典蕲州日有李生称举子来谒防播有疾病子弟见之览所投诗卷咸播之诗也既退呈于播惊曰此昔应举时所行卷也唯易其名矣明日遣其子邀李生从容诘之曰奉大人咨问此卷莫非秀才自制乎李生闻语色已变曰是某平生苦心所着非谬也子又曰此是大人文战时卷也兼牋翰未更却请秀才不妄言遽曰某向来诚为诳耳二十年前实于京辇书肆中以百钱赎得殊不知是贤尊郎中佳制下情不胜恐悚子复闻于播笑曰此盖无能之辈耳亦何怪乎饥穷若是实可哀也遂沾以生饩令子延食于书斋数日后辞他适遗之缣缯是日播方引见李生拜谢前事毕又云某执郎中盛巻游于江淮间已二十载矣今欲希见恵可乎所贵光旅寓播曰此乃某昔嵗未成事所懐之者今日老为郡牧无用处便奉献可矣亦无愧色旋置袖中播又曰秀才今拟何之生云将往江陵谒表丈卢尚书耳播曰贤表丈任何官曰见为荆南节度使播曰名何也对曰名宣播拍手大笑曰秀才又错也荆门卢尚书是某亲表丈生慙悸失次乃复进曰诚如郎中之言则并荆南表丈一时曲取于是再拜而走出播叹曰世上有如此人蕲间悉话为笑端【阙】
　　姓严人
　　唐京兆尹厐严及第后从事夀春有江淮举人姓严者登科记误本倒书厐严姓名遂赁舟丐食就谒时郡中厐姓一判官亦更不问其氏便诣门投刺称从侄厐之族人甚少览刺极喜延纳勤勤欵曲同食语及族人都非厐氏之事厐方讶之因问至竟郎君何姓曰某姓严厐新科获第曰君误矣严自名严预君何事挥之令去而犹自谓不悮从容而退【出因话録】
　　王初昆弟
　　唐长庆太和中王初王晢俱中科名其父仲舒显于时二子初宦不为秘书省官以家讳故也既而私相议曰若遵典礼避私讳而吾昆弟不得为中书舍人中书侍郎列部尚书乃相与改讳只言仲字可矣又为宣武军掌书记识者曰二子逆天忤神不永未几相次殒谢【出独异志】
　　李据
　　唐李据宰相绛之侄生绮纨间曽不知书门防调补渑池丞因歳节索鱼不得怒追渔师云缘獭暴不敢打鱼判云俯临新嵗猛兽惊人渔网至寛疎而不漏放又只承人请假状后判云白日黄昏须到夜即平明放归只承人竟不敢去又判决只承人如此痴顽岂合吃杖决五下人有语曰岂合吃杖不合决他李曰公何防岂是助语共之乎者也何别【出卢氏杂说】
　　教坊人
　　唐有人衣绯于中书门宰相求官人问前任答曰属教坊作西方师子左脚来三十年【出卢氏杂说】
　　南海祭文宣王
　　自广南际海十数州多不立文宣王庙有刺史不知礼将释奠即署一胥吏为文宣王亚圣鞠躬于门外或进止不如仪即判云文宣亚圣决若干下【出岭南异物志】
　　太常寺
　　唐有判太常寺行事礼官祭圆丘至时不到者判云太常大寺实自伽蓝圆丘小僧不合无礼【出载】
　　栁氏婢
　　唐仆射栁仲郢镇郪城有婢失意于城都鬻之刺史盖巨源西川大校累典支郡居苦竹溪女侩以婢言导巨源欲之乃取归他日巨源窥栁婢侍左通衢有鬻绫罗者召之就宅葢于束缣内选择边幅舒卷掠之第其厚薄酬酢可否栁婢失声而仆似中风命扶之而去都无言语但令还女侩家翌日而瘳诘其所苦青衣曰某虽贱人曽为仆射婢死则死矣安能事卖绫绢牙郎乎蜀都闻之皆嗟叹世族之家率由礼则【出北梦琐言】
　　韩昶
　　唐韩昶名父之子也虽教有义方而性颇闇劣尝为集贤挍理史中有说金根车处皆臆防之曰岂其悮与必金银车悉改根字为银字至除拾遗果为谏院不受
　　王智兴
　　唐王智兴为汴师有举人投谒便【阙】诗卷智兴【阙】
　　子谓膝也遂善待之兼【阙】
　　书举子明年落第智兴极怒【阙】　　应【阙】官
　　【阙】　　　　　　士有得者以其例大故【阙】
　　举【阙】　　　　　汴州一日致宴忽【阙】秀才【阙】
　　饮【阙】冬必更奉荐【阙】
　　明【阙】见诸判官曰智兴咬【阙】



　　韦氏子
　　【阙】　　　　　微【阙】侄流【阙】
　　衣裳满身【阙】
　　微召前【阙】
　　劄【阙】
　　而【阙】　显曰【阙】
　　诗【阙】

　　令狐绹
　　宣宗以政事委令狐绹君臣道契人无间然舍人刘蜕者每讦其短密奏之宣宗留中但以其事规于令狐绹而不言其人其间以丞相子不防解就试疏略云号曰无解进士又以子弟纳贿疏云白日之下见金而不见人令狐憾之乃俾一人为其书吏谨事之刘托以腹心都不疑虑因为经业举人致名第受赂十万为此吏所告由是贬焉君子曰彭城公将欲律人先须洁已安有自负赃汚而发人之短乎宜其不跻大位也先是令狐自以单族每欲繁其宗与崔卢抗衡凡是当家率皆引进皇籍有不得官者欲进状请改姓令狐时人以此少之【出北梦琐言】
　　郑光
　　唐郑光除河中节度宣宗问曰卿在鳯翔判官是何人光曰冯三上不之防枢密使奏曰是冯衮臣曽充使至彼知之上曰便与冯三为副使及罢河中归又诏对上曰卿在河中事大好光对曰臣须开始得又更对他事曰不得臣须裂始得上大笑后朝臣每遇延英入阁对多以开始为号时裴思谦郎中为节判顷客于河中到使院裴曰某在身官爵为尚书削尽皆谓不以本官呼之光在河中时遇国忌行香便为判官及屈诸客就寺醼饮征令时薛起居保逊为客在坐光把酒曰某改令身上取果子名云膍脐他人皆寻思不得至薛还令云脚杏满坐大笑【出卢氏杂说】
　　郑畋卢携
　　唐宰相郑畋卢携亲表同在中书因公事不协更相诟詈乃至以砚相掷时人为宰相鬭击以此俱出官【出北梦琐言】
　　郑綮
　　唐宰相郑綮虽有诗名本无廊庙之望时王纲既紊四方多故才既无取言必依违太原兵至渭北天子震恐渴求破贼术綮奏请于文宣王谥号中加一哲字率此也同列以其忝窃每讥侮之【出北梦琐言】
　　郑凖
　　唐荥阳郑凖以文笔依荆州成汭常欲自比陈阮集其所作为十卷号刘表军书而辞体不雅至如祝朝贵书云中书舍人草麻通事舍人曰奏可又贺襄州赵洪嗣袭书云不沐浴佩玉而石祁兆不登山取符而无恤封是显言其庶贱也应举日诗卷题水牛曰防犊横身立逢人揭尾跳朝士以为大笑【出北梦琐言】
　　张氏子
　　唐张裼有五子文蔚彞宪济美仁龟皆有名第至宰辅丞郎一子忘其名少年闻说壁鱼入道经函中因蠧蚀神仙字身有五色人能取壁鱼吞之以致神仙而上升张子感之乃书神仙字碎剪寘于瓶中捉壁鱼以投之兾其蠧蚀亦欲吞之遂成心疾每一发竟日不食言词麤都无所避其家扃闭而守之其愈既如常而倍食一月食料须品味而饫之嵗久方卒是知心灵物也一伤神气善犹不可况为恶乎即刘辟吞人张子吞神仙善恶不同其伤一也【出北梦琐言】
　　刘义方
　　唐刘义方东府试貂蝉冠赋韵脚以审之厚薄义方赋成云某于厚字韵有一聫破的乃吟曰悬之在璧有乎兠鍪戴之于头又同乎席帽【莫后反】无不以为欢笑
　　郑羣玉
　　唐东市铁行有范生卜举人连中成败每卦一缣秀才郑羣玉短于呈试家寄海濵颇有生涯献赋之来下视同辈意在必取仆马鲜华遂赍缗三千并江南所出诣范生范喜于异礼卦成乃曰秀才万全矣羣玉之气益髙比入试又多赍珍品烹之坐享以至继烛见诸舍赋多有冩浄者乃歩于庭曰吾今下笔一字不得生鐡行范生须一打二十突明竟掣白而去【出干子】
　　梅权衡
　　唐梅权衡吴人也入试不持书防人皆谓竒才及府题出青玉案赋以油然易直子谅之心为韵塲中竞讲论如何押谅字权衡于庭树下以短棰画地起草日晡权衡诗赋成张季遐前趋请权衡所纳赋押谅字以为师模权衡乃大言曰押字须商量争应进士举季遐且谦以薄劣乃率数十人请益权衡曰此韵难押诸公且防上坐听某押处否遂朗吟曰恍兮惚兮其中有物惚兮恍兮其中有谅犬蹲其傍鸱拂其上权衡又讲青玉案者是食案所以言犬蹲其傍防拂其上也众大笑【出干子】
　　李云翰
　　唐咸通中举人李云翰行口脂赋又罗虬诗云窗前逺岫悬生碧外残霞挂熟红又李罕披云雾见青天诗顔回似青天皆遭主司庭责面遣举子中有每年撰无名子前有举人露布后皇甫松作齐防凌纂要又李云翰作吴王【阙】　李谒天帝纪无名子萧相知举年裴裕所制尤名近千余首裕遂罢举是年卢庸连旁文宣王庙前哭半日【阙】















　　太平广记卷二百六十一
　　钦定四库全书
　　太平广记卷二百六十二
　　嗤鄙五
　　崔育　　　　宇文翃　　　韩简
　　胡令　　　　杨铮　　　　谢柴书
　　郡牧　　　　张咸光　　　长须僧
　　道流　　　　三妄人　　　周韦二子
　　不识镜　　　啮鼻　　　　助丧礼
　　外学归　　　行吊　　　　痴壻
　　鲁人执竿　　齐人学瑟　　市马
　　昭应书生
　　崔育
　　唐【阙】　　前进士崔育以中原乱离客于边上亦【阙】闻輙事轻薄刺郡者亦是朝僚多勉而【阙】牛带竹笠大如雨席仍牛前遣挝角村【阙】城郭士女随观谓之精怪每谒州郡骑
　　【阙】　　　　　　咍之者怒之者相半至则投刺其名
　　衔【阙】　　　　　　　　躭酒嗜肉怜葱爱蒜不得已
　　而【阙】　　　　　　　悬宰视之如土木藩帅郡侯柰
　　之不可【阙】　　　　　州民脔其肉族其家葢轻薄之所致也【阙】
　　宇文翃
　　唐进士宇文翃深慕上科有女及笄国色朝中令及第
　　者【阙】　　　　　　　余方谋继室兄回为谏议【阙】
　　遂娉女与璠为言于回矣【阙】
　　滑台杜志名时有丧遭火几棺柩【阙】因而延燎杜谓宇文曰鱼将化龙【阙】有烧【阙】之事用以讥【阙出北梦琐言】
　　韩简
　　唐魏博节度使韩简性粗质每对文士不晓其说心常耻之乃召一孝防讲论语至为政篇翌日谓诸从事曰仆近方知古人淳朴年三十方能行立外有闻者无不絶倒【出北梦琐言】
　　胡令
</div>
    <div class="pagination">
<a href="太平广记_page111.html">上一页</a><span>...</span><a href="太平广记_page107.html">107</a><a href="太平广记_page108.html">108</a><a href="太平广记_page109.html">109</a><a href="太平广记_page110.html">110</a><a href="太平广记_page111.html">111</a><span class="current-page">112</span><a href="太平广记_page113.html">113</a><a href="太平广记_page114.html">114</a><a href="太平广记_page115.html">115</a><a href="太平广记_page116.html">116</a><a href="太平广记_page117.html">117</a><span>...</span><a href="太平广记_page113.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
