<!DOCTYPE html>
<html>
<head>
    <meta charset="UTF-8">
    <title>艺林汇考 - 第 12 页/共 23 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>艺林汇考 - 第 12 页/共 23 页</h1>
    <div class="content">　　天中记説文曰縠细缯也防大缯也释名曰防抽也抽引防端防绪也又谓之絓挂也挂于杖端振举之也天中记锦释名曰锦金也作之用功重其价如金故制字帛与金也丹阳记歴代尚未有锦而成都独称妙故三国时魏则市于蜀吴亦资西蜀至是始乃有之又邺中记织锦罗在中尚坊三署皆数百人锦有大登髙小登髙大明光小明光大博山小博山大茱茰小茱茰大蛟龙小蛟龙蒲桃文锦班文锦鳯凰朱雀锦韬文锦桃核文锦或青绨或白绨或黄绨或绿绨或紫绨或蜀绨工巧百数不可尽名○绣释名曰绣修也文修修然也周礼五防备谓之绣
　　説畧锦绣之始按王子年拾遗云员峤环丘氷蚕蠒长一尺五防尧时海人织锦以献入水不濡入火不烧后代效之染五色织成又丹阳记云锦始蜀地所谓锦江以此也虞书曰黼黻絺绣周官曰五色备谓之绣实录曰诸朝祭之服皆绣汉魏宫内竞绣名花瑞兽飞禽晋永嘉中御服皆绣刺绣之制久矣
　　留青日札织曰锦刺曰绣慎肃难成故従丝肃也五色备故曰文绣春秋元命苞曰齐能成文绣应天道留青日札厚而疏者曰绢其兼丝而细宻者曰缣晋令缣一匹当绢六丈疎布一匹当绢一匹绢一匹当绵二觔广二尺二寸为幅长四十尺为端
　　天中记广雅繁繐鲜支縠绢也释名绢防也其防厚而疏也缣説文并丝缯也释名兼也其丝细防兼于绢染五色细且致不漏水也
　　留青日札隋文帝焚绫文布即今花云布鄱阳王恢焚筒布即今细布飞花布之类细縠曰阿细布曰锡丹铅总录列子衣阿锡曳齐纨注阿细縠锡细布非也按此文以阿锡对齐纨阿亦地名齐有东阿其地亦出丝帛锡韵书作裼孙愐云袒衣也若以阿为细縠于字义不通
　　隽言后汉马太后赐诸贵白越三千端白越越布也隽言公孙述为马援制都布单衣东观记曰都作答前汉书音义曰答布白叠布也又前货殖传答布皮革千石孟康曰答布白叠也师古曰粗厚之布也其价贱故与皮革同其量耳非白叠也答者重厚之貌而读者妄为搨音非也
　　丹铅总录史西域传冉駹人能作斑罽青顿毲羊羧斑罽今之杂色毾青顿今名丝顿顿音墩毲今紫毾也羊羧今寳装也酋长妇女以为背饰○晋载记防毛布也与靓同防与罽同○扬雄蜀记云云南越毭罽也音豆分今之氆氇也吐蕃贡霞防今之红氆氇隽言髙帝纪贾人毋得衣锦绣绮縠絺纻罽师古曰绮文缯絺细葛也纻织为布及疏也罽织毛若今毼及氍毹之类也罽居例反
　　席上腐谈毡之异名曰毛席毯之异名曰毛褥犹竹笠呼为竹巾东汉西域传注毡曰毛席张衡四愁诗云美人赠我毡氍服防通俗又云织毛褥谓氍细者谓之毾防毾防者施大床之前小蹋床之上蹋而登床者考漆器有所谓犀皮者出西毘国讹而为犀皮桂浆者出罽浆国讹而为桂浆以此推之氍毹恐即是渠搜国名音同而字不同耳西毘亦即是织皮国名讹而为西毘也渠搜织皮出书禹贡
　　席上腐谈玉藻云士不衣织郑氏注云织染丝织之释文云织【织音志】今讹为注遂称织丝为注丝志注声相近也或写为苎则又转讹矣【余氏辨林苎字音宁不音志】
　　席上腐谈北方毛段细软者曰子氄子谓毛之细者氄温柔貌书尧典云鸟兽氄毛是也今讹为紫茸
　　隽言缟素又见后汉顺帝纪注缟皓也缟之精白者曰素
　　隽言崔骃传为作纺绩织絍綀緼之具注曰緼枲也留青曰札史记汉赐南粤上褚五十衣中褚三十衣下褚二十衣师古曰以绵装衣曰褚上中下者绵之多少厚薄也李太白诗明朝驿使发一夜絮征袍
　　名义考左传夏重襺按纩为襺新绵也重襺谓重绵叙传申重茧以存荆按茧本作趼足胝也亦通作茧胝起如茧也
　　隽言子虚赋曳独茧之揄袦骆璞曰独茧一茧也药溪谈史记豫州其篚纎絮孔安国曰细绵也今伊阳有伊防其一种
　　戯瑕古乐府有丝用同功緜今吴兴养蚕家以两蚕共作茧者谓之同功緜价倍于常其丝以三茧抽者为合罗丝嵗以充造御服山龙华虫粉米藻火并出于此士庶家不得滥用也谢肇淛着西吴枝乗载之按此则乡贡八蚕之茧当时定以八蚕共作一茧后世所无而解者误为一嵗之中蚕得八収岂同功之义哉
　　药溪谈禹贡曰莱夷作牧厥篚檿丝史记作酓丝尔雅曰檿山桑顔师古曰山桑之其韧中琴瑟之苏氏曰惟东莱为有此以之为缯坚韧异常莱人谓之山茧尔雅又曰蟓桑茧讐由樗茧棘茧栾茧蚢萧茧今莱阳之山茧防盖樗茧也枚乗七发野茧之丝以为弦殆所谓蟓茧而韧坚者与
　　隽言火毳见后汉书章怀注火毳即火浣布也
　　野客丛书常见一杂説论火浣布或谓木皮所织或谓鼠毛所织未知孰是仆谓二説皆有之观搜神记曰昆仑之墟有炎火之山上有鸟兽草木之皮则其鸟兽之毛也又按沈约宋志炎洲在南海中有狤兽人捕之斩刺不伤积薪烈火以投火中而此兽不焦又火山国家有火虽雨不息火中有白鼠然洲上林木得雨则皮焦得火则皮白洲人以春月取其木皮织布为火浣布若是木皮鼠毛皆可为布也【○説畧又按元史阿合阹马言别阹赤山出石绒织为布火不能然则又非二物所成矣】
　　停录火浣布出西域火鼠毛织之一云涨海中有然火洲其上有树生火中土人剥取其皮纺作布若垢汚投火中烧之复精洁余尝得方寸作白色乃焦麻之类疑后説近之又南海中有彀焚洲有兽名狤状如水獭其头身及他处了无毛惟従鼻上竟脊至尾广寸许有毛青色长三四分土人捕得之投烈火中薪尽而此兽不伤见抱朴子岂火鼠类耶
　　疑耀逸周书有火浣布赞火澣之布入火不灭布则火色垢则布色出火而振之皎然疑乎雪是白色也山海经云布出火山国火中有白鼠毛可作布敝则以火烧之如新与十洲记同此即周书所称疑雪者也中记又云南中有炎山其山有木取以为薪烧之不烬取其皮绩之为火浣布是火浣布有二种也今海外诸国入市岭南者往往有之余尝见乃灰色者未及询其为木皮为鼠毛也今囘纥之野马川有木曰锁锁烧之不烬亦不作灰妇人取根为帽入火不焚亦岂炎山木之类耶
　　阅耕余录火浣布诸书所载不同异物志以为出斯调国南海中有火洲其上有野火木生其中采其皮以为布也搜神记则云昆仑之墟有炎火之山草木鸟兽皆生于炎火中故有火浣布非此山草木之皮枲则其鸟兽之毛也又神异经云南荒之外有火山其中生不烬之木火中有鼠织其毛以为布也又十洲记炎洲有火林山山中有火光兽大如鼠取其毛缉为布也
　　丹铅录太平寰宇记曰不灰木俗多为铤子烧之成炭而不灰出胶州予亲见之其叶如蒲草束以为燎谓之万年火把火浣布出蜀建昌其白如雪出于石隙元史所谓石绒也二物不同博物者宜知之【秕言今中国武当山有石皮仅可为巾亦入火不然盖亦火浣布之类】
　　困学纪闻仪礼布八十缕为一升郑谓升当作登登成也吴仁杰曰今织具曰以成之多少为布之精麤大率四十齿为一成而两缕共一齿正合康成之説【衰三升其麄者缁布冠三十升其细者】
　　名义考古者布称升盖精粗之名广韵升成也布八十缕为一升一成也二千四百缕为三十升三十成也犹乐小成大成俗谓银一成二成至十成之意间传曰斩衰三升既虞卒哭受以成布六升论语注三十升细宻难成夫布三升虽成犹未成六升始谓之成三十升则又细宻难成此亦可见升之为成也
　　名义考杜预曰二丈为端二端为两所谓匹也是每匹长四丈中分之向里卷其末为二端二端两也其实只一匹此胡大监旦致仕遇赦赐髙年束帛当十端夏竦镇襄阳选缣十匹赠之胡却还其五也又曽子问疏云丈八尺为端十端六纁四五两三二纁説又不同匹与疋同尔雅倍两谓之匹是也
　　容斋随笔今人或缣帛一匹为一端或摠言端匹按左传币锦二两注云二丈为一端二端为一两所谓匹也二两二匹也然则以端为匹非矣湘山野录载夏英公镇襄阳遇大礼赦恩赐致仕官束帛以绢十匹与胡旦旦笑曰奉还五匹请捡韩诗外传及诸儒韩康伯等所解束帛戋戋之义自可见证英公捡之果见三代束帛束脩之制若束帛则卷其帛为二端五匹遂见一端正合此説也然周易正义及王弼注韩诗外传皆无其语文莹多妄诞不足信按春秋公羊传乗马束帛注云束帛谓三纁二三法天纁二法地若文莹以此为证犹之可也
　　演繁露玉壶清话胡旦云古义束脩谓脯十挺即为一束束帛则卷为二端五匹表王者屈折隠沦之道余氏辨林丧家送帛每曰帛一束殊未知束之义案伯髙之丧孔子之使者未至冉子摄束帛乗马而将之注云十个为束每束五两盖以四十尺帛従两头各卷至中则每卷二丈为一个束帛是十个二丈今之五匹也




　　艺林彚考服饰篇卷十
<子部,杂家类,杂考之属,艺林汇考__饮食篇>
　　钦定四库全书
　　艺林彚考饮食篇卷一
　　蓬莱县知县沈自南撰
　　饔膳类
　　隽言杜周【应作钦】传亲二宫之饔膳【今按周礼郑注膳牲肉也】师古曰熟食曰饔【贾公彦周礼疏云饔和也熟食须调和故号曰饔】　具食曰膳膳之言善也
　　丹铅録周礼注小礼曰飱大礼曰饔【今按此郑氏秋官司仪注文饔下尚有饩字贾公彦疏云小礼曰飱者聘礼使宰夫设飱礼物又少故曰小云大礼曰饔饩者以其有牲有牵刍薪米禾又多故曰大○仪礼聘礼注云牲杀曰饔生曰饩】又曰飱客始至之礼饔既将币之礼【此郑氏春官外饔注文】今之通训曰朝饔夕飱【此本赵岐孟子注】飱如今驿舍下马饭饔如今下马宴客至必夕夕食未盛故曰夕飱享宴必以早为敬而享宴必盛故曰朝饔然飱字从夕食今作飱讹矣
　　余氏辨林饔飱注云朝饔夕飱及考通俗文水浇饭曰飱则是古人夜亦食粥也
　　诗名物疏説文云食一米也从皀【皮及反】亼【音集】声周书云黄帝始蒸谷为饭烹谷为粥周礼膳夫王食用六谷食医掌和王之六食礼记云食养隂气也又云食齐视春时羮齐视夏时酱齐视秋时饮齐视冬时释名云食殖也所以自生殖也古史考云神农时人方食谷加米于烧石之上而食之黄帝时始有釜甑火食之道成矣诗名物疏説文饎酒食也或从□【音夷】或从米周礼【饎同】人掌凡祭祀共盛仪礼主妇视饎爨于西堂下注云炊黍稷曰饎
　　诗名物疏传云熟食曰飱笺云飱读如鱼飱之飱説文飱餔也从夕食字林云水浇饭也韵防注云人旦则食饭夕则食飱飱为饭别名释名云飱散也投水于中解散也
　　按郑志答张逸书云礼飱饔太多非可素故易传然説文有云水浇饭左传僖负羇馈盘飱赵衰以壶飱从馁而不食亦未始非孰食也不知郑何见定以孰食为牢礼之飱乎
　　诗名物疏释诂云馌馈也孙炎云馌野之馈也
　　诗名物疏传云粲餐也诸侯入为天子卿士食采禄周礼疏云载师家邑任稍地则大夫之采也小都任县地则六卿之采也大都任畺地则三公之采也古者禄皆月别给之若今月奉尔雅云粲餐郭璞曰今河北人呼食为粲朱或曰粲粟之精凿者
　　示儿编生民诗曰释之叟叟烝之浮浮毛曰释淅米也孔曰淅米谓洮米也叟叟声也浮浮气也又曰释训云溞溞淅也烰烰气也樊光逺引此诗孙炎曰溞溞淅米声烰烰炊之气传以洮米则有声炊饭则有气取尔雅之意为説也淅星歴反溞苏刀反烰音浮孟子曰接淅而行赵曰淅渍米也不及炊淅先歴反考是二説皆读曰淅今之好事者凡称士大夫之家淅米饭多作折声呼之良可怪笑然退之城南联句云浙玉炊香粳淅亦作浙又何耶
　　刋谬正俗郊特牲云既奠然后萧合羶芗此言萧以脂合黍稷烧之羶者脂气芗者黍稷气于义自通而康成乃云羶当为馨字之误亦为迂曲矣
　　刋谬正俗庄十年曹刿之乡人谓刿曰肉食者谋之又何间焉对曰肉食者鄙未能逺谋而今流俗谓凡是食肴炙者即合志识昏蔽心虑愦浊不堪谋事故须蔬食菜羮襟神明悟为之也至乃递相戏防以为口实不亦谬乎
　　隽言匈奴传父兄缓带稚子咽哺师古曰咽吞也哺谓所含在口者也咽音宴哺音捕
　　隽言韩信乃晨炊蓐食张晏曰未起而牀蓐中食也又令其裨将餐服防曰立驻传餐食也如淳曰小饭曰餐破赵后乃当共饱食也○郑当时不过具器食师古曰犹今言一盘食也叔孙通吕后与陛下攻苦食啖如淳曰食无菜茹爲啖师古曰啖当作淡淡谓无味之食也言共攻击勤苦之事而食无味之食也资暇录杜诗顿顿食黄鱼晋谢仆射陶太常同诣吴领军坐乆吴留客作食至日已中使婢卖物供客比得一顿食殆无气可语
　　能改斋漫録食可以言一顿世说罗友尝伺人祠欲乞食主人迎神出曰何得在此答曰闻卿祠欲乞一顿食耳
　　野客丛书漫録曰食可以言顿世说罗友曰欲乞一顿食仆谓顿字岂惟食可用如前汉书一顿而成是言事也唐书打汝一顿是言杖也晋书一时顿有两玉人是言人也宋明帝时王忱嗜酒以大饮为上顿是言饮也岂独食哉续释常谈引世说以证一顿二字出处不知二字已见前汉书矣
　　丹铅録俗语饭曰一顿其语亦古有之贾充云不顿驾而自留矣隋炀帝纪云每之一所辄数道置顿元微之连昌宫词驱令供顿不敢藏文字解诂续食曰顿五杂组六朝时呼食为头北户録晋元帝谢赐功徳净馔一头又谢赍功徳食一头又刘孝威谢赐果食一头一头即今一筵也然古未前闻不知何义
　　能改斋漫録世俗例以早晨小食为心自唐时已有此语按唐郑傪为江淮留后家人备夫人晨馔夫人顾其弟曰治妆未毕我未及餐尔且可防心其弟举瓯已罄俄而女仆请饭库钥匙备夫人心傪诟曰适已给了何得又请云云
　　野客丛书漫録谓世俗例以早晨小食为心云云或谓小食亦罕知出处仆谓见昭明太子曰京师谷贵改常馔为小食小食之名本此
　　老学庵笔记梅宛陵诗好用案酒俗言下酒也出陆玑草木疏荇菨【音接亦作接】余也煮其白茎以苦酒浸之脆美可案酒今北方多言案酒
　　宛委余编陆玑草木疏若可按酒梅宛陵诗多用案酒字今俗云添案葢出此也
　　黄氏笔记龚頥正续释常谈最号详博案酒二字出仪礼注乃遗而弗及葢其所释者当时南方之常谈耳名义考今谓折俎曰案酒谓腥曰下饭説文下也亦作案陆玑云菨余浸以苦酒肥美可以案酒下饭古无是称今人谓腥可以下饭也又谓归饩曰下程夫行者登途曰上路则停骖当曰下程必有归饩以食俗所谓下马饭者也
　　鹤山雅言进食之礼左殽右胾食居人左羮居人右方氏云食以六谷为主地产以作阳徳故居左羮以六牲为主天产以作隂徳故居右孔氏谓熟肉带骨而脔曰殽纯肉切之曰胾骨是阳故在左肉是隂故在右饭燥为阳羮湿为隂义亦通
　　鹤山雅言御食于君郑氏谓劝侑曰御吕氏谓侍食也如内则父没母存冢子御食是也予谓御字字义谓行止有节音如诏王驭羣臣之驭同
　　丹铅録防聚饮食曰酺酺之为言哺也以食曰餔以饮曰酺诗曰以开百室郑氏笺曰百室出必共洫而耕入必共族而居也又有祭酺合醵之欢周礼族师祭酺注酺者为人物灾害之神田有蝗螟廏有马瘟皆祭之祭毕而合饮遂名为酺也校人冬祭马步杜子春云步即酺也则其音当为步也春秋纬云酒者乳也王者法酒旗以布政施天乳以哺人后世酺祭废而羣饮有禁汉世有赐酺之典丘文庄谓禁民饮尚不可况导之使饮乎此言殊未当
　　嬾真子国初号令犹有汉唐之遗风大中祥符元年正月三日天书降大赦改元东都赐酺三日此葢汉遗事也汉律三人以上无故饮酒罚金四两故汉以赐酺为惠泽令得羣饮酒也酺音蒲注云王徳布于天下而合聚饮食为酺或问赐酺起于汉乎仆对曰赵世家载武灵王行赏大赦置酒酺五日则自战国时已如此矣【按酺字或作脯音义同】
　　臆乗世多用烹鲜字未若前汉陆贾传曰数击鲜毋久溷汝为也注云击杀牲牢与我鲜食击鲜二字为胜刘汾注引史记云数见不鲜谓言人之常情频见则不美又引马宫不鲜谓汉人语而史记本传注云不鲜之义乃必令鲜美作食莫令见不鲜之物也按马宫三公之位鼎足承君不有鲜明风守无以居位如是则又与所援不同未知孰是尚书益稷篇暨益奏庶鲜食注云鸟兽之食也无逸篇惠鲜鳏寡言穷民垂首防气文王之惠绥莫不鲜鲜然有生意鲜字解惠亦奇
　　真珠船今人宴终必荐粉羮其来颇逺陈正敏遯齐闲览云太祖内宴先命进粉故名头食后人宴终方荐此味葢失其次耳
　　野客丛书今人茹素而亲邻设酒殽以相暖热名曰开荤于理合曰开素此风已见六朝观东昬侯防潘妃之女阉竖共营殽羞云为天子解菜正其义也
　　说畧论云从旦至中其明转盛名之为时中后明没名为非时今言中食以天中日午时得食僧祗云午时日差一发即是非时毗罗三昧经瓶沙王问佛何故日中佛食答云早起诸天食日中三世佛食日西畜生食日暮鬼神食佛制断六趣令同三世佛食也
　　刋谬正俗防服传记云既虞饭疏食水饮既练食菜果饭素食注云素犹故也谓平生时食也按素食谓但食菜果糗饵之属无酒肉也礼家变节渐为降杀始防三日不食卒哭之内朝夕各一溢米为粥而已既虞疏食水饮疏食谓麤粝之饭单率之菜也既练遍食菜果酸咸既除防始食干肉饮酒乃复平生时食耳此是礼经明文安得始练便复平生故食乎又班书霍光载昌邑王过失云典防不素食王莽云每有水旱莽辄素食大后诏莽曰闻公菜食忧民深矣今秋幸熟公勤于职幸以时食肉据此益知素食是无肉之食非平生食也今俗谓桑门斋食为素食
　　余氏辨林古人蔬食是乏米以蔬充食非但不得肉也汉赵孝夫妇常蔬食而以谷隂让弟礼礼觉亦不食谷遂共蔬食则蔬食之非谷食无疑
　　癸辛杂识庄子人间世云仲尼曰斋囘曰囘之家贫唯不饮酒不茹荤者数月矣若此则可以为斋乎曰祭祀之斋非心斋也成英注曰荤辛菜也按説文荤臭菜也锴曰通谓芸台椿韭蒜葱阿魏之属气不洁也荀子哀公篇孔子曰夫端衣裳而乘辂者志不在于食荤注云荤菜葱韭之属论语斋必变食周礼膳夫王斋日三举郑注云斋必变食也疏曰斋必变食故加牲体至三太牢【牛羊豕共为一牢○三举朝也日中也夕也凡用三大牢盖不敢馂余以渎其精明也】胡明仲论梁武曰祭祀之斋居必迁坐必变服斋必变食食谓盛馔一其心志洁其体气以与神明交未尝不饮酒不茹荤也晦庵释斋必变食亦取庄子而黄氏亦兼取之朱又谓荤是五辛又曰今致斋有酒非也然礼中乃有饮不致醉之説何耶
　　留青日札礼记荤注姜及辛菜荀子志不在于食荤注葱薤也道家以韭蒜芸薹胡荽薤为五荤楞伽经五辛一大蒜二茖防三慈防四兰防五兴渠谓之五种辛菜立春日五辛盘今多用芥取发新之意
　　余氏辨林礼玉藻云膳于君有荤注姜及辛菜也荀子云志不在于食荤注葱薤也今释家止以韭蒜芸薹胡荽葱为五荤而姜薤辛菜毫不之忌【今按礼记郑注荤姜及辛菜辟凶邪也孔颖达云恐邪气干犯故用辟凶邪之物覆之则释氏之忌谬矣】
　　说畧梵网经言修行者不得食五辛五辛者一葱二薤三韭四蒜五兴渠释慧日云僧徒中多迷五辛中兴渠或云芸薹胡荽或云阿魏惟净土集中别行尽着中五辛此土唯有四一蒜二韭三葱四薤阙于兴渠梵语稍讹正云形具余国不见廻至于阗方得见也根麤如细蔓菁根而白其臭如蒜彼国人种取根食也于时冬天到彼不见枝叶薹荽非五辛所食无罪
　　留青日札今斋食者诸荤皆禁忌反食牛乳白鮝以为佛家许食乳饼石首不知乳乃广东乳田所种实米粉蛹【音勇】汁石首即石耳乃深山穷厓所产者
　　白獭髓浙间以牛乳为素食佛以为食嘉定间黄子中大谏言向在广中见韶阳属邑乳源民诉于漕司与民争乳田亲引而问之何谓乳田民曰乡中有地种乳先掘地成窟以粳米粉铺于窖内以草葢之用粪壤壅之雨过气出则发开而米粉已化成蛹如蛴螬状取蛹作汁以米粉渍而蒸成乳食之也韶阳乃六祖禅师显化道塲而彼中皆为此不知其故恐乡原不以牛乳为食耳
　　书正误燕窝海粉二物俗以为海味之素食误也燕窝系银鱼之初生者海燕衔以结窝故曰燕窝海粉是海鱼口吐之物以其形似粉故曰海粉鱼去而海粉浮土人收之其色緑若日晒过收之其色黄是二物者一本鱼质一为鱼吐非素物也
　　丹铅録书集谢人餽食曰昨损丰餽又曰芳饪见何曾
　　丹铅録夏日供帐饮食处曰冰厨见越絶书闾庐庖所也
　　集览征羌诸将多盗牢禀禀笔锦反赐谷也按西域傅须诸国禀食注禀给也读与廪同音力稔反前书音义曰牢禀食也古者名禀牢
　　集览光启三年广陵城中无食以堇泥为饼通鉴释文曰堇草名尔雅谓之齧苦今堇葵也愚谓此说恐悮案堇当音芹说文堇黏土也徐氏曰今人谓水中泥黏者为堇且上文云草根木实皆尽则又安得有堇葵在此必黏土无疑隋炀帝时江都民捣稾煑土而食唐昭宣时朱全忠围刘守文于沧州城中食尽丸土而食以此益信非堇葵明矣
　　庶物异名疏博物志徐州人以土为蓬块刘守光围沧州城中食尽食堇块粘土也
　　示儿编前辈多引脱粟饭为公孙事按韩子春秋晏婴齐相尝食脱粟米不食重味则是倡自晏平仲演繁露王嘉玉食注言精好如玉周礼王斋则供玉食【郑注云玉是阳精之纯者食之以御水气郑众云王斋当食玉屑孔颖达云其玉屑研之乃可食故云当食玉屑也】是真以玉参馔也玉不可炊如何可食当是参粒为礼如今人服药耳书曰惟辟作福惟辟作威惟辟玉食三者一类也作福作威非寻常刑赏之有定别者也天子时出意见特有赐予诛治也则玉食也者非常馔也当斋之时特设此玉如特作之威福非常发也亦如汉武以玉屑和露之类后世乃欲求服玉之法殆失本意矣
　　累瓦编按古注玉食乃珍异之食即作福作威亦不过得专赏罚人耳程乃谓真以玉参馔且以作福作威为特作之威福不已凿乎
　　秕言古诗云白石那可煮按抱朴子有引石散以方寸匕投一斗白石子中以水合煮之立熟如芋子可飡以当谷张太举家及第子数十人隠林其山中以此法食石十余年皆肥健

　　艺林彚考饮食篇卷一
　　钦定四库全书
　　艺林彚考饮食篇卷二
　　蓬莱县知县沈自南撰
　　羮豉类
　　秕言杜诗云香闻锦带羮荆湖近事荆渚间有花名锦带春末开花红白如锦初生叶柔脆可食
　　山家清供锦带又名文官花条生如锦叶始生柔脆可羮杜甫故有香闻锦带羮之句或谓莼之萦纡如带况莼与菰固生水滨昔张翰临风必思莼鲈以下气按本草莼鲈同羮可以下气止呕以是知张翰在当世意气抑郁随事呕逆故有此思耳非莼鱼而何杜甫卧病诗恐同此意也谓锦带为花或未必然
　　山家清供芹楚葵也又名水英二种荻芹取根赤芹取叶与茎俱可食二月三月作英时采之入汤取出以苦酒研子入盐与茴香渍之可作葅惟瀹而羮之既清而馨犹碧涧然故杜甫有香芹碧涧羮之句
　　山家清供杜甫诗云青青髙槐叶采掇付中厨新面来近市汁滓宛相俱入鼎资过熟加餐愁欲无即此见其法于夏采槐叶之髙秀者汤少瀹研细滤清和面作淘乃以醯酱熟蒸簇细苗以盘行之取其碧鲜可爱也末云君王纳凉晚此味亦时须不惟一食不忘君且知贵为君王亦珍此山林之味防哉诗乎
　　宋景文笔记捣辛物作虀南方喜之所谓金虀玉脍者古説虀臼曰受辛是臼中受辛物捣之
　　譻岭表録异曰交趾重不乃羮不乃摆也牛羊脏摆洗作羮贵嗅其臭今北方有驴板肠板或摆之讹刋谬正俗王叔师注楚词招魂云有菜曰羮无菜曰臛【音壑】按礼羮之有菜者用梜其无菜者不用梜又苹藻二物即是铏羮之芼安在其无菜乎羮之与臛烹者以异齐调和不同非系于菜也今之膳者空菜不废为臛纯肉亦得名羮取旧名耳【马希声食鸡臛数盘集览引此注】
　　说楛立春日春饼生菜为春盘杜诗春日春盘细生菜坡诗青蒿黄韭簇春盘喜见春盘得蓼芽蓼芽蒿笋荐春盘
　　髙斋诗话牧之和裴杰新樱桃诗云忍用烹骍酪从将玩玉盘流年如可住何必九华丹唐人已用樱桃荐酪也苕溪渔隠曰摭言载唐新进士尤重樱桃宴刘覃及第大防公卿和以糖酪则樱桃荐酪又可验矣
　　疑耀余乡噉茘枝多以烧酒泛之即制茘枝酒者亦以烧酒葢自唐已然矣白乐天有诗曰茘枝新熟鸡冠色烧酒初开琥珀香欲摘一枝倾一盏西楼无客共谁尝此一证也
　　韵语阳秋蜀中食品南方不知其名者多矣而况其味乎东坡所谓豆荚圆且小槐芽细而丰者巢菜也所谓赠君木鱼三十尾中有鹅黄子鱼子者椶【音宗】笋也是二物者蜀川甚贵重东坡在黄州时去乡已十五年思巢菜而不可得防巢元修自蜀来使归致其子而种之东坡之下又作笋酢浸蜜渍可致千里外尝以饷殊长老则此二物之珍可知矣蒟酱蜀酱也蜀都赋所谓蒟酱流味是也苞芦蜀鲊也老杜所谓香饭兼苞芦是也辨物志南越食唐防以防牱蜀枸酱既云蜀又云防牱何也枸酱出于蜀而持市于夜郎夜郎临防牱江故兼曰防牱犹之黄连产九谿永定两卫而经贩于澧州本草遂载黄连澧州者为胜云
　　留青日札酱説文醢也醢肉酱也古有防醤又菜葅亦谓之酱礼记芥酱是也今之酱则豆酱也用黄豆和小麦麫伴匀发黄名曰酱黄又用盐和水成卤而下之晒熟成酱以供烹调其汁曰酱油又蚕豆亦可造酱磨碎者曰细酱亦曰抐酱防史记盐豉千合楚词大苦咸酸辛甘行注曰大苦豉也防配盐幽茮也
</div>
    <div class="pagination">
<a href="艺林汇考_page11.html">上一页</a><span>...</span><a href="艺林汇考_page7.html">7</a><a href="艺林汇考_page8.html">8</a><a href="艺林汇考_page9.html">9</a><a href="艺林汇考_page10.html">10</a><a href="艺林汇考_page11.html">11</a><span class="current-page">12</span><a href="艺林汇考_page13.html">13</a><a href="艺林汇考_page14.html">14</a><a href="艺林汇考_page15.html">15</a><a href="艺林汇考_page16.html">16</a><a href="艺林汇考_page17.html">17</a><span>...</span><a href="艺林汇考_page13.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
