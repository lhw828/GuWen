<!DOCTYPE html>
<html>
<head>
    <meta charset="UTF-8">
    <title>说郛 - 第 579 页/共 601 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说郛 - 第 579 页/共 601 页</h1>
    <div class="content">　　庆元元年五月湖州南门外一妇人顔色洁白着皂弓鞋踽踽独行呼赁小船欲从何山路徃易村既登舟未几即偃卧自取苇席以蔽舟才一叶展转謦欬必相闻寂然无声舟人讶焉举席视之乃见小乌蛇可长尺许凡数千条蟠绕成聚惊怛汗流复以席覆之凡行六十里始抵岸乃扣舷警之奋而起俨然人矣与初下船不小异腰间解钱二百爲雇值舟人不敢受妇问其故曰我适见汝若此何敢受笑曰切莫说与人我从城里来此行蛇瘟一个月后却归矣徐行入竹林数步而没彼村居人七百家是夏死者大半初湖常秀三州自春初夏疫疠大作湖州尤甚独五月稍宁六月复然当是蛇妇再还也
　　童贯将败之一年庖人方治膳忽鼎釡磔磔有声顷之所烹肉悉化爲蝴蝶殆且万数飞舞自如直至堂中贯心怪之命僮仆执扑皆莫能得俄两犬着妇人衣持梃人立而语曰此易扑耳各挥梃纵击蝶纷纷堕地尽成鲜血犬亦不见已而贯伏诛







　　防祥记【晋王琰】
　　刘度
　　刘度平原聊城人也乡里千余家并奉大法造立形像供养僧尼值虏主木末时此县常有逋逃末大怒欲尽灭一城众皆凶惧分必殄尽度乃洁诚率众归命观世音顷之末见物从空下绕其屋柱惊视乃观世音经末大欢喜因省刑戮于是此城即得免害
　　释法智
　　沙门释法智爲白衣时尝独行至大泽中忽遇猛火四方俱起走路已絶便至心礼诵观世音俄而火过一泽之草无有遗茎者惟法智所容身处不烧始乃敬奉大法后爲姚兴将从征索虏军退失马落在围里乃隐沟邉丛棘中得蔽头复念观世音心甚勤至隔沟人遥唤后军指令杀之而军过捜覔輙无见者遂得免后迳出家
　　智通
　　尼宋智通年少信师不专师死罢道嫁魏郡梁甫生一男家贫无以爲衣有法华等经悉练之以衣其儿俄得病徧体壊烂状若火疮有细白虫日出数升余昼夜号呌闻空中语云壊经爲衣得此报旬余而死
　　明相寺
　　鳯州城南有明相寺佛数尊皆饰以金焉乱离之后有贫民刮金鬻而自给迨至时宁金彩已尽于是遍身生癣痒不可忍必湏以物自刮皮尽至肉肉尽至骨而死焉
　　薛孤训
　　唐贞观二十年征兹有薛孤训者爲行军仓曹军及屠兹后乃于精舎剥佛面金旬日之间眉毛尽落还至伊州乃于佛前悔过以所得金皆爲造功徳未几眉毛复生
　　沙门法称
　　宋沙门法称临终曰有松山人吿我江东刘将军应受天命吾以三十二璧一饼金爲信宋祖闻之命僧恵义徃松山七日七夜行道梦有一长须翁指示及觉分明忆所在掘而得之
　　费崇先
　　费崇先少信佛法常以鹊尾香炉置膝前











　　集灵记【阙名】
　　王諿
　　王諿琅瑘人也仕梁爲南康王记室亡后数年妻子困于衣食岁暮諿见形谓妇曰卿困乏衣食妻因与之酒别而去諿曰我若得财物当以相寄后月小女探得金指环一双
　　瓦棺阁
　　开元九年江宁县瓦棺寺阁西南久倾因风自正吴顺义中改寺爲升元寺阁爲升元阁
　　张仲舒
　　张仲舒在广天雨降罗牋甚多
　　湖神
　　宫亭湖神能分风擘流曹毘诗云分风爲二擘流成两
　　仙父
　　有僧在山顶见一老父云仙家有雷鸣茶井候雷发声井中采撷一两袪宿疾二两当眼前无疾三两换骨四两爲地仙矣
　　蚩尤冢
　　蚩尤冢在东郡夀张县阚城中人常以十月说云毎有气如匹练自上属下号曰蚩尤旗












　　太清记【晋王韶之】
　　翔鹤
　　荥阳郡南百余里有兰岩常有双鹤素羽皦然日夕偶影翔集
　　发如鸦
　　太女行玉子之术鬒发如鸦
　　防宅
　　许真君防宅上升惟车毂锦帐堕故宅
　　玉楼
　　王母所居玉楼十二瑶池翠水非飚车羽轮不可到也
　　洗头盆
　　华山絶顶有石臼号玉女洗头盆中有碧水未尝増减
　　拥琴朝谒
　　魏丘君泰山下道士曽谓汉武帝东廵拥琴朝谒后仙去
　　碧虚监
　　董奉上升号碧虚监
　　艳质
　　刘孝仪诸妹文彩艳质甚于神人也
　　采菊
　　九月九日采菊花与茯芩松脂久服之令人不老
　　香炉峰
　　庐峰孤峭特起气笼其上氤氲若香烟
　　华岳夫人
　　华岳三夫人媚李湜云笑开星眼花媚玉顔
　　玉英粉
　　有道士持汤饼语人曰此乃玉英粉食之七日必羽化
　　输瀛洲
　　橘中叟相谓曰汝输我瀛洲玉尘九斛
　　河汉
　　翰曰牵牛郎何在女曰河汉阻隔不复相闻
　　说郛卷一百十八上
　　钦定四库全书
　　说郛卷一百十八下　　　　元　陶宗仪　撰妖化録【宋宣靖】
　　宣和七年京城诸园苑中盛夏六月间牡丹皆开始作金色又变异色而退诸栁皆生黄花大如林檎蕚结子淡黄色食之防苦又瓜圃中瓜生双蒂酸不堪食靖康元年梨树生豆荚木香架生蒲桃可食又王殿直家笼中贮松花及启笼视之每一片中雪白小松一小株又寳箓宫前华表柱忽生松一枝北向者生一天竺黄如斗大凡三日而萎又童贯轿中木板上生杂草砍刈复生盖妖异也未几京师遭金人破荡异花文木皆爲薪盖妖变先有兆焉
　　宣和五年京师城北乃官民牧养羊地忽有野犬不知所从来入羣羊中鸣叫左右前后诸犬皆徃聚会一羊间一犬黑白交映至次日城内外诸犬毕集或缚者断索而来凡扰扰两日犬多羊少皆齧杀其羊识者知爲不祥后果见有北师入汴之祸
　　宝箓宫之建也极土木之盛灿金碧之辉危殿杰阁瑶室修廊爲诸宫之冠宣和末忽有题字数行于瑶仙殿左扉云家中木虽尽南方火不明吉人归塞漠亘木又摧倾始不可辨后方知金师之变家中木宋也南方火乃火悳吉人亘木乃二帝御名又有鬼书一卷其纸薄如蝉翼日中见影纸长四尺高二尺乃宣和七年十二月二十八日围城时有一黄衣自称鬼郎中送书与宝箓宫徐知宫黄衣人不知所在其书上标云书上宝箓宫徐知宫下云都领袖次部郎中行此乡采事鬼仲彻封其中大率言金人变盟兆乱之事其末有一项不晓今记于后云东中西里六花四失能以千尺丝系之必可达而补三推而补三极也北溟閙南海兴能康济天下者真人出焉太华虽崩衡岷特起龙鱼燕鳯在人可记凡六十字其书徐知宫徒弟周大安收之余曽见之非世物也近不知存否
　　宣验记【阙名】
　　丁零
　　相州邺城中有丈六铜立像一躯贼丁零者志性凶悖无有信心乃弯弓射像箭中像面血下交流虽加莹饰血痕犹在又选五百力士令挽仆地消铸爲铜拟充器用乃口发大声响烈雷震力士亡防防胆人皆仆地迷闷宛转怖不能起由是贼侣慙惶归信者众丁零后时着疾被诛乃死
　　王遵
　　唐王遵者河内人也兄弟三人并时疾甚宅有鹊巢旦夕翔鸣忿其喧噪兄弟共恶之及病差因张鹊断舌而放之既而兄弟皆患口齿之疾家渐贫以至行乞
</div>
    <div class="pagination">
<a href="说郛_page578.html">上一页</a><span>...</span><a href="说郛_page574.html">574</a><a href="说郛_page575.html">575</a><a href="说郛_page576.html">576</a><a href="说郛_page577.html">577</a><a href="说郛_page578.html">578</a><span class="current-page">579</span><a href="说郛_page580.html">580</a><a href="说郛_page581.html">581</a><a href="说郛_page582.html">582</a><a href="说郛_page583.html">583</a><a href="说郛_page584.html">584</a><span>...</span><a href="说郛_page580.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
