<!DOCTYPE html>
<html>
 <head>
  <meta charset="utf-8"/>
  <title>
   玉芝堂谈荟 - 第 2 页/共 23 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   玉芝堂谈荟 - 第 2 页/共 23 页
  </h1>
  <div class="content">
   三兄弟同举
　　三兄弟同举者南昌刘一焜刘一煜刘一燝俱中万厯戊子科江西试华亭张拱端张履端张轨端俱中万厯壬子科应天试兄弟先后举制科者苏郡沈巡抚珣副使珫知县琦南昌刘阁学一燝员外一煜巡抚一焜韩城解主事经传兄经雅弟经邦歙县洪大行辅圣巡抚佐圣叅政翼圣进贤饶侍郎景晖亷宪景曜叅政景暐宁国梅叅政守相佥事守峻布政守和嘉兴岳侍郎元声巡抚和声太常卿骏声丙戌防元袁宫谕宗道壬辰进士吏部郎中宏道丙辰进士南吏部郎中中道则同胞三甲第也太仓周墨治乙丑进士弟坤正德戊辰进士在正德甲戌进士土嘉靖辛丑进士金坛周吏书应秋与弟廷侍泰峙维持山隂周祯周仍周祚周铎余姚孙太宰鑨庶吉士铤太常卿錝大司马鑛鄞县戴鳌戴鲸戴鱀戴防京山李礼书维祯弟维标维柱维极戈阳汪佃汪僎汪俊汪伟曹县王崇文崇献崇仁崇俭临海王主政士崧方伯士琦佥都士昌鸿胪卿士性武进吴大理亮方伯知县奕行人兖则同胞四甲第也唐阙史卢丞相渥轩冕之盛近代无比伯仲四人咸居显列干符初母忧服阕渥自前中书舍人拜陜府观察使又旬日其弟泾自前长安令除给事中又旬日弟治自前集英校理为左拾遗又旬日弟沼自几尉迁监察御史诏书叠至士族荣之渥赴任自居守分司朝臣以下皆设祖筵遮于行路都人观者自临都驿以至于行凡五十里洛城为之一空又张环兄弟五人并举进士卓有名誉掌书记必择有文学得时称者任之卢简能为夏州掌书记弟简词为河孟掌书记简正为昭义掌书记简求为鄂州掌书记兄弟四人并得新选时无其比
　　三元
　　唐有四元崔延翰又为制科首也宋三元则王丞相曾杨学士寘冯枢使京金三元则孟学士宗献防佥宪宗哲明三元则商少保辂若欧阳少师修则本州及太学礼部试称三元而廷试在第五非真三元也国朝以会元而状元者洪武乙丑许侍中观成化壬辰吴宗伯寛治庚戌钱修撰福治己未伦宫谕文叙万厯【甲辰】杨守勤【庚戌】韩敬【癸丑】周延儒己未庄际昌解元而状元者呉学士伯宗洪武庚戌解元辛亥状元林侍讲环永乐乙酉解元丙戌状元萧修撰时中永乐戊子解元辛卯状元陈少保循永乐甲午解元乙未状元柯少詹潜正统丁卯解元景泰辛未状元彭侍讲教天顺壬午解元甲申状元谢少傅迁成化甲午解元乙未状元李少宰旻成化庚子解元甲辰状元杨光禄惟聪正德己卯解元辛巳状元解元而会元者黄太常子澄洪武甲子解元乙丑会元施御史显洪武丁卯解元戊辰会元陈佥事燧永乐戊子解元己丑会元林宫谕志永乐辛卯解元
&lt;子部,杂家类,杂纂之属,玉芝堂谈荟,卷二&gt;壬辰会元洪右都英永乐甲午解元乙未会元杨司徒鼎正统乙卯解元己未会元姚太宰防正统戊午解元壬戌会元王少傅鏊成化甲午解元乙未会元储侍郎瓘成化癸卯解元甲辰会元汪宗伯俊治壬子解元癸丑会元李少师廷机隆庆庚午解元万厯癸未会元三试魁元者除【伦文叙杨守勤】两元而乡试第三人李廷机林志解元防元而廷试复第二王鏊解元会元而廷试第二陈循彭教解元状元而会试第二人谢迁解元状元而会试第三人至花解元纶会试殿试俱第三杨状元慎乡试第三会试第二陈会元澜袁会元炜乡试第二廷试第三王会元锡爵乡试第四廷试第二金会元逹乡廷试俱第三谢解元丕会试第四廷试第三陶会元望龄乡试第二殿试第三至正统己未会元杨鼎以解元登第一甲第二人壬戌会元姚防以解元登第二甲第一人乙丑会元商辂以解元登第一甲第一人杨以太子太保卒諡庄敏姚以太子少保卒諡文敏商以少保卒諡文毅三公连三科俱己巳年起拜俱不厯卿寺馆幄为竒也状元官至一品者少师前费公少傅前谢公李公少保前陈公商公彭公顾公成化状元太子太傅张公升治状元太子太傅毛公澄嘉靖状元少师申公时行会元一品者前少保商公少傅王公少师梁公太子太保张公少傅袁公太子太保王公石林燕语宋时状元为相者四人吕文穆王文正李文定迪宋光宪祁文穆登第十二年拜文正二十一年文定二十七年文正文定皆再入而文穆三入尤竒其后又有留梦炎文天祥
　　厯代状元
　　唐宋以来状元科第姓名可考者唐髙祖武德元年孙伏伽【止称第一人】髙宗咸亨元年进士五十四人状元杜易简上元二年进士四十五人状元郑益武后垂拱元年状元吴道古垂拱三年状元陈伯玉中宗神龙元年进士六十一人状元姚仲豫宗开元元年进士七十一人状元常无名开元二年进士十七人状元孙逖四年进士十六人状元范崇凯五年进士二十五人状元王维十一年进士三十一人状元源少良十二年进士二十一人状元贾季阳二十年进士二十四人状元徐征天宝三年进士二十九人状元羊袭吉六年进士二十二人状元杨防十年进士二十人状元李臣卿十二年进士五十六人状元杨众十三年进士三十五人状元杨肱肃宗乾元二年进士十七人状元【无考】肃宗宝应元年进士二十七人状元洪源又状元萧遘【年分无考】大厯四年进士二十六人状元齐映五年进士二十七人状元王储十三年进士三十一人状元杨凝十四年进士二十人状元王缙德宗二年状元牛锡庶贞元七年状元尹枢八年状元贾棱十年进士十八人状元李程十三年进士三十人状元郑巨源十五年进士十七人状元封孟绅十八年进士二十三人状元徐敏宪宗元和元年进士二十三人状元张又新五年进士三十二人状元李顾行七年状元李固言八年状元尹极【阆州人枢弟】十一年进士三十二人状元郑獬十三年进士三十二人状元独孤梓十四年进士三十一人状元韦谌宝厯元年状元柳璟二年进士三十五人状元裴球文宗太和元年状元卢储四年状元宋祁五年状元李逺【防州人】八年进士二十五人状元李余【成都人】九年进士二十五人状元郑璀开成元年状元李肱三年进士四十人状元裴思谦武宗会昌二年进士三十人状元郑颢三年进士二十三人状元卢肇【宜春人与同郡黄颇齐名同日赴举郡守饯颇而已明年状元及第回看竞渡于席上赋诗曰向道是龙刚不信果然夺得锦标归】四年进士二十五人状元郑言五年状元张濆六年进士十六人状元狄思慎七年状元顾标宣宗大中元年进士二十二人状元卢深五年进士二十七人状元李郜十一年进士三十人状元崔铏十二年进士三十人状元李亿又状元刘蒙【年分无考】懿宗咸通二年进士三十人状元薛迈二年状元孙龙光七年进士二十五人状元韩衮【文公之孙】八年进士三十人状元郑业九年进士三十人状元归仁绍十二年状元公乗亿十三年进士三十人状元郑昌符僖宗干符二年进士三十人状元郑合敬三年状元崔昭纬四年进士三十人状元孙渥中和五年状元许祐孙昭宗龙纪元年状元张曙【成都人】大顺元年状元杨賛安二年状元杜荀鹤景福二年状元崔昭矩干宁元年状元苏检二年状元赵观文三年状元崔谔又云沈崧四年状元杨賛图光化三年状元裴格四年状元归修【苏州人】天祐元年状元杜德祥二年状元归系【苏州人修之弟】三年状元裴説四年状元崔詹【是年唐亡】五代梁开平二年状元崔邈贞明中状元陈逖后唐同光中状元王彻【旦之曽祖】状元王归璞【简州人】状元黄仁頴天成三年状元郭晙后晋状元冦湘【凖之父】后周状元王朴宋景始御殿唱名太平兴国二年状元吕防正三年状元胡旦五年状元苏易简八年状元王世则【是榜始赐出身分为三甲】端拱元年状元叶齐淳化三年状元孙何【是科糊名分校】咸平元年状元孙仅【始为小録用绶谓之金花帖渑水燕谈孙何孙仅学行文词倾场屋何既状元王黄州览仅文编书曰明年再就尧堦试应被人呼小状元后仅果第一黄州复以诗寄之云病中何幸忽开顔记得诗称小状元粉壁乍悬龙虎榜锦标仍属鹡鸰原】咸平二年状元孙暨三年状元陈尧咨【是年分六甲】五年状元王曾景德二年状元李迪【青箱杂记李文定公迪美髭髯御试先一夕梦人剃其髭髯俱尽迪恶之有解者曰秀才须作状元今岁省元是刘仍已替滋矣是岁果第一】大中祥符元年状元姚煜【是年始赐袍笏】五年状元徐奭八年状元蔡齐【东斋遗事宋贞宗策士梦殿下菜甚盛与殿基齐拆卷第一人乃蔡齐也】天禧三年状元王整天圣二年状元宋郊五年状元王尧臣八年状元王拱辰景祐元年状元张唐卿景祐五年状元吕臻宝元元年状元吕溱庆厯二年状元杨寘【括异志杨通与杨寘状元相善梦寘授刺署龙首山人庆厯中登第第一人龙首状元也山人无禄之称】六年状元贾黯皇祐元年状元冯京五年状元郑獬嘉祐二年状元章衡四年状元刘煇【东齐记事有堂吏梦火山军姓刘人作状元明年辉及第】六年状元王俊民八年状元许将【闽县人】治平二年状元彭汝砺四年状元许安世熈宁三年状元叶祖洽六年状元佘中九年状元徐铎元丰二年状元时彦五年状元黄裳八年状元焦蹈元祐三年状元李常宁六年状元马防绍圣元年状元毕诚四年状元何昌言元符三年状元李釡崇宁二年状元霍端友五年状元蔡嶷大观三年状元贾安宅政和二年状元莫俦五年状元何重和元年状元王昻宣和三年状元何涣六年状元沈晦【氏族大全沈晦赴省试至天长道中梦身骑大鹏　搏风而上因作大鹏赋以纪其事宣和中果魁天下】建炎二年状元李易绍兴二年状元张九成五年状元汪应辰八年状元黄公度十二年状元陈诚之十五年状元刘章十八年状元王佐廿一年状元赵造廿四年状元张孝祥廿七年状元王十朋三十年状元梁克家隆兴元年状元朱待问乾道二年状元萧国梁五年状元郑侨八年状元黄定淳熈三年状元詹骙五年状元姚頴八年状元黄由十一年状元卫泾十四年状元王容绍熈元年状元余复绍熈四年状元陈亮庆元二年状元邹应龙五年状元曾从龙嘉泰二年状元傅行简开禧元年状元毛自知嘉定元年状元郑自诚四年状元赵建太七年状元袁甫十一年状元吴潜十三年状元刘渭十六年状元蒋重珍宝庆二年状元王会龙绍宁二年状元黄朴五年状元徐元杰端平二年状元吴叔诰嘉熈二年状元周坦淳祐元年状元徐俨夫淳祐四年状元留梦炎七年状元张渊微十年状元方逢辰宝祐元年状元姚勉四年状元文天祥开庆元年状元周震炎景定三年状元方山京咸淳元年状元阮登炳四年状元陈文龙七年状元张镇孙十年状元王龙潭元至治元年状元宋文泰定四年状元李辅元统二年状元李齐至正二年状元陈祖仁八年状元王宗哲十四年状元朱继志廿年状元魏元礼廿三年状元杨防国朝洪武三年庚戌始开科四年状元吴伯宗乙丑状元丁显戊辰状元任亨泰辛未状元张显甲戌状元张信丁丑状元陈防上亲赐策问擢状元韩克忠建文三年庚申状元胡广永乐二年甲申状元曾棨丙戌状元林环辛卯状元萧时中壬辰状元马铎乙未状元陈循戊戌状元李骐辛丑状元曾鹤龄甲辰状元邢寛【仍用朱书填黄榜】宣德二年丁未状元马愉庚戌状元林震癸丑状元曹鼐正统元年丙辰状元周旋己未状元施槃壬戌状元刘俨乙丑状元商辂【本朝中三元惟辂一人又云许观亦三元】戊辰状元彭时景泰二年辛未状元柯潜甲戌状元孙贤天顺元年丁丑状元王一防癸未状元彭教成化二年丙戌状元罗伦己丑状元张升壬辰状元吴寛乙未状元谢迁戊戌状元曾彦辛丑状元王华甲辰状元李旻丁未状元费宏治三年庚戌状元钱福癸丑状元朱希周己未状元伦文叙壬戌状元康海乙丑状元顾鼎臣正德三年戊辰状元吕柟辛未状元杨慎甲戌状元唐臯丁丑状元舒芬辛巳状元杨维聪嘉靖二年癸未状元姚涞丙戌状元龚用卿己丑状元罗洪先壬辰状元林大钦乙未状元韩应龙戊戌状元茅瓉辛丑状元沈坤甲辰状元秦鸣雷丁未状元李春芳庚戌状元唐汝楫癸丑状元陈谨丙辰状元诸大绶乙未状元丁士美壬戌状元徐时行乙丑状元范应期隆庆二年戊辰状元罗万化辛未状元张元忭万厯二年甲戌状元孙继臯丁丑状元沈懋学庚辰状元张懋修癸未状元朱国祚丙戌状元唐文献己丑状元焦竑壬辰状元翁正春乙未状元朱之蕃戊戌状元赵秉忠辛丑状元张以诚甲辰状元杨守勤丁未状元黄士俊庚戌状元韩敬癸丑状元周延儒丙辰状元钱士升己未状元庄际昌壬戌状元文震孟乙丑状元余煌戊辰状元刘若宰辛未状元陈于泰甲戌状元刘理顺
　　进士分甲第自兴国八年王世则榜始御殿唱名自雍熈三年梁颢榜始赐宴自太平二年吕防正榜始梁颢宴于琼林苑防正宴于开宝寺遂为定制给金吾卫士送归第自蔡齐榜始刻登科録自霍端友榜始卢氏杂説开成中髙谐知举内出霓裳羽衣曲赋太学创置石经诗进士试诗赋自此始
　　相国李固言元和六年下第逰蜀遇一老姥言郎君明年芙蓉镜下及第明年果状元及第诗赋有人镜芙蓉之目
　　郑獬微时梦至一处有小方池甃以明玉蠏浴其中臂生白鳞视水中影头角已出吏云此玉龙池也皇祐五年及第
　　唐张濆于防昌五年状元及第后翰林覆落濆等八人赵渭南贻濆诗曰莫向春风诉酒杯谪仙真个是仙才犹堪与世为祥瑞曾到蓬莱顶上来
　　摭言孙渥梦积木数百践其上自谓必中状元居众材之上也杜荀鹤舍前椿树生芝草明年及第以彩饰之安几砚间曰科名草
　　唐御食红绫饼餤为上光化中放进士榜裴格卢延逊等二十八人宴于曲江勅大官赐二十八枚梦溪笔谈张唐卿进士第一人及第期集于兴国寺题壁云一举首登龙虎榜十年身到凤凰池有续其下云君防姚晔并梁固不得朝官未可知
　　渑水燕谈元丰中汶上梁逖一文梦奏事殿中其御座前揭一牌舀金大书黄裳二字意必贵兆也因改名明年御前唱第劒南黄裳为第一遯斋闲览柳道者能豫知先兆或问仐年状元何姓曰不白不黒非朱非緑曰亦知其名乎举下衣以示后数日防音至乃黄裳也
　　度宗庙防君谅隂榜第一名王龙潭次路万里三名胡防黄行都为之语曰龙在潭飞不得万里路行不得防而黄医不得
　　王弇州曰朱恭靖希周治丙辰状元盛德为天下师表虽寿止八十四而及见嘉靖丙辰状元诸大绶江西成化丙戌状元罗公伦以言事外谪后复官止修撰赠左谕德諡文毅嘉靖己丑状元罗公洪先亦以言事为民止賛善赠光禄少卿諡文恭相去一甲子大魁同言事同讲学同从六品得諡同赠官从五品同
　　正德丁丑状元舒芬授修撰未几以谏南幸谪外召复官卒万厯丁丑状元沈懋学授修撰未几以上书諌张相丁忧不合移病归卒二公才气畧相同而修撰皆无满任寿皆四十二
　　青厢杂记刘公沆天圣中赴省梦被人斫落头甚恶之人解曰状元不可得只得第二虽斫落头留项在果第二人及第南部新书胥偃应举时梦徐将军斩下头项作诗云昔为树头花今为塜中骨以为不祥明年徐奭榜第二及第
　　韩退之子绾孙衮皆擢第衮为状元退之名著山斗而世不知有状元衮吴与弼父吴溥洪武庚辰会元而与弼之名特着王新建守仁父防华成化辛丑状元而新建之名亦逺在海日上故不朽有三在此不在彼也
　　一姓十一解元
　　江西吉安国朝以来进士拜相者九人尚书三十人防元九人鼎甲三十三人有同朝三相者有一姓二相者有一姓三元者有一姓十八进士者一姓而二鼎甲者凡二家一科而三及第者凡二科一科而二及第者凡五科有一科而登进士至三十七人者有一科而入翰林选庶吉士至十四人者举人则解元四十五人经魁一百二十五人有一科二解元者先后二科合省直也有一科中式至一百三十六人者溢于解额合省直及各省也见郭青螺集又闽莆田黄氏自本朝开科来一姓解元十一人永乐十年戊子应天解元黄寿生正统九年甲子解元黄誉天顺六年壬午解元黄初成化四年戊子解元黄文琳成化十年甲午解元黄干亨治十七年甲子解元黄如金正德五年庚午解元黄廷宣嘉靖二十三年癸卯解元黄继周二十八年己酉解元黄大观三十一年壬子解元黄星耀三十四年乙卯解元黄懋冲至其余五魁之内合厯科又不下二十人又福州永福县瑞云峯有古防云天宝石移瑞云来期龙爪花红状元西东宋乾道间天宝瑞云寺后崖石横山而行齧地成溪既而此石松上复生龙爪花是年萧国梁魁天下郑侨黄定继之萧居冲峯郑居岭黄居龙屿当时诗云冲峯岭与龙屿三处山川壮矣哉相去其间只百里七年三度状元来俱载府志亦海内所罕俪也
　　闽省贤书载一榜三及第宣德庚戌状元长泰林震榜眼建安龚锜探花莆田林文一科两解元同县者永乐戊子福建解元杨慈应天解元黄寿生宣德壬子解元林同顺天解元宋维俱莆田人隆庆庚午福建解元林竒石顺天解元李廷机俱晋江人




　　玉芝堂谈荟卷二
&lt;子部,杂家类,杂纂之属,玉芝堂谈荟&gt;
　　钦定四库全书
　　玉芝堂谈荟卷三
　　明　徐应秋　撰
　　赐龙凤牌
　　巴延擅政【缺三字】邪小辈恐献谀之不至典瑞院都事某建言凡都官提调军马者必佩虎符今太师巴延难与他人同宜锡龙凤牌以宠之制可遂制龙凤牌一面其三面各函径寸珠一枚而饰以红刺鸦【缺】寳石牌身镌元徳上辅功臣号字仍用白玉嵌造牌成直数万锭又京畿都运纳蘓喇上言巴延功勲葢世难与百官一体合用泥金书词以尊荣之者防院官议不可行止金书上天眷命皇帝圣防字様仍墨笔刘瑾擅权时每上视朝羣臣向东北作一揖为瑾在上右也人谓瑾曰站的皇帝谓上曰坐的皇帝诸外逺衙门封事投通政司者曰白本以红纸具揭投瑾曰红本又国朝文武臣领行事俱给铜闗防独正徳间太监张永征安化王及再督三闗用金铸成嘉靖间大学士顾公鼎臣居守用牙刻闗防赐之嘉靖庚申上南京织闪黄补麒麟仙鹤纱衣各一副赐分宜闪黄色惟上得用之甲子赐华亭教子升天蟒衣一袭上手择有珠者
　　赐文臣第
　　文臣赐第京师昔高帝时有之以后蹇忠定夏忠靖杨文贞杨文敏胡忠安呉荣襄至翰林臣曽棨王英在宣庙俱有赐文贞力辞而止于肃愍陈芳洲高文义王毅愍商文毅在景庙亦有之袁彬所请则文毅赐第也天顺李文达王忠肃马恭襄俱有赐第又为忠肃造第原籍盐城嘉靖间张文忠治第京师上闻以银币羊酒落之今人不考遂以为赐第非也其原籍始以书院请特命有司给夫价资营造后夏文愍亦继之然不名言赐也万厯元年张江陵筑第故里上特辍御前白金千两遣官赍送嘉靖中既为真人尚书邵元节陶仲文治显灵宫于内开法局而宫外复起大第其盛尚书端明顾尚书可学俱有赐第乃至通妙梁散人方士段□子亦有之不足为异也
　　赐居第额对
　　高帝以魏国公达勋业非常于居第左右特各建一坊榜曰大功又特署八字于徳庆侯廖永忠门曰功超羣将智迈雄师以旌异之后襄阳任亨泰为礼部尚书得幸勅于原籍立状元坊不为例又亲书孝义门三字署于浦江郑氏之门皆非有司所请也世宗时因张文忠请立书院仍亲定名曰贞义堂曰抱忠楼曰寳纶京师居第成赐以献皇帝御书荣恩堂字识其端曰皇考手泽赐银印篆刻所赐孚敬字及白金四镒彩帛四束羊酒肴馔等物谕曰前闻卿自为堂曰荣恩所谓荣得君恩也朕思皇考尝手书三字朕恭装轴兹并银印一枚及防帛等物以为吾君臣相庆之意庶见朕意云耳后杨文襄楼曰寳翰夏文愍书院曰忠礼堂曰琼恩楼曰寳泽李文康楼曰珍谟汪荣和楼曰昭恩甘少保楼曰尊恩严分宜高新郑亦各沾赐分宜堂额曰忠弼楼曰琼翰流辉供象阁曰勅赐延恩之阁京师堂曰忠正南昌楼曰寳翰堂曰耆徳新郑楼曰寳谟堂曰鉴忠陶秉一原籍书楼曰圣翰琼光今上为张江陵赐堂额曰纯忠其左扁曰社稷之臣右扁曰股肱之佐堂对曰志秉纯忠正气之万世功昭捧日休光播于百年楼额曰捧日皆御笔
　　赐印记
　　高皇帝赐懿文太子白玉印方一寸二分曰大本堂记赐中宫皇后白玉印方亦如之曰厚载之记文皇帝赐仁庙玉押曰人主中正仁庙即位时宣庙方为皇太孙复举以授之命印识章奏国朝惟仁宣二庙优礼大臣赐银图书以示褒羙后亦有嗣行之者按仁宗朝蹇义夏原吉杨士竒黄淮杨荣金防孜俱被赐其文曰绳愆紏缪而义士竒又有蹇忠贞杨贞一之印宣宗赐义曰忠厚寛原吉曰含贞静士竒曰清方贞一荣曰方直刚正胡濙曰清和恭靖又文恭世家吴忠曰和敏详达景防赐少傅胡濙曰忠贞惟笃少保王文曰忠诚匪懈衍圣公孔绪曰谨礼崇徳按是时王少傅直陈循高谷于谦三少保当亦有之特以景庙赐不敢登之志耳世宗朝与赐者杨一清张孚敬桂蕚李时费宏夏言顾鼎臣翟銮方献夫严嵩郭勋仇鸾杨曰耆徳忠正又防愆弼违又别记永嘉张茂恭桂曰忠诚静慎又绳愆匡违李曰忠敏安慎方曰忠诚直谅费曰旧辅元臣夏曰学博才优顾曰经纬首选翟曰清谨学士又绳愆辅徳严曰忠勤敏达勋未考仇曰翔卿又曰朕所重惟卿一人今上以少师张居正乞归葬范银为图书以赐之俾得驰宻封言事其文曰帝赉忠良宪庙特赐方士李孜省银图书二曰妙悟通曰忠贞和直得宻封言事又邓常恩图书一曰槖籥隂阳萧崇一图书二曰至贞妙曰丹霞嵗月世庙赐真人邵元节白玉印文曰阐教防国乌玉印文曰太和子真人陶仲文白玉印文曰凌虚子乌玉印文曰林隠银记曰乘一保国宣庙赐太监金【缺】范银记其文不又赐王御用瑾银记四曰忠肝义瞻曰金貂贵客曰忠诚自励曰心迹双清宪庙赐覃司礼吉牙记二曰忠诚不怠曰谦亨忠敬银记一曰才华明敏石记一曰补衮宣化世庙赐张司礼佐银记四曰集谋补徳曰端忠诚慎曰辅忠曰励忠麦司礼福银记一曰恭勤端慎其他未能悉数盖中贵官得之不难若大臣则为异典耳若赐诗文者髙皇帝圣质天纵有触即发不以贵近宣宗赐少傅谨身殿学士杨荣诗一章世宗赐辅臣费宏七言歌行一章又赐辅臣杨一清石瑶贾咏诗皆五言永乐五年授交趾明经甘濶祖十一人为谅江等府同知各赋诗一章送之宣徳五年命行在工部尚书许□廵抚河南仍赐之诗又命扬武侯薛禄率师筑赤城等处赐之诗肃庙以礼部尚书席书病目赐诗问之以刑部尚书赵鉴致仕赐诗送之皆龙笺御墨天书焕烂御制祭文者髙皇帝谕祭羣臣多出御笔嘉靖中上为少保礼部尚书席书太子太保兵部尚书李承勲皆亲御翰墨作祭文御制神道碑者高皇帝为中山王徐达成祖为姚恭靖广孝
　　考满非常恩赐
　　永乐中尚书凡三年满有赐羊一牵酒十瓶钞千贯者九年满有赐奬谕赐宴内殿者如永乐中赵羾夏原吉蹇义方賔左都御史李庆皆赐宴华葢殿其后奨谕赐宴内殿者惟内阁大臣一品九年满有之而六年满于羊酒钞锭之外又有加赐白金五十两大红麒麟缎衣一袭及酒馔一卓者则自张永嘉始夏贵溪严分宜徐华亭俱有之张江陵九年满于羊酒钞锭外及银两表里俱以为常赐复加赐白金二百两坐蟒蟒衣各一袭防缎八表里陞左柱国大傅予三代诰命荫子尚寳司丞锡宴礼部辞太傅而已最后十二年满上为召吏部谕元辅居正受先帝顾命夙夜在公任事任怨虽称十二年考满实在阁办事十五年忠勲与常不同应得恩防等项着从厚防议来看寻遣司礼监太监张诚赐银三百两蟒衣一袭纻丝四十表里羊十只酒六十瓶钞十万贯酒饭五卓鸡十只鵞五只猪肉一百五十斤汤五品白面一百二十斤香油三百二十斤白糖一百斤黒糖一百四十斤蜜二十五斤烛一百对柴三百扛莲肉二十斤荔枝十斤圆眼十斤胶枣红枣各二十斤栗子三十斤冬笋二十斤蘑茹香菌花椒胡椒各五斤寻谕元辅卿亲受先帝遗嘱辅朕十年四海升平四方賔服实頼卿匡弼之功精忠大勲朕言不能述官不能酬兹厯十五年考绩特于常典之外赐银二百两坐蟒蟒衣各一袭嵗加禄米二百石薄示褒眷先生其钦承之该吏礼二部疏上加上柱国太傅支伯爵俸防子尚寳司丞给四代诰命仍赐勅奬谕锡宴礼部疏辞上柱国伯爵俸而已万厯五年张少师闻父防上及两宫赐白金一千五百两钞三万贯防币三十表里白米六十石麻布百五十疋余物称是大婚后许奔防上及慈圣各赐白金五百两防币八表里仁圣白金三百两防币六表里濒行赐白银八寳六十两服除赐白玉带一条大红坐蟒蟒衣各一袭金执壶一把金台盏二副慈宁赐膳九品金执壶金台盏金箱牙筯白金防缎有差
　　赐土官服色
　　正徳中赐播州宣慰司杨斌麒麟衣一袭陞四川按察使后以宣慰致仕复赐麒麟衣一袭最后赐蟒衣玉带以贡物厚故也赐永顺宣慰使致仕彭世麒大红蟒衣三袭陞都指挥使其子宣慰明辅大红飞鱼服三袭给正三品散官诰命以进大木故也嘉靖末复以进大木赐致仕宣慰彭明辅蟒衣进湖广都指挥使致仕子宣慰翼南飞鱼衣一袭进云南右布政使正徳赐日本使臣宋素卿大红飞鱼服一袭中人瑾受其黄金故也素卿闽人至嘉靖中始以争贡事论死
　　宫室土木之侈
　　从古骄滛之主自声色狗马外大都以土木工作之盛自鸣得意璇宫瑶室徃辙方踬踵事增华其尤异者述异记阖闾搆水晶宫尤极珍怪皆出自水府吴王筑姑苏台崇饰土木宫妓数千人上别立春霄宫青龙舟盛陈伎乐日与西施为水嬉吴王于宫中作海灵馆馆娃宫铜沟玉槛宫之楹槛珠玉饰之秦始皇作阿房宫舁蜀荆地材至闗中役起七十万人自雍门以东至泾渭交处殿屋复道周阁相属象六国宫室虽一瓦一甓亦如其式各书国号不相雷同皆布其所得诸侯美女居之如在其国钟鼓帷帐不移而具汉宫殿阿房宫前殿东西三里南北五里前庭中可受十万人车行酒骑行炙千人唱万人和一云上可以坐万人下可以建五丈旗闗内离宫三百闗外四百余未央宫周回二十八里前殿东西五十丈深十五丈高三十五丈木兰为棼橑文杏为梁柱金铺玉戸华榱璧珰雕楹玉磶重轩镂槛青琐丹墀黄金壁带间以和氏珍玉其内殿阁如夀成万嵗广明椒房清凉永延玉堂曲台白虎等三十二处建章宫千门万戸周廻二十里凤凰阙七十五丈中殿受万人有馺娑枍诣天梁竒寳等二十六殿桂宫在未央北中有明光殿皆金玉珠玑为帘箔处处明珠翠羽金殿玉堦昼夜光明又北宫明光宫周围各十余里发燕赵美女二千人充之率皆十五以上二十以下万有八千人温室殿以椒涂壁被之文綉香桂为柱设火齐屏风鸿羽帐规地以罽賔毺武帝起神屋曰昭阳殿以白珠为帘箔玳瑁压之象牙为蔑风至自鸣若珩瑀前庭植玉树以瑚为枝碧玉为叶又起招仙阁于甘泉阁西编翠羽麟毫为帘琉璃为扇悬黎火齐为床其上悬浮金轻玉之磬成帝赵皇后居昭阳殿中庭彤朱而殿上丹漆砌皆铜沓黄金涂白玉阶壁带徃徃为黄金釭含蓝田璧明珠翠羽饰之上设九金龙皆九子金铃五色流苏带以緑文紫绶金银花镊毎好风日幡毦光彩照曜一殿铃镊之声惊动左右中设木畵屏风制度精巧其萦文如蛛丝玉几玉床白象牙簟緑熊席毛长二尺余人眠而拥毛自蔽望之不见有四玉镇达照无瑕窓扉多是緑琉璃亦皆达照毛髪椽桶刻作龙蛇鳞甲分明见者兢栗灵帝起裸游舘宫人年二七以上三六以下皆靓妆解其上衣惟着内服或共裸浴取西域所献茵墀香为汤余汁入渠名曰流香渠陈后主为潘贵妃作飞仙帐四面绮綉窓间尽画神仙凿金银为书字灵兽神禽风云花炬为之玩饰榱桶之间悉垂铃佩涂壁皆以麝香锦幔珠帘穷极绮丽又于光昭殿前起临春结绮望仙三阁为张贵妃丽华所居高数十丈并数十间窓牖壁带悬楣楪槛悉以沉檀为之又饰以金玉间以珠翠外施珠帘内有寳床瑶帐毎微风暂至香闻数里朝日初照光映后庭其下积石为山分水为池植以竒树杂以花药并复道交相徃来临春自居结绮张贵妃居之望仙孔贵嫔居之贵妃常于阁上靓妆临斜槛望之飘飘若神仙石虎于太极前殿起楼高四十丈结珠为帘箔盛夏登高楼以望四极奏靡曼之音又于楼下开马埒射场周四百歩皆文石筑成光彩晃耀复畜聚钱贝珠玉之寳以赏百戏之人华林园亭榭帘柱皆隠起为龙凤百兽形雕绘竒丽彩色黏天夜徃徃有光明楼上春杂寳屑和异香命百人于楼吹散之名曰芳尘台上有铜龙中盛百斛酒使人嗽酒风至望之如雾名曰黏雨台又为四时浴室用防石碔砆为堤岸琥珀为鉼杓夏则引渠水为池池中纱縠为囊盛百寳杂香渍于水中严氷之时作铜屈龙数千枚各重数十斤烧如火色则水恒温名曰燋龙温池引凤文锦歩障萦蔽浴所解媟服宴戏弥日夜名曰清嬉浴室浴罢泄水于宫外水流之所名温香渠隋炀帝营造宫室近山无大木皆致之逺方二千人曵一柱以木为轮则戞磨火出乃铸铁为毂行一二里毂輙破因使数百人赍毂随之一柱之费辄数十万造观文殿前两厢为
　　书堂各十【原缺九字】　　　　　殿毎一间十二宝厨藏贮琅函秘笈前设五香重牀嵌以金玉春夏铺九华象簟秋设凤绫花褥冬则加以绵若须弥氊帝幸书堂或观书其十二间内通为闪电窓玲珑相望雕刻之工穷竒极妙金铺石题绮井华榱辉映溢目毎三间开一方戸戸垂锦幔上有二飞仙当戸地口施机辇驾将至则有宫人擎香炉在辇前去戸一丈脚践机发仙人乃下阁捧幔而升阁扇即开书厨亦啓若自然皆一机之力辇驾出垂闭复常又筑西苑周三百里内为海周十余里为方丈蓬莱瀛洲诸山高出水百余尺台观宫殿罗络山上向背如神北有龙鳞渠萦纡流注海内缘渠十六院一景明二迎晖三栖鸾四晨光五明霞六翠华七文安八积珍九影纹十仪凤十一仁智十二清修十三寳林十四和明十五绮隂十六降汤院有二十八人皆择佳丽美人实之院门皆临渠毎院以四品夫人主之宫树秋冬凋谢则剪防为花叶缀于枝条色渝则易以新者沼内亦剪防为荷芰菱芡乗舆临幸十六院竞以殽榼精耎相高求恩市宠上好以月夜从宫女数千骑游西苑作清夜游曲于马上奏之苑中凿五湖毎湖方四十里东曰翠光湖西曰金光湖北曰浡水湖南曰迎湖中曰广明湖上御龙舟萧后凤舸锦防彩缆穷极侈靡舟架舞台台上垂蔽日珠帘帘即蒲泽国所贡以负山蚊睫纫莲根丝贯小珠编成虽晓日激射而光不能透毎舟择妙丽女子千人执雕板镂金楫号殿脚女又晩年得浙人项升能搆宫室诏有司供具材木经嵗而成楼阁上下轩窓掩映幽房曲室玉槛珠櫍互相连属千门万戸炫耀金碧璧砌生光琐窓射日帑藏为之一空帝大喜顾左右曰使真仙游其中亦自迷也又目之曰迷楼上建四寳帐一名散春愁二名醉忘归三名夜酣香四名延秋月装奁寝衣帐皆具殿前香山数十毎一山焚沉香数车沃以甲煎香闻数十里计毎夜用沉香二百余车甲煎百余石房中不然灯烛悬寳珠一百二十照之李仿妹册为贵妃居东华宫皆以瑚为梚桷琉璃为櫺瓦檀楠为梁栋真珠为帘幙范余为柱础宫中供匠作者万人则天长夀三年徴天下铜五十余万斤铁一百三十余万斤钱二千七百贯于寳鼎门铸八棱铜柱高九十尺径一丈三尺题曰大周万国述徳天枢下置铁山铜龙负载狮子麒麟围绕上施云葢葢上施盘龙以抵火珠珠高一丈围三丈金彩莹煌光侔日月唐天寳六载更温泉曰华清宫新广一池文瑶宻砌制度宏丽禄山于范阳以玉鱼龙鳬鴈石梁石莲花以献雕镌尤妙上命陈于汤中石梁横水莲花才出水上鱼鳬鴈状若飞动宫中有端正楼即妃梳妆之所上与妃日施钑镂戏玩其间宫中退水于金沟其中珠缨寳络流出街渠贫民皆有所得自奉御汤外更有长汤十六所嫔御之属浴焉宗起凉殿召对陈知节时暑毒方盛座后水激扇车风猎衣襟隂霤沉吟仰不见日四除积氷成山帘水飞洒坐内含冻赐氷屑饮体生寒粟黙记载伐江南大将获李后主宠姬夜见灯辄闭目曰烟气易以蜡烛亦闭目云烟气愈甚曰然则宫中未尝防烛耶云宫中本阁毎至夜则悬一大寳珠光照一室如日中也广府刘龚晩年亦事奢靡作南薰殿柱皆透明镂刻础石各置炉然香故有气无形上谓左右炀帝论车烧沉水却成粗俗争似二十四个藏用仙人齐东昏侯置射雉场三百九十六处翳中帷帐及歩障皆袷以红緑金银镂絮牙瑇瑁帖箭宋禁中避暑多御复古选徳等殿及翠寒堂纳凉长松修竹浓隂蔽日层峦竒岫静砌萦深寒瀑飞流下注大池可十余亩池中红白菡萏万柄又置茉莉素馨凃兰麝香木槿玉桂红蕉阇婆萨等南花数百盆于广庭鼓以风轮清风满座御舟两旁各金盘数十积雪如山纱厨后先皆挂伽兰木樨蜡龙涎等香珠百余蔗浆金盎珍果玉爼不知人间有尘暑也宋自真宗以符瑞大兴土木玉清昭应之建丁谓为修宫使凡役工日至三四万所有秦陇岐同之松岚流汾隂之栢潭衡道永鼎吉之梌柟檐温吉衢吉之梼永丰处之槻樟橝栁明越之杉节淄之青石衡州之碧石莱州之白石绛州之斑石呉越之竒石洛水之石卵宜圣库之银朱桂州之丹砂河南之赭土衢州之朱土梓信之石青石緑磁相之黛秦阶之雌黄广州之藤黄孟泽之槐华虢州之铅丹信州之土黄河南之胡粉卫州之垩郓州之蚌粉充泽之墨归歙之漆莱芜兴国之铁皆遣所在有司取以给用宫成总二千六百一十区政和间蔡京作延福宫有穆清睿谟昆玉羣玉等七殿东有蕙馥报琼春锦翠葆等十五阁西有雪香瑶碧铅华綘云等十五阁又叠石为山凿池为海鹤庄鹿砦孔翠诸栅蹄尾以数千计其后复营万嵗山艮岳特命宦者梁师成董其事有朱勔者取浙中珍异花木竹石以进曰花石纲置应奉局于平江所费动以亿万计舟楫相继日夜不絶广济四指挥尽以充挽士犹不给大率设洞庭湖口丝溪仇池之深渊与泗濵林虑灵璧芙蓉之诸山最为竒特异瑶琨之石即姑苏武林明越之壤荆楚江湘南粤之野移枇杷橙柚橘柑榔栝荔支之木金蛾玉羞虎耳凤尾素馨渠那茉莉含笑之草生长于雕栏曲槛冈连阜属前后相续大石林立仅百余株独神运一峯高九十尺广百围锡爵磐固侯其余石棋列星置其畧有朝日升龙望云坐龙矫首玉龙万夀老松堆青凝碧金鼇玉龟风门雷穴诸名又有二大石配神运峯寘于寰春堂者曰玉京独秀太平岩寘于緑蕚华堂者曰卿云万态竒峯又有藏烟谷滴翠岩搏云屏积雪岭其间飞楼杰观雄伟瓌丽慿险则设磴道飞空则架栈阁有承岚昆云之亭紫石岩祈真磴揽秀轩龙吟堂綘霄楼药寮西庄防龙渊濯龙峡倚翠楼海渚亭云浪沼排衙石景龙江蹑云台消闲馆飞岑亭万松岭瀑布屏海棠川琼津殿漾春陂桃花闸诸胜总名曰华阳宫四面周匝若在重山大壑深谷幽岩之底不知京邑空旷坦荡又不知郛郭寰防纷萃而填委也山禽水鸟凢十余万丘壑林塘俨若昼本元祖肇建内殿制度精巧题头刻螭形以檀香为之螭头向外口中衔珠下垂珠皆五色用防金丝贯串负柱融滚霞砂为猊置目张牙有欲动之状瓦滑琉璃与天一色朱砂涂壁红重胭脂彤橑华梚金桶雕务穷一时之丽殿上设水晶帘堦琢文绕以曲槛槛与堦皆白玉石为之太阳东升殿中灿烂堦更飞辉古谓天子有金殿玉墀名不虚也又有紫檀殿以紫檀香出为之光天玉徳七寳瑶光通云凝翠广寒等殿不可一一数也大内又有徳夀兴圣翠华择胜等宫又连天楼红鸾殿入霄殿五花殿东设吐霓屏曰玉华西设七星云板曰金华南设火齐屏风曰珠华北设百蘂龙脉曰木华并中央木莲花紫香木座千钧案九朶云葢为五华元顺帝又乘龙舟泛月池上池起浮桥三处毎处分三洞洞上结彩为飞楼楼上置女乐桥以木为质饰以锦綉九洞不相直达龙泉井玛瑙石为井牀雨花台石为井湫香檀为葢离朱锦为索云母石为汲瓶又九龙墀龙形九曲金髯玉鳞绕罗亭红梅百株延香亭春时宫人各折花杯于此拱璧亭六璧旋拱中置夜光珠一颗毎夜灿若白昼光烛数十歩集寳室凡逺方贡献上古所遗器物一皆贮之毎遇上巳日令诸嫔妃袚于内园迎祥亭漾碧池池用纹石为质以寳石镂成竒花繁叶杂砌其间上置紫云九华龙葢四面施帏帏皆蜀锦为之跨池三桥桥上结锦为亭中扁集鸾左扁凝霞右扁承霄三亭雁行相望又设一桥接乎三桥之上袚毕则宴饮其中谓之爽心宴池旁有潭曰香水积香水以注池中又置温玉狻猊白晶鹿红石马等物嫔妃浴澡之余则骑以为戏惟戈小娥体白而红着水如桃花含露愈争妍羙帝曰此夭桃女也因呼为赛桃夫人
　　附録自汉以来帝王妃妾之多惟汉灵帝呉归命侯晋武帝宋苍梧王齐东昏陈后主晋武至于万人唐明皇三千人杜子美诗先帝用女八千人新唐书开元天寳中宫女至四万人
　　自奉之侈
　　史称穷奢极欲者范蠡相越日致千金家僮闲算术者万人收四海难得之货积如山阜或藏之井堑谓之寳井竒容丽色溢于闺房谓之游宫糜竺用陶朱之术赀拟王侯有寳库千间大珠如卵散满于庭谓之寳庭霍光园中凿一大池植五色睡莲养鸳鸯三十六对望之若被锦梁孝王好宫室园囿之乐作曜华宫营园园中有百灵山山上有肤寸石栖龙岫落猿岩又有雁沼沼中有鹭洲鳬渚其诸宫观相连亘数十里竒果异树珍禽怪兽毕有五侯羣弟争为奢侈赂遗珍寳四面而至罗钟磬舞郑女作倡优狗马大治第舍起土山渐台洞门高廊阁道连属相望郭况起高阁以量金玉错杂寳以饰台榭悬明珠四垂昼望之如星夜望之如月累金数亿家僮四百人以金为器皿其内宠则玉盘盛食东京谓为琼厨金窟董偃卧延清之室以画石为床上设火齐屏风紫琉璃帐设灵麻之烛以紫玉为盘用杂寳饰之侍者于戸外扇偃偃曰玉石岂须扇而后凉耶又以玉精为盘贮氷膝前玉精于阗国所献也梁冀大起第舍妻孙夀亦对街为宅殚极土木互相夸竞堂寝皆有隂阳奥室连房洞戸柱壁雕镂加以铜漆窓牖皆有绮疏青锁图以云气仙灵台阁周通更相临望飞梁石磴陵跨水道金玉珠玑异方珍怪充积私室逺致汗血名马又广开园囿采土筑山十里九坂以象二崤深林絶涧有若自然竒禽驯兽飞走其间冀夀共乘辇青葢车张羽葆餙以金银琥珀毎游观第内多从倡伎鸣钟吹管酣讴竟路或连继日夜以为欢娯石崇赀重累巨万宫室舆马僣拟王者砌上就苔藓刻百花饰以金玉后房美艳千余人皆曵纨綉珥金翠丝竹极当时之选庖膳穷水陆之珍于婢妾中常择其姿容相类者十余人装饰衣服大小一等调四方玉付工为倒龙之佩萦金为凤冠之钗结绅绕前而舞欲有召者不呼姓名悉聴佩声视钗色各含异香使行而笑语则口气从风而飏又屑沉水香末布象牀上使所爱践之无迹者即赐珍珠百琲又与贵戚羊琇之徒以奢靡相尚恺以澳釡崇以蜡代薪恺作紫丝布障碧绫里四十里崇作锦歩障五十里以敌之崇涂壁以椒恺涂壁用赤石脂争豪如此武帝助恺尝以瑚树赐之高二尺许枝柯扶踈示崇崇以铁如意击之应手而碎乃命左右悉取瑚树有高三四尺者六七株条干絶俗光耀如日外国有进火浣布者武帝制为衫衣之幸崇第崇知之身故常衣而令从奴五十人皆衣火浣衫以迎帝宋阮佃夫宅舍园池诸王邸第莫及女伎数十艺貎冠絶当时金玉锦綉之饰宫掖不逮常作数十馔以待賔客徐君蒨防聪朗好学尤长于部书书问无不对善弦歌为湘东王谘议颇好声色侍妾数十皆佩金翠曳罗绮服玩悉以金银有时载伎肆意游行荆楚山川靡不毕践梁萧宏后庭数十百人皆极天下之选所幸江无畏器服珍异侔于东昏潘妃寳屧直千万羊侃在衡州于两艖间起三□通梁水斋饰以珠玉加之锦缋盛设帷屏列女乐乘潮解缆观者填溢尝宴北使杨斐賔客三百余人食器皆金玉杂寳奏三部女乐及夕侍婢百余人俱执金花烛晋武帝尝降王武子婢百余人皆绫罗袴裙手擎饮食鱼侍妾百余不胜金翠服翫车马冠絶一时有眠床一张皆是蹙栢四面周匝无有一异用银缕金花夀福两重为脚尝语人曰我为郡有四尽水中鱼鼈尽山中麋鹿尽田中米谷尽村中人庶尽部曲数百悉衣锦袍赫奕满道梁清河王绎第宅之大逾于高阳西北有楼楼下有儒林馆退賔堂土山钓台冠于当世斜峰入牖曲沼环堂树响飞嘤堦花药绎爱賔客重文藻至于清晨明景骑望南台芳醴盈罍佳賔满席使梁王媿园之游陈思惭雀台之防高阳王元雍居第匹于帝宫白壁丹楹窈窕连云僮奴六千伎女五百隋珠照日罗衣从风出则鸣驺御道文物成行铙吹响发笳声宛转入则歌姬舞女击筑吹笙丝管迭奏连宵尽日厚自奉养必以数万钱为限时河间王琛欲敌之造文栢堂徽音殿置玉井金礶以五色丝为绳造迎风馆于后园窓戸之上列仙青琐玉凤衔铃金龙吐佩素柰朱李枝条入云伎女楼上坐而摘食女三百尽皆殊色求西域千里马其次七百里者十余匹皆有名字以银为槽金为环锁尝防诸王陈诸寳器金缻银瓮百余口瓯擎盘称是余器有水晶钵玛瑙琉璃盌赤玉巵数十枚工作竒妙乂陈女乐及诸名马复引诸王案行府库锦罽珠玑氷纨雾縠充牣其内谓人曰不恨我不见石崇恨石崇不见我河隂之役诸王殱尽王侯第宅多题为寺夀丘里闾列刹相望祗垣郁起寳塔高陵四月初八日京师士女多至河间寺观其庙庑绮丽无不叹息以为蓬莱仙室亦不是过入其后园见沟渎蹇产石磴嶕峣朱荷出池緑萍浮水飞梁跨阁竒楼出云咸皆唧唧虽梁王苑想亦不如也杨素后庭伎妾曵绮罗者以千数第宅奢侈僣拟宫禁秦王杨俊为作七寳幂防车不可载以马负之而行又为氷殿香粉涂壁玉砌金阶梁柱欀栋之间周以明镜间以寳珠极莹饰之羙与賔客伎女弦歌其中张易之为母阿臧造七寳帐铺象牙床织犀角簟鼲貂褥蛩蟁氊汾晋龙犀临河凤翮为席郭从义镇河阳于洛中建大第以香栢为栋文梓为梁文石甃池无不具偹费白金五千锭王元寳尝以金银垒为屋壁以红泥泥之别置礼贤堂以沉香为轩槛镔鍼甃地面锦文石为柱础又以铜丝穿钱甃于后圃花径中泥雨不滑人呼为王氏富窟又起高阁以银镂三棱屏风代篱落宻置香槽自花镂中出号含薰阁又于寝帐中置二玉人捧七寳香炉自焚香达旦西京怀寳坊富商邹凤炽园宅遍满金寳不可胜计家男女婢仆锦衣玉食一时惊异尝因嫁女邀知朝士徃临礼贤賔客数千供帐偹极华丽及女郎将出侍婢围绕绮罗珠翠金钗曵履尤艳丽者至数百人众皆愕然不知谁是新妇矣宗楚客造一宅皆是文栢纯帖沉香和红粉泥壁文石为堦砌许敬宗尝造飞楼七十间令伎女走马其上以为戏乐安乐公主造定昆池四十九里累石为山以象华岳引水为涧以象天津飞栏歩檐斜桥磴道衣以锦绣画以丹青饰以金银莹以珠寳又为九曲流杯池石作莲花台泉于台前涌出穷天下之壮丽杨国忠诸姨第宅五家聨亘治锦绣琢金玉者大抵千人变化若仙为犊车饰以金翠间以珠玉一车之寳不啻数十万贯于是统购名马以黄金为衔勒组绣为障泥毎帝幸华清宫五家队合炯若万花川谷成锦绣遗钿坠舄瑟瑟珠翠狼籍于道香闻数十里虢国每入禁中常乘骢马使小黄门控辔骢之俊健黄门之端秀皆冠絶一时宅中沉香亭禁中逺不逮虹霓屏风雕刻前代美人形服玩衣服皆众寳杂砌水精为帘外以玳瑁水犀为柙络以珍珠瑟瑟似非人力所制又以沉香为阁檀香为槛麝香乳香和泥为壁毎于春时牡丹盛开登阁以赏谓之四香亭日用炭屑揑成双凤熖于炉中以白檀铺底香蔼一室韦陟性奢纵喜饰服马侍儿阉童列左右尝数十逾于王宫主第穷治羞馔厨中所弃不减万钱宴公侯家虽水陆具陈曽不下筯尝以五采笺为书记侍婢主之其裁答授意而已同昌公主出降罄内库寳货以实其宅房栊户牖无不以众寳饰之夜则以红琉璃盘盛夜光珠立堂中光如白昼更以金银为井栏药臼食柜水槽之属制水晶火齐琉璃玳瑁等牀悉支以金银堑更琢五色玉为器合百寳为几案更赐金麦银粟数斛堂中设连珠之帐续真珠以成却寒帘类玳瑁斑紫色却寒乌骨所荐也更有鹧鸪枕翡翠匣袖丝被綉三千鸳鸯间以竒异卉上缀灵粟之珠珠如粟粒五色辉焕更有蠲忿犀如意玉瑟瑟幕纹布巾火蚕绵九玉钗其幕色如瑟瑟濶三丈长一百尺轻明虚薄无以为比虽大雨不湿云鲛氷瑞香膏所涂也纹布巾洁白如玉拭水不濡火蚕绵絮衣一袭一出游所过芬馥文宗朝宰相王涯奢豪庭穿一井金玉为栏天下寳玉真珠悉投于中汲其水以供饮元载肃宗代宗两朝宰相贵盛无比尝因晴霄日景曝晒衣服以青紫縧四十条三十丈皆施罗绮锦綉毎条縧下金银炉二十枚异香薰之芸辉堂于阗香芸洁白如玉屑以涂壁沉檀为梁栋金银为戸牖中设虹霓屏风紫绡帐轻踈而薄风不能透冬温夏凉其屏风本杨国忠寳刻前代美人伎乐形以玳瑁水犀为押络以真珠瑟瑟有龙髯紫拂色如烂椹削水晶为柄刻红玉为环纽所幸薛瑶英肌体自香处金丝帐却尘褥褥出自句骊国其色鲜妍无比衣龙绡之衣一衣无一两抟之不盈一握杜亚为淮南竞渡采莲舟锦缆綉防之戏费金数十万李尧及第俯逼起居宴霖雨不止因遣赁油幕以张之尧旧居升平里凡用钱九百緍自所居连亘通衢参御辈不啻千人鞯马乘舆填咽门巷徃来无有霑濡者而金璧照耀别有佳致于頔为襄州日防山灯一上油二千石李昌防在荆州大猎大修装具其夫人独孤氏亦出女骑一千皆着红绣袄锦鞍鞯凤靴银镫鱼朝恩有洞房四壁夹安琉璃板中贮江水及萍藻诸色鱼虾号鱼藻洞张崇帅广酷于聚敛从者数千人出遇雨雪皆顶莲花防琥珀衫所费油绢不知纪极市人称曰雨仙王黼居相位当全盛时最极富贵于室置一榻以金玉为屏翠绮为帐围以小榻择美姬处之名曰拥帐平原郡王家翠堂七楹全以石青为饰为诸姬教习声伎之所一时伶官乐师皆梨园国工吹弹舞拍各有总之者只笙一部已是二十余人张镃宴客牡丹防既集坐一虚堂寂无所有俄问左右云香发未答云已发命卷帘则异香自内出郁然满坐羣伎以酒殽丝竹次第而至别有名伎数十首戴牡丹衣领皆绣如其色歌昔人所作牡丹词进酌而退前后花与伎凡十易杯器皆如其色酒竟歌者舞者数百人列行送客烛光香雾歌吹杂作怳然若仙游元雅克特穆尔奢侈无度尝屠百羊以宴寮吏又于第中起水晶亭居之一雨过度则凛栗不可近公主乘七寳歩辇四面缀五色玉香囊囊中贮辟邪香瑞鳞香金凤香仍杂以龙脑香屑镂水晶玛瑙辟尘犀为龙凤花金丝为流苏轻玉为浮动毎亭四壁以水晶镂空贮水养五色鱼剪彩为白萍红蓼等花置水上壁内外置琥珀栏杆镶以八寳竒石洞房设楼床广褥择美肌温软少骨者枕藉而寝谓之香肌席脂红粉白罗列左右随其所取以为花嬉玉乐李时可通傥善致客客白杨维祯挟四青衣浮江过其家时可延之舟中舟中之器黄金犀玭相半也宴客樱桃下玛瑙作埒红毺覆之三数丽人行酒并絶代以赤玉柈盛脯白玉斗盛浆皆盈尺维祯为色动后赏莲花水晶为池砌空其中置金鳞翠藻食器皆南越秘色磁其豪侈如此国朝王文恪子大理寺副延喆性豪奢治大第多蓄伎妾子女斥置珠玉寳玩石尊罍窑器防书名畵价值数万尝以元夕宴客客席必悬珍珠灯饮皆古玉杯恒醉归肩舆至门门啓则徤妇舁之后堂坐定羣妾筓而盛服者二十余列坐其侧各挟二侍女约髪以珠琲羣饮至醉有所属意则慿其肩声乐前引入室复酣饮乃寝晩年益豪奢自喜宠姬数十人人设一院左右鳞次而居院设一竿夜则悬纱灯其上照耀如昼毎夜设宴老夫妇居中诸姬列坐女乐献伎诸姬以次上夀爵三行乐阕夫人避席去乃与诸姬纵饮为乐最后出白玉巵进酒此巵莹防无瑕制极精巧云是汉物寳惜不轻及人惟是夜所属意者则酌以赐焉婢视巵到处预报本院院婢庀榼温酒以待房老掌灯来迎诸姬拥入院始散去余纱灯皆熄惟本院存各院望见竿灯未熄知尚私饮未寝啧啧相羡叹钱塘女伎至多可数百人胡少保开府日值守令迎春设宴江馆选伎女二百侍饮毎十人则以一佳者领之使捧酒炙乐器之属不设几案亦无他执役者浮白歌呼日已暝张灯火数里鼓吹丝竹振天女伎夹道跪迎以口承之方发声婢口已巧就谓之香唾盂张敉生于富家才高不售乃以声伎自娯所居文起堂轩厰丽壮毎上元试灯大开重门自内及外皆设彩灯围屏门对皆以灯为之鼓吹不絶游人或携酒殽挈美人而往辄择便就坐歌笑各适不问主人如曲江金明池公所往来无禁焉
　　附宛委余编秦皇为巴寡妇筑女懐清台又令猗顿得朝见比封君卓王孙有緑熊皮百双汉武令进二十双至唐明皇见南山白龙问左右俱不见独王元寳见之以至富与至贵敌也又邹骆驼谓明皇请以南山一树挂臣一缣山树有尽臣缣无穷又黄巢乱后修宫阙有商儿王酒胡助钱三十万贯后修安国寺上幸之为击十杵施钱万缗王酒胡乘醉入连撞百杵径辇十万缗寘寺而去一布衣乃敢与人主酬酢遂相雄长
　　以贵而富
　　以贵而富其最著者秦魏冉吕不韦楚黄歇汉霍光张安世张禹王凤等五侯董贤梁冀董卓曹腾等魏曹洪晋石崇王恺王济徐湛之阮佃夫梁萧宏朱异羊侃北魏元禧元雍元琛元融李崇隋杨素唐裴寂李林甫杨国忠郭子仪韦宙裴冕元载李徳裕王涯杨收呉越孙承佑蜀李昊宋蔡京梁师成韩世忠张浚杨沂中史弥逺韩侂胄贾似道元雅克特穆尔巴延朱清张瑄其无讥者仅郭汾阳韩蕲王耳若能自力致富者陶朱公白圭猗顿巴寡妇临卭卓王孙程郑宣曲任氏茂陵袁广汉平陵士孙亿东海麋竺平邑王氏洛阳刘寳长安王元寳王酒胡邹鳯炽即邹骆驼及胜国倪瓉顾瑛沈万三皆着在史传甚详
　　僮奴之多者卓王孙家僮千余人程郑折国石崇俱八百人袁广汉九百人王氏五侯刁逵杨素各数千人高阳王六千人郭汾阳三千人吕不韦麋竺万人逵田万顷素马万疋
　　权贵侯王富
　　梁冀父子擅权垂二十年贪聚无极而斥卖家财三十余万万董贤之幸不过三年耳而斥卖家财至四十三万万贤不闻纳贿盖倾府库以益之也梁武帝幸临川王宏第钱千万一库悬一紫标凢三十间仅三万万而梁武钱薄小不能三分之一其他布绢木绵漆蜜纻蜡朱砂杂货牣积亦梁董之亚矣梁孝王薨时余黄金四十万斤呉王濞金钱布满天下于时黄金多而王侯巨富乃尔王弇州曰严世蕃毎积赀满百万輙置酒一高防凡四高防矣而干没不止常与所厚善屈指天下富豪居首等者十七家已与蜀王黔公太监高忠黄锦及成公魏公俧都督炳又京师有张二锦衣者太监永之侄也山西三姓徽州二姓与土官贵州安宣慰积赀满五十万以上方居首等虽溧阳史恭甫最有声仅得二等之首前是无锡有邹望者将百万安国者过五十万今呉兴董尚书家过百万嘉兴项氏将百万项之金银古玩实胜董田宅典库赀产不如耳大珰冯保张宏家赀皆直二百万之上武清李侯当亦过百万矣
　　恩赏之侈
　　汉世赏功如汉文帝即位赐太尉勃黄金五千斤丞相平将军婴各二千金朱虚侯章襄平侯通典谒揭各千斤宣帝即位大将军光黄金七千斤钱六十万杂缯三万疋奴婢百七十人马二千匹甲第一区又董贤自得幸旬日间拜侍中赏赐累钜万封侯遂进大司马拜女弟为昭仪位次皇后妻得通籍殿中止贤庐赏赐各千万数父恭自少府拜卫尉赐爵闗内侯妻父为将作大匠弟寛信为执金吾诏将作起第北阙下重殿洞门木土之工穷极伎巧柱槛衣以绨锦武库禁兵尚方珍寳选物上品尽在董氏而乘舆所服乃其副也及至东园秘器珠襦玉柙皆豫以赐贤无不备具又令将作为贤起茔冢义陵旁内为便房刚栢题凑外为徼道周亘数里门阙罘罳甚盛杨素初破齐赐奴婢粟帛杂畜拜信州赐钱百万锦千段马二百匹破陈赐防物万段粟万石加以金寳又赐陈主妹及女妓十四人破呉冦赐防物三千段江南定赐黄金四十斤银鉢一实以金钱缣三千段马二百匹羊二千口公田百顷宅一区仁夀宫成赐钱百万缗绢三千讨突厥赐防物二千段黄金百斤突厥破赐缣二万疋万钉寳带迁左仆射赐良马百疋牝马二百匹奴婢百口山陵成赐防物万段田三十顷米万石金鉢一实以金银鉢一实以珠并绫锦五百疋赐射手赐金精盘价值钜万破汉王谅赐防物五万段绮罗千疋谅伎妾二十人从幸东京赐甲第一区物二千家世旧闻林灵素赐号蘂珠殿侍晨金门羽客通真达灵先生上刻玉为降真召灵之寳自用之而锡灵素涂金印文曰通真达灵之印班冠执政锡赉至不可计嘉靖前后赐真人陶仲文银十余万两大红金防綉织蟒龙斗牛云鹤麒麟飞鱼孔雀縀罗绢纱无虑数百袭狮蛮玉带白玉带五围金带一围玉印二已上恩赏之侈他所罕俪其次则洪武中秦晋燕诸王北征有功晋燕二府赐钞各一百万锭楚王征云南阿噜圗等处赐马三千匹黄牛二千头牛一千头羊九千只永乐赏谷王橞金川门功乐七奏卫士三百金银大剑金三百两银三千两钞三万锭防币三百疋良马二匹金龙鞍辔二副又马二十四匹金鞍二副银五百两钞四万六千锭锦十疋纻丝绫罗各六十疋绢百九十疋又银千两钞三万锭袍衣三袭绢五百疋白兠罗锦一条西洋布三十疋檀香三十斤降真香五百斤楜椒苏木各千斤良马十匹羊百羫酒五百瓶椰子三百火者百人赏蜀王椿发谷府反谋功黄金二百两银千两钞四万锭玉带一金织衮龙纻丝纱罗衣九袭纻丝纱罗各五十疋绒锦十疋防绢千疋兠罗锦十条高丽布一百疋白米千石楜椒千斤良马十匹金鞍二副又银四千五百两钞十万锭米万石纻丝五百疋纱罗各二百五十疋绢壹千疋兠罗锦六十条苏木五千斤楜椒三千斤珍珠一百九十二两马一百五匹金鞍二副火者百人虽取燕都定中原之赏不能望万一也
　　赐黄金
　　汉赏赐多用黄金晋赏赐多用绢帛各因其时所有耳汉初以黄金四万斤与陈平间楚周勃赐五千金霍光前后所赐七千斤广陵王前后五千斤武帝时卫青北击胡斩捕首虏之士前后赐黄金二千余万斤丞相平将军婴各二千斤朱虚侯章襄平侯通典谒揭各千金昭帝赐蔡义元帝赐孔覇成帝赐许嘉各二百斤成帝赐王根哀帝赐王莽各五百斤昌邑王赐侍中君卿千斤他如黄覇尹翁归等动与百斤梁孝王临死府库尚有黄金四十余万斤呉国悬赏斩大将者黄金五十斤高帝赐太子家令叔孙通各黄金五百斤王莽败后省中黄金万斤为一柜尚余六十柜积六十万斤董卓积金成坞又汉制天子聘后辄用黄金三万斤王莽徴杜陵史氏女为后聘以黄金三万斤当是时黄金多也晋时赏赐绢布如阮瞻二千疋温峤庾亮荀崧杨珧等皆至五千疋周复唐琅邪王伸等皆六千疋王浑杜预等皆八千疋贾充前后至九千疋王濬张华何举等皆至万疋王导前后近二万疋桓温前后近三十万疋苏峻之乱台城煨烬时尚有布二十万疋绢数万疋国朝黄金不以赏功而洪武中以获寳功赏百戸池裕黄金一百两总旗施文等各黄金一百两并银币以平九溪诸洞赐靖康侯叶升黄金二百两银三千两正綂中三殿工完赏太监阮安曾保各金五十两景泰中叅将杨俊获喜宁功并总兵朱谦各赏三十两又加俊二十两又以立东宫赏大学士陈循高谷江渊萧镃商辂各黄金五十两赐黄金凡五见
　　王弇州曰按志黄金方寸为斤又云一斤即一金也四两为一斤又云一斤十六两愚谓汉书明有赐千金及赐金千斤之异则一金当为四两而一斤为十六两也按汉食货志武帝制白金三品其一曰重八两圜之其文龙名白撰直三千二曰以重差小方之其文马直五百三曰复小椭之其文龟直三百是其时昻银以为币而八两直三千八钱止直三百也王莽时银货二品黄金一斤直钱万银重八两为一流朱提银一流直钱一千五百八十他银一流直钱一千以他银与黄金较计之金一斤当直他银五斤金一两直他银五两也若金四两为斤计之则金一两当直银二十两也汉黄金贱而白金贵必不悬絶乃尔又王莽传故事聘皇后黄金二万斤为钱二万万则一斤万钱之説合矣汉赐霍光黄金七千斤当为钱七千万周勃五千斤钱五千万也
　　进奉之侈
　　绍兴二十一年十月高宗幸清河郡王第供进御筵外寳器则御乐带一条玉池面带一条玉狮蛮乐仙带一条玉鹘带一条玉璧环二玉素钟子二玉花高足钟子二玉枝梗杯一玉杯一玉东西杯一玉香鼎二葢全玉椽头楪儿一玉古剑等十七件玉圆临安様楪儿一玉靶独带刀子二玉并三靶刀子四玉犀牛合替儿一金器一千两翠毛二百合珠子十二号共六万九千五百九颗珠子金珠一串一百九颗玛瑙珠金镶束带一条白玻璃圆盘子一玻璃花瓶七玻璃碗四玛瑙碗大小二十件古器则龙文鼎一商彛二高足商彛一周盘一商父彛一周敦二周举罍一有葢兽耳周罍一汝窑则酒瓶一对洗一香炉一香盒一香毬一盏四只盂子二出香一对大匼一小匳一又螺钿盒十具织金锦子金犀皮盒十具织金锦褥子全有御寳古画十轴曹覇五花骢冯瑾霁烟长景易元吉写生花黄居寳雀竹呉道子天王张送呼不絶严分宜之仆皆用蜀锦织成腰裹其里衣亦用苏杭花绫珠玉玩好充牣房闼大同佥事某餽以人双陆饰女童三十人分红白綉衣二色织紫绒罽局毎对为直当食子则应移女子抱当食者出局其唾吐皆芳麻居礼竹丛邉鸾萱草山鹧黄筌萱草山鴈宗妇曹氏蓼岸杜庭睦明皇斫脍无寳有御书九轴赵昌踯躅鹌鹑梅竹思踯躅母鸡杜霄扑蝶巨然岚锁翠峰董元夏山早行二轴伪主李煜林泉渡水人物无寳御书荆浩山水呉元俞紫气星攅金锦五十疋素緑锦一百五十疋水锦二百疋生花番罗二百疋暗花罗二百疋樗蒲绫二百疋国朝武宗临祭张英公懋毎一奠酒其家进五百金凡九奠南廵幸致仕杨相一清家饮宴三日赋诗酬和杨大出珍寳为献酉阳杂俎载安禄山恩宠莫比锡赉无数其所赐品目有桑落酒尾阔羊窟利马酪音声人两部野猪酢鲫鱼并鲙手刀子清酒大锦苏造真符辇余甘煎辽泽野鸡五术汤金石凌汤及药童昔贤子就宅煎蒸梨金平脱犀头匙箸金银平脱隔馄饨盘金花狮子瓶帖白檀香床緑白平细背席綉鹅毛氊兼令瑶令光就宅张设金鸾紫罗绯罗立马寳鸡袍八斗金镀银酒瓮银瓶平脱掏魁织锦筐银笊篱八角花鸟屏风银凿镂铁鏁龙须夹帖金大脑盘熟线绫接靿银平脱破觚也
　　权贵籍没财贿
　　国家籍没权贵赀产勲臣则凉国公蓝玉曹国公李景隆忠国公石亨咸宁侯仇鸾文臣则少师严嵩武臣则锦衣都指挥纪纲都督钱宁太保陆炳平边伯江炳中贵则内官太监袁琦司礼太监王振曹吉祥刘瑾张雄张鋭毕真李彬之属及今冯保而其富无过于振瑾彬宁嵩保六家留青日札刘瑾家财平天冠一顶衮龙袍四领蟒衣四百七十袭八爪金龙盔甲三十副金甲二副金钩三千金丝碧玉带五条玉带四千一百六十条玉印一颗玉琴一张寳石二斗牙牌二柜穿宫牌五百面金银汤鼓五百件金二十四万锭碎金五万七千八百两银元寳五百万锭约银二十五千万两零银一百五十万三千六百两钱宁金七十扛共十万五千两银二千四百九十扛共四百九十八万两碎金银并首饰五百二十箱珍珠二柜金银台盏四百二十副胡椒三千五百石苏木七十扛段疋三千六百扛江彬金七十柜共一十万五千两银一千二百柜共四百四十一万两金银首饰五百一十箱金银汤鼓四百个严嵩江西钞没者诰勅翰器等项共二百二十四件金共一万三千一百七十一两零纯金器皿三千一百八十五件重一万一千三十三两零内有金海水龙壶五金龙耳圆杯一金龙盘三金镶珠寳器皿三百六十七件共重一千八百二两零内有龙盘凤杯龙壶镶金器二百五十三件内有金牌十二面金人三个共四百三两零金镶玉首饰二十三副内有猫睛六颗祖母緑二件金镶宝珠首饰一百五十九副内有猫睛二十颗金玉珠寳头篐围髻二十一条金玉珠寳耳环耳坠耳塞二百六十七双内有猫睛二颗金镶珠玉禁歩事件六十二件金镶寳石簮三百九件金玉镶嵌珠寳镯钏一百五件杂色金寳首饰七百七十六件金镶珠玉寳石防顶三十五个金镶玉寳縧环二百八件内猫睛廿颗黑猫睛一颗圆月大珠不计金镶嵌珠寳縧钩六十八件内猫睛二颗纪纲弹文内载纲前后使腹心干为诏下诸司盐场勒盐四百余万还复释诏夺官船二十艘牛车四百辆载入私第又喝持大贾黄金三百五十两白金二千两钞四十五万贯帛千五百疋又挟诈交趾使黄金八十两金盆一异寳二十枚计夺民人倪贵茅舍飞宅十七所计直三千余两匿县官与民地八所直二千余万从籍故晋王干没黄金五百两金盆一寳钏二金鞍辔二又从籍故呉王没真珠龙袍红鞓玉带其所用金装八寳环八寳防饰玉盏玉水池研瑚犀玭玉束带红辅玉石马几俱饰交龙日月星斗故大豪沈万三子文度因籍没蒲伏进黄金百两白金千两龙文被一床龙角一株竒寳十具异色绮四十疋




　　玉芝堂谈荟卷三
&lt;子部,杂家类,杂纂之属,玉芝堂谈荟&gt;
　　钦定四库全书
　　玉芝堂谈荟卷四
　　明　徐应秋　撰
　　饮食之侈
　　古人饮食之侈者何曽日食万钱王恺一食万钱和峤日三万钱髙阳王元雍一食数万钱杜岐公悰日五食一食万钱李卫公徳裕至一杯羮二万钱杂珠玉寳贝硃砂雄黄煎汁为之韦侍郎陟宴列侯家虽极水陆曽不下筯厨中弃遗至直万钱张元厚家庖百品有蔡机缸二千盛贮皆满元载饮食冷物用硫黄碗热物用泛水甆器有三千事蔡太师京厨婢数百人每杀鹩子輙千余孙节度承祐一冬杀物命数千王武子晋武幸其第侍婢数百人各捧着琉璃器供膳食唐诸王贵主学琵琶以贵妃为师日防宫中各进珍食以中使姚思艺为进食使日至千盘不下千缗郭子仪每入朝上令鱼朝恩元载迭为宴一宴至费钱十万缗而其品物烹餁之法则崔浩马琬卢仁宗竺暄刘休各有食经何曽安平公食单梁大官有食经食法隋大业有淮南王食经食目唐赵氏有四【原缺三字】法萧家法馔杨晔有膳夫经手録严有食【原缺二字】子休有续法馔王易简有食法黄克明有江飱要伪唐陈士良有食物本草宋林洪有山家清供韩奕公望有易牙遗意周履静续易牙遗意至虞悰谢讽各有食经十卷段文昌有邹平公食宪章五十卷孟蜀食典一百卷不知口腹奉养何以侈汰至此附録宛委余篇师旷荀朂符朗皇甫谧妙于味者也彭铿易牙毛徳祖虞悰曲良翰彭湘洁余媚娘工于味者也魏文齐武隋炀吴质何曽何劭和峤王恺王济石崇刘穆之徐湛之何朂阮佃夫朱异羊侃元维元琛崔瞻尔朱文略韦安石韦陟裴冕元载段文昌李徳裕赵雄武孙承祐陶谷蔡京张俊张镃侈于味者也防颇樊哙王鸾典韦李勲勇于味者也宋明山涛刘道真江淹萧頴胄鹿宜孙马都都杜悰廖易之张齐贤张慤赵维洪于味者也张易之张昌宗韩缜酷于味者也罗友陈仲潜猥于味者也郑子公御司马子期小于味者也
　　如来三十二相
　　般若经载如来三十二相一足下有平满相犹如奁底地虽髙下随足所蹈坦然等触二足下千辐轮文网縠众相无不圆满三手足并皆柔软如兠罗绵四两足二指间犹如雁王鞔网交络文如画丝五手足诸指圆满纎长可爱六足跟广长圆满与趺相称七足趺修髙光满与跟相称八双腨渐次纎圆如鹿王腨九双臂平之摩膝如象王鼻十相势綘藏宻然犹马十一毛孔各一毛生绀青宛转十二发毛端皆上摩右旋宛转十三身皮细薄滑润垢水不住十四身皮金色晃曜诸寳庄严十五两足两掌中劲十六双肩七处充满十七肩项圆满殊妙十八膊腋悉皆充实十九容仪洪满端直二十身相修广端严二十一体相量等圆满如诺瞿陀二十二颔臆并身上半威容广大如狮子王二十三光常面各一寻二十四齿相四十齐平净宻根深白逾珂雪二十五四牙鲜白锋利二十六常利味中上味二十七舌相薄浄广长能覆面轮至耳髪阁二十八梵音词韵和雅随众多少无不等分二十九眼睫犹若牛王绀青齐整眼眶绀青鲜白红环间简皎洁分明三十面轮犹满月眉相皎浄如天帝【缺】三十一眉间有白毫相柔软如丝白逾珂雪三十二顶上乌瑟腻沙髙显隆圆犹如天盖菩萨本经载八十种好一无见顶相二鼻髙孔不现三眉如初月四耳轮辐相埵成五身坚实如罗那延六眉际如钩鎻七身面如象王八行时足去地四寸【缺】文现九爪如赤铜色十膝骨坚着圆好十一身清洁十二身柔软十三身不曲十四指长纎圆十五指文藏覆十六脉深不现十七踝不现十八身【缺】泽十九身自持不逶迤二十身圆满二十一容【缺】备足二十二容仪庄严二十三住处安无能动【缺】二十四威扼一切二十五一切乐观二十六面【缺】长大二十七正容白不挠色二十八面具满足二十九唇如频婆果色三十言音清逺三十一脐【缺】圆好三十二毛右旋三十三手足满三十四【缺】　如意三十五手文明直三十六手文长三十七手文不断三十八一切恶心众生见者和悦三十九面广姝好四十面浄如满月四十一随众生和悦与语四十二毛孔出香气四十三口出无上香四十四威仪如狮子四十五进止如象王四十六行法如鵞王四十七头如摩陀那果四十八一切身分具足四十九四牙白利五十舌色赤五十一舌薄广五十二毛红色五十三毛软浄五十四眼广长五十五手足有德相五十六发色青珠五十七发旋好五十八发不乱五十九发长好六十观无厌足六十一众生不能尽覩相六十二次第有因縁六十三发音报众声六十四随众生语言説法六十五説法不着六十六随众生音声不增不减六十七不轻众生六十八等视众生六十九光照身而行七十四邉光各一丈七十一手足软滑七十二身长七十三身大七十四身持重七十五身不倾动七十六佃腹七十七腹不现七十八脐不出七十九手足赤白如莲花八十孔门相见也法轮经称老子有七十二相头圆为天伏晨蟠起玉枕穹窿皓髪如鹤长七尺余眉有北斗其色翠绿其间紫毫长五寸余虎髭龙髯素洁如丝耳无轮廓中有三漏髙平于顶厚而且坚两目日光方瞳绿【缺】鼻有双柱形如截筒口方如海唇赤如丹气有紫色其香如兰齿如编贝其坚如银数有六八上下均平舌长且广形如锦文玉泉充溢其味甘香每发妙言声如金玉颧髙而起頥方若矩日角月圆金容玉姿龙顔甫甫凤视闲闲额有久相参平上达天庭平坦金匮充盈腹有白痣颐有玉丸顶有三约鹤素昻昂垂臂过膝手握十文其指纎长爪有玉甲身有绿毛胸有偃骨背具河魁脐深寸余腹软如绵心有钱丈腹有痣眼有轮文足蹈二卍指有乾坤身长丈二徧体芳香面方而泽上下三停身如金刚喉如琉璃行如虎步动若龙趋此其相也又左扶青龙右据白虎前导朱雀后从武头防紫文足履莲花顶负景五明曜日身有圆相洞照九天兼仙相光色竒妍谓六十一好祖庭广记宣圣四十九表反首洼面月角日准河目海口斗唇昌顔均颐辅喉骈齿龙形脊虎掌骈脇参膺圩顶山脐林背翼臂洼头阜脥堤眉地足谷窍雷声面如倛手垂过膝眉十二彩目六十四理立如凤峙坐如龙蹲手握天文足履度字望之如仆就之如升修上趋下末偻后耳视若营四海耳垂珠庭胸有文曰制作定世符身长九尺六寸腰大十围又古帝王之相貌则如天皇颀嬴三舌骧首鳞身碧卢秃掲地皇马踶妆首泰皇龙躯骧首达腋黄辰氏黄头大腹辰放氏渠头四乳黄覃氏兑头日角仓帝史皇氏龙顔侈口四目灵光伏羲蛇身人首长头修目齿龙唇眉有白毫须垂委地一曰龙身牛首渠肩达腋山准日角奯目珠衡腋亮翁巤身长九尺一寸女娲蛇身人首宣发神农人身牛首戴玉英玉胜一曰长八尺七寸身牛头龙顔大唇懐成钤戴玉理黄帝身逾九尺附函挺朶修髯花瘤日角龙顔河目隆颡少昊秀外龙庭月县通颛顼渠头并干通防带平帝喾方頥厐防珠庭仳齿戴干帝尧身侔十尺丰下兑上龙顔日角八采三眸乌庭荷胜琦表射出握嘉履翊窍息洞达帝舜长九尺龙顔日衡方庭大口面顄亡髦懐珠握褒形卷娄色黑员首重瞳禹虎鼻大口两耳三漏首载钩钤有玉斗足文履已钩又云长颈乌喙汤丰下兑上珠庭晳而有髯倨身而扬声臂有四肘文王龙顔虎肩胸有四乳武王骈齿秦始皇蜂准长目鸷鸟膺豺声汉髙祖隆准龙顔美须髯左股有七十二黑子光武隆准日角大口美须眉昭烈臂垂过膝顾见其耳晋武帝炎发委地手过膝齐太祖道成龙颡钟声鳞文徧体梁武帝衍日角龙顔重岳虎颧舌文八字顶有浮光身映日无影两骻骈骨顶上隆起有文在左右手曰武儿时能蹈空而行梁简文帝方颐丰下须鬓如画鬒髪委地双眉翠色顶毛【缺】旋连钱入背目光烛人陈武帝覇先日角龙顔垂手过膝齐神武欢目有精光长头髙颧齿白于玉文宣帝洋鳞身重踝周文帝泰方颡广额美须髯髪长委地手垂过膝背有黑子宛转若龙盘之形隋髙祖坚龙顔长上短下额有五柱入顶目光外射有文在手曰王唐太宗龙凤之姿天日之表虬须可以挂弓宋太祖正黑色方面大耳其闰位方隅者项羽目重瞳子力能扛鼎喑呜叱咤千人皆废王莽哆口露眼赤睛大声而嘶反膺髙视瞰临左右孙权紫髯方颐大口长上短下刘渊子聪俱猿臂渊须长三尺余当心有赤毫毛三根长三尺六寸生而左手有文曰渊聪左耳毫长二尺非常光泽刘曜身长九尺三寸手垂过膝生而眉白须四尺余目有赤光须髯不过百余根而皆长五尺慕容皝龙顔板齿慕容垂手垂过膝苻坚背有赤文隠起成字曰草付臣又土王臂垂过膝面有紫光慕容徳额有日角偃月圭文魏什翼犍隆准龙顔立发委地卧则乳垂至席段龙凉州记吕光左肘生肉印及征南城印内隠起文字曰巨覇十六国春秋彭神符生而有文在手曰神符朱泚眉分九聚
　　人夀四万八千岁
　　礼外称夀者不过百二十过此不死为失归祅怪彭祖云人之受气养之得宜常至百二十嵗小小晓道可得二百四十嵗加之可得四百八十嵗而释氏称须弥山东天下名东弗于人夀三百嵗西名西瞿耶尼人夀三百嵗南名阎浮提人夀百嵗北名郁丹人夀千嵗长倍三天下人阎浮提今中国四夷皆是也又称劫初阎浮提人夀四万八千嵗身长八丈其减乃至人止十嵗身长一寸何两者之径庭也然稽之史册古帝王夀髙者盘古一万八千嵗天皇氏弟兄十二头各一万八千嵗地皇氏十一头各一万八千嵗人皇九头分长九州合四万五千六百年其次则女娲氏百三十嵗苍颉二百十有五嵗潜龙氏二百嵗飞龙氏百八十九嵗伊耆氏百七十有二嵗伏羲百九十四嵗炎帝百三十有五嵗神农夀一百六十有八嵗黄帝二百四十嵗少昊百有一嵗帝喾百有五嵗尧百一十八嵗舜百有十嵗禹汤俱满百岁古公百二十嵗王季百嵗文王九十七嵗武王九十三嵗穆王一百五嵗论衡称啓髙宗周穆王皆出一百三十嵗人臣则伯鲧一百八十嵗伊尹百三十嵗召公百八十嵗见路史太公百五十二嵗又毕公季札俱百余嵗三代以上秦穆公时髙四台南村王安一百八十嵗汉魏文侯乐人窦公百八十嵗见桓谭新论汉张苍百余嵗霍光典衣奴还东六百嵗汉范明友鲜卑奴二百四十嵗见博物志东方朔父张夷二百嵗见洞防记魏武时皇甫隆百余嵗又道人蒯京百七十八嵗见孙真人养性序论魏钜鹿张臶百五嵗晋范长生两仕蜀前后百年魏罗结一百七嵗为外都天官总三十六曹精爽不倦百十嵗始归老朝廷大事驿马询访百二十九嵗卒见魏书梁普通中穰城人二百四十嵗惟饮妇乳见梁书梁钟离人顾思逺一百十二嵗尚为散骑侍郎食兼数人头有肉角百二十嵗而卒见南史楚僚奉后母至孝母夀至一百三十嵗秦时王道平妻夀一百三十嵗俱见捜神记张元始九十六嵗始生儿遂无影百六十嵗始卒见梁书甄权精究医术一百三嵗见谭賔録唐洛阳九老中李元爽百三十六嵗见白居易序太原于伯龙一百二十八嵗自隋仁夀生见唐开元东封诣阙赐紫袍牙笏孙思邈百余嵗俱见唐史曹宪为文馆学士百余嵗乃卒见唐世説宋洛阳党翁百七十余嵗五代太清时为兵事柴太宗见邵伯温集涪陵谯定于青城山采药一百三十嵗琼州杨遐举父杨叔连百二十嵗祖宋卿百九十五嵗九世祖居鸡窠中形如小儿不食不饮不知其年见洞微志宋初番禺陈崇艺年百十二嵗李珍年一百三十八嵗宋大中间东都僧好食茶年一百三十嵗政和中福清林雄年百七嵗绍兴中林洞年百十七嵗宋尤时泰尝举博学宏词科年百二十余嵗见万栁溪邉旧话王仁裕逺祖母二百嵗见説海宋黄巗郭琮母一百五嵗髙安赵吉自言一百二十七嵗与頴濵游后尸解见广舆记永宁郭扶家有丹砂井一族数百口饮此井俱百余嵗郭璞为隠士赵逸筮得夀五百嵗东瓯王夀一百六十嵗日本记武内年三百七嵗金完颜氏医姥年二百许嵗毗骞王从古以来迄今不死真珠船昆山周夀谊百六十嵗髙皇帝召见赐酒馔茹文中百有十嵗英皇复辟之元亦召见便殿予冠服成化间有济宁民王士能夀一百二十三嵗顺天孔无似四百嵗耳谈载汤隂王翁百八十嵗广东州老翁年一百十四嵗福州致仕知府林春泽一百四嵗有司为盖百嵗人瑞坊苏州毛弼年百嵗而孙澄状元及第有司为盖人瑞状元坊千户朱政曾祖信百六嵗祖全百二嵗洛阳刘太师健一百七嵗王太史华九十九嵗成化时都督畨将吴良亦九十九嵗魏文靖骥九十八嵗巴陵老人刘伯温百八十嵗云中督府梅公祖母熊百嵗长葛老人郑维藩一百二十嵗笔精载义乌陈世恭万厯戊寅一百六嵗异人则西河少女一百三十嵗沐骨国尸罗一百四十嵗彭宗修宜之法能三十为一息一百五十嵗如二十许人乐长子遇仙人授以巨胜灵丸散方曰蛇服成龙人服成童年一百八十嵗顔如少女道士梁须百四十嵗能夜书行及奔马董奉及上党赵明淮终南山秦时宫人俱三百余嵗老子西入流沙化众成佛夀四百四十嵗黄初平兄初起就初平学服松脂茯苓至五百嵗宻云北山道者六百余嵗太和先生王旻以房中术致不死所在夫壻甚众其姑亦得道年七百嵗犊子年数百嵗武夷山张湛孙绰白石先生俱八百嵗换骨归天蜀中李阿八百嵗彭祖八百嵗青精先生千嵗色如童子安期生一千嵗广成子千二百嵗河上公一千七百嵗中黄丈人弟子白石先生彭祖时已二千余嵗洪崖神农师尧时已三千嵗东海黄翁三千年一反骨洗髓二千年一刻骨伐毛已三洗髓五伐毛黄安坐神此二千嵗一出头已五见其出头是俱近万嵗矣释家则恵秀那连提黎耶舍阿善那单道开俱百嵗澄观百七嵗二祖慧可百七嵗灵垣日照百八嵗泉僧法藏百十嵗那烂陀寺戒贤一百一十嵗佛图澄百十七嵗赵州从谂百二十嵗嵩岳慧安百二十八嵗僧域羣行道仙阿难俱一百三十嵗湘山寂照一百三十二嵗广州圆明百三十有八嵗东土达摩百五十嵗圆寂百五十五嵗菩提流志一百五十六嵗三藏钵恒罗二百七十嵗梁番阳忠烈王友僧恵熈至唐元和中犹存年二百九十嵗僧景法喜三百余嵗祗陀三藏六百嵗迦国大林善罗七百嵗中天竺达摩掬多八百嵗檇李五台院宋时有寳安禅师亦八百嵗西竺长耳一千嵗西天寳掌二千七十二嵗则异气所钟固自不诬也大中祥符五年大食国老人无西忽卢华年百三十嵗耳重轮附舶来王诏赐袍带束帛山海经轩辕国其不夀者八百嵗王子年拾遗记卢扶国人皆夀三百嵗至死不老杜阳编号明国人夀四百嵗神异经陀移国人夀万嵗河图玉板龙伯国人长三十丈寿万八千嵗述异记日林国人夀二千嵗放品经东方阿罗提国人夀四百嵗南方洞阳之野国人夀三百六十嵗西方浩素之垄人夀六百嵗北方句罗国人夀三百嵗上方髙上玉皇万圣帝真以劫为年下极大风泽寳真无量天人夀九百万嵗嵗如世间五百嵗上上禅善无量夀天人夀三千六百万嵗嵗如世间一千嵗梵蓝天人夀一亿五千二百万嵗嵗如世间二千嵗兠术天人夀六亿八百万嵗嵗如世间四千嵗不骄乐天人夀二十三亿四千万嵗嵗如世间八千嵗化应声天人夀九十二万亿一千六百万嵗嵗如世间六千嵗梵寳天人夀七劫嵗如世间五千嵗梵摩迦夷天人夀二劫嵗如世间千五百嵗波梨荅惒天人夀四劫嵗如世间二千五百嵗阿含经云四天王夀五百嵗以人间五十嵗为一日忉利天夀千嵗以人间百嵗为一日焰摩天夀二千嵗以人间二百嵗为一日兜率天夀四千嵗以人间四百嵗为一日化乐天夀八千嵗以人间八百嵗为一日他化自在天夀一万六千嵗以人间一千六百嵗为一日摩身天夀三万二千嵗以人间三千二百年为一嵗梵迦三天夀一劫光音二天夀二劫徧浄三天夀三劫果实三天夀四劫无极天夀五百劫无造天夀千劫无热天夀二千劫善见天夀三千劫大善天夀四千劫色究竟天夀五千劫定处天夀一万劫识处天夀二万一千劫不周天夀四万二千劫有想无想天夀八万四千劫又六天欲界夀万嵗十八天色界积亿嵗四天无色界积年万劫四梵天夀命无有大期以视尘世之夀不啻浮沤起灭乌在乎大椿蓂灵之足以诧大年矣又谢在杭称楚中永乐时一盗魁年一百二十五嵗
　　一百十九嵗
　　又按竹书纪年称召公一百十九嵗金石録称太公望一百四十嵗微与前説不同此外容斋随笔称卜子夏一百二嵗嵩山志称齐东宫得臣隠居嵩岳夀三百余嵗酉阳杂俎晋太康中田宣于鸣石山遇异人王仲伦自言周宣王时人至晋初得十九甲子盖一千一百有余嵗一统志唐南昌人钱明累官光禄卿百七十乃卒葛洪神仙马鸣生为地仙厯九州五百余年李八百厯世见之计其年八百余嵗李仲甫服水丹兼行遁甲在民间三百余年蜀人李意期自汉文帝时至刘先主永安之败乃入琅邪山盖五百嵗李常在少治道术百姓累世奉祀计年已四五百嵗而不老隂长生得度世神丹处民间百七十年色如女子汉武帝时泰山老父服水丹并作神枕年百八十嵗驸马都尉巫炎年百三十八嵗沛人刘慿以功封夀光侯常服石桂英及中岳石流黄年三百余嵗蓟子训在乡里三百余年王烈服青精及铅年三百三十八嵗焦光煮白石如芋为食二百余嵗吕恭遇仙人去家二百年复归有孙吕习仅存授以神方老而复壮至二百嵗王纲服珠醴年二百八十刘政治墨子五行记兼服朱英丸年百八十孔安国常行气服铅丹年二百嵗九灵子皇化得还年却老之术在人间五百余年葛越号黄卢子善气禁之道年二百八十许昌人李根两目瞳子皆方年七百余嵗上党人王真魏武帝召见时已四百嵗入大治山仙去真仙通鉴晋孝武时吴猛上升时百二十嵗许旌阳上升年百三十六嵗黄鲁曾云嘉靖中尹蓬头自南都来已一百二十八嵗洞防记偓佺生于尧时三千嵗旧唐书业法善生于大业丙子死于开元庚子一百七嵗奘法师龙树大士夀七百嵗异苑释僧羣蔬食居霍山絶粒饮泉年百三十乃卒释氏通鉴僧法喜在宋元嘉十七年为钟山寺沙门隋炀帝时乃化夀三百嵗此皆前篇之所未悉乃知长生乆视代不乏人百年未称上夀也
　　十九世同居
　　累世同居者汉蔡邕樊重魏杨播宋奉新胡仲尧外若唐博陵崔倕晋郎方贵俱三世同居开元中青州吕元膺四代同居牛马羊狗异母同乳宋太原太守顾训之徐州彭程四世同居吴地记后汉顾训家有百口五世同居乡人造百口桥以彰孝义襄州张巨源刘芳兖州童升陈州樊可行京兆元守全平定军段徳潭州瞿景鸿温州陈江陵褚彦逢俱五世同居陜州张文裕六世同居建昌洪文抚自其祖谔六世同居太宗遗御书百轴赐其家麟州杨荣隰州赵支开封李居正頴州张可象卫州张珪沧州崔谅并七世同居博陵安平李凡七世同居共财家有二十二房一百九十八口宋五行志元祐元年杭州民俞学庆七世同居家园木连理阜城人李罕澄七世同居江州许祚八世同居长幼八百口卢州赵广顺安军郑彦珪信州俞隽俱八世同居池州方纲八世同爨家属七百口居室六百区每旦鸣鼔会食莫州髙珪永定军朱【缺】贵潞州邢濬相州赵祚并八世同居唐张公艺九世同居宋熙宁中上虞刘承诏一家四百余人十世同居京兆惠从顺十世同居贝州清河民田祚十世同居太宗复其家保定军孙浦襄州常元绍蔡州黄美解州董孝章并十世同居河阳故大理丞陈芳十四世同居信州李琳十五世同居会稽裘承询十九世同居此外如録异称昔周时尹氏贵族数代共爨食口数千作糜之声闻数十里临食失三十人则入镬中垦取镬防糜镬深大故人不见也南唐书称江州陈氏元和给事中京之后宗族七百口共席而食畜犬百余食亦一牢一犬不至诸犬为之不食宋河隂王世大名李宗祐陈州刘闰宣州汪政潭州李耕俱聚居至七百口累十百年并旌表蠲其课调河中人姚宗明其十世祖楼云当唐贞元中至庆厯初以十世同居诏复其家至十三世孙徳孝睦不替又五十余年宋史载徳安陈昉自其祖至昉十三世同居大约亦不下十数世矣
　　七嵗有圣徳
　　古人夙慧可记者神农之子炎帝柱七嵗而有圣徳见路史颛顼年十二而治天下见新序满衣八嵗为舜师见皇甫谧髙士荀仲豫称禹十二嵗为司空见子睾子生五嵗而佐禹见列女传项槖生七嵗为孔子师见新序甘罗十二卦上卿见战国策王子晋生八嵗而服师旷见尸子此外如白居易六七月即识之无二字五六嵗便学诗词见长庆集嘉鱼李承芳生甫七月能以筯画灰作土地二字见江汉丛谈杨牢絶乳即能赋诗积思经术无不贯综见本郢州别驾黄咏三嵗书一过目辄成诵大观二年应童子科引见徽宗摘南山之夀之句以发诵咏应声曰不骞不堕上以崩字为问对曰诗人之言不识忌讳臣安敢复述上大悦见兴化志杨绾四嵗客举座中一物以四声呼之绾应声指铁灯树曰灯盏柄曲见旧唐书任昉四嵗诵诗数十篇八嵗能属文见本传萧頴士四嵗属文观书一览即诵见旧唐书贾逵五嵗隔篱闻人读书声静听无言到沇五嵗教读屏风古诗一遍便能讽诵见北史苏颋五嵗时读庾信枯树赋能避谈字见广人物志颋才能言京兆尹过其父瓌即能咏尹字诗见明皇杂录房龄五嵗能诵毛诗见唐书王元之五嵗能吟白莲诗见古今诗话黄庭坚五嵗读五经问人言六经何读其五遂读春秋十日成诵见道山诗话昭明太子三嵗受孝经论语五嵗并诵五经见梁书刘献五嵗闻舅读管宁传欣然欲读见南史令狐楚五嵗能词章见真珠林杰五嵗能咏玉仙坛诗尤精琴棊全局输者令继其事指踪出竒往往返胜王子敬五嵗有书意卫夫人书大雅吟赐之陆云六嵗能赋诗见别传曹冲六嵗知称象以刻其水痕苻坚六嵗常戏于路徐正问曰小儿行戏不畏缚耶曰吏防有罪不缚小儿陆琼六嵗为五言诗颇有词采俱见本传徐勉六嵗见家人祈晴率尔为文梁简文六嵗能文武帝面试挽笔立成见南史王僧孺六嵗能属文七嵗能读十万言刘显六嵗能诵吕相絶秦书贾谊过秦论王勃六嵗属文情词英厉王瞻六嵗从师读书有伎经门同业皆出视瞻习业如初宋吉水李献可六嵗能诗赋睡宫人有栁妬眉间绿桃憎脸上鲜之句帝拊其背命宫人绣御掌于背以归韦温七嵗日念毛诗一卷年十一应西京举登第俱见旧唐书陈元方七嵗能折父友过中不来王戎七嵗知树在道旁多子必是苦李愍懐太子七嵗知暮夜仓卒宜备非常毋令火光照见人主王褒王筠谢庄俱七嵗能属文宋璟七嵗能属文一遍即记鵩鸟赋见神道碑李徳林数嵗诵三都赋子百药七嵗属文能知琅邪借稻出处百药子安期亦七嵗能属文黄琬七嵗能对日食状夏侯荣七嵗能属文日诵千言见世语李邺侯七嵗对方员动静诗见外髙郢九嵗通春秋能属文子定七嵗读尚书以汤誓难父郢不能对见旧唐书李贺七嵗作髙轩过诗杜甫徐彦伯张九龄裴敬彞皆七嵗能文孙思邈七嵗日讽千言见世説贾嘉隠七嵗举神童见李勣于朝堂能应公木鬼木之对见语林唐肃七嵗诵五经贺徳英李重规七嵗能属文郭忠恕七嵗通九经何逊八嵗能赋诗见本传魏文帝曹丕八嵗能属文有逸才孔融被收二儿大者九嵗小者八嵗能对父以覆巢之下无完卵徐陵八嵗属文十二通庄老义庾肩吾八嵗能赋诗刘晏八嵗献东封颂上引宴于内殿纵六宫观防贵妃为画眉作髻寻拜为秘书省正字见明皇杂录何妥八嵗游国学能荅助教顾良荷叶河水之戏张吴兴八嵗亏齿先达戏之曰君口中何为开狗窦应声荅曰正使君辈从此中出入孔頴达八嵗就学记诵日千余言谢元正八嵗赋春日闲居诗有风定花犹落之句李义府八嵗举神童咏乌诗有上林如许树不借一枝栖之句张九成八嵗能诵六经丘桂八嵗观陶母剪发图指陶母手中金钏诘之曰有此可易酒何用剪髪宋邓有兴数岁能诵九经又防防八嵗中庆元五年神童科杨廷秀赠以诗有精神玉雪照人寒骨格麟驹夹道防之句刘遴之欧阳八嵗能属文崔琰九嵗举秀才见魏书虞荔九嵗陆澄澄问五经十事随问輙应无有遗失见陈书童乌九嵗能对荷戈入榛贠俶九嵗升髙座讲论三教集者皆屈崔英九嵗对苻坚日月可重见陛下至尊不可再覩杨修九嵗孔文举指杨梅曰此是君家菓修应声曰未闻孔雀是夫子家禽魏陈思王曹植十嵗诵读诗论词赋数十万言王应麟十嵗通六经谢朏十嵗能属文邢劭十嵗属文雅有才思日诵万言李白十嵗观百家王羲之十嵗卧帐中闻王敦逆谋能诈吐熟眠以避难谢惠连十嵗能属文房次律弟子余国十二嵗时次律徴问葛洪仙箓中事以水玉数珠手节之凡两徧近二百事琅琅诵之不止次律赏以转枝梨吴郡褚七嵗棊入髙品严武八嵗铁椎撃父妾为母报仇其十龄以外聪頴异常者又不能更仆也又童子拜官者汉顺帝时汝南谢防河南赵建年十二各能通经拜为童子郎晋司马郎十二试经为童子郎宋闽人蔡伯俙三嵗应荐读书百余篇召入禁中真宗授官正字孝宗朝衢州人吕嗣兴四嵗能诵书切韵变四声画八卦面试吟诗授古从政郎为皇孙荣国公伴读宋贾黄中以七嵗通五经童子及第宋【缺】陵谭昭寳七嵗应童子科登上第谢啓有七嵗逺离于膝下九经流出于胸中之句理宗见而异之元丰七年饶州童子朱天钧九嵗试礼部七经皆通试五经出身咸平二年邵焕年十二以童子召至京师上令赋春雨赋援笔立就命授秘书正字于秘阁读书十月召童子朱天申于睿思殿年十二十经俱通赐五经出身晏同叔殊七嵗以神童应荐中童子科广西栗大用年九嵗以通五经应童子举真宗补登仕郎吉水李如珪七嵗中童子科孝宗召见与其父隔珠帘赐宴杨大年十一嵗以童子召对试诗赋五篇顷刻立成授秘书省正字国朝洪钟以四嵗举李东阳以五嵗举皆入翰林程敏政杨一清以八嵗举神童而杨少师廷和以十一嵗举孝防于乡大理寺卿朱奎太常卿任道逊俱以十二嵗举竒童侍东宫书赵中丞时春杨少师一清福州林按察使文秩泉州黄孝防日曜俱年十四举于乡兴化戴探花大賔十三嵗中治辛丑进士福州林庶吉士文秸以十三嵗举永乐甲午榜然尚以文学显也髙宗时小校子刘毂年五嵗善骑射补校尉朱虎臣浮梁人数嵗能排阵步射及读七书补承信郎赐金带许垣十嵗随父入山采药父为虎所噬以杖撃之虎走父得全国史补浑太师瑊年十一随父释之防冬其年立跳荡功后二年拔石堡城收龙驹岛皆有竒防以童子娴武事更为创见女子夙慧如蔡琰六嵗能知琴之絶为第四唐太宗徐贤妃八嵗拟离骚唐宗梅妃江氏九嵗能诵二南乐天女金銮十嵗忽书北山移文遂以勒石朝野杂记淳熙元年女童林妙玉求试中书挑试所诵经书四十三件并通特封孺人而华阳志载荀崧小女年方十三父为杜曾所围女率勇士溃围而出贼追甚急且战且前卒诣周昉请救破贼全城又竒之竒者仙释则释道安五嵗读书再览能诵澄虚太师七嵗入山精修晋【缺】黄县卢童子九嵗升仙梁太学博士汪泌女少【缺】出家年八嵗有时静坐闭目诵出众经浄土经一卷妙庄严经四卷寳顶经一卷九嵗复诵正顶经一卷法华经一卷胜梦经一卷十嵗诵出药草经一卷太子经一卷迦耶婆经一卷日本僧奝然言其国用明天皇有子曰圣徳太子年三嵗闻十人语同时并解七嵗悟佛法于菩提寺讲聪暨经感天雨曼陀罗华娑竭罗龙王女八嵗智慧利根忽然之间变成男子即往南方无垢世界坐寳莲花成等正觉此则圣性防通言思路絶不容以世俗知解窥测之矣元史帝师帕克巴吐番萨斯嘉人七嵗诵经数十万言因名曰帕克巴一作巴斯玛克音之转耳帕克巴者华言圣童也国人又曰巴尔宻罕巴尔宻罕者华言有学术人也
　　七嵗圣
　　前考夙慧已畧备矣今又按黄帝十嵗知神农之非鲁仲连十二折田巴之辩益都耆旧张霸七嵗通春秋号为圣童后汉书张堪六嵗受业号圣童南史顾欢六嵗作黄雀赋唐书注贾言忠数嵗诵书万言七嵗以神童擢第旧唐书闻喜人裴敬彞七嵗解属文性又端谨号为甘露顶金史太宗时东平童子刘天骥七嵗能诵诗书易礼春秋左传语孟増一阿含经佛言修摩那沙弥年向八嵗得四神足及得四谛之法智度论舍利佛生始八嵗诵十八部经通解一切义摩伽陁国常设大会【缺】乐谈义舍利佛升座问荅辞理超絶神僧释道安五嵗读书再览能诵年十二师与光明经一部不减万言安览毕即还其师覆之不差一字辛【缺】师十嵗好浮屠法日阅佛书自能辨梵音不由师教北凉録昙无识十嵗诵咒聪敏出羣日万余言鹤勒那尊者七嵗覩淫祠入庙叱之曰汝妄兴祸福幻惑于人言讫庙貌忽然而壊乡党谓之圣童子
　　兄弟十龙
　　唐贾曾有髙节里中号一龙华子鱼与邴原管宁防学相善号一龙汉许防许劭号平舆二龙又刘岱刘繇齐栁悦栁惔南唐徐铉徐锴皆号二龙乌承玭承恩皆为平虏先锋号辕门二龙又程明道以吕晦叔司马君实为二龙蔡邕崔实许受号三龙蜀李朝兄弟三人号李氏三龙唐李修子李亮李训李叔李秀皆状元及第又房谌子豫垣邃熙俱号四龙称五龙者窦仪兄弟又辛郁兄贤旷弟寳迅皆以才识知名号五龙一门汝南先贤周燕五子子舆子羽子仲子明子良亦号五龙济北泛昭戴祈徐晏夏隠刘彬俱神童号炖煌五龙张岱与兄太子中书舍人寅新安太守镜征北将军永弟广州刺史辨皆知名号张氏五龙公沙穆五子绍孚恪逵樊有令名号公沙五龙索靖汜衷张甝索紒索永亦号炖煌五龙晋卞粹兄弟六人并宰辅号卞氏六龙温恭兄弟六人并知名亦号六龙李宻六子英逸挺秀号李氏六龙崔徴兄弟七人陆微兄弟七人俱号七龙汉荀淑子俭绲靖焘汪爽肃敷号荀氏八龙崔琯珙瑨璪璵玠球珦亦号八龙韩忠献八子纲总绎纬缜维绛时人以此号韩氏八龙又贺徳仁兄弟刘知防兄弟俱号八龙伏义兄弟八人号八龙北齐王昕母清河崔氏学识有风训生九子王昕王晖王昭王晞王晧等风流蕴借号王氏九龙后魏崔长瑜子枢等九人号九龙张鲁十子儒雅温恭号张氏十龙又兄弟称三凤者唐河东薛元敬薛收薛徳音又秦和徐川与弟贡威时号徐氏三凤罗钦顺与钦忠号罗氏三凤贾彪兄弟三人并有髙名而彪尤优时称贾氏三凤北齐崔防弟仲文号二凤而隋时魏景义魏景礼亦号二凤贾彪兄弟三人号三虎而陆兄弟三人并有才名亦号三虎又王勃与弟剧腼号三珠树杨用修曰三国志管宁为龙头邴原为龙腹华歆为龙尾予谓华歆为虿尾近世山西以乔白崖王虎谷王琼为河东三凤评者谓白崖虎谷为二凤王琼为一枭
　　一胞五男
　　左传僖十七年梁嬴孕过期卜易生一男一女男为人臣女为人妾郑渔仲书略孖津之切一产二子也方言陈楚间凡人兽乳而双生谓之漦孽秦晋之间谓之縺子赵魏之间谓之孖生西京杂记霍将军妻一产二子疑所谓兄弟霍光闻之曰昔殷王祖甲一产二子曰嚚曰良嚚以夘日生良以巳日生则以嚚为兄以良为弟许厘庄公一产二女曰妖曰茂楚大夫唐勒一产一女一男男曰贞夫女曰琼华皆以先生者为长霍亦长先生者焉至孪生有三男四男五男之异后赵石勒时黎阳人陈武一产三男一女武携其妻子诣襄国上书自陈勅以为二仪谐畅和气所流赐乳婢一口致谷一百石杂彩四十疋元世祖至元二十年二月髙州张忍妻李氏一产四子三男一女又宋自建隆元年至天禧四年郡国上计民妻产三男者一产四男者三一男三女者二二男一女者一天圣迄治平妇人生四男者二生三男者四一产生二男一女者一熙宁元年距元丰七年生三男者八十四四男者一二男一女者一元丰八年至元符二年生三男者十八四男者二三男一女者一元符三年至靖康生三男者十九四男者一前志以为人民蕃息之騐嘉靖香山莲塘民郑七仔妻广州河南民黄世纲妻灵丘县民李文秀妻万厯髙平县民吴守仓妻俱一产三男至道三年延平民刘栢妻一产三男万厯元年沙县民黄夀一乳三子续庚巳编汝窦士燕生一产三男漫笔石头港廵检任忠一胞三男成化间闻喜县民邹亮妻初乳生三子再乳生四子三乳六子河汾燕闲录延兴三年秀容郡妇人一产四男四产十六男又嘉靖初京师民朱鉴妻二月十一生一子十二生一子十三生一子近日范工部锈夫人得一女四阅月矣又生一男闻医生庄应蕙言省城抚院掌案林书办安正月初十日生一男二十日又生一男俱亘古未有之竒也庚巳编载武进人张麻妻一产五男嘉靖六年河间陈氏一产七女陈后山丛谈云郡城民有二十一子而双生者七闻之相人者妇人上唇有黑子者多孖生宋乾道五年潮州有妇孕过期产子如指大五体皆具百余蠕蠕能动按汉安帝永宁元年南昌有妇人生四子太守刘祗问唐檀变异之应檀以为京师当有兵气其祸发于萧墙至延光四年黄门孙程扬兵殿省诛皇后兄阎显等立济隂王为天子则又与人民蕃息之占异矣
　　男女六十九人
　　后周书李迁哲尝除真州刺史即本州也迁哲妾媵百数男女六十九人縁汉千余里第宅相次姬媵之有子者分处其中迁哲鸣笳导从往来其间纵酒欢防子孙参见或忘其名披簿以审之列仙传刘京授九子丸于王公公时已七十嵗服之御八十妾生二十儿晋姚弋仲有子四十二人吐谷浑有子六十人宋张耆子亦四十二人冯行已二十二子耆开窓直马廏先以马合纵婢妾窥之有所幸御罔不成孕行已每五更用汤沃其下部日出方罢则知多子亦有术也周哀王八年郑有一妇人生子四十二十子为人二十子死顔之推赋魏姬何多一孕四十中山何伙有子百廿中山汉中山王胜也史称其有子百二十人萧梁鄱阳忠烈王恢男女百人国朝庆成王亦有子百人皆方面大耳每家集珠玉盈坐列仙传陵阳子仲服逺志二十年有子二十七人杜子微服天门冬八十年日能行三百里有子四十人彭祖年八百嵗丧四十九妻五十四子唐史郭子仪诸孙数十人每羣孙问安不尽辨颔之而已闽书福州陈恺子七人孙二十八人曽孙六十五人孙一百三十人世多显仕亦人伦之极盛也南部新书淮南程干本富家三年间为水火荡焚家业俱尽妻茅氏连八年生十六男父子相携行乞于市更为可笑
　　陈成子生男百人
　　史记索隠陈成子有数十妇生男百余人汉书中山靖王乐酒好内有子百二十人南史鄱阳王恢有男女百人男封侯者三十九人女封主者三十八人陈尚书仆射王冲厯仕二梁有子三十人并居通官宋书左卫率胡藩南昌人有子六十人多不循法度坐罪徙逺州又陈宣帝四十二男太子即陈后主其封王者三十三人除始兴诛逆岳阳王陷难余皆令终又史记曰田常有子七十余人田婴有子四十余人其贱妾子名文是为孟尝君
　　老妪八十二生子
　　姝姝由笔嘉靖乙酉濮阳李蒲汀南行日记内载利津有老妪年八十二生子南村辍耕录至正丁丑謡言拘刷童男女以故婚嫁不问长幼平江苏达卿有女年十二赘里人蒲仲明之子为壻明年生一子真珠船近者隰宁张娼之女十二嵗而得男刘氏之妇六十二而育女胚胎之结真有不假天癸者干子张詧妻七十二嵗嫁潘老复生二子
　　人身神名
　　诸道书所载人身神名发神名苍华字太元形长二寸一分脑神名精根字泥丸长一寸一分眼神名明上字英形长三寸鼻神名玉垄字灵坚长三寸五分耳神名空闲字幽田长三寸一分舌神名通命字正伦长七寸齿神名崿锋字罗干长一寸五分面部七神并衣飞罗裙各镇其宫心神名丹元字守灵长九寸肺神名皓华字虚成长八寸肝神名龙烟字含明长七寸肾神名防字育婴长三寸六分脾神名常在字魂庭长七寸三分胆神名龙曜字威明长三寸六分六府真神同着丹锦飞裙处五脏之内精血气三真名无生君字黄血中赤气君名混杂子字叔寳坚司命精魂名发防子字庆二神镇我百闗之血絶节之下上元父君名髙同生字左廻明下元母名叔火玉字石廻光帝皇太一名重防空字幽寥元九帝尊名日月真字众帝生太帝精魂名阳堂玉字八灵君九闗魂名录廻道字絶防天纪帝魂名照无阿字广神七神镇我本命之根塞我死路之门又二十四人行事诀脑神觉元子字道都长一寸一分白衣发神文华字道衡长二寸一分衣皮肤神通众仲字道连长一寸一分黄衣目神监生字道童长三寸五分青衣项神灵谟盖字道周长五寸白衣膂神益厯辅字道柱长三寸五分白玉素衣鼻神冲龙玉字道微长二寸五分青黄白色衣耳神名梁峙字道岐长七寸衣赤衣呼吸神百流放字道通八寸九分色衣睡神素灵生字道平八寸一分白衣心神【缺三字】字道明长九寸赤衣肝神开童字道清长六寸素衣胆神龙徳拘字子镇我两乳之下源骨节二真名坚玉君字凝羽珠镇我太仓之府【缺六字】　　　之真名天精液君字飞生上英镇我胸中四极之口九之真男名拘制字三阳镇我左耳伏晨之户皇一之魂四名上归字帝子镇我右耳伏晨之户紫素左元君名医郁无刃字来上镇我头面之境黄素元君名圆华黄字大张上镇我胸脇之境白素右元君名啓明萧刃字金门上镇我下闗之境日中司命名接生镇我左手中月中桃君名方盈镇我右手中胎中一元白气君名务子字育尚生太乙精魂名归子字盛昌二神镇我五藏之上结喉之本结中青气君名案延昌字合和婴儿元君精魂名保谷童字明夫二神镇我五藏之下大胃之上节中黑气君名斌来生字精上门帝真精魂名幽台生字灌上生二神镇我九肠之口伏原之下胞中黄气君名祖明车字神无极天帝精魂名理维藏字法珠二神镇我小腹之内二红之本字道放长二寸六分青黄绿衣左肾神春元真字道卿长三寸七分白色衣五色无常右肾神象他无字道玉长三寸五分衣白或黑衣脾神名寳元全字道骞形长七寸三分色正黄又五帝襍修行乗龙啚肝东方青其人姓娄氏字君明心南方赤其人姓张氏字巨明肺西方白其人姓文氏字元明肾北方黑其人姓氏字子真肺中央土黄其人姓巳氏字元巳又肝神名为青龙字龙子方心神名为豪丘字陵阳子明肺神名为方长宜字子元肾神名为双以字林子脾神名为黄庭字飞黄子又太清真人终命诀人身中有神衣赤衣长九寸冠九徳之冠着绿珰之帻名曰呴呴肝中有神衣青衣长八寸名曰篮篮胆中有神长二寸衣白衣名曰防防脾中有神衣黄衣长六寸名曰里里胃中有神衣赤衣长五寸名旦旦肾中有神衣白衣长四寸名漂漂云笈七籖上元泥丸神赤子字元房一名帝卿中元绛房神真人字子丹一名光坚下元丹宫神婴儿字元阳子一名谷
　　附览人有五藏六府九窍三百六十五节十二经脉十五络脉六百六十五穴男子骨白女子骨黑男子顶骨八女子六男左右肋骨各十二女子各十四男子缀脊两邉棱骨九窍女子平布六窍男子八嵗而更齿女子七嵗而更齿血勇者怒而面赤脉勇者怒而面青骨勇者怒而面白神勇者怒而色不变
  </div>
  <div class="pagination">
   <a href="玉芝堂谈荟.html">
    上一页
   </a>
   <a href="玉芝堂谈荟.html">
    1
   </a>
   <span class="current-page">
    2
   </span>
   <a href="玉芝堂谈荟_page3.html">
    3
   </a>
   <a href="玉芝堂谈荟_page4.html">
    4
   </a>
   <a href="玉芝堂谈荟_page5.html">
    5
   </a>
   <a href="玉芝堂谈荟_page6.html">
    6
   </a>
   <a href="玉芝堂谈荟_page7.html">
    7
   </a>
   <span>
    ...
   </span>
   <a href="玉芝堂谈荟_page3.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
