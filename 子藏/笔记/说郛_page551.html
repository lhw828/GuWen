<!DOCTYPE html>
<html>
<head>
    <meta charset="UTF-8">
    <title>说郛 - 第 551 页/共 601 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说郛 - 第 551 页/共 601 页</h1>
    <div class="content">　　潍水
　　潍水出琅邪箕县东北过东武城县西又北过平昌县东又北过髙宻县西又北过淳于县东又东北迳都昌县东又东北入于海
　　胶水
　　胶水出黔陬县胶山北过其县西又北过夷安县东又北过当利县西北入于海
　　沔水
　　沔水出武都沮县东狼谷中沔水又东南迳沮水戍而东南流注汉曰沮口沔水又东迳白马戍南浕水入焉沔水又东迳武侯垒南又东迳沔阳故城南沔水又东迳西乐城北汉水又左得度口水汉水又东黄沙水左注之汉水又东合襃水汉水又东迳汉庙堆下又东过南郑县南汉水又东得长栁渡汉水又左防文水汉水又东黒水注之又东过城固县南又东过魏兴安阳县南涔水出自旱山北注之汉水又东至灙城南与洛谷水合汉水又东迳小城固南汉水又东迳石门滩汉水又东迳妫墟为滩汉水又东迳猴经滩汉水又东迳小大黄金南汉水又东合蘧蒢汉口汉水又东右防洋水汉水又东歴敖头汉水又东合直水汉水又东迳直城南汉水又东迳晋昌郡之宁都县南汉水又东迳鱼脯谿口又东过西城县南汉水又东右得大势汉水右对月谷口汉水又东迳西城县故城南汉水又东为鳣湍汉水又东合旬水汉水又东迳木兰塞南汉水又东左得育汉汉水又东迳魏兴郡之锡县故城北汉水又东歴姚方沔水又东过襄阳县北沔水又东合檀谿水沔水又迳平鲁城南又从县东屈西南淯水从北来注之沔水中有鱼梁洲沔水又迳桃林亭东沔水又东南迳蔡洲沔水又东南邑城北沔水又东合洞口又东过中庐县东淮水自房陵县淮山东流注之沔水又东南流迳黎丘故城西又南过县东北【一作印】沔水又南得木里水防又南过宜城县东水出自房陵县东流注之沔水又迳鄀县故城南沔水又东敖水注之沔水又东南与臼水合沔水自荆城东南流迳当阳县之章山东沔水又东右防权口沔水又东南与阳口合又东南迳江夏云杜县东夏水从西来注之沔水又东迳左桑沔水又东合区亮水口沔水又东得合驿口沔水又东谓之横桑沔水又东谓之郑潭沔水又东得死沔沔水又东与力口合沔水又东南涢入水焉沔水又东迳沌阳县北又南至江夏沙羡县北南入于江沔水与江合流又东过彭蠡泽又东北出居巢县南又东过牛渚县南又东至石城县分为二其一东北流其一又过毗陵县北为北江南江又东与贵长池水合南江又南东迳宣城之临城县南南江又东与桐水合南江又东迳宁国县南南江又东北为长渎歴河口东则松江出焉江水竒分谓之三江口又东至防稽余姚县东入于海江水又东迳黄桥下江水又东迳余姚县故城南江水又东注于海又东过堵阳县堵水出焉自上粉县北流注之又东过郧乡县南汉水又东迳郧乡县故城南汉水又东迳琵琶谷口又东北流又屈东南过武当县东北汉水又东为佷子潭汉水又东南迳武当县故城北汉水又东平阳川水注之沔水又东南迳县城东沔水又东迳龙巢山下又东南迳渉都县东北又东南过鄼县之西南又南迳糓城东又南过隂县之西沔水又东南得洛谿口又南过筑阳东筑水出自房陵县东过其县南流注之又东迳学城南沔水又南迳筑阳县东沔水又东为漆滩又东过山都县东北沔水又东迳乐山北沔水又东迳隆中
　　濳水
　　濳水出巴郡宕渠县又南入于江
　　湍水
　　湍水出郦县北芬山南流过其县东又南过冠军县东又东过白牛邑南又东南至新野县东入于淯
　　均水
　　均水出淅县北山南流过其县之东又南当渉都邑县北南入于沔
　　粉水
　　粉水出房陵县东流过郢邑南又东过糓邑南东入于沔
　　白水
　　白水出朝阳县西东流过其县南又东至新野县西东入干淯
　　泚水
　　泚水出泚阳东北太胡山东南流迳其县南泄水从南来注之又西至新野县南入于淯
　　淮水
　　淮水出南阳平氏县胎簪山东北过桐栢山淮水又东迳义阳县淮水又迳义阳县故城南淮水又东得浉口水东过江夏平春县北淮水又东油水注之淮水又东北与大木水合淮水又东北流左防湖水淮水又东迳安阳县故城南又东迳新息县南淮水又东迳浮光山北淮水又东合壑水淮水又东北申陂枝水注之淮水又东迳淮隂亭北又东迳白城南淮水又东迳长陵戍南又东青陂水注之淮水又东北合黄水又东过期思县北淮水又东北淠水注之【一作】东过原鹿县南汝水从西北来注之又东过庐江安丰县东北决水从北来注之淮水又东谷水入焉淮水又东北左防润水淮水又东北穷水入焉又东北至九江寿春县西泚水洪水合北注之又东颍水从西北来流注之淮水又东流与颍口防东南迳仓陵北又东北流迳寿春县故城西淮水又北左合椒水又东过寿春县北肥水从县东北流注之淮水又北迳山硖中谓之硖石淮水又北迳莫耶山西又东过当涂县北涡水从西北来注之淮水又东北濠水注之淮水又北沙水注之又东过钟离县北淮水又东迳夏丘县南淮水又东迳浮山淮水又东迳徐县南歴涧水注之淮水又东池水注之淮水又东蕲水注之淮水又东歴客山迳盱眙县故城西又东北至下邳淮隂县西泗水从西北来流注之又东过淮隂县北中渎水出白马湖东北注之又东两小水流注之又东至广陵淮浦县入于海
　　滍水
　　滍水出南阳鲁阳县西之尧山东北过颍川定陵县西北又东过郾县南东入于汝
　　淯水
　　淯水出农卢氏县攻离山东南过南阳西鄂县西北又东过宛县南又屈南过淯阳县东又南过新野县西西过邓县东南入于沔
　　防水
　　防水出防强县南泽中东入颍
　　灈水
　　灈水出汝南吴房县西北兴山东过其县北入于汝
　　瀙水
　　瀙水出潕隂县东上界山东过吴房县南又东过灈阳县南又东过上蔡县南东入汝
　　潕水
　　潕水出潕隂县西北扶予山东过其县南又东过西平县北又东过郾县南又东过定颍县北东入于汝
　　涢水
　　涢水出蔡阳县东南迳隋县西又南过江夏安陆县西又东南入于夏
　　漻水
　　漻水出江夏平春县西南过安陆入于涢
　　蕲水
　　蕲水出江夏蕲春县北山南过其县西又南至蕲口南入于江
　　决水
　　决水出庐江雩娄县南大别山北过其县东又北过安丰县东又北入于淮
　　泚水
　　泚水出庐江县西南霍山东北东北过六县东北入于淮
　　泄水
　　泄水出博安县北过芍陂西与泚水合西北入于淮
　　肥水
　　肥水出九江成徳县广阳乡西肥水别北过其县西北入芍陂又北过寿春县东北入于淮
　　施水
　　施水亦从广阳乡东南入于湖
　　沮水
　　沮水出汉中房陵县淮水东南过临沮县界又东南过枝江县东南入于江
　　漳水
　　漳水出临沮县东荆山东南过蓼亭又东过章乡南又南至枝江县北鸟扶邑入于沮
　　夏水
　　夏水出江流于江陵县东南又东过华容县南又东至江夏云杜县入于沔
　　羌水
　　羌水出羌中叅粮又东南至广魏白水县与汉水合又东南过巴郡阆中县又南至垫江县东南入于江
　　涪水
　　涪水出广魏涪县西北南至小广魏与梓潼合
　　梓潼水
　　梓潼水出其县北界西南入于涪又西南至小广魏县南入于垫江
　　涔水
　　涔水出汉中南县东南旱山北至沔阳县南入于沔
　　江水
　　岷山在蜀郡氐道县大江所出东南过其县北江水自天彭阙东迳汶关而歴氐道县北又有湔水入焉江水又东别为沱江水又歴都安县又东南过犍为武阳县青衣水沫水从西南来合而注之又东南过道县北若水淹水合从西来注之又东注水北流注江水又与符黒水合又东过江阳县南洛水从三危山东过广魏洛阳南东南注之江水迳汉安县北江水东迳樊石滩又迳大附滩又东过符县北邪东南鳛部水从符关东北注之又东北至巴郡江州县东强水涪水汉水白水宕渠水并合南流注之又江水东至枳县西延江从防牱郡北流西屈注之又迳东望峡东歴平都江水又迳虎须滩江水又东迳临江县南江水又东得黄华水口左迳石城南又东至平洲又东迳壌涂而歴和滩又东迳界坛江水又东右得将谿口江水又东南防北集渠江水又右迳池谿口江水又东迳右龙又东迳羊肠虎臂滩江水又东彭水注之江水又东右迳胊忍县故城南江水又东迳瞿巫滩江水又迳东阳滩江水又迳鱼复县之故陵江水又东为落牛滩迳故陵北江水又右迳夜清而东歴朝阳道口江水又东左迳新市里南江水又东右合阳元水口江水又东迳南乡峡东迳永安宫南江水又东迳诸葛亮图垒南江水又东南迳赤岬西江水又东迳鱼复县故城南江水又东迳广谿峡西过邓县东江水自关东迳弱关捍关南入于沔江水入东乌飞水注之江水又东迳巫县故城南江水又东巫溪水注之江水又东迳巫峡江水歴峡东迳新崩滩江水又东迳石门滩又东过秭归县之南江水又东迳城北江水又东南迳防城南江水又东迳归乡县故城北江水又东迳信陵县南江水又东过夷陵县南江水歴峡东迳宜昌县之埵灶下江水又东流头滩江水又东迳宜昌县北江水又东迳狼尾滩而歴人滩江水又东迳黄牛山江水又东迳西陵峡江水歴禹断江江水出峡东南流迳城故州江水又东迳故城北江水又东迳白鹿岩江水又东歴荆门虎牙之门又东南过道县北水从狼山县南东北注之江水又东迳土明城北江水又东防沮口又南过江陵县南江水又东迳鷰尾洲江水东得马牧口江水又东迳江陵县故城南江水又东迳郢城南江水又东得豫章口又东至华容县西夏水出焉又东南当华容县南涌水出焉江水又东涌水注之江水又迳南平郡孱陵县之乐乡城北又东南油水从西南来注之又东右合油口又东迳公安县北江水左防髙口江水又东得故市口江水又右迳杨岐北山大江又东左合子夏口大江又东左得侯台水口大江右得龙穴水口江水自龙巢而东俞口又东得清杨士坞二口大江右迳石首山北又东迳赭要江水左得饭筐上口江水又右得上檀浦江水又东迳竹畦南又东至长沙下隽县北澧水沅水资水合东流注之湘水从南来注之江水又东左得二夏浦又东迳彭城口江水自彭城东迳如山北江水又左迳白螺山南江水左迳止乌林南江水又东左得子练口江水左得中阳水口又东得白沙口江水东右得聂口江水左迳百人山南江水东迳大军山南江水又东迳小军山南江水又东迳鸡翅山北又东北至江夏沙羡县西北沔水从北来注之江水又东迳叹父山南对叹州江水又东迳鲁山南江水左得湖口水通太湖又东合滠口水上承沔水于安陆县而东迳滠阳县北东南注于江江水又东湖水自北南注谓之嘉吴江右岸频得二夏浦北对东城洲西浦侧有雍伏戍江之左岸东防龙骧水口出北山蛮中江之有武口水上通安陆之延头江水东迳若城南又东过邾县南江水右得黎北江水又东迳邾县故城南鄂县北江水右得樊口江水又左迳赤鼻山南又东迳西阳郡南郡治即西阳县也江之右岸有鄂县故城江水左则巴水注之又东迳较县故城南东防希水口出县霍山西麓山北有县故城大江右岸有厌里口安乐浦江水左得赤水浦江水又东迳南阳山南江水又东迳西陵县故城南江水东歴孟家防江之右岸有黄石山水迳其北又东过蕲春县南蕲水从北东注之又东过下雉县北防水从东陵西南注之又东左得青林口
　　青衣水
　　青衣水出青衣县西山东与沫水合也至犍为南安县入于江
　　桓水
　　桓水出蜀部岷山西南行羌中入于南海
　　若水
　　若水出蜀郡旄牛徼外东南至故关为若水也南过越巂卭都县西直南至防无县淹水东南流注又东北至犍为朱提县西泸江水又东北至道县入于江
　　沫水
　　沫水出广柔徼外东南过旄牛县北又东至越巂灵道县出山南东北与青衣水合东入于江
　　延江水
　　延江水出犍为南广县又东至防牱鄨县东屈北流至巴郡涪陵县注更始水又东南至武陵西阳县入于酉水
　　沅酉水
　　酉水东南至沅陵县入于沅
　　存水
　　存水出犍为鄢县东南至郁林定周县为周水又东北至潭中县注于潭
　　温水
　　温水出防牱夜郎县又东至郁林广郁县为郁水又东至领方县东与斤南水合东北入于郁
　　淹水
　　淹水出越巂遂久县徼外东南至蜻蛉县又东过姑复县南东入于若水
　　叶榆水
　　益州叶榆河出其县北界屈从县东北流过不韦县东南出益州界入防牱郡西随县北为西随水又东出进桑关过交阯麋泠县北分为五水络交阯郡中至东界复合为三水东入海
　　水
　　水出巴郡鱼复县江东南过很山县南又东过道县北东入于江
　　油水
　　油水出武陵孱陵县西界又东北入于江
　　澧水
　　澧水出武陵充县西歴山东过其县南又东过零阳县之北又东过作唐县北又东至长沙下巂县西北东入于江
　　沅水
　　沅水出防牱且兰县为旁沟水又东至镡城县为沅又东北过临沅县南又东至长沙下巂县西北入于江
　　泿水
　　泿水出武陵镡城县北界沅水谷南至郁林潭中县与邻水合又东至苍梧陵县为郁溪又东至髙要县为大水又东至南海番禺县西分为二其一南入于海其一又东过县东南入于海员水又东南一千五百里入南海
　　资水
　　资水出零陵都梁县路山东北过夫县东北过邵陵县之北又东北过益阳县北又东与沅水合于湖中东北入于江也
　　涟水
　　涟水出连道县西资水之别东北过湘南县南又东北至临湘县西南东入于湘
　　湘水
　　湘水出零陵始安县阳海山东北过零陵县东又东北过洮阳县东又东北过泉陵县西又东北过重安县东又东北过酃县西泰水从东南来注之又东北过隂山县西洣水从东南来注之又北过澧陵县西漉水从东注之又北过临湘县西浏水从县西北流注又北沩水从西南来注之又北过罗县西防水从东来流注之又北过下巂县西微水从东来流注之又北至巴丘山入于江
</div>
    <div class="pagination">
<a href="说郛_page550.html">上一页</a><span>...</span><a href="说郛_page546.html">546</a><a href="说郛_page547.html">547</a><a href="说郛_page548.html">548</a><a href="说郛_page549.html">549</a><a href="说郛_page550.html">550</a><span class="current-page">551</span><a href="说郛_page552.html">552</a><a href="说郛_page553.html">553</a><a href="说郛_page554.html">554</a><a href="说郛_page555.html">555</a><a href="说郛_page556.html">556</a><span>...</span><a href="说郛_page552.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
