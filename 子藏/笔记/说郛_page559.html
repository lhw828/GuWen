<!DOCTYPE html>
<html>
<head>
    <meta charset="UTF-8">
    <title>说郛 - 第 559 页/共 601 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说郛 - 第 559 页/共 601 页</h1>
    <div class="content">





　　土牛经【宋向孟】
　　释春牛顔色第一
　　常以岁干爲头色○从甲乙丙丁戊己庚辛壬癸爲十干甲乙木其色青丙丁火其色赤戊己土其色黄庚辛金其色白壬癸水其色黒余仿此
　　支爲身色○从子丑寅卯辰巳午未申酉戌亥爲十二支寅卯木其色青巳午火其色赤申酉金其色白亥子水其色黒辰戌丑未土其色黄余皆仿此
　　纳音爲腹○从金木水火土爲纳音金白木青水黒火赤土黄以此五色言之
　　立春日干色爲角耳尾支色爲胫脡纳音色爲蹄假令甲子岁立春甲爲干其色青用青爲牛头子爲支其色黒黒爲身纳音金其色白白爲腹丙寅日立春丙爲干其色赤用赤爲角耳尾寅爲支其色青用青爲胫脡纳音是火其色赤用赤爲蹄
　　释策牛人衣服第二
　　以立春日干爲衣色支爲勒帛色纳音爲衬服色假令戊子日立春戊爲干当用黄衣子爲支当用黒爲勒帛纳音是火当用赤爲衬服其策牛人头屦鞭策各随时候之宜是也用红紫头须之类
　　释策牛人前后第三
　　凡春在岁前则人在牛后若春在岁后则人在牛前春与岁齐则人牛竝立假令立春在十二月内则是春在岁前即人在牛后立春在正月内则是春在岁后即人在牛前若立春在岁日同即是春与岁齐人牛竝立阳岁人居左阴岁人居右寅辰午申戌子爲阳岁卯巳未酉亥丑爲阴岁
　　释笼头缰索第四
　　孟年以麻爲之寅申巳亥爲孟年○仲年以草爲之子午卯酉爲仲年○季年以丝爲之辰戌丑未爲季年凡缰索长七尺二寸像七十二候凡秦者乃牛鼻中环木也亦名曰拘
　　拘秦者牛鼻中木也以桑柘木爲之即以每年正月中宫色爲之假令寅申巳亥年正月中宫二黒用黒色拘秦子午卯酉年正月中宫八白用白色拘秦辰戌丑未年正月中宫五黄用黄色拘秦












　　漏刻经【阙名】
　　尝观天文皆按宣洞阳城晷漏且自今年冬至起筭至来年冬至日止所谓周天之正数也一日一夜通计一百刻每八刻二十分爲一时惟寅申巳亥有九刻皆以子午定其昼夜今者所在壶漏异常不遵古法务在机巧各肆瞽术工匠一时胷臆之见制度既无轨则时刻宜乎差误有过与不及之失今輙撰成滴漏循环之法积年而成不劳人力不费工财妙通微至简且防虽出五里之外箧笥皆可附行于几案之隅所谓天运璇玑尽在目中矣切见好事君子或用表标或用烟篆然香燥则易爇香润则烬缓天晴日表可验阴晦又不可考二者俱非悠久之法但依此造似乎简易而精通防妙中之妙也
　　造盂法
　　其法以铜盂二只大一小一大者贮水初无定制但寛大过于小者足矣如无以磁盂代之小者重五两髙三寸四分靣底并阔四寸七分上下四直造之恐度量差殊当以太平钱五十文凖其轻重造毕于盂底微鑚一窍如针眼大浮于水盆上令水颠倒自穴外逆通上入于防中用筹探之水至子则子时至午则午时至一更则一更矣他皆仿此
　　下漏法
　　毎日天晓日将出时将小盂浮于大盆水靣上至日入时自然水满小盂沉于水底爲度却取出小盂去其水再浮水靣上至来日天晓仍旧沉于水底昏晓二时俱以水满爲度定其昼夜其日停水之时切湏滤出极净毋使尘滓隘其水穴庻几永无缓迫之失
　　造筹法
　　用薄木竹片皆可爲如籖箆様随尺寸髙下书写时刻用探水定验时辰更防尤是简防凡筹三十四分均布十一段每段该二分五厘惟寅申巳亥上分外加添四分谓维偏添之数也闰余成嵗折瑳之数也今皆防取小盂内分刻爲验甚径更防小盂分刻处相对先刻取二路以浮鱼指防处是也凡一年十二月止用太平钱二十文随月加减镇压小盂
　　加减法
　　十一月节昼用二十文太平钱匀铺小盂底夜用空盂十二月节昼用太平钱十九文夜用一文自十二月节爲始昼减一文夜添一文七日一次加减正月节昼用十一文夜用九文二月节昼用十文夜用十文三月节昼用九文夜用十一文自三月节爲始每七日一次昼减一文夜増一文四月节昼用一文夜十九文五月节昼用空盂夜二十文六月节昼用一文夜十九文自六月节爲始每七日一次昼増一文夜减一文七月节昼九文夜十一文八月节昼夜各十文九月节昼用十一文夜用九文自九月节爲始毎七日一次昼添一文夜减一文十月节昼用十一文夜用九文
　　推二十四气
　　正月立春雨水节二月惊蛰及春分三月清明并谷雨四月立夏小满全五月芒种及夏至六月大暑小暑匀七月立秋并处暑八月白露及秋分九月寒露与霜降十月立冬小雪均十一月大雪与冬至十二月小寒及大寒
　　定太阳出没法
　　正九出乙入庚方二八出入鸡场三七发甲入辛地四六生寅入犬藏五月生艮归干上仲冬出巽入坤方惟有十与十二月出辰入申子细详
　　约十二时
　　半夜子鸡鸣丑平旦寅日出卯食时辰禺中巳日中午日昃未晡时申日入酉黄昏戌眠定亥




　　感应经【宋陈栎】
　　积谷生虫腐草爲萤
　　捜神记曰龙易骨麋易骼蛇类解皮蟹类易殻又折其螯足堕复更生谷之化爲虫也妖气之所生焉礼记月令季夏腐草爲萤
　　虎知冲破燕识戊巳
　　博物志云虎知冲破又能画地卜今人有画地上下推其奇偶谓之虎卜说文燕鸟也齐鲁之间谓之乙谓乙子作巢避戊巳中记千岁之燕戸北向
　　枭避星名鹊避太岁
　　周礼哲蔟氏掌覆妖鸟之巢以方书十日之号十有二辰之号十有二月之号十有二岁之号二十有八星之号县其巢上则去之庭氏掌射国中之妖鸟若不见其鸟兽则以救日之弓与救月之矢夜射之若神也则以太隂之弓与枉矢射之晏子春秋及说搜神记并言栢氏尝爲齐景公禳枭乃布翼当伏地死盖用此术也又曰鹊知太岁之所在博物志云鹊巢避太岁此非才智任自然也淮南子曰鹊识岁多风去髙木巢傍枝也
　　河有怪鱼乃名爲鳄其身若豹其齿三作【言有三排也】博物志云海南有鱼如鼍斩其首干之防去齿而更复生南州亦云然淳风又闻广州鳄鱼能陆追牛马杀之水中覆舟杀人值网则不敢触如此畏慎其一孕生卵数百于陆地及其成形则有蛇有有鼈有鱼有鼍有蛟者凡数十类及其被人捕取宰杀之其灵能爲雷电风雨殆神物龙类也
　　风生之兽出于火林刀劒不入鍜以铁砧既如韦囊虽复蹔死张口向风蹶然还起
　　十洲记曰炎洲在南海中有地方二千里去岸九万里上有风生兽状如豹青色如大狸张网取之积薪数车以烧之薪尽而此兽在火不然以锤其头十数万下乃死而以其口向风湏臾便活而起以石上菖蒲塞鼻而死抱朴子云生火林中万劒斫不入铁锤打头骨破皮如韦囊而不死余亦同上所说
　　违天无状伯赵鸱枭害亲逆道破镜黄腰何不殄灭而逍遥
　　春秋传曰伯赵司至即百劳也曹植恶鸟论云夏至隂气动爲残杀盖贼害之候鸣于人家则有死亡之徴又云鸱枭食母眼睛乃能飞郭璞云伏土爲枭汉书志云古者天子常以春鲜祀之黄帝用破镜孟康云破镜兽名食母形如防而虎眼蜀地志黄腰兽鼬身狸首生子长大能自活则羣逐其母令不得归形虽小能杀牛鹿及虎
　　炭何爲重铁何爲轻
　　汉书曰先冬至夏至悬炭铁如衡各一端令相停冬至阳气至炭仰而铁低夏至隂气至铁仰而炭低以此候二至淮南子曰权土炭候气也
　　象而后数卜筮之术朽骨枯草安知吉凶
　　六韬曰文王使散宜生卜伐殷吉乎不吉鑚不兆数蓍蓍交而折散宜生因曰不祥何以举也太公进曰非子所及圣人天地之道承衰乱而起者枯骨蓍者朽草不足以辨吉凶左氏传吉凶由人也












　　感应类从志【吴僧賛宁】
　　芦灰投地苍云自灭
　　史记有苍云围轸轸楚之分野是不善之征楚太史唐勒乃夜以葭灰遗于地乃更灭拂之其苍云爲之半灭
　　积灰知风悬炭识雨
　　以榆化灰聚置幽室中天若将风则灰皆飞扬也秤土炭二物使轻重等悬室中天时雨则炭重天晴则炭轻又云以此验二至不雨之时夏至一隂生即炭重冬至一阳生即炭轻二气变也
　　僵蚕拭唇马不咬人狼皮在槽马不食糓
　　以僵蚕拭马唇内外即不咬人亦不吃草取桑作末涂口即不吃草也以鼠狼挂马槽上或云置糓上马不咬糓也
　　胡桃之劵令鸡夜呜甑瓦之契投枭自止
　　以胡桃树东南枝劈之书劵字讫绕之于鸡栖下则夜鸣不止以故瓦书契字置于墙上忽闻枭鸣取以投之即不敢更鸣也
　　口诵仪方登山不见虎心念仪方入泽不逢蛇
　　此二句目验也
　　借草三垂鬼魅收迹金乗一振游光敛色
　　夜卧以所眠上抽草一茎出长三寸许鬼魅不敢来魇人田野中见游光者火也其名曰燐鬼火也或人死血久积地爲野火游光不常或出或没来逼人夺人精气以鞍两镫相叩作声火即灭也
　　货宅之财不买生口估乘之物不以聘妇
　　卖宅之财不买生口奴婢及生物并不利于人卖驴马之财不聘妇
　　牛马度阑出手即售衣服运井入市争酬
　　欲买牛马驴畜宿以木阑障之明乃度过令寡妇繋其尾作十字则其物易售也欲出卖衣服运绕都井三匝将入市争酬也
　　月布在戸妇人留连守宫涂臂自有文章
　　取妇人月水布烧作灰妇人来即取少许置门阃门限妇人即留连不能去五月五日取蝎虎虫以刺血用硃砂和牛羊脂食之令其腹赤乃取爲末少许涂人臂即有文章揩拭不去男女合归即灭此东方朔法汉武帝以验宫人故曰守宫也
　　髙悬大镜坐见四隣廻风之草目覩四戸
　　以大镜长竿上悬之向下便照耀四隣当镜下以盆水坐见四隣出入也取廻风草挿头上令人顾见四戸之事回风即旋风也
</div>
    <div class="pagination">
<a href="说郛_page558.html">上一页</a><span>...</span><a href="说郛_page554.html">554</a><a href="说郛_page555.html">555</a><a href="说郛_page556.html">556</a><a href="说郛_page557.html">557</a><a href="说郛_page558.html">558</a><span class="current-page">559</span><a href="说郛_page560.html">560</a><a href="说郛_page561.html">561</a><a href="说郛_page562.html">562</a><a href="说郛_page563.html">563</a><a href="说郛_page564.html">564</a><span>...</span><a href="说郛_page560.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
