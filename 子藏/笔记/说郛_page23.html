<!DOCTYPE html>
<html>
<head>
    <meta charset="UTF-8">
    <title>说郛 - 第 23 页/共 601 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说郛 - 第 23 页/共 601 页</h1>
    <div class="content">　　吉月必朝服而朝【孔曰吉月月朔也吉服即皮弁服也】
　　吉礼所行月日因而谓之吉月吉日非正朔而巳
　　乡人傩朝服而立于阼阶【孔曰傩驱逐疫鬼恐惊先祖故朝服而立于庙之阼阶】正文无庙字又云恐惊先祖疑孔穿凿非本防
　　子曰山梁雌雉时哉时哉子路共之三嗅而作【周曰子路共之非本意不苟食故三嗅而作】
　　以为食具非其防吾谓嗅当为呜呜之呜雉之声也先进第十一
　　子曰从我于陈蔡者皆不及门也【郑曰皆不及仕进之门而失其所】门谓圣人之门言弟子学道由门以及堂由堂以及室分等降之差非谓言仕进而巳
　　徳行顔渊闵子骞冉伯牛仲弓言语宰我子贡政事冉有季路文学子游子夏【説者曰字而不名非夫子云】
　　论语称字不称名者多矣仲尼既立此四品诸弟子记其字而不名焉别无异防
　　徳行科最髙者易所谓黙而识之故存乎徳行盖不假乎言也言语科次之者易所谓拟之而后言议之而后动拟议以成其变化不可为典要此则非政法所拘焉政事科次之者所谓虽无老成人尚有典刑言非事文辞而巳文学科为下者记所谓离经辨志论学取友小成大成自下而上升者也
　　子曰囘也其庶乎屡空赐不受命而货殖焉亿则屡中【注曰囘庶几圣道虽　空匮而乐在其中赐不受教命唯财货是殖亿　是非盖美囘所以励赐也】一説屡犹每也空犹虚中也此近之矣谓富不虚心此説非也吾谓囘则坐忘遗照是其空也赐未若囘每空而能中其空也货当为资殖当为权字之误也子贡资于权变未受性命之理此盖明赐之所以亚囘也
　　子张问善人之道子曰不践迹亦不入于室【孔曰善人但不循旧迹亦少创业亦不能入圣人之奥室】
　　孔説非也吾谓善人即圣人异名尔岂不循旧迹而又不入圣人之室哉盖仲尼诲子张言善人不可循迹而至于心室也圣人心室惟奥惟防无形可观无迹可践非子张所能至尔
　　子曰论笃是与君子者乎色庄者乎【孔曰论笃是口无择言君子是身无择行色庄者不恶而严】
　　孔失其义吾谓论者讨论也笃极也是此也论极此圣人之道因戒子张但学君子容色庄谨即可以及乎君子矣
　　子畏于匡顔渊后子曰吾以女为死矣曰子在囘何敢死【包曰言夫子在巳无所敢死也】
　　死当为先字之误也上文云顔渊后下文云囘何敢先其义自明无死理也
　　防尔何如【至】童子六七人浴乎沂风乎舞雩咏而归【孔曰暮春季春三月】
　　浴当为防字之误也周三月夏之正月安有浴之理哉
　　顔渊第十二
　　顔渊问仁子曰克巳复礼为仁【马曰克巳约身也孔曰复返也身能返礼则为仁矣】
　　孔马得其皮肤未见其心焉吾谓囘问仁仲尼答以礼盖举五常之二以明其端焉故下文云非礼勿视非礼勿聴非礼勿言非礼勿动又举五常之四以终其义
　　子曰博学于文约之以礼亦可以弗畔矣夫
　　简编重错雍也篇中巳有君子博学于文约之以礼可以弗畔矣夫今削去此叚可也
　　子张问士何如斯可谓之达矣子曰夫达也者质直而好义察言而观色虑以下人【马曰常有谦退之志】
　　此与上篇色庄者乎一义也皆斥言子张质直庄谨下于人则为达士矣
　　子路第十三
　　冉有退朝子曰何晏也对曰有政子曰其事也如有政虽不吾以吾其与闻之【马曰政者有所改更匡正事者凡行常事我为大夫虽不见任用必当与闻之】
　　政者非更改之谓也事者非谓常行事也吾谓凡干典礼者则谓之政政即常行焉则谓之行行其常则谓之人事
　　子贡问曰何如斯可以为士矣子曰宗族称其孝焉乡党称其悌焉【旧本子曰行巳有耻为上文简编差失也】
　　孝悌为百行之本无以上之者
　　曰敢问其次曰行巳有耻使于四方不辱君命可谓士矣曰敢问其次曰言必信行必果硁硁然小人哉抑亦可以为次矣【孔曰有耻者有所不为郑曰硁硁小人之貎也】
　　硁硁敢勇貌非小人也小当为之字古文小与之相类传之误也上文既云言必信行必果岂小人为耶当作之人哉于义得矣
　　子曰善人教民七年亦可以即戎矣【即就戎兵也】
　　七年义不解吾谓即戎者衣裳之防兵车之防皆谓即戎矣此是诸侯朝防于王各修戎事之职按王制云三年一聘五年一朝仲尼志在尊周故言五年可以即戎事朝天子七年者字之误欤
　　噫习之可谓究极圣人之奥矣先儒但以攻战为即戎殊不思仲尼教民尊周谨朝聘所以警当世诸侯举七年而元年十一年从可知矣
　　宪问第十四
　　子曰君子而不仁者有矣夫未有小人而仁者也【孔曰虽君子犹未能备】
　　仁当为备字之误也岂有君子而不仁者乎既称小人又岂求其仁耶吾谓君子才行或不备者有矣小人求备则未之有也
　　子曰古之学者为巳今之学者为人【孔曰为巳履而行之为人徒能言之也】
　　为巳者谓以身率天下也为人者谓假他人之学以检其身也孔云徒能言之是不能行之失其防矣
　　子曰君子道者三我无能焉仁者不忧知者不惑勇者不惧子贡曰夫子自道也
　　子贡虑门人不晓仲尼言我无能焉故云自道以明有能也
　　子贡方人子曰赐也贤乎哉夫我则不暇【孔曰比方人也不暇比方人】
　　不暇比方人者其防安在吾谓义连上文云夫君子自道者我无能此是比方君子之言也惟子贡明之故门人记子贡方人四字下文曰贤乎哉善子贡能知我比方人耳复云不暇者终自晦也
　　子曰作者七人矣【包曰长沮桀溺丈人石门荷蒉仪封人楚狂接舆】
　　包氏以上文连此七人失其防吾谓别段非谓上文避世事也下文子曰别起义端作七人非以隠避为作者明矣避世本无为作者本有为显非一义齐鲁记言无不脱舛七人之数固难条列但明作者实非隠沦昭昭矣
　　仲尼本至诚如此乎但学者失之云耳
　　原壤夷俟子曰老而不死是谓贼以杖扣其胫【马曰夷踞俟待也孔曰扣击也】
　　古文叩扣文之误也当作指为夷俟踞足原不自知失礼故仲尼既责其为贼又指其足胫使知夷踞之罪非击之明矣
　　卫灵公第十五
　　卫灵公问陈于孔子对曰俎豆之事则尝闻之矣军旅之事未之学也【郑曰本未立不可教以末事】
　　俎豆与军旅皆有本有末何独于问陈为末事也郑失其防吾谓仲尼因灵公问陈遂讥其俎豆之小尚未习安能讲军旅之大乎
　　子曰由知徳者鲜矣【王曰君子固穷而子路愠见故谓之少于知徳】
　　此一句是简编脱漏当在子路愠见下文一段为得
　　子张问行子曰立则见其参于前也在舆则见其倚于衡也夫然后行【包曰衡轭也言思念忠信立则常想见参然在目前在舆则倚车轭】参古骖字衡横木式也子张问行故仲尼喻以车乘立者如御骖在目前言人自忠信笃敬坐立不忘于乘车之间
　　子曰君子义以为质礼以行之孙以出之信以成之君子哉【郑曰义以为质谓操行也孙出之谓言语】
　　操行不独义也礼与信皆操行也吾谓君子体质先须存义义然后礼礼然后逊逊然后信有次序焉
　　子曰吾犹及史之阙文也有马者借人乘之今亡矣夫【包曰有古之良史有疑则阙之有马不调良则借人乘习之】
　　上句言已所不知必阙之不可假他人之言笔削也譬如有马不能自乘而借他人乘之非已所学耳
　　子曰君子贞而不谅【孔曰贞正也谅信也君子正其道不必小信】
　　谅当为让字误也上文云当仁不让于师仲尼虑弟子未晓故复云正而不让谓仁人正直不让于师耳孔説加一小字为小信妄就其义失之矣
　　季氏第十六
　　孔子曰礼乐征伐自诸侯出盖十世希不失矣【孔曰希少也周幽王为犬戎所杀平王东迁诸侯自作礼乐征伐专行始于隠公至昭公十世失政死于干侯】
　　此义见仲尼作春秋之本也吾观隠至昭十君诚然矣礼乐征伐自作不出于天子亦然矣若稽诸春秋吾疑十二公引十世为证非也
　　其然乎吾考隠公书正月者言周虽下衰诸侯禀朔不可不书也隠摄政不书即位言不预一公之数也定书即位继体当为鲁君不书正月者不禀朔也禀朔由三桓强盛不由公室也政去公室【阙】自桓公至定公十世明矣
　　深哉先儒莫之知也今验鲁论因知春秋本末惟季氏篇章学者盍三复其义
　　自大夫出五世希不失矣【孔曰季文子初得政至桓子五世为家臣阳虎所囚】季孙行父自僖公时得鲁政至平子意如逐昭公于干侯终季孙斯定公八年为阳虎所伐桓子即季孙斯也仲尼既言诸侯十世又言大夫五世者斥鲁君臣皆失道也
　　陪臣执国命三世希不失矣【马曰阳虎为季氏家臣至虎三世出奔】定公九年阳虎以葱灵逃奔宋遂奔于晋至哀公二年阳虎犹见于左传盖仲尼自定哀之际三桓与鲁皆衰故春秋止于获麟厥防深矣
　　孔子曰禄之去公室五世矣【孔曰鲁自东门襄仲立宣公于是政在大夫至定公五世矣】
　　此重言定公时事也上文十世五世三世希不失者盖泛言之耳此云禄去公室五世及下文云政逮于大夫四世皆指实事言也
　　阳货第十七
　　孔子时其亡也而往拜之
　　时当为待古音亦作峙南人音作迟其实待为得
　　子曰性相近也习相远也子曰惟上智与下愚不移【孔曰慎所习上智不可使为恶下愚不可使为贤】
　　上文云性相近是人以可习而上下也此文云上下不移是人不可习而迁也二义相反先儒莫究其义吾谓上篇云生而知之上也学而知之次也困而学之又其次也困而不学民斯为下矣与此篇二义兼明焉
　　如子之説文虽相反义不相戾诚知乾道变化各正性命坤道顺乎承天不习无不利至哉果天地之心其防矣乎
　　公山弗扰以费畔召子欲往【至】子曰如有用我者吾其为东周乎【孔曰弗扰为季氏宰与阳虎共执季桓子而召孔子兴周道于东方故曰东周】仲尼畏三桓不欲明言往公山氏又不容顺子路当季氏故言吾为东周东周平王东迁能复修西周之政志在周公典礼不徒往也非子路所测
　　子路曰佛肸以中牟畔子之往也如之何子曰有是言也不曰坚乎磨而不磷不曰白乎湼而不淄吾岂匏也哉焉能系而不食【孔曰晋大夫赵简子邑宰不得如不食之物系滞一处】此段与公山氏义同有以知仲尼意在东周虽佛肸小邑亦往矣
　　子曰由也女闻六言六蔽矣乎好仁不好学其蔽也愚好知不好学其蔽也荡好信不好学其蔽也贼【孔曰六言六蔽者下文谓六事仁智信直勇刚也仁者爱物不知所以裁之则愚荡无所适守贼者父子不知相为隠之辈】此三言是泛学五常之有蔽也不言礼与义略也
　　好直不好学其蔽也绞
　　绞确也坚确之义
　　好勇不好学其蔽也乱好刚不好学其蔽也狂【孔曰狂妄也诋触也】
　　此三者指子路辞也由之为人直勇刚故以绞乱狂戒之耳
　　子谓伯鱼曰女为周南召南矣乎人而不为周南召南其犹正墙面而立也与【马曰国风之始三纲之首人而不为如面墙而立】吾观周南盖文武已没成王当国之时也旦奭分陜故别为二南戒伯鱼当知此耳
　　子曰礼云礼云玉帛云乎哉乐云乐云钟鼔云乎哉【郑曰所贵安上治民马曰所贵移风易俗】
　　此连上文训伯鱼之词也马郑但言礼乐大略其精微
　　子曰色厉而内荏譬诸小人其犹穿窬之盗也与子曰乡原徳之贼也【孔曰荏柔也内柔佞也周伯曰乡向也古字同】
　　原类柔字之误也古文逧原柔后人遂误内柔为乡原足以明矣
　　外柔而内厉则尚书所谓柔而立也若外厉而内柔则是穿窬盗贼尔
　　子曰予欲无言子贡曰子如不言则小子何述焉子曰天何言哉四时行焉【言之为益少故欲无言】
　　此义最深先儒未之思也吾谓仲尼非无言也特设此以诱子贡以明言语科未能忘言至于黙识故云天何言哉且激子贡使进于徳行科也
　　微子第十八
　　微子去之箕子为之奴比干谏而死孔子曰商有三仁焉【孔注曰三人行异而同仁其忧乱宁民】
　　杀身成仁比干以之微箕二子校之劣焉仲尼俱称仁别有奥防先儒莫之释也
　　箕子明夷与文王同乎易象尚书洪范见武王伸其师礼然则箕子非止商之仁也盖万世之仁乎
　　齐景公待孔子曰若季氏则吾不能以季孟之间待之子曰吾老矣不能用也孔子行【孔曰鲁二卿季氏为上卿最贵孟氏为下卿不用事言待之以二者之间圣道难行故言老不能用矣】
　　上段孔子行是去齐来鲁也下段孔子行是去鲁之卫也孔子恶季氏患其强不能制故出行他国
　　周公谓鲁公曰君子不施其亲不使大臣怨乎不以【孔注曰施易也不以他人之亲易己之亲以用也怨不见聴用】
　　周公戒伯禽多矣仲尼独举此讽哀公不亲信贤人尔施当为弛言不弛慢所亲近贤人如此则大臣无所施矣谓施为易非也
　　子张第十九
</div>
    <div class="pagination">
<a href="说郛_page22.html">上一页</a><span>...</span><a href="说郛_page18.html">18</a><a href="说郛_page19.html">19</a><a href="说郛_page20.html">20</a><a href="说郛_page21.html">21</a><a href="说郛_page22.html">22</a><span class="current-page">23</span><a href="说郛_page24.html">24</a><a href="说郛_page25.html">25</a><a href="说郛_page26.html">26</a><a href="说郛_page27.html">27</a><a href="说郛_page28.html">28</a><span>...</span><a href="说郛_page24.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
