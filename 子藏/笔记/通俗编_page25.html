<!DOCTYPE html>
<html>
<head>
    <meta charset="UTF-8">
    <title>通俗编 - 第 25 页/共 62 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>通俗编 - 第 25 页/共 62 页</h1>
    <div class="content">　　
　　保辜 
　　〔史游急就章〕［（病-丙）＜只］［（病-丙）＜有］保辜［言＋（褫-衣）］。颜注曰。保辜者。各随其状轻重。令［区＋攴］者以日数保之。限内致死。则坐重辜也。〔按〕辜亦作［女＋辜］。说文、解［女＋辜］为保任。若是。则保辜虽二文而一义。
　　
　　甘结 
　　〔续通鉴〕宋宁宗时。禁伪学。诏监司帅守荐举改官。并于奏牍前具甘结。中说并非伪学之人。甘结二字见此。
　　
　　服辩 
　　〔元典章吏制〕凡府司官对众审讫。取服辩文省状。〔按〕今律仍有狱囚取服辩条。注云。服者心服。辩者分辩。理当则服。不当则辩。或服或辩。故曰服辩。近易其名谓之遵依。则有服而无辩矣。
　　
　　比簿 
　　〔周礼小司徒〕大比则受邦国之比要。注云。今时八月案比。是也。要、谓其簿。
　　
　　门单 
　　〔朱子语録〕禹贡是当时治水事毕却。总作此一书。如今人方量毕。总作一门单身。
　　
　　掲帖 
　　〔通雅〕宋元丰中。诏中书写例一本纳执政。分令诸房掲帖。谓掲而帖之。古贴帖通用。世说以如意帖之、是也。今人囚有掲帖之名。
　　
　　鱼鳞图 
　　〔宋史食货志〕魏豹文代赵师嵒为［（鹜-鸟）／女］州守。整行经界益力。凡结甲册、戸产簿、鱼鳞图、类姓簿。皆创蔵匮藏之。〔沈文初政记〕洪武十三年。戸部核实天下土田。惟两浙富民畏避徭役。往往以田产诡托亲邻佃仆。奸弊百出。上遣各处査定细底。编类为册。其法甚备。谓之鱼类图册。
　　
　　串子 
　　〔文字指归〕支取货契曰［贝＋串］。今仓库收帖曰串子。［贝＋串］字之省也。
　　
　　征比 
　　〔周礼小司徒〕颁比法以行征令。疏云、为较比之法以征索于民。又〔县正〕各掌其县之政令征比。注。征、征召也。比、案比。疏云。征发校比之等也。〔按〕比校二字。见国语。
　　
　　加耗 
　　〔五代史王章传〕周太祖用兵西方。章供馈军旅。征剥下民。往时民租。一硕输二升。为鼠雀耗。章乃増一硕输二斗为省耗。〔按〕硕输二升之制。停骖録云。起于后唐明宗。
　　
　　税契 
　　〔续演繁露〕晋自过江。至于梁陈。凡货卖奴婢、马牛、田宅。有文券。率钱一万。输估四百入官。卖者三百。买者一百。名为散估。即今田宅报券输钱之数。所谓税契也。
　　（券の字は［券の刀の代わりに力］になっているが、意味の上から券と思われる） 　
　　昼卯
　　〔李存义役谣〕五更饭罢走昼卯。水潦载道归来［日＋甫］。
　　
　　吊卷 
　　〔靑藤山人史〕钓、调字。今倶作吊。如吊生员考试。吊文卷査勘。倶误。吊生员应作调。吊文卷应作钓也。〔寓圃杂记〕移文中字。有日用不知所自。而未能正者。如査字。音义并与槎同。水中浮木也。今云査理、査勘。有稽考之义。吊。本伤也。愍也。今云吊卷、吊册。有索取之义。票、与慓同。本训急疾。今以为票帖。绰、本训寛缓。今以为巡绰。其亦始方言欤。
　　
　　申解 
　　〔云麓漫钞〕官府多用申解二字。申之训曰重。今以状达上官曰申闻。施于简箚曰申呈。皆无重义。解、古隘切。训曰除。而词人上于其长曰解。士人获郷荐。亦曰得解。皆无除出之义。举世用之。与欧阳子言打字正同。
　　
　　巡［（迚-中）＜卓］ 
　　〔丹铅録〕今之场屋有巡绰官。说文。绰、缓也。诗寛兮绰兮。相如赋便［女＋（环-王）］绰约。皆是寛缓之义。则巡绰字非。当作巡［（迚-中）＜卓］乐府状知道五更转。一更［匀-一-ノ］斗鸣。较尉［（迚-中）＜卓］连城。正是巡警之义。此一大证也。
　　
　　佥押 
　　〔南史〕故事。府州部谕事。皆签前直叙所论之事。后云谨签。具日下、又云。某官签。〔按〕签即佥。古今字变耳。
　　
　　印［穴／果］ 
　　〔旧唐书徳宗纪〕赐南诏异牟寻等金印银［穴／果］。〔黄滔诗〕六［穴／果］佩诸侯印。〔梅尧臣诗〕丹砂挈印［穴／果］。〔按〕今计印之数曰几［穴／果］。观此可明其义。
　　
　　骑缝印 
　　〔北史卢同传〕请总集吏部中兵二局勋对句奏案。于黄素楷书大字。令本曹尚书。以朱印印之。明造两通。一关吏部。一留兵局。与奏案对掌。以防揩洗之伪。更请征职白身。具列本州岛郡县三长之所。并其实官正职。仰本军印记其上。然后印缝。各上所司。骑缝印制见此。〔南华经注〕督。中也。中两闲而立。俗所谓骑缝也。骑缝二字又见此。
　　
　　知会 
　　〔通雅〕唐武后甲申。转帖百官令拜表。百官但赴拜。不知何事。此盖若今之都吏。送知会部堂堂帖。使司官知之。
　　
　　公会
　　〔隋书虞世基传〕徐陵闻其名。因公会。一见而奇之。
　　
　　议公事 
　　〔曲礼〕公事不私议。〔盐铁论〕前议公事。文学引称往古。颇乖世务。
　　
　　奉宪 
　　〔史记三王世家〕百官奉宪。各遵其职。〔汉书景帝纪〕酷吏奉宪失中。〔按〕穆天子传。受勅宪。注云。宪、教令也。
　　
　　通行 
　　〔周礼小行人疏〕吉礼、军礼、宾礼、天子颁之。非所以通行之事。故不言也。〔按〕后世云通行晓谕同此。又汉书高帝纪。足下通行无所累。此通行。犹言行得开。张敞传。王姫昆弟及王同族宗室通行。为之嚢［（蠹-虫-虫）／木］。此通行犹言通同。意各殊别。
　　
　　施行 
　　〔能改斋漫録〕今朝廷行移下州县。必云主者施行。本后汉黄琼传也。〔按〕史记箫相国世家。便宜施行。汉书京房传。房考功事得施行矣。王莽传。诬罔天下。不可施行。倶先言之。蔡［巛／邑］独断。巡狩还。公卿以下。陈洛阳都亭前下拜。天子下车。古语曰。在车则下。唯此时施行。亦后汉言也。
　　
　　知 
　　〔左传襄二十六年〕公孙挥曰。子产其将知政矣。〔魏了翁读书杂钞〕后世官制上知字。如知府、知县、始此。〔按〕知政是总国内之政。与后世知府县犹若不同。国语、归惠公而质子圉。秦始知河东之政。注云。秦取河东之地。而置官司。故地河东之政。此知字。但属一方官司。尤与知府、知县之知［月＋（勿／口）］合。〔云麓漫钞〕唐制。县令阙。佐官摄令。曰知县事。李［皋＋羽］任上部志文云。摄富平尉、知县事。是也。
　　
　　仰 
　　〔孔平仲谈苑〕今公家文移。以上临下。皆用仰字。北齐书孝昭纪。诏定二王、三恪、是非。礼仪体式。亦仰议之。用仰字始此。〔按〕卢同请集勋簿表言。仰本军印记。在齐孝昭之前。
　　
　　须至 
　　〔朱子文集〕公移［片＋旁］帖末。多用须至字。如云须至晓示者。须至晓谕约束者。看定文案申状。亦云须至供申者。〔按〕今公文中习为定式。问其议。则无能言之。据欧阳公集、相度铜利牒云。无至［（忖-寸）＋呉］事者。五保牒云。无至张皇卤莽者。亦倶用之篇末。大抵戒之曰无至。劝之曰须至。其辞仅反正不同耳。
　　
　　照得 
　　〔又〕公移卷中。毎用照对二字。如照对礼经。凡为人子。不蓄私财云云。照对本军。去年交纳人戸云云。多不胜举。间用照得者。唯约束侵占［片＋旁］、及别集委官收籴、革米船隐瞒、三条而已。所云照对。葢即契勘之义。照得则照对得之省文也。今公移皆云照得。无复用对字矣。
　　
　　火速 
　　〔武则天诗〕火速报春知。〔李俊民诗〕火速移床待考先。今官府征逮［片＋旁］帖亦习用。〔按〕北史齐武成帝纪。特爱非时之物。取求火急。须朝征夕辨。火急与火速义同。柳宗元诗。劝君火急添功用。苏轼诗。火急□书千古事。徐积诗。田事正火急。而急有褊窘之义。今因嫌之不用。
　　文字不鲜明 　
　　无故擅入 
　　〔周礼士师〕掌国五禁之法。书而悬于门闾。注云。古之禁书亡矣。今官门有符籍。官府有无故擅入。其［牛＋角］可言矣。
　　
　　留中不下
　　见〔史记三王世家〕。
　　
　　交代 
　　〔汉书［（花-化）／仑］寛饶传〕歳尽交代。自请愿复留。〔后汉书傅燮传〕范津为汉阳。与燮交代。合符而去。又交印。见〔白氏长庆集〕和刘梦得诗。交印君相次。［（塞-土）／衣］帷我在前。
　　
　　去思 
　　〔汉书循吏传序〕王成、黄覇等。所居民富。所去见思。〔按〕去思立碑。唐时已有。集古録、虞城李令去思颂。李白撰文。王［（辺-刀）＜（橘-木）］篆。
　　
</div>
    <div class="pagination">
<a href="通俗编_page24.html">上一页</a><span>...</span><a href="通俗编_page20.html">20</a><a href="通俗编_page21.html">21</a><a href="通俗编_page22.html">22</a><a href="通俗编_page23.html">23</a><a href="通俗编_page24.html">24</a><span class="current-page">25</span><a href="通俗编_page26.html">26</a><a href="通俗编_page27.html">27</a><a href="通俗编_page28.html">28</a><a href="通俗编_page29.html">29</a><a href="通俗编_page30.html">30</a><span>...</span><a href="通俗编_page26.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
