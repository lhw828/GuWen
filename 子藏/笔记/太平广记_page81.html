<!DOCTYPE html>
<html>
<head>
    <meta charset="UTF-8">
    <title>太平广记 - 第 81 页/共 228 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平广记 - 第 81 页/共 228 页</h1>
    <div class="content">　　又
　　京中又以樊氏路氏琴为第一路氏有房太尉石枕损处惜而不治蜀中雷氏斵琴常自品第上者以玉徽次者以宝徽又次者以金螺蚌徽【阙】
　　张靖
　　张相靖夜防名家观郑宥调二琴至切各置一榻动宫则宫应动角则角应稍不切乃不应宥师董庭兰尤善况声祝声【岀国史补】
　　董庭兰
　　向泉韵磬夲落樊泽司徒家后在珠崖宅又在张彦远宅今不知流落何处弹琴近代称贺若夷甘党前有董庭兰陈懐古懐能况祝二家声谓大小胡笳也萧古亦善琴云胡笳第四头犯无射商遂用其音为萧氏九弄【出卢氏杂説】
　　蔡邕
　　蔡邕在陈留其邻人有以酒食召邕比徃而酒防已酣焉客有弹琴者邕至门潜聼之曰嘻以乐召我而有杀心何也遂返将命者告主人主人遽自追而问其故邕具以告琴者曰我向鼓见螗螂方向鸣蝉蝉将去螗螂为之一前一却吾心唯恐螗螂之失蝉也此岂为杀心而声者乎邕叹曰此足以当之矣【出汉书】
　　于頔
　　于司空頔常令客弹琴其嫂知音聴于下叹曰三分之中一分筝声二分琵琶声无本色韵【出国史补】
　　韩臯
　　韩臯生知音律尝观弹琴至止息叹曰妙哉稽生之为是也其当晋魏之际其音主商商为秋声秋也者天揺落肃杀其嵗之晏乎又晋承金运之声也此所以知魏之季而晋代之也慢其商以宫同音是臣夺君之义也此所以知司马氏之簒也司马懿受魏明帝顾托后反有簒夺之心自诛曹爽逆节弥露王陵都督州谋立楚王彪毌丘俭文钦诸诞前后相继为州都督咸有匡复魏室之谋皆为懿父子所杀叔夜以州故广陵之地彼四人者皆魏室文武大臣咸散败于广陵故名其曲为广陵散言魏氏防亡自广陵始也止息者晋虽暴兴终止息于此也其哀愤戚惨痛廹切之音尽在于是永嘉之乱是其应乎叔夜撰此贻后代之知音者且避晋祸所以托之神也臯之于音可谓至矣【出卢氏杂记】
　　王中散
　　唐干符之际黄巢盗据两京长安士大夫避地北游者多矣时有前翰林待诏王敬傲长安人能碁善琴风骨清峻初自蒲坂歴于并并帅郑从谠以相国鎭汾晋傲谒之不见礼后又之邺时罗绍威新立方抚士卒务在战争敬傲在邺中数嵗时李山甫文笔雄健名著一方适于道观中与敬傲相遇又有李处士亦善抚琴山甫谓二客曰幽兰緑水可得闻乎敬傲即应命而奏之声清韵古感心动神曲终敬傲澘然返云忆在咸通王庭秋夜供至尊之际不意流离于此也李处士亦为白之操山甫援毫抒思以诗赠曰幽兰绿水耿清音叹息先生枉用心世上几时曾好古人前何必苦霑襟余句未成山甫亦自黯然悲其未遇也王生因别弹一曲坐客弥加悚敬非寻常之品调山甫遂命酒停各引满数杯俄而玉山俱倒洎酒醒山甫方从容问曰向来所操者何曲他处未之有也王生曰某家习正音奕世传受自由德顺以来待诏金门之下凡四世矣其常所操弄人众共知唯嵇中散所受伶伦之曲人皆谓絶于洛阳东市而不知有传者余得自先人名之曰广陵散也山甫早疑其音韵殆似神工又见王生之説即知古之广陵散或传于世矣遂成四韵载于诗集今山甫集中只标李处士盖写录之误耳由是李公常目待诏为王中散也王生后又游常山是时节帅王镕年在防龄初秉戎钺方延多士以广令名时有李敻郎中莫又秘书萧珦员外张道古并英儒才学之士咸自四集于文华馆故待诏之琴碁亦见礼于宾榻嵗时供给莫不丰厚王或命挥动轸必大加锡遗焉在常山十数年甚承礼遇敬傲毎戴危冠着髙屐优游啸咏而已冬月亦巾单衣体无绵纩日醺酣于市人咸怪异之闻昭宗返正辞归帝里后不知所终敬傲又能衣防中剪为蜂蝶举袂令飞满于四座或入人之襟袖以手揽之即复于故所也当时咸疑有神仙之术张道古与相善毎钦其道艺防着王逸人传为此也道古名睍博学善古文读书万卷而不好为诗曾在张楚梦座上时久旱忽大雨众宾皆喜而咏之道古最后方成絶句曰亢旸今已久喜雨自云倾一防不斜去极多时下成坐客重其文学之名而哂其诗之拙也【出耳目记】
　　瑟
　　卢迈
　　卢中丞迈有寳瑟四各数十万有寒玉石罄响泉和至之号【出传记】
　　阮咸
　　元行冲宾客为太常少卿时有人于古墓中得铜物似琵琶而身正圆莫有识者元视之曰此阮咸所造乐也乃令匠人改以木为声清雅今呼为阮咸者是也【出国史纂异】
　　又
　　晋书称阮咸善弹琵琶后有发咸墓者得琵琶以瓦为之时人不识以为于咸墓中所得因名阮咸近有能者不少以琴合调夕夕同之【出卢氏杂説】
　　大平广记卷二百三
　　钦定四库全书
　　太平广记卷二百四
　　乐二
　　大酺　　　　梨园乐　　　太眞妃
　　天宝乐章　　韦臯　　　　于頔
　　文宗　　　　沈阿翘　　　懿宗
　　王令言　　　寜王献　　　王仁
　　歌
　　秦青韩娥　　戚夫人　　　李年
　　李衮　　　　韩防　　　　米嘉荣
　　笛
　　昭华管　　　唐宗　　　汉中王瑀
　　李謩　　　　许云封　　　吕乡筠
　　觱篥
　　李蔚
　　乐二
　　大酺
　　唐宗在东洛大酺于五凤楼下命三百里内县令刺史率其声乐来赴阙者或谓令较其胜负而赏罚焉时河内郡守令乐工数百人于车上皆衣以锦绣伏厢之牛以虎皮及为犀象形状观者骇目时元鲁山遣乐工数十人聨袂歌于蒍于蒍鲁山之文也宗闻而异之征其词乃叹曰贤人之言也其后上谓宰臣曰河内之人其在涂炭乎促命征还而授以散秩毎赐宴设酺防则上御勤政楼金吾及四军兵士未明陈仗盛列旗帜皆被黄金甲衣短后绣袍太常陈乐卫尉张幕后诸蕃酋长就食府县教坊大陈山车旱船寻撞走索丸剑角抵戏马闘鸡又令宫女数百饰以珠翠衣以锦绣自帷中出击雷鼓为破阵乐太平乐上元乐又引大象犀牛入场或拜舞动中音律毎正月望夜又御勤政楼观作乐贵臣戚里官设防楼夜防即遣宫女于楼前歌舞以娱之【出明皇杂录】
　　梨园乐
　　天宝中宗命宫女数百人为梨园弟子皆居宜春北院上素晓音律时有马仙期李年贺懐智皆洞知律度安禄山自范阳入觐亦献白玉箫管数百事皆陈于梨园自是音响殆不人间【出谭宾録】
　　太眞妃
　　太眞妃多曲艺最善击磬拊搏之音玲玲然多新声虽太常梨园之能人莫能加也宗令采蓝田绿玉琢为磬尚方造簨簴流苏之属皆以金钿珠翠珍怪之物杂饰之又铸金为二狮子拏攫腾奋之状各重二百余斤以为趺其他防绘缛丽制作精妙一时无比也及上幸蜀回京师乐噐多亡失独玉磬偶在上顾之凄然不忍置于前促令载送太常寺至今藏于太乐署正声库者是也【出开天信记】
　　天宝乐章
　　天宝中乐章多以邉地为名凉州甘州伊州之是焉其曲遍系声名入破后其地尽为西蕃所没破乃其兆矣【出传载録】
　　韦臯
　　韦臯鎭西川进圣乐曲兼与舞人曲谱同进到京于留邸按阅教坊数人潜窥因得先进【出卢氏杂説】
　　于頔
　　于司空頔因韦太尉圣乐亦撰顺圣乐以进毎宴必使奏之其曲将半行缀皆伏而一人舞于中央幕客韦缓笑曰何用穷兵独舞虽诙谐亦各有为也頔又令女妓为佾舞雄健壮妙号孙武顺圣乐【出国史补】
　　文宗
　　文宗善吹小管时法师文溆为入内大德一日得罪流之弟子入内拾院中籍入家具辈犹作法师讲声上采其声为曲子号文溆子【出卢氏杂説】
　　沈阿翘
　　文宗时有宫人沈阿翘为上舞河满子声词风态率皆宛畅曲罢上赐金臂环即问其从来阿翘曰妾夲吴元济之妓元济败因以声得为宫娥遂自进白玉方响云夲吴元济所有也光明洁泠可照十数歩言其槌即犀也凡物有声乃响其中焉架则云檀香也而文彩若云霞之状芬馥着人则弥月不散制度精妙故非中国所有上因令阿翘奏凉州曲音韵清越聼者无不怆然上谓之曰天上乐仍内人与阿翘为弟子【出杜阳杂编】
　　懿宗
　　懿宗一日召乐工上方奏乐为道调弄上遂拍之故乐工依其节奏曲子名道调子十宅诸王多解音声倡优杂戏皆有之以备上幸其院迎驾作乐禁中呼为音声郎君【出卢氏杂説】
　　王令言
　　隋炀帝幸江都时乐工王令言子自内归令言问其子今日所进曲子何曰安公子令言命其子奏之曰汝不须随驾去此曲子无宫声上必不廻果如其言【出卢氏杂説】
　　寜王献
　　西凉州俗好音乐制新曲曰凉州开元中列上献之上召诸王于便殿同观焉曲江诸王拜贺舞称善独寜王不拜上顾问之寜王进曰此曲虽佳臣有所闻焉夫音也始之于宫散之于商成之于角征羽莫不根蔕而袭于宫商也斯曲也宫离而少征商乱而加暴臣闻宫君也商臣也宫不胜则君势卑商有余则臣事僣卑则逼下僣则犯上发于忽防形于音声播之于咏歌见之于人事臣恐异日有播越之祸悖逼之患莫不兆于斯曲也上闻之黙然及安史乱作华夏鼎沸所以见寜王审音之妙也【出开天传信记】
　　王仁
　　后唐清泰之初王仁从事梁时范公延光师之春正月郊野尚寒引诸幕寮饯朝客于折栁亭乐则于羽而响铁独有宫声洎惨执竟不谐和王独讶之私谓戎判李大夫式管记唐员外献曰今日必有诪张之事盖乐音不和今诸音举羽而独扣金有宫声且羽为水宫为土水土相克得无忧乎于时筵散朝客西归范公引宾客绁鹰犬猎于王婆店北为奔马所坠不救于荒陂自辰巳至午后絶而复苏乐音先知良可騐矣【出玉堂闲话】
　　歌
　　秦青韩娥
　　薛谈学讴于秦青未穷青之技自谓尽之遂辞去归秦青弗止饯于郊衢抚节悲歌声振林木响遏行云谈谢求返终身不敢言归秦青顾谓其友曰昔韩娥东之齐匮粮过雍门鬻歌假食既去而余音绕梁三日不絶左右以其人弗去过逆旅旅人辱之韩娥因曼声哀哭一里老幼悲愁涕泣相对三日不食遽追而谢之娥复曼声长歌一里老幼欢喜抃舞弗能自禁乃厚赂而遣之故雍门之人至今善歌善哭效娥之遗声也【出愽物志】
　　戚夫人
　　汉戚夫人善为翘袖拆腰之舞歌出塞入塞望归之曲侍婢数百人皆为之后宫齐唱常入云霄【出西京杂记】
　　李年
　　唐开元中乐工李年彭年年兄弟三人皆有才学盛名彭年善舞年年能歌尤妙制渭川特承顾遇于东都大起第宅僣侈之制逾于公侯宅在东都通远里中堂制度甲于都下【今裵晋公移于定鼎门南别墅号緑野堂】其后年流落江南毎遇良辰胜赏为人歌数阕座中闻之莫不掩泣罢酒则杜甫尝赠诗所谓岐王宅里寻常见崔九堂前几度闻正値江南好风景落花时节又逢君崔九堂殿中监崔涤中书令湜之弟也【出明皇杂録】
　　又
　　开元中禁中初重木芍药即今牡丹也【开元天宝花木记云禁中呼木芍药为牡丹】得四夲红紫浅红通白者上因移植于兴庆池东沈香亭前防花方繁开上乘照夜白太眞妃以歩辇从诏特梨园弟子中尤者得乐十六部李年以歌擅一时之名手捧檀板押众乐前歌之上曰赏名花对妃子焉用旧乐词为遂命年持金花牋宣赐李白立进清平调辞三章白欣然承旨犹苦宿酲未解因援笔赋之辞曰云想衣裳花想容春风晓拂露华浓若非羣玉山头见防向瑶台月下逢一枝红艶露凝香云雨巫山枉断肠借问汉宫谁得似可怜飞燕倚新妆名花倾国两相欢长得君王带笑防解释春风无限恨沉香亭北倚栏杆年遽以辞进上命棃园弟子约略调抚丝竹遂促年以歌太眞妃持玻瓈七宝盏酌西凉州蒲桃酒笑领歌意甚厚上因调玉笛以倚曲毎曲遍将换则迟其声以媚之太眞饮罢敛绣巾重拜上年常语于五王独忆以歌得自胜者无出于此抑亦一时之极致耳上自是顾李翰林尤异于他学士防髙力士终以脱鞾为深耻异日太眞妃重吟前词力士戏曰此为妃子怨李白深入骨髓何反拳拳如是太眞因惊曰何翰林学士能辱人如斯力士曰以飞鷰指妃子是贱之甚矣太真颇深然之上尝三欲命李白官卒为宫中所捍而止【出松牕録】
　　李衮
　　李衮善歌于江外名动京师崔昭入朝密载而至乃邀宾客请第一部乐及京邑之名倡以为盛防昭言有表弟请登末座令衮敝衣而出满座嗤笑之少顷命酒昭曰请表弟歌座中又笑及喉啭一声乐人皆大惊曰是李八郎也罗拜之【出国史补】
　　韩防
　　韩防善歌絶妙名辈号为四防防为防头【出国史补】
　　米嘉荣
　　歌曲之妙其来久矣元和中国乐有米嘉荣何戡近有陈不嫌不嫌子意奴一二十年来絶不闻善唱盛以拍弹行于世拍弹起于李可久懿宗朝恩泽曲子别赵十哭赵十之名刘尚书禹锡与米嘉荣诗云三朝供米嘉荣能变新声作旧声于今后軰轻前辈好染髭须事后生又自贬所归京闻何戡歌曰二十年来别帝京重闻天乐不胜情旧人唯有何戡在更请殷勤唱渭城【出卢氏杂説】
　　笛
　　昭华管
　　秦咸阳宫有玉笛长二尺三寸二十六孔吹之则见车马山林隐隐相次息亦不见名曰昭华之管【出西京杂记】
　　唐宗
　　宗尝坐朝时以手指上下按其腹朝退髙力士进曰陛下向来数以手指按其腹岂非圣体小不安耶元宗曰非也吾昨夜梦游月宫诸仙娱余以上清之乐流亮清越殆非人所闻也酣醉久之合奏清乐以送吾归其曲凄楚动人杳杳在耳吾向以玉笛寻尽得矣坐朝之际虑或遗忘故懐玉笛时以上下寻之非不安也力士再拜贺曰非常之事也愿陛下为臣一奏之上试奏其音寥寥然不可名也力士又奏拜且请其名上笑曰此曲名紫云廻载于乐章今太常刻石在焉【出开天传信记】
　　汉中王瑀
　　汉中王瑀为太卿早起朝闻永兴里人吹笛问是太常乐人否曰然已后因阅乐而唤之问曰何得某日卧吹笛耶【出传记】
　　李謩
　　李舟好事尝得村舍烟竹截为笛坚如铁石以遗李謩謩吹笛天下第一月夜泛江与同舟人吹寥亮逸发俄有客于岸呼舟请载既至请笛而吹甚为精妙山石可裂謩平生未尝见及入破呼吸盘擗应指粉碎客散不知所之舟人着记疑其蛟龙也謩尝秋夜吹笛于洲檝载甚隘初发调羣动皆息及数奏防风飒然立至有顷舟人贾客有怨叹悲泣之声【出国史补】
　　又
　　謩开元中吹笛为第一部近代无比有故自教坊请假至越州公私更醼以观其妙时州客举进士者十人皆有资业乃醵二千文同防镜湖欲邀李生湖上吹之想其风韵尤敬人神以费多人少遂相约各召一客防中有一人以日晚方记得不遑他请其邻居有独孤生者年老久处田野人事不知茅屋数间尝呼为独孤丈至是遂以应命到防所澄波万顷景物皆竒李生拂笛渐移舟于湖心时轻云笼防风拂浪波澜陡起李生捧笛其声始发之后昬曀齐开水木森然髣髴如有神之来坐客皆更赞咏之以为钧天之乐不如也独孤生乃无一言防者皆怒李生为轻己意甚忿之良久又静思作一曲更加妙絶无不赏骇独孤生又无言邻居召至者甚惭悔白于众曰独孤村落幽处城郭稀至音乐之率所不通防客同诮责之独孤生不答但防笑而已李生曰公如是是轻薄为复是好手独孤生乃徐曰公安知仆不防也坐客皆为李生改容谢之独孤曰公试吹凉州至曲终独孤生曰公亦甚能妙然声调杂夷乐得无有兹之侣乎李生大骇起拜曰丈人神絶某亦不自知夲师实兹人也又曰第十二叠误入水调足下知之乎李生曰某顽实不觉独孤生乃取吹之李生更有一笛拂拭以进独孤视之曰此都不堪取执者粗通耳乃换之曰此至入破必裂得无恡惜否李生曰不敢遂吹声发入云四座震栗李生蹙踖不敢动至第十三叠掲示谬误之处敬伏拜及入破笛遂败裂不复终曲李生再拜众皆帖息乃散明旦李生并防客皆往候之至则唯茅舍尚存独孤生不见矣越人知者皆访之竟不知其所去【出逸史】
　　许云封
　　许云封乐工之笛者贞元初韦应物自兰台郎出为和州牧非所宜愿颇不得志轻舟东下夜泊灵璧驿时云天初莹秋露凝冷舟中吟瓢以属词忽闻云封笛声嗟叹良久韦公洞晓音律谓其笛声酷似天宝中棃园法曲李謩所吹者遂召云封问之乃是李謩外孙也云封曰某任城旧土多年不归天宝改元初生一月时东封廻驾次至任城外祖闻某初生相见甚喜乃抱诣李白学士乞撰令名李公方坐旗亭高声命酒当垆贺兰氏年且九十余邀李置饮于楼上外祖送酒李公握管醉书某胸前曰下彼何人不语眞吾好语及日中烟霏谢成宝外祖辞曰夲于李氏乞名今不解所书之语李公曰此即名在其间也下人是木子木子李字也不语是莫言莫言謩也好是女子女子外孙也语及日中是言午言午是许也烟霏谢成宝是云出封中乃是云封也即李謩外孙许云封也后遂名之某才始十年身便孤立因乘义马西入长安外祖悯以远来令齿诸舅学业谓某性知音律教以横笛毎一曲成必抚背赏叹値棃园法部置小部音声凡三十余人皆十五以下天宝十四载六月日时骊山驻跸是贵妃诞辰上命小部音声乐长生殿仍奏新曲未有名防南海进荔枝因以曲名荔枝香左右欢呼声动山谷其年安禄山叛车驾还京自后俱逢离乱漂流南海近四十载今者近访诸亲抵龙丘韦公曰我有乳母之子其名千金尝于天宝中受笛李供艺成身死毎所悲嗟旧吹之笛即李君所赐也遂囊出旧笛云封跪捧悲切抚而观之曰信是佳笛但非外祖所吹者乃为韦公曰竹生云梦之南鉴在柯亭之下以今年七月望前生明年七月望前伐过期不伐则其音窒未期而伐则其音浮浮者外泽中干干者受气不全气不全则其竹夭凡发一声出入九息古之至音者一叠十二节一节十二敲今之名乐也至如落梅流韵感金谷之游人折栁传情悲玉关之戍客诚为清响但异至音无以降神而祈福也其已夭之竹遇至音必破所以知非外祖所吹者韦公曰欲旌汝鉴笛破无伤云封乃捧笛吹六州遍一叠未尽騞然中裂韦公惊叹久之遂礼云封于曲部【出甘泽謡】
　　吕乡筠
　　洞庭贾客吕乡筠常以货殖贩江西杂货逐什一之利利外有羡即施贫亲戚次及贫人更无余贮善吹笛毎遇好山水无不维舟探讨吹笛而去尝于中春月夜泊于君山侧命罇酒独饮饮一杯而吹笛数曲忽见波上有渔舟而来者渐近乃一老父眉皤然去就异常乡筠置笛起立迎上舟老父维渔舟于乡筠舟而上各问所宜老父曰闻君笛声嘹亮曲调非常我是以来乡筠饮之数杯老父曰老人少业笛子可教乎乡筠素所躭味起拜愿为末学老父遂于懐防间出笛三管其一大如合拱其次大如常人之蓄者其一絶小如细笔管乡筠复拜请老父一吹老父曰其大者不可发次者亦然其小者为子吹一曲不知得终否乡筠曰愿闻其不可发者老父曰其第一者在诸天对诸上帝或元君或上元夫人合上天之乐而吹之若于人间吹之人消地拆日月无光五星失次山岳崩圯不暇言其余也第二者对诸洞府仙人蓬莱姑射昆邱王母及诸眞君等合仙乐而吹之若人间吹之飞沙走石翔鸟坠地走兽脑裂五星内错稚幼振死人民路不暇言余也其小者是老身与朋侪可乐者庶杂而聼之吹的不安未知可终曲否言毕抽笛吹三声湖上风动波涛沆瀁鱼鼈跳喷乡筠及童仆恐耸詟栗五声六声君山上鸟兽呌噪月色昏昧舟檝大恐老父遂止引满数杯乃吟曰湘中老人读黄老手援紫藟坐翠草春至不知湘水深日暮忘却巴陵道又饮数杯谓乡筠曰明年社与君期于此遂棹渔舟而去隐隐渐没于波间至明年秋乡筠十旬于君山伺之终不复见也【出愽异志】
　　觱篥
　　李蔚
　　咸通中丞相李蔚拜端揆日自大梁移鎭淮海政绩日闻未朞周荣加水土移风易俗甚洽羣情洎彭门乱常之后藩鎭疮痍未平公按辔恭已而治之补缀穨毁整葺壊纲功无虗日以其郡寡胜游之地且风亭月观既以荒凉花圃钓台未惬深旨一旦命于戏马亭西连玉钩斜道开剏池沼搆葺亭台挥斤既毕号曰赏心栽培花木蓄养远方竒禽异畜毕萃其所芳春九旬居人士女得以游观一旦闻浙右小挍薛阳陶监押度支运米入城公喜其姓名有同曩日朱崖李相左右者遂令试询之果是旧人矣公甚喜如获古物乃命衙庭小将代押运粮留止别馆一日公召阳陶游询其所闻及往日芦管之事薛因献朱崖李相陆畅元白所撰歌一轴公益喜之次出芦管于兹亭奏之【其管絶防毎于一觱篥中常容三管也】声如天际自然而来情思寛闲公大加赏之【亦赠其诗不记终篇云虗心纎质雁衔余凤吹龙吟定不如】于是锡赉甚丰出其二子皆授牢盆倅职初公搆池亭毕未有嘉名因目曰赏心诸从事以公近讳【盖赏字有尚字也】公曰宣父言征不言在言在不言征且非内官宫妾何避其疑哉遂不改作其亭自秦毕乱逆乃为刍豢之地嗟乎公孙之东阁刘屈厘后为马廐亦何异哉【出桂苑丛谭】

　　太平广记卷二百四
<子部,小说家类,异闻之属,太平广记>
　　钦定四库全书
　　太平广记卷二百五
</div>
    <div class="pagination">
<a href="太平广记_page80.html">上一页</a><span>...</span><a href="太平广记_page76.html">76</a><a href="太平广记_page77.html">77</a><a href="太平广记_page78.html">78</a><a href="太平广记_page79.html">79</a><a href="太平广记_page80.html">80</a><span class="current-page">81</span><a href="太平广记_page82.html">82</a><a href="太平广记_page83.html">83</a><a href="太平广记_page84.html">84</a><a href="太平广记_page85.html">85</a><a href="太平广记_page86.html">86</a><span>...</span><a href="太平广记_page82.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
