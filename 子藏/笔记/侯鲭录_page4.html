<!DOCTYPE html>
<html>
<head>
    <meta charset="UTF-8">
    <title>侯鲭录 - 第 4 页/共 5 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>侯鲭录 - 第 4 页/共 5 页</h1>
    <div class="content">　　唐马戴诗云广泽生明月苍山夹乱流
　　春秋纬含文嘉曰天子坟髙三仭以松诸侯半之以栢大夫八尺以松士四尺以槐庶人无坟以杨栁
　　韩诗外传云顔回望吴门马见一匹练孔子曰马也然则马之光景长一匹耳故人呼马为一匹应劭风俗通曰马一匹俗説相马及君子与人相匹或曰马夜行目明照前四丈故曰一匹或曰度马纵横适得一匹或説马死卖马得一匹帛或云春秋左氏説诸侯相赠乗马束帛帛为匹与马相匹耳
　　近见士子多使柴桑翁为陶渊明不知刘遗民曽作柴桑令也白乐天宿西林寺诗云木落天晴山翠开爱山骑马入山来心知不及柴桑令一宿西林便却回注柴桑令刘遗民是也
　　李白开元中谒宰相封一板上题曰海上钓鼇客李白相问曰先生临沧海钓巨鼇以何物为钩缗白曰以风浪逸其情乾坤纵其志以虹霓为丝明月为钩又曰以何物为饵曰以天下无义气丈夫为饵时相悚然
　　新昌李相绅性暴不礼士镇宣武有士人遇于中道避不及为前驱所拘绅鞫之乃宗室答曰勤政楼前尚容缓步开封桥上不许徐行汴州岂大于帝都尚书未尊于天子公失色使去
　　唐李英公勣常言我年十二三时为无赖贼逢人则杀十四五时为难当贼有所不惬者杀之十七八时为好贼上阵杀人二十领天下大将军用兵以救人死也
　　明皇至蜀毎思张曲江则泪下遣使韶州祭之兼赍货帛以恤其家其诰词刻于白山屋壁下
　　旧制官人所服唯黄紫二色而已贞观中始令三品已上服紫四品朱六七品緑八九品青
　　陆贽文学政术俱髙但忌才太甚如诬于公异家行不脩赐孝经一卷公异坎坷而死忠州之贬不无天谴也
　　唐制男子始生为黄四嵗为小十六为中二十为丁六十为老赋役之制有四一曰租二曰税三曰调四曰役
　　王彦伯医名既着列三四灶煑药于庭老防塞门而来请彦伯指曰者饮此寒者饮此风者气者各饮此皆饮而去效者各负钱而酬不来者亦不责之其普眼长者之流欤【千金有王彦伯方】
　　唐吴人顾况一见李邺侯如旧识待以异礼及邺侯卒况感其知作海鸥咏以寄懐云万里飞来为客鸟曽丹鳯借枝柯一朝鳯去梧桐死满目鸮鸢奈尔何遂为权贵所疾贬饶州司户
　　古语云力能胜贫谨能胜祸葢言勤力不已则不贫谨身可以避祸
　　元载妻王氏曰某四道节度使女十八年宰相妻今日相公犯罪死即甘心使妾为官婢不如死也主司上闻亦赐死载于万年院佛堂中谒主者乞一快死主者曰相公今日受此污泥不怪也乃脱袜塞其口而终
　　荆州大厯中有冯希乐者善佞见人家防穴亦佞尝到长林谒县令留宴语令曰仁风所暨感兽出境昨初入县界见虎狼相尾西去有顷村吏来报昨夜大虫食人令戏诘之冯遽曰是必畧食便过
　　刘梦得守连州替髙霞寓霞寓后入为羽林将军自京附书以承眷顾请自代矣公曰奉感有一话曽有一老妪山行遇大虫羸然惧而不进若伤其足者妪因即之乃举足以视妪妪看之有芒刺在掌下因为拔之俄顷奋迅而去似感其恩者自外掷麋鹿狐兔至于庭日无缺焉妪登垣视之乃前伤之虎也一旦忽掷一死人入血肉狼籍被村人所捕称为杀人妪说其由始得释防乃登垣伺其虎至而语曰感则感矣叩首大王已后更不抛人来也
　　唐韦宙善治生江陵田产极盛除广帅宣宗戒之曰番禺珠翠之地垂贪泉之戒宙曰江陵庄积谷尚有七千堆无所用泉宣宗曰此所谓足谷翁也
　　张巡之守睢阳宗已幸蜀贼锋方炽孤城势蹙人食竭以纸布切煑而食之时以茶汁和之而意自如其谢金吾将军表其祠忠勇又许逺亦有祭文为时所重所谓太乙先锋蚩尤后殿苍龙持弓白虎捧箭又祭城隍文皆文武雄健志气不衰真忠烈之士也刘禹锡曰此二公天赞其心俾之守死善道向若救至身存不过一张仆射耳则巡逺之名焉得以光万古哉
　　士子初登荣选及迁除朋僚慰赏必盛置酒馔音乐以展欢宴谓之烧尾説者谓虎变为人唯尾不化须为焚除乃得成人故以初除授如虎得为人本尾犹在体气既合人为之焚故云烧尾一云新羊入羣乃为诸羊所触不相亲附火烧其尾则定贞观中太宗尝问朱子奢烧尾事以烧羊为对
　　唐至徳二年勅以僧及道士入钱度有差
　　进士及第以泥金书帖附家书中报登科之喜至文宗朝遂寝此仪【出卢氏杂説】
　　钱氏时杭州还乡和尚毎喝云还乡寂寂杳无踪不挂征帆水陆通踏得故乡田地穏更无南北与西东人问云明年大家都去果然钱家纳土还朝之兆
　　苏公东禅院林洎仙诗云门前緑无啼乌庭下苍苔有落花聊与东风论个事十分春色属谁家【东坡所记自作祭文中】
　　南宫县君钱氏诗云士悲秋色女懐春此语由来未是真倘若有情相眷恋四时天气总愁人
　　张公庠少能诗道中一絶云一年春事已成空拥鼻微吟半不中夹路桃花新雨过马蹄无处避残红
　　仲殊题李伯时支遁相马图云月窟精神不受羁白云野老太支离当时若也无人识骏骨灵心各自知
　　宗希鹏举言见一驿壁上有诗云逢桥须下马过渡莫争船此征途药石也余变之毎示子孙全诗云记得离家日尊亲嘱付言逢桥须下马过渡莫争船雨宿宜防夜鸡鸣更相天若能依此语行路免迍邅
　　三台者陆翽邺中记云魏武于邺城西北立三台中名铜雀南名金兽北名冰井
　　梅圣俞诗世称五字之妙其歌词语胜理诣大似元防之作花娘歌曰花娘十二能歌舞籍甚声名居乐府荏苒其间十四年朝为行云暮为雨格髙气俊能动人人能动之无几许前嵗适从江国来时因防席相防语虽有幽情未得传暗结慇懃度寒暑去春从客出东城舟中接膝心已倾自从稍稍有期约五月莲航并钓行曲隄别浦无人处始笑鸳鸯浪得名尔后顿逢殊燕婉各恨从来相见晩月下星前不暂离暂离已抵银河远青鸟传音日几回鸡鸣归去暮还来经秋度腊无纎失爱极情専易得猜前年南圃寻芳卉小忿不胜投袂起官司乗衅作威凌督促仓皇出闾里潇潇风雨满长溪一舸飘然逐流水忽逢小吏向城东泣泪寄言心欲死愿郎日日致青云妾已长甘在泥滓更悲恩意不得终世事难凭何若此郎闻此语痛莫禁天地无穷恨不已我今为尔偶成章便欲缄之托双鲤又作翡琴词云秦女乗鸾遗翠羽落在人间与风舞风休不归谁作主此郎拾取妆金缕郎家夫妇爱且怜系向裙间同出处朝来隣里偶经过方朔邹枚争欲覩上人重客苦田连急走钿车令去取酒巡未匝掩阁扉忽已闻归报鹦鹉重匀朱粉临镜台促息不停催出户正抱琵琶穏系膝辊作轻雷拢作雨自弹成啄木声岂唯能写人心语醉眼流波入鬓时慢邀郎丝柱身柔骨滑郎力防欲倩傍人频顾主主何磊落【原阙】　就请上宾无不许相疎情逺谁称渠画拨当胸客当去
　　因读禅月有懐王慥使君诗云刳剥生灵为事业巧通豪俊作槌媒令人叹息古已如此
　　李白坟在太平州采石镇民家菜圃中游人亦多留诗然州之南有青山乃有正坟或云太白平生爱谢家青山葬其处采石特空坟耳世传太白过采石酒狂捉月窃意当时槀殡于此至范侍郎为迁窆青山焉
　　杜子美殡在耒阳有碑其上唐史言至耒阳以牛肉白酒一夕醉饱而卒然元防之作子美墓志曰扁舟下荆楚竟以寓卒旅殡岳阳至嗣业始葬偃师首阳山当以墓志为正葢子美自言晋当阳杜元凯之后故世葬偃师首阳山又子美父闲常为巩县令故子美为巩县人偃师首阳山在官路其下古冢累累而杜元凯墓犹载图经可考其旁元凯子孙附葬者数十但不知孰为子美墓耳
　　传逸嵓真庙时人赠张忠定诗云把浮名卖却闲门前流水对青山青山不与人无事门外风花任往还忠定答云萧萧疎苇映门墙见説新秋鲙味长何事轻抛来帝里至今魂梦绕寒塘逸嵓又题壁云寒蛩入夜忙促织戴胜春深苦劝耕人若无心济天下不知虫鸟有何情
　　孙元规最不喜僧帅浙东过润州甘露寺令僧尽去诗碑独留僧文题诗云未为向空寛病目却因多见动心闲
　　章惇元祐初帘前争事无礼责出知汝州钱穆父行词云怏怏非少主之臣悻悻无大臣之节子厚后见穆父责其语太甚穆父笑曰官人怒杂职安敢轻行杖
　　余尝谓东坡先生云平生当官有三乐凶嵗检灾毎自请行放数得实一乐也聴讼为人真得情二乐也公家有粟可赈饥民三乐也居家亦有三乐闺门一心上下和平内外一情一乐也室有余财可济贫乏二乐也客至即饮畧其丰俭终日欣然三乐也东坡笑以为然
　　真宗东封访天下者得杞人杨璞能为诗召对自言不能上问临行有人作诗送卿否璞言独臣妻有诗一首云更休落魄贪杯酒亦莫猖狂爱咏诗今日捉将官去这回断送老头皮上大笑放还山东坡云吾顷在湖州坐作诗追赴诏狱妻子送出门皆哭无以语之顾老妻曰独不能如杨处士妻作诗送我乎老妻不觉失笑而止
　　张芸作吕子固挽诗云大块分劳逸唯君独不均险夷安若性金石想为人万卷书奚托重泉恨莫伸谁知丞相子天地一穷民
　　余初到长安有诗云来往长安未定居暂将僧舍当吾庐空中説法凭铃语枕上朝饥聴木鱼因果分明休问佛行蔵自信罢占书眼前一物真堪羡百尺长杨水满渠
　　南闗驿上碑云昔列御冦称天倾西北故河东视诸郡最为髙险太行峙其南羊旸处其北北史齐纪诏问崔頥何处有羊肠坂頥曰按汉书地理云上党壶闗有羊肠坂帝曰不是按皇甫安地理云太原北九十里有羊肠坂帝曰是










　　侯鲭録卷六
　　钦定四库全书
　　侯鲭録卷七
　　宋　赵徳麟　撰
　　沈存中括元丰中入翰林为学士有开元乐词四首陵赏爱之词云鹳鹊楼头日暖蓬莱殿里花香草緑烟迷步辇天高日近龙床　楼上正临宫外人间不见仙家寒食轻烟薄雾满城明月梨花　按舞骊山影回鸾渭水光中玉笛一天明月翠华满陌东风殿后春旗簇仗楼前御队穿花一片红云閙处外
　　人遥认官家
　　栏楯王逸注云纵曰栏横曰楯楯间子曰櫺栏楯殿上临邉之饰亦以防人坠堕今言钩栏是也
　　唐杭州缺刺史欲除李逺为守宣宗曰逺诗云青山不厌千杯酒白日唯消一局棋如是安能治民此缪陋之甚也使才臣治郡有余暇铃閤奕棋未害为政岂持一诗中言棋便谓不能治民有以见宣宗之度未宏远耳
　　比来士大夫借人之书不録不读不还便为己有又欲使人之无本颍州一士子九经各有数十部皆有题记自谓借诸人之书毎原本多失余不欲言未尝不归戒儿曹也
　　陈叔易崇宁中为朱乔年荐得官入京晁以道有诗云处士何人为作牙尽携猿鹤到京华新禾满地秋风起六六峯前只一家未久以道亦为势人所引入京适得书寄此诗来予次韵曰闻道诸公置齿牙买鞯卖展趂年华太平起无遗防空尽嵩山处士家始者叔易以道皆居嵩阳誓不出仕云
　　传载曰僧淡然者为诗曰到处自凿井不能饮常流与孟郊退之为洛下之流退之作嘲淡然鼾睡诗是也
　　唐刘从諌死其子稹请袭位未许发兵扰河内朝廷命检校右仆射王茂元専征防茂元卒遣检校太尉王宰都统骁卒检校右仆射石雄为副未即进讨武宗切于成功遣内养崔神召丞相李卫公于便殿曰此贼使朕鬓眉陡白诸将不肯杀戮卿等可为作制驭奏来朕坐此以待卫公至中书召御史中丞李回宣上旨请公以行命回为催阵使发自右银台门五十四道邸吏戎车导引至近驿观者倾京师公至蒲东召行营都统王宰其副石雄鞬腰帕首俯伏道左拜诸公摠辔受礼顾左右唤当令处分责破贼限状来二将挥汗通六十日内请潞州城违限请行军令五十八日潞州送稹首请降官军入上党拜回中书侍郎平章事回即驿坊李相也
　　种太尉师道预知金人南下上进二诗多为张大太尉者蔵不逹已备言大金连结情状后果叛盟诗曰外塞干戈党臣勾连数众赴京城团团濶濶孤平寨不识皇家王气星又云飞蛾视火残生灭燕逐羣鹰命不存从今一扫烽烟尽縁知不敢正南行后金人南伐搆兵皆如其言初与杨可存中立殊勲后欲击敌不用其言气愤而卒
　　崇宁中特奏名状元徐遹琼林宴罢作诗曰白髪青衫晩得官琼林顿觉酒肠寛平康夜过无人问留得宫花醒后看亦二十年前进士也
　　近嵗林棣县虞候张坦暴酷嗜利卒死瘗城外月余夜夜叫呼村人报其家谓复生妻子辈开掘视之身化巨蛇头尚人也取之置荆囤中他日体寒要厚被日食肉二斤许酒一斗复能人言时召故旧喻以祸福以邀酒食至费竭所蓄家产之后乃入山唯防子及妇能饲之后数月头亦蛇矣渐不能人言太平广记中载人化为虎多矣未见生化为蛇也【瞿元化説】
　　欧阳文忠公晩年最喜陈知黙诗云恨不多记但记其两聨一云平地风烟横白鸟半山云木卷苍藤一云云埋山麓蔵秋雨叶落林梢带晩风
　　傅钦之作中丞言郑仲冯一日贡父逢之曰小侄何过致起台章钦之惭云也只三平二满文字贡父熟视笑曰七上八下人才
　　张安道少年责滁州道遇一僧舍入门怅然便悟前生曾作寺僧手写楞伽经四卷闻其徒具言有老僧平生诵此经自书者犹匣在屋梁上取视之笔迹宛然与今生一同遂托东坡书此经施钱入金山寺了元长老刻板印施坡作后序详言之矣及坡作杭倅逰夀星院入门便悟曾到能言其院后堂殿山石处作诗记云乃知性慈慧者必是大脩行中来非一世重习所致
　　先伯父洋州侯有文学名于嘉祐治平间有落花诗云緑珠楼下堪惆怅宋玉墙头又别离又御沟诗云一条浪截红尘断几曲遥通紫禁深
　　长安慈恩寺僧见数女仙夜吟诗云黄子陂头好月明忘却华筵到晓行烟山低翠黛横折得荷花逺恨生僧出揖之化为白鹄飞去明日又题云湖水团团夜如镜碧红花相掩映北斗防干晓柄移有似佳期常不定
　　孙莘老形貌古竒熈宁中论事不合责出世谓没兴孔夫子孔宗翰宣圣之后气质肥厚刘贡父目之孔子家小二郎元祐中二人俱为侍郎二部争事于殿门外幄次中刘贡父过而谓曰吾党之者异于是坐中有悟之者大笑
　　滕元发少居乡里寺中脩业一日烹寺犬食之僧笑曰能作滕先生偷犬赋即不申理其破题云僧唯不净狗也宜偷饼饵引来犹掉续貂之尾索绹牵去难回顾兔之头又云既欲思于实腹遂乃设于空喉即日传播诸郡【空喉股取狗器也】
　　刘原父再娶欧公女戏作一诗云仙家千嵗亦何长人世空惊日月忙洞里桃花莫相笑刘郎今是老刘郎又云章落笔有谁先坐上诗成海外传明日京都应纸贵开帘却扇有新篇
　　颍妓曹苏竒徃嵗与悦己者宻约相从而其母禁之至苦不胜郁悒以盛春美景邀同约者聨骑出城登高冢相对恸哭既而酣饮诸客闻之赏其旷絶于流辈晏元献闻之为戏题絶句云苏竒风味逼天真恐是文君向上人何日九原芳草緑大家携酒哭青春
　　黄鲁戏作贵耳贱目谜云驴耳对轩轩争酬价十千眈眈两虎视不值一文钱
　　梅询侍读尝从真宗东封因卜命于岳神梦三牛鬬于庭有称相公通谒者虽异之而不晓其兆既而得濠梁守州有三石牛后吕许公【夷简】以殿中丞来倅询见之疑若所梦谒者于是委遇至厚不数年许公大拜梅为发运使按部至濠上作诗寄许公云十五年前忝一麾公余尝得预言诗玉堦跬步为霖早云路风波得志迟浴鳯池深春荡荡观鱼台古草离离重来故老休相问请掲纱笼有旧碑
　　张子野年八十五尚闻买妾陈述古作杭守东坡作倅述古令东坡作诗云锦里先生自笑狂莫欺九尺鬓毛苍诗人老去莺莺在公子归来燕燕忙柱下相君犹有齿江南刺史已无肠平生忝作安昌客畧遣彭宣到后堂诗人谓张籍公子谓张祜柱下张苍安昌张禹皆使姓张事
　　文思使或云量铭云时文思索或説殿名聚工巧于其侧因名之曰文思使院
　　东坡先生召试言极諌科时答刑赏忠厚之至论有云臯陶曰杀之三尧曰宥之三诸主文皆不知其出处及入谢日引过诣两制幕次欧公问其出处东坡笑曰想当然尔数公大笑
　　世以鲍昭字明逺读李义山诗云嫩割周阳韭肥烹鲍照葵乃知名昭非
　　唐明皇时孙逖集中有夀王瑁妃杨氏废为道士制此可见太真妃真夀王妃李商诗云骊岫飞泉泛暖香九龙呵防玉莲房平明毎幸长生殿不从金舆唯夀王又云龙墀赐酒敞云屏羯鼓声高众乐停夜半宴归宫漏永薛王沈醉夀王醒书此事也
　　唐李义山樊南甲乙四六集序云四六之名六博格五四数六甲之取也
　　周礼阉十人郑曰阉真气蔵者今谓之官人也主闭门户故阉之
　　东坡先生尝爱梅圣俞和宋次道紫宸早朝诗云陆生声誉在云间来预簮裾谒帝顔冠剑有容防与契文章全盛马兼班耽耽玉宇龙纒栋霭霭金铺兽啮环却出常朝殿前过防衣风动自相攀
　　天福中杨凝式风子笔墨髙妙洛阳寺有题壁李建中亦有书名尝题其傍云杉松倒涧雪霜干屋壁麝煤风雨寒我亦平生有书癖一回入寺一回看
　　濠守侯徳侍郎蔵东坡一帖云杭州营籍周韶多蓄竒茗尝与君谟鬬胜之韶又知作诗子容过杭述古饮之韶泣求落籍子容曰可作一絶韶援笔立成曰陇上巢空嵗月惊忍看回首自梳翎开笼若放雪衣女长念观音般若经韶时有服衣白一座嗟叹遂落籍同辈皆有诗送之二人者最善胡楚云淡妆轻素翎红移入朱阑便不同应笑西园桃与李强匀顔色待秋风龙靓云桃花流水本无尘一落人间几度春解佩暂酬交甫意濯缨还作武陵人固知杭人多慧也
　　王立之云老杜父讳闲而诗中有翩翩戏蝶闲过幔或云恐传者谬又有泛爱怜霜鬓留欢半夜闲余以为皆当以闲为正临文恐不自讳也迂叟李国老云余读新唐书方知杜甫父名闲检杜诗果无闲字唯蜀本旧杜诗二十卷内寒食诗云隣家闲不违后王其本问不违又云曾闪朱旗北斗闲后见赵仁约説薛向家本作北斗殷由是言之甫不用闲字明矣
　　东坡在维阳设客十余人皆一时名士米元章在焉酒半元章忽起立云少事白吾丈世人皆以芾为颠愿质之坡云吾从众坐客皆笑
　　东坡论沈傅师书云傅师虽学二王笔法后欲破之自立乃伤受主者也近世人多学傅师又不至但有小人跳篱蓦圏脚手令人可憎世人皆学何哉
　　东坡云白公晩年诗极髙妙余请其妙处坡云如风生古木晴天雨月照平沙夏夜霜此少时不到也
　　东坡云荆公暮年诗始有合处五字最胜二韵小诗次之七言诗终有晩唐气味如平甫七字复为佳耳
　　晋人论三教同异曰将无同曽问东坡坡云古人以将为初是初无同岂复有异耶后以此防观古人用初字意皆同于此义
　　宗镜中有古徳环同见异颂一首云于一端严淫女身出家眈欲及饿拘以前尘无决定相三者分别各不同
　　东坡老人在昌化尝大瓢行歌于田间有老妇年七十谓坡云内翰昔富贵一场春梦坡然之里人呼此媪为春梦婆坡被酒独行遍至子云诸黎之舍作诗云符老风情老奈何朱顔减尽鬓丝多投梭每困东隣女换扇唯逢春梦婆是日老符秀才言换扇事
　　东坡云世言栁耆卿曲俗非也如八声甘州云霜风凄闗河冷落残照当楼此语于诗句不减唐人髙处
　　晁无咎言晏叔原不蹈袭人语而风调闲雅自是一家如舞低杨栁楼心月歌尽桃花扇底风自可知此人不生在三家村中也
　　荆公云古之歌者皆先有词后有声故曰诗言志歌永言声依永律和声如今先撰腔子后填词却是永依声也
　　世言卢綘病梦一白衣妇人啖以甘蔗为歌菩萨蛮词曰后相见于固子坡其词末句云眉黛逺山攒芭蕉生暮寒人俱能道之而杨大年谈苑中末句不同云独自凭防干衣襟生暮寒不知孰是予尝谓芭蕉生暮寒妙甚与衣襟大段相逺大年必不如此道也
　　李鱼黄门在政府夜梦作春词云杨花落燕子横穿朱阁苦恨春醪如水薄闲愁无处着　緑野带江山落角桃叶参差残萼歴歴危樯沙外泊东风晩来恶当年曾到王陵铺鼓角秋风千嵗辽东回首人间万事空后卒于北门门外有王陵铺云【此贺方回续服鱼词】
</div>
    <div class="pagination">
<a href="侯鲭录_page3.html">上一页</a><a href="侯鲭录.html">1</a><a href="侯鲭录_page2.html">2</a><a href="侯鲭录_page3.html">3</a><span class="current-page">4</span><a href="侯鲭录_page5.html">5</a><a href="侯鲭录_page5.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
