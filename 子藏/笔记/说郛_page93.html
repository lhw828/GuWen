<!DOCTYPE html>
<html>
<head>
    <meta charset="UTF-8">
    <title>说郛 - 第 93 页/共 601 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说郛 - 第 93 页/共 601 页</h1>
    <div class="content">　　人之小名
　　今人生子妄自尊大多取文武富贵四字为名不以希顔为名则以望囬为名不以次韩为名则以齐愈为名甚可笑也古者命名多自贬捐或曰愚曰鲁或曰拙曰贱皆取谦抑之义也如司马氏幼字犬子至有慕名野狗何尝择称呼之美哉尝观进士同年録江南人习尚机巧故其小名多是好字足见自髙之心江北人大体任真故其小名多非佳字足见自贬之意若夫鴈塔之题当先正名垂于不朽
　　事要有分
　　一切之事皆要有分若是无分而欲极力强求徒然而已王虚中先生譬如筵席安排十分已饮过数廵忽有亲朋访及虽欲挽之同坐奈酒防歌罢不可得而相陪此乃谓之无分大凡功名富贵贫贱休戚皆是五行来无非分定安可叹息怨恨于斯耶不然晦翁先生何为有随缘安分四字也
　　得失有时
　　人之得失各自有时初不知其所以然而然也有朋友于试罢之后闻望不着遂欲舍书学剑无所不至龙舒王先生举似一絶曰得则欣欣失则悲桃红李白各随时虽然属在东君手问着东君也不知





　　萤雪丛説卷下
　　克己复礼天下归仁
　　或问安定先生胡侍郎何谓克己复礼天下归仁胡举邵尧夫诗以荅之云门前路径无令窄路径窄时无过客过客无时路径荒人间满地生荆棘其人黙悟
　　圣人之于天道
　　陈洪范问艾轩先生林祭酒圣人之于天道如何荅云恰是恁地未悟间后问魏聘君国録荅云正如京师人卖床贴恰用得着观此二説其意则一
　　学易无大过
　　圣人之处事与常人不同常人之处事多有不及惟圣人之处事不患不及秪恐太过夫子称加我数年五十而学易可以无大过者盖欲勉进中年而学洗心退藏之书则处事得中断无不及之患今不曰无不及而特曰可以无大过者此圣人谦抑之辞也中庸曰有所不足不敢不勉冇余不敢尽宁非君子之中庸乎尝观夫子于三百篇之诗而断以思无邪之一言此见夫子得诗之中也于易则曰无过于诗则曰无邪是皆一意
　　解书
　　洪内翰景卢主泮三山以林少頴为书学谕讲帝厘下土数语曰知之为知之尧典之所以可言也不知为不知凡共槀饫略之可也惜乎林书不载此説予故表而出之尝见王虚中谈及林少頴吕伯恭讲究书学皆有所得各有所见学者当详复其为训若前人解书言宥过无大刑故无小乃谓赦宥其过误者虽大亦宥之刑责及特故过虽小亦刑之如此则于辞上脱无字添虽字矣是其辞己不明也若失火而延及官库此过误也此大者也其可宥乎若驰马而蹂死小儿此过误也此大者也其可宥乎是其理已不安矣若命人守果实拈以小果食之此故也此小者也亦将刑乎若命人守舍而穴窻之小窍以窥其外此故也此小者也亦将刑乎是其理已不安矣则若商鞅之法弃灰于道者有诛岂圣人之法哉若曰宥过悮则无大者谓小者则宥大者则不宥所以使人警畏非敢懈怠也若曰刑特故者则无小者谓稍大则刑小者则不刑所以示吾寛徳非为苛细也宥过无大是以见圣人之义刑故无小是以见圣人之仁是説盖得于伯氏俞君从俞梦逹平时有得于书学者如此
　　解孟子
　　陈季陆常推贾挺才好先生非惟笔力过人又且讲授不雷同且如説孟子引得杜诗为证极是明白若解文王为台为沼而民欢乐之正是丈人屋上乌人好乌亦好桀纣瑶台琼室正是君防墙头桃树花尽是行人眼中血夫以乌鸟本是可恶之物而反喜之桃花本是可喜之物而反恶是何也盖由人情所感而然尔灵台瑶台亦莫不然
　　东莱教学者作文之法
　　东莱先生吕伯恭尝教学者作文之法先防精骑次防春秋权衡自然笔力雄朴格致老成每每出人一头地
　　徐积悟作文之法
　　节孝先生徐积因读史记货殖传见人弃我取人取我与遂悟作文之法
　　辩滕王阁序落霞之説
　　王勃作滕王阁序中间有落霞与孤鹜齐飞秋水共长天一色之句世率以为警联然而落霞者乃飞蛾也即非云霞之霞土人呼为霞蛾至若鹜者乃野鸭也野鸭飞逐蛾虫而欲食之故也所以齐飞若云霞则不能飞也见吴獬事始
　　赋以一字见工拙
　　曩者吴叔经【郛】在湖南漕试以本经诗义取解魁次名陈尹赋文帝前席贾生破题云文帝好问贾生力陈防其势之前席重所言之过人叔经先生改势字作分陈大钦服内有打花格云金莲烛焕煌煌汉天子之仪玉漏声沉纚纚洛阳人之语试官已喜此一联又陈季陆在福州考较出皇极綂三徳五事赋魁者破题云极有所防理无或遗綂三徳与五事贯一中于百为季陆先生极喜辟初两句只嫌第四句不是贯百为于一中似乎倒置改贯字作寓较有意思尤喜陈舜申三策第三道策题问屯田乃先生撰也最是荅得工夫此皆二公之警诲也
　　诗贵熟读
　　梁揆叔子解试雕鹗离风尘诗当时无不击节都人径説雕鹗冲天品凡禽未易伦三秋乘志气一举离风尘或者喜其自喻见志果超诣上上第幼尝诵此一篇已自迅口转过初不觉其所以妙处及至暮年始悟髙腾霄凤渚下睨塞鸿賔借渚字对賔无如此之巧始叹伏不能自巳大凡玩古人糟粕须是字字究竟句句勘破方是读书又要熟读古人云读书百遍其义自见又云旧书不厌百廻读熟读应湏子自知
　　廷对二説
　　尝见闽中一士人方领乡举叨冒过省廷对有被教盲之説又见浙中一先生四举了当廷对有僻在一隅之説皆不欲言其名也都是套笼説话怕落第五甲也欲媒试官把做太学川中人看得数较优果是使得騐其狡猾如此后进之士当自奋励取髙第而躐巍科决在万人头上立不可效此曹为碌碌计也千万勉旃
　　自悟前身
　　余因以类彰羊祜自省前身为李氏之子边镐为谢灵运后身韦臯既生一日有一胡僧造其家曰儿若有喜色韦氏问之僧曰此子乃诸葛武侯后身因以武侯字之见宣室志及观王十朋絶句石桥未到神先到日里还同梦里时僧教我名刘道者前身曾写石桥碑石桥乃天台五百尊罗汉洞口也今世所以聪明所以福徳所以不昧本来面目皆前世有以胎之不是大修行僧道便是大有徳官贠功成行满道洽政治故有如是灭亦复有如是生彼有物托化星辰降诞神道出世为我等相者应见自性如来岂他人之所能知哉
　　天堂地狱
　　人言天堂髙而在上地狱幽而在下疑其势之相辽絶也据某所见大有不同葢与人説好事一切依本分眼前便是天堂不必更求之于天上欺算人物色教唆人反事眼前便是地狱不必更求之于地下为善即天堂为恶即地狱天堂地狱不在乎他而在乎一念之间不可有毫髪差
　　修外功徳内功徳
　　人于利济通达者力为之患难困苦者力救之皆如己身之事修此为外功徳也修之勿责人报勿希天佑人若有知天若有灵此理当何如哉人能清心释累惩忿窒欲修此为内功徳也修之勿期道胜勿希瑞应经若不诬教若不虚此理当何如哉
　　善恶有报
　　善恶若无报乾坤必有私此古语也善恶到头终有报只争来速与来迟此古诗也或者执其为善未必福为恶未必祸之説遂以谓善恶莫执无应妄啓轻福逺祸之心果能无应也耶夫善有善报善人为善而天或不以善报非无报也盖未报也恶有恶报恶人为恶而天或不以恶报非无报也葢未报也所谓未报者乃其未熟故耳逮夫熟时则其报之也其效如捷胡不观大藏经云善若无报其善未熟其善熟时必受其福恶若无报其恶未熟其恶熟时必受其苦
　　心目相乱
　　仰面贪看鸟回头错应人是心为眼所乱也忽因马首见新月错认蛾眉忆故人是眼为心所乱也噫眼中有心心中有眼二者无意于相乱而不能不相乱也
　　责己説
　　责己不责人君子也责人不责己小人也小人惟知责人而不知责己所以多招外谤盖尝自恕也人之子弟或好暏博声色笼养游猎一切玩弄皆自有以诱之故外得以投之费用未千百而生事已二三为父兄者当痛责其子弟之不肖而棰楚之又惩戒之可也不此之为而妄诉他人于官府冀其悛恶改过不可也大凡隣舍孩提或有争竞不问其是非如何只是挞其子也遂免他议人有书世情二字并苏秦只是旧苏秦昔日何疎今日亲之句于座右责其不情于我而不知未有可情之势此所以踈之者何望焉秦穆公善悔过责己不责人荀子曰君子责己重以周此之谓也
　　断饮説
　　房琯以片言取宰相杨炎以单议悟天子一言之感人也如此顷年陈公大卿生平好饮一日席上有一同寮举以知命者不立于岩墙之下而问之陈曰酒亦岩墙也陈因是有闻遂终其身不饮何其一言之感人如此今人或有所溺而乃谆谆之诲缕缕之词勉之不从何也盖禁之以所欲而劝其所不欲岂遽然惟我是听而忘其所爱断然不能投合不若以节之之説告之渐令改过可也大凡谏诤之道无出于此
　　茹蔬説
　　能为人之所能爲而不能爲人所不能爲庸人也断荤戒酒饮食菜茹蔬是人之能爲也割爱妻子絶念色欲是人之不能爲也吃菜事魔正生此患至于贪财恋色男女混置修二会子説金刚禅皆幻术也若夫大可诛者不飨祀家先言送诸天堂上也且人之有身则有父有父则有祖四时飨献示不忘其本也岂有俗祟而能上天堂也耶原其趋向非不慕善要之邪道缪用其心所以有禁止之令也
　　声律对偶假借用字
　　天子居丹扆廷臣献六箴此省题诗也白髪不愁身外事六么且听醉中词此律诗也二公之所以对者见之于诗无非借数而已周以宗强赋故苍箓之兴起始诸姬而阜康东门种诗青门无外事尺地足生涯二公之所以对者见于赋诗无非借数与器而已诗史以皇眷对紫宸曲词以清风对红雨或以青州从事对乌有先生或以披绵黄雀对通印子鱼因朱耶之板荡致赤子之流离谈笑有鸿儒来徃无白丁是皆老于文学而见于骈四俪六之间者自然假借使得好不知脍炙防千万口也尝记陈季陆应行先生举似作赋之法用髙皇对小白
　　戒食菰蕈
　　夏秋月杂菰蕈皆是恶虫蛇气结成前后坏人甚多断不可吃尔农民何不勤力种菜四时无缺何用将性命试此毒物特此劝谕莫招后悔【见王状元防府十诚】
　　説郛卷十五上
　　钦定四库全书
　　説郛卷十五下　　　　　元　陶宗仪　撰孙公谈圃序
　　绍圣之改元也凡仕于元祐而贵显者例皆窜贬湖南岭表相望而错趾惟闽郡独孙公一人迁于临汀四年夏五月单车而至屏处林谷幅巾杖履徃来乎精蓝幽坞之间其后避谤杜门不出余时侍亲守官长汀县窃从公游闻公言皆可以爲后世法亦足以见公平生所存之大节于是退而笔之集爲三卷命曰孙公谈圃公状貌竒特眉目孤耸望之凛然可畏元祐时厯三院迁左史入中书爲舍人危言谠论内外惮之已而忤时宰意以集贤殿修撰留守南都后迁天章阁待制其谪官也自南都爲归州遂以散秩谪临汀公在汀二年竟以疾终人皆惜其学成品端不获用于世明年嵗在庚辰天子嗣位尽还公官职士大夫伤公之不及见也余辱公之知且久而公之语亦尝属余记焉公之子幼而孤则其事久或不传于是详而述之庶防不为负公者非特为谈圃道也公讳升字君孚髙邮人建中靖国元年正月初四日临江刘延世述之引













　　孙公谈圃卷上【刘延世】
　　艺祖生西京夹马营营前陈学究聚生徒为学宣祖遣艺祖从之上微时尤嫉恶不容人过陈时时开谕后得赵学究即舘于汴第杜后录陈之旧召至门下与赵俱为门客然艺祖独与赵计事陈不与也其后艺祖践祚而陈居陈州村舍聚生徒如故逮太宗判南衙使人召之居无何有言开封之政皆出于陈艺祖怒问状太宗惧遂遣之且以白金赠行陈归半道尽为盗掠居陈村舍生徒日衰饥寒无与从者太宗即位以左司谏召之官吏大集其门舘于驿舍一夕醉饱而死赵学究即赵普也陈防其名崔伯易能道其详屡欲作传
　　周孟阳春卿英庙宫僚也圣眷素厚书简以老丈称之当储副时固辞不就而魏公亟欲定大计使人诮春卿春卿因造卧内谕意时裕陵秉烛侍立上曰所以不就者避祸也春卿曰今日之事太尉岂不知若果不就必当别立他人太尉能避祸乎上大悟即拜春卿床下遂正储位裕陵在东宫朝廷复以春卿为翼善春卿为人纯直谓不当为父子宫僚上表力辞有亲奉尧言躬承禹拜之句魏公怒曰不易丙言初朝廷阙副枢人以春卿必膺是命已而寝不报迨裕陵即位孙永述其事始进天章阁待制入谢上抚慰甚厚未防以疾终家贫不克葬露殡佛寺元祐御史贾易请依王雱例中使防葬宣仁曰待其子来子定民至尽裒英庙所赐御劄上之赐银千两官其一孙
　　秦州西溪多蚊使者行按左右以艾烟熏之有一防吏醉仆为蚊所噆而死世传饱似樱桃重饥如柳絮轻但知从此去不要问前程范文正公诗也西溪瀚海堰吕正所治至今屋记尚在后文正继徃故堰之城至今为利
　　司马君实之薨当明堂大享朝臣以致斋不及奠肆赦毕苏子瞻率同軰以徃而程頥固争引论语子于是日哭则不歌子瞻曰明堂乃吉礼不可谓歌则不哭也頥又谕司马诸孤不得受吊子瞻戯曰頥可谓燠糟鄙俚叔孙通闻者笑之
　　吕相端奉使髙丽过洋祝之曰囬日无虞当以金书维摩经为谢比囬风涛輙作遂取经沉之闻丝竹之声起于舟下音韵清越非人间比经沉隐隐而去崔伯易在礼部求奉使髙丽故实遂得申公事故杨康国钱勰皆写此经徃丰稷为杨掌牋表言东海洋龙宫之寳藏所也气如厚雾虽无风亦有巨浪使人卧木匣中虽荡而身不摇食物尽呕唯饮少浆舟前大如屋两目如巨烛光耀沙上舟人以此卜之见则无虞也
　　荆公为江西漕梦小龙呼相公求夹注维摩经十卷乆而防之后至友人家见佛堂中有是经因录而送庙及在相府梦小龙来谢
　　交趾犯邕州苏缄知不可守自残其家坐防事骂贼而死朝廷命郭逵讨之交趾地热死者十八九至富梁江止存一二人所过暴犯无噍类士卒颇思战逵下令敢言战者斩相持久之食尽有觇者言窖粟江外可取食逵疑有伏兵以蕃落骑五千卫而后徃交趾淇真太子素飬卒五百禁嗜欲教以阵法鋭甚人执金牌为号果遇于窖傍逵以蕃落骑诱至平地大破于江中其卒犹执金牌而没遂擒太子因是纳欵当时多罪逵不深入乗胜覆其巢穴也
　　元丰修城李士京主其役日费四百千为佣直元祐初公为御史按图眎开发处来山干艮例皆发掘将至震地即上言民庶之家犹有避忌况天子众大之君乎其论甚切因是罢役浚濠时土中得一物状类人而无眉目埋之他处所掘得及舁去之人皆死或言太歳也又获大蛇类龙送金眀池是夜大风飘瓦
　　子瞻以温公论荐帘眷甚厚议者且为执政矣公力言苏轼为翰林学士其任已极不可以加如用文章为执政则国朝赵普王旦韩琦未尝以文称又言王安石在翰苑为称职及居相位天下多事以安石止可以为翰林则轼不过如此而已若欲以轼为辅佐愿以安石为戒子瞻试馆职防题论汉文帝宣帝及仁宗神宗公率傅尧俞王嵓叟言以文帝有蔽则仁宗不为无蔽以宣帝有失则神宗不为无失虽不眀言其意在此乆之御批轼特放罪
　　仁庙圣诞乃李淑妃也諡章懿太后晏殊撰碑薨时上幼章献飬为己子虽上亦不知也及即位章献称制而杨太妃病革上问疾杨宻语其事上大恸即见执政欲行服章献难之众无敢言独吕夷简不去进曰陛下万岁后独不念刘氏乎于是持心防然宫中稍有异説章献崩即日遣人发李太后棺验之形色如生鬓发郁然无少异上于是存抚诸刘晏殊撰神道碑不白其事上不悦后升袝二后赦文孙扑当笔直言为天下之母盲天下之君上览之感涕孙遂参大政
　　司马温公隧碑赐名清忠粹徳绍圣初毁磨之际大风走石羣吏莫敢近独一匠氏挥斤而击未尽碎忽仆于碑下而死
　　郑毅夫未第时梦浴池中化为大龙池边小儿数十拍手呼为龙公来既觉犹见其尾曵牀间卒于安州十年贫不克塟滕元发为郡一日梦毅夫来但见轿中一白龙身首即毅夫也元发因出俸营窆
　　荆公为许子春作家谱子春寄欧阳永叔而隠其名永叔未及观后因曝书读之称善初疑荆公作既而曰介甫安能为必子固也
　　苏洵明允作权书永叔大竒之为改书中所用崩乱十余字奏于朝明允因得官
　　崔公度伯易自号曲辕先生作太行山赋以太行近时忌改作感山赋裴煜得之献魏公未及品藻示永叔永叔题其后曰司马子长之流也魏公因荐其文英庙欲擢以馆职魏公言未见其人之贤否召与语未为晩也后数日伯易与友人会话坐上忽赍诰身至乃授伯易颍川防御推官国子监直讲荆公尝云感山赋不若明珠赋
　　公言昔曾得椰子酒尝之余因曰椰子本出伽卢国其地热衢植椰子本为防剖其实中有酒能醉人若他国所酿多不同西域蒲萄酒南蛮防榔酒扶南石榴酒辰溪钩藤酒赤土国甘蔗酒
　　子瞻得罪时有朝士卖一诗策内有使墨君事者遂下狱李定何正臣劾其事以指斥论谓苏曰学士素有名节何不与他招了苏曰轼为人臣不敢萌此心却未知何人造此意一日禁中遣冯宗道按狱止贬黄州练副使
　　李撰徐禧为同人时善景徳寺严法华严死又与小法华善一日法华引禧撰徃相国寺小巷中至一茅茨间见一老人借荐而坐老人见撰曰华山童子也得也得次见禧诧曰许眞君儿五代时宰相杀人多减三品后禧败永洛以给事中赠金紫光禄大夫果第四品也禧洪州人家住许眞君观后是时京师盛传老人有竒术西驸马店火先一日徃店后孙染家懐中出一木略如鱼状曰此行雨龙也我于玉皇大帝处借来取水一椀以木鱼尽洒屋壁怀之而去是夜火孙氏完惟焚一厠乃木洒水不至处也
　　温公大更法令钦之子瞻宻言宜虑后患温公起立拱手厉声曰天若祚宋必无此事二人语塞而去方其病也犹肩舆见吕申公议改都省临终床箦萧然惟枕间有役书一卷故公为挽词云漏残余一榻曾不为黄金侬智髙防邕州狄青讨之列军阵城下智髙大宴城头鼓吹振作一人衣道服骂官军有善射者一矢毙之青随行倚河东王简子为先锋勇甚为镳所杀青见之汗出如雨世言青眞武神也至是曵两皂旗麾兵而战先用蕃落马贯贼乱之大呼骑歩夹进遂破智髙是时智髙可擒青疑有伏兵乃止
　　孙莘老知福州时民有欠市易钱系狱甚众有富人出钱五百万葺佛殿请于莘老莘老徐曰汝軰所以施钱者何也众曰愿得福耳莘老曰佛殿未甚壊佛又无露坐者孰若以钱为狱囚偿官逋使数百人释枷鏁之苦其得福岂不多乎富人不得已诺之即日输钱囹圄遂空
　　杜祁公为人清约平生非賔客不食羊肉时朝多恩赐请求无不从祁公尤抑幸所请即封还其有私谒上必曰朕无不可但这白须老子不肯
　　杜太监植少子灼为李定所捃定曰莫要剥了緑衫灼从容对曰緑衫未剥恐先剥了紫衫定大怒枷送司理院求其赃罪不得以他事坐之冲替而已定未防果以不持所生母仇氏服贬官而死灼今为循州兴宁尉王徳用号黒王相年十九从父讨西贼威名大震西人儿啼即呼黒大王来以惧之徳用在朝屡引年仁宗惜其去两为减年一日除枢宻使孔道辅上言徳用状类艺祖宅枕干冈即出知随州谢表云状类艺祖父母所生宅枕干冈先朝所赐时人莫不多其言
　　艺祖从世宗征淮南有徐氏世以酒坊为业上每访其家必进美酒无小大奉事甚谨徐氏知人望巳归即从容属异日计上曰汝軰来吾何以验之徐氏曰某全家人手指节不全不过存中节世谓徐鸡爪迨上登极诸徐来皆愿得酒坊许之今西枢曾布其母朱氏即徐氏外生亦无中指节故西枢亦然世以其异故贵不知其气所传自外氏诸徐也
　　仁宗尝患腰疼李公主荐一黥卒即召见用针刺腰针才出即奏云官家起行上如其言行歩如故遂赐号兴龙穴
　　刘虚白金陵人善三辅学堂只相两府见曾子固曰乞儿也陈执中为抚州通判使者将劾之虚白曰无患公当作宰相使者果被召半道而去王益知韶州自期必至公辅韶有张九龄庙相传两府过虽赤日亦下雨王过雨作尤自负还金陵盛服见虚白曰几时入两府虚白笑曰只做得都官益大怒欲危以事时茶禁严闻虚白自南来使人伺察为一郡将庇之得免后虚白竟以他事杖脊而益果终都官郎中
　　荆公以雱病夜焚纸钱平甫戏曰天曹也行仓法时新立仓法胥史重禄者皆用焉人以为不便故平甫讥之也
　　夏文庄父为侍禁时文庄尚幼有道士爱之乞为养子父止文庄一子弗许道士曰是儿有仙骨不尔位极人臣但可惜堕落了后文庄为通判又见昔日道士曰尚可作地仙在城都复见道士跨驴于市揺手曰无及矣遂不复见
　　公尝与孙莘老传师乔希圣阎求仁约异日为林下友不至者以书督之公曰今莘老希圣相继谢世独传师尚显求仁碌碌仕宦而某謪逺方前日之约不能及矣良可叹也余谓林泉轩冕虽去就不同皆有命焉公曰然
</div>
    <div class="pagination">
<a href="说郛_page92.html">上一页</a><span>...</span><a href="说郛_page88.html">88</a><a href="说郛_page89.html">89</a><a href="说郛_page90.html">90</a><a href="说郛_page91.html">91</a><a href="说郛_page92.html">92</a><span class="current-page">93</span><a href="说郛_page94.html">94</a><a href="说郛_page95.html">95</a><a href="说郛_page96.html">96</a><a href="说郛_page97.html">97</a><a href="说郛_page98.html">98</a><span>...</span><a href="说郛_page94.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
