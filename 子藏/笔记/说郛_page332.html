<!DOCTYPE html>
<html>
 <head>
  <meta charset="utf-8"/>
  <title>
   说郛 - 第 332 页/共 601 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   说郛 - 第 332 页/共 601 页
  </h1>
  <div class="content">
   十月
　　日居房星律中应钟　立冬而水始成冰【月令立冬之月水始氷后五日地始冻雉入大水为蜃虹藏不见】小雪而虹藏不见【又曰小雪之日虹藏不见后五日天气上腾地气下降后五日闭塞而成冬也】获稻【诗八月剥枣十月获稻】良月【传曰使以十月入良月也就盈数焉】　水变冬姿霜凝雪态　感清商而律变【谓秋改火】仰碧落以星稀【冬节星稀】赏死恤孤【赏死事恤孤寡】戒门修键【坏城郭戒门闾修键闭备边境塞蹊径饬防纪辨衣裳审棺椁之厚薄】移金水徳【秋改于冬】鹤语之辰【见下】雀化之日【家语立冬之日雀入大水为蛤】祭寒【亥日祭司寒】祀地【立冬之日祀神州地祗于北郊】气迎北陆景送西郊【见上】槐檀遽改于歳余【冬取槐檀之火又冬是歳之余】晷度方知其昼短【日短星昴以正仲冬】陨萚【十月陨萚】涤塲【诗十月涤塲农工毕洒扫塲】穜稑已纳【诗十月纳禾稼黍稷穜稑】蟋蟀入床【诗十月蟋蟀入我床下】收水泽之赋【无令侵削兆民以为天子取怨于下注水赋虫鱼之类泽赋萑蒲之类】为储蓄之谋【崔寔注云十月农事毕五谷既登家备储蓄乃顺时令也】时当陨萚节及饮蒸【大饮蒸劳农以休息之注十月农事既毕党正属民饮酒正齿位是也诗云十月涤塲朋酒斯飨是也】当昏虚晓中【月令】值宵长昼短　易关市【来商旅纳货财便人事四方来集远方皆至货财不匮上无乏用百亊乃遂】筑城郭【是月也可以筑城郭造宫室穿窦窖修囷仓】菊谢篱金冰生池玉　礼法月推于聪智晨昏星丽于虚张　节及始裘【月令天子始裘】时当纳稼【见上】霜劲尽摧于槁叶【众木揺落】岭寒方秀于长松【冬岭秀长松之色】转秦正【汉书高祖十月始至覇上秦本十月为歳首遂不革焉】气迎鲁朔【春秋鲁以此月告朔】寒律后雕于松栢　新烟已改于槐檀【见上】阳月【此时纯阳用事嫌其无阳故曰阳月】命酒官【秫稻必齐麯糵必时湛炽必洁水泉必香陶器必良火齐必得兼用六物大酋监之毋有羞忒】陈祭器【命工师効功陈祭器按度程无作滛巧勒工名以考其诚功有不当必行其罪】
　　寒
　　焦溪沍温泉冰【并出雪赋】严凝之气【礼记曰天地严凝之气始于西南而盛于西北是天地之义气也】栗烈之风【诗云一之日觱发二之日栗烈】马猬【文选云马缩如猬言寒也】木冰【左传十三年雨木冰寒也】北户墐扉【出雪赋墐泥也】躶壤垂缯【雪赋】十二三【汉髙祖闻韩王信降率诸将击之连战乘胜逐北至楼烦会大寒士卒堕指者十二三】十六七【北方苦寒之地堕指者十六七】皲瘃【上音军下音卓冻破疮也汉战楼烦士卒皲瘃】凌兢【廿泉赋曰驰阊阖入凌兢凌兢寒颤也】桐不华【周书时训云清明之日桐不华则歳有大寒】黍可种【刘向别传曰燕地寒谷不生五谷邹衍吹律吕以暖之温气至五谷生因名黍谷】毒害鸟兽【王莽铸威斗是日天大寒百官人马有冻死者汉窦武上表曰今日大寒过节毒害鸟兽城边竹木皆为伤死】饥伤人马【魏武苦寒行曰人马同时饥】鸟失条【文选鸟登木而失条】人堕指【见上】不堪【月令寒气总至民力不堪其皆入室】而耐【家语食水者善游而耐寒也】冬日之阳【百物归之言其暖也】阴时则惨【文选云在阴则惨在阳则舒】挟纩【左传曰楚荘王围萧师多寒王巡拊之三军之士皆如挟纩】重衾　白鹤语【异苑曰晋太康二年南州人见二白鹤语于桥下曰今兹寒不减尭崩年于是飞去】黄竹诗【穆天子游黄台之丘大寒雨雪人多冻死天子遂作黄竹诗以愍之也】松栢雕【歳寒然后知松栢之后雕】狐貉冷【文子御狐貉之兼衣又袭狐貉之暖者不忧至寒之凄怆】绨袍【须贾谓范睢曰范叔一寒如此哉与之以绨袍】无褐【诗曰无衣无褐何以卒歳】惨凛【下阴潜而惨凛寒也】激冷【文选晨风凄以激冷】渐轫之冰【文选辙含冰以灭轨水渐轫以凝沍】入地之冻【广雅云北方地苦寒冰厚一尺冻入地一丈】棱蔌【文选棱棱霜气蔌蔌风威】并凌【思赋云鱼矜鳞而并凌兮冻貎】禋于六宗【孔安国曰四时也寒暑也日也月也星也水旱也谓之六宗】运乎二气【日月运行一寒一暑】涉水【战国策曰田单解裘与渉水之老人】凿池【吕氏春秋曰卫灵公天寒凿池宛春曰天寒恐伤民公曰何寒哉春曰君衣狐裘坐熊席四陬有火故不寒民衣敝不补履缺不苴寒矣公曰善遂罢役】小民怨咨【书曰冬祁寒小民惟曰怨咨】君子斋戒【月令以待阴阳之所定】
　　十一月
　　日在箕宿律中黄钟　鹖旦不鸣【大雪之日鹖旦不鸣后五日虎始交后五日茘挺出】蚯蚓乃结【冬至之日蚯蚓乃结后五日防角解后五日水泉动】节及氷行音谐羽奏　昴正仲冬【尚书云日短星昴注仲冬也】时称亚歳【宋志云魏晋则冬至日受万国朝贺因小会其仪亚于歳朝】表福臻而祥集故阴极以阳生【冬至日一阳生】视朔良辰【左传僖五年正月辛亥朔日南至公既视朔遂登观台以望而书之】推元命节【桓谭新论曰通歴数家算法推考其纪从上古天文以来讫十一月甲子夜半朔冬至】方昼短宵长之际【日短至阴阳争又曰宵长昼短阴极阳生】是阳升阴化之初【阳初生阴乃化】分至啓闭当鲁书云瑞之辰丝竹陶匏是汉贺日长之节【左传凡分至啓闭必书云物又青鸟氏司啓鸟氏司分丹鸟氏司闭伯赵氏司至玉烛寳典曰冬至日南长律中黄钟其管最长故有履长之贺又汉杂记冬至阳气起君道长故贺夏至阴气起君道衰故不贺】闭关【先王以至日闭关商旅不行】凿冰【斩木之时凿冰之月】时方荐黍【见下注】日在牵牛【中气】祁寒剉北陆之金乌大雪语南州之白鹤【见上】无作土事【月令曰土事无作无发室屋及起大众以固而闭地气沮泄是谓发天地之房民必疾疫又随以防命之曰畅月】伐竹斩木【伐木取竹箭注云此时坚成可伐取之】祀井泉【祈祀四海大川名源】命宰谨审于门闾【命奄尹申宫令审门闾谨房室必重闭虽有贵戚近习无有不禁】禁民不收于牛马【农有不收藏积聚者马牛畜兽有放佚者取之不诘注禾在野牛马伤之人有取者不罪所以戒其主也】
　　冬至
　　节次周正【周以十一月为正月】律移舜琯【舜以玉琯定律吕】节及荐羔【崔寔四民月令冬至日荐黍羔先荐防以及祖祢其进拜谒贺君师一如元日】时称结蚓【冬至日蚯蚓结】周嵩举酒【周嵩伯仁之弟冬至日举酒白母跪而泣曰伯仁为人志大才短名重识暗】崔浩定仪【见下】土炭在悬【汉书冬至日悬土炭以定阴阳之气】菁茅作贡【隋牛冬至乾元殿受贺诗云作贡菁茅集来朝圭黻连】梁园而已飞六出【雪赋梁王不悦游于兎园】汉殿而曾奏八音【汉书天子以冬夏二至御前殿会八能之士陈八音聴乐均度晷景钟律权土炭效阴阳】鹖鸟不鸣【大雪之日鹖鸟不鸣】阳乌缓翼　戴礼方遵于坎徳【十一月盛徳在水坎水也】羲文俄变于干爻【伏羲断文以立八卦冬至一阳生配干之初九】金翼南飞【日南至】玉杓北指【建子位】汉乐曾陈于前殿鲁云爰纪于台【占之台】墐扉严景【北户墐扉】就乐良辰【易通卦验曰冬至日人主于羣臣从乐五日以迎日至之礼注从就也】陈仪荐宗庙之羊【见上】表瑞集文昌之雀【魏文帝黄初元年冬至日黄雀集于文昌殿前】水徳方隆阳爻乍振　盛吉正持于丹笔【后汉盛吉为廷尉每冬至夜定罪决断妻执烛吉持丹笔夫妻相向垂泣决事】王褒更审于黄钟【王褒律令表云师旷吹律知音律数始于黄钟终于大吕故曰审】进履袜【后魏崔浩女仪曰近古妇人常以冬至进履袜于舅姑崔骃袜铭有建子之月助养元气之事】祀星辰【月令祀昊天上帝于圜丘注冬至日祀五方帝及日月星辰礼坛】日短影长【周礼冬至日在牵牛影长一丈三尺夏至日在东井长尺有五寸】
　　雪
　　宫既东成【雪赋雪宫建于东国齐宣王见孟子于雪宫】山乃西峙【雪山峙于西域又传曰太山冬夏有雪】谢安咏【世説谢氏内集讲书俄而雪骤下太傅欣然曰白雪纷纷何所似兄子朗曰散塩空中差可拟兄女道蕴曰未若栁絮因风起】曾子歌【琴操曰曾子耕梁山雨雪思父母乃作梁山之歌】北荒之明月【后周刘璠雪赋云似北荒之明月若西昆之阆风】云梦之琼田【陈正见雪诗云九冬飘逺雪六出表丰年睢阳生玉树云梦起琼田】三月失时【左传云三月雨雪书失时】子猷乗舟【王子猷雪夜乗舟入剡溪访戴安道既造门不前而返人问其故荅曰乗兴而来兴尽而返何必见戴】婕妤咏扇【诗曰新裂齐纨素皎洁如霜雪】盈尺袤丈【雪赋云盈尺则呈瑞于丰年袤丈则表沴于阴徳】圆璧方珪【既因方而成珪亦遇圆而为璧】丰年【传曰丰年冬多积雪又凡平地盈尺为大雪】时雪【时雪不降又曰雨雪不时】玉树银花【并词人取譬】拥袁安之门【见下注】救焦先之屋【高士传焦先为野火烧屋遭冬雪大至屋倒焦袒卧不移人以为死熟视之宛然如故】万顷同缟【盻隰则万顷同缟】千岩俱白【瞻山则千岩俱白】海神来朝【太公伏符阴谋曰武王伐纣雨雪十余日甲子朝五两车骑止于王师门尚父曰四海之神与河伯来受命】词人末至【谢恵连雪赋梁王不悦游于兎园乃置防酒命賔友召邹生延枚叟相如末至居客之右俄而微霰零宻雪下】甲子【见上注】庚辰【春秋考异曰庚辰大雪深七尺】五骑効灵三英作赋【三英即邹阳枚臯司马相如也】轻云流风【洛神赋髣髴兮若轻云之蔽月飘飖兮若流风之廻雪】郢客歌【选客有歌于郢中者为阳春白雪之曲】飞鷰舞【赵飞鷰如流风之雪也】穿履之行【东郭先生乆待公车贫困衣履不完行雪中履有上无下足尽践地】闭门而卧【洛阳大雪丈余县令出见袁安门无行迹谓安已死令人入户见安偃卧问安何以不出安曰大雪人皆乏食不宜干人令贤之遂举孝廉】冬夏有【山海经云由首之山小威之山空桑之山冬夏常有雪】天地寒【大戴记曰天地积阴温则为雨寒则为雪】千里之渡【诗云飘飘千里雪倐忽度龙沙】五谷之精【汜胜之书曰雪者五谷之精古今收雪水以浸五谷】浸牛目【孟子曰滕文公有日矣天大雨雪至于牛目】渡龙沙【见上】苏武羊毛【苏武没于蕃羊毛裹雪食得活】王恭鹤氅【世説王恭衣鹤氅雪中行望见若神仙】积于三冬【语曰冬无积雪夏无余粮】飘其六出【韩诗外传云雪花飞六出】其霶【诗雨雪其霶】载涂【又雨雪载涂】雰雰霏霏【诗上天同云雨雪雰雰又昔我往矣杨栁依依今我来思雨雪霏霏】瀌瀌【诗雨雪瀌瀌】皑皑【选积雪皑皑皑皑白貎】入隙【始縁甍而冐栋终开帘而入隙】照书【孙康家贫常照雪读书】麻衣【曹风以麻衣比色曹风麻衣如雪】兰曲【楚謡以幽兰俪曲宋玉作幽兰白雪之曲】
　　冰
　　履霜而至【易曰履霜坚氷至】积水所成【选云层冰为积水所成】生于水而寒于水【荀子】壮以风而解以风【左传云冰以风壮月令云东风解冻】夏虫疑【夏虫不可以语冰天台山赋哂夏虫之疑冰】春鱼上【见上】玉甃【晋江逌冰赋云穿重城之十仞兮搆玉甃之百节】夷盘【周礼盛冰之器】涸泝【凝也】淋漓【泮也】狐聴之而将渡【述征记曰河氷始合要狐先行方可渡】防食之以求生【神异记北方有冰厚百丈鼹鼠在冰下重千金其毛长百尺可为褥却风寒其肉重千斤】凝池【东晳曰薄冰凝池非登庙之宝零露垂林非缀冕之饰必将采素璧于层山选圆珠于重泉也】琢氷【文中子曰巧冶不能销木良匠不能琢氷】鸟覆而既因后稷【姜嫄践巨人迹而生子弃之寒冰上鸟覆翼之后取养之以为后稷】鱼跳而只为王祥【王祥母思生鱼河水冰寒鱼不可得祥乃泣忽一朝冰开有双鲤鱼跃出得以奉母】六尺【晁错上书狐貉之地积阴之处木皮三寸冰厚六尺】百丈【见上注】履薄【诗如履薄冰】涉春【书心之忧危若涉春冰】寒覩缾中【淮南子曰见一叶之落知歳之暮覩缾中之冰知天下之寒】清窥壶内【选诗云清如玉壶冰】光武渡河【光武为王郎所逐至滹沱河兵进急无船不可渡使王霸往视问冰坚否霸恐惊众还报曰冰牢可渡比众至河冰已合矣帝遂得渡】慕容蹈海【王隐晋书慕容晃上言躬征平郭远假陛下天地之威精诚感灵海为结冰凌行海中三百余里】冬凝春泮【淮南子曰冬则水凝为冰春则冰散为水】风结水成【见上】东海之蚕【拾遗记云东海中员峤山有冰蚕长七寸有鳞角重雪覆之则有茧色为五采】北方之鼠【见上】防冰之丸【后汉青州刺史焦和恐贼乗冰过河多作防冰丸以投河中贼众遂溃】削氷之火【博物志曰削冰令圆举以向日以艾承其影则有火出】以凝之水【周礼水有时以凝有时而泽】不冶之冰【海赋曰阳冰不冶阴火潜然】驯致【易】负重【邓析书曰明君之御民若乘奔而无辔若履冰而负重言其惧也】王祥泣而叶公饮【荘子叶公曰吾防无欲清之人今吾朝受命而夕饮冰我其内热欤】句践抱而魏武椎【呉越春秋曰越王念呉欲复怨非一旦也苦思劳心夜以接日冬寒时抱冰魏志讨谭时民亡椎冰注时冰冻使民椎之民惮役而亡】未泮【迨氷未泮】涣然【涣然冰释又涣若冰将释】皑皑【思赋行积冰之皑皑兮清泉沍而不流】峨峨【楚词层冰峨峨】时燠【公羊曰冬至无冰时燠】夜结【寒冰夜结亦曰朝凝】
　　藏冰
　　天子命藏【命有司冰方盛取而藏之】山人乃取【左传山人取之县人传之舆人纳之人藏之山人谓虞官也】采于山阴【又云其藏冰也深山穷谷固阴沍寒于是取之】纳于凌室【诗云二之日凿冰冲冲今之十二月也周十一月为正月十二月为二月故云二之日凿冰冲冲水声也又三之日纳于凌阴即今之三月凌阴即凌室】其冰方盛乃祭司寒【传云其藏冰也乃用黑牡秬黍以享司寒其出之也桃弧棘矢以除其灾其出入也时祭寒而藏之献羔而啓之注春分献羔开冰也】豳诗云凿【见上】周礼见颁【周礼凌人夏颁冰注云暑气盛王以冰颁赐羣臣也】虑虫疑之时不可阙也及狐聴之日于以藏之　藏时而日在虚危【左传云古者北陆而藏之即今十二月也西陆朝觌而出之即今三月也】出际而乌飞昴毕【传云其用之也徧食肉之禄冰皆与焉】凌人治鉴【盛氷器也】有司祭寒三倍为防【凌人斩冰三其凌注三倍其冰三之者为消释度也】三时不害【传云徧及】
　　【于老病则春无凄风秋无苦雨】藏则无灾【又云无灾霜雹疠疾不降】　否则用咎【今藏川池之冰弃而不用风不越而杀也】
　　开冰
　　祭韭献羔【诗四之日其蚤献羔祭韭四之日今之二月也又月令云立春后天子献羔开冰先荐寝庙】桃弧棘矢【见上注】春治冰鉴祭供夷盘【并见周礼凌人】冬伐【谓将藏也伐冰之家不畜牛羊】夏颁【见上注】春开【开冰】秋刷【见凌人注刷除冰室当更纳新冰】取顺沍寒用资清暑　献羔而啓之【见上】出火而毕赋【左传云公始用之火出而毕赋自命夫命妇至于老疾无不受冰】老病必受【见上】防祭亦霑【大夫命妇防浴祭用冰也】冰室春开玉壶夏荐　致夏虫之疑阙而为罪遇时燠之变责则难加【冬乃无冰】食禄之家【朝廷之禄位賔食防祭于是乎用之】凌人之职【祭祀共冰鉴賔客共冰大防共夷盘冰】
　　十二月
　　南斗临乌大吕中律昏奎晓亢鸡乳鹊巢　鴈乡而方验小寒【小寒之日鴈北向后五日鹊始巢后五日野雉始雊】鸡乳而始明中气【大寒之日鸡始乳后五日鸷鸟方疾后五日水泽腹坚】蜡百神于南郊【月令蜡百神于南郊为来年祈福于天宗天宗日月星辰也蜡臈日祭之名也】习五戎于北面【月令乃教畋猎习戎班马政命仆及七驺咸驾载旌旐授车以级司徒搢朴北面誓之注誓众以军法】将帅讲武【习射御角力亦教畋猎也】天子厉饰【天子乃厉饰执弓挟矢以猎厉饰谓戎服而严厉其威武之饰】星囘于天【日穷于次月穷于纪星囘于天数将几终】磔犬送寒【大傩旁磔以送寒气磔犬杀金以助木气】尝鱼荐庙【天子亲往尝鱼先荐寝庙】徴咸献于九州【九州之人无不咸献其力以供皇天上帝社稷川泽之神注人非神福不生】论所宜于百县【合诸侯制百县为来嵗受朔日与诸侯贡职之数以远近土地所冝为度以给郊庙之事】季冬【亦曰暮冬穷冬】余月【嵗穷嵗余】
　　日
　　阳徳【春秋内事曰日者阳徳之母也】火精【范子计然曰日者火精也】冠三光之首为七曜之先【三光日月星七曜五星与日月也】朱炎艶于建阳【何晏景福殿赋云开建阳则朱炎艶朱炎日也】神州耀乎灵景【左太冲咏史诗云皎天舒白日灵景耀神州】三足【日中阳乌三足】九芒【日彩九芒】丽天【易日月丽乎天】出地【文子曰日出于地万物蕃息】方旭【郭璞南郊赋云时当青阳日在方旭】半规【谢灵运游南亭诗宻林含余清遥峰隐半规】寸晷【文选寸晷无留影】分阴【晋陶侃曰圣人尚惜寸阴凡俗当惜分阴】桑榆【选云桑榆暮景】葵藿【倾心向日】曝儒士之腹【郝隆晒书】炙野人之背【传云负日之暄人莫之知也】贞明【易日月贞明】寅饯【书寅饯纳日】火徳明辉【离为火为日】阳精正色【説文云日为太阳之精】可畏可爱【见上】不缩不盈【土圭测景不缩不盈】并明【天子与日月并明照四方也】乆照【易云日月得天而能乆照】出东方【出自东方照临下土】在北陆【左传日在北陆而藏冰】鲁阳挥戈【鲁阳与韩战酣日暮挥戈而日退三舍】后羿箭【淮南子记尭时有十日并出羿射九乌死焉】实也【説文云日者实也太阳之精】就之【尭纪就之如日】日名【阳徳阳精大明曜灵踆乌东君阳乌日御曰羲和】日状【日中则昃杲杲出日春日迟迟如日之升我日斯迈日云暮矣】朝东门【礼端而朝日于东门之外】在西陆【日在西陆而出冰】劒挥【虞公与夏战日欲落公以劒指日日乃退不落】箭射【见上】逐有夸父【山海经云夸父与日争走乃渴死于道弃杖而成邓林】送有秦皇【恨赋秦始皇巡海右而送日】冬日阳夏日阴【文子言此二者物皆归之】长绳【恨无长绳系白日】双丽【文选日月双丽】无二【天无二日】方中【日之方中】论远近而长闻明帝【晋明帝少时元帝问曰日近长安近荅云只见人从长安来不见人从日边至及来日集羣臣乃言日近帝失色对曰举头见日不见长安帝竒之】争小大而难荅小儿【列子曰孔子东游见两小儿辩鬬问其故一儿曰我以日始出时近而日中时远也一儿曰我以日初时远而日中时近也一儿曰日初出大如车葢及日中则如盘盂此不为逺者小而近者大乎一儿曰日初出沧沧凉凉及其中如探汤此不为近者热而逺者凉乎孔子不能决两小儿笑曰孰谓汝多知乎】白驹【荘子曰人生世中如白驹之过隙】赤羽【子路曰赤羽若日】揭行【如揭日月而行】骑走【荘子曰挟宇宙骑日月】扶桑【淮南子曰日初出于旸谷登于扶桑入于虞泉】若木【日所出也】既无私照相代而明【日月无私照】
　　腊
　　祖日为盛腊日为衰【五行盛则为祖衰则为腊汉以火徳火衰于戌故以戌日为腊魏以土徳土衰于辰故以辰日为腊】魏以土而用辰【见上】晋以金而取丑【金衰于丑】殷曰嘉平【别名之也】周名大蜡【蜡者索也汉改名为腊】尹轨或赐于神药【神仙传尹轨字公度晋太康元年腊日过洛阳城西一家求宿主人以明旦是腊意不容又以曾闻公度名因为设酒至旦乃赐主人神药一丸而去】甄宇不择于痩羊【东观汉记甄宇字长文拜博士腊日诏赐羊或言大小肥痩欲投钩宇乃取痩羊后乃诏问痩羊博士】闻盗树【陈留志云范乔邑人腊日盗斫其树人告之徉不闻邑人愧而归之乔曰卿腊日取柴与父母相懽耳】矜窃食【袁宏后汉书曰韩卓字子助陈留人腊日奴窃食祭先人卓义其心矜而免之】祠黄石【史记张良于下邳圯桥见老父得书云他日谷城见黄石即我也果见取而葆祠之留侯死并黄石之每伏腊上冢祠黄石】报有功【汉书仪曰报鬼神古之圣贤有功于民者】



　　影灯记【阙名】
　　临光
　　正月十五夜元宗于常春殿张临光宴白鹭转花黄龙吐水金鳬银燕浮光洞攅星阁皆灯也奏月分光曲又撒闽江锦荔支千万颗命宫人争拾多者赏以红圏帔緑晕衫
　　上元影灯
　　洛阳人家上元以影灯多者为上其相胜之辞曰千影万影又各家造芋郎君食之宜男女仍云送鸡肉酒用六水缾贮之于亲知门前留地而去
　　建灯楼
　　上在东都遇正月望夜移仗上阳宫大陈灯影设庭燎自禁至于殿庭皆设蜡炬连属不絶时有方都匠毛顺巧思结创缯防为灯楼二十间高一百五十尺悬珠玉金银微风一至锵然成韵
　　士女夜逰
　　正月十五夜俗许三夜夜游其寺观街巷灯明若昼山棚高百余尺神龙以后复加严饰













　　説郛卷六十九下
&lt;子部,杂家类,杂纂之属,说郛&gt;
　　钦定四库全书
　　説郛卷七十上　　　　　元　陶宗仪　撰昼帘绪论【胡大初】
　　尽已篇第一
　　涖官之要曰防与勤不特县令应尔也然县有一州之体而视民最亲故廉勤一毫或亏其害于政也甚烈且人孰不知防吾分内事也物交势迫浸不自由素贫贱者有妻子啼号之挠素富贵者有口体豢养之需喜声誉则饰厨传以娯賔务结托则厚苞苴以通好又其甚者婚男嫁女囊帛匮金皆此焉是资虽欲防得乎贪黩亡耻之人固不暇恤稍有畏清议者亦不过曰吾上不窃取于公帑下不妄取于民财足矣収买饮食素有官价吾行之奚愧供需賔客例敷吏贴吾循之奚怍不知以官价买民物民贫其何以堪而责吏供需他日吏以曲法受赂败令责之得无愧辞乎故其要莫若崇俭茍能俭则买物不必仗官价以求多也燕賔不必科吏财以取乐也苞苴不必讲厨传不必丰也涖官之日无异处家之时而用官之财不啻如用己之财斯可矣又孰不知勤吾职分之当然也聪眀有限事机无穷竭一人之精神以抳众人之奸诡已非易事况有愚暗无庸者一切听可否于吏手茍且取具者率多黜智能于不用甚则衔杯嗜酒吹竹弹丝圗享宦游之乐遂致狱讼经年而不决是非易位而不知词诉愈多事机愈伙卒不免于司败之见诘纵有鋭意自强者防何人哉自其醻应日繁心力日耗方虞税驾息肩之无其所何幸吏牍已备俛首涉笔终亦归于茍道而已故其要莫若清心心既清则鸡鸣听政所谓一日之事在寅也家务尽屏所谓公尔忘私也勿以酒色自困勿以荒乐自戕也今日有某事当决某牒当报某赋某色当办禁系某人当释时时察之汲汲行之毋谓姑俟来日则事无不理而此心亦宁矣吁此防勤之大略也他犹有可言也心不可不平平心则物情无往不烛怒不可或迁迁怒则吏民将受其枉其令必简其政必和非时营缮所合力惩托辞科输所当痛革子弟门客勿令与外人吏辈交接或恐有往来结托之嫌则祸起萧墙若何拯疗吏民妇女勿令其出入织纴贸易或恐有交通闗节之谤则事干闺阃未易施行勿带医术或有干请难以相从勿置亲随处之内外皆所不便在己者既已曲尽则何施不可何事不公何盘根错节之足虑哉故愚以尽己冠之篇首云
　　临民篇第二
　　令为民父母以慈爱为车以眀防为軏而行之以公恕斯得矣今之为令者知有财赋耳知有簿书期防耳狱讼一事已不皇悉尽其心抚字云乎哉敎化云乎哉昔阳城自署曰催科政拙抚字心劳考下下阳城已矣谁肯甘心下考而竭其抚字之诚者不知九重以赤子授之令固望其字吾民也而可孤所寄乎故令视事之初其先务有四曰崇学校夫士者民之望也乡校者议政之地也诸学奠谒之余便当延见衿佩假之以辞色将之以礼意询风俗之利病谘政事之得失廪饩必丰课试必谨其端厚俊秀者奬异之其词讼蔓及者覆护之其凌辱衣冠者惩治之则士恱而知慕矣曰奬孝弟人情敬其父兄则子弟恱故当首延父老以寓敬爱之意然后博询乡曲其有孝友着闻行义卓异者必屈己求见必置酒登延护其门闾寛其力役使邑人靡然知效或有兄弟讼财亲族互诉者必曲加讽谕以啓其愧耻之心以弭其乖争之习听其和允勿事研穷则民俗归厚矣曰劝农桑令以劝农系衔朝廷以劝农着令非不勤至今也不然嵗二月望为文数行率同寮出近郊集父老读之饮食鲜少甚至折钱事毕即自携酒肴妓女宴赏竟夕实意安在哉令到官之始不必姑俟来春便当以农桑衣食之本谆谆然喻之而所以妨害病扰之者必惩必戒则民斯咸安其业矣曰略势分令为近民之官而今也民视令不啻如天之逺如神眀之可畏衔寃茹苦无由得入令尹之门幸而获至其前则吏卒禁诃笞朴交错畏懦者已神销气沮矣故欲通下情莫若大啓门庭屏去吏卒躬自呼之几席之前康色诘问以尽其所欲言其壅蔽不得达者则设锣县门之外俾自扣击如是则民情无有不获自尽者矣行斯四者他如赈恤之不可不时追逮之不可或滥毋事横敛毋事酷刑非甚不便于民不必好为更革非甚宜益于民不必轻为兴举其余节目皆当次第而广充之虽然爱民之要尤先于使民逺罪夫民之丽刑岂皆顽而好犯哉愚防亡知故抵冒而不自觉令宜以其条律之大者榜之墙壁眀白戒晓曰某亊犯某法得某罪使之自为趋避其或有犯到官哀矜而体察之照法所行与杀一等亦忠厚之徳也若悉欲尽法施行则必流于酷矣昔卓茂为宻令谕其民曰我以礼敎汝汝必无怨恶以律治汝汝何所措其手足乎吁此仁人之言也凡为令者宜写一通寘之座右
　　事上篇第三
　　令领一邑太守察之诸监司察之所以防污虐戒旷败也公正自饬防谨自将固令所当持循职事攸闗尤合加察转漕司惟财赋耳县道赋入自有定数率是输之郡家本自无甚干涉其他户婚词诉吾惟决之以公奚惧焉常平茶盐司惟廪役与盐课尔不产盐不系衔处于盐无预若齐民之差役公吏之叙役与夫常平义仓之聚散吾无偏私无侵移又奚惧焉惟提点刑狱司则视诸司为独重何则刑狱民命所闗茍有过误厥咎匪轻杀伤多委同官验视安知其无或疎卤乎罪囚淹禁动经岁月安保其无或疾病乎结解公事惟凭供款又安信其果无翻异乎有一于兹便罹宪网故惟在我者无往不谨不审而又得部使者察其忠实寛其鞭驱庶乎可以免厥咎也其次本州则视宪司为尤重何则州县一家也令之视守犹子弟之于父兄也情茍不通事无可集若财赋若狱讼若日生事务无一不与相闗而县之最被害者莫若不时专人毎专人一来陵蔑名分擒捽吏贴大者数百千小者百余千方得其去又其次二税专差吏拘催酒税专差吏监督日食之供需公事之恳告令无不听命惟谨甚而擅兴威福辖养娼妓需覔器用裒取财物无所不有令谒郡之始便当眀禀使君某职事不敢不勉而县家茍有不逮亦乞加体恤之仁乃乞给紫袋厯二道络绎往来彼此咸御名书之庶几事情无有不达而文移之督促可省也如经两月事不办集然后甘受专人之扰慢令之罚若茶税亏日额酒税亏月额者率十之四五却乞遣吏监督不然告寛辔勒容竭其长夫州家亦欲集事尔差专人差公吏岂其得已令若恃其相容遂至弛怠公事不集财赋不登亦奚咎夫郡之督促哉虽然奉法循理尽瘁效职监司郡守之难事犹可也惟是台幙郡僚或捧檄径从或移书请托賔饯稍有不至奉承稍有不防贤眀仁厚之人固能推诚相亮否则情好易暌间隙易啓始于职事相闗之际捃摭横生甚而使长防聚之时讥谗肆入盖有隂中其毒而获戾者多矣故令之待台幕郡僚者宁过于勤毋失之怠宁过于恭毋失之简宁过于委曲毋失之率意而径行此亦可以杜无妄之灾矣
　　僚寀篇第四
　　县之有僚寀兄弟等也兄弟有防墙之衅则家用不和何以干蛊而御侮哉县僚本无慢长官之心而毎有与令不相能者非他也令挟长以临僚宷僚宷复睚眦不相下势必至于暌且忌不和县无州郡黜陟之权合辙而驰同舟而济令茍怡怡相与孰不竭力以佐令乎然相得毎难而相失每易公事分委佐防任之书判或意见偶异或请托所牵未能与令意合令辄自行改判或牒请再拟则其情易以相失孰若平心量酌其是否过防靣议使之欣然窜易而无怨心乎佐防吏人有过令递呼上杖之于庭县吏或有咆哮佐官亦复自行鞭挞遂致彼此猜忌因成讐隙则其情易以相失孰若致委曲于其本官令其自行决遣使之赧然愧服而无怨心乎丞簿而下俸入极微曽不足以养防而令辄拖压累月令虽不眀支己俸却或于官钱移易贷用其何以得同僚之心故同僚俸给须当按月支送或一时匮乏则眀以相告令亦不当先支己俸及有移贷之私收支簿歴使之通知可也如是则又孰不悟然相体能与县家同休戚乎令始至之日必延见僚宷歴述端悃愊无华肝胆相照职事闗系彼此眀言毋懐忍以含怒防吏问谍彼此斥絶毋嗜听以相猜心同一人事同一体则政和而民受其福矣岂惟民之幸亦令之幸也虽然同官皆忠良之士固自悉无可虑彼有沈鸷狠戾者或狭才以相陵或侵权以相挠或隂谪长官之短或乐受谗者之言则将奈何哉令岂无假故疾病势必委佐官暂摄而摄者辄变乱其綂纪县道库眼亦有属佐防司掌及有财赋合属佐防催督者而佐官輙视为己物不与县道通融则又将奈何哉吁此当以诚感不当以势争以诚感则礼意必周恳白必豫使之自有所不敢为以势争则意义日暌讐隙日甚或相讦或互申有不可胜救者此令所当深戒而早圗者也
　　御吏篇第五
　　人皆曰御吏不可不严受赇必惩无赦不知县之有吏非台郡家比台郡之吏有名额有廪给名额视年劳而递升廪给视名额而差等故人人皆有爱惜己身之意顾恋室家之心乃若县吏则不然其来也无名额之限其役也无廪给之资一人奉公百指待哺此犹可也县官日用则欲其买办灯烛柴薪之属县官生辰则欲其置备星香圗防之类士夫经从假寓馆舍则轮次排办台郡文移专人追逮则裒金遣发其他贪黩之令诛求科罚何可胜纪嘻彼财何自来哉稍有赀产者又孰肯为吏哉非饥寒亡业之徒则驵狡弄法之辈非私下盗领官物则背理欺取民财尔愚尝妄思周官胥徒府史之制有名职廪稍之供是以吏皆防平俗亦醇厚今时殊事异县道财赋煎熬捄过不暇给而暇办吏俸哉此説殆类谈何为令之计者亦不过曰防以率之耳其身正不令而行常堂供需生辰献夀等一切罢去我既不科求于吏吏纵未知悛改在我责之可无愧辞然后弄权者必惩犯法者必斥至有稍能任事之人令或倚以为用彼辄妄自夸説谓事无大小是非曲直率由于我汝乞我金若干我令汝事必胜已而果然甚至驾説于本官以为巧取之地吏之溪壑未饱而令之恶声已彰矣间有县令精强者一切不肯任吏吏则广説道理曲为游使而不容不从其言此术又不行则必于令啓处之间自与侪伍私相评议使其语隂入于令之耳令不之察谓其无心之言从而信之而不知已堕其计中矣吏之奸诡万状最不可不深防宻察故欲吏之不受赂防无可行之防但使事事清眀人无观望知吏之不必嘱贿之不可行已为政之善矣乃若俗自醇厚吏自防平非如前所谓循周官之制不可也波流日靡孰挽而东徒増太息云尔
　　听讼篇第六
　　孔子曰听讼吾犹人也必也使无讼乎人情漓靡机事横生已难使之无讼惟尽吾情以听之而已县道引词类分三八始至之日多者数百少者亦以百数令惮其烦遂有展在后次并引者不知省讼固自有道若惮烦拖后积压愈多虽竭其精神难理矣或谓不拘日子有状即受可免积压然县家事多若日日引词则诉牒纷委必将自困不若间日一次引词却将乡分广狭分搭遇一则引某乡状遇三则引某乡状遇五遇七遇九各引某乡状不得搀越庶防事简易了且彼有一时忿激便欲投词需日稍乆怒解事定必有和劝而不复来者此其当行者一也分乡定日此止可为常事设若鬬殴杀伤水火盗贼不测等事亦俾待次不亦晚乎却如前之説置锣于县门之外不以早晚咸得自击锣鸣令即引问与之施行若有事情急迫合救应者便与救应合追捕者便与追捕合验视者便与验视却不可因循失事此其当行者二也词讼到官类是增撰事理妄以重罪诬人如被殴必曰杀伤索财必曰刼夺入其家必诬以作窃侵坟界必诬以发墓此类真实固有而假此以觊有司之必与追治者亦多要当眀立榜文严反坐之法须令状尾眀书如虚甘伏反坐六事异时究竟果涉虚伪防当以其罪罪之则人知畏而不敢饰词矣此其当行者三也词讼在官不与结絶所以愈见多事毎一次受牒新讼无防而举词者往往居十之七八徒费有司之阅视徒劳人户之陈请不若先行告示凡有词在官如易于剖析即与施行但有追防不齐究实未到合听有司区处不应叠叠陈词今以两月为期如两月之外不覩有司结絶方许举词不然并不收理此其当行者四也县道毎有奸狡顽嚣之人专以敎唆词讼把持公事为业先当榜文晓谕使之尽革前非若有犯到官定行勘杖刺环押出县界必惩无赦凡遇引问两争应答之辞与状款异此必有敎唆把持之人也须与研穷根勘重寘于罚此其当行者五也凡与一人竞诉词内必牵引其父子兄弟七五人甚至无涉之家偶有宿憾亦輙指其妇女为证意谓未辨是非且得追呼一扰费耗其钱物凌辱其妇女此风最不可长令须察其事势轻重止将要人防追一两名若妇女未可遽行追呼且须下乡审责供状待其急方可引追此其当行者六也不应为有罪不许因事告事法令昭然而今之为令者喜闻人家隐微于是告讦之风滋长甚至收人白劄子见之施行于是愈无忌惮妄行指摘而民无宁居之日矣此亦合预行榜谕告讦者未问虚实先坐不应为罪若状词本诉之外因而告首其家隠防者亦勿听理并先坐罪此其当行者七也引到词人供责必须当防监视能书者自书不能者止令书铺附口为书当职官随即押过其事轻理眀不待证防者自可随手决遣若涉追证费勘防亦只凭此初供最不可押下案致令胥曹得以恐脇説诱而使之变易真情此其当行者八也大凡蔽讼一是必有一非胜者恱而负者必不乐矣愚民懵无知识一时为人鼓诱自谓有理故来求诉若令自据法理断遣而不加晓谕岂能服负者之心哉故莫若呼理曲者来前眀加开使之自知亏理宛转求和或求和不从彼受曲亦无辞矣此其当行者九也令毎遇决一事案牍纷委惮于徧阅率令吏摘撮供具谓之事目不知吏受人嘱其理长者不为具出而理短者反为声説以此断决多误不若令自逐一披览案卷切不要案吏具单兼胜者固有理而负者亦未尝无道理可説特不若胜者之多耳令合先述其是而折其非则负者虽欲畨诉不可得矣此其当行者十也此姑论其大略若夫随机应变遇事酌裁神而眀之使民宜之则在贤有司
　　治狱篇第七
　　刑狱重事也犴狴恶地也人一入其中大者死小者流又小者亦杖宁有白出之理脱或差误胥吏奚恤其咎必属之令纵可逃阳罚亦必损隂徳讵可不知谨哉一曰禁系必审二曰鞫视必亲三曰墙壁必完四曰饥寒必究五曰疾病必察六曰疑似必辨七曰出入必防令毎有私忿怒輙置人于圄两争追防未圆亦且押下佐防亦时有遣至者谓之寄收长官多事漫不暇省遂致因循淹延不知一人坐狱阖户抱忧饱暖失时疾病传染殆有甚可虑之事而又有合共处不合共处者盖两争若使异牢则有赂者可使狱吏传状稿通信息而无赂者必被其害孰若使之共处可以互相察视乎健讼之徒乐入囹圄因得以唆敎狱辞变乱情节孰若别处一牢而使之不得与余囚相近乎羸老之人必察其有无疾病或致沉重徒见费力妇人女子必察其有无娠孕脱有堕坠无以自眀此所以禁系之不可不审也在法鞫勘必长官亲临今也令多惮烦率令狱吏自行审问但视成款佥署便为一定甚至有狱囚不得一见知县之面者不知吏逼求贿赂视多寡为曲直非法拷打何罪不招令合戒约推款不得自行讯鞫公事无小大必令躬自唤上诘问再三顽狡不伏尽情然后量施笞榜周官有五听之法亦以狱情难测不可专事棰楚也在法一更三长官亲自定牢今也听政无暇则委佐官饮酒相妨则委典押不知脱有逃逸咎将谁执泥吏辈受赂则虽重囚亦与释放安寝无赂则虽散禁亦必加之缧绁最不可不躬自检察昔熊子复宰暨阳日间不时趋狱视夜则置一铃其索直达寝所夜半掣铃狱卒应诺否则必罚由是并无不测之虑最为可法此所以鞫视之不可不亲也今在在州县狱多有頽墙败壁不甚完固者固当亟加整葺然重囚奸态万状尤宜深防毎有狱吏受重囚赂放其自便日间因以饮水为名将水潠壁浸渍泥湿夜深则鑚壁逾墙倐然而遁吏卒睡熟无由知觉洎觉则追之已无及矣此最利害令当审量罪囚轻重重者勿使处近壁之匣墙之上必加以茨壁之内必夹以板毎五日一次躬自巡行相视有不完处随加修补戒饬吏卒每夜不可止留一人直更须要毎更轮流两三人眀烛巡视诸牢次早令出防先诣狱名然后佥押文字日以为常墙壁之当完者如此狱囚合给粮食自当于经费支破有因县道匮乏而责诸吏者不知官给尚欲减尅而可使吏供输乎宁节他费此不可节也人当日给米二升盐菜钱十文朝已晚申立定程式狱子声喏报覆令躬防视然后传入其有家自送饭者当即传与仍检夹带毒药刀仗铜鐡器皿文字之属春夏天气蒸郁须与疎其牕櫺蠲其秽污使不至卑湿奥渫致兴疫疠如稍向寒便当糊饰户牖支给绵炭使各得温暖和适可免疾患饥寒之当究者如此不幸狱囚有以疾病告者将奈何哉曰此不可不察也有实病而吏不以告者有未尝病而吏诬以告者盖吏视囚犹犬豕不甚经意初有小病不加审诘必待困重方以闻官甚至死而后告者若有赀之囚吏则令其诈病巧为敷说以觊责出渐为脱免之地此令所当深察责在推司日具有无疾病申令于防视之际又自躬加审察如以病告者且与召医治疗日申増减其甚困顿不可支者然后责令亲属保识前去若必待病重方始闻官者推吏必寘于罚不然万一死者接踵宪司岁计人多令能免咎乎又不幸狱情有疑似而难眀者将奈何乎曰此不可不辨也世固有畏惧监系觊欲早出而妄自诬伏者矣又有吏务速了强加拷讯逼令招认者矣亦有长官自恃己见妄行臆度吏辈承顺防意不容不以为然者矣不知监系最不可泛及拷讯最不可妄加而臆度之见最不可恃以为是也史传所载耳目所知以疑似受枉而死而流而伏辜者何可胜数谚曰捉贼须捉赃捉奸须捉双此虽俚言极为有道故凡罪囚供款必须事事着实方可凭信不然万一逼人于罪使无辜者受枉罚令得无恔于心乎乃若狱门出入之禁其责专在当日推司监牢严行拘督应当日而抛
&lt;子部,杂家类,杂纂之属,说郛,卷七十上&gt;离不到者有罚吏卒非系在狱而辄入者有罚令自防察之外许人告讦罪人水火茶饭各须有人监临事毕即入元处不得放令闲散逐牢内门无故不得辄开若家属传送茶食不得私令与囚相见吏卒亦不得因而与之传递信息漏泄狱情此皆所当深致其防者也夫县狱与州郡不同州郡专设一官故防闲曲尽县令期防促迫财赋煎熬于狱事每不暇详谨罪之小者县得自行决遣罪之大者虽必申州而州家亦惟视县款为之凭据则县狱岂不甚重而令之任责岂容不曲尽其心哉故愚于此反覆谆复不嫌于赘
　　催科篇第八
　　今之作县者莫不以催科为先务而其有不胜言者最是乡胥走防簿籍漫漶不惟驱督不登县受郡之责抑亦逼抑过甚民受官之害迩者廷绅奏请以十户为一甲一甲之中择管额多者为首承帖拘催自浙而江往往行之已徧今不当别为规约止是就此察其而圗其官民两不相病者为善耳愚尝思之去官之病者为説有三去民之病者为説亦有三其一曰民户合管产业籍之于县县道合抱税额籍之于州州视额督趣县视产起催此常式也然多有坍废有逃絶郡虽迫之县县实无可催者官之与吏徒被督责不若先与刷具事故数目实计若干申州乞差官究实与蠲其额容俟他时兴复仍旧起催仍申省部照防或太守难之令能于合催财赋尽数趣办使郡用不至匮乏当亦自能听从也其二曰起催税物例是勒逐乡乡胥供具合管数目以凭给引不知乡胥与富强之家素相表里有税未即具上或不尽具至有每年不曽输官者却止将善良下户先具催数或多科尺寸逼令输纳此只合选稍公实吏人具出等则先次起催上三等而后徐及四等以下户令又自将前两年产税簿点看如吏人当具而不具与夫当催而不催者皆有罚所以不用新造簿而必用旧簿者防乡胥为欺也若诿曰升降不等过割不时毕竟田主虽易而田则未尝易自可挨究官物之所在如是则无陷失之患其三曰毎日催到官钱至夜方有定数已难入库多是寄留廊头或公吏处遂至侵贷移易或有止以虚数影过者其法合置两大柜且与权行收锁来早或躬亲或委官防数入库不可因循又须择家计稍温行止稍眀有亲戚保识人充库子每旬休与之点视及将收支簿厯驱磨其库壁须用板夹持十分坚固待其欺瞒侵盗之后虽断刺估籍与夫抑勒众人填纳亦无及矣此去官之病当尔其一曰甲帖之设本以优役户今乃以困官户盖起催本是户长之责今官户不应役者亦承帖催科矣姑置勿论但差甲首之时幸尤多有嘱者税额虽多乃与分为三数引而常为甲下户矣无嘱者税额虽少乃与最少下户同引而常为甲首矣不特先期输纳而甲下十标欲其分给人户有居于县市者有居于外都者安能一一识认其家最为被扰莫若各随都分等则分差一等户止与一等共甲仍不许将合纳数目分作别引其纳足乞改付下次者案吏不得邀阻违许执覆将吏科防其二曰民户之受害者莫甚于己纳重追皆由案吏不相闗照郷胥不与销豁夫先期乐输本是畏法而点追苛扰与未纳同又且呈钞缴引分外费用人谁肯先输乎此合责之典吏每日将已纳户名逐项销豁若泛常引标或见印给者须要典押用保眀印子若不时点追令自判押者兼要乡胥保眀即非重追如虚甘罪异时或有以重追诉者必加罪于保眀之人其三曰妄摊之尤不可不禁夫官户输纳多凭干人乡户则凭揽子二税起催之初系揽干各于逐处领钱入己辄将移易盗用逮官司催督严却妄祢已出与某人合系某人抱纳将来追防眀白之后固自不可逃隠但圗一时且得抵捱数限逐旋措办而被摊被追者果何辜哉下户之顽狡奸猾者计亦出是要须毎遇追到供摊者先责状附案如虚甘受欺隠官司之罚然后方与追理事果虚妄防在必惩此去民之病当尔夫有田则有赋顽猾抵官者诚所当治而善良乐输者要当与之覆护其大要则合于移割加之意焉盖产去税存不可不察民有以出业报者便当闗防受业之家割税归户然后却与除退庻防无泛追无滥罚无推摊抵捱之此则正本澄原之地也
　　理财篇第九
　　县自常赋之外一毫不可妄取诸民虽有理财之防奚其施亦惟于酒税加之意而已酒税解郡月有常额措办不及亦怀惴惴之忧况望其余裕可助县用哉虽然经理有方亦未尝不沛然也今之言酒者不过曰官课之所以不行者私酟害之尔贴榜张旗旉绕巷陌鸣锣拽队遍走街坊脱有斗升败获到官便辄枷讯禁系累月荡其生理妨其营趂率至于饥饿病困之域犹之可也人有私隙者便辄诬以鬻酤宻来首陈意在扰害官司不问虚实辄差弓手轿畨数十为羣持仗突入遍捜房室绕打墙围无异于大刼然不知人之所以冒法私饮者皆由官酝不堪入口我茍留情酒政六物必良其在库也谨渗漏隠瞒之其在店也防夹和尅退之欺酒司之外专差典押吏人各一名任责措置如发卖流通利息増衍则典押吏人酒司酒匠皆量支犒赏否则有罚官醖既多且防谁肯私饮以自速辜故虽禁不严驱之亦不从矣今之言税者不过曰官额之所以不登者商贾瞒隠尔于是严搜逻之防遣差拦头弓手等辈于界首拦截动至三数十里之外诛求客旅溪壑亡厌得厚赂则私与放行径不令其到务商税不伏予以赂者则被擒到官倍税之外费用如故犹之可也其所差拦头弓手又复将带游手恶少遍走乡村以捉税为名打毙人家鸡犬抢夺行旅笼仗固有望风畏遁转相告报取他道而去者矣不知督促之严征敛之重是乃驱之使不敢至不若多出手榜四散贴示眀谕重征之自此革絶照则例合行收税一贯文者今且权收八百或九百其拦典合干人等费用一切痛革商税一毕便给由子证应出县更不许拦典稽滞乞覔若商旅不经县务投税辄行私路遁去为本县所获定将物货倍税之外更与勘断令众替断不轻贷盖取之虽少而来者则多课利自然盈衍孰不愿出其涂哉此外则有牛验醋息与夫茶麦牙契免丁房赁自可随宜拘防近来诸邑别欲増衍多有出卖官纸者吏人行遣人户投词非官纸不用此本非法令所许若县道籍此支用已非一日难于顿罢姑与循旧但不可剏例作俑耳今之士大夫又有专务科罚者公吏有过则令罚直若干人户论诉理曲合与防罪乃以修造为名各罚钱入官若干不知此钱果归何地耶甚而罗织罪名恣行抄估信受妄状没人产业皆令所当深惩而痛革者也若夫坊塲经总役钱等多属佐防故不复云云
　　差役篇第十
　　有身斯有役而民之畏役甚于畏死盖百年治生坏于一年之充役而其患之大者在于催科始则用财嘱托期于脱免中则逃亡死絶被抑填赔终则棰楚禁锢连年莫脱其势不至于倾家荡产鬻妻卖子不止也吁置产以养身而反因产以害身亦可悲已今既行绍兴甲首之法可免税长催头之责则应役者不过辑保伍应期防而已民亦不至甚惮而巧计以求免也况自嘉定间朝廷主张义役自处婺举行驯至诸郡邑莫不响应行之既久官民咸以为便昔有持庾节者乃独深恶义役其説专谓利上户而不利下户便富民而不便贫民盖视产出财固为均适而平日产力鲜少未尝充役者乃因义役例被敷金及有管掌不得其人或致侵渔盗用又不免再行科率故深以为民病不知义役本美事但止令合充役人裒金聚廪而不及未尝充役者兼令出财户轮年掌管万一亏折亦有责偿之地便为尽善何必深恶之耶今在在州县多是义役若犹未也亦宜劝勉为之万一事势或有难行止合从官司每岁差役则其要当先委佐官驱磨产力簿及许人陈首诡挟俟簿书物力一定然后照各乡则例物力及若干方令充役最小者充一年或半年倍与倍差者各随多寡増年限循环充周而复始如是则亦无物力髙而歇役近与物力低而歇役久者争执之患若有元系不应充役白脚而近来増置田产归并诡挟物力亦当及役则且差白脚仍为圗掲之坐右以便阅视某都某人某日当满毎将满数月前先行拟差下次役人告示知委如差不当仰即来陈理不许临役方行推托盖近来官司多是役满方差下次人被差之人不问当否且行推托圗得迁延待就役时已被其捱过若干月日矣而烽火盗贼等事无人任责最为利害今之乡司差役率是受赂甲诉不当则转而差乙乙诉不当则转而差丙此风尤不可长使前之所差非则乡胥岂得无罪前之所差是则今岂应复改而至于再至于三耶若当职官自能参酌簿籍从公定差当无是非舛错之患差定合具圗子申仓司照防以杜其妄诉之渐则所差既当而民斯乐于就役矣
　　赈恤篇第十一
　　嵗获大有家用平康不惟民之幸实令之幸一罹灾歉何事不生若流离若剽夺若死者相枕藉啼饥连阡陌岂非令之责哉故不幸而疫疠倐兴则当遣吏抄劄家数人口命医给药支钱付米其全家在寝者官为庸倩丐徒看直每日两次点察其因病不救者官为办给函木仍支钱与之津送或不幸而盗贼窃发则当下都申严保伍毎五家为一甲五小甲为一大甲保长綂之有警则鸣梆集众协力勦捕捕到则官支犒赏激厉其余若乞兵防拓若出榜抚谕皆当随宜行之其有水火挻灾人民离散者当禀白州郡借贷钱米人各以若干米给之若干钱贷之使之整理室庐兴复生业不赡则咨目徧白不被害上户量物力借贷并与贷给齐民许其一月之后日偿若干官却以其所偿者偿之上户偿之州家此防不亏官而便民最为尽善若但知赈给则恐如曾南丰所谓相率日待二升之廪于上势不暇乎他为吾恐官之所给无已时而民之不复业如故也其有旱涝伤稼民食用艰者当劝谕上户各自贷给其农佃直至秋成计贷过若干官为给文墨仰作三年偿本主其逃遁逋负者官为追督惩治盖田主资贷佃户此理当然不为科扰且亦免费官司区处官之所当处者只市户耳却以官钱贷米铺户令其往外郡邑贩米出粜但要有米可籴却不可限其价直米才辐辏价自防平虽无待开广惠仓可也若先君宰金谿两年值歉只行此防民用无饥不可不知也然此皆为灾歉设也非令所愿闻也平居无事令所以恤民者惟蠲放僦金耳雨旸祈祷大暑极寒固所当行甚而知县无以邀民之誉或到官或生辰或转秩循资或差除荐举率放免若干日至有一岁放及大半者不知僦金既已折阅谁肯以屋予人积至塌坏倾摧不复整葺而民愈无屋可居矣是盖不知贫富相资之义者也令果能以恤民为心也则政必简刑必清毋滥追毋久系不以科敷伤民力不以土役妨民时果何事而不可行吾恤之之心哉
　　用刑篇第十二
　　县无甚重之刑小则讯大则决又大则止于杖一百而已吏民无甚愆过便輙以杖一百加之不知罪或大于此又将何术以处之哉而况行杖者或观望声势或接受贿赂行遣之时殆同儿戏此非所以使人畏乃所以使人玩也愚谓杖一百之刑最不可数施讯决亦止可十数下若大杖止七五下或十下须令如法决遣下下严峻然后人自畏服初不在乎数目之多徒为行杖者卖弄耶若杖一百却留为极典非大过犯大愆误不施须令人人畏惧而不敢犯此则省刑之大略也每奸盗辟囚获到之初首行腿讯多至二三百下此其不可者一也盖被获到官沿途絷缚拷打或饥饿困顿已非一日若又即从而讯决多有毙于杖下者孰若竟押下狱眀正典刑耶豪强之家论诉邻里官司不问是非便与行遣此其不可者一也盖杖决虽防王法攸寓不可妄加无罪岂应副人情之具若狥其私请张其声势将来武防乡曲稔恶积愆欲救之无及矣盗贼累犯合与刺环今有初犯及盗不满疋者一为势利所怵便与防刺不知鞭挞至惨肌肤犹有可完之时一经刺环瘢痕永无可去之理所犯出于一时不得已而被罪至于终身不雪此所当戒者三也凶恶害民合与永锁今有偶触长官之怒及势家所恶者便与幽之囹圄系之尉寨不知罪不至死一身之困踬难逃身既被囚数口之饥寒孰给所谓破家县令皆是此类此所当戒者四也乃若用刑之节如入夜有禁遇日当禁皆当时时警省老幼不及疾孕不加皆当事事审察令甲僃着毋待多云然又有三説一我醉二彼醉三羸瘠盖我醉而行刑则傍观必以使酒疑我万一果有过当虽悔奚追彼醉而加刑则配酎之中何知畏惧万一挟酒凌犯取辱贻羞羸瘠而受刑则必其人饮食之阙违气力之困惫笞棰之下尤有不可测者今又有人求加于杖一百之外自知徒流以上不可用乃辄槌折手足尤为残忍某事某罪国有彛章法外戕人岂字民之官所当为者戒之哉戒之哉
　　期限篇第十三
　　凡事非信不集况一邑之事至为总总一令之威无甚赫赫乃使期限不信号令不肃其何以行之哉故其要莫先于立限之坚然立限有别应限有程泛当追防止给到限许其三次申展三展未圎厥罚讯若干然后换给定到许其二次申展二展又未了厥罚决若干仍换给不展引此则诚不可复展矣若更稽违则当勘杖若干枷监追集如有督捕切之事则当径出定到之引或不展引拘确如前然或恐县道有十分急事务非可以顷刻稽违防欲必集者则当给加牌不展别此牌引违则有大罚如勘锢如传都皆当先示戒警又须以不数用为尊一岁之中才二数次给发非有大故不发亦可凡限当展不展敌于故意藏匿者厥罚则视限之重轻立限之别如此都有广狭地有逺近当量其力使之可以趂赴其去县五十里以上及地分稽广隔涉溪岭者每限以七日或十日为约下此者则以五日为约此合先考逺近广狭之数预立规式置簿明着某都限例十日或七日某都限例五日逮给限之时须令直日防吏就案头随即抄记以俟令之自行稽察应限之程又如此夫上之役下固欲集事下之应役亦欲事集以免过尔而今之里正以期防不报被笞索者累累也其在于上之给引泛滥而无綂甚至一次当限累数十引追【原缺】余辈其里正之代役者【原缺】　赴不及必遭其笞索是并与其可以办集者【原缺】　　却遍求被追者之赂其意以为十违二三与【原缺】　人被杖等尔何苦不求赂哉由是事愈难集此【原缺】伐之者非宜自难责其下之必应也要当先令限期立定规式毎都一限给引不得过十件如事多十引之外余引与给后限若里正道引一件与免笞两件量加笞决三件四件各决若干甚至十违八九则勘杖锢自不容轻贷呈比之初令限司先自具出某都申展若干件照约束合若何行遣其追人见到者谓之着到别作一防其止是申展者谓之跷申又别作一防然后令视椟判行庻乎上不烦而下不慢此亦拘限之大纲也
　　势利篇第十四
　　今之从政者类以抑强扶弱为能其説曰贵者势焰熏灼而喑哑叱咤可使贱者夺气富者田连阡陌而指挥拱揖可使贫者吞声吾能中立不移劘贵沮富故凡以势利至者不问是否例与摧抑嘻彼有畏首畏尾惴惴焉势利之临曲法狥情奉承惟谨求以为自全自媚之计者是诚不足齿矣然使一切以抑强扶弱为説亦岂中道哉夫挟贵以陵人固有之矣亦岂无不骄者乎挟富以傲物固有之矣亦岂无好礼者乎使其例以矫世絶俗为心而不问其事之曲直非是则此风既长佃者得以抗主强奴悍婢得以慢其弱子寡妻以至奸猾之徒饰为蓝缕而市井小辈凌辱衣冠末流将奈何哉故吾惟平心以遇物则其政平矣孟子曰为政不难不得罪于巨室巨室者一乡之望也齐民之所依倚者也其间有道义重士文献故家过从往来尽可以问政请益植材润屋积粟盈囷缓急凶荒亦欲其捐有济无巨室本未尝得罪于我而我乃遽以抑强扶弱之説先入乎其心因得罪于巨室不知巨室果何负于邑大夫哉其有陵轹善良欺慢寡弱或武防于乡曲或罗织于平民事若到官所当照法剖决然使小人无知蔑有名分因事以咆哮乗醉以凭陵讵容不与之惩戒乎其有声势凌人惨酷御下或吞并他人财产或强占他人妇女被苦有诉所合尽法施行然使顽狡行窃诬赖主家租债不伏了还界至辄行侵易讵容不与之理直乎户门有故封状过防当量酌可否判行若兜揽闗节为他人致委曲此合平时预行禀白虽痛絶力却其奚辞追陪节序馈遗往来当审度辞受酬答若因有恳祷遂以贿赂相及此合明示嫌疑力与巽避将之以委曲之意其奚怨夫律己未至处事不公一妄庸人亦得以有辞于我以诚敬相与以礼意相遇彼虽挟势与利其敢以挠吾之政哉故愚谓势利之交固不当委曲以相承亦不必矫亢以自异平居交际笑语相欢非意相干可以理遣在我自有定论若惴惴然惧其持我疑其凂我思所以为防闲抑遏之道亦非为政之善者也
　　逺嫌篇第十五
　　礼经曰决嫌疑明是非夫我本无有他也而使人独以疑似之迹议我妄一君子盖已不便于此况出而为政将正己以正人乎故我未尝私且怠也而人或以是而疑我是必有不公不勤之迹有以召人之疑我未尝贪且滥也而人或以是疑我是必有不防不正之迹有以召人之疑一事可疑将无事而不疑之矣一日可疑将无日而不疑之矣是疑也我知之尚不可辨况人未必肯以是告我而人之疑我已自籍籍积而之道路达之台府厥害岂浅鲜哉故君子于嫌疑是非之间最当早正其微而力逺其迹也且賔朋游谒所不可辞自令延之书院或别室于是邑人相与语曰某往来甚宻某款话甚久情好必甚相得利病可以悉言凡有诉在官词理甚亏之人往往辐辏其门而请托之路开矣甚者卖防角打笔套甲包我金若干当为转达百里乙有请亦若是飞盖驰毂趋谒县斋语话移时倐然而退则告甲与乙曰己为致委曲矣实未尝及齿也他日令决其事必有一胜则如约取金曰将以纳之琴堂令何辜而受此名哉愚谓纳谒之时例止当于公防相见吏民共覩自难致疑但使礼貌有加彼自不以我为慢也且节序宴防所不可废自聚集娼妓出入宅堂其间子弟馆客相见既密戏谑宁无贤者固不为是然田李下宁免相疑一语乖邪便輙传播万口喧籍动生风波而非亵之谤兴矣其甚者多买姬妾却令妓女之精于乐艺者敎习歌舞出入无间笑语无时岂惟管弦之声转彻于街坊抑亦淫辟之语浸入于闺阃情好稠宻事体叵量纵能洁身其他尤有难于防闲检柅者令亦何利而为此举哉愚谓燕防之时非得台防妓女不许辄入宅堂若旬休公暇欲与寮宷士友防聚只为文字清饮彼当不以我为简也剖决公事自有公理正法吾亦何心其间但自知县懈怠多令吏人纳案俟暇隙看阅或呼吏人入与评议或令吏人拟撰判藁于是或者得以疑其受成吏手矣要当于公防之侧幕帟一室遇暇则据胡床披案牍不必使吏至前也收到官钱自有库眼对闭吾亦何私其间但自知县过虑或恐帑吏侵贷私为鑚窥乃令分管别库或俾寄留宅堂于是或者得以疑其萌心渔猎矣要当谨固壁落精择司帑切不可率意移徙致渉难明之迹其他疑似招谤固亦多端难以笔舌尽述但令毎处一事必须昭晰明白如水清之无滓如止水之无波则彼虽欲防污吹飏殆有不可得者若曰我此心平正无愧俯仰足矣奚必规规然逺嫌辨迹求以示人哉殆恐将来或有悔尤必自嫌之不逺迹之不辨始虽噬脐无及矣













　　官箴【吕居仁】
　　当官之法惟有三事曰清曰慎曰勤知此三者可以保禄位可以逺耻辱可以得上之知可以得下之援然世之仕者临财当事不能自克常自以为不必败持不必败之意则无所不为矣然事常至于败而不能自已故设心处事戒之在初不可不察借使役用权智百端补治幸而得免所损己多不若初不为之为愈也司马子微坐忘论云与其巧持于末孰若拙戒于初此天下之要言当官处事之大法用力简而见功多无如此言者人能思之岂复有悔吝耶
　　事君如事亲事官长如事兄与同僚如家人待羣吏如奴仆爱百姓如妻子处官事如家事然后为能尽吾之心如有毫末不至皆吾心有所未尽也故事亲孝故忠可移于君事兄弟故顺可移于长居家理故事可移于官岂有二理哉
　　当官处事常思有以及人如科率之行既不能免便就其间求其所以使民省力不使重为民害其益多矣不与人争者常得利多退一步者常进百步取之防者得之常过其初约于今者必有垂报于后不可不思也惟不能少自忍者必败此实未知利害之分贤愚之别也予尝为泰州狱掾顔岐夷仲以书劝予治狱次第每一事写一幅相戒如夏月问罪人早间在西廊晚间在东廊以辟日色之类又如狱中遣人勾追之类必使之毕此事不可更别遣人恐其受贿己足不肯毕事也又如监司郡守严刻过当者须平心定气与之委曲详尽使之相从而后已如未肯从再当如此详尽其不听者少矣
  </div>
  <div class="pagination">
   <a href="说郛_page331.html">
    上一页
   </a>
   <span>
    ...
   </span>
   <a href="说郛_page327.html">
    327
   </a>
   <a href="说郛_page328.html">
    328
   </a>
   <a href="说郛_page329.html">
    329
   </a>
   <a href="说郛_page330.html">
    330
   </a>
   <a href="说郛_page331.html">
    331
   </a>
   <span class="current-page">
    332
   </span>
   <a href="说郛_page333.html">
    333
   </a>
   <a href="说郛_page334.html">
    334
   </a>
   <a href="说郛_page335.html">
    335
   </a>
   <a href="说郛_page336.html">
    336
   </a>
   <a href="说郛_page337.html">
    337
   </a>
   <span>
    ...
   </span>
   <a href="说郛_page333.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
