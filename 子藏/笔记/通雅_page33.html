<!DOCTYPE html>
<html>
<head>
    <meta charset="UTF-8">
    <title>通雅 - 第 33 页/共 40 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>通雅 - 第 33 页/共 40 页</h1>
    <div class="content">　　葖芦萉即萝卜东璧无功作□音要误矣　旧説来为麦而萝卜能服之实音转也尔雅监本葖芦萉本草纲目引作穾庶物异名疏作□音要误矣一名拉□以其状也紫菘苗也南京有紫赤皮者他处皆白陜西边上有一车载两枚者安庆志有山葖则山葫苔也朝生暮长二尺中空味脆大龙山□山产之或曰采者须天未明□日出则萎或曰金谿出大芦肥如斗
　　芜菁与莱菔全别谓之诸葛菜亦有二种　蔓菁四时皆有春食苗夏食心亦谓之薹子秋食茎冬食根河朔尤多刘禹锡嘉话録曰诸葛亮所止令兵士种蔓菁蜀荆呼诸葛菜尔雅须薞芜即此坊记疏陈宋曰葑方言蘴荛蔓菁也齐鲁谓之荛闗西谓之芜菁赵魏谓之大芥书曰包匦菁茅孔安国曰菁以为菹茅以缩酒周官菁菹鹿臡郑氏曰蔓菁又名精则葑也须也芜菁也蔓菁也薞芜也荛也芥也七者一物也东璧曰陈蔵器谓飱无为酸模郭璞注须薞无云似羊蹄而稍细味酸可食则掌禹锡以薞无为蔓菁误矣智按北京闭瓮菜即芜菁根也唐韵曰蘴蔓菁苗也南京一种诸葛菜春夏初紫花食叶不食根朱辅山溪蛮丛话曰獠猺产马王菜味涩多刺即诸葛菜皆非蔓菁南都赋秋韭冬菁注曰韭之华谓之菁则又一菁也薞芜或两名之苽封即菰葑以葑为蔓菁者今当作蘴　説文葑蕦苁也【封平上去三声】尔雅须葑苁菰根也台中黒者曰茭郁根相结而生嵗久浮于水上谓之菰葑有苗茎者名菰蒋结实即雕胡米西京杂记太液池雕胡紫箨緑节中有子即菰米淮南子大旱苽葑今以葑蘴别之葑田取名详地舆
　　蓏大者莫如　投副见于诗礼秦故东陵美始以味称谓之果茶实边飨客为其解渴也广志云以辽东庐江炖煌之种为美故炖煌郡有州庐江今庐州南康九江地南康之殊不佳五代史载胡峤为萧翰掌书记随翰出塞外契丹破回纥因得西如中国冬而味甘近世叶子竒又谓自元征西域始得西岂误以契丹作元邪王麟洲谓洪皓携归神仙青登大如斗魁表丹里似西矣魏刘祯赋所云蓝皮宻理素□丹瓤者此何物也岂本一物而西种特嘉乎月令所载王生今以早熟条有刺者呼之阎尚友云王本生土中俗称土豆张秋厓云有二种曰田中有淹之为葅菜也小而白色曰银黄曰金条而斑曰筲防小色黄曰黄架而垂生至尺余者曰纺线丝并蒂生者曰嘉广志载鱼羊核女臂其类也有花类海棠而实大如桃者曰木可治脚气闽中生如葛曰土一名落防尔雅菲芴郭曰芴土也□瓝瓞也集韵亦作□诗疏近之小如瓝【音雹】即説文瓞防也广雅曰□冬也郭义恭广志载名详矣瑶星以王即今黄言之最首出者曰王
　　果陏犹言果蓏也　货殖传楚越之地饭稻羮鱼果陏蠃蛤不待贾而足张守节正义陏音揺果摇犹摇叠包果也升庵引説文椭车笭中椭椭器也尔雅贝□小而椭狭长也急就章注椭秃颇切小桶也以盛盐防正义既谬杨説甚支按汉书作果窳可谓明证窳当是蓏説文抂木曰果抂地曰蓏郎果切玉篇蔓生无核曰蓏椭蓏音通而隋从椭省此易解也今狭长之椭作椭从手防即防子虚之防即尔雅之皇守田也　吕览菜之美者有云梦之防广雅曰似蕨生水中字书防似蕨生水则一物也子虚赋葴防苞荔注防生水中其花可食张揖曰菥似燕麦文选防作菥尔雅皇守田郭云一名守气生废田中似燕麦如雕可食本草拾遗有□草时珍纲目以为守田
　　迷阳棘草也　庄子楚狂歌迷阳旧注曰亡阳任独也胡明仲云丛生修条四时出颖其皮多刺春夏花繁腴条可食呼为迷阳故曰无伤吾行无伤吾足此见困学纪闻元瑞言元美云词场尺寸地迷阳足余读此而解以蔡顺之扶老藤对之朱子曰薇亦谓之迷蕨嗣宗谓即明仲所云迷阳也
　　薇小巢菜也　三秦记曰夷齐食之三年顔色不异武王诫之不食而死郑樵曰蕨虌莽芽也四皓食之而夀夷齐食之而夭渔仲愚矣程子曰夷齐不食周禄耳采薇饿死言菜食以没世也説文曰薇似藿诗之采薇作于嵗莫至夏而刚也公食大夫礼铏芼豕以薇非尔雅薇垂水元恪曰薇山菜非垂水广志曰薇叶似萍本草有薇有白薇疑即苦益菜冬晚抽牙至春柔美夏而刚宜芼豕项安世曰今之野豌豆也蜀人谓之小巢菜□豆谓之大巢子瞻曰巢元修嗜之因名元修菜诗正义亦云茎叶似小豆蔓生渔仲以薇为金樱芽朱子以薇为迷阳演繁露曰吾乡呼薇为苦遮项安世戴侗则以为大巢菜蔵器曰巢菜翘揺即尔雅之杜夫摇车也蕨有蕨箕狼箕蕨箕初如小儿拳根粉可食曰乌昧亦曰乌稬尔雅曰蕨鼈紫萁一名月尔即紫蕨也月令广义曰薇灰涤菜也红者佳白曰蛇灰有毒宋嘉祐本草作灰藋智按即藜也名曰独扫老可拄杖盱眙冯应京分之极是然可通称也白薇紫薇蔷薇
　　莱即尔雅之厘也　尔雅曰厘蔓华説文曰莱蔓华则莱即厘矣古莱音厘韵防引草木疏曰莱藜也叶可茹兖州曰莱蒸一名落帚旧説莱为夫须乃薹也按是灰涤菜而蒿莱可通称
　　娘菜孟菜姐菜蕺菜也　强阳健行生四明诸山一名厄菜冬夏常有天台谚曰天台山上好孟菜吃不老防稽蕺山以生戢菜名説文曰蒩菜也今俗曰□菜魏王花木志言江淮有孟娘菜并益肉食或曰即今之姜孟芽二三月采天台孟菜八九月亦可采食
　　荼苦菜非独苦荬也　月令四月苦菜秀夏月火炎味苦感之而秀生北地冬凋江南冬不凋苦荬名芑俗呼黄麦生腌食止泄此邓潜谷所分者也今纲目合之贝母龙葵败醤枸杞苗皆有苦菜之名冯嗣宗曰尔雅有五种惟一为荼诗用三焉严坦叔论详矣陶贞曰以茗为苦菜朱子以谷风之苦菜为良耜之委叶荼蓼也陆农师以苦菜茅莠是一物则并合英荼矣英茅花也大顔以江南苦菜为蘵云即龙葵龙葵无防苦蘵子有殻又相似而不同
　　蒍子防菜即鸡雍茎也　芡食庄子名鸡雍管子名卵蔆方言云芡子茎谓之蒍【音蓶】亦曰防【音蕋】蒍一名水流黄俗名鸡头盘花下结实嫩茎名蒍□南方草木状所言绰菜夏生池沼叶类茨菰根如藕条食之思睡呼为瞑菜管子地员曰其种雁膳即鸡头亦名雁喙鸿头退之诗鸿头刺芡实夹漈以钩芺即鸡头
　　藿犹苗也鹿藿藿香各以为名　白驹诗曰食我场藿毛氏曰藿犹苗也公食大夫礼铏芼牛藿康成曰豆叶也汉书曰山有猛兽藜藿为之不采尔雅曰蔨鹿藿其实莥郭氏莥鹿豆也蔓生叶似大豆根黄而香本草曰苗似椀豆则以鹿豆为菉豆者误矣又药名藿香説文又以蔍为鹿藿一曰蒯属徐锴曰説文误以蔍为鹿藿合论之藨乃苞声苺子皆名藨葛一名鹿藿白葛曰白兔藿乃知藿者苗之总名也藿【虚郭切】本音绥今读壑荾芫荽　息遗切汉武赋曰函荾荴以俟风又作荽孟康曰荾华中齐也智按言花须也别作葰□説文葰姜属可以香口胡荽实颇类华荽而香即今之芫防也菠棱本作颇棱　刘賔客嘉话曰菠棱菜自西方僧将来韦绚以为颇棱国讹为波其根赤又名赤根菜觚卢菰芦也　子虚赋莲藕觚卢注扈鲁也智以觚卢即菰芦今史记本作菰芦矣言菰茭芦笋皆可食者也孔明曰东呉菰芦中乃有此人言菰蒲芦苇间也扈鲁则壶卢矣古人壶匏瓠皆通南史文伯留瓠扁鹊镜经瓠瓢也陶隠居作瓠长柄为悬瓠故今人呼茶酒瓢为悬瓠音转蒲卢今即以药壶卢为蒲卢蒲卢土蜂也其腰约故象之陈善扪虱新话亦以匏瓠卢蒲卢为一类成式续集儋产瓠可受石余
　　□祘胡蒜也　夏小正十二月纳□祘□音殻戴氏曰祘本如卵南方有沙蒜直翁曰小蒜根名薍子卵薍音近可证古今注十许子萚幕之名为胡祘宋元时以银蒜押正象之也苏颂言禇澄以苏治李道食鸡子病时珍曰乃蒜非苏也
　　百合也　玉篇以为百合蒜一名蒜脑藷别録一名摩罗呉晋一名中庭一名强瞿陶曰强仇之转也凡物旁生谓之瞿义出韩诗外智按陆佃曰生于两旁谓之瞿异名疏引通志川强瞿山丹也此别是一物即如畨煎柽乳松泪地黄等并血名曰质汗而益母亦名土质汗信州有羊亦名茆质汗强瞿或此类也南都赋藷蔗姜防六臣注小蒜也不知其为百合
　　麻子大者海东来者也　麻子有大如莲实出海东屯罗岛其次上郡北地所出亦大如大豆正如云南之梧桐子长椭如豆也
　　崖蜜石樱桃也　鬼谷子樱桃一名崖蜜尔雅揳荆桃孙炎注即今樱桃按説文曰鸎桃礼荐含桃即鸎所含也东坡橄榄诗曰待得余甘回齿颊已输崖蜜十分甜余甘橄榄也鼠璞云读南海志崖蜜子殻薄味甘虽不知与樱桃为一物要其类也太平广记以崖蜜为石樱桃赵与时以崖蜜为蜜物有名同者程大昌以石蜜为为糖霜崖蜜为野蜂蜜糖霜则今之冰糖粉也
　　鹿药即延夀果也　开寳本草有鹿药甘温似黄精鹿食其根胡洽言鹿食九种解毒之草此其一也或云即是萎防今北京尝食延夀果一名鹿跑草言鹿好淫既惫而仆羣牝鹿衔此根与食之即复起其味甘而防澁比黄精细长于司直曰鹿药
　　鳬茨或作符訾　刘人掘鳬茨而食注续汉书作符訾今曰蒲荠或曰葧荠江北人曰土栗
　　凡草木之苗皆可茹也先辩其味而已　入口平淡酸者无不可食其辛辣者以矾水浸之亦可食苦者置之可也又按花木考言防苍山有髙河菜莱州之龙须菜嵇含所言绰菜优殿菜广州之鸡侯菜东坡之藤叶即今之滑菜也考亭之蔊菜即蔛菜也建武山涧亦有罕菜可食扈累尚能食菁葙芫花况薛令之之苜蓿乎即如今江南北之所谓破破衲丝荞荞枝荞荞野落篱油灼灼猪殃殃诸蒿诸根诸树头诸花瓣诸药草苗皆足茹也特人不能识或俗各异名耳













　　通雅卷四十四
　　钦定四库全书
　　通雅卷四十五　　　　　明　方以智　撰动物【鸟】
　　鹏即鳯讹为鹏　説文□古文鳯象形□亦古文葢鳯飞羣鸟従以万数故借为鹏党今朋字横斜非二月字因□也戴侗谓崩弸棚鬅輣皆谐朋而无鳯声夫安知鳯风从凡缝唇转为鬬唇乎伽楼罗金翅大鹏鸟亦逍遥怒飞之鹏耳彪注庄曰鹏者鳯也董逌跋鳯钟言古文鳯但画鳯尾小篆转以为□智又按齐侯镈钟与鈇镐钟皆有造而朋防篆皆作□此则稍变者魏呉曰賏从二贝而古或借朋耳鹏又讹为防九叹曰従鹤与鹪防法言曰鹪防遴集上林赋掩焦明难蜀文鹪防已翔寥廓韩愈诗啄场翽祥防指鳯明矣好事者五方名之建武中大鸟集东郡五采备沈约曰焦防至水之感也东方曰发明南方曰焦明西方曰鹔鹴北方曰幽昌中央曰鳯皇郁离子曰南方鸟曰昭明五采性好乱蔡衡曰赤多者鳯青多者鸾黄多者鹓紫多者鸑鷟白多者鹔鹴相如赋前长离而后裔皇此中央雌雄二鳯也或曰长离谓禽之长古禽离字通元命包曰火离为鳯韩诗外天老曰雄鸣曰节节雌鸣曰足足行鸣曰归嬉止鸣曰提扶夜鸣曰善哉晨鸣曰贺世飞鸣曰郎都知我者惟黄持竹实来六象九苞词人附防又曰瑞鶠言百鸟见之偃伏也南方鹑首火尾因以赤鳯曰鹑此縁朱雀义耳罗存斋尔雅翼曰南恩州百甘山有鳯皇巢水经注益州叶榆县有吊鸟山鳯死于此众鸟来吊蔡绦曰博白渌含村有鳯皇智近闻云贵中有众鸟攅飞防一大鸟之事
　　鳯皇台鳯所栖之下掘土有白物如石也　蔵器曰恐是麟鳯洲有之如汉时所贡续弦胶鳯髓造成者曷足怪哉吕览曰丹山之南有鳯鸟之卵沃民所食又安知非此邪山海经有鳯丸山升庵曰即鳯卵
　　鹄即鹤本作寉或作鸖鶮其通为鹖者非也　埤雅本草皆分释寉鹄然鹄鹤一声之转古书互用诗従子于鹄音鹤叶白石皓皓淳于髠献鹄于楚旧注即寉后汉呉良传賛大仪鹄发注白发即鹤发应休连与岑文瑜书泥人鹤立于阙里曹植表实懐鹄立企伫之心即鹤立刘孝标辩命论龟鹄千嵗即龟鹤法书要録鹤头书一作鹄头书嵇康琴赋下逮谣俗蔡氏五曲王昭楚妃千里别鹤音鹄与曲叶汉书黄鹄下建章宫大液池中作歌名黄鹤又别鹤操云雄鹄雌鹄则知鹄即鹤矣庚桑楚篇伏鹄古鹤字今武昌黄鹤楼下曰黄鹄矶此确证也古称鸿鹄举其大者顔师古曰鹄水鸟其声鹄鹄康成解正鹄之鹄为小鸟难中此皆臆説葢鹄能逺举射者视小如大耳鹤皆卵生亦作鶮亦作鸖一曰独舂北山移文蕙帐空兮夜鸖怨汉李傕晋食货志作李防或作攉则知寉霍通矣郝楚望引艺文志鹖冠子注以鹤羽为冠杨修书对鹖而辞作即鹤此乃字讹鹖鬬死之鸟取为武冠与鹤岂可混乎时珍以鹄大于雁即辽之天鵞畏海青鹘容或同名然古人寉鹄一声防颊防耳鹤相也鹤又谓之隂羽　博物志鹤防【枯回切】颊防【音宅】耳响则聴逺眼赤则【眎】逺大毛落丛毛生其色如雪百六十年不食生物千六百年形定饮而不食与鳯为羣神言之耳俞琰曰龟寉运任脉故夀喜降真香粪能化石稗海作防刺防耳王防篇张赤防隂羽注隂鹤也相鹤经曰鹤阳鸟而游于隂禽经曰鹤爱隂易鸣鹤在隂故以隂为鹤鹤可作鸖而焦弱侯引易鸣鹤在隂且曰鸖恶阳故从雨鹭恶露故去雨此説支矣顔元孙干禄书以鸖为俗而指南复作□字
　　催归杜宇杜鹃子巂秭归谢豹皆怨鸟子规也以鶗鴂音题圭作子规者因顔师古注扬雄赋而误也其以周鷰子巂为子规者因説文误读尔雅而误也　禽经曰鸥越曰怨鸟邓潜谷専名子规蒇器引蜀王本纪曰蜀王望帝淫其相臣鼈灵妻亡去一説以慙死化为子巂鸟一説杜宇称帝化鸟故称杜宇扬雄注鶗鴂一名买防【音韦】即秭归按常璩曰杜宇称帝防有水灾其相开明决玉垒山以除害帝遂委以政事升西山隠焉时适二月子鹃鸟鸣故蜀人闻鹃辄悲思之按蜀志宇悦朱提梁女以为妃移治郫或瞿上七国称王杜宇曰望帝更名蒲卑相开明除水害帝遂禅授而隠盖亦因取女事而讹据此则鹃非帝化君臣皆贤可为望帝白寃矣陆务观曰呉人谓杜宇为谢豹当啼时渔人卖虾曰谢豹虾笋曰谢豹笋唐顾况送张衞尉诗云緑树村中谢豹啼其谓谢豹为虫者此虫以谢豹鸣时脑裂也扬雄赋有鶗鴂乃鵙也师古注是子规因巂近规而称子巂依説文作周燕因子规作秭归故无功东璧因之巂周鷰详下升庵弱侯引华阳国志作秭□因汉碑有用□者随笔而讹退之用唤起催归二鸟名作诗
　　巂周也燕燕也乙也别三名也　説文曰巂周鷰也户圭切从象其冠也冏声别作规雉尔雅本文曰巂周燕燕乙陆玑曰巂周子规也燕燕则乙也説文失尔雅之句读误以周燕释巂智又按孙炎曰尔雅别三名也曰燕燕者古人重言之如汉成帝时谣曰燕燕尾涎涎诗燕燕于飞是也乙又作鳦郭氏音乌拔反故黄氏分为二字此不必矣巂周或是燕名陆元恪何据而以为子规倘因规巂音近乎后人因陆玑之解则不当従许慎之句读而复用其所説周燕为子规矣汉晋切法尚粗读巂如规故复作子巂而又讹书作隽隽则音翦故子美用子嶲作仄声读古人名物多通不必専泥然周燕巂燕相沿两借之误明矣燕因乙音转意儿故庄子有鷾鸸又按吕览曰肉之美者有巂燕之翠无功引髙诱曰鸟名翠竦考髙诱注吕览无此语今本作隽胭凡鸟之尾皆曰翠故俗作臎字据嶲燕而论巂周非燕名乎南部新书曰龙畏蜡爱竹及空青嗜烧燕食燕肉人不能渡海则燕有食者矣不闻有食子规者俟证夹漈注尔雅曰巂周蜀巂州多子规乃望帝所化燕燕则乙也乃释燕燕于飞之诗智按越巂今之播贵以南此亦一解至曰望帝所化乃齐东语耳可为证乎凡鸟之岐尾者曰巂即嶲字亦尾肉也冏□皆象形觜宿曰觜觿觜言前一星似喙觽言二星岐似觽尾也佩觽者谓其尾尖也周周之鸟衔羽爱其尾也尔雅葢曰巂者周也燕燕者乙也説文防水鸮也凡夫以燕为社鸥则以鸥为燕类拘矣智按七修类稾以燕本水鸟故称鸟而终入水人入水者勿食燕此或一理也孟竒既不知周燕之原流而又引义山望帝春心托杜鹃之句为杜工部讹误更甚
　　唐屠鸄即阿滥堆也　阿滥堆骊山鸟也明皇采其声为曲李白诗羌笛横吹阿亸回即阿滥堆也玉篇唐屠鸄音呌似乌酉阳杂俎曰此鸟色黄一变为青鴘而带灰色鴘转之后乃至累变横理转细臆前防防渐白又曰白唐唐者黒色也谓斑上有黒色一变为青白鴘升庵作鷃烂堆衍义则以罗鹑至中秋后谓之白唐青佳即黄褐侯斑佳所化也鴶鵴布谷也鸴鸠阿鵴也庶物异名疏曰斑鸠春分化为黄祸侯埤雅云鸮大
　　如斑鸠所鸣其民有祸一名黄祸侯俗呼车载版草木疏贾生所赋鵩也此条误甚车载版乃恶枭也本草曰斑鸠春化为黄褐侯秋分化为斑防黄鹖侯青防也佳本音锥本草作防复矣黄褐言其色也埤雅竟作祸字无功又附防之邪小鸠皆曰隹曰夫不或曰曰荆鸠楚鸠皆是也鸠之子曰防鸠曰役鸠曰糠鸠曰即皋曰辟皋以其文则曰锦鸠五鸠以祝鸠性壹而孝故为司徒祝噎养老意也尸鸠性壹而慈故合之有尸祝之号雎鸠司马则鹗也鷞司冦则鹰也鶌司事则鹘鸼短尾青黒春来冬去备四时之事也鸤鸠即布谷所谓郭公也化鹞者即此鹘鸼一曰鸴鸠杂俎曰阿鵴其羽蓝缕亦曰□鷜好食桑椹方言以鸤为戴胜邢氏已辩其非又云或谓之鶭鸦此即释鸟所云鶭鸅虞非鸤鸠也则其他鶝防服诸名益误矣冯嗣宗曰鹘鸠飞翔不逺而説文谓鸣鸠迅羽入云中以庄子证之许説误也説文□铺豉也徐铉云铺豉鸟名智按即鹁鸠也俗讹呼鹁姑子因説文足详尔雅铺豉其鼓之讹乎
　　伯鹩伯劳伯赵鵙鴂姑恶苦吻鸟也　夏小正作伯鹩诗疏作博劳郭璞注尔雅曰鵙似鶷而大服防云鶷音辖干白项鸦也则误矣张华曰伯劳形似鸲鹆鸲鹆喙黄伯劳喙黒许慎曰鸜鹆似鵙有帻王充言博劳食蛇曹植言血可昏金其声鵙鵙反骚改离□作鷤防故顔子籀以鴂为子规王逸注楚辞谓鴂为巧妇方言谓鵙为鹖旦陈正敏遯斋闲览谓鵙为枭李肇谓鴂为布谷丹铅録谓鵙为驾梨鷑鸠张许则似百舌郭説则似苦鸟鵙单栖鸣则蛇结而百舌不能制蛇他説益逺要当以郭説为正则今之苦吻子也如鸠黒色以四月鸣曰苦苦又名姑恶俗以妇被姑苦死而化今东坡自注姑恶诗曰水鸟也亦误矣古今谚郑志道谕俗编云伯劳食母代代相成此则囙遯斋谓鵙为枭伯劳寃哉伯赵即伯劳之声古语相近而讹
　　升庵引李卲楚雀即布谷以释黄鹂甚于伯厚之疑搏黍矣　元瑞言王伯厚不知搏黍为黎黄彼犹疑之也升庵引诗注仓庚商庚也即黄鹂也李卲曰一名楚雀方言曰齐人谓之搏黍今布谷也此鸟当名博谷智按黄莺黄栗留载陆玑疏与本草甚明布谷则郭公鸟鸤鸠也与黄鹂霄壤而升庵且改布为博何居
　　鶷鹖反舌也　先为百舌芒种后五日则反舌无声五月后毛尽脱东璧引易通云能反复为百鸟之声故名鶷鸟俗呼为牛矢□哥灰黒色防有斑防先无声者反舌也后无声者伯劳也秧鸡防鸡也食物本草有秧鸡又有防鸡未攷也夏至后夜鸣达旦秋后即止皆其类也书之以察物
　　寒鸦慈乌也鹎鶋楚乌也于乌鸦鸒因此而转　反哺曰慈乌鹎鶋鸒也今曰老鸦尔雅曰鸒斯鹎鶋字林曰楚乌也郭璞曰鸦乌也小而多羣腹下白江东呼鹎乌按鸒斯犹螽斯鹿斯也尔雅读诗已误矣何况禽经与法言乎俗遂作字葢乌与雅为一声之转而鸒与乌亦一声之转本作□后以于为助词而立乌字易林疋鶋楚乌即卑居古卑与匹近
　　喜鹊曰干鹊一曰飞驳鸟　张茂先陶贞白皆谓鹊为飞驳以其色杂也鹊古文作舃其通于爵者小雀也鸴则山雀也一曰山鹧淮南曰干鹊知来而不知往説文则以鸴为知来鸟陈后山诗话谓人必欲押刍尼字亦甚无味刍尼梵语鹊也纲目云鹊啄槐实结玉于脑谓之鹊玉此鹊不复鸣戴玉之鹊与燕同羣识宝故也王安石以干鹊音虔谓健鹊也陆佃曰枝受卵不堕地故曰干鹊庄子曰乌鹊孺枝而孚生也因枝而名鳷鹊
　　雀古作爵曰賔雀者误也　鹊古作舃【七雀切】雀古作爵【即畧切】今人混之非也雀性淫酒器一升曰爵戒淫泆也俗曰瓦雀在堂檐闲也老而斑曰麻雀小者黄口曰黄雀其曰賔雀者误读月令也崔豹曰雀名嘉賔又因误耳后遂有客化为雀之説月令正月鸿雁来自南而北也九月鸿雁来賔爵入大水为蛤因八月鸿雁来自北而南也此乃别之曰来賔陈澔注曰以仲秋先至者为主季秋后至者为賔言渐多也今读者以賔爵入大水为蛤则八月九月复言鸿雁来矣临海异物志曰南海有黄雀鱼常以六月化为黄雀十月入海为鱼则雀化蛤者此也家雀何常见其化乎今嘉兴出黄雀甚美又有飞鸡似雀而大甚肥曰刺毛鹰松江以为美味两者皆以时出过时则化矣然考古人称黄雀如子建野田黄雀行岂尽嘉兴之黄雀乎又曰白雀纬书以为瑞姚苌以之改元不常有其矢曰雀苏即白丁香
　　批颊戴胜　庶物异名疏引丹铅録云唐卢延逊诗树上谘诹批颊鸟王半山诗借草聴批颊元人诗批颊穿林呌新緑韩致光诗城头批颊伴啼鸟批颊不详何状或即鹎颊也批颊可对题肩时珍以批颊为升庵之驾犁一名乌臼五更名架架格格者也滇人以为榨油郎又曰鳯皇皂汴人呼为夏舌如燕黒色长尾有岐头上戴胜是即尔雅之鵖鴔戴鵀矣鵖鴔音匹及切匹及之音转为批颊耳然又引尔雅之鵧鷑以为当名鷑鸠岂尔雅重出邪罗愿以乌臼为祝鸡更误尔雅鸴山鹊头上戴胜赤咮足长尾郑樵以鸴为喜鹊
　　结辽即吉了鹦鹉之大者也　今曰了哥续文献义物攷曰泸南人蓄秦吉了外国买之吉了曰我汉鸟也不愿入异方遂不食死仇池笔记甚详头有黄茸舞则开花倒悬昔人所云倒挂緑毛妖鳯即此类也唐书林邑出结辽鸟即吉了也熊太古曰大者鹦母小者鹦哥非也称哥亲之也有五色丹咮白身者佳摩其背则瘖寒则颤饲余甘子可解蔡绦丛谈曰西瓯鹦鹉初丹喙中黒后丹雌名木戾木戾即结辽之转木乃外国发语词或曰黠獠元稹诗果然皮似锦吉了语如人小説言情人所化曰情急了者妄矣今濠镜有持赤鹦鹉习之使与犬鬭即谢朓所赋者也其大于吉了而尾长者曰青鸡桂海虞衡志曰乌鳯师旷禽经鹦鹉一名干皋伪作禽经者因淮南出寒皋防舌使语注鸜鹆也埤雅亦云干皋防舌则此名尚属鸜鹆耳或曰柯古言兠兠鸟其声自号形如鸲鹆是名寒皋非也濠镜即香山隩张思正倦游録海有黄鱼化鹦防
　　鸟名王母竹林犹之山和尚雨道士也不可以解杜诗升庵曰杜诗子规夜啼山竹裂王母昼下云旗翻今
　　齐郡函山有鸟名王母智谓诗人寓言耳紫桃轩杂缀少陵七歌曰竹林为我啼清昼同州有鸟色正青如雀善啼杜本用此陈无功引之程大昌曰竹林啼风乃状风竹之声如落霞孤防解落霞为飞蛾已迂极矣郎瑛言亲见内珰畜落霞鸟大于吉了而笑飞蛾之説不知南昌府有吉了与野鸭齐飞乎海月为江瑶柱然挂席拾海月决非挂防拾江瑶柱也水落鱼龙夜山空鸟鼠秋陆农师姚令威引水经鱼龙以秋日为夜解之皆拘泥可笑陆文裕曰嘉定州有鸟一名山和尚一名雨道士堪作对偶今可以王母稚子作一类矣
　　鹪鹩一作鹪□鳭鹩　尔雅曰桃虫鹪其雌鴱鹑其雄鶛又曰鳭鹩剖苇説文曰鹪□挑虫也刀鹩剖苇食其中虫説苑曰鹪鹩巢于苇苕着之以发俗呼韈雀陆玑曰鹪鹩防小于黄雀其雏化为雕故俗云鹪生雕郭璞曰鳭鹩江东呼为芦虎夫鹪鹩鹪□鳭鹩皆一声之转耳小鸟之巧于为巢者有桑飞俗呼桑钱又不若黄头绣眼之巧黄头又不如茅雀之巧也小毖之诗曰肇允彼桃虫拚飞维鸟毛公谓桃虫为鹪鸟之始小终大者郑氏则以为题肩或曰鹗也毛郑皆谓鹪化大鸟以为题肩以为鸮则因鸱鸮鸋鴂之误陆玑则谓鹪生雕其説又转幻矣雕葢鳭鹩声近之讹埤雅以桑鳸窃脂鳭鹩剖苇为一类陆农师以鳭为鳸固非然今江南北所谓剖苇者又自不同若鳭鹩则实因鹪鹩倘因此而名苇雀乎
　　鸱鸺怪鸱旧留车载版鸱久鸺鹠鵄鸺防一物　头如猫亦如猫鸣或有时而连啭如休留之声白日不见丘山夜能拾蚤虱以为拾人爪甲者讹也此鸟有大于鹰者而东璧曰小如鸲鹆但据其小时耳山海经南海苍梧有离朱鸱久即鸱旧也国策宋王偃时有雀生于城之陬即鸺鹠也俗谓鬼鸟博物志一名鵄鸺万毕术曰鵄鸺能致鸟王元美集有鈙防行防在支韵鸱也鈘当即擒字鲁公书顔君庿碑禄山反捦其心手而元美加攴于右一也説文皆收
　　萑老鵵似鸺而小　头有角似兔头毛脚夜飞好食鸡者也今本草作雚非雚乃是鹳古人既不借今何为乱之
　　枭鸱土枭训狐鵩幸胡鵋防鸲鵅一物　如母鸡有斑头如鸲鹆目如猫好食桑椹人呼为幸胡者是枭也异物志曰鵩如小鸡郭璞所云鸲鵅谓似鸲鹆之□按此当是一种矣训狐者幸胡之讹也大抵恶鸟一类古人通言鸱枭而鸮字亦借用皆硩蔟氏所覆之夭鸟也后人不能定指为何物而大小形声实有三类鸱或为鸋鴂而鸮又有青鸮可羮者异名疏则以训狐为鬼车姑获一物其实姑获鬼车别一鸟也此三类皆雏时美好而长大则丑尔雅谓之鹠鷅此是总解亦不指定此三类也注引流离之子为解故今本草附流离之名于枭下其实诗意琐尾流离言琐屑劳苦流徙离别也何必泥此解鸟名邪东璧载名□【胷拥切】防
　　雕鹫□鷢鹰隼鹯鹞鸮杓窊皆鸷鸟也　皂雕最大其俊者曰海东青在西南夷中曰鹫鹰头有三角曰角鹰罗愿曰在北曰鹰在南曰鹞此非也鹞小于鹰即所谓鹯隼击征题肩尔雅之鷣负雀也时珍以为即鸢即茅鸱宋太宗赐邪律休哥旗鼓杓窊印窊乌爪切杓窊鸷鸟总称以为印绶取疾速之义凡调发军马则用之鷢见雎鸠条□见下
　　□非鹑也　鹑为防□淳鸟也不越横草不乱其匹又诗匪鹑匪鸢毛氏曰雕也公绍寒韵引説文□雕也音圑故戴侗改诗匪鹑为匪□欲别于防鹑也集韵作□智按当音敦敦雕同母也敦淳皆从□古皆通谐今纲目以□为鹫山海经暴山多就注即麂就即鹫题肩或作鶗鵳鶙鵳即鹞也　尔雅曰鶌鸠鹘【音骨】鸼亦鹞【音要】类鶗鵳后人加鸟韵防复收鶙鵳陆玑曰鹯【音氊】似鹞青黄色燕颔勾喙乡风摇翅因风疾击鸠鸽食之即鹞之一名也説文曰晨风也戴氏按诗鴥彼晨风郁彼北林若晨风为鹯则当言集彼北林不得言郁自尔雅误认鴥为鸟飞因以晨风为鹯俗遂制鷐字鹯别作□古作鳽□今説文亦以鴥为鹯飞貌误矣鴥亦通作矞记曰鸟不矞别作獝风之卂疾者也亦作河梁诗愿因晨风发送子以贱躯亦谓风也今人亦以鹞实之何谓乎禽经之亦因鹯而造也
　　隼鹞属也齐人谓之击征　李阳冰曰隼卂省声孙氏思允切陆玑曰隼鹞属齐人谓之击征或曰题肩或谓雀应春化布谷者埤雅曰即鹘也按説文不以隼为鸷鸟而诗疏引説文乃曰隼鸷鸟也可知説文随人所附焉当是□而□乃鹗也□省为鸢因省为弋　戴侗以焉为鹇或曰焉从正乃射鹄之正以其疾飞髙摩与鹄同意此且勿论也人不知鹄即鹤亦不知焉即鸢渔仲决之説文无鸢字而徐以□为鸢考其声□即鹗也汉书梅福有□鹊遭毒左有□鞮曲礼载鸣鸢人作纸鸢亦取其髙翔也□省为鸢夏小正十二月弋注当作鸢天禄外史嘉陵之墟有鸢
　　鴽鸋鴽鴾防鹑也　青州谓之鴾母一名鴽或作鹌不木处一曰鹌鹑一物二种无班者鹩也埤雅以鴳为鹌智谓鴳即鷃字庄子所谓斥鷃也旧注鷃小鸟岂即鹑乎杨亿谈苑曰鹑由蛙化列子所谓蛙声为鹑也万毕曰蟇得化为鹑交州记南海黄鱼九月为鹑始以化成已而卵生鴽由鼠化终亦为鼠固其理也时珍以鳸名鹑依杜预当曰老鳸智以老鳸鷃鷃当别一鸟也潜谷曰安鸟曰鴳或鴳当音鹌而鷃当音晏邪内则雉兔鹑鷃乃四类物岂一种而两分之邪后又曰爵鷃蜩范又曰鹑羹鸡羹絮醸之蓼则鷃非鹌鹑明矣时珍以鹌鹑分二物以鴽为鹌合观内则鹑羹鴽醸可知已注鴽不为羹惟蒸煮而已鹌即鴽之説既明而不及鷃则鷃自一物也弱侯引禽经曰雉上有丈鷃上有赤雉上飞能丈故计丈曰雉鷃上能赤与尺通亦作斥庄子斥鷃是也是小雀耳何子元谓防不当作鹌鹌乃鸭字见丁度説此是后人分别作意立説耳从甲为鸭矣又为乙又作□何复取声于鹌乎
　　鵽鸠突厥雀也　唐书髙宗时有鸣鵽羣飞入塞边人惊曰此突厥雀南飞则必入寇已而果然按此即尔雅之鵽鸠寇雉也郭璞曰鵽鸠生北方沙漠地大如鸽毛似雌雉鼠脚无后趾岐尾为性憨急羣飞孙愐收鵽于十五辖内庄子注青鵽爱其子忘其母是也禽经曰夺曰鵽正谓此也物异考载此曰蕃雀
　　窃脂自以色名然别有肉雀别有窃脂也　邢氏以为浅白而郑注以为蜡觜有脂色谓窃肉者郭璞所言青雀也淮南子与郭相证而欧阳氏亦有食肉之论葢尔雅两言桑鳸窃脂又有鳸鴳则名同者多未可定为脂色也山海经云崌有鸟焉如鹗赤身白首其名窃脂絶不相类则又一窃脂也智在平西山中二年见有雀如鸠青黒色长咮切鱼者去肠于溪侧竟来啄之猺人谓之嚵鸟
　　鹧鸪越雉也　张华注禽经曰臆多白防飞必南翥晋安曰懐南江左曰逐影自鸣钩鸼格磔行不得也哥哥时珍曰性好洁人以竿粘之陆佃以鹘鸠司事与尔雅鶌鸠鹘为鹧鸪引唐诗云木呌钩辀即説文鹘鸼智按是林逋诗非唐也夜飞覆木叶亦未必然古云偃鼠饮河不过满腹鹧鸪衔叶才能覆身谓其宿也志常南向不思北徂故吊履善者作鹧鸪词
　　雉文而介者也尔雅列其名禽经别其色素备采曰翚青备采曰鹞朱黄曰鷩白多曰□黄多曰鳪黒曰秩秩尾长而健曰鸐鷮大鷩小即鵕防也也鶾锦鸡鹝绶鸡也鹝采在嗉鶾采在身　外文内介故士贽雉説文鷩【必列切】赤雉也鵕防【音俊仪】鷩也左丹鸟司闭杜注鷩雉西山经鸟多赤鷩可御火相如赋射鵕防顔注鷩似山鸡而小冠背黄腹赤项緑秦汉初侍中冠鵕防其仿周之孤服鷩冕乎智按淮南赵武灵王贝带鵕注即犀毗按与贝带复矣安知非冠鵕防安知不插雉尾乎尔雅南方曰愐收尤韵雉也顾野王曰鵕防鳯属未攷矣象类书曰翚从辉鹞从瑶鵫从逴鳪从朴从俦鶾即翰鵕防从俊仪鷩以蔽身余尾也翟从隹羽美防意以好敌为音故司服揄狄阙狄通借也吐绶鸟曰鹝【音鶂】诗卭有防鹝绶草似鸟故尔雅作虉绶崔豹谓之锦嚢以反哺曰孝鸟以爱嗉曰避株凡雉别于鸠以尾长而飞丈也华虫郑説也王防篇蜀人以文翰若皋鸡注鸟有文彩者皋鸡似鳬冀州谓之泽特尔雅鶾天鸡注赤羽逸书曰文鶾若彩鸡鲁郊以丹鸡祝曰以斯翰音赤羽去鲁侯之咎其曰一名鷐风者误也王氏博古辩曰古玉多刻天鸡纹其尾翅轮如鸳鸯正锦鸡也一曰鶾雉王防注以为似鳬正谓其尾翅轮耳泽特则正属王雎鸠之类秩秩海雉则鹖防黒雗之类
　　鹖亦黒雉类也　似雉黒黄两鹖鬬必至死以为武冠其青色曰防説文防似鹖出羌中张敞舍鹖雀飞集丞相府顔注音芬本作鳻尔雅春鳸鳻鶞此是讹非可借音
　　白鹇白雗也　李昉命为闲客尔雅雗雉鵫雉注白鵫也雗鶾翰一字音寒本草作鶾南人呼闲如寒则鹇即雗音之转也广志南越献白鹇黒鹇葢雉亦有黒者可徴秩秩海雉之説
　　盇旦一作鳱旦鹖旦渴旦防旦寒号也此升庵之确论坊记引诗相彼盇旦尚犹患之注云盇旦夜鸣求旦
　　之鸟盐铁论亦载此即鳱旦七发用之月令作鹖鴠或作渴旦又作防旦方言鳱旦有定甲独舂城旦倒悬之名周书时训曰大雪之日鹖旦不鸣升庵定以为寒号其鸣曰鳯皇不如我至冬毛落鸣曰得过且过顾野王曰鹖旦似雉而大青色有毛角鬬死乃止昼夜鸣似鸡如此则武弁之鹖冠即一物师古曰非也鹖雀之鹖音芬本作鳻此师古所见乎本草五灵脂乃寒号粪如小鸡四足有肉翅不能飞逺夏月毛生五色医用北地者良其早寒也
　　雁也鸿雁来雁北乡雁父母也鸿雁来賔雁北雁之子也白雁曰霜信小雁也　盐铁论引诗雍雍鸣鳱以鳱为雁当音防师旷禽经鳱以水言自北而南张华注鳱音雁随阳鸟也冬适南方集于江干之上故从干开元文字雁又音岸即鳱而防鴠亦省作鳱故作者误也分大雁为父母小雁为雁子乃晋干宝説而宋人述之一名翁鸡一名沙鹑一名仓今霜降前十日来者曰白雁即雁故曰霜信然今多是苍白色故春秋公孙彊白雁献曹伯汉武得白雁上林十九章曰白集西以为瑞也
　　负釜一作负金鹳也　元恪曰鹳似鸿而大长颈赤喙白身别名黒尻其巢大如车轮卵如三升杯望见人按其子令伏竟舍去一名负釜一名背灶一名皁裙泥其巢一傍为池含水养鱼杀其子一村旱皂裙或作皁君广雅作皂帔无功引作旱羣负釜作负金或云负日为金或云周思方养鹳縦之负金串来妄也张华注禽经曰取礜石绕卵以助暖气智按考之不验尔雅翼云生子三一为寉江南谓羣鹳旋飞为鹳井王应麟诗考异雚鸣于垤引説文曰小爵也或是尔雅之鹳鷒鹝鶔乎鹳鷒音欢团古人因物安名随手借书而忘其相碍周周衔羽之鸟也　阮籍诗周周尚衔羽蛩蛩亦念饥转注畧周音诛韩子言周周首重而屈尾饮河则颠乃衔羽而饮庄子曰周周衔羽以济太平御览引禽经曰鹯鹯之信不如雀周周之智不如鸿今禽经无此语止有鷃雀啁啁或亦冲波子路所云荧荧周周之鸟乎自欲行文不必有其物也然鸟衔羽有之余曽见平西猺中白鹇时自衔尾葢自爱其羽也
　　九头鸟姑获渠逸皆鬼车也白泽图之苍鸆孔子所见之竒鸧也　白泽图言苍鸆有九首孔子与子夏见竒鸧九首而歌或作九尾此鸟海上多有智在松江亲闻之市人争作犬声相逐相传一头流血着人家即凶夷坚志言李夀翁得之呼为渠逸鸟十脰环簇其一无头而滴血中记姑获一名天帝少女好取人小儿养之防血其衣以为志荆楚记言以为姑获一名勾星衣毛为鸟脱衣为女闻者捩犬耳灭烛禳之
　　蜚亷神禽也　三辅黄图谓飞亷为神禽能致风气身似鹿头如雀有角而蛇尾文如豹郭璞云蜚亷龙雀也焦氏笔乗云飞龙鸟名鳯头龙尾其文五色以象五方一名飞亷一名龙雀汉铜铸其象以彰瑞应明帝至长安迎取飞亷天马置平乐馆按赫连勃勃造刀名曰龙雀取是义也沈括于姑熟王敦城下得一铜钲刻曰诸葛士全茖古落字此部落之落士全部将名其钲中间铸一物有角羊头旁两字曰飞亷淮南转运使韩持正亦有一钲所图飞亷及篆字与此同阮雾霛尝言见一铜鼓内□□此正飞亷也此为风伯又为禽名存中则以为兽今船尾皆画之以呼风世称为飞虎云飞亷又为药名漏芦也又人名纣臣
　　鵸防即献茅鸟也　王融曲水序曰竒干善芳竒干北狄也善芳令人不昧昧或曰眯眯目也山海经翼望之山鸟三首六尾而善笑名曰鵸防音猗余服之使人不厌太平御览善芳作献茅
　　狮子大雀食火鸟驼蹄鸡骨托皆驼鸟类也　博物志曰条支国西海有狮子大雀郭义恭广志曰安息国贡大雀似槖駞其卵如罋今之駞鸟也汉元帝时有大鸟如马驹时人谓之爰居杨震死致大鸟不知何状唐髙宗永徽中吐火罗献鸟如驼食铁刘郁西域记富浪有大鸟驼蹄食火炭费信星槎録云竹步国阿丹国俱出駞蹄鸡墨客挥麈云骨托鸟如雕髙三尺余食铁石取丝系三寸白石即吞之良久牵出石如泥矣吾学编云洪武初三佛齐贡火鸡大于鹤方隅胜畧言苏门荅剌产鹫髙四尺似骆驼噉羊祖法儿国产駞鸡有肉鞍可乗凡此诸説大同小异必其类也以汉马驹鸟为爰居者尚非
　　鸊鷉须鸁即今之防油鸭也　尔雅鸊鷉须鸁【音螺】注以为鸊鹈水鸟今时珍作须鸁一名水古以其血涂刀剑孙愐则曰鸁桑飞鸟也直翁删之
　　防防今之茭鸡　防防一名交矑以睛交者也尔雅曰鳽禽经云白鹢相睨而孕防防睛交而孕又曰旋目其名鷃方目其名鴋交目其名鳽
　　鶂鷧鹢一字之转　尔雅鹚鷧【于计反】注以为鸬兹今之水老鸦捕鱼者也景曰此鸟不卵生口吐雏冦宗奭言此説误其卵碧色鶂似鸬鷀而白庄周所谓白鶂相视而风化鶂与尔雅之鷧声相近后人或作鹢故画舟首曰鹢首方言艗艏又称青雀舫其青鶂即乌海上化乌鲗者也説文鶂又作鹝引相如作按鹝即防鹝绶鸟也按此三字音义相因而鸟实有别大约鷧为鷀而鶂鹢大鶂又有鶂视风化之説故为白鶂苍鶂而鹢为船首青雀之称鹝则时借鶂説文不能辩反曰鶂又作鹝耳黄宪天禄阁外史曰徐渊蜀山见禽曰其苍鶂乎孕不交而感不交而生生也以睨气化载于尔雅觚竹之荒有鸟曰翼生于股荧惑见则孕禽感于星也嘉陵之墟有鸟曰鸢临溪啄影则孕吐于口而生感于水也扶桑之野鸟曰揺光感日之精千嵗孕形如龟感于日也此三禽者尔雅不得而载焉今按尔雅并无苍鶂其因庄子之白鶂而立苍鶂之名其鸟乎嘉陵乃重庆漾江之口今此下至巴东皆有神乌则所谓嘉陵之鸢殆指此也外史亦后拟者
　　鸬鷀一名乌鬼　老杜遣闷诗家家养乌鬼顿顿食黄鱼沈存中以为鸬鷀一名乌鬼马永乡驳存中谓鸬鷀能捕黄鱼乎峡中士夏立夫云乌鬼猪也家养一猪以祭鬼智谓存中言捕鱼何必捕黄鱼安知非黄颊鱼邪冷斋夜话曰川峡路祀乌蛮鬼智按巴东路有乌就人舟行必掷肉饷之不则不吉其乌鬼乎王楙引刘禹锡诗有青鬼碧溪诗话引元稹诗病赛乌称鬼巫占瓦作龟程大昌主鬼升庵云峡中人养鸡雏带铜锡环献神名曰乌鬼按仓颉篇鸬鷀似鶂而黒即尔雅之鹚鷧注即鸬鷀也尔雅翼曰鸬鷀峡中号为乌鬼此存中一助也东璧以乌鬼蛇头长项即尔雅所谓头鱼鲛又存中一助也智按尔雅作鴢头防鴢音拗其曰蜀水花用去鼻皶又研水服之防酒葢鸬鷀屎也至以此解杜诗则所不必翠鹬非鱼狗之翠也鱼狗为翠鸟一名鱼虎即尔雅之鴗天狗也　翅尾亦可作首饰而翡翠鸟自在海上乃尔雅之所谓翠鹬者也南越献汉翠鸟五十双左鹬冠即此翡翠屑金则玉也陆鲁望以鱼狗为翠碧知雨之鹬非翠冠之鹬也　陈蔵器曰求泥涂鸣鹬鹬人以为田鸡所化鹌鹑类也説文曰鹬知天将雨则鸣时珍言田间小鸟将雨则鸣或近之苏秦云鹬蚌相持即此
　　鹥渠鸥也　尔雅防鸰渠即脊令也郭云飞则鸣行则摇水鸟也又作庸渠似鳬灰色鸡脚邓潜谷以为即鹥也苍颉解诂曰鹥鸥也其随潮往来者曰信鳬陆佃作沤列子沤鸟百往而不止鹥通作翳相如有拂翳罗愿引陆龟言鳬蔽天而来江南常以涂枝得鳬
　　名秃鹙一名扶老或以为爰居　秃鹙説文作俗曰鷀防如鹈鹕爪如鸡取其毛为鹙鸰本草引景焕闲谈云海鸟鶢鶋即今之秃鹙正杨曰蜀景焕闲话云孟防时有鹦鶋俗呼秃鹙升庵引之又一条以秃鸧为急就章之乗风即爰居汉元帝时琅琊有大鸟如马驹时人谓之爰居智则谓以马驹鸟当鲁爰居岂讵是邪秃鹙水鸟较近耳急就注一名杂县乃因尔雅也樊光云似鳯凰皆非秃鹙一名扶老见古今注
　　蛮蛮即鹣鹣也　山海经崇吾之山鸟曰蛮蛮如鳬一翼一目即尔雅比翼鹣鹣也郭璞賛曰似鳬青赤见则大水管子西海致比翼之鸟注曰拾遗记成王时燃丘国献之如鹊而多力张华以为一青一赤在参嵎山水经注曰林邑有比翼鸟不比不飞鸟名归飞鸣声自呼俞益期与韩康伯书此鸟背青腹赤丹心外露鸣情未达终日归飞据林邑言之则尔雅南方为是管子西海非乎然昆仑西海原连南海禹贡黒水入南海皆指昆仑西南
　　雎鸠鸳之类非鹗也　雎鸠王雎为鹗曰沸波下窟乌禽经曰雎鸠鱼鹰也尝疑鸷鸟累百不如一鹗雕也岂水上之鸠乎王雎名鹗因附尔雅白鷢而讹也尔雅杨鸟白鷢【音厥】注如鹰尾上白説文曰鷢王雎也智按皆互相揣附也长笺谓王雎如鸭与谿异风土记疑为苍鷃近代冯元敏云状似鸳鸯然则鴡鸠其属玉乎蔵器曰属玉如鸭长项赤目毛紫绀色他经未常引之时珍以属玉为鸑鷟鸑鷟类鳯岂此乎荆楚记云鸯名节木鸟罗氏曰杏黄色头戴白长毛尾翅黒者鸳也五采缨者鸂鷘也朱子谓生有定耦而不乱引列女未常见其乗居而匹处葢因诗生意耳徐草木图至谓闗雎在河洲上为俦偶未尝移处是又傅防在河之洲诗本谓雎鸠之声闗闗后人合闗雎为篇名安得遂以闗为鸟名黄直翁引夹漈曰鳬类在水边尾有一防白旧説雕误郝氏以雎鸠为布谷亦非钱氏曰王雎杜鹃也杜诗百鸟饲其子乃知有君臣故谓王雎秋鸠化鹰故在河洲将谓子规击鸟乎化鹰乎石塘谓挚贽鸷古通曲礼前有挚兽妇挚榛栗则防雁皆贽鸟也智按尔雅鴡鸠王雎王即玉也其属玉乎据尔雅王雎矣又据别条白鷢邪皆因毛臆而许附之郭陆附之故疑至今鸅鸆洿泽即今之淘河也　广韵鸅鸆即防田也丁度或作通作泽以其形论之是鹈鹕也颔下有胡荘子曰鱼不畏网而畏鹈鹕者以其能竭泽一名洿泽魏文帝曰诗人所谓洿泽刺共公逺君子近小人尔雅鶭泽虞郭璞注婟泽即洿泽也无功引婟嫪为恋池泽则迂矣
　　蒌鹅也　玉篇有【音六】按説文鵱蒌鹅也谓在芦间乃野鹅也家鹅谓之舒雁禽经曰鹅月谓伏月卵则向月取其气助卵也智谓向月光之説亦非陶谷曰鹅为兀地奴洞冥记日出时衔翅而舞名喜日鹅其与雁通声详见杂辩
　　鸭一名鴄因庶人之挚匹也以乙呼鸭者呉人语也家鹅为鹜与木通性质木也双鸭为匹庶人卑匹故
　　曰末匹广雅加鸟傍耳曲礼读匹为木亦属多事王勃借用孤鹜不必为曲説也博雅鹜也司马温公曰匐于泥不能鸣飞集韵作野鹜为沈鳬即尔雅之鸍鸍音施当读夷洞冥记有升蕖鸭曰丹毛鳬鳬本象鸭尾故鸟尾乔卷者亦称之孟竒疑鹜易鳬事智按太平御览引董子繁露曰张汤欲以鳬代鹜祠祀宗庙董仲舒不可则自汉以鹜为鸭鳬为野鸭明甚后人用舒鳬孤鹜则犹惺惺为禽兽也长笺曰本作乙乙训鸟矣乙又解曰其鸣自呼按唐陆龟为中使弹杀其鸭龟诒曰能言之鹜将献至尊何遽伤害中使赏以千缗曰愿闻其言曰能自呼其名详此则乙为舒鳬审矣字书以乙乙分形
　　鸡为积阳一曰烛夜　説题词曰鸡积阳故日出而鸣先鼓翼野鸡积隂故鸣后鼓翼旧説闻天鸡鸣而鸣妄也崔豹曰烛夜鸡也广志有胡髯五指金骹反翅之类大者蜀小者荆九真出长鸣鸡向以汝南出长鸣鸡乃学鸡鸣之人也七发似以鹍鸡为野禽则因鶤字误用也王襃曰鱼瞰鸡睨李善以为鱼日不瞑鸡好邪视是也升庵曰音岑即鲁鸡也方言鸡雏徐鲁谓之秋侯子
　　鹤顶乃防非鹤之顶也　丹铅録曰防即今鹤顶犹负之皮为鹤筒也世有鹤顶杯俗或以鹤之顶所为刘欣期交州志云防即越王鸟水鸟也大如孔雀喙长尺余南人以为饮器竺真罗山疏防粪似薰陆山人以为香入药治疮此鸟又名象雕言其大也人因作防字
　　防日即运日鸩也　景曰鸩与防日二种鸩如孔雀防日如黑伧鸡作声似云同力江东呼同力鸟昔人用鸩毛为毒酒苏恭曰羽画酒杀人亦是浪证郭璞曰鸩大如雕长颈赤喙食蛇説文广雅皆以鸠为防日淮南曰晖日知晏今讹为睴目交广人云防日即鸩更无如孔雀者陶为人所诳也罗愿曰鸩状如鸮紫黒色雄名运日雌名隂谐函史曰有蛇虺羣呼同力数十声石崩树倒蛇无脱者蛇入口即烂惟犀解其毒智记晋王恺养一鸩司傅祗奏于都亭烧之亦言似雕而玉篇载防鸟名似乌一名同力説文不载亦无作鸠之説运防一声鸩亦沈去声道昭载鸩防三字为一或防之讹渐子云似雉黑色按尔雅秩秩海雉注如雉而黑在海中山上则秩秩即鸩乎遯斋闲览曰蕲州黄梅有鸩巢













</div>
    <div class="pagination">
<a href="通雅_page32.html">上一页</a><span>...</span><a href="通雅_page28.html">28</a><a href="通雅_page29.html">29</a><a href="通雅_page30.html">30</a><a href="通雅_page31.html">31</a><a href="通雅_page32.html">32</a><span class="current-page">33</span><a href="通雅_page34.html">34</a><a href="通雅_page35.html">35</a><a href="通雅_page36.html">36</a><a href="通雅_page37.html">37</a><a href="通雅_page38.html">38</a><span>...</span><a href="通雅_page34.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
