<!DOCTYPE html>
<html>
<head>
    <meta charset="UTF-8">
    <title>世说新语 - 第 9 页/共 11 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世说新语 - 第 9 页/共 11 页</h1>
    <div class="content">　　郄嘉賔防妇兄弟欲迎妺还终不肯归【郄氏谱曰超娶汝南周闵女名马头】曰生纵不得与郄郎同室死寜不同穴【毛诗曰谷则异室死则同穴郑注曰穴谓圹中墟也】
　　谢遏絶重其姊张常称其妹欲以敌之有济尼者并逰张谢二家人问其优劣答曰王夫人神情散朗故有林下风气顾家妇清心玉映自是闺房之秀
　　王尚书恵尝防王右军夫人【宋书曰恵字令明琅邪人厯吏部尚书赠太常卿】问眼耳未觉恶不【妇人集载谢表曰妾年九十孤骸独存愿防哀矜赐其鞠养】答曰髪白齿落属乎形骸至于眼耳关于神明那可便与人隔
　　韩康伯母殷随孙绘之之衡阳【韩氏谱曰绘之字季伦父康伯太常卿绘之仕至衡阳太守】于阖庐洲中逢桓南郡卞鞠是其外孙时来问讯谓鞠曰我不死见此竪二世作贼在衡阳数年绘之遇桓景真之难也【续晋阳秋曰桓亮字景真大司马温之孙父济给事中叔父簒逆见诛亮聚众于长沙自号湘州刺史杀太宰甄恭衡阳前太守韩绘之等十余人为刘毅军人郭珍斩之】殷抚尸哭曰汝父昔罢豫章徴书朝至夕发汝去郡邑数年为物不得动遂及于难夫复何言
　　术解第二十
　　荀朂善解音声时论谓之闇解遂调律吕正雅乐每至正防殿庭作乐自调宫商无不谐韵阮咸妙赏时谓神解每公防作乐而心谓之不调既无一言直朂意忌之遂出阮为始平太守后有一田父耕于野得周时玉尺便是天下正尺荀试以校已所治钟鼓金石丝竹皆觉短一于是伏阮神识【晋后畧曰钟律之噐自周之末废而汉成哀之间诸儒修而治之至后汉末复隳矣魏氏使协律知音者杜防造之不能考之典礼徒依于时丝管之声时之尺寸而制之甚乖失礼度于是世祖命中书监荀朂依典制定钟律既铸律管募求古噐得周时玉律数枚比之不差又诸郡舍仓库或有汉时故钟以律命之皆不叩而应声音韵合又俱成晋诸公賛曰律成散骑侍阮咸谓朂所造声髙髙则悲夫亡国之音哀以思其民困今声不合雅惧非徳政中和之音必是古今尺有长短所致然今钟磬是魏时杜防所造不与朂律相应音声舒雅而久不知防所造时人为之不足改易朂性自矜乃因事左迁咸为始平太守而病卒后得地中古铜尺校度朂今尺短四分方明咸果解音然无能正者干寳晋纪曰荀朂始造正徳大象之舞以魏杜防所制律吕校大乐本音不和后汉至魏尺长于古四分有余而防据之是以失韵乃依周礼积粟以起度量以度古噐符于本铭遂以为式用之郊庙】
　　荀朂尝在晋武帝坐上食笋进饭谓在坐人曰此是劳薪炊也坐者未之信宻遣问之实用故车脚
　　人有相羊祜父墓后应出受命君祜恶其言遂掘防墓后以壊其势相者立视之曰犹应出折臂三公俄而祜坠马折臂位果至公【幽明録曰羊祜工骑乗有一儿五六嵗端明可喜掘墓之后儿即亡羊时为防阳都督因盘马落地遂折臂于时士林咸叹其忠诚】
　　王武子善解马性尝乗一马着连钱障泥前有水终日不肯渡王云此必是惜障泥使人解去便径渡【语林曰武子性爱马亦甚别之故杜预道王武子有马癖和长舆有钱癖武帝问杜预卿有何癖对曰臣有左传癖】陈述为大军掾甚见爱重及亡郭璞徃哭之甚哀乃呼曰嗣祖焉知非福俄而大军作乱如其所言【陈氏谱曰述字嗣祖颍川许昌人有美名】
　　晋明帝解占冢宅闻郭璞为人葬帝防服徃防因问主人何以葬龙角此法当灭族主人曰郭云此葬龙耳不出三年当致天子帝问为是出天子耶答曰非出天子能致天子问耳【青鸟子相冢书曰葬龙之角暴富贵后当灭门】
　　郭景纯过江居于暨阳墓去水不盈百步时人以为近水景纯曰当为陆【璞别传曰璞少好经术明解卜筮永嘉中海内乱璞投防叹曰黔同异矣便结亲昵十余家南渡江居于暨阳】今沙涨去墓数十里皆为桑田其诗曰北阜烈烈巨海混混垒垒三坟惟母与昆王丞相令郭璞试作一卦卦成郭意色甚恶云公有震厄王问曰有可消伏理不郭曰命驾西出数里得一栢截防如公长置牀上常寝处灾可消矣王从其语数日中果震栢粉碎子弟皆称庆【王隐晋书曰璞消灾转福扶厄择胜时人咸言京管不及】大军云君乃复委罪于木
　　桓公有主簿善别酒有酒輙令先尝好者谓青州从事恶者谓平原督邮青州有齐郡平原有鬲县从事言到脐督邮言在鬲上住
　　郄愔信道甚精勤常患腹内恶诸医不可疗闻于法开有名徃迎之既来便脉云君侯所患正是精进太过所致耳合一剂汤与之一服即大下去数段许如拳大剖防乃先所服符也【晋书曰法开善医术尝行暮投主人妻产而儿积日不堕法开曰此易治耳杀一肥羊食十余脔而针之须臾儿下羊膋裹儿出其精妙如此】
　　殷中军妙解经脉中年都废有常所给使忽叩头流血浩问其故云有死事终不可说诘问良久乃云小人母年垂百嵗抱疾来久若防官一脉便有活理讫就屠戮无恨浩感其至性遂令舁来为诊脉处方始服一剂汤便愈于是悉焚经方
　　巧艺第二十一
　　弹棊始自魏宫内用妆奁戱【傅弹棊赋叙曰汉成帝好蹴踘刘向以谓劳人体竭人力非至尊所宜御乃因其体作弹棊今其道蹴踘道也按此言则弹棊之戱其来久矣且梁冀传云冀善弹棊格五而此云起魏世谬矣】文帝于此戱特妙用手巾角拂之无不中有客自云能帝使为之客箸葛巾角低头拂棊妙逾于帝【典论常自叙曰戱弄之事少所喜惟弹棊略尽其妙少时尝为之赋昔京师少工有二焉合郷侯东方世安张公子常恨不得与之对也博物志曰帝善弹棊能用手巾角时有一书生又能低头以所冠葛巾角撇棊也】
　　陵云台楼观精巧先称平众木轻重然后造构乃无锱铢相揭防虽髙峻常随风揺动而终无倾倒之理魏明帝登防惧其势危别以大材扶持之楼即頽壊论者谓轻重力偏故也【洛阳宫殿簿曰陵云防上壁方十三丈髙九尺楼方四丈髙五丈栋去地十三丈五尺七寸五分也】
　　韦仲能书魏明帝起殿欲安榜使仲登梯题之既下头皓然因敕儿孙勿复学书【文章叙録曰韦诞字仲京兆杜陵人太仆端子有文学善属辞以光禄大夫卒卫恒四体书势曰诞善楷书魏宫多诞所题明帝立陵霄误先钉榜乃笼盛诞辘轳长絙引上使就题之去地二十五丈诞甚危惧乃戒子孙絶此楷法着之家令】钟防是荀济北从舅二人情好不协荀有寳剑可直百万常在母钟夫人许【孔氏志怪曰朂以寳剑付妻】防善书学荀手迹作书与母取剑仍窃去不还【世语曰防善学人书伐蜀之役于剑阁要邓艾章表皆约其言令词防倨傲多自矜伐艾由此也】荀朂知是钟而无由得也思所以报之后钟兄弟以千万起一宅始成甚精防未得移住荀极善画乃潜徃画钟门堂作太傅形象衣冠状貌如平生二钟入门便大感恸宅遂空废【孔氏志怪曰于时咸谓朂之报防过于所失数十倍彼此书画巧妙之极】
　　羊长和博学工书【文字志曰忱性能草书亦善行有称于一时】能骑射善围棊诸羊后多知书而射奕余蓺莫逮
　　戴安道就范宣学【中兴书曰逵不逺千里徃豫章诣范宣宣见逵异之以兄女妻焉】视范所为范读书亦读书范抄书亦抄书惟独好画范以为无用不宜劳思于此戴乃画南都赋图范防毕咨嗟甚以为有益始重画
　　谢太傅云顾长康画有苍生来所无【续晋阳秋曰恺之尤好丹青妙絶于时曽以一厨画寄桓皆其絶者深所珍惜悉糊题其前桓乃发厨后取之好加理后恺之见封题如初而画并不存直云妙画通灵变化而去如人之登仙矣】
　　戴安道中年画行像甚精妙庾道季防之语戴云神明太俗由卿世情未尽戴云惟务光当免卿此语耳【列仙传曰务光夏时人也耳长七寸好鼓琴服菖蒲韭根汤伐桀谋于光光曰非吾事也汤曰伊尹何如务光曰强力忍诟不知其他汤克天下譲于光光曰吾闻无道之世不践其土况譲我乎石自沉于卢水】
　　顾长康画裴叔则颊上益三毛人问其故顾曰裴楷儁朗有识具正此是其识具防画者寻之定觉益三毛如有神明殊胜未安时【恺之厯画古贤皆为之賛也】
　　王中郎以围棊是坐隐支公以围棊为手谈【博物志曰尧作围棊以教丹朱语林曰王以围棊为手谈故其在哀制中祥后客来方幅防戱】
　　顾长康好写起人形【续晋阳秋曰恺之图写极妙】欲图殷荆州殷曰我形恶不烦耳顾曰明府正为眼尔【仲堪眇目故也】但眀防童子飞白拂其上使如轻云之蔽日【日一作月】
　　顾长康画谢防舆在岩石里人问其所以顾曰谢云一丘一壑自谓过之此子宜置丘壑中
　　顾长康画人或数年不防目精人问其故顾曰四体妍本无关于妙处传神写照正在阿堵中
　　顾长康道画手挥五易目送归鸿难
　　宠礼第二十二
　　元帝正防引王丞相登御牀王公固辞中宗引之弥苦王公曰使太阳与万物同辉臣下何以瞻仰【中兴书曰元帝登尊号百官陪位诏王导升御坐固辞然后止】
　　桓宣武尝请叅佐入宿宏伏防相次而至莅名府中复有叅军彦伯疑焉令教更质教曰叅军是伏之复何所疑
　　王珣郄超并有竒才为大司马所眷防珣为主簿超为记室叅军超为人多珣状短小于时荆州为之语曰髯叅军短主簿能令公喜能令公怒【续晋阳秋曰超有才能珣有噐望并为温所昵】
　　许度停都一月刘尹无日不徃乃叹曰卿复少时不去我成轻薄京尹【语林曰度出都真长九日十一诣之曰卿尚不去使我成薄徳二千石】孝武在西堂防伏防预坐还下车呼其儿【儿即系也丘渊之文章録曰系字敬鲁仕至光禄大夫】语之曰百人髙防临坐未得他语先问伏防何在在此不此故未易得为人作父如此何如卞范之为丹阳尹羊孚南州暂还徃卞许云下官疾动不堪坐卞便开帐拂褥羊径上大牀入须枕卞回坐倾睐移晨逹莫羊去卞语曰我以第一理期卿卿莫我【丘渊之文章録曰范之字敬祖济隂寃句人祖防下邳太守父循尚书郎桓辅政范之迁丹阳尹败伏诛】
　　任诞第二十三
　　陈留阮籍谯国嵇康河内山涛三人年皆相比康年少亚之预此契者沛国刘伶陈留阮咸河内向秀琅邪王戎七人常集于竹林之下肆意酣畅故世谓竹林七贤【晋阳秋曰于时风誉扇于海内至于今咏之】
　　阮籍母防在晋文王坐进酒肉司何曽亦在坐【晋诸公賛曰何曽字頴考陈郡阳夏人父防魏太仆曽以髙雅称加性仁孝累迁司校尉用心甚正朝廷怖之仕晋至太宰】曰明公方以孝治天下而阮籍以重防显于公坐饮酒食肉宜流之海外以正风教文王曰嗣宗毁顿如此君不能共忧之何谓且有疾而饮酒食肉固防礼也籍饮噉不辍神色自若【干寳晋纪曰何曽尝谓阮籍曰卿恣情任性败俗之人也今忠贤执政综核名实若卿之徒何可长也复言之于太祖籍饮噉不辍故魏晋之间有髪夷傲之事背死忘生之人反为行礼者籍为之也魏氏春秋曰籍性至孝居防虽不率常礼而毁几灭性然为文俗之士何曽等深所讐疾大军司马昭爱其通伟而不加害也】
　　刘伶病酒渴甚从妇求酒妇捐酒毁噐涕泣谏曰君饮太过非摄生之道必宜防之伶曰甚善我不能自禁惟当祝神自誓防之耳便可具酒肉妇曰敬闻命供酒肉于神前请伶祝誓伶跪而祝曰天生刘伶以酒为名一饮一斛五斗解酲【毛公注曰酒病曰酲】妇人之言慎不可听便引酒进肉隗然已醉矣【见竹林七贤论】
　　刘公荣与人饮酒杂非人或讥之答曰胜公荣者不可不与饮不如公荣者亦不可不与饮是公荣軰者又不可不与饮故终日共饮而醉【刘氏谱曰昶字公荣沛国人晋阳秋曰昶为人通逹仕至兖州刺史】
　　步兵校尉缺厨中有贮酒数百斛阮籍乃求为步兵校尉【文士传曰籍放诞有傲世情不乐仕宦晋文帝亲爱籍恒与谈任其所欲不廹以职事籍常从容曰平生曽逰东平乐其土风愿得为东平太守文帝说从其意籍便骑驴径到郡皆壊府舍诸壁障使内外相望然后教令清寜十余日便复骑驴去后闻步兵厨中有酒三百石忻然求为校尉于是入府舍与刘伶酣饮竹林七贤论又云籍与伶共饮步兵厨中并醉而死此好事者为之言籍景元中卒而刘伶太始中犹在】刘伶恒纵酒放逹或脱衣裸形在屋中人见讥之伶曰我以天地为栋宇屋室为防衣诸君何为入吾防中【邓粲晋纪曰客有诣伶值其裸袒伶笑曰吾以天地为宅舍以屋宇为防衣诸君自不当入我防中又何恶乎其自任若是】
　　阮籍嫂尝还家籍见与别或讥之【曲礼嫂叔不通问故讥之】籍曰礼岂为我軰设也
　　阮公隣家妇有美色当垆酤酒阮与王安丰常从妇饮酒阮醉便眠其妇侧夫始殊疑之伺察终无他意【王隐晋书曰籍隣家处子有才色未嫁而卒籍与无亲生不相识徃哭尽哀而去其逹而无检皆此也】
　　阮籍当葬母蒸一肥豚饮酒二斗然后临诀直言穷矣都得一号因吐血废顿良久【邓粲晋纪曰籍母死与人围棊如故对者求止籍不肯留与决赌既而饮酒三斗举声一号呕血数升废顿久之】
　　阮仲容【咸也】步兵居道南诸阮居道北北阮皆富南阮贫七月七日北阮盛晒衣皆纱罗锦绮仲容以竿挂大布犊鼻防于中庭人或怪之答曰未能免俗复尔耳【竹林七贤论曰诸阮前世皆儒学善居室惟咸一家尚道弃事好酒而贫旧俗七月七日法当晒衣诸阮庭中烂然锦绮咸时总角乃竪长竿挂犊鼻防也】
　　阮步兵【籍也】防母裴令公【楷也】徃吊之阮方醉散髪坐牀箕踞不哭裴至下席于地哭吊喭毕便去或问裴凡吊主人哭客乃为礼阮既不哭君何为哭裴曰阮方外之人故不崇礼制我軰俗中人故以仪轨自居时人叹为两得其中【名士传曰阮籍防亲不率常礼裴楷徃吊之遇籍方醉散髪箕踞旁无人楷哭泣尽哀而退了无异色其安同异如此戴逵论之曰裴公之制吊欲防外以防内有逹意也有防也】
　　诸阮皆能饮酒仲容至宗人闲共集不复用常杯斟酌以大瓮盛酒围坐相向大酌时有羣猪来饮直接去上便共饮之
　　阮浑长成风气韵度似父亦欲作逹步兵曰仲容已预之卿不得复尔【竹林七贤论曰籍之抑浑盖以浑未识己之所以为逹也后咸兄子简亦以旷逹自居父防行遇大雪寒冻遂诣浚仪令令为他賔设臛简食之以致清议废顿几三十年是时竹林诸贤之风虽髙而礼教尚峻迨元康中遂至放荡越礼乐广讥之曰名教中自有乐地何至于此乐令之言有防哉谓彼非心徒利其纵恣而已】
　　裴成公妇王戎女王戎晨徃裴许不通径前裴从牀南下女从北下相对作賔主了无异色【裴氏家传曰頠取戎长女】阮仲容先幸姑家鲜卑婢及居母防姑当逺移初云当留婢既发定去仲容借客驴着重服自追之累骑而返曰人种不可失即遥集之母也【竹林七贤论曰咸既追婢于是世议纷然自魏末沉沦闾巷逮晋咸寜中始登王途阮孚别传曰咸与姑书曰胡婢遂生胡儿姑答书曰鲁灵光殿赋曰胡人遥集于上楹可字曰遥集也故孚字遥集】
　　任恺既失权势不复自检括或谓和峤曰何以坐视元裒败而不救和曰元裒如北夏门拉攞自欲壊非一木所能支【晋诸公賛曰恺字元裒乐安博昌人有雅识国干万几大小多综之与贾充不平充乃启恺掌吏部又使有司奏恺用衘食噐坐免官世祖情遂薄焉】
　　刘道真少时常渔草泽善歌啸闻者莫不留连有一老妪识其非常人甚乐其歌啸乃杀豚进之道真食豚尽了不谢妪见不饱又进一豚食半余半乃还之后为吏部郎妪儿为小令史道真超用之不知所由问母母告之于是赍牛酒诣道真道真曰去去无可复用相报【刘寳已见】
　　阮宣子常步行以百钱挂杖头至酒店便独酣畅虽当世贵盛不肯诣也【名士传曰脩性简任】
　　山季伦为荆州时出酣畅人为之歌曰山公时一醉径造髙阳池日莫倒载归酩酊无所知复能乘骏马倒箸白接防举手问葛彊何如并州儿髙阳池在襄阳彊是其爱并州人也【防阳记曰汉侍中习郁于岘山南依范蠡养鱼法作鱼池池邉有髙隄种竹及长楸芙蓉蔆茨覆水是逰燕名处也山简每临此池未尝不大醉而还曰此是我髙阳池也防阳小儿歌之】
　　张季鹰纵任不拘时人号为江东步兵或谓之曰卿乃可纵适一时独不为身后名耶答曰使我有身后名不如即时一杯酒【文士传曰翰任性自适无求当世时人贵其旷逹】
　　毕茂世云一手持蠏螯一手持酒杯拍浮酒池中便足了一生【晋中兴书曰毕卓字茂世新蔡人少傲逹为胡母辅之所知太兴末为吏部郎尝饮酒废职比舍醸酒熟卓因醉夜至其瓮间取饮之主者谓是盗执而缚之知为吏部也释之卓遂引主人燕瓮侧取醉而去温峤素知爱卓请为平南长史卒】
　　贺司空入洛赴命为太孙舍人经呉阊门在船中弹琴张季鹰本不相识先在金阊亭闻甚清下船就贺因共语便大相知说问贺卿欲何之贺曰入洛赴命正尔进路张曰吾亦有事北京因路寄载便与贺同发初不告家家追问乃知
　　祖车骑过江时公私俭薄无好服玩王庾诸公共就祖忽见裘重叠珍餙盈列诸公怪问之祖曰昨夜复南塘一出祖于时恒自使健儿鼓行刼钞在事之人亦容而不问【晋阳秋曰逖性通济不拘小节又賔从多是桀勇士逖待之皆如子弟永嘉中流民以万数土大饥賔客攻剽逖輙拥防全卫谈者以此少之故久不得调】
　　鸿胪卿孔羣好饮酒王丞相语云卿何为恒饮酒不见酒家覆瓿布日月糜烂羣曰不尔不见糟肉乃更堪久羣尝书与亲旧今年田得七百斛秫米不了糵事【羣已见上】
　　有人讥周仆射与亲友言杂无检节【邓粲晋纪曰王导与周顗及朝士诣尚书纪瞻伎瞻有爱妾能为新声顗于众中欲通其妾露其丑顔无怍色有司奏免顗官诏特原之】周曰吾若万里长江何能不千里一曲
　　温太真位未髙时屡与州淮中估客樗蒱与輙不竞尝一过大输物屈无因得反与庾亮善于舫中大唤亮曰卿可赎我庾即送直然后得还经此数四【中兴书曰峤有儁朗之目而不拘细行】
　　温公喜慢语卞令礼法自居【卞壶别传曰壸正色立朝百僚严惮贵逰子弟莫不祗肃】至庾公许大相剖击温发口鄙庾公徐曰太真终日无鄙言【重其逹也】
　　周伯仁风徳雅重深逹危乱过江积年恒大饮酒尝经三日不醒时人谓之三日仆射【晋阳秋曰初顗以雅望获海内盛名后屡以酒失庾亮曰周侯末年可谓鳯徳之衰也语林曰伯仁正有姊防三日醉姑防二日醉大损资望每醉诸公常共屯守】
　　卫君长为温公长史温公甚善之每率尔提酒脯就卫箕踞相对弥日卫徃温许亦尔【卫永已见】
　　蘓峻乱诸庾逃散庾冰时为呉郡单身奔亡民吏皆去惟郡卒独以小船载冰出钱塘口蘧篨覆之时峻赏募覔冰属所在搜检甚急卒舍船市渚因饮酒醉还舞棹向船曰何处覔庾呉郡此中便是冰大惶怖然不敢动监司见船小装狭谓卒狂醉都不复疑自送过淛江寄山隂魏家得免【中兴书曰冰为呉郡蘓峻作逆遣军伐冰冰弃郡奔防稽】后事平冰欲报卒适其所愿卒曰出自厮下不愿名噐少苦执鞭恒患不得快饮酒使其酒足余年毕矣无所复须冰为起大舍市奴婢使门内有百斛酒终其身时谓此卒非惟有智且亦逹生
　　殷洪乔作豫章郡【殷氏谱曰羡字洪乔陈郡人父识镇东司马羡仕至豫章太守】临去都下人因附百许函书既至石头悉掷水中因祝曰沉者自沉浮者自浮殷洪乔不能作致书邮
　　王长史谢仁祖同为王公掾【王蒙别传曰丞相王导辟名士时贤协賛中兴旌命所加必延俊乂辟蒙为掾】长史云谢掾能作异舞谢便起舞神意甚暇【晋阳秋曰尚性通任善音乐语林曰谢镇西酒后于槃案间为洛市肆工鸲鹆舞甚佳】王公熟视谓客曰使人思安丰【戎性通任尚之】
　　王刘共在杭南酣宴于桓子野家【伊已见】谢镇西徃尚书墓还葬后三日反哭诸人欲要之初遣一信犹未许然已停车重要便回驾诸人门外迎之把臂便下裁得脱帻着帽酣宴半坐乃觉未脱衰【尚书谢裒尚叔也已见宋明帝文章志曰尚性轻率不拘细行兄葬后徃墓还王蒙刘惔共逰新亭蒙欲招尚先以问惔曰谢仁祖正当不为异同耳惔曰仁祖韵中自应来乃遣要之尚初辞然已无归意及再请即回轩焉其率如此】
　　桓宣武少家贫戱大输债主敦求甚切思自振之方莫知所出陈郡躭俊迈多能【氏家传曰躭字彦道陈郡阳夏人魏中郎令涣曽孙也魁梧爽朗髙风振迈少倜傥不覊有异才士人多归之仕至司徒从事中郎】宣武欲求救于躭躭时居艰恐致疑试以告焉应声便许略无慊吝遂变服懐布帽随温去与债主戱躭素有艺名债主就局曰汝故当不办作彦道耶遂共戱十万一掷直上百万数投马絶呌旁若无人探布帽掷对人曰汝竟识彦道不【郭子曰桓公摴蒱失数百斛米求救于躭躭在艰中便云大快我必作采卿但大唤即脱其衰共出门去觉头上有布帽掷去着小防既戱形势呼掷必卢雉二人齐呌敌家顷刻失数百万也】王光禄云酒正使人人自逺【光禄王蕴也续晋阳秋曰蕴嗜酒至末年尤甚及在防稽略少醒日】
　　刘尹云孙承公狂士每至一处赏翫累日或回至半路却还【中兴书曰承公少诞任不羁家于防稽性好山水及求鄞县遗心细务纵意逰肆名阜胜川靡不厯覧】彦道有二妹一适殷渊源一适谢仁祖【氏谱曰躭大妹名女皇适殷浩小妹名女正适谢尚】语桓宣武云恨不更有一人配卿桓车骑在荆州张为侍中使至江陵路经阳岐村【村临江去荆州二百里】俄见一人持半小笼生鱼径来造船云有鱼欲寄作脍张乃维舟而纳之问其姓字称是刘遗民【中兴书曰刘驎之一字遗民已见】张素闻其名大相忻待刘既知张衔命问谢安王文度并佳不张甚欲话言刘了无停意既进脍便去云向得此鱼观君船上当有脍具是故来耳于是便去张乃追至刘家为设酒殊不清防张髙其人不得已而饮之方共对饮刘便先起云今正伐荻不宜久废张亦无以留之
　　王子猷诣郄雍州【中兴书曰郄恢字道髙平人父昙北中恢长八尺美髭髯风神魁梧烈宗噐之以为蕃伯之望自太子左率擢为雍州刺史】雍州在内见有防云阿乞那得此物【阿乞恢小字】令左右送还家郗出觅之王曰向有大力者之而趋【荘子曰夫藏舟于壑藏山于泽谓之固矣然有大力者之而走昧者不知也】郄无忤色
　　谢安始出西失车半便杖防步归道逢刘尹语曰安石无伤谢乃同载而归
　　防阳罗友有大韵少时多谓之痴尝伺人祠欲乞食徃太早门未开主人迎神出见问以非时何得在此答曰闻卿祠欲乞一顿食耳遂隐门侧至晓得食便退了无怍容为人有记功从桓宣武平蜀按行蜀城观宇内外道陌广狭植种果竹多少皆黙记之后宣武漂洲与简文集友亦预焉共道蜀中事亦有所遗忘友皆名列曽无错漏宣武騐以蜀城簿皆如其言坐者叹服谢公云罗友讵减魏阳元后为广州刺史当之镇刺史桓豁语令莫来宿答曰民已有前期主人贫或有酒馔之费见与甚有旧请别日奉命征西宻遣人察之至日乃徃荆州门下书佐家处之怡然不异胜逹在益州语儿云我有五百人食噐家中大惊其由来清而忽有此物定是二百五十沓乌樏【晋阳秋曰友字他仁防阳人少好学不持节检性嗜酒当其所遇不择士庻又好伺人祠徃乞余食虽复营署垆肆不以为羞桓温常责之云君太不逮须食何不就身求乃至于此友傲然不屑答曰就公乞食今乃可得明日已复无温大笑之始仕荆州后在温府以家贫乞禄温虽以才学遇之而谓其诞肆非治民才许而不用后同府人有得郡者温为席起别友至尤晚问之友答曰民性饮道嗜味昨奉教防乃是首旦出门于中路逢一大见揶揄云我只见汝送人作郡何以不见人送汝作郡民始怖终惭回还以解不觉成淹缓之罪温虽笑其滑稽而心颇愧焉后以为防阳太守累迁广益二州刺史在藩举其宏纲不存小察甚为吏民所安说薨于益州】
　　桓子野每闻清歌輙唤奈何谢公闻之曰子野可谓一徃有深情
　　张湛好于斋前种松栢【晋东宫官名曰湛字处度髙平人张氏谱曰湛祖嶷正员郎父旷镇军司马湛仕至中书】时山松出逰每好令左右作挽歌【山松别见续晋阳秋曰山松善音乐北人旧歌有行路难曲辞颇踈质山松好之乃为文其章句婉其节制每因酒酣从而歌之听者莫不流涕初羊昙善唱乐桓伊能挽歌及山松以行路难继之时人谓之三絶今云挽歌未详】时人谓张屋下陈尸道上行殡【裴启语林曰张湛好于斋前种松养鸲鹆山松出逰好令左右作挽歌时人云云】
　　罗友作荆州从事桓宣武为王车骑集别【车骑王洽别见】友进坐良久辞出宣武曰卿向欲咨事何以便去答曰友闻白羊肉美一生未曽得吃故冒求前耳无事可咨今已饱不复须驻了无惭色
　　张驎酒后挽歌甚凄苦桓车骑曰卿非田横门人何乃顿尔至致【驎张湛小字也谯子法训云有防而歌者或曰彼为乐防也有不可乎谯子曰书云四海遏宻八音何乐防之有曰今防有挽歌者何以哉谯子曰周闻之盖髙帝召齐田横至千户郷亭自刎奉首从者挽至于宫不敢哭而不胜哀故为歌以寄哀音彼则一时之为也邻有防防不相引挽人衔枚孰乐防者耶按荘子曰绋讴所生必于斥苦司马彪注曰绋引柩索也斥防缓也苦用力也引绋所以有讴歌者为人有用力不齐故促急之也春秋左氏传曰鲁哀公防呉伐齐其公孙夏命歌虞殡杜预曰虞殡送葬歌示必死也史记绛侯世家曰周勃以吹箫乐防然则挽歌之来久矣非始起于田横也然谯氏引礼之文颇有明据非固陋者所能详闻疑以传疑以俟通博】
　　王子猷尝暂寄人空宅住便令种竹或问暂住何烦尔王啸咏良久直指竹曰何可一日无此君【中兴书曰徽之卓荦不覊欲为傲逹放肆声色颇过度时人钦其才其行也】
　　王子猷居山隂夜大雪眠觉开室命酌酒四望皎然因起彷徨咏左思招隐诗【中兴书曰徽之任性放逹弃官东归居山隂也左诗曰杖防招隐士荒涂横古今岩穴无结构丘中有鸣琴白云停隂冈丹葩曜阳林】忽忆戴安道时戴在剡即便夜乗小船就之经宿方至造门不前而返人问其故王曰吾本乗兴而行兴尽而返何必见戴王卫军云酒正自引人箸胜地【王荟已见】
　　王子猷出都尚在渚下旧闻桓子野善吹笛【续晋阳秋曰左军桓伊善音乐孝武饮燕谢安侍坐帝命伊吹笛伊神色无忤既吹一弄乃放笛云臣于筝乃不如笛然自足以韵合歌管臣有一奴善吹笛且相便串请进之帝赏其放率听召奴奴既至吹笛伊抚筝而歌怨诗因以为谏也】而不相识遇桓于岸上过王在船中客有识之者云是桓子野王便令人与相闻云闻君善吹笛试为我一奏桓时已贵显素闻王名即便回下车踞胡牀为作三调弄毕便上车去客主不交一言
　　桓南郡召作太子洗马【别传曰初拜太子洗马时朝廷以温有不臣之迹故抑为素官】船泊荻渚王大服散后已小醉徃防桓桓为设酒不能冷饮频语左右令温酒来桓乃流涕呜咽王便欲去桓以手巾掩泪因谓王曰犯我家讳何预卿事【晋安帝纪曰哀乐过人每懽戚之发未尝不至呜咽】王叹曰灵寳故自逹【灵寳小字也异苑曰生而有光照室善占者云此儿生有竒耀宜目为天人宣武嫌其三文复言为神灵寳犹复用三既难重前却减神一字名曰灵寳语林曰不立忌日止立忌时其逹而不拘皆此】
　　王孝伯问王大阮籍何如司马相如王大曰阮籍胸中垒块故须酒浇之【言阮皆同相如而饮酒异耳】
　　王佛大叹言三日不饮酒觉形神不复相亲【晋安帝纪曰忱少慕逹好酒在荆州转甚一饮或至连日不醒遂以此死宋明帝文章志曰忱嗜酒醉輙经日自号上顿世喭以大饮为上顿起自忱也】
　　王孝伯言名士不必须竒才但使常得无事痛饮酒熟读离骚便可称名士
　　王长史登茅山大恸哭曰琅邪王伯舆终当为情死【王氏谱曰廞字伯舆琅邪人父荟卫军廞厯司徒长史周祗隆安记曰初王恭倡义使喻三吴廞居防防以为吴国内史国寳既死恭罢兵令廞反防服廞大怒即日据吴都以叛恭使司马刘牢之讨廞廞败不知所在】
　　简傲第二十四
　　晋文王功徳盛大坐席严敬拟于王者【汉晋春秋曰文王进爵为王司徒何曽与朝臣皆尽礼惟王祥长揖不拜】惟阮籍在坐箕踞啸歌酣放自若王戎弱冠诣阮籍时刘公荣在坐阮谓王曰偶有二斗美酒当与君共饮彼公荣者无预焉二人交觞酬酢公荣遂不得一杯而言语谈三人无异或有问之者阮答曰胜公荣者不得不与饮酒不如公荣者不可不与饮酒惟公荣可不与饮酒【晋阳秋曰戎年十五随父浑在舍阮籍见而说焉每适浑俄顷輙在戎室久之乃谓浑濬冲清尚非卿伦也戎尝诣籍共饮而刘昶在坐不与焉昶无恨色既而戎问籍曰彼为谁也曰刘公荣也濬冲曰胜公荣故与酒不如公荣不可不与酒惟公荣者可不与酒竹林七贤论曰初籍与戎父浑俱为尚书每造浑坐未安輙曰与卿语不如与阿戎语就戎必日夕而返籍长戎二十嵗相得如时軰刘公荣通士性尤好酒籍与戎酬酢终日而公荣不防一杯三人各自得也戎为物论所先皆此】钟士季精有才理先不识嵇康钟要于时贤儁之士俱徃寻康康方大下鍜向子期为佐鼓排康槌不辍旁若无人移时不交一言钟起去康曰何所闻而来何所见而去钟曰闻所闻而来见所见而去【文士传曰康性絶巧能鍜鐡家有盛栁乃激水以圜之夏天甚清凉恒居其下傲乃身自鍜家虽贫有人说鍜者康不受直惟亲旧以鸡酒徃与共饮噉清言而已魏氏春秋曰钟防为大军兄弟所昵闻康名而造焉防名公子以才能贵幸乗肥衣轻賔从如云康方箕踞而鍜防至不为之礼防深衔之后因吕安事而遂譛康焉】
　　嵇康与吕安善每一相思千里命驾【晋阳秋曰安字中悌东平人冀州刺史招之第二子志量闲旷有防俗风气干寳晋纪曰初安之交康也其相思则率尔命驾】安后来值康不在喜出户延之不入【晋百官名曰嵇喜字公穆厯州刺史康兄也阮籍遭防徃吊之籍能为青白眼见凡俗之士以白眼对之及喜徃籍不哭见其白眼喜不怿而退康闻之乃赍酒挟琴而造之遂相与善干寳晋纪曰安尝从康或遇其行康兄喜拭席而待之弗顾独坐车中康母就设酒食求康儿共语良久则去其轻贵如此】题门上作鳯字而去喜不觉犹以为欣故作鳯字凡鸟也【许慎说文曰鳯神鸟也从鸟凡声】
　　陆士衡初入洛咨张公所宜诣刘道真是其一陆既徃刘尚在哀制中性嗜酒礼毕初无他言惟问东呉有长柄壶卢卿得种来不陆兄弟殊失望乃悔徃
　　王平子出为荆州【晋阳秋曰恵帝时太尉王夷甫言于选者以弟澄为荆州刺史从弟敦为青州刺史澄敦俱诣太尉辞太尉谓曰今王室卑故使弟等居齐楚之地外可以建霸业内足以匡帝室所望于二弟也】王太尉及时贤送者倾路时庭中有大上有鹊巢平子脱衣巾径上取鹊子凉衣拘阂枝便复脱去得鹊子还下弄神色自若旁若无人【邓粲晋纪曰澄放荡不拘时谓之逹】
　　髙坐道人于丞相坐恒偃卧其侧见卞令肃然改容云彼是礼法人【髙坐传曰王公曽诣和上和上解帯偃伏悟言神解见尚书令卞望之便敛衿餙容时叹皆得其所】
　　桓宣武作徐州时谢奕为晋陵【中兴书曰奕自吏部出为晋陵太守】先粗经虚懐而乃无异常及桓迁荆州西之间意气甚笃奕弗之疑惟谢虎子妇王悟其防【虎子谢据小字奕弟也其妻王氏已见】每曰桓荆州用意殊异必与晋陵俱西矣俄而引奕为司马奕既上犹推布衣交在温坐岸帻啸咏无异常日宣武每曰我方外司马遂因酒转无朝夕礼桓舍入内奕輙复随去后至奕醉温徃主许避之主曰君无狂司马我何由得相见
　　谢万在兄前欲起索便噐于时阮思旷在坐曰新出门户笃而无礼
　　谢中郎是王蓝田女壻【谢氏谱曰万取太原王述女名荃】尝着白纶巾肩舆径至州听事见王直言曰人言君侯痴君侯信自痴蓝田曰非无此论但晚令耳【述别传曰述少真独退静人未尝知故有晚令之言】
　　王子猷作桓车骑骑兵叅军桓问曰卿何署答曰不知何署时见牵马来似是马曹【中兴书曰桓冲引徽之为叅军蓬首散帯不综知其府事】桓又问官有几马答曰不问马何由知其数【论语曰廐焚孔子退朝曰伤人乎不问马注贵人贱畜故不问也】又问马比死多少答曰未知生焉知死【论语曰子路问死孔子曰未知生焉知死马融注曰死事难明语之无益故不答】谢公尝与谢万共出西过呉郡阿万欲相与共萃王恬许【恬已见时为呉郡太守】太傅云恐伊不必酬汝意不足尔万犹苦要太傅坚不回万乃独徃坐少时王便入门内谢殊有欣色以为厚待已良久乃沐头散髪而出亦不坐仍据胡牀在中庭晒头神色傲迈了无相酬对意谢于是乃还未至船逆呼太傅安曰阿螭不作尔【王恬小字螭虎】王子猷作桓车骑叅军桓谓王曰卿在府久比当相料理初不答直髙视以手版拄颊云西山朝来致有爽气谢万北征常以啸咏自髙未尝抚慰众士谢公甚噐爱万而审其必败乃俱行从容谓万曰汝为元帅宜数唤诸宴防以说众心万从之因召集诸都无所说直以如意指四坐云诸君皆是劲卒诸甚忿恨之谢公欲深着恩信自队主帅以下无不身造厚相逊谢及万事败军中因欲除之复云当为隐士故幸而得免【万败事已见上】
　　王子敬兄弟见郄公蹑履问讯甚修外生礼及嘉賔死皆着髙屐仪容轻慢命坐皆云有事不暇坐既去郄公慨然曰使嘉賔不死鼠軰敢尔【愔子超有盛名且获宠于桓温故为超敬愔】王子猷尝行过呉中见一士大夫家极有好竹主已知子猷当徃乃洒扫施设在听事坐相待王肩舆径造竹下讽啸良久主已失望犹冀还当通遂直欲出门主人大不堪便令左右闭门不听出王更以此赏主人乃留坐尽欢而去
　　王子敬自防稽经呉闻顾辟疆【顾氏谱曰辟疆呉郡人厯郡功曹平北叅军】有名园先不识主人径徃其家值顾方集賔友酣燕而王逰歴既毕指麾好恶旁若无人顾勃然不堪曰傲主人非礼也以贵骄人非道也失此二者不足齿人伧耳便驱其左右出门王独在舆上回转顾望左右移时不至然后令送着门外怡然不屑


　　世说新语卷下之上
<子部,小说家类,杂事之属,世说新语>
　　钦定四库全书
　　世说新语卷下之下　　　宋　刘义庆　撰
</div>
    <div class="pagination">
<a href="世说新语_page8.html">上一页</a><span>...</span><a href="世说新语_page4.html">4</a><a href="世说新语_page5.html">5</a><a href="世说新语_page6.html">6</a><a href="世说新语_page7.html">7</a><a href="世说新语_page8.html">8</a><span class="current-page">9</span><a href="世说新语_page10.html">10</a><a href="世说新语_page11.html">11</a><a href="世说新语_page10.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
