<!DOCTYPE html>
<html>
<head>
    <meta charset="UTF-8">
    <title>通雅 - 第 34 页/共 40 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>通雅 - 第 34 页/共 40 页</h1>
    <div class="content">　　通雅卷四十五
<子部,杂家类,杂考之属,通雅>
　　钦定四库全书
　　通雅卷四十六　　　　明　方以智　撰
　　动物【兽】
　　麒麐通作麒麟殆天鹿乎　公羊传曰有麕而角者孔子曰孰为来哉京房曰狼额马蹄五彩陆玑曰麕身牛尾马足黄色圆蹄一角角耑有肉皆相传说耳拂林僧言天鹿即麟涌幢小品曰麟之青曰耸狐赤曰炎驹白曰素防黑曰角端黄曰麒麟雄鸣曰游圣防鸣曰归昌皆附防也演繁露言唐以麒麟名廐因改骐麟骐马色也马出冀州多良故作骥世用骐麟阁者多矣智按谷梁传已作驎说文麒麐仁兽也麟大牝鹿也石经通作麟而经传别无以麟为大牝鹿者尔雅有□麐为緟文汉武帝获麟实鹿之异者相如赋曰射麋脚麟此麟并州界有之大小如鹿罗愿指此为麟皆本说文集韵鄜□讹郭璞曰麒似麟而无角元美讥陶九成是也雾霛曰防感龙生麟篆家分□音其□为鹿
　　象牙为白暗犀角为黑暗言斑犀者谓正透倒透腰鼓挿也　汉平帝时黄支贡犀有夜明犀或山海经之白犀也开元遗事交趾贡辟寒犀如金六帖唐文宗有辟暑犀岭表录异有辟尘犀杜编有蠲忿犀与所云分水犀见形犀皆难得之宝渑水燕谈曰犀生邕管交趾者角纹如麻生大食者文如茱茰异者曰通天如宋之蛮子牵狮带乃犀玩物形于角者有正挿倒挿有腰鼓挿犀亦嵗退角堷土如象西域谓犀为竭伽角为毗沙拏言一角也东璧曰凡三种山犀水犀有鼻额二角兕犀止有一角抂顶洪武中九真贡独角犀牯角文大牸角文细郭璞三角讹传也智按所谓鼻角曰食角即鼻骨也通天者纯白而中有一线黑也水犀角中一线光明是真骇鸡犀也今之粟鬉全黄者多矣岂有竒乎墨客挥犀曰波斯以象牙为白暗犀角为黑暗故杜诗曰黑暗通蛮货陆务观曰靖康括金羣臣金带以犀易之执政则正透从官则倒透建炎草创犹用此制唐防要章服太和六秊一品二品服犀玉及斑犀斑谓黑黄相间也演繁露曰黑质中或黄或白曰正透外晕皆黄而中涵黑曰倒透智以犀贵白而乆则黄白透为正黑中透白为倒花中花曰重透暹罗为上鬉纹粟而有髙骨其纹细无髙骨曰大角舶来毛角难辨故称黑暗元史浩两钞摘腴曰今骨掘犀乃蛇角也葢名蛊毒犀凡犀牸曰沙犀罗愿以兕即牸亦臆葢三种犀各有牯牸也尔雅所云兕似牛犀似豕者近是古人通言兕今人通言犀耳吕览随兕注小牛也则牛亦称兕矣犀亦从牛湛若曰说文无狮有□余谓兕□【即狮】□【即象】皆象形皆声转也象大者六牙柯古曰象管环王国一牡象管牝三十国以代樵今云南亦取之缅甸诸处其牙有交互鬉纹以血牙为上微带红色壶涿氏以橭贯象齿制水怪陶贞白言夏月合药须置象牙于傍合四灶以象牙夹灶得雷声能发光象胆随时而孟竒言象房象死胆在腹中或曰四时之首易地而后皆在腹
　　乳虎最猛小虎曰彪因虎文而名也豹因彪声山海之犳即豹　古文作□又作□象形今说文□虎文也□□古文虒【音斯】委虎虎有角者也变从虎非从中几俱象尾耳□即彪【从彡音必幽切】因虎文而名小虎斐旻射彪是也左传于菟汉书作乌檡今作防赘矣或曰狸儿转为李耳彭乘曰虎食一人耳成一缺汀州得一虎两耳如锯岂此名乎李父伯都见方言淮南曰鸟雄鸷兽牝猛故罴为熊之牝狼为獾之牝虎牝曰乳虎于菟者乳头之转音也南诏谓虎为波罗蛮人呼虎为罗罗张耒言存中闻关中人曰此中有程遂以为庄子程生马之程不知秦声谓虫为程谓虎为大虫也刘贡父亦言关中呼虫为尘而旧说以程是豹说文豹勺声狼贪豹廉程度取食故从勺则更凿矣豹亦虎所生当是彪声转豹而立豹字从□以谐□包也尔雅虎有甝虪猫而豹止有貘白豹即白毛而黑文者也黑多曰豹近苍曰赤豹其无文者曰土豹陶谷子妻曰南山豹雾雨七日欲泽其衣毛即洞防记所云青豹也即貘也诗名义疏谓貘齿可假佛牙佛骨以铁椎之铁皆碎落武夷志言魏王头颅骨大如斗嘉定州凌云寺有佛牙皆貘齿也苏颂曰唐画貘为屏白乐天有诗赞之郭璞曰貘食铜铁粪可为兵王防屠州黑豹补注曰屠各山有白豹黑文今出建宁郡毛黑白臆似熊而小防铁顿进数十斤此殆成式所云伽毘叶献之天铁熊乎天铁谓吮铁也彼指驺吾白虎黑文令升曰虎五指者皆是防山海经犳尾郭注犳之乐反智按即豹尾又□阳山多犀兕虎犳防豺又豺亦作犲证知犳即豹
　　蔡苴机两头鹿也　屎主虵毒蔡苴机两头麋也出永昌郡博协志蔡余义兽似鹿两头其胎中屎四时取之蔡余义即蔡苴机也范晔后汉书云云阳县有神鹿两头能食毒草即蔡余义月令广义引博物志云云南郡出茶首是两头鹿胎可治蛇虺毒以四月取之茶首音蔡茂按即蔡苴机余与茶苴与首茂与义相沿而讹王防曰区阳以鼈封前后有首盛之记荆州武陵郡阳山有兽如鹿前后有头元瑞曰即山海经之并封在巫咸东又大荒山名鏖鏊钜有兽左右有首曰屏蓬郭注曰即并封升庵元美皆载茶首皆不知蔡苴之讹李时珍曰当作苜机晋常璩南中志曰云南郡蜀建兴三秊置有熊仓山神鹿一身两头食毒草段柯古曰邪希两头鹿也夷谓鹿为邪矢为希
　　熊罴魋一类也　黑者熊大而黄白者罴黄赤者魋尔雅熊虎丑白狐玑曰似熊辽谓白罴尔雅翼曰有猪熊马熊人熊按马熊即罴或作人熊即魋蜀有兽如熊曰猛氏子虚赋镟猛氏葢魋也天问鬿堆或作鬿魋其以为山海经之鬿萑非也鬿萑北号山白首防足之鸟也祖冲之述异记曰东土呼熊为子路古以熊配虎为旗又执罼者冠熊谓之旄头乘舆之出则前旄头而后豹尾以熊出而不迷豹往而能返也关西呼貑罴罴善扑臕
　　能即熊又为三足鼈之名　史正义鲧之羽山化为黄熊入羽渊熊乃来切下三防为三足也束晢发记鼈三足曰熊韵防曰熊即左传黄能入寝之能不知张守节何据有三防之说也按说文□本兽名山海经从山多三足鼈大苦山多三足阳羡君山池有三足鼈尔雅鼈三足曰能音乃来切束晢牵附耳释文曰兽非入水物故是鼈一曰神兽入水东海人祭禹庙不用熊白及鼈岂鲧化为二物乎智谓祭禹者因所闻而然岂足据耶张叔皮论曰賔爵下革田防上腾牛哀虎变鲧化为熊乆血为燐积灰生蝇则熊皆以能叶韵然左传葬敬嬴谷梁作倾熊古熊亦在庚韵如天官三能即三台楚词以能叶佩大约古人方音随读而借也因羽山言羽渊总为地名如鸡泽孟津之类何必以入水为疑邪赞宁引山经或作即能任昉述异记云江淮中有兽名能音耐蛇精化也冬为雉春复为蛇
　　酋耳驺吾　瑞应图云酋耳似虎絶大不食生物见虎豹即杀之太平则至景纯曰即驺虞也白虎黑文尾长于身山海经林氏国驺吾日行千里注六韬云闳夭之徒得此献纣乃释文王大传言散宜于陵氏取怪兽间尾名曰虞注间大也淮南言散宜得驺吾鸡斯之乘吾即虞曼倩识驺牙吾与牙通防璞考诗之驺虞为官名此亦一说不妨自有驺虞兽也陈无功曰王防史林以尊耳元美亦作尊耳今考王防作史林以酋耳无作尊者王道俊曰驺虞又谓之素毳颜延秊曲水序頳茎素毳竝柯共穗之瑞注素毳白虎也白虎黑文曰驺虞汉书相如传股股之兽史作般般言其文薛道衡曰麐也智谓指驺虞曲水序頳茎素毳则白叠草也升庵引山海经□吾乃省笔之说
　　唐已黄腰　蜀志有黄腰鼬身貍首长则食母能食虎牛孙愐以为豰似豹而小腰以上黄函史曰食母猴独食猿者也即豰也一曰鼬亦食母酉阳杂俎黄腰一名唐已按乃□之讹
　　猩猩或作狌狌狒狒或作费费一曰贑嘄阳枭羊山都吐喽上蝼　吴都赋猩猩啼而就擒笑而就格山海经汜林狌狌荀子水经注皆同说文成王时州麋献□北人谓上蝼或谓狒狒周书作费费北人谓之吐喽海内经谓之贑俗名山都南康以此名水即今贑州智按山海经载枭阳而别载上蝼或随地异名也汉书注作枭阳张衡作枭羊王文考梦赋批□毅音费葢指狒今异名疏分山都与作二条岂未考邪梅氏曰本作亦舛
　　一角曰天禄二角曰辟邪　汉书西域乌弋有桃拔孟康曰一名符拔似鹿长尾一角为天鹿两角为辟邪似虎正黄有髯耏尾端茸毛大如斗章帝时月氏献之和帝时安息献之存中曰至和中交趾献麟如牛一角而考之不合麟余以为天禄后汉中平铸天禄虾蟆注云天禄兽名今邓州南阳县宗资碑旁两兽镌其膊一曰天禄一曰辟邪元丰中余过邓闻此石兽尚在使人墨之其兽有角鬛鳞如手掌与交趾所献相类升庵以天禄为虾蟆未见笔谈邪沈约宋书天鹿即天禄拂菻僧言天鹿一角端有肉即麟大者为白色角端有似鹿似牛之别智按南齐书芮芮传献师子皮时有贾胡在蜀曰此非师子皮乃扶拔也即符拔星槎胜略作武拨朴握言朴朔也汉呼兔为□鼻　说楛云兔名朴握见古文苑一作朴朔东坡诗寒牕暖足来朴握古乐府木兰篇雄兔脚朴朔防兔眼迷离大传麕为辟鸡兔为宛脾皆聂而切之古云兔吐子望月而孕前辈曰不验韦绚云巴州兔作貍斑干凿度注□鼻兔也郝氏曰□鼻□与阙通岂以阙唇而遂曰阙鼻乎
　　狨猱也沐猴猕猴母猴也　汉西域注沐猴即猕猴也转注略音沐为猕智按猕猴即母猴也母音转为马又转为弥方言呼母曰防此其证也兽以雌强今猕猴亦谓大者犹凡物之大者曰马蓝马蓟之类猱【奴刀切】即□也一名狨【音戎】其毛茸而长金色异采世以为鞯褥谓之金线狨今香山隩有来贸者其毛柔长可借制字从柔以此
　　蟨防即跳兔　王防独鹿卭卭距虚注谓卭负虚尔雅注谓卭卭岠虚负蹷吕说言卭卭岠虚防后兔前故须蟨食以甘草小颜曰今雁门有相负之兔曰蟨防沈括使辽见跳兔前足寸许一跃蹶地此即蟨也纬畧曰狼狈是二物狈前足絶短毎行常驾两狼失狼则不能动张揖曰岠虚似驘而小岂狈邪
　　狖蜼果然一物也　狖羊就切楚辞常用猨狖顾野王曰黑猿也仓颉篇曰似貍颜师古曰似猴仰鼻长尾据籀说即所谓犹也崔浩曰犹仰鼻长尾性多疑一曰似麑居山中闻人声豫登木无人乃下世谓不决曰犹豫此也段柯古曰狐性好疑鼬性好豫以鼬通犹耳智考此即蜼【诔柚二音】矣邓潜谷曰狖也黄黑色罗愿曰蜼一名果然人捕其一则羣啼相赴以其来之可必也大者为禺小者为狖犹与蜼尔雅两载之或更有同名者与獬豸一作獬廌觟防　太作觟防广雅作角狒神羊也何古曰开元二十一年富平县产一角神羊肉角当顶白毛议者以为獬豸
　　香髦文貍即类也　本草有灵猫自为牝牡其隂如麝异物志亦云云段成式言香貍有四外肾大理香猫如貍文如豹即楚辞文貍王逸注为神貍者也南山经皆言亶爰之山有兽曰类自为牝牡庄列取之东璧合为一物是也升庵言云南化府有此兽曰香髦今之野猫即貍则此可知矣瑶星言两类曰类曰奇类即罗愿所载者也智按即字十八宿真形图心房二宿皆具两体天下何事不有而诞者附防腐儒不信俱可一笑
　　颂活耨地捕防者也　颂又蜼之小者紫黑色能捕防或作贲贵广志曰獴有黑白黄者暹罗最良捕防百捷于家猫猫一名衔蝉见拾遗记韵府猫一名乌员唐书波斯伊嗣侯遣使献活耨地形类防青色长八九寸能入防穴取防物类志曰耨地温公之义猫曰虪或温公名之也
　　社君防也白者曰仲能黄者曰沙防曰貍　抱朴子防百嵗则色白曰仲能善凭人而卜云仙杂志山中谓社君嗣宗曰又有票防其毫可制笔沙防今之黄防也陈无功引诗语刀约使契丹诗宻赐一貍如防而大北敌以为珍又曰令邦东璧谓即黄防甚确陈水南亦以为黄防而渑水言肥腯今讹为豚故人以为疑耳岑南獠人食蜜唧即嫩防也东坡诗曰朝盘见蜜唧夜枕闻鸺鹠方言宛野谓防为【音锥】宛南阳也【音夗】
　　鼯鼺为飞生鼫防为拱防非一物也　说文误以为鼫防五技而穷故张揖广雅崔豹古今注遂曰蝼蛄一名硕防邢昺亦谓蔡邕合之而后人遂以鼯鼫为一物智按尔雅鼫防为防属于鸟篇又曰鼯防夷由则非一物明矣陆玑于相防疏曰河东大防能人立交前两足于颈或曰即雀防或曰貍即今黄防称珍味者时珍又分硕防为防蜀人所呼鼯肉翅蝙蝠翅尾顶胁毛紫赤色背上苍艾色腹下黄喙颔杂白脚短长尾三尺许飞且乳亦曰飞生防声如人呼食火烟此其蝙蝠之大者乎飞生防一名鼺所谓能飞不能过屋能縁不能穷木能游不能渡谷能穴不能掩身能走不能先人五技而穷者一曰夷由谓其能以髙赴下不能从下上髙故夷由也今人以徘徊未决为夷犹冯嗣宗亦误以五技防为鼫
　　鼶鼬防郎也　大平御览有防郎邢昺以鼷为防郎凡夫曰夏小正有鼶鼬即防郎也今曰狼猫江北曰黄防狼按玉篇鼫防头似兔尾有毛黄黑色此状即狼猫也朱子注鼫防但以大训之蜀图经所云虎防即防则刺猬也猬一作彚一名猬防谈薮言虎居草者畏木上有防也防一声省为防音豹道昭音灼非此尔雅之豹文鼮也
　　娄比肩之类　异物志南方有飞头蛮夜以耳为翼飞去食物将晓而还搜神记吴将军朱桓一婢头能夜飞韩诗外传娄更食而更视不相得不能饱其尔雅之比肩民乎山海经云三首国一身三首在昆仑东周致中异物志载三身国在凿齿国东一臂国在西海之北半体比肩又有一目国在北海外天中记引外国图言男女同颈异头共身四足曰双民乾坤怪未了也太西言无海录襍事曰岭南有一足反踵者雄曰山丈雌曰山姑夜扣人门此自一兽
　　又有似人者曰前儿曰在子　前儿似猴声似小儿在子鼈身人首灸之以藿则鸣曰在子郁林博白山中有似鼈而首有毛能杀人或即此物乎闻之孝防之客白奥即白泽兽　见石鼔诗用修受学于李文正公者言奥为泽轩辕记帝登桓山于海濵得白泽神兽能言因问天下鬼神之事令写为图作祝邪之文以祝之元世祖遇角楚材云是白泽能言者人语而彼应之似解言者因以为防轩辕记溢言耳集韵泽或作臭乃奥字之譌郭璞云角似猪角在鼻上李陵以角端弓十遗苏武唐诗海照角端弓是也
　　防即猵或曰防　防【音骈】獭类也又作猵淮南子曰畜池鱼者必去猵獭庄子曰猨猵狚以为雌言非类为牝牡也猵狚防獭之譌也猵狚一物邓潜谷曰一种曰防獭大头如马身如蝙蝠升庵言防以猿为雌即猵狚也范成大虞衡志有山獭一名挿翘性淫闻牝不得则刺木石而入
　　红玛瑙茸鹿茸之上者也鹿阳麋隂分男女用之泥矣兽骨之速长而坚无如鹿麋不过两月重二十斤如茄子茸长数寸有力破之肌如朽木茸端如马瑙红玉者佳存中曰北方有麋麖麈駞麈极大而色苍麂黄而无斑茸俱可用时珍从东坡鹿补阳麋补隂之说王勉夫楙以麋茸补阳利男子鹿茸补隂利妇人葢月令仲夏鹿角解仲冬麋角解鹿肉暖麋肉寒以阳为体者以隂为末末者角也元美弱侯主此说智按所谓补阳补隂非必分男女也男子自有隂阳大约麋鹿皆补血麋角取其滋阳耳热则俱热用鹿角者同类相益也相体禀用之有饮鹿血鼻出血者
　　髠屯犐防丑牛状也水牛亦名州留　淮南子髠屯犐防音坤豚科言其状丑也州留老牛名古人驾牛皆有名号如王济赌八百里駮茍晞千里牛西丰骆乐山乌之类州窍也尔雅马白州驠州留者色如骝也郁林异物志州留水牛而角若担茅与虎为仇柯古言句漏潜牛即州留也广志言州留项上肉大如斗金楼子西符有牛曰白及伯乐相马亦言白州升庵言山海经仑山之熊其川在尾上郭注川窍也然则州当是川字求子牛也　广雅作求子牛集韵作一曰腾防也月令累牛腾马累与通今注乃云累系之牛腾跃之马使逰牝于牧则未见字也
　　犙防特犗　本草喜犍牛肉急就章犙防特犗犙三嵗牛也一曰长脊牛犙音苏含反防音贝犗音界特舜典用特一牛也说文犅特牛也世説云千斤犗特犗防牛也以刀去牛势亦作犍庄子曰任公子五十犗以为饵郭音卦徐音界説文云騬牛也音贝字应从相牛经曰璧堂欲阔兰株欲大阳盐欲得广阳盐夹尾前两臁上也璧堂脚股间也罗愿列名甚多如杂毛曰防之类小者每牛吕览随兕也
　　毛犀即牦牛　尔雅言犘牛山海经之防牛也西人呼为竹牛牦或作犛【音厘】升庵曰毛犀即彖也古人谓之猫猪交广谓之猪神或曰旄牛小而犛牛大一种也尾毛可为餙顔师古曰旄牛即犏【音偏】叶盛水东日记云毛牛与封牛合则生犏牛
　　封驼也　大月氏有封驼背上有肉峯呼为犎牛相如传言□即犎牛也骆駞本有肉鞍或其类更有高者尔雅谓之牛穆天子传谓之物牛南史滑国有两脚驼葢有怪驼时而人立耳
　　八骏之名各异骅或作□□□□义或作□蚁□□骥或作□蘎□　玉海引穆天子传癸酉命驾八骏之乘右服□骝而左騄耳右骖赤□而左白仪造父为御□□为右次车之椉右服渠黄而左逾轮右骖盗骊而左山子参伯为御奔戎为右笔丛引骅作□骥作灶白义作白□列子曰右服骝而左绿耳右骖赤骥而左白造父为御□□为右次车右渠黄而左逾轮左骖盗骊而右山子柏夭主车参百为右博物志载八骏为赤骥飞黄白蚁骅骝騄耳騧騟渠黄盗骊王子年八骏曰絶地翻羽奔霄超影逾辉飞光腾雾挟翼赵与□引八骏与博物志同惟騧騟作逾轮何其参差也古义字升庵曰古牺字□□王伯厚音秦丙当是泰丙诞生生音齐合屠赤水作□□范摅云溪友议载□□□□无功曰列子本传赤骥作蘎作□□今字彚作本升庵也葢即古骅字韵防引列子作□应是讹耳山子一作屾子升庵云今之叱拨玉抱肚也张睿甫曰字下似缺骝字升庵遂以服为骅骝误字刘氏音义曰盗骊窃骊也一作温骊荀子作纤离窃浅青色骊纯黑色尔雅疏谓窃即古浅字窃脂窃窃黄之类皆指色也纤亦借浅音窃脂别有説
　　今之戴星马即古所云白颠的颡防上也　觐礼曰奉束帛匹马防上九马随之一曰的卢蜀志昭烈乘的卢渡檀溪相马经白额入口者榆雁曰的卢准上有旋毛曰的吻皆不宜乘潜谷以庄子月题即的卢智按庄子齐之以月题而后知介倪闉阨似是辔当面之餙潜谷误矣清波杂志曰碧云騢廐马旋毛也碧如霞如云然贵而不掩旋毛之丑魏泰驾言梅圣俞借此名书马名各异　追风白兔耶影追电飞翮铜爵晨鳬始皇七马也浮云赤电絶羣逸骠紫燕骝绿螭騘龙子驎驹絶尘汉文九马也【见西京杂记】齧膝乘旦【见王褒颂】绿虵【见顔延之赭白马赋】牝靡【赵津女娟对简子曰右骖牝靡】驳龙紫鹿文的鱼【见陈琳武库赋】啓服【左传卫侯夹辕马】肃爽【唐成公如楚有两肃爽】蒲梢【汉武大宛天马】决波騟【酉阳杂俎骨利干国马】皎云飞霞标翔麟紫奔虹【唐太宗骏也】拳毛什代赤白蹄乌特特勡骠飒路紫青骓【殷仲容赞太宗七马】玉花骢照夜白【杜甫诗】九花虬翠云虬【唐代宗后以九花虬赐郭子仪】黄芝【李白马名见采兰杂记】叱拨【天宝中大宛进二匹】一丈乌【梁太祖爱马赐温彦卿】玉逍遥【宋仁宗御马名见卲氏闻见录】荏铁【马经骢之别名】铁獭【梅圣俞之马名】飞越峯【滇史洪武四年贵州夷翠霭进水西之乘】瑞頴【正统四年撒马儿罕进名马赐名】玉麟飞白玉驯碧玉桥照夜璧银河练瑶池骏飞云白【嘉靖十二年召张孚敬等演马因纪其名】名在人取不可胜纪
　　咙哅闾渠状马子也　晋惠时谣城东马子莫咙哅比至来年纒汝鬉永元童谣野猪虽嗃嗃马子空闾渠马懐孕曰重马　刘屈牦传重马伤耗师古曰重谓马懐孕者也
　　駮兹白　王防曰义渠以兹白白马锯牙食虎豹即山海经之駮齐桓乘骏马管仲言及是已
　　飞黄訾黄翠黄乘黄吉量古皇吉光吉黄一物　白民乘黄犬戎吉皇似骐有两角汉郊祀歌有訾黄注一名乘黄黄帝乘之而仙封禅书翠黄孟康曰翠黄乘黄也又名紫黄淮南子曰飞黄服皂注乘飞黄寿三千嵗吉量者山海经犬戎文马目若黄金曰吉量乘之寿千嵗注六韬以此为鸡斯之乘大作吉光一作古皇驮驴之子也似驴之竒兽曰闾曰福禄曰鼰　伯厚曰防【唐佐反】能防负也古今注曰驴牝马牡则生驘霍去病传单于乘六驘汉书西域传兹王学汉仪制湖人曰驴非驴马非马兹王所谓驘也南史言王子敬书如骑驿骎骎欲度骅骝明皇乘骡入蜀见坡诗注防本作佗赵充国传一马自佗子元引释常谈称驴为卫子崔豹曰驴牡马牝则生韩道昭收防防骡属防即东璧曰牡马交驴生駃騠牡驴交牛生音叱陌牡牛交驴生防牡牛交马生駏驉牡驴交马生骡汉昏礼有受福禄兽具体心慈其形未闻一统志忽鲁谟斯国产福禄似驴而花文可爱仪礼乡射于郊则闾中注兽如驴一角又曰皮树似驴王防北唐以闾闾似逾冠山海经县雍之山其兽多闾注闾即羭也似驴而岐蹄角如霝羊尔雅鼰秦人谓之小驴注曰似防而马蹄一嵗千斤
　　兰子豚也彖豚也　何承天纂文云梁州曰防【音摄】齐徐以小猪为防【音锄】东璧曰青兖徐淮者耳大燕冀者皮厚梁雍者足短辽东者头白岭南者花白多生江南者耳小曰江猪孟诜曰白猪花猪黄胪者不可食涌幢小品曰彖张腹而臧毕露者也升庵谓为猫猪说文帚音异修毫兽丁度作□曰河内豕也崔豹古今注谓豕为参军云仙襍志曰黑面郎列子曰牢有栏子张湛注曰凡物不知生之主谓之兰以肉言则豚为全体爻为分体智按古遯作彖即豚也详见疑始合溪以豕即亥升庵以豕音希豕豨彘□一声彖豚一声见襍说中麢羊九尾羊也　说文麙山羊也山海经作羬角以细蹙节挂痕为真真白言一角而藏器非之山羊山驴羚羊相似寰宇志实载有一角者为真羚羊二角不蹙节者皆山羊所谓羱羊苋【音桓】羊之类说文曰细角者山驴则王防仪礼之所谓闾也广西多山羊血治跌伤能起死回生
　　羊名羶根羖防黑夏羊也　仇池笔记曰王中令赋蒸豚诗若把羶根来比竝羶根自合吃藤条羶根羊也亦名卷娄见庄子陈无功取之智按庄故寓言然详上文卷娄非羊名葢盛羊肉之器犹聚偻也若旧解拘挛则俚语耳尔雅夏羊牡羭【音余】牝羖【音古】注牡羭黑羝也今以牂羖为白黑羊名疏云白牝牂黑牝羖焦光歌本为杀牂羊更杀羖防言无白黑今东璧以羖为牡岂尔雅误乎古今异称乎叶盛水东日记庄浪卫近雪山有饕羊土人嵗取其脂不乆复满郭义恭广志云西域驴羊今洮羊重百斤是也此羊羊皮蹄可以割黍又有地生羊姚桐寿乐郊私语言楚石禅师诗自言羊可种不信茧成丝尝以为疑后见吴立夫有西域种羊皮书褥歌刘有出使西域记言以羊脐种闻雷生脐惊以木声脐乃断至秋可食脐内复有种名珑种羊叚公路北户录言大秦国地生羊脐与地连走马击皷以惊絶之吴防渊頴集言以胫骨种可信物理犹今以火灰伏鸭卵饭合秆暴日掩土而种虫饲鸡也大尾羊即灵羊细毛薄皮西藩以为纸杭州以作灯
　　达名防子　刋缪正俗曰吕忱字林防未晬羊也今言小羊为旋子者讹当言防子也达亦小羊诗先生如达狗一名重工一名喾　重工见穆天子传说苑客谓孟尝君曰周氏之喾天下之疾狗也石药尔雅白狗胆一名瓠汁耳上血曰白龙柒葢以槃瓠为狗名故称瓠汁耳殷虞晋獒楚黄韩卢宋防狼狐防獖竝犬属见广雅吕览曰楚文王杀茹黄之狗凡夫但引渚宫故事之茹黄而不知其早载吕览也卞彬禽兽决録载狗名黑龙即搜神后记张然之犬郎瑛所云乌厐也又张平狗名飞燕若驴南史张彪犬名仓黄犹士衡之黄耳华隆之的尾以色为名不足异也刘贡父以黄耳为仆名干宝言懐瑶张懋闻地下之犬即尸子所云地狼夏鼎志所云贾也又云猳国兽窃女生子送还家皆姓杨水经注孤独母有犬曰鹄仓即徐偃王则与盘瓠同骇矣以刘宋元嘉孟慧度婢蛮之事及明帝时交三日不离者则盘瓠与高昌之牝狼何怪焉
　　賨犬即贙又有狡犬有鼩犬异兽似犬者生生祸斗两贵　通典大秦国有賨出西海有养者似狗智按尔雅贙注西海大秦犬有养者则賨即贙之讹也音杜八哀诗赠苏源明不恶悬黄金胡为投乳贙注音犬出大秦国今从舶来西洋犬多皆曰獒有极犷者贙类也王防北漠狡犬渠叟鼩犬都郭生生欺羽生生如黄狗鼩犬即山海经马成山之露犬如白犬而黑头者能逐虎王融曲水序用纨牛露犬是也太平广记祸斗如犬食火粪亦为火能烧人屋白泽图台屋之精曰两贵状如赤犬见而以其名呼之使人目明
　　兀儿防本周儿雀即同穴之鸟防也　甘肃志凉州地有兀儿防者似防尾若赘疣有鸟曰本周儿者似雀色灰白常与兀儿防同穴而处郭璞注尔雅鼵如人家防而短尾鵌似鵽而小黄黑色突入地三四尺防内鸟外在陇西首阳县孔传云共为雌雄张氏地理记云不为牝牡渔仲曰首阳在今熈州渭源贵与曰在渭州曰青雀山今渭源县属临洮府有鸟防山
　　物之白者时有其种不必异也　顾遯园曰癸丑见京口徐氏白雪毛赤眼云得之天台洞中有猿鸜鹆穿山甲蜈蚣皆白石埭金都阃家有白猿似习禅定者余家淮水饮虹桥河房有白防白物不必长年不必瑞自有此种顾公知之何又信天台洞之五白物邪崇祯初白自外舶来直百金后渐多甚贱姚有仆南海署中畜白每月生子亦非吐出时为黄貍攫去墨客挥犀言雀出殻时以蜜和饭饲之即白后汉方储以孝致白金哀宗时邠州进白何古以为瑞而今日忽多邪牝畜为草　何燕泉曰俗以牝畜为草如草狗之类其言有自晋郭钦谓魏杜畿课民畜防牛草马宋丝曰李君有国土之分家有騧草马生白额驹此其时也鸟兽之身多名各以意称之或方言也　鸟觜曰咮曰喙爪曰距尾曰翠一作臎一名尾罂内则舒雁翠膍胫曰奥礼不食鸨奥陇为亢为员官粻为嗉翅为翮翎春秋传害鸟帑注鸟尾曰帑疑是鸟雏鸟脚短者多伏脚长者多立脚近翠者好步脚近臆者好踯翼右掩左者雄左掩右者雌又粪尖者雄圆者雌山禽咮短而鋭水禽咮短而圆山禽尾多修水禽尾多促陆鸟曰栖水鸟曰宿独鸟曰止众鸟曰集朝鸣曰嘲夜鸣曰防鸡白蠧肥脂雌鸡之生肠也雄鸡矢乃有白按神农本经作白台谓鸡子白之凝者一名父公台藏器以为槖时珍以为蠧鸭有肫衣雁颈曰殊礼乐志赤雁集六分员殊翁襍五采文孟康曰殊雁颈也此解未必当或当时有此语蝙蝠矢曰夜明砂神农本经曰防法鹞子两翅各有复翎左名撩风右名掠草凡走兽及牛马诸畜肝胆之间有肉囊累累多至升许大者如鸡子曰鲊荅陶九成辍耕录言之京房易占曰兵强主武则牛腹生石生于癞犬腹中则为狗寳熊太古冀越集曰马有墨在肾牛有黄在胆狗有寳鹿有玉鹊亦有玉丑寳牛黄也牛项乘曰胡蹄肉曰百叶曰膍又曰析见周礼角胎曰腮玉篇曰牛牶【音卷】曰防腹草未化曰圣虀矢曰洞説文胘牛百叶也服虔曰有角曰胘无角曰肚一曰胄之厚肉俗曰肚胘音凡畜之外肾曰石子豕两肾间似脂非脂曰【音夷】豕卵曰颠畜之草积曰胲马矢曰通猪矢曰零吕览曰肉之美者旄象之约葢约通小便处也述荡之掔高诱曰掔也当是唐本草有底野迦西邮以猪胆作之为丸赤黑色熊胆曰白掌曰蹯虎有乙骨目光入土如白石曰虎魄狼脂曰臅虫之防曰螸言埀腴状之也凡类曰丑鼈窍亦曰丑海狗之肾曰腽肭脐今南方有鹿鞭鹿外肾也凡鱼脑骨曰音枕曰丁尾曰魩音抺曰鲴曰乙骨曰鲠曰刺脬曰鳔白又曰细飘见成式翅曰鳍曰鬛子曰鮇曰防臞仙肘后经曰骟马宦牛羯羊阉猪镦鸡善狗净猫














　　通雅卷四十六
<子部,杂家类,杂考之属,通雅>
　　钦定四库全书
　　通雅卷四十七　　　　　明　方以智　撰动物【虫】
　　红娘子樗鸡也青娘子蚖青也　尔雅螒【从翰省】天鸡注黑身赤头曰樗鸡又引莎鸡则在莎草中者此虫在臭椿上翅内尽红蚖青居芫花上者色纯青绿本作元青葛上亭长亦赤头黑身因其在葛故曰亭长三虫实一类也地胆为蚖青所化居地中太平御览引尔雅地胆地要青蠵也今尔雅无此文陆玑所云似蝗而斑幽州谓之蒲错乃莎鸡也此皆尔雅注并引而误
　　蜻蜓或作青蛉又作虰蛵或曰负劳曰诸乘曰胡黎曰纱羊曰莣曰防蛜曰江鸡曰青卒曰綘绉曰青衣使者曰赤弁丈人曰绀蠜曰白宿曰螂蛉一物也　尔雅曰负劳陶氏曰诸乘崔豹曰小黄曰胡黎鄱阳曰江鸡余则以色称之耳淮南子虾蟆为鹑水虿为蟌莣青蛉也一名白宿造化权舆云水虿为防本草作蟌则防为讹莣即蟌莣之讹异名疏叙青蜓引方言雌蜻谓之疋音祖是重误矣方言此条言蜩蝉也胥本音胥其诗类考蟋蟀一名蜻蜓亦前人之误也方言蜻蜓谓之螂蛉注六足四翼江东名狐黎淮南曰防蛜正蜻蜓也道家曰眼可化为青珠能止精
　　挞末蛱蝶也　一称胡蝶木蠧菜蠧皆化之陆徳明曰蝶一名胥因庄子蝴蝶胥也崔豹曰挞末蝶也江东所呼色白背青者是也列子谓乌足之叶化蝶或言百合花化蝶北户录言树叶化蝶如丹青野史谓防裙化蝶丹铅录南海蝶大如满防称肉八十斤海南有鬼蝴蝶在红蕉上者曰红蝙蝠岭南有树蝶树蜂树蚁皆连于树上
　　丹良萤也　古单作萤尔雅萤火即照或作蚈月令夏季腐草为萤吕览作化为萤蚈淮南子作腐草化为蚈注蚈为马蚿出冀名曰秦渠则失矣合溪曰亲见萤产草中不信腐草为萤不知实阳气蒸腐草湿热所化也或先气化而后相生有之毛苌曰熠燿燐也燐萤火也诸家据説文燐为鬼火非之毛指其光耳今人即以熠燿宵行作萤之二名亦非月令注引夏小正注丹鸟丹良也皇氏以为萤火王符曰蓬中拾自照谓萤火也陆佃曰蚈音溪非宵行也如蚕尾后戴火可见萤有二种一飞一行潜谷言西北萤火大如枣
　　庄子之虿博雅之虿皆因意立名也虫毒曰故有恶飒　万即范蜂也赤翅蜂窠土或木食蜘蛛巴中蛒蜂在褰鼻蛇穴内最毒元有诗此虿也庄子曰虿之尾注长尾曰短尾曰虿音頼后人以其溷蛎改作蝲故博雅曰虿蝎也蝎尾长当别名耳蝎一名主簿虫説文粗外切乃虫蠚之名音转为蛔俗作按无他用虿重文耳墨客挥犀曰有虫如扁蝉隐屋壁及书册前如蟹螯郑房为所螫遇良医曰此名恶飒不治杀人智在皮朗被左苗中常有引螯扁虫入人书簏螫人土人谓之渴沙
　　蜾蠃螉蒲卢皆螫蜂也　陶贞白谓蜾蠃自生子如粟粒捕取螟蛉以饲其子韩保升冦宗奭皆云然列子纯雄无雌名曰穉蜂庄子细腰者化亦道听也诗人据所见圣人取其教子似续之大意耳注诗者泥解彭乘曰陶説不妄泥巢屋壁者曰蜾蠃穴地巢者曰螉窠于书卷或笔管者曰蒲卢即捕桑蠖及小蜘蛛螉捕蟏蛸与蟋蟀捕得皆螫杀置穴中生子其上以泥隔之旬日子大成蜂能飞而虫尽矣王少夫曰余验其螫杀而后呼活之王浚川曰必附虫而子乃生借气也説文引诗蜾蠃易林曰蜾生子深目黑丑三卦同爻一作蜗螺知即果蠃
　　绿金蝉即吉丁虫也　吉丁虫背正绿有翅在甲下出岭南人取带之令人相媚渔仲云尔雅蛂蟥蛢也甲虫绿色似金者也北戸录云金子甲虫也背如金贴成竺法眞罗浮疏云金花虫文如金宋初益部记利州金虫皆谓其绿甲有泥金之光彩非谓如金黄色今为簪钗餙曰绿金蝉
　　顚当土蜘蛛葢蛈蝪之转语也　尔雅王蛈蝪郭注螲蟷也跌蝪音迭汤声转为顚当鬼谷谓之蛈母金楼子谓之钧槖陈无功本引尔雅王蛈蟷误此即土中结网之蜘蛛也叚成式曰颠当穴土为葢大如榆荚秦中儿谣曰颠当颠当牢守门螉冦汝无处奔
　　月令仲春祭马祖季春享先蚕禁原蚕为伤马也蚕神曰宛窳　蚕与马同神蚕为龙精其首类马星属天驷月直大火则浴其种故周礼禁原蚕吴都赋八蚕之绵李善注引刘欣期交州记一岁八茧出日南吴录曰南乡郡一岁蚕八绩高似孙引海物异名记曰八蚕共为一大茧东壁曰南粤有四眠两生八出者其溺曰沙皮曰蜕瓮曰茧蛹曰螝【音圭】蛾曰罗卵曰【音允】初出曰防【音苖】自僵色白景云盐度非也荀卿蚕赋曰此夫身女好而头马首者与泛胜之言蚕法陆作蚕赋説郛载淮南王蚕经伪书也升庵曰马头神蚕神也后汉志曰宛窳山海经载女子欧丝其蚕神乎今术家末僵蚕马口即不能齧草何子元曰后世遂有蚕女儿马明菩萨马头娘之説见于中华古今注及捜神记乘异集何其妄也
　　天蝼土狗与蝼蝈鼫鼠蟪蛄并载者误也　土蚁亦谓蝼而蝼蛄乃土狗也好攻土夜飞傅火以其好攻土故属之于蝼尔雅【音斛】天蝼蝚蠬蝼注曰蝼蛄类也方言蛄诣谓之杜蛒【音格】蝼螲谓之蝼蛄或谓蟓蛉南楚谓之杜狗今引者作土狗汉晋声近也本草图经引夏小正三月则鸣甚是郤误引广雅曰蝼蛄一名硕防以为五技而穷之鼯鼠则大误矣或以蝼蛄为蟪蛄亦谬蟪蛄葢蝉类前人见一字相同则牵纒而不能决然则因论蝼蛄而可引蝼蝈乎孟夏蝼蝈鸣蝼蝼蛄蝈鼃也李东壁称能考正者亦以蝼蝈鼫鼠蟪蛄并载何也
　　嗪蜩螗□蟟螀蚻蟪蛄蝉也蜕曰复育　王充曰蝉之生复育也闿背而出段成式云未蜕时名复育相传蜣螂所化冬附树根朽处葢蝉朽木所化也剖腹中有朽木一名齐女崔豹言齐王后所化异矣古今称此类殊混故别之以尔雅言则蜩为总名螓蜩蝉之大者颡广而方故诗称螓首也小正曰鸣蚻虎县蚻即螓也东壁谓螓小非矣夏鸣大而黑者蚱蝉也又曰蝒【郑音绵】曰马蜩豳诗五月鸣蜩是也东壁曰头有花冠曰蜩螗曰蝘曰蝴蝉荡诗如蜩如螗是也戴氏曰诗两称之蜩螗明是二物而其声杂也具五色者曰蜋蜩夏小正曰匽之兴五日翕望乃伏注匽唐蜩也东壁改作蜋耳小而文曰麦小而青绿曰茅蜩曰茅蠽秋月鸣而青紫曰蟪蛄曰蛁蟟曰蜓蚞【音挺木】曰螇螰曰蛥蚗音舌□小而青赤曰寒蝉曰寒螀曰蜺未得秌风则瘖不能鸣曰瘖蝉二三月鸣而小于寒螀曰母陶隠居以蟪蛄为寒蝉甚确司马彪曰即蝭蟧崔譔曰即蛁蟧也陶谓蟪蛄为二物则惑于蝼蛄耳蝉【市连切】别作防蜩或作
　　蜻蛚即蟋蟀一作蛳　乐府有蜻蛚篇即蟋蟀【息七所律切】一作説文作蟋墨泽善鬬吴中养之以仰头卷防练牙踢腿为四病七月鸣又曰趣织乐府作促织虎丘曰趱织一名孙旺陆玑曰楚人谓之王孙博雅因作蚟孙而反语谓之孙旺耳尔雅曰蟋蟀蛩或作蛬□一曰秦谓蝉蜕曰□朱子云斯螽莎鸡蟋蛳一物随时变化而异其名今所见同时齐鸣形类各别冯嗣宗甞恨许愼以蟋蟀为即且土蛇之误按此乃淮南注引即且为蟋蟀旧云许愼注陈直斋曰题许愼注详序文即是髙诱而説文蟋蟀下无此解
　　商蚷秦渠冯功马蚿百足刀环虫也即且蜈蚣蠖蠼螋一类也　鲁连引古语曰冯功之虫三段不僵墨子引作百足之虫三断不蹶则冯功即百足矣尔雅曰蛽马防方言曰马蚿北方曰蛆蟝大曰马轴轴亦作淮南子曰若蚈之足众【注读溪当音汧】幽州曰秦渠一曰马陆其大如指庄子曰使商蚷驰河即刀环虫也即且之説不一淮南注即且为蟋蟀郭璞以为似蝗大腹此皆失矣尔雅曰蒺藜即且广雅曰蜈蚣也日者传后曰即且甘带腾虵游雾而殆于即且此其证也蒺藜亦状蜈蚣之形耳尺蠖【乌郭切】似百足多生桑上即今蝍一名步屈小而多足之毛虫曰蠼螋俗呼为溺能疮人
　　蜚害苗虫也负螌则又一蜚也山海经曰白首之蜚又一蜚也　春秋书有蜚【平去二声】尔雅曰蜚蠦蜰即负螌臭虫也广雅则以为蹠刘氏五行传以为负蠜其实蟅为土鼈负蠜草虫螽类也智以草闲大臭虫随地生之何关春秋之书通志曰害稼始谓蜚蝱则螽类者近是升庵论蜚不为灾亦引负蠜牵未判耳山海经有兽白首如牛一目见则有兵疫曰蜚亦引为一乎邓潜谷引论曰食苗心曰螟食叶曰蟘食节曰贼食根曰蟊食花曰蜚此因尔雅四种而増一种也今按此虫又有四种一曰蜚蠊则滑生茶婆虫也一曰负盘虫则盘虫行夜者也蟅则箕虫过街土鼈也负蠜则草虫螽类也即螽　螽【聀戎切】即也尔雅曰防螽蠜草螽负蠜蜤【音斯】螽松蝑蟿【音契】螽螇蚸【音历】土螽蠰谿疏曰负蠜一名常羊蜤螽周南作螽斯七月作斯螽一名舂黍毛氏亦曰螽斯蜙蝑也汉志曰春秋为螽今谓之蝗説文曰螽蝗也蝗螽也以股鸣者蔡邕亦曰螽蝗也李巡曰螽蝗子也陆玑曰今人谓蝗子为螽兖人谓之螣蝗螽一物也草虫负蠜常羊一物也蜤螽幽人谓之舂箕即舂黍蝗类也长而青其股似玳瑁五月中以股相切作声蟿螽螇蚸似蚸防而细长飞翅作声者土螽蠰谿今曰土江南呼咤蛡即咤蜢今作蚱蜢虴蚱一字似蝗而小善跳向解牵扰此其槩也合溪必以斯为助辞螽乃常有之物□不可谓蝗是殆未深考耳崔豹曰辽海间有蜚虫如蜻蛉名绀繙七月群飞阇天彞人食之云是虾为之又杜台卿淮赋曰蝗化为雉入水为蜃尔雅蝝蝮蜪【音缘复陶】字书引作螎陶董仲舒刘向曰螟始生一曰蝗始生五行志刘歆曰蝝螕□有翼者嫓蠧即蚍蜉也何休曰始生为蝝长大为螽鲁语虫舍蚳蝝韦昭亦曰复陶也冯嗣宗曰凢经传直谓之螽者蝗也凡似蝗不为灾岁时恒有者通得螽名故有阜螽草螽蜤螽蟿螽土螽之别
　　防不肯即蠈也　东坡志林曰元祐八年雍丘令米芾书县有虫食麦叶不食实适防金部郎中张元方见过云子方虫为害甚于蝗有小甲虫见禾輙断其腰而去俗谓之防不肯前此吾未尝闻也智按尔雅食苗心螟食叶蟘食节贼食根蟊广韵蟘作音特贼作蠈食禾节者也东坡独不看尔雅邪程泰之曰徽州呼横虫汪彦章曰有防恤虫灾言徽州蝻虫为害蝻即横虫也横本有黄音智又按齐民要术言糓虫曰虸蚄即子方乃食菜之蛘也平水韵増云虸蚄食苗唐书宋史皆载虸蚄害稼或方语通称邪防不肯之名果竒然见説文训党字蠰不过也则汉时已有此等名矣张有曰虸蚄古但作子方郑解方以类聚曰行虫其强蛘乎唐宋史借称螟类智按方防古通子方当是子防子言小也从防断禾之节
　　郎中可以诘盗　续博物志唐武徳四年官市郎巾有疑为狼筋者有老僧云曽以一千子贾胡市得三枚状如巨蛹两头光带黄色泾帅段祐宅失银物器集众炙之贼人唇瞤与虫俱动柯古亦有此条又一条言狼巾赞宁志直言为狼之筋
　　蝜蝂善负小虫也　尔雅虫部傅负版郭璞云未详吴曽按柳子厚集云蝜蝂者善负小虫也行遇物輙持取仰其首负之背愈重虽困不止也
　　螘即蚁　尔雅曰蚍蜉大螘小曰螘蠪朾螘□飞螘方言曰齐鲁之间谓蚍蜉曰蚼蝝西南梁益之间谓之燕谓之蛾蛘大而赤色者名蠪要论之白蚁居土中有城郭君王蠧屋化而羽夏月隂雨坌飞殆蚍蜉乎蚍或作螕者误螕乃扁虫着牛马食其血者也白蚁亦曰蝼亦曰土蚁蚁尤蕃遇羶负曳大头不负曳若纠率者故世以惰群者为大头蚁小而微黄曰黄蚁稍大好啖羣蚁曰虎蚁有蛆蚁状如墨蚁化而羽能螫人尔雅所谓丁蚁也有臭蚁好縁木为窠此其略也蚁与蛾通用记曰蛾子时术之音蚁蚁子蚳籀作按鼈人共互物内有蚳醢注蚳蚁卵今按本文有凢貍物则蚳必水物鼈之类恐非蚁子里革言国语曰鱼禁鲲鲕虫舎蚳蝝鲲鲕蚳蝝似为虫鱼孕育之通名非专言蛾子也强蛘黑米虫也毛虫雀瓮之蛅蟖非蛄防也　尔雅曰蛄防强蛘又曰彊蚚【音祁】疏曰今米糓中小黒虫也江东谓之建平人谓之蛘子智按广东谓之米牛绍兴呼为米象齐人又呼小蚁为蛘説文曰蛘搔防也蛄防强防也强从虫声锴曰非声秦刻石文从口疑籀文戴氏曰文即蛘邝曰省作强而人通以强作彊矣尔雅复有蟔【音墨】蛅蟴音近蛅防亦黑虫也贞白曰蛅蟖蚝虫也石榴树作雀瓮曰蛅蟖房以黏音蛅则毛其名蟔乎
　　白鸟蚊蚋也　张邦基曰子美寄刘伯华云江湖多白鸟天地亦青蝇人多指鹭按月令仲秋羣鸟养羞注引夏小正曰九月丹鸟羞白鸟説文谓蚊蚋也金楼子云齐威公卧于柏寝白鸟营饥而求饱公开翠纱之防而进焉知足者肉而退不知足者饱而腹溃葢戒贪也弱侯终以子美白鸟为鹭者是不妨二物一名五色线言南海虫无骨曰泥因以一日不斋醉如泥谓如此虫宋人拘泥可笑
　　孑孓生蟁蚋蚋其细者　水中赤虫曰蜎蠉一名孑孓俗呼沙虫説文曰孑无右臂孓无左臂游水际遇人则沉以腰有力通其音为蛣蟩淮南子曰孑孓为蟁高诱曰了孓倒跂虫也子才作□□蟁即蚊亦作蟁説文作蜹【而鋭切】秦晋曰蜹楚谓之蚊其实蚊蚋为二物蚋虫之讷者荀子曰防酸而蚋聚葢生防中曰防鸡乱飞曰蠛蠓【音檬】占家以旋主风冲主雨蠁亦甚细然为知声虫今人以防鸡为蠁非也又有鸟曰蟁母郭璞曰似□而大黄白杂文声如人呕其吐纳皆蚊邓氏曰鷆也
　　蟾蜍一作瞻诸詹诸　蟾蜍之蜍又作储古蝉作詹诸王防济中瞻诸尔雅曰鼁蟾诸即虾蟆也淮南谓之去文升庵引作鼁音戚施误矣詹诸蛤蚾也身大背黒多琲磊曰蛤蚾一名去甫一名苦蠪俗以虾蟆为鼃之通名而谓此为癞虾蟆萧炳神其説言蟾下有丹书八字故陈藏器疑惑而且以虾蟆与蟾蜍辨何泥也尔雅蟼蟇郭音惊又上声此谓青也蝈皆总名大而青脊者俗名土鸭鸣甚壮黑色者南人呼为蛤子食之至美亦名水鸡亦呼田鸡衍义曰大声蛙小声蛤月令所谓雀入大水化为蛤者也杂爼曰灶无故自湿者赤虾蟆名钩注居之去则止其大者曰田父能食蛇又曰蜦张子贤云眉州曰炙蟾括苍人曰风蛤徳兴毛山捕大虾蟆名石撞眉人恨不脱得锦袄子即此物也防地龙防蟺坚蚕螾螳螾防附引皆蚯蚓也余冬序录云孟子巨擘葢齐地有虫类大蚯蚓人谓之巨擘善擘地以行此説亦竒蚓转为螾一曰歌女一曰坚蚕音遣沗防以名其县江南北呼为曲蟺或呼寒欣或上声字书遂造防二字吴氏曰白颈螳螾一名附引其矢曰六一泥成式续集曰李贻孙见木枝化蚓椒图嗄赑屭霸下鸱吻嘲风蒲牢蜥蜴囚牛虬蜗狴犴睚眦饕餮吻哆皆龙子者因一二而傅防也以狻猊亦龙子者妄矣狻猊子也　升庵云龙生九子各有所好椒图似螺蛳好闭故立门上词曲门迎驷马车户列八椒图即谓此见菽园襍记陈无功曰尸子云法螺蚌而闭户后汉书礼仪志殷以水徳王故以螺着门户此即铺首也好负重今碑下兽鸱吻好望今屋上兽蒲牢好鸣今在钟上蜥蜴好水今立桥上狴犴好讼今狱门上睚眦好杀今在刀上饕餮好饮食故立于鼎又曰好水立于桥柱虭蛥好险故立于防朽上嘲风好险今殿角作之狻猊好烟火今在香炉囚牛好音今胡琴上形智按此多参差亦后人附防也霸下乃赑屭之转碑趺象之即句类也黄宪外史曰向者豻之劳则以为陛音矣犴是犬类善守非好讼也虬螭即蜥蜴虭蛥即虬螭升庵不能折而反争注蛥为舌折二音邪葢古多字有移侈二音故螭之笞音相近虭则虬字之讹耳嘲风即鸱吻又或以为蚩尾水物可以厌火亦系乎人之説耳立于殿角者亦名阳马此人象之而名也即如狻猊岂尽龙之子乎狻音酸师子也古师作□象狮形黄省曽以虓为狮子説苑云师旷言骏食豹骏即狻猊从犬从马一也然狻则可读俊
　　灵大者为蟕蠵负屭小者曰鼊　应邵注汉书曰灵蠵大也雌曰蟕蠵【音资携】雄曰玳瑁时珍曰秦是山蟕蠵是泽岭表录异蟕蠵俗谓之兹人以木楔其肉吼如牛乃煮拍之如玳瑁吴都赋巨鼇赑防【音避戏】又作赑屭韵防作奰屃诸经音义作奰□杂爼及杨孚岭南异物志作系臂刘欣期交州记云蚼似瑇瑁大如笠四足缦胡玳瑁有四鬛而无足万初腰带曰玳瑁带实即青花带也又有筒出南海中似玳瑁而无斑又有鱼顶红如血名鹤鱼以筒夹鹤鱼为梳名鹤顶梳王莽传作毒冒即瑇瑁崔希裕略古作
　　蜥蜴总曰螭大者曰山龙子縁木曰蝘蜓在草泽者曰螈蝾在屋曰守宫捕蝇曰蝎虎言其变曰十二时虫有如蛙首者曰蛤蚧　蜥蜴亦作刺易蚖蝾守宫蝘蜓【徒典切】蠦一名石龙子俗谓之壁虎亦呼螭虎苏恭谓之蝎虎方言作嗁防也而误作螔螔则蜗牛矣谓其捕蝇皆一物也大小长短异耳蝘蜓为大者丹碧色则短尾纯青色则长尾守宫以养丹砂而成蛤蚧出岭表似蜥蜴故方言曰桂林之中守宫能鸣即蛤蚧也尝自呼其名一歳能鸣一声其头似虾蟆获其雌雄合者益阳此顾珍海槎录所説赵宧光云鼸鼬蜥蜴也不知何据説文一曰蟥蜓蝘蜓也
　　睩聴千歳蝮木仆茍印当一类也　吕忱云睩听如蜥蜴居树上齧人与苏颂所言千嵗蝮相似説曰有四足齧人上树曰砍木斫木即不可救曰博叔博叔者可急治之成式曰木朴若尾长数寸居树上食人藏器曰茍印一名茍斗出潮州如蛇四足
　　蟂即蛟也雉入水化之乃蛟属之非蛤蚌之蜃也蛟有四足蛟之属有蜃似蛇而大有角陆佃云蛇交
　　则生交雉则生蜃类书蛇与雉交而生子曰蟂似蛇四足蟂音枭即蛟也陆禋续水经及鲁至刚云正月蛇与雉交生卵遇雷即入土数丈为蛇形二三百年能升腾卵不入土但为雉耳任昉述异记曰能者蛇所化也冬为雉春复为蛇即鲧化之黄能此皆泥鲧入羽渊而为此説耳
　　吉吊脂紫稍花龙盐也　孙光宪北梦琐言曰海上人云龙每生二卵一为吉吊多与鹿游或于木上遗沥直流槎则枯着如蒲槌或青黄或灰色号紫稍花升庵曰道枢所谓盐即吉吊紫稍花也按裴渊广州记云吊生岭南蛇头身其膏至轻利铜瓦盛皆漏惟鸡卵□盛之不漏则吊固一物也藏器误以为予何逺春渚纪闻曰宋徽宗时萧注破南蛮得盐龙长尺余养之以海盐饲之盐出鳞闲収取能兴阳説郛内南墅闲居录载丁谓龙精石谓龙交海上精流于石者
　　它即鼍也　合溪曰説文以它为虵虵葢已也古□即象蛇形后别为虵或作蛇其实它本是鼍其音同也神农本经鼍作鮀此是一证亦因后世字乱加鱼于旁也纲目以为鼍非鲨鮀之类改之博物志谓之土龙鸣应更鼓曰鼍鼓陆佃曰它身具十二生肖肉惟蛇肉在尾最毒
　　密丁铜钉也朗晃圆蛤也　海物异名记密丁魁蛤之子也兴化志有空豸朗晃形厚唇黑智在闽中见有圆蛤号曰铜丁者正是其类今俗呼异名耳蝏防马刀细长蛤也防扁蛤也陈藏器曰扁而多毛如淡菜类担罗新罗之蛤也
　　蛤蜃蠙蠯蚌蚶防防蛏蛎蚝蠃皆海介物两殻相合者也　蛤不一圆大者曰蛤亦作蛤蜊西施舌亦蛤类也本草以车螯为大蛤尔雅蜃小者曰用蜃炭蠙【宾邉二音】蠯【本牌疲三音】蚌【棒本二音】三字乃一声之转实一物也鼈人掌取互物共蠯蠃蚳尔雅曰蜌蠯蚌含浆説文曰蠯蜌也修为蠯圆为蠇蚌蜃属也蠙大而产珠多故曰蠙珠蠙因作璸玭琕蠯又作蛃蚌又作蜯蠬説文曰蚌也又有魮山海经曰状如覆铫是生珠玉蚶【火含切】厚□如屋瓦亦曰魁陆【虚减切】似蚌而肉甘毳防【呼典切】似蛤蜊而小广人以蚬隋书刘臻父显嗜蚬呼为扁螺其稍大者呼为蠡防【即刃切】陿长而卢黒又作蛏【丑经切】修长如指闽中有至小者甬东人种之至大【余招切】薄防而大其柱最珍别作珧防即所称江柱也蛎厚防附石崖而生曰蛎房异物志曰古贲牡蛎也一名石云慈韩保升曰又有蛎形短蚝旅生相附如山谓之蚝山广亦槩呼大蠡大蚬为蚝其防以之代砖作墙蠃即螺通作蠡别作脶海蠃有絶大者临海志乌头似蚶蚶有径四尺者姚寛曰蛤蜊文蛤皆一潮生一晕
　　海月江瑶柱也古曰玉珧　江赋注大如镜白色彚苑一名膏叶盘即江瑶柱东坡以此敌荔枝风格升庵曰今之马甲柱古曰玉珧是也其别条又以江瑶柱为蛎黄则误矣元瑞言奉化四月风起江瑶或一再上如蚌而大肉腥而防后有肉牙长寸许圆白如珂雪此柱也余在广州市角带子即蚌之柱而干者也在宁波则曰江瑶柱蛎黄一曰蛎房以附石而生闽中最多升庵之误审矣或曰江瑶柱其肉香而脆言腥而防者非防蟳防螠□彭蜞蝤蛑狗沙皆蟹类也郭索蠏行儿广雅蟹【胡买切】雌曰博带雄曰蜋螘出于海者名防亦
　　作蠽【作结切】今高州志有蠘□是也説文有蛫子蛫即跪也荀子曰蟹六跪而二螯俗作不必也同类有蝤蝥亦作蛑其敖不毛后跪薄而阔如櫂故又名拨擢一名蟳又名蝤防蟳防防有两尖彭螖【王伐切】尔雅螖蠌小者蟧又作□大约似蟹而小别有彭蜞拥剑似彭螖而大似蟹而小蔡谟误食即此也拥剑一名桀步一螯偏小以大者鬬小者食一名虎蟳其防阔而多黄者名防出南海中又有螠【乌介切】似彭螖可食薄防而小今松江复有极小如指大者名沙狗以酿渍之防软可食凡夫曰蟹讹为鲎鲎讹为狗又有倚望竭朴芦虎数丸一曰沙丸江赋注【音流】江似蟹而小有十二脚林逋诗水泥行郭索云木呌钩辀用太郭索蟹行儿字彚以郭索为蟹
　　海扇车渠　镏积霏雪录曰海扇甲物形如扇文如屋瓦一名车渠则车渠正似蚶之大者大长数丈蚶名瓦龙子又名魁陆正谓其如屋瓦也程大昌言尚书大散宜生軰取大贝如车渠谓如车轮之沟渠辙迹也存中讥康成注大传渠车罔也康成葢不识车渠智以车渠似车轮故以名之存中又误讥矣玉篇作砗磲移角姑劳羊蹄皆车螯属也　临海水土记云似车螯而角不正者曰移角防薄者曰姑劳小者曰羊蹄车螯本蜃蛤之属周礼蜃珧以为餙蜃炭取其灰钟岏为何作説车螯蛤蛎宜充庖防是也陈藏器罗愿戴侗则皆误以蛤蜃之蜃为蛟蜃之蜃矣
　　璅结即海镜也　南越志璅结大者二三寸腹有蟹如榆荚出取食还入腹岭表录异曰石镜述异记曰石筯赞宁志曰蓟蚌即此物也又有寄生螺蛤皆蟹奴郭璞赋琐结腹蟹水母目鰕陶隠居言寄居似蜗牛腹有小蟹出入此名蚌奴汉志防稽有鲒埼亭师古注有蚌腹小蟹又汉律防稽郡献鲒酱其此物乎广川防李后主蚌帖下属州责蚌酱知有宗庿为重恐滋味防防引汉鲒酱鲒即蚌葢其类也
　　大贝牝贝贝小贝不成贝此汉之五贝也径尺贝紫贝珠贝绶贝霞贝贝之珍也　诗锡我百朋注五贝曰朋谓汉食货志有此五种贝也朋则贝二为朋贝古作□曰贝齿滇以为其尔雅之乎尔雅列之颇详今有以相贝经合尔雅所列未知当否其书云朱仲受于琴高以遗严助曰径尺如轮以明目赤电黑云曰紫贝可愈疾素质红章曰朱贝以明目青池绿文曰绶贝以消气障黑文黄画曰霞贝能制蛆虫其他无竒功浮贝使人寡欲黑白各半惠贝使人喜忘醟贝使童愚女淫青唇赤鼻碧贝使人盗委贝能伏鬼魅雨则轻霁则重石□明九孔螺也旧説肉为鳆鱼非矣　以紫贝代之者非杨倞注荀子以为脚亦非也本草以鳆鱼附石而生其石有孔即石□明业师白安石司理登州言鳆鱼自一物不附石也所言九孔螺者即蚌也大者如掌其蚌防有孔与鳆絶非一物不知千古何以讹传岂古是一物而今二邪
　　紫蜐紫即今之仙人掌也　荀子曰东海有紫紶鱼盐杨倞曰紫紫贝也紶未详按紶当是蜐江淹石赋又名紫得春雨则生华郭璞所云石蜐应节而杨葩是也无功引谢眺诗紫晔春流升庵赞云兰陵紫蜐江淹紫是惟蚌类发花应春又名脚陶隠居曰大者如手蜐【毄业切】附厓生似爪大如婴儿手説文渠脚曰天社凢夫曰海中有甲虫二种曰一字脚不字脚智见闽中有仙人掌颇长寸许谓之似脚亦可根附石处有嚢如腕上生五指始为前人□此一物今纲目载为紫误矣无功紫一条又引九孔螺九孔螺是石□明出登莱非此物也
　　郎君子相思螺其相感一也阳遂足海燕燕鱼亦其类也　李珣曰郎君子雌雄似杏仁青碧放醋中雌雄相逐顾玠海槎录相思子如螺大如豆置醋中盘旋不已临海水土记有阳遂足青黑腹白有五足不知头尾异物志有燕鱼隂雨则飞起图经海燕出东海状扁面圆背青黑腹白口防有五路今永州南宁俱出石燕置水中即相就天雨常飞正其类也雄赋用石防升庵以为即此石燕石鱼之类水经注言罗山石燕云母石有鱼形烧作鱼腥
　　水虎即水唐也鼻厌其隂也　水经注曰沔水迳黎丘故城又南与疎水合疎水出中庐县西南东流至即县北界东入沔水谓疎口也水中有物如三四嵗小儿鳞甲如鲮鱼射之不可入七八月中好在碛中自膝头似虎掌爪常没水中出漆头小儿不知欲取弄戏便杀人有生得者摘其皋厌可以小使名为水唐者也后汉郡国志注引盛氏荆州记云生得者摘其鼻厌可少小便名为水庐十道志引襄沔记云或有生得者摘其鼻可小使之名曰水虎孙汝澄云皋厌者水虎之势也可为媚药善使内也皋厌与鼻相讹物类相感志讹为水唐而疎水作涑水
　　蜮射影也又有魅蜮　如鼈三足而小广雅曰蜮短狐也一名溪毒一名射工俗呼水弩鳬鸭能食之大招并称鰅鳙短狐蜮伤躬则短狐与蜮似非一物诗诂引柳宗元説水中以气射人者曰射工居水防山林含沙射人者曰沙虱説文所谓如三足鼈能也非蜮也一曰璚璜凢夫以为蜮又东方朔传人主之大蜮师古音或魅也公绍以诗为蜮即是魅蜮音或陆氏释文因沈音而误
　　蠧鱼蛃鱼衣鱼壁鱼即尔雅之蟫白鱼也化为脉望注疏蟫音淫衣书中白鱼一名蛃鱼本草曰衣鱼亦曰壁鱼马懐素传炱朽蟫断是也杂爼记建中何讽得黄纸书中髪卷规四寸如环道者曰仙经云蠧鱼三食神仙字则化此名曰脉望夜以规映天中星星使立降原化记亦载之或曰名脉然见人用脉望者多元瑞务博考者亦曰建中道者知脉望且望夜则无星可映也大抵小説不可尽信天下物理变化有之其名则好事者所立也按酉阳杂爼补阙张周封言甞见壁上白子化为白鱼固知列子言朽为鱼之义
</div>
    <div class="pagination">
<a href="通雅_page33.html">上一页</a><span>...</span><a href="通雅_page29.html">29</a><a href="通雅_page30.html">30</a><a href="通雅_page31.html">31</a><a href="通雅_page32.html">32</a><a href="通雅_page33.html">33</a><span class="current-page">34</span><a href="通雅_page35.html">35</a><a href="通雅_page36.html">36</a><a href="通雅_page37.html">37</a><a href="通雅_page38.html">38</a><a href="通雅_page39.html">39</a><span>...</span><a href="通雅_page35.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
