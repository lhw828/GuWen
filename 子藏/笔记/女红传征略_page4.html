<!DOCTYPE html>
<html>
<head>
    <meta charset="UTF-8">
    <title>女红传征略 - 第 4 页/共 7 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>女红传征略 - 第 4 页/共 7 页</h1>
    <div class="content">　　药师如来像者余妻兰陵萧氏之所绣也贞元二十年余奉德宗皇帝之命西使吐蕃辞高堂而出万死介单车而驰不测国故遽至戎情猜闭坎险一遇星霜周夫人盥馈之余膏铅不御日乱蓬首坐销蕣华异域无期良时自晚始怨冬釭之久而红芳已阑方苦夏景之长而碧树将落书委尘箧迹沦苔阶渐昧音容孰知存没黩龟不告因梦难征触虑成端沿情多绪黄昏望绝见偶语而生疑清旭意新闻疾行而误喜循环何极刻舟靡寻浩隔理求窅非计得如闻东方有金界极乐药师大雄散琉璃之宝光照河沙之国土纯度群品出诸幽厄一念必应万感皆通是用浚发慧根妙求真像断鸣机躬织之素染懿筐手绩之丝尽瘁庄严彰施彩绣缠苦心于香缕注精意于针锋指下而露洗青莲思尽而云开白日然后练时洁室华设珍供夕炬传照晨炉续烟齐献至诚泣敷恳愿遂得慈舟密济觉路潜引当道场发念之日是荒裔来归之辰幽赞冥符一何昭焯乃知织回又之锦无补离忧登望妇之台空为废日与夫心诣妙理手结胜因进则有济度之功退不离清净为本从长择善岂同日而言哉余感其志爰用赞叙虽在妻子亦无愧词藏诸闺门永以传信赞曰地万里兮来不得解脱愿兮慈悲力五色绣兮黄金饰澄氛昏兮圆相开湛水月兮莲花台慈眼睠兮犷心回死别离兮生归来海了田兮劫为灰身念念兮无穷哉 
　　吕温药师如来绣像图赞序 
　　按吕温唐贞元进士与柳宗元同时藻翰精富贬衡州刺史有吕衡州集
　　崔氏婢妙女凤楼 
　　唐贞元元年五月宣州旌德县崔氏婢名妙女其家常令妙女绣忽言今要暂去请婢凤楼代绣如此竟日便作凤楼姿容精神时异绣作巧妙疾倍常时 
　　列女传 
　　卢眉娘 
　　永贞元年南海贡奇女卢眉娘年十四眉娘生而眉绿如线且长故有此名本北祖帝师之裔自大足中流落于岭表后汉卢景裕景祚景宣景融兄弟四人皆为皇王之师故号帝师幼而慧悟伶巧无比能于一尺绢上绣法华经七卷字之大小不逾粟粒而点画分明细如毫发其品题章句无不具矣更善作飞仙盖以丝一？分为三段染成五色结为金盖五重其中有十洲三岛天人玉女台殿麟凤之象而执幢捧节童子亦不啻千数其盖阔一丈称无三两煎灵香壹之则坚劲不断唐顺宗皇帝嘉其工谓之神姑因令止于宫中每日止饮酒二三合至元和中宪宗嘉其聪慧而又奇巧遂赐金凤环以束其腕知眉娘不愿住禁中遂度为道士放归南海仍赐号逍遥及后神迁香气满室将葬弟子举棺觉轻即撤其盖惟见旧履而已后人往往见乘紫云游于海上时罗浮处士李象先作卢逍遥传而象先之名无闻故不为世人传焉 
　　杜阳杂编
　　张揆妻侯氏
　　会昌中有边将张揆防边近十年其妻侯氏绣回文作龟形诗诣阙进之诗曰暌离已是十年强对镜那堪更理妆闻雁几回修尺素见霜先为制衣裳开箱迭练先垂泪拂杵调砧更断肠绣作龟形献天子愿教征客早还乡天子感之放揆还乡赐绢三百疋以彰才美 
　　情史
　　朱如一 
　　朱氏名如一钦成皇后之侄明州薛生妻也年二十余即素服斋居虔修净业尝以黄绢请善书者写法华经绣以碧绒针锋绵密点画皎然阅十年而成中间唱礼佛名至八万四千复绣阿弥陀佛观世音像习法华经三月成诵次阅华严般若楞严圆觉俱能通利又镌木为图劝人诵阿弥陀佛受图者满十万声为回向西方所化至二十万人寻结卢墓旁一室奉佛一室宴坐一室书经给侍惟一婢子甘苦共之绍熙四年春尽斥奁具为三日会饭千比邱合缁白万人共唱西方佛名建宝幢装所绣经七轴并书会者姓名送罗？罗道场僧堂供奉十二月示微疾垂暝辄起趺坐薛生日我家无是法也请就寝遂右胁而逝年三十七僧宝昙过罗？罗道场展所绣经审其事为之传 
　　善女人传引乐邦文类 
　　定海县陈氏 
　　摄山楼霞寺绣佛者乃宋明州定海县陈氏为父母而作以资冥福者观彼刀尺之微知其虔诚之极吐丝？上宛成三圣之容卷轴寰中的是一心之巧流传既久迁播无常不知何时遗于江浦县之西林寺焉楼尘梁上久无拂拭之人弭节途间爰遇慈悲之士于是金陵倪氏悦字公甫者以四代尚书之胤绾一县令尹之章出宰楚圻人观燕阙回辕之次偶惊？之遂酬以奉资携归故里缃裘脱落重为装璜用万历元年癸酉仲春设教乐以导之结幢旛以护之躬同缁素送入于摄出栖霞寺 
　　节明盛时泰栖霞小志 
　　周贞观 
　　宋有孝女周氏法名贞观六岁而孤鲜兄弟誓奉孀母不字即受戒更名一名檥舟洛塘风雨中忽闻旃檀香遂结茅其里未几母卒痛无以报乃于佛前矢心精进剌舌血书妙法莲花经七万字手擘发而绣之时年十有三历二十三年而竣遂结跏跌坐而逝 
　　朱希祖贞女俞颖传引徐干学俞贞女绣序叶变俞大家墓志铭海盐张氏家谱 
　　祝月英 
　　尤仁卿业堪舆言尝游平昌为宦家某卜牛眠地以葬母开矿已有紫漆棺而丹漆书其前方漆凸起木上？？盖亦妇墓而其夫为文志之仁卿尚能记其略云某里人卢孝妻祝氏月英父某母某孝始聘其姊妹为权力者夺去父母以英续盟英貌英性慧事舅颇极礼敬女工经史音乐皆能精晓日不废书夜必刺绣夫倡妇随未尝离舍偶患脾泻而前势方者复欲谋夺英鹰犬之客平起风波英愤恚火郁暴死归孝三年年二十一岁惊魂两飞不知离合死不知生生何以知死尽力营葬恨无再遇之期血泪如麻不能止息散衣十九件皆英手刺花鸟人谓画工不如并其生平玩好悉以归冥至正二年月日夫卢孝撰宦家知地吉因以母棺累其上 
　　情史 
　　柳含春 
　　至正间明州女子柳含春年十人患病祷于延庆寺关王庙而愈因绣旛往酬之一少年僧颇聪慧窥柳氏姿容而悦之因以其姓作咒语诵于佛前 
　　情史 
　　管道升 
　　管夫人道升字仲姬吴兴人赵盂俯室赠魏国夫人墨竹兰梅笔意清绝晴竹新篁是其始创为后人模范亦工山水佛像翰墨词章不学而能书牍行楷与文敏公殆不可办同异卫夫人后无俦 
　　画史汇传引松雪斋集 
　　按番禺叶玉甫藏有管仲姬自绣十八应真图一册有中峰和尚题跋 
　　段僧奴 
　　滇南九代总管段功为元梁王诱而杀之功女僧奴志恒不忘复仇将适建昌阿黎氏出手刺绣文旗以与弟段宝曰我自束发闻母称父冤恨非男子不能报此旗所以识也今归夫家收合东兵飞檄西洱汝急应兵会善关 
　　滇载记 
　　夏永 
　　夏永字明远以发绣成滕王阁黄鹤楼图细如蚊睫侔于鬼工 姜绍书韵石斋笔谈 按考盘余事云宋之闺绣画山水人物楼台花鸟针线细密不露边缝此绣画也我闻后有夏明远者以发绣成滕干阁黄鹤楼图细若蚊睫殆可继宋闺之绝技乎然绣画亦不自宋殆吴孙权思得善画者使图山川地势军阵之象赵夫人曰丹青之色甚易歇灭不可久宝妾能刺作列图方巾之上写以五岳河海城邑行阵之形既成进之权世号针绝夫人夫人当为绣画之祖 
　　顾韩希孟　
　　张来妻顾氏　
　　顾太学家　
　　顾廷评家婢　
　　顾会海妾兰玉　
　　顾伯露母 
　　顾氏刺绣得自内院其劈丝配色别有秘传故能点染成文作水山人物花鸟无不精妙 毛祥麟对山画屋墨余录 世称露香园顾氏绣盖所谓绣画也 姜绍书无声诗史 露香园明嘉靖间尚宝司丞顾名世字应夫所筑穿池得赵文敏手篆露香池三字石刻因以名园名世次孙寿潜字旅仙又号绣佛主人为董文敏弟子 同治上海县志 其妇韩希孟工画花卉所绣亦为世所珍称为韩媛绣 邓之诚骨董琐记 尝摹临宋元名啧绣作方册覃精运巧寝寐经营已穷数年之心力崇祯甲戍董宗伯见而心赏之诘曰技至此乎寿潜对以寒铦暑溽风冥雨晦时弗敢从事往往天晴日霁鸟悦花芬摄取眼前灵活之气刺入吴绫宗伯欢为非人力也 顾寿潜宋元名迹方册识语 名世曾孙女适廪生张来年二十四而寡守节抚孤出家传针黹以营养而其神化更妙于前顾绣之名遂以大噪 对山书屋墨余录 又顾太学家工针绣八骏图虽子昂用笔不能办亦当代一绝董元宰每劝太学令多绣大士像以助生天作佛之因正如绣铁面说法耳 同治上海县志引五茸志逸 又顾廷评家多姬侍织？刺绣冠绝天下廷评婢绣停针图穷熊极姘而劈丝了无痕迹观者倾一邑维扬大贾重币踵门特请一见以汉玉连环及周昉美人图易之
　　周治上海县志引南吴旧话
　　又顾会海妾名兰玉刺绣人物气韵生动字亦有法 无声诗史 设幔授徒女弟子咸来就学时人亦目之为顾绣
　　同治上海县志据府志补
　　又有谓自顾伯露母夫人者　震泽杨复吉梦阑琐笔引程墨仙纪事 露香园劈丝绣衣裙屏幛女红犹擅其胜 梦阑琐笔硝杨光辅淞南乐府注 今顾氏已不传其制外此作者虽间有之著名者亦罕 无声诗史 按顾韩希孟宋元名迹方册摹绣唐宋院本董玄宰题替顾寿潜作跋皆书于绣册希孟复于墨迹上加绣现藏梧州关伯珩 冕钧 家册中有朱绣小印日希孟手制曰韩氏女红曰武林韩氏曰韩氏希孟又一本有又村二酉题识现藏余家已著录
　　存素堂丝绣录 
　　王长卿内人 
　　王长卿新安人能诗其内入精于织绣观其绣佛纤密绚烂而发丝眉目光相衣纹俨若道玄运筦余所见宋绣最多当不多让即谓之针王可也王行甫汪明生诸君多以篇咏重之第性严？长卿往朔方谒周中丞虑有外私使向绣佛前受邪淫戒而去 
　　胡应麟甲乙剩言
　　杨云妻唐氏
　　唐氏妾马氏
　　唐氏湖州唐时从女海宁杨云妻也云早逝家落唐氏依从父以居崇祯初随至凤阳官舍有老妾马氏者善绣佛唐氏既长斋因发愿绣金刚经未果一夕忽暴迕至天将晓复苏云我要绣马氏在旁问故唐时云黄氏就枕时觉？体流血僵卧于地忽金甲大神振锡一声问我云汝还能记绣经之愿否答日能记又振锡一声问云汝能绣经否答云我要绣遂得醒乃绣金刚经一部阅二年始完精巧密致点画厘然唐氏体素羸至是诸病悉除 
　　善女人传吊巾驭乘续集
　　邢慈静 
　　刑慈静临清邢侗妹参议马拯室善墨花白描大士宗管道升有发绣大士极工书体颇类其兄善卫夫人法工诗着非非草 画史汇引珊瑚纲武定府史池北偶谈明志图绘宝鉴续纂无声诗史董其昌传 按竹个丛钞亦纪此事且谓于色丝之外另辟蹊径见者诧为针神 
　　薛太太 
　　侍御钱岱家女教师二人内有薛太太苏州人旧家淑嫒也善丝竹兼工刺绣年五十余侍御第中称薛太太 
　　据梧子笔梦
　　黄幼藻 
　　黄汉宫字幼藻莆阳塘下人苏州别驾黄议女林仪部启昌子恭卿妇也工声律旁通经史尤工短札年三十九患心痛卒先一日刺绣作小画题云暮鸟宿孤枝写去寄君知家贫逢岁晏茫茫何所之 
　　朱珏黄汉宫传
　　柴氏 
　　明永乐癸卯令选天下嫠妇无子而守节者有司籍送内廷教宫女刺绣缝纫因以廪之有藩王之国分隶随行以教王官女其所处日养瞻所初止以无子者其后即有子而幼且贫者亦遗行邵有柴氏者与此数柴侍宣德左右后以念子乞归上问何不使来带一帽柴奏子愚痴不可至京因命乘传归初柴嫁于徐生子痴徐袭柴姓其孙为吏有清军某与杨公继宗相忤清军擒吏穷法苔之使诬杨赃迹吏死惟呼日杨廉官吾无以诬之称为柴铁块 
　　图书集成引嘉兴府志 
　　薛素素 
　　李日华题薛素素花里观音薛素能挟弹调筝鸣机刺绣又善理眉掠鬓人间可喜可乐以娱男子事种种皆出其手然花繁春老后人情不免有绿阴青子之思姬无可着力今又以绘法精写大士代天下有情夫妇祈嗣此又是于姬已分上补一段大阙陷也乃欢喜以赞日慧女春风手百花指端吐菩萨现花中自然结真果 玉台画史引珊瑚网 按薛素素明时吴妓号素卿能画兰竹作小诗善挟弹走马以女侠自命置弹于小婢额上弹去而婢不知为李征蛮所嬖其画像传入蛮峒倾动蛮夷中年长斋绣佛数嫁皆不终晚归吴下富家翁为房老以死 
　　袁九淑 
　　袁九淑字君嫕通州人钱王孙良胤之妻四川布政使袁隋之女也少读经史尤深内典诗文清丽书法遒媚王孙故世家好文家有绛雪楼君嫕之所栖止也供具精良几榻妍寂中悬所绣大士像玉毫绀目华鬘俨然左右图史诵读移日清晨良夜焚修习静每自谓易迁宫中人也归王孙者一年而卒年才十八所著有伽音集东海屠隆为之序 
　　列朝诗集
　　安征 
　　干清宫藏明绣大士像一轴素绫本鸟丝墨绣天蓝绒线绒绣名款日女弟子安征 
　　秘殿珠林 
　　钱塘某宦侧室
　　宋末孝女周贞观刺舌血书妙法莲华经七万字手擘发而绣之历二十三年而竣阅四百余载而经之首卷失明季钱塘某宦侧室补之经 朱希祖贞引徐干学俞贞女绣经序叶变　女俞颖传俞大家墓志铭海盐张氏家谱 
　　俞颖 
　　俞颖海宁人父宣琅顺治己亥进士官大足县佑县幼字于海盐张芳溶芳溶祖惟赤顺治乙未进士官至工科掌印给事中父皓康熙壬子举人官至刑部主事筑涉园于南郭外藏书颇富芳溶年二十未娶而卒俞氏恸哭衰绖归于张事舅姑尽妇道毁容蓬首布衣蔬食终日居一楼诵释氏言凡十年卒先是洛塘比邱尼以续绣法华经来请氏即怡然允之昔宋未有孝女周氏法名贞观六岁而孤鲜兄弟誓奉孀母不字即受戒更名一夕檥舟洛塘风雨中忽闻旃檀香遂结茅其里未几母卒痛无以报乃于佛前矢心精进刺舌血书妙法莲华经七万字手擘发而绣之时年方十三历二十三年而竣遂结跏趺坐而逝阅四百余载而经之首卷失明季钱塘某宦侧室补之康熙戊午又失焉氏遂补绣而告厥成生顺治己亥率康熙丁卯巡抚张敏题诸奉旨建功钦褒贞节崇祀节孝祠嗣子宗松刊王荆公诗笺注着扪腹斋诗集 朱希祖采徐干学俞贞女绣经序叶变俞太 
　　家墓志铭及海盐张氏宗谱作贞女俞颖传
　　净业庵尼
　　康熙间一富室女通佛典善刺绣佛像极多迨四十年后女之夫子皆亡薙发为尼于姜家墩路南建庵遂名日净业女死惟一女道人守之乾隆己酉即庵屋改建史公祠 
　　扬州画舫录
　　董小宛 
　　董小宛冒襄妾名白一字青莲秦淮乐籍中奇女也七八岁母陈氏教以书翰辄了了年十一二神姿艳发窈窕婵娟无出其右至针神曲圣食谱茶经莫不精晓 张明弼本传 姬局别室却管弦洗铅华精学女红恒月余不启户耽寂享恬谓骤出万顷火云得憩清凉界回视五库风尘如梦如狱居数月于女红无所不妍巧锦绣工鲜刺巾裙如虮无痕日可六幅剪彩织字缕金回文各厌其技针神针绝前无古人已 
　　影梅庵忆语 
　　王月 
　　王月字微波有殊色名动公卿余诗所云月中仙子花中王第一嫦娥第一香者是也微波绣之悦巾不去手 板桥杂记 庐州蔡汝蘅以千金赎为妾城陷被执王月大骂张献忠遂于沟边一枪刺死尸立不仆移时方倒 余瑞紫流贼州 
　　张献忠陷庐纪
　　曼殊 
　　曼殊丰台卖花翁女也名阿钱十岁前村学针线把剪即能花卉人兽不构谱俨熟习者客有以千钱购蕃绣旛灯于前村家阿钱方学绣立应之去 毛奇殊别志 龄曼书砖 
　　杨卯君　沈关关 
　　杨卯君字云和沈君善之侧室也工绣佛名流多为题咏之君善辑针史行世其女关关字宫音尤能出新意所绣山水人物无不棈绝尝墨绣顾茂纶濯足图尤悔庵题渔家傲一阕我梦吴江烟水皱纶竿拟挂垂虹口不道逋翁濯足久枕且漱沧浪一曲天如斗深院人闲谱绣粉香妙写溪山友宛转绿丝盘素手林下秀小名独占毛诗首 徐釚南州草堂词话 按骨董琐记此事杨云和作杨和吴江人工绣佛用发代？濯足图上有雪滩二字兼有过江人士以不与题词为恨云云
　　余韫珠 
　　余韫珠扬州女子年甫及笄工宋绣绣仙佛人物曲尽其妙不啻针神曾为王士祯绣神女洛神浣纱诸图皆极工又作须菩提维摩颉像不减吴道子画笔邹程村彭羡门皆有诗咏之载倚声集 徐釚本事诗 按池北偶谈亦纪此事且谓须菩提像为西樵作 
　　袁随园姬人 
　　随园有姬多食生冷物致病病日益剧六合萧荣堂医之数剂而愈先生酬诗有分明我赠我一姬人之句后姬以先生诗绣而酬萧 
　　郑逸梅梅瓣集 
　　陈淑兰 
　　金陵女士陈淑兰久着绣铭惯裁花骨不藉研神之记自成手狎之文字字生芒泯尽隃麋之亦丝丝入扣横生彤管之辉非白傅之什不吟卿真知己惟士安之序是索女亦门生遗我一缣绣诗二首作香闺之润笔求骈体之擅场 
　　袁枚陈淑兰女子诗序 
</div>
    <div class="pagination">
<a href="女红传征略_page3.html">上一页</a><a href="女红传征略.html">1</a><a href="女红传征略_page2.html">2</a><a href="女红传征略_page3.html">3</a><span class="current-page">4</span><a href="女红传征略_page5.html">5</a><a href="女红传征略_page6.html">6</a><a href="女红传征略_page7.html">7</a><a href="女红传征略_page5.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
