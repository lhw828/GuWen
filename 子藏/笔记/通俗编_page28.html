<!DOCTYPE html>
<html>
<head>
    <meta charset="UTF-8">
    <title>通俗编 - 第 28 页/共 62 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>通俗编 - 第 28 页/共 62 页</h1>
    <div class="content">　　
　　即席赋诗 
　　〔宋书〕武帝延后进二十余人。置酒赋诗。萧介染翰即成。臧盾诗不成。罚酒一斗。盾饮尽言笑自若。帝曰。臧盾之饮。萧介之文。皆即席之美也。〔按〕后世云即席赋诗。昉此。然于原文意颇龃龉。
　　
　　诗有别才 
　　〔严沧浪诗话〕诗有别才。非关书也。诗有别趣。非关理也。
　　
　　诗中有画。画中有诗 
　　〔东坡集〕题王维蓝关烟雨图。味摩诘之诗。诗中有画。观摩诘之画。画中有诗。
　　
　　供官诗 
　　〔太仓［禾＋弟］米集〕东坡尝言。古今未有无对者。琴家谓［（忖-寸）＋呉］俗耳为设客曲。顷时有作送太守诗者。仆问之其人曰。此供官诗。不足观。于是设客曲始有对。戏作俳体云。设客元无琴里曲。供官尚有箧中诗。
　　
　　打油诗 
　　〔南部新书〕有胡钉铰、张打油二人。皆能为诗。〔升庵外集〕载张打油雪诗。即俚俗所传黄狗身上白。白狗身上肿也。故今又谓之打狗诗。
　　
　　趁韵而已 
　　〔朝野佥载〕景龙中权龙褒为左武卫将军。好赋诗。而不知声律。皇太子夏日赐宴。献诗云。严霜白皓皓。明月赤团团。或曰。岂是夏景。曰趁韵而已。太子援笔赞之曰。龙褒才子。秦州人士。明月书辉。严霜夏起。如此诗章。趁韵而已。
　　
　　吟安一个字。捻断数茎须
　　〔卢延逊诗〕。
　　
　　富于千篇。贫于一字
　　见〔文心雕龙练字篇〕。
　　
　　绚烂之极。造于平淡 
　　〔苏轼与侄书〕凡文字少小时须令气象峥嵘。采色绚烂。渐老渐熟。乃造平淡。其实不是平淡。乃绚烂之极也。
　　
　　嬉笑怒骂。皆成文章
　　〔黄庭坚苏子瞻像赞〕云云。
　　
　　一凭阴隲二文章
　　〔水东日记〕载呉思庵遗外孙钱昕习科场句。
　　
　　大手笔 
　　〔晋书王珣传〕梦人以大笔如椽与之。既觉。语人云。此当有大手笔事。〔南史陆琼传〕诸官符及诸大手笔并勅付琼。〔徐陵传〕文宣时。国家有大手笔。必命陵草之。〔唐书苏［廷＜页］传〕与张说以文章显。称望略等。时号燕许大手笔。
　　
　　老手 
　　〔玉堂杂记〕上锡史浩宴。命作诗叙之。复俯同其韵。有文章籍老手句。〔苏轼诗〕老手王摩诘。穷交孟浩然。
　　
　　大作家 
　　〔卢氏杂说〕王屿好与人作碑志。有送润笔者。误叩王维门。维曰。大作家在那边。
　　
　　宿学
　　〔史记庄周传〕虽当世宿学。不能自解免也。
　　
　　饱学
　　〔文心雕龙〕有饱学而才馁。有才富而学贫。
　　
　　名士 
　　〔礼月令〕季春勉诸侯、聘名士、礼贤者。注。名士、不仕者。正义曰。名士者、谓其徳行贞絶。道术通明。王者不得臣。而隐居者也。贤者乃名士之次。〔隋书经籍志〕有海内名士传。正始名士传。江左名士传。
　　
　　秀才 
　　〔管子小匡篇〕农之子常为农。朴野而不慝。其秀才之能为士者。则足頼也。〔按〕秀才字始见于此。杨升庵引赵武灵王呉越无秀才之语。云属二字所起。考其原文。乃云秀士。非秀才也。史记儒林传。公孙弘等议。有秀才异等。辄以名闻。则秀才之科目着矣。〔日知録〕唐代举秀才者止十余人。凡贡举有博识高才、强学待问、无失俊选者为秀才。其次明经。其次进士。明初亦尝举秀才。乃辟召之名。非所施于科目之士。今俗谓生员为秀才。非也。
　　
　　老秀才 
　　〔明实録〕洪武十四年六月。诏于国子诸生中选之学优等。听明俊伟之士。得三十七人。命之博极羣书。讲明道徳经济之学。以期大用。称之曰老秀才。〔按〕三字为今世学者所恶闻。不知其重如此。［酉＋（培-土）］酒。讳老犹看夹注书。
　　
　　诸生 
　　〔史记曹相国世家〕尽召长老诸生。问所以安集百姓。〔汉书［羽／隹］方进传］努力为诸生学问。〔锺离意别传〕严遵与光武帝倶为诸生。〔按〕诸生犹诸侯。虽一人亦得云诸。今仍然也。
　　
　　时髦
　　〔后汉书顺帝纪赞〕孝顺初立。时髦允集。
　　
　　腐儒 
　　〔荀子非相篇〕易曰。括嚢无誉无咎。腐儒之谓也。〔史记黥布传〕上折随何之功。谓何为腐儒。为天下安用腐儒。〔杜诗〕身世双蓬［髟／兵］。乾坤一不儒。
　　
　　白面书生 
　　〔晋纪〕高阳王隆曰。温详之徒。皆白面书生。〔宋书沈庆之传〕欲伐国而与白面书生谋之。事何由济。
　　
　　措大 
　　〔李济翁资暇録〕代称士流为措大。言其峭醋而冠四民之首。一说。衣冠俨然。望之有不可犯之色。如醋之酸而难饮也。故亦谓之酸子。或又云、有士人贫居新郑之郊。以驴负醋。巡邑而卖。复落魄不调。邑人指其醋駄而号之。又云。郑有醋沟。其沟东尤多甲族。以甲乙族。以甲乙叙之。故曰醋大。愚谓四说皆非也。止当作措。以其能举措大事。故云。以上皆济翁所録。〔按〕全唐诗话。宣宗谓侍臣曰。崔铉眞贵人。裴休眞措大。颇合于举措大事之说。他如［（扣-口）＋庶］言、方干与李主簿互嘲。有措大吃酒点盐之语。李义山杂纂。穷措大唤妓女。必不来。又云。鸦似措大。饥寒则吟。五代史。东汉世家。王得中叩马而谏。刘旻怒曰。老措大毋妄阻吾军。九域志。蜀王宗铢授司戸参军。笑曰。若要头便斩去。何能作措大官耶。宋史杜衍传。衍食于家。惟一麺一饭。曰、某本一措大耳。海録碎事。宋太祖言。措大眼孔小。赐与十万贯。则塞破屋子矣。北梦琐言。江陵号衣冠薮泽。琵琶多如饭甑。措大多如［鱼＋即］鱼。凡此倶以措大为轻慢辞。济翁说、未尽然矣。
　　
　　书厨 
　　〔齐书陆澄传〕读易三年。不解文义。欲撰宋书不成。王俭戏之曰。陆公、书厨也。〔十国春秋〕诸学士毎为文。先问古今首末于朱遵度。国人号幕府书厨。〔宋史呉时传〕敏于为文。未尝属稿。两学目之曰立地书厨。〔按〕宋李郛、郑格、李纲、皆以博学强记。人号书厨。张大中、号黒漆书厨。明程济、号两脚书厨。晋书刘乔传。傅迪好广读书。而不解其义。刘柳云。卿可谓书［竹／鹿］、犹厨也。诸言书厨者。祖自此。
　　
　　润笔 
　　〔隋书郑译传〕高［颖の禾の代わりに火］戏谓译曰笔干。译答曰。出为方岳。杖策言归。不得一钱。何以润笔。〔唐书柳［王＋比］传〕顾彦晖请书徳政碑。［王＋比］曰。若以润笔为赠。即不敢从命。〔宋史王禹［イ＋(称-禾)］传〕尝草李继迁制。送马五十匹为润笔。禹［イ＋(称-禾)］却之。〔梦溪笔谈〕凡草制除官自给谏待制以上。旧皆有润笔钱。元丰中诏罢。
　　
　　束修 
　　见〔论语〕。又〔汉书朱邑传〕廉洁守节。退食自公。无疆外之交。束修之馈。〔北史冀儁传〕时俗人学书亦行束修之礼。谓之谢章。〔张凤翼谭辂〕人知束修为子弟馈师之礼。不知邓后纪云。故能束修。不触罗网。注、以约束修整释之。又郑均束修安贫。恭俭节整。冯衍圭洁其行。束修其身。刘般束修至行。皆是此意。又杜诗、荐伏湛疏。自行束修。讫无毁［王＋占］。注云、十五以上也。延笃亦云。自束修以来。为臣不陷于不忠。何朱注论语只以礼物言耶。
　　
　　学课钱
　　〔元曲选〕金钱记。见此三字。
　　
　　学堂 
　　〔华阳国志〕文翁立文学讲堂。作石室。在蜀郡城南。学堂之称。自此始。〔传灯録〕洪［言＋（烟-火）］有自小不曾入学堂语。
　　
　　学名 
　　〔春秋疏〕题杜氏名下、引刘炫云。汉承焚书之后。诸儒各载学名。〔按〕今人多于初就傅时定名。故谓名曰学名。据此。则其称谓旧矣。
　　
　　学生 
　　〔后汉书灵帝纪〕光和二年。始置鸿都门学生。〔唐书选举志〕律学生五十人。书学生三十人。算学生三十人。以八品以下子、及庶人之通其学者为之。〔按〕此皆学校之生。今概呼弟子为学生。非也。
　　
　　同学 
　　〔汉书萧望之传〕望之事同县后苍。以令诣太常受业。复事同学博士白奇。〔后汉书张［酉＋甫］传〕注。［酉＋甫］祖充与光武同门学。
　　
　　同砚 
　　〔汉书张安世传〕小男彭祖。与上同席砚书。〔晋书刘弘传〕少与武帝同居。又同年。共研席。
　　
</div>
    <div class="pagination">
<a href="通俗编_page27.html">上一页</a><span>...</span><a href="通俗编_page23.html">23</a><a href="通俗编_page24.html">24</a><a href="通俗编_page25.html">25</a><a href="通俗编_page26.html">26</a><a href="通俗编_page27.html">27</a><span class="current-page">28</span><a href="通俗编_page29.html">29</a><a href="通俗编_page30.html">30</a><a href="通俗编_page31.html">31</a><a href="通俗编_page32.html">32</a><a href="通俗编_page33.html">33</a><span>...</span><a href="通俗编_page29.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
