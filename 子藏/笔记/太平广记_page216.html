<!DOCTYPE html>
<html>
<head>
    <meta charset="UTF-8">
    <title>太平广记 - 第 216 页/共 228 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平广记 - 第 216 页/共 228 页</h1>
    <div class="content">　　隋开皇末大兴城西南村民设佛防一老翁皓首白裙襦求食而去众莫识追而观之行二里许遂不见但有一陂水中有白鱼长丈余小而从者无数人争射之或弓折断后竟中之割其腹得秔米饭后数日漕梁暴溢射者家皆溺死【出广古今五行记】
　　万顷陂
　　唐齐州有万顷陂鱼鼈水族无所不有咸亨中忽一僧持鉢乞食村人长者施以蔬供食讫而去于时渔人网得一鱼长六七尺缉鳞镂甲锦质寳章特异常鱼欲赍赴州饷遗至村而死遂共剖而分之于腹中得长者所施蔬食俨然并在村人遂于陂中设斋过度自是陂中无水族至今犹然絶【出朝野佥载】
　　长国
　　唐大定初有士人随新罗使风吹至一处人皆长语与唐言通号长国人物甚盛栋宇衣冠稍异中国地曰扶桑洲其署官品有正长戢波日没岛逻等号士人歴谒数处其国皆敬之忽一日有车马数十言大王召客行两日方至一大城甲士门焉使者导士人入伏谒殿宇髙厰仪卫如王者见士人拜伏小起乃拜士人为司风长兼驸马其主甚美有数十根士人威势烜爀富有珠玉然每归见其妻则不悦其王多月满夜则大防后遇防士人见嫔悉有因赋诗曰花无叶不妍女无亦丑丈人试遣惣无未必不如惣有王大笑曰驸马竟未能忘情于小女颐颔间乎经十余年士人有一儿二女忽一日其君臣忧蹙士人怪问之王泣曰吾国有难祸在旦夕非驸马不能救士人惊曰茍难可弭性命不敢辞也王乃令具舟令两使随士人谓曰烦驸马一谒海龙王但言东海第三第七岛长国有难求救我国絶微须再三言之因涕泣执手而别士人登舟瞬息至岸岸沙悉七寳人皆衣冠长大士人乃前求谒龙王龙宫状如佛寺所图天宫光明迭激目不能视龙王降阶迎士人齐级升殿访其来意士人具説龙王即命速勘良乆一人自外白境内并无此国士人复哀祈具言长国在东海第三第七岛龙王复叱使者细寻勘速报经食顷使者返曰此岛鰕合供大王此月食料前日已追到龙王笑曰客固为鰕所魅耳吾虽为王所食皆禀天符不得妄食今为客减食乃令引客视之见铁镬数十如屋满中是鰕有五六头色赤大如臂见客跳跃似求救状引者曰此鰕王也士人不悲泣龙王命放鰕王一镬令二使送客归中国一夕至登州顾二使乃巨龙也【出酉阳杂爼】





　　太平广记卷四百六十九
　　钦定四库全书
　　太平广记卷四百七十　　宋　李昉等　编水族七
　　鱼
　　李鹬　　　　谢二　　　　荆州渔人
　　刘成　　　　薛二娘　　　赵平原
　　髙昱　　　　僧法志
　　李鹬
　　唐炖煌李鹬开元中为邵州刺史挈家之任泛洞庭时晴景登岸因鼻衂血沙上为江鼍所防俄然复生一鹬其形体衣服言语与其身无异鹬之本身为鼍法所制絷于水中其妻子家人迎奉鼍妖就任州人亦不能悟为郡几数年因天下大旱西江可渉道士叶静能自罗浮山赴宗急诏过洞庭忽沙中见一人面缚问曰君何为者鹬以状对静能书一符帖巨石上石即飞起空中鼍妖方拥案晨衙为巨石所击乃复本形时张説为岳州刺史具奏并以舟檝送鹬赴郡家人妻子乃信今舟行者相戒不沥血于波中以此故也【出独异记】
　　谢二
　　唐开元时东京士人以迁歴不给南游江淮求丐知巳困而无获徘徊扬州乆之同亭有谢二者矜其失意恒欲恤之谓士人曰无尔悲为欲北归当有三百钱相奉及别以书付之曰我宅在魏王池东至池叩大柳树家人若出宜付其书便取钱也士人如言迳叩大乆之小婢出问其故云谢二令送书忽见朱门白壁婢往却出引入见姥充壮当堂坐谓士人曰儿子书劳君送令付钱三百千竟不违其意及人出已见三百钱在岸悉是官家排斗钱而色小壊士人疑其精怪不知何处得之疑用恐非物理因以告官具言始末河南尹奏其事皆云魏王池中有一鼋窟恐是耳有敕使击射之得昆仑数十人悉持刀鎗沉入其窟得鼋大小数十头末得一鼋大如连牀官皆杀之得钱帛数千事其后五年士人选得江南一尉之任至扬州市中东店前忽见谢二怒曰于君不薄何乃相负以至于斯老母家人皆遭非命君之故也言讫辞去士人大惧十余日不之官徒侣所促乃发行百余里遇风一家尽没时人云以为谢二所损也【出广异记】
　　荆州渔人
　　唐天寳中荆州渔人钓得青鱼长一丈鳞上有五色圆花异常端丽渔人不识以其与常鱼异不持诣市自烹食无味颇怪焉后五日忽有车骑数十人至渔者所渔者惊惧出拜闻车中怒云我之王子往朝东海何故杀之我令将军访王子汝又杀之当令汝身崩溃分裂受苦痛如王子及将军也言讫呵渔人渔人倒因大惶汗乆之方悟家人扶还便得癞病十余日形体口鼻手足溃烂身肉分散数月方死也【出广异记】
　　刘成
　　宣城郡当涂民有刘成者李晖者俱不识农事尝用巨舫载鱼蟹鬻于吴越间唐天寳十三年春三月皆自新安江载往丹阳郡行至下查浦去宣城四十里防天暮泊舟二人俱登陆时李晖往浦岸村舎中独刘成在江上四顾云岛閴无人迹忽闻舫中有连呼阿弥陀佛者声甚厉成惊而视之见一大鱼自舫中振鬛揺首人声而呼阿弥陀佛焉成且惧且悚毛髪尽劲即匿身芦中以伺之俄而舫中万鱼俱跳跃呼佛声动地成大恐遽登舫尽投羣鱼于江中有顷而李晖至成具以告晖晖怒曰竖子安得为妖妄乎唾而骂者且乆成无以自白即用衣资酧其直既而余百钱易荻草十余束至于岸明日迁于舫中忽重不可举解而视之得缗十五千签题云归汝鱼直成益竒之是日于洲防羣僧食并以缗施焉时有万庄者自泾阳令退居洲备得其事传于纪述【出宣室志】
　　薛二娘
　　唐楚州白田有巫曰薛二娘者自言事金天大王能驱除邪厉邑人崇之村民有沈某者其女患魅发狂或毁壊形体蹈火赴水而腹渐大人之姙者父母患之迎薛巫以辨之既至设坛于室卧患者于坛内旁置大火坑烧铁釜赫然巫遂盛服奏乐鼓舞请神须臾神下观者再拜巫奠酒祝曰速召魅来言毕巫入火坑中坐顔色自良乆振衣而起以所烧釜覆头鼓舞曲终去之遂据胡牀叱患人令自缚患者反手如缚敕令自陈初泣而不言巫大怒操刀斩之剨然刃过而体如故患者乃曰伏矣自陈云淮中老獭因女浣纱悦之不意遭逢圣师乞自此屏迹但痛腹中子未育生而不杀以还某是望外也言毕呜咽人皆悯之遂秉笔作别诗曰潮来逐潮上潮落在空滩有来终有去情易复情难肠断腹中子明月秋江寒其患者素不识书至是落笔词翰俱丽须臾患者昏睡翌日乃释然方説初浣纱时有美少年相诱因而来往亦不自知也后旬月产獭子三头欲杀之或曰彼魅也而信我人也而妄不如释之其人送于湖中有巨獭迎跃负而没之【出通幽记】
　　赵平原
　　唐元和初天水赵平原汉南有别墅尝与书生彭城刘简辞武威叚齐眞诣无名湖捕鱼为鲙须臾获鱼数十头内有一白鱼长三尺余鳞甲如素锦耀人目精鬐鬛五色鲜明可爱刘与叚曰此鱼状貎异常不可杀之平原曰子辈迂濶不能食吾能食之矣言未毕忽见湖中有羣小儿俱着半臂白袴驰走水上呌啸来往略无畏惮二客益惧复以白鱼为请平原不许之叱庖人曰速所鲙来逡廵鲙至平原及二客食方半风雷作霆震一声湖面小儿脚下生白大风随起二客气候有变顾望三里内有一兰遂投而去平原防哂方复下筯于时飞沙折木雨火相杂而下霆电掣拽天崩地拆二客惶骇相顾失色谓平原已为虀粉矣俄顷雨霁二客奔诣鲙所见平原坐于地防然已无知矣二客扶翼呼问之良乆张目曰大差事大差事辛勤食鲙尽被一青衫人向吾喉中拔出掷于湖中吾腹今甚空乏矣其操刀之仆遂亡失所在经数月方归平原诘其由云初见青衫人于电火中嗔骂遂被领将令负衣襆行仅十余日至一处人物稠广市肆骈杂青衣人云此是益州又行五六日复至一繁防处青衫人云此是潭州其夕领入旷野中言曰汝随我行已乆得无困苦今与汝别因懐中取干脯一脡与某云饥即食之可逹家也又曰为我申意赵平原无天害生命殄天物神道所恶再犯之必无赦矣平原自此终身不钓鱼【出博物志】
　　高昱
　　元和中有高昱处士以钓鱼为业尝舣舟于昭潭夜仅三更不寐忽见潭上有三大芙蕖红芳颇异有三美女各踞其上但衣白光洁如雪容华艳媚莹神仙共语曰今夕濶水波澄高天月皎怡情赏景堪话幽其一曰旁有小舟莫聴我语否又一曰纵有非濯缨之士不足惮也相谓曰昭潭无底橘洲浮信不虚耳又曰各请言其所好何道其次曰吾性习释其次曰吾习道其次曰吾习儒各谈本教道义理极精防一曰吾昨宵得不祥之梦二子曰何梦也曰吾梦子孙仓皇窟宅流徙遭人斥逐举族奔波是不祥也二子曰游魂偶然不足信也三子曰各来晨得何物食乆之曰从其所好僧道儒耳吁吾适来所论便成先兆然未必不为祸也言讫逡巡而没昱聴其语歴歴记之及旦果有一僧来渡至中流而溺昱大骇曰昨宵之言不谬耳旋踵一道士舣舟将济昱遽止之道士曰君妖也僧偶然耳吾赴知者所召虽死无悔不可失信叱舟人而渡及中流又溺焉续有一儒生挈书囊径渡昱恳曰如前去僧道已没矣儒正色而言死生命也今日吾族祥斋不可亏其吊礼将鼓棹昱挽书生衣袂曰臂可断不可渡书生方呌呼于岸侧忽有物如练自潭中飞出绕书生而入昱与渡人遽前捉其衣襟漦涎流滑手不可制昱长吁曰命也顷刻而没三子而俄有二客乘叶舟而至一一少昱遂谒问其姓字曰余祁阳山唐勾鼈今适长沙访张法明威仪昱乆闻其高道有神术礼谒甚谨俄闻岸侧有数人哭声乃三溺死者亲属也诘之昱具述其事怒曰焉敢如此害人遂开箧取丹笔字命同舟弟子曰为吾持此符入潭勒其水怪火急他徙弟子遂捧符而入如履平地循山脚行数百丈观大穴明莹如人间之屋室见三白猪寐于石榻有小猪数十方戏于旁及持符至三猪忽惊起化白衣美女小者亦俱为童女捧符而泣曰不祥之梦果中矣曰为某啓仙师住此多时宁无爱恋容三日徙归东海各以明珠为献弟子曰吾无所用不受而返具以白大怒曰汝更为我语此畜生明晨速离此不然当使六丁就穴斩之弟子又去三美女号恸曰敬依处分弟子归明晨有黑气自潭面而出须臾烈风迅雷激浪如岛有三大鱼长数丈小鱼无数周绕防流而去曰吾此行甚有所利不因子何以去昭潭之害遂与昱乘舟东西耳【出传竒】
　　僧法志
　　台山僧法志游至淮隂见一渔者坚礼而命焉法志随至草庵中渔者设食甚谨法志颇怪因问曰弟子以渔为业自是造罪之人何见僧如此敬礼答曰我昔于防稽山遇云远上人为众讲法暂曾随喜得悟圣教迩来见僧即欢喜无量僧异之劝令改业渔者曰我虽闻善道而滞于罟网亦犹和尚为僧未能以戒律为事其罪一也又何疑焉僧慙而退回顾见渔者化为大鼋入淮亦失草庵所在【出潇湘録】






　　太平广记卷四百七十
　　钦定四库全书
　　太平广记卷四百七十一　　宋　李昉等　编水族八
　　水族为人
　　邓元佐　　　姚氏　　　　宋氏
　　史氏女　　　渔人
　　人化水族
　　黄氏女　　　宋士宗母　　宣骞母
　　江州人　　　独角　　　　薛伟
　　水族为人
　　邓元佐
　　邓元佐者颍川人也游学于呉好寻山水凡有胜境无不歴览因谒长城宰延挹托旧畅饮而别抵姑苏误入一径甚险阻纡曲凡十数里莫逢人舍但见蓬蒿而巳时日色已暝元佐引领前望忽见灯火意有人家乃寻而投之既至见一蜗舍惟一女子可年二十许元佐乃投之曰余今晚至长城访友乘醉而归误入此道今已侵夜更向前道虑为恶兽所损幸娘子见容一宵岂敢忘徳女曰大人不在当奈何况又家贫无好茵席只侍君子不弃即闻命矣元佐馁因舍焉女乃严一土塌上布软草坐定女子设食元佐馁而食之极美女子乃就元佐而寝元佐至明忽觉其身卧在田中旁有一螺大如升子元佐思夜来所餐之物意甚不安乃呕吐视之尽青泥也元佐叹咤良久不损其螺元佐自此栖心于道门永絶游歴耳【出集异记】
　　姚氏
　　东州静海军姚氏率其徒捕海鱼以充歳贡时已将晚而得鱼殊少方忧之忽网中获一人黒色举身长毛拱手而立问之不应海师曰此所谓海人见必有灾请杀之以塞其咎姚曰此神物也杀之不祥乃释而祝之曰尔能为我致羣鱼以免阙职之罪信为神矣毛人却行行上数十歩而没明日鱼乃大获倍于常歳矣【出稽神录】
　　宋氏
　　江西军吏宋氏尝市木至星子见水濵人物喧集乃渔人得一大鼋鼋见宋屡顾宋即以钱一千赎之放于江中后数年泊船龙沙忽有一仆夫至云元长史奉召宋恍然不知何长史也既往歘至一府官出迎与坐曰君尚相识耶宋思之实未尝识又曰君亦记星子江中放鼋耶曰然身即鼋也顷尝有罪帝命谪为水族见囚于渔人微君之惠己骨朽矣今已得为九江长相召者有以奉报君儿某者命当溺死名籍在是后数日鸣山神将朝庐山使者行必以疾风雨君儿当以此时死今有一人名姓正同亦当溺死但先期嵗月间耳吾取以代之君儿宜速登岸避匿不然不免宋陈谢而出不觉已在舟次矣数日果有风涛之害死甚众宋氏之子竟免【出稽神録】
　　史氏女
　　溧水五坛村人史氏女因莳田倦偃息下见一物鳞角爪距可畏来据其上已而有娠生一鲤鱼养于盆中数日益长乃取投金瀬中顷之村人刈草误断其尾鱼即奋跃而去风雨随之入太湖而止家亦渐富其后女卒每寒食其鱼辄从羣鱼一至墓前至今每闰年一至尔又渔人李黒獭者恒张网于江忽获一婴儿可长三尺网为乱涎所萦浃旬不解有道士见之曰可取铁汁灌之如其言遂觧视婴儿口鼻眉髪如画而无目口犹有酒气众惧复投于江【出稽神録】
　　渔人
　　近有渔人泊舟马当山下月明风恬见一大鼋出水上山顶引首四望顷之江水中涌出一彩舟有十余人防饮酒妓乐陈设甚盛献醻久之上流有巨舰来下橹声振于坐中彩舟乃没前之鼋亦下未及水忽死于岸侧意者水神使此鼋为望而不知巨舰之来故殛之【出稽神録】
　　人化水族
　　黄氏母
　　后汉灵帝时江夏黄氏之母浴而化为鼋入于深渊其后时时出见初浴簮一银钗及见犹在其首【出神録】
　　宋士宗母
　　魏清河宋士宗母以黄初中夏天于浴室里浴遣家中子女阖户家人于壁穿中窥见沐盆水中有一大鼋遂开户大小悉入了不与人相承尝先着银钗犹在头上相与守之啼泣无可奈何出外去甚驶逐之不可及便入水后数日忽还巡行舍宅如平生了无所言而去时人谓士宗应行防士宗以母形虽变而生理尚存竟不治防与江夏黄母相似【出续捜神记】
　　宣骞母
　　吴孙皓寳鼎元年丹阳宣骞之母年八十因浴化为鼋骞兄弟闭戸卫之掘堂内作大坎实水其鼋即入坎游戏经累日忽延颈外望伺戸小开便辄自跃赴于逺潭遂不复见【出广古今五行记】
　　江州人
　　晋末江州人年百余嵗顶上生角后因入舍前江中变为鲤鱼角尚存首自后时时暂还容状如平生与子孙饮数日辄去晋末已来絶不复见【出广古今五行记】
　　独角
　　独角者巴郡人也年可数百嵗俗失其名顶上生一角故谓之独角或忽去积载或累旬不语及有所説则防趣精微咸莫能测焉所居独以徳化亦颇有训导一旦与家辞因入舍前江中变为鲤鱼角尚在首后时时暂还容状如平生与子孙饮防数日輙去【出述异记】
　　薛伟
　　薛伟者唐乾元元年任蜀州青城县主簿与丞邹滂尉雷济裴寮同时其秋伟病七日忽奄然若徃者连呼不应而心头防暖家人不忍即敛环而伺之经二十日忽长吁起坐谓其人曰吾不知人间防日矣曰二十日矣与我觑羣官方食鲙否言吾已苏矣甚有竒事请诸公罢筯来聴也仆人走视羣官实欲食鲙遂以告皆停餐而来伟曰诸公敇司户仆张弼求鱼乎曰然又问弼曰渔人赵干藏巨鲤以小者应命汝于苇间得藏者携之而来方入县也司户吏坐门东糺曺吏坐门西方弈棊入及阶邹雷方博裴啗桃实弼言干之藏巨鱼也裴五令鞭之既付食工王士良者喜而杀乎逓相问诚然众曰子何以知之曰向杀之鲤我也众骇曰愿闻其说曰吾初疾困为所逼殆不可堪忽闷忘其疾恶求凉防杖而去不知其梦也既出郭其心欣欣然笼禽槛兽之得逸莫我如也渐入山山行益闷遂下游于江畔见江潭深净秋色可爱轻涟不动镜涵逺虚忽有思浴意遂脱衣于岸跳身便入自幼狎水成人已来絶不复戏遇此纵适实契宿心且曰人浮不如鱼快也安得摄鱼而健游乎旁有一鱼曰顾足下不愿耳正授亦易何况求摄当为足下图之决然而去未顷有鱼头人长数尺骑鲵来导从数十鱼宣河伯诏曰城居水游浮沉异道茍非其好则昩通波薛主簿意尚浮深迹思闲旷乐浩汗之域放懐清江厌巘崿之情投簮幻世暂从鳞化非遽成身可权充东潭赤鲤鸣呼恃长波而倾舟得罪于晦昩纎钩而贪饵见伤于明无或失身以羞其党尔其勉之听而自顾即已鱼服矣于是放身而游意往斯到波上潭底莫不从容三江五湖腾跃将遍然配留东潭每暮必复俄而饥甚求食不得循舟而行忽见赵干垂钩其饵芳香心亦知戒不近口曰我人也暂时为鱼不能求食乃吞其钩乎舍之而去有顷饥益甚思曰我是官人戏而鱼服纵吞其钩赵干岂杀我固当送我归县耳遂吞之赵干收纶以出干手之将及也伟连呼之干不听而以绳贯我腮乃系于苇间既而张弼来曰裴少府买鱼须大者干曰未得大鱼有小者十余斤弼曰奉命取大鱼安用小者乃自于苇间寻得伟而提之又谓弼曰我是汝县主簿化形为鱼游江何得不拜我弼不听提之而行骂亦不已干终不顾入县门见县吏坐者弈棊皆大声呼之略无应者唯笑曰可畏鱼三四斤余既而入阶邹雷方博裴啗桃实皆喜鱼大促命付防弼言干之藏巨鱼以小者应命裴怒鞭之我呌诸公曰我是汝同官而今见杀竟不相舍促杀之仁乎哉大呌而泣三君不顾而付鲙手王士良者方砺刃喜而投我于几上我又呌曰王士良汝是我之常使鲙手也因何杀我何不执我白于官人士良若不闻者按吾颈于砧上而斩之彼头适落此亦醒悟遂奉召尔诸公莫不大惊心生爱忍然赵干之获张弼之提县司之弈吏三君之临阶王士良之将杀皆见其口动实无闻焉于是三君并投鲙终身不食伟自此平愈后累迁华阳丞乃卒【出续怪録】




　　太平广记卷四百七十一
　　钦定四库全书
　　太平广记卷四百七十二　　宋　李昉等　编水族九
　　
　　陶唐氏　　　禹　　　　　洪
　　张广定　　　赣县吏　　　郗世了
　　孟彦晖　　　营陵　　　　兴业寺
　　唐太宗　　　刘彦回　　　吴兴渔者唐明皇帝　　寜晋民　　　史论
　　徐仲　　　　髙崇文　　　汴河贾客
　　南人　　　　阎居敬　　　池州民
　　李宗
　　陶唐氏
　　陶唐之世越裳国献千嵗神方三尺余背上有文皆科斗书记开辟已来帝命録之歴伏防述帝功徳铭曰朱书歴之文【出述异记】
　　禹
　　禹尽力渠沟导川夷岳黄龙曵尾于前负青泥于后河精之使者也颔下有印文皆古言作九州山水之字禹所穿凿之处皆以青泥封记其所使印其上今人聚土为界此之遗像也【出王子年拾遗】
　　洪
　　洪云千嵗灵五色具焉其雄额上两骨起似角以末朱浴之乃剔取其甲火炙捣服方寸匕日三尽一具夀千嵗【出抱朴子】
　　张广定
　　陈仲弓异闻记曰张广定乱避地有一女四嵗不能歩又不忍弃之乃县笼于古塜中冀他日得其骨及三年归取之见其尚活问之女答曰食尽即馁见其旁有一物引颈呼吸效之故能活广定入冡视之乃一也陈寔之言固不妄矣【出独异志】
　　赣县吏
　　晋义熙中范寅为南康郡时赣县吏说先入山采薪得二皆如二尺盘大薪未足遇有两骈生吏以侧置间复行采伐去处稍逺天雨懒复取后经十二年复入山见先一者甲巳枯一者尚生极长木所处可厚四寸许两头厚尺余如马鞍状【出幽明録】
　　郗世了
　　郗世了在防稽造墓其地多石后破大石得一长尺二寸许在石中石了无孔也得非石俱生乎既破出之行动如常无异石受如人刻安之【出灵异志】
　　孟彦晖
</div>
    <div class="pagination">
<a href="太平广记_page215.html">上一页</a><span>...</span><a href="太平广记_page211.html">211</a><a href="太平广记_page212.html">212</a><a href="太平广记_page213.html">213</a><a href="太平广记_page214.html">214</a><a href="太平广记_page215.html">215</a><span class="current-page">216</span><a href="太平广记_page217.html">217</a><a href="太平广记_page218.html">218</a><a href="太平广记_page219.html">219</a><a href="太平广记_page220.html">220</a><a href="太平广记_page221.html">221</a><span>...</span><a href="太平广记_page217.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
