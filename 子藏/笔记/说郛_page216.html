<!DOCTYPE html>
<html>
<head>
    <meta charset="UTF-8">
    <title>说郛 - 第 216 页/共 601 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说郛 - 第 216 页/共 601 页</h1>
    <div class="content">　　释氏因时果有报应近歳有一男子旣贫且贱于上吻忽生一片赘肉如展两手许大下覆其口形状丑异殆不可言其人每饥渴则揭赘肉以就饮啜颇甚苦楚或问其所因则曰少年无頼曾在军伍常于佛寺安下同火共刲一羊分得少肉旁有一佛像上吻间可置之不数日婴疾遂生此赘肉焉
　　西明寺
　　长安城西明寺钟防乱之后缁徒流离閴其寺者数年有贫民利其铜袖锤錾往窃凿之日获一二片鬻于阛阓如是经年人皆知之官吏不禁后其家忽失所在市铜者亦讶其不来后官欲徙其钟于别寺见寺钟平堕在阁上及仆之见盗钟者抱锤錾俨然坐于其间即已干枯矣
　　马全节婢
　　魏帅侍中马全节尝有侍婢偶不惬意自击杀之后累年染重病忽见其婢立于前家人但讶全节之独语如相问答初云尔来有何意又云与尔钱财复曰为尔造像书经哀祈移时其亡婢不受但索命而已不旬日而卒
　　晋少主
　　开运甲辰歳暮冬晋帝遣中使至内署宣问诸学士云朕昨夜梦一玉盘中有一玉碗及一玉带皆有碾文光荧可爱是何徴也宜即奏来承防李愼仪与同僚并表奏贺以为玉者帝王之宝也带者有誓功之兆盘盂者乃守器之象为吉梦不敢有他占
　　郡牧
　　唐有膏梁子出刺郡人迎候甚至前任与之设交代之礼仪无阙者二礼生具头冠礼衣相其宾主升降揖让而新牧巑岏踧踖敛容低视不敢正靣对礼生及礼毕使人再三传话慰劳感谢皆莫涯其意翌日于内阁从礼生从容生极惶恐罔知去就旣坐嚬蹙低语曰贤尊安否礼生唯唯又曰顷年营大事时极烦贤尊心力生亦懵然及罢有亲知细询之乃曰此礼生縁方相子弟昔曾使他家君是以再三感谢且士流中亦有故为轻薄者亦有昧于菽麦不能分别者信而有之
　　张咸光
　　梁龙德年有贫衣冠张咸光游丐无度于梁宋之间复有刘月明者与咸光相类常怀匕箸每游贵门即遭虐戏方飱则夺其匕箸则防中出而用之梁驸马温积谏议权判开封府事咸光忽遍诣豪门告别问其所诣则曰往投温谏议也问有何绍介而往答曰顷年大承记録此行必厚遇也大谏尝制碣山潜龙宫上梁文云馒头似椀胡饼如簏畅杀刘月明主簿喜杀张咸光秀才以此知必承顾盻闻者絶倒
　　市马
　　洛中有大寮世籍膏梁不分牝牡偶市一马都莫知其妍媸为驵侩所欺曰此马不唯驯良齿及二十余歳合直两马之资况行不动尘可谓驯良之甚也遂多金以市之侩旣倍获利临去又曰此马兼有榅桲牙出也于是大喜诘旦乗出如鵞鸭之行及至家矜衒曰此马不唯驯熟兼饶得果子牙两所复召侩别赠二十
　　上霄峯
　　补阙熊皎云庐山有上霄峯者去平地七千仭上有古迹云是夏禹治水之时泊船之所凿石为窍以系缆焉磨崖为碑皆科斗文字隐隐可见则知大禹之功与天地不朽矣
　　振武角抵人
　　光啓年中左神防军四军军使王卞出鎭振武置宴乐戏旣毕乃命角抵有一夫甚魁岸自隣州来此较力军中十数辈躯貎膂力悉不能敌主帅亦壮之遂选三人相次而敌之魁岸者俱胜帅及座客称善久之时有一秀才坐于席上忽起告主帅曰某扑得此人主帅颇骇其言所请旣坚遂许之秀才降阶先入厨少顷而出遂掩绾衣服握左拳而前魁梧者防笑曰此一指必倒矣及渐相逼急展左手示之魁岸者懵然而倒合座大笑秀才徐步而出手而登席焉主帅诘之何术也对曰顷年客逰曾于道店逢此人才近食桉踉跄而倒有同伴曰怕酱见之輙倒某闻而志之适诣设厨求得少酱握在手中此人见之果自倒聊宴设之欢笑耳有边岫判官目覩其事







　　説郛卷四十八下
<子部,杂家类,杂纂之属,说郛>
　　钦定四库全书
　　説郛卷四十九　　　　　元　陶宗仪　撰四朝闻见録【叶绍翁】
　　赐燕涤爵
　　赐酒羣臣无涤爵之文孝宗赐宴内臣朝相王淮涕流于酒已则复缩涕入鼻时吴公琚兄弟亦预燕见其饮酒辄有难色左右知其故后有诏涤爵自淮始
　　衣被
　　大臣见百官主賔皆用朝服时暑伏甚丞相淮体弱不能服闷至絶上亟诏医疾有间后有诏许百官易衣自淮始
　　张司封庙
　　张司封庙号昭贶景祐中尚书六部郎张公夏也夏字伯起景祐中出为两浙转运使杭州江岸率用新土潮水冲击不过三嵗辄壊夏乃作石堤一十三里以防江潮之害既成州人感夏之功庆歴中庙于堤上嘉祐十年赠太常少卿政和二年八月封宁江侯改封安济公并赐今额绍兴十四年增灵感字绍兴三十年增顺济字予以本末攷之初无神怪之事今临安相传以伯起治潮三年莫得其要领不胜阨愤尽抱所书牍自赴于江上诉于帝后寓梦于继是修江者方得其説堤成而潮亦退盖真野人之语也江之所恃者堤安有伯起不知以石代薪土之便工未及成效匹夫沟渎之为此身不存而慿虚忽之梦以告来者万一不用其梦患当如何是尚得生名之智殁谓之神乎沿江十三里要是上至六和塔下至东青门正昭贶所筑今顾诿之钱王则尤缪矣
　　武林
　　武林本曰虎林避唐讳改曰武林如云以虎为武之类山自天目而来灵隐山顿伏至仪王墓若虎昻首颔下石有斧凿一痕故老相传以为太祖又以为徽宗用望气者之言凿去虎颔又谓髙宗尝占梦为虎所惊因凿焉未知孰是今行宫有小山曰武林道士作亭其上环以花竹盖因一小丘草草为之非武林也道士易如刚间因攻媿楼公斋宿丐诗以咏其亭诗中用事最为精博曰武林山出武林水灵隐后山毋乃是此山亦复用此名细攷其来真有以也盖灵之山即武林之山冷泉之水也谓此山亦复用此名则行宫培塿之土非武林明矣老笔殊使人畏也末章乃谓凿井建缁黄庐以厌王气疑此山为武林余脉攷之当以前章为正云
　　髙宗六经
　　髙宗御书六经尝以赐国子监及石本于诸州庠上亲御翰墨稍倦即命吴后宪圣续焉至今皆莫能辨
　　万年国清幽天
　　孝宗喜占对宋之瑞面对上问以所居之瑞对曰臣家在天台上问曰彼多名山胜槩孰为之冠之瑞对曰唯是万年国清幽天孝宗喜遂陞两制云三衢毛泽民以荐者面对徽宗上问卿所居江郎山髙可几许泽民姑大言曰五千丈上问何以验之泽民对曰臣日斜视景上甚喜其防
　　杨沂中引西湖
　　言者疏奏杨沂中擅灌西湖水入私第上徐晓言者曰南渡之初金人退而羣盗起朕重困赤子遂用议者羁縻之防刻印尽封羣盗大者郡邑小者钱帛所自有者惟浙数郡犹豫未决防诸将平尽羣盗朕已发愿除土地之外凡府库金帛俱寘不问沂中故有余力以给泉池若以诸将平盗之功虽尽以西湖赐之曾不为过沂中此事惟卿容之言者惶恐而退
　　宪圣不妒忌
　　宪圣初不以色幸自渡南以来以至为天下母率多遇鱼贯以进即以疾辞思陵念其勤劳之久毎欲正六宫之位而属以今太后逺在沙漠不敢举行上尝语宪圣曰极知汝相同劳苦反与后进齿朕甚有媿俟姐姐【谓太后】归尔其选已宪圣再拜对曰大姐姐逺处北方臣妾短于定省毎遇天日清美侍上宴集方一思之肚里泪下臣妾诚梦不到此上为泣下数行愈以后为贤暨太后既旋銮驭以向尝与宪圣均为徽宗左右徽宗以宪圣赐髙宗太后恐宪圣记其微时事故无援立意上侍太后拜而有请曰徳妃吴氏服劳之久外廷之议谓其宜主中馈更合取自家姐姐教旨太后阳语上云这事由在尔而隂实不欲上遂批付外廷曰朕奉太后之命云徳妃吴氏可立为后后遂开拥佑三朝之功云
　　宁皇
　　宁皇命二小黄门常背二小屏前导随其所至即面之屏书戒曰少饮酒怕吐少食生冷怕痛折二事为屏以示之故毎饮不过三爵宫中动欲呵卫黄衣至不避自以补革浣舄细衣为便左右至以语激上则应曰毋作聪明乱旧章盖学士永嘉陈傅良尝导上以此故终身不忘
　　四夫人
　　胄所幸妾同甘苦者为三夫人号满头花新进者曰四夫人至通宫籍慈明常召入见赐坐以示殊宠四夫人者即与慈明偶席慈明衔之迨韩为郑发所刺诸婢皆遣还其父母慈明特旨令京尹杖四夫人而遣之











　　三朝圣政録【石介】
　　太祖曰资防子弟但能在家弹琵琶弄丝竹岂能治民于是未许亲民
　　太祖躬履节俭常服澣濯之衣寝殿设青布縁苇帘常出麻履布裳赐左右曰我旧所服者也太祖平蜀阅孟防宫中物有宝装溺器遽命碎之曰以此奉身不死何待
　　太祖修大内既成令洞辟诸门无有壅蔽曰此如我心小有邪曲人皆见之
　　太祖问杜镐曰西汉赐予悉用黄金近代乃为难得之货何也对曰当是时佛事未兴金价甚贱也
　　大祖曰大凡居职不可不勤朕毎见殿前兵卒扫一片地汲一瓶水必记姓名
　　许王为中丞弹奏太宗勑之许王奏曰臣为天子儿今犯罪被中丞推鞫上曰朝廷之制孰敢违之朕有过臣下当亦纠摘汝为开封府尹岂可不举卒罚之云真宗皇帝因元夕御楼观灯见都人熈熈举酒顾宰执曰祖宗创业艰难朕今获覩太平与卿等同庆宰执称贺皆饮釂独李文靖沆终觞不怿明日王文正旦问其所以且曰上昨日宣劝懽甚公不肯少有将顺何也文靖曰太平二字尝恐谀佞之臣以之借口干进今人主自用此夸耀臣下则忠鲠何由以进既谓太平则求祥瑞而封禅之説进若必为之则耗帑藏而轻民力万而有一患生于意外则何以支吾沆老矣兹事必不亲见参政他日当之矣其后四方奏祥瑞无虚日东封西祀讲求典礼纷然不可遏王公追思其言叹曰李文靖真圣人也求文靖画像置于书室中而日拜之予屡见前辈説此询于两家子孙其言皆同
　　真宗问王文正曰祖宗时有秘防云南人不可作宰相此岂立贤无方之义乎文正对曰无方之义信如陛下所言然要之唯贤然后可是时方大用王文穆或以此为言而不知此防乃验于近世而不在文穆也
　　真宗召大理评事冯元説周易泰卦元敷衍卦体谓天气下降地气上腾然后交泰犹君下接于臣臣上承君然后君臣道通若天以髙亢居上则地无由得交于天天地不交何由得泰君以尊大自持臣无由得接于君君臣不接何由得泰











　　防昌解頥録【包湑】
　　史无畏
　　史无畏者曹州人也与张从真为友无畏止耕垅畆衣食窘困从真家富乃谓曰弟勤苦田园日夕区区奉假千缗货易他日但归吾本无畏忻然赍缗父子江淮射利不数嵗已富从真继遭焚爇及罹刼盗生计一空遂诣无畏曰今日之困不思弟千缗之报可相济三二百乎无畏闻言辄为拒扞报曰若言有负但执劵来从真恨怨填臆乃归庭中焚香泣泪诅之言词慷慨闻者战栗午后东西有片黒云骤起须臾霔雨雷电兼至霹雳一震无畏遽变为牛朱书腹下云负心人史无畏经旬而卒刺史图其事而奉奏焉
　　改县
　　唐宗幸温泉见白鹿升天改防昌为昭应县
　　两世夫妻
　　刘立者为长葛尉其妻杨氏忽一日泣谓立曰我以某日当死且以小女美美为托曰他日美美成长望君留之三二年其夕杨氏卒及罢官寓居长葛已十年矣有县令某者邀立往郭外看花令立先去舍赵长官庄行二三里见一杏园中有妇女十数人立驻马观之有一女年可十五六亦近败垣中窥立至赵长官宅入门主人移时方出曰适女子与亲族看花忽中暴疾所以不果奉迎坐未定有一青衣与赵耳语赵起入内闻赵公嗟叹之声乃问立曰君某年为长葛尉壻杨氏乎曰然有女名美美仆名秋笋乎曰然赵又叹息惊异旋有人唤秋笋入宅中见一女涕泣谓曰美美安否对曰无恙也仆亦讶之徐问赵曰某未省与君相识何故知其行止也赵乃以实告曰女适看花忽若暴卒既苏自言前身乃公之妻也适窥见公不觉闷絶立歔欷久之须臾县令亦至众客俱集赵白其事众咸异之立曰某今年尚未髙亦有名官愿与小娘子寻隔生之好众共成之于是成壻而美美长于母三嵗矣
　　邺华林苑有勾鼻桃子重三斤或二斤半亦有名梨凡此众果气味甘美入口消汁人间有名果季龙作虾蟆车四箱广一丈深一丈合土在中植之则无不生也













</div>
    <div class="pagination">
<a href="说郛_page215.html">上一页</a><span>...</span><a href="说郛_page211.html">211</a><a href="说郛_page212.html">212</a><a href="说郛_page213.html">213</a><a href="说郛_page214.html">214</a><a href="说郛_page215.html">215</a><span class="current-page">216</span><a href="说郛_page217.html">217</a><a href="说郛_page218.html">218</a><a href="说郛_page219.html">219</a><a href="说郛_page220.html">220</a><a href="说郛_page221.html">221</a><span>...</span><a href="说郛_page217.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
