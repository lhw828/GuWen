<!DOCTYPE html>
<html>
<head>
    <meta charset="UTF-8">
    <title>随隐漫录 - 第 2 页/共 2 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>随隐漫录 - 第 2 页/共 2 页</h1>
    <div class="content">



　　随漫録卷三
　　钦定四库全书
　　随漫録卷四
　　宋　陈世崇　撰
　　杨慈湖简题平江府太伯庙云三以天下让先圣谓至徳简也拜庙下太息复太息三辞不难也太伯无人识胡为无徳称万妙无极或曰太伯之神无形体何故言又言万通大道者匪有匪无即无万即一一即万尚不思而可言乎言即无言天地内外皆太伯人皆见之而不识冯深居去非賛云太伯之逺启吴宇也其周之盛徳耶显哉丕谋承哉丕烈维天有成命匪躬之责委而去之川逝河决孔子不云乎可谓至徳也已矣虞仲居季札守节其流芳遗烈欤郡以吴礼逊维则
　　古之大儒格物以为学伦通达谓之真知其次博物以为闻敏识强记谓之多知真知者徳性之知若顔子闻一知十子贡告徃知来曾子致知子夏日知月无忘是也多知者见闻之知若子产汾神之对绛老疑年师旷知获侨知之岁左史倚相能读三坟五典八索九丘不能知祈招之诗而子革能之祝陀诵载书于苌以长卫侯于盟是也真知者优入圣域回赐参商外无闻焉多知者非命世之英如子产游吉师旷叔向子革椒举祝陀之外不能也后世真知者寂然多知者唯刘向而已
　　春秋妇人有谥晋之声子敬嬴鲁之哀声穆诸姜齐宋两共姬此国君夫人之得谥者穆伯之妻敬姜此大夫妻之得谥者郑武姜秦穆姬晋怀嬴卫之宣庄二姜宋威许穆晋悼此因国君之谥而名之者鲁人哀此姜谓之哀姜此私谥也谥以表徳妇人以三从为徳夫之徳即其徳故礼从夫谥是以舜典言为汭厘降之事则二妃所观之刑可见周诰着文武之烈则太姒所嗣之音可传也
　　传曰因生赐姓胙土命氏及字谥官邑六者而已今推广为十七一曰以国为氏五帝之前有国者不称国以名为氏所谓无怀氏葛天氏伏羲氏燧人氏者也神农轩辕虽曰炎帝黄帝犹以名为氏至唐虞夏商周而后以国为氏诸侯亦然鲁卫齐宋之是也支庶称氏适他国则称国如宋公子朝在韩则称宋朝卫公孙鞅在秦则称卫鞅二曰以邑为氏原以周邑而得氏申以楚邑而得氏鲁有沂邑因沂大夫相鲁而以沂相为氏周有甘邑因甘平公为王卿士而以甘士为氏三曰以乡为氏四曰以亭为氏封建五等降国为邑邑有关内侯乡侯亭侯关内邑者温原苏毛甘樊祭尹之是也封于乡者以乡氏封于亭者以亭氏五曰以地为氏居傅巗者为傅氏徙稽山者为稽氏主东蒙之祀者为东蒙氏守桥山之冢者则为桥氏耏氏因耏班食于耏门頴氏因考叔为頴谷封人东门襄仲为东门氏桐门右司为桐门氏于甫里绮里者为甫里氏绮里氏六曰以姓为氏姓之为氏与地之为氏皆因所居而命也得赐者为姓不得赐者为地居姚墟者赐以姚居嬴渎者赐以嬴姬之得赐居于姬水姜之得赐居于姜水七曰以字为氏八曰以名为氏诸侯之子称公子公子之子称公孙公孙之子以王父字为氏如郑穆公之子曰公子騑字子驷其子曰公孙夏其孙则曰驷带驷乞宋威公之子曰公子目夷字子鱼其子曰公孙友其孙曰鱼莒鱼石鲁孝公之子曰公子展其子曰公孙夷伯其孙曰展无骇展禽郑穆公之子曰公子丰其子曰公孙段其孙曰丰卷丰施天子之子亦然王子狐之后为狐氏王子朝之后为朝氏如公子遂之子曰公孙归父字子家其后为子家氏父字为氏者也季孙鉏字子弥其后为公鉏氏父名为氏者也九曰以次为氏伯仲叔季之是也十曰以族为氏族近于次者氏之别也孟氏仲氏别兄弟也丁氏癸氏别先后也祖氏祢氏别上下也第五氏第八氏以同居别也孔氏子孔氏旗氏子旗氏字之别也轩氏轩辕氏熊氏熊相氏名之别也季氏之有季孙氏仲氏之有仲孙氏叔氏之有叔孙氏嫡庶之别也十一曰以官为氏太史太师司马司空是也十二曰以爵为氏皇王公侯是也十三曰以谥为氏庄氏出于楚庄王康氏出于卫康公鲁僖公宣公之后为僖氏宣氏文武哀谬皆是也十四曰以吉徳为氏赵衰人爱之如冬日后为冬日赵氏吉有贤人为老成子后为老成氏十五曰以凶徳为氏英布被黥为黥氏杨感枭首为枭氏十六曰以事为氏夏侯氏遭有穷之难后缗方娠逃出自窦而生少康支孙以窦为氏汉武帝认丞相田千秋乗小车出入省中后因以车为氏十七曰以技为氏巫者之后为巫氏以至卜氏匠氏豢龙御龙干将氏者亦莫不然三代之后姓氏混矣
　　梁冀不顾清河王蒜明徳属亲而立蠡吴侯以为富贵可长保然族兾者桓帝也郭崇韬知庄宗之嬖刘氏请立为后中庄宗之欲结刘氏之援为自安之计至深至厚然杀崇韬者刘氏也故君子守道徳之正而祸福之变岂思虑所能及哉
　　髙疎寮骑鸾引云夜骑白出琳阙千万仙官锵佩玦云雷贴妥过罡风左推日丸右扶月一息瑶池翠水家阿母迎谒龙驱车青娥弹丝玉妃酒折尽蟠桃红玉花九天丈人来问道太极之前天不老丹霞一炁玉虚宫寳笈防金容探讨井君沐浴波五色洞房光芒上奔日天上传呼六丁直星斗离阑碍鸾翼钱春唐纪梦云翠峰嵳峩三十六寒泉落空响哀玉甃花石路势萦纡玉阑干防修筠緑雪髯老人紫瓢金丝麈尾揺相招红螺酌酒湛湛碧坐倚苍石吹洞箫孤来传天上诏老人挽余偕一到飘飘髙举凌青冥直过罡风履黄道祥光楼閤倚峥嵘神虎守关森卫兵双阖朱扉忽微启中有灵官来逺迎绛衣持斧立丹陛玉皇手中玉如意云璈风瑟自宫商天声清越非人世帝旁青童传帝宣文华宫中呼谪仙谪仙顾余笑且言子宜亟反来他年探怀赠我五色笔子当寳之慎勿失浓香氤氲迷常所长揖老人下西庑身从日月上头行俯视斗杓分子午云气相随步武生过耳但觉松风鸣觉来握笔纪佳梦月明楼鼓挝三更毛吾竹钧天云鸢飞鱼跃鳬短长各适其适孰尤彼苍奈何人异于万物身备乎五常学关乎经济志效乎忠良乃使蜗蚓同槁乎土壤鸿鴈俱逐乎稻梁精神所着梦游八荒浴银河飜月之浪熏旃檀带露之香戴芙蓉九华之冠披云锦五色之裳骑祥麟兮翳防凤攀若木兮拂扶桑直造乎玉皇香案之傍白虎守关御劒芒荧惑执法齿发张臯防丘旦列鴈行肃然鸣佩谐宫商关张卫霍立两厢相向盾甲明如霜千官拜起低复昻星辉霞彩难为祥一人殿中立宣令臣奏事无恐惶臣愚幸覩天日光愿拜短疏禆毫芒读罢帝亲把袖藏曰汝所奏见未尝政如药性和温良一一可以瘳民疮又如百炼昆吾钢用之国可无妖祥惜哉无遇徒心伤亟宜归世朝君王君王神圣今禹汤勤求贤隽食不遑扶天大象亲提纲充庭至寳皆琳琅尚怜空谷遗幽芳蒲轮诏纷相望赐汝紫绶黄金章衮衣赤舄坐庙堂爕调万化跻时康凌轹周汉超虞唐赐汝斧羽林鎗专征不义诛强火铃霹杵金刚摄伏百怪回澜狂载命玉女斟霞觞赐汝天醖九霞浆一饮尽蜕藜藿膓令汝身贵家亦昌不论中国蛮与羗虫鱼草木皆春阳天子万夀永无疆汝乗白云来帝乡二十八宿参翺翔臣辞草茅不敢当逊于稷契暨殳斨罡风满路明月在床皆不食烟火语而钧天尤富赡云
　　魏明帝景初元年徙长安铜人承露盘盘折声闻数十里重不可致留于覇城大发卒铸铜人二号翁仲列坐司马门外抱独先生命先人与钱菊友【頴】即席以乆字韵赋翁仲菊友云武皇骑龙朝帝后露湿铜仙古苔绣景初命名翁与仲无复衣冠仍汉旧桓圭大劒髙嵯峨不动如山严镇守岂知屹立司马门九鼎暗移司马手变迁陵谷亦何易洛阳尘埃一回首因嗟宠辱非可常世间何者为长乆君不见后来荆埋铜駞坐想失身横陇畆先人云铜仙擎露秋风表珍重刘郎千万夀老瞒攘鼎贻孙谋因逼此仙俱受垢仙宁折骨拒非招耻为奸雄效奔走汚名翁仲俾司门口不能言心自否洛阳宫殿一灰飞天上此标独长乆君不见堂堂冠劒霸城万古六丁驱守先生防云绍定壬辰九日抱独山人徐逸观陈藏一所作翁仲诗观其命意布辞灼见魅乡呼魄指寃俾受言奬如在荆中流涕而话徃事呜呼如诗人忠愤之心随事而见可胜叹哉因执笔惘惘而书
　　甲子六月六日昧爽福宁殿东西向列圣训及读书纪要各二匣凝华集一匣太子两拜问安又两拜云臣某职守东闱恩承南面近思问学谨葺韦编兹盖伏遇爹爹皇帝陛下圣训尊严师资妙选遂令谫见晋彻睿知臣下情无任瞻天望圣激切屏营之至两拜搢笏舞三拜开匣各奉一册以进两拜云纂辑所闻编摩亦乆惭非博学幸澈严宸陛下教育岁深修为日渐谨祈锡览终赐玉成两拜进凝华集云自防习诗乆承亲训僣编草藁恭进蓂堦陛下勤于教子学乃知方仰冀圣慈锡之乙览两拜退本宫圣堂祈祝文云愚昧谫才勉强问学夙佩君亲之训垂二十年问安视膳之顷凡一语一言之教诏服膺弗失会集为编目曰圣训凡二百卷卜吉恭进惟神灵隂相之八日付史馆赐诏云朕惟万克正端自元良百世昭垂常存典则爰示家严之训以贻燕翼之谋期续心传用敷言教皇太子某天资既淑学问益充凡平时丁宁告戒之辞悉见于躬行践履之际复加编集以示鉴观爰实契于朕心可永垂于世则庸加谕防丕寓至怀九日起居毕致词云顷集训言获遭乙览登之史馆奬以温辞陛下道重传心恩深教子敢不益加勉励庸竭忠勤两拜进诗云宠颁御墨十行新天锡光华小臣家学传心当谨守恩深何以报君亲两拜舞蹈退祝文云昨者告忱恭进圣训果蒙黙祐得彻宸严君亲恱怡宣付史馆不惟见某平日积习之功亦我皇上天纵之学修齐治平之道藏之石渠照耀今古佩服神追与此编相为长乆
　　理宗御容自賛云身黄屋兮心太虚动节度兮静恬愉肥瘠以天下兮不移夫厥居夫孰为广成子兮吾将问道于千岁之余
　　独恨太平无一事江南闲却老尚书萧宰易恨为幸云山苍苍江水泱泱先生之徳山髙水长李泰伯易徳为风日斜奏罢长杨赋半山易为奏赋长杨罢白玉堂中曾草诏水晶宫里近题诗韩子苍易为堂深宫冷无咎试交趾进象表云备法驾之前陈周益公易陈为驱古词云春归也只消戴一朶荼宇文元质易戴为更皆一字师也
　　己夘冬日访钦雪岩于仰山上堂云千里相寻慰寂寥未嫌风雪路迢迢庐山虽好且休去更拨寒炉话一宵明年九日访珍南州于开元上堂云从上行不到处行取步步登髙从上说不到处说取言言见谛白酒酿千家黄花开满地噫嘻陶渊明若知有今此世界终不执着东篱【置拂子下座】又明年访常竹坞于峰上堂云一藏一切藏错随随时错霭霭春云眼中金屑直饶并到帝王前总是一团闲落索【置拂子顾众云】还见麽这落索天将以夫子为木铎随拈云铿金戛玉则不无三大老同一舌头虽然多賛不如少骂



　　随漫録卷四
　　钦定四库全书
　　随漫録卷五
　　宋　陈世崇　撰
　　春秋何始于鲁公杜预谓平王东周之始王公让国之贤君非也桓公弑兄诸国无讨贼者自平王不能复父讐始此春秋之所以作也此春秋之始于公也孔子作春秋而乱臣贼子惧惟孟子知之
　　周公告二公曰我其弗辟我无以告我先王辟法也当置管蔡于法辟避也居东以避之辟君也我若有无君之心何以告我先王三说俱通必有能辨之者
　　齐桓公盟洮盟牡丘会咸防淮兵车之防四庄十三年防北杏十四年防鄄十五年防鄄十六年盟幽二十七年盟幽防柽盟贯防阳谷首止甯母葵丘衣裳之防十有一孔子但言九合诸侯不以兵车盖北杏始圗覇初防鄄覇未成庄十五年再防鄄为始传曰复防焉齐始覇也
　　石骀仲卒无适子有庶子六人卜所以为后者曰沐浴佩玉则兆五人皆沐浴佩玉石祈子曰孰有执亲之丧而沐浴佩玉者乎不沐浴佩玉石祈子兆齐大饥黔敖为食于路以待饿者而食之有饿者蒙辑屦贸贸然来黔敖左奉食右执饮曰嗟来食其目而视之曰予惟不食嗟来之食以至于斯也从而谢焉终不食而死于此见古人仁孝之理前一章叠四沐浴佩玉字而文不繁后一章省一饿者黔敖字而文愈简又见古人叙事之法
　　风以动之上之化下如风之鼓动万物也雅者正也天子齐正万物也颂者后王賛美祖宗之功徳也一国之事各不同皆本于君故即其教化之美而名以风二雅固皆天子之事鹿鸣嘉宾采薇王政之兴可以小言至文王大明美则大矣节彼南山正月诸诗王政之废可以小言至于板荡坏则大矣况遣戍复古育材南征不过指陈一事至于受命明徳既醉守成治则大矣积小雅以成大雅积风成雅积雅成颂故诸侯有风而无雅天子有雅而无风平王政令不行黍离十诗不刺则闵不闵则思自降为风徳不文功不武则不颂鲁特列国之风以美之也
　　子畏于匡厄于陈蔡伐木于宋削迹于卫顔子一箪食一瓢饮在陋巷人不堪其忧自古圣贤犹不免困厄然处变如处常平日见得义命透故用舍行藏惟我与尔他弟子不能及
　　原宪居贫子贡连骑结驷过之谓宪曰夫子何病也宪曰无财谓之贫道不行谓之病宪贫也非病也此语政鍼子贡殖货之膏肓
　　秦下逐客之令李斯在逐中若不上书乞留终身布衣及其见留致位宰相父子俱戮政坐一书之故盖斯因仓鼠兴感见逐上书则其志在利禄也与赵髙谋杀扶苏立二世恐失利禄也一有患得患失之心故不免于大戮诚可以为贪利禄者之戒
　　孔明仕蜀子瞻孙尚死于忠义瑾仕吴子恪死于诛戮诞仕魏死于兵三诸葛皆丰之后分仕三国惟孔明从刘氏瞻尚得其死合乎正当时龙虎狗之喻甚当
　　唐虞尚徳夏尚功商尚老周尚亲秦尚刑名西汉尚权谋东汉尚节义魏尚词华晋尚清言周隋尚族望唐尚制度宋尚道理纪纲
　　董贤财物四十三万万梁冀财物三十余万万郿坞金三万斤银九万斤锦绮寳玩山积元载胡椒八百斛他物称是终不免自杀剖棺燃脐塞袜果何所得哉
　　唐庄宗诏魏王杀蜀王衍一行人宦人张居翰谓杀降不祥以诏傅殿柱揩改行为家于是随衍千余人皆获免汉髙祖以李崧第赐宰相逢吉并取其西京之田宅崧子弟有怨言逢吉诱人告崧与家僮二十人谋反改二为五遂族其家周太祖枭逢吉适当崧刑之所一字活千人族一家宜六一公有取于居翰也
　　贾生获罪于汉投文汨罗以吊屈原皮日休不用于唐投文沅湘以悼贾谊贾之见防似屈之忠日休不用似贾之投闲长沙泄其忠愤可悲已栁宗元恃叔文辈为氷山设为天对投文吊湘有二子之才无三闾之忠宁不发屈贾之笑
　　绍兴初有献鼎于行都上赐白金三千两赐三茅观髙一尺三寸有咫两耳旁出三足与首皆牛腹外周纹如籀腹内铭曰维甲午八月丙寅帝若稽古肇宋鼎审厥象作牛鼎格于太室从用享亿万宁神休惟帝时寳万世其永赖乃宋孝武孝建元年八月二日肇作以享太室者二十九年常州澄清观先是滆湖有物涌出波涛寺观争取之莫能得澄清试以香花迎之则凌波而上有唐广徳二年九月戊午河东薛泚之铭曰上徳愿而铸洪钟仙圣祐而人天从霜朝闻而窈窕月夜聴而邕容莲生花而清净顶衔绕于盘龙响上闻于天外声下彻于九重庶长空于狱魔屏迹而潜踪其象铎其量勺不石不播不怍不郁脐当其腹杵不临唇重几百钧禁中日伺其鸣为兴缮节童行专任撞击毋先时毋不及三朞锡以度牒声澈九重之铭始验观亦有吴道子火星图禇遂良书隂符经然皆出钟鼎下
　　钱唐游手数万以骗局为业初愿纳交或称契家言乡里族属吻合稍稔邀至其家妻妾罗侍寳玩充案屋宇华丽好饮者与之沉酗同席或王府或朝士亲属或太学生狎戏喧呼或诈失钱物诬之倍偿好游者与之放恣衢陌或入豪家与有势者共骗之好呼卢者使之旁观以金玉质镪遂易瓦砾访之则封门矣或诈败以诱之少则合谋倾其囊或窃彼物为证索镪其家变化如神如净慈寺前瞽妪揣骨聴声知贵贱忽有虞候一人荷轿八人访妪曰某府娘子令请登轿至清河坊张家疋帛铺前少驻虞候谓铺中曰娘子亲买疋帛数十端虞候随一卒荷归取镪七卒列坐铺前候乆不至二卒促之又不至二卒继之少焉弃轿皆遁矣有富者揖一丐曰防别尊叔二十年何以在此引归沐浴更衣以叔事之丐者亦因以为然乆之同买疋帛数十端曰叔留此我归请偿其直店翁讶其不来挟丐者物色之至其所则其人徃矣有华衣冠者买疋帛令仆荷归授钥开箧取镪坐铺候乆晩不来店翁随归入明庆寺如厠易僧防里僧衣以逃戴生货药观者如堵有青囊腰纒者虽企足引领而两手捧防甚至白衫者拾地芥衔刺其颈方引手则腰纒失矣有术士染银为药先以水银置锅内杂投此药水银化烟去银在其中或者欲传之欺以药尽重需市药则堕其计矣殿步军多贷镪出戍令母氏妻代领衣赐出库即货以偿债有少年髙价买老妪绢引令坐茶肆内曰候吾母交易少焉复髙价买一妪绢引坐茶肆外指曰内吾母也钱在母处取其绢又入附耳谓内妪曰外吾母也钱在母处又取其绢出门莫知所之呜呼盗贼奸宄臯陶明刑则治晋用士防盗奔于秦治之之法在上不在下
　　宋坦斋谓曹东畆曰君生永嘉诗学江西曰兴到何拘江浙然则四灵不足学欤曰四灵诗如啖玉腴虽爽不饱江西诗如百寳头羮充口适腹
　　陈子长韔守瑞阳用刑甚峻西山真公勉以诗曰粉省郎官出把麾故人何以赠箴规孔门仁恕真心法汉吏循良乃吏师聴讼莫嫌刀似笔爱民终见口成碑玉麟夜语如相问为说如今两丝与防恱者异矣
　　有赋长相思词云晴也行雨也行雨也行时不似晴天晴终快人名也成利也成利也成时不似名名成天下惊有心为名名亦利也可警矣
　　王晋卿云海棠开后鷰子来时黄昬庭院刘招山云一般时节两销魂楼上黄昬马上黄昬赵徳麟云断送一生憔悴能消几个黄昬
　　金声玉振乃景钟也顶上有玉扣则金先鸣玉终之髙九尺天子亲击以祠上帝铭曰徳纯懿兮舜文继跻夀域兮孰内外荐上帝兮伟兹器声气应兮同乆视贻子孙兮弥万世
　　斋马枢宻判临安府荣邸解偷山贼逼令重罪鞠之乃拾坟山之坠松者判云松毛落地是草村人得之是寳大王穏便解来即时放了
　　景定辛酉杭大饥帅朝服请见荣王求籴三百万石王不出终日坐宾次必得请乃退是岁也饥不为害
　　安晩郑公私居青田府鹿食民稻犬噬杀之府嘱守黥犬主幕官拟云鹿虽带牌犬不识字杀某氏之犬偿郑府之鹿足矣守从之
　　浙右富人舍竹园于邻寺其子贫甚取其笋僧执为盗闻于官守判云当初舍园指望福田既无福田还他竹园
　　尝记殿司荐阵亡防略云虎头食肉彼何人斯马革裹尸深公等战河南战河北毋忘此日之精忠出山东出山西再作明时之将相
　　陆放翁宿驿中见题壁云玉堦蟋蟀閙清夜金井梧桐辞故枝一枕凄凉眠不得呼灯起作感秋诗放翁询之驿卒女也遂纳为妾方余半载夫人逐之妾赋卜子云只知眉上愁不识愁来路窗外有芭蕉阵阵黄昬雨晓起理残妆整顿教愁去不合画春山依旧留愁住
　　姑苏女子沈清友能诗如晩天移棹泊垂虹闲倚篷窗问钓翁为底鲈鱼低价卖年来朝市怕秋风得风人之体咏渔父云起家红蓼岸传世緑蓑衣咏牧童云自便牛背穏却笑马蹄忙得下字之工
　　退之送穷文自谓怪怪竒竒毛颖传虽稍怪然笔力已不及不知者以怪辞为工叠字为巧字理舛谬不暇顾则诿之曰自我作古又饰之曰周诰殷盘屈曲声牙其实学力未充笔下澁滞仅足以诳聋瞽老泉先生曰风行水上涣非水之文也非风之文也二物者非能为文而不能不为文也惟退之得之
　　辛稼轩觞客滕王阁诗人胡时可通谒阍人辞焉呵詈愈甚辛使前曰既称诗人先赋滕王阁有佳句则预坐即题云滕王髙阁临江渚众大笑再书云帝子不来春已暮莺啼红树栁揺风犹似当年旧歌舞乃相与宴而厚赒之范希文置酒郊楼闻哭声悉撤饮器赠数丧之未者忠厚可以戒薄俗稼轩视希文之事必优为之
　　黄桂鹏飞以二絶送余游庐山云天下庐山第一竒西风楚楚送行时晦庵白鹿书犹在非是游山只爱诗曽从图画识庐山山好谁知画亦难画好不如诗好读就烦诗笔画来看其大父官南康故于图画识庐山四世祖以直道劲气不偶于时有防谿诗话行于世
　　珏荆叟住灵僧求挂搭不得一日五鼔乆立方丈忽问云何方狗子甚处猫儿僧云某甲温州叟曰温州王小婆布针带得来麽曰有入何不出去僧于叟胁下槌一拳叟以竹箆连打不止僧忽云打则任打祖师西来意未许你在叟曰如何是祖师西来意荅云五峰青更青叟曰便与挂搭随拈云灵虽则方便垂慈争奈这僧尚居门外
　　无准入室问伦断桥云近离甚处荅云天台问云曽见石桥麽荅云断了也问云断后如何荅云碧潭深万丈直下取鱼归随隠拈云蓦尔渔翁轻举棹无端空谷里传声
　　阎妃以特防夺灵寺菜园建功徳寺住持冲痴絶退院示众云欲去不去被去碍欲住不住被住碍浑不碍十洲三岛乾坤四海五湖龙世界随拈云长长还有人看方丈也无


　　随漫録卷五
</div>
    <div class="pagination">
<a href="随隐漫录.html">上一页</a><a href="随隐漫录.html">1</a><span class="current-page">2</span>
    </div>
    <div class="pagination"><a href="index.html">返回目录</a></div>
</body>
</html>
