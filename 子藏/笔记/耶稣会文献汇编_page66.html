<!DOCTYPE html>
<html>
<head>
    <meta charset="UTF-8">
    <title>耶稣会文献汇编 - 第 66 页/共 368 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>耶稣会文献汇编 - 第 66 页/共 368 页</h1>
    <div class="content">司铎诏众于堂曰：“涤罪工夫，全由痛悔。然所云痛悔者，必自天主发念，始为痛悔之真。何也？凡人稍自好者，一遇过愆，鲜不知悔。乃或为蒙恶名、或为失财帛、或为损身命。斯其悔也，徒俗情之所致，于上主无与，是未可得赦也。惟自天主而发者，思己所犯罪过，种种皆得罪天主，痛悔求宥，乃为可贵已。”
二、自天主而发之念
畏与爱的区别
又曰：“即自天主而发，亦有两念：一曰畏，一曰爱。
⑴畏
“畏者，惧已得罪天主，必为主所罚，故兢兢求赦不暇。譬如僮仆有过，惧其主之挞之也，因恳切求宥，是亦僮仆之畏耳。
⑵爱
“爱则一片真挚之心，不忍稍犯主命，万一有过，纵主不我责，而我且无地可自容者。譬之子事父母，一有违忤，即父母怜不加责，而子且痛悔求赦，必得亲心而后即安。
畏与爱的选择
“夫自天主一也，由畏而发者，僮仆之怀也；由爱而发者，孝子之心也，子等其奚择焉？”
论灵魂兼生觉之能，
一、人之魂兼生觉之能
日已晡，司铎诘余曰：“人身之魂有几？”
对曰：“有三。”
司铎曰：“云何？”
余曰：“灵魂其固然矣，且复生长能知觉，是复兼生觉二魂也。”
人之魂只一灵魂
司铎曰：“否，否！人之魂只有一灵魂是也。其复长大能知觉者，乃兼生觉二魂之能，非与生觉二魂，并列人身而为三也。
钱币之喻
“譬之钱焉，有铜钱、有银钱、有金钱。银钱能兼铜钱之价，非银钱之中有铜钱也；金钱能兼银铜钱之价，非金钱之中有银钱铜钱也。明乎此，则知灵魂之能，特兼生觉二魂之能。
二、人之魂兼生觉之能之理
贵能兼贱
“岂灵魂之中，复有生觉二魂哉？所以然者，凡物贵能兼贱，而贱不能兼贵。
府县之喻
“譬府能兼县之事，未有县能兼府之事者。夫灵魂贵也，生觉二魂贱也。则灵魂兼生觉之能，尤大较著矣。”
答天主虽在人心而爱恶行异，
一、天主在善人之心
漏下初刻，刘允铭问曰：“天主无往不在，亦可云在吾心否？”
司铎曰：“天主虽无往不在，然在善人之心，与在恶人之心，大不侔也。何则？善人之心，时敬畏天主，爱慕天主，终日乾乾，求所以翕合主心。故天主亦常在其心，如慈父之抚肖子，时亲爱而启掖之；
二、天主不在恶人之心
“若恶人之心，则不认有主，多方悖逆。纵吾主亦在其心，方且如严君之宪判，虽在而咫尺千里，又安得云在哉？”
论人立功愈崇受债愈重，
晦日，诸友侍于堂。
偶及立会之举，俞体高曰：“比来立会，悉某某之功。”
一、人之立功都由天主
司铎曰：“不然，人之善劳，皆由天主，非其自己有也。若天主稍不之眷，自恃己力，何功克济乎？惟上主以恩赐人，人善用之，则至慈上主，遂纪为功耳。
二、立功愈崇，受责愈重
“但我等立功愈崇，受责则愈重。
“何也？
“譬有窭人于此，富者畀以一金，令其营运，其人果不负所托。富者复畀十金，而责重矣。若更能蕃息，直畀至百金千金，而责愈重矣。盖彼资弥厚，实受债弥多。万一不戒，骄奢淫佚，以亏耗厥资，斯其负债，岂若一金之轻哉？”
论耶稣肉躯灵魂不离天主性并释三位一体之义，，凡二则
有顷，林用吁以祭义请。
一、灵魂和肉体只完全人性
司铎曰：“耶稣之生也，以天主性，接合人性矣。试问人性为肉躯，而天主性为灵魂否？”
用吁曰：“然。”
司铎曰：“否，否！人有灵魂肉躯，始成其为人，故灵魂、肉躯二者只完一人性。
二、天主性并非其灵魂
纯美至善之体
“若天主性，则纯美至善之体，岂灵魂所可言哉？今吾主耶稣之生也，灵魂合肉身则生；而耶稣救赎而死也，亦灵魂离肉身则死。
无处不在
“若天主性，则生亦在，死亦在，亦在灵魂，亦在肉身者也。
人与剑鞘的比喻
“譬之剑焉，有锋有鞘，锋鞘合而成剑。彼带剑者，左手握鞘，右手抽锋，似乎锋与鞘离矣，然不可谓离于其人之手也；夫鞘犹肉躯也，锋犹灵魂也；带剑之人，则譬之天主性也。锋鞘虽离，总不出一人之手，则知耶稣救赎，魂与身虽离，总不离天主之性矣。”
三、耶稣一位三体
又曰：“且子亦知耶稣之身，固包有三体者乎？”
用吁曰：“未也。”
司铎曰：“耶稣一身，有肉躯，有灵魂，有天主性。夫肉躯、灵魂与天主性，三者不同体也，顾合而成耶稣之一位。试读祭义所载三体一位之妙，正谓此也。”
答原罪为罚之余，，凡二则
秋七月，二日，林用吁延请，余与其迪从。
一、天主赏罚释疑
用吁即席问曰：“客有难予者，谓天主赏罚，既云于其身，不于其子孙。乃一原祖犯命，而罪遂流万世而无穷，斯二说似乎相悖。俊未知所对也。”
赏罚之正与赏罚之作
司铎曰：“赏罚于其身者，此赏罚之正也；间有及其子孙者，此赏罚之余也。
天主对元祖的赏罚
“故夫原祖一犯命，天主即夺其格外之恩，逐出安乐之境矣。若万世传染原罪，此特罚之余耳。
对天主赏罚的比喻
“譬如开国元勋，必身受封爵，而子孙亦可世世为王也。一大逆不道，必身服上刑，而子孙亦且累累就死也。所谓于其身，不于其子孙者，为中邦有不于其身，而于其子孙之说，故云然耳。然从古有开国元勋，不封其身，而只封其子孙者乎？有大逆不道，不戮其身，而只戮其子孙者乎？国法持平，端不如此，而况大主赏罚之至公哉？”
二、原罪亦未重罚
又曰：“即所云原罪者，亦未可云天主之重罚也。何也？
天主的重罚
“天主重罚人，必置之永苦之域，斯谓之罚。
对原罪的惩罚
“若传染原罪，只不得升天国，非有地狱之永苦也。试观孩童未领圣水，只不得升天。至长成为恶，始坠冥狱耳。若肯翻然遵诫，则夙愆顿洗。天堂之乐，吾主曷靳焉？
对原罪之罚的比喻
“譬世禄之家，固宜世受封爵。自厥祖获罪，一削其籍，其子孙特未免为庶人也，何至幽囚为伍哉？倘自能建功立业，则公侯将相，亦可当身立致，未有复以厥祖之罪罪之矣。”
答人非善即恶，，凡三则
一、人非善即恶
其迪问曰：“天主之赏罚人也，善者升天，恶者堕地矣。若彼无善无恶之人，天主将奚处焉？”
司铎曰：“人之无善无恶，独孩童为然。及稍有知觉，非善即恶，未有中立于不善不恶之间者也。”
二、不可以无过自文
其迪曰：“今有人于此，不偷盗、不邪淫、亦不妄证，可称无恶矣。但不钦崇天主，是亦无善。”
司铎曰：“子亦知子道乎？今有人子于此，不狎邪、不赌荡、不嬉游废业，斯亦可称人子矣。但于父母寿不庆，疾不问，晨昏罔相闻。其子方侈然自多曰：‘吾不孝也与哉？’彼为其父母者，亦乐有是子否？吾恐不事父母，决难逃不孝之辜；不事大父母，决难逭为恶之罚。盖根本既失，余无足观，人安得借无善无恶以自文也？”
三、行善之人主必救
其迪曰：“知主不事，罪固不赦。然有未闻圣教，而力行善者，则如之何？”
司铎曰：“虽然，若有于已所知之善，能尽力行之，即于圣教或有未闻也，大主亦必怜而救之，断不负斯人之善念耳。”
答用爱有三种，
初七日，司铎驾发邑治，林用吁从，晚宿方园。
一、爱有三种
用吁请曰：“圣教之爱人如己也，俊已知之矣。敢问爱有不同乎？”
司铎曰：“有，有利爱、有情爱、有仁爱。”
利爱
用吁曰：“何谓利爱？”
司铎曰：“爱有因己而发者，谓之利爱。是因彼人有利益于我，而后爱之者也。此爱即恶者亦有之。
情爱
“爱有因人而发者，谓之情爱。是因彼人为我之亲戚故旧，而后爱之者也。此爱即愚者亦有之。
仁爱
“惟爱因天主而发者，谓之仁爱。盖己与天下之人，皆天主所生，既爱天主，安有不爱主所生之人？故仁爱者，必合天下极疏极远之人，而皆爱之者也。此爱惟圣贤能之。
二、爱人如己的含义
之三者，虽均谓之爱乎，而公私大小之悬，判若天壤矣。圣教所谓爱人如己，则惟取仁爱行之，而情爱未尝不包，若利爱则直夷然不屑者也。”
答天主生神之意与神鬼之分，凡二则
</div>
    <div class="pagination">
<a href="耶稣会文献汇编_page65.html">上一页</a><span>...</span><a href="耶稣会文献汇编_page61.html">61</a><a href="耶稣会文献汇编_page62.html">62</a><a href="耶稣会文献汇编_page63.html">63</a><a href="耶稣会文献汇编_page64.html">64</a><a href="耶稣会文献汇编_page65.html">65</a><span class="current-page">66</span><a href="耶稣会文献汇编_page67.html">67</a><a href="耶稣会文献汇编_page68.html">68</a><a href="耶稣会文献汇编_page69.html">69</a><a href="耶稣会文献汇编_page70.html">70</a><a href="耶稣会文献汇编_page71.html">71</a><span>...</span><a href="耶稣会文献汇编_page67.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
