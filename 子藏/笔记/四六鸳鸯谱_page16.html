<!DOCTYPE html>
<html>
<head>
    <meta charset="UTF-8">
    <title>四六鸳鸯谱 - 第 16 页/共 20 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>四六鸳鸯谱 - 第 16 页/共 20 页</h1>
    <div class="content">　　紫极翔辉法曜映台中之栢　赤墀簉羽清霜飞简上之花　　心怦怦兮有节　技断断兮无他　　弹冠结绶名贤济列于在廷　建鼓悬鼗言路弘开于此日　　舆论攸称　帝心简在　　殿中执法居一人耳目之司　杜后惠文绾四海纪纲之重　　侍螭头而簪笔计且抒献替忠谟　峩豸角以宣猷当不负澄清雅志　　横空孤隼式观丰采之维新　接武夔龙即睹丝纶之诞播　　天子有争臣　圣朝无阙事　　勤勤奏疏更追还阳城陆贽之俦　凛凛忠肝且斥绝弘羊张汤之革　　蹈奸臣之虎尾直道无回　忤英主之龙颜孤忠自许　　谭吐必依名节　操履不越规绳　　孤忠错落与秋霜烈日争严　伟望巃嵸等乔岳泰山共耸　　政简刑平渥泽流宛溪之万里　民讴士颂清声高叠嶂之千峯　　望重寰区　功施社稷　　乘骢肃道巍巍乎山岳以之动摇　顶獬触邪凛凛然风雷由其掌握　　效铁面御史之忠同披烈胆　视鱼头参政之直独揭义肝　　龙门地峻且归鼓舞之中　乌府霜清更属提衡之下　　讦谀落胆于柱后　英俊引领于禁中　　诏出枫宸方见紫泥之焕渥　秩跻柄府更看绣服之辉煌　　播霜威于南国　树风裁于西台　　朋邪屏迹实惊风宪之雄　善类宁居咸谓霜棱之峻　　百辟肃激扬之度　九重推兵食之雄　　举扇障元规尘丹心不改　裂麻沮延龄相素论愈坚　　斡机权而消衅隙　餙纪纲以振颓风　　谏纸赐以笺藤雅称元祯之吟咏　台垣膺乎衮职即看山甫之登庸　　昔虎豹守九关无怪盈庭之默　今凤凰翔千仞耸闻瑞世之鸣　　刚方不挠每白赋先生铁作肝之诗　勇敢无回尚且为此翁身是胆之事　　伟哉祥凤之鸣朝阳　赫矣瑞鹏之搏北海　　时方伏马　公独台乌　　事机洞识蕴蓍龟先见之明　节操素坚挺松栢后凋之守　　顷膺丹诏之褒　实荷绣衣之宠　　玉斧班崇风力肃官僚之度　金陵地重霜威彻帝王之州　　熙朝斗望　命世天才　　恩溥垚水麻化雨足千家机杼　政调琴瑟春风送万户弦歌　　俎豆纳西江朝元之爱碑争勒　丝纶飞北阙粉闱之香署乔迁　　丕肃纲纪　维新宪度　　声晓梧桐振起朝阳鸾凤　威芟荆棘屏除当道豺狼　　白笔职抨弹仗下鬼摇秋月冷　绣衣司紏察廷中威肃曙星寒　　宠渥枫宸　欢腾蔀屋　　供奉赤墀坐接夔龙之武　相将紫阁立追伊吕之班　　旭日烈乌台延登居正色之地　秋霜横白简紏弹竖落胆之威　　鸣琴有韵音谐唳寉俱清　水镜无尘影照孤鸾自舞　　片片锦心自许　棱棱铁面直臣　　使立朝作耳目官爰借上林金树　谓留都为心腹地因教小释成竿　　凛铁官于栢府望重日南　辉玉铉于枫宸恩来北斗　　遍白石荆泉之洞　悉朝弦夕诵之区　　矫往触邪俨虎豹在山之势　张胆明目鸣凤凰瑞世之音　　气摩霄汉　名章斗山　　伏蒲骑省追先辈殿上虎之风　簪笔乌台洗曩时仗下马之习　　树直声于天下简上霜凝　总宪度于朝端笔尖风起　　九重侈知人之明　四海享任贤之福　　中和独粹如景星如凤凰　刚正不回为屈轶为獬豸　　物情大旱之余适苏霖雨　千羣天象太微之次首应法星　　超超冀北之　凛凛宛陵之三尺 

　　◆颂德类（一）◆ 

　　颂德类 【天姿　文章　　才美　清廉　　风度　忠鲠　　誉望　正直　　学问　度量】 

　　天姿 
　　才美 
　　风度 
　　誉望 
　　学问 
　　文章 
　　正直 
　　忠鲠 
　　荐辟 
　　干请 
　　辩谤 
　　受知 
　　清廉 
　　恬退 
　　托庇 

　　○天姿联 

　　志度冲融秘金锺于清廉　襟怀洒落印玉鉴于寒潭　　得天委和　与月争皎　　清甚风标自是剪吴松之水　恢乎才刃直将辟太华之峯　　气击扶摇　胷藏磅礴　　月斧云斤绰有心工之雕镂　雪山氷谷凛然人物之清奇　　日边佳气　云表修名　　英标照世氷壶玉衡悬清秋　硕德司朝天球河图在东序　　青云器之天姿　黑头公之物望　　空中楼阁莫名识鉴之玲珑　雨后月星难状襟怀之洒落　　晋王佐之风流　唐人物之器局　　明珠出沧海烨然希世之珍　乔林生邓林屹若明堂之具　　黄钟大吕之器　清庙朱弦之音　　琳琅金薤妙穷万象之真机　苍黛铜柯独备四时之正气　　杞梓人间之秀　珩璜王国之珍　　温然接物如春风和气可亲　逸孤鸿于天末勇以行仁类烈日严霜难犯　立独隺于人间 

　　○才美联 

　　笔下无一点尘埃富大苏之文采　胷中有百万甲兵负小范之丝纶　　挈国舟航　承天柱石　　学有渊源倒彭蠡三江之势　事无盘错倚丰城双剑之锋　　道济四海　勋塞两仪　　满腹精神烛照数计而龟卜　撑肠文字月光玉洁而蛟翔　　气识迈伦　风猷照俗　　裴令威名必建蔡州之功业　谢公谈笑尽是淮淝之事机　　学探千载　文据一家　　禹以功皋以谟谲全绝德　綘之果霍之勇难拟修能　　白雪阳春之绝唱　光风霁月之高标　　清标照俗莹圭璧之无瑕　厚德镇浮载华岳而不重　　追风逐电之权奇　耸壑昂霄之挺特　　敏手拨烦轻车之就熟路　弘猷应辔迅雷之激清风　　道足以弥纶海宇　才足以整顿乹坤　　笔下波澜泉源万斛之出地　胷中丘壑泰山一峯之擎天 

　　○风度联 

　　玉壶风露之清雅推节槩　金薤琳琅之贵作为文章　　秀骨昂一奇姿英发　　温润五谷合清庙之前陈　磊砢九专须明堂之巨用　　河汉炳灵斗山伟望　　清标雅橾立独鹤于人间　远韵遐心送孤鸿于天际　　烱若氷壶皎如玉树　　谓石年能几见谁可当之　数方今第一流公真是也　　天球粹温月鉴明彻　　胷中万月之无边一尘不染　笔下源泉之不竭万斛而赢　　玉树含辉　金茎挹爽　　大笔如椽挹紫帽扶舆之气　片心止水行五茎沆瀣之清　　氷壶莹彻　玉树扶疏　　四夷传颂其文章　诸儒想见其风采　　英英气度　澟凛风猷　　荆璞希珍　周彝古范　　氷壶玉衡悬清秋夙负济时之望　皮弁素帻舞大夏早推华国之辞　　玉水方流　金茎寒露 

　　○誉望联 

　　气塞两间　名高九牧　　文启夕秀　誉高旦评　　籍甚月评　穹其天分　　天地间气　宇宙大名　　贵名揭日　爽气横秋　　六馆名流　　一朝伟望　　乔木参天之阀阅　灵芝瑞世之才名　　于汉葢符融郭林宗之比　在唐则何蕃欧阳詹之流　　早日折广寒之桂　春风看长安之花　　勋在策书以山河而着誓　威行疆场虽草木以知名　　蜚英腾茂冀之北群马遂空　绝类离伦斗以南一人而巳　　声名重于朝廷　言语妙于天下　　大学诸生何敢预何蕃之齿　四海进士皆知以子厚为师　　夺龙头而贾勇　执牛耳而圭盟　　固尝一钓以连鳌　　见谓三年之走马　　下笔而有香字　摘髭而收巍科 

　　○学问联 

　　至大至刚葢得孔孟之道　先知先觉将以尧舜其君　　续濂溪诸儒之登　传延平夫子之学　　所学者正不观非圣之书　其震必宏自足引君于道　　学问得洙泗之传　议论适尧舜之正　　道传于轲继百世之绝学　文至于愈有三变之淳风　　学通九流而贯一　道传百圣而得宗　　读八索九丘之书学尤慱古　黜诸子百家之说意在尊经　　高文作古　真学造微　　生武夷洞天之下其禀至清　居考亭精舍之傍所渐者远　　学圣人道　读天下书　　家传正学早专程氏之渊源　躬蹈至诚葢得温公之模楷　　学冠儒缨　道航圣渎　　负数千载驰骋无穷之学　起二百年寂寞不振之文　　鼓琴著书以自娱　焚香读骚而有味　　探索精微出新议于王弼郑玄之外　芟夷陈腐进古文于李翱韩愈之间　　先知觉后知任斯文之正统　小德役大德为后进之主盟　　胷吞石渠　舌泻河汉　　濂溪浚其源象山浚其流会心有印　慈湖作之师洁斋为之父交臂传灯　　人物三代　学术六经　　居文章箓　登道德藩　　学本六经　气锺五纬 

　　○文章联 

　　笔下宫商富锦瑟五十弦之奏　胷中斧藻森牙签三万轴之储　　笔底阳春　胷中秋月　　立言垂世周情孔思之源流　引意正君伊训说命之表里　　文倡诸儒　学关百圣　　撑阳文字决河汉而披天章　满腹精神嘘海岱而出云气　　锦裳织云　玉斧修月　　韶钧锵而皎龙翔足希古作　大日鸣而凤芝瑞蚤动羣瞻　　心凡秋　文熖万丈　　丰标如玉英精夺嫠女之辉　咳唾皆珠文采对天孙之巧　　才气□双　文章有□　　□治多□太乙下青黎之梳　风流自命谪仙披紫骑之裘　　词源浩乎江□　笔力铿乎雷霆　　发其英革文章独妙于天下　楷诸事业议论不诡于圣人　　襟怀落落不俗　翰墨字字有香　　春风沂水夙卑游夏之渊源　界雪岷山更陋卿云之河汉　　笔下无一点俗　胷中有万卷书　　英声撞万石之锺汗流董贾　雄文扛百斛之鼎肩拍庄骚　　胷湛秋霜　笔飜春潦　　横绝银河织天孙之云锦　倒翻沧海弄明月之骊珠　　学际天人　文追盘诰　　篝灯夜雨动太乙之燃藜　献赋丁年灿天孙之织锦　　风雅多骞　文章独步　　地负海涵之学贯穿百家　天清水止之文粃糠众作　　气毓青霄　业传繁露　　窥海若之波澜瑰奇万状　织笔端之云锦机轴一家　　笔底阳春　胷中秋月　　涵今茹占罗千载于胷中　发藻摛华绚二春于笔下　　人间锺吕　天上埙箎　　有夺造化之机飞上广塞宫而修月　以凿混沌之手炼成五色石以补天　　怀连城佩明月妙樆天上云锦之辛　饮坠露飱流霞素离人间烟火之气　　惟是胷中之湖海飘然与造物者游　发惟笔下之波澜殆非食烟火之语　　博通经史大之为河海纤之为珠机　作为词章诡然翔蛟龙蔚然跃虎凤　　笔有活法珠走于盘而不出于盘　泒接古文水生于水而尤寒于水　　缀明月以为裳绝半点尘埃之气　分云汉而织锦本一家机轴之成　　笔下珠玑正声谐韶濩而劲气沮金石　舌端河汉深谋喷江海而逸气走风雷 

　　○正直联 

　　陆贽之不负所学有得于天　翁之莫干以私其清如水　　松到天而不屈　兰无人而亦□　　玉质金相允矣文章之正印　氷悬雪跨凛然节义之大闲　　制行中和　义气刚直　　扶持正论非尧舜之道不敢陈　攘斥异端岂管晏之功可复许　　端厚有容　直方不挠　　敬王如孟子非仁义不陈于前　告后若君陈有谋猷万顺于外　　道备轲醇　望隆汲直　　正学正言蔚有前流辈之样　古心古貌肯为今世俗之妆　　凛氷雪以自持　质鬼神而无媿　　仲舒于世醇儒负粹然一正之学　叔向好古遗直有刚亦不吐之风　　集众恩广忠益诸葛武侯风流　不妄语踏实行司马文正地位　　广步阔趋不识金张之蹊隧　孤芳独洁安知羊李之门墙　　格君心之非　定国论之是　　秉心直谅凛乎若朱丝绳　制行方严截然如玉界尺　　开诚布公之学　爱君忧国之心　　秀出班行固巳芒寒而色正　凛然气节不为义疚而利回　　枝断断猗无他　心怦怦兮直谅 

　　○忠鲠联 

　　蔡公行正而言方维邦司直　淳夫气和而色粹实上亲臣　　孤忠贯日　一德格天　　鲠论危言兴起南渡积年之弱　忠肝义胆对列圣在在天之灵　　直道不同　孤忠自许　　当世之可忧者十其谁能言　天子之加叹者三惟公至论　　经邦妙畧　许国精忠　　孤忠错落与秋霜烈日以争严　伟望巃嵸等乔岳泰山而俱耸　　谔谔　凉凉　　文饶之言皆予同宁复摇于异议　子房之策殆天授顾独有于成功蹇蹇　耿耿　　虽直道事人落落而难合　然孤忠许国耿耿而自知　　忠诚贯乎金石　志节薄乎苍旻　　众骛成羣立万牛而不动　羣喑巳痼耸一凤之孤鸣　　以重厚镇国家　以公忠安社稷　　开国承家戒小人之勿用　闭邪陈善闻君子之责难　　忠足以格帝心　量足以容天下 

　　○荐辟联 

　　事君以人备见山公之启事　量材任事肯拘李相之同年　　一洗炎凉之习　大开寒峻之途　　布武膺门尽今日南州之选　挂名祢牍皆异时东阁之储　　公今日之选伦　基一时之吐握　　执贽而见还贽而见亦多矣　内举不避外举不避何间乎　　取人不得其全　论士要归于正　　闵常鳞于沟壑而转之清波　出顽矿于尘埃而纳之大冶　　不待识□之而　巳知见蔑之心　　古洪锺浊清方判于于羣音　大圆镜中妍騩始披于万象　　勒敝箒于千金　韵哑锺于六律　　定力如山轻重靡移于指下　清心似水妍媸具照于目前　　缀鱼目于夜光　补狐裘以羔袖　　忠宣知人密传先范老之法　晦叔引类推广大申公之心　　缁衣好善　华衮褒善　　手中刀尺先识器而后文辞　胷次权衡重安帖而轻浮竞　　佐王保极　为国惜才　　谓朽木可雕未忍轻于弃置　而老马知道犹堪责以驰駈　　胷中水镜　笔下化炉　　昔焉汉垒雅多彰善瘅恶之风　今也周原独任激浊扬清之责　　望重羣工　眼高四海　　亲见前修以举善达能为大节　乐成后进以拔淹起滞为宏规　　大庇烝民　并延髦士　　朝暮而拔其尤既广罗于乌幙　近远而观所主犹兼取于楚材　　羽仪圣化　冠冕儒流　　度木邓林梗楠杞梓之并蓄　求马燕市骅骝骊骆之兼收　　心存奖善　志在达人　　羽而翼之所谓如福我　颜之厚矣未知何地以报公　　以忠报国　用廉取人　　尘埃委吏悉依夏屋之万间　造化至功遂拜春风之一纸　　忱恉推毂　议论嘘枯　　日边龙节上连缥缈之蓬莱　云表鹗书远及泥涂之枳棘　　人物指南　文章司命　　后山归老徐川喜得于郑君　祠部好贤韩愈转言于侯喜　　地望如由　门庭似水　　循循然善诱人俾皆有得　断断兮无他技亦与兼容　　方枮躐□屏之际　忽阳晖骀荡之中　　转移风俗力可挽于万牛　主张人才言足重于九鼎　　苟囊底之锥自露　虽道傍之宝亦收　　选友诸贤将羣空于冀北　栖迟一士叹独滞于周南　　岂期刺史之天　夫无将军之地　　竹头木屑并游斤斧之场　马渤牛溲尽入刀圭之录　　月明星稀乌南飞　夜静水寒鱼不食　　识张□于众人惭非辈行　问车师于半面辱记姓名　　不知下俚之何声　得契阳春之孤唱　　以器使人曾不遗于居楔　相马赏骏初何计于骊黄　　可无岘首之宝僚　必有南楼之参佐　　尺度权衡之下有剂量焉　毫毛丝粟之能无弃遗者　　未夜岂胜于三绕　此时不误于重来　　握发求贤小试化钧之手　俛眉揖客旁搜药笼之奇　　亦既有鳬鸾之愧　必难逃虎鼠之嘲　　麟角凤嘴既待用以得宜　蝉腹龟肠亦属餍以自足　　未遂抠衣之愿　先腾踰衮之褒　　诚有味其言也左右斯文　顾舍我其谁哉主张吾道　　我有二天　士更三日　　谓驽马在御难堪鞭策之勤　然飞鸟依人葢有稻梁之念　　草陈琳之檄　吟王粲之诗　　求食画墁又占芙蓉之幙　飞章推毂遂依桃李之门　　持国就拜州之辟　端叔为中山之游　　取宝于山闵道间之横弃　市骏之骨怀厩下之长鸣　　虽惭蜀客之才　当矫晋人之敝　　诸大夫皆曰贤真成殊遇　圣天子可其奏殆愧隆恩　　幸厕七十家之举　犹希八百吏之除　　据地承颜非有豚蹄之祝　为天启齿乃蒙虫臂之收　　可纪晋公之勋业　难陪叔子之风流　　奔蜂之视化藿蠋以何能　黄狗之皮补狐裘而终累　　岂期剌史之天　决无将军之地　　垂耳之驹骤增十倍之价　拖肠之鼠如饵九仙之丹　　采及菲葑　实诸桃李　　为文乞巧素绝望于九霄　闻弦赏音忽蒙知于一日　　鸡□一飞　马价三倍 

　　○干请联 

　　所求易与巢林之鹪不过一枝　安敢负知伏枥之骥犹思千里　　今既迫矣　能无请乎　　文穆取人才多夹袋之所蓄　元献待寒士至樽酒以相欢　　迹虽阻于登龙　心窃希于附骥　　有三品笔谁无收名定价之思　持一瓣香敢作嘘枯吹生之想　　爨桐难售　苦李易捐　　叩角而歌白石聊假此以干齐　筑台而饰黄金犹庶几于始隗　　说项斯之诗于到处幸巳不遗　吹杨雄之赋以上天更期有遇　　噂沓听恩　睢盱望施　　琴弹山水之幽世能知而有几　瑟动鬼神之听王不好以伊何　　夜光之肆　天时之丰　　濂溪尝蒙清献之知屡烦荐表　明允既因韩公以进犹再投书　　如庐江不省于君公自知驽下　倘燕国曲怜于子寿或可激昂　　虽寒菊自芳　而苦李谁念　　望三山而船辄引几几能径到　登八重而门不得入多废垂成　　杭尘卫幕　定价韩门　　北道之秉洪钧允谓千龄之遇　东阁之来众彦未应一士之遗　　驽马颇困于修程今方税驾　去燕来寻于旧垒倘为卷帘　　风翼能鳞孰不希于攀援　牛溲马渤皆有望于蓄藏　　流涎久动于曲车　病颡辄希于箕秣　　念故园之桃李差易为春　救药笼之参苓早期备数　　敢凭蟠本之先容　辄效锥囊之自荐　　嗟东隅以失矣岂无圩桑榆　激西江以沽之曾不如于升斗　　虽梦中之蝶巳与迹以俱化　然塞上之马必行时而复还　　沟中牺尊之断　车下牛铎之音　　得不得之当安造物之垆垂乐莫　乐兮相知更傍谁家之门户　　韩公德量然犹年少之见疑　钵波老风流追悟词人于巳去　　传和凝之衣　备秋相之参苓 

　　○辩谤联 

　　吏奸杂治知系影之无端　日语横生信吠声之可畏　　槁木寒灰于既死　游魂白骨而再生　　众怒所迁几类水中之蟹　窃幸子虚之事自　一挥而去又同瓜上之蝇　敢期荐福之碑轰　　堕井谁肯救而又下石焉　余烬宁复燃犹有溺灰者　　但欲薄人于险　靡防投鼠而伤　　畧无教化继圣门之弦歌　但有语言为仇家之组织　　煨烬于溺灰之后　穷困于挤壑之余　　市三传而有虎谁为释疑　墨一误而成蝇卒蒙观过　　初若含沙之射影　遂肆鸣枭之恶音　　又复妄发不胜汲黯之狂　非听宜言正坐汉家之法　　志虽修而身愈困　誉未信而毁巳加　　事遭非意蹊田乃至于夺牛　讼欲自明穿屋谁知其无角　　醉尉呵怒　穷鬼揶揄　　始侍帡幪之可托安得祸机　孰云萋菲之横生反污恩地　　蜂虿起怀　豺狼当道　不疑偿同舍之金彼诚误矣　晏子解左参之赎幸熟识焉　　激水西江振网罟慕鳃之急　搏风北海纵樊笼铩翮之飞　　两曾参未知孰是咸怀投杼之疑　一王沂不足增威力解伏鍖之怒　　谓柳王师之黜岂一身祸福之足云　而阿大夫之烹寔公道废兴之所自　　天下有道庶人不议特欲惩利口之文　众人欲杀吾意怜才初弗罪属文之士 

　　○受知联 

　　人所共捐借誉难施于韩愈　公惟不弃逢人须说于项斯　　百里奚之傲牛　九方皋之相马　　取诸大夫皆曰贤固期无负　称于天下曰知巳岂必尽然　　匪借先容蟠木　自逢异顾焦桐　　收宝道傍使少离于尘土　出桐爨下期远有于声音　　哑钟宁冀其再调　敝箒遽从而增价　　此□子不顾身于智伯　而侯喜有矜色于卢公　　故寥寥□遇于巳知　惟在在习闻于自鬻　　丰城之剑未逢雷焕气徒干于斗牛　柯亭之竹既得蔡邕声乃合于律吕 

　　○清廉联 

　　直言魁天下世或能之　清节照人间谁其有寔　　所至皆清而人推高　在我者大而官无小　　覩玉树琅玕之标觉我形秽　挹金甚沆瀣之气使人意消　　清峻氷柱　峻峙斗杓　　今之君子遑恤位隆而道污　贤哉大夫可与顽廉而懦立　　氷壶烛物　玉尺待身　　清节不渝立懦夫于百世之下　孤忠自许举明主于三代之隆　　和屑玉于修茎气融沆瀣　出层氷于巨壑清绝尘埃　　清标拔俗　厚德镇浮 

　　○恬退联 

　　直言无隐帝知没黯之忠　大道不容朝惜陆君之去　　功名听其自来　荣贵付之素定　　进退以道不易操于险夷　卷舒惟时故冥心于欣慨　　杖藜归去之田园　咳唾倘来之轩冕　　退以洁身自养经纶之用　进而论事不知富贵之荣　　惟其巳重而物轻　是以身退而名进　　三谏不听漠无干泽之私　万锺何加惟有养恬之乐　　有君实晦叔之风　负元城了翁之望　　黄甲同年半巳登风云之价　青灯共夜依然为山泽之癯　　坚志丘园　坠民涂炭　　众超荣路骈肩守光范之门　独厌软尘拂袖出平津之阁　　独行之操　难进之风　　于是非邪正之间皎如白日　视用舍行藏□际轻若浮云　　肯枉尺而直寻　足廉顽而立懦　　生天成佛亦惟寓意于彼宗　临水登山真若忘情于斯世　　中年勇退　晚节后凋　　士如羣仪之慕膻皇皇人爵　公若飞鸿之避弋落落权门　　白日林泉　浮云轩冕 

　　○托庇联 

　　夫子之墙数仞倘许登龙　杜陵之厦万间愿同巢燕　　窃有包荒之赖　当无翛尾之吟　　心服步趋难慕绝尘之奔轶　道古调燮终归景化之鋾镕　　敢希堂上之珍　尚赖幕中之辩　　葱倩久长誓劲雪霜之澟洌　翚飞巨丽倘无风雨之漂摇　　岂堪鞭策之劳　葢有稻梁之累　　鸢飞鱼跃方游叶气于天渊　鴈只鳬单愿托微踪于江海　　为山九仞之成　灵河千里之润　　桑梓之邦谨护甘棠之蔽芾　栋梁之日长归大厦之帡幪　　巳属餍于善政　尚沾丐于余波　　鸟知木择肯抢空地之榆枋　燕贺厦成更傍谁家之门户　　虽无善政　倘有危机　　吊沙洲之影辱怜夜月之孤鸿　贺厦屋之成愿入春风之双燕　　老骥伏枥　飞鸟依人　　山林兴远怅徒负于鸥盟　厦屋庇深喜尚陪于燕贺　　赤舄九霄之上　洪钧一气之回　　缥缈孤鸿恐回头于断渚　差池归燕宁绝望于卷帘　　万象或免伶俜　六符终依造化　　蓬莱之隔弱水迹虽判于仙凡　寒谷之转阳春心第倾于造化　　削椟抒诚莫报投桃之隆贶　盻柯自适尚依种柳之余阴　　上河润百里海润千里固知均被于沾濡　然人有一天我有二天窃意独蒙于覆护 

　　四六鸳鸯谱卷之七终 

　　●四六鸳鸯谱卷之八 

　　颂德类（二） 

　　京府 

　　◆颂德类（二）◆ 

　　京尹 
　　给事中 
　　中书 
　　总兵 

　　○京尹 【国朝牧尹不常置太宗真宗皆尝尹京后无继者权知府一人以待制以上充掌尹正畿甸之事中都之狱讼皆受而听焉小事则专决大事则禀奏若承旨巳断者刑部御史台无敢紏察阵隆以来为要剧之任崇宁三年蔡京乞罢知府置牧尹各一员牧以皇子领尹以文臣充四朝志尹以亲王为之号判南衙凡命知府必带权字以翰林为之翰林学士及杂学士若待制则权发遣而巳所选皆人望盖四方取则之地也圣朝职畧中兴驻驿杭州建炎三年改杭州为临安府守臣带浙西安抚多卿监从臣兼绍兴三年诏临安府有奏禀事许不隔班上殿干道七年皇太子领临安府尹废临安府通判签判职官置少尹判官推官少尹依淳化判官例差侍从以上判官依天圣命用郎官以上余曹依旧府官庭参仍拜小事少尹裁决徒流以上具业判准表奏则繁皇太子街申中书以下文移则少尹签书九年皇太子辞免临安府尹其知通签判推判官并复四朝会要孝宗会要】 

　　名重朝廷 【袁安为河南尹政号严明在职十年京师肃然名重朝廷】 不为灼灼 【顾少连字夷仲政尚宽简不为灼灼之名】 赵张三王 【职官分纪汉自孝武置左冯翊右扶风京兆尹而吏民为之语曰前有赵张后有三王谓赵广汉张敝王章王骏】 边延三君 【后汉延笃为京兆尹其政用宽仁爱恤民黎郡中欢爱三辅咨嗟先是陈留边凤为京兆尹亦有能名都人为之语曰前有赵张三王后有□□□君】 前贾后张 【唐中宗以张仁亶为洛□□□初贾敦颐为长史颇有政绩故时为之语□□州有前贾后张也】 司辇毂 【唐孟容为京兆尹奏宪宗曰臣职司辇毂尚为陛下抑豪强】 岳牧之首 【白集张正甫制冯翊吾左辅也故其选任冠四方岳牧之首】 视如子 【延笃字叔坚为京兆尹视民如赤子正身率下民不忍欺其听讼理冤发奸摘大明出自然】 冬日之爱 【晋元帝丹阳传序曰尹者正也广汉和颜接下子高自辅经术孙宝行严霜之诛袁安留冬日之爱】 如春之恩 【李燮别传燮拜京兆尹加幢葢鼓吹燮履洁白之节秉执忠良吏民爱敬作歌曰我府君道教轝恩如春威如虎爱如母训如父】 延寿恩信 【前韩延寿传延寿闭阁思过恩信周二十四县庭无讼者吏之不忍欺】 条教可观 【晏公类要广汉聪明下不能欺延寿厉善所居移风翁归抱公洁巳为近世表张敝缘儒雅刑罚必行条教可观】 明于治化 【晋武帝咸宁诏河南百郡之首其风教宜为迩詜所模以导齐之奉车都尉王恉忠亮笃诚才兼内外明于治化其以恉为河南尹】 抑豪右 【唐刘栖楚改京兆尹权抑豪右甚有钩巨人多比之赵广汉】 诹奸恶 【孙宝召为京兆尹以立秋日署侯日文东部督邮入见勅曰今日鹰隼始击当顺天气以成严霜之诛掾部讵有其人乎文即日无其人不敢轻受职宝曰谁也文曰霸陵杜穉季宝日其次文日豺狼横道不宜复问狐狸宝默然竟无所谴】 发摘奸伏 【前赵广汉行京兆尹自汉兴以来治京兆者莫能及其发摘奸伏如神廉明威制豪强小民得职百姓追思歌之至今】 弹击豪强 【唐许孟容为京兆尹神策军吏李昱假富民钱不偿孟容械击之上宣谕令付本宴孟容执奏曰臣职司辇毂民钱未尽输□不可得上以其守正许之自此豪右敛迹威望大振】 剪治强宗 【北堂书抄汉华松剪治强宗】 弹压辇下 【柳仲郢仕为京兆尹故号严明后为河南尹以宽惠为政言事者以为不类京师时仲郢曰辇毂之下弹压为先郡邑之治惠养为本】 决断无差 【唐德宗时吴凑为京兆尹凑孜孜以勒俭为务人乐其政掾吏凡有疑狱难决之事多候奏将出时呈冀免摘瑕病凑虽仓卒必指其奸幸之处一决断无毫厘之差吏非大过不行笞责吏尤愓厉庶务咸举】 政号严明 【袁安为河南尹政号严明然未尝以赃罪鞠人在职十年名重朝廷】 政令甚明 【前翟方进为京兆尹搏击豪强京师畏之胡常与方进书曰窃闻政令甚明为京兆能则恐有所不宜方进心知所谓少弛威严】 严而不残 【前隽不疑为京兆尹吏民敬其威信每行县录囚徒还其母輙问有所平友几何人不疑曰有其母即喜笑为饮食言语异于他时或无所出母怒为不饮食故不疑为吏严而不为】 简而不犯 【北堂书晋傅瑕持法简而不犯】 豪右大震 【杨于陵字达夫为京尹京师豪右大震】 闻鸦挽铃 【温彰选京兆尹一日间挽铃声视之乃鸦也尹曰必是诉其人采子史视之果得采鶵者】 吏民称赵 【前赵广汉云云迁行京兆尹满年为真以和颜接下京兆政凊吏民称之不容口长老相传以为自汉兴冶京兆者莫能及】 三辅课最 【前汉书尹翁归为右扶风京师畏其威严扶风大治盗贼课常为三辅最】 京师肃然 【东关汉记张酺迁河南尹京师肃然】 枹鼓稀鸣 【前张敝为京兆尹长安市偷尤多一日捕数百人枹鼓稀鸣车无偷其治畧循赵广汉之迹而以经术自辅其政】 赭衣尽获 【记室新尽名有内史之荣宠贵京兆之号赭衣尽获枹鼓稀鸣也】 民安盗息 【魏志郑浑字文公为京兆夬以百姓新集为制移居之法使兼复者与卑轻者相伍温信与孤老为比勒稼穑明禁令以发好由是民安于农而盗贼息】 表贤显善 【前张敞治京兆一一依广汉之迹方畧耳目发伏禁奸不如广汉然敞以经术自辅其政颇杂儒雅往往表贤显善不醇用诛罚以此能自全】 少游四为 【唐代宗实录魏少游以吏干知名四为京尹有规检久任无赫赫之名而廉谨有足称也】 父子为 【唐柳仲郢父子更九镇五为京兆再迁河东】 兄弟继 【唐李仲通天宝末为京兆尹弟叔明继之长安歌曰前尹赫赫具瞻允若后尹熙熙具瞻允斯】 士大夫交称其能 【东都事畧沈遘知开封府为人正通达世务其治开封每晨起视事日中则廷无留人出与亲友往来从容谈笑以示有余士大夫交称其能】 听断如神 【国史社衍知开封府听断如神权要之家不敢于以私】 闾里亦知其名 【包拯召知开封府立朝刚严闻者皆惮之至于闾里大小男女亦知其名宦官为之钦手旧制凡讼诉不得径造府吏坐门收讼牒谓之牒司拯即大开牙门人□至庭下自道曲直吏民不敢欺】 民不敢欺 【言行录王恭简公岩知开封府曹读以物产贸易万缗市侩稽违逾年止输其半一日闻户外有钱声偿钱皆足读怪之询其由乃曰王公今日知府矣公治开封府不为精神智力如在无事小郡而老奸民自然畏栗至不敢欺】 至公不敢干 【言行录杜正献公行开封治京常挠于权要公至公能使权要不敢有所干】 刚严不可干 【言行录包孝肃公知开封府为人刚严不可干以私京师为之语曰关节不到有罗包老吏民畏服远近称之】 列内侍罪 【尘史范文正公尹京时有内侍怙奸作威倾动中外公抗疏列其罪】 鞭朴以治 【苏氏谈训祖父讳颂字子容君开封颇事鞭朴以谓京师浩穰须弹压当以柱后惠文治之非濠颖卧治之北】 破奸发隐 【言行录蔡端明襄字君谟开封世称难治公居之有能名其治京师谈笑无留事破奸发隐吏不能欺】 宠贵必寘于法 【言行录欧阳文忠公尹京不事风采至宠贵虽诏命有所不免巴禁令又求苟从必寘于法】 文书躬决 【晦庵集季椿字寿翁临安择守公在议中执政或谓公待人无委曲上曰正欲得如此人遂兼府事既视事亲阅文书躬自予决要人请嘱一无所听在府三月竟以权幸不便亟解去而人至今之】 豪猾敛手 【言行录吴文肃公奎明于从政及领京师富人孙氏京师大豪负其息者至评取物产及其妇女发其宿罪徙之远方而豪猾敛手声闻赫然】 豪右屏迹 【李穆知开封府豪石屏迹权幸不敢干以私上益知其材】 辇毂肃清 【言行录韩维字持国知开封府始置八厢分决轻刑辇毂肃清神宗曰韩维以文学及任繁剧号称职可谓得人】 为政一以诚信 【言行录陈文惠公尧佐字希元开封府治京公以谓治烦之术任威以击强尽察以防奸譬于激水而欲其澄也故公为政一以诚信每岁正月夜放灯则悉籍恶少年禁锢之公召谕曰尹以恶人待汝汝安得为善吾以善人待汝汝忍为恶邪因尽纵之凡五夜无一人犯法者】 都人相贺 【晦庵集吴康肃公芾知临安府命一都人相贺而吏属屏气入谢庭中内侍省为人求荐及他鄙事为属者公曰吾荐章不可以求而得若某事则诣府自言吾得以法决之自是人莫敢干以私人阉家童欧伤酒保公捕论如法以狥于市宗戚贵人私营佛屋错杂民右藏匿奸盗吏不敢捕公奏请尽撤之由是权豪侧自而执政亦不悦】 辽使叹息 【哲宗实录王安礼知开封府事至辄断庭无留讼久待办者一切论决未三月而狱内皆空揭诸府门辽使过见叹息以为异事上曰安礼能骇动外夷于古无媿矣】 京师兴谣 【谈苑范仲淹知开封府次事如神京□谣曰朝廷无忧有范君京师无事有希文】 诏书褒美 【欧阳六一集程文简公琳知开封府前为府者苦冶剧或满岁罢不然被谤或以事去独公居数岁久益精明盗讼稀少狱屡空诏书数下褒美矣云云】 擢为宰相 【刘沆天圣中所至有治剧之声自开封府擢为宰相】 三世尹京 【四朝国史梁子美传子美权开封府尹入谢言曾祖颢祖适皆常领十事今臣复摄尹惧弗克负荷徽宗曰卿三世尹京缙绅盛事也】 圄空自不言 【范百禄知开封府圄空僚属欲百禄言于朝百禄曰千里之圻而无一人之狱此上德所格岂尹功】 治益闲暇 【言行录范仲淹知开封府号难治公治益闲暇日取古今治乱之安危为上开陈】 以严肃擢参政 【太平兴国六年以李穆参知政事上曰卿居京府尤号严肃故曰奖擢也】 接士推功 【前赵广汉迁京兆尹和颜接士推功归子吏曰其掾所为非二千石所及吏见之皆自写心复无所隐匿也】 高第入守 【京兆尹京师长安中浩穰于三辅尤为剧国郡国二千石高第第入京兆不过二三年近者数月一年辄危失名以罪过罢惟赵广汉张敝为久任也】 玉麟 【职官分纪樊子葢检校河南内史屡有埋绩隋文帝谓曰今为公别造玉麟符以代铜】 公正方严 【唐韦澳为京兆尹公正方严吏不敢欺】 明府 【汉侯文谓孙保曰明府素着威名】 为辇毂师表 【唐宪宗时京兆尹柳公绰口奏云京兆为辇毂师表】 清都辇 【唐大诏令相王永州牧制宜纡朝绂用清都辇】 大体不苛 【刘晏于士安为京兆尹总大体不苛号称职】 摘发吏奸 【东都事畧郑戠字天林知开封府吏马士人素奏权贵戬发其奸利之事流于海岛也】 
</div>
    <div class="pagination">
<a href="四六鸳鸯谱_page15.html">上一页</a><span>...</span><a href="四六鸳鸯谱_page11.html">11</a><a href="四六鸳鸯谱_page12.html">12</a><a href="四六鸳鸯谱_page13.html">13</a><a href="四六鸳鸯谱_page14.html">14</a><a href="四六鸳鸯谱_page15.html">15</a><span class="current-page">16</span><a href="四六鸳鸯谱_page17.html">17</a><a href="四六鸳鸯谱_page18.html">18</a><a href="四六鸳鸯谱_page19.html">19</a><a href="四六鸳鸯谱_page20.html">20</a><a href="四六鸳鸯谱_page17.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
