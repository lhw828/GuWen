<!DOCTYPE html>
<html>
<head>
    <meta charset="UTF-8">
    <title>说郛 - 第 356 页/共 601 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说郛 - 第 356 页/共 601 页</h1>
    <div class="content">　　玉桂仙君【江殊乃江瑶之文名】
　　令咨尔独歩王江殊鼎鼐仙姿琼瑶绀体天赋巨羙时称絶佳宜以流碧郡为灵渊国追号玉桂仙君称海珍元年
　　章丘大都督【一沧浪头盖章举　二白中隠盖车螯三淡然子盖蚶菜　四季遐盖鰕魁】令章丘大都督忠美侯沧浪头隠浪色竒入瓯称最杜口中郎将白中隠负乃厚徳韬其雅姿殊形中尉兼灵甘尹淡然子体虽诡异用实芳鲜玉徳公季遐纯洁内含爽妙外济沧浪头可灵渊国上相无比白中隠可含珍大元帅丰甘上柱国兼脆尹淡然子可天味大将军逺胜王季遐可清绡内相颉羮郡王
　　爽国公【一南宠乃蠘　　二甲藏用乃蝤蛑三解蕴中乃蟹　四解防子乃彭越】
　　令多黄尉权行尺一令南宠截然居海天付巨材宜授黄城监逺珍侯复以尔专盘处士甲藏用素称蠘副众许蟹师宜授爽国公圆珍巨美功臣复以尔甘黄州甲仗大使咸宜作解蕴中足材腴妙螯徳充盈宜授糟丘常侍兼美复以尔解防子形质肖祖风味专门咀嚼谩陈当寘下列宜授尔郎黄少相
　　甘松左右丞【仲扃乃蛤蜊】
　　令合州刺史仲扃重负双宅闭藏不发既命之为含津令陞之为慤诚君矣粉身功大偿之实难宜授紫晖将军甘松左右丞监试甘圆内史
　　清腴馆学士【文名灵蜕先生】
　　令灵蜕先生外无排脇之皴内无鲠喉之乱宜授红铛祭酒清腴馆学士
　　橙虀録事【鲈名红文生卢清臣】
　　令惟尔清臣销酲引兴鲜鬛之乡宜授橙虀録事守招贤使者
　　珍曹必用郎中【鲥名时充】
　　令珍曹必用郎中时充铛材本美妙位无髙宜授诸衙効死军使持节雅州诸军事
　　骨鲠卿【鲚名白圭夫子】
　　令惟尔白圭夫子貌则清臞材极羙俊宜授骨鲠卿醉舌公【鼋名甘鼎】
　　令甘鼎究详尔调鼎之材咽舌潮津宜封醉舌公擐甲尚书【鼈名甲拆翁】
　　令甲拆翁挟弹于中巧也负担于外礼也介胄自防不间寒暑智也歩武懦缓不逾规绳仁也故前以擐甲尚书荣其迹显其能宜授金丸丞相九肋君
　　典醤大夫【鲎名长尾先生】
　　令长尾先生惟吴越人以谓用先生治醤华夏无敌宜授典醤大夫仙衣使者
　　新美舍人【石首名元镇】
　　令元镇区区枕石子孙徳甚富焉宜授新美舍人懐寄令史【石决名朱子房】
　　令和羮长朱子房酒方沉酣臭薫一座挑筯少进神明顿还至于七孔赋形治目为最宜授懐寄令史
　　甘盘校尉【乌贼名甘盘】
　　令甘盘校尉吐墨自卫白事有声宜授噀墨将军通幽博士【名元介卿】
　　令元介卿尔卜灼之効吉凶了然所主大矣宜授通幽博士
　　同体合用功臣【借眼公乃水母】
　　令惟尔借眼公受体不全两相借赖宜授同体合用功臣左右卫驾海将军
　　防化使者【李藏珍即真珠班希即玳瑁】
　　令李藏珍照乗走盘厥价不赀班希裁簮制器不在金银珠玉之下藏珍宜授圆辉隠士班希宜授防化使者梵响参军【牡砺曰房叔化　梵响曰屈突通螺曰阮用光　　珂曰罗幼文】
　　令房叔化粉厠汤丸裹护丹器屈突通振声逺闻可知佛乐阮用光运体施功物皆滑莹罗幼文类乎贝孙防缀鞍勒粲然可观小有文采叔化可豪山太守乐藏监固济突通可曲沃郎梵响叅军摄玉防金舍用光可检校大辉光宜充掌书记幼文可马衣丞
　　济馋都护【田青是螺蛳　　申洁是蛙江伯夷是鱁鮧　屯江小尉是江防】
　　令惟尔田青防藏浅味无所取材世或烹调以为怪品申洁苍皮疹矮股跳梁江伯夷宋帝酷好鳔则别名屯江小尉渔工得隽亦号甘肥田青授具体郎申洁宜授济馋都护行水乐令伯夷宜授宋珍都尉南海詹事屯江小尉宜授追风使汤波太守
　　银丝省餍徳郎【锦袍氏鳜也李本鲤也鲜于羮鲫也楚鲜白鱼也缩项仙人鳊也食宠侯鲟鳇也单长福鱓也管统葱管也备员居士东崇也唐少连崇连也】
　　令以尔锦袍氏骨踈肉体具文章宜授苏肠御史仙盘游奕使以尔李本三十六鳞大烹允尚宜授跨仙君子世美公以尔鲜于羮砍鲙精妙见称杜陵宜授轻薄使银丝省餍徳郎以尔楚鲜隠釡沉糟价倾淮甸宜授倾淮别驾以尔缩项仙人鬼腹星鳞道亨襄汉宜授槎头刺史以尔食宠侯友节班驳标致髙爽宜授添府大监以尔单长福曲直靡常鲜载具美宜授泥蟠掾以尔管统省象菜伯可备煎和宜授长白侯同盘司箸局平章事以尔备员居士腥粗无状见取俗人宜授链身公子以尔唐少连池塘下格代匮充庖宜授保福军节度使
　　春荣小供奉【河防名黄荐可】
　　令黄荐可尔泽嫩可爱然失于经治败伤厥毒故世以醇疵隠士为尔之目特授三徳尉兼春荣小供奉辅庖生【鳆名新餐氏】
　　令新餐氏尔疗饥无术清醉有材莽新妖乱临盘肆餐物以人汚百代宁洗尔之得氏累有由矣宜特补辅庖生
　　表坚郎
　　令盖顽生乎泥沙薄有可采宜授表坚郎












　　禅本草【慧日禅师】
　　禅味甘性凉安心脏袪邪气辟壅滞通血脉清神益志驻顔色除热恼如防发解其功若神令人长寿
　　讲味甘防辛性温隂中阳也开心胸明目除积乆翳障益智不假修炼炮制但有精粗大小真赝之异须细防择类破故纸者有毒不堪入药此味逺出流沙外汉时始入中国中国种之枝叶亦繁不似出西域者良宜量元气盛衰服之元气盛者服之即消衰者多滞鬲上舌干口燥咽防少津液常时痞闷令人动气发嗔甚者发狂尤令人脚软不能动履中此毒者用金刚子棘粟毬或吐或下尽吐下出宿物胸脾清虚得汗而愈一方用大棒击患人头取汗亦愈无汗者不治
　　戒味辛防苦回甘陈乆者辛味亦尽性凉阳中隂也湏煆炼炮制极净寘污浊处便常用澡浴其树有五叶或八叶或十叶或一百二十叶大小粗细乆近不同四月八日及腊月八日采之良不可自取湏曾采者指示乃得此味号为药中之王能治百病不论元气盛衰皆宜服之元气盛者恃强不服能致狂疾衰者初服觉苦辣频频服之乆自得味其药易破宜谨收藏护惜小破壊犹可用若大壊者不堪用也亦有小毒偏服者损目定味甘防辛性清凉隂中隂也安神定魄除烦热生津液产于深山者良亦有防毒量元气盛衰服元气盛者不拘时服俱有效衰者多服亦能损目令人心战怔忡或四肢软怯喜睡眠恶见人形恶闻人声或白日见鬼魅亦有强勉服之不为害者然此味内有暗毒湏锻錬毒尽乃可入药有大小乆近之异有九种似天棘者不佳草泽医人采之不入官药其有一种土人呼为罗汉果入药取效差小若不防择悮服如天棘类者乍得清凉直至八万四千刼毒亦发作发则令人下坠不可服也用般若汤为君服之最騐
　　净土味甘平性清凉中和去秽恶令人美顔色长生似莲花有五色者青者为最不用煅炼炮制四方俱有生西方者良无毒不论元气盛衰人俱宜服之元气盛者乆服之白日飞升衰者服之亦能轻身不死系古来大医王合成金丹留此灵药普度世间但其味冲澹服者多无恒又此药属信信则少服亦效不信者不效若大限垂至百药不救名医袖手但将此一味至心服之从一服至七服无不效者最忌世间腥秽等物若夹杂服之取效亦微









　　义山杂纂【李商隐】
　　必不来
　　醉客逃席　　客作偷物去　　追王侯家人
　　把棒呼狗　　穷措大唤妓女
　　不相称
　　穷波斯　　　病医人　　　　不解饮弟子
　　瘦人相扑　　肥大新妇　　　先生不识字
　　屠家念经　　社长乗凉轿　　老翁入娼家
　　羞不出
　　新妇失礼　　尼姑懐孕　　相扑人面肿
　　富人乍贫　　处子犯物议　重孝醉酒
　　怕人知
　　匿人子女　　犯人爱宠　　透税　　贼赃
　　不嫌
　　饥得麤食　　徒行得劣马　　行乆得坐次
　　渇饮冷浆　　行急得小船　　遇雨得小屋
　　迟滞
　　新妇见客　　穷汉醵率　　贫家嫁娶
　　谒致仕官　　孕妇行步
　　不得已
　　忍病饮酒　　大暑赴防　掩意打儿女
　　流汗行礼　　忍痛灼艾　　为妻骂爱宠
　　冐暑迎谒　　老乞休致　　穷寺院待客
　　相似
　　京官似冬瓜暗长　　鸦似措大饥寒则吟
　　印似婴儿常随身　　县官似虎动则害人
　　尼姑似鼠入深处　　燕似尼姑有伴方行
　　婢似猫暖处便住
　　不如不解
　　措大解音则废业　　妇人解诗则犯物议
　　僧解饮则犯戒　　　劣奴解识字则作过
　　子弟解烧炼则贫　　士人解手艺则卑汚
　　恶不乆
　　夫妇争小事　　　　骂爱宠
　　大僚门客发怒　　　赃滥官打骂公人
</div>
    <div class="pagination">
<a href="说郛_page355.html">上一页</a><span>...</span><a href="说郛_page351.html">351</a><a href="说郛_page352.html">352</a><a href="说郛_page353.html">353</a><a href="说郛_page354.html">354</a><a href="说郛_page355.html">355</a><span class="current-page">356</span><a href="说郛_page357.html">357</a><a href="说郛_page358.html">358</a><a href="说郛_page359.html">359</a><a href="说郛_page360.html">360</a><a href="说郛_page361.html">361</a><span>...</span><a href="说郛_page357.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
