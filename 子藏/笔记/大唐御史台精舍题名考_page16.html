<!DOCTYPE html>
<html>
<head>
    <meta charset="UTF-8">
    <title>大唐御史台精舍题名考 - 第 16 页/共 26 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大唐御史台精舍题名考 - 第 16 页/共 26 页</h1>
    <div class="content">　　韩赏（见郎官户外，又右棱，又右侧侍御兼殿中。）
　　
　　王维（见郎官吏中，又右棱。阴左棱，又右侧侍御兼殿中。）
　　《旧文苑传》（下）：历右拾遗、监察御史、左补阙。 王士源《孟浩然诗集序》：侍御史京兆王维等，与浩然为忘形之交。（校宋本。）
　　
　　◎又有《留别王侍御诗》。（同上。）
　　
　　元《新表》：元氏绵州长史平叔子、挹弟，太常博士。 《元和姓纂》（二十二元）：元觚十一代孙谦，兼御史。 《旧韦坚传》：天宝二年四月，以水陆转运使判官元除监察御史。 又《李林甫传》：子胥元为京兆府户曹。
　　《新传》：林甫诸胥元等皆贬官。 《石刻》郑虔《华岳题名》有主簿常冀、尉元。（开元二十三年。陕西华阴。）
　　
　　豆卢友（见郎官祠外。）
　　《旧韦坚传》：天宝二年四月，以水陆转运判官豆卢友除监察御史。五载十月，监察御史豆卢友坐坚累，贬富水尉。 《新韦坚传》：监察御史豆卢友反从坐韦坚罪，免官被窜。
　　
　　康澜（又见下。）
　　
　　梁
　　杨惠《旧韦坚传》：天宝五载十月，监察御史扬惠坐坚累，贬巴东尉。 《吴兴志》：杨慧，至德元年自奉元县令授免官。《统记》云：乾元二年，迁杭州刺史。
　　（原注：‘慧’一作‘惠’。）
　　
　　卢弦
　　蔡九皋（又右侧侍御兼殿中。）
　　
　　卢执□（疑是执须，执颜见郎官户外，又右侧侍御兼殿中，又阴额知杂。）
　　
　　罗希□（又右侧侍御兼殿中。）
　　《旧韦坚传》：天宝五载十月，使监察御史罗希杀韦坚。（《新传》同。）
　　
　　于履□
　　许论《新表》：安陆许氏右金吾大将军辅乾子论，监察御史。
　　
　　姜绍□
　　杨剑（见郎官度中，又右侧，二见。又阴额知杂。）
　　《会要》（五十九）：天宝四载八月，殿中侍御史杨钊充司农出纳钱物使。
　　《旧杨国忠传》：本名钊，天宝初，由剑南节皮度宾佐擢授监察仰史。
　　
　　崔（见郎官吏中补，又右棱，阴左棱，又阴额知杂。）
　　《旧杨慎矜传》：天宝六载十一月，殿中侍御史崔引杨慎名，令河南法曹张万顷宣敕，赐自尽。（案：是时盖分司东京。）
　　
　　源少良（见郎官勋外，又右侧侍御兼殿中。）
　　《石刻源少良等题名》：监察御史源少良、陕县尉阳陵、此郡太守张守信，天宝六载正月二十三日同游。（浙江钱塘。）
　　
　　韦镒《旧元载传》：天宝初，监察御史韦镒充使监选黔中，引为判官。 《纪闻》：监察御史韦镒，自贬降量移虢州司户参军，卒。（《广记》三百三十二。）
　　
　　王（见殿中，又右侧侍御兼殿中。）
　　
　　杨日休（见郎官祠外，又右侧侍御兼殿中。）
　　
　　张惟一（见郎官户中，又阴额知杂。）
　　
　　贾彦璋（又右侧侍御兼殿中。）
　　《元和睦纂》（三十五马）：库部郎中贾彦璋，陕郡人。
　　
　　宋少贞独孤及《唐故秘书监赠礼部尚书姚公（子彦）墓志铭》：开元二十九年，诏立黄、老学，亲问奥义，对策者五百余人。公与广平宋少贞等十人，以条奏精辩，才冠等列。（《毗陵集》十一。） 《文苑英华》（五百九）宋少真有《对聚徒教授判》。
　　
　　杨谏《新表》：杨氏户部侍郎慎矜子（见左棱。）谏，岳州刺史。 《国秀集》（下）有永乐丞杨谏诗一首。 《文苑英华》（十八）载杨谏《新浑仪赋》。
　　（《玉海》四：开元十八年进士试《新浑仪赋》，则谏当即是年进士也。）
　　
　　郑毓颜真卿《让宪部尚书表》：恩敕先超授吴郡司士郑毓乐安郡太守，令于江淮南两道度僧道，取钱与臣召募士马，令应接河北。（《颜鲁公文集》二。）
　　
　　胡□
　　□□
　　○碑中嵌入题名（按当在宣、懿时。）
　　
　　郑愚《旧懿宗纪》：咸通三年，以邕管经略使郑愚为广州刺史，充岭南东道节度、观察处置等使。咸通中，郑愚自礼部侍郎镇南侮。 《新陆希声传》：商州刺史郑愚表为属。 《唐诗纪事》（五十六）：咸通八年郑愚下郑洪业第一人擢第。
　　《玉堂遗范授郑愚岭南节度》使制：邕南地介蛮乡，甫新戎号。外虞连岁，创痍焚劫之余；上将开藩，兵甲缮完之始。中权所寄，慎固尤难，用回攘接之仁，往整律竭之旅。某官郑愚，贮（疑）自郄堂搴秀，俭府增华。霜署谏垣，联翩羽翰。
　　郎曹史馆，洋溢声光。益部播戎率之功，商岭著条刺之迹。博洽强志，居无流心。
　　远略精能，动有余地。日者熟其业，用委以察廉。果能宣布惠和讲求。利病才报下车之政，已苏阖境之人。发为歌谣，流满道路。朕以朗宁，地分零桂。共控夷蛮，将以重城。镇于两江，壮服领于西道；俾崇旄节，用固疆陲而属。统驭有乖，拊循生变。戎章既失，城守已离。宜得通敏之材，以敷劳徕之旨。是用辍于邻部，授以军麾。载观易地之能，俾服扬旌之贵。既懋师节，仍长宪台。勉承颅遇之荣，伫观辑柔之绩。可守邕州刺史、兼御史大夫、充岭南西道节度观察处置等使，散官勋封如故。（《文苑英华》四百五十三。） 《新书艺文志》（《丙部子录道家类》）：《栖贤法隽》一卷，僧惠明与西川节度判官郑愚、汉州刺史赵论佛书。 《石刻》崔（上缺。）《判户部事上柱国赐紫金鱼袋魏公先庙碑铭》称，门吏左补阙郑愚。（陕西□□。《金石录》目录大中六年十一月。）
　　
　　薛诫（二人书在‘并序’二字之下。见郎官户外。）
　　
　　郑韬 会二十七日寓直（九字二行，左行，在撰文字下。）
　　崔嘏《授郑韬殿中侍御吏制》：敕。监察御史郑韬，御史府三院，转迁虽曰彝制，至于用舍进退，亦系于一时之事迹。以韬立志甚贤，居官称职，霜简在手，风标竦身。共长吏言，请用迁陟。班我殿内，升为近臣。屈轶神羊，无怠前志，可依前件。（《文苑英华》三百九十五。）
　　
　　韦退之（见郎官左中。）
　　杜牧《韦退之除户部员外郎等制》：朝议郎行殿中侍御史韦退之，尝历宪台，久居官次，性既安静，事皆连练。（《樊川文集》十七。）
　　
　　冯缄（见郎官户中。）
　　
　　薛耽（三人书在铭末。）
　　《新表》：薛氏西祖房存庆子耽，字敬交，东川节度使。 《旧懿宗纪》：咸通元年十二月，以中书舍人薛耽权知贡举。 赵嘏《送薛耽先辈归谒汉南诗》。
　　（《文苑英华》二百八十一。） 李翱《卓异记》：座主见门生知举李景让、薛耽。（案：《景让传》：开成五年选贡士。耽当即是年进士也。）
　　
　　◎庚午岁（三字在开元字之左。）
　　
　　○碑左棱题名
　　□杜
　　王叔达（又见下。）
　　
　　王翼（见监察二见。又左侧二见。）
　　
　　李志远（见郎官吏中。）
　　《新传》：由鸿胪主簿擢监察御史里行。
　　
　　章仇兼琼（见郎官主外。）
　　孙逖《授章仇兼琼主客员外郎制》：敕。殿中侍御史章仇兼琼，顷逾沙碛，能正纠绳。兴国利于悬车，振朝威于绝漠，甄其绩用，宜迁礼合之荣；寄以澄清，仍受宪臣之任。可尚书主客员外郎，余如故。（《文苑英华》三百九十一。）
　　
　　吴巩（见监察。）
　　《太平寰宇记》（六）：关龙逢坟，在灵宝县西南七里，开元十三年立碑，舍人吴巩之词。
　　
　　韦恒（见殿中、监察。又左侧，二见。）
</div>
    <div class="pagination">
<a href="大唐御史台精舍题名考_page15.html">上一页</a><span>...</span><a href="大唐御史台精舍题名考_page11.html">11</a><a href="大唐御史台精舍题名考_page12.html">12</a><a href="大唐御史台精舍题名考_page13.html">13</a><a href="大唐御史台精舍题名考_page14.html">14</a><a href="大唐御史台精舍题名考_page15.html">15</a><span class="current-page">16</span><a href="大唐御史台精舍题名考_page17.html">17</a><a href="大唐御史台精舍题名考_page18.html">18</a><a href="大唐御史台精舍题名考_page19.html">19</a><a href="大唐御史台精舍题名考_page20.html">20</a><a href="大唐御史台精舍题名考_page21.html">21</a><span>...</span><a href="大唐御史台精舍题名考_page17.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
