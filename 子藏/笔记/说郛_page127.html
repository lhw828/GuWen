<!DOCTYPE html>
<html>
<head>
    <meta charset="UTF-8">
    <title>说郛 - 第 127 页/共 601 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说郛 - 第 127 页/共 601 页</h1>
    <div class="content">




　　辨疑志【陆长源】
　　圣姑棺
　　呉郡太湖中圣姑棺在洞庭山中有圣姑寺并祠其棺在祠中俗传圣姑死山中已数百年其貌如生逺近求赛嵗献衣服妆粉不絶又有人欲得观者巫秘密云慎不可若开便有风雨之变村闾皆防事之无敢窥者巫又妄传云有见者衣装俨然一如生人大厯中福建观察使李照之子七郎者性情狂肆恃势不惧程法因率奴辈启观棺中惟朽骨骸而已亦无风雨之变
　　陜州铁牛
　　陕州城南有铁牛出土数尺大如五六斗铁上有两穴世人称是铁牛鼻又河址道观中有一条出云是铁牛尾俗传陕州北临大河无此牛即城不复立河东杨谏立碑以颂之上元中卫伯玉为陕州刺史发卒掘土以观铁牛之势才深二丈许其铁即絶更无根系遂却于旧处以土揜之
　　石老化鹤
　　幽州石老者卖药为业年八十忽然腹大十余日全不下食饮水而已其夕犹扶持而行比明其子号泣叫四隣云适来有两白鹤入我父室中吾父亦化为白鹤同飞去遂指云中白鹤擗地号叫顷之人异而观之皆焚香跪拜节度使李懐山及兵马使朱希采验见室中有穿纸格出入处徧问邑人四隣皆言石老化为白鹤飞去翔翥云间移时节度使赐石老子米一百石绢一百疋逺近传石老得仙太清宫道士段常者续仙传备载石老得升仙事月余其子与隣人争鬭官中推鞫乃为绢不平云石老病乆其夕奄然将终其子以木贯大石缚父尸沈于桑干河水妄指云中白鹤是父州县复差人检兼于所沈处捞漉得尸懐山怒遂杖杀其子里伍节级科次瘗其石老死尸
　　女娲墓
　　潼闗北大河中有滩出水可三二尺滩上有一树古老相传云本女娲墓女娲链石补天缺断鼇以立地维故墓在大河中水髙与髙水下与下葢神之所扶持也于今数千年矣立祠于岸载在祀典天宝十二载秋霖雨一百日河水泛溢其滩遂被洪水冲没至今无遗迹乃知向说皆谬耳
　　泰伯
　　呉阊门外有泰伯庙徃来舟船求赛者常溢谓庙东又有一宅中有塑像云是泰伯三郎里人祭时巫祝云若得福请泰伯买牛造华葢其如泰伯轻天下以让之而适于勾呉岂有顾一牛一葢而为人致福哉又按泰伯传泰伯无嗣立弟仲雍泰伯三郎不知出何邪





　　开城録【李石】
　　池底铺锦
　　文宗论徳宗奢靡云闻得禁中老宫人每引泉先于池底铺锦王建宫词曰鱼藻宫中锁翠娥先皇行处不曾过只今池底休铺锦菱角鸡头积渐多是也
　　辨水
　　李徳裕居庙廊日有亲知奉使于京口李曰还日金山下子江中泠水与取一壶来其人举棹日醉而忘之泛舟上石城下方忆乃汲一瓶于江中归京献之李公饮后叹讶非常曰江表水味有异于顷嵗矣此水颇似建业石城下水其人谢过不敢隠也
　　齐云
　　昭宗干宁三年凤翔李茂贞欲搆难犯于神京上欲幸太原行止渭北华州韩建迎归郡中上郁郁不乐时登城西齐云眺望明年秋制菩萨蛮词二首以寄思云
　　琵琶
　　韦应物为苏州刺史有属官因建中乱得国手康昆仑琵琶至是送官表奏入内
　　悮称名
　　文宗对翰林诸学士因论前代文章裴舍人素数称陈拾遗名栁舍人璟目之裴不觉上顾栁曰陈字伯玉近亦多以字行










　　原化记【皇甫氏】
　　江东客马
　　顷嵗江东有一客常乗一马颇有重性客常于饮处醉甚独乗马至半路沈醉从马上倚着一树而睡久不动直至五更客奴寻觅方始扶策而马当时倒地久乃能起病十余日方愈此人无何以马卖与宣州馆家经二年客后得一职奉使至宣州知马在焉请乗此马此马索视良久知本主也旣乗遂跃此人于地践齧颇甚众救乃免意恨其卖巳也
　　螺妇
　　义兴呉堪为县吏家临荆溪忽得大螺已而化女子号螺妇县令闻而求之堪不从乃以事虐堪曰今要虾防毛鬼臂二物不获致罪堪语螺妇即致之令乃谬语曰更要祸斗堪又语螺妇妇曰此兽也须防牵至如犬而食火粪以为火令以火试之忽遗粪烧县宇令及一家皆焚死焉
　　以珠易饼
　　贺知章尝谒卖药王老问黄白术持一大珠遗之老人得珠即令易饼与贺食贺心念宝珠何以市饼口不敢言老叟乃曰悭吝未除术何由成












　　蠡海録【王逵】
　　谚云月如仰瓦不求自下月如张弓少雨多风葢月有九行月行八道青白赤黑各二道皆出入于黄道之中故曰九行道不中而过南则为阳道道不中而过北则为隂道行阳道则旱行隂道则潦月借日为光月生如仰瓦则行隂道如张弓则行阳道也明矣
　　雪者雨之凝也因髙而寒极故雨凝而为雪也其雨雪相杂者云有髙低之异也低者则为雨高者则为雪夫潮之生必自东而起其故何也葢百川之水尽皆东赴及其气之至也潮从东起者返本之义存焉然东方卯辰之位卯为升气之盛辰为龙变之乡是以潮起于东不在于他方也
　　人之水沟穴在鼻下口上一名人中盖居人身天地之中也天气通于鼻地气通于口天食人以五气鼻受之地食人以五味口受之穴居其中故名之曰人中或曰人有九窍自人中已上者皆两自人中以下者皆一若天地交泰之义者则凿矣
　　禽兽之音偏于一故无智虽有智亦偏于一巧舌縦多转声亦不具五音也人之音外配五行内应五脏各无欠缺故人为万物之灵也
　　人之手心抓而不痒人之足心抓之即痒者何也盖人手心通心气心属火喜动故不痒人足心通肾气肾属水喜静故痒
　　鸟之咮方者趾方近于隂故夜不眠而能飞鸣鸟之咮尖者趾尖纯于阳故夜宿而不能飞鸣鸟咮尖而能夜飞鸣者色纯于隂也若鸦颈旣白而不纯故夜不能飞鸣也
　　防之前爪四指隂也后爪五指阳也故为隂阳之始终之前后爪亦同于防故为隂阳之大用或曰防前四后五四时五行也前五后四五湖四海也
　　飞禽为阳皆食果谷得天阳之气也走兽为隂皆食刍藁得地隂之气也
　　或问曰兽有尿禽无尿何也荅曰兽得隂数隂数无始为无上故无翼禽得阳数阳数无终为无下故一窍而无尿也
　　五行惟火无定着由木而见形依土而附质因金而显性遇水而作声
　　水火乃隂阳之极坎离之象着坎内含一阳生气也故水中能容物离中含一隂死气也故火中不能容物斸土始则重燥则轻伐木始则重槁则轻是知形附质则重形离质则轻水附土液附木乃重生则重也水离土液离木乃轻絶则轻矣
　　或问海错生咸卤而其味每淡及获之腌浸以盐其味即咸矣其理何在荅曰生气临之者常死气临之者变生生气也死死气也故海错在海皆淡及其离海盐腌之即咸生则气血行故味不入死则气血凝故味能入梓潼文昌帝君从者曰天聋曰地哑盖帝君不欲人之聪明尽用故假聋哑以寓意且夫天地岂可以聋哑哉紫色乃水火隂阳相交既济流通之义也故天垣曰紫宫又曰紫微者紫宫微妙之所也是以天子之居亦曰紫宸面南拱北之情合矣
　　凡草木经牛噉之余必重茂经羊噉之余必悴槁谚有之曰牛食如浇羊食如烧信夫是葢生杀之气致然也











　　澄懐録【袁桷】
　　陶靖节为柴桑令刘遗民亦作柴桑令白香山宿西林寺诗云木落天晴山翠开爱山骑马入山来心知不及柴桑令一宿西林却便回注柴桑令刘遗民也
　　花木谱云越中牡丹开时赏者不问亲踈谓之看花局泽国此月多有轻隂微雨谓之养花天
　　河间献王徳从民得书必为好写与之留其真本仍金帛赐以招之
　　子撰法言蜀人赍十万钱愿载一名子云不听以富人无义正如圏中之鹿栏中之牛安得妄载
　　韩熙载云花宜香故对花焚香有风味相和其妙不可言者木樨宜龙脑酴釄宜沈水兰宜四絶含笑宜麝薝卜宜檀
　　终南山五老洞碑记墨菊其色如墨古用其汁以书字东坡云烂蒸同州羊灌以杏酪食之以匕不以筯南都拨心面作槐叶温淘糁以襄邑抹猪炊共城香稻荐以蒸子鹅呉兴庖人鲊松江鲈鲙旣饱以庐山康王谷水烹曾坑鬭品少焉解衣仰卧使人诵赤壁前后赋亦大快事
　　郭文在山间有石榴杨梅等花为樵牧所伤文卖簪沽酒以浇花树人问之曰为二子洗疮止痛
　　皇甫亮三日不上省文宣亲诘其故亮曰一日雨一日醉一日病酒
　　卫济川养六鹤日以粥饮啖之三年识字济川检书皆使鹤衔取之无差
　　陆羽譔懐素传踈放不拘细行饮酒以养性草书以畅志贫无纸乃种蕉叶万余株以供挥洒人问之曰吾种纸耳
　　李琰之曰吾好读书非求身后之名但异见异闻心之所愿是以孜孜摉讨欲罢不能岂为声名劳七尺也孙蔚家世好学藏书七千余卷逺近来读者恒百余人蔚为办衣食
　　白氏金锁云书册以竹漆为糊逐叶微摊不惟可以久存字画兼纸不生毛百年如新此宫中法也
　　李华烧三城絶品炭以龙脑褁芋魁煨之撃炉曰芋魁遭遇矣
</div>
    <div class="pagination">
<a href="说郛_page126.html">上一页</a><span>...</span><a href="说郛_page122.html">122</a><a href="说郛_page123.html">123</a><a href="说郛_page124.html">124</a><a href="说郛_page125.html">125</a><a href="说郛_page126.html">126</a><span class="current-page">127</span><a href="说郛_page128.html">128</a><a href="说郛_page129.html">129</a><a href="说郛_page130.html">130</a><a href="说郛_page131.html">131</a><a href="说郛_page132.html">132</a><span>...</span><a href="说郛_page128.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
