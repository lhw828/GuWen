<!DOCTYPE html>
<html>
<head>
    <meta charset="UTF-8">
    <title>太平广记 - 第 133 页/共 228 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平广记 - 第 133 页/共 228 页</h1>
    <div class="content">　　韩光祚　　宣一州司户　崔圆
　　郑仁钧　　季广琛　　　刘可大
　　奴苍璧　　南缵　　　　王常
　　韩光祚
　　桃林令韩光祚携家之官途经华山庙下车谒之入庙门而爱妾死令巫请之巫言三郎好汝妾既请且免至县当取光祚至县乃召金工爲妾铸金爲观世音菩萨像然不之告五日妾卒半日方活云适华山府君备车骑见迎出门有一僧金色遮其前车骑不敢过神曰且留更三日迎之光祚知其故又以钱一千图菩萨像如期又死有顷乃苏曰适又见迎乃有二僧在未及登车神曰未可取更三日取之光祚又以干钱召金工令更造像工以钱出县遇人执猪将烹之工愍焉尽以其钱赎之像未之造也而妾又死俄即苏曰已免矣适又见迎车骑转盛二僧守其门不得入有豪猪大如马冲其骑所向顚仆车骑郤走神传言曰更勿取之于是散去光祚怪何得有猪拒之金工乃言其故由是葢信内教【出纪闻】
　　宣州司户
　　吴俗畏每州县必有城隍庙开元末宣州司户卒引见城隍神神所居重深殿宇崇峻侍衞甲仗严肃司户既入府君问其生平行事司户自陈无罪枉见录府君曰然当令君去君颇相识否司户曰鄙人贱陋实未识府君曰吾即晋宣城内史桓彛也爲是神管郡耳司户既苏言之【出纪闻】
　　崔圆
　　天宝末崔圆在益州暮春上巳与賔客将校数十百人具舟檝游于江都人纵观如堵是日风色恬和波流静谧初宴作乐賔从肃如忽闻下流十数里丝竹竞奏笑语喧然风水薄近如咫尺须臾渐近楼船百艘塞江而至皆以锦绣爲帆金玉饰舟旄纛葢伞旌旗戈防缤纷照耀中有朱紫十数人绮罗妓女凡百许饮酒奏乐方酣他舟则列从官武士五六千人持兵戒严泝沿中流良久而过圆即令访问随行数里近舟舟中方言曰天子将幸巴劒蜀中诸望神祗迁移避驾幸无深怪圆骇愕因罢会时朝廷无事自此先爲其备明岁南狩圆应卒无阙矣【出集异记】
　　郑仁钧
　　郑仁钧钦説之子也博学多闻有父风洛阳上东门外有别墅与弟某及姑子表弟某同居弟有妹嫁杨国忠之子时表弟因时疾防明睂覆目毵毵然又自髪际当鼻准中分至于颔下其左冷如冰而色白其右如火而色赤姑与弟皆哀怜之不知其何疾也时洛中有郑生者号爲卜祝之士先是御史大夫崔琳奉使河朔路经洛阳知郑生有术乃召与俱行及使回入洛阳郑生在后至上东门道素知仁钧庄居在路傍乃诣之未入里门而郑生遽称死罪或言合死词色慑惧仁钧问之郑生无他言唯云合死仁钧固诘之郑生曰某才过此不幸饥渴知吾宗在此遂爲不速之客岂知殊不合来此是合死于今日也仁钧曰吾与姑及弟在更无异人何畏惮如此郑生股栗愈惧仁钧初以无目表弟不之比数忽念疾状冷之异安知郑生不属意于此乎乃具语表弟之状郑生曰彼天曹判官某防中胥吏今日偶至此非故有所犯然谒之亦死不谒亦死礼须谒也遂书刺曰地府法曹吏郑某再拜谒时仁钧弟与表弟堂上掷钱爲戏仁钧即于门屛呼引郑生读其刺通之郑生趋入再拜谢罪而出表弟再顾长飒然如有怒者仁钧爲谢曰彼不知弟在此故来愿贳其罪可乎良久朗言曰爲兄恕之复诘之再三终不复言姑闻之召于屛内诱之以母子之情感激使言终不肯述其由后数年忽谓母曰促理行装此地当有兵至两京皆乱离且拏我入城投杨氏姊匄三二百千旬日便谋东归江淮避乱也此时杨氏百口皆当诛灭唯姊与甥可以免矣母居常已异之乃入京馆于杨氏其母具以表弟之言告于女其姊素知弟有郑生之言及见其状貌益异之密白其夫以啓其父国忠怒曰姻亲须钱何不以直告乃妖言相恐终无一钱与之其女告母曰尽箱箧所有庶可得办何以彊吾舅时母子止杨氏已四五日矣表弟促之曰无过旬日也其女得二三十万与母去临别表弟谓其姊曰别与我一短后之袍其姊以紫绫加絮爲短褐与之而别明年禄山叛驾至马嵬军士尽灭杨氏无少长皆死其姊闻乱窜于旅舍后潜匿草中得脱及兵去之后出于路隅见杨氏一家枕籍而死于乱尸中得乳儿青衣已失一臂犹能言姊问我儿在否曰在主人榻上先以比者紫褐覆之其姊还往视之则其儿尚寐于是乃抱之东走姊初走之次忽顾见一老妪继踵而来曰杨新妇缓行我欲汝偕隐姊问爲谁曰昔日门下卖履妪也兵散后能出及得儿者皆此老妪导引保防全于草莽是无目表弟使物保持也不然者何以灭族之家独漏此二人哉【出戎幕闲谈】
　　季广琛
　　河西有女郎神季广琛少时曾游河西憩于旅舍昼寝梦见云车从者数十人从空而下称是女郎姊妹二人来诣广琛初甚忻悦及觉开目窃见髣髴犹在琛疑是妖于腰下取劒刅之神乃骂曰久好相就能恶心遂去广琛説向主人主人曰此是女郎神也琛乃自往市酒脯作祭将谢前日之过神终不悦也于是琛乃题诗于其壁上墨不成字后夕又梦女郎神来尤怒曰终身遣君不得封邑也【出广异记】
　　刘可大
　　刘可大以天宝中举进士入京出东都途遇少年状如贵公子服色华侈持弹而行賔从甚伟初与可大相狎数日同行至华阴云有庄在县东相邀往随至庄所室宇宏壮下客于防入室良久可大窃于中门窥觑见一贵人在内防理事庭中囚徒甚众多受拷掠其声酸楚可大疑非人境惶惧欲去初少年将入谓可大慎无私视恐有相累及出曰适已咨白何尔负约然以此不能复讳家君是华山神相与故人终令有益可无惧也须臾下食顾从者引取人间食与刘秀才食至相对各饱兼致酒叙欢无所不至可大求检已簿当何进达今年身事复何如回视黄衫吏爲检有顷吏云刘君明年当进士及第歴官七政可大苦求当年吏云当年只得一政县尉相爲惜此可大固求之少年再爲改吏去屡回怏怏惜其减禄可大恐神不信固再求之后竟以此失职明年辞去至京及第数年拜荥阳县尉而终【出广异记】
　　奴苍璧
　　相国李林甫家一奴号苍璧性敏慧林甫怜之忽一日死经宿复苏林甫问之奴曰死时固不觉其死但忽于门前见仪仗拥一贵人经过有似君上方潜窥之遽有数人走来擒之随去至一峭防竒秀之山俄及大楼下须臾有三四人黄衣小儿至急唤苍璧入经七重门宇至一大殿下黄衣小儿曰且立于此君命见殿上卷一珍珠一贵人临阶坐似剸割事殿前东西立仗侍卫约千余人有一朱衣人携一文簿奏言是新奉命乱国革位者安禄山及相次三朝乱主兼同时悖乱贵人先定案殿上人问朱衣曰大唐君隆基君人之数虽将足矣寿命之数何如朱衣曰大唐之君奢侈不节俭本合折数但缘不好杀有仁心故寿命之数在焉又问曰安禄山之后数人僭僞爲主杀害元当须速止之无令杀人过多以伤上帝心虑罪及我府事行之当时速止之朱衣奏曰唐君绍位临御以来天下之人安堵乐业亦已久矣据期运推迁之数天下之人自合罹乱惶惶至矣广害元必不至伤上帝心也殿上人曰宜便先追取李林甫杨国忠也朱衣受命而退俄又有一朱衣捧一文簿至奏言是大唐第六朝天子复位及佐命大臣文簿殿上人曰可惜大唐天子効力甚苦方得天下治到今日复乱也虽嗣主复位乃至于末终不治也谓朱衣曰但速行之朱衣又退及将日夕有一小儿下急唤苍璧令对见苍璧方子细见殿上一人坐碧玉牀衣道服戴白玉冠谓苍璧曰当却回寄语林甫速来我紫府应知人间之苦苍璧寻得放回林甫知世不久将乱矣遂潜恣酒色焉【出潇湘録】
　　南缵
　　唐广汉守南缵常爲人言至德中有调得同州督邮者姓崔忘其名字轻骑赴任出春明门见一青袍人乘马出亦不知其姓字因相揖偕行徐问何官青袍云新受同州督邮崔云某新授此官君岂不误乎青袍笑而不答又相与行悉云赴任去同州数十里至斜路中有官吏拜迎青袍谓崔生曰君爲阳道録事我爲阴道録事路从此别岂不相送崔生异之即与连辔入斜路遂至一城郭街衢局署亦甚壮丽青袍至防与崔生同坐伍伯通胥徒僧道等讫次通词讼狱因崔生大惊谓青袍曰不知吾妻何得至此青袍即避案后令崔生自与妻言妻云被追至此已是数日君宜哀请録事耳崔生即祈求青袍青袍因令吏促放崔生妻回崔妻问犯何罪至此青袍曰寄家同州应同州亡人皆在此防勘过葢君管阳道某管阴道崔生淹流半日请回青衣命胥吏拜送曰虽阴阳有殊然俱是同州也可不拜送督邮哉青袍亦饯送再三勤欵挥袂又令斜路口而去崔生至同州问妻云病七八日防然无所知神识生人才得一日崔生计之恰放回日也妻都不记阴道见崔生言之妻始悟如梦亦不审记忆也【出怪录】
　　王常
　　王常者洛阳人负气而义见人不平必手刅之见人饥寒至于解衣推食略无难色唐至德二年常入终南山遇风雨宿于山中夜将半雨霁月朗风恬慨然四望而叹曰我欲平天下祸乱无一人之柄以佐我无尺土之封以资我我欲救天下饥寒而衣食自亦不充天地神祗福善顾不足信言讫有神人自空中而下谓常曰尔何爲此言常按劒良久曰我言者平生志也神人曰我有术黄金可成水银可化虽不足平祸乱亦可济人之饥寒尔能受此术乎常曰我闻此乃是神仙之术空有名未之覩也徒闻秦始汉武好此道而终无成祗爲千载讥诮耳神人曰昔秦皇汉武帝王也处救人之位自有救人之术而不行反求神仙之术则非也尔无救人之位而欲救天下之人固可行此术常曰黄金成水银化真有之乎神人曰尔勿疑夫黄金生于山石其始乃山石之精液千年爲水银水银受太阴之气固流荡而不凝定微偶纯阳之气合则化黄金于倐忽也今若以水银欲化黄金不必须在山即化不在山即不化但偶纯阳之气合即化矣君当受勿疑常乃再拜神人于袖中取一卷书授常常跪受之神人戒曰异日当却付一人勿轻授勿终袐勿授之以贵人彼自有救人之术勿授之以不义彼不以饥寒爲念济人之外无奢逸如不然天夺尔算常又再拜曰愿知何神也神人曰我山神也昔有道人藏此书于山今遇尔义烈之人是以付尔言讫而灭常得此书读之成其术尔后多游厯天下以黄金赈济乏絶【出潇湘録】









　　太平广记卷三百三
　　钦定四库全书
　　太平广记卷三百四
　　神十四
　　开业寺　　女娲神　　王籍
　　畅璀　　　乔龟年　　张光晟
　　淮南军卒　元载张渭　颍阳里正
　　开业寺
　　至德二年十月二十三日丰乐里开业寺有神人足迹甚长自寺外门至佛殿先是阍人宿门下梦一人长二丈余被金甲执槊立于寺门外俄而以手曳其门扃鐍尽解神人即俛而入寺行至佛殿顾望久而没阍人惊寤及晓视其门已开矣即具以梦白于寺僧寺僧共视见神人之迹遂告于京兆京兆以闻肃宗命中使验之如其言【出宣室记】
　　女娲神
　　肃宗将至灵武一驿黄昏有妇人长大携双鲤咤于营门曰皇帝何在众以爲狂上令潜视举止妇止大树下军人有逼视见其臂上有鳞俄天黒失所在及上即位归京阙虢州刺史王竒光奏女娲坟云天宝十三载大雨晦防忽沈今月一日夜河上有人觉风雷声晓见其坟涌出上生双栁树高丈余下有巨石上初克复使祝史就其所祭之至是而见众疑向妇人是其神也【出酉阳杂爼】
　　王籍
　　王籍者太常璿之族子也乾元中客居防稽其奴病死数日复活云地下见吏吏曰汝谁家奴奴具言之吏云今见召汝郎作五道将军因爲着力得免回路中多见旌旗队仗奴问爲何所答曰迎王将军尔既还数日籍遂死死之日人见车骑缤纷队仗无数问其故皆是迎籍之人也【出广异记】
　　畅璀
　　畅璀自负才气年六十余始爲河北相衞间一宰居常慷慨在县唯寻术士日者问将来穷达而竟不遇或窃言于畅曰何必逺寻公部下伍伯判防者也畅黙喜其日入便具簪笏召伍伯升阶答拜命坐设食伍伯恐耸不知所爲良久谓之曰某自揣才业不后于人年已六十官爲县宰不辞碌碌守职但恐终不出下流要知此后如何茍能晚达即且守之若其终无即当解绶入山服饵寻道未能一决知公是幽防主者爲一言也伍伯避席色沮曰小人公异礼如此是今日有隐于公即负深恩不隐即受祸然势不得已而言也某非幽防主者所掌亦防中伍伯耳但于杖数量人之死生凡人将有厄皆先受数杖二十以上皆死二十以下但重病耳以此斟酌往往误言于里中未尝差也畅即诘之曰当今主者爲谁曰公慎不可泄露邻县令某是也闻即当来此公自求之必不可言得之于某旬日邻宰果来与畅俱诣州季集畅淩晨逺迎馆于县宅燕劳加等既至乃一老翁七十余矣当时天下承平河北簿尉皆豪贵子弟令长甚名士老宰谢畅曰公名望高某寒贱以明法出身幸因邻地岂敢当此优礼词色感愧乃与之俱诣郡又与同归馆于县宅益爲欢洽明日将别其延于深室具簪笏再拜如问伍伯之词而加恳切老宰厉声曰是谁言词色甚怒曰不白所言人终不爲公言也如是久之畅不得已乃告伍伯之名既而俛首抝怒顷刻吏白曰伍伯于酒垆间卒畅闻益敬惧而陈乞转恳乃徐谓畅曰愧君意深礼重固不可隐宜洒扫一院凡有孔隙悉涂塞之严戒家人切不得窥违者祸及其身堂上设一榻置案笔砚七八幅其夕宰入之令畅躬自扃鏁天明持钥相迓于此畅拂旦秉简啓户见之喜色被面而出遥贺畅曰官禄甚高不足忧也乃遗一书曰慎不可先览但经一事初改一官即开之后自此县辟从事拜殿中侍御史入爲省郎谏议大夫发其书则除授时日皆不差及贬辰州司马取视之曰爲某事贬也征爲左丞终工部尚书所记事无有异词【出戎幕闲谈】
　　乔龟年
　　乔龟年者善篆书养母甚孝大厯中每爲人书大篆字得钱即供甘防或见母稍失所必仰天号泣自恨贫乏夏月因自就井汲新水奉母忽有一青衣人自井跃出立于井傍谓龟年曰君之贫乏自前定也何每因母稍失所必号泣诉天也龟年疑是神灵遂拜而对曰余常恨自不能取富贵以丰侍养且母年老而甘防每阙虽不惮勤苦于佣笔其如所得资助不足以济是以不觉仰天号泣耳神人曰君之孝已极上天知之矣君当于此井中收取钱百万天之赐也言讫而灭龟年乃取之得钱一百万每建珍馔以奉母仍多不出游贵达门后三年母亡龟年号慕防灭性仍尽以余钱厚其母复又贫乏累年因闲步至先得钱之井怅然而言曰我往日贫天赐我钱今日贫天不赐之若天以我爲孝子以赐我岂今日我非孝子俄而神人复自井跃出谓龟年曰往日天知尔孝养老母故赐尔钱以爲甘防非济尔贫乏今日无甘防之用那得恨也若尔则昔日之意不爲亲乃爲已也龟年惊愕慙惧复遂再拜神人又曰尔昔者之孝闻于上天今日之不孝亦闻上天也当自驱驰不然则冻馁而死今日一言罪已深矣不可追也言讫复灭龟年果贫困而卒【出潇湘録】
　　张光晟
　　贼臣张光晟其本甚微而有才用性落拓嗜酒壮年爲潼关卒屡被主将鞭笞因奉役至华州盛暑驱驰心不平过岳祠遂脱衣买酒致奠金天王朗言曰张光晟身负才器未遇知已富贵贫贱不能自料惟神聪鉴当赐诚告祀讫因极饮大醉昼寝于碑堂忽梦传声云唤张光晟迫蹙甚急即入一府署严异常导者云张光晟到拜跪讫遥见当防贵人有如王者谓之曰欲知官禄但光晟拜相则天下太平言讫惊寤洽汗独怪之后频立战功积劳官至司农卿及建中徳宗西狩光晟奔从已至开逺门忽谓同行朝官曰今日乱兵乃泾卒回戈耳无所统正应大掠而过如令有主祸未可知朱泚久在泾源素得人心今者在城傥收泾卒扶持则难制矣计其仓皇未暇此谋诸公能相逐径往至泚宅召之俱西乎诸公持疑光晟即奔马诣泚曰人主出京公爲大臣岂是宴居之日泚曰愿从公去命驾将行而泾卒已集其门矣光晟自将逃去因爲泚所縻然而奉泚甚力每有战常在其间及神庆之阵泚拜光晟仆射平章事统兵出战大败而还方寤神告爲征矣【出集异记】
　　淮南军卒
　　陈少游鎭淮南时尝遣军卒赵某使京师遗公卿书将行诫之曰吾有急事汝还报以汝骁健故使西去不可少留计日不至当死赵日驰数百里不敢怠至华阴县舍逆旅中寝未熟忽见一人绿衣谓赵曰我吏于金天王王命召君宜疾去赵不测即与使者偕行至岳庙前使者入白赵某至既而呼赵趋拜阶下其堂上列烛见一人据案而坐侍卫甚严徐谓赵曰吾有子聓在蜀数年欲驰使省视无可爲使者闻汝善行日数百里将命汝使蜀可乎赵辞以相国命西使长安且有日期不然当死今爲大王往蜀是弃相国命也实不敢还广陵且某父母妻子俱在忍生不归乡里非敢以他辞不奉教唯大王察之王曰径爲我去当不日至蜀而后还长安未晚也即留赵宿庙后空舍中具食饮忧惑不敢寐遂往蜀且惧得罪固辞不往又虑祸及计未决俄而渐晓闻庙中喧阗有声因出视见庭中虎豹麋鹿狐兔禽鸟近数万又有竒状神千数罗列曲躬如朝谒礼顷有诉讼者数人偕入金天断理甚明良久退去既而谓左右呼赵应声而去王命上阶于袖中出书一通付赵曰持此爲我至蜀郡访成都萧敬之者与之吾此吏辈甚多但以事机密虑有所泄非生人传之不可汝一二日当疾还无久留因以钱一万遗之赵拜谢而行至门告吏曰王赐以万钱我徒行者安所赍乎吏曰置怀中耳赵即以钱贮怀中輙无所碍亦不觉其重也行未数里探衣中皆纸钱耳即弃道傍俄有追者至以数千钱遗之曰向吾误以阴道所用钱赐君固无所用今别赐此矣赵受之昼夜兼行逾旬至成都访萧敬之以书付之敬之啓视喜甚因命席谓赵曰我人也家汝郑间昔岁赴调京师途至华阴遂爲金天王所迫爲亲今我妻在与生人不殊向者力求一官今则遂矣故命君驰报即留赵一日赠缣数叚以还书遣焉过长安遂达少游书得还报日夜驰行至华阴金天见之大喜且慰劳非汝莫可使者今遣汝还设相国讯汝但言爲我使遣汝爲裨将无惧即以数十缣与之曰此人间缣帛可用之赵拜谢而径归淮南而少游讯其稽留赵具以事对少游怒不信系狱中是夕少游梦一人介金甲仗劒曰金天王告相国向者实遣赵某使蜀今闻得罪愿释之少游悸寤竒叹之且久明日晨起话于賔僚即命释赵署爲裨将元和中犹在【出宣室志】
　　元载张谓
　　元载布衣时常与故礼部侍郎张谓友善贫无仆马衣徒行于陈蔡一日天暮忽大风雷原野曛黒二人相与诣道左神庙中以避焉时有盗数辈皆仗劒佩弧矢匿于庙宇下元张二人忽见之惶惧益甚且虑爲其所害二人即负壁而立不敢动俄闻庙中有呼者曰元相国张侍郎且至羣盗当疾去无有害于贵人羣盗相目而惊疾驰去二人因相贺曰吾向者以殍死爲忧今日真神人之语也且喜且叹其后载果相代宗谓终礼部侍郎【出宣室志】
　　颍阳里正
　　颍阳里正説某不得名曾乘醉还邨至少妇祠醉因系马卧祠门下久之欲醒头向转未能起闻有人击庙门其声甚厉俄闻中问是何人荅云所由令觅一人行雨门外云举家往岳庙作客今更无人其人云只将门下卧者亦得门外人云此过客那得使他苦争不免遂呼某令起随至一处蒙蒙悉是云气有物如骆駞其人抱某上駞背以一瓶授之诫云但正抱瓶无令倾侧其物遂行瓶中水纷纷然作防而下时天久旱下视见其居处恐雨不足因尔倾瓶然雨既毕所由放还至庙门见已尸在水中乃前入便活乘马还家以倾瓶之故其宅爲水所漂人家尽死某自此发狂数月亦卒【出广异记】









　　太平广记卷三百四
<子部,小说家类,异闻之属,太平广记>
　　钦定四库全书
　　太平广记卷三百五　　　宋　李昉等　编神十五
　　王法智　　李佐时　　韦皋
　　窦参　　　李伯禽　　萧复弟
　　李纳　　　崔汾　　　辛秘
　　王法智
　　桐庐女子王法智者幼事郎子神大厯中忽闻神作大人语声法智之父问此言非圣贤乎曰然我姓滕名传本京兆万年人宅在崇贤坊本与法智有因缘与酧对深得物理前后州县甚重之桐庐县令郑锋好竒之士常呼法智至舍令屈滕十二郎久之方至其辨对言语深有士风锋听之不倦每见词人谈经诵诗欢言终日常有客僧诣法智乞丐者神与交言赠诗云卓立不求名出家长怀片志在青霞今日英雄气冲葢谁能久坐宝莲花又曾爲诗赠人云平生才不足立身信有余自叹无大故君子莫相疎六年二月二十五日夜戴孚与左衞兵曹徐晃龙泉令崔向丹阳县丞李从训邑人韩谓苏修集于锋宅防法智至令召滕传久之方至与晃等酧献数百言因谓诸贤请人各诵一章诵毕众求其诗率然便诵二首云浦口潮来初淼漫莲舟摇飏采花难春心不惬空归去防待潮平更折看云众人莫厮笑又诵云忽然湖上片云飞不觉舟中雨湿衣折得莲花浑忘却空将荷叶葢头归自云此作亦颇蹀又嘱法智弟与锋献酧数百言乃去【出广异记】
　　李佐时
　　山阴县尉李佐时者以大厯二年遇劳病数十日中愈自防稽至龙丘防宗人述爲令佐时止令防数日夕复与客李举明灯而坐忽见衣绯紫等二十人悉秉戎器趋谒庭下佐时问何人答曰兵也大王用君爲判官特奉命迎以充驱使佐时曰已在哀制如是非礼且王何以得知有我答云是武义县令窦堪举君佐时云堪不相知何故见举答云恩命已行难以辞絶须臾堪至礼谒蕴借如平人坐谓佐时曰王求一子聓兼令取甲族所以奉举亦由缘业使然佐时固辞不果须臾王女亦至芬香芳馥车骑云合佐时下阶迎拜见女容姿服御心颇悦之堪谓佐时曰人谁不死如君葢稀无宜数辞以致王怒佐时知终不免久之王女与堪去留将从二百余人祗承判官翌日述幷弟造同诣佐时佐时且説始末云的以不活爲求一顿食述爲致盛佐时食雉臛忽云不见碗呵左右何以收羮仆于食案便卒其妻郑氏在防稽防船至之夕婢忽作佐时灵语云王女已别嫁但遣我送妻还言甚凄怆也【出广异记】
　　韦皋
　　韦皋初薄游劒外西川节度使兵部尚书平章事张延赏以女妻之既而恶焉厌薄之情日露公郁鬱不得志时入幕府与賔朋从游且摅其忿延赏愈恶之谓皋曰幕僚无非时竒延赏尚敬惮之韦郎无事不必数到其轻之如此他日其妻尤悯之曰男儿固有四方志今厌贱如此不知欢然度日竒哉妾辞家事君子荒隅一间茆屋亦君之居炊菽羮藜箪食瓢饮亦君之食何必忍愧彊安爲有血气者所笑于是入告张行意延赏遗帛五十疋夫人薄之不敢言时有女巫在焉见皋入西院问夫人曰向之绿衣入西院者爲谁曰韦郎曰此人极贵位过宰相逺矣其禄将发不久亦镇此宜殊待之问其所以曰贵人之所行必有阴吏相国之侍一二十人耳如韦郎者乃百余人夫人闻之大喜遽言于延赏延赏怒曰赠薄请益可矣奈何假托巫妖以相调乎韦行月余日到岐岐帅以西川之贵聓延置幕中奏大理评事寻以鞫狱平允加监察以陇州刺史卒出知州事俄而朱泚乱驾幸奉天陇州有泚旧卒五百人兵马使牛云光主之云光谋作乱不克率其众奔朱泚道遇泚使以僞诏除皋御史中丞因与之俱还皋受其命谓云光曰受命必无疑矣可悉纳器械以明不相诈云光从之翌日大飨伏甲尽杀之立坛盟诸将泚复许皋鳯翔节度皋斩其使行在闻之人心皆奋乃除陇州刺史奉义军节度使及驾还宫乃授兵部尚书西川节度使延赏闻之将自抉其目以惩不知人【出续怪录】
　　窦参
　　窦参常爲蒲圻县令县有神祠前后令宰皆祀之窦至即欲除毁有日矣梦神谓已曰欲毁吾所居吾害公未得者葢以公当爲相然幸且相存自知与君往来可以预知休咎既惊觉乃自入祠祭酹以兄事之后凡有迁命皆先报之颇与神交焉其神欲相见必具盛于空室之内围以幕窦入之后左右闻二人笑语声窦爲栁州别驾官舍有空院窦因闭之俄闻有呼声三四寻之则无人窦心动乃具服仰问之曰得非防兄乎曰是也君宜促理宋事三两日内有北使到君不免矣窦依言处置讫坐待使不数日王人遽至果有后命【出戎幕闲谈】
　　李伯禽
　　贞元五年李白子伯禽充嘉兴监徐浦下扬籴盐官场界有蔡侍郎庙伯禽因谒庙顾见庙中神女数人中有羙丽者因戏言曰娶妇得如此足矣遂沥酒祝语之后数日正昼视事忽闻门外有车骑声伯禽惊起良久具服迎于门乃折旋而入人吏惊愕莫知其由乃命酒殽久之祗叙而去后乃语蔡侍郎来明日又来傍人并不之见伯禽迎于门庭言叙云幸防见录得事高门再拜而坐竟夕饮食而去伯禽乃告其家曰吾已许蔡侍郎论亲治家事别亲党数日而卒【出通幽记】
　　萧复弟
　　萧复亲弟少慕道不仕服食芝桂能琴尤善南风因游衡湘维舟江岸见一老人负书携琴萧生揖坐曰父善琴得南风曰素善此因请抚之尤妙絶遂尽传其法饮酒数杯问其所居笑而不答及北归至沅江口上岸理南风有女子双鬟挈一小竹笼曰娘子在近好琴欲走报也萧复问来此曰采果耳去顷却回曰娘子召君萧久在船颇思闲行遂许之俄有苍头棹画舸至萧登之行一里余有门馆甚华召生升堂见二美人于上前拜美人曰无怪相迎知君善南风某亦素爱久不习理忘其半愿得受生遂爲奏美人亦命取琴萧弹毕二美人及左右皆掩泣问生授于何人乃言老父具言其状美人流涕曰舜也此亦上帝遣君子受之与某某即舜二妃舜九天爲司徒已千年别受此曲年多忘之遂留生啜茶数碗生辞去曰珍重厚惠然亦不欲言之于人遂出门复乘画舸至弹琴之所明日寻之都不见矣【出逸史】
　　李纳
　　贞元初平卢帅李纳病笃遣押衙王祐祷于岱岳斋戒而往及岳之西南遥见山上有四五人衣碧汗衫半臂其余三四人杂色服饰乃从者也碧衣持弹弹古树上山鸟一发而中鸟堕树从者争掩捉王祐见前到山下人尽下车却葢向山齐拜比祐欲到路人皆止祐下车此三郎子七郎子也遂拜碧衣人从者挥路人令上车路人踌躇碧衣人自手挥又令人上持弹于殿西南以弹斵地俯视如有所伺见王祐乃召之前曰何爲来祐具以对碧衣曰吾本使已来矣何必更爲此行要见使者乎遂命一人曰引王祐见本使遂开西院门引入见李纳荷挍灭耳踞席坐于庭王祐惊泣前伏抱纳左脚噬其肤引者曰王祐可退却引出碧衣尤在殿堦谓祐曰要见新使邪又命一人从东来形状短阔神彩可爱碧衣曰此君新使也祐拜讫无言祐似欠啑而迟者久之忽无所见惟苍苔松栢悄然严静乃荐奠而回见纳纳呼入卧内问王祐祐但以荐奠毕掷樗蒱投具得吉兆告纳纳曰祐何不实言何故噬吾足于是举足乃祐所噬足迹也祐顿首具以实告纳曰适见新使爲谁祐曰见则识不知其名也纳乃召三人出至师古曰此是也纳遂授以后事言毕而卒王祐初见纳荷挍问曰仆射何故如此纳曰平生爲臣之辜也葢不得已如何今日复奚言也【出集异记】
　　崔汾
　　澧泉尉崔汾仲兄居长安崇贤里夏夜乘凉于庭际月色方午风过觉有异香俄闻南垣土动防防崔生意其虵鼠也忽见一道士大言曰大好月色崔惊惧避之道士缓歩庭中年可四十风仪清古良久妓女十余排大门而入轻绡翠翘艶色絶世有从者具香茵列坐月下崔生疑其妖魅以枕击门惊之道士小顾怒曰我以此差静复贪月色初无延伫之意敢此粗率乃厉声曰此处有地界歘有二人长才三尺巨首儋耳唯伏其前道士颐指崔生所止曰此人合有亲属入阴籍可领来二人趋出俄见其父母及兄悉至卫者数人捽拽批抶之道士叱曰我在此敢纵子无礼乎父母叩头曰幽明隔絶诲责不及道人叱遣之复顾二曰捉此痴人来二跳及门以赤物如弹丸遥投崔生口中乃细赤绠也遂钓出于庭又叱辱崔惊失音不得自理崔仆妾悉号泣其妓罗拜曰彼凡人固讶仙官无状而至似非大过怒解乃拂衣由大门而去崔生病如中恶五六日方差因迎祭酒醮谢亦无他崔生初隔隙见亡凡以帛抹唇如损状仆使共讶之一婢泣曰防郎就木之时靣衣忘开口其时匆匆就剪误伤下吻然旁人无见者不知幽防中二十余年尤此苦【出酉阳杂爼】
　　辛秘
　　辛秘五经擢第后常州赴婚行至陜因息于树隂旁有乞儿箕坐痂靣虮衣访辛行止辛不对即去乞儿亦随之辛马劣不能相逺乞儿彊言不已前及一衣绿者辛揖而与之俱行里余绿衣者忽前马骤去辛怪之独言此人何忽如是乞儿曰彼时至岂自由乎辛觉语异始问之曰君言时至何也乞儿曰少顷当自知之将及店见数十人拥店门问之乃绿衣者卒矣辛惊异遽卑下之因解衣衣之脱乘乘之乞儿初无谢意语言往往有精义至汴谓辛曰某止是矣公所适何事也辛以娶约语之乞儿笑曰公士人业不可止此行然非君妻公婚期甚逺隔一日乃扛一器酒与辛别指相国寺刹曰及午而焚可迟此而别如期刹无故火发坏其相轮临去以绫帊复赠辛带有一结语辛异时有疑当发视也积二十余年辛爲渭南尉始婚裴氏洎裴生日防亲賔客忽忆乞儿之言解帊复结得幅大如手板署曰辛秘妻河东裴氏某月日生乃其日也辛计别乞儿之日妻尚未生【出酉阳杂爼】







　　太平广记卷三百五
　　钦定四库全书
　　太平广记卷三百六　　　宋　李昉等　编神十六
　　袁生　　　　冉遂　　　　魏耽
</div>
    <div class="pagination">
<a href="太平广记_page132.html">上一页</a><span>...</span><a href="太平广记_page128.html">128</a><a href="太平广记_page129.html">129</a><a href="太平广记_page130.html">130</a><a href="太平广记_page131.html">131</a><a href="太平广记_page132.html">132</a><span class="current-page">133</span><a href="太平广记_page134.html">134</a><a href="太平广记_page135.html">135</a><a href="太平广记_page136.html">136</a><a href="太平广记_page137.html">137</a><a href="太平广记_page138.html">138</a><span>...</span><a href="太平广记_page134.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
