<!DOCTYPE html>
<html>
 <head>
  <meta charset="utf-8"/>
  <title>
   通俗编 - 第 60 页/共 62 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   通俗编 - 第 60 页/共 62 页
  </h1>
  <div class="content">
   〔后汉书列女传〕广汉姜诗妻者、同郡[广＜龙］盛之女。诗事母至孝。妻奉顺尤笃。母好饮江水。江去舎六七里。妻常溯流而汲。后値风。不以时还。母渇。诗责而遣之。妻乃寄居邻舎。昼夜纺绩。市珍羞。使邻母以意自遣其姑。如是者久之。姑怪问邻母。邻母具对。姑感惭呼还。恩养愈谨。其子后因远汲溺死。妻恐姑哀伤。不敢言。而托以行学不在。姑嗜鱼脍。又不能独食。诗夫妇力作供脍。呼邻母共之。舎侧忽有涌泉。味如江水。毎旦辄出双鲤鱼。常以二母之膳。〔按〕今院本跃［鱼＋（烟-火）］记。惟邻母感姑。及子溺死二事。不与史符。
　　
　　马融女
　　融女、据〔后汉书〕有三。其一字伦。为袁隗妻。成礼之夕。隗问、弟先兄举。世以为笑。今处姉未适。先行可乎。葢融尚有长女。其名不可考矣。三女名芝。有才义。少丧亲。长而追感。作申情赋。今剧场所演云马瑶草者。未知何属。袁氏世为三公。隗少歴显官。富奢特甚。马氏装遣亦极珍丽。与剧场简生事适相反。其姉久稽良匹。或不为融所爱乎。然瑶草字与芝义合。疑所指为芝。至其关目。则牵以释藏中事也。〔杂宝藏经〕波斯匿王有女曰善光。父言汝因我力。举宫爱敬。女答、我自有业。不因父王。父闻而嗔。即觅一最下穷人。以女付之。其后女与穷人发得伏藏钱财。受用不减于王云。
　　
　　麻姑进酒
　　〔葛洪神仙传〕麻姑是好女子。年十八九许。于顶中作髻。余髪垂至腰。其衣有文章。而非锦绮。光采耀目。汉桓帝时、偕王方平降蔡经家。召进行厨。皆金盘玉杯。〔李肇国史补〕言李泌□麻姑送酒。朱子取其事载纲目中。〔按〕仙鉴谓麻姑姓王氏。即方平之妹。依葛洪传、似非。一统志、谓麻秋之女。尤于世代差远。
　　
　　蔡中郎传奇
　　〔靑溪暇笔〕元末、永嘉高明字则诚。避世［（谨-言）＋（都-者）］之栎社。以词曲自娯。见刘后、村有死后是非谁管得。满村听唱蔡中郎之句。因编琵琶记。用雪伯［口＋皆］之耻。国朝遣使征辟不就。既卒。有以其记进者。上览毕曰、五经四书。在民间如五谷不可缺。此记如珍羞百味。富贵家其可无耶。其见推许如此。〔留靑日札〕时有王四者。能词曲。高则诚与之友善。劝之仕。登第后。即弃其妻而赘于太师百花家。则诚悔之。因借此记以讽。名琵琶者。取其四王字、为王四云耳。元人乎牛为不花。故谓之牛太师。而伯［口＋皆］曾附董卓。乃以之托名也。高皇微时。尝赏此戏。及登极。捕王四置之极刑。〔艺园卮言〕高则诚欲讥当时一士夫。而托名蔡[巛/邑]。据说郛载唐人小说云、牛相国僧孺之子繁。与蔡生文字交。寻同举进士。才蔡生。欲以女弟适之。蔡已有妻赵矣。力辞不得。后牛氏与赵处。能卑顺自将。蔡官至节度副使。其姓氏相同。一至于此。则诚何不直举其人。而顾诬［血＋蔑］贤者耶。〔庄岳委谈〕僧孺二子曰蔚、曰丛。无所谓繁者。恐说郛所载不实。太平广记引玉泉子云、邓敞初以孤寒不第。牛僧孺子蔚谓曰、吾有女弟、子能婚。当相为展力。宁一第耶。时敞已壻李氏矣。愿私利其言。许之。既登第。就牛氏亲。不日、挈牛氏归。李氏抚膺大哭。牛知其卖己也。请见曰、吾父为宰相。岂无一嫁处耶。其不幸。岂惟夫人。今愿一兴共之。李感其言。卒同处终身。乃知则诚所本者、广记也。〔按〕蔡[巛/邑]父名棱。字伯直。见后汉书注。其母袁氏。曜卿姑也。见博物志。琵琶记作蔡从简、秦氏。其故故为谬悠欤。抑未考欤。
　　
　　刘、关、张恩若兄弟
　　〔三国志关羽传〕先主与羽、飞二人。寝则同床。恩若兄弟。而稠人广坐。侍立终日。又羽谓曹公曰、吾受刘将军厚恩。誓以共死。不可背之。〔按〕世俗桃园结义之说。由此敷演。
　　
　　汉寿亭侯
　　〔后汉书郡国志〕汉寿城属荆州武陵郡。〔三国志关羽传〕解白马之围。曹公即表封为汉寿亭侯。〔梅花渡异林〕史称费［示＋韦］屯汉寿遇害。唐诗亦曰、汉寿城边野草生。是汉寿者、封邑。亭侯、其爵也。明会典、只称关壮缪为寿亭侯。去汉字。而以寿亭为封邑。［（忖-寸）＋呉］矣。
　　
　　秉烛达旦
　　〔少室山房笔丛〕古今传闻讹谬。率不足欺有识。惟关壮缪明烛一端。乃读书之士。亦什九信之。何也。葢由元末、村学究三国演义。因传有壮缪守［（胚-月）＋（都-者）］见执曹氏之文。撰为斯说。而俚儒潘氏。又不考而赞其大节。遂至谈者纷纷。考三国志本传、及裴松之注、及通鉴纲目并无此文。演义何所据哉。
　　
　　单刀会
　　〔三国志鲁肃传〕备遣羽争三郡。肃住益阳相拒。肃邀羽相见。各驻兵百歩上。但诸将军单刀倶会。此正史文。原有单刀会三字也。
　　
　　貂蝉
　　〔升庵外集〕世传吕布妻貂蝉。史传不载。唐李长吉吕将军歌、［木＋盍］［木＋盍］银龟揺白马。传粉女郎大旗下。似有其人也。元人有关公斩貂蝉剧事。尤悠缪。然羽传注、称羽欲娶布妻。启曹公。公疑布妻有殊色。因自留之。则亦非全无所自。〔按〕原文、关所欲娶。乃秦氏妇。难借为貂蝉证。
　　
　　二乔
　　〔杜牧之赤壁诗〕东风不与周郎便。铜雀春深锁二乔。〔按〕此诗人推拟之词。非曹氏当日果蓄此念也。演义附会之。有改二桥为二乔之说。据正史周瑜传、桥公两女皆国色。策自纳大桥。瑜纳小桥。则乔字本当作桥。
　　
　　阿斗太子
　　〔蜀志刘封传〕孟达与封书曰、自立阿斗为太子已来。有识之人。相为足下寒心。〔按〕阿斗太子四字连缀。见此。
　　
　　梁山伯访友
　　〔宣室志〕英台、上虞祝氏女。伪为男装游学。与会稽梁山伯者。同肆业。山伯、字处仁。祝先归二年。山伯访之。方知其为女子。怅然如有所失。告其父母求聘。而祝已字马氏子矣。山伯后为［（瑾-王）＋（都-者）］令。病死。葬［贸＋（都-者）］城西。祝适马氏。舟过墓所。风涛不能进。问知有山伯墓。祝登号恸。地忽自裂陷。祝氏遂并理焉。晋丞相谢安、奏表其墓曰义妇冢。
　　
　　梁王忏
　　〔南史梁武徳［希＋（都-者）］皇后传〕后酷妬忌。及终。化为龙。入于后宫。通梦于帝。或见形。光彩照灼。帝体不安。龙辄激水腾涌。〔太平广记引两京记〕［希＋（都-者）］后因忿怒。投殿井中。众趋井救之。已化为毒龙。烟焔冲天。人莫敢近。帝悲叹久。因册为龙天王。便于井上立祠。〔按〕释典梁王忏、其序谓因忏悔后往业而作。所述后事略同。而以龙为蟒蛇。
　　
　　达磨渡江
　　〔传灯録〕菩提达磨、南天竺国香至王第三子也。从波若多罗发明心要多罗曰、吾灭后、汝当往震旦。设大法药。直接上根。贻偈。有路行跨水复逢羊。独自栖栖暗渡江句。及期。彼国王具大舟送磨泛重溟。达于南海。梁武帝迎至金陵。问法、不契。潜往江北。时魏明帝正光、庚子也。止嵩山少林寺。面壁而坐。僧神光、造境参承。立雪断臂。以求诲励。因与易名慧可。付之法印。逮庄帝永安、戊申。端居而逝。〔按〕达磨自庚子渡江至戊申逝、凡九年。中间传示诸僧。颇多言说。今谓其九年皆面壁时。失实。至踏芦渡江之说。虽释家之好为神奇。亦未言也。
　　
　　祝髪记
　　〔陈书徐陵传〕李克、陵第三弟也。梁末、侯景寇乱。京师大饥。孝克养母。［食＋亶］粥不能给。妻臧氏。甚有容色。孝克谓之曰、今饥荒如此。供养交缺。欲嫁卿与富人。望彼此倶济。卿意如何。臧氏弗之许也。时有孔景行者。为侯景将。富于财。孝克密因媒者陈意。景行多从左右。逼而迎之。臧氏涕泣而去。所得谷帛。悉以供养。孝克剃髪为沙门。改名法整。兼乞食以充给焉。后景行战死。臧伺孝克于途曰、往日之事。非为相负。今既得脱。当归供养。孝克乃与归俗。吏为夫妻。〔按〕今祝髪记所演。多与此符。
　　
　　李元覇
　　〔唐书高祖诸子传〕高祖二十二子。窦皇后生建成、太宗皇帝、元吉、元覇。元覇、字大徳。幼辩惠。隋大业十年薨。年十六。无子。武徳元年、追王及谥曰卫怀王。〔按〕今隋唐小说、撰元覇勇力诸事。全无所据。
　　
　　单雄信追秦王
　　〔旧唐书李密传〕单雄信尤能马上用枪。后降王世充为大将军。太宗围东都。雄信出军拒战。援枪而至。几及太宗。徐世绩呵止之曰、此秦王也。雄信少退。太宗由是获免。〔新书尉遅敬徳传〕秦王与王世充战骁将单雄信骑直趋王。敬徳跃马大呼。横刺雄信坠。乃翼王出。〔按〕二传所述。一事也。今剧场演此。备有徐世绩、尉遅恭。不谬。
　　
　　尉遅恭打朝
　　〔又〕尉遅敬徳［女＋幸］直。颇以激切自负。尝侍宴庆善宫。有班在其上者。怒曰、尔何功。合坐我上。任城王道宗解喩之。敬徳勃然。拳殴道宗。目几至眇。太宗不怿、罢。召让之。致仕。后闻太宗将征高丽。上言、夷貊小国。不足枉万乘。顾委之将在。帝不纳。诏以本官为左一马军总管。师还。复致仕。〔按〕剧场演敬徳事。有曰打朝。曰装风。打朝实。装风虚也。
　　
　　薛仁贵白袍
　　〔又〕仁贵自恃骁勇。欲立奇功。乃异其服色。着白衣。〔按〕元张国宾杂剧、称仁贵白袍将。亦实。
　　
　　唐僧取经
　　〔独异志〕沙门玄奘、姓陈氏。唐武徳初、往西域取经。行至［（罪-非）／（厂＜（炎＋リ）］宾国。道险虎豹不可过。奘不知所为。锁门而坐。至夕。开门。见一老僧。莫知所由来。奘礼拜勤求。僧口授多心经一卷。令奘诵之。遂得道路开辟。虎豹潜形。魔鬼藏迹。至佛国取经六百余部而归。其多心经、至今诵之。〔双树幻抄〕玄奘以贞观三年冬、抗表辞帝。制不许。即私遁出玉关。抵高昌。高昌王奉奘行赀。护送达于［（罪-非）／（厂＜（炎＋リ）］宾。随歴大林国、仆庭国、那伽罗国、縁勒那国。至麹阇国。麹阇王有胜兵十万。雄冠西域。其俗以人祀天。奘至、被执。以风度特异。将戮以祭。俄大风作。尘沙涨天。昼日晦冥。彼众惊异。释之。至中天竺。入王舎城。彼已预闻奘至。具礼郊迎。安置那兰陀寺。见上方戒贤论师。贤时春秋一百有六。道徳为西土宗师。号正法藏。奘启以求法意。贤咨嗟曰、吾顷疾病且死。忽梦文殊谓曰、汝未应厌世。后三年。震旦有大沙门从汝受道。自尔以来。今三稔矣。于是慰喜交集。奘从贤穷探大乘。日益智证。至贞观十六年、乃发王舎城。入祗罗国。国主迎问。而国有圣人出世。作小秦王破阵乐。可为我言之。奘粗陈帝神式大略。其主大惊。即以靑象名马。助奘駄经经而还。以贞观十九年至长安。文皇惊喜。手诏飞骑迎之。亲为经文作序。名圣教序云。〔按〕唐艺文志、有王元策中天竺国行记十卷。法苑珠林、谓元策官金吾将军。奉诏扈玄奘往西域。取经归撰此记。今佚不传。辍耕録、记元人杂剧、有唐三藏一段。庄岳委谈云、圣教序虽有三藏要文等语。匪玄奘号也。其以将奘。葢以唐僧不空。号无畏三藏、讹耳。
　　
　　李淳风秘谶
　　〔唐书方技传〕淳风于占候吉凶。若节契然。当世术家。意有鬼神相之。非学习可致。太宗尝得秘谶。言唐中弱。有女武代王。以问淳风。对曰、其兆既成。已在宫中。又四十年而王。王而夷唐子孙且尽。〔按〕后世妄人。托言李淳风与袁天纲互述秘谶。有云推背图者。因于此。元至元八年、禁断推背图。见元典章。
　　
　　骆宾王为僧
　　〔本事诗〕宋之问游灵隐寺。月夜行吟曰、鹫岭郁［山／召］［山／尧］。龙宫［金＋（樔-木）］寂寥。覃思属辞。终不如意。有老僧点长明灯。坐禅床。问之。因曰、何不去、楼观沧海日。门对浙江潮。之问愕然。讶其遒丽。遂续终篇。僧所赠乃为一篇警策。迟明更访之。不复见矣。寺僧有知者。曰、此骆宾王也。当徐敬业之败。倶逋逃。敬业得为衡山僧。宾王亦祝髪［彳＋扁］游名山。至灵隐。周歳以卒。当时以兴复唐朝为名。故人多脱之云。〔石林诗话〕此事唐书不载。其诗见宾王集中。宾王集、乃古本。非后人［衣＜臼］次者。而已自録此诗。则宾王之不死。亦一证也。〔唐音癸签〕骆原有与宋往还诗。宋亦有文叙四子之没。载文苑英华祭文类。灵隐联吟事。人但以举义者不死而快。信之。然非实也。
　　
　　唐明皇游月宫
　　〔明皇杂録〕上与太眞及叶法静八月望日游月宫。见龙楼凰［土＋（喋-口）］金阙玉扉。冷气逼人。后西川奏其夕有天乐过。〔龙城録〕叶法善与明皇游月宫。闻天乐。上问曲名。曰、紫云回也。上密记音调。归为霓裳羽衣曲。〔集异记〕玄宗自月宫还。过［シ＋路］州奏、八月望夜。有天乐临城。兼获金钱以进。〔异闻録〕明皇与申天师洪都客夜游月宫。过一大门。在玉光中。榜曰广寒淸虚之府。少前。见素娥十余人。舞广庭大桂树下。乐声淸丽。明皇归。制霓裳羽衣之曲。〔按〕众说异同。据长恨歌序。但云、道士自蜀来。自言有李少君之术。不着姓名。又云、道士神驭跨蓬莱。见洞戸署玉妃太眞院。抽簪叩扉。自称唐天子使者。杨妃授以金钗钿合。及骊山宫七夕密誓语。还奏。上心震悼。不言明皇同往。不言月宫。而其事在太眞赐死之后。
　　
　　李白令高力士脱靴
　　〔旧唐书李白传〕日与酒徒醉于酒肆。玄宗欲造乐府新词。亟召白。白已卧酒肆矣。召入。以水洒面。即令秉笔。顷之。成十余章。帝颇嘉之。尝沈醉殿上。引足令高力士脱靴。由是斥去。〔范传正撰太白墓碑〕明皇泛白莲池。召公作序。公已被酒。命高将军扶以登舟。〔杜甫饮中八仙歌〕长安市上酒家眠。天子呼来不上船。自称臣是酒中选。此其事也。
　　
　　满床笏
　　〔旧唐书崔义元传〕开元中、神庆子琳、珪、瑶等。皆至大官。羣从数十人。趋奏省闼。毎歳时家宴。组佩辉映。以一搨置笏。重迭于其上。〔按〕流俗以此事属郭汾阳。谬。
　　
　　双红剧
　　〔昆仑奴传〕大暦中、有崔生。其父与葢代勋臣一品者善。使生往省疾。一品召生入室。有三侍伎。皆艶絶。命衣红［纟＋肖］者擎含桃与生食。辞出。复命红［纟＋肖］送之。红［纟＋肖］示以手语。生归而神迷意夺。家有昆仑奴摩勒。探知其情、曰、此小事耳。遂以靑绢为生制束身衣。负之。逾十重垣。入歌妓院。院有猛犬。［（扣-口）＋过］杀之。生搴帘见妓。妓问何神术至此。生具告摩勒之谋。乃召勒入。饮之。且曰、贤爪牙既有此术。何妨脱我［（狆-中）＋（比／土）］牢。摩勒曰、此亦小事耳。复双负之飞出。及旦、一品惊觉。料知是侠士挈之。恐他祸。不敢声问。红［纟＋肖］卒归于生。〔甘泽谣〕红线者、［シ＋路］州节度薛嵩家靑衣也。至徳后、两河未宁。朝廷命嵩遣女嫁魏博节度田承嗣男。以［シ＋来］往来。而承嗣方募养武勇。觊并［シ＋路］州。嵩忧闷不知所出。红线言能解主忧。请暂放一到魏城。乃入房饬行具。□忽不见。嵩危坐以待。闻一叶堕声。起问。即红线回矣。报曰、某子夜二刻。达魏城。歴数门及寝所。见田亲家枕剑酣眠。剑前仰开一金合。合内书身生甲子与北斗神名。某遂持合以归。守护人无一觉者。嵩大喜。发使归命。红线乃辞嵩曰、昨夜有客来云、自元帅床头获一金合。不敢留驻。谨却封纳。承嗣惊怛絶倒。明日、专使归命。红线乃辞嵩曰、某前本男子。因误下孕妇蛊瘤。谪为凡贱女子。今既十九年。且全两城人性命。可赎前罪。还本形矣。嵩集宾友饯别。线伪醉离席。遂亡所在。〔沈徳符顾曲杂言〕梁伯龙有红线、红［纟＋肖］二杂剧。颇称谐隐。今被俗优合为一大本南曲。谓之双红。遂成恶趣。
　　  
　　繍繻剧
　　〔白行简李娃传〕［シ＋幵］国夫人李娃。长安娼也。天宝中、常州刺史［（荣-木）／水］阳公。有子弱冠。应秀才举。父丰其给。自毘陵发抵长安。因游东市。至鸣珂曲。见娃凭一靑衣而立。徘徊不能去。乃诈坠鞭于地。候从者勅取。交累眄睇。情甚相慕。他日。密征于友。盛宾从、往谐叹好。并徒嚢［嚢の下が（石／木）］止其家。嚢空。鬻骏乘及家童以继。歳余荡然。娃母意怠。设诡计绐生他出。徒宅去。生往来征诘。戚戚无归。弛装服质馔而食。赁搨而寝。惶惑发狂。罔知所措。返旧邸。构疾甚笃。邸主迁之于凶肆中。肆人伤叹。而互飼之。渐起。令执［纟＋惠］帷。获直自给。毎聆哀歌。效之。曲尽其妙。于天门街、秉［羽／妾］中喉。与人较优劣。生父方入计在京。所随老竖见之。遽持其［（衵-日）＋去］。至父所。父怒其辱门。拉至曲江东。褫衣以马捶鞭之毙。弃而去。其教歌师令二人往［（疔-丁）＜（来／土）］。心犹微热。荷以归。经宿乃活。而挞处溃烂秽甚。同辈复恶而逐焉。遂持破瓯。巡里闾乞食为事。一旦大雪。生冒雪乞。声甚苦。经娃之宅。生不知也。娃辨其音。连歩而出。见生枯瘠疥疠。殆非人状。遽前抱颈。以繍繻拥而归之。母大骇。趣令追逐。娃侃词诤。且以积赀自赎。与生税屋别居。劝以温习曩业。三歳、业大就。一赴礼［门＜韦］。登甲科。再应直言极谏科。名第一。授成都府参军。时生父由常州拜成都尹。生投谒。大惊。命登阶。抚背恸哭。于是父子如初。娃先自请去。父命留于剑门。筑别馆处之。寻遣媒氏。备六礼。迎为夫妇。生后歴仕数郡。娃封［シ＋幵］国夫人。〔按〕此与今剧场所演事事相符。惟传不著名。而今云李亚仙、郑元和。乃别见于元石君宝华酒曲江池剧。其杀千金五花马。取版肠以供妓馔。则以元王元鼎与郭顺秀事牵入。
　　
　　张果骑驴
　　〔太平广记〕张果尝乘一白驴。日行数万里。休则迭之如纸。置巾箱中。乘则以水［口＋巽］之。还成驴矣。开元二十三年至东都。帝谓曰、先生得道者。何齿髪之衰耶。果因于御前拔去须鬓。撃落牙齿。少选、靑鬓皓齿。愈于壮年。帝欲令尚玉眞公主。不承诏。毎云、余是尧时丙子年人。时莫能测也。帝以问叶法善。对曰、臣知之。然言即死。若陛下救臣得活。许之。法善曰、此混沌初分白蝙蝠精。言讫、仆于地。帝请果以水［口＋巽］法善面。实时起。〔按〕俗言张果老倒骑驴。各传记未云。葢倒骑驴。乃宋潘［门＜良］事。
　　
　　邯郸梦
　　〔李泌枕中记〕开元十九年、道者吕翁。于邯郸邸舎中。値少年卢生。自叹其困。翁操嚢中枕授之曰、枕此。当令子荣适如意。生于寐中娶淸河崔氏女。举进士。登甲科。官河西陇右节度使。破戎虏。开地九百里。勒石纪功。寻拜中书侍郎同中书门下平章事。掌大政十年。封赵国公。有子五。孙十余人。中凡两窜岭表。再登鼎铉。三十余年。出入中外。崇盛无比。老乞骸骨。不许。卒于官。欠伸而寤。初主人蒸黄梁为馔。时尚未熟也。吕翁笑谓曰、人世之事。亦犹是矣。生曰、此先生所以窒吾欲也。敢不受教。再拜从而去。〔按〕此吕翁。非吕洞宾也。洞宾生贞元十四年。举咸通进士。翁则开元时已度人矣。元马致远黄梁梦剧、谓洞宾遇锺离先生终南肆中。钟离自执炊。吕枕案假寐。梦见一生荣贵如意。最后失势流落。浩叹而寤。钟离炊尚未熟。此即影袭卢生事。杂剧例多张冠李戴。不必疑其事之巧符也。明汤若士、以世多熟梦邯郸。复演卢生。付伶人歌舞之。
　　
　　吕洞宾戏白牡丹
　　〔冬夜笺记〕此宋人颜洞宾事。因洞宾名同。世遂［（忖-寸）＋呉］传。
　　
　　柳树精
　　〔续仙传〕吕洞宾憩岳州白岳寺。有老人自松梢下曰、某松树之精也。见先生过。礼当候见。吕因书壁曰、独自行来独自坐。无限世人不识我。唯有城南老树精。分明知道神仙过。〔按〕俚俗讹松为柳。□元谷子敬城南柳剧。
　　文字不鲜明。「有」か？
　　韩湘开顷刻花
　　〔靑琐高谈〕湘、字淸夫。文公侄孙也。落魄不羁。公勉之学。乃笑作诗。有能开顷刻花句。公曰、汝能夺造化乎。湘遂聚土覆盆。良久曰、花已发矣。举盆见碧花二朶。叶间有小金字。乃诗一联云、云横秦岭家何在。雪拥蓝关马不前。公未晓其意。后贬潮州。途有人冒雪而来。乃湘也。谓公曰、忆花上句乎。今日事也。公询地名。即蓝关。再三嗟叹。遂足成其诗。一封朝奏九重天云云。〔按〕酉阳杂俎谓、种花者为公疏从子侄。而不著名。仙传拾遗云、公外甥、忘其名姓。又皆谓花开于公谪之后。据公诗集、此篇为左迁至兰关。示侄孙湘作。即言疏侄与外甥者、非也。花开事。大抵诬妄。不必深论。
　　
　　平生当食万羊
　　〔宣室志〕李徳裕分司东都。尝召僧问休咎。对曰、相公平生当食万羊。今食九千五百矣。公惨然曰、我昔梦行至晋山。尽目皆羊。有牧儿数十。迎拜曰、此侍御平生所食羊。吾识此、不泄于人。今果如师之说耶。后句余。灵武帅致书于公。且馈五百羊。公大惊。即召僧告其事曰、吾不食之耳。僧曰、羊至此、已为相公所有。未几、贬没荒裔。〔按〕俗传其说。谓宋吕蒙正当食万羊。而晩达不及食之。仅抉其目为羹。一啜而卒。谬也。
　　
　　崔莺莺
　　〔元[禾+眞]会眞记〕贞元中、张生者、寓蒲之普救寺。适有崔氏孀妇。亦止兹寺。崔妇、郑氏也。生出于郑。视郑则异派之从母。因丁文雅军扰掠蒲人。郑惶骇不知所托。生与蒲将之党善。请吏护之。不及于难。郑厚生徳。谓曰、姨之弱子幼女。当俾以仁兄礼奉见。遂命莺莺出拜。颜色艶异。光辉动人。生问其年。郑曰、十七歳矣。生自是惑之。私礼莺莺之侍婢红娘。问道其意。既而诗章往复。遂酬所愿。中间离合多故。然不能终谐伉俪。〔辍耕録〕说者以为生即张子野。宋王性之着传奇辨正云、微之作姨母郑氏墓志。言其既丧夫遭军乱。微之为保护其家。又陆氏志云、余外祖睦州刺史郑济。白乐天作微之母郑氏志。亦言郑济女。而唐崔氏谱、永宁尉鹏娶郑济女。则莺莺乃崔鹏之女。于微之为中表也。传言年二十二。乐天作微之墓志。以大和五年薨。年五十三。即当以大暦十四年己未生。至贞元庚辰。正二十二歳。凡此数端。决为微之无疑。特托他姓以避就耳。〔庄岳委谈〕西厢记与莺传悉合。独郑恒争姻之说。不可晓。唐杂说柳参军传云、柳游曲江。邂逅崔氏女。目成焉。崔母王姓。舅为执金吾。致崔欲令子娶其女。女潜遣靑衣轻红往荐福寺达意于生。生即纳聘挈归。金吾不知也。既而崔母亡。柳夫妇来赴。金吾子见之。因讼于官。崔女卒归王氏。此不知与微之孰先后。女皆崔。婢皆红。皆期僧寺中。特王柳二姓差异。郑恒之争。断出于此事附会矣。〔按〕莺莺后实归恒。金石文字记、载唐郑恒曁夫人崔氏墓志铭。大中十二年秦贯撰文。崔年七十六。有子六人。与郑合葬。此铭得之魏县土中。最足辨会眞记等之诬。
  </div>
  <div class="pagination">
   <a href="通俗编_page59.html">
    上一页
   </a>
   <span>
    ...
   </span>
   <a href="通俗编_page55.html">
    55
   </a>
   <a href="通俗编_page56.html">
    56
   </a>
   <a href="通俗编_page57.html">
    57
   </a>
   <a href="通俗编_page58.html">
    58
   </a>
   <a href="通俗编_page59.html">
    59
   </a>
   <span class="current-page">
    60
   </span>
   <a href="通俗编_page61.html">
    61
   </a>
   <a href="通俗编_page62.html">
    62
   </a>
   <a href="通俗编_page61.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
