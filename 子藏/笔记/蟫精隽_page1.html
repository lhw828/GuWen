<!DOCTYPE html>
<html>
<head>
    <meta charset="UTF-8">
    <title>蟫精隽 - 第 1 页/共 11 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>蟫精隽 - 第 1 页/共 11 页</h1>
    <div class="content">　　钦定四库全书　　　　　子部十
　　蟫精隽　　　　　　　　杂家类三【杂说之属】提要
　　【臣】等谨案蟫精隽十六卷明徐伯龄撰伯龄字延之自署曰古剡盖嵊县人书中十二巷之末有箨冠生传一篇即张锡为伯龄作者又曰生杭人也岂嵊其祖籍欤传称其尝集箨为冠啸歌自得若不与于人世者虽博学能文善书工琴熟律而不肯以技自试则亦山林放旷之士考张锡为天顺壬午举人官山西山隂县教谕则伯龄为天顺中人故所记有成化癸巳癸夘事明末杬州别有一徐伯龄崇祯庚辰举人官永夀县教谕名姓偶同非一人也是书杂采旧文亦兼出已説凡二百六十一条大抵文评诗话居十之九论杂事者不及十之一其体例略似孟棨夲事诗其多録全篇又畧似刘壎隐居通议其中猥琐之谈或近于小説而遗文旧事他书所不载者亦颇赖以有传其论周徳清中原音韵一条尤为明确千顷堂书目作二十卷此夲仅十六卷前后无序跋亦无目録不能知其完缺其中多阙字阙句又所録诗文往往但存其标题而其文皆作空行盖缮録者图省工力因而漏落今于有可考者补之无可考者则亦姑阙焉乾隆四十六年十月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀




　　钦定四库全书
　　蟫精隽卷一
　　明　徐伯龄　撰
　　永乐大典
　　皇明太宗文皇帝命儒臣姚广孝王洪胡广胡俨陈济等率羣儒作永乐大典书成凡二万二千九百三十七卷勒为一万一千九十五本藏之秘阁其经进表文云伏以皇明之治大一统车书昭声教之隆圣人之道贯百王制作备典章之盛丕显太平之鸿业永为经世之宏规臣闻泰运肇开人文乃着卦爻始画书契遂兴故羲禹开天河洛阐图书之瑞成康致治丰镐宣雅颂之音道具载于圣经事实闗于气运恭惟皇帝陛下聪明睿知神圣武文受天命而主百神坐明堂而朝万国九畴时序庶绩咸熙治定功成礼明乐备爰懋昭于圣学遂大播于纶音是以尧舜之道载诸典谟文武之政布在方策前圣逺而微言隠诸子出而众议兴简编浩山海之繁经制异质文之尚欲观会通而行典礼必合古今而集大成勅遣使臣博采四方之籍礼招儒彦广防中秘之储事迹务在于周详义例必令其明白于是上自古初暨于昭代考索累朝之逸典搜罗百氏之遗言名山所藏金匮所纪人间之所未覩海内之所罕闻莫不具其实而陈其辞参于万而会于一旁通庶彚着三才该贯幽微并包宇宙允发挥于既往用啓迪于方来聚众宝于府库之中珪璜有叙覩万物于日月之下品类咸彰于以立政而经邦于以开物而成务巍乎冠古超今之作焕乎经天纬地之文讨论仰禀于圣谟裁定恪遵于宸断嘉名载锡睿藻荐颁云汉昭回并拜九重之赐龙光辉烛允为多士之荣仰圣教于中天开大明于万世昔石渠论事徒矜议奏之能册府成书未悉彛章之懿惟兹大训实迈前闻臣等学本庸疎才非通敏沗预编摩之任叨蒙眷遇之恩屡阅嵗时仅成卷帙敢上尘于观览期俯赐于矜容经纶大经建立大本尚资稽古之功博厚配地髙明配天永赞崇文之治谨缮写成永乐大典二万二千八百七十七卷凡例并目録六十卷装成一万一千九十五册随表上进以闻无任瞻天仰圣激切屏营之至予过兰陵常人朱昱易氏为予诵云
　　丙午南都防
　　成化丙午嵗南都乡试有司先期礼聘儒绅主考者右春坊右庶子仁和江公谐左春坊左谕徳休宁程公敏政二公素有文章学问声着一时而且俱发轫翰林院故是科得人居多小録既成文刻尤精夐出各乡书上而自论防已下皆有急于时务非一时泛泛之问者其第五防问云一代之兴必【阙】




<子部,杂家类,杂说之属,蟫精隽,卷一>
　　着于篇以助有司之守册府典勲庸者其言方
　　汉留侯谓诚意伯刘公基比唐鄂公谓开【阙】
　　从起帝乡则宁【阙】　　　　　贵为帝甥则岐阳【阙】
　　收方氏则东瓯【阙】　　　　缚明升则颖【阙】
　　伏节浙东则越国公【阙】　　　　泗国公耿
　　【阙】　　　死忠江汉则虢国【阙】　　　　　　　梁国【阙】　　弭变则武定侯【阙】　　诈谍则蕲【阙】
　　兄弟封公乃郢【阙】　　　并宋【阙】　　　　兄
　　弟封侯【阙】乃江阴【阙】　暨弟【阙】　　也其亦有所谓而云然耶
　　句曲墓碑
　　嘉禾姚侍御缓成化间以左迁遂托疾归田里晚喜黄老金丹之道因自号上清仙吏作句曲外史张伯雨墓碑云呜呼此句曲外史贞居先生张公墓也南屏之右西湖之阳梁题玉钩涧渡灵石路披篠树隖带烟霞石室藏书碑文纪事其形虽逝其神则存翰墨在人文章垂世俨然生气之张皇謦欬无声周旋灭影穆若太虚而示寂开士精舍久无继续之贤句曲贞居全乏访求之彦遂使墓门荒翳兆趾崩奔松栢摧为薪莫设时樵之禁身世是何物曽罹夜客之侵痛兹剑跃雷津慨尔研离玉匣既往何咎将来可图旷世而黙契予心尚友而景行前哲爰合佳士聿来词人即冢土以増崇求体魄之绥静其灌其树于以植夫美材有纪有堂于以开夫幽隧不有伐石将安载辞是欲唤起令威再返辽东之白鹤招还曼倩同瞻云外之青鸾第恐紫极髙栖罔由下迈自谓黄中密迩端冀旁临先作传以述夫始终翠珉是托复赘铭以纪夫嵗月彤管庸书铭曰于厥张公天雨伯雨是名是字蚤曰贞居晚曰外史厥号不一幻仙亦尔文章闯古凿凿齿齿书法俊逸不邕以止乐道忘我人莫之訾相灵石磵爰葬于此有峯而岌有水而驶乔乔者林盈盈者芷夐絶风麈攸驱虎兕以岩为扃以云为址朝烟夕霏纡青委紫时逺世异毋怪頽圮聿增修之属后来士于厥张公克具众美周之学洞究防独立羽化匪忽马死光华曷居天汉之涘诵予铭者式味妙理考嗣教人其不兴起荐溪之毛挹齐之醴公恒贲斯以陟降只
　　集览谬误
　　慈湖王幼学作通鉴纲目集览板行久矣其间谬误不胜我国初先正瞿存斋宗吉毘陵陈氏济各著书有镌误正误以砭其失事始考正而其间遗脱尚多至如壬寅晋太康三年以张华都督幽州军事分注冯紞曰会之反颇由太祖集览钟会三国魏太祖时与邓艾灭蜀后谋反伏诛按钟会魏陈留王奂景元四年与邓艾伐蜀蜀后主禅降因谋作乱伏诛距魏太祖甚逺紞意葢谓晋王昭宠遇会太厚故耳昭以武帝受禅尊为文帝庙号太祖今不之思凿空胡説谬误若此二公复畧之止此一事则尚未胜镌正也尝欲为正误补遗数卷竟以无暇而止
　　老铁遗文
　　会稽铁崖先生杨维祯廉夫以文章雄一代事载其古乐府并文集行状墓铭正统辨诸文备矣予复得其遗文数篇私为录之其琴鬻云【阙】













　　其狂夫对云【阙】














　　其捕虎者对云【阙】

























　　其獒对
　　盾云晋赵盾专国二十年灵公知祸及屡欲杀之宫甲谋露公嗾獒囓盾盾右提弥明抟獒盾笑曰尔獒不如吾獒也多矣獒怒曰此吾主君之欲杀汝也汝养齧主者几獒而有大于弥明之獒者穿也使吾得食汝则主君不厄桃园君不用吾于汝逆公子雍之时而用于今日吾知其祸于桃园也必矣吾死不失忠嗟汝獒之遗臭于董狐也奈何
　　彭郎词
　　铁崖先生庐山瀑布謡自序云甲申秋八月十六夜予梦与酸斋仙客游庐山各赋诗酸斋赋彭郎词予赋瀑布謡葢铁崖雄材伟作豪放一时故欲神其事而云然耳彭郎词云鄱之湖兮云水杳万顷晴波净如扫相逢渔子问二姑大姑不如小姑好小姑昨夜巧妆束新月半防玉梳小彭郎欲娶无良媒飞回庐山寻五老五老颓然不肯起彭郎怒踢香炉倒彭郎彭郎归去来陶令门前烟树晓后人不知而选诗者遂以为贯公之作将谓诚有是呜呼所谓痴人前不可说梦也
　　雪词寓刺
　　宋贾似道当国日陈藏一作雪词讥之云没巴没臂霎时间做出漫天漫地不论髙低并上下平白都教一例鼓弄滕神招邀巽二一任张威势识他不破今只道是祥瑞　却是鵞鸭池边三更半夜误了呉元济东郭先生都不管闗上门儿穏睡一夜东风三竿暖日万事随流水东皇笑道山河原是我的【去声】葢念奴娇词也一名百字令张仲宗以东坡赤壁词后语因名酹江月云
　　弹范蠡文
　　有人作弹范蠡文云匿怨友人左丘明耻之非其鬼祭圣经是诛今有窃髙人之名处众恶之所有识之士莫不共愤无知之魂岂当久居可不雪讐耻于千载之前正礼义于万世之下吴江三髙即越之范蠡晋张季鹰唐陆鲁望也考之世代相去甚逺揆之名节乃大不同切见范蠡越则谋臣吴为敌国以利诱太宰嚭而脱彼勾践以利诱公孙雄而灭我夫差既遂厥谋反疑其主鄙君如乌喙累大夫种以伏诛目已曰鸱夷载西子而潜遁且古之隠者自称草野易称髙尚不事王侯如蠡者致产累数千万而变姓名于齐陶转位逐什一利而诡踪迹于江海语其髙节则未可谓之智术则有余假扁舟五湖之名居笠泽三髙之首况当无边胜地之上着此不共戴天之讐其视菰菜莼羮敝屣名爵笔牀茶灶短棹江湖者岂容与之并驾临风钩帘对雪耶载观往证歴访迩吟九江王之庙郴阳绍兴刘颔谓放弑之贼而毁其庙伍子胥之祀荆楚南轩张公以讐隙之人而平其祠事正相符言不容逭可笑吴痴忘越憾却夸范蠡作三髙刘清轩见讥良何深十年家国无穷恨只合江边祀子胥黄东浦贻诮尤不浅得罪名胜难亚清髙所合禠其祀于祠堂沈其居于浊水别议髙尚于季鹰鲁望者充其祀庶几笠泽之髙风益澟松江之夜月增明不惟公论可以大伸抑且风教实非小补话腴评云此文虽近乎刻亦有大议论存焉剪灯新话龙堂灵会录本此
　　汉武论
　　林少颖汉武帝论曰武帝好长生不死之术聚方士于京师由是祷祠之俗兴以成巫蛊之祸阳邑朱昌二公主俱以此诛而皇后太子亦皆不免其始也欲求长生不死之术而不可得徒使败亡之祸横及骨肉可笑也又东坡手泽云汉武帝讳巫蛊疾之如仇讐盖夫妇父子君臣之间嗷嗷然不聊生矣然史记语封禅书云丁夫人洛阳虞初等以方祠诅匈奴大宛已且为巫蛊之魁何以责其下此最可笑
　　荣质鉴铭
</div>
    <div class="pagination">
<span class="current-page">1</span><a href="蟫精隽_page2.html">2</a><a href="蟫精隽_page3.html">3</a><a href="蟫精隽_page4.html">4</a><a href="蟫精隽_page5.html">5</a><a href="蟫精隽_page6.html">6</a><span>...</span><a href="蟫精隽_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
