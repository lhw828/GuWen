<!DOCTYPE html>
<html>
<head>
    <meta charset="UTF-8">
    <title>太平广记 - 第 113 页/共 228 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平广记 - 第 113 页/共 228 页</h1>
    <div class="content">　　奉先县有令姓胡忘其名黩货靳食僻好博奕邑寄张廵官好尚既同往来颇洽每防棊必自旦及暮品格既停略无厌倦然宰君时入中门少顷又来对棊如是日日早入晚归未尝设食于张不胜饥冻潜知之时入葢自食而复出及暮辞宰曰且去也极是叨铁胡唯唯而已张去胡忽思之曰此人相别云极是叨铁出何文谭急令追之既至问明公适云极是叨铁其义安在张复欵坐谓曰长官岂不知有叨铁曰不知曰还见冶炉家置一铁长杖乎只此是炉中猛火炎炽铁汁或未消融使此杖时时于炉中橦猛火了却出来移时又橦猛火了却出来只此是叨铁也言讫而去胡入室话于妻子再三思之方知讽其每日自入噇猛火了却出来棋也凡靳食倦客之士时人多以此讽之【出玉堂闲话】
　　杨铮
　　蜀秀才杨铮【铮音竹航反自言杨铮不均驷马奔郑是以字奔郑】行恶诗或故作落韵或丑语取人笑翫装修卷轴投谒王侯门到者无不逢迎雄藩大幕争驰车马迎之铮每行仆马甚盛平头骑从骡携书袋偏郡小邑尤更精意承事之虑其谤讟黔南节度使王茂权聪明有文武才四方负艺之士防不集其门召铮至饬东阁尽礼待之时令贡恶诗以为欢笑诸客请召有不得次者以为怏怏茂权一日忽屏从谓之曰秀才客于当州必欲谘留相伴至罢镇同归可乎如可则当奉为卜娶所居奉留铮欣然从之权令媒氏与问名某氏之属至于成迎筵宴为备焉仍邀诸从事赴防铮亲见女容质异常端丽及成礼遽遭殴辱左右婢仆皆是扶同共相毁詈不胜其苦乃是茂权讶饬无须少年数辈皆浓装艳服以绐之然后茂权自赴防大笑此后复就茂权屡自乞一邑初有难色賔从共谘方许之遂命给简署及期治行李择良日辞谢本邑近人力自衙门外至通衢忽有二健歩手执一牒当街趋拽下马夺去巾带云有府防摄官送狱荷校灭耳茂权遂诈作计赠遗二夫令脱逃而遁潜藏旬日方召出之军州大以为笑【出王氏见闻】
　　谢柴书
　　唐有内大臣学作别纸言语鳯翔节度使寄柴数车囘书谢云恵也愚若干【出卢氏杂说】
　　郡牧
　　唐有膏粱子出刺郡人迎甚至前任与之设交代之礼仪无阙者二礼生具头冠礼衣相其賔主升降揖让而新牧巑岏踧踖敛容低视不敢正面对礼生及礼毕使人再三传语慰劳感谢皆莫涯其意翌日于内阁从礼生从容生极惶恐防知去就既坐嚬蹙低语曰贤尊安否礼生唯唯又曰顷年营大事时极烦贤尊心力生亦懵然及罢有亲知细询之乃曰此礼生像方相子弟昔曽使他家君是以再三感谢且士流中亦有故为轻薄者亦有昧于菽麦不能分别者信而有之【出玉堂闲话】
　　张咸光
　　梁龙徳年有贫衣冠张咸光游丐无度于梁宋之间复有刘月明者与咸光相常懐匕箸每游贵门即遭虐戏方飱则夺其匕箸则袖中出而用之梁驸马温积谏议权判开封府事咸光忽遍诣豪门告别问其所诣则曰往投温谏议也问有何绍介而往答曰顷年大承记録此行必厚遇也大谏尝制碣山潜龙宫上梁文云馒头似椀胡饼如籭畅杀刘月明主簿喜杀张咸光秀才以此知必承顾盼闻者絶倒【出玉堂闲话】
　　长须僧
　　三蜀有长须长老自言是宰相孔谦子究莫知谁何剃发须皓然垂腹拥百余众自江湖入蜀所在甿俗瞻骇仪表争相腾践而礼其足凡所经由倾城而出河目海口人莫之测至蜀螺钹迎焉先谒枢宻使宋光嗣因问曰师何不剃须答曰落髪除烦恼留须表丈夫宋大恚曰吾无髭岂是老婆遂揖出俟剃却髭即引朝见徒众既多旬日盘桓不得已剃髭而入徒众耻其失节悉各散亡伪蜀主问曰逺闻师有长须之号何得如是对曰臣在江湖尝闻陛下已证须陀洹果是以和须而来今见陛下将证阿那含果是以剃须而见少主初未喻首肯之及近臣解释大为欢笑后住持静乱寺数为大众论讼有上足以不谨获罪伶人藏柯曲深慕空门而不知其中猥细谓是清静舍俗落发谨事瓶鉢渐见滥诟詈而出以袈裟挂于寺门曰吾比厌俗尘投身清洁之地以涤其业障今大师之门甚于花栁曲吾不能为之遂复归于乐籍蜀人谓师曰一事南无折却长须【出王氏见闻】
　　道流
　　【阙】　　　　任兴元节判离秦州乡地未及嵗年忽有来寻师者赍亲表施州刺史刘缄封衣紫而来兼言往洋州求索询其行止云某忝窃乡闗之分元于秦州西升观入道多年遂沉吟思之当离乡日观中无此道流深感其命服所求其人亦忩忩而过旬月间自洋源廻薄有所获告辞之意亦甚挥遽遂设计延伫佛榻止之夜静沃以醴醪数瓯然后徐询之曰尊师身边紫绶自何而得宜以直诚相告对曰此是先和尚命服而衣之乃是广修寺着紫僧弟子师既殂乃舍空门投西升观入道便以紫衣而服之自谓得本师衣鉢岂有道士窃衣先和尚紫衣未之前闻【出玉堂闲话】
　　三妄人
　　孙光宪在蜀时曽到资州见应真观李道士话州有姓赵人闭闗却扫以廊庙自期都虞侯阎普敬异之躬自趋谒阎魁梧丈夫赵生迎门愕眙良久磬折叙寒温曰伏惟貅阎乃质于先容者俾询之赵生曰若云熊罴即须宰相之才方当此语阎公止于都头已来只销呼为貅人闻咸笑之又一士自称张舍人诉于光宪曰兄长以术惑我心神宪谓曰得非蛊毒厌胜之术张曰非也乃用谷子捭阖捭破我心神至今患心风不禁又江陵顔云偶收诸葛亮兵书自言可用十万军吞并四海每至论兵必攘袂叱咤若对大敌时人谓之检谱角觝也时有行军王副使幽燕旧将声闻宇内顔生谒称是同人自言大志不伸丧良友也每恸哭焉【出北梦琐言】
　　周韦二子
　　周韦巽太尉昭度之子也尫懦昬钝率由婢妪仕伪蜀王氏以故旧优容之因至卿监或为同列所讥云三公门前出死防巽曰死防门前出三公周即蜀相周博雅之子为王氏驸马都尉性识庸鄙国亡后与贫丐者为伍俾一人先导爵里于阛阓酒肆有哀之者日获三二百钱即与其徒饮噉而已咸嗟叹之【出北梦琐言】
　　不识镜
　　有民妻不识镜夫市之而归妻取照之惊告其母曰某郎又索一妇归也其母亦照曰又领亲家母来也【出北梦琐言】
　　啮鼻
　　甲与乙鬭争甲啮下乙鼻官吏欲断之甲称乙自啮落吏曰夫人鼻髙耳口低岂能就啮之乎甲曰他床子就啮之【出笑林】
　　助丧礼
　　有人吊丧并欲赍物助之问人可与何等物答曰钱布帛任君所有尔因赍大豆一斛置孝子前谓曰无可有以大豆一斛相助孝子哭孤穷奈何曰造豉孝子又哭孤穷曰适得便穷更送一石【出笑林】
　　外学归
　　甲父母在出学三年而归舅氏问其学何得并序别父久乃答曰渭阳之思过于秦康既而父数之尔学奚益答曰少失过庭之训故学无益【出笑林】
　　行吊
　　伧人欲相共吊丧各不知仪一人言麤习谓同伴曰汝随我举止既至丧所旧习者在前伏席上余者一一相伏于背而为首者以足触詈曰痴物诸人亦谓仪当尔各以足相曰痴物最后者近孝子亦孝子而曰痴物【出笑林】
　　痴壻
　　有痴壻妇翁死妇教以行吊礼于路値水乃脱袜而渡惟遗一袜又覩林中鸠鸣云鸪鸪而私诵之都忘吊礼及至乃以有袜一足立而缩其跣者但云鸪鸪孝子皆笑又曰莫笑莫笑如拾得袜卽还我【出笑林】
　　鲁人执竿
　　鲁有执长竿入城门者初竪执之不可入横执之亦不可入计无所出俄有老父至曰吾非圣人但见事多矣何不以锯中截而入遂依而截之【出笑林】
　　齐人学瑟
　　齐人就赵人学瑟因之先调胶柱而归三年不成一曲齐人怪之有从赵来者问其意方知向人之愚【出笑林】
　　市马
　　洛中有大寮世籍膏粱不分牝牡偶市一马都莫知其妍媸为驵侩所欺曰此马不唯驯良齿及二十余嵗合直两马之资况行不动尘可谓驯良之甚也遂多金以市之侩既倍获利临去又曰此马兼有榅桲牙出也于是大喜诘旦乗出如鵞鸭之行及至家矜曰此马不唯驯熟兼饶得果子牙两所复召侩别赠二十【出玉堂闲话】
　　昭应书生
　　唐有德音搜访懐才抱器不求闻达者有人于昭应逢一书生奔驰入京问求何事答曰将应不求闻达科【出因话録】





　　太平广记卷二百六十二
<子部,小说家类,异闻之属,太平广记>
　　钦定四库全书
　　太平广记卷二百六十三
　　无赖一
　　刘诫之　　　宗成　　　孟神爽
　　飞骑席人　　韩令珪　　　李宏
　　长孙昕　　　张易之兄弟　刘怀恩
　　宋之愻　　　张干等　　　彭先觉
　　张徳　　　　士子吞舍利　刘子振
　　荆州鬻劄者
　　刘诫之
　　唐天授年彭城刘诫之粗险不调髙言庳语凌上忽下恐吓财物口无闗钥妄説妖灾从万年县尉常彦玮索钱一百干云我是刘果毅当与富贵彦玮进状告之上令二给使先入彦玮房中下帘坐牕下听之有顷诫之及卢千仭至于防上坐谈话彦玮引之説国家长短无所忌讳给使一一纸笔抄之以进上怒令金吾捕捉亲问之具承遂腰斩诫之千仞处绞授彦玮侍御史【出朝野佥载】
　　宗成
　　唐老三卫宗成邢州南和人祖齐黄门侍郎成性粗猛禀气凶豪凌轹乡村横行州县纪王为邢州刺史成与之抗行李备为南和令闻之每防阶引接分庭抗礼务在招延养成其恶属河朔失稔开仓赈给成依势作威乡墅强乞粟一石备与客对不命成乃门外声奋背直入备集门内典正一百余人举牒推穷强乞是实初令项上着鏁后却鏁上着枷文案既周且决六十杖下气絶无敢言者【出朝野佥载】
　　孟神爽
　　孟神爽州人禀性狼戾执心鸩毒廵市索物应声即来入邸须钱随口而至长史县令髙揖待之丞尉判司颔之而已张潜为州刺史闻其暴乱遣江都县令店上捉来拖入府门髙声唱速付法曹李广业推鞫宻事并虚准敕决百杖下卒【出朝野佥载】
　　飞骑席人
　　则天之废庐陵也飞骑十余人于客户坊同饮有一人曰早知今日无功赏不如扶竪庐陵席上一人起出北门进状告之席未散并擒送羽林鞫问皆实告者授五品言者斩自余知反不告坐绞【出朝野佥载】
　　韩令珪
　　周令史韩令珪耐羞耻厚貌强梁王公贵人皆呼次第平生未面亦强干之曾选于陆元方下引铨时舍人王勮夺情与陆同防而坐珪佯惊曰未见王五勮便降阶悯然令珪嚬眉蹙刺相慰而去陆与王有旧对面留住问勮是谁莫之识也后吓人事败于朝堂决杖遥呼河内王曰大哥何不相救懿宗目之曰我不识汝催杖苦鞭杖下取死【出朝野佥载】
　　李宏
　　唐李宏汴州浚仪人也凶悖无赖狼戾不仁每髙鞍壮马廵坊歴店吓庸调租船纲典动盈数百贯强贷商人巨万竟无一还商旅惊波行纲侧胆任正理为汴州刺史上十余日遣手力捉来责情决六十杖下而死工商客生酣饮相欢逺近闻之莫不称快【出朝野佥载】
　　长孙昕
　　唐长孙昕皇后之妹夫与妻表兄杨仙玉乗马二十余骑并列挝于街中行御史大夫李杰在坊内参姨母僮仆在门外昕与仙郎使奴打杰左右杰出来并波按顿须臾金吾及万元县官并到送县禁之昕妻父王开府将二百万骑刼昕等去杰与金吾万年以状闻上奉敕防昕杀积杖至数百而卒【出朝野佥载】
　　张易之兄弟
　　张易之兄弟骄贵强夺庄宅奴婢姬妾不可胜数昌仪于万年县街内行逢一女人壻抱儿相逐昌仪马鞭拨其头巾女妇骂之昌仪顾谓奴曰横防将来壻投匦三四状并不出昌仪捉送万年县诬以他罪决死之昌仪常谓人曰丈夫当如此今时千人推我不能倒及其败也万人擎我不能起俄而事败兄弟俱斩【出朝野佥载】
　　权懐恩
　　唐邢州刺史权懐恩无赖除洛州长史州差参军刘犬子迎至懐州路次拜懐恩突过不与语步趁二百余歩亦不遣乗马犬子觉不似乃自上马驰之至州令脱靴讫谓曰洛州几个参军对曰正员六人员外一人懐恩曰何得有员外对曰余一员遣为长史脱靴懐恩惊曰君谁家儿对曰阿父为仆射懐恩怃然而去仆射刘仁谓曰公草里刺史至神州不可以造次参军虽卑微岂可令脱靴懐恩慙请假不复出旬日为益州刺史【出朝野佥载】
　　宋之愻
　　唐洛阳丞宋之愻太常主簿之问弟罗织杀驸马王同皎初之愻謟附张易之兄弟出为兖州司仓遂亡而归王同皎匿之于小房同皎慷慨之士也忿逆韦与武三思乱国与一二所见言之毎至切齿之愻于下窃听之遣侄昙上书告之以希韦之防武三思等果大怒奏诛同皎之党兄弟并授五品官之愻为光禄丞之问为鸿胪丞昙为尚衣奉御天下怨之皆相谓曰之问等绯衫王同皎血染也诛逆韦之后之愻等长流岭南客谓浮休子曰来俊臣之徒如何对曰昔有狮子王于深山获一豺将食之豺曰请为王送二鹿以自赎狮子王喜周年之后无可送王曰汝杀众生亦已多今次到汝汝其图之豺黙然无应遂齚杀之俊臣之辈何异豺也【出朝野佥载】
　　张干等
　　上都市肆恶少率髠而肤劄备众物形状恃诸军张拳强劫至有以虵售酒捉羊甲击人者京兆尹薛元赏上三日令里长潜捕约三十余人悉杖弃尸于市市人有防青者皆炙灭之时大寜坊力者张干劄左曰生不怕京兆尹右曰死不畏阎罗王又有王力奴以钱五千召劄工于胸腹为山亭院池树草木鸟兽无不悉具细若设色公悉杖杀之又贼赵武建劄一百六处番印盘鹊等右刺言野鸡滩头宿朝朝被鹘捎忽惊飞入水留命到今朝又髙陵县捉得镂身者宋元素劄七十一处刺左臂曰昔日已前家未贫千金不惜结交亲及至栖惶觅知己行尽闗山无一人右防上劄瓠芦上劄出人首如傀儡戏有郭公者县吏不问之言胡芦精也【出酉阳杂俎】
　　彭先觉
　　周御史彭先觉无面目如意年中防屠极急先觉知廵事定鼎门草车翻得两羫羊门卒告御史先觉进状奏请合宫尉刘缅専当屠不觉察决一顿杖肉付南衙官人食缅惶恐缝新裈待罪明日则天批曰御史彭先觉奏决刘缅不须其肉乞缅吃却举朝称快先觉于是乎慙【出朝野佥载】
　　张徳
　　周长夀中防屠极切左拾遗张徳妻诞一男私宰一口羊宴客其日命诸遗补杜肃私嚢一餤肉进状告之至明日在朝前则天谓张徳曰卿妻诞一男大欢喜徳拜谢则天又谓曰然何处得肉徳叩头称死罪则天曰朕防屠吉凶不预卿命客亦须择交无赖之人不须共聚集出肃状以示之肃流汗浃背举朝唾其面【阙】
　　士子吞舍利
　　唐洛中顷年有僧以数粒所谓舍利者贮于瑠璃器中昼夜香火檀越之礼日无虚焉有士子迫于寒馁因请僧愿得舍利掌而观之僧遂出瓶授与遽即吞之僧惶骇如狂复虑闻之于外士子曰与吾几钱当服药出之僧喜闻遂赠二百缗乃服巴豆下泻僧洗濯而收之【出尚书故事】
　　刘子振
　　刘子振蒲人颇富厚业而不知大体尤好凌轹同道诋讦公卿不耻干索州县稍不如意立致寒暑以至就试明庭稠人广众罕有与立谈者刘允章知举嵗患举子纳卷繁多榜云纳卷不得过三卷子振纳四十轴因之大掇凶誉
　　荆州鬻劄者
　　荆州贞元中市中有鬻劄者有印上簇针为众物状如蟾蝎鸟兽随人所欲一印之刷以石墨疮愈后细于随永印【出酉阳杂俎】








　　太平广记卷二百六十三
　　钦定四库全书
　　太平广记卷二百六十四
　　无赖二
　　南人娶妇　赵髙　　　　韦少卿
　　葛清　　　三王子　　　乐从训
　　张从晦　　李仁矩　　　李罕之
</div>
    <div class="pagination">
<a href="太平广记_page112.html">上一页</a><span>...</span><a href="太平广记_page108.html">108</a><a href="太平广记_page109.html">109</a><a href="太平广记_page110.html">110</a><a href="太平广记_page111.html">111</a><a href="太平广记_page112.html">112</a><span class="current-page">113</span><a href="太平广记_page114.html">114</a><a href="太平广记_page115.html">115</a><a href="太平广记_page116.html">116</a><a href="太平广记_page117.html">117</a><a href="太平广记_page118.html">118</a><span>...</span><a href="太平广记_page114.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
