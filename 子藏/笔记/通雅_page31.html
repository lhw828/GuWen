<!DOCTYPE html>
<html>
 <head>
  <meta charset="utf-8"/>
  <title>
   通雅 - 第 31 页/共 40 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   通雅 - 第 31 页/共 40 页
  </h1>
  <div class="content">
   壹贰参桼古借以为数伍陆捌玖则后人所借也　邝氏曰一字秦碑作壹古孝经作弌古老子作弌史晨碑作壹二字无名碑及贝丘长碑长作弍夫召经幢作弍籀文作希裕略古作□杨统樊安碑作□□梁作防三字贝丘长碑作弎云台碑汗简作彡四古作亖借用四即呬字或曰□为数四为呬冯绲碑作曲异体也五古作乂或作□义云章作□则借吾字六古老子作窅七石经论语作□古老子作□九商钟作□借鸠形也十字华岳碑作□拾字也髙克尊作十惟八无奇文智按经史借用者薛宣壹关为乐左自参以上顔子不贰过太文君臣之制上下以际棿拟之二漆即二七言河图二七火数居上也攡运诸桼政即七政其用防者见水经漆水注长安西有渠谓之防渠



　　通雅卷四十
&lt;子部,杂家类,杂考之属,通雅&gt;
　　钦定四库全书
　　通雅卷四十一　　　　　明　方以智　撰植物【艸】
　　凡称幽兰即黄山谷之所名兰蕐也凡称兰之兰即今省头香　楚辞注兰为都梁香与泽兰似泽兰又名虎兰龙虎蒲或曰泽兰即省头香陶隠居云泽兰名都梁可浴吴普曰水香楚望曰都梁之合为兰今纲目曰生水防紫茎赤节髙四五尺緑叶光润纎长有岐叶阴小紫五六月蕐红白而香曰燕尾香诗所云秉蕑也泽兰纤微有毛方茎荆州记都梁山下水生兰即今□冈州陶蘓以下皆无定识也图经以为兰生水泽兰生水泽中及下湿地为异朱子曰今兰虽香而不可佩离骚纫秋兰为佩当是都梁合溪曰骚多托辞然兰固古人所佩服容臭者智谓从前溺于牵引攷亭以山兰春蕐不知其四时蕐也九歌春兰秋菊可以不泥秋矣首插袖怀皆佩岂必末之入扵缨乃为容臭佩邪谱曰春兰叶细夏兰叶细而长秋兰叶大而泽冬兰叶差大叶皆不冬凋春兰一榦一蕐夏秋冬兰皆一榦十数蕐山兰瘠而小建兰肥而大闽广处皆多丫兰最贵蕐茎生岐枝也庐山幽兰亦有一榦十数者但叶狭耳其类称兰者挂兰连根挂活一名不死艸马兰生水泽似泽兰而气臭味辛主破血郑注郁金似兰萝摩雀瓢亦名芄兰瞿麦名大兰狼牙曰支兰石斛山栀皆曰林兰石苇曰石兰白菖蒲曰溪荪景以为兰孙蒲芦曰野兰白茅曰兰根麦冬曰珍珠兰兰固芳艸之通名也东璧引汉书兰以香自烧按龚胜薰以香自烧凡可烧者曰薰宁专指蕙邪内经言治之以兰所谓都梁香正今之省头香也大抵入药当如纲目所説若称幽兰在深谷不以无人而不芳左曰兰有国香岂有非今之兰花者乎夫曰国香矣曽谓此省头艸而当之哉蕙则薰也　本艸麻叶方茎赤花黑实陈藏器曰即零陵香也今平乐府昭平有之编之为荐黄鲁直曰一榦一花者兰一榦数花者蕙如鲁直説则夏秋冬之兰皆蕙矣兰之蕙各别山谷强安以名王洙曰藿香为蕙艸亦泥
　　木生者曰木兰又名林兰杜兰非元美所谓玉兰也木兰皮似桂而香生零陵及泰山图经曰昭州生与桂同取中肉为桂心葢桂中之一种耳湖岭蜀所生木髙数丈叶有三道纵文皮如扳桂有纵横文香味劣于桂任昉述异记云木兰在寻阳江中有鲁班刻木兰舟今黄陂有木兰山相木兰将军塟此郭外西寺唐时旧有大木兰蕲州旧属寻阳也説文栾木似栏而无栏类篇栏桂类南方鱼子兰树似桂冬不凋花如细子香于兰有木本艸本岭北呼赛兰广有髙数丈者或曰是栏桂取花同□香曝収曰兰熏黄熟以鱼子兰黏物香不散也王元美以木兰为玉兰雄所谓辛雉相如之流移也白曰玉兰外紫者曰辛夷时珍引白乐天集广心树曰木莲四月蕐似莲此真木兰智按段成式续集木莲出忠州鸣玉溪及邛州叶似辛夷花似莲花魏王花木志有木莲状亦如之老学庵笔记载乐天忠州木莲诗序云予逰临卭白鹤山寺佛殿前两株髙数丈叶如桂中夏花发如芙蕖香亦酷似花折时有声周益公益部方物略记木莲赞曰葩秀木颠状若芙蓉不实而荣馥馥其敷状之甚明须知莲兰古声通转
　　石龙刍莞之长者可席者也莞灯心艸也苮席其细者也　草续断龙珠龙须方宾蜀本以为一山海经贾超之山艸多龙修郭曰龙须也郑缉之东阳纪仙姥岩下尽出龙须春官駹车雚蔽雚即萑【音丸】细苇席也尚书敷重丰席莞席笋席蒻也史防急就篇蒲蒻蔺席王肃曰底席青蒲席郑又云蔑纤致席智谓笋席乃竹席仪礼注所谓桃枝席也齐书三齐苮席葢细蒲艸席也诗曰下筦上簟莞古丸切蒲茎中虚白者今灯草席也尔雅莞苻离防莞释曰防莞纤细似龙防师古曰夫离也今谓葱蒲别作戴氏谓莞即灯心草是也今见肇庆之龙防席则与灯艸有别矣一类而尤细也
　　燕支今作胭脂古通焉支阏氏燕脂字书因作脂　云麓漫抄曰清微子服饰变古録云燕脂纠制以红蓝赐宫人号桃花粉崔豹云燕支叶似蘓花似蒲出西方土人以染名燕支中国亦有红蓝西河旧事云失我焉支山使我妇女无顔色北方有焉支山山多红蓝北人采其花染绯取其英鲜者作燕脂故单于妻号曰阏氏音焉支字书遂作元志有鹰房胭脂人户总管习凿齿与燕王书作烟支泰之引作烟脂升庵引王予可诗作脂周紫芝竹坡诗话不晓白乐天何以用燕支二字疎矣旧言染红者三物茜【千去声】蔓艸叶似枣而鋭对生节间根紫色可染绛通作蒨郑曰齐人谓蒨为韎瓯人谓曰刺诗茹芦在阪又曰缟衣茹藘尔雅曰茹藘茅搜陆玑曰一名地血齐人谓茜徐谓牛蔓红蓝花者夏花花下作毬彚多刺花蕊出毬上圃人承露采之至冬毬中结实白颗如小豆其花暴干以染真红及作胭脂一名黄蓝博物志云张骞所得也今洋船多贩红花至广则知博物志之言验矣疑耀引唐睿宗代国长公主作烟支弃子于堦后乃丛生是则非艸此曲説也紫草者所谓紫丹紫芙【哀老切】图经引尔雅藐【音莫】广雅谓之茈苗似兰茎赤节青二月花紫白色妄引红花为茹藘则误矣智又恠本艸于紫草既引尔雅之藐而柴胡又引藐茈艸唐本注云茈是古柴字竟作茈胡又证以相如之茈姜且云此根亦紫色不亦诬乎又有茈蓠晋傅咸劾令史新立茈篱此当读为柴篱此茈柴通借证也智按货殖千畞巵茜徐广曰巵今鲜支也茜一名红蓝乃知今之红花古亦称茜而今又有乌红用蘓木染成者洋货以紫染成者曰胡胭脂俗呼紫梗洋货有紫梗锦紫出真腊国树汁近刻杂俎作紫防误矣是染红者凡五物
　　萝摩即羊婆奶白环藤也　诗芄兰之枝胡官切尔雅曰雚芄兰説文曰莞也陆玑曰芄兰一名萝藦幽州谓之雀瓢本艸曰萝藦似女青谚云去家千里勿食萝藦枸蘓恭曰大如枣禹锡引景纯注曰雚芄蔓生断之有白汁可啖如此注则雚芄一名兰或误也大约雚与芄皆泽艸音近相误白芷一名莞一名苻离宁将合而为一乎尔雅注疏及广埤玑説文本艸牵引多混蕲即芹当归芎防皆有蕲名　本艸曰芎防一名蕲苗曰麋芜左曰有山鞠穷长卿作穹穷説文作营防荀子谓兰槐之根是为芷兰槐离骚所谓兰也苗为兰根为芷也白芷一名【芷采二音】芷又载防莞泽芬诸名九歌曰辛夷楣兮药房王逸注药白芷也淮南子曰乱人若芎防之于藁本蛇床之扵芜芷麋离各为一物自尔雅蕲糜芜竝言然后纷淆説文曰麋芜楚谓之蓠齐谓之晋谓之防故又曰江蓠麋芜也尔雅曰莞苻离其上蒚乃谓莞席本艸但见苻离之名略与蓠同遂又并之芷下误矣芹渠巾切古作蕲水艸也麋芜似芹故有蕲之名当归似蕲而粗大广雅曰山蕲当归也当归亦有蕲名岂可直以当归芎防为芹乎周礼芹葅兔醢尔雅芹楚葵是也又有薜山蕲茭牛蕲薜白蕲讵能一之芹名水英有两种白赤别有马芹马芹即牛蕲也今陆地亦生芹可啖得非所谓查芹回芹乎
　　屠苏濶叶艸也因为屋名为冠名为饮名　萧子云雪曰韬罦罳之飞栋没屠苏之髙影杜子美冷淘诗曰愿凭金騕褭走置锦屠苏庵也广雅曰屠苏平屋也魏略云李胜为河南太守郡防事前屠蘓坏应璩与韦仲将书屠苏发撤升庵云孙思邈有屠蘓酒方葢取庵以名故元日有屠苏饮又大冠亦曰屠蘓礼曰童子帻无屋凡冠有屋者曰屠苏晋元康中商人着大鄣谚曰屠苏障日覆两耳曾见暍儿作天子诗话补遗曰周王褒诗绣桷画屠苏屠苏艸也画于屋上因以名屋遂作屠苏智谓解定画扵屋上以取名亦非葢濶叶艸也今广西猺人中呼大叶似蒿者为头苏头屠音近正因其有荫而名屋也紫者曰紫苏荏曰白苏水苏曰鸡苏荆曰假苏积雪艸曰海苏石香薷曰石苏苏亦辛艸之总名防宦纪闻曰三山亦呼茨菰叶为大苏赵彦卫云麓漫抄屠苏千金方又云敷于散则知敷于之音转为屠苏姑记其説
　　天棘天虋冬也　王仲正言老杜诗江莲揺白羽天棘蔓青丝髙秀实曰天棘天门冬冷斋曰天门冬一名颠棘非天棘也王元之诗水芝卧玉腕天棘舞金丝智所见天门冬榦如指大枝弱下垂叶细似胡芦萉南人庭种而架之苗可茹则蔓青丝正是天门冬今纲目亦增天棘万嵗藤抱朴子曰天冬在东岳曰淫羊藿西岳曰菅松北岳曰无不愈南岳曰百部其治肺者以根多又一百部也艸茂为虋省为门耳徐渭以天棘为柽柳则渔仲説也或同名耳
　　曰蔚曰繁曰艾曰萧曰藾曰茵陈曰夏枯艸九牛艸皆蒿类也因尘即茵陈　张揖吴普并作因尘藏器曰此蒿类冬不死更因旧苗生故名因陈今考之冬亦枯槁但后于诸蒿耳繁之丑秋为蒿言至秋而老通呼为蒿也张揖谓白蒿为繁母即此意茵陈背白者也菁菁者莪为莪蒿即防蒿嫩时可啖以结角曰角蒿也采蘩为皤蒿即本艸白蒿今所食蓬蒿也鹿食为青蒿叶背面皆青所谓蒿所谓菣即今艸蒿也匪莪伊蔚为牡蒿即齐头蒿也茺蔚臭甚曰马矢蒿讹为马先蒿又讹为马新蒿者也蒌蒿即蔏蒌一名购生于湖地者也在水者曰防湖即尔雅之繁由胡郭云未详者也艾叶按之成绒者也叶如艾其背有白毛者九牛艸也广中亦产之陈嘉谟以九牛艸为蕲艾或别有所见邪卢氏杂説云唐文宗言苹非藾萧郑渔仲以苹为蒌蒿岂附会文宗邪元美以蒌蒿为藾蒿则更牵强王遵岩讥陆佃取安石説以鹿食之苹不从郑笺而从尔雅则水苹岂鹿食邪此遵岩未全读尔雅尔雅有萍又有苹郑郭璞以苹为藾蒿皆本尔雅也
　　存中以苦躭为酸浆升庵以灯笼草为酸浆酸浆葴也东壁合之曰龙葵酸浆一类二种也酸浆苦蘵一种
　　二物也大为酸浆小者苦蘵若败醤一名苦蘵与此异佛耳草一名茸母即防耳或曰米麯尔雅之蔝蔜也佛耳治寒咳灯笼治热咳酸浆亦治热故升庵合之茹艸编曰佛耳艸即岩蕊头三月采食酸浆艸即蟠蜞青二三月炒食灯笼艸结果曰红姑娘乃红嚢之讹押不卢葢活鹿艸之类也　蕐佗以酒服麻沸散剖破治病然后缝腹膏磨此事太奇余冬序録载活鹿草事北史西域説般国真君九秊遣使送幻人能割喉碎首血出数升以草药灌之须臾血止养疮复常无痕瘢时取死罪囚试之验云中国诸名山皆有此草周密癸辛杂志云囘囘国有药名押不卢者土人采之磨酒饮则麻痹而死至三日别以少许投之即活御院中亦储之世有百日丹者方舆胜略黙徳那国有押不卢药异域志木兰皮国胡羊尾大如扇春剖腹取膏再缝而活蕐佗之术出乎此郎仁宝言曼佗罗花为末饮人醉死始信汗药有之东璧言山茄花作酒饮之昏昏割疮针灸可先服之则不甚毒如香红散迷人则莨菪云实类
　　透山根黄冶之草也　土宿真君万毕术岣嵝神书多言黄冶尝云石茵蔯能伏硇钩芺即苦芺地胆艸入炉火用紫背天葵煑八石拒火乌头奚毒伏丹砂砒石紫蝴喋煑雄黄雌黄伏丹砂能拒火羊踯躅伏丹砂硇雌黄观音莲一名海芋一名隔河仙可变金煅砂五毒草即赤地利伏丹砂羊蹄菜蓄秃菜也叶可擦鍮其子可制铅汞金星艸即石苇紫背金盘亦制汞至透山根则岣嵝神书所称铁成金者也吴普言唐本艸菜部水堇言其苗也本经石龙芮言其子也水堇俗称蝴蝶菜金英艸之类透山根潜山出之生长于此未见识者与为刘子政乐得为范文正
　　藚泽防也　诗言采其藚【音续】尔雅藚牛唇毛氏曰水蕮陆玑曰今泽防也本艸又以蕍蕮为泽泻
　　莎香附也台夫须山莎也　夏小正曰薃者莎防媞者其实尔雅薃侯莎【音梭】其实媞説文曰莎镐侯本艸一名水香棱叶如三棱根名香附子三棱即上林蒋芧青薠之芧也香附苗似细兰艸青薠似莎而大相如用薛顾野王曰莎也江表曰魏文帝遣使于吴求雀头香东壁谓即香附子智以淮南陇西皆产莎艸魏何求于吴邪本艸又以夫须为香附此因郭注夫须为莎耳尔雅既云薃侯莎又曰台夫须必二种矣薃是薠薛台可为笠夫所须也纂文云台即山莎名蓑衣艸谓垂石上如蓑非谓作袯襫也郑氏因台笠而曰台皮为笠则莎岂可作笠韦昭曰芧蒲防苙也茅或作萌言荀箨也今笠亦用箬叶説文所谓箁箬也夹漈以台夫须即云台菜邝氏曰台夫须是猴姜根上有箨如枯叶可作笠姑存其説
　　昌羊谓之防一曰尧韭　淮南曰昌羊云蚤虱而耒蛉竆即昌蒲也吕览菖蒲名尧韭笔乗引唐诗涧有尧时韭山余禹日粮以为工智按説文防【音昂】昌蒲也防防防也荪香艸也不言昌蒲本艸止载荪为菖蒲而未载防名赵宧光以防为防子非矣
　　海藤花曰藤黄　郭文恭广志曰蕊散落石上收之曰沙黄就树采之谓之臈艸酸澁有毒主蚛牙蛀齿防之便落今所呼铜黄谬矣铜藤语讹也按此与石泪采之无异画家丹灶家用之或指用蛇黄误矣今画家用者乃煎成之物洪洲载暹罗贡藤竭藤黄
　　芪母即母今之知母也　説文有芪芪母又有艸名玉篇母即知母药艸也明是一字而徐氏别之郭邢以蕐白者曰葍赤者曰□茅博雅以为乌麮葍戴侗以葍之蔓即木通　诗曰言采其葍【福迫二音】尔雅曰葍富又曰葍蔓茅毛氏曰恶菜也郑曰商陆也恐非陆玑曰幽州谓之燕防其根白烧啖之可御饥风土记曰葍蔓生被树而外实状如牛角一枝数枚合溪曰其蔓即木通此正名通艸而俗所谓妆花之通艸乃通脱木也活莌宼脱即通脱木也　尔雅曰离南活莌又曰倚商活脱山海经名宼脱升山多宼脱郭璞云髙丈许茎中有瓤正白零陵植而日灌之以为树渔仲曰可作首饰俗呼通艸则自宋时己误呼通脱木为通艸矣
　　薯蓣山药与藷也藢紫鹯芋也　蓣通作预生苗蔓延秋生实如铃又名山药一名修脆南中有一种根细如指其皮紫者性冷名藷藷音殊味太甜山海经曰景山北望小泽其艸多藷藇即薯蓣也类篇曰藷薯蓣也葢亦以藷与山药为一物薯音相通葢薯为紫蓣为白二物也益部方物记有紫鹯芋字书曰藢音止紫芋也零余子薯蓣藤上之果也避唐代宗改为薯药宋避英宗名改为山药芋别名蹲鸱一作踆鵄大者曰芋魁见汉謡亦作芋渠马融颂芝荋芋渠注芋魁也葢渠魁相通
　　杜若即髙良姜　补笔谈曰杜若即今之髙良姜后人不识又别出髙良姜条髙良姜花或穗芳蕐可爱土人用盐梅汁淹以为葅南人亦谓山姜花又曰荳蔲花本艸图经云杜若苗似山姜花黄赤子赤色大如棘子中似荳蔲出峡山岭南北正是髙良姜其子乃红蔲也南楚见人采髙良姜乃似巴茒或髙州有此种今防州以青皮树为杜若叶冬不凋树皮烧之香
　　薄荷或作□荷茇葀菝菝葀茇防畨荷　陈士良食性本艸作菝□雄甘泉攒并闾与茇葀吕忱字林引作茇防孙思邈千金方作番荷参同契注作□梅氏作陈嘉谟作蔢荷皆一物也苏州者佳可作茶饮俗呼新罗薄荷天寳单方所云连钱艸是也别録积雪草即府薄荷其曰龙脑薄荷者乃水苏也陈嘉谟筌谓因苏州府学地名智谓因防律龙脑之香而名宜兴取薄荷霜足称防律之亚苏颂言江南山茵蔯又名龙脑薄荷乃石香葇也则龙脑有三説矣朱光家以菝葀为瑞艸乃抄孙愐愐抄玉篇耳
　　百灵艸防门草也　神农本经云常山有艸名神防置之门下每夜吠人赞宁曰持呪种之盗不入门曰百灵艸王筠寓直诗云霜被守宫槐风惊防门草曲阳记言恒山有神艸十九种防门其一也汉避文讳称常山纒枝牡丹乃旋葍鼓子花之千叶者也　织锦雘画笺栏尝作纒枝牡丹匠皆谓之旋花旧名旋葍今作旋覆花即尔雅之蕧盗庚也
　　席箕塞芦也　庶物异名疏曰李贺塞上诗天逺席箕愁刘防孟注席箕如箕踞升庵曰秦韬玉塞上曲云席箕风马□豪此岂箕踞义乎终不知何物李大泌曰席箕艸名出太平广记□音涎邝氏谓即笾箕艸一名笾箕柴智按段成式续集曰席箕一名塞芦生北边外地
　　旨苕为翘饶非陵苕也　苕之蕐陵苕也即凌霄花好生髙阜元恪以防尾为陵苕误矣旨苕则苕饶幽州人谓之翘饶蔓生茎如劳豆而细叶如蒺藜而青可生食如小豆藿好生下湿冯嗣宗以陵苕断即蔓木上之女葳而湛若曰染皂之葝防尾亦有陵翘之名是三物皆名苕
　　濮氏以荍蚍为紫荆花郭氏以为荆葵郑氏误以为蜀葵　郭璞曰荍为荆葵菺为蜀葵渔仲总以荍菺为蜀葵误矣荆葵似戎葵而紫色稍小戎葵即蜀葵谢氏曰花似五铢钱濮氏直以为紫荆花生干上自根至杪如虮窠故尔雅名蚍俗曰大虮此似有理
　　鬼目非一　郭璞尔雅苻注江东有鬼目艸茎似葛叶圆而毛如耳珰赤色丛生广志曰鬼目似梅南人以下酒嵇含曰鬼目树大者如木腰子小者如鸭子七月八月熟色黄味酸以蜜煑之交趾诸郡有之吴孙皓时黄狗家鬼目菜东观按图以为芝艸本艸白英子名鬼目即排风子又羊蹄艸一名鬼目开山图曰辽东襄平有鬼目蛇鱼守之似指芝菌类今湖南有鬼目艸人过则粘衣江北呼为鬼指甲元美曰嘉靖间奸人王全以药傅巨木生芝成五色何必以鬼目为芝乎一曰鬼指甲即尔雅之蘮拏一名窃衣者也按今艸子粘衣者亦非一种
　　狗尾之莠葽非逺志之葽绕也狗尾曰莠犹狼尾曰稂也　诗四月莠葽【音夭】尔雅曰葽绕棘□广雅曰棘□逺志也苗曰小艸似麻黄亦似大青刘向説此味苦苦葽一曰狗尾艸此相去甚逺葢莠为狗尾艸孔子恶之岂可以莠葽而存两可之説乎尔雅孟狼尾説文曰董蓈或作稂如狼尾犹言狗尾也皆有实如黍号曰稂莠时以大小迟速分耳相如藏莨蒹葭戴氏谓即稂又载防同一条非也
　　莨菪一作防　安禄山以莨菪酒坑奚契丹一名横唐一名行唐妖术用此迷人曰行唐酒是也仓公臣意饮以莨
　　有两夏枯艸　神农本经曰夕句曰乃东者所谓燕面铁色夏枯艸也其节节生穂三四月花五月枯其蕚内有三棱子四粒者茺蔚益母艸也益母一名夏枯艸朱震亨曰臭郁艸即茺蔚有臭味夏枯艸不臭夏枯先枯而无子郁臭后枯而结子陈无功曰夏枯艸亦有细子四粒丹溪云无子误拾遗有錾菜方茎对节白花此即益母白花者尔雅曰蓷紫花者尔雅曰蒉陆玑曰蓷益母也故曾子见之感思
　　青葙之扵鸡冠当一类也　纲目分二条以青葙为艸蒿为昆仑艸子亦名明非芵也青葙鸡冠一物但分家鸡冠野鸡冠耳如鴈来红余亦以为春不老也枫小牍曰鸡冠花汴中谓之洗手花中元节儿童唱卖以供祖先
　　大苦黄药也郭璞以为甘艸吾未信也　笔谈曰尔雅云蘦大苦注甘艸也蔓延生叶似薄荷而青黄茎赤有节节有枝相当此乃黄药也其味极苦谓之大苦非甘艸也甘艸一名蕗艸枝叶悉如槐髙五六尺但叶端微尖而糙澁似有白毛实作角生如相思角熟则角折子如小匾豆极坚开寳曰黄药子一曰红药以根赤色干则黄耳东璧曰人以入染蓝中曰易变色四川苦药子即黄药子一名地不容解一切毒今説文甘艸作苷后山谈丛曰谚曰甘艸生则麦熟苦艸生则黄蒿交趾甘草成树东璧惊讶之此如闽越之木芙蓉数丈两广之茄不枯陜边之枸合抱不足异也
　　鹤虱即豕首之实豕首豨莶一也　天蔓青讹为天名精有玉门麦句姜刘防活鹿地菘蟾蜍兰诸名即尔雅之茢薽豕首也沈存中曰人不识天名精又妄认地菘为火蔹本艸鹤虱出波斯者良葢如苜蓿出西域而中国饲马皆是特前不知用耳本艸又出鹤虱一条今按地菘即天名精其叶皱似菘鹤虱即其实也世间有单服火蔹法乃是服地菘耳不当服火蔹火蔹本艸名稀小蔹即是猪膏母后人不识亦重复出之智按尔雅注疏地菘已属天名精何至宋时存中始辨正之苏颂曰南人呼其花为火锨按火锨即豨莶存中云单服火蔹是服地菘言亦自戾今专用以去风湿成汭张咏皆表进豨莶丸天坛卖豨莶酒服之有騐智谓尔雅豕首注云豨豕陶贞白曰天名精即今之豨莶时珍曰豨莶对节棱茎有斑毛地菘不对节茎圆无棱无斑毛王少夫曰豨莶皆识之天名精无识者东璧据所见之艸耳豨莶去风有騐古名豕首必其常用者智按古通名而实别
　　耳即葈耳非薋菉葹也　旧以卷耳为苍耳因尔雅以为苓耳而郭璞以为葈耳亦云胡枲仲恪故引耳中珰一名爵耳渔仲云即今卷菜如连钱者若苍耳但堪入药或诗所采别是一艸如芝栢地耳之类罗愿云即檀菜实如防耳多刺着人衣一名葹即离骚之资菉葹一名羊负耒智按葹乃卷斾草拔心不死者也仓颉篇耳即葈耳説文蓩卷耳也
　　诸虑乃葛藟　图经曰藟延木上叶如蒲萄而小四月茎汁甘五月花七月实青黑微赤冬凋叶此葛藟也苏恭以千嵗蘽为蘡薁藤者非千嵗蘽乃万嵗藤也蘡薁藤乃野蒲萄别种也湛若曰诸虑即柘蔂古语如此古称郁金香非药中之郁金今之郁金皆蕉本也　杨孚南州异物志云郁金出罽宾国色正黄似莲花嫩裹者可以香酒唐书太宗时伽毘国献郁金香叶似麦冬九月花开状如芙蓉色紫碧香闻数十步而不实此与郑所説郁金似兰相合矣古文称郁金苏合香左贵嫔郁金颂大氐皆指此东璧分两条是矣酒和郁鬯昔人言大秦国所产郑渔中言是此物大秦国三代未通中国智谓此迂矣周公不制指南车以送外人邪安知非外人转贡者邪一统志栁州罗城出郁金香正古郁林地也罗愿尔雅翼云此根和酒令黄如金故谓之黄流此则药中之郁金矣姜黄名蒁郁金亦名蒁东璧又曰郁金姜黄蒁药三物苏恭不能别乃为一物今蓬莪荗一作蒁似姜黄但不黄耳广中言郁金似红蕉本根即姜黄防附即郁金也形似蝉肚岂亦如淮南红蒲根之为三棱蒲萄梗之为木通邪
　　杬去水艸也又为木名　尔雅曰杬鱼毒郭景纯曰大木生南方皮厚汁赤堪藏卵果此説误矣其生南方藏卵果者自别一杬木乃左思吴都所云緜杬杶栌者耳非毒鱼之杬也杬名去水又名杜杬根名蜀桑今以芫字别
　　槖吾非款冬本艸以为一误矣　傅咸款冬序言仲冬之月氷凌积雪款冬独敷蕐艳则谓红花者俗呼蜂斗叶其黄白花当是槖吾今本艸纲目合槖吾颗冻为一智按急就章曰半夏皁荚艾槖吾又曰款东贝母姜狼牙师古注曰槖吾似款冬而腹有丝生陵地蕐黄色一名兽须款东即款冬生水中花紫赤色一名兔奚分言二物明甚今有花粘者粘肺害人可要辩
　　庵防谓其可覆庵庐而名也　庵庐见皇甫规庵在覃韵状类蒿治腰痛长卿曰奄闾轩于魏博士周元明以蓷为庵防韩诗及三苍悉云蓷为充蔚充蔚益母艸也又防茹苗似大防而花淡黄浅红无子根似来卜断之汁出干则凝黑又谓漆头本艸漆头与庵闾两载之轩于莸猴姜曰石庵防即骨碎补
　　黄独土卵也　黄山谷曰老杜诗黄独无苗山雪盛黄独者芋魁小者耳江南名曰土卵两川多食之而俗人易曰黄精墨客挥犀冷斋夜话竝载此条按苏恭辩赭魁之説曰赭魁如斗蔓生叶似杜蘅陶所説乃土卵也梁汉人食之名黄独又名土豆土芋实非芋类须以灰汁煑食之山谷以为芋子亦非潜谷以黄独为山药类或曰麻姑僧掘食黄独似而团大色黄白
　　由跋虎掌天南星也　苏颂言之甚明由跋是新根如半夏者大者为虎掌或言江州一种叶大如掌面青背紫四畔有牙三四叶为一本冬青不花实此名虎掌纲目言根如星曰南星叶如虎掌故曰虎掌此非也南星之叶不似虎掌
　　七叶一枝花即蚤休也　一茎六七叶似王孙鬼臼萞麻根如大菖蒲筌详之或曰帝休五衢亦是此类野葛一名黄藤即钩吻也　一名断肠草一名火把花言其红也南方草木状曰野葛一名胡蔓艸彼以毒人不半日即死山羊食其苗即肥亦如防食巴豆也贞白谓钩吻似黄精因博物志之竝论也苏恭谓黄精叶似柳似竹及龙胆徐长卿纫坚钩吻蔓生叶似柿藏器曰钩吻野葛也何子元曰有野葛之地必生蕹菜以蕹汁滴野葛苗当时萎死蕹今作有水陆魏习啖野葛以食蕹也
　　防麻即荨麻　图经有荨麻一作毛防音爓李时珍曰荨字本作防杜子美有除防艸诗智按张子贤墨庄漫録曰川陜间有一种恶艸土人呼为防麻音瓒其枝叶拂人肌肉即成疮疱刘袤延仲至蜀尝见之今考叶有毛芒触人如虿以人溺洗之可解也或又作防乃防之讹以爓音瓒其土音耳宋子京益部方物记有燖麻赞芝曰苬者秀之转也紫脱紫芝也　五芝皆可轻身延秊何名为苬郭云一嵗三华故九歌曰采三秀兮于山间三秀芝也秀转而为苬耳礼斗威仪曰君乗木而王政太平蔓竹紫脱为之长生齐民要术曰紫脱北方物孙氏瑞应图曰紫王融曲水序紫脱华朱英秀文选注瑞草也宋人进芝贺表用之
　　拒霜即木芙蓉断肠艸亦名芙蓉花　古称芙渠为芙蓉今岸生秋开者名木芙蓉函史云木芙蓉名拒霜花【菊亦名拒霜】一日三换色曰三醉刈之明秊长辄七八尺智见闽广皆成大树有大红者西湖张幼青快雪堂前已髙二三丈矣叶最疗疮时珍以为杹相如作蕐此误矣用蕐枫枰栌皆指大木而内地芙蓉皆艸本冬凋者杹盖指桦也唐诗纪事冷斋夜话皆云太白诗昔作芙蓉花今为断肠艸陶景仙方注断肠艸不可食其花名芙蓉花乃知诗人无一字闲话愚者曰太白寃哉艸不妨同名诗人何心作注解邪
　　萱有三种　丹棘忧即诗谖艸因作萱风土记佩之生男故曰宜男鹿别良艸而食之故曰鹿葱丹家谓鹿劒吴普谓伎女花晏元献公谓鹿葱花中有鹿斑文与萱异开花亦不并时一种小而纯黄曰金萱甚可食智以皆鹿葱因诗之谖而名萱一物有赤黄斑三种泺贯众即凤尾艸　郭注泺贯众引广雅贯节一名贯渠冬不死疏曰一名百头虎卷篇附伯萍药藻老鸱头郑樵曰泺即凤尾艸时珍曰一名黑狗脊按黑脊即猪脊一名凤尾叶似凤尾竹干如大猪鬉可治遗精者也贯众似蕨叶开张近小茅姜亦名凤尾又金星艸一名凤尾
　　白幷防妇即百部也　别録曰白幷一名王富主治与百部同推此即百部之转声日蕐子曰防妇艸亦百部之转其曰似小竹叶似天门冬古人不善状物如钩吻实蔓生似柿叶而乃云似黄精此类不少

　　通雅卷四十一
　　钦定四库全书
　　通雅卷四十二　　　　　明　方以智　撰植物【草】
　　射干乌盖二种也　乌扇乌吹乌蒲鳯翼鬼扇扁竹仙人掌紫金牛野萱花草姜黄防时珍收为一物土宿曰射干即今扁筑也智按扁竹乃紫胡蝶苗似鹿葱而阔四月花六出紫碧色结房如拇指陈蔵器引人所种鳯翼而实之日华曰根如良姜苏颂曰叶类蛮姜狭长张疎如翅则似碎骨补此或如荀子阮公所云好生髙崖巳与紫胡蝶草别矣当以鸢尾乌翣鬼扇为一物扁竹野萱花为一物俱曰射干偶同名耳
　　鬼肉即蒟蒻也　英霍山中所食之鬼肉乃鬼芋也宋开宝号为蒟蒻根如天南星叶如由跋但多班升庵潜谷以此为蒟醤大误矣灰汁同煑方成积粉以辛芼之霍山人言其性善走种者石压之苗抂园内根常抂园外食之瓨盛灰水手磨右旋不得作声恐手麻也其梗如花蛇徽宁山中人至今呼蒟蒻别名蒻头
　　雀芋大奚毒也　今两广最多苗大于芋根大如椀至毒段成式云雀芋置干地反湿湿地反干飞鸟触之堕造酒家以此汁封瓮头曰奚头成式又言建宁郡乌勾山有牧靡草鸟误食乌喙毒必急食此草以解之此不知何药也按雀芋之类正与鬼臼独脚莲西畨莲相似叶更大耳鬼臼亦有毒山谷所云唐婆镜宋祁所云羞天花东坡所云璚田草渔仲所云八角盘也隔河仙可变金即观音莲一名海芋羞天草纲目未敢决耳海芋雀芋鬼芋鬼臼蚤休盖一类也
　　菅芒也説文谓菅即茅非矣苞藨蒯属也皆谓其穂之芒蒻也　菅大于茅叶似茭草花白穂斾斾然而茎圆直宜为帚其蒻柔忍宜为屦白芒者柔忍不及黄芒八九月花白而轻诗云沤菅【音闲】丧服菅屦此也芒又作莣尔雅莣杜荣郭璞曰莣似茅皮可为绳索履屩説文谓菅即茅非也茅但可覆屋菅宜饭牛茅不可食牛菅根赤茅根白也藨苞也蒯属可为履者左言无弃菅蒯蒯篆作□类篇蒯芉即菅蒯也丧服传曰藨蒯之菲曲礼曰苞屦不入公门此皆谓草穂之芒蒻也故覆盆之苺亦通称藨今之稻秆亦可作屩俱取其柔忍耳苞蒯竟为此类之总称异物志香菅则又一种伯厚诗异考则并以秉蕑为菅盖古声借耳升庵菅蔽又作菅蒉菅葌茢
　　荑茅揠也　茅之初生曰荑今人食之谓之茅揠凡初生皆称之易枯杨生梯康成注作荑盖荑梯字通尔雅翼梯有尖而细孟子不如荑稗庄子抂苐稗説文本作蕛集韵或作穉防又作□一也大鮎本作鮷故子路称鳀説文作鮧可知古人从弟从夷之通
　　包茅菁茅　书曰包匦菁茅郑曰菁茅有毛刺者括地志辰州泸溪有包茅山阳记山出包茅有刺而三脊今讹为巴茅两广湖南皆生之有刺其生江右江东者小而无刺但叶边毛能割手耳又有仙茅其根大补泽葵莓苔也卷栢陆苔也即长生不死草　芜城赋泽葵依井苔原作菭有台迟二音总名莓苔今附土如小松叶者泽葵类也其稍大者名长松入酒补人智又见湖南有一种小草似松土人云置卧处则生离卷栢一名豹芝干之可收以水浸之即青翘滋茂故名不死草广中有不死草则挂兰也又有石栢石松即所称千秊栢万秊松也生石上长四五寸紫花
　　芝栭菌蕈也　抂地曰芝抂木而栭香者曰香蕈尔雅中馗菌郭璞曰江东名土菌曰馗厨孙炎曰地蕈亦曰地鸡獐头蕈出闽粤北方有蘑菰芉肚天花猴头曰肉蕈韩退之言树鸡成式言猢狲眼即猴头钟山孝陵有松蛾云南有鸡堫或曰菌或曰蕈皆髙脚繖头也边上有榆肉为最榆之瘿也地耳也桑耳曰桑黄桑臣槐耳曰赤鸡说文防【而兖切】木耳也一曰萮茈内则芝栭徐作芝檽防当作葼宋陈仁玉作菌谱平西有防椿榆构斧其皮久雨烂之以米潘沃之雷则出蕈矣不雷则大斧击之而蕈亦出
　　海藻曰海萝一曰落首　邓氏曰如蓬蒿者曰聚藻时珍以尔雅之为海藻音覃旧以□为莐藩为蝭母即知母也南越志有品藻苔如品也
　　生水者陟厘生陆者鬼丽　生于水者青緑如发海濵之人多取裛而食之尔雅组似组纶似纶东海有之海粉是也本草亦不能辩只附昆布海藻之条晋帝赐张华侧理纸千张王子秊云即陟厘也一名水绵顾野王起兵讨侯景引兵来军士无膎御甘露厨有干苔分给之注苔生于海其形似发则海粉紫菜类也藫石衣一名石发即今石耳也张乗言发生水底每月七八日可采迟则烂盖随月盛衰者生水者曰陟厘生陆者曰乌韭一名鬼□□即丽以篆作楷故竒耳元美曰生海中者曰紫防生土墙上曰石马騣生屋上曰屋游生屋隂曰垣衣总曰垣嬴曰昔邪草笔谈曰崔融为瓦松赋不知为木与草段成式咲之梁简文诗依檐映昔邪成式以昔邪为瓦松殊不知昔邪乃是垣衣瓦松自名昨叶何草成式亦自不识元美以昔邪为总名诸君正不必纷纷也陈无功曰瓦游一名博衣晋唐襃入林虑食石蕋亦屋游之类盖石上之苔也一名顶茶一名石芥新刻唐诗纪事载崔融瓦松赋慙魏宫之乌悲注云未详智按乃乌韭之讹又别録麦冬一名乌韭
　　海蕴紫菜也海带昆布之类也　纶似纶组似组正谓海之二藻东璧曰昆布为纶布之转以纶音闗也石尊即紫菜之带緑色者龙须菜其细者大叶冬紫菜烘干下茶最佳
　　石花鹿角鸡脚一物也　东璧分之其实一也石花有红白二色鹿角紫黄色稍粗似鸡爪曰鸡脚故邓潜谷止载为一郭璞海赋所谓玉珧海月土肉石花是也一曰璚枝
　　琼花玉蕊山矾栀子升庵一之明瑞四之以山矾为七里香则沈括所谓芸也曽慥以玚名郑花周必大言讹为玚故戴侗以山矾为防　笔丛曰用修孟浪合此四种自洪容斋王勉夫俱失之惟葛立方韵语阳秋辩析而麟折衷之琼花者州后土观中物世无别种者也玉蕋者长安唐昌观中物仙女折花赴玉峰之期者也山矾者玚花春开而鲁直易名山矾者也栀子者夏开六出薝卜也四者悬若天壤栀子染黄以子而山矾染黄以叶二物迥殊玉蕋仅见唐昌及禁苑而玚花纷布野中易辩也智按周文益公有玉蕋辩证一册庆元二秊作元瑞取此耳自二宋以琼花为玉蕋刘原父和之晏元献苏文忠承之然失之未逺也洪景卢曽端伯蔡寛夫傅子容以山矾为玉蕋则失之顿逺然本之唐人伪帖也用脩直以山矾为栀子谬矣智按七修类稿以栀子即玉蕋改为山矾升庵采仁宝之説也琼花大而瓣厚色淡黄蕋与花平不结子聚八仙花小而瓣薄色防青叶有芒而结子判矣山矾俗名椗花木髙数尺凌冬不凋花白未开时似木犀开时香秾号七里香有千叶者元瑞又言琼花植于唐荣于宋再荣于宋末一揭于金再枯于元世无复种者智谓无种则已有种则生生不已琼玉皆称词相似则互称之有一种小异移地则变者无乃唐昌观之玉蕋抂州为琼花邪余见勋戚园植琼枝亦呼琼花似郁李三月开红白二色岂可谓此即扬州之琼花岂可谓此防不可名琼花乎説文曰芸似苜蓿杜阳编言芸出于阗国元载造芸辉堂是也梦溪曰辟蠧用芸今七里香叶类豌豆丛生秋间防白如粉汚辟蠧殊验南人采置席下能去蚤虱王氏谈録曰文丞相秦亭分遗种之家庭如苜蓿尤香此乃牛芸尔雅所谓权黄华者东璧曰山矾有七里椗柘【音郑】防春桂诸名春桂曽慥説也周必大曰柘音南史之故荆俗讹为郑矾郑又讹为防也合溪以即防又作五倍子名防与山矾殊矣山谷曰江南野中椗花极多野人采叶烧灰以染紫为黝不借矾成予因易其名为山矾按外国之芸为木汁中国枫汁似之亦名芸香辟蠧之芸则七里香也两广有九里香髙丈而花白甚香五六月开谢灵运以栀子大者曰林兰刘禹锡咏为越桃按周吉甫金陵琐事曰人以栀子为薝卜非也鳯台门外白云寺近牛首太监郑强塟地傍有薝卜一丛乃三宝太监西洋取来者花瓣似莲而稍瘦外紫内淡黄色嗅之辛辣触鼻防有清香正佛经所云也此花今不闻毋亦后土观之琼花絶种乎佛书赡博一作瞻匐黄色香花也讹作薝匐
　　古言芍药即兼牡丹汉称木芍药此其证也　广雅以芍药为挛夷不知何据山海经条谷之章多芍药洞庭之山多芍药不知是本草所谓白木余容否古琴疏帝相元秊条谷贡桐芍药帝命羿植桐于云和命武罗伯植芍药于后苑王立之诗话载杨子华北齐人有画牡丹白乐天诗归到江南无此花又唐人诗国色朝酣酒天香夜染衣文忠公花品序何得谓无人形篇什邪呉曽按古今注有草芍药木芍药安期生服链法有金芍药木芍药木即牡丹温庭筠诗山寺明媚木芍药智按王砯所引吕览月令雷乃发声下有芍药荣田鼠化为下有牡丹华则周末已名牡丹矣欧阳既谱牡丹后有李述着庆厯花品凡四十三品宋又有丘寺丞濬作牡丹志以姚黄为正魏红为妃黄朝英言芍药破血为赠女握椒养阳为女赠何必如此解髙似孙谓诗指木芍药丹皮女药此亦一説韩诗曰离草也言将离赠此草也冯嗣宗引古今注谓芍药可离唐本草则云可离江篱也子虚赋作勺药韩退之郾城聨句用勺药注文选四见皆音酌畧智按文选注言勺药之和乃鱼肉等物为醢故音酌畧岂可咏花而读酌畧乎
　　华苹并头莲也　援神契王者徳至地则华苹感注云并头莲韩诗秉蕳注蕳莲也今人注蕳为兰兰连音近误也荷一作茄铙歌食茄下西京赋注茄藕茎也古今注荷一名水芝衍义曰千叶者不实今禁中有碧莲埤雅曰的中青为薏皆倒生两牙一成芰荷一蕅荷也又生一牙为华按蕅即藕芰是菱此因旧楚词注而附防也段成式曰莲子曰湖目问竒广芙蕖古作扶渠诗疏一作夫渠莲花三出一层凡六层千叶者重台
　　薢茩草决明也王逸许慎以为芰蔆非矣　嬾真子曰士人简尺以解茩易邂逅非也离骚芰荷王逸注芰蔆也秦人作薢茩音皆茍仆仕闗陜不闻此呼后读尔雅薢茩芵光注芵明也或云蔆闗西谓薢茩仆谓芵光今草芵明初可为茹子治目疾其以解去垢秽名乎又尔雅蔆厥注水中蔆芰则蔆自不乱薢茩也然则古误乎曰古者信传信疑传疑郭璞引骚承王逸之疑耳按尔雅薢茩芵光郭注曰草决明也何待嬾真子辩邪今有马蹄决明青葙子亦名草决明一种类茳芒子秌开澹黄花结角如豇豆长中有子此马蹄也一种茳芒决明救荒本草所言小扁豆也稍小不昼开夜合皆入麯曰独占豇升庵以芰为芡谬矣黄茋亦名芰草将曰菱芰邪解后通邂逅用茩则误
　　萍苹荇一类也靡苹田字草也　天问靡苹九衢言枝叶分为衢道也邓潜谷谓其有根而大盖有二种生湖中大田中者小所谓青苹也水中破铜钱曰白苹尔雅萍防其大者苹郭璞曰江东曰薸説文曰薲大防防鳬葵苏恭言萍三种中荇大苹此据尔雅本文东璧何得非之而専以破铜钱为苹也殆据呉普本草水亷乎破铜钱名四叶菜又呼十字草湖塘田中皆生之能医鸡蒙眼拾遗陈蔵器谓之芣菜正是升庵巵言谓之田字草又谓四叶菜为莕莕即荇也谓莕类耳倘所谓藻乎古人字尝通用东璧以叶径一二寸有一缺而圆如马蹄者莼也似而稍尖长者莕也花黄白叶径四五寸如小荷而结实如小角黍萍蓬草也即楚王防实此不必然萍结实者名水粟水防荇菜韩诗作莕即鳬葵接余苻也江东谓之金莲子今江北冬莤其根楚辞谓之屏风云紫茎屏风之緑波是矣莼一名茆贾思勰以为莼顔之推曰蔡朗父名纯改为露葵或曰锦带一呼马蹄草陆广防曰灵岩池有莼即长者丝莼老曰葵莼甚滑美入口即化无功引蹗草干宝谓即菜一名水炙鹿食之苹则蒿也茆音卯女萎一名茆是音柳韵防不知反以毛晃为误
　　少辛细辛也细辛与马蹄香鬼督邮徐长卿白薇白前皆相似　山海经曰浮戏之山多少辛管子曰五沃之土群药生少辛即细辛也笔谈曰东南所用细辛皆杜蘅即马蹄香也黄白拳局而脆干则作团细辛出华山极细而直深紫色嚼之辛甚于椒襄汉间有一种细辛极细而直色黄白乃是鬼督邮东璧曰似鬼督邮而色黒者及已也叶似小桑根似细辛防粗长黄色辛而有羶气者徐长卿也叶似柳而味苦者白薇也似白薇而白直味甘者白前也今分南北北为良
　　东璧谓蘧麦石竹为洛阳花近矣而非一也　説文蘧麦徐曰今瞿麦又名句麦尔雅大菊蘧麦也若尔雅出隧蘧蔬则菰菌矣东璧谓蘧麦名石竹子南天竹草日华本草以为燕麦杜姥草者误葢燕麦即雀麦雀瞿相讹至曰石竹子即洛阳花今名洛阳锦絶不似竹有五色其后此而开者曰翦春罗大者曰翦绒花原自不一瞿麦则野生也石竹子是王留类南天竹是种之庭中结子如珠秋冬红者北人以虞美人为鸎粟母乃似之虞美人亦有呉蜀二种碧鸡杂志所言桑景舒作虞美人曲而此草即动辩其呉音相应形容耳
　　屈龙即游龙所谓荭蘬也　诗传龙头草也淮南子曰海闾生屈龙屈龙生容华龙鸿也屈龙即游龙尔雅所云荭茏古其大者蘬乃大蓼也又马蓼曰墨记草叶中有黒者水蓼即虞蓼泽蓼青蓼人食之紫蓼赤蓼以色名香蓼以香名
　　结缕胡绳也　游猎赋云布结缕尔雅横目注一名结缕俗曰鼓筝草师古曰结缕蔓生着地之处皆生细根离骚索胡绳之纚纚胡绳葢结缕也
　　南方草木状之邪悉茗今广州之素馨花也　草木状言邪悉茗与末利皆自西国移植南海陆贾南越行纪曰此二花独芳与橘化为枳异矣段成式曰野悉宻出拂林波斯花五出白色不结子与岭南詹糖相类西域人采花压油智按素馨花四瓣此防异耳或作那悉名所谓詹糖即旃檀之转也五羊城外三十里有花田云南汉刘鋹之姬曰素馨死塟于此故曰花田多生邪悉茗即以素馨呼之其香不及茉莉之清也丹铅録曰晋书都人簪奈花即今茉莉也压油取露皆用此与野蔷薇又有雪瓣花指甲花含笑花其成树者九里香皆其类也茉莉或作抺厉末丽抹利没利又名奈花洛阳名园记作抹厉王十朋作抹利洪景卢作末丽佛书末利花言柰花也柰则曰庵罗冲云蒸花露法熊三拔有锅灶式非压油取
　　留求子使君子也　嵇君道言南海交趾出留求子如栀子棱瓣深而两头尖似诃犁勒半黄已熟中肉色白甘如枣其核大治婴孩之疾此即使君子也可谓善状物矣但如榧子而甘非如枣甘也始因一使君用此救小儿故名今汀卲皆生其云诃梨勒树似木梡花白子形如橄榄六路皮肉相着可作饮变白髭发令黒出九真
　　薢菝葜土茯苓一类而三物也土中块生者多以名蒌泽姑括楼之转括楼又果臝之转也　治风湿者俗呼冷饭团故筌合萆薢菝葜土茯苓为一郑萆挈土也则以土即萆薢月令王一作王萯吕览作王善生王冰引作王葥生宋本草王一作芰葜尔雅菲息菜菲芴郭云菲土或以为黄独葢以土中得成块者名古姑通声如苽音菰以谐声天花粉郭陆以为王土智按即尔雅之钩姑也説文蔩兔笺以为天花粉音寅
　　薇衔本作衔　或为麋衔一名独揺呉普一名无颠縻衔矢醴素问所先矢醴鸡矢酒也郦道元水经注云魏兴锡山多生薇衔草有风不偃无风独摇寰宇记曰均州天心山有草曰徽蘅其草有风不偃无风自摇徽蘅葢衔之讹也今李克家水经注亦讹作薇蘅草古谓之藨今谓之苺　覆盆子也曰寒苺大麦苺世呼插田藨尔雅之茥缺盆也稍大者呼割田藨亦谓蓬藟也此皆一枝五叶五月实熟乌赤者一枝三叶实如樱桃曰田藨即尔雅所谓藨麃陈蔵器所谓茅苺也一种树生藨尔雅曰葥山苺陈蔵器所谓悬钩子树苺也就地蔓生黄花则蛇藨蚕苺尔雅所谓猋藨芀也又葎草一名来苺草五爪龙藤一名五叶苺一名龙葛江东呼虎葛蔓生有棱名乌蔹敷痈神效
　　禹余粮有七　石中黄粉名禹余粮又有太一禹余粮丹书中又云铜坑禹余粮博物志蒒草如麦名禹余粮别録麦冬一名禹余粮赤茯苓名萆禹余粮存中曰赭魁南人以染皮名禹余粮纲目未考出故列之
　　独揺有八　一羌活一鬼臼一鬼督邮一天麻一薇防一白杨一栘杨又媚药有无风独揺草又抱朴子云独摇芝一薇蘅智攷薇蘅即糜衔白杨即栘杨除此共八花蕋谓之蓓藟亦谓之葧　韵畧曰蓓藟如华也青箱杂记曰刺桐花深红色一枝数十蓓藟尔雅蕍芛注芛音羊捶切孙愐芛音矞草木初生为防韵防作防苗茎初生又为防皆当音蕋余邑谓之桲留或转为叵臝北人谓之孤音若孤都即宋景文所云胍盖□本字为草含□生儿麻花曰麻勃亦麻蕋也齐民要术曰麻放勃时拔去雄者勃即桲也榠樝之小者曰榅桲亦谓其小似花蕋耳晋童謡桑生蓓雷张有琲瓃精蕴作琲宗吾编因作藟
　　皇辜谓初生之葟也　淮南子醴泉生皇辜皇辜生庶草皇辜葢言草木初生之葟而有葧也胍之音正本此葟见尔雅
　　蓶扈苞也　马融广成颂蓶扈蘳荧郭璞注蓶与芛通集韵作芟【音役】蓶扈花苞也蘳黄花也智按芛笋栒箰皆一字因芛与蓶通故又音蕋扈蘳因皇辜之声荧芟因荣声
　　青怸谓茁也牛膝一名怸　崔希裕畧古曰怸古文悉字郑曰齐人谓狂生曰怸一作防智按防则公羊之防也管子五位之土青怸以苔五隠之土青怸以肥淮南所谓穷谷之污生以青苔也字林云怸即牛膝也以管子之语详之自非牛膝或同名耳怸谓初生茁长也荏即苏也亦呼为防　説文荏桂苏而毛郑以为戎菽则管子之胡豆非矣菽豆也荏苏也徐曰荏白苏桂荏紫苏方言闗东西谓之苏或谓之荏周郑间谓之公蕡沅湘闲谓之小者谓之防葇郭璞曰公蕡音翡翠今江东人呼荏为防长沙呼野苏为防葇荲葇也按説文引楚辞防萧此其通名乎荲葇则香薷也
　　阿魏草木汁也　段柯古记佛菻僧弯所説波斯国树呼为阿虞叶似鼠耳防其枝汁出如脂取米豆屑合成阿魏智又按髙昌即车师地元时号畏兀儿产阿魏有草本者根株独立枝叶如葢臭气逼人生取其汁熬煎成之此与僧弯説合但草木异耳涅槃经曰央匮古曰哈昔泥走马射阿魏贾胡神其説而好事者笔之如贞白信苏合为狮屎之类
　　竹苇
　　员丘即路人竹由衙太极云母濮竹沙摩皆大竹也无节曰通竹长节曰筼筜　晋武昌戴凯之竹谱凡六十一大者员丘帝竹即山海经衞丘俊林竹郭注舜林者也岳山寻竹生焉防与由衙土人用为梁柱神异经曰竹名太极长百丈南方以为船嵇含曰云丘竹一节为船出扶南即此负丘当作员丘王防曰路人大竹注以潞为赤狄恐在北方无此大竹也河图曰少室山大竹堪为甑器广志云母竹最大李石言汉竹大者一节受一斛晋常璩南中志言宁州有濮竹节相去一丈受一斛许即李石所谓矣元刘美之云桂岭竹之花出者曰沙摩竹东璧曰有无节竹出溱州空心直上即通竹也竹谱筼筜但云多植水渚智按罗浮山竹节中过丈此东璧所称筼筜也其曰龙公竹叶若芭蕉其龙钟大竹之説乎两广今多刺竹竹生卷曲烦猥竹谱名为笆竹李石名为攡竹可作篱笆也嵇云九真交趾出石林竹可切象皮又出簟竹大秦出簩以镑犀象利于铁东璧谓澁者以错甲谓之簩簟竹凯之作单今梧州有单竹泥竹之称单竹可为篾慈孝竹则丛竹四时笋江南竹则叶肥干薄不可为篾箬叶大可裹粽夹蓬者也竹小者曰鳯尾竹潇湘竹草木状言越王竹髙尺余东璧言辰州龙丝竹细仅如丝髙不盈尺今庐山有千里竹髙亦数寸而叶不甚小又一种也邓潜谷载观音竹种之于盆可玩广志有观音竹璎珞竹析尾竹方竹出君山闽浙詹同以方竹献取其四棱廉隅益部方物记賛方竹中实但小耳此未见北户録澄州之大方竹也紫竹斑竹皆有大者又有极小如潇湘竹者广西仙回湥山有之条竹实心防竹刺竹及防竹皆实心瑶星曰□□旸谷漫録载安福西乡周俊叔者尝得十二时竹一根植于家十秊余笋而竹者才得三枝绕节凸生十二字防画可数智以此近妖异如柳叶防文耳如顾遯园所记华严寺佛面竹作筒即人面竹之大者僧侈其名遂信之邪襍俎言防堕如綉画百叶为一枝五色线引梁简文修竹赋有玉润桃枝鱼肠金母之名此不足异也鱼肠筋竹金母谓黄淡竹也
　　笋亦曰箘箭□苛禹贡之篠尔雅礼器之箭竹也　吕览越骆之箘注竹笋也考工疏箘竹聆风或竹防箆箭竹也湛若曰俗谓之防苛防苦怪反智按冬献笋即冬笋也箭竹丛生小而疎节节或长二尺山涧旁生南方作矢白下取为箸谱曰亦箘徒谓之防竹可蓬可矢荆州贡箘簵楛皆可为矢陆玑曰楛似荆赤茎似蓍上党人为牛筥智按楛木为矢非箭竹也箘簵坚竹篠箭竹簜大竹
　　桃枝非一种　范成大言桃枝似小稯刘美之亦曰椶竹皮叶皆似椶亦谓之桃竹则与尔雅桃枝四寸有节者又殊今南都扇肆中假充椶竹者名桃丝竹或即桃竹賛宁笋谱有三棱竹笋状若椶阔茎柄有三脊东坡曰子厚诗桃笙葵扇安可常偶阅方言簟谓之笙乃悟桃笙以桃竹为簟也梁简文曰五离九折出桃枝之翠笋桃竹出巴渝闲杜子美有桃竹杖引智考桃竹觔竹蔓竹之类也最细然大于篠箭肇庆志有桃竹东璧曰滑者为席曰桃枝凯之曰方志赋桃枝皮赤编之滑劲顾命篇所谓篾席也郭璞注尔雅加竹字人言桃竹短节余见节长逾尺豫章有之山海经木有桃枝又广志桃枝出朱提郡曹爽所用者也则草族木类自别有桃枝耳智见今有夹竹桃枝叶如竹而花如桃花太平广记俱那衞叶如竹三茎一层茎端分条如頳桐花小类木檞出桂州罗浮山记云那卫外国树英花红粉此亦夹竹桃之类也山海经有桃枝钩端箭防郭注曰钩端桃枝类汉中出防竹厚里而长节东璧且以鳯仙为夹竹桃
　　扶竹即卭竹　山海经龟山多扶竹郭注卭竹也名扶老竹陶潜防扶老又见蔡顺注
　　今所谓桂竹古之筀竹也　旴江曰筀竹可丝以制器又可刺船江楚常用之本草以为桂竹谱之桂竹云二尺围而皮赤潮州出赤竹是也山海经曰灵原桂竹伤人则死是桂竹又有二种矣
　　矛竹非苗竹也邓潜谷以为猫竹　竹谱有矛竹刘渊林云外国有以史叶竹为矛余所闻是防竹智按即广之利竹实中坚韧者也纲目以为矛竹又载苗竹云一节尺余出呉楚潜谷曰笋如猫头故名刘美之载猫儿竹笋重十余斤又载毛竹出武夷此竹江楚赖之凡事可用嫩者造纸谱无此名倘即所谓荡竹葢竹乎猫竹不生于北方北方竹皆筀也朱子改王刍箓竹为今竹邓潜谷是之然北方大都竹少水经注美沟水东南注淇水博物志谓之奥水流入于淇汉武塞决河用淇园之竹寇恂守河内伐竹淇川治矢今无复此物惟王刍萹草矣
　　澁勒竻竹也　无功言庾新野诗防露动林于见竹谱智按今谱作箊字王洙笔録有书箖箊亭额东坡诗倦防澁勒暗蛮村澁勒岭南竹也草木子竹叶一名斤斤辍耕録竹沥名火泉智按肇庆府志有竻竹即李石所言之攡竹也有刺而坚村村以为籓落土人呼为勒竹或云棘勒东坡所谓澁勒应是海南一带乡语耳本草纲目有竹今韵书无者孙愐收竻字音勒以为竹根纲目之正竻字之讹升庵以簩即澁勒
　　笋一作箰蓶笋许慎训为竹胎一曰龙孙马援以禹贡之包即笋也　宋人小説曰老杜诗曰竹根稚子无人见沙上鳬雏并毋眠唐人食笋诗曰稚子脱锦防骈头玉香滑因竹孙名稚子也賛宁曰竹根大鼠名竹豚亦名稚子按是玉篇防也庄子羊奚比乎不箰即笋字又作蓶栒簨尔雅笋竹萌以旬而成竹也周宻以竹萌出周礼注何不直引尔雅程泰之言老杜稚子为雉雏唐人食笋诗未可据也笋谱曰马援见冬苞笋上言禹贡厥包橘柚之包即此冬苞笋猫竹笋也广志魏汉中守王图毎冬献笋越中粪地防竹种根土坼十字即锹其笋拭而蒸之焙之玅甚天目青笋庐山拳笋皆小竹也南岳捣为笋膏闽笋如木下矣
　　似竹之小草有十　一种曰緑即説文之防汉书盭绶晋灼注云盭草出琅琊似艾可染是也北人呼緑为戾古者贡草入染人故谓之王刍而进忠者谓之荩故又名荩草孙炎曰菉即菉蓐草今呼鸱脚莎引注菉竹猗猗智按菉蓐草即萹竹而东璧犹引菉竹菉蓐鸱脚莎仍为所牵矣鸱脚莎即鸭跖草一种曰萹竹一作蓄筑节间有粉郭璞云似小藜赤茎节则又似萹竹注王刍矣紫蝴蝶名萹竹实似萱不似竹时珍以为射干一种曰淡竹叶根名碎骨子根数十□结子似麦冬但坚硬耳今采作酒麯一种曰鸭跖草即蓝胭脂草也杭州以绵染其花作胭脂为夜色一名竹鸡草耳环草蓝姑草碧蝉花亦曰淡竹叶永嘉记青田县以产草似箬呼为竹青而县名青田一种曰水竹叶生水中叶如竹而短小可生食能去虮虱与虱建草牛扁特同功一种曰竹荚菜好生土墙头及园傍节疎而弱不直起叶如竹人采为茹一种曰木萹筑方家用之即説文所谓也一种曰緑竹草诗注作王刍萹竹二草陆玑以緑竹为一草名冯嗣宗曰即今木贼草一种曰千里竹髙七八寸叶似竹而干似芦根实草也庐山有之可以降火一种曰锦竹杜诗有锦竹两三丛或疑竹纪之蒸竹防堕竹其皮类绣升庵阅梅宛陵集锦竹诗自注此草似竹而斑又二种名似竹而不甚似竹者曰芩陆元恪疏曰芩茎如钗股叶如竹蔓生泽中牛马喜食之今图经黄芩茎如箸叶従地四面作丛生不知是陆疏所言者否又瞿麦名石竹子乃洛阳锦之一种至名竹而全不似竹者黄精曰菟竹鹿竹萎蕤曰玉竹
　　菼薍萑荻蒹一也葭芦苇一也　尔雅蒹薕葭芦苇丑方萧荻骓薍説文蒹萑未秀者葭苇未秀者苇大葭也菼萑之初生薍也孙炎郭璞以芦薍为二李巡樊光以芦薍为一夏小正注埤雅皆纷纷矣按诗毳衣如菼八月萑苇注疏初生为菼【音毯一作】长为薍【卢玩切】成为萑【胡官切】戴氏曰菼薍萑荻蒹【音兼】一物五名今人特谓之荻【一作藡□蔐】茎短小而实其末曲如钩类马鞭节其叶陿长而色重于芦有白脊其花先紫脆后白如散丝今人以为帘箔淮南子曰荻苖类絮是也苇于虺切芦陵如切葭闲加切孔氏曰初生为葭【音加】长为芦【音卢】成为苇【音伟谢峤读尔雅平声】葭芦苇一物三名今人特谓之芦芦干大而虚中其末直其叶阔大而色浅其花褐色穂生如狐尾今人以覆屋织璧编防作笔管箱筥绞绳皆芦也葭中白皮曰莩汉书曰非有葭莩之亲是也诗曰八月萑苇曰葭菼揭揭曰蒹葭苍苍今人言芦荻皆对举之词也按苇籥葭管皆以芦为之升庵引凡将篇芦蔏即荻嗣宗説与戴同而葭又名华菼又名鵻蒹一名薕江东谓之鸟蓲本草纲目仍混孔平仲谈苑曰江东芦贱而荻贵退滩之地先一秊所生者芦也明秊所生者荻也唐韵曰蕟芦也一作防抂队韵方言注江东称蘧篨为防自六朝已有此语従草従废名见刘敞陆公曰乡人谓织席时芦毎飞起故飞声转而为废亦方言也
  </div>
  <div class="pagination">
   <a href="通雅_page30.html">
    上一页
   </a>
   <span>
    ...
   </span>
   <a href="通雅_page26.html">
    26
   </a>
   <a href="通雅_page27.html">
    27
   </a>
   <a href="通雅_page28.html">
    28
   </a>
   <a href="通雅_page29.html">
    29
   </a>
   <a href="通雅_page30.html">
    30
   </a>
   <span class="current-page">
    31
   </span>
   <a href="通雅_page32.html">
    32
   </a>
   <a href="通雅_page33.html">
    33
   </a>
   <a href="通雅_page34.html">
    34
   </a>
   <a href="通雅_page35.html">
    35
   </a>
   <a href="通雅_page36.html">
    36
   </a>
   <span>
    ...
   </span>
   <a href="通雅_page32.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
