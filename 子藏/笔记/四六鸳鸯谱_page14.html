<!DOCTYPE html>
<html>
<head>
    <meta charset="UTF-8">
    <title>四六鸳鸯谱 - 第 14 页/共 20 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>四六鸳鸯谱 - 第 14 页/共 20 页</h1>
    <div class="content">　　郎中 【魏晋宋齐梁陈后魏北齐有仪曹郎掌吉凶礼制皆礼部郎中之职也隋礼部曹置侍郎二人炀帝除侍字又改仪曹唐因之称郎中龙朔二年改司礼大夫　本朝官制见尚书门元丰正名初除刘挚王子诏大朝会则尚书奏藩国贡物凡庆物若谢则郎中员外郎分撰表文建炎三年诏礼部郎官】 

　　士林高选 【曲阜行上官均制南宫舍人士林高选】 位近司清 【公是谢表太微之星郎位甚近宗伯之属礼为司清】 订礼文职笺奏 【曲阜除邓忠臣制曰仪曹部还参计礼文兼职□奏非富儒学未易处也】 撰春秋谢衣表 【石林燕语旧大朝会等处庆贺及春秋谢赐衣请上听政之类宰相率百官奉表皆礼部郎官之职大观以后朝廷庆贺事多非常例郎官不能得其意蔡京乃命中书舍人杂为之此又不欲有所去取于是间参取首尾或摘其一二联次比成之当时谓之集句表礼部所撰惟春秋两谢赐衣表而巳】 名表士林称诵 【楼攻媿集汪大猷字仲嘉除礼部员外郎南宫名表一出士林□诵之】 论明堂合祭 【吕东莱集王居正字刚中绍兴元年除礼部员外郎上将祀明堂有司疑于严父之文公立议请合祭天地奉　太祖太宗配诏礼部议是无州守臣言甘露隆图以闻公请却其图勿内台臣继劾守夺其州】 请庙祫不加尊号 【言行录刘敞字原父天子将视太祫于太庙丞相欲加上尊号公以祀部兼领名表丞相请撰表公说止之遂上疏章凡四天子得公奏曰我意本谓当如此遂断章表不受公于是忤时相】 好典故学 【南吏孔逷好典故学为齐尚书仪曹郎屡箴阙礼上曰孔逷真所谓仪曹不忝厥职也】 小仪 【杜牧顷于宰执求小仪不遂】 
　　起联 
　　新承天宠　峻擢郎曹　　先膺帝命　进擢春曹　　颁命龙墀　升华鸡省　　东璧秉青黎之炬巳腾耀于文星　南宫号瑞锦之窠更分辉于郎宿　　疏渥宸庭　兼荣星省　　南宫典礼九重嘉寅亮之勋　东海守疆三载乏循良之绩　　显设容台文物　发辉郎省光华　　紫拯翔辉台省倚含香之重　彤闱振采清朝振典礼之华　　蒋官目人之选　北门学士之阶　　鸡省为郎小试南宫之选奏　凤池入直行演西掖之丝纶　　咨伯以典三礼　贰公而弼一人　　美其职则称瑞锦之窠　珍其材则为清庙之器　　典三礼为王制之宗　司五常乃公议之主 
　　警联 
　　掌丝纶于百日常继唐人之诗　记帡幪于万间愿广杜厦之芘　　典在容台　啚陈王会　　属列春官则为下大夫之职　印司礼部则有名表郎之称　　不愧秩宗之训　求摹常伯之规　　台阁上仪典司之有赖　礼文盛作润色之尤长　　烁离光而羽仪上国　敷贲文而斧藻太平　　含香握兰特假途于是耳　簪笔持橐将不日而见之　　秉寅清而秩三礼　辑玉瑞而协万邦 
　　结联 
　　晋秩春官适阳回于青殿　亮工天府知道契于紫宸　　轶虞廷秩宗之选　列周家衮职之同　　枫扆恩深至夜分而秉烛　礼文隆重每日旰以含香　　黼藻侈美寰区　柱石摇高海宇　　枫宸楃节扬逵路而瞻使星　兰署含香燮台曜而悬卿月　　欢腾南鹭之班　望重夔龙之列 

　　○兵部 

　　尚书 
　　侍郎 
　　郎中 

　　尚书 【本朝兵部掌武举民兵厢工军卤簿及蕃夷官员承袭之事凡联其什伍而教之战兵部武选之制效贡举法若遣将出兵露布奏征必告于庙其属有三曰职方邵县地图蕃夷归附之事隶焉曰驾部辇辂车乘□牧驿传之事隶焉曰库部军器仪仗卤簿供帐之事隶焉神宗正名之初尚书犹未除人元丰五年九月诏应缘边义勇保甲事并隶枢密院其余民兵悉隶兵部建炎三年并卫尉寺归真部】 

　　实掌戎政 【曰居易行□公绰制惟兹夏官实掌戎政】 视事南省 【唐李辅国为兵部尚书视事南省使武士戎装夹道】 知无不言 【朱晦庵撰黄□明墓志公为兵部尚书兼侍读每当入直上常先　遣人候视至则亟召入坐语从容月余一再见公知无不言】 制军诘禁 【周礼大司马之职掌建邦国之九法以佐王平邦国制军诘禁以紏邦国】 尚简率 【唐李怀远除兵部尚书虽久居荣名弥高简率常乘款叚马左仆射豆卢钦望曰公荣贵如此何不买骏马乘之答曰此马幸免惊蹶无假别求闻者叹服】 用九法 【钱珝授陆扆兵部尚书制云周之九法历代用焉故夏官之重高位之虚】 论制狄在民 【中兴系年录兵部尚书王庶论制狄之道在于民周文王问太公以为国太公曰爱民而巳兵书无不本诸受民者上叹曰大臣才也遂拜枢密副使】 郊祀劾后主乱行 【言行录上祀南郊苏轼以兵部尚书为卤簿使上因太庙宿斋行礼毕特至青城忽有赭伞犊车并青葢犊车百余乘冲突而来公呼御营廵检使立车前曰西来谁何敢尔乱行曰皇后并某国夫夫大某大长公主也公即于青城上疏劾之明日中使传命申勅所司严整仗卫】 
　　起联 
　　戎曹　夏官　　戎部　司戎　　涣号辰庭　升华武部　　畴庸东掖　率属西曹　　夏官之属六十久虚司马之称　武王有臣三千斯掌戎车之政　　涣膺天宠　晋长夏官　　玉斧登坛独握折冲之寄　金台锡命悉隆专间之权　　作新牙纛之威　再屹金汤之固　　帷幄运筹元老奏安攘之烈　丝纶锡命帝心属社稷之臣　　巍然鼎鼐元臣　展也岩廊十相　　六合清夷欲至尊不忧社稷　八方□劾必藩篱永固金汤　　固内地之本根　壮山川之保障　　夔龙位次三台八表仰羽仪之重　司马权专九伐六师总筹畧之雄　　威鬯华夷　庆贻远迩 
　　警联 
　　铁阵金城国家仗精神于元老　苍松翠栢夷夏瞻气色于长安　　苍生望重　胡骑心寒　　策失韬铃六司倚司马之重　谋筹帏幄九边藉变豹之功　　忠独简于帝心　命特隆于武部　　二酉胸蟠语宁专于帋上　四夷掌玩虏即在其目中　　肃貔貅而闲刁斗　安边境而立功名　　乌孙通译解魋结而披衣冠　赤子讴歌出水火而登袵席　　远息鲸鲵之浪　屹标貔虎之威　　紫塞榆关惟本兵之是倚　奴酋丑虏知中国之有人　　文武为万邦之宪　精神折千里之冲 
　　结联 
　　圻父王之爪牙周盖专于九伐　尚书帝之喉舌汉实次于三公　　弭四郊多垒　壮万里长城　　在冶在均幸不为化工之弃物　为□为桷愿终归匠石之棆材　　龙韬贯目　虎帐生风　　访询时政采王起之谋猷　议论从容显黄巾之尊宠　　笔端巧敌于金汤　胷次踔踰于兵甲　　常伯宠优佩摧城之宝剑　司戎职暇偃太一之灵旗　　具四方岩石之瞻　植三公鼎足之望 

　　侍郎 【隋置兵部侍郎唐因之龙朔为司戎少常伯光宅中为夏官侍郎后复故旧制一员总章元年加一员掌武选地图车马甲械之政余见前兵部尚书门本朝官制元丰正名详见兵部尚书门元丰五年四月二十日除许将试兵部侍郎除侍郎自此始也】 

　　奏四事 【言行录周文忠公权兵部侍郎奏四事曰重侍从增台谏择谏司郡守久任监司郡守上曰皆今月要务也】 条八事 【东都事畧许将入为兵部侍郎条奏八事以为兵之事有三曰禁兵曰厢兵曰民兵马之事有三曰养马曰市马曰牧马兵器之事有二曰□作曰□用】 画秦蜀形胜 【北盟会编王敏节度为兵部侍郎对便殿□陈手画秦蜀形胜利害上大喜即日迁本部尚书】 不主和议 【中兴系年录兵部侍郎张焘力诋拜诏之议秦桧患之焘托疾在告桧使楼照谕之曰北扉阙人上欲以公为直院宜草出焘大骇曰愈不敢出矣若使草国书岂能曲狥意有哉焘尝思之不过一去桧不能夺遂止】 正词折羣丑 【周益公集文李文敏公邴名为兵部侍郎苖刘反露刃宫门上登楼抚谕公亟趋前叱苖刘等凶熖稍息公扣宰相朱胜非问计策传等皆在公反复镌诘人为公危公无惧色太后垂帘胜非奏变故以来能助朝廷者惟李邴郑壳乃除公翰林学士上赐亲礼畧曰卿毅然正词气折羣丑万众动色具臣腼颜】 不兼二事 【东莱集王居正字□中迁兵部侍郎兼直学士院公辞曰臣愚不足以兼二事愿尽力佐司马不受直院】 有文武材 【唐太宗以洪杨礼有文武材擢为兵部侍郎入参机务出□众攻战大臣曰越公儿郎故有家风矣】 有大臣器 【韩皋资质重厚有大臣器号称职】 父子同为省贰 【唐崔湜为兵部侍郎父挹为礼部侍郎父子同为南省副贰自唐来未有】 
　　起联 
　　决武吏之计章韎韦自肃　料边庭之情实毡帐皆惊　　洛下皆知司马　南阳共号卧龙　　望隆方叔壮猷克济乎南征　声茂韩公寒胆腾谣于边圉　　参武部之五兵　□□官之九伐　　元戎塞上威仪光动三韩草木　上相师中节制尘清六海波涛　　天诏疏恩　夏官正位　　立殿中而奏事夙着英猷　亚祈父以司徒茂凝新渥　　百司之炉锤在握　诸镇之呼吸相通　　司马之掌五兵久烦试耳　贰卿之通四禁果见真焉　　周侯以太尉专阃　霍姚以司马临边 
　　警联 
　　谈兵亶亶带齿颊之氷霜　挺节岩岩侍论思于朝夕　　裕内顺外威之畧　崇出将入相之风　　威望镇边陲国赖维师尚父　声猷满中外世推君实相公　　草木尽知威名　夷狄寻问年貌　　走孙吴于阶下为北斗以南一人　集颇牧于帐中控陪京之东万里　　儒将登坛　师垣制胜　　潢池谋寝崇勋堪勒鼎彝　卧皷功成伟绩夙闻枫扆　　金铉当台斗之司　玉节掌韬钤之寄　　惟帝念金汤根本机宜全倚夏卿　而公覃华裔威名枢筦特从时望　　旺联虎禁　机握鸿枢　　樽俎妙六三韬畧潜销伏莽之戎　帷筹壮数万甲兵预殄潢池之孽　　定宁域外　戢攘寰中　　葢南军贰柄暂领王之爪牙　而北斗提衡行司天之喉舌　　参帷幄以运筹　统韬钤而御武 
　　结联 
　　时方隆平宁有甲兵之问　帝深眷顾伫膺衡轴之求　　闻衮绣之方□　与旄倪而有喜　　疑狐惊草色渐消海岳之黄中　吠犬睡□阴行散茌苻之白跖　　西府森严　北枢密勿　　少参董□偃太乙之灵旗　即庆登庸拜文昌之上相　　不数宋家司马　允惟周室父师　　黄石韬钤胸隐甲兵之富　青霜武库坐穷萧輴之元　　文武为万邦之宪　精神折千里之冲　　虎帐风生四海仰澄清之烈　龙韬贯日六师壮震垒之威　　合朝野而倾心　总华夷而悚息 

　　郎中 【魏有五兵晋有七兵皆置郎中历代或单为串为郎中隋初为兵部侍郎炀帝除侍字又改为兵曹郎唐初皆因隋制武德三年改兵部郎中龙朔改司戎大夫咸亨光宅神龙随曹改复二员掌判帐及天下武官之阶品卫府之名数一员掌判簿以总军戎差遣之名数本朝官制元丰正名并见则尚书门初除潘良器本朝所治之事郎中员外郎参掌之□炎二年并省冗职以兵部串兼职坊题名】 

　　七兵之曹 【南丰除藩民器制七兵之曹郎吏之选甚宠】 五兵之属 【公是行彭恩永制云往践五兵之属】 夏卿首曹 【胡文恭行张勖制夏卿首曹中台妙选】 公务修整 【唐裴光庭转兵部郎中既历清要人未之许及在聀公务修整众皆叹□】 奏决若流 【姚崇为夏官郎中契丹扰河北兵檄丛进崇奏决若流武后贤之拜侍郎】 所历有声 【唐卢奕怀慎之子与兄涣齐名开元中任京兆司录参军天宝初为鄠县令兵部郎中所历有声皆如涣之所治也】 
　　起联 
　　壮万里之城归而坐筹于帷幄　本七兵之柄俨然战胜于朝廷　　王庭涣号　武部选贤　　兵则半旋鲜播号天下之骁群　地则错壤处岩薮山中之剧盗　　荣膺帝命　峻陟郎曹　　周官司马大夫之秩昔曾比肩　汉家楼船将军之师谁为援手　　华纶有赫　会弁咸欢　　燕旗犀甲敢云长子之帅师　鱼钥虎符捴是夏卿之董正　　近参卿月之联　上应即星之列　　掌上经纶不待巨鳌驾海　眼前筹划公然一柱承干　　枭獍怀我好音　蛇豕寝其凶毒　　□师洛水九关肃虎豹之威　畧池河湟五郡扫豺狼之迹　　仗天策以横行　抗霜旌而北指　　诵法雄篇羡登坛于大雅　追随款骑钦尚幅于荣班　　敌气壮于城　威声泣幽壑　　顷螳车鱼釜识者预方于折棰　而鸟障云营破之竟易于拉朽　　佩龙渊之剑　挂天山之弓　　张茂先之武库始知吏道之拘　王子猷之马曹倍想朝山之爽　　北门鎻钥　西蜀钥中　　况吹笳倦矣不如骑款段之少游　赖舞羽依然或可借甲兵于范光　　牧牛斥败　口犊归耕　　功亦伟矣睹露布而可知　帝曰都哉觉天颜之有喜　　大夫有司戎之名　兵部兼职方之事 

　　○刑部 

　　尚书 
　　侍郎 
　　郎中 

　　尚书 【汉成帝时尚书始置二千石曹主郡国二千石又置三公曹主断狱光武改三公曹主考课二千石曹掌水火盗贼辞讼亦谓之贼曹魏置尚书都官郎佐督军事晋以三公尚书掌刑狱宋三公刑部主刑法又置都官尚书主军事刑狱齐梁陈并有都官尚书隋开皇改都为刑部尚书统都官刑部比部司门曰曹唐因之龙朔改司刑太常伯咸亨复武后改为秋官神龙复天宝改为宪部至德复本朝刑部尚书侍郎中止为阶官而刑部判官事二人以御史知杂以上或朝官充淳化三年以刑部复大辟案增置审刑院凡四方以其狱来上则谳于审刑院大中祥符二年置紏察在京刑狱司元丰三年并并归刑部五年官制行六部各正其职而刑部始得专其官国朝尚书掌律法狱讼奏谳叙复之事凡断狱本于律而随时损益以勑令格式若情可矜悯或法不中情者皆具谳阅其按状慱例拟进应诏狱及按就命官以程督之审覆京都辟因其在外巳论次则摘按检察大理开封殿前马步同狱刖紏正其当否即有所辨诉以法理与夺如朞赦应格则听其叙复其属有三曰都官军民及徒□名籍之事隶焉曰比部钩考帐籍及赃罚负欠之事隶焉曰司门律道路及国门稽察之事隶焉神宗正史是时尚书犹未除人职畧】 

　　天台刑官 【欧阳谢表曰望峻天台仍忝刑官之重】 典司邦禁 【王丰拟制中台八座典司邦禁】 奏刑不上大夫 【言行录苏颂字子容神宗朝知审刑院知金州张仲宣受财枉法抵死官援前比贷死杖脊黥配海岛公奏古者刑不上大夫今刑为徒隶恐汗辱衣冠耳仲宣由是得免仗黥止流海外自是命官无杖黥者】 不屈牛僊客 【崔隐甫为刑部帝欲相之谓曰半僊客可与语卿尝见否曰未也帝曰未见之隐甫终不诸他日又问对曰如初帝乃不用赞曰严挺之拒宰相不肯见李林甫崔隐甫违诏不屈牛僊客信刚者乎二人坐是皆不得相彼各申其志也】 不得张僧彻 【梁书羊侃为都官尚书宦者张僧胤侯侃侃曰我床非问人所坐竟不前之时论美其真正】 论奏事不当先白宰相 【颜真卿为检校刑书永泰中元哉引用私谠请百官凡欲论事必先白长官长官白宰相然后闻奏真卿上疏曰天宝后李林甫威权日盛羣臣不先咨宰相辄奏事不过托以他故中伤犹不敢明约百司今先白宰相如今日之事旷古永有陛下不早觉卿渐成孤宜矣其激切如此于是中争冩内本布于州府】 诸诸路疑狱听谳 【东都事畧燕肃传肃字穆之知审刑院先是天下疑狱虽听委奏而使天郡惧得罪不敢谳故冤狱常多肃建请诸路疑狱皆听谳有不当者释其罪自是全活者众】 建议违制亲被乃坐 【言行录王文正公曾在审刑日建议违制亲被乃坐罪未几外郡有以具狱谳闻章圣俾以违制坐之公以制非亲被请从违失上可其奏】 盗杀同党更议法 【言行录韩忠献琦知审刑院先是盗杀同党既自巳就捕例不抵死公曰此但拜有其赀或就灭其口非有自新改过之心无足矜者请更议其法乃盗杀其徒而不首者毋得原以上四事本部通用】 爽鸠之为司冦皋陶之作士师 【张鷟云国之二柄在德与刑邦之三典惟清与慎大舜有钦恤之言穆王有哀矜之教爽鸠之为司冦务在择仁皋陶之作士师期于致理】 
　　起联 
　　秩峻西曹春三尺以掌邦禁　望隆北斗推一体以达皇仁　　疏恩宸陛　正位秋卿　　位隆司冦秩寔并于三公　望重秋官职葢兼乎五教　　平刑□月笔之□　锡宠协紫宸之注　　识郑公之履帝欣大雅之重来　画虞氏之冠人谓古今之间出　　暂□三典　即赞万机　　风清圜室肃宸殿之严凝　明照覆盆焕斗杓之显赫　　耀被于环汪郡署　泽流乎阖甸圜扉　　为一道之哀矜阳回冬雪　广多方之全活水揭西江　　目元丰之正名　至大观之定冷　　言皋陶执法之坚使天下不于三尺　明大禹泣罪之切悯斯民误入五刑　　三江润泽展红翠之春澜　五纬明霄泛龙泉之秋色　　朝夕声论思之益　科条加详决之精　　方君行仁政每惩朝令之夷　欲下无冤民尤重秋官之寄　　痛既死之难生　惧法成而不变 
　　警联 
　　舜命九官莫重明刑而弼教　穆存三后乇先降典以折民　　散沉阴于夏雪　回生意于飞霜　　清献典刑而山川之琴有韵　濂溪行部而五岭之狱无冤　　恩同天地之施　德普雷雨之解　　明烛覆盆在在群氓戴德　仁流棘木融融大冶回春　　念小民误入五刑　怜细过宽其三尺　　沙漠澄清塞草回关河之绿　腥痈荡涤狼烟消闽堠之红　　廉三尺王士师　睹爽鸠于邦禁　　□罗万象之宽葢如天而容如地　德备四时之气秋则肃而春则温　　草卧桁杨　云销贯索　　八辟献丽邦法允持出入之公　五刑听求民情默燮懆舒之运　　执法匪皋陶　不冤岂定国 
　　结联 
　　志非大畏应惭空圄之仁　听讼犹人孰是覆盆之照　　活千人于门其大　廉三尺王国以长　　葢不仁者远良由选皋陶之公公　而威信不冤安得不推定国之重　　疏恩宸陛　正位秋卿　　风回春殿九重之召拜维新　星映秋□八座之登依由旧　　布一道之哀矜　广多方之全活　　□俗吏烦苛之改出羽钻皮　闻员儒忠厚之风信眉吐气　　赖老成以典刑　独正直而忠厚 

　　侍郎 【隋炀帝置刑部侍郎唐因之龙朔改为司刑少常伯光宅中为秋官侍郎天宝中为宪部侍郎掌律令刑名覆按大理及诸□应奏之事本朝官制因革见前刑部尚书元丰正名除大理卿瞿台蒋为之】 

　　秩贰秋官 【南丰拟制秩贰秋官参执邦典】 平反辞赏 【张文忠公九成兼刑侍一日法寺以成案上大辟公阅首末得其情因请覆实囚果诬服者也奏黜之时法官抵罚而朝谕欲以平反为赏公辞曰职在详刑而卖众以遨赏可乎】 请簿亡珠罪 【国史吕公孺字稚卿元佑初为刑侍原庙□珠系治甚久公孺言殿中主者不一前后代者未尝以服餙相授且讳日宫摈往还不一有所亡岂可指意吏卒狱虽具顾非圣裁不可上深以为然】 奏伶人以先圣戏 【渑水燕谈元佑中驾幸疑作池宴从臣伶人以先圣为戏刑部侍郎孔宗翰奏唐文宗时尝有为此戏者诏斥去之今岂宜有此诏付伶官于理】 决狱与执政议 【东都事畧彭汝砺字器资元佑中迁刑部侍郎会有巨狱执政以为□杀汝砺以为不可与执政异徙礼部】 五听求民情 【周礼小司冦之职以五听狱讼求民情一曰辞听二曰色听三曰气听四曰耳听五曰目听】 八辟丽邦法 【周礼小司冦之职以八辟丽邦法附刑罚一曰议亲之辟二曰议故之辟三曰议贤之辟四曰议能之辟五曰议功之辟六曰议勤之之辟七曰议贵之辟八曰议宾之辟】 云之司 【裴复除制云俾践白云司以黄帝时秩官为白云也】 令以木铎 【周礼小司冦正岁帅其属而观刑象令以木铎曰不用法者国有常刑令羣士乃宣有于四方宪刑禁】 详决如神 【唐书王播元和中转邢侍备举恪条置之座凡有详决疾速如神僚属皆叹服】 剖决如流 【唐书王播商处轻重剖决如流】 精于法律 【刘瑑转刑侍精于法律选制勑可用者议其轻重成一家书号大中统类奏行之】 道裕妙选 【唐太宗时刑部侍郎有阙令执政妙择其人奏皆不可太宗曰朕得其人矣往者李道裕议张亮云反形未具此言当矣虽不即从至今追悔遂授道裕刑部侍郎】 栖楚宣授 【宝历初宣中书以谏议大夫刘栖楚授】 谏迎佛骨 【韩愈为刑侍宪宗遣使往凤阳迎佛骨入禁中愈上表谏云云】 
　　起联 
　　司冦掌外朝之政宜监详刑　甘泉通法从之班特持伟望　　周为小司冦　唐有少常伯　　爱章几措囹圄兴空寂之歌　民讼不冤寰宇袭和平之福　　调元茂陟铨衡　秉政立跻揆席　　陈常时夏耀七宿于丹鹑　锡命正秋正六官于金虎　　犴狴尽回春草绿　寰区共仰泰阶平　　候祥采于玉衡遥通北斗　表贞心于赤棘先借西曹　　惟国宪之重轻　系生民之休戚　　言执法之坚使天下不平三尺　明泣罪之念哀斯人误入五刑　　文风既渐　舜举弥高　　仁人进而风远伫观贯索之空　君子内则本强更期鼎铉之节　　助中台之治　佐司冦之刑　　跻虞氏画衣冠之治　成周家空囹圄之仁　　　　棘木听刑事后其长　紫荷持橐美效于君 
　　警联 
　　矜其愚不录其罪一意包容　断以已不惑予人曲为呵护　　钦恤慰于九重　明允称于万国　　皋陶颂称淑问其在兹乎　苏公国藉灵长端有待也　　庶几诵教而有兴　因得缀名于不朽　　象列紫宫之曲弼五教以明刑　曹联建礼之门奉三尺而从事　　凡戴法星　皆依慈月　　山愚丽网置之僇以稍苛　国使矜疑求其生而或得　　大作雷雨之解　静思风泽之孚　　波到枯鱼之泣春盎笔花　照及覆盆之冤神呵疏草　　雪囚冠有楚君子　数卿材曰晋大夫　　观俗兴嗟悯无知而画地　伐庖思过愧罔德以虗囹　　浸疏密网之科　叶赞画衣之治　　而鸡赦乌啼昭雪之劳甚大　虽虎须骊额回天之力诚难　　阳舒阴惨之差　春杀秋生之判 
　　结联 
　　尧心三宥杨圣主泣罪之恩恩　周论八成叹息仁人求生之意　　投罟堪嗟　鞠扉有待　　诘朝莅卿位于西台伫受金科之颁布　指日移仙班于北阙旋瞻玉铉之剂调　　凡兹簪绂其星奔而倚白云　自惜帆樯独颷回而移赤岸　　遡龙江而勑罚　趍凤阙以祥刑　　客星可占尚能牛渚乘槎　渔父有心更向桃源问路　　载诵敬由之书　共依祗德之教　　第思昔日困如越石曾蒙晏子之知　□在今兹放若孙登复荷阮公之识　　旋贰冬曹程百工而率四属　再襄秋署掌三典以诘四方　　刑官仍副刑曹　名牧终成名世 

　　郎中 【汉尚书有三公曹后汉之有二千石曹魏有都官曹皆掌刑法狱讼之事晋宋齐并以三公郎曹掌刑狱置郎中一人隋初省三公曹置刑部曹掌刑法置侍郎一人炀帝除侍字又改宪部郎唐因之武德改刑部郎中龙朔改　司刑大夫咸亨光宅神龙并随曹改复本朝官制见刑部尚书元丰正名初胡援杜纮建炎诏刑部以二员为额绍兴诏见任郎依元丰旧法分左右厅治事从右司汪应辰之请也】 

　　秋台之联 【胡文恭行廖询制云宜进秋台之联进丞郎省之务】 参综刑制 【南丰除韩晋卿制刑者所以治治圣人尤谨中台参综刑制郎选甚高】 守法不挠 【唐杜景佺为刑部员外郎守法不挠】 小三司使 【唐有大狱以刑部员外郎御史大夫理寺官为之以决疑谓之守法不挠进承郎之务】 以赤令为 【职官分纪韦夏卿以课最第一转长安令改刑部员外郎】 例藏刑部 【九朝通畧元佑元年三省言中书置刑部捡例官从之独刑部员外郎刘赓上疏言元丰官制以例藏刑部可比则取钞不可则取旨今非故事诏如所请而例复藏刑部中外奏谳无所避矣】 定科郎 【职类魏有定科郎晋贾充定律令以裴楷为之】 不慱前行 【国史补省中语中行刑户不慱前行驾部】 知雅州 【至道初张昱为刑部员外郎西川安抚奏望授昱诸司使知雅□上以署郎之重不欲换他职故进秩加□今服而遣】 请谳奏决 【长编韩晋□擢刑部郎中天下辟请谳执政以为烦制不应谳者晋卿适白事省中因曰论不至矣议者欲天下狱悉从奏决晋卿曰恐罪人之死于狱多于伏辜者皆从之】 
　　总联 
　　疏宠严宸　为郎宪部　　秋官帅属　郎省升等　　明刑分命　弼教除郎　　列宿炳灵　中都分职　　狱者民生之系命实赖参稽　刑焉君子之尽心尤资恊赞　　朝端台辅九章宣钦恤之恩　海上波臣三代乏循良之治　　懿哉阴功　远矣明德　　一成怀自慎恩归宋网之鱼　三讯服群情泽及韩卢之兔　　扬世烈于青薄之地尝珥笔以直前　拜新除于紫禁之班自结绚而径上　　葢惟帝好生慰平反乎民命　则推公显擢即赞化于台死　　具颂于公阴德　实流吴地恩波 

　　○工部 

　　尚书 
　　侍郎 
　　郎中 

　　尚书 【汉成帝初置尚书有民曹主凡□民上书光武改民曹主缮修功作盐池园苑晋宋有起部尚书而不常置每营宗庙宫室则权置之事毕省其属有工部中大夫至隋乃有工部尚书唐因之龙朔中改为司平太常伯咸亨复武后改为冬官神龙复　木朝工部判部事一人以两制以上充凡城池上木工役皆隶三司修造案本曹无所掌元丰官制行尚书工部掌天下城池宫室舟车器械符印钱宝之事凡土木金革之工役皆有程序其属有三曰□田营田职分田官庄塘泺之事隶焉曰虞部山泽苑囿场冶之事隶焉曰水部川渎河涨漕运之事隶焉是特尚书犹未除人绍兴三年并少府监归工部以文思院属焉○文思院旧属少府监至是以少府监并于工部故文思院监官乃令工部辟差】 

　　政事知无不言 【周平园集张忠简公阐擢工部尚书兼侍读初上用真宗故事命经筵官二员逓宿学士院朝夕宣召商搉古今谘访政事公入对尤数知无不言屡引疾丏闲上曰朕所以知事皆赖尚书工部一书相从久忍言去耶】 巧思过人 【陈孙易为起部尚书巧思过人军国器械多所创立】 名为称职 【隋书长孙平为工部尚书名为称职】 兄弟代为 【唐阎立本代兄立德为工部尚书兄弟相代为八座时人荣之】 推毂士 【唐职林于休烈为工部尚书不治产业乐贤下善推毂士甚众】 请斥佞人 【编年备要元符三年曾布之相也御史中丞丰稷欲率台属论之遂迁稷工部尚书稷力丐补外不允谢表有内侍巳成于怨府佞人方剡于奏章之语上问佞人为谁曰曾布陛下斥布则天下事定矣】 忠谨刚烈 【唐李大亮为工部尚书且忠谨外若不能言而内刚烈不可干非其义】 正身奉法 【唐新书郑善果为工部尚书正身奉法甚着荣绩】 百工居一 【周礼国有六职百工与居其一焉】 
　　起联 
　　冬官　起曹　　共工　训匠　　涣宠宸庭　升华起部　　思纶拜宠　起部骞华　　玄圭锡命九重新纶綍之恩　泽水承流四渎照台衡之色　　偏留都之重　遂需常伯之跻　　洛水九年靡辍怀襄之警　决河廿载至厪浩汗之歌　　玄圭载锡于当年　紫阁伫登于讣日　　简命尧庭四岳举司空而奠水土　澄清禹服九河待圣佐以奏平成　　九州岛蒙福　四海具瞻　　仕林推雅度居然千顷汪洋　海宇仰清风屹矣中流砥柱　　由来于土之难　未见又民之速　　金汤天堑悠悠二水澄清　鎻钥帝城凛凛三山摇动　　为清朝喉舌之官　任丹扆腹心之寄　　海宇仰平成岂特晋参玄武　朝廷期猷纳正需坐燮阴阳　　用致安澜之治　能忘补石之勋　　冬卿硕望崇阶推八座之尊　宏父端司峻秩深九重之宠　　嗟民力之巳竭　愿君心之挽回　　擢朗三台奕奕玄圭臻禹甸　秩隆八座巍巍玉铉总冬官　　凡地域之广轮　与山川之名物　　天分两界挽东南四百万石之轮　地控九河制西北三十六州之命　　龙光涣渥　雉正跻荣　　峩冠而依日月望久耸于持荷　鸣玉而上星辰班益高于曳履　　而轸艰时事　必寅亮天工　　百工皆圣所作必畴创述之才　八座非贤孰居宜柀褒迁之渥　　上简于舜咨　遄临于禹会　　帝曰畴若垂哉擢典汝工之职　汉庭谁如卿者遂升常伯之班　　畴若予工　谟咨尔后　　舜命之畴共工参稽尤官之绩　周官之分事典载严六职之司　　显膺昕诏　擢长冬官　　逊于殳斨伯与莫反咨垂之命　有若伊阳臣扈行成格帝之功　　虞庭分命　周室建官　　圣人作百工之事政少藉于研思　冬官峻八座之躔行即参于鬷假　　天生五材　国有六职 

　　侍郎 【隋炀帝改置工部侍郎唐因之龙朔□为司平少常伯咸亨复他时曹名或□而官不易本朝建官本末并见前工部尚书门元丰正名初除熊本续会典】 

　　起曹 【白集授工部侍郎集贤殿学士制曰曹书殿兼而委之】 有宰相望 【李栖筠字贞一为工部侍郎魁然有宰相望】 百工典制 【常衮制百工惟时命汝典制】 条上十事 【周平园集张忠简公阐权工部侍郎给札侍从谏谏条具时务公上十事时应诏数十人惟公与国子司业王十朋指陈实事斥言权幸无所回隐明日上召两人对内殿大加称赏赐酒者臣面授御笔咨一轴】 言圣君以典学为务 【杨龟山先生为工部侍郎入对首言自古圣贤之君未有不以典学为务以君德在是故也寻命兼侍讲】 纪纲缮修之政 【曲阜行王　制畴若予工□往为允汝其纪纲缮修之政杜塞淫巧之作】 
　　总联 
　　北阙之覆瓯望隆进参玄武　冬官之饬材任重造福苍生　　香案螭头之侧　属车豹尾之间　　纪纲缮修之规百官惟叙　社稷淫巧之作五材是宜　　惟参玄武之司　适应遒人之狥　　不徒裕赋充储军国资其筴画　抑且颁规倡牧簪笏重其仪型　　徒得君重　使若予工　　经之营之在躬嗟民力之已竭　小东大东在耳愿君心之挽回　　决排疏瀹　诹谋度询　　寅亮天工暂颊少常伯之司　咸熙帝载行践中书令之考　　伫奏居民之绩　以膺熙帝之咨　　龟图恢鼎盛平成福造千万方　鳌足奠坤维底定功兴于四海　　千顷汪洋　中流砥柱　　葢司空先伯禹时雍资斟酌之权　将宰相拜栖筠峸纪倚平章之烈　　澄清禹服　简命尧庭　　巳见维贞百度绩表冬官　□有峻陟三合恩隆昼接　　螭纶巳重于天工　鸿采流辉于帝载　　瑞蔼寰区穆皇风于九列　革升起部朗卿月于双旌　　葢时事固曰多虞　在冬曹尤为孔亟 

　　郎中 【晋宋齐皆有起部郎中梁陈改置起　部侍郎隋初为工部侍郎炀帝除字改起部唐武德改工部郎中龙蒴改司天大夫咸亨复光宅神龙并随曹改复本朝建官本末见官工部尚书元丰正名初授范于奇高遵惠建炎五年诏御前军器所隶工部郎官诏本所行私文字并系工部官御又诏工部专立一案以御前军器为名】 

　　泣谏玉阶 【唐蒋系迁工部外郎又迁串宰相宋申钖为北军罗织罪在不测系与谏官崔元亮泣谏于玉阶申锡方减死时论称之】 掌工匠程序 【六典工部郎中员外郎掌经营兴造之众务凡城池之修浚土木之缮葺工匠之程序咸经度之】 司空下大夫 【大典周礼司空属官下大夫即郎中之任也】 其选甚高 【南丰除□子奇制宫室城隍程匠度材之事郎于起部其选甚高】 
　　总联 
　　钖命严宸　为郎起部　　光膺帝宠　进职郎曹　　枫宸简眷　兰省跻荣　　登道家之蓬山望巳高于群雅　覆郎闱之锦被职尤重于百工　　要令萟事　亦效工箴　　杨庭涉笔方徜徉乎东观道衡　怀香握兰复辉映乎南宫郎宿　　营宗庙宫室　掌山泽屯田　　□匠技巧咸精能暂烦程核　得从言语有虚位伫对褒迁　　方秉麟经之笔　亟含鸡舌之香 

　　○行人司 【按周礼有大行人小行人皆大夫掌管诸侯朝觐宗庙会同之礼仪及时聘会同之事者凡其使也必以旌节秦汉以来行人为□鸿胪之属聀在赞相礼仪也奉使者秦汉以前名行人秦汉以后不名行人如□□博士直指绣衣观风八使按察□条代不之使然其聀尊其事重非古行夫职也本朝置行人司正一人正七品副行人从七品行人□六人正八品职专奉使之事凡颁行　诏勅册立宗籓抚谕蛮夷征聘贤才及赏使慰问赈济军旅祭祀序差焉重则为介而轻乃特使也凡法司谪戊囚徒送五府者填精微缴内府则今之行人寔古之行夫也】 

</div>
    <div class="pagination">
<a href="四六鸳鸯谱_page13.html">上一页</a><span>...</span><a href="四六鸳鸯谱_page9.html">9</a><a href="四六鸳鸯谱_page10.html">10</a><a href="四六鸳鸯谱_page11.html">11</a><a href="四六鸳鸯谱_page12.html">12</a><a href="四六鸳鸯谱_page13.html">13</a><span class="current-page">14</span><a href="四六鸳鸯谱_page15.html">15</a><a href="四六鸳鸯谱_page16.html">16</a><a href="四六鸳鸯谱_page17.html">17</a><a href="四六鸳鸯谱_page18.html">18</a><a href="四六鸳鸯谱_page19.html">19</a><span>...</span><a href="四六鸳鸯谱_page15.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
