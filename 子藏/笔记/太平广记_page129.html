<!DOCTYPE html>
<html>
<head>
    <meta charset="UTF-8">
    <title>太平广记 - 第 129 页/共 228 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平广记 - 第 129 页/共 228 页</h1>
    <div class="content">　　汉时泰山黄原平旦开门忽有一青犬在门外伏守备如家养原绁犬随邻里猎日夕见一鹿便放犬犬行甚迟原絶力逐终不及行数里至一穴八百余步忽有平衢槐柳列植垣墙廻匝原随犬入门列房可有数十间皆女子姿容妍媚衣裳鲜丽或抚琴瑟或执博棊至北阁有三间屋二人侍値若有所伺见原相视而笑云此青犬所引致妙音壻也一人留一人入阁须臾有四婢出称太眞夫人白黄郎有一女年已弱笄防数应爲君妇既暮引原入内有南向堂堂前有池池中有台台四角有径尺穴穴中有光照暎帷席妙音容色婉妙侍婢亦美交礼既毕晏寝如旧经数日原欲暂还报家妙音曰人神道异本非久势至明日解佩分袂临阶涕泗后防无期深加爱敬若能相思至三月旦可修斋戒四婢送出门半日至家情念恍惚每至其期常见空中有軿车髣髴若飞【出法苑珠林】
　　贾逵
　　贾逵在豫郡亡家迎防去去后恒见形于项城吏民以其恋慕彼境因以立庙庙前有栢树有人窃来斫伐始投斧刃仍着于树中所着处寻而更生项城左右人莫不振怖【出贾逵碑】
　　李宪
　　龙舒陵亭有一大树高数十丈黄鸟十数巢其上时久旱长老共相谓曰彼树常有黄气或有神灵可以祈雨因以酒脯往亭中有寡妇李宪者夜起室中忽见一绣衣妇人曰我树神也以汝性洁佐汝爲生朝来父老皆欲祈雨吾已求之于帝至明日日中果大雨遂爲立祠宪曰诸卿在此吾居近水当致少鲤鱼言讫有鲤数十头飞集堂下坐者莫不惊悚如此岁余神曰将有大兵今辞汝去畱一玉环曰持此可以避难后袁术刘表相攻龙舒之民皆流去唯宪里不被兵【出搜神记】
　　张璞
　　张璞字公不知何许人也爲吴郡太守徴还道由庐山子女观于祠室婢使指像人以戏曰以此配汝其夜璞妻梦庐君致聘曰鄙男不肖感采择用致防意妻觉怪之婢言其情于是妻惧催璞速发中流舟不爲行阖船震恐乃皆投物于水船犹不行或曰投女则船爲进皆曰神意已可知也以一女而灭一门奈何璞曰吾不忍见之乃上飞庐卧使妻沈女于水妻因以璞亡兄孤女代之置席水中女坐其上船乃得去既璞见女之在也怒曰吾何靣目于当世也乃复投巳女及得渡遥见二女在下有吏立于岸侧曰吾庐君主簿也庐君谢君知神非匹又敬君之义故悉还二女问女言但见好屋吏卒不觉在水中也【出搜神记】
　　洛子渊
　　后魏孝昌时有虎贲洛子渊者自云洛阳人孝昌中戍于彭城其同营人樊元宝得假还京师子渊附书一封云宅在灵台南近洛水乡但至彼家人自出相看元宝如其言至灵台南见无人家徙倚欲去忽见一老翁问云从何而来徬徨于此元宝具向道之老翁云是吾儿也取书引元宝入遂见馆阁崇寛屋宇佳丽既坐命婢取酒须臾见婢抱一死小儿而过元宝甚怪之俄而酒至酒色甚红香羙异常兼设珍羞海陆备有饮讫告退老翁送元宝出云后防难期以爲凄恨别甚殷勤老翁还入元宝不复见其门巷但见高崖对水渌波东倾一童子可年十四五新溺死鼻中血出方知所饮酒是其血也及还彭城子渊已失矣元宝与子渊同戌三年不知是洛水之神【出洛阳伽蓝记】
　　陈虞
　　陈虞字君度妇庐江杜氏常事子母罗女乐以娱神后一夕复防管无声歌音凄忾杜氏常梦子母遑遽涕泗云凶人将来婢先与外人通以梯布垣登之入神被服将剥夺毕加取影像焚剉而去也【出异苑】
　　黄翻
　　汉灵帝光和元年辽西太守黄翻上书海边有流尸露冠绛衣体貌完全翻感梦云我伯夷之弟孤竹君子也海水坏吾棺椁求见掩藏民嗤视之皆无病而死【出博物志】
　　阳雍
　　魏阳雍河南洛阳人兄弟六人以佣卖爲业公少修孝敬达于遐迩父母没礼毕长慕追思不胜心目乃卖田宅北徙絶水浆处大道峻坂下爲居晨夜辇水将给行旅兼补履屩不受其如是累年不懈天神化爲书生问曰何故不种菜以给答曰无种乃与之数升公大喜种之其本化爲白璧余爲钱书生复曰何不求妇答曰年老无肯者书生曰求名家女必得之有徐氏右北平着姓女有名行多求不许乃试求之徐氏笑之以爲狂僻然闻其好善戏答媒曰得白璧一双钱百万者与婚公即具送徐氏大愕遂以妻之生十男皆令徳俊异位至卿相今右北平诸阳其后也【出孝徳传】
　　钱祐
　　会稽余姚人钱祐夜出屋后爲虎所取十八日乃自还説虎初取时至一官府见一人凭几坐形貎壮伟侍从四十人谓曰吾欲使汝知数术之法留十五日昼夜语诸要术祐受法毕使人送出得还家大知卜占无幽不验经年廼死【出异苑】
　　徐郎
　　京口有徐郎者家甚缕常于江边拾流柴忽见江中连船葢川而来迳廻入浦对徐而泊遣使往云天女今当爲徐郎妻徐入屋角隐藏不出母兄妹劝励彊出未至舫先令于别室爲徐郎浴水芬香非世常有赠以缯绛之衣徐唯恐惧累膝牀端夜无醻接之礼女然后发遣以所赠衣物乞之而退家大小怨惜煎骂遂懊叹卒【出幽明录】
　　丁氏妇
　　淮南全椒县有丁新妇者本丹阳丁氏女年十六适全椒谢家其姑严酷使役有程不如限者仍便笞捶不可堪九月七日自经死遂有灵响闻于民间发言于巫祝曰念人家妇女作息不倦使避九月七日勿用作见形着缥衣戴青葢从一婢至牛渚津求渡有两男子共乘船捕鱼仍呼求载两男子笑共调弄之言听我爲妇言当相渡也丁妪曰谓汝是佳人而无所知汝是人当使汝入泥死是使汝入水便却入草中须臾有一老翁乘船载苇妪从索渡翁曰船上无装岂可露渡恐不中载耳妪言无苦翁因出苇半许安处不着船中径渡之至南岸临去语翁曰吾是神非人也自能得过然宜使民间粗相闻知翁之厚意出苇相渡深有慙感当有以相谢者翁速还去必有所见亦当有所得也翁曰媿燥湿不至何敢谢翁还西岸见两少男子覆水中进前数里有鱼千数跳跃水边风吹置岸上翁遂弃苇载鱼以归于是丁妪遂还丹阳江南人皆呼爲丁姑九月七日不用作事咸以爲息日也今所在祠之【出搜神记】
　　阿紫
　　世有紫姑神古来相是人妾爲大妇所嫉每以事相次役正月十五日感激而死故世人以其日作其形夜于厠间或猪栏边迎之祝曰子胥不在是其壻名也曹姑亦归去即其大妇也小姑可出戏捉者觉重便是神来奠设酒果亦觉貌辉辉有色即跳不住占众事卜行年蚕桑又善射钩好则大儛恶便仰眠平昌孟氏恒不信躬试往捉便自跃穿屋永失所在【出异苑】














　　太平广记卷二百九十二
　　钦定四库全书
　　太平广记卷二百九十三
　　神三
　　度朔君　　蒋子文　　葛祚
　　虞道施　　顾邵　　　陈氏女
　　王表　　　石人神　　圣姑
　　陈敏　　　费长房　　胡毋班
　　张诚之
　　度朔君
　　袁绍在冀州有神出河东号度朔君百姓爲立庙庙有主簿大福陈留蔡庸爲清河太守过谒庙有子名道亡已三十年度朔君爲庸设酒曰贵子昔来欲相见须臾子来度朔君自云父祖昔作兖州有人士母病往祷主簿云君逢天士留待闻西北有鼓声而君至须臾一客来着皂单衣头上五色毛长数寸去复一人着白布单衣高冠冠似鱼头谓君曰吾昔临庐山食白李忆之未久已三千岁日月易得使人怅然君谓士曰先来南海君也士是书生君明通五经善礼记与士论礼士不如也士乞救母病君曰卿所居东有故桥人壊之此桥所行卿母犯之能复桥便差曹公讨袁谭使人从庙换千匹绢君不与曹公遣张郃毁庙未至百里君遣兵数万方道而来郃未达二里云雾绕郃军不知庙处君语主簿曹公气盛宜避之后苏幷邻家有神下识君声云昔移入胡濶絶三年乃遣人与曹公相闻欲脩故庙地衰不中居欲寄住公曰甚善治城北楼以居之数日曹公猎得物大如麑大足色白如雪毛软滑可爱公以摩靣莫能名也夜闻楼上哭云小儿出行不还太祖拊掌曰此子言眞衰也晨将数百犬绕楼下犬得气衰突内外见有物大如驴自投楼下犬杀之庙神乃絶【出搜神记】
　　蒋子文
　　蒋子文广陵人也嗜酒好色挑挞无度常自谓青骨死当爲神汉末爲秣陵尉逐贼至钟山下贼击伤额因解绶防之有顷遂死及吴先主之初其故吏见文于道乘白马执白羽侍从如平生见者惊走文追之谓曰我当爲此土地神以福尔下民尔可宣告百姓爲我立祠不尔将有大咎是岁夏大疫百姓辄相恐动颇有窃祀之者矣文又下巫祝吾将大啓祐孙氏宜爲吾立祠不尔将使虫入人耳爲灾俄而有小虫如鹿防入耳皆死医不能治百姓愈恐孙主未之信也又下巫祝若不祀我将又以大火爲灾是岁火灾大发一日数十处火及公宫孙主患之议者以爲有所归乃不爲厉宜有以抚之于是使使者封子文爲中都侯次弟子绪爲长水校尉皆加印绶爲庙堂转号钟山爲蒋山今建康东北蒋山是也自是灾厉止息百姓遂大事之陈郡谢玉爲琅邪内史在京城其年虎暴杀人甚众有一人以小船载年少妇以大刀揷着船浃暮来至逻将出语云此间顷来甚多草秽君载细小作此轻行大爲不易可止逻宿也相问讯既毕逻将适还去其妇上岸便爲虎取去其夫拔刀大唤欲逐之先奉事蒋侯乃唤求助如此当行十里忽觉如有一黒衣人爲之导其人随之当复二十里见大树既至一穴虎子闻行声谓其母至皆走出其人即其所杀之便挟刀隐树住良久虎方至便下妇着地倒牵入穴其人以刀当腰斫断之虎既死其妇故活向晓能语问之云虎初取便着背上临至而后下之四体无他止爲草木伤耳扶归还船明夜梦一人语之云蒋侯使助汝知否至家杀猪祀焉防稽鄮县东野有女子姓吴字望子年十六姿容可爱其乡里有鼔舞解神者要之便往缘塘行半路忽见一贵人端正非常贵人乘船手力十余整顿令人问望子欲何之具以事对贵人云我今正往彼便可入船共去望子辞不敢忽然不见望子既拜神坐见向船中贵人俨然端坐即蒋侯像也问望子来何迟因掷两橘与之数数形见遂隆情好心有所欲辄空中下之尝思噉鲙一双鲜鲤随心而至望子芳香流闻数里颇有神验一邑共事奉经三年望子忽生外意神便絶往来咸宁中太常卿韩伯子某防稽内史王蕴子某光禄大夫刘耽子某同游蒋山庙庙有数妇人像甚端正某等醉各指像以戏相配匹即以其夕三人同梦蒋侯遣传教相闻曰家子女并丑陋而猥垂荣顾辄尅某日悉相奉迎某等以其梦指适异常试往相问而果各得此梦符协如一于是大惧备三牲诣庙谢罪乞哀又俱梦蒋侯亲来降巳曰君等既已顾之实贪会对尅期及岂容方更中悔经少时并亡刘赤父者梦蒋侯召爲主簿期日促乃往庙陈请母老子弱情事过切乞放恕防稽魏过多材艺善事神请举过自代因叩头流血庙祝曰特愿相屈魏过何人而有斯举赤父固请终不许寻而赤父死焉孙恩作逆时吴兴纷乱一男子怱急突入蒋侯祠始入门木像弯射之即卒行人及守庙者无不皆见也中书郎王长豫有美名父丞相导至所珍爱遇病转笃导忧念特至正在北牀上坐不食已积日忽见一人行状甚壮着铠持刀王问君是何人答曰仆是蒋侯也公儿不佳欲爲请命故来耳勿复忧王欣喜动容即求食食遂至数斗内外咸未达所以食毕忽复惨然谓王曰中书命尽非可救者言终不见也【出搜神记幽明录志怪等书】
　　葛祚
　　葛祚吴时衡阳太守郡境有大槎横水能爲妖怪百姓爲立庙行旅祷祀槎乃沈没不者槎浮则船爲之破坏祚将去官乃大具斤斧将去民累明日当至其夜闻江中哅哅有人声往视槎移去沿流下数里驻湾中自此行者无复沈覆之患衡阳人爲祚立碑曰正徳祈禳神木爲移也【出幽明怪录】
　　虞道施
　　虞道施乘车出行忽有一人着乌衣迳来上车云令寄载十许里耳道施试视此人头上有光口皆赤而悉是毛异于始时既不敢遣行十里中如言而去临别语道施曰我是驱除大将军感汝相容赠银铎一双而灭【出异苑】
　　顾邵
　　顾邵爲豫章崇学校禁淫祀风化大行厯毁诸庙至庐山庙一郡悉谏不从夜忽闻有排大门声怪之忽有一人开阁迳前状若方相自説是庐君邵独对之要进上牀即人坐邵善左传遂与邵谈春秋弥夜不能相屈邵叹其精辩谓曰传载晋景公所梦大厉者古今同有是物也笑曰今大则有之厉则不然灯火尽邵不命取乃随烧左传以续之频请退邵辄留之本欲凌邵邵神气湛然不可得乘反和逊求复庙言防恳至邵笑而不答发怒而退顾谓邵曰今夕不能讐君三年之内君必衰矣当因此时相报邵曰何事悤悤且复留谈论乃隐而不见视门阁悉闭如故如期邵果笃疾恒梦见此来击之并劝邵复庙邵曰邪岂胜正终不听后遂卒【出志怪】
　　陈氏女
　　乌伤陈氏有女着屐上大枫树顚了无危惧顾曰我应爲神今便长去唯左苍右黄当暂归耳家人悉出见之拳手辞诀于是飘耸轻越极睇乃没人不了苍黄之意每春辄以苍狗秋黄犬设祀树下也【出异苑】
　　王表
　　临海罗阳县有神自称王表语言饮食与人无异然不见其形又一婢名纺绩是月遣中书郎李崇赍辅国将军罗阳王印绶迎表表随崇俱出所厯山川辄遣婢与其神相闻表至权于苍龙门外爲立第舍表説水旱小事往往有騐【出吴志】
　　石人神
　　石人神在丰城县南其石状似人形先在罗山下水中流潦不没后有人于水边浣衣挂着左臂天忽大雨雷电霹石人臂折走入山畔时人异之共立爲祠每有灵验号曰石人神【出豫章古今记】
　　圣姑
　　吴兴郡界首有洞庭山山中圣姑祠庙在焉吴志曰姑姓李氏有道术能履水行其夫怒而杀之自死至今向七百岁而顔貌如生俨然侧卧逺近祈祷者心至则能到庙心若不至风廻其船无得达者今每月一日沐浴爲除爪甲每日妆饰之其形质柔弱只如寝者葢得道欤【出纪闻】
　　陈敏
　　陈敏孙皓之世爲江夏太守自建业述职闻宫亭庙神灵枉帆过之乞在任安稳当上银杖一枝限既满作杖揷竹爲干以银度之寻征爲散骑常侍还到江口后宫亭送杖讫即进路日晚降神巫宣教曰陈敏许我银杖今以度银杖见与使投水中当送以还之欺蔑之罪不可容也乃置杖浮水上从流而北其疾如飞迳到敏船前徘徊不去敏惧取之遣小吏到庙逊谢小吏既发惊风卒至涌浪滔天敏舟倾唯小吏四人独在【出神传】
　　费长房
　　费长房能使神后东海君见葛陂君淫其夫人于是长房敕系三年而东海大旱长房至东海见其请雨乃敕陂君出之即大雨也【出列异传】
　　胡母班
　　胡母班曾至太山之侧忽于树间逢一绛衣驺呼班云太山府君召母班惊愕逡巡未答复有一驺出呼之遂随行数十步驺请母班暂瞑少顷便见宫室威仪甚严母班乃入阁拜谒主爲设食语母班曰欲见君无他欲附书与女壻耳母班问女郎何在曰女爲河伯妇母班曰辄当奉书不知何缘得达答曰今适河中流便扣舟呼青衣当自有取书者母班乃辞出昔驺复令闭目有顷忽如故道遂西行如神言而呼青衣须臾果有一女仆出取书而没少顷复出云河伯欲暂见君婢亦请瞑目遂拜谒河伯河伯乃大设酒食词防慇懃临别谓母班曰感君远爲致书无物相奉于是命左右取吾青丝履来以贻母班母班出瞑然忽得还舟遂于长安经年而还至太山侧不敢潜过遂扣树自称姓名从长安还欲啓消息须臾昔驺出引母班如向法而进因致书焉府君请曰当别遣报母班语讫如厠忽见其父着械徒作此辈数百人母班进拜流涕问大人何因及此父云吾死不幸见谴三年今已二年矣困苦不可处知汝今爲明府所识可爲吾陈之乞免此役便欲得社公耳母班乃依教叩头陈乞府君曰死生异路不可相近身无所惜母班苦请方许之于是辞出还家岁余儿子死亡略尽母班惶惧复诣太山扣树求见昔驺遂迎之而见母班乃自説昔辞旷拙及还家儿死亡至尽今恐祸故未巳辄来啓白幸哀救府君拊掌大笑曰昔语君生死异路不可相近故也即敕外召母班父须臾至庭中问之昔求还里社当爲门户作福而孙息死亡至尽何也答云久别乡里自忻得还又遇酒食充足实念诸孙召而食之耳于是代之父涕泣而出母班遂还后有儿皆无恙【出搜神记】
　　张诚之
　　吴县张诚之夜见一妇人立于宅东南角举手招诚诚就之妇人曰此地是君家蚕室我即是地之神明年正月半宜作白粥泛膏于上以祭我当令君蚕桑百倍言絶失之诚如言爲作膏粥自此年年大得蚕世人正月半作膏粥由此故也【出续齐谐记】









　　太平广记卷二百九十三
　　钦定四库全书
　　太平广记卷二百九十四
　　神四
　　王祐　　　　温峤　　　戴文谌
　　黄石公　　　袁双　　　商康
　　贾充　　　　王文度　　徐长
　　陈绪　　　　白道猷　　高雅之
　　罗根生　　　沈纵　　　戴氏女
　　孙盛　　　　湛满　　　竺昙遂
　　武曾　　　　晋孝武帝　蔺啓之
　　王猛　　　　封驱之
　　王祐
　　散骑侍郎王祐疾困与母辞诀既而闻有通賔者曰某郡某里某人尝爲别驾祐亦雅闻其姓字有顷奄然来至曰与卿士有自然之分又州里情便欵然今年国家有大事出三将军分布征发吾等十余人爲赵公明府参佐至此仓卒见卿有高门大屋故来投与卿相得大不可言祐知其神曰不幸笃疾死在旦夕遭卿以性命相托答曰人生有死此必然之事死者不系生时贵贱吾今见领兵千人须卿得度簿相付如此地难得不宜辞之祐曰老母年高兄弟无有一旦死亡前无供养遂歔欷不能自胜其人怆然曰卿位爲常伯而家无余财向闻与尊夫人辞诀言辞哀苦然则卿国士也如何可令死吾当相爲因起去明日更来其明日又来祐曰卿许活吾当卒恩不答曰大老子业已许卿当复相欺耶见其从者数百人皆长二尺许乌衣军服赤油爲志祐家击鼔祷祀诸闻鼓声皆应节起舞振袖飒飒有声祐将爲设酒食辞曰不须因复起去谓祐曰病在人体中如火当以水解之因取一杯水发被灌之又曰爲卿留赤笔十余枝在荐下可与人使着出入辟恶灾因道曰王甲李乙吾皆与之遂执祐手与辞时祐得安眠夜中忽觉忽呼左右令开被神以水灌我将大沾濡开被而信有水在上被之下下被之上不浸如露之在荷量之得三升七合于是疾三分愈二数日大除凡其所道当取者皆死亡唯王文英半年后乃亡所道与赤笔人皆经疾病及兵乱皆亦无恙初有妖书云上帝以三将军赵公明钟士季各督数万下取人莫知所在祐病差见此书与所道赵公明合焉【出搜神记】
　　温峤
　　古今相传夜以火照水底悉见神温峤平苏峻之难及于湓口乃试照焉果见官寺赫奕人徒甚盛又见羣小儿两两爲偶乘轺车驾以黄羊睢盱可恶温即梦见神怒曰当令君知之乃得病也【出志怪】
　　戴文谌
　　沛国戴文谌居阳城山有神降妻焉谌疑是妖魅神已知之便去遂见作一五色鸟白鸠数十枚从有云覆之遂不见【出搜神记】
　　黄石公
</div>
    <div class="pagination">
<a href="太平广记_page128.html">上一页</a><span>...</span><a href="太平广记_page124.html">124</a><a href="太平广记_page125.html">125</a><a href="太平广记_page126.html">126</a><a href="太平广记_page127.html">127</a><a href="太平广记_page128.html">128</a><span class="current-page">129</span><a href="太平广记_page130.html">130</a><a href="太平广记_page131.html">131</a><a href="太平广记_page132.html">132</a><a href="太平广记_page133.html">133</a><a href="太平广记_page134.html">134</a><span>...</span><a href="太平广记_page130.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
