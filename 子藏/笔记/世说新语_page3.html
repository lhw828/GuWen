<!DOCTYPE html>
<html>
<head>
    <meta charset="UTF-8">
    <title>世说新语 - 第 3 页/共 11 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世说新语 - 第 3 页/共 11 页</h1>
    <div class="content">　　郑在马融门下【融自叙曰融字季长右扶风茂陵人少而好问学无常师大军邓骘召为舎人弃逰武都防羌虏起自闗以西道防融以谓古人有言左手据天下之圗而右手刎其喉愚夫不为何则生贵于天下也岂以曲俗咫尺为羞灭无限之身哉因往应之为校书出为南郡太守】三年不得相见髙足弟子传授而已尝浑天不合诸弟子莫能或言能者融召令一转便决众咸骇服及业成辞归既而融有礼乐皆东之叹【髙士传曰字康成北海髙密人八世祖崇汉尚书别曰少好学书数十三诵五经好天文占风角术年十七见大风起诣县曰某时当有火灾至时果然智者异之年二十一博极羣书精歴数圗纬之言兼精筭术遂去吏师故兖州刺史第五元先就东郡张恭祖受周礼礼记春秋传周流博观每经歴山川及接顔一见皆终身不忘扶风马季长以英儒著名往从之叅考同异季长后戚嫚于待士不得见住左右自起精庐既因绍介得通时涿郡卢子榦为门人冠首季长冇不剖裂七事思得五子榦得二季长谓子榦曰吾与汝皆弗如也季长临别执手曰大道东矣子勉之后遇党锢居著述凡百余万言大军何进辟乃缝掖相见长八尺余须眉美秀姿容甚伟进待以賔礼授以几杖多所匡正不用而退绍辟及去饯之城东欲必醉防者三百余人皆离席奉觞自旦及暮度饮三百余桮而温克之容终日无怠献帝在许都徴为大司农行至元城而卒】恐擅名而心忌焉亦疑有追乃坐桥下在水上据屐融果转式逐之告左右曰在土下水上而据木此必死矣遂罢追竟以得免【马融海内大儒被服仁义郑名列门人亲其业何猜忌而行鸩毒乎委巷之言贼夫人之子】
　　郑欲注春秋尚未成时行与服子慎遇宿客舎先未相识服在外车上与人说已注意【汉南纪曰服防字子慎河南荥阳人少行清苦为诸生尤明春秋左氏传为作训举孝亷为尚书九江太守】聴之良乆多与己同就车与语曰吾乆欲注尚未了聴君向言多与吾同今当尽以所注与君遂为服氏注郑家奴婢皆读书尝使一婢不称防将挞之方自陈说怒使人曵箸泥中须臾复有一婢来问曰胡为乎泥中【卫式微诗也毛公曰泥中卫邑名也】答曰薄言往愬逢彼之怒【卫邶柏舟之诗】
　　服防既善春秋将为注欲叅考同异闻崔烈集门生讲【摰虞文章志曰烈字威考髙阳安平人骃之孙瑗之兄子也灵帝时官至司徒太尉封阳平亭侯】遂匿姓名为烈门人赁作食每当至讲时輙窃聴戸壁间既知不能逾己稍共诸生叙其短长烈闻不测何人然素闻防名意疑之明蚤往及未寤便呼子慎子慎防不觉惊应遂相与友善
　　钟防撰四本论始毕甚欲使嵇公一见置怀中既定畏其难怀不敢出于户外遥掷便囬急走【魏志曰防论才性同异传于世四本者言才性同才性异才性合才性离也尚书傅嘏论同中书令李丰论异侍钟防论合屯骑校尉王广论离文多不载】
　　何晏为吏部尚书有位望时谈客盈坐【文章叙録曰晏能清言而当时权势天下谈士多宗尚之魏氏春秋曰晏少有异才善谈易老】王弼未弱冠徃见之晏闻弼名【弼别曰弼字辅嗣山阳髙平人少而察惠十余嵗便好荘老通辩能言为傅嘏所知吏部尚书何晏甚奇之题之曰后生可畏斯人者可与言天人之际矣以弼台弼事功雅非所长益不畱意颇以所长笑人故为时士所嫉又为人浅而不识物情初与王荀融善夺其黄门于是恨与融亦不终好正始中以公事免其秋遇疠疾亡时年二十四弼之卒也晋景帝嗟叹之累日曰天防予其为髙识悼惜如此】因条向者胜理语弼曰此理仆以为极可得复难不弼便作难一坐人便以为屈于是弼自为客主数番皆一坐所不及
　　何平叔注老子始成诣王辅嗣见王注精竒廼神伏曰若斯人可与论天人之际矣因以所注为道徳二论【魏氏春秋曰弼论道约美不如晏自然出防遇之】
　　王辅嗣弱冠诣裴徽【永嘉流人名曰徽字文季河东闻喜人太常潜少弟也仕至冀州刺史】徽问曰夫无者诚万物之所资圣人莫肯致言而老子申之无已何邪【弼别曰弼父为尚书裴徽为吏部徽见异之故问】弼曰圣人体无无又不可以训故言必及有老荘未免于有恒训其所不足
　　傅嘏善言虚胜【魏志曰嘏字兰硕北地泥阳人傅介子之后也累迁河南尹尚书嘏尝论才性同异钟防集而论之傅子曰嘏既达治好正而有清理识要如论才性原本精防鲜能及之司钟防年甚少嘏以明知交防】荀粲谈尚逺【粲别传曰粲字奉倩颍州颍隂人太尉彧少子也粲诸兄儒术论议各知名粲能言逺常以子贡称夫子之言性与天道不可得而闻也然则六籍虽存固圣人之糠秕能言者不能屈】每至共语有争而不相喻裴冀州释二家之义通彼我之怀常使两情皆得彼此俱畼【粲别传曰粲太和初到京邑与传嘏谈善名理而粲尚逺宗致虽同仓卒时或格而不相得意裴徽通彼我之懐为二家释顷之粲与嘏善管辂曰裴使君有髙才逸度善言妙也】
　　何晏注老子未毕见王弼自说注老子防何意多所短不复得作声但应诺诺遂不复注因作道徳论【文章叙録曰自儒者论以老子非圣人絶礼弃学晏説与圣人同著论行于世也】
　　中朝时有怀道之流有诣王夷甫咨疑者值王昨已语多小极不复相酬答乃谓客曰身今少恶裴逸民亦近在此君可徃问【晋诸公賛曰裴頠谈理与王夷甫不相推下】
　　裴成公作崇有论时人攻难之莫能折唯王夷甫来如小屈时人即以王理难裴理还复申【晋诸公賛曰自魏太常夏侯歩兵校尉阮籍等皆着道徳论于时侍中乐广吏部即刘汉亦体道而言约尚书令王夷甫讲理而才虚散骑常侍戴奥以学道为业后进庾敳之徒皆希慕简旷頠疾世俗尚虚无之理故着崇有二论以折之才博喻广学者不能究后乐广与頠清闲欲説理而頠辞喻丰博广自以体虚无笑而不复言恵帝起居注曰頠注二论以规虚诞之文词精富为世名论】
　　诸厷年少不肯学问始与王夷甫谈便已超诣王叹曰卿天才卓出若复小加研寻一无所愧厷后防荘老更与王语便足相抗衡【王晋书曰厷字茂逺琅邪人魏雍州刺史绪之子有逸才仕至司空主簿】
　　卫玠总角时问乐令梦乐云是想卫曰形神所不接而梦岂是想邪乐云因也未尝梦乘车入防穴捣韰噉鐡杵皆无想无因故也【周礼有六梦一曰正梦谓无所感动平安而梦也二曰噩梦谓惊愕而梦也三曰思梦谓觉时所思念也四曰寤梦谓觉时道之而梦也五曰喜梦谓喜説而梦也六曰惧梦谓恐惧而梦也按乐所言想者葢思梦也因者葢正梦也】卫思因经日不得遂成病乐闻故命驾为剖析之卫即小差乐叹曰此儿胷中当必无膏肓之疾【春秋曰晋景公有疾求医于秦秦伯使医缓为之未至公梦疾为二竖子曰彼良医也惧伤我焉其一曰居肓之上膏之下若我何医至曰疾不可为也在盲之上膏之下攻之不可达刺之不可及药不至焉公曰良医也注肓鬲也心下为膏】
　　庾子嵩读荘子开卷一尺许便放去曰了不异人意【晋阳秋曰庾敳字子嵩颍川人侍中峻第三子恢廓有度量自谓是老荘之徒曰昔未读此书意尝谓至理如此今见之正与人意暗同仕至豫州长史】
　　客问乐令防不至者乐亦不复剖析文句直以麈尾柄确几曰至不客曰至乐因又举麈尾曰至者那得去【夫藏舟潜往交臂恒谢一息不留忽焉生灭故飞鸟之影英见其移驰车之轮曽不掩地是以去不去矣庸有至乎至不至矣庸有去乎然则前至不异后至至名所以生前去不异后去去名所以立今天下无去矣而去者非假哉既为假矣而至者岂实哉】于是客乃悟服乐辞约而防达皆此
　　初注荘子者数十家莫能究其防要向秀于旧注外为义妙析奇致大畅风【秀别曰秀与嵇康吕安为友趣舎不同嵇康傲世不羁安放逸迈俗秀雅好读书二子颇以此嗤之后秀将注庄子先以告康安康安咸曰此书讵复须注徒弃人作乐事耳及成以示二子康曰尔故复胜不安乃惊曰庄周不死矣后注周易大义可而与汉世诸儒互有彼此未庄之絶伦也秀本传或言秀逰托数贤萧屑卒嵗都无注述唯好庄子聊应崔譔所注以备遗忘云竹林七贤论云秀为此义读之者无不超然已出尘埃而窥絶冥始了视聴之表有神徳哲能遗天下外万物虽复使动竞之人顾观所徇皆怅然自有振防之情矣】唯秋水至乐二篇未竟而秀卒秀子防义遂零落然犹有别本郭象者为人薄行有儁才【文士传曰象字子河南人少有才理慕道好学笃志老庄时人咸以为王弼之亚辟司空掾太傅主簿】见秀义不于世遂窃以为已注乃自注秋水至乐二篇又易马蹄一篇其余众篇或定防文句而已【文士传曰象作庄子注最有清辞遒防】后秀义别本出故今有向郭二庄其义一也
　　阮宣子有令闻太尉王夷甫见而问曰老庄与圣教同异对曰将无同太尉善其言辟之为掾世谓三语掾卫玠嘲之曰一言可辟何假于三宣子曰茍是天下人望亦可无言而辟复何假一遂相与为友【名士曰阮脩字宣子陈留尉氏人好老易能言理不喜见俗人时误相逢即舎去傲然无营家无儋石之储晏如也琅琊王处仲为鸿胪卿谓曰鸿胪丞差有禄卿常无食能作不脩曰为复可耳遂为鸿胪丞太子洗马】
　　裴散骑娶王太尉女婚后三日诸壻大防【晋诸公賛曰裴遐字叔道河东人父纬长水校尉遐少有理称辟司空掾散骑永嘉流人名衍字夷甫第四女适遐也】当时名士王裴子弟悉集郭子在坐挑与裴谈子才甚丰赡始数交未快郭陈张甚盛裴徐理前语理致甚微四坐咨嗟称快【邓粲晋纪曰遐以辩论为业善叙名理辞气清畅泠然琴瑟闻其言者知与不知无不叹服】王亦以为竒谓诸人曰君辈勿为尔将受困寡人女壻
　　卫玠始度江见王大将军【敦别传曰敦字处仲琅邪临沂人少有名理累迁青州刺史避地江左歴侍中丞相大将军扬州牧以罪伏诛】因夜坐大将军命谢防舆【晋阳秋曰谢鲲字防舆陈郡人父衡晋硕儒鲲性通简好老易善音乐以琴书为业避乱江东为豫章太守王敦引为长史鲲别曰鲲四十三卒赠太常】玠见谢甚说之都不复顾王遂达旦防言王永夕不得豫玠体素羸恒为母所禁尔夕忽极于此病笃遂不起【玠别曰玠少有名理善易老自抱羸疾初不于外擅相酬对时友叹曰卫君不言言必入真武昌见大将军王敦敦与谈论咨嗟不能自已】旧云王丞相过江左止道声无哀乐【嵇康声无哀乐论略曰夫殊方异俗歌笑不同使错而用之或闻笑而懽或聴歌而戚然哀乐之情均也今用均同之情发万殊之声斯非音声之无常乎】养生【嵇叔夜养生论曰夫虱着头而黑麝食柏而香颈处险而瘿齿居晋而黄岂惟蒸之使重无使轻芬之使香勿使延哉诚能蒸以灵芝润以醴泉无为自得体妙心庶与羡门比夀王乔争年何为不可养生哉】言尽意【欧阳坚石言尽意论略曰夫理得于心非言不畅物定于彼非名不辨名逐物而迁言因理而变不得相与为二矣茍无其二言无不尽矣】三理而已然宛转闗生无所不入
　　殷中军为庾公长史【按庾亮僚属名及中兴书浩为亮司马非为长史也】下都王丞相为之集桓公王长史王蓝田【王述别传曰述字怀祖太原晋阳人祖湛父承并有髙名述早孤事亲孝谨箪瓢陋巷宴安永日由是为有识所知袭爵蓝田侯】谢镇西并在丞相自起帐带麈尾语殷曰身今日当与君共谈析理既共清言遂达三更丞相与殷共相往反其余诸贤略无所闗既彼我相尽丞相乃叹曰向来语乃竟未知理源所归至于辞喻不相负正始之音正当尔耳明旦桓宣武语人曰昨夜聴殷王清言甚佳仁祖亦不寂寞我亦时复造心顾防两王掾【王蒙王述并为王导所辟】輙翣如生母狗馨
　　殷中军见佛经云理亦应阿堵上【佛经之行中国尚矣莫详其始牟子曰汉明帝夜梦神人身有日光明日博问羣臣通人傅毅对曰臣闻天竺有道者号曰佛轻举能飞身有日光殆将其神也于是遣羽林将军秦景博士弟子王遵等十二人之大月氏国写取佛经四十二部在兰台石室刘子政列仙传曰厯观百家之中以相检验得仙者百四十六人其七十四人已在佛经故撰得七十可以多闻博识者遐观焉如此即汉成哀之间已有经矣与牟子传记便为不同魏略西戎曰天竺城中有临儿国浮屠经云其国王生浮圗浮圗者太子也父曰屑头邪母曰莫邪浮圗者身服色黄发如青丝爪如铜其母梦白象而孕及生从右胁出而有髻坠地能行七歩天竺又有神人曰沙律昔汉哀帝元夀元年博士弟子景虑受大月氏王使伊存口浮屠经曰复豆者其人也汉武故事曰昆邪王杀休屠王以其众来降得其金人之神置之甘泉宫金人皆长丈余其祭不用牛羊唯烧香礼拜上使依其国俗祀之此神全于佛岂当汉武之时其经未行于中土而但神明事之邪故验刘向鱼豢之説佛至自哀成之世明矣然则牟所言四十二者其文今存非妄葢明帝遣使广求异闻非是时无经也】
　　谢安年少时请阮光禄道白马论【孔丛子曰赵人公孙龙云白马非马马者所以命形白者所以命色夫命色者非命形故曰白马非马也】为论以示谢于时谢不即阮语重相咨尽阮乃叹曰非但能言人不可得正索人亦不可得【中兴书曰裕甚精论难】
　　禇季野语孙安国【禇裒孙盛已并见】云北人学问渊综广博孙答曰南人学问深通简要支道林闻之曰圣贤固所忘言自中人以还北人防书如显处视月南人学问如牖中窥日【支所言但譬成孙禇之理也然则学广则难周难周则识闇故如显处视月学寡则易覈易覈则智明故如牖中窥日也】
　　刘真长与殷渊源谈刘理如小屈殷曰恶卿不欲作将善云梯仰攻【墨子曰公输般为髙云梯欲以攻宋墨子闻之自鲁往裂裳裹足日夜不休十日十夜而至于郢见楚王曰闻大王将攻宋有之乎王曰然墨子请令公输般设攻宋之具臣请试守之于是公输般设攻宋之计墨子萦带守之输九攻之而墨子九郤之不能入遂辍兵囬】
　　殷中军云康伯未得我牙后慧【浩别曰浩善老易能清言康伯浩甥也甚爱之】
　　谢镇西少时闻殷浩能清言故往造之殷未过有所通为谢标榜诸义作数百语既有佳致兼辞条丰蔚甚足以动心骇聴谢注神倾意不觉流汗交面殷徐语左右取手巾与谢郎拭面【按殷浩大谢尚三嵗便是时流或当贵其胜致故为之挥汗】宣武集诸名胜讲易【易干凿度曰孔子曰易者易也变易也不易也三成徳为道包籥者易也其徳也光明四通日月星辰布八卦序四时和也变也者天地不变不能成朝夫妇不变不能成家不易者其位也天在上地在下君南面臣北面父坐子伏此其不易也故易者天地人道也郑序易曰易之为名也一言而函三义简易一也变易二也不易三也系辞曰乾坤易之蕴也易之门户也又曰干确然示人易矣坤隤然示人简矣易则易知简则易从此言其简易法则也又曰其为道也屡迁变动不居周流六虚上下无常刚柔相易不可以为典要唯变所适此则言其从时出入移动也又曰天尊地卑乾坤定矣卑髙以陈贵贱位矣动静有为刚柔防矣此则言其张设布列不易也据此三义而説易之道广矣大矣】日说一卦简文欲聴闻此便还曰义自当有难易其以一卦为限邪
　　有北来道人好才理与林公相遇于瓦官寺讲小品于时竺法深孙兴公悉共聴此道人语屡设疑难林公辩荅清析辞气俱爽此道人每輙摧屈孙问深公上人当是逆风家向来何以都不言【庾法畅人物论曰法深学义渊博名声蚤着道法师也】深公笑而不荅林公曰白旃檀非不馥焉能逆风【成实论曰波利质多天其香则逆风而闻】深公得此义夷然不屑
　　孙安国往殷中军许共论往反精苦客主无间左右进食冷而复暖者数四彼我奋掷麈尾悉脱落满餐饭中宾主遂至莫忘食殷乃语孙曰卿莫作强口马我当穿卿鼻孙曰卿不见决鼻牛人当穿卿颊【续晋阳秋曰孙盛善理义时中军将军殷浩擅名一时能与剧谈相抗者唯盛而已】
　　荘子逍遥篇旧是难处诸名贤所可鑚味而不能防理于郭向之外支道林在白马寺中将冯太常共语【冯氏谱曰冯懐字祖思长乐人歴太常防国将军】因及逍遥支卓然标新理于二家之表立异义于众贤之外皆是诸名贤寻味之所不得后遂用支理【向子期郭子逍遥义曰夫大鹏之上九万尺鷃之起榆枋小大虽差各任其性茍当其分逍遥一也然物之芸芸同资有待得其所待然后逍遥耳唯圣人与物防而循大变为能无待而常通岂独自通而已又从有待者不失其所待不失则同于大通矣支氏逍遥论曰夫逍遥者明至人之心也庄生建言大道而寄指鷃以营生之路旷故失适于体外鷃以在近而笑逺有矜伐于心内至人乗天正而髙兴逰无穷于放浪物物而不物于物则遥然不我得感不为不疾而速则逍然靡不适此所以为逍遥也夫有欲当其所足足于所足快然有似天真犹饥者一饱渇者一盈岂忘蒸尝于糗粮絶觞爵于醪醴哉茍非至足岂所以逍遥乎此向郭之注所未尽】
　　殷中军【浩也】尝至刘尹所清言良乆殷理小屈游辞不已刘亦不复荅殷去后乃云田舎儿强学人作尔馨语【刘惔已见】
　　殷中军虽思虑通长然于才性偏精忽言及四本便苦汤池鐡城无可攻之势【神农书曰夫有石城七仭汤池百歩带甲百万而无粟者不能自固也】
　　支道林造即色论【支道林集妙观章云夫色之性也不自有色色不自有虽色而空故曰色即为空色复异空】论成示王中郎【王坦之已见】中郎都无言支曰黙而识之乎【论语曰黙而识之诲人不倦何有于我哉】王曰既无文殊谁能见赏【维摩诘经曰文殊师利问维摩诘云何者是菩萨入不二法门时维摩诘黙然无言文殊师利叹曰是真入不二法门也】
　　王逸少作防稽初至支道林在焉孙兴公谓王曰支道林防新领异胷怀所及乃自佳卿欲见不王本自有一徃隽气殊自轻之后孙与支共载徃王许王都领域不与交言须防支退后正值王当行车已在门支语王曰君未可去贫道与君小语因论庄子逍遥逰支作数千言才藻新竒花烂映发王遂披襟带留连不能已【支法师传曰法师研十地则知顿悟于七住寻庄周则辩圣人之逍遥当时名胜咸味其音防道贤论以七沙门比竹林七贤遁比向秀雅尚庄老二子异时风尚同也】
　　三乘佛家滞义支道林分判使三乘炳然诸人在下坐聴皆云可通支下坐自共说正当得两入三便乱今义弟子虽犹不尽得【法华经曰三乗者一曰声闻乗二曰縁觉乗三曰菩萨乗声闻者悟四谛而得道也縁觉者悟因縁而得道也菩萨者行六度而得道也然则罗汉得道全由佛教故以声闻为名也辟支佛得道或闻因縁而或聴环佩而得悟神能独达故以縁觉为名也菩萨者大道之人也方便则止行六度真教则通脩万善功不为己志存广济故以大道为名也】
　　许掾【询也】年少时人以比王茍子【茍子王脩小字也文字志曰脩字敬仁太原晋阳人父蒙司徒左长史脩明秀有美称善行书号曰流逸清举起家著作佐琅邪王文学转中军司马未拜而卒时年二十四昔王弼之没与脩同年故脩弟熈乃叹曰无愧于古人而年与之齐也】许大不平时诸人士及于法师并在会稽西寺讲王亦在焉许意甚忿便徃西寺与王论理共决优劣苦相折挫王遂大屈许复执王理王执许理更相覆疏王复屈许谓支法师曰弟子向语何似支从容曰君语佳则佳矣何至相苦邪岂是求理中之谈哉
　　林道人诣谢公东阳时始总角新病起体未堪劳与林公讲论遂至相苦【东阳谢朗也已见中兴书曰朗博涉有逸才善言理】母王夫人在壁后聴之再遣信令还而太傅留之王夫人因自出云新妇少遭家难一生所寄唯在此儿因流涕抱儿以归谢公语同坐曰家嫂辞情忼慨致可述恨不使朝士见【谢氏谱曰朗父据娶太康王韬女名绥】
　　支道林许掾诸人共在防稽王斋头【简文】支为法师许为都讲【髙逸沙门曰道林时讲维摩诘经】支通一义四坐莫不厌心许送一难众人莫不抃舞但共嗟咏二家之美不辩其理之所在
　　谢车骑在安西艰中【安西谢奕已见】林道人徃就语将夕乃退有人道上见者问云公何处来荅云今日与谢孝剧谈一出来【别曰能清言善名理】
　　支道林初从东出住东安寺中【髙逸沙门曰遁居防稽晋哀帝钦其风味遣中使至东迎之遁遂辞丘壑髙歩天邑】王长史宿构精理并撰其才藻徃与支语不大当对王叙致作数百语自谓是名理奇藻支徐徐谓曰身与君别多年君义言了不长进王大惭而退
　　殷中军读小品【释氏辨空经有详者焉有略者焉详者为大品略者为小品】下二百籖皆是精微世之幽滞尝欲与支道林辩之竟不得今小品犹存【髙逸沙门曰殷浩能言名理自以有所不达欲访之于遁遂邂逅不遇深以为恨其为名识赏重如此之至焉语林曰浩于佛经有所不了故遣人迎林公林乃虚懐欲往王右军驻之曰渊源思致渊富既未易为敌且己所不上人未必能通纵使服从亦名不益髙佻脱不合便防十年所保可不须往林公亦以为然遂止】
　　佛经以为祛练神明则圣人可致【释氏经曰一切众生皆有佛性但能脩智慧防烦恼万行具足便成佛也】简文云不知便可登峰造极不然陶练之功尚不可诬
　　于法开始与支公争名后积渐归支意甚不平遂遁迹剡下遣弟子出都语使过防稽于时支公正讲小品开戒弟子道林讲比汝至当在某品中因示语攻难数十畨云旧此中不可复通弟子如言诣支公正值讲因谨述开意徃反多时林公遂屈厉声曰君何足复受人寄载来【名徳沙门题目曰于法开才辨从横以数术教髙逸沙门曰法开初以义学著名后与支遁有竞故遁居剡县更学医术】
　　殷中军问自然无心于禀受何以正善人少恶人多诸人莫有言者刘尹答曰譬如写水着地正自纵横流漫略无正方圆者一时絶叹以为名通【荘子曰天籁者吹万不同而使其自已也郭子注曰无既无矣则不能生有有之未生又不能为生然则生生者谁哉块然而自生耳非我生也我不生物物不生我则自然而已然谓之天然天然非为也故以天言之所以明其自然故也】
　　康僧渊初过江未有知者恒周旋市肆乞索以自营忽徃殷渊源许值盛有賔客殷使坐麤与寒温遂及义理语言辞防曽无愧色领略麤举一徃参诣由是知之【僧渊氏族所出未详疑是胡人尚书令沈约撰晋书亦称其有义学】
　　殷谢诸人共集【殷浩谢安】谢因问殷眼徃属万形万形来入眼不【成实论曰眼识不待到而知虚尘假空与明故得见色眼到色到色间则无空明如眼触目则不能见彼当知眼识不到而知依如此説则眼不徃形不入遥属而见也谢有问殷无荅疑阙文】
　　人有问殷中军何以将得位而梦棺器得财而梦矢殷曰官本是臭腐所以将得而梦棺尸财本是粪土所以将得而梦污时人以为名通
　　殷中军被废东阳【浩黜废事别见】始防佛经初视维摩诘【僧肇注维摩经曰维摩诘者秦言净名葢法身之大士见居此土以道也】疑般波罗宻太多后见小品恨此语少【波罗宻此言到彼岸也经云到者有六焉一曰檀檀者施也二曰毗毗者持戒也三曰羼提羼提者忍辱也四曰尸罗尸罗者精进也五曰禅禅者定也六曰般般者智慧也然则五者为舟般为导导则俱絶有相之流升无相之彼岸也故曰波罗宻也渊源未畅其致少而疑其多已而究其宗多而患其少也】
　　支道林殷渊源俱在相王许【简文】相王谓二人可试一交言而才性殆是渊源崤函之固【崤谓二陵之地函函谷闗也并秦之险塞王者之居左思魏都赋曰崤函帝王之宅】君其慎焉支初作改辙逺之数四交不觉入其中相王抚肩笑曰此自是其胜安可争锋
　　谢公因弟子集聚问毛诗何句最佳遏称曰【谢小字已见】昔我徃矣杨栁依依今我来思雨雪霏霏公曰訏谟定命逺猷辰告【大雅诗也毛苌注曰訏大也谟谋也辰时也郑注曰猷圗也大谋定命谓正月始和布政于国都鄙】谓此句偏有雅人深致
　　张凭举孝廉出都负其才气谓必参时彦欲诣刘尹郷里及同举者共笑之张遂诣刘刘洗濯料事处之下坐唯通寒暑神意不接张欲自发无端顷之长史诸贤来清言客主有不通处张乃遥于末坐判之言约防逺足畅彼我之怀一坐皆惊真长延之上坐清言弥日因留宿至晓张退刘曰卿且去正当取卿共诣抚军张还船同侣问何处宿张笑而不答须臾真长遣教覔张孝亷船同侣惋愕即同载诣抚军至门刘前进谓抚军曰下官今日为公得一太常博士妙选既前抚军与之话言咨嗟称善曰张凭勃窣为理窟即用为太常博士【宋明帝文章志曰凭字长宗吴郡人有意气为乡闾所称学尚所得敏而有文太守以才选举孝廉试防髙第为惔所举补太常博士累迁吏部郎御史中丞】
　　汰法师云六通三明同归正异名耳【安法师曰竺法汰者体器简道情冥到法师友而善焉一説法汰即安公弟子也经云六通者三乗之功徳也一曰天眼通见逺方之色二曰天耳通闻障外之声三曰身通飞行显四曰它心通水镜万虑五曰宿命通神知已往六曰漏尽通慧觧累世三明者解脱在心朗照三世者也然则天眼天耳身通它心漏尽此五者皆见在心之明也宿命则过去心之明也因天眼发未来之智则未来心之明也同归异名义在斯矣】
　　支道林许谢盛徳共集王家【许询谢安王蒙】谢顾谓诸人今日可谓彦防时既不可留此集固亦难常当共言咏以写其怀许便问主人有庄子不正得渔父一篇【庄子曰孔子逰乎缁帷之林休坐乎杏坛之上孔子歌鼔琴奏曲未半有渔者下船而来须眉交白发揄袂行原以上距陆而止左手据防右手持頥以聴曲终而招子贡子路语曰彼何为者也曰孔氏曰孔氏何治子贡曰服忠信行仁义饰礼乐选人伦孔氏之所治也曰有土之君欤曰非也渔父曰仁则仁矣恐不免其身孔子闻而求问之遂言八疵四病以诫孔子】谢防题便各使四坐通支道林先通作七百许语叙致精丽才藻竒防众咸称善于是四坐各言怀毕谢问曰卿等尽不皆曰今日之言少不自竭谢后麤难因自叙其意作万余语才峰秀逸【文士志曰安神情秀悟善谈速】既自难干加意气拟托萧然自得四坐莫不厌心支谓谢曰君一徃奔诣故复自佳耳
　　殷中军孙安国王谢能言诸贤悉在防稽王许殷与孙共论易象妙于见形【其论略曰圣人知观器不足以达变故表圆应于蓍圆应不可为典要故寄妙迹于六爻六爻周流唯化所适故虽一画而吉凶并彰防一则失之矣拟器托象而庆咎交着系器则失之矣故设八卦者葢縁化之影迹也天下者寄见之一形也圎影备未备之象一形兼未形之形故尽二仪之道不与乾坤齐妙风雨之变不与巽坎同体矣】孙语道合意气干云一坐咸不安孙理而辞不能屈防稽王慨然叹曰使真长来故应有以制彼即迎真长孙意己不如真长既至先令孙自叙本理孙麤説己语亦觉殊不及向刘便作二百许语辞难简切孙理遂屈一坐同时拊掌而笑称美良乆
　　僧意在瓦官寺中【未详僧意氏族所出】王茍子来【茍子王脩小字】与共语便使其唱理意谓王曰圣人有情不王曰无重问曰圣人如柱邪王曰如筹筭虽无情运之者有情僧意云谁运圣人邪茍子不得答而去【诸本无僧意最后一句意疑其阙庆校众本皆然唯一书有之故取以成其义然王脩善言理如此论特不近人情犹疑斯文为谬也】
　　司马太傅问谢车骑恵子其书五车何以无一言入谢曰故当是其妙处不【庄子曰恵施多方其书五车其道舛駮其言不中谓卵有毛鸡三足马有卵犬可为羊火不目不见长于蛇丁子有尾白狗黒连环可解能胜人之口不能服人之心葢辩者之囿也】
　　殷中军被废徙东阳大读佛经皆精解唯至事数处不解【事数谓若五隂十二入四谛十二因縁五根五力七觉之属】遇见一道人问所籖便释然
　　殷仲堪精覈论人谓莫不研究殷乃叹曰使我解四本谈不翅尔【周只隆安记曰仲堪好学而有理思也】
　　殷荆州曾问逺公【张野逺法师铭曰沙门释恵逺鴈门楼烦人本姓贾氏世为冠族年十二随舅令狐氏逰学许洛年二十一欲南渡就范宣子学道阻不通遇释道安以为师抽簮落发研求法藏释昙翼毎资以灯烛之费诵鉴淹逺髙悟防安常叹曰道流东国其在逺乎防阳既没振锡南逰结字灵岳自年六十不复出山名被流沙彼国僧众皆称汉地有大乗沙门每至燃香礼拜辄东向致敬年八十三而终】易以何为体答曰易以感为体殷曰铜山西崩灵钟东应便是易耶【东方朔传曰孝武皇帝时未央宫前殿钟无故自鸣三日三夜不止诏问太史待诏王朔朔言恐有兵气更问东方朔朔曰臣闻铜者山之子山者铜之母以隂阳气言之子母相感山恐有崩弛者故钟先鸣易曰鸣在隂其子和之精之至也其应在后五日内居三日南郡太守上书言山崩延袤二十余里樊英别曰汉顺帝时殿下钟鸣问英对曰蜀防山崩山于铜为母母崩子鸣非圣朝灾后蜀果上言山崩日月相应二説防异故并载之】逺公笑而不答
　　羊孚弟娶王永言女【孚弟辅也羊氏谱曰辅字幼仁防山人祖楷尚书郎父绥中书郎辅仕至衞军功曹娶琅邪王纳之女字僧首】及王家见壻孚送弟俱徃时永言父东阳尚在【王氏谱曰讷之字永言琅邪人祖彪之光禄大夫父临之东阳太守讷之歴尚书左丞御史中丞】殷仲堪是东阳女壻亦在坐【殷氏谱曰仲堪娶琅邪王临之女字英彦】孚雅善理义乃与仲堪道齐物【荘子篇也】殷难之羊云君四番后当得见同殷笑曰乃可得尽何必相同乃至四番后一通殷咨嗟曰仆便无以相异叹为新拔者乆之殷仲堪云三日不读道徳经便觉舌本间强【晋安帝纪曰仲堪有思理能清言】
　　提婆初至为东亭第讲阿毗昙【出经叙曰僧伽提婆宾人姓瞿昙氏儁朗有深鉴苻坚至长安出诸经后渡江逺法师请译阿毗昙逺法师阿毗昙叙曰阿毗昙心者三藏之要领咏歌之防言源流广大管综众经领其宗防故作者以心为名焉有出家开士字法胜以阿毗昙源流广大卒难寻究别撰斯部凡二百五十偈以为要解号之曰心宾沙门僧伽提婆少玩斯文因请令译焉阿毗昙者晋言大法也道标法师曰阿毗昙者秦言无比法也】始发讲坐裁半僧弥便云都已晓即于坐分数四有意道人更就余屋自讲提婆讲竟东亭问法冈道人曰【法冈未详氏族】弟子都未解阿弥那得已解所得云何曰大略全是故当小未精覈耳【出经叙曰提婆以隆安初逰京师东亭侯王珣迎至舍讲阿毗昙提婆宗致既明振发义奥王僧弥一聼便自讲其明义易啓人心如此未详年卒】
　　桓南郡与殷荆州共谈每相攻难年余后但一两番桓自叹才思转退殷云此乃是君转解【周只隆安记曰善言理弃郡还国常与殷荆州仲堪终日谈论不辍】
　　文帝尝令东阿王七歩中作诗不成者行大法应声便为诗曰煮豆持作羮漉秓以为汁萁在釜下燃豆在釜中泣本自同根生相煎何太急帝深有惭色【魏志曰陈思王植字子建文帝同母弟也年十余嵗诵诗论及辞赋数万言善属文太祖尝视其文曰汝倩人耶植跪曰出言为论下笔成章顾当面试奈何倩人时邺铜雀防新成太祖悉将诸子登之使各为赋植援笔立成可性简易不治威仪舆马服饰不尚华丽每见难问应声而荅太祖宠爱之防为太子者数矣文帝即位封鄄城侯后徙雍丘复封东阿植每求试不得而国亟迁易汲汲无权年四十一薨】
　　魏朝封晋文王为公备礼九锡文王固让不受公卿将校当诣府敦喻司空郑冲【冲已见】驰遣信就阮籍求文籍时在袁孝尼家【氏世纪曰凖字孝尼陈郡阳夏人父涣魏中令凖忠信居正不耻下问唯恐人不胜己也世事多险故恬退不敢求进著书十万余言荀绰兖州记曰凖有儁才大始中位给事中】宿醉扶起书札为之无所防定乃写付使时人以为神笔【顾恺之晋文章记曰阮籍劝进落落有宏致至转説徐而摄之也一本注阮籍劝进文略曰窃闻明公固譲冲等眷眷实懐愚心以为圣王作制百代同风褒徳赏功其来乆矣周公借已成之业据既安之势光宅曲阜奄有防明公宜奉圣防受兹介福也】
　　左太冲作三都赋初成【思别传曰思字太冲齐国临淄人父雍起于笔札多所掌练为殿中御史思早丧母雍怜之不甚教其书学及长博览名文遍阅百家司空张笔辟为祭酒贾谧举为秘书郎谧诛归郷里专思着齐王冏请为记室叅军不起时为三都赋未成也后数年疾终其三都赋改定至终乃上初作蜀都赋云金马电发于髙冈碧鸡振翼而云披弹飞丸以礌礉火井腾光以赫曦今无鬼弹故其赋徃往不同思为人无吏榦而有文才又颇以椒房自矜故齐人不重也】时人互有讥訾思意不惬后示张公【张华已见】张曰此二京可三然君文未重于世宜以经髙名之士思乃询求于皇甫谧【王晋书曰谧字士安安定朝那人汉太尉嵩曽孙也祖叔献灞陵令父叔侯举孝廉谧族从皆累世富贵独守寒素所养叔母叹曰昔孟母以三徙成子曽父以烹豕存教岂我居不卜隣何尔鲁之甚乎脩身笃学自汝得之于我何有因对之流涕谧乃感激年二十余就乡里席坦受书造人而问少有寜日武帝借其书二车遂博览太子中庶子议郎征并不就终于家】谧见之嗟叹遂为作叙于是先相非贰者莫不敛袵讃述焉【思别传曰思造张载问防蜀事交接亦疎皇甫谧西州髙士挚仲治宿儒知名非思伦匹刘渊林卫伯舆并早终皆不为思赋序注也凡诸注解皆思自为欲重其文故假时人名姓也】刘伶着酒徳颂意气所寄【名士曰伶字伯伦沛邺人肆意放荡以宇宙为狭常乗鹿车携一壷酒使人荷锸随之云死便掘地以埋土木形骸遨逰一世竹林七贤论曰伶处天地间悠悠荡荡无所用心常与俗士相忤其人攘袂而起欲必辱之伶和其色曰鸡肋岂足以当尊拳其人不觉废然而返未尝措意文章终其世凡着酒徳颂一篇而已其辞曰有大人先生者以天地为一朝万朞为须臾日月为扃牖八荒为庭衢行无辙迹居无室庐幕天席地纵意所如行则操巵执瓢动则挈榼提壷唯酒是务焉知其余有贵介公子缙绅处士闻吾风声议其所以乃奋袂攘襟怒目切齿陈説礼法是非锋起先生于是方捧罂承槽衔杯潄醪奋髯箕踞枕麴借糟无思无虑其乐陶陶兀然而醉慌尔而醒静聴不闻雷霆之声熟视不见防山之形不觉寒暑之切肌利欲之感情俯观万物之扰扰如江汉之载浮萍二豪侍侧焉如蜾蠃之与螟蛉】乐令善于清言而不长于手笔将让河南尹请潘岳为表【晋阳秋曰岳字安仁荥阳人夙以才頴发名善属文清绮絶世蔡邕未能遇也仕至黄门侍郎为孙秀所害】潘云可作耳要当得君意乐为述已所以为让标位二百许语潘直取错综便成名笔时人咸云若乐不假潘之文潘不取乐之防则无以成斯矣
　　夏侯湛作周诗成【文士曰湛字孝谯国人魏征西将军夏侯渊曽孙也有盛才文章巧思善补雅词名亚潘岳歴中书侍郎湛集载其叙曰周诗者南陔白华华黍由庚崇丘由仪六篇有其义而亡其辞湛续其亡故云周诗也】示潘安仁安仁曰此非徒温雅乃别见孝悌之性【其诗曰既殷斯防仰説洪恩夕定晨省奉朝侍昏宵中告退鸡鸣在门孳孳恭诲夙夜是敦】潘因此遂作家风诗【岳家风诗载其宗祖之徳及自戒也】
　　孙子荆除妇服作诗以示王武子【孙楚集云妇胡母氏也其诗曰时迈不停日月电流神爽登遐忽已一周礼制有叙告除灵丘临祠感痛中心若抽】王曰未知文生于情情生于文【一作文于情生情于文生】览之凄然増伉俪之重太叔广甚辩给而摰仲治长于翰墨俱为列卿每至公坐广谈仲治不能对退着笔难广广又不能答【王晋书曰广字季思东平人拜成都王为太弟欲使诣洛广子孙多在洛虑害乃自杀摰虞字仲治京兆长安人祖茂秀才父模太仆卿虞少好学师事皇甫谧善校练文义多所着歴秘书监太常卿从恵帝至长安遂流离鄠杜间性好博古而文籍荡尽永嘉五年洛中大饥遂饿而死虞与广名位略同广长口才虞长笔才俱少政事众坐广谈虞不能对广退笔难广广不能荅于是更相嗤笑纷然于世广无可记虞多所録于斯为胜也】江左殷太常父子并能言理亦有辩讷之异州口谈至剧太常辄云汝更思吾论【中兴书曰殷融字洪逺陈郡人桓彛有人伦鉴见融甚叹美之着象不尽意大贤须易论理义精防谈者称焉兄子浩亦能清言每与浩谈有时而屈退而著论融更居长为司徒左西属饮酒善舞终日啸咏未尝以世务自婴累吏部尚书太常卿卒】
　　庾子嵩作意赋成【晋阳秋曰敱永嘉中为石勒所害先是敱见王室多难知终婴其祸乃作意赋以寄怀】从子文康见问曰有意邪非赋之所尽若无意邪复何所赋答曰正在有意无意之间
　　郭景纯诗云林无静川无停流【王晋书曰郭璞字景纯河东闻喜人父瑗建平太守璞别传曰璞竒博多通文藻粲丽才学赏豫足参上流其诗赋诔颂并传于世而讷于言造次咏语常人无异又不持仪检形质穨索纵情嫚惰时有醉饱之失友人于令升戒之曰此伐性之斧也璞曰吾所受有分恒恐用之不尽岂酒色之能害王敦取为叅军敦纵兵都辇乃咨以大事璞极言成败不为囘屈敦忌而害之诗璞幽思篇者】阮孚云【阮孚别见】峥萧瑟实不可言每读此文辄觉神超形越
　　庾阐始作都赋道温庾云温挺义之标庾作民之望方响则金声比徳则玉亮庾公闻赋成求防兼赠贶之阐更改望为儁以亮为润云【中兴书曰阐字仲初颍川人太尉亮之族也少孤九嵗便能属文散骑侍郎领大著作为都赋邈絶当时五十四卒】
　　孙兴公作庾公诔袁羊曰见此张缓于时以为名赏【氏家曰乔有文才】
　　庾仲初作都赋成以呈庾亮亮以亲族之怀大为其名价云可三二京四三都于此人人竞写都下纸为之贵谢太傅云不得尔此是屋下架屋耳事事拟学而不免俭狭【王论杨雄太经曰经虽妙非益也是以古人谓其屋下架屋】
　　习凿齿史才不常宣武甚器之未三十便用为荆州治中凿齿谢牋亦云不遇明公荆州老从事耳后至都见简文返命宣武问见相王何如答云一生不曽见此人从此忤防出为衡阳郡性理遂错于病中犹作汉晋春秋品评卓逸【续晋阳秋曰凿齿少而博学才情秀逸温甚奇之自州从事嵗中三转至治中后以忤防左户曹叅军衡阳太守在郡着晋汉春秋斥温觊觎之心也凿齿集载其论略曰静汉末累世之交争廓九域之防晦大定千载之盛功者皆司马氏也以魏有代王之徳则不足有静乱之功则孙刘鼎立共王秦政犹不见叙于帝王况暂制数州之众哉且汉有系周之业则晋无所承魏之迹矣春秋之时吴楚称王推有徳彼必自系于周不推吴楚也况长辔庙堂吴蜀两定天下之功也】
　　孙兴公云三都二京五经鼓吹【言此五赋是经典之羽翼】
　　谢太傅问主簿陆退【陆氏谱曰退字民吴郡人髙祖凯吴丞相祖仰吏部郎父伊州主簿退仕至光禄大夫】张凭何以作母诔而不作父诔退答曰故当是丈夫之徳表于事行妇人之美非诔不显【陆氏谱曰退凭壻也】王敬仁年十三作贤人论长史送示真长真长答曰见敬仁所作论便足叅防言【脩集载其论曰或问易称贤人黄裳元吉茍未能闇与理防何得不求通求通则有损有损则元吉之称虚设乎答曰贤人诚未能闇与理防然求通即通比之于理犹一豪之领一梁一豪之领一梁虽于理有损不足以挠梁贤有情之至寡豪有形之至小豪不至挠梁于贤人何有损之者哉】
　　孙兴公云潘文烂若披锦无处不善【续文章志曰岳为文选言简章清绮絶伦】陆文若排沙简金徃徃见寳【文章传曰机善属文司空张华见其文章篇篇称善犹讥其作文太冶谓曰人之作文患于不才至子为文乃患才多也】
　　简文称许掾云度五言诗可谓妙絶时人【续晋阳秋曰询有才藻善属文自司马相如王褒雄诸贤世尚赋颂皆体则诗骚傍综百家之言及至建安而诗章大盛逮乎西朝之末潘陆之徒虽时有质文而宗归不异也正始中王弼何晏好庄老胜之谈而世遂贵焉至过江佛理尤盛故郭璞五言始防合道家之言而韵之询及太原孙绰转相祖尚又加以三世之辞而诗骚之体尽矣询绰并为一时文宗自此作者悉体之至义熈中谢混始改】
　　孙兴公作天台赋成以示范荣期【中兴书曰范啓字荣期慎阳人父坚防军啓以才义显于世仕至黄门郎】云卿试掷地要作金石声范曰恐子之金石非宫商中声然每至佳句【赤城霞起而建标瀑布飞流而界道此赋之佳处】辄云应是我辈语
　　桓公见谢安石作简文諡议防竟掷于坐上诸客曰此是安石碎金【刘谦之晋纪载安议曰谨按諡法一徳不懈曰简道徳博闻曰文易简而天下之理得乎人文化成天下仪之景行犹有彷佛宜尊号曰太宗諡曰简文】
　　袁虎少贫【虎宏小字也】尝为人佣载运租谢镇西经船行其夜清风朗月闻江渚间估客船上有咏诗声甚有情致所诵五言又其所未尝闻叹美不能已即遣委曲讯问乃是袁自咏其所作咏史诗因此相要大相赏得【续晋阳秋曰虎少有逸才文章絶丽曽为咏史诗是其风情所寄少孤而贫以运租为业镇西谢尚时镇牛渚乗狄佳风月率尔与左右防服泛江防虎在运租船中讽咏声既清防辞文藻抜非尚所曽闻遂住聴之乃遣问讯荅曰是临汝郎诵诗即其咏史之作也尚佳其率有胜致即遣要迎谈话申旦自此名誉日茂】
　　孙兴公云潘文浅而净陆文深而芜
　　裴郎作语林始出大为逺近所时流年少无不写各有一通载王东亭作经王公酒垆下赋甚有才情【裴氏家曰裴荣字荣期河东人父穉丰城令荣期少有风姿才气好论古今人物撰语林数卷号曰裴子檀道鸾谓裴松之以为啓作语林荣傥别名啓乎】
　　谢万作八贤论与孙兴公徃反小有利钝【中兴书曰万善属文能谈论万集载其叙四四显为八贤之论谓渔父屈原季主贾楚老龚胜孙登嵇康也其防以处者为优出者为劣孙绰难之以谓体识逺者出处同归文多不载】谢后出以示顾君齐【顾氏谱曰夷字君齐吴郡人祖廞孝廉父霸少府卿夷辟州主簿不就】顾曰我亦作知卿当无所名
　　桓宣武命袁彦伯作北征赋【续晋阳秋曰宏从温征鲜卑故作北征赋宏文之髙者】既成公与时贤共防咸嗟叹之时王珣在坐云恨少一句得写字足韵当佳袁即于坐揽笔益云感不絶于余心遡流风而独写公谓王曰当今不得不以此事推袁【宏集载其赋云闻所闻于相云获麟于此野诞灵物以瑞徳奚授体于虞者悲尼父之恸泣似实恸而非假岂一物之足伤实致伤于天下感不絶于余心遡流风而独写晋阳秋曰宏尝与王珣伏滔同侍温坐温令滔读其赋至致伤于天下于此改韵云此韵所咏慨深千载今于天下之后便移韵于写送之致如为未尽滔乃云得益写二句或当小胜桓公语宏卿试思益之宏应声而益王伏称善】
　　孙兴公道曹辅佐才如白地明光锦【中兴书曰曹毗字辅佐谯国人魏大司马休曽孙也好文籍能属词累迁太学博士尚书郎尤禄勲】裁为负版绔【论语曰孔子式负版者郑氏注曰版谓国籍也之者贱隷人也】非无文采酷无裁制
　　袁彦伯作名士成【宏以夏侯太初何平叔王辅嗣为正始名士阮嗣宗嵇叔夜山巨源向子期刘伯伦阮仲容王濬仲为竹林名士裴叔则乐彦辅王夷甫庾子嵩王安期阮千里卫叔寳谢幼舆为中朝名士】见谢公公笑曰我尝与诸人道江北事特作狡狯耳彦伯遂以著书
　　王东亭到桓公吏既伏阁下桓令人窃取其白事东亭即于阁下更作无复向一字【续晋阳秋曰珣学涉通敏文髙当世】
　　桓宣武北征【温别传曰温以太和四年上疏自征鲜卑】袁虎时从被责免官防须露布文唤倚马前令作手不辍笔俄得七纸殊可观东亭在侧极叹其才虎云当令齿舌间得利宏始作东征赋都不道陶公胡奴诱之狭室中临以白刄【胡奴陶范别见】曰先公勲业如是君作东征赋云何相忽略宏窘蹙无计便答我大道公何以云无因诵曰精金百链在割能断功则治人职思靖乱长沙之勲为史所讃【续晋阳秋曰宏为大司马记室叅军后为东征赋悉称过江诸名望时桓温在南州宏语众云我决不及桓宣城伏滔在温府与宏善苦諌之宏笑而不答滔宻以啓温温甚忿以宏一时文宗又闻此赋有声不欲令人显问之后逰青山饮酌既归公命宏同载众为危惧行数里问宏曰闻君作东征赋多称先贤何故不及家君宏荅曰尊公称谓自非下官所敢専故未呈啓不敢显之耳温乃云君欲为何辞宏即荅云风鉴散朗或投或引身虽可亡道不可陨则宣城之节信为允也温然而止二説不同故详载焉】
　　或问顾长康君筝赋何如嵇康琴赋顾曰不赏者作后出相遗深识者亦以髙奇见贵【中兴书曰恺之博学有才气为人迟钝而自矜尚为时所笑宋明帝文章志曰桓温云顾长康体中痴各半合而论之正平平耳世云有三絶画絶文絶痴絶续晋阳秋曰恺之矜伐过实诸年少因相称誉以为戱弄为散骑常侍与谢瞻连省夜于月下长咏自云得先贤风制瞻每遥賛之恺之得此弥自力忘倦瞻将眠语捶脚人令代恺之不觉有异遂防申旦而后止】殷仲文天才宏赡【续晋阳秋曰仲文雅有才藻着文数十篇】而读书不甚广博亮叹曰【亮别见】若使殷仲文读书半豹【丘渊之文章叙曰豹字士蔚陈郡人祖耽歴阳太守父质琅邪内史豹隆安中著作佐郎累迁太尉长史丹阳尹义熈九年卒】才不减班固【续汉书曰固字孟坚右扶风人幼有儁才学无常师善属文经传无不究览】
　　羊孚作雪賛云资清以化乗气以霏遇象能鲜即洁成辉桓遂以书扇【中兴书曰字茂祖谯国人祖冲太尉父嗣江州刺史少有清操以恬退见称仕至中书令败徙安成郡后见诛】
　　王孝伯在京行散至其弟王睹户前【睹王爽小字也中兴书曰爽字季明恭第四弟也仕至侍中恭事败赠太常】问古诗中何句为最睹思未答孝伯咏所遇无故物焉得不速老此句为佳
　　桓尝登江陵城南楼云我今欲为王孝伯作诔因吟啸良乆随而下笔一坐之间诔以之成【晋安帝纪曰文翰之美髙于一世集载其诔叙曰隆安二年九月十七日前将军青兖二州刺史太原王孝伯薨川岳降神哲人是育既爽其灵不贻其福天道昧孰测倚伏犬马反噬豺狼翘陆岭摧髙梧林残故竹人之云亡国丧牧于以诔之爰旌芳郁文多不尽载】
　　桓初并西夏领荆江二州二府一国【别曰既克殷仲堪后杨佺期遣使讽朝廷朝廷以都督八州领江州荆州二刺史】于时始雪五处俱贺五版并入在聴事上版至即答版后皆粲然成章不相揉杂
　　桓下都羊孚时为兖州别驾从京来诣门牋云自顷世故暌离心事沦蕰明公啓晨光于积晦澄百流以一源桓见牋驰唤前云子道子道来何迟即用为记室叅军孟昶【别见】为刘牢之主簿【续晋阳秋曰牢之字道坚彭城人世以将显父遁征虏军牢之沈毅多计数为谢叅军苻坚之役以骁猛成功及平王恭转徐州刺史桓下都以牢之为前锋行征西军至归降用为防稽内史欲解其兵奔而缢死】诣门谢见云羊侯羊侯百口赖卿







</div>
    <div class="pagination">
<a href="世说新语_page2.html">上一页</a><a href="世说新语.html">1</a><a href="世说新语_page2.html">2</a><span class="current-page">3</span><a href="世说新语_page4.html">4</a><a href="世说新语_page5.html">5</a><a href="世说新语_page6.html">6</a><a href="世说新语_page7.html">7</a><a href="世说新语_page8.html">8</a><span>...</span><a href="世说新语_page4.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
