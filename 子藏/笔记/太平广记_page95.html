<!DOCTYPE html>
<html>
<head>
    <meta charset="UTF-8">
    <title>太平广记 - 第 95 页/共 228 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平广记 - 第 95 页/共 228 页</h1>
    <div class="content">　　唐干封年中有人于鎭州东野外见二白捕之忽却入地絶迹不见乃于入处掘之才三尺许获铜剑一双古制殊妙于时长吏张祖宅以闻【出朝野佥载】
　　唐仪
　　唐上元年中令九品以上佩刀砺等袋彩帨为鱼形结帛作之取鱼之象强之兆也至天后朝乃絶景云之后又复前饰【出朝野佥载】
　　唐中宗
　　唐中宗令州造方丈镜铸铜为桂树金花银叶帝每常骑马自照人马并在镜中【出朝野佥载】
　　宋青春
　　唐开元中河西骑将宋青春骁果暴戾为众所推西戎尝岁犯邉境青春每临阵必独运剑大呼执馘而旋未尝中锋镝西戎惮之一军咸頼焉后吐蕃大北获生口数千里帅令译问衣大虫皮者尔何不能害之答曰但见青龙突阵而来兵刃所及叩铜铁以为神助将军也青春乃知剑之灵青春死后剑为州刺史季广琛所得或风雨后迸光出室环烛方丈哥舒翰镇西凉知之求易以他寳广琛不与因赠之诗曰刻舟寻巳化弹铗未酧恩【出酉阳杂俎】
　　武胜之
　　唐开元末太原武胜之为宣州司士知静江事忽于滩中见雷公践防云逐小黄蛇盘绕滩上静江人戏投以石中蛇铿然作金声雷公乃飞去使人往视得一铜剑上有篆许旌阳斩蛟第三剑云【出广异记】
　　李守泰
　　唐天寳三载五月十五日州进水心镜一面纵横九寸青莹耀日背有盘龙长三尺四寸五分势如生动宗览而异之进镜官州参军李守泰曰铸镜时有一老人自称姓龙名防髪皓白眉如丝垂下至肩衣白衫有小童相随年十岁衣黑衣龙防呼为防以五月朔忽来神采有异人莫之识谓镜匠吕晖曰老人家住近闻少年铸镜暂来寓目老人解造眞龙欲为少年制之颇将惬于帝意遂令防入炉所扄闭戸牖不令人到经三日三夜门左洞开吕晖等二十人于院内搜觅失龙防及防所在镜炉前获素书一纸文字小云镜龙长三尺四寸五分法三才四气禀五行也纵横九寸九州分野镜鼻如明月珠焉开元皇帝圣通神灵吾遂降祉斯镜可以辟邪鉴万物秦始皇之镜无以加焉歌曰盘龙盘龙于镜中分野有变化无穷兴云吐雾行雨生风上清仙子来献圣聪吕晖等遂移镜炉置船中以五月五日午时乃于子江铸之未铸前天地清谧兴造之际左右江水忽高三十余尺如雪山浮江又闻龙吟如笙簧之声逹于数十里稽诸古老自铸镜以来未有如斯之异也帝诏有司别掌此镜至天寳七载秦中大旱自三月不雨至六月帝亲幸龙堂祈之不应问昊天观道士叶法善曰朕敬事神灵以安百姓今亢阳如此朕甚忧之亲临祈祷不雨何也卿见眞龙否乎对曰臣亦曾见眞龙臣闻畵龙四肢骨节一处得似眞龙即便有感应用以祈祷则雨立降所以未灵验者或不眞龙耳帝即诏中使孙知古引法善于内库徧视之忽见此镜遂还奏曰此镜龙眞龙也帝幸凝隂殿并召法善祈镜龙顷刻见殿栋有白气两道下近镜龙龙鼻亦有白气上近梁栋须臾充满殿庭徧散城内甘雨大防凡七日而止秦中大熟帝诏集贤待诏吴道子图冩镜龙以赐法善【出异闻录】
　　陈仲躬
　　唐天寳中有陈仲躬家居金陵多金帛仲躬好学修词未成防数千金于洛阳清化里假居一宅其井甚大常溺人仲躬亦知之以靡有家室无所惧仲躬常习学不出月余日有隣家取水女可十数岁恒每日来于井上则逾时不去忽坠井而死井水深经宿方索得尸仲躬异之间日窥于井上忽见水中一女子其形状少丽依时様妆饰以目仲躬凝睇之际以红袂半掩其面微笑妖冶之姿出于世表仲躬神魂恍惚不支持乃叹曰斯为溺人之由也遂不顾而退后数月炎旱此井水不减忽一日水竭清旦有人叩门云敬元頴请谒仲躬命入乃井中所见者衣绯绿之衣其装饰铅粉悉时制耳仲躬与坐讯曰卿何以杀人元頴曰妾非杀人者此井有毒龙自汉朝绛侯居于兹遂穿此井洛城内有五毒龙斯其一也缘与太一左右侍龙相得每为防蔽天命追徴多托故不赴集好食人血自汉以来杀三千七百人矣而水不耗涸某乃国初方坠于井遂为龙所驱使为妖惑以诱人用供龙所食甚于辛苦情所非愿昨为太一使者交替天下龙神尽须集驾昨夜子时已朝太一矣兼为河南旱勘责三数日方回今井内已无水君子诚能命匠淘之则获脱斯难矣若然愿终君子一生奉飬世间之事无不致言讫便失所在仲躬当时即命匠命一亲信与匠同入井嘱曰但见异物即至底无别物唯获古铜镜一枚濶七寸七分仲躬令洗净贮匣内焚香以之斯所谓敬元頴也一更后元頴忽自门而入直造烛前设拜谓仲躬曰谢生成之恩照浊泥之下某昔本师旷所铸十二镜之第七者也其铸时皆以日月为大小之差元頴则七月七日午时铸者也贞观中为许敬宗婢兰苕所堕以此井水深兼毒龙气所苦人入者闷絶故不可取遂为毒龙所役幸遇君子正者乃获重见人间耳然明晨内望君子移出此宅仲躬曰某已用钱僦居今移出何以取措足之所元頴曰但请君子饰装一无忧也将辞去仲躬复留之问曰汝安得有红绿脂粉状乎对曰某变化无常非可具述言讫即无所见明旦忽有牙人叩戸兼领宅主来谓仲躬便请移居并夫役并足未到斋时前至立德坊一宅中其大小价数一如清化者其牙人云价契本一无遗缺并交割讫后三日其清化宅井无故自崩兼延及堂隅东厢一时陷地仲躬后文战累胜为大官有所要事未尝不如遗宅之效也其镜背有二十八字皆科斗书以今文推而写之曰维晋新公二年七月七日午时于首阳山前白龙潭铸成此镜千年在世于背上环书一字管天文列宿依方列之则左有日而右有月龟龙虎雀并如其位于鼻四旁题云夷则之镜【出博异志】
　　曹王臯
　　唐嗣曹王臯有巧思精于器用为邢州节度使有羁旅士人懐二羯鼓棬欲求通谒先啓于宾府宾府观者咸讶议曰岂足尚对曰但啓之尚书当解矣及见臯捧而叹曰不意今日获逢至寳指其钢匀之状宾佐唯唯或腹非之臯曰诸公心未信乎但取食柈自选其极平正者令置棬于柈心以油注棬中棬满而油无涓滴渗漏臯曰此必开元天寳中供御棬不然无以至此问其所自士人曰某先人在黔中得于高力士之家众方深伏宾府又潜问士人宜偿几何士人曰不过三万及遗金帛器皿其果称是焉【出羯鼓录】
　　渔人
　　苏州太湖入松江口唐贞元中有渔人载小网数船共十余人下网取鱼一无所获网中得物乃是镜而不甚大渔者忿其无鱼弃镜于水移船下网又得此镜渔人异之遂取其镜视之才七八寸照形悉见其筋骨脏腑溃然可恶其人闷絶而倒众人大惊其取镜鉴形者即时皆倒呕吐狼藉其余一人不敢取照即以镜投之水中良乆扶持倒吐者既醒遂相与归家以为妖怪明日方理网罟则所得鱼多于常时数倍其人先有疾者自此皆愈询于故老此镜在江湖每数百年一出人亦常见但不知何精灵之所恃也【出原化记】


　　太平广记卷二百三十一
　　钦定四库全书
　　太平广记卷二百三十二
　　器玩四
　　符载　　　　破山剑　　　州贡
　　郑云逵　　　张存　　　　百合花
　　浙右渔人　　元稹　　　　李德
　　甘露僧　　　令狐绹【以下六条原阙】裴岳
　　茍讽　　　　红沬　　　　铁头
　　防州刺史　　周邯　　　　贞阳观
　　陴湖渔者　　文谷
　　符载
　　唐符载文学武艺双絶常畜一剑神光照夜为昼客游至淮浙遇巨商舟舰遭蛟作梗不克前进掷剑一挥血洒如雨舟舸安流而逝后遇寒食于人家裹秬粽麄如桶食刀不可用以此剑断之讫其剑无光若顽铁无所用矣古人云千钧之弩不为鼷防发机其此剑之谓乎【出芝田录】
　　破山剑
　　近世有士人耕地得剑磨洗诣市有胡人求买初还一千累上至百贯士人不可胡随至其家爱玩不舍遂至百万已尅明日持取剑防夜佳月士人与其妻持剑共视笑云此亦何堪至是贵价庭中有捣帛石以剑指之石卽中断及明胡载钱至取剑视之叹曰剑光已尽何得如此不复买士人诘之胡曰此是破山剑唯可一用吾欲持之以破寳山今光铓顿尽疑有所触士人夫妻悔恨向胡説其事胡以十千买之而去【出广异记】
　　州贡
　　州旧贡江心镜五月五日子江所铸也或言无百炼者六七十炼则止易破难成往往有鸣者【出国史补】
　　郑云逵
　　唐郑云逵少时得一剑鳞铗星镡有时而吼常庄居横膝玩之忽有一人从庭树窣然而下紫衣朱帻髪露剑而立黑气周身状如重雾郑素有胆气佯不见其人因言我上界人知公有异剑愿借一观郑谓曰此凡铁耳君居上界岂借此乎其人求之不已郑伺便良乆疾斫之不中刜坠黑气着地数日方散【出酉阳杂俎】
　　张存
　　唐叚成式其友人温介云大歴中高邮百姓张存以藕为业尝于陂中见旱藕稍大如臂遂尽力掘之深二丈大至合抱以不可穷乃断之中得一剑长二尺色青无刃存不之寳邑人有知者以十束薪获焉其藕无【出酉阳杂俎】
　　百合花
　　唐元和末海陵夏侯一庭前生百合花大如常数倍异之因发其下得臂匣十三重各匣一镜至第七者光不蚀照日光环一丈其余规铜而已【出酉阳杂俎】
　　浙右渔人
　　唐李德长庆中廉问浙右防有渔人于秦淮垂机网下深处忽觉力重异于常时及敛就水次卒不获一鳞但得古铜镜可尺余光浮于波际渔人取视之歴歴尽见五脏六腑血萦脉动竦骇气魄因腕战而坠渔人偶话于旁舍遂闻之于德尽周岁万计穷索水防终不复得【出松窗录】
　　元稹
　　唐丞相元稹之鎭江夏也常秋夕登黄楼遥望其江之湄有光残星焉遂令亲信一人往视之其人棹小舟诣光所乃钓船中也询彼渔者云适获一鲤光则无之其人乃防鲤而来既登楼公命庖人剖之腹中得镜二如钱大而面相合背则隐起双龙虽小而鳞鬛爪角悉具精巧且泽常有光耀公寳之置卧内巾箱之中及相国薨镜亦亡去【出三水小牍】
　　李德裕
　　唐太尉衞公李德裕尝有老叟诣门引五六辈舁巨桑木请谒焉阍者不能拒之德裕异而出见叟曰此木某家寳之三世矣某今年耄感公之仁德且好竒异是以献耳木中有竒寳能者断之必有所得洛邑有匠计其年齿已老或身已殁子孙亦当得其防设非洛匠无有能断之者公如其言访于洛下匠已殂矣子随使而至玩视良乆曰可徐而断之因解为二琵琶槽自然有白鸽羽翼嘴足巨细毕备匠料之防失厚薄不中一鸽少其翼公以形全者进之自留其一今犹在民间水部员外卢延譲见太尉之孙道其事【出录异记】
　　甘露僧
　　唐润州甘露寺僧某者道行孤高名重江左李衞公德裕廉问日常与之游及罢任以方竹杖一枝留赠焉方竹出大宛国坚实而正方节眼牙四面对出实衞公之所寳也及再鎭浙右其僧尚在公问曰前所奉竹杖无恙否僧对曰已规圆而漆之矣公嗟惋弥日【出桂苑丛谈】
　　令狐绹
　　唐丞相令狐绹因话竒异之物自出铁筩径不及寸长四寸内取小卷书于日中视之乃九经并足其即蜡蒲团其文匀小首尾相似其精妙难以言述又倾其中复展看轻绢一匹度之四丈无少秤之才及半两视之似非人世所有【阙】返报太守惧追叟欲加刑叟曰乞使君不
　　草草某知书禇辈只须此笔乞先见相公书迹然后创制太守示之叟笑曰如此不消使君破三十钱者且更寄五十管如不穪甘鼎镬之罪仍乞械系俟使回期太守怒稍解且述叟事云覩相公神翰宜此等笔相府得之试染翰甚佳复书云笔大可意宜优赐匠人也太守喜以束帛赠叟而遣之【出芝田录】
　　周邯
　　唐周邯自蜀沿流尝市得一奴名曰水精善于探水乃昆仑白水之属也邯疑瞿塘之深命水精探之移时方出云其下有关不可越渡但得金珠而已每遇深水潭洞皆命奴探之多得寳物闻汴州八角井多有龙神时有异手出于井面欲使水精探之而犹豫未果其友邵泽有利剑常自神之解剑授奴遣之入井邯与泽于外以俟之悄然经乆忽见水精高跃出井未及投岸有大金手拿之复入剑与奴自此并失邯悲其水精泽恨其寳剑终莫穷其事他日有人谓邯曰此井乃龙神所处水府灵司岂得辄犯可祭而谢之邯乃祭谢而去【出原化记】
　　眞阳观
　　新淦县有眞阳观者即许眞君弟子曾眞人得道之所其常住有庄田颇为邑民侵据唐僖宗朝南平王钟传据江西八州之地时观内因修元斋忽有一香炉自天而下其炉高三尺下有一盘盘内出莲花一枝花有十二叶叶间隐出一物即十二属也炉顶上有一仙人戴远游之冠着云霞之衣相仪端妙左手搘颐右手垂膝坐一小磐石石上有花竹流水松桧之状雕刋竒怪非人工所及也其初降时凡有邑民侵据本观庄田即蜚于田所放大光明邑民惊惧即以其田还观莫敢逗留南平王闻其灵异遣使取炉至江西供养忽一夕失炉寻之却至旧观道俗目之为瑞炉故丞相乐安公孙偓南迁路经此观留题末句云好是歩虚明月夜瑞炉蜚下醮坛前其瑞炉比如金色轻重不定寻常举之只可及六七斤防有一盗者窃之虽数人亦不能举至今犹在本观而不能复蜚矣【出玉堂闲话】
　　陴湖渔者
　　徐宿之界有陴湖周数百里两州之莞葪苇迨芰荷之頼以资之唐天祐中有渔者于网中获铁镜亦不甚澁光犹可鉴面濶五六寸防以归家忽有一僧及门谓渔者曰君有异物可相示乎答曰无之僧曰闻君获铁镜即其物也遂出之僧曰君但却将往所得之处照之看有何覩如其言而往照见湖中无数甲兵渔者大骇复沉于水僧亦失之老相传湖本陴州沦陷所致图籍亦无载焉
　　文谷
　　伪蜀词人文谷好古之士也尝诣中书舍人刘光祚喜曰今日方与二客为约看予桃核杯文方欲问其由客至乃青城山道士刘云次乃升仙宫客沈黙也刘谓之曰文员外亦竒士因令取桃核杯出视之杯濶尺余纹彩灿然眞蟠桃之实也刘云予少年时常游华岳逢一道士以此核取瀑泉盥漱予覩之惊骇道士笑曰尔意欲之耶即以半片见授予寳之有年矣道士刘云出一白石圆如鸡子其上有文彩隐出如畵乃是二童子持节引仙人眉目毛髪冠履衣帔纎悉皆具云于麻姑洞石穴中得之沈黙亦出一石濶一寸余长二寸五分上隐出盘龙鳞角爪鬛无不周备云于巫峡山中得之文谷一日尽覩此竒物幸矣【出野人闲话】




　　太平广记卷二百三十二
　　钦定四库全书
　　太平广记卷二百三十三
　　酒
　　千日酒　　　擒奸酒　　　若下酒
　　昆仑觞　　　碧筩酒　　　九醖酒
　　消肠酒　　　青田酒　　　黏雨酒
　　酒名　　　　南方酒　　　李景让
　　夏侯孜　　　孙防宗　　　陆扆
　　酒量
　　山涛　　　　周顗　　　　裴泰
　　王源中
　　嗜酒
　　徐邈　　　　刘伶　　　　酒臭
　　酒
　　千日酒
　　昔有人名石从中山酒家酤酒酒家与千日酒忘语其节至家醉卧不醒数日家人不知以为死也具棺殓葬之酒家至千日乃忆石前来沽酒醉当醒矣遂往索石家而问之云石亡已三年今服阕矣于是与家人至石墓掘冢开视始醒起于棺中【出博物志】
　　擒奸酒
　　河东人刘白堕者善于酿酒六月中时暑赫刘以甖贮酒曝于日中经一旬酒味不动饮之香美醉而不易醒京师朝贵出郡者逺相饷餽逾于千里以其可至逺号曰鹤觞亦名骑驴酒永熙中青州刺史毛鸿宾带酒之任路中夜逢刼盗盗饮之皆醉遂被擒获因此复名擒奸酒游侠语曰不畏张弓拔刀唯畏白堕春醪【出伽蓝记】
　　若下酒
　　舆地志村人取若下水以酿酒醇美俗称若下酒张协七啓云荆州乌程豫北竹叶即此是也【出十道记】
　　昆仑觞
　　魏贾家累千金博学善著作有苍头善别水常令乘小舟于黄河中以瓠匏接河源水一日不过七八升经宿器中色如绛以酿酒名昆仑觞酒之芳味世间所絶曾以三十斛上魏庄帝【出酉阳杂俎】
　　碧筩酒
　　歴城北有使君林魏正始中郑公慤三伏之际每率宾僚避暑于此取大莲叶置砚格上盛酒三升以簪刺叶令与柄通屈径上轮囷如象鼻传吸之名为碧筩歴下效之言酒味杂莲气香冷胜于冰【出酉阳杂俎】
　　九酝酒
　　张华既贵有少时知识来之华与共饮九酝酒为酣畅其夜醉眠华常饮此酒醉眠后辄敕左右转侧至觉是夕忘敕之左右依常时为张公转侧其友人无人为之至明友人犹不起华咄云此必死矣使视之酒果穿肠流牀下滂沱【出世説】
　　消肠酒
　　张华为醇酒煮三薇以渍麴糵糵出西羌麴出北胡胡中有指星麦四月火星出获麦而食之糵用水渍三夕而麦生萌牙以平旦时鸡初鸣而用之俗人呼为鸡鸣麦以酿酒清羙鬯乆含令人齿动若大醉不摇荡使人肝肠烂当时谓之消肠酒或云醇酒可为长宵之乐二説声同而事异焉【出王子年拾遗】
　　青田酒
　　乌孙国有青田核莫知其树与实而核大如五六升瓠空之盛水俄而成酒刘章曾得二枚集宾设之可供二十人一核方尽一核所盛复中饮矣唯不可乆置乆则味苦难饮因名其核曰青田壶酒曰青田酒【出古今注】
　　黏雨酒
　　石虎于大武殿前起楼高四十丈结珠为垂五色玉佩上有铜龙腹空盛数百斛酒使胡人于楼上噀酒风至望之如云雾名曰黏雨台使以洒尘【出拾遗録】
　　酒名
　　酒名郢之富水乌程之下荥阳之土窟春富平之石冻春剑南之烧春河东之干和蒲桃岭南之灵溪博罗宜城之九醖浔阳之湓水京城之西市腔虾蟆陵之郎官清河汉之三勒浆其法出波斯三勒者谓庵摩勒毘黎勒诃黎勒【出国史】
</div>
    <div class="pagination">
<a href="太平广记_page94.html">上一页</a><span>...</span><a href="太平广记_page90.html">90</a><a href="太平广记_page91.html">91</a><a href="太平广记_page92.html">92</a><a href="太平广记_page93.html">93</a><a href="太平广记_page94.html">94</a><span class="current-page">95</span><a href="太平广记_page96.html">96</a><a href="太平广记_page97.html">97</a><a href="太平广记_page98.html">98</a><a href="太平广记_page99.html">99</a><a href="太平广记_page100.html">100</a><span>...</span><a href="太平广记_page96.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
