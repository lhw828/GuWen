<!DOCTYPE html>
<html>
<head>
    <meta charset="UTF-8">
    <title>耶稣会文献汇编 - 第 155 页/共 368 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>耶稣会文献汇编 - 第 155 页/共 368 页</h1>
    <div class="content">答曰：日形体坚圆而极光明，月形体坚圆而黑暗，其光皆系来于日头之射影也。欲知日月之食，当知其周旋普天下。譬如月在贵国地上，日在下，若地遮日光，月之缺光，则为月蚀也。日天高于月天，若日月旋行相对，月遮日光则为日蚀。若月全遮，则为全蚀；不全遮，亦不全蚀也。月蚀亦然。
日周行完程于三百六十五日三时，其周行完为一年。冬之初起，日头亦起，才回从南边向北，到夏至，日子渐渐起长。夏至起，日头亦起，再回南边，那时日子渐渐短也。进教者更有定算焉，则从圣多默瞻礼，至圣若翰保弟斯大瞻礼前二日，而日子有长。从圣若翰保弟斯大瞻礼，至圣多默瞻礼，日子有短也。
第三十八节 辟羿妻奔月之妄 
客曰：有云羿妻偷王母药服，遂奔月宫，以为嫦娥，不知是否？
答曰：此乃道家妖谈，非明理君子所当信者。月形躯不过一坚圆球，圆球岂有宫乎，无宫安能居住耶？又月所在炎热难当，因近日头，并近火界域，岂能活得物耶？又云万形躯属四行之气，以活及存者其生活久不得，而惯常可知。并人止仅一百岁，嫦娥至今有四千年，岂能还在耶？
或曰：羿妻变为仙女。曰：既羿妻以变，其亦不在。因变化解说一物变于别物者，譬如人食饭菜，六畜食后都变化于人身者，不然人不止有本身，其有以个个食物本身者，岂有此理？羿妻既变化，岂有本身乎？
又曰：既古时有此药，因何今时无耶？若今时有，何贵国人不用此药耶？有用为何不奔月宫？有奔则月宫不止羿妻在也，及多男女矣。若此，因何子等独信羿妻服药能奔月宫，别人虽服药不能奔乎？为何王母服药无奔月宫乎？今无此药，自然古亦无。又既羿妻偷王母药服，亦奔月宫，何能走得耶？因从地至月，所在无路无水，何能奔得？凡形躯奔走，必要坚凝之路焉？
第三十九节 辟月中丹桂之妄 
客曰：月中既无嫦娥，岂无丹桂？
答曰：月形躯中有黑点者，如人面有黑痣一般。所以愚人见之，想其黑点以为丹桂者。况月之处，炎不能活物，都与树相克，岂得生存丹桂之树也乎？
第四十节 辟嫦娥、丹桂、雷神之说
客曰：嫦娥、丹桂、雷神，皆有书载，汝曰无此，然则书亦无足乎？
答曰：古人信经不信传。孟子曰：“尽信书，则不如无书。”凡百事迹，当以心究其理，辩其是非，不可以耳食目食遂为确据。但今之人，不以心为心，而以耳目为心者，不知凡几矣，深为可惜，深为可笑！孟子曰：“耳目之官不思，而蔽于物，物交物，则引之而已矣。斯语诚然！
第四十一节 （阙节）
第四十二节 风、云、雷、雨、流星之理 
客曰：有谓风云雷雨自天而降者，有谓流星降于天体者，有谓润泽则雨师之挥洒，怒号则风伯之鼓吹，震响则雷公之奋武、电武摇光，其说多端，不知是否？
答曰：风有三界域，下界在地面，中界在更高，上界又更高于中界焉。日头热气及天星之气于地上，拔起其乾气，只地气因湿热为轻也，本然上升，升至第二界之风，若其汹湿热之气，其才回下涌动第一界风，所以有吹风也。云为水之湿气，其气一星拔起，升至第二界之风，其风冷，造水湿气为浓厚，即为云，其云变化为雨也。
雷光为大热气者，云者于大汹涌抛弃也。其闪电者，为小热气也，云者相触发火热气，只发火发气为闪电者，其闪电舜息中消灭也。
雷响者为云相触及多次热气进云中，其云因近于第二界之风，为浓厚热气要出，因云浓厚出来，不得那时热气于汹涌破其云者，所以有响焉。
流星不过热气，其气到于第二界之风，冷气汹涌，丢抛热气，所以愚人见之说为流星者。则岂为□于天体，并岂润泽为雨师之挥洒，怒号为风伯之鼓吹，响震为雷公之奋武、电母摇光乎？
第四十三节 雷霆击人 
客曰：雷霆击人，此乃天主之罚乎？
答曰：天主至公，无善不赏，无恶不罚，所以几次用雷霆以罚恶人，多次不用者，但许雷霆击人，因不要阻碍物本性之效验。不然物无定效验，都为常乱也，即我们难用物也。然天主阻碍火不烧、水不湿、风不吹、地不坚、日不光、月不盈亏，各物效验亦然。天下人不但用物顺其本意，且都为常乱，犹天子统治本国，该多次罚大罪人，几次当许其罪者。盖天子若要罚万罪人，亦不但无次序，且都为乱也。统治主该容及罚多罪者，所以天主多次罚恶人，亦常许万物发其本性效者，但几次阻碍物本性效者，以显现其全能，并其仁爱人之恩，吾人始知敬畏也。
又假如天子立国法以治其国，若常阻碍律法效验，不止一国常乱，且天子自相反也，天主治万物亦然。
第四十四节 四行之理
客曰：自古以来，皆曰五行，金、木、水、火、土，西洋则曰四行，水、火、气、土，何也？
答曰：子欲明只道理，先该知四行本性之事情。则火十分为热，并有燥气，差不多亦然。土十分为干，并冷气，差不多亦然。水十分为冷，并有湿气，差不多亦然。风十分为湿，并有热气，差不多亦然。形躯之物都包涵四行之气，则热干湿冷也。四行不是形躯本体，止为形躯体附赖者，然形躯有饥爱食干之物，有渴爱食湿之物，日用常行之事也，都不爱食金木二者，依理，金木岂为元行者乎？
第四十五节 儒者亦当进教
客曰：我辈遵守儒教，力行不倦，尽足存养，奚用进教也乎？
答曰：既是，请问尧是儒否？革封人有祝其富寿、多男子，帝曰：“多男子则多惧，富则多事，寿则多辱。”况尧不止是儒者，且为天子也，尚不尽足存养，不然无此三忧也。如此，虽子辈遵守儒教，力行不倦，都不尽足存养。因人心息止不得到能得本所向，如万物祈求本所向，犹石要下坠，因万重之物，本然求下所在；轻物如火求上所在，因轻物之所向要上升，不然息止不得。若无别物阻碍，人心亦然常求其本向，就是其本造恩之主，所以虽人遵守不拘何教，其心息止不得，虽教为圣也。教者，不是人本造主，遵守圣教，不过所用引人能得其真所向已耳。如人要朝天子，先必行路，方能得到而朝之，圣教亦然。盖是正路以能得人心所向也。如此，虽教是圣人遵守，力行不倦，亦不能尽足存养。此圣教是天主之道理，则以人能得其本所向，该遵守天主圣命也。其详明载在下卷。
又曰：子云止理肉身，不理灵魂。灵魂实为人至尊者，因灵魂，神也，所存养是神，惟行公道之事，省察其本来历，然后明得其授造之事情者，以常爱慕之，及死后享其无穷快乐。灵魂无消无灭常在，所以相似于天神，肉身为人之下分，常愿能得财帛，不分义与否，邪淫等事常爱行者，死后全归土也，所以相似禽兽，皆为古圣贤所不行者，不然岂是圣贤也？行善之事，自然该力行不倦，但有功劳，不然岂为得圣贤乎？天主圣教全引人以能得万德之事，岂无用进教乎哉？
又曰：既遵守儒教，力行不倦，尽足存养，奚用常爱慕荣职？既得之爱恋未已，尚欲尊荣乎？因何儒者多有宗佛老之教耶？则遵守儒教，力行不倦，无尽足存养也，不然，奚用进佛教乎哉？且佛教为邪教，予前已述。
第四十六节 行善为有所为而为 
客曰：人之为善，当率性而为，不可有所为而为。若畏天主而为善，岂非有所为而为乎？
答曰：子前云：“我辈遵守儒教，力行不倦，尽足存养。”今曰：“人之为善当率性而为”等言，曰：依子言，尽足存养系于力行不倦，以能遵守儒教者，则以人之为善，可有所为而为，不然，则子曰“我辈遵守儒”等言皆不着也。
又曰：力行与率性不同，因力行有功，率性无功，不然，不拘人顺所本性者有功劳。依子言，以尽足存养，该力行不倦，则以人之为善，可有所为而为也。子言皆孩童顽耍，仰吐口水自回其面也。
又曰：凡人要做事，该有本意所向。如读书者，以为得智识，并为得爵位者；为商贾者，以为得财帛，百工亦然。不然能不得其所向，或其做都是乱焉。或为如疯颠，或如禽兽之行，疯颠禽兽都率本性而为，不然无性也。有性本然有率性，如火自然烧，则以率性依理可有，所为而为，即天理也。天理教人孝敬父母，盖生养吾人，则依天理，岂不当敬拜一大父母？所养生吾人，天主是也。或曰：率性同天理一也。曰：禽兽等物都率其性。盖率性之谓道，无物不有，无时不然，则禽兽等物有天理，有天理有智、仁、记灵魂三司者，岂有此理？不然，则禽兽等物能言与推论，及有人全事情者。今禽兽等物无天理，则率性与天理不同焉。
又曰：修道之谓教，则以为善该修率性，不然无教者。天理同，立教者止能得修率性，即率性与天理不同焉。则人之为善，当修率性而为，并可有所为而为焉，不然依理修不得率性也。
又譬如天子该有律法，不然，依理治不得国家，且一国都为常乱也。有性该有天理，与治性其率焉。不然性从其率，都是一常乱焉。可见如疯颠贼盗瞒骗等不好之人，该知与人为善，可有所为而为已。
又曰：古圣贤为善，因何皆归功于天而已，拜天可有所为而为否？不可！古圣贤之言不着则：“郊社之礼，所以事上帝也。”孟子曰：“虽有恶人，斋戒沐浴则可以事上帝。”《诗》云：“荡荡上帝，下民之辟”等，予前有述，无容再赘。孔子曰：“君子有三畏：畏天命，畏大人，畏圣人之言。”则该有所为而为焉。不然儿女不可敬畏父母，及臣民不当敬畏朝廷。或曰：该敬朝廷因其为本国主，亦当敬畏其父母，盖为生养之恩也，则岂非有所为而为乎？何况该敬畏一个大根原，无始无终，常生常王，天地大主，常造生养保存万有乎？孟子曰：“有天爵者，有人爵者。仁义忠信乐善不倦，此天爵也，公卿大夫，此人爵也。古之人修其天爵而人爵从之，今之人修其天爵以要人爵，既得人爵而弃其天爵，则惑之甚者也。终亦必亡而已矣。”则该有所谓而为焉，并可畏天主而为善也。
又曰：既人为善，当率性而为，不可有所为而为，则孔孟等圣贤之道理，有何利乎？为何国有多先生以此道理教于小子耶？若有只道理以教人为圣贤，岂非有所为而为乎？孔子曰：“君子之道四”，则以为君子有四所为而为，子思曰：“君子之道，造端乎夫妇”，则君子之道有所为而为也。又曰：“君子居《易》以俟命。”则君子有所为而为也。《诗》云：“缗蛮黄鸟，止于丘隅。”子于止知其所止，可以人而不如鸟乎？ 
第四十七节 睡梦之理 
客曰：然则梦乃灵魂之所发耶？
答曰：明达此理，先该知道睡之缘由者。睡之缘由，因脾胃之稀热气升上于脑囊者中，脑囊为冷也，听以脾胃之稀热气在脑囊做为浓厚者，塞外五官之孔，如日头热气与天星之气拔起，地之乾气升至于中风之界，中界风冷，故地气热为浓厚遮日，脾胃之稀热气升在脑囊中亦然。若气极浓厚，睡为极熟；不甚浓厚，睡亦不甚熟。那进公觉用其相做梦也，犹水浑浊之极为浓厚，斯时不见人面，但慢慢水清，若略清，虽照人面不明，亦照得人面者。人睡中，公觉用其相做梦者亦然。
第四十七节 天主在天之外
客曰：天上之外，尚有何耶？
答曰：止天主在也。盖天主本为纯神，性体无限，尽天主万变移不得于其全能。天上之外，造得千百新天地，比现在更好更妙，天主常在天上外者，不然，天主要化新天地，该新去那边，则天主变移得，变移得不是天主也。
或曰：天上外都是空者，无所在，何能天主在得耶？曰：天主不曾化成天地万有在那里乎？天主止在如现在，现在与自己者，天主本为纯神，神不倚赖于物者，若倚赖于物，物该在于天主之先，若此万物是天主也，岂有此理？则天主不曾造万有，该在与自己者焉。
第四十九节 用夷变夏之理
客曰：吾闻用夏变夷者，未闻变于夷者也。
答曰：子何不闻，佛教是小西洋天竺黑人国来耶？但亦未察教之合理与否，合理当遵守，否则弃之。物该次序，不然皆为错乱。万物该归一大根本也，如一家有一家长，一府有一守，一省有一抚院，一国有一君，皇天止有一日，天上天下该有一大主，统治万有，并该有一定法，以治臣民者。贵国有多相反之教，岂有定法乎？无定法，何能夷人变夏耶？且夏该变于夷者也。常闻先儒有云“东海西海，心同理同”之说，斯语诚然，人何多疑而不至察乎？
第五十节 天主教之书无文气辩
客曰：吾观贵教之书，多无文气。
答曰：请问，为何先生教初学者，不教做文章耶？自然不教，因初学未达文章之意，认得字后，始教之也。故西儒做书有用文气，有无用文气者也。
第五十一节 西士无不轨之事 
客曰：或者西士在中国藉传教之名，而谋为不轨之事？
答曰：未闻海外之人谋中国也。西洋之距中国九万里之遥，三年航海，而谓以数儒生谋为不轨之事，万无此理。且西洋国君岂肯违离故土，舍父母妻子，万死一生跋涉劳苦，老死他乡，以谋万不可几之利？然忠臣义士为君致命者，莫不望爵禄富贵，不及其本身，必及其子孙。况然一身无妻无子，既不为己身之荣享，又不为子孙之基业，人而出此，非愚则狂，而谓无求无欲、不婚不宦者为之乎？又凡有谋于人国者，必内外相通，前后相应。乃以九万里之遥，航海而来，非三年不至，且海外风涛难以逆料，求一字相传，奚啻登天，况其他乎？虽至愚者不应作是想，虽至愚者亦不应作是语矣。
又西士在中国有一百二十年，从到至今尚有多在朝中，侍君左右，治理天文。前朝受隆宠，现今又受特恩。若西士有谋不轨之意，君不知觉否？若有其意，如此之久，岂能隐藏其意者？当今朝廷特典隆恩，朝内锡建天主堂一座，可谓信如手足矣。又论播传，明显西士皆为忠臣义士者，所以许其国内不拘所在，构做天主堂，以传其圣道理，锡谕于左。

大学士伊桑阿钦奉上谕：
前部议将各处天主堂照旧存留，止令西洋人供奉，已经准行。现在西洋人治理历法，前用兵之际，制造军器，效力勤劳，近随征阿罗素，亦有劳绩，并无为恶乱行之处。将伊等之教，目为邪教禁止，殊属无辜，尔内阁同。特谕。
康熙三十一年二月初二日谕
礼部尚书降一级臣顾巴代等谨题为钦奉

上谕事：该臣等会议得查得西洋人仰慕圣化，由万里航海而来，现今治理历法，用兵之际，力造军器火炮，差往阿罗素，诚心效力，克成其事，劳绩甚多。各省居住西洋人，并无为恶乱行之处，又并非左道惑众异端生事。喇嘛僧道等寺庙，尚容人烧香行走，西洋人并无违法之事，反行禁止，似属不宜，相应将各处天主堂俱照旧。
释客问上卷终

 
释客问下卷
第一节 天主存在
客曰：有天主何凭据耶？
答曰：天主二字，是造天地神人万有之主宰。当初无天地万物，而后始有，必定先有造之者，因凡物不能自成，犹房屋必先有工匠架造而后成。有儿子必先有父母所生而后有。若无工匠，岂有房屋？无父母，岂有儿子？况无造物者，岂有天地万物乎？即见万物之次序，可明白有主宰掌管，不然万物必乱。何则？如一国无王，一家无长，其国其家必乱。天地万物之次序从来无错乱，岂曰无主宰掌管耶？犹吾人虽未到京都亲觐天子，但看国内次序无乱，谅京都必有一天子掌管其国，即一省有一抚院，一府有一太守，一县有一县令。可见一国有一天子，国内之人咸从其命，不然无次序，一国必乱。又子仰看日月星辰之次序，年年四季如一；太阳皆向东边上，月则初八上弦，十五则对月相望，月月皆然；潮水依月，月上水长，月落水退，日日如一；春夏秋冬四季，年年不差一点。春则种植，树生萌芽而开花，夏则结实，秋则缺叶，冬则有寒，夏则有热，春秋皆暖，从来未见四季有乱。即禽兽同类本性，如犬本性吠，天下之犬吠相似；鸟鸣各类各别，其声空中虽多而不浑杂。草木亦然，李树今年生李，推之次年、十年所生如一；桃树生桃，李树不生桃，桃不生李，各树亦然。看万物次序，可见有主掌管，不然就乱，一时亦不能相合相连也。
或曰：如是者皆自然现成之事，何有天主掌管乎？曰：此妄言也。若天地万物无主宰，断然无次序不能安平，犹一国数百年皆为太平，百姓相爱而不相争，家给人足，小人皆顺大人之命。若有人曰：此国太平皆是自然现成之事，何有皇帝掌管乎？此言可信否？决不可信！因国内无君，则敬畏无人，听命无人，则人人都要为尊，各欲顺其自便之意，无礼无律何有太平耶？况天地万物之次序，千年如一，分毫不差，岂无主掌管乎？
又即见世间多样美好之物，天地齐整，安得不认有主掌管？果非现成自然者，如有一大房屋，外面极齐整，里面有多景致，有多珍宝，花园、果品、六畜、禽鱼诸物皆备其内，若人见此屋，自然问其屋是何人掌管，而积聚斯物耶？或曰：无人掌其珍宝品物，皆是自然而有，斯言可信否？果然，是可笑之言。必曰：此屋之齐整，珍宝布列，禽兽畜岂无主人掌管，断断不信，子未知耳。子今仰观天之日月星辰□其上，群鸟噪于空中，海中之鱼，大小异类，山川精秀，草木茂盛，五谷六畜，果品诸类备办在世，以养吾人，子想只等之事，岂无主掌管？自然有主，予所称天主是也。 
第二节 天主系无原之原 
客曰：天地万物既为天主所生，天主又何人生之耶？
答曰：天主无所从来，因为万物之根而无根，万物之原而无原者。万物有始有终，如草木禽兽等；有始无终，如天地神及人之灵魂，因皆天主之所生故有始。惟天主无始无终，常生常王，为万有根原，犹树之花果枝叶皆从一根生出，无根即无树，又不能有别根而生其根者。万物都从天主生出，无天主无万物也。若天主有从来之原，非天主也。因那一根生天主、为天主，那根在天主之先，必定为尊贵于天主，犹父亲生子，父必在其先，所以父为尊，而子为卑。若天主有所生之原，何得谓无原之原乎？
又即各人良知良能，该想曰：我虽为父母所生，父母为祖父所生，祖父曾祖所生，历而推之，所自出之祖是何人生之也？必定有无原之原而为生人者，就是天主也。其尊无对，其贵无尚，先万物无始之始，以为万有之原也。所以生物之能为其本职，赏善罚恶之权为其主，至公无私，无善不赏，无恶不罚，万世之前如万世之后，不能变移，吾人奉敬之不能增其荣光，吾人逆其性命不能减其荣福，因其荣光荣福皆是自有，非由人来也。若国君之权，臣民尊之则为天子，逆之则为独夫，因天子之荣光皆由于百姓。天主万福充满，本自有于生人之前，如生人之后。无所不能，无所不知。若有所不能随其圣意，便非天主；若有所不知不能管治万物，审判人之所行，赏罚人之善恶，亦非天主。如天子无赏罚之权，何得谓天子乎？所以天主之威明令人可惧，天主之全善令人可爱。天主玄妙之事无穷也，奚能言其万分之一乎？则岂有人生之耶？
又问：万物既天所生，天又何人生之耶？有人生之，则那人在天之先，为更大更贵于天也，如此上古圣贤归功于天有大错；盖不归功于一大根原不错，则圣贤为天一大根原也。如此，万有之原依理皆为一，不然不是大根原。只一大根原，惟为天主也，则天主无物能生之也明矣！
第三节 天主惟一
客曰：天地之大，不知有几个天主？
答曰：子始云：“上古圣贤皆归功于天而已。”请问：“天地之大，不知有几个天？”或曰：天止一个，因上帝当有一个。悲夫！既上帝不是天主，况大根原该为一个，因是造万物之主宰。既上帝是天主，依子言，古圣贤认天主亦惟一，不然，何其皆归功于天而已，且皆归功于多天焉。子思云：“天地之道，可一言而尽也。其为物不贰，则其生物不测。”嗟乎！天主乃是纯神之体，无所不能，无所不知，无所不在，前已有述，不必再言。犹一国止有一王，一家止有一长。若国有二王，家有二长，国家必乱，不能安平。天地万物古至今次序无错，则岂有二主乎？孔子曰：“天无二日，民无二王。”又岂上有二尊乎？天主自有全备诸德权能，其造成万物止惟自主。若有二主，万物必须有异，只一个所有，必定那一个所无，所有为全善，所无非全善，非全善必须有亏于善，既不得为全善，何能为得至纯无杂之主乎？
又若有二主，各有本权，各有本意，只一个所愿，彼一个或不愿；一个要造某物，一个或要坏某物；一以能造，一以能阻；假如一主欲日往南行，一主欲日往北行；一主欲冬，一主欲夏；岂不错乱？今既明白看见日月诸星各行其道，春夏秋冬四时八节，又万物变化，其行动、其次第、其向本等，千年如一，一毫不错乱，则推论明知掌管万物者，必定是一主而无二，有二主不得谓全能，既不得谓全能，何能为生天地万物主宰乎？
第四节 天主之神
客曰：天主之神则如何？
答曰：太阳早出之际，若有红色后有云蔽，或变异其色，人见之曰，只日色皆为风雨之兆，但太阳本体无黄白色等，因太阳本体止是光明也，亦变不得。虽人常说太阳有红白变黄之色，其多色之故，因天地中有多样之气，其气发生多样之色也。
我们要论天主之妙处亦为如此。因论不得其真圣体，止可论得如其圣效验者，所以我们称其多样之名。若我们想天主，如刑罚恶人，称其为公罚；如赦人罪，称其为仁爱；如化生万有，称其为全能；如统治万物，称其为全知。因其各事情，我们称其个个名者。虽然人论天主事情，称其只多名也，其妙处都不相分开，因都是一成纯神体。如太阳无红色或白变黄之色，不过为人之意想耳。太阳止有一极光，其光超越万色之上，如此天主无那妙处如我想。且天主是一纯神之体，超越万妙之事，但称其此等名者，因我们明悟于一个名字，觉不得其圣体妙处也。其无形无相，非可以耳目视听者；自有万德万福、圆满无缺，并无福德可加；常生常王，无有穷尽；无所不能，无所不在，无所不知，全是玄妙性体；天神不能通达，何我们人能通达耶？若天神与人能通达其圣性者，何得谓天主也！因神人之明悟皆有穷尽。如日光有穷之物，无一人能定仰其光，而无一人能尽究其光；海水虽深而有底，亦无一人能见其底。此有限之物，吾人尚不能尽究其事，况天主纯神之妙，吾人安能尽达乎？犹杯棬不能尽载海中之水，因杯之器小，海之水多。人之明悟比天主纯性之妙，奚啻杯与海水之足譬哉？则人何能尽达天主玄妙之事耶？
又曰：如我们灵魂之事情全通，不得因是神也，何况人能通明得天主之妙处乎？但如人认得灵魂为其效验，就是灵魂俾活肉身，使其动长及推论爱记得等事情。如此人虽通达不得天主之妙圣体，但认得天主者，盖时时不断见多样之效验，而万物化育并其次序等。
第五节 天主无始无终
客曰：天主无始无终，何也？
答曰：天主乃自有者，其有非由外来之有，所以为无始之有始也。若天主有始，必须有时无也，天主既有时无，必定先有施其有者。此施其有者，又可推论其有从何而来，或曰如此之远，人之明悟，自不能推论到于无穷际，断然有所止其所止者。必无有所从始，而为自有者。曰：所称无始之自有者，天主是也。犹万出于千，千出于百，百出于十，十出于一，其一乃为诸数之始，而无别数在其先，何必再问一之一从何来乎？若一从有于别一，一非一，乃为二等耳。天主乃为万有之始无始者，万物之原无原者，何必再问其始乎？
天主不能有终，若天主能有终，非天主也，何则？凡属能终之物，其缘故有二：其一，由物之内有相克之情，如人肉身有水火气土之异情而相克，所以能终，其余形质之物亦然。天主至灵无形，则无异情相背，无相背何有终耶？其二，由于物之外，因物有施其有者，而常保存都系于天主之圣意，如热气都于属火或于太阳者，无火与太阳，必无热之气，万物都系于天主之圣意亦然。若天主不赋赐各物其有，本然无物者，若天主不保存各物之有，就灭而归虚无者，惟天主自有，所以无始无终也。
第六节 天王无所不能
客曰：天主无所不能，何也？
答曰：天主无所不能，乃为全能也。凡物之能从物之性，性愈尊，其能愈大。如人之能大于禽兽之能，因人之性尊于禽兽之性；天神之能大于人之能，因天神之性尊于人之性。天主之性，至尊无对，至高无匹，圆全无缺，其能必为全能而无所不及。
凡物从其性之事情，如太阳是光之原，盖天主赋其本体为万形光之原，所以凡物能受得光者，都是太阳来也，如月星辰之光，都是于太阳来者。如是，凡有其有，都是于天主来也。天主无所不能，因其本性无始无终，所以从无中化成万有，不为全能，断天主不能出于无中之万有，则天主岂不为全能者乎？
第七节 天主无所不在
客曰：天主无所不在，何也？
答曰：天主无所不在，盖天主本体通达万有，如火气通达烧红之铁，而分开于物者。因凡造者，当在于其所造之先。天主保存凡所造者，无物无所天主不在焉。凡造者，必近合于所造之物，如手动某物，手必须近合于某物，以动得他。天主为万物之原，并常存他，所以必常合于物者，则天主无物无所不在焉。
天主有四样之在：第一样之在，曰以其权能在，就是万物都属于天主之权能。如一国臣民无一不属国君，所以君之权能在于一国。天主亦然，因万所万有无一不属于天主者，所以其能无所无物不在焉。第二样之在，曰以其体在，犹予坐一椅，予体止在此椅之内，而不在此椅之外。天主以其体在无所不在亦然，因天主性体通达万物之内，如灵魂在人，通活遍身。天主尊体，通透充满万所，因此万物之运动保存必原于天主在其内，所以天主全在万物大小精粗之中，不然其物消灭。如人之灵魂不在一肢，其肢死而不动。天主是如无底之海，万物如一包面放在海中，其面外水无所不包，内无所不透，天主透达万物之内外亦然。所以万所万物不能包容天主尊体，而天主惟包涵万物万所，因其性体为无穷际焉。第三样之在，曰以其现在或以目在，就是万物现在于天主之前。如予在客堂，凡在客堂之物皆在予前。虽我身不移动，客堂诸物各各显现于我。如此凡已过、现在、未来之事物，其所运动并神人之意思言行，都在天主之前而，无不常见焉。第四样之在，曰以其宠爱在，就是凡进教之人无罪，得天主圣爱。因人忠心尊守天主圣教之十诫，如臣民忠心敬事尊守天子之命，能得其宠爱焉。只宠爱之在，止天主在于进教无罪人之灵魂，别三样之在，无人无物无所天主不在，不然万物就都再归于旧虚无者。
</div>
    <div class="pagination">
<a href="耶稣会文献汇编_page154.html">上一页</a><span>...</span><a href="耶稣会文献汇编_page150.html">150</a><a href="耶稣会文献汇编_page151.html">151</a><a href="耶稣会文献汇编_page152.html">152</a><a href="耶稣会文献汇编_page153.html">153</a><a href="耶稣会文献汇编_page154.html">154</a><span class="current-page">155</span><a href="耶稣会文献汇编_page156.html">156</a><a href="耶稣会文献汇编_page157.html">157</a><a href="耶稣会文献汇编_page158.html">158</a><a href="耶稣会文献汇编_page159.html">159</a><a href="耶稣会文献汇编_page160.html">160</a><span>...</span><a href="耶稣会文献汇编_page156.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
