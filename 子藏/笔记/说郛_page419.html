<!DOCTYPE html>
<html>
<head>
    <meta charset="UTF-8">
    <title>说郛 - 第 419 页/共 601 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说郛 - 第 419 页/共 601 页</h1>
    <div class="content">　　説郛卷八十七上
　　钦定四库全书
　　説郛卷八十七下　　　元　陶宗仪　撰
　　书断卷一【张怀瓘】
　　古文
　　按古文者黄帝史苍颉所造也颉首有四目通于神明仰观奎星圜曲之势俯察文鸟迹之象博采众美合而为字是曰古文孝经援神契云奎主文章苍颉仿象是也
　　大篆
　　按大篆者周宣王太史史籀所作也或曰柱下史始变古文或同或异谓之为篆篆者也其物理施之无穷甄酆定六书三曰篆书八体书法一曰大篆又汉书艺文志史籀十五篇并此也以史官制之用以教授谓之史书凡九千字
　　籀文
　　按籀文者周太史史籀之所作也与古文大篆小异后人以名称书谓之籀文七略曰史籀者周时史官教学童书也与孔氏壁中古文异体甄酆定六书二曰竒字是也
　　小篆
　　小篆者秦丞相李斯所作也增损大篆异同籀文谓之小篆亦曰秦篆
　　八分
　　按八分者秦羽人上谷王次仲所作也王愔云王次仲始以古书方广少波势建初中以草作楷法字八分言有模楷始皇得次仲文简略赴急疾之用甚喜遣召之三征不至始皇大怒制槛车送之于道化为大鸟飞去
　　书
　　按书者秦下邽人程邈所作也邈字元岑始为县吏得罪始皇幽系云阳狱中覃思十年益大小篆方圆而为书三千字奏之始皇善之用为御史以奏事烦多篆字难成乃用字以为人佐书故曰书
　　章草
　　按章草汉黄门令史史游所作也卫恒李诞并云汉初而有草法不知其谁萧子良云章草者汉齐相杜操始变藁法非也王愔云汉元帝时史游作急就章解散体麤书之汉俗简堕渐以行之是也
　　行书
　　按行书者后汉颍川刘徳升所造也行书即正书之小伪务从简易相间流行故谓之行书王愔云晋世以来工书者多以行书著名钟元常善行押书是也尔后王羲之献之并造其极焉
　　飞白
　　按飞白书者后汉左中郎蔡邕所作也王隠王愔并云飞白变楷制也本是宫殿题署势既径文字宜轻微不满名为飞白王僧防云飞白八分之轻者邕在鸿都门见匠人施垩帚遂创意焉
　　草书
　　按草书者后汉徴士张伯英所造也梁武帝草书状曰蔡邕云昔秦之时诸侯争长羽檄相传望烽走驿以篆难不能救急遂作赴急之书今之草书也
　　汲冢书
　　汲冢书葢魏安厘王时卫郡汲县耕人于古冢中得之竹简漆书科斗文字杂写经史与今本校验多有异同耕人姓不【不字呼作彪其名曰淮出春秋后序文选中注出尚书故实】
　　李斯
　　秦丞相李斯曰自上古作大篆颇行于世但为古逺人多不详今删略繁者取其合体叅为小篆斯善书自赵高已下咸见伏焉刻诸名山碑玺铜人并斯之笔书秦望纪功石乃曰吾死后五百三十年当有一人替吾迹焉【出蒙恬笔经】斯妙篆始省改之为小篆者苍颉篇七章虽帝王质文世有损益终以文代质渐就浇醨则三皇结绳五帝画象三王肉刑斯可况也古文可为上古大篆为中古小篆为下古三古谓实草谓华妙极于华者羲献精穷其实者籀斯始皇以和氏之璧琢而为玺令斯书其文今泰山峄山及秦望等碑并其遗迹亦谓国之伟寳百世之法式斯小篆入神大篆入妙
　　李斯书如为冠葢不易施手【出书评】
　　萧何
　　前汉萧何善篆籀为前殿成覃思三月以题其额观者如流何使秃笔书【出羊欣笔阵图】
　　蔡邕
　　后汉蔡邕字伯喈陈留人仪容奇伟笃孝博学能书善音明天文术数工书篆絶世尤得八分之精防体法百变穷灵尽妙独步今古又剏造飞白妙有絶伦喈八分飞白入神大篆小篆书入妙女琰甚贤明亦工书伯喈入嵩山学书于石室内得一素书八角垂芒篆写李斯并史籀用笔势伯喈得之不食三日乃大呌喜欢若对数十人喈因读诵三年便妙达其防伯喈自书五经于大学观者如市【出羊欣笔法】
　　蔡邕书骨气洞达爽爽为神【出袁昻书评】
　　崔瑗
　　崔瑗字子玉安平人曾祖蒙父骃子玉官至济北相文章葢世善章草书师于杜度媚趣过之防画精防神变无碍利金百链美玉天姿可谓氷寒于水也袁昻云如危峰阻日孤松一枝王隠谓之草贤章草入神小篆入妙
　　张芝
　　张芝字伯英性好书凡家之衣帛皆书而后练尤善章草又善书韦仲将谓之草圣又云崔氏之肉张氏之骨其章草急就章字皆一笔而成伯英草行入神书入妙
　　伯英书如汉武爱道凭虚欲仙【出袁昻书评】
　　张昶
　　张昶字文舒伯英季弟为黄门侍郎尤善章草书类伯英时人谓之亚圣文舒章草入神八分入妙入能
　　刘徳升
　　刘徳升字君嗣颍川人桓灵之世以造行书擅名既以草剙亦甚妍美风流婉约独步当时胡昭钟繇并师其法世谓钟繇善行狎书是也而胡书体肥钟书体痩亦各有君嗣之美也
　　师宜官
　　师宜官南阳人灵帝好书徴天下工书于鸿都门至数百人八分称宜官为最大则一字径丈小则方寸千言甚矜能而性嗜酒或时空至酒家因书其壁以售之观者云集酤酒多售则铲灭之后为袁术将钜鹿耿球碑术所立宜官书也
　　宜官书如雕羽未息翩翩自逝【出袁昻书评】
　　梁鹄
　　梁鹄字孟皇安定乌氏人少好书受法于师宜官以善八分书知名举孝亷为郎亦在鸿都门下迁选部郎灵帝重之魏武甚爱其书常悬帐中又以钉壁以为胜宜官也于时邯郸淳亦得次仲法淳宜为小字鹄宜为大字不如鹄之用笔尽势也
　　左伯
　　左伯字子邑东莱人特工八分名与毛等列小异于邯郸淳亦擅名汉末又甚能作纸汉兴有纸代简至和帝时蔡伦工为之而子邑尤得其妙故萧子良答王僧防书云子邑之纸研妙晖光仲将之墨一防如漆伯英之笔穷神尽思妙物逺矣邈不可追
　　胡昭
　　胡昭字孔明颍川人少而博学不慕荣利有夷皓之节甚能籀书真行又妙卫恒云胡昭与钟繇并师于刘徳升俱善草行而胡肥钟痩尺牍之迹动见模楷羊欣云胡昭得张芝骨索靖得其肉韦诞得其筋张华云胡昭善书茂先与荀朂共整理记籍又立书博士置弟子教习以钟胡为法可谓宿士矣
　　钟繇
　　魏钟繇字元常少时从刘胜入抱犊山学书三年遂与魏太祖邯郸淳韦诞等议用笔繇乃问蔡伯喈笔法于韦诞诞惜不与乃自捶胸呕血太祖以五灵丹救之得活及诞死繇令人盗掘其墓遂得由是繇笔更妙繇精思学书卧画被穿过表如厠终日忘归每见万类皆书象之繇善三色书最妙者八分【出羊欣笔阵图】繇尤善书于曹喜蔡邕刘徳升真书絶世刚柔备焉防画之间多有异趣可谓幽深无际古雅有余秦汉以来一人而已虽古之善政遗爱结于人心未足多也尚徳哉若其行书则羲之献之之亚草书则卫索之下八分则有魏受禅碑称此为最也太和四年薨迨八十矣元常行入神草八分入妙钟书有十二种意外巧妙絶伦多奇【出袁昻书评】
　　钟防
　　钟防字士季元常少子善书有父风稍备筋骨美兼行草尤工书遂逸致飘然有凌云之志亦所谓剑则干将镆鎁焉防尝诈为荀朂书就朂母钟夫人取寳剑防兄弟以千万造宅未移居朂乃潜画元常形像防兄弟入见便大感恸朂书亦防之类也防行草章草并入妙
　　韦诞
　　魏韦诞字仲将京兆人太仆端之子官至侍中伏膺于张伯英兼邯郸淳之法诸书并善题署尤精明帝凌云台初成令仲将题榜髙下异好宜就防正之因危惧以戒子孙无为大字楷法袁昻云如龙拏虎据劒拔弩张张茂先云京兆韦诞诞子熊颍川钟繇繇子防并善书初青龙中洛阳许邺三都宫观始就诏令仲将大为题署以为永制给御笔墨皆不任用因奏蔡邕自矜能书兼斯喜之法非纨素不妄下笔夫欲善其事必利其器若用张芝笔左伯纸及臣墨兼此三具又得臣手然后可以逞径丈之势方寸千言然草迹之妙亚乎索靖也嘉平五年卒年七十五仲将八分书章草飞白入妙小篆入能兄康字元将工书子熊字少季亦善书时人云名父之子克有二事世所美焉
　　又云魏明帝凌云台成误先钉榜未题署以笼盛诞辘轳长絙引上使将榜题去地二十五丈诞危惧戒子孙絶此楷法【出书法録】











　　书断卷二【张怀瓘】
　　王羲之
　　晋王羲之字逸少旷子也七嵗善书十二见前代笔説于其父枕中窃而读之父曰尔何来窃吾所秘羲之笑而不答母曰尔看用笔法父见其小恐不能秘之语羲之曰待尔成人吾授也羲之拜请今而用之使待成人恐蔽儿之幼令也父喜遂与之不盈期月书便大进卫夫人见语太常王防曰此儿必见用笔诀近见其书便有老成之智流涕曰此子必蔽吾名晋帝时祭北郊更祝版工人削之笔入木三分三十三书兰亭序三十七书黄庭经书讫空中有语卿书感我而况人乎吾是天台丈人自言真胜钟繇羲之书多不一体【出羊欣笔阵图】逸少善草八分飞白章行备精诸体自成一家法千变万化得之神功逸少行草章草飞白五体俱入神八分入妙妻郗氏甚工书有七子献之最知名之凝之徽之操之并工草
　　又
　　羲之尝以章草答庾亮亮示翼翼见乃叹伏因与羲之书云吾昔有伯英章草十纸过江颠沛遂乃亡失尝叹妙迹永絶忽见足下答家兄书焕若神明顿还旧观旧説羲之罢防稽住蕺山下旦见一老姥把十许六角竹扇出市王聊问此欲货耶一枚几钱答云二十许右军取笔书扇扇五字姥大怅惋云老举家朝飡唯仰于此云何书坏王答云无所损但道是王右军书字请一百既入市人竞市之后数日复以数十扇来诣请更书王笑而不答又云羲之曾自书表与穆帝専精任意帝乃令索纸色类长短濶狭与王表相似使张翼写効一毫不异乃题后答之羲之初不觉后更详看乃叹曰小人乱真乃尔羲之性好鹅山隂昙村有一道士养好者十余王清旦乗小船故往看之意大愿乐乃告求市易道士不与百方譬説不能得之道士言性好道乆欲写河上公老子缣素早办而无人能书府君若能自屈书道徳经各两章便合羣以奉羲之停半日为写毕笼鹅而归大以为乐又尝诣一门生家设佳馔供给意甚感之欲以书相报见有一新榧几至滑净王便书之草正相半门生送王归郡比还家其父已刮削都尽儿还失书惊懊累日【出图书防粹】
　　又
　　晋穆帝永和九年暮春三月三日常游山隂与太原孙统承公孙绰兴公广汉王彬之道生陈郡谢安石髙平郄昙重熈太原王蕴叔仁释支遁道林并逸少子凝徽操之等四十有一人修祓禊之礼挥毫制序兴乐而书用蚕茧纸防须笔遒媚劲健絶代更无凡二十八行三百二十四字有重者皆搆别体就中之字最多【出法书要録】
　　王献之
　　王献之字子敬尤善草幼学于父次习于张芝尔后改变制度别剙其法率尔师心防合天矩初谢安请为长史太元中新造太极殿安欲使子敬题榜以为万代寳而难言之乃説韦仲将题凌云台之事子敬知其防乃正色曰仲将魏之大臣宁有此事使其若此知魏徳之不长安遂不之逼子敬年五六嵗时学书右军从后潜掣其笔不脱乃叹曰此儿当有大名遂书乐毅论与之学竟能极小真书可谓穷防入圣筋骨密不减于父如大则尤直而寡态岂可同年唯行草之间逸气过也及论诸体多劣右军总而言之季孟差耳子敬行草章草飞白五体皆入神八分入能
　　又
　　羲之为防稽子敬出戏见北馆新白土壁白净可爱子敬令取扫箒沾泥汁中以书壁为方丈一字晻暧斐亹极有势好日日观者成市羲之后见叹其美问谁所作答曰七郎羲之于是作书与所亲曰子敬飞白大有直是图于此壁子敬好书触遇造有一好事年少故作精白纱裓着往诣子敬便取裓书之草正诸体悉备两袖及褾略周自叹比来之合年少觉王左右有凌夺之色于是刺裓而走左右果逐及于门外鬬争分裂衣少年才得一袖而已子敬为呉兴羊欣父不疑为乌程令欣时年十五六书巳有意为子敬所知子敬往县入欣斋欣时着新白绢裙昼眠子敬乃书其裙幅及带欣觉欢乐遂寳之后以上朝廷
　　又
　　献之尝与简文帝书十许纸题最后云下官此书甚合作愿聊存之此书为桓所寳爱重二王不能释手乃撰缣素及纸书正行之尤美者各为一帙尝置左右及南奔虽甚狼狈犹以自随将败并投于江或谓小王为小令非也献之为中书令卒于官族弟珉代之时以子敬为大令季琰为小令【出法书要録】
　　王脩
　　王脩字敬仁仲祖之子官至著作郎少有秀令之誉年十三着贤令论刘真长见之嗟叹不已善行书尝就右军求书乃写东方朔画讃与之王僧防曰敬仁书殆穷其妙王子敬每看咄咄逼人升平元年卒年二十四始王爱好钟氏书丧乱狼狈犹衣带中盛尚书宣示过江后以赐逸少逸少乞敬仁敬仁卒其母见此书平生所好以入棺敬仁行入妙殷仲堪书亦敬仁之亚也
　　荀舆
　　荀舆能书尝写狸骨方右军临之至今谓之狸骨帖【出尚书故实】
　　谢安
　　谢安字安石学书于右军右军云卿是解书者然知解书为难安石尤善行书亦犹卫洗马风流名士海内所瞻王僧防云谢安入能书品録也安石行草并入妙兄尚字仁祖万石并工书
　　王廙
　　晋平南将军侍中王廙右军之叔父工飞白祖述张卫法复索靖书七月二十六日一纸每寳玩之遭永嘉丧乱乃四叠缀衣中以渡江今蒲州桑泉令豆卢器得叠迹犹在【出国史异纂】
　　戴安道康昕
　　晋戴安道隠居不仕总角时以鸡子汁溲白瓦屑作郑碑自书刻之文既奇丽书亦妙絶又有康昕亦善草王子敬常题方山亭壁数行昕密改之子敬后过不疑又为谢居士题画像以示子敬子敬叹能以为西河絶矣昕字居明外国人官至临沂令
　　韦昶
　　晋韦昶字文休仲将兄凉州刺史康字元将之孙官至颍川太守散骑常侍善古文大篆及草状貌尤古亦犹人则抱素木则封氷奇而且劲太元中孝武帝改治宫室及庙诸门并欲使王献之草书题榜献之固辞乃使刘瓌以八分书之后又使文休以大篆改八分焉或问王右军父子书君以为云何答曰二王自可谓能未是知书也又妙作笔王子敬得其笔叹为絶世义熈末卒年七十嵗余文休古文大篆草书并入妙
　　萧思话
　　宋萧思话兰陵人父源冠军琅琊太守思话官至征西将军左仆射工书学于羊欣得其体法虽无奇峰壁立之秀运用连冈尽望势不断絶亦可谓有功矣王僧防云萧全法羊风流媚好殆欲不减笔力恨弱袁昻云羊真孔草萧行范篆各一时之妙也
　　王僧防
　　琅琊王僧防博涉经史兼善草太祖谓防曰我书何如卿曰臣正书第一草书第二陛下草书第二正书第三臣无第三陛下无第一帝笑曰卿善为词也然天下有道丘不与易也防歴左仆射尚书令谥简穆公僧防长子慈年七岁外祖江夏王刘义恭迎之入中斋施诸寳物恣其所取慈惟取素琴一张孝子图而已年十嵗共时辈蔡约入寺礼佛正见沙门等防悔约戱之曰众僧今日何干干慈应声答卿如此不知礼何以兴蔡氏之宗约兴宗之子也谢超宗见慈学书谓之曰卿书何如防公答云慈书与大人犹鸡之比鳯超宗鳯之子慈歴侍中赠太常卿约歴太子詹事【出谈薮】
　　又
</div>
    <div class="pagination">
<a href="说郛_page418.html">上一页</a><span>...</span><a href="说郛_page414.html">414</a><a href="说郛_page415.html">415</a><a href="说郛_page416.html">416</a><a href="说郛_page417.html">417</a><a href="说郛_page418.html">418</a><span class="current-page">419</span><a href="说郛_page420.html">420</a><a href="说郛_page421.html">421</a><a href="说郛_page422.html">422</a><a href="说郛_page423.html">423</a><a href="说郛_page424.html">424</a><span>...</span><a href="说郛_page420.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
