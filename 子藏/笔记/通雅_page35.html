<!DOCTYPE html>
<html>
<head>
    <meta charset="UTF-8">
    <title>通雅 - 第 35 页/共 40 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>通雅 - 第 35 页/共 40 页</h1>
    <div class="content">　　六目者四目皆斑纹也　游宦纪闻曰东坡谒吕微仲见绿毛此易得耳唐庄宗时有进六目敬新磨献口号一觉抵别人三觉岭海襍志六目出钦州只两目余四目乃金黄花纹圆长中黑与真目排比
　　动物【鱼】
　　鲤鳣鳢鲩鰋鮎尔雅之首列也许慎毛苌分而释之误矣　尔雅六名并举而读者以鳣释鲤鮎释鰋鲩释鳢毛氏説文并蹈此误説文又并下文以鮀为鮎尤误矣鲤最常食大小皆有黑防三十六鳞鳣自是今之鳇鱼判然两物岂能牵合为一鳣或借为鱓用杨震三鳣是也説文不知直曰鲤也一名蝼洛侯切一名鳒古甜切又引诗鳣鲔发发则并不知鲔何物也叔重召陵人宜不明长江中事耳陆佃曰黄鱼谓之玉版此亦指鲟之脆骨而佃不能分也鲟鳃曰玉梭衣严氏曰本草以鳣为鱑鱼俗作鲟是合鲟鱑为一此如今九江敝府作鲊者合二鱼为一处也集韵或作防周官春献王鲔鲔即鲟鱼一作□大者为王鲔小者为叔鲔一名鮥肉东莱辽东谓之尉鱼或疑诗之鳣鲔在衞未必有千斤之蟳蝗智谓黄河中或不甚大耳郭璞当晋时知有江之鳣鲔今则知有蟳蝗而已此古今异称也韵防亦为説文所惑鲤注鳣真可咲鳢连第切一作蠡又作鲖音冡误音纣详见襍论一作鱼之摰者鳞黑驳首左右各有窍如七星雌雄相随将子啖众鱼能夜向北拱斗今黑鲤鱼也图经陶隠居云是公蛎蛇所变至难死犹有蛇性鱼胆皆苦惟鳢胆独甘説文鲖也鳢鳠也又分鳢为二物毛苌注鱼丽亦曰鳢鲩也陆玑谓鲩即鲍鱼陶隠居云此鲍鱼乃是鳙尤可喷饭矣鲩【户管切】即鯶鱼也鯶【古魂切】江北呼为混鱼通呼鲩为草鱼以其食草池州人至今谓之鲩若鲍【音豹】今淡浥鱼也微用盐曰鰎【居亿切】沔州复州作之货殖传鮿【陟涉切】鲍千钧防鱼不盐也即魏武食制之萧折鱼也奈何以释鲩乎鰋一作鰋【依逺切】额白鱼潜谷曰其游好偃陆佃曰鰋偃鲤俯鳢圆鲂方今毛郑皆以为鮎许以为鮀而注鮀为鮎矣鳠实鮎之大者许又注魾鳢为鳠注为鳢则鮎鮀鳈鰋鲤一物也有是理乎鮎【季兼切】口方无鳞江东谓之鮧又名鮠今南都江北并称鮎鮠而鮷鮧鳀皆汉晋以前之语亦一字也鮠即鮰【戸灰切】而合溪分二字鮠之大者曰鳠鱼登莱谓之阔口鱼此皆无鳞之鱼而微有别口腹俱大者名鳠背青口方者名鮎背黄腹白者名鮠家语曰大鳀鱼即鳠也説文鳠俱音化
　　有吹沙之小鲨有海中之大鲨　诗云鱼丽于鲿鲨陆氏曰狭而小常张口吹沙智考此实是吹沙小鱼黄皮有黑斑文正月先至但身前半阔而扁附沙而游后方而狭陆氏以为狭小则又失矣余乡至今呼为鲨鮀则合溪之辨并及于鲨鮀又未考矣海中所产以其皮如沙哆口无鳞胎生其类尤大鮀本即它许氏以为虵戴氏以为鼍特以河中之小鮀专此鮀字耳诗曰鲿鲨一名黄杨今黄颊鱼是也山海经番条山减水鰔鱼郭注一名黄颊音感智按此是鯮
　　鳙鲢鱮一物而微分　鱮【女与切】似鲂而弱鳞俚语网鱼得鱮不如噉茹其类尤大而肥者徐州谓之鲢或谓之鳙幽州曰鸮鶟或谓之胡鳙智按今俗以肥而食草鱼矢者为鲢头稍小身稍扁韵防并不収鲢字其头最大者鳙也俗呼为□头啖鱼头者辄烹之鱮其总名也説文鲂下别作□音似近之母亦古以鲂为□而以鯾为为鳊乎陶隠居以鳙为鲍则尤非矣鲂今之鳊也语曰居就粮梁水鲂九罭称鳟鲂客座赘语谓鳊大曰多腴有俗所名火筩觜也鳟鳞细眼赤鱼也鱄亦赤目士丧礼鱄鲋九或曰绀目荷包鲫也鱄【转专二音】郭注山海之鱄音团鳏是亦鳙类郑以为鲲子者非鲋符注切别作鲫鰿以附土而行曰鲋也似鲋而黑俗曰鱼婢江东曰妾鱼即所谓鱊鮬鳜鯞也鳙又作鰫説文分二字皆鱼名相如赋曰鰅鰫鰬魠郭璞曰鰫似鲢而黑则鱮类也海鱼肉如彘曰鳙今沿海人多脯之其陶所谓鲍乎鰅元钟切徐广音娯説文曰鱼皮有文出乐浪东暆神雀四年捕输考工鰬音虔博雅大鱓谓鰬魠他各切説文曰哆口鱼也
　　防即鲸　雄鲸雌鲵以庄子鲵防为之制则小鱼也以左传取其鲸鲵则大鱼也吕览曰鲋入而鲵居高诱曰鲋小而鲵大尔雅曰鲵大者谓之虾此虾似非指鰝也鲵亦为二名两用无疑鲸古作防
　　魶即鳎　相如赋曰禺禺□鳎【音榻】史记作魶説文曰似鼈无甲有尾无足口在腹下与鮀相类鮀水母目虾之物今名折头鳎则福州之铜盆鱼也唐韵鳎似鮎四足则单据郭説也
　　鳘鳘皆鲈也　鲈巨口细鳞似鳜但四腮耳海鲈肉粗曰鳘説文鱼出邪头国亦作鳘梧州出嘉鱼亦似鲈忽雷鳄也　洽闻志鳄鱼别号忽雷熊能制之握其嘴至岸食之一名骨雷秋化为虎三爪鹿甚畏鳄説文似蜥蝪长丈笺曰鳄也自退之驱鳄后至宋咸平中通判陈尧佐捕鳄获之其害殆絶
　　牛鱼即北方之鲔类也　契丹主逹鲁河钩牛鱼以其得否为嵗占王易燕北录曰牛鱼嘴长鳞硬头有脆骨重百斤即南方鱏鱼程大昌非之岂必牛鱼真似牛乎物易地而少变则理有或然
　　鲛海沙鱼之大者也　鲛【加肴切】其皮粗错坚厚可餙刀室后汉舆服志载之本草云防【音鹊】鱼皮也唐本注云出南海似鼈无脚而有尾陈藏器本草云一名沙鱼一名鳆鱼鳆乃音雹出山东大不过数指与鲛何啻天壤得无因雹音而误以鲛字为驳字乎鲛腹容四子常从口入母腹而复出柯古曰海鱼千嵗为剑鱼一名琵琶鱼一名虎鱼即大鲨也
　　江豚曰鯆　鯆又作【模切】类篇皆曰江豚也能拜风广韵曰鯆防晋书夏统用鯆防广韵収之尔雅鱀是鱁释曰防属也体似鲟尾如防大腹小喙鋭而长齿罗生上下相衔鼻在额上能作声少肉多膏智以为即今之鱀鱼南史载宋明帝宻渍鱁鮧一啖数升一曰盐藏鱼肠也本草曰鱁鮧鱼鳔也即鱼白胶此説是也齐民要术有造鱁鮧法取石首魦鱼鲻鱼三种肠元美引此语作鱼误沈存中专以鱁鮧为墨鱼肠者非当魱鯦也　魱【洪孤切又去声】见説文尔雅注似鳊而大鳞肥美多鲠江东呼其大者曰当魱六书故曰魱似鳊而大生江海中四五月大上肥美而多骨江南珍之以其出有峕又谓峕鱼别作鲥韩道招作鲥智甞怪此珍品而古无之独唐韵有魱字曰当魱鱼名郭云似鳊肥美多鲠皆近但大鳞不合耳合溪葢以大属上文鳞下或遗细字其海鱼似鳊纤鳞少骨曰昌亦作鳉海鱼似鳊而小肥曰鯬【子例切】孙愐云时鱼出江东何大复称其银鳞细骨彭渊材恨其美而多刺袁逹禽虫述曰鲥冒网而不动防其鳞也鳞防干可作花钿黄勉之曰广州谓之三鯬之鱼
　　人鱼曰　【营只切】似鮎而四足长尾声如小儿善登木本草则以为鲵鱼即人鱼似鮎四足陶云鳗鲡能上树苏云鲵鱼能上树非鳗鲡也本草诸公亦揣摩竒物而误耳如鮻鱼人面人手鱼身亦曰人鱼薄鱼如鳣一目音如人呕见则天下水何罗鱼二首十身鮨鱼鱼身人首何罗乃今之八带鱼也真腊有浮湖鱼八足嘴如鹦鹉水经注水唐如三四嵗小儿如鲤鲮岂得尽注以人鱼乎
　　鯼石首鱼也小者曰防　鯼【子功切】一名免鱼小者名黄花鱼干曰鮝又有勒鱼海上听水声取之干曰勒鮝头有骨如鹤喙形葢鯼之一种也南京总曰黄鱼以冰从海上持来通呼鮝鱼説文作鲞食疗本草以鯼为鯮故时珍分出一条曰鯮生江湖中口在颔下能噉鱼大者三十斤此大鳡之类也尔雅翼云鮆与石首鱼皆以三八月出江赋曰鯼鮆顺时而徃还此鯼即石首鱼也今浙人但呼薧【音稿】鱼为鮝而江淮以石首为鮝故曰白鮝防【谟杯切】福温多有之即黄花鱼温海志名黄灵鱼即小石首鱼也
　　鮇鱼嘉鱼也　汉口沔县有二丙穴又嘉州雅州梁山大邑顺政诸县皆有丙穴嘉鱼李善注左思赋鱼以丙日出穴蜀人呼为拙鱼河阳呼为鮇【音味】鱼山海经诸钩山寐鱼郭璞曰即鮇鱼梧州江亦出嘉鱼范成大言桂林出竹鱼形味似之则竹鱼即嘉鱼也
　　墨鱼乌鲗也　鲗足生口两须如缆谚曰乌鲗噀墨八足在口又名墨鱼宁波□者曰脯图经云乌所化其云秦王东游弃算袋化为此形则诬矣禹时贡乌鲗之酱筌言其墨作劵隔年而字灭张氏曰不验其无骨者名柔鱼又更有章举石距二物与此相类而差大味更珍好小者曰锁管见泉州志今曰银瓶鱼临海志言其怀版含墨故号小史鱼
　　鯸防防鲐鲑皆今之河豚也　鯸【呼钩切】防【盈之切】防【音规】鲐【音台】鲑【音鞋】背青黑腹白触物即怒亦曰乌狼一曰探鱼黄者黄防大观本草可笑既列河豚为一条又列鯸鮧为一条性皆相似此不过见防鯸字竒遂以为别是两种鱼耳鲐鲑是河豚此潜谷説物类志湖夷鱼即河豚广志鮠鱼一名河豚鲑又为鱼菜之总名如庾食鲑是也乌切张华载防鱼心肝头毒司马潜虚用鯸防之浮必是河豚误以防为鲑耳説郛载尤延之言河鲀起于左思赋郭注山海赤鲑音圭潘岳沧海赋鯸临海记防鯺智按即此鱼之大者
　　鲋鰿也　礼用鲋十有五谓其小也神异经祖州烜湖内鲫长八尺食之宜暑而辟风寒成式亦载之又寻阳青林湖鲫大者二尺可止寒热今滦河鲫以冰合之来京师动亦数斤防即所谓荷包鲫也一曰□魮鲫或曰防为栉化其説附防鼢鼠化鲫则有其理尔雅曰鳜鯞郭璞所谓妾鱼婢鱼崔豹所谓青衣鱼皆此物也鱼经又有附土者曰京鱼一曰吐智按即杜父鱼一名黄防音么俗名舩矴鱼
　　鲚刀曰鮆　鮆【在礼切】尔雅鮤韈刀即今之鲚刀鱼江隂有小鱼名子鲚山海经浮玉山北望巨区苕水出其隂中多鮆巨当作具东坡诗知有江南风物否桃花流水鮆鱼肥
　　石桂鱼即鳜也　作□者非昔有仙刘慿食石桂鱼即此鲈似鳜而四腮山海经洛水多防如鳜可治瘘注防音滕日华子以鳜为水豚可知此一类也笔乘谓鳜有肚能嚼名鮰鱼遯园亦以鳜鱼为鮰引张志和桃花流水鳜鱼肥此误矣葢因乡语谓鳜为计故以鳜本音桂与鮠近也
　　王余银鱼　或曰鲙残鱼博物志阖庐所弃或作越王事又云梁武以食寳志公志公复吐出化为此海中出者曰龙头鱼福州一种曰水晶鱼下汤即起明如水晶惟有细脊一条而已北京寳坻银鱼则不通明不过如指大临海志曰鱵鱼一名姜公鱼形如鲙残但有一细骨如针此即龙头鱼也
　　鱊鱼麦鱼也　一名春鱼春时有之北户录恩州出鹅毛脡细如毛郭义恭言武阳小鱼大如鍼今处处有之江北名为麦鱼时珍引尔雅鱊鯞非矣
　　曰魪曰魼曰鳒曰版鱼曰左介曰曰婢簁曰奴屩曰箬叶曰鞵底皆尔雅之鲽所谓比目鱼也　尔雅比目鱼名鲽吴都赋曰魪上林赋曰魼刘渊林以此为王余误矣鲒即魪魪即鲽也南越志曰比目亦曰版鱼曰左介故作魪北户曰鳒异物志曰箬叶鱼俗呼鞋底鱼魪一名道昭収防防皆字讹也临海志曰婢簁风土记曰奴屩鱼皆因鞋底生意今杭州钱塘江日夕餐此章举石距今之章花鱼望潮鱼也　章举石距临海志曰□鱼今闽中名章花鱼浙中曰望潮鱼
　　蕃蹋鱼今铜盆鱼也　蕃蹋鱼一名邵阳鱼韵书作鲄鱼或曰鯆魮曰鲼形如大荷叶长尾口在腹下无足无鳞福州呼为铜盆鱼魏武食制云蕃蹋鱼大者尾如箕长数尺是矣修文类书作蕃逾鱼误岭表录异作海鹞鱼山海经魮之鱼如覆铫得毋此类乎
　　鯈防阳鱎也　荀子曰浮阳之鱼杨倞曰鱼名今字书无防字惟字彚载之音乔转注畧曰防从本音叨故防音乔今作防则音鉢故或以为白鱼之转声开寳本草以鱎鱼为白鱼言其头尾向上也説苑阳桥之鱼岂其此乎元美以为即荀子儵鉢者为浮阳之鱼阳字相近耳
　　鲦鯈鲰鰦皆小鱼也　毛公曰白鲦也即秦桧妻所谓子鱼也庄子曰鯈鱼出游李氏音由白鱼也徐氏音条类篇合鲦鯈为一亦自有见鲰【音邹】亦浮阳小鱼也故士自称曰鲰生鰦或作鲻尔雅鮂黑鰦景纯曰即白鯈也江东呼为鮂鱼按黑鰦亦鯈类而色不白矣今海味専重鰦鱼子又有子鱼絶相类其白者北方以寳坻为美淮之间通州有成片者福州之水晶鱼最妙在甬东则呼为龙头临海记鱼如指长七八寸亦此类永嘉鱼则长寸其曰似鱦即一字谓似绳也
　　防鱓鳗鲡鳛皆一类也　防别作鳅鱓别作防鳝南史王使人吞防今时珍音防为旦非矣鳗别作□説文鳛【似入切】防也防鳛也山海经曰涿光之山多鳛鳛如鹊而十翼衔火语曰防则似蛇鳛闻有翼或曰鳗鲡即漫鳢説文鲡与鳢同此鱼有雄无雌以影漫于鳢鱼而生子故名桂林有石鳗出于洞穴性凉广州海鳗最大曰狗鱼其涎即能杀虫不独其骨矣孟诜云歙州溪中一种五色入药最胜今曰白鱓以别于黄鱓也古与鳣通杨震三鳣是也山海经展水师水皆多鱃鱼郭注今虾防或作鱃音秋时珍则以鱃为□头
　　鱼子曰鲲鲕　鲁语曰鱼禁鲲鲕尔雅曰鲲鱼子逍遥游之言原无稽韦昭曰鲕鱼未成也吕览曰有东海之鲕又有防【音妥】説文曰鱼子已生者也□籀文今讹□矣郑又曰鳏鱼子也孔丛子曰衞人钓得鳏其大盈车葢是大鱼郑为误
　　酉阳襍爼有印鱼东坡所称通印子鱼则泉州通应侯庿前之子鱼也　陈善曰泉州有通应侯庿其下临海出子鱼甚美世呼通应子鱼者记所出也荆公诗遂误用为长鱼爼上通三印东坡又以通印子鱼对披绵黄雀此皆是传闻之误孟子讥缘木求鱼者以其无有也而范蜀公言按蜀中实有一种鱼在树上声如女儿啼名曰鲉鱼此则孟子未闻者也荀子曰蟹六跪而二螯然蟹实八跪方知蔡谟未识蟛蜞未足多笑元美曰今实有印鱼东坡亦未为误智按印鱼者酉阳襍爼所载曰印长一尺三寸额上四方如印诸大鱼应死者先以印封之其言如此则安得以通印子鱼当之东坡误矣荆公用金鱼印名岂在爼上或烹鱼芼粉作印邪诗人借用耳
　　涝户谓鱼秧也　陆文裕曰今人家池塘所蓄鱼其种皆出九江谓之鱼苗或曰鱼秧南至闽广北越淮泗东至于海无别种也葢江湖交防之间气所钟每嵗于三月初旬挹取于水养之舟中渐次长成亦有赢缩其利颇广九江设厰以课之洪武十四年钦差总旗王道儿等至府编佥渔人谓之涝户黄省曽鱼经曰户以稍长鱼苗曰有难长之秧曰艋艘其首黄色曰螺蛳青唐韵有涝俗作
　　潜鹿鱼头似鹿者也　元美曰潜鹿鹿头鱼此据左思吴都赋沈虎潜鹿注鱼身而头似鹿异物志载有防鹿自是郑氏所云益州之鹿防勿误用也黄省曽曰鲟鳇两颊之肉谓之鹿头鱼而异物志竒其説邪成式言羊头鱼其头似羊又物类相感志载鹿鱼南海春夏有鱼跃上洲化为鹿其説尤怪








　　通雅卷四十七
<子部,杂家类,杂考之属,通雅>
　　钦定四库全书
　　通雅卷四十八　　　　　明　方以智　撰金石
　　鉒金鉒银卝也　玉海引管子曰上有铅者其下有鉒银上有丹砂者其下有鉒金上有慈石者其下有铜金此山之见荣者也博雅曰鉒署置也平水韵増一曰以物送终谓之鉒音注亦谓在土中为鉒耳轩辕述寳藏论金有二十种五真金十五皆药成者银十七种四种真银十三种药成者梵书谓金为苏伐罗银为河路巴谓生金生银也还金丹生丹砂穴中为上沙金为子麦金麸金山金为马蹄金银生鑛中石缝如乱丝色红有曰老翁须者为上有白如草根有衔黑石者生乐平鄱阳产铅之山一名龙牙一名龙须者是正独孤滔丹房镜源所云银笋为至药根本也波斯国银曰锡蔺脂魏缪袭注尤射一卷乞肤金于我注即今银也按今金有子金有麸金碎金也肤金当是麸金生金也云南叶子西畨囘囘钱熟金也无声而烧不黑杂红铜者曰气子又名张公又名身子则掷之有声古云半両钱即所云紫金今人用赤铜和金为之尔雅璗镠鉼铣之名皆炼成后之色耳説文谓鋈为白金者非鋈乃镀金之法也方书所云黄牙葢指金也陶隠居曰仙家名金为太真梁渐子随笔曰温峤字太真正以丹峤产金故取为字
　　黄银非一种鍮石石中之铜卝似金也　唐太宗赐房龄黄银带欲及杜如晦为已设帝曰世传黄银鬼神畏之更取金带春秋运斗经曰人君秉金徳而生则黄银见山海经皋涂山多银黄其真黄银乎隋辛公义守并州甞大水流出黄银以上于朝程大昌曰世言鍮石太原所产为最而太原即并州则公义所上其自然之鍮乎元和志曰大原出赤铜大昌则竟以黄银即鍮而鬼畏鍮者畏铜也方勺曰黄银出蜀中与金无异但上石则白色唐志章服有青鍮石带辽元志载用鍮石处甚多鍮音偷自吕览淮南甞言鍮石似金而今本草纲目竟无鍮石条惟言水银在地鍮石可引上寳藏论假金有鍮石金李时珍曰世人以黄银为鍮非也鍮即药成黄银也按髙似孙引丹砂伏火化为黄银日华子载雄黄银雌黄银丹砂雄黄杀精魅太宗赐如晦曰鬼畏者若非丹砂银其雌雄黄银乎王元美亦不知丹砂雄黄银今一统志荅儿密古之丹眉流国产鍮石紫于文定不解为石为铜宜其难识矣苏州开元寺大佛三尊传言海上浮来乃鍮石所装夜甞放光后一啇装金而光遂隠要论鍮乃自然铜之精者也而卢甘石所煮链者乃假鍮也辽元之贱用鍮石皆指卢甘鍮耳金阙顶用风磨铜价贵于金或曰黄银乎鍮又作鋀玉篇并作鋀鉐秦淮海录刘壮愍公遗事冦莱公表之盗刼倒藁得一防石带去则又从石作防紫乃真腊树汁虫食汁结于树上染家取作胭脂今刻杂爼误作紫防连真铅也　货殖传江南出枬梓姜桂金锡连徐广曰连铅之未炼者今本草纲目不载连名亦一缺也寳藏论有流黄气紫背即熟铅之精华也能碎金刚钻其曰负版铅铁苗也不可用雅州钓脚铅亦可干汞上宿真言曰铅能伏五金而死八石波斯铅第二嘉州利州出草节铅何子元曰嵩阳产铅民业胡粉其法县铅块于酒缸内闭四十九日则铅化粉矣不白者炒为黄丹其渣为蜜陀僧然铅气甚毒枵腹入其中必死今业久之家长幼多痿黄风挛
　　鑐铁熟鐷也　陶景曰生铁是不破礝鎗釜之类钢铁是杂链生鑐【音柔如开寳本艸香薷作葇】苏子容曰销拍可以作鐷者为鑐铁亦曰熟铁陈藏器曰经用辛苦者曰劳铁钢铁一名跳【音条】铁笔谈曰世间用柔铁屈盘以生铁陷其间泥封炼之锻令相入谓之团钢灌钢此乃伪钢耳余出使至磁州锻坊识真钢钢如面中筋锻百余火一锻一轻至累锻而斤両不减则纯钢也何孟春曰铁碪锻金银百十年不壊以椎皂角则一夕破
　　宾铁出波斯　郭璞云白貘食铜铁埤雅云貘粪可为兵切玉又神异经有囓铁兽禽书所言豻拾遗言记昆吾兔皆能食铜铁唐书吐火罗献大兽食铜铁日行三百里其矢可铸刀其言西域苍鹅饲铁取粪作刀即駞鸟之类也呉王武库兔腹中肾胆皆铁取铸劔切玉如泥元有都局院造作镔铁铜钢鍮石东南简铁沙里陀等物元成宗定辽阳等处都提举司掌办金银铁等课何孟春曰晋书赫连勃勃以铁伐为氏按契丹号辽实以镔铁为号又有定铁出甘肃赞宁言镔铁出南宾县
　　铁落铁蛾即铁化也锴精铁有白光也　锴好铁也春秋传有文之锴平子赋铜铁锡锴大冲赋铜锴之垠説文曰九江谓铁曰锴一曰白铁也髹工晒漆以触药入之触药即铁浆沫以醋合者也
　　方诸明水阳燧明火皆鉴取之也　吕览淮南甞言之皆以阳燧为阳起石方诸为大蚌或为水晶按司烜氏以夫燧取明火于日鉴取明水于月考工记曰铜锡相半谓之鉴燧之剂是火为燧水为鉴也高堂隆曰阳燧一名阳符取火于日隂燧一名隂符取水于月并以铜作之谓之水火之镜干寳搜神记云金锡之性一也五月丙午日午时铸为阳燧十一月壬子日子时铸为隂燧铜锡为水火之精隂阳相征葢其微哉纬略乃以司烜之鉴取明水于月为方诸大蛤乃一端也阳燧面洼出火倒景之理详见质测
　　澒即汞也　广雅曰水银谓之澒淮南青澒五百年为白澒丹家作汞硇杀之胆矾硫结之铅凝之灌尸如生紫河车伏之川椒嚼茶収之本艸言以金银铜铁置其上则浮王虚舟先生曰非也铜铁则浮金银则沉金银取出必损几分以其蚀也今制水银手以持金器赤金亦白矣濯之以盐金仍如故其性易走然帽可盛旧言佛菻取水银以金箔人马引之落坑今辰州邕州取水银者不尔但水银气伤人有死者须先服药防之张萱言西粤志泗城州埋人取澒之説走马吸水银犹走马射阿魏贾胡竒其説耳
　　槖籥沙可以范铸邢沙可以碾玉　姚令威曰仁和县图经出槖籥沙县东海际用鼓铸铜锡之模皆来采亦邢沙可以碾玉也今到处极细之沙重罗过者曰面沙皆可铸范外洋沙易碾金刚石
　　宋试玉有玉等子凢玉与寳石皆石之精者耳似珠而大者曰玉目道家呼玉为真　葛洪抱朴子曰服真者其命不极王防权扶玉目注权扶南蛮玉目寳玉似大珠者也大中十二玉有如意寳珠后魏李预餐玉而以酒色死曰死必有异于人毒热时停四日而体色不变口无秽气今御馔曰玉食时有碎玉之法游宦纪闻后晋天福中使于阗者记玉河出昆山有白玉河绿玉河乌玉河大观中创寳求玉于阗贡者逾二尺如截肪西夏五台山亦出玉宣和殿有玉等子凢玉来比即知之元志于匪力沙令淘户淘玉屑金之翡翠碧玉也详见物理小识永乐二年打鲁哇亦不刺金贡玉璞打鲁哇即于阗也白玉如酥最贵所云羊脂也餐色油色雪花次之有沙子玉乃子儿石也有甘黄甘青菜墨则贱古玉有血玉尸玉有墨古渠古甄古土古石似玉者多説文璁防琟瑂玕璡珢琂璒防玤防鳿玽璶防璓□黑次玉者玖黑石似玉者瑎而总以玪为名珉则碔砆也今用茅山石与夷陵石水石亦有刀刮不动者夷陵石即珉至罐子玉则药烧成者矣
　　靺鞨木难鸦鹘猫精皆寳石也　山海经骢山是錞于西海其中多采石穆天子传重氏之黑水爰有米石之山即寳石五采也升庵疑即今所谓寳山寳井智按今寳石出西番囘鹘诸坑井内云南辽东亦有之红者名刺子碧者名靛子翠者名马价珠黄者名木难紫者名腊子又有鸦鹘石猫精石榴子红扁豆金星石碧者唐人谓之瑟瑟红者宋人谓之靺鞨元志求猫精琭谓祖母绿也程大昌谓木难出翅乌口中沫所成碧色珠也按木难乃黄色崔豹作莫难升庵直以木难为祖母绿智以木难色黄是今之硇子亦似猫精有一线先摇动者穆天子传重氏之所守曰枝斯璿瑰瑶琅玕玪□□□玕琪防尾智以是瓮字□即寳字□即琭字□是长字□是璅讹赵凢夫曰□马防桃花防当用防字辍耕录载明绿色为助木刺祖母防之语也墨庄漫录载宣和贡绿猫精能息火然炭方炽投之即灭又云能解虫毒之药此为贵云升庵谓靺鞨即肃慎地产寳石而正杨讥之智谓靺鞨乃红韦色转为靺鞨以其声名其国寳石之红靺鞨言其色耳北敌亦好装红唐太中时贡十二玉有红靺鞨哈密贡速来蛮石把咱石玛瑙文石也水精水玉也　拾遗记曰玛瑙是鬼血所化更谬辽元立玛瑙局或曰防玛瑙也水晶也凢夫以为即峨眉六面石九成言玛瑙有浆水红则所谓西洋玛瑙也今以楚石假之试玛瑙以砑木不热者为真至竹叶玛瑙土玛瑙出沂州可作屏风若外国之鬼工石似玛瑙甚小而贵有锦红合子纒丝酱斑拍枝诸名广雅曰水晶石英也山海经曰水玉即水晶本艸言有黑白二色信州武昌有水晶倭国多产智按今闽中极多有五色番水晶更坚眉公销夏部曰玉精盌盛水不腐陆文裕曰金刚钻可以刻玉其质类水晶其色微黄出西域土人于鸟粪中得之生极髙峰峦鹰鹞之属打食于上遂吞而复出其大者极难得一云生百丈水底盘石上如钟乳扶南人没水取之竟日乃得智按今濠镜多有之大者一二寸镶嵌于首勒白莹射人岂鹰鹞所吞乎
　　玻璃本作颇黎　颇黎国也中记云大秦有五色颇黎梁四公子记扶南人来买颇黎镜蔡绦曰御库有波黎母集注曰流璃火齐珠也魏略大秦国出火齐玫瑰唐书罗刈国有火齐续汉书云哀牢地出火精琉璃演繁露谓天竺有火齐如云母则同名者也説文鎕锑火齐也近三保太监出西洋防烧玻瓈人来故中国玻瓈顿贱唐书元载诛得路嗣恭所遗琉璃盘径尺北史言月氏人在京师铸石为五色琉璃煮不动曰蕃琉璃又自有如师古所言自然琉璃石大昌勿竟驳也陈藏器曰自然灰生南海畔如黄土灰可澣衣玉石玛瑙之类以此灰埋之即耎易雕刻今益都用礁煮石为琉璃详小识
　　珠非尽出于蚌　古有辟尘珠辟寒珠夜光照乘大者径寸或出于龙鱼鼋异物之腹中蛇亦有珠非独出于蚌也陆佃曰龙珠在颔蛇珠在口鱼珠在眼鲛珠在皮鼈珠在足蛛珠在腹皆不及蚌珠山海经滥水注汉水多魮之状如覆铫是生珠玉数厯山楚水多白珠今蜀郡平泽出青珠左思云青珠黄环西国琅玕碧殊皆寳石而名之以珠者也玉防江厯珠也穆天子传天子舍于珠泽注珠泽在越巂水经注若水有光珠穴今之洛浦涠川殆其类也物类志梁武帝有蛇寉珠唐太宗时防利国贡火珠顺宗朝拘珍国贡履冰珠罽宾天寳中献上清珠照一室水旱祷之皆验又贞观中佛菻献绿金精又有阆风珠走珠也帝青珠大秦国珠也熊太古冀越集云南珠色红西洋珠色白北海珠色微青随方色也甞见蜑人入海取得珠子树如栁枝蚌生于树树生于石此亦异闻元志元贞元年人都村直沽口听民捞采广州于大歩海采他如鄂诺吹达喇珲塔哈三河之珠胜州延州乃延城之珠至元闲始采又成宗时有雅库特大珠含之则不渇熨面使目有光有明珠池于亷州府设禁时亦开采万厯中粤按李时华言涠川奸徒而罢之葢自雷亷接交趾六池即六海连亘千里珠出断望者上次竹林次杨梅次平山至于污泥下矣曹昭格古要论有北珠南珠又有马价珠出西番色青有指面大者能拂尘其瑟瑟之类乎眉公曰今寸以上曰大品大而底平曰珰珠次曰走珠滑珠磥珂珠此语出南越志此文下有官珠雨珠税珠葱符珠所谓玑也今大而不光曰胡珠古或以珠为寳称故广雅与张铣注西京皆以珊瑚为珠不则如孟竒所笑矣广州珠池乃海之港也刘恂岭表录谓海边有岛岛上有池池底与海通
　　瑟瑟碧珠也　广雅曰瑟瑟碧珠也瑟瑟与槭槭通故孙愐作璱璱以别之髙仙芝袭石国得瑟瑟十余斛宗幸华清宫五家瑟瑟珠玑狼藉于道唐防要吐蕃官章餙有五一曰瑟瑟明皇又于汤中垒瑟瑟虢国夫人赏圬匠瑟瑟三斗髙似孙引唐懿宗赐公主瑟瑟幕程泰之引唐语林卢昂有瑟瑟枕宪召估之曰至寳无价研北杂志言张梦卿有太康墓中紫金钿铜天禄其嵌珠瑟瑟等多脱元仁宗皇庆元年有启金州献瑟瑟洞请采之不从或曰碧珠如琅玕之类或曰寳石纬略确以为珠类泰之则曰今世所传瑟瑟皆链石为之智按瑟瑟有三种寳石如珠真者至寳透碧畨烧者圆而明中国之水料烧珠亦借名瑟瑟汤中之垒圬匠之赏其殆水料乎
　　垩白墡也赭即所谓华隂赤土也上中曽青亦谓之碧子虚赋丹青赭垩雌黄白坿锡碧金银注张揖曰垩
　　白墡也白坿白石英也赭代赭石也锡青金也碧玉之青白色按一句俱説金锡内入一玉不伦碧乃自然铅铜在土中色碧淮南曰偏土生曽青是其类也垩古音恶嫌其音改为白善而又和土耳陆广防曰呉县陆宛坟有白土充贡曰白墡即白垩也山海经青防音艧殆碧垩乎
　　水碧水玉也或以为泠石赭或以为水脂碧程大昌疑为水苍玉而又以为缥青水晶　大昌论水碧引太白过彭蠡诗水碧或成采金膏秘莫言按前此江淹诗水碧验未黩金膏灵讵锱谢灵运金膏灭明光水碧辍流温葢縁山海经耿山多水碧又云紫桑浔阳其下多碧庐山有鑛故两用也太昌曰古佩水苍玉其用此乎今信州水精不莹多缥青之色姚寛西溪藂语曰山海经今名赫未知何物余见墨子道书大药中有水脂碧者当是郭青螺曰寛误也按山海经旧本作泠石赭李邕用氷碧广志曰有缥碧有绿碧出越巂今分西碧南碧出西番者有黑子出云南者或绿或白绿世人贵西特贵逺耳非定论也元河林防川采碧甸子其珠砂水银碧甸子课下云碧甸子在防川者至元十一年输一千余块和州今之和宁在大同外防川在云南四川之界非河间之防川也陶九成曰尼沙布尔即囘囘甸子竒尔玛勒即河西甸子荆州石即襄阳甸子今作碧靛子青绿色与马价珠相似
　　虎魄蜜腊一类异色亦有石类不独木脂也　向説茯苓千年化琥珀乃误传也孙愐曰枫脂入地为虎珀不特松脂中记亦言枫脂世説言桃沈化淮南曰丝琥珀苗也韩保升曰木脂皆化而松枫多脂耳琥珀色赤曰血珀从云南来而淡者曰金珀曰蜜腊皆从闽畨舶来近年尤多亦不经用久则油坏大非坚物或以为药与木脂所炼无异转思博物志烧蜂巢所作之语岂无因邪成式言龙血入地为虎珀南蛮记宁州沙中有折蜂岸崩则蜂出土人烧治以为虎珀畨人鬻货好为大词夸中国即有入地之松脂亦不易得定有同类如近日之波璃亦番烧也今人以香辨真伪或曰桃樟杂脂皆能成此黳珀色黑入土更久山海经平丘三桑东爰有遗玉字书云瑿遗玉也髙昌分木瑿瑿晋书山涛传赐涛司徒蜜印新沓伯蜜印正蜜腊珀也逺西云其国海中出黄石通明发光谓之蜜腊蜀都赋虎魄李善本作琥珀注一名江珠
　　太隂精盐根也　天下所用精乃绛州山中绛石耳水经注曰鱼腹县有盐石即盐阳石即盛以为廪君射盐神化神女处也蜀志云盐母谓盐石纬略曰河东有盐田精乃池中盐根生解池大卤中渠土内得之大者如杏叶小者如鱼鳞悉皆尖角端止如甲其裙襴小撱其前则不剡正如穿山甲相掩之处全是甲更无异也色绿而莹彻叩之则直理而折火烧过则悉解折薄如栁叶片片相离白洁可爱沈括曰此乃禀积隂之气凝结故皆六角也淮安盐城古盐仓下土中又有一物六棱如马牙硝彼方亦名大隂精然喜防润如鹻熊公云蜀盐井煎盐处亦有英石成六角文正是精石又戎盐部中有盐药似芒消崔昉炉火书言醎卤煎成焰消石据此则与乌塲青消石今用之朴硝凡三种矣
　　君王盐水晶盐也陆盐无水生末者也青赤盐戎盐也盐盐霜果盐树也朱余越盐官也风盐解泽也尧梢壊盐为其浊也繖子盐朐防井盐也　北魏太武至州饷武陵王以九种盐其白盐曰君王盐即赐崔浩之水精盐也酉阳杂爼曰昆吾有陆盐其泽无水自生末盐月满则味甘博物志曰戎盐累卵即青盐之大颗者也凉州异物志载姜頼之墟生赤黑盐今安宁卫盐井即青盐山丹卫即张掖有池产红盐元史坏州红盐皆戎盐而今医家用青者越絶书有朱余注越人谓盐曰余陈藏器曰盐麸树一名叛奴盐蜀人谓之酸桶其穗曰凷一统志载女直盐生木枝上中国有盐生呉蜀云南有盐霜果朐防井名繖子盐形如伞今万流驿是也存中曰解州盐泽北有尧梢水一曰巫咸河大卤水须甘泉和之乃成盐尧梢水浊一入则坏智闻南风成盐雨则壊淮北则日晒成盐色白淮南则煎灶所成梢黑浙盐白而淡广盐梢黑亦煎成者东坡曰蜀井陵州最古淯井富顺盐亦久惟卭州蒲江县井乃祥符中民王鸾所开自皇祐来蜀始用筒井法圆刅凿而盌大深者数十丈以巨竹去节复以小竹挿其中以机械吸水温州南天富北天富至岱山皆熬波也自鸿鹤汤村则刮鹻以淋卤姚令威曰用铁盘淋者色青白晒灰者少黑竹盘涂石灰以淋者少黄徐度郤扫编盐塲编竹泥之火烧不焚智谓盐属火与同类也
　　乌丁泥孙儿茶也　一作乌叠一作乌爹出哇暹罗诸国今云南老挝暮云塲造之以茶入竹筒埋污泥中日久取出洪州载榜葛刺贡乌爹泥
　　□□即硇砂　孙愐硇砂一作□即今硇砂言青海射月附盐而成彼人采取煎炼成块以黝礶悬火上则常干近泠得湿即化为水或渗失北庭砂为上今西城火州是也硇砂性毒遇物即化而东璧曰狄人以当盐食此因大明日华子曰硇一名狄盐遂为此説耳然少用渍肉则不腐人亦有服砒礜者或此等食法邪今分气硇番硇二种云南有气硇硇色贵白观流黄名黄硇可知也防要雍熈使髙昌曰北庭出硇砂其山有烟夕如炬照见禽鼠皆赤采之者着木底即焦按此即硇也拾遗言有特蓬杀出贺州山内似硇砂今问贺县土人乃为大硼砂声讹耳
　　湼石矾也　山海经曰女牀之山其隂多湼石孟门之山多金玉黄垩湼石景纯曰矾石也升庵以湼石为石墨曰丹非矣楚人名湼石秦人名羽湼陶隠居以为羽泽枯者曰巴石有五色能使铁为铜有云母波斯昆仑之号蕃硝绿矾盐留窑器内水和火煎刷金而烧之即为诈药盐矾硝皂合丹砂可升灵药皆不离矾无为有矾山出明矾有束鍼文者有炼沸飞出成花者倘所谓矾胡蝶乎
　　胆矾胆上石绿皆铜英也　周辉曰信州铅山胆水自山下注势若布用以浸铜铸冶是頼盛于春夏防于秋冬古传一人至水宾遗匙钥翼旦得之已成铜矣近年水流断续浸铜费工凢古坑有水处曰胆水无水处曰胆上胆水浸铜工省利多胆上煎铜工费利薄水有尽上无穷今上林三官提封九路检踏无遗矣本经曰胆矾一曰毕石当之曰君石吴普曰铜勤又曰立制石出蒲州山穴鸭嘴色者为上出羌里者色少黑次之信州又次之颂曰信州者煎炼而成其曰立制石则矾石也异苑载王粲随孟徳讨乌桓掘一棺礜石则山无草木按曹讨乌桓粲尚在荆此説非矣容亝言刘表问粲杜绾云林石谱云信州铅山产石绿又一种融结如山其石青则惟滇中者佳货石青者有天青大青西域囘囘青佛头青而囘青尤贵其如碧者曰碧青谓之白青又曰目青畵家不用计然曰白青出农豫章新淦青色者善淮南毕万术法云白青得铁即化为铜或曰石绿铜之苗大青金之苗今之胆矾死汞大青炼之则成钩金或亦一理也
　　乌塲消石乃青消也　升子伏汞图云乌塲国消石青色能消金石若鹅管者佳试炙白石英热防上便消西溪丛话狐刚子粉图曰青消为北亭珠化曽青方正用之然则世间消石自非正也士安言有石碑同制法
　　石流黄今作硫黄犹朴消之为硝也或作石流丹　消石能消化物世讹为消姚寛载仁和县图经盐消炼成朴硝透光曰霜花亦名剑脊消可证也前説舛谬今分水硝火硝二种水硝煎练结芒曰芒硝如马牙曰牙硝凝底成块通名朴硝其气味咸寒神农硝石火硝也煎链亦有芒牙其凝底成块者通为硝石其气味辛苦而温姚寛云仁和县盐消炼成朴硝透光曰霜花剑脊葢水硝也硫黄古作流黄机上流黄亦取流黄之色也説文防可以染畱黄葢言染色即流黄色也资荣州磵中秋潦已收里人布茅水上流沫拥聚取而之复投于水则成硫黄或言多年厠木煎淋得硫留流硫并通唐冯贽云仙杂记言元载饮食冷物用硫黄碗纬略引仙传曰许由巢父服箕山石流丹抱朴子曰石流丹山之赤精葢石流黄之类也太赨黄乃雄黄
　　丹粟丹干皆丹砂也　王防卜人以丹砂补注曰卜即濮尔雅南至濮铅永昌郡传多夷濮禹贡荆州贡丹职方氏荆州其利丹银山海经柜山多丹粟注细丹砂如粟荀子南海有丹干本草丹砂生符陵山谷今出辰宜阶州而辰最胜多出锦州界诸獠峒锦州即今麻阳范至能言宜山出砂与湖北犬牙山北为辰砂南为宜砂宜山乃今之庆逺府去湖北辰州逺甚其今之靖州黎平皆宋之辰州邪又言宜砂老者白色有墙壁如镜生白石牀上红质嫩者多上坑砂邕州亦有砂图经云融州有砂今无当是邕误耳色鲜明成长纹者曰芙蓉砂曰箭头砂不实曰肺砂碎则有趢趗砂有砂牀犵狫以火攻取亦有外国来者生则可服炒则有毒杀人然升炼丹砂服食者何邪辟邪定心神去秽恶日以砂牀盂水视之最能飬神段成式曰红沬炼丹砂为黄金碎以染笔入石中削去愈明然不言红沬何物智按溺研丹砂作字入石
　　石炭煤也别有一种　陆文裕张孟竒皆以石炭即煤东北人谓之楂南人谓之煤山西人谓之石炭平定所产尤胜坚黑而光极有火力史称女娲氏炼五色石以补天今其遗灶在平定东浮山此即后世烧煤之始然智按今山陜别有石炭一种永乐抽分书分煤与石炭为二项东坡曰陆机与云书言铜雀曹公藏石墨寄一螺大业拾遗记宫人必蛾绿畵眉亦石墨之类也近世无此物沈存中帅鄜延以石烛烟作墨坚重而黑在松烟之上曹公所藏岂此物邪智按水经注言铜雀台有冰室室有数井井藏冰及石墨石墨可书又燃之难尽则郦道元亦谓煤为石墨矣散关南九曲坂曰九阿豪水入洛其侧有石墨山山石可以书疏本艸煤炭一名石墨铁炭乌金石焦石援神契云王者徳至山陵则出墨丹酉阳杂爼曰无劳县出石墨夷坚志言彰徳南郡产石墨宜阳有石墨山汧阳有石墨洞燕之西山楚之荆州兴国州江西庐山袁州丰城贑州皆产石炭可以炊防即此黟县有石墨岭出小石片研之可作字但不光耳医磨以涂舌疾或曰石墨曰石炭二种互称宜坡公之不知矣李东壁曰煤炭音相近上古以书字则曹公之石墨是此邪又有可以畵眉曰畵眉石者乃黑石脂也存中所云石烟墨乃石脑油烧烟作者絶非此类煤中铜石可烧青矾其臭者青州顔镇炼为礁以煮琉璃
　　有火井有刚火有井油有然石　蜀志临卬火井以家火投之如雷竹筒盛其光可拽行终日不灭以此火煮盐井水斛得五斗盐家火煮则耗异苑载武侯瞰而火盛即此井也又古石山有石矿火烧之成流支铁甚刚又台登县孙水入马湖有絮石火烧成刚铁禹贡赋砮是也南中志戕牁郡广谈县母敛县有刚火景耀元年以烛投即灭正徳末嘉州开盐井偶得油水可以照夜土人作炬呼为雄黄油曹叔雅异物志云豫章有石黄色以水灌之便热可以烹鼎张华谓之然石火玉火珠皆寳石类也越裳今占城有猛火油周显徳中来献三佛齐宋淳熈时献火油南海诸国又有泥油并船则用之寰宇记三齐海中石有小焰得而烧之有硫黄气能制铅汞
　　寒火即凉焰也　康节曰世有温泉无寒火葢未见也西京杂记引董仲舒曰火至阳而有凉焰又抱朴子曰火体宜炽而有萧丘之寒焰刘子从化篇亦言萧丘寒焰今海水以杖击之火星勃然此周密説木虚海赋云隂火潜然海晦则波如火元防之送客游岭南诗曙朝霞睒睒海夜火燐燐鱼蜃置隂处亦有火光今鳇鱼亦有火本草言十二种火不可不知其理后山丛谈曰油绢纸石灰麦糠马矢粪草皆能出火
　　陆石承石皆磁也缕悬鍼蜡可以指南不必磁也　存中曰磁石磨鍼锋则指南然常微偏丙不若缕悬善其法取新纩中独茧缕以芥子许蜡缀于鍼腰无风处悬之则鍼常指南防宗奭曰以鍼横贯灯心浮水上亦指南管子曰上有陵石下有赤铜地镜圗云山有磁石下有金铜或云陵石即磁石也磁石一名处石又名青石即磁石之黑色者无功引春秋考异邮曰承石取铁瑇瑁吸芥也承石磁也地气与磁鍼相应之理见质测

　　通雅卷四十八
　　钦定四库全书
　　通雅卷四十九　　　　　明　方以智　撰谚原
　　【叔然作反切本出于俚里常言宋景文笔记之如鲫澑为就突栾为团鲫令为精窟笼为孔不可胜举讹失日已逺矣然相沿各有其原考之于古颇有闇合方音乃天地间自然而转者上古之变为汉晋汉晋之变为宋元势也记谚原者因此推之若弱侯俗书刋误取诸篇海此亦山谷之用谚语仁寳之载宋杂字耳或者方言取輶轩语亦归造字合之乎范至能之列何子元之记頼是犹欲存逺方之事实者也】
　　鍫鎌　今人呼鍫必呼秌萧切及见鍫字反读为秋音呼刈获之钩刀为鎌刀音近亷及见鎌字反读若缣诗曰以薅荼蓼汉律曰疁田茠草唐书陆蒙茠刺无休人皆知芟草为茠茠音近蒿与薅同及见薅字反读若耨甚矣世人读书之浮也木鍫曰锨虚严切今俗亦呼之急就注有曲把防锹下切前未见此字亦顔氏所耳熟之乡语也
　　风　山西人乡语皆读若分吾乡泾县旌徳呼风亦为分向甞咲之六书故本载专戎专今二切则可为汾晋旌泾解嘲周礼司防传别注郑司农曰辨读为风别之别谓分别也转注略音孚金切引诗骚风叶林招魂枫叶心可证
　　賸　以证切用余也郑防逹字子賸賸羡声义相近説文作□曰物相増加也一曰送也新唐书每用賸字　所监切今以屋东西荣柱外之字为智见工匠谓屋两头为山犹其遗声实是字
　　桩　朱江切説文新附曰橛弋也橛短曰□今人通称之东越曰榸桩皆切瞿月切庄子曰处身若橛朱枸橛桩皆木之已翦伐者又为门阃今泊船钉桩系缆亦呼为橛唐宫中女优有弄假官戏其绿衣秉简者谓之将军桩
　　通唤呻唤转为生含　小顔正俗匡谬曰太原俗呼痛而呻吟为通唤周书痛癏是其义江南谓呻唤关中谓呻恫今江北谓痛楚作声为生含
　　袱　房六切类篇曰梁也今人以木枋附大木之上为袱浙人亦以梁为袱江北曰压袱
　　槮　所禁切积柴水中以聚鱼而取之俗至今曰槮坑説文木长貎不足了此孙氏所今切又作渗罧尔雅曰槮谓之涔郭云今作罧者升庵引最详
　　栝　他念切进火木也又作防梄俗至今呼之□柏之棔从□此从舌
　　筅　苏典切析木为帚以洒洗也今船上必有此物曰担筅正是此字
　　簁　所宜所皆二切治粒物别粗细也即今世俗之筛字又作籭簛又作倚切説文曰簁箄竹器也籭可以取粗去细广韵簁箩也今人亦曰箩筛
　　簏　卢木切説文曰竹髙匧也别作箓今人作盝杭州乡语至今呼簏即遇小纸匣亦呼之曰纸簏国语曰市无赤米而囷鹿空虚圆曰囷方曰鹿方则有角角鹿通也
　　笕　吉典切续竹通水也古单作建所谓建瓴也亦作枧今屋前合卷棚必以枧去流水曰枧沟深山取水曰笕水各处至今呼之延平有水老笕水以给一城人家
　　弹牵　船上水曳牵即牵字去声其竹索谓之弹子大者曰缆音转昵洽切即笝字合韵作防笚又有字亦竹索也自莫切説文曰筊也汉有卭筰杜诗架竹为长桥连笮动袅那即筰也
　　防　滂丁力巤切类篇曰舟车蓬也粗箔也音近枰与片声义相转今韵书无此字而江湖船上时时称之或单称船仓中蹋足隔货者曰防或作笭防讹为筌簆□　簆丘切织所以贯经而前郤之者也至今呼之防方六切织所以张其幅俗又名柺
　　婫　公浑切陈蒨馈米鸭千头人以荷叶裹饭婫以鸭肉数脔今江东人犹谓以物头曰婫与檀弓免焉之声近字彚以婫为女字则未考陈鉴也淮南文以青黄注文音问即免义互见疑始
　　艇　小舟也广东人至今呼之蛋戸之船曰蛋艇髙梢四橹者曰髙尾艇艇即艓也杜诗曰最能行贫穷取给行艓子张善安遣刺客乘鱼艓杀黄州总管周法明此楚称也舸则大船小舸曰□今有误用者
　　酵　通鉴起面饼鸭起面饼亦谓卷饼程大昌曰起面饼入教麫中今书作酵
　　弶　其亮切施弧于道以鸟兽曰弶今山中人尚为之俗呼强子强去声
　　缉□緁刺　説文绩缉互训戴氏曰缉缏衣缝也汉时乡谈呼作緁贾生曰緁以偏诸是也缏毗连切緁衣也俗今作上声绩则绩麻专用缉则古通用刺史记刺绣文是也
　　绦　组紃合缕以为纮缨綎绶之属园曰组扁曰紃郑曰绦也音叨今俗皆以束腰丝辫为縧
　　疿　方吠切素问曰污出见湿乃生痤疿痤昨禾切説文曰痤小肿也一曰族累唐韵痤疖也今俗通以触热肤生细疹曰疿子
　　顿　唐刘世让曰突厥数寇良以马邑为之中顿注顿是食也置食之所曰顿犹今言中火也俗总以一飱为一顿北史农为中军寳为后军相去各一顿
　　　麋鹿鱼为菹注今益州有鹿于为切疏将鹿肉畜之烂今俗谓之煨烂正于为切
</div>
    <div class="pagination">
<a href="通雅_page34.html">上一页</a><span>...</span><a href="通雅_page30.html">30</a><a href="通雅_page31.html">31</a><a href="通雅_page32.html">32</a><a href="通雅_page33.html">33</a><a href="通雅_page34.html">34</a><span class="current-page">35</span><a href="通雅_page36.html">36</a><a href="通雅_page37.html">37</a><a href="通雅_page38.html">38</a><a href="通雅_page39.html">39</a><a href="通雅_page40.html">40</a><a href="通雅_page36.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
