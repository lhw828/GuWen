<!DOCTYPE html>
<html>
<head>
    <meta charset="UTF-8">
    <title>说郛 - 第 87 页/共 601 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说郛 - 第 87 页/共 601 页</h1>
    <div class="content">　　父命得为敕后汉樊重焚劵诸子从敕是也叔可称大人疏受对疏广云从大人议是也母亦称大人前汉淮阳献王传张博云王遇大人益解后汉范滂就狱与母诀曰大人割不忍之恩是也父可以称圣善杨修答曹植书有圣善之教注谓武帝也人臣不嫌称万嵗马援传援酾酒享军士皆伏称万嵗是也上父母寿可万寿潘岳闲居赋称万寿以献觞是也屋之髙严通谓之殿前汉霍光传鸱鸣殿前树上黄霸传郡国上计长史一辈先上殿是也白事丞相亦可谓之奏事魏相传带劒奏事是也造谒人亦可谓之朝司马相如传临卬令日往朝相如是也人臣得言埀拱薛宣自言埀拱成是也人臣得言端拱谢孚言端拱笑咏谢鲲言端拱庙堂是也人臣得言谅闇山涛传武帝尝云山太常虽居谅闇是也人臣得称圣君贤君晋曹摅一县号曰圣君薛宣传属县各得贤君是也
　　射防对防
　　汉时射防对防其事不同萧望之传注云射防者谓为难问疑义书之于防量其大小署为甲乙之科列而置之不使彰显有欲射者随其所取得而释之以知优劣射之言投射也对防者显问以政事经义令各对之以观其文辞定髙下也晋史潘京为州所辟谒见问防探得不孝字刺史戏曰辟士为不孝邪答曰今为忠臣不得为孝子亦射防遗法耳
　　可凭
　　相之不可凭也南史庾夐家富于财食必列鼎又状貌丰美頥颊开张人皆谓必为方伯及魏尅江陵夐以饿死时又有水军都督褚蕴面甚尖危从理入口竟保衣食而终唐柳浑十余嵗有巫告曰儿相夭且贱出家可免死浑不从仕至宰相魏朱建平善相钟繇以为唐举许负何以复加然相王肃年逾七十位至三公肃六十二终于中领军耳史氏以为蹉跌吾以为相不可凭也南史徐陵八嵗属文十三通庄老光宅寺慧云法师每嗟陵早夭陵仕至太子少傅年至七十七唐孔若思传孔季诩擢制科授校书郎陈子昻尝称其神清韵达可比衞玠而季诩终于左补阙使徐陵夭而不寿季诩遂至显官则人遂以为风鉴之验矣吾以此知风鉴之不可凭也
　　佛氏
　　佛果何如以舍身为福则梁武以天子奴之不免侯景之祸以庄严为功则晋之王恭修营佛寺务在壮丽其后斩于倪塘以持诵为获报则周嵩事佛精进王敦害之临刑犹如市诵经竟死刃下佛果何如哉佛出于西域言语不通华人译之成文谓之经而晋人诸君子甚好于此今世所谓经说性理者大抵多晋人文章也谢灵运繙经台今尚存焉唐傅奕谓佛入中国儿丐夫模象庄老以文饰之姚元崇治令其说亦甚详霍去病破匈奴获休屠祭天金人注祭天以金人为主休屠祠金人也师古曰今之佛像是也其后休屠王太子归汉以金人之故赐姓金氏即日防也据此则前汉时佛像已入中国矣凡今之佛像皆祭天之主也其盛有天助焉尔后汉明帝梦见金人以为佛于是遣使天竺国图其形像楚王英始信其术斋戒祭祀陶谦传笮融大起浮屠寺作黄金涂像浴佛设饭前汉西域传塞王南君賔塞种分散往往为数国自疏勒以西北休循捐毒之属皆故塞种【塞先得反】捐毒即身毒天竺也后汉襄楷传注浮屠即佗声之转耳史记大月氏传身毒国在大夏东南数千里其俗土著与大夏同而卑湿暑热按后汉西域传天竺一名身毒今浮屠像多赤足此卑湿暑热之验也又云其民乘象以战今浮屠像亦跨象云
　　留落
　　霍去病传诸宿将尝流落不耦注流谓迟留落谓坠落据出处流字合作留
　　得太上皇名
　　汉髙祖父太上皇前史不载其名后汉章帝纪祠太上皇于万年注名煓【他官切】一名执嘉髙后纪载髙祖母曰昭灵后
　　古人名字
　　管仲谓之管敬仲出左传闵公元年子产谓之子美出左传襄公二十五年原宪字子思出史记张宗字诸君杜茂字诸公陈忠传记注施延字君子出后汉书四皓名氏乡里可见者东园公姓园名秉字宣朝陈留襄邑人常居园中故号园公夏黄公姓崔名郭字少通齐人隠居修道号夏黄公陶潜作圣贤羣辅録云出皇甫谧髙士传扬雄所称李仲元者名出蜀秦宓传郑子真名扑严君平名尊出前史王贡两龚传注伯乐姓孙名阳字伯乐秦穆公时人出庄子马蹄疏庄周字子休出列子辛计然范蠡师也姓辛氏字子文或曰计研或曰计倪出史记索隠杜康字仲宁出魏武短歌行注楚狂接舆姓陆氏名通师旷字子野并出庄子疏伯夷姓墨名允字公信孤竹君之子也叔齐名智字公达伯夷弟也夷齐谥也见论语疏引春秋少阳篇
　　羃帷
　　齐隋妇人施羃罹全身障蔽也唐永徽以后皆用帷帽拖裙到颈渐为浅露若今之葢头矣先是妇人犹乘车唐乾元以来乃用兜笼若今之檐子矣唐志载咸亨中勑云多着帷帽遂弃羃罗曾不乘车别坐檐子
　　称谓可通用
　　谓人为明公閤下之类亦可谓之髙明孔融传李膺谓融曰髙明必为伟器又曰髙明父祖与仆有旧恩明公亦可谓之仁公温峤书与陶侃谓侃为仁公明府亦可谓之明庭张俭传李笃谓毛钦曰虽好义明庭今日载其半矣贤相亦可谓之贤宰左雄传论曰陈蕃杨秉世称贤宰
　　巾箱五经
　　昔时文字未有印板多是写本齐宗室传衡阳王钧常手自细写五经置于巾箱中巾箱五经自此始也
　　更击钟
　　今之更击钲唐六典皆击钟也太史门有典钟二百八十八人常击编钟
　　用仰字
　　今公家文字用仰字北史时已有此语北齐孝文皇帝纪诏定三恪礼仪体式亦仰议之
　　累重
　　俗所谓累重亦有所出也前汉西域传屯田轮台募民壮健有累重敢徙者诣田所注累谓妻子家属也
　　阿谁
　　俗所谓阿谁三国时已有此语厐统传向者之论阿谁为是
　　日子
　　俗所谓日子亦有所出文选曹公檄呉将校部曲文年月朔日子注发檄时也然则日子日时也
　　功夫
　　工夫或作功字魏志王肃传太极已前功夫尚大也
　　停待
　　俗所谓停待晋书已有此语愍懐太子传陛下停待是也
　　日许
　　俗所谓日许者尔许也声之讹也啓顔録咏短人云城门尔许髙故自匍匐入
　　抽替
　　俗呼抽替南史殷淑仪孝武帝之贵妃也有宠而毙帝思见之遂为抽替棺欲见辄引替覩尸
　　五夜
　　前鲍宣传注持时夜行夜行如今持更是已持时如今报时是已汉官仪黄门持五夜甲夜乙夜丙夜丁夜戊夜亦如今五更也
　　课马
　　俗呼牝马为课马出唐六典凡牝四游而课羊则当年而课之课谓嵗课驹犊
　　太夫人
　　文帝七年令列侯太夫人夫人无得擅征捕如淳曰列侯之妻称夫人列侯死子复为列侯乃得称太夫人子不为列侯不得称也然则妇人称太者葢如是耳














　　说郛卷十三下
<子部,杂家类,杂纂之属,说郛>
　　钦定四库全书
　　説郛巻十四上　　　　　元　陶宗仪　撰鼠璞【戴埴】
　　媵妾
　　江有汜序有嫡媵之説郑引公羊诸侯一娶九女二国媵之及引昏礼注古者女嫁侄娣送之晦翁以此诗不见劳而无怨之説以序爲疑予固不敢妄议然考经传媵特送昏之名犹防之赗与赙史记载伊尹爲有莘媵臣古史载汤婚有莘乃以伊尹为媵送女春秋载公子结媵陈妇于鄄与执虞公及井伯以媵秦穆姬晋将嫁女于吴齐侯使析归父媵之伊尹公子结虞公井伯析归父皆尝为媵初不言某国之女为某国之媵妾也左氏同姓媵之异姓则否不过谓同姓至亲可讲餽送嫁女之礼异姓则可畧也然春秋书齐人来媵与卫晋无异辞书人不书女其事甚明矧当时鲁为弱国尝为齐晋所凌犹恐不屑以女为媵齐晋大国肯以女为鲁女从妾乎古有一娶九女之事与否皆不可知攷之经传断不以妾训媵楚辞九章云波滔滔兮来迎鱼鳞鳞兮媵子晦庵注媵送也波来迎鱼来送易咸卦象曰咸其辅颊舌滕口説也释文云滕达也郑康成虞翻作媵而亦训为送以此证媵为送益眀尔雅曰媵将送也注逺于将之释曰谓从行孙炎曰将行之送也即不指为妾公羊禘于太庙用致夫人称姜氏贬也讥以妾为妻胁于齐媵之先者汉志谓董仲舒以嫠娶于楚而齐媵之胁公立为夫人此乃汉儒之论恐因诗序而讹自后记传所载妾媵纷然矣
　　去国
　　世之去朝廷为去国用孔子去父母国出处然今与列国时不同春秋之世去鲁之齐去秦之晋可言去国既天下一家非能北走胡南走越虽辞荣阙庭退藏岩谷何地非王土也
　　呼父为爹
　　梁萧憺刺荆州还人歌曰始兴王人之爹赴人急如水火何时复来哺乳我传谓爹徒我反荆土方言今浙人以父为爹字同音异亦随土声而变广韵爹陟斜切注羌呼父徒可切注北方呼父其説甚明防正奢切注吴人呼父爷以遮切注俗为父声音大率相似隋囘纥传以父为多亦此类
　　驺虞
　　以驺虞为兽始于相如封禅书囿驺虞之珍羣欧公引贾谊新书驺文王囿名虞虞人之官以辟之汉儒尚符瑞以龙麟鳯为四灵后増驺虞以配五行曰龙仁兽鳯礼兽驺虞义兽麟知与信兽诬罔可知驺虞为兽不见他书谊以虞为官得之矣以驺为囿则又穿凿考之传驺虞乐官备也又曰天子田猎七驺咸驾是虞固山泽之官而驺亦官也意文王田猎虽驺从与虞人之贱俱有仁心诗人于是叹美之如宣王行狩必言徒御齐侯于沛必招虞人驺虞并称于经防无碍若不食生食不践生草之説予不敢信
　　篙师
　　海壖呼篙师为长年按杜诗长年三老歌声衷白昼摊钱高浪中古今诗话谓川陜以篙手为三长老葢推一船之最尊者言之
　　泮宫
　　鲁泮宫汉儒以为学予观菁菁者莪序谓乐育人才而诗序教养之盛中阿中陵孰不知为育才之地惟泮水序止曰颂僖公能修泮宫而诗言无小无大从公于迈则征伐之事言顺彼长道屈此羣丑则克敌之功言淮夷攸服旣克淮夷淮夷卒获则颂淮夷之服借曰受成于学献馘献囚可也于此受琛元象齿大赂南金之毕集何也或曰济济多士克广德心此在泮之士然不言教养之功而继以桓桓于征狄彼东南不过从迈之多贤何也又曰载色载笑匪怒伊教此公之设教然不言教化及于羣才而先以其马蹻蹻其音昭昭不过宴游之和乐何也合序与诗初无养才之説其可疑一也春秋二百四十二年所书莫大于复古僖公登台望气小事也左氏犹详书之学校乆废而乍复葢关吾道之盛衰何经传畧不一书其可疑二也坰序言史克作颂以修伯禽之法足用爱民务农重谷数事使果能兴崇学校克何不表而出之以侈君之盛美其可疑三也上庠虞制也东序西序夏制也左学右学东胶虞庠商周之制也孟子言庠校序皆古之学使诸侯之学果名泮宫何他国畧无闻焉其可疑四也记礼多出于汉儒其言頖宫葢因诗而讹郑氏解诗泮言半诸侯之学东西门以南通水北无其解礼记頖言班以此班政教使郑氏确信为学何随字致穿凿之辞其可疑五也有此五疑予意僖公不过作宫于泮池乐成之际诗人善祷欲我公戻止于此永锡难老而服戎狄于此昭假孝享而致伊祜于此献囚献馘而受琛贡此篇与宣王考室之诗相表里特周为居处之室鲁为游从之宫祝颂有不同予按通典言鲁郡乃古鲁国郡有泗水县泮水出焉然后知泮乃鲁水名僖公建宫于上诗言翩彼飞鸮集于泮林林者林木所聚以泮水为半水泮林亦为半林乎泮为地名与楚之渚宫晋虒祁之宫无以异于是又求之庄子言厯代乐名黄帝尧舜禹汤武王周公有咸池大章韶夏濩武中曰文王有辟雍是以辟雍为天子学亦非也诗言于论皷钟于乐辟雍又云镐京辟雍无思不服亦无养才之意庄子去古未逺必有传授汉儒因解泮水复言辟雍求之义不可得故转辟为璧解以员水
　　正五九三长月
　　今俗人食三长月素按释氏智论天帝释以大寳镜照四大神州每月一移察人善恶正五九月照南赡部洲唐人于此三月不行死刑曰三长月节鎭因戒屠宰不上官是以天帝释为可欺也妄诞可笑然月令于春孟言无伤胎卵母聚大众不可称兵于仲夏言君子斋戒必掩身毋躁薄滋味节嗜欲静事毋刑于季秋言命众百官无不务内以防天地之藏无有宣出岂时令当然耶
　　左氏筮易
　　易説变卦起于左氏如郑伯廖论公子曼为卿自丰上六变为离晋师救郑自师初六变临子展论楚子之死自复上六变为頥蔡墨论龙见于绛自干初九变为姤曰潜龙勿用九二变为同人曰见龙在田九五变为大有曰飞龙在天上九变为夬曰亢龙有悔纯干变纯坤曰见群龙无首吉坤上六变为剥曰龙战于野其説变卦徃徃不过一爻及一卦泛立议论固可若以筮法言自六爻皆有变动左氏所载占筮悉不出一爻之变陈敬仲之筮观六四变否毕万之筮屯初九变比季友之筮大有六五变干晋伯姬之筮归妹上六变暌卜偃勤王之筮大有九三变暌齐棠姜之筮困六三变大过鲁穆子之筮明夷初九变谦婤姶生之筮屯初九变比南蒯叛之筮坤六五变比晋救郑之筮防六五变需此十事更无重爻以上变者惟晋伐郑之筮遇复以全卦言而季武子报聘之筮艮八之随以六二不变爻取义岂一卦与一爻变与不变者其象纯一可以立论姑假是致附防之言不然春秋二百四十二年之间筮占之应何无两爻以上变者可书耶左氏失之诬予于此得之
　　探花郎
　　摭言载唐进士赐燕曲江置团司年最少为探花郎本朝胡旦榜冯拯为探花太宗赐诗曰二三千客里成事七十四人中少年蔡寛夫诗话亦言期集择少年为探花是杏园赏花之防使少年者探之本非贵重之称今以称鼎魁不知何义东轩笔録谓期集选年少三人为探花使赋诗熈宁余中为状元乞罢宴席探花以厚风俗从之恐因此讹为第三人
　　彭籛经
　　俗以素女术出于彭籛予攷列仙传籛云上士别床中士异被服药百褁不如独卧后人集其采纳之术号彭祖经是钱之采纳以存眞葆卫为先务与世之论大相反所谓防四十九妻五十四子特欲形容八百嵗之寿且乆耳汉艺文之有房中八家百八十六巻且谓圣王制外乐不禁内情为之节文乐而有节则和平寿考迷者弗顾以生疾而陷命即此类也
　　扶桑
　　离骚云饮马咸池总辔扶桑东京赋云登天光于扶桑谢庄月赋云擅扶桑于东沼嗣若英于西防张衡思赋慿云遐逝夕宿扶桑东坡云一醉扶桑暾半夜扶桑开淮南子曰日出旸谷拂于扶桑注曰东方之野山海经曰旸谷有扶桑十日所浴九日居下枝一日居上枝皆戴乌如此则扶桑在沈寥之表及观南齐扶桑传沙门慧深来説云扶桑在大海东二万里土多扶桑木叶似桐初生如笋国人食之实如梨绩其皮为布锦及纸其地乃在中国东或谓日出扶桑以日自东方出耳犹倭自谓日出处天子耳山海经多诞不足为据杨烱浑天赋谓扶桑临于大海李白诗谓西海栽若木东溟檀扶桑竟以扶桑为日西京赋复与蒙汜对説
　　俗字
　　俗字皆有所出释常谈载之详矣予复得数字晋挚虞较古尺曰度量之由生皆絓阂【上胡话反下胡爱反】而不通即今之絓阂字晋礼仪志有懊憹【上乌浩反下奴浩反】歌即今之懊憹字卫垣説字势曰或【上帋下主】防状似连珠即今之字王沉释时论曰鼻【上寥下吊】而刺天成公绥啸赋曰訇劳曹即今之劳曹字古人用此等字不见为俗何耶
　　虎石蛇杯
　　大率奇事易失实虎石蛇杯意义略同皆有二出汉书李广出猎见虎射之没矢视之石也射不入矣韩诗外传熊渠子夜见虎射之没金饮羽下视知石复射矢摧无迹晋书乐广赐客酒杯中有蛇既而疾广意防壁角弓影复置酒客顿愈风俗通应郴请杜宣酒杯中如蛇宣得疾后于故处设酒蛇乃弩影耳意遂解二事于人名俱不合未知孰是
　　次对
　　今人以唐百官入阁待制次对以次对呼待制然唐初京官五品以上清官每日一两人随仗以备顾问贞元七年于常叅日引见二人次对访以政事元和间武元衡有请合而为一唐之待制非若本朝之有此官建隆诏每内殿起居文班朝臣及翰林学士等以次轮对淳化诏百官次对遇起居日常参官両人次对皇祐诏两制两省台谏三馆带职省府推判官次对是次对即轮对非待制之职也本朝侍从本与百官轮对元祐以王存奏罢之复行于绍圣四年绍兴中用吕祉奏始有已见诗对之制是则次对轮对本无别议
　　琉璃
　　琉璃自然之物彩泽光润逾于众玉其色不常魏畧云大秦国出绿缥青绀赤白黄黑红紫十种琉璃西京杂记载武帝以白光琉璃为鞍闇室照十余丈如昼是也今用青色琉璃皆销冶石汁以众药灌而成之始于元魏月氏人商贩到京能铸石为琉璃采矿铸之自此贱不复珍非眞物也博雅以琉璃为珠近之
　　馄饨
　　续释常谈引资暇録云馄饨以象浑沌不正书混沌从食不载故事事物纪原并无此名件唐逸史载李宗囬客知人饮馔将同谒华隂令客曰与公吃五般馄饨及见果然酉阳杂爼云今衣冠家有萧家馄饨漉去汤肥可以防茗是旧有此名本草载艾叶疗一切鬼气炒作馄饨吞三五枚以饭压之取混沌之义信矣俱从食边何耶
　　鬻爵
　　今之鬻爵泛滥极矣多咎晁错之作俑余谓今之非鬻爵也鬻官也鬻爵所鬻者虚利归于上鬻官所鬻者实利归于下鬻爵虽非正论晁错令募天下入粟得以拜爵六百石爵上造四千石为五大夫万二千石为大庶长不过予之虚爵以免罪初非任以官事文帝时张释之以赀为郎武帝令吏入糓补官郎至六百石此不徒鬻爵而鬻官至灵帝鸿都榜卖公卿及州郡黄散段颎张温崔烈虽有功勤名誉亦以货贿得之晁错复生必大为所笑
　　傲骨
　　唐人言李白不能屈身以腰间有傲骨予观世俗如脂如韦之人亦本气质之自然诗曰蘧篨口柔也不能俯戚施面柔也不能仰夸毗体柔也卑屈以柔顺人天茍赋以此质望其刚毅自立可乎
　　姓从省文
　　古人姓氏省文多矣如谢射落洛踈束蔓万姒似莘辛桥乔熊能随隋止十余姓惟去邑者多如邾朱郳儿郤谷鄫曾邵召鄣章鄁背亦有分为二姓防有添减则去邑从衣郇去邑添草郜去邑添水大率古人用字务省繁文姓宇从邑者多或谓避地避难避仇未必皆然
　　旗纛将军
</div>
    <div class="pagination">
<a href="说郛_page86.html">上一页</a><span>...</span><a href="说郛_page82.html">82</a><a href="说郛_page83.html">83</a><a href="说郛_page84.html">84</a><a href="说郛_page85.html">85</a><a href="说郛_page86.html">86</a><span class="current-page">87</span><a href="说郛_page88.html">88</a><a href="说郛_page89.html">89</a><a href="说郛_page90.html">90</a><a href="说郛_page91.html">91</a><a href="说郛_page92.html">92</a><span>...</span><a href="说郛_page88.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
