<!DOCTYPE html>
<html>
<head>
    <meta charset="UTF-8">
    <title>耶稣会文献汇编 - 第 102 页/共 368 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>耶稣会文献汇编 - 第 102 页/共 368 页</h1>
    <div class="content">三、止于至善	
四、知止而后有定	
五、虑而后得	
六、本末终始	
七、日新不已	
第二节  《中庸》新解	
一、天命之谓性	
二、及其至也	
三、造端乎夫妇	
四、鬼神之盛德	
五、惟至诚能尽性	
六、参赞天地化育	
七、至诚可以前知	
八、自成与自道	
九、诚者为物之始终	
十、不诚无物	
十一、诚者成物	
十二、成己成物之德	
十三、合内外之首	
十四、时措之宜	
十五、天地之道	
十六、维天之命	
十七、圣人之道	
十八、天地之所以为大者	
十九、至诚者能经纶天下之大经	
二十、立天下之大本者	
二十一、知天地之化育者	
二十二、天主无所倚	
二十三、肫肫、渊渊、浩浩	
二十四、上天之载，无声无臭	
第三节  《论语》新解	
一、巧言令色	
二、慎终追远	
三、攻乎异端	
四、朝闻夕死	
五、无所祷之罪	
六、笃信好学	
七、天纵之圣	
八、事人与事鬼	
九、不疚则不忧不惧	
十、远虑近忧	
十一、己所不欲，勿施於人	
十二、不尤不怨	
十三、仁与水火	
十四、有教无类	
第四节  《孟子》新解	
一、善恶之机	
二、以道觉民	
三、天将大任于是人	
四、尽心知性以知天	
 
天儒印序
一、西学儒学互为表里
余发未燥时，窃见先庶尝从诸西先生游。谈理测数，殚精极微。盖其学与孔孟之指相表里，非高域外之论，以惊世骇俗云尔也。
二、世人不识西学儒学之旨
顾世不察，以貌相者去而万里。或阳浮慕之，第肤掠其制作之工巧，与窜述其测算之法度而已。言文而不及理，言器而不及神，毋乃先失其孔孟之指，於体用何所取裁乎？
三、《天儒印》发扬《四书》之义
顷见利先生《天儒印》说，义幽而至显，道博而极正，与四子之书相得益彰。则孔孟复生，断必以正学崇之。使诸西先生生中国，犹夫濂洛关闽诸大儒之能翼圣教也。使濂洛关闽诸大儒出西土，犹夫诸西先生之能阐天教也。盖四海内外，同此天，则同此心，亦同此教也。今利先生处济上近圣人之居，必更有发扬全义，以益畅乎四子之指者，则儒家之体用益著云。

时康熙甲辰夏闰
浙嘉善魏学渠敬题
 
天儒印说
一、大主创造天地人物
粤稽大主全能，破分混沌，创立初人，畀以明德之性，启灵顺则，而天教於兹彰焉。以故大主之造物也，殆如朱印之印楮帛，楮制之印非可执之为印，斯乃印之迹耳。天地人物一切万事之理，皆天主迹也。使欲当之原印而复以印诸物不亦谬乎？
二、大主生、纵孔圣
想我哲人未萎，泰山梁木谁实诞之？聪明睿智实谁予之？谓非天生、天纵可乎？既曰天生、天纵，必有生之、纵之之主在焉。则尼山之心源，固维皇之降衷也。大主其授印者乎，宣圣其承印者乎。苟不问生、纵之由来，而徒知表章孔子，尊为立极之至范。虽非阿私所好，然执楮帛之印当原印，以印诸物，吾知至人复起，亦必辞而辟之矣。《记》云：“天子有善，让德于天。”矧知天、事天之大圣，司传木铎、觉世扶民，而又五德在躬，讵有不逊美于至善之天主者哉？
三、天儒同异考证
尚祜卿著《补儒文告》与《正学镠石》
不肖从事主教多年，缘作吏山左，□拙被放，萍踪淹济。幸得侍坐于泰西利、汪两先生神父之侧，昕夕讲究天学渊微，得聆肯綮示。敢漫云入室，亦或引掖升堂？不同门外观矣。嗣此，益订天儒同异，多所发明，不肖爰有《补儒文告》暨《正学镠石》二书，将以就正同人，剞劂有待。
利安当著《天儒印》
一日。利师出所解四子书一帙，且诏之曰：远人不解儒，略摘其合于天学者，而臆解之如此。然与，否与？不肖读竟，蹶然兴曰：吾侪类言天儒一理，若师所言理庸不一。倘溺于章句，而不深究，其指之南而以为之北奚一焉。今而後，谓四子之书即原印之印迹也可。于是名其帙曰《天儒印》。

天主降生一千六百六十四年
淮阴尚祜卿沐手敬书于济南之西堂并识
 
第一节  《大学》新解
一、明明德
《大学》云：“在明明德。”注云：“明德者，人之所得乎天，而虚灵不昧。”盖言吾人之灵明，不能自有，而为天主所畀也。明者，言当用吾明悟之推测，洞见本明之真源，以克全其初则；可以因固然而得其所以然，因万有而得夫万有之所从有也。
二、亲民
《大学》云：“在亲民。”“亲”之一字，甚切于天学爱人如己之旨也。注释作“新”者，但指有旧染之污而去之。此义包于亲内，则亲足兼新，而新不足以兼亲也，仍旧文自合。
三、止于至善
《大学》云：“在止于至善。”超性学论，惟天主可云至善，则至善即天主也。其曰止于至善者，谓得见天主之至善，而息止安所也。
四、知止而后有定
夫止者，吾人之向终也。故曰：“知止而后有定。”盖既知吾人究竟，即当止向天主，则定而静而安而虑矣。
五、虑而后得
 “虑而后得者。”谓于目前而能豫筹身后之图，则有备无患，自得所止也。凡失天主为永祸，得天主为永福，得即得至善永福之天主也。
六、本末终始
《大学》云：“物有本末，事有终始。”
本
“本”即《中庸》所云“立天下之大本”“本”字。其谓本者，又即所云诚者自成，而道自道之义。盖未有天地之先，自立常在者之体，所谓本也。
末
而使物有宗、类、殊、独、依者，所谓“末”也。
事有终始
其云终始，亦即诚者物之终始之谓。盖造天地万物，为之发端，而为之归结者。（天学《圣经》载，天地大尽时，宇宙灭劫。是时，天主审判生死。）惟此无始无终之主，能终始万物，所谓“事有终始”也。夫事物之主宰，惟此一主。先先而无元，后后而妙有。精理奥蕴，至道存焉。人能识认真主，以致其知，则先后了悟，而本末终始，罔不洞彻，不其近道乎？倘迷谬不知，根源一失，事事物物履错纷如。故又曰：“其本乱而末治者否矣。”
七、日新不已
《大学》云：“汤之盘铭曰：苟日新，日日新，又日新。”
洗礼
天学定初入门者，有领圣洗之礼。以圣水洗额，用盘承之，外涤其形，内涤其神。盖令人洁己求进，去旧以归新也。独以铭沐浴之盘者，若於领圣洗之礼有默符焉。
告解礼
</div>
    <div class="pagination">
<a href="耶稣会文献汇编_page101.html">上一页</a><span>...</span><a href="耶稣会文献汇编_page97.html">97</a><a href="耶稣会文献汇编_page98.html">98</a><a href="耶稣会文献汇编_page99.html">99</a><a href="耶稣会文献汇编_page100.html">100</a><a href="耶稣会文献汇编_page101.html">101</a><span class="current-page">102</span><a href="耶稣会文献汇编_page103.html">103</a><a href="耶稣会文献汇编_page104.html">104</a><a href="耶稣会文献汇编_page105.html">105</a><a href="耶稣会文献汇编_page106.html">106</a><a href="耶稣会文献汇编_page107.html">107</a><span>...</span><a href="耶稣会文献汇编_page103.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
