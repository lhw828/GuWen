<!DOCTYPE html>
<html>
<head>
    <meta charset="UTF-8">
    <title>说郛 - 第 12 页/共 601 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说郛 - 第 12 页/共 601 页</h1>
    <div class="content">　　蜉蝣君怠国危曹大夫闵之而作皆比而赋也
　　候人曹君多任非人国人讽之首章赋也后三章比也
　　郐
　　羔求郐君不能自强于政治国人忧之而作赋也匪风周室衰微贤人忧久而作赋也
　　苌楚郐人困于赋役而作赋也
　　素冠三年之丧废君子伤之而作赋也
　　之水兄弟为人所间而被防者诉之词比而赋也大路弃妇之词赋也
　　郑
　　缁衣郑武公好贤赋诗贻之赋也
　　将仲子郑荘公欲陷弟段授以大邑祭仲谏阳拒之大夫原其情而刺之皆赋中有比也
　　叔于田叔段多才而好勇大夫忧之而作是诗赋也大叔段不义而得众大夫忧之而作是诗赋也
　　有女同车郑世子忽辞昏于齐祭仲足谏之而作是诗赋也
　　萚兮郑荘公卒公子争立而齐楚交伐忠臣忧之欲相率献谋以救其国故作此诗皆先比而后赋也
　　清人郑文公恶其大夫髙克欲远之而使御狄于境久而不召师将溃散公子素忧之而作是诗赋也
　　扶胥郑灵公弃其世臣而任嬖人狂狡子良谏之而作是诗兴也
　　麦秀灵公不听子良之谏将逐之故作是诗以责狂狡一章兴也二章赋也
　　褰裳子良如晋作诗以寓灵公赋也
　　溱洧刺乱也皆赋体
　　羔求郑子皮卒子产思之追颂焉赋也
　　女曰鸡鸣夫妇相警戒之词赋也
　　出其东门郑之贞士宜其室家不染淫俗而作此诗赋也
　　陈
　　宛丘陈人讥其大夫之诗赋也
　　衡门君子乐隠之诗赋也
　　株林陈灵公通乎夏姬国人刺之赋也
　　墓门泄冶谏灵公孔宁仪行父而囚之冶作是诗兴也
　　防有鹊巢泄冶被防内子忧之而作比而后赋也泽陂泄冶谏而死君子伤之兴也
　　东门之枌　东门之池　东门之杨
　　月出朋友相期不至而作兴也
　　秦
　　无衣秦襄公以王命征戎周人赴之赋也
　　小戎秦襄公征戎而劳其大夫之诗赋也
　　车邻襄公初为诸侯周大夫与燕美之而作首章赋也下二章比也
　　终南襄公初为诸侯秦人祝之而作兴也
　　驷驖秦人从狩而作赋也
　　渭阳晋公子重耳归于晋秦穆公送之而作是诗赋也黄鸟秦穆公卒世子防以三良殉之秦人伤之而作是诗兴也
　　蒹葭君子隠于河上秦人慕之而作是诗兴而比也晨风秦君遇贤始勤终怠贤人讥之兴也
　　权舆则与前篇同义赋也
　　小疋
　　鹿鸣天子燕賔师之歌葢鹿鸣伐木菁莪隰桑皆燕贤者而词有重轻敬有隆杀所谓尊贤之等也三章皆以鹿鸣起兴而赋之
　　伐木天子燕友之歌兴也
　　菁莪天子燕賔兴之士则歌此诗比而赋也
　　隰桑天子燕士之诗前三章比而赋也末章赋也白驹贤者将隠去王者留之而作是诗赋也
　　常棣天子燕兄弟之歌首章兴也二章赋也三章至末皆赋也
　　頍此燕王族之诗赋中有比也
　　嘉鱼此前二章皆赋也后二章先比而后赋也
　　鱼丽此诗全篇皆赋也
　　瓠叶全篇皆赋也【以上二诗子贡传以为皆燕大臣之诗而其词亦有隆杀焉】南山有台大臣颂美天子之诗兴也
　　天保大臣祝颂天子之诗赋也
　　煌天子遣使于四方歌此饯之首章兴也下四章皆赋也
　　四牡天子劳使臣之诗首二章皆赋也三章四章皆兴也末章赋也
　　杕杜劳还戍之诗前三章皆兴也末章赋也
　　邠风周公陈农政之诗赋也
　　南山王者劝农而祷祀之诗赋也
　　楚茨农事既成乃祭宗庙燕及王族之诗赋也
　　甫田农事既成祀田祖而并犒农夫之诗赋也
　　大田农夫报上之诗赋也
　　斯干王者落其新宫史佚美之赋也
　　鸿鴈王者懐柔远人流民喜之而作是诗比而赋也蓼萧诸侯来朝天子燕之而歌此诗兴也
　　常常者华天子美诸侯之诗前三章兴也末章赋也湛露天子燕同姓诸侯之诗兴也
　　彤弓诸侯敌忾献功天子赐弓矢燕之而奏乐歌赋也桑鳸天子燕方伯之诗前二章皆兴也后二章赋也采菽诸侯免丧入朝天子锡赉之诗前二章皆兴也中一章赋也末章皆兴也
　　瞻彼洛矣天子防武于洛邑诸侯美之赋也
　　鸳鸯诸侯祝天子之诗兴也
　　鱼藻亦诸侯美天子之诗兴也
　　小疋续【此卷十一篇皆宣王中兴之诗当时亦奏之燕享以续周公之疋乐矣毛氏为变小疋非也】
　　六月尹吉甫帅师征猃狁史籀美之赋也
　　出车宣王再命南仲伐猃狁遂平西戎劳其还师史籒美之赋也
　　采薇宣王之世既驱猃狁劳其还师之诗前四章皆兴也下二章皆赋也
　　采芑宣王命方叔征荆荆人来归史籒美之前三章皆兴也末章赋也
　　黍苗宣王命召穆公往城谢以迁申伯史籒美之首章兴也下四章皆赋也
　　车攻宣王大阅于东都诸侯毕防史籒美之赋也吉日宣王畋猎复古史籒美之赋也
　　庭嶚宣王勤政史籒美之赋也
　　沔水宣王即位乞言于羣后而作是诗皆兴也
　　无羊宣王考牧史籒美之赋也
　　车舝宣王中兴士得寴迎其友贺之而作此诗首章赋也次章兴也三章兴也四章兴也
　　小疋传【鼓钟而下二十八篇葢自昭穆至于幽平或公卿大夫讽谏于上或士君子怨思于下亦皆出于好恶之公而得夫情性之正夫子録之以存鍳或谓之传者以其非奏乐之正经而亦可传也大疋传仿此】
　　鼓钟昭王南游宴乐于淮水之上君子忧伤而作是诗赋也
　　圻招穆王西征七萃之士咸怨祭公谋父作此诗以讽谏赋也
　　北山大夫行役不得以养其父母而作是诗赋也緜蛮大夫失位远适它国其过賔之主人闵之而作是诗兴也
　　青蝇厉王之世防言繁兴君子忧之而作兴也
　　小东东国困于役而伤于财大夫作此以告病首章赋中有比也次章赋也三章兴也后四章皆赋也
　　菀栁厉王暴虐诸侯相戒而作兴也
　　小明厉王流于彘大夫之从行者歴时既久悲伤而作皆赋也
　　小弁尹伯奇为后母所而出其邻大夫作此诗以讽其父吉甫首章至第五章皆兴也六章兴也七章赋中有兴也八章兴也
　　巷伯幽王之时孟子遭防而被宫刑为寺人而作此诗前六章皆赋也末章先比而后赋也
　　巧言周幽王时大夫伤于防而作是诗前三章皆赋也四章兴而比也五章兴也下章皆赋也【分何人斯二篇非也】小旻大夫以王惑于邪谋不能断以从善而作此诗赋也
　　鸤鸠此大夫遭周之乱而兄弟相戒以免祸之诗首章兴也二章赋也此下三章皆兴也【毛朱作小宛】
　　白华幽王宠褒姒废申后后归申而作此诗兴也角弓王不寴九族而好防佞宗族相怨之诗首章兴也下三章皆赋也五章比也下三章皆先比而后赋也十月之交幽王之时天变见于上地变动于下而奸臣乱政于外嬖妾败徳于内大夫忧乱亾之将至故作是诗赋也
　　正月周室丧乱大夫伤之而作是诗前三章皆赋也四五章赋也六章兴也七章赋中有比也八章九章皆比也十章先比而后赋也十一章十二章皆赋也
　　賔之初筵卫武公自警之诗赋也
　　懿戒卫武公自警兼训国人前四章皆赋也五章赋中有兴也六七章皆赋也八章赋中有比也九章兴也至末三章皆赋也
　　四月大夫遭防流离南国而作是诗前三章皆赋也中三章兴也七章赋也末章亦兴也
　　蓼莪王室昏乱防邪肆行其大夫士有没而不得其所者孝子痛伤而作是诗前三章皆先比而后赋也四章赋也五章六章皆兴也
　　雨无其极东迁之初大夫有不忠于王室者御之臣闵之而作赋也
　　节桓王之时任用非人诸侯咸叛兵败民残家父忧之作此以谏王焉首二章兴也下六章皆赋也
　　谷风朋友相怨之诗兴也
　　都人士尹伯封作周既东迁见西周风俗之美而伤今之不古若赋也
　　大疋
　　文王周公追述文王之徳明周家所以受命而代商者作诗歌奏于清庙受厘陈戒之时以训嗣王赋也生民周公制礼作乐尊后稷以配天故作此诗以推本其始命之祥明其受命于天者其原如此赋也
　　公刘周报公刘召公述其事以训嗣王使知民事之诗赋也
</div>
    <div class="pagination">
<a href="说郛_page11.html">上一页</a><span>...</span><a href="说郛_page7.html">7</a><a href="说郛_page8.html">8</a><a href="说郛_page9.html">9</a><a href="说郛_page10.html">10</a><a href="说郛_page11.html">11</a><span class="current-page">12</span><a href="说郛_page13.html">13</a><a href="说郛_page14.html">14</a><a href="说郛_page15.html">15</a><a href="说郛_page16.html">16</a><a href="说郛_page17.html">17</a><span>...</span><a href="说郛_page13.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
