<!DOCTYPE html>
<html>
 <head>
  <meta charset="utf-8"/>
  <title>
   四六鸳鸯谱 - 第 17 页/共 20 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   四六鸳鸯谱 - 第 17 页/共 20 页
  </h1>
  <div class="content">
   总联 
　　都府　京部　　京毂　神皋　　京邑　尹政　　京兆　京华　　羽仪卿寺　弹击帝城　　光奉赞书　允厘神甸　　首跻郡牧　坐镇神京　　被命广前　宣风辇下　　神皋表式共钦三辅之独尊　天府羽仪特渥九重之上眷　　望切六符之重　位联八座之荣　　身到云霄表赫赫四方之则　手扶日月奠皇皇千里之基　　眷王畿之千里　畀帅阃之十连　　张京兆以京自辅儒雅素称　赵广汉摘伏如神见闻皆振　　喜花生于鹊锦　庆绣叠于麟□　　饬五雉之功■〈走尔〉新班于紫橐　扈六飞之跸还旧砚于黄图　　出纳方虚上席　保厘特借元臣　　泽深彭蠡雄藩夙重于西吴　山拥秣陵师尹特尊于南国　　翼三辅之黄图　管九牧之青社　　高帝之宠灵犹在号曰陪京　圣明之眷注方殷戎有良翰　　犹属久道化成　不啻望公如岁　　无烦钩距以探情事莫迯于神照　惟听挽铃而知诉化巳验于民谣　　神皋共极　天府维京　　葢人望咸归佥谓夷吾之在江左　故帝心特简独留萧相以镇关中　　宠疏汉礼　尹正周□　　贽贺削以溷中涓虽例随于百吏　策懦躯而行来路幸独有于二天　　缿筩不设　桴鼓不鸣　　萧鼓行春骑迓碧油之元帅　　钧衡虚位伫看绿须之中书　周礼大行人　汉家名御史　　楚令尹之三仕莫窥喜愠之心　魏少游之四来更纪神明之政　　生繇帝赉　出翼皇猷　　广魏之称神明未足伸于远业　萧何之善填抚庶丕绍于前闻　　卿寺羽仪　邦畿总辖　　刘沆在天圣初自尹而入为相　张敞为京兆最继后者难其人　　峻节摩霄　清规照世　　辇毂之下必先弹压与列郡殊　钱谷之问不至庙堂有地官在　　命世儒宗　熙朝硕辅　　王翰惊熏紫界隔人间之风雨　琼基秀绩瑶编参天上之神仙　　奎章金薤　王畧帝漠　　护耶邯郸之壁鸣珂而声振京华　星移博望之搓拥节而化行方岳　　苍佩还朝　紫骝上道　　效韩愈谨奉大尹之书非为文也　慕刘同独存冯翊之传冋有志焉　　岩瞻蚤誉　粉署含香　　冶乱民如乱绳谁是经纶之手　易佩刀而佩犊必贤文武之才　　衡文嵩洛　督运澶渊　　天眷股肱幕府牙旗腾紫雹　帝隆保障齐台铃阁霭青霜　　高披天镜之光　自执河魁之柄　　清卿洊历景锺图浴日之勋　重地特推宸翰锡商霖之字　　沛雨露于承宣　凛氷霜于廉访　　捕蝗而沟中顿起即是姚崇　剪薤而都下肃清何论张敝　　共仰垂绅霄汉　咸听曳履星辰　　人望翕然知京尹之有赵　上心简在果弄印以授尧　　雄文灿五色云霞　峻业昂九霄山千　　问牛知马何劳钧距之私　视鸦得雏察见挽铃之异　　方籍羽仪于九列　旋跻元首于三台　　踏红辇路莫修燕贺之仪　望碧油幢姑致鱼封之贺　　台鼎持衡千魏阙　塞垣奏课于虞廷　　弹压为先暂屈月卿之重　威名大镇益增天府之崇　　炳朗于清庙明堂　昭揭于泰山北斗　　锄数年之奸吏尽去根株　慰三辅之居民自安井市　　诚哉廊庙之天球　允矣人伦之氷鉴　　琼台珠溜奎明霄汉之章　玉陛金闺秦感风云之会　　而四夷咸仰丰采　而百辟共作仪刑　　镐京丰水福星正耀江南　兰省银台卿月常悬冀北　　朝廷实倚为长城　中外共推其砥柱　　甘棠芾日正腾南国之欢　乡柳扶风入棒北辰之御　　眷言宣铜虎之符　申命圱玉麟之篆　　名埒南州之重美继前闻　风飘海岱之清芳传杰出　　峻秩夙膺跻膴贯　新恩特简莞中□　　宁须鹰击之雄听彻鸦铃　不改雉驯之化谒秉骖驾　　勋业峙隆于一代　诏褒伫下于九重　　独座严崇切星辰而列席　中权镇定表海岱以建牙　　声寔独高于四狱　风猷直接乎三王　　峻节摩霄参玄衡而屹峙　清规照世映江汉以汪涟　　三登展扬觯棈忠　六进试调羹妙手　　□擢贰于星厨　继□阶于月寺　　吊六代之繁华　荷一人之宠渥　　典刑不远　福祉攸同　　至于三江五湖之地　惟是西山南浦之间　　号曰京陪　戎有良翰　　北阙崇班　东郊重地　　摄鸿鸠之玩而以威　灶狐鼠之奸而以法　　邦泉似海而剖决川流　吏椟如山而剸裁风驶　　惟冕旒独厚于眷知　故辇毂特颙于委寄　　夷吾在江左今复奚忧　萧何镇关中终观能用　　得大地而虽可回旋　去近天而尤难展布　　京畿如盘石以义安　寰海为清朝而颂美　　忆昔三王相继后先蜚京兆之□声　即今奕世重光旦暮缵晋公之燕翼 

　　○○给事中 【本朝淳化四年以右谏议大夫魏庠知制诰□成务同知给事中事凡制勅有所不便宜凖故事封驳九年诏停废知给事封驳公事自是始以封驳司隶银台向敏中张咏并以枢密直学士领之时并代都部署张永德笞小校至死诏按其罪张咏封还诏书不从李焘长编嘉佑五年改新知荆南府唐介复知谏院时知门下封驳司何剡言介为谏官有补朝廷不当出外以勅封还之故也元丰五年四月知谏院舒亶试给事中自是给事始政除为职事官凡四人分治六房掌读内外出纳之事若正令有失当则论奏而驳正之通进司进奏院隶焉神宗正史职官志故事中书进热进草惟执政书押官制行给事中蜀书画黄而不得书草舒亶疑之神宗云造令行令职宜分别诏给事中计书画黄不书草着为令元丰七年四月给事中韩忠彦言今月十八日门下省得旨举驳事依中书舍人封还词头列二十一员中书奉旨给事中驳正事赴执政禀议如有异同即具状缴奏臣详指挥乃是不许依舍人封还例况朝廷巳施行事给事中或有管见即是巳与执政异同自当求决于上岂可更禀可否于执政乞依十八日诏所贵两省官轻重体均获中献纳之分从之元佑元年门下中书言后省修成所有省曹寺人条贯合冠因门下中书后省为名从之绍圣四年叶祖洽言两省置给舍庙堂设施行当书读不回避余令亘书元符三年曾肇言门下驳正中书违失近给事封驳中书录黄令舍人书读隳坏官制重和元年张叔夜言命令之出中书宣奉门下审读尚书颁行而密院被旨亦录付门下省神宗制也今急速文字不经三省诸房以空黄先次书读则审读殆成虚设乞亦法禁从之续会要建炎间内旧制置门下后省以给事中为长官四员为顾中兴会要绍兴二年韩世忠赏功文字给事中贾安宅除工部侍郎门下后省阙官乃诏俭正李与权书读此事亦前所未有朝野杂记】 

　　清正廉洁 【晋武帝诏燕王陈劭清正廉洁博通六籍宜在左右以敦儒训可为给事中】 名儒 【胡伯姑曰给事常侍从或名儒或国亲东方朔中郎为给中刘向谏议大夫为给事中】 有直气为 【吕元膺有直谠言拜为给事中】 以明经拜 【后汉郑众传众以明经拜给事中】 八年迁 【前汉元帝诏曰萧望之传朕八年可爵关内侯给事中】 备顾问 【白居易制俾并琐闱以备顾问】 四方想儿风采 【职林许孟容数论骎四方知天予开纳多士浩然想见其风采】 世人尚其悻直 【职林李渤拜给事中渤狐特持不苟合于世人谓之沽激屡以言斥而悻直不少变守节者尚之】 传诏旨 【齐映为人曰晳长大言音鸣爽故令侍左右或马前胪传诏旨】 批勅 【李蕃字叔翰迁给事有不可遂于黄勅后批之吏曰宜别连白纸蕃曰别以白纸是文状岂曰批勅邪裴垍言于帝以为有宰相嚣遂拜相故史臣曰批勅有夕郎之风】 草制 【按类要云德宗实录贞元上命卢杞为饶州剌史给事郎袁高宿直当草制遂执以谒宰相不悦遂改命舍人草制按此则给事宿直亦草制邪当考】 涂归 【隋百官志给事中掌侍左右分判省事凡百司奏抄侍中既审则驳正违失诏勅不便者涂窜而奏之涂归又见六典】 驳正之任 【唐大诏令孙偓制守驳正之任道不依违】 驳奏无私 【卢钓字子和有大诏令乇反后省审驳奏无私】 封还诏书 【狄兼谟擢给事中左藏吏盗度支绢帛文宗以经赦诏勿治兼谟封还诏书帝曰朕巳赦其长官吏亦宜宥既而曰后或事有不可勿以还诏为惮】 论驳凖古谊 【韩干开元初论驳皆援隼古谊】 执二勅不下 【薛存诚为给事中琼林库广籍工徒文神策军与咸阳尉袁儋不平诬奏之儋被罚二勑皆执不下宪宗悦遣使劳之】 执词头谒宰相 【分纪袁高为给事中德宗复用卢杞为剌史命高草诏高执词头谒宰相曰杞作相矫诈若更授之大郡恐失天下望宰相不悦命舍人草之诏出高执之不下乃奏论之又张献恭见帝穪高乃陛下良臣】 不择时对 【李逊为给事中以旧制只日视事对羣臣逊奏曰陈诚启沃不必择辰今羣臣敷奏乃候只日是毕葳臣下观天颜献可替否能几何宪宗嘉之乃许不择时奏对】 有回天力 【张玄素迁给事中太宗诏发卒修洛阳宫玄素上书谏之魏征叹曰张公论事有回天力可谓仁人之言其利传哉】 崔植举职 【崔植为给事中时称塞职时皇甫鏄请减官俸禄植封还勑书鏄复奏诸州监税榷酒等加佑植疏论奏】 犯宰相之怒 【唐于敖为给事中昭愍即位李逢吉用事与翰林李介伸不叶诬伸以罪逐颂外俾职知制诰庞严蒋防坐伸党左迁敖封还诏书时人以为与严相善诉其罪皆曰于给事中犯宰相之怒伸庞严蒋防屈及驳奏出乃是论严贬黜大轻中外无不大噱】 承嘏称职 【郭承嘏转给事中出为剌史给事中卢载封还诏书曰承嘏自居此职继有封驳能奉其职宜在琐闼文宗谓宰臣曰承嘏久在董扉欲优其俸禄而谏列拜章惜其称职乃复为给事中】 有任事称 【孝澄为给事中有任事称职林】 陈当世得失 【薛元超高宗时为给事中屡上言陈当世得失】 鸾渚如旧 【晏公类要唐薛存诚再除给事中仍是本厅鸾渚凡榻杖履如旧】 慷慨论正 【孔戣为给事中江西观察使李少和坐贬狱寝不下崔易简杀从父兄戣乃慷慨论正贬少和杀易简】 得失尽言 【穆质性强梗为给事政事得失未尝不尽言】 数以忠进 【孔达太宗新即位数以忠进】 左省 【杜牧之行崔璪制云左省骏议不畏强御】 东闼 【白集除刘伯刍制给事东闼实掌驳议】 黄门 【唐德宗以王纬为给事中称黄门要地】 黄闼 【舆服恚禁门曰黄闼内人主之】 青琐 【后汉百官志给事黄门侍郎掌侍从左右关通内外及诸王朝见于殿中引王就坐汉旧仪曰黄门属黄门令日暮入对青琐门拜名曰夕郎宫阁簿青琐门在南宫卫瓘注吴都赋曰青琐户边青缕也又颜师古曰刻为连琐文而青涂也】 左掖 【垣玄云左掖管辖之司】 画堂 【汉官仪曰黄门有画堂之署】 夕郎 【见青琐注又柳子厚朝日说曰汉仪夕则两郎向琐闼拜谓之夕郎】 小门下 【鸡距通典谓给事中小门下齐世呼侍中为门下给事黄门为小门下】 立德 【晋书任熙立德邈然】 俊才 【崔绰记袁佳有俊才】 忠笃履素 【晋起居注武帝诏曰郎中张逵忠笃履素为江表十大夫所宜在中朝以逵为给事中】 东台 【职□初僚除毛友制帷东台论驳之司乃万世出纳之地】 阅读之任 【曲阜除叶俦制朕付基命于中书付审驳于门下有事殿中之官寔专阅读之任其还东台出纳惟允】 详诏勅 【续通鉴应有诏勅并令直学士向敏中张咏详酌可否然后行下葢向张二公为给事中故也】 驳命令 【南丰拟制有事殿内之臣职在于平奏述详论命令驳其违者而正之覆其善者而行之至于决狱官人发驲遣使申冤滞察苟挠莫不总焉】 读内外出纳之事 【神宗正史职官志给事中四人正四品分治六房掌读内外出纳之事若政令有失当则论奏而驳正之通进司进奏院隶焉】 论事感激 【言行录陈戬字仲休高宗朝为给事中益感激论事知无不言除授失当多所论驳士论浩然归重】 抗论无阿避 【胡澹庵集程瑀字伯寓拜给事中居琐闼以平奏自任抗论无阿避会除权邦之签书公论邦彦五罪凡三疏遂委以次官书读公乃乞罢除兵侍不拜遂除制知信州侍御江跻司谏方孟卿上疏留公复除给事中上曰给事之设政要驳异岂在雷同朕深不欲卿去既出特赐象笏示隆卷也】 全朝廷典 【元佑九年刘挚言除安焘知枢密院因给事两次封驳遂持旨直下吏部施行伏望追还诏命全朝廷典法】 奏驳奸恶 【东畧赵君钖权给事中蔡榷复观文学士章惇复资政学士君锡奏驳论其奸恶命遂格】 思类相如 【太宗钖杨僖诗云琐闼昔年司制诏共嘉藻思类相如】 封驳皆国体 【范纯礼迁给事中凡所封驳正名分立纪纲皆国体之大者起居舍人张来在病告中书省录黄不候参假令供职纯礼批勅谓无此例坏礼乱法所不当为一时为之耸动】 议论引大体 【元佑黄廉议论引大体】 谏官不当出外 【四朝会要嘉佑五年七月改新知荆南府唐介复知谏院时知门下封驳事何郯言介为谏官有补朝廷不当出外以勅封还之】 乞正官法 【治平三年知封驳事韩维言吕诲等降黜勅命不出门下封骎司直送本家乞追还以正官法】 内侍不当于军政 【编年备要德寿宫提举陈源兼浙□副总管给事中赵汝愚论驳谓内侍不当于军政诏自今内侍不得兼兵职枢密院遵守永为定规也】 
　　总联 
　　银台　琐闼　　黄扉　紫垣　　鸾台　东省　　夕郎　青珼　　青琐谓之夕郎　黄门冠乎后省　　涣宠綍于彤闱熙世际从龙之盛　晋崇班于青琐朝阳听鸣凤之祥　　严宸疏渥　进位东台　　锺圣瑞以麟游应清朝之昌运　奋宏图而鹏举表东海之大风　　批勅振干纲　埋轮扶国纪　　窥玉检于秦函黼茀擅千秋峻业　联金丝于孔壁衣钵得万古直传　　位敻云霄　班穷日月　　伟节嶙峋俨然泰山之独凌群岳　英标煜□焕乎北斗之高映薇垣　　谠言日进　蹇谔风高　　彝鼎声宏蚤履金闺而振采　鉴衡望重爰秉丹笔以明刑　　醒自飞龙立仗　驩推栖凤鸣阳　　职补龙裳漏报阁中青琐闼　冠峩螭陛霜飞简上翠华宫　　百寺帝重披鳞　四海人钦鸣凤　　楼雪消融趋晓月玉佩轻摇　宫霞缭绕检晴窻蓬莱独对　　看花跃马长安　绾墨栖鸾剧邑　　论事激昂百辟仰回天之力　摛文惔丽四方传掷地之声　　快覩朝阳鸾凤　潜消当道豺狼　　玄素回天魏征叹仁人之力　李藩批勅裴公推宰相之风　　闾阖风云动色　门墙桃李交辉　　葳蕤豹尾方看翠驾之躬陪　突兀龙头又喜黄扉之身到　　既遍苍氓之颂　遂膺青琐之荣　　即屈画黄重门下驳违之寄　便应进熟颛中书造命之权　　自惟朴遫之资　深负栽培之德　　文华饬国典行观批勅之风　论议当帝心伫听回天之力　　坡皂囊而露奏　□白简以霜飞　　掞藻浩霖千里致人中骐骥　洞玄威斗六月息风上鹍鹏　　常崇补衮之班　自吐批鳞之气　　白笔带氷壶而照彻珠无沧海之遗　皂囊包玉尺以裁成彀尽英雄之入　　批勅见宰相之器行看身到于凤池　吹律生寒谷之春敢论同登于虎榜　　封词头而不下旧传解事舍人之名　批勅尾以复归共观儒者给事之力　　明四目达四聪喜言路宏开于此日　奏十思陈十渐知世道坐致乎升平　　正直朱繇弦伫闻补阙拾遗之义　晴高金茎露即看批勅还诏之风　　光映黄扉　声传苍海　　视谏草于殿廷北极焕斗牛之气　总文衡于吴越中天腾奎璧之光　　明纶涣发　贤俊升班　　骑省久升华冀北共仰斗山之望　蓼莪新废咏荆南暂纡锦绣之班　　畴绩辰猷　跻荣夕拜　　包山海之灵光献纳久需于鸣凤　立岩廊之绳凖澄清岂必于批鳞　　妙东彤宸　俊跻青琐　　葳蕤豹尾之间又幸论思之有地　突兀龙头之近岂忧补阙之无人　　拜恩玉陛　平奏银台　　天子曰是而谏官曰非固是立朝之正论　君子所恃而小人所畏寔为定国之本根　　宸衷眷注特颂丹诏以征贤　公望颙昂遂陟黄门而司谏　　南见立朝正色　咸惊批勅精忠　　批勅力回天羞访碧鸡崇祀　伏蒲声动地惊闻丹凤鸣阳　　职为庙堂之贰　权居台谏之先　　抗论回天黎庶仰朝鸣之凤　音声动地京师避晓出之骢　　骞腾夕拜之迁　倾倒辰猷之告　　宣庙廊明旨再三乾坤日转　活吴越生灵数万楼橹波澄　　名参黄散之班　任极清华之选　　持紫橐以朝昕望高侍列　入青琐而拜夕宠焕为真　　专银台封驳之任　进琐闼追趋之班　　拜恩玉陛名登黄散之班　平奏银台位列清华之选　　时荐元勋于丹陛　遂应妙选于黄门　　孛号宸廷崇奖忠嘉之节　升华琐闼密司封驳之权　　威名争日月之光　勋业焕鼎锺之彩　　惟时杰出之才方资卓识　越处涂□之任特示殊迁　　九重嘉耳目得人　百辟望羽仪为式　　转圜有道坐知天意之回　反汁无嫌更觉王言之大　　为法从论思之表　挂朝廷癸置之公　　诏令施行许稽参其利病　人不进退可抗论其正邪　　在在施肘后之奇　往往受炉中之铸　　朝游青琐之闱时批紫诏　夕对金銮之殿徐草黄麻　　故凡奉职于兹土　罔不禀教于台台　　黄扉要近哭李傒之白麻　青琐邃严批叔翰之黄勅　　丹匦绳愆辉彩凤　皂囊献替霭□鸾　　议论少异则宰辅不敢专　旨意可否则制诏随以格　　出萃一湘之异气　身领八表之人伦　　摇玉佩之珩璜人批勅尾　被衮衣之黼黻起立班头　　膺宸翰而拜夕郎　拾禁遗而补衮职　　庙堂之所巳议听自转移　台谏之所未言许令弹击　　昂昂骏采力回天　隐隐鸣阳声震宇　　引睇亨衢声见凤池之接　俯怜末路获闻燕贺之成　　皂囊秉简拂霜毫　铁胆回天扶日毂　　王舄潘花两两芳留剧邑　丹蒲湛马行行誉满陪京　　泒接机云而树识　谱追钦邺以齐芬　　北极斗杓霄焕采　东吴奎宿夜腾人　　地峻黄门　望崇青琐　　笔洒琅玕　云排阊阖　　宝册腾辉加凤辇　朱衣映彩导龙车　　汉月光华　使星芒动　　青春行部　爱景词人　　桂香杂车马芳鹿　蓉锦曳旌人瑞色　　唾咳霏珠　声华射斗　　值敻云霄　班穹日月 

　　○○中书 【本朝国初中书舍人为所迁官实不任职复置知制诰及直舍人院故事入西阁皆中书召试制诰三篇惟梁周翰不召试而授焉其后薛映梁鼎杨亿陈尧佐欧阳修亦如此例按长编薛映梁鼎皆召试翌日与亿并命会要误也元丰五年曾巩陆佃并试中书舍人自是始正官各续会要遂以中书舍人判后省之事分案五日土案掌册礼及朝会所行事曰下案掌受付文书曰制诰案掌书记制词及试吏校其功过曰谏官案掌受诸司关报文书曰记注案掌录记注其杂务则随所分案掌之元佑以苏轼直舍人院有司言百宫制行舍人院废今为中书后省于是改为权中书后省于是改为权中书舍人遂为故事后诏舍人各签诸房文字其命词则轮日分草续会要中兴置中书后省以中书舍人为长官六见常除二员一员领吏房及兵房工房一员领吏房右选及礼刑房中兴会要景泰四年李季章壁以宗正少卿权中书舍人而中宗犯祖讳季章辞有旨权以直舍人院系衔乃受命不知舍人院废巳久矣盖大臣失于讨论也朝野杂记】 

　　三世居职 【孙简知制诰进中书舍人初逖掌诰至代宗时族祖宿又居职逮简凡三世】 三世掌书命 【唐张嘉正武后时进中书舍人崔湜轻之后与议事正出其上湜曰此中共坐后十年而为中书令子延赏子弘靖三世掌书命】 三世掌制诰 【职林唐李德林李百药李安期三世掌制诰】 三世为中书 【集贤记前唐徐坚祖孝德父齐■〈日冉〉及坚三世为中书舍人皇朝衣冠无以为比又徐峤父子自祖及孙三世为中书舍人】 文章宿老 【唐李峤字巨山为凤阁舍人文册大号令多主为之峤富才思然其仕前与王勃杨盈川接中与崔融苏味道齐名晚诸人没而为文章宿老一时学者取法焉】 海内共推 【隋虞世南拜内史舍人柳硕博学斝所推许至是与世南相见叹曰海内当共推此一人】 韩徐 【职官分纪季升开国徐铉以秘书郎直门下省书命精当颇得典礼韩熙制亦同掌诰命与铉齐名江东谓之韩徐】 同僚共推 【郑畋荐中书舍人咸通十年讨徐方书诏旁午畋洒翰泉涌动无滞思同僚阁笔推之】 同舍服能 【陆扆拜中书舍人扆文思敏速初无思虑挥翰如飞文理俱惬同舍服其能云云】 分占口授 【职林岑文本号善职而敏速或策令丛遽勅吏六七人执笔分占口授咸无遗意】 为代言最 【唐孙逖典诏诰为代言最而逖尤精密一张九龄视其草欲易一字卒不能也】 一代词宗 【职官分纪唐吏部郎中张九龄一代词宗为中书令引韦贤为中书与梁涉对掌文诰时人以为美谈】 一人办事 【孙处约为中书舍人累年中令杜政伦奏请更授一舍人与处约同知制诰高宗曰处约一人足辨我事何须多也】 誉重一时 【裳衮文采赡蔚长于应猝誉重一时】 三才 【唐魏牧兼中舍与温子升邪子才齐誉世称三才】 四俊 【张嘉贞为中书令荐中舍苖延嗣吕太工等四人皆位清要日与议政事时号令君四俊工】 父子同在禁筦 【苏廷碛为中书舍人时父瓌同中书门下三品父子同在禁筦朝廷荣之玄宗平内难书诏与委独廷硕在太极后阁口所占授功状百绪轻重无差书吏白曰丐公徐之不然手腕脱矣李峤曰舍人思若涌泉】 盛典出父子之手 【职林唐贾至天宝末为中书舍人肃宗即位于灵武上皇遣至为传位册文上皇览之叹曰昔先帝逊位于朕册文则卿之先父所为今朕以神器大宝付诸君卿又当演诰累朝盛典出卿父子之手可谓继美矣】 书命成一家言 【白集杨嗣复制贞元中汝父为中书舍人甚称厥职今使汝继书吾命成一家言堂构国华在于此举】 叔侄对掌 【封氏自太和世居两制舜卿从子德昭时为翰林舜卿时为中舍叔侄对掌诰命当时以为荣】 兄弟相代 【韦思谦二子承庆嗣立承庆解凤阁舍人武后谓嗣立曰余父尝称二子忠孝今使卿兄弟自相代即拜凤阁舍人】 兄弟对掌 【九国志南汉赵光裔以膳部郎中知制诰时兄光逢为翰林学士兄弟对掌内外制时论荣之】 凤阁王氏 【王徽字昭文徽祖易从易弟四人至凤阁舍人者三人故号凤阁王氏】 五花判事 【通鉴唐故事中书有军国政事则中书舍人各执所见杀署其名谓之五花判事中选一人明练事者知机密谓之解事舍人】 承天子诰命 【权德舆字载之为起居舍人岁中兼知制诰进中舍独直两省数日一还舍乃上言左右掖坦承天子诰命奉行详覆各有攸司旧制分曹十员以相防检大抵事有所壅则吏得为非四方闻者或以朝廷为乏士要重之司不宜久废帝曰非不知乡之劳但择如卿者未得其人耳】 掌两宫文翰 【职官分纪唐徐浩肃宗时拜中书舍人时天下事殷诏令多出于浩浩属词赡给文工楷隶肃宗悦其能加兼尚书右丞玄宗传位诰册皆浩为之参掌两宫文翰宠遇莫比】 古今事 【崔琳明政事开元中与高仲舒同为中书舍人侍中宋璟亲礼之每所访逮尝曰古事问仲舒今事问琳】 政事堂门 【续通典故事有堂门葢宰相时适中书舍人院咨访政事以自广也及常衮相塞绝其门以示尊大不相往来】 洛出宝图颂 【崔融为文华婉当时未有辈者朝廷大手笔多勅委之其洛出宝图颂之尤工】 文阵雄帅 【唐苏颋传张九龄尝览颋文卷谓同列曰苏生之俊赡无敌真文阵之雄帅也】 文场元帅 【唐张九龄号词人之冠又号文场元帅】 文有古风 【韩文王仲舒穆宗立每言仲舒之文可喜最宜为诰有古风召为舍人既至视同列率新进少年居不乐曰岂可复治笔砚于其间哉】 文成于心 【梁裴子野掌诏诰或问其为文速者子野答曰人皆成于手我独成于心】 焕成文章 【曰集除冯宿制去吾闻武德及开元中有颜侍陈叔达苏颋云大手笔掌书王命故一朝言语焕成文章】 文思温雅 【职官分纪唐王仲舒自职方郎中知制诰文思温雅制诰所出人皆传说】 有元和风 【九国志南唐韩熙载为和州司马久之召为十书舍人乃始亲职制诰典雅有元和之风】 得中和气 【唐许景先为中书舍人以文翰见称中书令张尝称曰许舍人之文虽无峻峰激流斩绝之势然属词丰美得中和之气】 有古人风 【南齐传昭为中书通事舍人时居此职者皆权倾天下独昭廉静无所干预器服卒陋明帝闻之赐漆合烛盘勅曰卿有古人之风故赐以古人之物】 舍人样 【徐坚字符固圣历中杨再思王方庆为东都留字引坚为判官表奏专委之方庆尝称曰掌丝纶之选再思曰此凤阁舍人样】 佳舍人 【文襄尝曰裴在礼佳舍人样】 宰相器 【后周范质汉初加中书舍人户５部侍郎周祖征三叛每朝廷遣使斋诏处分军事皆合机宜周祖问谁为此辞使者以质对周祖叹曰宰相器也】 以忠谨称 【晋刘超迁中书舍人时台省创建内外多事超出纳书命以忠谨称】 大手笔 【职林唐李峤朝廷每有大手笔令峤为之】 常杨 【杨炎为中书舍人与常衮并掌纶诰衮长于除书炎善于德音自开元以来诏诰之美时称常杨】 禁职 【白集崔羣制自列内朝兼司诰命事烦而益密职久而弥精宠以殆式光禁职】 纶阁之职 【白集除裴度制度以茂学懿文润色训诰体要典丽甚得其宜施之四方朕命惟允况中立不倚道直气平介然风规有光新侍台官满岁班列当迁纶阁之职所宜其授】 阁老 【唐杨绾为中书舍人故事舍人年久者为阁老其公廨维料独取五之四王绾悉均给之】 清平官 【南越志南诏谓词臣曰清平官】 不纳私财 【职官分纪唐敬宗初登极路随拜中书舍人翰林学士仍金帛谢除制者叱而却之曰吾以公事接私财邪终无所纳】 册奏之工 【颜师古迁中书舍人专掌机密千时军国多务凡有制诰皆成其手册奏之工时无及者】 诰命之敏 【前蜀庾朴中书舍人时署百司诰命填委皆有典则人服敏分纪】 发十难 【唐韦处厚穆宗时为中书舍人时张平叔以便佞进欲粜盐处厚发十难以诰之帝乃知害民平叔始疏斥】 六押分司 【李泌曰给舍分司押事故舍人谓之六押也】 居四掖八年 【职官分纪唐权德舆四岁能为诗后为中书舍人居西掖八年间独掌者数岁】 为中书九年 【职林高郢公为中书舍人九年家无制草或问曰前辈皆有制集公独焚之何也答曰王言不可有于私室】 进贤纳谏 【唐柳公权为中书舍人充翰林书诏学士又宗便殿语及汉文恭俭帝举袂曰此瀚濯者三矣公权曰人主当进贤退不肖纳谏诤明赏罚衣瀚濯之衣乃小节尔云云翌日降制以为谏议大夫知制诰学士如故】 以谏议知制诰 【分纪柳公权为中书舍人文宗谓之曰极知舍人不合作谏议以卿言事有诤臣风采也翌日降制以谏议大夫知制诰】 进谏赐金鱼 【续通典吐突承瓘于军中立圣政碑李绛以为不可许宪宗初甚怒绛语不巳上卒大开悟故除绛中书舍人翌日又面赐紫衣金鱼上亲为绛择良笏勉之曰尔时无易此心】 纳言赐锦 【高钺为中书舍人入见帝因劝躬览以示忧勤帝纳其言赐锦彩】 不十年正纶闱之任 【职官分纪南唐张泊计偕之岁为润帅燕王冀所荐首谒韩熙载一见待之如故旧谓洎曰子好一中书舍人顷之韩主文柄洎亦谓洎曰子好一中书舍人顷之韩主文柄洎亦擢第不十年间果正纶闱之任】 进言报药石 【唐太宗时中舍高季辅上封事时赐锺乳一剂曰卿进药石之言故以药石报之】 草诏赐宫锦 【职官分纪封敖为学士拜中书舍人文思敏速武帝深重之尝草阵伤边诏警句云伤居尔体痛在朕躬帝览而善之赐之宫锦】 人物精鉴 【裴垍为中舍李吉甫执政以情谒曰北日人物吾懵不及知君精鉴为我言之垍即疏三十许人吉甫荐于朝】 梦窓下草诏 【分纪孙抃夜中梦明窓下草制诏其后第三人及第知制诰如梦云】 未三十知制诰 【朝野杂记本朝未三十知制诰者苏太简三十六吴元中二轧晏元献宋宣献王懿格张安国皆二十八王文正夏文庄皆二十者】 不试而命 【欧阳公归田录或朝之制必先试而后命有国以来不试而命者谗二人陈尧佐及修忝与其一尔】 父子掌诰 【春明退朝录父子掌诰国初至熙宁元年凡九家正冒武王兵部文正王思献安简晁文元庄钱希白修懿梁翰林庄肃吕文靖中裕宋宣献公敏求苏仪甫子容】 中人进官不肯奉诏 【杨诚斋集胡铨兼中书舍人有旨以中人李绰等典发军书无误各进官一列公不肯奉诏绰等泣诈上曰胡铨不肯】 封还易边帅词头 【言行王岩叟除中书舍人滕元发自太原易许昌公封还词头言今以走马承受一言便易边帅此风寝长非委任安边之福命遂寝】 不草黜韩维制 【言行录昭公肇元佑初迁中书舍人门下侍郎韩维面奏范百禄所为不正黜维知邓州公不草制两上章论之】 不草宦者除制 【言行录刘敞知制诰宦者召金彬正除观察使公封还词头不草制其命遂止】 紫微阁 【仁宗实录宝元元年七月新作舍人阁上亲篆其榜曰紫微阁又四朝国史刘攽传攽字贡父元佑中拜中书舍人请复古制建紫微阁于西省】 西阁 【长编真宗祥符九年知制诰乐黄目知开封初黄目召试上以黄目久任外官止试制诰二篇人阁不一月遂罢】 立马一挥 【神宗实录刘敞字原父在西掖时一日追封皇子公主九人敞将下直为之立却坐一挥九制数千言巳就】 辞义有三代风 【言行录曾巩擢中书舍人不俟入谢谕使就赋时□三省至百执事选授一新除吏日至数十人举其职事以贰辞约义尽论者谓有三代之风上亦数称其典雅】 
　　总联 【通用】 
　　凤阁　龙池　　薇垣　药省　　薇省　右省　　纶省　词垣　　紫薇阁下　红药阶前　　披云翰之天章夙见舍人之样　勒山林之俗驾来胆学士之真　　优诏上卿　正班内史　　出如纶出如綍益隆润色之勋　用作揖用作霖亟王赞襄之位　　顷受华纶　存膺清秩　　奉玉音而成底小摅黼藻之工　颛金鼎以调元行究经纶之业　　申颁凤诏　趣古鳌头　　辞达而巳矣要必见圣人之情　才难不其然盖欲极天下之选　　中宸涣号　内史升贤　　东山听诏使扶杖有感奋之心　淮南寝谋无发蒙相姗笑之语　　窓对绿松　阶翻红药　　红药苍苔重咏凤凰之鸣佩　紫绶共观寰海之俊人　　命播朝昕青香　恩隆接昼　　三神在海上之山久勤摄领　一佛出人间之世遂见真除　　疏恩禁幄　正位纶闱　　五花判事既久兼寓直之荣　六押分司宜宠锡直除之命　　光膺书赞　就正词垣　　北门视草谓当进学士之班　西掖拜真聊复示舍人之样　　简自宸旒　擢居禁掖　　擅诗论润色之上有光词命　汨言语侍从之列即拜钧衡　　枫宸锡命　药省代言　　万里羽翰压金马玉堂之彦　九天纶綍擅黄麻紫诰之文　　黄阁登贤　紫薇寓直　　碧梧幕府幸稍安云外之城　红药主人倘或念天涯之客　　宠被龙纶　擢升凤掖　　凤鸾高举式观君子以逢辰　鸡犬俱仙更冀贤人而引类　　光奉制恩　入司书命　　千门柳色谁怜刍狗之陈人　万里草塘遥想槐龙之清影　　紫荷揭处　红叶翻时　　玉堂草罢又吟红叶之翻　金匮紬余还作紫薇之伴　　宜居宫保之班　巳展舍人之样　　红叶飜阶昔既劳于久暇　紫薇伴直今果庆于为真　　溢为莉海层澜　散作经天瑞锦　　蓬壶清闭早冠羣仙之游　星掖高华旋观一佛之出　　波涵凤诏　草奏鸾坡　　紫荷絜处光摇万玉之班　红藻飜时风动五花之判　　步衬风云　身依霄汉　　玉藻琼敷少舒舍人之思　风行雷动灼知王者之心　　博雅学穷蝌蚪　纵横笔吐蛟龙　　一札成文雅思未尝淹晷　五花判事英躔真若聚星　　掩映紫薇之宿　代宣丹陛之言　　皇坟帝典极磅礴于胸中　孔思周情妙发挥于笔下　　身到凤池　手裁鸾诣　　德字温如升玉阶而启瑞　笔端秀发勒金薤以垂芒　　厚德镇浮　吴标范俗　　号令鼓舞风雷亦云多矣　献纳司存雨露莫若专之　　驾六鳌于海上　下独鹤于云明　　盛世典章巳得常杨之体　中兴辅佐即驰丙魏之声　　金雨发彩　玉检浮香　　切喜文章复见两都之作　尚忻辅相尽还三代之风　　焕红药以翻霞　捧曰麻而鬪雪　　人望一条之氷其容巳肃　公傍九霄之月所乐不存　　颁圣谟于万国　参法从于九重　　虞夏之书浑浑尔可以齐驱　夷望之业澟匕乎行将爰立　　阐扬王度之尊　真玅儒臣之选　　宠踰华衮巳叼一字之褒纶　气转鸿钧必念八荒之弃物　　五花纷判事　六押丽清班　　动心骇目兹观大手笔之传　削牍濡毫当庆真学士之拜　　日上苍苔之砌　风翻红药之阶　　回首江东之暮云手分天外　开颜海上之曙色翼自天边　　胸吐色丝黄绢　腕摹铁画银钩　　职掌丝纶六合仰代天之绩　留心桑梓一函施守土之荣　　身陪汉制　口代天言　　素微开省声高一代掌丝纶　纸笔生花光焕千寻连奎壁　　不沿六代浮靡　真耸万方观听 

　　○总兵 【国朝公侯伯及真署都督并得充总兵副总兵又名挂印将军称镇守云南征南将军两广征蛮将军湖广平蛮将军辽东征虏前将军宣府镇翔将军大同征西前将军延绥镇西将军宁夏征西将军甘肃平羗将军苏州淮安镇守漕运总兵以畿内故不得卦印称将军有大征讨遗总兵则挂平贼将军平胡将军平虏将军征夷将军征虏将军平倭将军或大将军或前将军副将军事巳纳印镇戍防虏御暴阨险要屯兵统之凡将校五等曰镇守曰协守曰分守曰守备曰提调备御其官称曰总兵曰副总兵曰参将曰游优击将军曰都指挥曰行都指挥事凡六等也今之将军一循汉旧无论大将军平虏等号未之有易也即偏裨古有副将今为副照兵参将总称副将焉古有游击今为述优击总称游击将军焉古有凖备今为守备提调备御焉无不昉于古昔而倚重之意亦不在古节度镇抚诸重臣下也】 

　　总治军旅 【续会要哲宗正史职官志总管钤辖同掌总治军旅屯戍营防守御之政令凡将兵隶属者训练教阅赏罚之事皆掌之】 发遣自燕达始 【实录熙宁五年以燕达权发遣环庆路驻泊总管掌州之役达有战功故自钤辖躐迁总管然自资浅故令权发遣发遣自燕达始也】 副总专行 【续会要哲宗史职管志熙宁申诏诸路如总管出入之本司兵马机速事申禀不及者副总得专行】 熟识机宜 【分纪景德中以参政王钦若判天雄军兼都总管初帝曰天雄且为重镇思得熟识机宜行事果断者莅之于是钦若请行】 朕之关张 【狄青字汉臣京师呼狄天使工嘉其材勇为泾原路兵马副总管上欲一见之诏令入朝会冦逼平凉乃令亟往泾源俾图像以进上观其仪表曰朕之关张也于是有狄万人之称姒敌万人】 擒鬼章 【东都事略姚兕传兕字武之为环庆路马步军副总管改鄜延移鬼章据洮州言青唐欲将兵由讲珠梁会于洮合冦我疆兕自河州率兵破六通宗城后遣骑将纵火讲珠梁明日青唐兵至不得遂洮州之援鬼章遂降】 降木征 【东都事燕达转达为秦凤路总管河州景思立于踏白城达讨山后诸羗斩首四千级还至诃喏城木征遂降】 请持夏国臂 【东都事畧秉世衡传子谔字子正李宪措置熙河边事子谔鄜延路副总管秉常为母所囚子谔入对大言曰夏国无人秉常孺子臣请持臂而来耳神宗特之】 知军兼 【实录熙宁五年上谓执政曰王韶经制鎑兆独高遵裕能协力与都钤辖如何王安石曰纵与权总管亦无害蔡挺曰如此即当罢知通远军葢自来无总管离帅府而知军州者上曰有事宜即出驻札使知军亦何妨安石曰总管知军与钤辖何异亦不湏旧制有无也乃以遵裕知通远军权熙河总管】 张刘再任 【实录熙宁四年泾源路都总管张玉鄜延刘永年并令再任玉与一子官伛密使文彦博曰两人同是用而推恩不同上曰玉累有战功永年伹久熟鄜延未有代之者若一槩推恩无以激劝也】 赐神武秘畧 【实录景佑四年以御制神武秘畧赐沿边总管钤辖每得代更相授之】 御札授方畧 【国朝淳化中以参政赵昌言为川陕西路兵马都总管大宗以蜀冦尚有残孽命昌言安抚招讨仍御札数隔丁宁授以方畧】 就赐金器 【天圣七年刘平授忻州围练使属上封事言赵元昊连姻耶律必为边患授邠宁环庆副都总管遣中人就赐金器】 
　　总联 【通用】 
　　开将军之武库□□百粤干城　映学士之词宗衮衮三江礼乐　　将星天列　戍律王分　　□畤□武实能画而能兵　营平奏章几立功而立论　　气槩沈雄　机谋明决　　屡临钺镇借六纛以番宣　一践斗枢辖五兵于宥密　　詜迩相安　封疆荐历　　信臣精卒允资拱扈之亲　虎踞龙蟠克壮金汤之势　　兵军震迭　草木光华　　风闪朱旗坐息鲸鯱之喙　雨抛金鎻闲凭虎豹之关　　旌旗动色　樽俎生贵　　龙旗大纛看飞舞于前茅　羯皷横吹俪微歌于小队　　彼酋远遁　我武维扬　　蟠花锡命朝端严分□之权　细柳开营海上建析冲之绩　　海不扬波　大皆安堵　　护细柳之屯屈司亚旅　告及瓜之戍愧辱先施　　登坛号令　　秉钺指挥　　为红莲幕之游陪诸从事　望细柳营之邃有真将军　　无烦一战　谋出万全　　顾我连营巳改旌旗之色　抑君隽武会看族节之传　　诏下法宫　龙分帅阃　　一箭而天山定行杨家世之风　一举而朔庭空会赫唐兵之日 

　　四六鸳鸯谱卷之八终 

　　●四六鸳鸯谱卷之九 

　　东里阴太乙先生　东粤苏紫葢先生汇辑 
　　西郓雪舸黄之芳　豫章养恬王世茂参阅 

　　颂德类（三） 

　　◆颂德类（三）◆ 

　　太常卿 
　　太常少卿 
　　太常寺丞 
　　太常博士 
　　太常主簿 
　　太社令 
　　耤田令 
　　大理卿 
　　大理少卿 
　　大理寺丞 
　　大理司直 
　　大理评事 
　　大理寺簿 
　　太府寺卿 
　　太府少卿 
　　太府寺丞 
　　太府寺主簿 
　　通政司卿 
　　光禄寺卿 
　　太仆寺卿 
　　鸿胪寺卿 
　　尚宝司卿 
　　国子监祭酒 
　　司业 
　　监丞 
　　博士 
　　监簿 
　　国子正录 
　　书库官 
　　广文 
　　武学 
　　学谕 
　　幕职 

　　○太常卿 【本朝国初太常寺皆以禁林之长主判续会云皆以两制充而礼院自有判院同判院祥符中别建礼院辅臣主判而两制为知院天禧末罢知院天圣中省礼仪院康定元年置判寺同判寺并兼礼仪事元丰正名始专其职焉职略卿掌礼乐郊庙社稷陵寝之事少卿为之贰丞参领之神宗正史职官志元佑诏太常寺置掌贰续会要中兴并省寺监独存太常又命太常兼宗正绍兴复中兴会要隆兴元年诏光禄寺并归太常寺兼领丞一员罢职畧】 

　　论乐太高 【东齐记事燕龙图肃判太常建言今之乐太高始下诏求知音者】 议濮王典礼 【东都事范镇传英宗即位中书奏请遵濮安诏令礼官检详典礼以闻镇时判太常寺上言汉宣帝于昭帝为孙光武于平帝为祖则其父容可称皇考然议者犹非之今　陛下既考仁宗又考濮安懿王则其失非特汉宣光武之比矣】 议温成庙制 【言行录韩维知太常礼院先是温成皇后立庙用乐公上疏乞诏有司议庙制有不如礼者一去以明陛下不私后宫之意】 论严父配天 【东都事略赵君锡传同知太常礼院时近臣有请祀英宗于明堂配昊天上帝及五帝君锡与礼官建言以为非是请专上帝以称严父之意诏如君议】 论讲官不可坐 【东都事略刘放传攽熙宁初知太常礼院会建言讲官愿得坐讲下人常议攽曰侍臣侍见天子应对顾问日讲论不可安坐自若避席立语乃古今常礼时议者不一卒如攽言】 论名器不以假人 【言行录司马公光知礼院时中官陵允言死诏特给卤簿公言名器不可以假人今允　言近习之臣非有元勋大劳面赠三公给卤簿其为繁缨不亦大乎故相夏疏赐谥文正公言谥之美者极于文正竦何人可以当此改谥文庄】 礼文详练 【笔谈江南陈彭年于礼文尤所详练常摄太常卿误行黄道司止之彭年止乃回顾曰自有典故礼曹素畏其该洽不复敢诘问】 讨论一时礼文 【东都事略杨杰传元丰中官太常者连数任一时礼文之事杰与讨论】 进礼阁新仪 【职林同知礼院王晖言开国以来礼仪编成六十卷名礼阁新仪上进诏付本院】 损益得中 【实录贾黄中传判太常礼院多识故实每详定典礼损益得中】 望省楼 【国史纂异云崔日知恨不居八座为太常卿起楼与尚书省相对人谓之崔公望省楼】 太常不是卿 【因类先公谈太常不是卿以其清重不与他官等也】 

　　○太常少卿 【本朝少卿无职以为阶序品秩元丰正名始有职掌续会要初除李常试太常少卿续会要元佑元年吕纯礼为少卿御史论门荫得官不可任奉常于是外补续会要建炎三年诏太常少卿一员兼宗正少卿中兴会要】 

　　议功臣配飨 【秦观撰行状鲜于侁为太常少卿会议神宗配享功臣或欲用王制公吴文公者公曰富文忠公勋德天下具知宜配享议遂定】 侍从多出此途 【曲阜行范育太常少卿制太常贰卿尤为高选台省侍从多出此途】 任礼乐之事 【曲阜集温益除太常制云奉常正卿葢不常置则为之贰者专任礼乐之事】 奉常贰卿 【南丰除李常制云云】 言多听用 【东都事畧吕公着传嘉佑中同判太常寺数言濮王在殡请燕北使毋用乐辍上元游幸废温成庙多见听用】 必择谨人 【王巩闻见近录神宗召执政诣天章阁议官制除目至太常少卿上曰此必择谨人默思久之曰得之矣可除范纯粹德孺】  

　　○太常寺丞 【本朝皇佑中诏特差近上知礼官一员兼丞事御史李请也职畧建炎三年绍兴三年复置会要】 

　　论圣学 【曾季鲤撰李浩行状孝宗即位以太常丞召至阙首论圣学以为人主务学则其余嗜好无间而入矣】 论庙荐设牙盘 【东都事畧范希纯为太常丞旧制太庙荐享逐室设常食一牙盘元丰四年奏罢之希纯奏请复如旧制仍易其名曰荐羞】 十三年不迁 【言行录陈文惠公尧佐居官不妄进取为太常丞十三年不迁】 参总礼乐之事 【职畧南丰拟制丞于奉常参总礼乐之事】 

　　○太常博士 【本朝祥符中置博士二员后四员元丰正名初除何洵真博士讲定五礼仪式凡于法应谥考其行状撰定谥文有祠事则监视仪物掌凡赞道之事四朝志中兴省丞簿而太常博士如故中兴会要隆兴元年从王大宝等议并省博士一员会要】 

　　公卿荐其才 【东都事畧常安民传安民字希古幼颖悟力学举进士为成乽蚹教授代还上书论强国之本曰劝忠厚厉名节元佑中公卿荐其才召为太常博士】 典蕝礼合 【胡文恭行景融制典蕝仪于礼合】 司蕝相礼 【胡文恭行英伸制云从司蕝之相礼】 博学有操履 【东都事略倪涛传涛字巨济博学能文有操履举进士擢太常博士】 议论激切 【张九成除太常博士陛对以正心术用人才收兵权为说议论激切上深奖叹】 曲台博士 【曲阜行李希纯制曲台博士稍试安能】 不改韩仪公文礼之谥 【吕东莱集王居正字刚中为太常博士朝廷惩创王氏邪说之祸会故相韩仪公忠彦请谥公引仪公熙宁初辟近臣坐讲之请有功名教宜谥曰文礼读者皆竦而韩氏子乃以故事未有以礼为谥者谒宰相求易宰相以谓公公不为改】 更文宣公之谥 【东都事畧祖无择迁太常博士至和二年诏封孔子孙宗愿为文宣公无择言唐开元中谥孔子为文宣王又以其后为文宣公是以祖谥而加后嗣也遂改封宗愿为愆圣公】 除春官外郎 【同上米友仁进楚山清晓图既退御书画扇各二遂除春官外郎人以为荣】 

　　○太常主簿 【本朝皇佑中宋祁乞增置一员勾检在寺文书及掌出纳遂除胡瑗后诏更不置元丰正名初除王子奇职畧建炎三年省簿绍兴十年复置中兴会要之】 

　　与闻礼乐 【职畧龙溪除蘓良治制簿领虽卑然隶于太常与闻礼乐之事非他官比也】 强记洽闻 【中兴会要绍兴十二年太常少卿王赏言本寺博士比旧巳减员兼不时轮差祠事阙官讨论木寺主簿刘嵘强记洽闻又深礼学所有讨论文字欲令本官同其讨论从之】 

　　○太社令 【本朝嘉佑初置郊社令命石祖元为之熙宁初郊社局令张伯世言局有郊社名而不主四郊之事于是始主四郊坛壝之事渡江阙绍兴十九年始除韩彦直为太社令也】 

　　月诣坛壝检视 【中兴会要绍兴间太常寺言据太社令韩彦直申请乞每月遍诣坛壝斋宫检视修整从之】 俾司建社 【庆元行洪梓制云俾司建社克典寅清】 

　　○耤田令 【本朝元丰三年诏耤田令隶太常寺续会要渡江初阙绍兴十五年初除康与之为耤田令三十一年诏耤田司权罢官吏并罢中兴会要后复置】 

　　立表耤田而民感悦 【中兴系年录杜莘老兼耤田司千亩皆土腴而岁取甚薄耤者行赇以争射吏每于岁首步顷亩视赇之厚薄为予夺疆亩所接皆苦之至是举故事请度田莘老曰是无盈缩安用度乃立表大书于四境且藉耕者赋耕田有定数吏缩手不得傍近民感悦至今赖之】 
　　警联 
　　容台　奉常　　乐卿　卿首　　秩宗　司宗　　冢卿　土卿　　涣恩宸扆　擢典容台　　鸿猷日丽月卿擅礼乐之宗　骏烈星悬亚旅系公孤之望　　首九棘之班　加七旒之饰　　秉介圭而觐帝上方受宣室之厘　司绵蕝以为卿公亟任曲台之常　　席前宣室　诏拜奉常　　粉署凝华典铨衡而灿台星之耀　丹扆懋宠载旗常而冠卿月之班　　秩峻奉常卿月照岩廊之彩　勋齐宗伯皇风扬礼乐之辉　　疏宠自天　进班惟月　　绵蕝之制始矣徒闻访先生于齐鲁之间　衮职之阙补之当见致吾君于尧舜之上　　戴玄冕驱赤车盛述唐人之表　踰青琐照紫泥美称杜老之诗　　首月增崇　闻风胥庆　　咨四岳而分典朕之司　命一夔而底和神之绩　　设几示尊师之教　赐金嘉制礼之功　　教于冑者皆舜世直温之典　起于朝者非汉人杂就之仪　　居九寺之先　冠九列之首　　德行如子昂而着堂堂之号　论议若刘恺而驰伉伉之称　　当文明之代　居礼乐之司 

　　○大理卿 【朝大理寺以朝官一员或二员判寺事一员兼少卿事熙宁九年神宗谓国初废大理狱非是于是下诏以京师官寺凡有狱皆系开封府司录司及左右军廵三院囚逮猥多难于隔讯稽参故事宜属理官可复置大理狱官制行左断刑右治狱各五案左厅断刑曰详刑详谳宣黄分簿奏表右厅治狱曰左推右推寺案知杂案检法案元佑□废大理狱职畧后复卿掌折狱详刑鞫狱之事凡职务分左右天下奏劾命官将校及大比因以下以凝请谳者隶左断刑则司直评事详断丞议而正审之若在京百司事当推治或特者委勘及系官之物应追究者隶右治狱则丞专推鞫葢少卿分领其事而卿总焉四朝志建炎三年并省寺监而大理如故省卿而断刑治狱少卿各一员中兴会要之】 

　　不为宰相曲笔 【国朝正道张泌判大理寺会陈廷山谋判狱具李润之大理正断廷山谋叛当绞刑房吏李文方用事润之附会之泌上疏言其事上大怒召宰相吕蒙正责让蒙正称文方所定为允泌因言曰臣祗能尽心于陛下不能苟狥于宰相以曲笔尔】 以仁恕称 【国初剧可久拜大理卿性沉毅方正在廷尉四十年用法平允以仁恕称之】 无易李浩 【言行录李浩大理奏结狱上忽顾辅臣曰棘寺官当得刚正加李浩者为之巳而卿阙上曰无易李某遂除大理卿故事寺狱空上表贺公独不奏】 分赐赃钱不受 【国史向敏中传敏中谥文简判大理寺时没入祖吉赃钱分赐法吏敏中引锺离意委珠事独不受】 复位刑统 【太祖实录窦仪判大理寺奉诏复位刑统援引律疏敕格参酌重轻增为三十卷尤为详备太祖嘉之】 无所观望 【职畧苖晋卿为元丰太理兼鞫狱独持平核实无所观望人以不冤神宗知其才】
  </div>
  <div class="pagination">
   <a href="四六鸳鸯谱_page16.html">
    上一页
   </a>
   <span>
    ...
   </span>
   <a href="四六鸳鸯谱_page12.html">
    12
   </a>
   <a href="四六鸳鸯谱_page13.html">
    13
   </a>
   <a href="四六鸳鸯谱_page14.html">
    14
   </a>
   <a href="四六鸳鸯谱_page15.html">
    15
   </a>
   <a href="四六鸳鸯谱_page16.html">
    16
   </a>
   <span class="current-page">
    17
   </span>
   <a href="四六鸳鸯谱_page18.html">
    18
   </a>
   <a href="四六鸳鸯谱_page19.html">
    19
   </a>
   <a href="四六鸳鸯谱_page20.html">
    20
   </a>
   <a href="四六鸳鸯谱_page18.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
