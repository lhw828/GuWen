<!DOCTYPE html>
<html>
<head>
    <meta charset="UTF-8">
    <title>女红传征略 - 第 5 页/共 7 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>女红传征略 - 第 5 页/共 7 页</h1>
    <div class="content">　　裘日修母王氏
　　尚书裘日修之母王氏摹绣文殊大士像乘狮子足踏莲花乾隆御笔行书像赞款题臣裘日修之母王氏率孙媳等谨绣 秘殿珠林续编 又摹绣高宗御笔达摩面壁像款书同前 秘殿珠林三编 又绣大士像并心烃轴绸地款臣裘日修之母王氏率孙媳等敬绣无印右方有德日新一玺像下蓝色刺绣行书心经十三行末题云赵松雪好书梵典流传人间内府所藏甚多心经十三行末题云赵松雪好书梵典流传人间内府所藏甚多心经凡有数卷大抵规抚怀仁集右军本乾隆九年春日勒几清暇手写大士像因仿松雪笔意书经像下玺二乾隆宸翰惟精惟一朱白文各一方又深心托豪引首奉三无私印朱文右上乾隆御览之宝秘殿珠林左上乾隆鉴赏三希堂精鉴玺宜子孙等玺 
　　古物陈列所书画目录 
　　蒋溥妻王氏 
　　大学士蒋溥之妻王氏绣观音大士像原标签题女史蒋王氏绣线大士像右上乾隆御览之宝秘殿珠林左上乾隆鉴赏三希堂堂精鉴玺宜子孙等玺 古物陈列所书画目录 按庆典章程乾隆三十六年皇太后八旬大庆内务府奏进拟赏王公福晋夫人公主格格满汉文武大臣命妇等清单内列有原任大学士蒋溥之妻工部尚书裘日修之妻等七人各赏如意胭脂宫粉等件按蒋溥为廷锡长子雍正庚戊进士乾隆二十四年己卯任东阁大学士二十六年已卒于位谥文恪其妻之祝嘏受赏在三十六年已为未亡人题为原任盖讳言已故也当时恭逢庆典又蒙上赐故绣佛之献事有固然惟在禁中亲见此幅殊类市绣加以墨款恐系求之市肆署款进御者欤 
　　上官紫凤 
　　上官紫凤字灵仙职员何高华妻刑部主事秋涛之母也性端凝而敏慧工针黹通文翰秋涛五经四子书皆其口授及秋涛成进士就养京邸尝织金鳌玉蝀并山川锦绣图诸宦眷传观共叹针神焉着有八角楼诗集十二卷 
　　邵武府志 
　　郑牧生母陈氏 
　　休宁郑牧生母陈氏杭州人牧幼禀母训读书善属文声闻吴越间而性孤介与世多不合虽以佣书授经为生而取与无一介之苟当道重之未尝一有所干母尝读卫敬瑜之妻王氏所作孤燕诗感其义为潜绣孤燕于衣袂间而更刺王氏诗于孤燕之旁然用以自矢秘不示人母既没家人检其衣奁始见之 
　　节刘大櫆撰本传 
　　季君间室万氏 
　　万氏季君问室能诗决死守节不二尝自绘梅花一枝绣之普题诗一绝于枕日洒洒英标别一奇岁寒心事有谁知妾身正欲同贞日枕上殷勤绣一枝 
　　画史汇传引龙泉县志 
　　卢元素 
　　净香卢氏名元素淑莲其小字也其先汉军镶黄旗人世授武职驻防闽海父鼎以裁旗人侯官籍转徙梁溪父没从其母依许如兰女史之母氏与如兰共习针黹闲或诵读初亦未能为诗画也岁戊申东谋置？室因如兰之尊为人之执柯时方七夕以诗十章为聘未尝以赀入也越三年辛亥净香归明年壬子举一子曰守诒又三年乙卯四月扬州金带围开一茎三花都转曾宾谷先生属东为图且乞净香典丝为合卷时净香颇学为诗并绣作和章于上七月图绣并成八月十九日生次子故命名日守瑞至冬至之后四日宾谷都转招东奉同梦楼师题襟馆销寒小集师言净香能以诗画羽翼风雅不宜久处？室都转立为诹吉即是月之二十一日高轩临于敝庐崇净香以继室之礼含先生来以东为世交予且以净香之能学为诗录其名于十三女弟子之后因述其缘起于此并录戊申七夕诗十章于净香所呈诗后钱东识 
　　随园女弟子诗选卷五附识 
　　卢元素字？云号？香居士其先长白人随父居江南归钱塘钱东山水梅兰俱能更善绣人物草虫与丹青同渲染 墨香居画识 按墨林今话载钱东号袖海叔美从兄书画俱得南田法几可乱真乾隆已卯曾宾谷先生为两淮都转筱园芍药开一跗三萼先生与王梦楼太栽各赋三朵花词倩袖海作图复乞其继室卢净香夫人绣合卷题者如云名播海内净香名元素能诗工画为袁竹室弟子尤善绣有神针之目绣三柔花图并绣已作各章于上宾谷先生极赏之越数载病殁前花又开三朵先生命摘供其筵以吊之一时传为美谈 又按骨董琐记所记略同且谓与句容骆佩香荠名时号卢骆随园女弟子诗选卷二骆绮兰句容人嫁江宁龚氏早卒着有听秋轩诗稿 
　　陈花想 
　　余曾见商邱中丞侍儿陈花想为吴兰雪中翰绣广陵芍药三朵花华图妙生动虽名笔无以过之 画林新咏 按女世说亦记此事后有方芷斋夫人赠诗有买丝更绣绣花人之句又墨林今话载乾隆已卯卢净香夫人绣三朵花图殆与此同时或与卢同一粉本
　　赵墉 
　　德州有刺绣五十三参册乃乾隆间德州卫之女赵墉所手绣自七岁至十四岁功竣坐化绣册凡五十四页高四五寸有道光间东昌举人周？题跋今存建设局中
　　赵慧君 
　　慧君昆山顾春福室能绣山水人物色丝鲜丽一如图画可与卢净香夫人并传 
　　墨林话今
　　曹一山继室 
　　曹夫人上海曹太史一山继室善诗文工刺绣尝于衫上绣博古图精雅无匹 
　　萝窗小牍 
　　钱佩瑜
　　从女佩瑜少时女丁摩弗能尤工刺绣花鸟折枝出新意仿古名画盖绘事亦其所长或绣诗句字？点画尽致他人思针度不可得惟佩瑜能效之 蓐复颖川节母钱孺人传 按画史汇传有钱瑛为钱大昕孙女归宝山陈鸿有湘清阁诗云云疑佩瑜为其别字俟考
　　程景凤 
　　程景凤字侣仙长洲人彭蕴璨？室年十五刺绣于春晖楼见家藏卷册辄以墨笔描写工点染花卉翎毛草虫酷爱南楼老人之笔法因授以瓯香之笔亦时摹仿有得知自珍秘焉 画史汇传引？
　　砚田斋笔记 
　　李清辉 
　　李清辉安徽阜阳人贡生春林女弟着有蕙着堂杂咏清辉适宁生生不才家产荡尽户以女工供甘旨比翁姑殁积财数年始得营葬一女早寡又大归相依现年六旬自课幼孙仍以刺熽糊口辛卯春春林公交车过汴清辉以绣诗相寄余哀其遇而重其才品因亟登之按春林字醇甫大儿麟庆守颖郡时所拔士也 闺秀正始集 按辛卯为乾隆三十六年正始集为恽珠所编全集于绣只二人贴绒只一人其矜慎可想
　　陈芸 
　　陈芸字淑珍学语时口授琵琶行即能成诵既长娴女红绣制精巧一日于画簏中琵琶行挨字而认始识字刺绣之暇渐通吟咏有秋侵人影瘦染菊花肥之句嘉庆五年年三十八友人周春煦自福郡王幕中归倩人绣心经一部芸念绣经可以消灾降福且利其绣价之丰竟绣焉而春煦行色匆匆不能久待十日告成嘉庆八年发血疾卒于扬州年四十二 
　　沈复浮生六记 
　　邹涛妻赵氏 
　　赵氏生员针满适恩县邹涛涛门祚中落依妻家以居寻率赵年二十二立嗣天志未几母家亦中落遂以女红针黹自瞻严冬酷暑昼夜不辍延师教小叔滋为授室补诸生葬两世五丧嫁两小姑皆独力为之赵少承祖父家学能诵经传绘白描人物极工又能擘发为观音像及夫亡皆不复为 
　　平原县志 
　　徐贞女 
　　徐贞女从宾女习刺绣文绮甚工有都雅闲静之致尝效李龙眠为淡墨阿罗汉慧定禅悦神光毕现皆劈丝缕分着吴绫上俯视谛观始识非濡毫为也 
　　史沼徐贞女墓表
　　山塘女子 
　　山塘女子以绿春画兰绣于纨扇辄得倍值下世后为余述之泣然流涕绿春吴兰雪姬人 
　　香苏山馆虎邱杂咏诗证
　　周湘花
　　刘松岚纳姬周氏于吴中甚丽命出拜予赠以字日湘花为赋诗属潘榕臬农部画兰以代小照湘花手绣予石溪看桃花诗以报以楼供之王梦楼作绣诗楼歌予次韵答之 香苏山馆诗话 金逸有题周湘花史绣蕙风夫人石溪看花诗卷七绝四首 
　　随园女弟子诗选卷二 
　　陆凤池 
　　陆凤池爱读离骚尝日予好楚辞恐此生亦不得意结褵六载而率工刺绣病亟语其？日箧中博古图衫一针一线皆侬心血幸善藏之 
　　严蘅女世说 
　　恽珠 
　　武进恽珠字星联号瑜浦晚号蓉湖夫人适完颜廷噩工织绣在泰安时绣五大夫松图在颍州时绣东园图尤精绘事受笔法于族姑清于深得瓯香馆赋色家法尝辑闺秀正始集及兰闺宝录刻之骨董琐记 按蔡之定撰墓表称珠十三工织绣有针神之目尤精绘事得南田法
　　丁佩 
　　丁佩字珊华亭人适颍川陈氏善刺绣着有绣谱 萝窗小牍 按绣谱自序云工居四德之末而绣又特女工之一技耳古人未有谱之者以其无足重轻也然而闺秀之间藉以陶淑性情者莫善于此以其能使好动者静好言者默因之戒慵惰息纷纭壹志凝神潜心玩理固不特大而施之庙堂小而饰之鞶帨莫不瞻黼黻之光得动植之趣也至于师造化以赋形究景物之情态则又与才人笔墨名手丹青同臻其妙顾习之者因无成法可宗难究其趋辄复拈针理线乐此不疲兹即管见所及以至习俗之所不得不革者凡得若干条厘为二卷倘蒙海内针神绣女有以诲其不能逮斧藻成篇或亦女红之一助云尔道光辛己乞巧前一日归颍川步珊丁佩识识于雩娄官舍 
　　金星月 
　　昭庆寺五百罗汉绣帐鄞县贞女金氏星月所施舍也贞女许字同里黄大经之子定声未嫁定声死女时年十七泣请其父至黄成服遂不归发愿为绣五百阿罗汉以资冥福足迹不下楼十余年始成丁己三月随父来杭张挂寺中观者如堵漫成三十韵以纪其事 
　　小山居诗稿 
　　王琼 
　　王琼高邮人进士李炳旦室通经史工书画女红奇巧尤精发绣因亲疾发愿以素绢绣璎珞大士像拆一发为四精细入神宛如绘画不见针迹观者叹为绝技当代名流题咏几遍后年至大耋有颂之者日父家为王相国夫家为李相国高山深林必蓄非常之宝书法则卫夫人画法则管夫人闲情逸志应登大耋之年一时传为盛事
　　宋爱梅秦邮小志 
　　按萝窗小牍亦载此节而王琼作王瑷
　　俞韫玉 
　　俞韫玉 一作韬玉 字隐情海宁人钱塘徐吴升室法源寺藏有发绣十八应真像乃韫玉所制所著鹿门草有梅花幛诗 
　　西冷闺吟
　　殳默 
　　殳默嘉善人丹生女字季斋小字默姑而奇慧九岁能诗刺绣刀尺无不入妙曾摹龙眠大士像年十六未字卒着闺隐集 
　　画史汇传引檇李诗系
　　钱蕙 
　　钱蕙字凝香江苏吴县人通判珍南女贡生徐爔室着有兰余小草凝香能以发代丝绣古佛大士像及宫装美人不减龙眠白描 
　　国朝闺秀正始集
　　徐湘苹 
　　徐湘苹为母祈寿手写大士像五千四十有八能以发绣大士像工净有度论者谓不减邢净慈 
　　骨董琐记
　　金采兰 
　　长沙金采兰工针黹绣墨准提像衣褶天成慈容可掬目为题赞施比丘供养 
　　骨董琐记 
　　倪仁吉 
　　浦江倪仁吉字心惠精刺绣能灭去针线痕？尝绣心经一卷素绫为质刺以深青色丝若镂金切玉妙入秋毫 
　　骨董琐记 
　　联瑛妻 
　　联翰庭大令瑛夫人某氏工削绣有求之者先以各画张壁上浏览朝夕摹仿毕肖山水人物花卉翎毛无不还其家数盖神技也曾为英小峰观察绣一达摩像须发活现衣纹丝毫不苟所临为陈老莲本同悬一室观者皆能左右视可谓传神妙手矣 
　　见闻随笔
　　李娥绿 
　　清乾隆时兵部侍郎嘉兴李行检有孙女名娥绿者美丽冠时能以针线绣圣湖山水楼阁重迭花竹秀冶见者称为针神 
　　林纾畏卢漫录 
　　左又宜 
　　左文襄大女孙又宜字鹿孙适新建夏剑丞能诗早卒尤工刺熽山水卉木虫鱼禽默人物鬼神脱手缣幅巧合制绣有三村桃花图为世所称
　　骨琐董记 
　　邵琨 
　　邵氏尝绣西湖春信图工雅不减元人自题绝句二首云断肠风信今番几吹得湖山分外青好放木兰艇子去春光容易过西冷桃花如雨柳如？点染西湖亦可怜屈指春光但九十吴绫一幅记年年 
　　江苏诗征 
　　按骨董琐记谓邵氏名琨春信作春泛
　　钱芬 
　　武清钱芬字左才所居日段庄就其景物为江？图题诗其上以尺绢绣之诗绘画皆佳见者叹为四绝 
　　骨琐董记
　　纪梦兰 纪智姑 　
　　纪梦兰幼聪慧父授列女传背诵琅琅配宜黄佩珍年二十四夫病卒后恒居母家性至孝伯母多病朝夕护持每极劳瘁恒日吾他日死时当在母家耳己未十月忽病未及返而卒年六十四妹名智姑资性绝类姊妹以所读列女传教暨针黹尤精妙每归宁必约之来来则跬步不离妹二十七卒卒之日自祖父母伯父以下长幼内外数十人咸示梦姊家距五十里亦同日见梦姊惊寤日吾妹死矣次日遣问困卒姊大恸尝觅所作刷绣花样不得是夕又梦曰在某书第几本中姊忘之耶检之果然 
</div>
    <div class="pagination">
<a href="女红传征略_page4.html">上一页</a><a href="女红传征略.html">1</a><a href="女红传征略_page2.html">2</a><a href="女红传征略_page3.html">3</a><a href="女红传征略_page4.html">4</a><span class="current-page">5</span><a href="女红传征略_page6.html">6</a><a href="女红传征略_page7.html">7</a><a href="女红传征略_page6.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
