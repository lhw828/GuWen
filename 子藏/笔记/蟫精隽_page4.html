<!DOCTYPE html>
<html>
<head>
    <meta charset="UTF-8">
    <title>蟫精隽 - 第 4 页/共 11 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>蟫精隽 - 第 4 页/共 11 页</h1>
    <div class="content">　　食宠侯授添厨太监【鲟鳇】
　　单长福授泥盆掾【防】
　　黄荐授三徳尉兼春荣小供奉【河豚】
　　新飱氏授辅庖生【鳆】
　　葢顽授表坚郎【蚬】
　　尝谓陶九成辍畊録载陶谷清异録药品异名人争以为竒然此篇亦出清异而辍畊不録故録之尤可爱也
　　突厥七位
　　五音二闰为七位十二律旋相为宫隔八生子而成八十四调古人言之详矣然五音十二律虽遐方异域俱不能出乎六徳之外突厥中七位虽其方言与中国不同而其次第音莭亦未始或殊也其宫曰蟠陀力华徴曰鸡识华商曰沙识华羽曰沙猎华角曰般瞻华少宫曰俟利华少徴曰沙俟加滥华夷人训俟多作其恐俟利华当读如其











　　蟫精隽卷三
<子部,杂家类,杂说之属,蟫精隽>
　　钦定四库全书
　　蟫精隽卷四
　　明　徐伯龄　撰
　　织屦
　　韩非子云鲁人身善织屦妻善织缟而欲徙于越或谓之曰子必穷矣鲁人曰何也曰屦为履之也而越人跣行缟为冠之也而越人被髪以子之所长游于不用之国欲使无穷其可得乎予谓此与屠龙技成而无所用齐王好竽而抱琴于王者之门者何以异
　　黄河诗
　　唐罗昭諌隠黄河诗云莫把阿胶向此倾此中天意固难明解通银汉应须曲才出昆仑便不清髙祖誓功衣带小仙人占斗客槎轻三千年后知谁在何必劳君报太平良有所讥而云然乎其颈聮金鍼集以为失之大怒其辞躁云
　　桑寄生传
　　【阙】














　　惜哉国初江阴孙大
　　雅作之所着集药名而为之也
　　和龙洲词
　　诗词余话云沈景髙呉兴乌程人亦佳子弟也流落不遇于世人亦不知其能词一日见其尝和刘龙洲指甲词纎丽可爱乃与定交其词云新脱鱼鳞平分鵞管爱勒睂弯记掐恨香蕉愁悰细说画情嫩竹怨曲新飜族扑梅英妆鬟低敛珠领重交犹道寒娇无奈笑轻拈杏蔕浅揭湘班宫碁也学偷弹时绾就同心羞自防解传杯频赌藏罗袖归期重数刻印阑干暗解绡裳倦弹瑶琴餧蕋莺儿绣阁间风流处露鸡头新剥消遣郎闲调即沁春园也
　　元贤诗余
　　元贤作南词极韫借往往过宋之作者如许鲁斋衡书怀满江红云亲友留连都尽道归程匆逼还可虑干戈揺荡路途艰厄万事岂容忙里做一安惟向闲中得便相将妻子抱琴书青山侧　行与止吾能识成与败谁能测但粗衣淡饭小容膝桑梓安排投老地诗书准备传家防使苏张重起论纵横心难易　中斋邓光荐秋感唐多令云雨过水明霞潮回岸带沙叶声寒飞透窓纱堪恨西风吹世换更吹我落天涯寂寞古豪华乌衣日又斜况兴亡燕入谁家惟有南来无数雁和明月宿芦花　杜善夫恨别太常引云碧厨冰簟午风凉都是好风光独自守空牀泪滴了千行万行　别时情意去时约刚道不思量不是不思量说着后教人话长　詹天游闺情阮郎归云斜河一道界相思好秋都上睂鸾牋象管冩心啼搦愁题做诗　添别恨卜欢期灯花红几时看看月上小儿夜香今夜迟　滕玉霄賔七夕玉漏迟云问谁乞巧谁知巧处成烦恼天上佳期底事别多欢少雨露云晴半晌又早被西风吹晓愁未了星河隔断银河深杳　可笑儿女浮名似爪果丝萦绕百拙无能赢得自家华皓我笑嫦娥解事但嵗嵗孤眠空老归去好江上緑波烟草　司马九臯重九最髙楼云登髙懒且平地过重阳风雨又何妨问牛山悲泪又何苦龙山佳防又何狂笑渊明归去有何忙　也休说玉堂金马乐也休说竹篱茆舍恶花与酒一般香西风莫放秋容老时时留待客倘徉便百年浑是醉几千塲　曹通甫咏白莲木兰花慢云杏香花带露暎晓色淡秋塘恨太华峯髙庐山社逺身世相妨谁知半溪烟景且乘闲华髪照沧浪羞杀风标公子一生何恨清香　仙家揺曳水云乡髙颠郤浓妆看脉脉盈盈何消解语已断人膓呼童更须沽酒待夜凉和月卷荷觞明日醒来信笔新声付与秋娘　曾棣横舟咏帘下锁寒云綉额云横银钩月小緑杨庭院疎明满幅永昼未忺髙卷爱空纹巧韵曲波弄晴日色花阴转任筛金影碎轻敲檐玉碍双飞燕　凝见窻留篆影六曲雕阑翠深綘浅香风暗度不隔娇松莺啭似无情重雾下垂嫩桃想像添笑脸望瑶阶窣地双鸳注盼金莲逺　顔子俞留客清平乐云留君且住且待晴时去夜深水鹤云间语明日棠梨花　樽前不尽余情都上鸣细声二十四畨风后緑阴芳草长亭　杨樵云影题满庭芳云只道空烟又疑流水依依却是行云了然相对又是梦纷纭半面春风图画黄金在难铸昭君溪桥断梅花晴雪端的三分　真真难唤醒三年抽藕织得榴裙甚徘徊窥镜交翼鸾文一片飞花来去并刀快剪取晴纹无情处分明睂眼强半带春醺真所谓黄绢幼妇外孙虀臼也
　　咏事痛快
　　鲜于困学钩云刘云震祭酒题明皇击鼓图诗宫殿萧森荫碧梧杖头白趂花奴迅雷飞下渔阳皷一曲霓裳救得无又髙斋漫録载李恭山节汾州人也赋杨妃菊云命萎嵬坡万马泥惊魂飞上傲霜枝西风落日束篱下薄幸三郎知未知成化癸巳嵗予北游苕城见慈谿王柏源淮题张良进履图云雷震金椎博浪沙胆酸空动祖龙牙只兠一只青丝履转乾坤与汉家诗皆议论激烈明白痛快非捕风系影者之可语柏源时年六十余矣
　　奇句不全
　　尝读桃源手纪南昌士人周伯仁及之和人春雪诗有聮云照天不夜梨花月落地无声柳絮风惜无全首后又见胡峤饮茶诗一聮云霑牙旧姓余甘氏破睡当封不夜侯奇哉全篇惜不得而见也不特此也古诗如水向石边流出冷风从花底过来香呌月杜鹃喉舌冷宿花蝴蝶梦魂香拂石坐来衫袖冷花归去马蹄香皆无全首然皆奇句也
　　黄雀鲊
　　宋杨廷秀万里因李圣俞求黄雀鲊法作诗遗之云江夏无双小道士一丘一壑长避世裁云缝雾作羽衣芦花柳绵当裘袂身骑鸿鹄太液池脚金蟇攀桂枝渴饮南阳菊潭水饥啄蓝田粟玉枝今年天田秋大熟紫皇遣刈神仓谷一双鳬舄坠云罗夜随弋人卧茅屋卖身不直程将军却与彭越俱防勲解衣戱入玉壶底壶中别是一乾坤水晶盐山两歧麦身在椒兰众香国玉条脱下澡凝脂金叵罗中酌琼液半生学仙不学禅刳心洗髓糟牀边诸公俎豆惊四筵犹得留侯借箸前昔为飞仙今酒仙更入太史滑稽篇
　　吕城懐古
　　予乡先正存斋瞿宗吉先生吕城懐古诗云周郎早世鲁侯终江左经营借阿防纳欵何须通汉贼藏机可惜害闗公驱驰中土虽无策保障全呉亦有功破屋三间遗像在夕阳飞鸟纸钱风感慨深矣先生名佑字宗吉生值元末兵燹间流离四明岌乱姑苏明春秋经尤嗜著述寻以仁和山长歴宜阳临安二县既而相藩藩屏有过先生以辅导失职坐事系锦衣狱寻窜保安为民太师英国张公辅起以教读家塾晚回钱塘以疾终所着有通鉴集览鑴误香台集剪灯新话乐府遗音归田诗话兴观诗顺承稿存斋遗稿咏物诗屏山佳趣乐全稿余清曲谱保安新録保安杂録等集一见存其目丧乱以来所失亡者往往人为惜之如剪灯録采芹稿春秋贯珠春秋捷音正葩掇英诚意斋稿管见摘编鼔吹续音风木遗音存斋类编天机云锦游艺録大藏捜竒学海遗珠等集兹不可复得也一子读先生香台集惜其引据竒僻而无释之者后学病焉菊庄乃命予宜为之注承命三阅月而书始成是以益仰先生博雅之才为不可量也夫先生于流离颠沛丧乱之余晚值多故之秋而其著述不衰学问益富视彼饱食终日无所用心者有愧多矣
　　王翰林词
　　翰林王先生名洪字希范号毅斋钱塘人永乐中由郡庠生以春秋领荐登进士第时年十八任行人陞吏科给事中遂为翰林检讨修永乐大典为副总裁陞修撰又歴侍讲三以大比典文衡迁礼部仪制主事卒时年四十二其疾也得赐药物其卒也又得赐棺给舟载归江右素称文献邦而诸老前辈咸谦逊折节下之凡卷帙茍无先生之作犹无作然其见推重也如此乡人四川别驾英季珍琚尝曰先生非特一乡之先逹士诚大江以南之人物可谓天下士矣祭酒胡公若思俨志其墓曰希范之学月开日益渟滀深博其为文章务湔涤刮劘以期至于古人而遽止于斯悲夫先生故居北郭之外夹城巷尝咏作卜算子八章其夹城夜月云孤月泛澄江露下髙林静期着佳人夜不来坐转霜梧影吹彻紫鸾箫寳篆烟销鼎桂子飞香下广寒银汉秋波冷　其斗门春涨云惊雪喷髙崖雷响青天晓刚道呉胥驾海来势压沧溟小　两岸是渔舟撩乱飞春鸟谁信神鱼去不留五色祥云绕　其半道春虹云宿涨春流晓日红千树几度寻芳载酒来自与东风遇弱水与桃源有路从教去不见西湖栁万丝满地飞春絮　其西山晚翠云斜日照疎帘雨歇青山暮白鸟鸣边一半开杏蔼和烟度　楼上见平湖影隔青林雾吹断鸾箫兴未阑月照芙蓉露　其花圃啼莺云旭日照芳林莺啭春风早一片红云暗不开无奈春声搅　乗兴且闲游莫待韶华老随意飞红緑苔休着家童扫其皋亭积雪云积玉映空青蓬岛人间近珠树瑶花
　　满眼开缥缈仙台影　便欲跨青鸾直上三山顶鹤氅披云看下方月白银河冷　其江桥暮雨云淅带秋烟两岸蒹葭响何处渔舟暝未还隔浦闻清唱　缭乱下枯槎一夜苕溪涨天目应添翠几重明日看晴嶂其白荡烟村云緑竹绕清流草舎人家逺几处牛羊晚下来烟外闻鸡犬　禾稼满秋原路向桑麻转箫鼓从教乐社神嵗嵗常相见　又端午日文皇赐观撃毬射栁羣臣应制献诗先生诗云令节昭天序嘉时乐圣躬花开金阙下驾出防云中内侍珠花帽将军虎韔弓衮衣明日月旗影动蛟龙帝子来三殿皇孙出九重锦衣千队拥金甲万人从整暇威容盛骁腾意气雄骑攒云绕足杖撃电飞空宛若华星度辉然瑞霭笼喜声闻率土壮气入髙穹缥缈青丝鞚葳防碧栁丛鸣梢驰忽遇飞镞中偏工选艺新收将论勲旧拜公应能剪白锡锦遂分红贾勇呈竒戏争先骋锐锋懽呼纷跃距跳荡若擒戎襢裼摧双虎櫜鞬得两熊岂惟昭国典足以壮军容已洽文明德宁忘武战功睿观天意恱荣锡圣恩浓寳帐临瑶圃琼筵对玉峯鳯鸣文囿树乐奏舜琴风玉烛乾坤泰金穰嵗序丰愿将天地夀三祝效华封江右好事者以其文与永丰曽学士棨文集并刻以传号曾王二学士文集云







　　蟫精隽卷四
　　钦定四库全书
　　蟫精隽卷五
　　明　徐伯龄　撰
　　镇国椀记
　　续怪録镇国椀记大厯中洛阳刘贯词行丐于姑苏逢秀【阙】















　　卫君耳向见吾郡志所
　　载亦此
　　琼琼词
　　唐崔怀宝赠薛琼琼词葢望江南调也不知縁何只半篇其词云平生无所愿愿作乐中筝得近玉人纎手子砑罗裙上放娇声便死也为荣其意本陶渊明闲情赋案闲情赋云愿在衣而为领承华首之余芳悲罗襟之宵离怨秋夜之未央又云愿在髪而为泽刷鬓于頽肩悲佳人之屡沐从白水以枯煎愿在睂而为黛随瞻以闲扬悲脂粉之尚鲜或取毁于华妆愿在筦而为席安弱体于三秋悲文茵之代御方经年而见求愿在丝而为履附素足以周旋悲行止之有节空委弃于牀前又云愿在木而为桐作膝上之鸣琴悲乐极以哀来终推我而辍音故瞿存斋诗云纎手娇声放砑罗崔生乐意竟如何若非曽读闲情赋争识渊明恨更多
　　綘唇
　　瞿存斋宗吉题菊作綘唇极韫借令人恱妙其词云花禀中黄挺然独立风霜表冒寒闲来占得秋多少正是重阳蝶乱蜂儿绕归田早为谁倾倒有个柴桑老菊庄刘隠君吉亨于南屏叶文甫家九月见梅赋小词亦绛唇云菊老蓉残小园蓦地开清馥阴消阳复的皪花如玉红实调羮早献黄金屋甘幽独要知心腹除是松和竹是可与聮镳者矣又见眉庵杨孟载基咏莺亦有绛唇云何处飞来桞稍一黄金小弄晴催晓喉如簧巧春梦须防正绕江南道空相恼被他惊觉緑遍池塘草尤纎丽圆融可爱元滕翰林玉霄咏墨本水仙花绛唇更一气流出词云缟袂啼香为谁一春心碎淡黄深翠不似当时态东洛缁尘依旧交情奈空憔悴玉人何在细雨疎烟外然皆本宋和靖林处士逋春草词意来林词亦绛唇也金谷【阙】


　　鲸背吟
　　【阙】　　　　元朱世字希顔以所歴海洋山岛与夫风物所闻舟航所见各成一诗诗尾缀以古句滑稽有风味名鲸背吟其经盐城县云淮亭数戸日烧盐一角荒城浸海尖忆似杨州三二月春风十里卷珠帘稍水云投钉张篷岂暂停为贪薄利故轻生几宵风船头坐不脱簔衣卧月明海船云轻舟万斛尽无遗风挟双篷水面飞却被沙头渔父笑满船空载月明归莺游山云防倚波涛顶接空黄莺游处树成丛莫言山上人稀住多少楼台烟中日出云金乌揺浪上如堆万象分明海色开遥望扶桑防头近小舟撑出桞阴来东洋云东溟云气接蓬莱徐福楼台此际开应是秦皇望消息采芝何处未归来彭蚎云彭蚎懐沙小更肥团脐风味颇相宜菊花新酒何辜负正是橙黄橘緑时凑沙云万斛龙骧一叶轻逆风寸步不能行如今阁在沙滩上野渡无人舟自横吐船云不知饥饱只思眠无病清流口角涎自笑先生独醒者长留一瓮在头边沙门岛云积沙成岛浸苍穹古祀龙妃石崦东亦有游人记曽到去年今日此门中神仙云从来见说海无边四际云涛碧洞天昨夜神仙山下过笙歌引至画堂前寻防云万舰同防在海心一时相离不知音夜来欲问平安信明月芦花何处寻出火云前防去速后舟忙暗里寻防认火光何处笙歌归棹晚髙烧银烛照红妆落篷云潮信迟留风力悭落篷少歇浪中间殷勤为向稍人道又得浮生半日闲走风云夜颠狂浪卷天深洋多少走风船一宵行尽波涛险只在芦花浅水边艣歌云浪静船迟共一防艣歌齐起响连宗要将檀板轻轻和又被风吹别调中辽阳云辽阳别是一乾坤东望弥漫逺浪奔问道锦州何处是牧童遥指杏花村讨柴云海树年深成大材一时斧伐作薪来山人指长松说尽是刘郎手自栽分防云髙丽辽阳各问津半洋分路可伤神风帆相别东西去君向潇湘我向秦事载瀼东漫録
　　回文诗
</div>
    <div class="pagination">
<a href="蟫精隽_page3.html">上一页</a><a href="蟫精隽.html">1</a><a href="蟫精隽_page2.html">2</a><a href="蟫精隽_page3.html">3</a><span class="current-page">4</span><a href="蟫精隽_page5.html">5</a><a href="蟫精隽_page6.html">6</a><a href="蟫精隽_page7.html">7</a><a href="蟫精隽_page8.html">8</a><a href="蟫精隽_page9.html">9</a><span>...</span><a href="蟫精隽_page5.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
