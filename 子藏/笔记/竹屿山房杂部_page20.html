<!DOCTYPE html>
<html>
<head>
    <meta charset="UTF-8">
    <title>竹屿山房杂部 - 第 20 页/共 34 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>竹屿山房杂部 - 第 20 页/共 34 页</h1>
    <div class="content">　　宜闽粤南粤
　　人面果【肉酸核如人面其仁甚香美】
　　宜南粤
　　椰子【大如瓠皮若椶皮肉有殻殻内有肉肉内有浆肉浆可食殻可为器有大小材】
　　宜南粤【按椰子浆自然作酒气食之亦防醉名为椰酒】
　　梅【实青酢黄花甚香】种有鹤顶梅【实大而红】消梅【实青可啖虽酢甚松脆无滓白花重者小单者大】冠城梅【花白实甚大五月熟】时梅【花白实大五月六月皆有】早梅【花白实四月熟】冬梅【花白实小十用用不能熟】緑萼梅【花白萼緑实大五月熟】红梅【花红重叶二种或结并蒂小实不堪啖方子通诗云紫府与丹来换骨春风吹酒上凝脂韩无咎诗云错认天桃有暗香】玉蝶梅
　　春分前秋分后可接接用桃杏体及其本体
　　杏【花粉红实熟红】名之著者沙杏　油杏　文杏　金杏　小杏　梅杏【一名交和子埤雅曰梅至北方多变而成杏】晩杏
　　春分前秋分后接于本体及梅桃体【化书曰梅接杏而本强者其实】桃【家语孔子曰果属有六而桃为下】种多名之著者金桃【实皮肉色如金上有朱防味甚香实大时用油纸防之】银桃【实色白】王母桃【实圆大】襄阳桃【实圆大】半斤桃【实圆大】鹰嘴桃【实大香】瑞香桃【木矮不宜浇粪其实香】绵桃【实】匾桃【实宜油纸防】墨桃【实皮黒而肉如胭脂亦有匾者】早桃【实五月可用】晩桃【实八月十二月皆有】杏桃【实无毛亦有匾者有曰油桃】绯桃【千叶鲜红花不结实暂结双实不堪用】碧桃【千叶白花不结实单叶者有实】孩儿桃【亦曰芙蓉桃千叶肉红花不结实】玛瑙桃【千叶红白相间花不结实】
　　春分前秋分后接接于本体畏水十年后则脂凝而木枯以刀直劙其肤而流去之又延生有十年盛也【化书曰李接桃而本强者其实】
　　玉桃【实似樱桃而大肉红色熟】
　　宜燕蓟
　　李【李肇国史补云李直方尝第果实多如贡土者以緑李为首今美者曰嘉庆子】种多名之著者御黄李【实熟肥】金沙李【实熟】蜜李【实熟】青脆李【实青脆】白李【实熟甚】緑李【实脆】紫李【实熟】早李【实熟】晩李【实熟】
　　根侧分其小木种之亦宜春分前秋分后接接于本体桃杏体壅便猪粪【埤雅云性颇难老老虽棘枮子亦不细】
　　枝头干【实如李干熟于树】
　　宜大名南乐
　　桬棠果【如李而无核】
　　宜肇庆
　　樱桃【一名含桃子肥也】深红子【早熟】深紫子【早熟】浅红子【迟熟曰蜡桃】
　　枝榦节目间有根须常下垂春前带枝揷之子将肥时得粪气则易熟【月令仲夏天子羞以含桃先荐寝庙】
　　柰【北方曰火剌賔实甚一统志云红黄白三种陈子良云大长者柰圆者林檎剌肤逹切】
　　秋分后接接用林檎体及本体
　　林檎【花似铁梗海棠子半熟有浆又名来禽俗名花红一种多红者曰海红】
　　秋分后接接用棠梨体与本体春间一草稕【之闰切】悬于枝端复支昻其条使长而下俯生子繁盛最易生蠧秋前皆善藏于木杪剖之可得过时则避入根跗间矣子将肥时得粪气则熟迟久
　　频婆【似林檎而大南粤一种形如肥皂其核亦可煮食梵书以色之鲜红者为频婆】
　　接用林檎与棠梨体
　　楸子【熟酸似柰而小】
　　宜陜西庆阳府及各卫所同林檎捣其汁熬之以为果单
　　榅桲【木如林檎花白緑色其实类樝但肤慢而多毛味酸】
　　宜闗陜
　　枇杷【实味有浆古名卢橘按司马相如上林赋卢橘与枇杷并列又郭璞注云蜀中有卢橘通歳食之非一种也韵府云卢橘皮厚大小如柑九月结实正赤明年二月更青黒】
　　不接者寿接者结实核少接于本体宜水淋淡草灰以壅于根侧粪秽非其所便
　　优昙鉢【似枇杷无花而实】
　　宜肇庆
　　羊桃【其实五瓣色青黄肉酸非苌楚之曰羊桃也苌丈羊切】
　　宜闽粤
　　余子【又名庵摩勒状如川练子初食味苦涩少顷甚陈刚中使安南集云卢都子余子皆珍味可食】
　　宜南粤
　　马金囊【实似松子而殻薄肉皆细条而盘结食之甚香津溢齿颊又曰马防榔】
　　宜金齿
　　波罗蜜【实大如斗剖之若蜜其香满室子练悉如冬核可煮食能饱人】
　　宜琼州安南
　　杨梅【实熟甚】紫色【杨诚斋诗云玉肌半醉生红粟墨晕防深染紫裳】白色【晩杨州曰圣僧】
　　春分前接接用海桐及本体壅便水淋淡草灰
　　黄弹【似枇杷无核】
　　宜闽粤
　　梨【花白实香有浆埤雅曰百损一益朱子曰梨名快果安南有庵罗果似北梨四五月间熟多食无害一种柤梨味酢澁故张敷曰柤何比梨】种之著者香梨　青消梨　瓶梨　绵梨　鵞梨　紫梨　水梨　金花梨　黄梨　红梨　雪梨　寒梨
　　春分前接接用桑体过时则桑液浓融浮其贴而不能固矣亦宜棠梨体摘去繁实实大颗用油纸防之则皮薄而不踳驳实时旱喜恒灌水
　　枣【实熟甚太平广记曰木蜜子也哈烈有巴且杏似而甜又名忽鹿麻】种多名之著者瓢【即壶】甜　梭　鸡心　细核　长【又曰三寸】圆　大　小【五熟】龙【枝榦卷曲如攀束然结实不堪食】
　　种宜髙阜不接者夀根侧分小木种之【诗曰八月剥枣】
　　【俗作柿非实熟甚格物论曰柿朱果也】种多名之著者海门【其蒂经乆雨即脱用油纸防体重大立竹木以支之】铜盆　方蒂　匾花　火珠　圆珠　牛妳　歩带　杵头　盖【有盖如盘皆朱色】绿【耐乆藏闲居赋云梁侯乌椑之】脆【生而不涩可啖皆緑色】
　　春分前接接于本体白露时生繁而摘下者碎捣毎升水半升酿四五时柹液为造雨盖材实时多从跗至尺许以肤间横裁断之不脱
　　橘【花叶枝榦皆香】种多名之著者沙橘【九月采实至春可食肉甚逺藏可经盛夏皮亦可用形大】衢橘【实皮薄香肉】早黄【实皮薄香肉】蜜橘【实小皮薄而细者佳麤者又一种形甚匾肉皆少核甚】小橘【实皮薄囊小肉】穿橘【实皮薄心穿透露至顶肉】塘南橘【实名猪肝者肉名鱓血者肉次】匾橘【实形大皮细青时遂可啖】緑橘【实皮厚肉耐乆藏】金橘【实一种形如小弹丸皮香甚肉酸一种形如大莲菂体长圆不一圆者皮香肉酸长者皮香肉亦皆少核花迟熟旱】
　　三月后四月前接接宜枸橘体畏干生实时常以水灌之则肥便猪粪易生蠧蠧化蝴蝶蝴蝶胎子还育于木为孩虫时得探去尽不接者夀帷难继佳种也【至冬下积秔稻穰壅之上织秔稻草包防之以死防浸粪中发肥瘗于橘根则生实繁盛释书云如橘得防】
　　柑【花叶枝榦皆香广东有宜母子状类柑橘味酸】种多名之著者香柑【实形小而圆囊甚皮甚香】甜柑【实形甚麤大皮于囊】干柑【实皮细囊少浆味耐藏至夏】蜜昙柑【实比干柑有浆一种形小甚香】脱花甜柑【实皮细青遂可啖囊最】牛乳柑【实形长如牛乳皮囊酸】波斯柑【实皮麤囊防苦能耐乆藏】佛手柑【状両手作和南礼有状一手问讯礼无囊用皮】青柑【实皮细囊酸惟青可啖】广柑【实大皮辛囊酸】酒柑【形长皮苦囊酸得酒香】
　　同种接橘法【李衡种柑曰有千头木奴及成嵗得输绢数千疋】
　　金荳【实形如荳皮辛香大核肉甚酸】
　　同种接橘法
　　香橼【实有名枳皮甚香其囊酸】
　　三月以核种之甲折渐为木
　　柚【实皮香可食囊甚酸朱文公柚花诗云春融百卉茂素荣敷緑枝】
　　三月以核种甲拆渐为木亦宜同种接橘法【列子云食其皮汁已愤厥之疾】
　　橙【实囊酸皮可用果木志橙似橘而非似柚而香韩子谓之瓌橙】
　　三月核种遂苞体之亦宜同种接橘法【自橘以下畏寒】
　　枸橘【实皮囊皆无用】
　　二月取核索于穰绹间开泥沟种之成长时为栵而齐每年裁髠其头枝叶从根生而比宻且多棘针甚能屏障散种者可接柑橘
　　栗【其实捄冇刺如猬实有殻有皮肉有大小埤雅云北方之栗也】
　　二月种子亦可接于本体【子种其在捄中而方匾者他日生子丰满】
　　胡桃【实有肉核有仁仁有皮去肉用仁香博物志张骞使外国还始得种】
　　十月种子宜大石重压其根使实生子不脱落
　　安石榴【实有百数子成捄红子甚明润白子名水晶榴皆美酉阳杂爼曰丹若陆机与弟书云张骞为汉使外国十八年得涂林安石榴】红花【结子】黄花　肉红花　四季花　并蒂花　白花
　　芒种时取小枝挿之宜深能灌生亦可分小木种宜伐尽留一榦则茂暑月烈日中亦宜淖【音閙】以水粪又喜旱喜肥以石置于枝间则宜结实视其花苞底尖者不实惟可摘而簮戴其实以油纸防之虽经霜日不能开裂【诗皇矣注曰灌丛生者也】
　　火榴
　　宜入盆翫五六月间置烈日中以水日浸日晒间以粪秽淖之则花恒开不絶畏寒芒种以小条挿俟活迁入盆子酸细不堪食可种
　　饼子榴　黄花　红花【王禹偁诗云谁家巧妇残针线一拶生红熨不开拶子葛切】白花　肉红花　楼子花
　　芒种揷其条宜肥浇法同火榴
　　银杏【实外有肉内有皮殻仁去肉用仁又名鸭脚】
　　木大二月种子亦可接于本体大则随其榦多寡各裁枮以贴接之其材制为家具虽久燥不裂不结实从木跗开小穴补以结实木遂结也
　　榧【实有肉殻皮仁用仁东坡云玉山果本草云去三虫】
　　木大甚材为器甚滑二月种子
　　木蜜【实紫黒色形似珊瑚屈曲成丛又多枳枸朱子谓俗言癞汉指头是也曲礼曰妇人之挚椇榛埤雅以椇即木蜜也椇俱禹切】
　　春前分小木种之种不宜近酒室使酒味薄材为盛酒器遂败酒作枕卧醉者易醒
　　木【实似桃而大味酸涩老穉有所须埤雅曰剪纸作花粘实得日露之气乃红其文如生一种香□色黄本草云生压汁和参松末作湿香】
　　秋分后根侧分取小木种之喜阴喜肥【埤雅曰楙木百益一损楙音茂】
　　无花果
　　根侧分取小木种之
　　郁李【灌生子如樱桃若李尔雅疏云常棣一名棣】
　　春月分小木种之
　　羊枣【实如小今人谓之羊矢】
　　春月取子种之
　　蒲萄【张骞遗种刘禹锡诗云繁葩组绶结圆实珠玑蹙】紫实　水精实【皆有圆有长甚有浆】
　　二三月之间斩其藤挿于芋头或于莱菔头中种之造髙架以承受其藤叶一日以冷茶灌间两日复以水灌一度茶二度水又宜灌以肥肉汁同于灌茶生子逼侧亦为酒材宜根接
　　八檐仁【味仁似杏子仁而香】
　　宜回回田地
　　必思答【味仁似榧仁而色赤酸有香】
　　宜回回田地
　　君迁子【有汁如乳汁味平吴都赋云平仲君迁皆木也南粤呼为牛妳子】
　　宜南粤
　　大药【有大如斗者味极美】
　　宜滇南鎭康州
</div>
    <div class="pagination">
<a href="竹屿山房杂部_page19.html">上一页</a><span>...</span><a href="竹屿山房杂部_page15.html">15</a><a href="竹屿山房杂部_page16.html">16</a><a href="竹屿山房杂部_page17.html">17</a><a href="竹屿山房杂部_page18.html">18</a><a href="竹屿山房杂部_page19.html">19</a><span class="current-page">20</span><a href="竹屿山房杂部_page21.html">21</a><a href="竹屿山房杂部_page22.html">22</a><a href="竹屿山房杂部_page23.html">23</a><a href="竹屿山房杂部_page24.html">24</a><a href="竹屿山房杂部_page25.html">25</a><span>...</span><a href="竹屿山房杂部_page21.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
