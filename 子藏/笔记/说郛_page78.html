<!DOCTYPE html>
<html>
<head>
    <meta charset="UTF-8">
    <title>说郛 - 第 78 页/共 601 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说郛 - 第 78 页/共 601 页</h1>
    <div class="content">　　推门入谓之排闼汉书曰樊哙沛人也以屠沽为业后从高祖征伐有功高祖既定天下尝卧疾于禁中不欲见人诏阍者不令放羣臣入哙乃排闼直入见高祖流涕曰陛下与臣等起于丰沛其何壮也今天下已定又何惫也帝乃笑而起
　　鼓盆
　　丧妻谓之鼔盆庄周妻亡惠子往吊庄周不哭乃鼔盆而歌人问其故庄周曰哭且无益自损而已
　　巨卿之信
　　与人相约应时而至谓之巨卿之信后汉范式字巨卿与张元伯为友春别京师暮秋为期元伯至九月十五日杀鸡炊黍以待之母曰相去千里何以审的元伯曰巨卿信士必不愆期言讫巨卿果至
　　邓艾之疾
　　口吃谓之邓艾之疾魏将邓艾患吃晋文帝戏艾曰每称艾艾不知有几艾艾答曰假如孔子云凤兮凤兮亦只有一凤耳
　　文过饰非
　　有过不改但説词理谓之文过饰非论语曰小人之过也必文




　　释常谈卷中
　　弹铗
　　讥讽主人觅食物谓之弹铗史记冯驩在孟尝君门下为客每给蔬饭驩乃倚柱弹铗而歌曰长铗兮归去来食无鱼孟尝君知之乃依上客给以鱼肉后果有市义三穴之功以报孟尝君
　　佣书
　　受雇写文字谓之佣书吴志阚泽字徳润防稽人好学居贫为人佣书以自给抄写才毕已诵在口后位至侍中
　　蒲鞭之耻
　　罪重而惩轻者谓之蒲鞭之耻汉书刘寛字文饶为南阳太守吏有过以蒲鞭决责示其耻也
　　开东閤
　　接待賔客谓之开东閤汉公孙起客舍谓之东閤招迎贤士后为丞相封平津侯
　　东道
　　接待賔客谓之东道史记秦欲破郑郑国君谓秦王曰若能舍郑愿为东道之主有賔客往来可以救接其不逹者也
　　杨朱之泣
　　泣于途路谓之杨朱之泣淮南子曰杨朱见岐路而泣之曰何以南何以北高诱曰嗟其别易而防难也
　　七步之才
　　文章敏捷谓之七步之才陈思王字子建魏文帝亲弟也有大才文帝嫉之令作诗限七歩内须成子建诗曰煑豆燃豆萁豆在釜中泣本是同根生相煎何太急
　　八斗之才
　　文章多谓之八斗之才谢灵运尝曰天下才有一石曹子建独占八斗我得一斗天下共分一斗
　　胶柱鼓瑟
　　不见机而守旧规者谓之胶柱鼔瑟史记赵有名将赵奢能用兵奢既死赵王怜之使其子括将兵拒秦蔺相如谏曰大王以其父之能而用其子者如胶柱鼔瑟耳
　　郁垒
　　桃符谓之郁垒干寳续搜神记及应邵风俗通云东海之中度朔山有盘桃屈曲三千里枝间东北山有二鬼一名郁垒一名神荼万鬼皆怕之今歳首立桃符于门画此之形以辟鬼也
　　弊帷之叹
　　马死谓之弊帷之叹礼记曰弊帷不弃为埋马也弊盖不弃为埋狗也
　　雪东门之耻
　　坚心报怨谓之雪东门之耻越王勾践不纳范蠡之谏兴兵伐吴果大败于吴之东门越王以余兵五千退保防稽遂苦身劳思置胆于坐卧之所出入尝之不忘其苦后果获吴军以雪东门之耻
　　折劵
　　毁除文契谓之折劵齐相孟尝君受封邑于薛【薛地名】召门客往薛征租时有下客冯驩请行驩至薛召欠租者悉至合其劵既同【劵今契也】诈称孟尝君令放欠租尽焚其劵
　　分谤
　　救人行非事谓之分谤昔韩献子将欲斩人郄献子往救之至则已斩讫郄献子狥之曰吾为韩君分谤也
　　弃繻之志
　　人有决意求官者谓之弃繻之志汉书终军字子云西游入闗闗吏曰若还当合符繻军曰大丈夫西游终不徒还遂弃繻而度闗后为谒者持节出闗闗吏见之曰此前弃繻生也
　　伐柯
　　媒人谓之伐柯诗曰析薪如之何匪斧不克娶妻如之何匪媒不得
　　王济之僻
　　谙马性谓之王济之僻晋王济乗马度水马不肯度济曰必是惜锦连干今之紫防是也令解去之马乃过水杜预谓晋帝曰王济有马僻和峤有钱僻帝问曰卿有何僻臣有传僻
　　润屋
　　家富谓之润屋曾子曰徳润于身富润于屋
　　修容
　　重梳裹谓之修容汉冯黎字叔平为人矜严好修容仪动作可观
　　鬒发皓齿
　　女人发黒齿白谓之鬒发皓齿汉武帝幸平阳公主宅见歌者鬒髪皓齿悦而问之主曰姓卫字子夫帝遂纳之即令升车从帝入宫后册为皇后
　　鲜妆帕服
　　妇人施粉黛花钿着好衣裳谓之鲜妆帕服李夫人别传曰夫人久病武帝亲往问之夫人面墙而卧都不廻顾黙然不语帝垂泣而去延年已下责夫人曰帝既再三顾问合转面一见帝嘱托骨肉何乃略不廻顾夫人曰我若不起此病帝必追思我鲜妆帕服之时是深嘱托也
　　么麽
　　身小谓之么麽春秋后语曰齐相孟尝君入秦秦王留之不放归本国君乃逃去至函谷闗闗犹未开秦法候鸡鸣闗方开孟尝君有门客诈作鸡鸣闗乃开遂得出闗径往赵赵之人闻孟尝君至观者如堵及见乃曰向来闻孟尝君之名将谓是魁梧之士此乃么麽丈夫耳
　　持两端
　　事有未决临时看势谓之持两端史记魏信陵君之姊嫁赵平原君为夫人秦发兵围平原君平原君遂遣使告信陵君令求魏王救之王曰欲救赵又恐秦国强大不救又与赵有骨肉之情
　　色庄
　　面严毅谓之色庄论语曰君子色庄者乎
　　屣歩
　　不乗鞍马谓之屣歩屣鞋也蔡邕雅重王粲屣歩迎之
　　匕筯
　　匙筯谓之匕筯蜀志先主刘备从曹操归许昌操因从容次谓先主曰天下英雄唯使君与操耳本初之徒不足数也先主食次不觉筯堕地盖怕曹操此语恐相害也
　　握髪吐餐
　　不倦賔客谓之握发吐餐史记周公辅政七年其子伯禽骄慢公诫之曰吾是文王之子武王之弟成王之叔于天下可谓贵矣犹一沐三握髪一食三吐餐以接賔客恐遭人怨恐遗天下贤士汝慎勿骄慢于四方
　　挂冠
　　休官谓之挂冠西汉冯萌字子康见王莽簒逆乃曰不去祸将及身遂解冠挂于城东门而去
　　歩履蹒跚
　　患脚谓之歩履蹒跚春秋时平原君赵胜有爱妾登楼见一跛躄者于楼下蹒跚而行妾见之大笑躄者诣其门谓平原君曰某不幸有足疾君家美人笑某请君斩其头平原君许之而终不斩门下诸客闻之稍稍而去有一客谓君曰君许躄者斩美人而终不斩是君无信也平原君遂斩其妾以谢之诸客再至
　　槚楚
　　杖谓之槚楚礼记曰槚楚二物权其威也
　　塞上翁失马
　　祸福相随谓之塞上翁失马淮南子云塞上翁有好道者家有走马入胡地隣人皆叹其失马翁曰未必为祸居数日其马引别一骏马同归邻人又皆贺之翁曰未必为福既得骏马翁之子堕马折臂邻人又来借问翁曰未必为祸居一年籍选天下丁壮者皆控而战翁之子以臂折得免
　　释常谈卷下
　　投辖
　　留客饮宴谓之投辖昔陈遵饮酒賔客满座尽取客之车辖投于井中
　　罍耻
　　饮酒次酒尽谓之罍耻礼记曰瓶之罄矣罍之耻矣
　　无投杼之疑
　　清慎之士被人防毁谓之无投杼之疑鲁人有与曾参同姓名者杀人而参母方织有人来告其母曰曾参杀人母曰参必不杀人俄顷又有人来告其母曰曾参杀人母亦不信如此三度其母乃惊疑投杼出门而望复有人来其母问之答曰杀人者非母之子也
　　登徒子
　　男子好色谓之登徒子宋玉曰登徒子真好色者也妇人有蓬头垢面弯耳露齿皆滛之
　　不速之客
　　凡筵宴有不须命而自来者谓之不速之客周易曰包有鱼不利賔有不速之客三人来敬之终吉
　　憔悴
　　人有失意痩恶谓之憔悴国防云屈原事楚懐王为三闾大夫为佞臣靳尚所防王乃流放之原遂游于江潭行吟泽畔形容憔悴
　　陆云之癖
　　爱笑谓之陆云之癖晋陆机见司空张华华曰贤弟何不来机曰舍弟有笑疾不敢不先陈之张华须偏遂以锦囊盛之云见果大笑华终不怪又尝缞绖上船水中见已之影大笑落水几死
　　无盐
　　女人丑陋谓之无盐齐有丑女号无盐臼头深目垤胷坠腰肥项少髪皮肤如漆
　　伐善
　　凡人自衒其能谓之伐善论语曰愿无伐善无施劳
　　盘庚
　　五迁谓之盘庚尚书盘庚云殷帝五迁其国
　　杖头
　　百钱谓之杖头晋阮修字宣子尝以百钱挂杖头至酒家独饮酣畅而归
　　上巳日
</div>
    <div class="pagination">
<a href="说郛_page77.html">上一页</a><span>...</span><a href="说郛_page73.html">73</a><a href="说郛_page74.html">74</a><a href="说郛_page75.html">75</a><a href="说郛_page76.html">76</a><a href="说郛_page77.html">77</a><span class="current-page">78</span><a href="说郛_page79.html">79</a><a href="说郛_page80.html">80</a><a href="说郛_page81.html">81</a><a href="说郛_page82.html">82</a><a href="说郛_page83.html">83</a><span>...</span><a href="说郛_page79.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
