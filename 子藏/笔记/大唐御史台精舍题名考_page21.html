<!DOCTYPE html>
<html>
<head>
    <meta charset="UTF-8">
    <title>大唐御史台精舍题名考 - 第 21 页/共 26 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大唐御史台精舍题名考 - 第 21 页/共 26 页</h1>
    <div class="content">　　《文苑英华》（七十二）有吕指南《太常观乐器赋》。
　　
　　黄麟（见郎官金外补，又右侧侍御兼殿中。）
　　《广异记》：邓成暴死，至地狱，判官乃刺史黄辚。
　　
　　曾崇颍（又右侧侍御兼殿中。）
　　《元和姓纂》（十七登）：库部郎中、晋州刺史曾崇颍，河东人。
　　
　　李遇（又右侧侍御兼殿中。）
　　《新宗室表》：大郑王房太仆卿晕子、御史中丞东畿采访使遇。又蔡王房复州刺史恻子遇。不详历官。 《旧李说传》：父遇，天宝为御史中丞。（《新传》同。）
　　
　　邢巨（重见。）
　　
　　窦颢《新表》：窦氏三祖房右武卫将军镇子颢。不详历官。
　　
　　崔伯阳贾至《授窦绍山南东道防御使等制》：侍御史崔伯阳可襄阳防御使，余如故。
　　（《文苑英华》四百九。） 权德舆《唐故朝议郎行尚书仓部员外郎集贤院待制权府君（自挹）墓志铭》：二京克复之岁，制授醴泉尉，寻擢监察御史，充河西、陇右宣慰使、崔中丞伯阳判官。岁中崔复命，迁左冯翊，表为祠曹，且佐州帅。
　　（《权载之文集》二十五。） 《旧李岘传》：乾元二年，凤翔七马坊押官，先颇为盗，劫掠平人，州县不能制，天兴县令知捕贼谢夷甫擒获决杀之。其妻进状诉夫冤。李辅国先为飞龙使，党其人，为之上诉，诏监察御史孙蓥推之。初直其事。其妻又诉，诏令御史中丞崔伯阳、刑部侍郎李晔、大理卿权献三司讯之，（四字《册府地龟》有。）三司与蓥同。妻论诉不已，诏令侍御史毛若虚覆之，若虚归罪于夷甫，又言伯阳等有情，不能质定刑狱。伯阳怒，使人召若虚，词气不顺。伯阳欲上言之，若虚先驰谒，告急于肃宗。肃宗（二字《册府》有。）云：‘已知，卿出去。’若虚奏曰：‘臣出即死。’上因留在帘内。有顷，伯阳至，上问之，伯阳颇言若虚顺旨，附会中人。上怒，叱出之。伯阳贬端州高要尉，权献柳州桂阳尉，凤翔尹严向及李晔皆贬岭下一尉，蓥除名长流播州。李岘以数人咸非其罪，所责太重，欲理之，遂奏：‘若虚希旨用刑，不守国法，陛下若信之重轻，是无御史台。’上怒，出为蜀州刺史。（《新传》同。）《新表》：崔文绪孙伯阳，御史中丞。
　　
　　阳陟《文苑英华》（二百十八）有于鹄《途中逢阳陟诗》。（又见二百五十六，作《途中寄杨陟。）
　　
　　马贶
　　李华（见郎官吏外补。）
　　《新文艺传》（下）：天宝十一载，迁监察御史。宰相杨国忠支娅所在横猾，华出使，劾按不挠，州县肃然。为权幸见疾，徙右补阙。
　　
　　赵悦《金石录》（目绿七）第一千三百三十四《唐淮阴太守赵悦遗爱碑》。（张楚金撰，行书。） 第一千三百三十五《唐赵悦碑阴》。（王昕撰，天宝十四载。）
　　李白《赵公西侯新亭颂》：惟十有四载，皇帝以岁之骄阳，秋五不稔，乃慎择明牧，恤南方凋枯。伊四月孟夏，自淮阴迁我天水赵公作藩于宛陵，只明命也。
　　惟公代秉天宪，作保南台，洪柯大本，聿生懿德。初以铁冠白笔，佐我燕京，威雄振肃，虏不敢视。而后鸣琴二邦，天下取则，起草三省，朝端有声。天子识面，宰衡动听，殷南山之雷，剖赤县之剧。悦强项不屈，（下有脱字。）三州所居大化，咸列碑颂。（《李太白文集》二十九。） 《荣阳县纪信碑》阴有赵悦字子豫题名，时长安二年，官荣阳主簿。又天宝四年，《赵思廉墓志》：子悦，易攵历监察御史、江陵安邑二县令。（《全唐文》九百九十五。）
　　
　　杨（见郎官户中，又右侧侍御兼殿中，二见。）
　　
　　康羽
　　李彦允（见郎官金中，又右侧侍御兼殿中，二见。）
　　
　　李晔《新宗室表》：大郑王房淮安郡公子（见户中。）晔，刑部侍郎。 《旧李岘传》：乾元二年，诏刑部侍郎李晔等三司讯，天兴繇令知捕贼谢夷甫决杀，凤翔七马坊押官为监狱，直其事，上怒，贬岭下一尉。（《新传》略同。）
　　《会要》（六十八）：至德二载十二月十五日，改凤翔郡为凤翔府，称西京，以李煜为尹。 贾至《授李晔宗正卿制》称，前弘农太守。（《文苑英华》三百九十六。）
　　
　　张省躬《酉阳杂俎》：枝江县令张汀子省躬。汀亡，因住枝江，太和八年感梦而卒。
　　《文苑英华》（五百十六）有张省躬《对祭星判》。
　　
　　沈庠《元和姓纂》（四十七寝）：武功尉浩源生庠，监察御史，吴兴武康县人。
　　《定命录》：杜华尝见陈留僧法晃，云：‘开封县令沈庠合改畿令，十五月作御史中丞。’冯七云：‘沈君不窬十日。’经数日，沈公以病告：‘苦头痛，忍不堪。’数日而卒。（《太平广记》一百四十七。）
　　
　　冯损（又右侧侍御兼殿中。）
　　
　　赵克忠（又右侧侍御兼殿中。）
　　
　　韦儇（见郎官封中补。）
　　《新书外戚传》：杨国忠当国，常领剑南召募使，造戍泸南。岁遣宋昱、郑昂、韦儇以御史迫促，郡县召募。
　　
　　韦之□
　　李舒（见郎官祠中，又右侧侍御兼殿中。）
　　
　　史□
　　祁顺之（见郎官左外。）
　　
　　杜敏《金石录》（目录七）第一千三百六十八《唐蕲州刺史杜敏生祠颂》。（泪粲撰，史惟则八分书，乾元三年五月。《宝刻类编》三同。） 陇州开元寺有开元二十七年杜敏《经幢序》称国子进士。
　　
　　李□
　　张（见郎官仓外，又右侧侍御兼殿中，又阴额知杂。）
　　《会要》（五十九）：天宝二年六月，殿中侍御史张充太府出纳使。
　　《旧酷吏吉温传》：御史卢弦先与张同台，情旨素厚。
　　
　　杨□
　　○碑右侧题名
　　◎侍御史兼殿中
　　郑（见郎官金中。）
　　
　　崔芄（庚午岁。 见郎官吏中。）
　　
　　唐技（见郎官左中补。）
　　
　　陈会《云溪友议》（七）：少师李固言相公在成都宾馆，则陈会端公皆远从，可谓莲幕之盛。平曾每与诸公评论，则言笑弥日。 《北梦琐言》（三）：蜀之士子，莫不酤酒，慕相如涤器之风也。陈会郎中家以当墟为业，为不扫街，官吏殴之。其母甚贤，勉以修进，不许归乡，以成名为期。每岁饣侯粮、纸笔、衣服、仆马，皆自成都赍至。郎中业八韵，唯《螳螂赋》大行。太和元年及第，李相固言览报状，处分厢界，收下酒旆，阖其户，家人犹拒之。逡巡贺登第，乃圣善奖训之力也。后为白中令子胥，西川副使，连典彭汉两郡而终。《文苑英华》（八百六十八）陈会《彭州九陇县再建龙兴寺碑》：予剖符是郡，星欲二周。当在大中复寺之时。
　　
　　李玄（见郎官户外。）
　　崔嘏《授萧邺李玄监察御史制》：敕。御史府居朝廷之中，杰出他署，盖以圭表百吏，纠绳四方。故选其属者，必在坚明劲峭，临事而不挠，不独取谨厚温文修整之度而已。尔等皆以词华升于俊秀，从事贤侯之府，驰声馆阁之中，筹画居多，操持甚固，是宜持此霜筒，峻其风标。使避马之谣，不独美于桓典；埋轮之志，无所愧于张纲。勉服宠荣，无忘职业。可依前件。（《文苑英华》三百九十五。）
　　
　　张萱（见郎官金中，又见下。）
　　
　　刘芬（见阴左棱，又见下。）
　　
　　杨钊（见阴下层，又见下，又阴额知杂。）
　　《旧食货志》：开元二十五年，以殿中侍御史为水陆运使。《国忠传》：天宝初，擢授监察御史，骤迁检校度支员外郎，兼侍御史。 《杨慎矜传》：天宝六载十一月，诏侍御史杨钊等同鞫慎矜狱。 《会要》（八十七）：天宝四载八月，杨钊除殿中侍御史，充水陆转运使。
　　
　　胡曼倩（见右棱。）
　　
　　李彦允（见左侧，又见下。）
　　
　　李彦超（见右棱。）
　　
　　王维（见阴下层，又右棱，又阴左棱。）
　　
　　柳奕《旧礼仪志》（四）：天宝十载正月，遣太子中允柳奕祭西海广润王。（《大唐郊祀录》同。）
　　
　　李抗（见左侧，又见下。）
　　
　　崔伦（见郎官吏外，又见下。）
　　
　　贺遂回
　　李宓《旧玄宗纪》：天宝十三载六月，侍御史、剑南留后李宓率兵击云南蛮于西洱河，粮尽军旋，马足陷桥，为合罗凤所擒，举军皆没。 《南诏蛮传》：天宝十二载，剑南节度使杨国忠奏徵天下兵，俾留后、侍御史李宓将十余万，辇饷者在外，涉海瘴死者相属于路，天下苦之。宓复败于太和城北，死者十八九。
</div>
    <div class="pagination">
<a href="大唐御史台精舍题名考_page20.html">上一页</a><span>...</span><a href="大唐御史台精舍题名考_page16.html">16</a><a href="大唐御史台精舍题名考_page17.html">17</a><a href="大唐御史台精舍题名考_page18.html">18</a><a href="大唐御史台精舍题名考_page19.html">19</a><a href="大唐御史台精舍题名考_page20.html">20</a><span class="current-page">21</span><a href="大唐御史台精舍题名考_page22.html">22</a><a href="大唐御史台精舍题名考_page23.html">23</a><a href="大唐御史台精舍题名考_page24.html">24</a><a href="大唐御史台精舍题名考_page25.html">25</a><a href="大唐御史台精舍题名考_page26.html">26</a><a href="大唐御史台精舍题名考_page22.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
