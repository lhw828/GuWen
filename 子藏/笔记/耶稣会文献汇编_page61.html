<!DOCTYPE html>
<html>
<head>
    <meta charset="UTF-8">
    <title>耶稣会文献汇编 - 第 61 页/共 368 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>耶稣会文献汇编 - 第 61 页/共 368 页</h1>
    <div class="content">余曰：“丁卯之岁，标尝见荧惑入南斗中，前后阅月。占者妄泥古史，以为凶兆。标始亦疑忌之。今日者，圣明在御，皇图巩固，且日升而月恒也。可见荧惑入斗，原天行一定之数，固无关家国吉凶耳。”
司铎曰：“然。”
论天主生物南北不同，
十三日，有友来自邑治，适余草设，谈及百物所产，南北不同之说。
司铎诘余曰：“天主之生万物也，即使一方之内，诸品咸备，原无不可。乃此无而彼有，此多而彼寡也，其意何居？”
余莫知所对。
一、万物全备的危害
司铎曰：“斯天主欲人相亲意也。夫一方之内，诸品咸备，以造物主之全能，初无不能者。然人足于所需，遂有彼此不相通者矣。
二、生物不同
“惟其生物不齐，斯有以此之有，通彼之无；以彼之多，通此之寡。而梯航所至，往来相亲者，职此之由也。”
论鬼火似是而非，，凡二则
十八日，夜几向丙。
一、流星释疑
余问司铎曰：“向解流星，云是空中‘油腻’之气。细绎‘油腻’两字，地上物也，空中何有焉？”
鬼火的实质
司铎曰：“闻中邦有鬼火之说，未知然否？”
对曰：“鬼火为磷，墟墓间多有之。”
司铎曰：“鬼火之说，近是而非也。盖人死，骨肉归土，其尸中油腻之气，受烈日所晒，则结而为磷，故墟墓间多有之。但日间太阳光大，则小光不见，必入夜而始显耳。
流星的实质
“若油腻之气上腾而浮空，则似有流星之象，其实一类也。”
二、磷火随人而行的原因
余曰：“每见磷火倏忽聚散，或随人而行，人多畏之。夫既为气矣，何能随人而行乎？”
司铎曰：“人行，则气环而前向，故磷火亦随气偕前。如人一反向，则气与俱反，磷火亦随气而却走矣。故磷火之随人皆气之为也。世人不察，以为鬼物而疑畏之，亦未明斯理故耳。”
答人寿修短不由前生功罪，
一、人寿修短的原因
二十日，司铎驾适邑治，问道者踵相接也。时有数友，向惑轮回之说，谓人寿修短皆前生功罪所定者。
司铎曰：“是大不然。夫人寿之修短，其大约有三：一由父母、一由己、一则由天主也。
其由父母者，禀气有厚薄；由己者，摄生有善否；由天主者，则吾生死之大主能操其权衡，以增减人之年数者也。
二、油灯的比喻
“譬之灯焉，其油多者光必长；油少者光必促，此禀气厚薄之殊也。然油虽多，以之当风则易灭；油虽少，苟藏之静处，又不虞其易尽。此摄生有善否之异也。至若灯本难灭，而或厌其光；灯本易灭，而或益之油。则视主人之意耳。
三、天堂掌管人的寿命
“故人有宜寿而忽夭、宜夭而得寿者，亦惟天主所爱恶，而施之予夺者也。大抵至尊上主，多顺人之自然，其若此者亦间用以赏罚善恶，显全能不测之权耳。今人不明此理，乃溺于浮屠之说，谓现世修短，悉由前生之功罪也，岂不悖哉？”
论圣号祛魔而魔乃先识，
一、黄氏的见证
邑人陈某者，其妻黄氏，为魔所据，已二十年矣。是月晦日，陈友躬诣圣堂，痛悔求佑。司铎赐以圣号，而魔且远徙也。陈友喜圣教之正，并以圣号经授其妻。次夜其妻复见一小魔，承大魔命来迎，其妻急作圣号，小魔遂遁，自后绝无影响矣。余闻以告。
二、司铎的解释
司铎曰：“吾尝遍历诸国，诸凡未闻道者，骤语以圣号经，而人未遽识也。顾人所未识者，而魔鬼尽先识之。可见圣架者，实天主降生救世之具，为鬼魔所极畏者乎？且又见鬼魔智识复超出人类之上，人若不向天主为依归，其不得脱鬼魔之手也明矣。”
答天主降世未尝离天并及救赎慈旨，，凡二则
一、天主降世在天释疑
九月初八日，戴文学入谒。
请于司铎曰：“向读圣教诸书，如《七克》、《十诫》、《论学》诸篇，可谓种种妙义矣。然此衷终有未解者，独降生一节。夫天主之为天地万物主是已，当降生为人。则天上无主，化工不久辍乎？如谓天主仍在天，而降生者另一天主，是二天主矣。”
日在天而可照地
司铎曰：“之阶前者，非日色乎？请问日离天而照地耶。抑天上一日，而照临复一日耶？必将曰：‘日光下地，而日固依然在天也。’若是又何疑天主之降生乎？如云降生，而万物遂无主。
国王离京而不失位
“则再譬之一国之主，固常临莅京师，以统臣民矣。设或一方有变，国主亲降其地而安抚之。岂其一离京师，而一国之臣民，遂无有统驭者乎？
全能天主在天也在地
“夫以人世之主，尚不以降离他方，而失统驭之权。何况全能天主，原无所不在者哉？余尝著《论学》一书，其答叶文忠公有云：‘当其降世，亦在于天。迨及升天，亦不离世者，’正谓此也。”
二、天主受难的目的
文学曰：“天主至尊矣。既云降生，又云受难。岂有堂堂天主，而为受难被钉之事，余心滋不解也。”
成汤牺牲的佐证
司铎曰：“受难被钉，乃天主莫大之恩，非细论经典，未易卒明也。虽然，略为君譬之。子读中邦史书，见成汤之祷于桑林也。剪发断爪，身婴白茅，以为牺牲。夫以皇皇天子，而匍匐以代牺牲，旁观者诚作何状？而汤竟忘其九五之尊者，其悯念斯民者挚也。
天主降世受苦的目的
“今天主尊矣，监观下民，非不甚赫。乃尽敛其有赫之威，而受难救赎者，为古今万民也。为予也，亦正为君也。君乃忘其慈悯莫大之恩，而不加颂谢痛悔，诚恐疑城不破，获戾愈深。尚熟思而细绎焉，斯可已。”
答灵魂之赋男女有迟速之殊，
初十日，王子观、林承孔听讲于堂。
承孔问曰：“天主之赋人灵魂也何时乎？”
司铎曰：“推经典所载，男身赋于结胎四十日内，女身赋于八十日之内也。”
承孔问故。
司铎曰：“凡人之灵魂必俟其体具，而后赋之。男体易成，大约在四十日之内；女体难成，则在八十日之内。故灵魂之赋，亦有迟速之殊耳。”
答灵魂为神体且百岁不衰，，凡三则
一、灵魂之妙
承孔曰：“灵魂之妙，可得而闻乎？”
司铎曰：“灵魂之妙，不落形相，盖纯是神体，全在身一也。如全在目以司视，亦全在耳以司听，全在鼻口以嗅且尝，亦全在手足以持行也。即至五官并用之时，斯魂亦全无不在，所以别生觉二魂而称灵耳。”
二、灵魂无惫
子观请曰：“灵魂亦有衰惫否？”
司铎曰：“肉身有惫，灵魂虽百岁不衰也。试观人少壮之时，见解主张，反不如老成，更觉练达。可见血气旺，则灵魂觉弱；血气衰，则灵魂倍旺。是亦灵魂不衰老之一证已。”
三、身体衰老
人老而效用之官不利
子观曰：“灵魂不老，具领妙论矣。乃人自中年以上，渐昏耄而好忘者，此奚以故？”
司铎曰：“此非灵魂之故也，效用之官不利也。人当壮时，血气充盛，而五官之效用者，无不称职。及老而气衰，于是耳聋目聩，记含渐昏，虽灵魂之司令如故，而效用者已渐逊其初矣。
毛笔的比喻
“譬之善书者焉，笔颖新发，则挥洒从心；久而颖秃，字画且顿改也。斯岂善书者有异哉？则笔之日久而颖秃也。”
答月行月一周天而有诸月大小之异，
廿二日，余问司铎曰：“向承明训，云月天一日逆行十三度。林君及以月一月一周天。今云一日十三度。总而计之，周天尚不止也，其义何居？”
司铎曰：“月一日行十三度有奇，论月之本行，只二十七日，便足周天之数。为日一日，亦逆行一度，总计二十七度。故月复多行两日，方得与日会，而成晦朔也。其未尽之数，又积累之而成一日，则月又须行三日，方得与日会而成晦朔，此诸月大小之异所由分耳。”
余闻而爽然自失，思学问之道无穷，其未可一得自足者，大抵如斯乎？
答天主慈悯，听人自新，，凡二则
二十三日，夏万程、龚云甫问道于司铎。
一、慈悯释疑
天主怜悯人
万程曰：“天主之爱人无已也，亦既闻命矣。但人生为不善，死即受地狱之永苦。既无轮回，则人欲自新而无路矣，所云慈悯者谓何？”
司铎曰：“人生在世，多行不义，若天主不慈悯，而辄加重罚，吾恐人无噍类矣。
天主宽待人
乃至慈上主，必宽以俟之。少不知改，俟其壮；壮不知改，俟其老。其不即加罚者，盖徐徐焉，冀有悔过迁善之日耳。
人不思改必入永苦
夫天主之慈悲若此，人竟至死而不改图，是为恶之心无尽，而永苦之期亦无尽也，将奚辞焉？”
二、天主掌管人生
天主知道人的一切
万程曰：“承明训，具知上主至仁，然必人皆有寿而后可。若彼为恶之人，方少壮而辄夭折，若天主曾不宽俟之也？”
司铎曰：“大凡人之年寿，与夫人之立志，惟天主具知之。
人若悔改，临终亦可
“如其人终期已迫，微有悛改之念，即临死一刻，天主亦必听其自新。
人不悔改，不如早死
“如其不然，则年数逾增，罪戾逾重，诚不若夭札而死，地狱之永苦，尚差轻也。
三、人当及时悔改
“总人生斯世，无论为寿为夭，其及时迁改之功，总不容一日缓者。嗟夫！尚其勉图哉。”
答富贵贫贱之殊大要之三，
一、富贵贫贱的原因
云甫问曰：“人之生也，有富贵贫贱之殊，斯岂人之自致者乎，抑天主之所默定者乎？”
司铎曰：“斯其说多端，其大要有三：一则父母之所贻，一则己之所取，一则天主所用以行其赏罚者也。
</div>
    <div class="pagination">
<a href="耶稣会文献汇编_page60.html">上一页</a><span>...</span><a href="耶稣会文献汇编_page56.html">56</a><a href="耶稣会文献汇编_page57.html">57</a><a href="耶稣会文献汇编_page58.html">58</a><a href="耶稣会文献汇编_page59.html">59</a><a href="耶稣会文献汇编_page60.html">60</a><span class="current-page">61</span><a href="耶稣会文献汇编_page62.html">62</a><a href="耶稣会文献汇编_page63.html">63</a><a href="耶稣会文献汇编_page64.html">64</a><a href="耶稣会文献汇编_page65.html">65</a><a href="耶稣会文献汇编_page66.html">66</a><span>...</span><a href="耶稣会文献汇编_page62.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
