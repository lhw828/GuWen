<!DOCTYPE html>
<html>
<head>
    <meta charset="UTF-8">
    <title>太平广记 - 第 153 页/共 228 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平广记 - 第 153 页/共 228 页</h1>
    <div class="content">





　　太平广记卷三百五十五
　　钦定四库全书
　　太平广记卷三百五十六　宋　李昉等　编夜义一
　　哥舒翰　　　章仇兼琼　　杨慎矜
　　江南吴生　　朱岘女　　　杜万
　　韦自东　　　马燧
　　哥舒翰
　　哥舒翰少时有志气长安交游豪侠宅新书坊有爱妾曰裵六娘者容范旷代宅于崇仁舒翰常悦之居无何舒翰有故游近畿数月方廽及至妾已病死舒翰甚悼之既而日暮因宿其舍尚未塟殡于堂奥既无他室舒翰曰平生之爱存没何间独宿繐帐中夜半后庭月皓然舒翰悲叹不寐忽见门屏间有一物倾首而窥进退逡巡入庭中乃夜义也长丈许着豹皮裩锯牙披发更有三相继进乃拽朱索舞于月下相与言曰牀上贵人柰何又曰寝矣便升阶入殡所拆发舁衬于月中破而取其尸糜割肢体环坐共食之血流于庭衣物狼藉舒翰恐怖且痛之自分曰向呌我作贵人我今击之必无苦遂潜取帐外竿忽于暗中掷出大呌击鬼鬼大骇走舒翰乗势逐之西北隅逾垣而去有一鬼最后不得上舒翰击中流血乃得去家人闻变乱来救之舒翰具道其事将收余骸及至堂殡所俨然如故而噉处亦无所见舒翰恍忽以为梦中騐其墙有血其上有迹竟不知其然后数年舒翰显达【出通幽记】
　　章仇兼琼
　　章仇兼琼镇蜀日佛寺设大会百戏在庭有十嵗童儿舞于竿杪忽有一物状如雕鹗掠之而去羣众大骇因罢乐后数日其父母见在髙塔之上梯而取之而神形如痴乆之方语云见如画壁飞天夜义者将入塔中日饲果实饮食之味亦不知其所自旬日方精神如初【出尚书故实】
　　杨慎矜
　　开元中杨慎矜为御史中丞一日将入朝家童开其外门既启鏁其门噤不可觧慎矜且惊且异洎天将晓其导从吏自外见慎矜门有夜义长丈余状极异立于宇下以左右手噤其门火吻电眸不顾左右从吏见之俱惊慓四去久而衢中舆马人物稍多其夜叉方南向而去行者见之咸辟易仆地慎矜闻其事惧甚后月余遂为李林甫所诬弟兄皆诛死【出宣室志】
　　江南吴生
　　有吴生者江南人尝游防稽娶一刘氏女为妾后数年吴生宰县于鴈门郡与刘氏偕之官刘氏初以柔婉闻凡数年其后忽旷烈自恃不可禁往往有逆意者即发怒殴其婢仆或齧其肌血且甚而怒不可解吴生始知刘氏悍戾心稍外之尝一日吴与鴈门部将数辈猎于野获狐兎甚多致庖舍下明日吴生出刘氏即潜入庖舍取狐兎生啗之且尽吴生归因诘狐所在而刘氏俛然不语吴生怒讯其婢婢曰刘氏食之尽矣生始疑刘氏为他怪旬余有县吏以一鹿献吴生命致于庭已而吴生始言将逺适既出门即匿身潜伺之见刘氏散髪袒肱目眦尽裂状貎顿异立庭中左手执鹿右手拔其脾而食之吴生大惧仆地不能乆之乃召吏卒十数辈持兵仗而入刘氏见吴生来尽去襦袖挺然立庭乃一夜义耳目若电光齿如防刄筋骨盘蹙身尽青色吏卒俱战栗不敢近而夜义四顾若有所惧仅食顷忽东向而走其势甚疾竟不知所在【出宣室志】
　　朱岘女
　　武陵郡有浮屠祠其髙数百寻下瞰大江每江水泛扬则浮屠势若揺动故里人无敢登其上者有贾人朱岘家极赡有一女无何失所在其家寻之仅旬余莫穷其适一日天雨霁郡民望见浮屠之颠若有人立者然纹缬衣郡民且以为他怪岘闻之即往观焉望其衣装甚其女即命人登其上取之果见女也岘惊讯其事女曰某向者独处有夜义长丈余甚诡异自屋上跃而下入某之室谓某曰无惧我也即揽衣驰去至浮屠上既而兀兀然若甚醉者凡数日方稍寤因惧且甚其夜义率以将晓则下浮屠行里中取食饮某一日夜义方去某下视之见其行里中会遇一白衣夜义见辟易退逺百歩不敢窃视及暮归某因诘之何为惧白衣者乎夜义曰向者白衣自小不食太牢故我不得近也某问何故夜义曰牛者所以耕田畴为生人之本人不食其肉则上帝祐之故我不得而近也某黙念曰吾人也去父母与异为伍可不悲乎眀日夜义去而祝曰某愿不以太牢为食凡三祝其夜义忽自郡中来至浮屠下望某而语曰何为有异志而弃我乎使我终不得近子矣从此别去词毕即东向走而竟不知所往某喜甚由浮屠中得以归【出宣室志】
　　杜万
　　杜万员外其兄为南县尉将至任妻遇毒瘴数日卒时盛夏无殡敛权以苇蓆裹束瘗于絶岩之侧某到官拘于吏事不复重敛及北归方至岩所欲収妻骸骨及观坎穴但苇尚存某叹其至深而为所取悲感乆之会上岩有一径某试寻行百余歩至石窟中其妻裸露容貌狰狞不可复识懐中抱一子子旁亦有一子状罗刹极嘑方寤妇人口不能言以手画地书云我顷重生为夜义所得今此二子即我所生书之悲涕顷之亦能言谓云君急去夜义倘至必当杀君某问汝能去否曰能去便抱小儿随某至船所便发夜义寻抱大儿至岸望船嘑呌以儿相示船行既逺乃擘其儿作数十片方去妇人手中之子状如罗刹解人语大厯中母子并存【出广异记】
　　韦自东
　　贞元中有韦自东者义烈之士也尝逰太白山栖止段将军庄段亦素知其壮勇者一日与自东眺望山谷见一径甚防若旧有行迹自东问主人曰此何诣也叚将军曰昔有二僧居此山顶殿宇宏壮林泉甚佳葢唐开元中万回师弟子之所建也似驱役工非人力所能及或问樵者説其僧为怪物所食今絶踪二三年矣又闻人説有二夜义于此山亦无人敢窥焉自东怒曰余操心在平侵暴夜义何而敢噬人今夕必挈夜义首至于门下将军止曰暴虎冯河死而无悔自东不顾仗剑奋衣而往势不可遏将军悄然曰韦生当其咎耳自东扪萝蹑石至精舍悄寂无人覩二僧房大敞其戸履锡俱全衾枕俨然而尘埃凝积其上又见佛堂内细草茸茸似有巨物偃寝之处四壁多挂野彘熊之或庖炙之余亦有锅镬薪自东乃知是樵者之言不谬耳度其夜义未至遂防柏树径大如碗去枝叶为大杖扄其戸以石佛拒之是夜月白如昼夜未分夜义挈鹿而至怒其扄鐍大呌以首触戸折其石佛而踣于地自东以柏挝其脑再举而死之拽之入室又阖其扉顷之复有夜义继至似怒前归者不接已亦哮吼触其扉复踣于戸阈又挝之亦死自东知雌雄已殒应无侪遂掩闗烹鹿而食及明防二夜义首挈余鹿而示段段大骇曰真周处之俦矣乃烹鹿饮酒尽欢逺近观者如堵有道士出于稠人中揖自东曰某有衷恳欲披告于长者可乎自东曰某一生济人之急何为不可道士曰某栖心道门恳志灵药非一朝一夕耳三二年前神仙为吾配合龙虎丹一炉据其洞而修之有日矣今灵药将成而数有妖魔入洞就炉击触药几废散思得刚烈之士仗剑卫之灵药倘成当有分恵未知能一行否自东踊跃曰乃平生所愿也遂仗剑从道士而去跻险蹑峻当太白之髙峰将半有一石洞可百余歩即道士烧丹之室唯弟子一人道士约曰明晨五更初请君仗剑当洞门而立见有怪物但以剑击之自东曰谨奉教久立烛于洞门外以伺之俄顷果有巨虺长数丈金目雪牙毒气氤郁将欲入洞自东以剑击之似中其首俄顷若轻雾而化去食顷有一女子顔色絶丽执芰荷之花缓歩而至自东又以剑拂之若云气而灭食顷将欲曙有道士椉云驾鹤导从甚严劳自东曰妖魔已尽吾弟子丹将成矣吾当来为证也盘旋眀而入语自东曰喜汝道士丹成今有诗一首汝可继和诗曰三秋稽防叩真灵龙虎交时金液成绛雪既凝身可度蓬壶顶上彩云生自东详诗意曰此道士之师遂释劒而礼之俄而突入药鼎爆烈更无遗在道士恸哭自东悔恨自咎而已二人因以泉涤其鼎器而饮之自东后更有少容而适南岳莫知所止今叚将军庄尚有夜义骷髅见在道士亦莫知所之【出传竒】
　　马燧
　　马燧贫贱时寓游北京谒府主不见而返寄居于园吏吏曰莫欲谒防戎否若谒即须先言当为其岐路耳防戎讳数字而甚切君当在意若犯之无迯其死也然若防惬之则所益与诸人不同慎勿暗投也某乃防戎先乳母子得以详悉而辄賛君子焉燧信与疑半眀晨入谒防戎果犯其讳庭叱而去畏惧之色见于园吏吏曰是必忤防戎耳燧问计求脱园吏曰君子戾我而恓惶如是然败则死不得渎我也遂匿燧于粪车中载出郭而迯于是防戎果索燧一报不获散铁骑者毎门十人燧狼狈窜六十余里日暮度不出境求蔽于迯民散室中尚未安闻车马嗁歕声人相议言能更三二十里否果防戎之使也俄闻车马势渐逺稍安焉未复常息又闻有窸窣人行声燧危栗次忽于戸牖见一女人衣布衣身形絶长手携一襆曰马燧在此否燧黙然不敢对又曰大惊怕否胡二姊知君在此故来安慰无生忧疑也燧乃应诺而出胡二姊曰大厄然已过尚有余恐矣君固馁我食汝乃解所携襆有熟肉一瓯胡饼一个燧食甚饱却令于旧处更不可动胡二姊以灰数斗放于燧前地上横布一道乃授之言曰今夜半有异物相恐劫辄不可动过此厄后勲贵无双言毕而去夜半有物闪闪照人渐近戸牖间见一物长丈余乃夜义也赤髪猬奋金身锋铄臂曲瘿木甲驾兽爪衣豹皮裤携短兵直入室来狞目电燮吐火喷血跳躅哮吼铁石消铄燧之惴栗殆丧魂亡精矣然此物终不敢越胡二姊所布之灰乆之物乃撤一门扉借而熟寝俄又闻车马来声有人相谓曰此乃迯人室不妨马生匿于此乎时数人持兵器下马入来冲动夜义夜义奋大吼数声裂人马噉食血肉殆尽夜义食既饱徐歩而出四更东方月上燧觉寂静乃出而去见人马骨肉狼藉乃获免后立大勋官爵穹崇询访胡二姊之由竟不能得思报不获乃毎春秋祠飨别置胡二姊一座列于庙左【出传异记】






　　太平广记卷三百五十六
　　钦定四库全书
　　太平广记卷三百五十七　宋　李昉等　编夜义二
　　东洛张生　　薛淙　　　邱濡
　　陈越石　　　张融　　　蕴都师
　　东洛张生
　　牛僧孺任伊阙县尉有东洛客张生应进士举携文往谒至中路遇暴雨雷雹日已昏黒去店尚逺歇于树下逡巡雨定微月遂解鞍放马张生与僮仆宿于路侧困倦甚昏睡良乆方觉见一物如夜义长数丈拏食张生之马张生惧甚伏于草中不敢动才讫又取其驴驴将尽遽以手拽其从奴提两足裂之张生惶骇甚狼狈走野义随后呌呼诟骂里余渐不闻路抵大塜塜畔有一女立张生连呼救命女人问之具言事女人曰此是古塜内空无物后有一孔郎君且避之不然不免矣张生遂寻塜孔投身而入内至深良久亦不闻声须臾觉月转明忽闻塜上有人语推一物便闻血腥气视之乃死人也身首皆异矣少顷又推一人至于数四皆死者也既讫闻其上分钱物衣服声乃知是劫贼其帅且唱曰某色物与某乙某衣某钱与某乙都唱十余人姓名又有言不平相怨怒者乃各罢去张生恐惧甚将出复不得乃熟念其贼姓名记得五六人至明乡村有寻贼者至墓旁覩其血乃围墓掘之覩贼所杀人皆在其中见生惊曰兼有一贼堕于墓中乃持出之张生具言其事皆不信曰此是劫贼杀人送于此偶堕下耳笞撃数十乃送于县行一二里见其从奴驴马鞍防悉至张生惊问曰何也从者曰昨夜困甚于路傍睡着至明不见郎君故此寻求张生乃説所见从者曰皆不觉也遂送至县牛公先识之知必无此乃为保明张生又记劫贼数人姓名言之于令令遣捕捉尽获之遂得免究其意乃神物寃魄假手于张生以擒贼耳【出逸史】
　　薛淙
　　前进士薛淙元和中游河北卫州界村中古精舍日暮欲宿与数人同访主人僧主人僧防不在唯闻库西黒室中呻吟声迫而视见一老僧病须发不剪如雪状貌可恐淙乃呼其侣曰异哉病僧僧怒曰何异耶少年子要闻异乎病僧略为言之淙等曰唯唯乃曰病僧年二十时好游絶国服药休粮北至居延去海三五十里是日平明病僧已行十数里日欲出忽见一枯立木长三百余丈数十围而其中空心僧因根下窥之上其明通天可容人病僧又北行数里遥见一女子衣绯裙跣足袒被发而走其疾如风渐近女人谓僧曰救命可乎对曰何也云后有人觅但言不见恩至极矣须臾遂入枯木中僧更行三五里忽见一人乗甲马衣黄金衣备弓剑之器奔跳如电毎歩可三十余丈或在空或在地歩骤如一至僧前曰见某色人否僧曰不见又曰勿藏此非人乃飞天夜义也其党数千相继诸天伤人已八十万矣今已并擒戮唯此乃尤者也未获昨夜三奉天帝命自沙咤天逐来至此已八万四千里矣如某之使八千人散捉此乃获罪于天师无庇之尔僧乃具言须臾便至枯木所僧返歩以观之天使下马入木窥之却上马腾空绕木而上人马可半木已来见木上一绯防走出人马逐之去七八丈许渐入霄汉没于空碧中久之雨三数十防血意已为中矢矣此可以为异少年以病僧为异无乃陋乎【出博异】
　　丘濡
　　博士丘濡説汝州傍县五十年前村人失其女数嵗忽自归言初被物寐中牵去倐止一处及明乃在古塔中见美丈夫谓曰我天人分合得汝为妻自有年限勿生疑惧且诫其不窥外也日两返下取食有时炙饵犹经年女伺其去窃窥之见其腾空如飞火蓝肤磔耳如驴及地方乃复人焉女惊怖汗洽其物返觉曰尔固窥我我实夜义与尔有縁终不害尔女素慧谢曰我既为君妻岂有恶乎君既灵异何不居人间使我时见父母乎其物言我罪业或与人杂处则疫作今形迹已露任尔纵观不久当归尔也其塔去人居止甚近女常下视其物在空中不能化形至地方与人杂或有白衣尘中者其物敛手则避或见枕其头唾其面者行人悉若不见及归女问之向者君街中有敬之者有戏狎之者何也物笑曰世有吃牛肉者予得而欺矣遇忠孝飬释道守戒律法箓者吾悮犯之当为天戮又经年忽悲泣语女縁已尽风雨送尔归因授一青石大如鸡卵言至家可磨此服之能下毒气后一夕风雨其物遽持女曰可去矣如释氏言屈伸臂项已至其家坠在庭中其母因磨石饮之下物如青泥斗余【出酉阳杂俎】
　　陈越石
　　颍州陈越石初名黄石郊居于王屋山下有妾张氏者元和中越石与张氏俱夜食忽闻烛影后有呼吸之声甚异已而出一手至越石前其手青黒色指短爪甲纎长有黄毛连臂似乞食之状越石深知其怪恶而且惧乆之闻烛影下有语我病饥故来奉谒愿以少肉致掌中幸无见阻越石即以少肉投于地其手即取之而去又曰此肉味甚美食讫又出手越石前越石怒骂曰妖何为辄来宜疾去不然且撃之得无悔耶其手即引去若有所惧俄顷又出其手至张氏前谓张曰女郎能以少肉见惠乎越石谓张氏曰慎无与张氏竟不与久之忽于烛影旁出一面乃一夜义也赤发蓬然两目如电四牙若锋刃之状甚可惧以手撃张氏遽仆于地防然不能动越石有胆勇即起而逐之夜义遂走不敢囘视明日穷其迹于垣上有过踪越石曰此物今夕将再来矣于是至夜持杖立东北垣下以伺之仅食顷夜义果来既逾墙足未及地越石即以杖连撃数十及夜义去以烛视其垣下血甚多有皮尺余亦在地葢撃而堕者自是张氏病愈至夕闻数里外有呼者曰陈黄石何为不归我皮也连呼不止仅月余毎夕尝闻呼声越石度不可禁且恶其见呼于是迁居以避之因改名越石元和十五年登第进士至防昌二年卒于蓝田令【出宣室志】
　　张融
　　渤海张融字眉嵎晋咸寕中子妇产男初不觉有异至七嵗聪慧过人融曽将看射令人拾箭还恒苦迟融孙云自为公取也后射才发便赴遂与箭俱至棚倐已捉矢而归举坐怪愕还经再宿孙忽暴病而卒将殡呼诸沙门烧香有一胡道人谓云君速敛此孙是罗刹也当噉害人家既见取箭之事即狼狈阖棺须臾闻棺中有扑摆声咸辍悲骇愕遽送葬埋后数形见融作八闗斋于是便去【出宣騐记】
　　蕴都师
　　经行寺僧行蕴为其寺都僧尝及初秋将备盂兰防洒扫堂殿齐整佛事见一佛前化生姿容妖冶手持莲花向人似有意师因戏谓所使家人曰世间女人有似此者我以为妇其夕归院夜未分有欵扉者曰莲花娘子来蕴都师不知悟也即应曰官家法禁极严今寺门已闭夫人何从至此既开门莲花及一从婢妖资丽质妙絶无伦谓蕴都师曰多种中无量胜因常得亲奉大圆正智不谓今日闻师一言忽生俗想今已谪为人当奉执巾鉢朝来之意岂遽忘耶蕴都师曰某信愚昧常获僧戒素非省相识何尝见夫人遂相绐也对曰师朝来佛前见我谓家人曰傥貌我将以为妇言犹在耳我感师此言诚愿委质因自袖中出化生曰岂相绐乎蕴师悟非人廻惶之际莲花即顾侍婢曰露仙可备帷幄露仙乃陈设寝处皆极华美蕴虽骇异然心亦喜之谓莲花曰某便誓心矣但以僧法不容久居寺舍如何莲花大笑曰某天人岂凡识所及且终不以累师遂绸缪叙语词气清婉俄而灭烛童子等犹潜听伺之未食顷忽闻蕴失声寃楚颇极遽引燎照之至则拒户闼禁不可发但闻狺牙齧诟嚼骨之声如胡人语音而大骂曰贼秃奴遣尔辞家剃发因何起妄想之心假如我真女人岂嫁与尔作妇耶于是驰告寺众壊垣以窥之乃二夜义也锯牙植发长比巨人哮呌拏获腾踔而出后僧见佛座壁上有二画夜义正所覩唇吻间犹有血痕焉【出河东记】












　　太平广记卷三百五十七
　　钦定四库全书
　　太平广记卷三百五十八　宋　李昉等　编神魂一
　　厐阿　　　　马势妇　　无名夫妇
　　王宙　　　　郑齐婴　　柳少游
　　苏莱　　　　郑生　　　韦
　　齐推女　　　郑氏女　　裴珙
　　舒州军吏
　　厐阿
　　钜鹿有厐阿者美容仪同郡石氏有女曾内覩阿心悦之未防阿见此女来诣阿妻妻极妬闻之使婢之送还石家中路遂化为烟气而灭婢乃直诣石家说此事石氏之父大惊曰我女都不出门岂可毁谤如此阿父自是常加意伺察之居一夜方值女在斋中乃自拘执以诣石氏石氏父见之眙曰我适从内来见女与母共作何得在此即令婢仆于内唤女出向所缚者奄然灭焉父疑有异故遣其母诘之女曰昔年厐阿来防中曾窃视之自尔彷佛即梦诣阿及入户即为妻所石曰天下遂有如此竒事夫精情所感灵神为之防着灭者葢其魂神也既而女誓心不嫁经年阿妻忽得邪病医药无征阿乃授币石氏女为妻【出幽眀记】
　　马势妇
　　吴国富阳人马势妇姓蒋村人应病死者蒋辄恍惚熟眠经日见人人死然后省觉则具说家中不信之语人云某中病我欲杀之怒强魂难杀未即死我入其家内架上有白米饭防种鲑我蹔过灶下戏婢无故犯我我打脊甚使婢当时闷絶久之乃苏其兄病有乌衣人令杀之向其请乞终不下手醒语兄云当活【出搜神记】
　　无名夫妇
　　有匹夫匹妇忘其姓氏居一旦妇先起其夫寻亦出外其妻谓夫尚寝既还内见其夫犹在被中既而家童自外来云令我取镜妇以奴诈指床上以示奴奴云适从郎处来也乃驰告其夫夫大愕径入示之遂与妇共观被中人髙枕安眠真是其形了无一异虑是其魂神不敢惊动乃徐徐抚床遂冉冉入蓆而灭夫妇惋怖不已经少时夫忽得疾性理乖误终身不愈【出搜神记】
　　王宙
　　天授三年清河张镒因官家于衡州性简静寡知友无子有女二人其长早亡幼女倩娘端妍絶伦镒外甥太原王宙幼聪悟羙容范镒常器重毎曰他时当以倩娘妻之后各长成宙与倩娘常私感想于寤寐家人莫知其状后有賔寮之选者求之镒许焉女闻而郁抑宙亦深恚恨托以当调请赴京止之不可遂厚遣之宙阴恨悲恸决别上船日暮至山郭数里夜方半宙不寐忽闻岸上有一人行声甚速须臾至船问之乃倩娘徒行跣足而至宙惊喜发狂执手问其从来泣曰君厚意如此寝寐相感今将夺我此志又知君情深不易思将杀身奉报是以亡命来奔宙非意所望欣跃特甚遂匿倩娘于船连夜遁去倍道兼行数月至蜀凡五年生两子与镒絶信其妻常思父母涕泣言曰吾曩日不能相负弃大义而来奔君向今五年恩慈间阻覆载之下胡顔独存也宙哀之曰将归无苦遂俱归衡州既至宙独身先至镒家首谢其事镒曰倩娘病在闺中数年何其诡说也宙曰见在舟中镒大惊促使人騐之果见倩娘在船中顔色怡畅讯使者曰大人安否家人异之疾走报镒室中女闻喜而餙妆更衣笑而不语出与相迎翕然而合为一体其衣裳皆重其家以事不正秘之惟亲戚间有潜知之者后四十年间夫妻皆丧二男并孝防擢第至丞尉事出陈祐离魂记云祐少常闻此说而多异同或谓其虚大厯末遇莱芜县令张仲因僃述其本末镒则仲堂叔而说极僃悉故记之【出离魂记】
　　郑齐婴
　　郑齐婴开元中为吏部侍郎河南黜陟使将归途次华州忽见五人衣五方色衣诣防再拜齐婴问其由答曰是大使五藏神齐婴问曰神当居身中何故相见答云神以守气气竭当散婴曰审如是吾其死乎曰然婴仓卒求延晷刻欲为表章及身后事神言还至后衙则可婴为设酒皆拜而受既修表沭浴服新衣卧西壁下至时而卒【出广异记】
　　栁少游
　　栁少游善卜筮著名于京师天寳中有客持一缣诣少游引入问故答曰愿知年命少游为作卦成而悲叹曰君卦不吉合尽今日暮其人伤叹乆之因求浆家人持水至见两少游不知谁者是客少游指神为客令持与客客乃辞去童送出门数步遂灭俄闻空中有哭声甚哀还问少游郎君识此人否具言前事少游方知客是精神遽使防缣乃一缣尔叹曰神舍我去吾其死矣日暮果卒【出广异记】
　　苏莱
　　天寳末长安有马二娘者善于考召兖州刺史苏诜与马氏相善初诜欲为子莱求婚卢氏谓马氏曰我唯有一子为其婚娶实要婉淑卢氏三女未知谁佳幸为致之一令其母自阅视也马氏乃于佛堂中结坛考召湏臾三女魂悉至莱母亲自防马云大者非不佳不如次者必当为刺史妇苏乃娶次女天寳末莱至永寜令死于禄山之难其家惩马氏失言后二京収复有诏赠莱懐州刺史焉【出广异记】
　　郑生
　　郑生者天寳末应举之京至郑西郊日暮投宿主人主人问其姓郑以实对内忽使婢出云娘子合是从姑湏臾见一老母自堂而下郑拜见坐语乆之问其婚姻乃曰姑有一外孙女在此姓栁氏其父见任淮隂县令与儿门地相埒今欲将配君子以为何如郑不敢辞其夕成礼极人世之乐遂居之数月姑谓郑生可将妇归栁家郑如其言挈其妻至淮隂先报栁氏栁举家惊愕栁妻意疑令有外妇生女怨望形言俄顷女家人往视之乃与女家无异既入门下车冉冉行庭中内女闻之笑出视相值于庭中两女忽合遂为一体令即穷其事乃是妻之母先亡而嫁外孙女之魂焉生复寻旧迹都无所见【出灵怪録】
　　韦
　　大厯中将作少匠韩晋卿女适尚衣奉御韦奉使新罗行及一程怆然有思因就寝乃觉其妻在帐外惊问之答曰愍君涉海志愿奔而随之人无知者即诈左右曰欲纳一妓将侍枕蓆人无怪者及归已二年妻亦随至乃启舅姑首其罪而室中宛存焉及相近翕然合体其从者乃魂也【出独异志】
　　齐推女
　　元和中饶州刺史齐推女适陇西李某李举进士妻方娠留至州宅至临月迁至后东阁中其夕女梦丈夫衣冠甚伟瞠目按剑叱之曰此屋岂是汝腥秽之所乎亟移去不然且及祸眀日告推推素刚烈曰吾沗土地主是何妖孽能侵耶数日女诞育忽见所梦者即其牀帐乱殴之有顷耳目鼻皆流血而卒父母伤痛女寃横追悔不及遣遽告其夫俟至而归塟于李族遂于郡之西北十数里官道权瘗之李生在京师下第将归闻丧而往比至饶州妻卒已半年矣李亦粗知其死不得其终悼恨既深思为冥雪至近郭日晚忽于旷野见一女形状服饰似非村妇李即心动驻马谛视之乃映草而没李下马就之至则真其妻也相见悲泣妻曰且无涕泣幸可复生俟君之来亦已乆矣大人刚正不信鬼神身是妇人不能自诉今日相见事机较迟李曰为之奈何女曰从此直西五里鄱亭村有一老人姓田方教授村儿此九华洞中仙官也人莫之知君能至心往求或冀谐遂李乃径访田先生见之乃膝行而前再拜称曰下界凡贱敢谒大仙时老人方与村儿授经见李惊避曰衰朽穷骨旦暮溘然郎君安有此说李再拜扣头不已老人益难之自日宴至于夜分终不敢就坐拱立于前老人俛首良乆曰足下诚恳如是吾亦何所焉李生即顿首流涕具云妻枉状老人曰吾知之乆矣但不蚤申诉今屋宅已败理之不及吾向拒公葢未有计耳然试为足下作一处置乃起从北出可行百步余止于桑林长啸倐忽见一大府署殿宇环合仪卫森然拟于王者田先生衣紫被据案而坐左右解官等列侍俄传教嘑地界须臾十数部各拥百余骑前后奔驰而至其帅皆长丈余眉目魁岸罗列于门屏之外整衣冠意绪仓惶相问今有何事须臾谒者通地界庐山神江渎神彭蠡神等皆趣入田先生问曰比者此州刺史女因产为暴鬼所杀事甚寃滥尔等知否皆俯伏应曰然又问何故不为申理又皆对曰狱讼须有其主此不见人诉无以发摘有问知贼姓名否有一人对曰是西汉长沙王吴芮今刺史宅是芮昔时所居至今犹恃雄豪侵占土地往往肆其暴虐人无奈何田先生曰即追来俄顷防吴芮至先生诘之不伏乃命追阿齐良乆见李妻与吴芮庭辩食顷吴芮理屈乃曰当是产后虚弱见其惊怖自絶非故杀田先生曰杀人以梃与刄有以异乎遂令执送天曹囘谓速检李氏夀命防何顷之吏云本算更合夀三十二年生四男三女先生谓羣官曰李氏夀算长若不再生议无猒伏公等所见何如有一老吏前启曰东晋邺下有一人横死正与此事相当前使葛真君断以具魂作本身郤归生路饮食言语嗜欲追游一切无异但至夀终不见形质耳田先生曰何谓具魂吏曰生人三魂七魄死则散离本无所依今收合为一体以续胶涂之大王当街发遣放囘则与本身同矣田先生曰善即顾谓李妻曰作此处置可乎李妻曰幸甚俄见一吏别领七八女人来与李妻一即推而合之有一人持一器药状似稀饧即于李妻身涂之李氏妻如空中坠地初甚迷闷天明尽失夜来所见唯田先生及李氏夫妻三人共在桑林中田先生谓齐女李生曰相为极力且喜事成便可领归见其亲族但言再生慎无他说吾亦从此逝矣李遂同归至州一家惊疑不为之信乆之乃知实生人也自尔生子数人其亲表之中颇有知者云他无所异但举止轻便异于常人耳【出怪録】
　　郑氏女
　　通州有王居士者有道术会昌中刺史郑君有幼女甚念之而自幼多疾若神魂不足者郑君因请居士居士曰此女非疾乃生魂未归其身郑君讯其事居士曰某县令某者即此女前身也当死数嵗矣以平生为善以幽冥祐之得过期今年九十余矣令殁之日此女当愈郑君急发人驰访之其令果九十余矣后月其女忽若醉寤疾愈郑君又使往验令果以女疾愈之日无疾防【出宣室志】
　　裴珙
　　孝防裴珙家洛阳仲夏自郑西归及端午以觐亲焉日晚方至石桥忽有少年骑从鹰犬甚众顾珙笑曰眀旦节日今当早归何迟迟也乃以后乗借之珙甚喜谓二童曰尔可缓驱投宿于白马寺西表兄窦温之墅眀日徐归可也因上马疾驱俄顷至上东门归其马珍重而别珙居水南促步而进及家暝矣入门方见其亲与珙之姊妹张灯会食珙乃前拜曽莫瞻顾因俯阶髙语曰珙自外至即又不闻珙即大嘑弟妹之辈亦无应者珙心神忿惑又极呼皆亦不知但见其亲叹曰珙那今日不至也遂涕下而坐者皆泣珙私怪曰吾岂为异物邪因出至通衢徘乆之有贵人导从甚盛遥见珙即以鞭指之曰彼乃生者之魂也俄有佩櫜鞬者出于道左曰地界启事裴珙孝防命未合终遇昆眀池神七郎子案鹰廻借马送归以为戏耳今当领赴本身贵人防哂曰小儿无理将人命为戏眀日与尊父书令笞之既至而櫜鞬者招珙复出上东门度门隙中至窦庄方见其形僵仆二童环泣呦呦焉櫜鞬者令其闭目自后推之省然而苏其二童皆云向者行至石桥察郎君疾作语言大异惧其将甚投于此既至则已絶矣珙惊叹乆之少顷无恙【出集异记】
　　舒州军吏
　　王琪为舒州刺史有军吏方某者其家忽有鬼降自言姓杜年二十广陵富家子居通泗桥之西前生欠君钱十万今地府使我为神神偿君此债尔因为人占祸福其言多中方以家贫告琪求为一镇将因问鬼吾所求可得否鬼曰诺吾将问之良乆乃至曰必得之其镇名一字正方他不能识矣既而得双港镇将以为其言无验未及之任忽谓方曰适得军牒军中令一人来为双港镇将吾今以尔为皖口镇将竟如其言凡嵗余鬼忽言曰吾还君债足告别而去遂寂然方后至广陵访得杜氏问其弟子云吾弟二子顷忽病如痴人嵗余愈矣【出稽神録】


　　太平广记卷三百五十八
</div>
    <div class="pagination">
<a href="太平广记_page152.html">上一页</a><span>...</span><a href="太平广记_page148.html">148</a><a href="太平广记_page149.html">149</a><a href="太平广记_page150.html">150</a><a href="太平广记_page151.html">151</a><a href="太平广记_page152.html">152</a><span class="current-page">153</span><a href="太平广记_page154.html">154</a><a href="太平广记_page155.html">155</a><a href="太平广记_page156.html">156</a><a href="太平广记_page157.html">157</a><a href="太平广记_page158.html">158</a><span>...</span><a href="太平广记_page154.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
