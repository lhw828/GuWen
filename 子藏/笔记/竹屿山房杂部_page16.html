<!DOCTYPE html>
<html>
<head>
    <meta charset="UTF-8">
    <title>竹屿山房杂部 - 第 16 页/共 34 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>竹屿山房杂部 - 第 16 页/共 34 页</h1>
    <div class="content">
　　竹屿山房杂部卷六
<子部,杂家类,杂品之属,竹屿山房杂部>
　　钦定四库全书
　　竹屿山房杂部卷七　　　　明　宋诩　撰燕间部一
　　文房事宜
　　砚【墨池曰银砚】
　　凡砚坚细发墨欵识拙古为上今惟重端溪石歙石常用洗洁不得留宿滞墨写字无精采有剖莲房洗之有切半夏洗之大去宿滞汉未央宫魏铜雀台瓦甓皆制砚真而旧者亦鲜倭国有漆查砚体轻而发墨【青州有熟铁砚广南有竹砚】
　　墨【南雄府有石墨长短巨细似墨即画睂石】
　　墨取桐油烟为上荳油烟次之以灯草一茎然者煤细二茎较麤三茎则太麤矣胶少烟细为佳収时止于通风处安顿不得近湿袭箱函中火炙及日曯【墨谱云墨之佳者拈来轻嗅来馨磨来清】李廷珪造墨法麻油【十三斤今用桐油】以苏木【一两半】黄连【二两半】杏仁【二两】捶碎同煎油变色滤过以生油【七斤】和之入盏烧烟扫下每烟【四两半】用黄莲【半两】苏木【四两】各捶碎水【二盏】同煎五七沸色变熟绢滤去滓别用沉香【一钱半】前药汁【四两半】煎滤次用片脑【五分】麝香【一钱】轻粉【一钱半】又以药汁【半合】研滤将余药水入黄明胶【一两二分】同熬不住搅令化醒又内沉香脑麝水搅匀乘热倾烟内就无风处和匀杵透光可照人范之干则复蒸以滑石为末洒墨上瘗灰中五七日干水磨洗刷明収造墨春夏胶多秋冬胶少【廷珪唐末人姓奚南唐主赐姓李自易水徙歙州造墨遂为第一】
　　纸
　　纸有楮皮所成经水则朽有竹皮所成胜水虽色牋胶矾多者脆而易防髙丽白硾纸与倭牋鲜得南唐澄心堂纸绝无若宋牋最厚元牋颇薄亦渐罕矣今之龙牋出自内府平厚滑腻【幅重一斤】优于他笺也
　　造五色牋法每官印纸一幅用煑浆及顔色水调云母石碓粉水澄絶细先刷表面上桁俟干后刷里面上桁俟干槌过熿色随洒以金或以顔色水拖染防干加熿色筛云母石粉金槌平一用白禄纸百幅牛胶【半斤】明矾【八钱】汤化醒之春夏微酽秋冬甚薄调顔色正面拖过防干槌平为牋正可蜡印花一用白禄纸矾胶拖过防干研上等定粉加顔色胶调刷纸砑滑腻为牋惟可防以金
　　煎顔色水法肉红用苏木加紫草【少许】同水煎汁红用苏木【八两】槌碎沸汤【八碗】浸三二时煎浓加白矾滤黄用槐花【半升】炒令焦黄色同水【三碗】煎数沸色浓加白矾【半两】滤粉青用靛花【一斤】淘洁研细其余顔色惟此三色浓淡轻重调合若沉香色煎栗殻水染大红用红花水膏刷于胶矾纸也
　　煮浆法糯米【五升】浸一宿研糜烂用水【二升】调搅滤洁入菉豆粉【一斤】搅匀下釜慢火煎频搅浆滚入黄蜡【半两】搅匀熟入白矾【一两】急搅之如浆浓旋入水搅量稀稠収熿纸法计纸百幅白矾【二两】黄明胶【一两】滚汤顿化醒成稀水収
　　槌纸法每干纸一幅则以洒湿一幅疉之百幅为一垜置平板上用大石重压经一伏时俾上下干湿皆匀于平石上匀槌二三百下务着实于百副内将五十幅晒干却与湿者五十幅干湿相间匀槌三二百下依上晒一半侯干又干湿相叠槌之以无一幅占粘为度
　　笔
　　笔称兎颖有自来矣葢惟用兎毫之在前肩者尖健而佳虽有羊毫鼠须狼尾等皆后尘也藏时但于筐筥中置通风处不杂以椒亦无蛀损一种草笔堪作草书
　　松雪斋印色法
　　用真芝麻油或菜子油【一斤】置银瓷器内慢熬三沸凡油【一两】先以萆麻子【七粒去殻】白肉投下复熬色改即漉去以白芨【切随用粘】川椒【随用不蛀】明矾【为木随用不渗】猪牙皂角【槌碎少许】又投下文武火亦熬二三沸又即漉去祗熬油俟滴水成珠投黄蜡【荳许不渗不花】停火以细纩滤去滓贮瓷瓶地中瘗月余取之经数年色愈明亮用时以滕黄【荳许磨油内朱鲜无变】先用水花上等银朱研细水淘晒干加油染煮帛熟艾鵞毛角屑吐丝之类内细绡囊缝固取油润朱按染透彻内于印池印池宜瓷玉为之一取真萆麻子油每两入五霛脂【五分】煎滴水成珠用之一取鵞梨肉汁和福蜜内瓷器蒸熟调朱有用辰砂研细水飞过每银朱【六钱】加砂【四钱】为优煮鵞毛法用老鵞翘剪取内向柔软者入水釜中石压煮俟不浮去水晒絶干以染朱
　　熬蜡法
　　黄蜡【一两】入鬰金末【少许】熬镕顔色深浅随意加减乘热绢滤去滓入沥青【两皂角子大】熬収之书欲易开者宜入半温浅蘸封之欲防私折者宜热深蘸封之
　　合朱法
　　腻朱【法用水银硫黄烧研淘定而成】复淘洁晒研【二两】以秦皮栀子皂角【各一分】巴荳【一粒去皮】入水煎汁滤洁黄明胶【五钱】熬化醒和朱脱范中阴干复刷明滑収计朱【四两】胶【一两】为率【唐髙骈诗云滴露研朱防周易】
　　合黄法
　　雌黄【似云母甲错可析者】研细水飞过去水晒燥同朱法和范之【韵府云古人写书用黄纸有误以雌黄灭之】
　　藏设书画
　　珍藏古今名人书画无论绢纸凡四五月暨七八月时多降阴雨遇而黰脱必用木笥深笋者外布漆之内露木素预然炭火微引烘尽水气卷袭笥中楼庋【居绮切】髙置之毋常表背虑有裁损名笔之妙及图书収记者又下水池浮动隐约防奥处所新表背画其糊在内虽二三年尤不退力易生霉黰有用白酒取新笔染抺去尽凡展玩不宜上以手磨指下以手掬举盖有古绢易断至于损失不续甚可悔惜及方火炙之后五燥一展其绢乘燥而裂卷时须齐缓不容折皱值春冬晴天时展设尤避湿壁狂风沾拂设不宜令太繁惟用名笔絶妙者一二三幅清致无敌数宜竒不宜耦虽大防堂逺深防多则五幅然而咫尺之近必观其意思逺到如身处林麓间弥望千里胷中旷逹随景而放有以屏风物类障之则何以得其画之全趣耶若髙展以屏支其下轴虑有风动可焉
　　表背书画法
　　秋冬为上时春为中时夏为下时暑溽【音辱】之月为不时凡表背必使厚薄适均润洁平稳为精艺也诀曰春宜滑石白矾多皂角川椒等分和黄蜡水油须大用面穪十两要重罗滑石【一两】白矾【一两】皂角【一梃】川椒【一两】黄蜡【一两】油夏用□信巴芨椒艾水乌头蜡更髙皂角白矾油一
　　两金精木鳖与秦芃黄蜡【一两】白矾【一两】艾【一两】金精石　木鳖子　秦芃　白芨　芫花【各半两】乌头　信　巴荳【各少许】皂角【一梃】秋用皂角好油宜黄蜡金精艾水防木鳖不多石燕少休教风透湿时吹黄蜡　金精石　木鳖子艾【各半两】石燕【少许】皂角【一梃】冬月最好成书画木鳖金精
　　都总罢【女交切】砂茯油盐蜡矾鉴者相看赠高价黄蜡【一两】白矾【五钱】砂【二钱】茯苓【三两】盐【三钱】面【一斤发透毒气】
　　砑子
　　用白芨饴二味并熬和坚以肥皂角搓水一升听后用蜡一处同煎
　　粘书画歳久永不脱过于胶漆
　　用楮树汁飞面白芨末三味调如糨用之
　　去差误写字法
　　蔓荆子【二钱】龙骨【一钱】柏子霜【五分】白丁香【十条】定粉【少许】俱为细末防水于字上取药掺之少顷拂去
　　挿花法
　　折花用曲折飘散挿之于瓶自然清絶繁则不佳惟梅花多有古枝可爱亦在人意向能取凡折木花先用火燔其折尽处花不易谢古铜窰器中贮之良折草花须带叶苞聚之宜挿其成雅趣也　海棠花束薄荷于折尽处浸水内　鳯仙花葵花皆浸于百沸汤　栀子花将折尽处槌碎内之以盐置器中不用水　水仙花用冷水　牡丹花用蜜不用水　梅花用煮肉汁去油俟冷养之其萼尽开而花难谢
　　焚香法
　　取象钱灰米汤和剂晒干煅红细研依法煅三次入炉鼎然煤饼置上饼上又载以厚云母石隔火香不易焦有载以火浣布火不能御有载以金银钱几于奢泰也宜春冬时不宜夏秋时又不宜广厦中别创小规模室阖设低几焚之则烟穂上升遍化室壁间不涂粉垩【音恶】糊覆以白厚绵纸収引香味不得解散火不宜猛使香味缓蒸氤氲开绕鼻观先参不可使目见其烟之腾拥也防觉有焦遂令彻下始用檀香降真香厚浓焚之以逐诸湿秽次续以速香黄熟香等渐囘香气末则惟以伽南香沈香之类更加以上品龙涎合香和而焚之无能出其右矣【杨廷秀烧香歌云琢瓷作鼎碧于水削银为叶轻于纸不文不武火力均闭阁不帘风不起诗人自炷古龙涎但令有香不见烟素馨忽来茉利折抵处龙麝和沈檀平生饱识山林味不奈此香殊娬媚呼童急取蒸木犀却作书生真富贵】
　　香谱旁通图
　　四和　凝香　百花　碎琼　云英　寳篆　清真
　　文苑【沈香二檀香　笺香　甘松　参　丁皮　麝香两一钱半两　一分　一分　一两　一分　一分】
　　新料　　【降真　　　　檀香　甘松　香白芷　茅香半两　　　　半两　半两　半　两　四两】笑兰【檀香笺香　沈香　防真　麝香　脑子　甲香三钱半两　一分　半两　一钱　一钱　半两】
　　清逺　　【茅香　　　　生结　脑子　麝香　檀香半两　　　　三分　一分　一钱　半两】锦囊【脑子零陵香　麝香　木香　檀香　藿香　丁香一钱半　两　一钱　半两　半两　一分　五分】醒心【藿香麝香　脑子　笺香　沉香一分六钱　一钱　一两　半两】
　　凝和【麝香丁香　檀香　甲香　结香　甘草　脑子一分半两　两半　一钱　一钱　一分　一钱】已上碾细为尘用炼蜜【少许】和匀如常法焚惟宝篆不用蜜每香【三两】加艾纳【一钱】或酸枣仁【一钱】则香团聚不散【艾纳出西国似艾盖松皮上藓衣】　炼蜜法用真蜜以绵滤过入瓷罐内将油纸羃以数重置釜中重汤煑一日取出煎数沸出水气　治香法凡合香成用不津瓷合盛封以蜡纸入洁地瘗月余　凡和香用炼过蜜【一斤】入苏合香油【二两】同炼大妙　凡治檀香剉米粒大慢火炒出烟尽紫色新气即止　凡藿香甘松零陵香之类须采择用冷水洗去尘土　凡治茅香剉碎以酒蜜水润一宿炒令赤燥为度　治甲香须择如龙耳者【二两】用灰汁【一碗】煑尽用好酒【一盏】煑尽入蜜【半匙】炒如金【甲香螺掩也能聚众香】
　　小龙涎香
　　沉香【一两】龙脑【三钱】用鵞梨汁和为饼焚之
　　桂香
　　冬青子绞汁同桂花蒸阴干焚之类木犀也
　　金龟吐艶香
　　宜丙子日合法曰金龟虽小世无双占断仙家上品香尾后才烧红火焰口中复放白毫光轻轻作朶如云雾渐渐成灰似雪霜清翫片时真可爱人皆称賛【阙】




















　　衢之锦川石镇江之斧劈石无甚竒巧俱取其修长有特立抗独之势耳宁国有马齿石闽有将乐石光莹碨【鸟罪切】【力罪切】惟可防化其景趣在众象中也而杭州水法石仙姑石昆山石海盐峡石韶州英石鳯阳霛壁石自成岩岫兀立盆池中置之轩窻间则宜南粤羊肚石体有浮沉虽多人物鸟兽之肖亦宜取立盆树之下堪养菖蒲江北矾石色白而明徐州上水石理疎而浊不及此数处之石矣浮石原是海水之沫岁久结聚土重则沉必常濯去始得久游于水面也叠山宜用甲乙其石为髙下起伏纡迥曲折巍峩隐露有水则流动有土则崔嵬有树则青鬰岐路梯磴幽显相通亭榭台馆憇【音器】息有所是真能造出一大化工也【墨娥小録云粘补断石用黄蜡白蜡松香镕化和以同色石为末入药一处乗热粘之】
　　用玉玛脑水晶等器
　　忌热酒泻急即璺【音问】宜先以温水缓缓通荡涤其性和暖始以酒酌之
　　藏宝玉玛瑙琉璃水晶玻璃琥珀瑚器
　　内用纸袭外束缯帛各处一函不宜取散绵近之致粘带有失误
　　古铜器
　　忌热汤涤无精神磨擦击有损其鉎秀
　　甲角等器
　　犀角玳瑁龟同鹤顶之物时喜近人翫弄惟不宜亲火与日【旧犀角色沈晦者用蜡炬油同灰少许入水煑片时遂鲜明有光彩犀角色不黄者用鳯仙捣糜烂同矾少许涂覆一时温水涤去色自明黄久则色红殊不妙也】
　　藏伽南等香
　　用好锡为函中叠一层层通多窍窍下贮蜜苏合香油窍上置香则香润留而不散不宜涂蜜防香俾不外发也【治香枯燥用白萼叶苴之瘗土中数日香仍润】
　　藏髹器
　　剔西防漆之类不宜以绵纩袭之虑入其断纹中有损起之失更忌水浸日晒【新漆器气味未能退者温酽醋涤荡二三次即如旧物】
　　藏古窰器
　　须以柔纸每器厚防叠惟三五器重压恐茅损相磨动恐至骨出遂非完美之器瓶壶内有垢必磢【初两切】之也【粘窰器璺处补石药粘之又以白蜡镕化和定粉加减顔色饰之】
　　益玉玛瑙水晶精神法
　　用白梅击碎去核同清水作沸汤入玉玛瑙器于内浸一日许刷洗之其色倍常惟水晶必俟冷浸玛瑙器薄者亦畏热【按玉玛瑙瑚等物误有损折用寒水石明矾研絶细粉视顔色加减以白芨磨水调涂损处以绵纸并纶丝防束置汤釜中务煑令透俟冷开永不断】
　　罩金法
　　先以黄金置炭火中烧之取盐水调黄土涂烧之务涤洁则用焰硝緑矾【等分】水调傅金置火中炙色改即止入水刷涤烘干虽次金亦如上品金色也
　　白银法
　　用乌梅置瓷器中同水煎浓以银物于火中烧去积垢投之煑令纯白光明刷涤烘干
　　明熟铜造器
　　酽醋糟覆上过一宿揩涤之色新明乌梅煎汤揩之明如金色
　　明锡造器
　　用炭已然灰煎汤涤洁器中满注以汤外用细干布揩擦之色明如新造
　　砻钢錾等利能雕刻铜器
</div>
    <div class="pagination">
<a href="竹屿山房杂部_page15.html">上一页</a><span>...</span><a href="竹屿山房杂部_page11.html">11</a><a href="竹屿山房杂部_page12.html">12</a><a href="竹屿山房杂部_page13.html">13</a><a href="竹屿山房杂部_page14.html">14</a><a href="竹屿山房杂部_page15.html">15</a><span class="current-page">16</span><a href="竹屿山房杂部_page17.html">17</a><a href="竹屿山房杂部_page18.html">18</a><a href="竹屿山房杂部_page19.html">19</a><a href="竹屿山房杂部_page20.html">20</a><a href="竹屿山房杂部_page21.html">21</a><span>...</span><a href="竹屿山房杂部_page17.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
