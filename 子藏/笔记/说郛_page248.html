<!DOCTYPE html>
<html>
 <head>
  <meta charset="utf-8"/>
  <title>
   说郛 - 第 248 页/共 601 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   说郛 - 第 248 页/共 601 页
  </h1>
  <div class="content">
   北齐陆法和初隠于江陵及侯景反将任约攻江陵梁元帝时镇江陵令兵随法和拒之至赤沙湖法和不介冑防流而下乃曰彼龙正睡吾军之龙甚跃即命攻之约大败逃不知其处法和曰吾先于此洲建一刹虽名为刹其实贼标当往取之约果抱刹仰头出鼻就而擒之
　　侯景既破蜀贼当至俄而武陵王起兵于襄阳城北大树下掘得一龟长尺半以杖叩之曰汝出入不能已数百年不逄我者岂见天日后文帝疑其为人遂还京白垩涂门着麄布衣大绳束腰危坐终日天保中归国死后屋壁破落其下有书曰十年天子为尚可百日天子急如火周年天子逓代坐又曰一母生三天两天共五年説者谓娄太后生文宣帝昭帝武陵帝文宣十年其子废帝百日昭帝一年武陵传位后主共五年焉隋安平公宇文恺迁东西两都皆云经始以炀帝北廵欲夸戎狄作观风殿殿上容侍卫数百人离合为之施轮轴推移忽若神功戎狄见之莫不惊骇炀帝大悦梁曹江州景宗乗车按部谓左右曰我昔在乡里骑马快如龙拓弓霹雳声箭如饿鸱呌平泽逐鹿耳后生风鼻头出火不知老之将至今来作贵人闭置车中如三日新妇悒悒使人无气
　　梁陶隠居景少时得葛洪神仙传昼夜研寻便有养生之志谓人曰仰青天见白日不觉为逺遂居句容之句曲山云是第八洞天名金坛华阳之天自号华阳隠居性爱松风每闻其响欣然为乐先隠居母梦青龙自怀而出并见两天人执香炉诣之已而娠生隠居遂贞隠与齐宜都王善王被诛梦来告别因访幽中事遂着梦记
　　陈徐仆射陵母臧氏梦五色云化作鳯集在肩已而诞之寳志师摩其顶曰天上石麒麟也及长才学过人目有青睛时人以为聪明之相
　　沈麟士防俊敏七嵗听叔父岳言賔散言无所遗岳拊其背曰斯文不坠其在尔乎张永为吴兴守请麟士入郡沈闻郡后有佳山水乃往停数月
　　三楚新録【周羽冲】
　　马氏讳殷上蔡人也自云伏波之后唐末罹乱所在豪侠竞起时殷方处卒伍随渠帅何氏南侵长沙据之殷战频有功何乃擢为禆将命为邵州刺史殷寛厚大度得士死力何氏卒诸将在外者皆拥兵归以争其位唯殷素服发防识者谓之知礼未几众军各杀其帅使人迎殷为主初众军之迎殷也値夜殷甚疑惧欲拒不行将晓忽覩一人黒色而貎甚伟执大棒鞠躬趋报曰军国内外平安俄而不见由是殷以为嘉兆心始安乃谓所亲曰此行未必不为福及至众果奉之殷立使人间道上表僖宗在蜀甚悦据其表遣使朱书御札许自开国立台置卿相分天子之半仗焉杨行密据有淮南闻其建国遣舟师数万伐之比至城下殷登楼指麾一鼓破之伏尸流血湘水为赤自是四方慑伏无敢侵之岭外廖光图自韶阳叛举族来奔部曲随至者数千人殷以其豪而众多将拒不纳或谏曰廖者料也马得料必肥是家国强霸之兆何为拒之遂待以礼因命光图为永州刺史光图具陈南越可取状言甚激切殷亦将开拓疆土闻其陈甚善因使部将李勲将数万众击南越未数月防桂管十八城刘防惧而乞盟勲即李老虎勇壮絶伦每一食肉十数斤割大脔而啖之人号曰李老虎先是桂管儿童每聚戏呼曰大虫来号呼而走及勲防桂管论者以为应庄宗反正下诏征诸侯入觐武穆以年老不行命长子希范入朝希范多辩善应对及至庄宗谓曰朕闻卿部内有洞庭湖其波无际有之乎对曰有之陛下一旦南巡狩则此湖不足以饮马耳庄宗大悦既而曰比闻马氏之国必为高郁所图今有子如此高郁何能可得耶高郁殷之谋臣也庄宗将去其爪牙故以是言间之而希范不察及归果使人搆其罪郁竟弃市识者知其不克霸焉初希范入觐途经淮上时桑维翰旅游楚泗间知其来遽谒之曰仆闻楚之为国挟天子而令诸侯其势不可谓之卑也加以利尽南海而公室大富足下之来非倾府库之半则不足以供刍粟之费今仆贫者敢以万金为请惟足下济之希范轻薄公子覩维翰形短而腰长语鲁而且丑不觉絶倒而笑既而赠与数百缣维翰大怒拂衣而去及殷薨希范立时维翰已为宰相奏削去半仗止称天防上将军楚王而已其卿相台阁皆罢之然希范性刚愎好以夸大为事虽去半仗而军国制度皆拟乗舆乃大兴土功建天防府中构九龙殿以沉香为八龙各长百尺抱柱相向作趋捧势而已坐其间自谓一龙也凌晨将坐先使人焚香于龙腹中烟气鬰然而出若口吐焉近古以来诸侯王奢僭未有如此之盛也处士戴偃贤而有才嫉其过度自称元黄子作渔父诗百篇讽之希范闻而不悦遂禁锢士庻无与之交偃竟饿死麾下将丁思觐雄杰之士以希范器度不广乃上书曰今四海分裂中原之地才十数州而大王克绍先业为诸侯之长未闻折一马棰为天子计愚臣所以为耻也惟大王思之希范览而怒削思觐官希范淫而无礼先王妾媵无不烝通又使尼潜搜士庻家女有容色者强娶之前后数百犹有不足之色曰吾闻轩辕御五百女以升天吾其庻几乎未几死识者笑之先是高郁数见形将死又昼见时谓防报焉异母弟希蕚为永州刺史闻其死自以当立具舟楫以归及至长沙众且立嫡弟希广矣遽命希蕚为鼎州刺史初牙将张万敌建议以希蕚居长立之则顺而记室李臯争之曰吾闻立嗣以嫡希蕚乃婢妾所生安可立乎万敌退而叹曰惜哉李公祸自此始未几希蕚果自鼎州举兵叛将袭长沙希广闻之命将许可琼拒之可琼倒戈以降希广计无所出然素好释氏乃披缁服召僧念佛以禳北城陷不辍其愚昧皆此类也寻为希蕚缢之且命捕李臯有擒至者希蕚责之曰吾虽生于庻孽然托体先君汝何见毁而不吾立邪臯无以对命壮士脔而杀之既而希蕚淫于酒色多为不道小门使谢延泽有美貎希蕚幸之引入内閤与妻妾间坐而饮为众所恶其弟希崇乗衅作乱擒希蕚囚于衡阳既而悔焉遽命舟楫追之约于长沙南五十里昭潭沉之路经衡山县豪族廖光图子仁勇闻其来与叔凝议曰希蕚长而被废今又见追此必不免吾属受先王恩不能为之除祸乱安社稷岂所谓居水土乎乃率数百人刼而立之号衡山王以衡山县为府且使人募兵数日众及一万郡县多起兵应之希崇惧求救于吴吴命邉镐将兵来救其实伐也初童謡云鞭打马马急走镐至希崇知其谋又将拒焉或以童謡为諌希崇不得已遂降及希蕚见镐且请之吴于是镐以礼遣希蕚及希崇举族而行先是吴欲加兵于楚以镐多艺使诈为僧以游长沙弄钹行乞未几亡去故吴以为将而镐非将才每出师皆载佛而行祝以请福由是三军解体及王逵兵至竟宵遁焉初马氏之强闻海内诸院公子长防八百余人皆以侈靡为务识者多非之公子之徒闻而且怒时有国师张氏绐之曰彼所见非者恐祚之不永也以君昆仲之众使更而王亦有八百年之家国何忧何惧乎时郊外有邓翁者闻而叹曰文武之道未尝介意而更纳虚诞之説以自安吾见其死于沟壑有日矣及邉镐师至果验星散寒馁而卒者过半焉
　　周氏讳行逄武陵人也世业农尝犯法显德中马氏荒乱吴命邉镐将兵伐之尽有湘中之地时镐虽尅胜然不能安抚民多怨叛武陵酋豪王逵刘咬牙等十数人乗时举兵袭之数日而有八千之众行逄与焉部众兼行遇夜奄至城下鼔噪斩门而入时镐军骤胜士卒解甲不复防御又昏黒之际忽闻兵入仓卒惊骇计无所出皆束手就戮迟明死者十有八九镐以单骑遁走于是逵据其境上表于朝廷天子嘉之就除湖南节度兼中书令逵素雄豪得志之后不拘小礼车服制度拟于王者先是吴有术士言南楚之分气色甚盛将有王氏起焉伪主闻而忧之且问曰今之节将处南楚者谁为王姓或对曰有永州刺史王温耳伪主疑之遣使拜温征南将军赐以印绶巾带密于巾中置毒使至温拜命着巾俄顷脑裂而死未几逵举兵袭长沙据之即其应也时行逄己为麾下将众颇服其才畧逵因命为副贰行逄虽受命然终以逵非君长才密谋图之未几逵领兵侵南越留行逄知留后事行逄因谓所亲曰王公必不返然以后事付吾者所谓以云雨资蛟龙也及逵至桂阳果为越兵所破仅以身免竟死于路行逄果代其位时军吏多武陵人咸有恋土之心或説行逄曰富贵不还乡如衣锦夜行公起于徒而为列侯可谓富且贵矣然无西还意使乡人父老何以瞻望风采邪行逄感悟即日命驾归武陵以武陵为西府使人迎其妻潘潘貌素陋然性刚烈虽行逄己为侯王待之蔑如也先是所侍皆劝之使诣行逄对曰人心自非圣贤必多变动以吾老丑虽往公岂以曩时心相向哉我有死而已闻者未以为然及使至果不从命惟躬率婢仆以耕织自给赋税亦及时输纳未尝逋悬行逄止之而不从曰赋税官物也岂以己为主而自免之哉行逄闻而有惭色时兵革之后郡邑官吏以聚敛为务行逄患之潜使人察其姓名一旦除去管内稍清至于建官设职亦皆慎选有女婿乞补吏行逄曰吏所以理民也观汝不堪其事吾当为汝置锹犂数具汝能用之鉏种以养老防亦是美事何禄之求竟不补焉时一方翕然号为英主然多猜忌好发人隂事故麾下恐其不免多有谋叛而行逄亦能预为之备往往未而诛于是公府凛然入者若履氷雪先是前进士何景山为王逵记室每轻行逄行逄得志命景山为益阳令未几因事而投之江曰汝尝佐王逵今王逵死且为我告龙王其残忍皆此类也故天策学士徐仲雅有清才然性好滑稽国破之后伤于冻馁行逄素闻其名且以穷困谓必能改节因召为节度判官初王逵之起兵也欲其得众茍能应募皆置司空太保以诱之自是武陵村落防市豪横之辈称司空太保者无筭及仲雅至行逄问曰自吾迁镇西土控雄盛之地四境惧之乎仲雅对曰公管内满天太保满地司空何不用之行逄不悦未几大宴僚吏仲雅在座行逄夷音每呼字多误仲雅戏曰不于五月五日剪却舌头使语音乖错如此行逄大怒然仲雅尝歴事马氏诸王民信之矣故不敢加诛后仲雅竟以忤防去职因退居山寺暇日咏防树曰叶似新蒲緑身如乱锦纒任君千度剥意气自冲天盖怒行逄而发也有邓洵美连郡人也登进士第将归连上行逄署舘驿巡官洵美背伛时谓之邓防为性迂僻类其形众不悦之虽处幕府僚而食贫不暇及同年王漙为相闻洵美不得志乃为诗曰防衣我已登黄阁白社君犹困故庐自是行逄稍优给之未几给事中李昉至昉亦洵美同年也相见话旧不觉号恸乆而忤行逄贬为易俗塲官须臾使人诈为山贼突入公署杀之闻者无不痛惜后李昉再奉命祠南岳知洵美坟在近为诗吊之曰今日向君坟畔过不胜怀抱暗酸辛李观象为节度使以行逄严酷恐及祸乃寝纸帐卧纸被行逄信用之凡军府事无轻重皆取决焉而观象性多嫉忌好蔽人之好零陵儒士蒋密能吟咏颇得风骚之防尝题桑云绮罗因片叶桃李谩同时为作者所许观象闻之佯惊曰此仆诗何蒋密之能为士林鄙之及行逄疾病命子保权尊师之且谓保权曰麾下将校凶狠难制者除之已尽惟衡州张文表耳吾死之后此人必叛万一不可敌当举族北归无使骨肉落虎狼之口言讫而逝数月文表果叛举舟师顺流而下以袭长沙时行军司马廖简知留后事方与军吏聚防有报文表至简素轻殊不介意谓军吏曰黄口小儿到而擒之何忧乎伐鼓饮酒如初是晚文表入城麾军直至防所简已醉不能发弓矢惟按膝作气而已文表亲以戈戮之座间遇害者数十人时保权年方十三英爽有胆气闻叛叹曰先君可谓知人矣仆虽无能安可使军国落此贼手乎据命部将杨师璠率万余众讨之及师璠将行亲出饯送泣对三军曰先君薨背坟土未干而凶贼悖逆实保权不孝所致安敢劳于诸君幸以先君之故无防戮力茍灭此贼于地下足矣各希勉之吐气发言义形于色三军无不感激然保权犹虑其败且驰表乞师未逾旬师璠大破文表于亭津枭其首余党皆戮初文表将叛犹豫未定有从者夜梦文表颔上出一龙文表大喜曰此天命也于是举兵及败论者以龙神物也而出于颔是祸将作神去焉保权以文表已灭命使止师而王师已破江陵逼境矣保权惧召李观象议之观象曰夫请师以讨文表也今文表已破而师不还岂非朝廷将有事南地乎我国所恃者江陵之在北境耳今江陵已束手不能自救欲与相拒所谓鱼入沸鼎而更鼓腮掉尾其可免乎惟公善自图之无失子孙万世利也保权不得已乃出郊迎且请入觐天子闻而悦命以礼遣既至宗族封拜有差初行逄以滛祀为患管内祠庙非前代有功及民者皆毁折一时有识之士忻然以为明断及来年酷信释氏每嵗设大防斋者四破耗国用仍度僧建寺所在不辍因暇复召羣僧于府中讲唱而已自执炉焚香以听凡披缁之士虽三尺童子皆抢地伏拜之虽梁武笃好未之加也故君子知其不克永世矣
　　髙氏讳季兴字贻孙峡州峡石人也东魏司徒昂之后防好武而有胆气干符末所在冦贼竞起时梁祖为帅専征潜有防扈之志思得义勇者与之同力季兴潜察之乃谒梁祖于郊祖见之悦防为制胜军使累从征讨以功授宋州团练使未几移授荆南兵马留后及禅代正拜江陵尹兼管节度观察处置等使季兴以江陵古之重地又当天下多事有割据之志乃大兴力役重筑城垒执畚者十数万人皆将校賔友负土助焉郭外五十里坟冢皆令发掘取砖以甃之及土工毕隂惨之夜皆闻鬼哭鬼火数起累月方定论者以为幽魂不安故也时诸侯争霸急于用人进士梁震登第后薄游江陵季兴请为掌书记震性抗直临事敢言时庄宗反正下诏征诸侯王入觐季兴奉诏将行震諌曰朝廷自反正后有吞并诸侯心我缮甲自守犹恐不保况敢抛弃军国千里入觐哉今之诸侯为梁朝旧人者惟公耳安知朝廷不以讐敌相待耶幸望图之无使怀王之患复见于今日也季兴曰吾已决矣多言奚为及至庄宗果欲留之及归値夜将吏出迎郊外季兴握震手曰不听君言几虎口初季兴方对庄宗谓之曰今天下负固不服者惟吴蜀耳朕欲先有事于蜀而蜀地险阻尤难江南才隔荆南一水朕欲先之卿以为何如季兴对曰臣闻蜀国地富民饶获之可建大利江南国贫地狭民少得之恐无益臣愿陛下释吴先蜀时庄宗意亦欲伐蜀及闻季兴之言大悦未逾年闻庄宗伐蜀季兴私自喜曰此吾以计绐之彼乃信而用耳未几遣使册季兴为南平王季兴谓震曰此恐吾与蜀连衡故也及蜀破书至季兴方食落筯而叹曰此吾失计也所谓倒持太阿授人以柄梁震曰大王勿忧今蜀虽破未必为福未几庄宗宴驾果再乱一如震言初季兴尝从梁祖出征引军旦发至逆旅未晓有一妪秉烛开门而迎其礼甚谨季兴颇疑而问之妪对曰妾适梦神人推门呼曰宜速起有王者来及起开门而君子至岂非所谓王者邪所以不敢亵慢耳季兴大悦洎季兴卒从诲立震独不悦谓所亲曰先王平生与吾相见弟兄之不若也今日安能屈节北靣复事其子邪遂求解职退处郊外灌园鬻蔬为业称处士每以事召至府则倒跨黄牛直造防事前呼从诲不以官阀止称郎君而已从诲以其先王旧人不忍杀之有李载仁者唐之后也避乱于江陵季兴署观察推官载仁自负文学常为季兴见知每从容接待不为少礼然为性迂缓一日将赴从诲召方上马无何部曲相殴载仁怒命急于厨中取饭并猪肉令相殴者对飡之仍戒曰如敢再犯必当于猪肉中加之以酥闻者无不笑之及从诲嗣立有孙光宪者本成都人也旅游江陵方图进取从诲辟为掌书记自是牋奏书檄皆出其右载仁充位而已由是载仁遂与光宪有隙光宪犹能避之故论者多光宪光宪每患兵戈之际书籍不备遇使诸道未尝不厚与金帛购求焉于是三年间収书及数万卷然自负文学常怏怏不得志又常慕史氏之作自恨诸侯幕府不足展其才力每谓交亲曰安知获麟之笔反为倚马之用因吟刘禹锡诗曰一生不得文章力百口空为饱暖家有梁延嗣者景陵人唐天成中将兵守复州监利季兴之入觐也庄宗欲杀之既而逃归益怀怨愤遂以兵攻取复之监利玉沙二县延嗣兵败为季兴所获至从诲既立擢为大校遂承制授归州刺史未几又迁复州团练使仍掌亲军延嗣讳健儿士卒之语每聚谈有犯者往往交游变为仇讐光宪与延嗣年甲相亚居尝自谓筋力不衰一日赴毬场上马左右扶持者甚众延嗣且在后笑曰孰谓大卿年老而弥壮观其上马轻防良由扶持者尔光宪乃囘顾曰非因众扶葢是老健延嗣不胜怒论者少之有王惠范者平江军节度保义之子美风仪好读书初保义之奔荆南也季兴以为行军司马未几生惠范及长以门防为文学累迁观察推官从诲立以女妻之欲使自幕府事掌内外军政惠范为人闲谈不覊闻之不悦入告从诲辞之自是以从诲为不知已至军国之事皆不参预但以金帛购求古书图画日以披翫为志焉建隆三年武安军节度周行逄薨子保权立衡州刺史张文表不服举兵反保权告急朝廷乞师为援朝廷遣宣徽使李处耘领兵万余救之李以路由江陵虑继冲不测遣使谕之曰比者王师救应东道之主诚在足下然利在急速故不淹留但假一乡道使于城外经过幸矣继冲将许之犹豫未决有大校李景威者素勇悍越次白继冲曰兵尚权变城外之説实不可信以臣观之彼实欲乗衅伐我耳况今精兵数万训练备矣景威虽不才愿尽以相付不顾命为大王拒之继冲曰事未可知尔勿忧也及王师至果如景威之言继冲大惧不得已乃出郊迎且诣李公乞上表入朝李公以闻天子大悦遣使就除继冲徐州节度使便道赴任葢孙光宪之谋也景威以不用已谋扼喉而死继冲伤之先是荆南尚使甆器皆髙其足而公私竞置用之谓之髙足碗至大军一临举族东迁髙足之防一朝应之葢由天命信矣哉











　　鸡林类事【孙穆】
　　髙丽王建自后唐长兴中始代髙氏为君长传位不欲与其子孙乃及于弟生女不与国臣为而令兄弟自妻之言王姬之贵不当下嫁也国人婚嫁无聘财令人通説以米食为定或男女相欲为夫妇则为之夏日羣浴于溪流男女无别濒海之人潮落舟逺则上下水中男女皆露形父母病闭于室中穴一孔与药饵死不送国城三面负山北最髙峻有溪曲折贯城中西南当下流故地稍平衍城周二十余里虽杂沙砾筑之势亦坚壮
　　国官月六叅文班七百十员武班五百四十员六拜蹈舞而退国王躬身还礼禀事则膝行而前得防复膝行而退至当级乃歩国人卑者见尊者亦如之其军民见国官甚恭寻常则朝跪而坐官民子拜父父亦荅以半礼女僧尼就地低头对拜其俗不盗少争讼国法至严追呼唯寸纸不至即罚凡人诣官府少亦费米数斗民贫甚惮之有犯不去巾衣但褫袍带杖笞颇轻投束荆使自择以牌记其杖数最苦执防交臂反接量罪为之自一至九又视轻重制其时刻而释之惟死罪可乆甚者髀骨相摩胸皮拆裂凡大罪亦刑部拘役也周嵗待决终不逃其法恶逆及詈父母乃斩余止杖肋亦不甚楚有赂或不免嵗八月论囚诸州不杀咸送王府其性仁至期多赦宥或配送青屿黒山永不得还
　　五谷皆有之梁最大无秫糯以粳米为酒少丝蚕每罗一疋値银十两故国中多衣麻苎地瘠惟产人参松子龙须布藤席白硾纸日早晩为市皆妇人挈一柳箱一小升有六合为一刀【以升为刀】以稗米定物之价而贸易之其地皆视此为价之髙下若其数多则以银瓶每重一一斤工人制造用银十二两半入铜二两半作一斤以铜当工匠之直癸未年仿本朝铸钱交易以海东重寳三韩通寳为记
　　方言天曰汉防　日曰姮　月曰契【黒隘切】云曰屈林风曰孛防　雪曰嫰　雨曰霏微　雪下曰嫰耻
　　凡下皆曰耻　雷曰天动　雹曰霍　电曰闪　霜露皆曰率　雾曰　虹曰陆桥　鬼曰几心　神曰神通　佛曰孛　仙人曰迁　一曰河屯　二曰途孛　三曰洒【厮乃切】四曰乃　五曰打戍　六曰逸戍　七曰一急　八曰逸荅　九曰鸦好　十曰噎二十曰戍没　三十曰实汉　四十曰麻两　五
　　十曰舜　六十曰逸舜　七十曰一短　八十曰逸顿　九十曰鸦顺　百曰醖　千曰千　万曰万旦曰阿惨　午曰稔宰　暮曰占防【或言古没】前曰记载昨日曰讫载　今日曰乌防　明日曰辖载　后
　　日曰母鲁　约明日至曰辖乌受势凡约日至皆曰受势　年春夏秋冬同　上曰顶　下曰底　东西南北同　土曰辖　田曰田　火曰孛　山曰每石曰突　水曰没　海曰海　江曰江　溪曰溪谷曰丁葢　泉曰泉　井曰乌没　草曰戍　花
　　曰骨　木曰南记　竹曰带　栗曰监【销槛切】桃曰枝棘　松曰鲊子南　胡桃曰渇来　柿曰坎　棃曰败　林檎曰闷子讣　漆曰黄漆　茭曰质姑　雄曰鹘试　防曰暗　鸡曰【音逹】　鹭曰汉赛　雉曰雉赛　鸽曰弼陀里　鹊曰渇则寄　鹤曰鹤　鸦曰打马鬼　雁曰哭利弓几　禽皆曰雀谭　雀曰赛【斯乃反】虎曰监【蒲南切】牛曰烧【去声】　羊曰羊　猪曰突犬曰家稀　猫曰鬼尼　防曰觜　鹿曰鹿　马
　　曰末　乗马曰辖打【平声】　皮曰渇翅　毛曰毛　角曰角　龙曰称　鱼曰水脱【剔恙切】鼈曰团　蟹曰慨鳆曰必　螺曰葢慨　蛇曰蛇　蝇曰蝇　螘曰
　　蝼　虱曰　蚤曰批勒　虮曰侧根防　蟇曰虼铺　人曰人　主曰主　客曰孙命　官曰员理士曰进【寺尽切】吏曰主事　商曰行身　工匠曰把指农曰宰把指　兵曰军　僧曰福田　尼曰阿尼游子曰浮浪人　丐曰丐剥　倡曰水作　盗曰
　　婆儿　倡人之子曰故作　乐工曰亦故作【多倡人子为之】称我曰能【奴台】问你谁何曰个　祖曰汉了秘父曰子了秘　母曰了秘　伯叔亦皆曰了查秘叔伯母皆曰了子弥　兄曰长官　嫂曰长汉吟娣曰妹　男子曰吵喃【音南】弟曰了儿　妹曰
　　了慈　女子曰汉吟　自称其夫曰沙防　妻亦曰汉吟　自称其妻曰细婢【亦曰臂】　男儿曰了姐【亦曰同婆记】女儿曰寳姐【亦曰古召育曹儿】父呼其子曰了加　孙曰了寸了姐　舅曰汉了秘　姑曰汉了弥　妇曰了寸　母子兄曰训欝　母子弟曰次欝　姨妗亦皆曰了子弥　头曰麻帝　髪曰麻帝核试　靣曰防翅　眉曰踈歩　眼曰嫩　耳曰愧　口曰邑　齿曰你　舌曰蝎　靣美曰防翅朝勲　靣丑曰防翅没朝勲　心曰心【音寻】　身曰门　胸曰轲　背曰腿马末　腹曰摆　手曰逊　足曰泼　肥曰骨盐眞【亦曰盐骨易成】　瘦曰安里盐骨眞　洗手曰逊时蛇　凡洗濯皆曰时蛇　白米曰汉菩萨　粟曰田菩萨麦曰宻头目　大糓曰麻帝骨　酒曰酥孛　醋曰生根　酱曰宻祖　盐曰苏甘　油曰畿【入声】林　鱼肉皆曰姑记　飰曰朴举　粥曰谟做　茶曰茶汤水　饮酒曰酥李麻蛇　凡饮皆曰麻蛇　暖酒曰苏孛打里　凡安排皆曰打里　劝客饮尽食曰打马此　醉曰苏孛速　不善饮曰本道安理麻蛇熟水曰泥根没　冷水曰时根没　饱曰摆咱【七加】
　　【反】饥曰摆咱安理　金曰那论义　珠曰区戍　银曰汉嵗　铜曰铜　铁曰嵗　丝曰丝　麻曰三罗曰速　锦曰锦　绫曰菩萨　绢曰及　布曰背苎曰毛　苎布曰毛施背　幞头曰幞头　防子
　　曰防　头巾曰土卷　袍曰袍　带曰腰带【亦曰谒子带】皂衫曰轲门　被曰泥不　袴曰珂背　裩曰安海珂背　裙曰裙　鞋曰盛　袜曰背戍　女子葢头曰子母葢　针曰板防　夹袋曰南子木葢　女子勒帛曰实带　绵曰实　绣曰绣　白曰汉　黄曰那论　青曰青　紫曰质背　黒曰黒　赤曰赤红曰眞红　绯曰绯　染曰没涕里　秤曰雌字尺曰作　升曰力【音佳】　斗曰抹　印曰印　车曰车船曰摆　席曰防【音登】　席荐曰质荐　椅子曰驰
　　马　卓子曰食床　林曰林　烛曰火炬　帘曰箔灯曰活黄　下曰帘箔　耻曰啰　匮曰枯孛
　　曰聚笠　扇曰孛采　笠曰葢【音渇】　梳曰苾【音必】箆曰频　齿刷曰养支　合曰合子　盘子曰盘瓶曰瓶　银瓶曰苏乳　酒注曰瓶砣　盏盘曰
　　台盘　釡曰吃【枮吃反】盆曰雅数耶　鬲曰宰　碗曰已显　楪曰楪至　盂曰大耶　匙曰戍　茶匙曰茶戍　箸曰折【七吉反】沙罗曰戍罗【亦曰敖耶】　砚曰皮卢笔曰皮卢　纸曰垂　墨曰墨　刀子曰割　剪
　　刀曰割子葢　骰子曰节　鞭曰鞭　鞍曰未鞍辔曰辔　皷曰濮　旗曰旗　弓曰活　箭曰虄【亦曰矢】剑曰长刀　火刀曰割刀　斧曰乌子葢　炭曰苏成　柴曰孛南木　香曰寸　索曰郍【又曰朴】索曰那没香　射曰活索　读书曰乞铺　写字曰乞核萨　画曰乞林　榜曰栢子　寝曰作之　兴曰你之　坐曰阿则家啰　立曰立　卧曰乞寝　行曰欺临　走曰连音打　来曰鸟啰　去曰匿家入啰　笑曰胡临　哭曰胡往　客至曰孙鸟啰　有客曰孙集移室延　客入曰屋里坐少时　语话曰替里受势　击考曰屋打理　决罪曰灭底　借物皆曰皮离受势　问此何物曰设审　乞物曰念受势　问物多少曰宻翅易成　凡呼取物皆曰都啰　相别曰罗戏少时　凡事之毕皆曰得　劳问曰雅葢　生曰生　死曰死　老曰刀斤　少曰亚退　存曰萨啰　亡曰朱几　有曰移实　无曰不鸟实　大曰黒根　小曰胡根　多曰觉合及　少曰阿防　髙曰那奔　低曰防则　深曰及欣　浅曰眼低















　　青溪冦轨【泊宅翁方勺】
　　宣和二年十月睦州青溪县竭村居人方腊托左道以惑众知县事承议郎陈光不即鉏治腊自号圣公改元永乐置偏禆将以巾饰为别自红巾而上凡六等无甲胄惟以鬼神诡秘事相扇揺数日聚恶少千余焚民居掠金帛子女提防刑狱张苑通判州事叶居中不能招致欲尽杀乃已故贼得胁掠良民为兵旬日有众数万十一月二十九日将领蔡遵与战于息坑死之遂防青溪县十二月四日防睦州初七日天章阁待制歙守曾孝蕴以京东贼宋江等出青齐济濮间有防移知青社一宗室通判州事守御无策十三日又防歙州乘势取桐庐新城富阳等县二十九日进逼杭州知州事赵霆弃城走州即防节制直龙图阁陈建廉访使者赵约被害贼纵火六日官吏居民死者十三朝廷遣领枢宻院童贯常德军节度使谭稹二中贵率禁旅及京畿关右河东蕃汉兵制置江淮二淛明年正月二十四日贼将七佛引众六万攻秀州统军王子武聚兵与州民登城固守属大兵至开门表里合击斩首九千筑京观五贼退据杭州二月七日前锋至清河堰贼列阵以待王师水陆并进战六日斩贼二万十八日再火官舍学宫府库与僧民之居经夕不絶翌日宵遁大兵入城当是时少保刘延庆由江东入至宣州泾县遇贼伪八大王斩五千级复歙州出贼背统制王禀王涣杨惟忠辛兴宗自杭趋睦取睦州与江东兵合斩获七百里生擒方腊及伪相方肥等妻印子亳二太子等凡五十二人【亳二太子其子之号】于梓桐石穴中杀贼七万招来老防四十余万复使归业四月二十六日也余党走衢婺而兰溪县灵山贼朱言吴邦起应之据处州而越州剡县魔贼仇道人台州仙居人吕师囊方品山贼陈十四公等起兵掠温台诸县四年三月讨平之是役也用兵十五万斩贼百余万自出师至凯旋凡四百五十日収杭睦歙处衢婺六州与五十二县所杀平民不下二百万始唐永徽四年睦州女子陈硕眞反自称文佳皇帝婺州刺史崔义平之故梓桐相传有天子基万年楼方腊因得慿借以起又以沙门寳志防记诱惑愚民而贫穷游手之徒相乗为乱青溪为睦大邑梓桐帮源等号山谷幽僻处东北趋睦西近歙民物繁庶有漆楮林木之饶富商巨贾多往来江淛地势迂险贼一旦焚荡无一存者羣党据险以守因谓之洞而淛人安习太平不识兵革一闻金鼓声则敛手听命不逞小民往往反为贼乡导刼富室杀官吏士人以徼利渠魁未授首间所掠妇女自洞逃出倮而雉经于林中者由汤嵓榴树岭一带凡八十五里九村山谷相望不知其数防稽进士沈杰尝部民深入贼境亲覩其事为余言贼之始末因稽合众论摭其实着于篇青溪知县陈光既坐不治贼就戮朝廷改睦为严州歙为徽州青溪界至歙州路皆鸟道萦纡两旁峭壁万仞仅通单车方腊之乱曾待制出守但以两崖上驻兵防遏下瞰来路虽蚍蜉之微皆可数贼亦不敢犯境宋江扰京东曾公移守青社掌兵者以雾毒为辞移屯山谷间州遂防
　　后汉张角张燕辈托天师道陵为逺祖立祭酒治病使人出米五斗而病遂愈谓之五斗米道至其滋盛则剽刼州县无所不为其流至今吃菜事魔夜聚晓散者是也凡魔拜必北向以张角实起于北方观其拜足以知其所宗原其平时不饮酒食肉甘枯稿趋静黙若有志于为善者然男女无别不事耕织衣食无所得败务攘敚以挺乱其可不早辨之乎有以其疑似难识欲痛绳之恐其滋蔓因置而不问驯致祸变则陈光之于方腊是也有舍法令一切弗问但魔迹稍露则使属邑尽驱之死地务絶其本源肃清境内而此曹急则据邑聚而反则越守刘韐之于仇贼是也【仇破剡县新昌上虞凡三县】此风日煽殆未易察也始知能上体国禁之严下念愚民之无辜迷入于此道不急不怠销患于防防之中者良有司也
　　容斋逸史曰甚哉小人患得患失贻祸之深也初元祐间宣仁太后临朝天下大政事皆太后与二三大臣议可而行时虽天下称治哲宗内弗平也一旦太后崩方欲悉反其政以摅宿愤而小人揣知上防遂引吕武为喻上益惑焉明年改元绍圣而熈丰羣邪彚进矣是后天下监司牧守无非时宰私人所在贪墨民不聊生迨徽庙继统蔡京父子欲固其位乃倡丰亨豫大之説以恣蛊惑童贯遂开造作局于苏杭以制御器又引吴人朱勔进花石媚上上心既侈嵗加增焉舳舻相衘于淮汴号花石纲至截诸道粮饷纲旁罗商舟掲所贡暴其上篙师柁工倚势贪横凌轹州县道路以目其尤重者漕河弗能运则取道于海每遇风涛则人船皆没枉死无算江南数十郡深山幽谷搜剔殆遍或有竒石在江湖不测之渊百计取之必得乃止程限惨刻无间寒暑士庶之家一石一木稍堪玩者即领健卒直入其家用黄帊覆之指为御物又不即取因使防视微不谨则重谴随之及啓行必屋彻墙以出由是人有一物小异共指为不祥惟恐芟夷之不速民预是役者多鬻田宅子女以供其须思乱者益众初方腊生而数有妖异一日临溪顾影自见其冠服如王者由此自负遂托左道以惑众县境梓桐帮源诸洞皆落山谷幽险处民物繁伙有漆楮松杉之饶商贾辐辏腊有漆园造作局屡酷取之腊怨而未敢防花石纲之扰遂因民不忍隂取贫乏游手之徒赈恤结纳之众心既归乃椎牛酾酒召恶少之尤者百余人防饮酒数行腊起曰天下国家本同一理今有子弟耕织终嵗劳苦少有粟帛父兄悉取而靡荡之稍不如意则鞭笞酷虐至死弗恤于汝甘乎皆曰不能腊曰靡荡之余又悉举而奉之仇讐仇讐頼我之资益以富实反见侵侮则使子弟应之子弟力弗能支则谴责无所不至然嵗奉仇讐之物初不以侵侮废也于汝甘乎皆曰安有此理腊涕泣曰今赋役繁重官吏侵渔农桑不足以供应吾侪所頼为命者漆楮竹木耳又悉科取无锱铢遗夫天生烝民树之司牧本以养民也乃虐如是天人之心能无愠乎且声色狗马土木祷祠甲兵花石糜费之外嵗赂西北二敌银绢以百万计皆吾东南赤子膏血也二敌得此益轻中国嵗嵗侵扰不已朝廷奉之不敢废宰相以为安邉之长策也独吾民终嵗勤动妻子冻馁求一日饱食不可得诸君以为何如皆愤愤曰惟命腊曰三十年来元老旧臣贬死殆尽当轴者皆龌龊邪佞之徒但知以声色土木滛蛊上心耳朝廷大政事一切弗恤也在外监司牧守亦皆贪鄙成风不以地方为意东南之民苦于剥削乆矣近嵗花石之扰尤所弗堪诸君若能仗义而起四方必闻风响应旬日之间万众可集守臣闻之固将招徕商议未便申奏我以计縻之延滞一两月江南列郡可一鼔下也朝廷得报亦未能决策兵计其迁延集议亦须月余调集兵食非半年不可是我起兵已首尾期月矣此时当已大定无足虑也况西北二敌嵗币百万朝廷军国经费千万多出东南我既据有江表必将酷取于中原中原不堪必生内变外国闻之亦将乗机而入腹背受敌虽有伊吕不能为之谋也我但画江而守轻徭薄赋以寛民力四方孰不敛袵来朝十年之间终当混一矣不然徒死于贪吏耳诸君其筹之皆曰善遂部署其众千余人以诛朱勔为名见官吏公使人皆杀之民方苦于侵渔果所在响应数日有众十万遂连防郡县数十众殆百万四方大震时朝廷方约女真夹攻契丹取燕云地兵食皆已调集待命适闻腊起遂以童贯为江淮荆淛宣抚使移师南下腊不虞如是速也贯至苏州始承诏罢造作局及御前纲运并木石彩色等场前至秀州累败贼锋追至帮源洞贼尚二十余万与官军力战而败深据岩穴为三窟诸将莫知所入韩蕲王世忠时为王渊禆将潜行谿谷问野妇得径即挺身直前度险数重抟其穴格杀数十人擒腊以出遂并取腊妻子符印及方肥等其党皆溃前后所戕人命数百万江南由是凋瘵不复昔日之十一矣迨建炎南渡经费多端愈益穷困不可复支向非腊之耗乱江淮二淛公私充实南渡后或可借为恢复之资亦未可知也噫腊之耗乱可哀也已然所以致是者谁欤泊宅翁之志冦轨也蕲王犹未知名故畧之且时宰犹多在朝腊党隂谋语多忌讳亦削不载吾故表而出之以戒后世司民者
　　吃菜事魔法禁甚严有犯者家人虽不知情亦流逺方财产半给告人余皆没官而近时事者益众始自福建流至温州遂及二淛睦州方腊之乱其徒处处相煽而起闻其法断荤酒不事神佛祖先不防賔客死则葬方敛尽饰衣冠其徒使二人坐于尸傍其一问曰来时有冠否则答曰无遂去其冠次问衣履逐一去之以至于尽乃曰来时何有曰有包衣则以布囊盛尸焉云事后致富小人无识不知絶酒肉燕祭厚葬自能积财也又始投其党有甚贫者众率财以助积微以至于小康矣凡出入经过不必相识党人皆馆谷焉凡物用之无间谓为一家故有无碍被之説以是诱惑其众其魁谓之魔王右者谓之魔母各有诱化旦望人出四十九钱于魔公处烧香魔母则聚所得缗钱以时纳于魔王嵗获不赀云亦诵金刚经取以色见我为邪道故不事神佛但拜日月以为真佛其説不经如是法平等无有髙下则以无字连上句大抵多如此解释俗讹以魔为麻谓其魁为麻黄或云易魔王之名也其初授法设誓甚重然以张角为祖虽死于汤镬终不敢言角字传言何执中守官台州州获事魔之人勘鞠乆不能得或云何处州龙泉人其乡邑多有事者必能察其虚实乃委之穷究何以杂物百数问能识其名则非是而置一羊角其间余皆名之至角则不言遂决其狱如不事祖先丧葬之类已害风俗而又谓人生为苦若杀之是救其苦也谓之度人度人多者则可成佛故结集既众乗乱而起日嗜杀人最为大患尤憎恶释氏葢以不杀与之为戾耳但禁令大严罕有告者株连既广又当籍没全家流放与死为等必协力同心以举官吏州县惮之率不敢按反致増多也












　　説郛卷五十五
&lt;子部,杂家类,杂纂之属,说郛&gt;
　　钦定四库全书
　　説郛卷五十六　　　　　元　陶宗仪　撰使髙丽录【徐竞】
　　宣和四年壬寅春三月诏遣给事中路允廸中书舍人傅墨卿充国信使副往髙丽秋九月以国王俣薨被兼祭奠吊慰而行遵元丰故事也五年癸邜春二月十八日壬寅促装治舟戊申诏赴睿谟殿宣示礼物三月十一日甲子赴同文舘听诫谕十三日丙寅皇帝御崇政殿临轩亲遣传宣谕十四日丁夘锡宴于永宁寺是日解舟出汴夏五月三日乙夘舟次四眀先是得以二神舟六客舟兼行十三日乙丑奉礼物入八舟十四日丙寅遣供卫大夫相州观察使直睿思殿关弼口宣诏锡宴于眀州之防事十六日戊辰神舟发眀州十九日辛未达定海县先期遣中使武功大夫容彭年建道塲于总持院七昼夜仍降御香宣祝于显仁助顺渊圣广徳王祠神物出现状如蜥蜴实东海龙君也庙前十余歩当鄞江穷处一山巍然出于海中上有小浮屠旧传海舶望是山则知其为定海也故以招寳名之自此方谓之出海口二十四日丙子八舟鸣金鼓张旗帜以次解发中使关弼登招寳山焚御香望洋再拜是日天气晴快巳刻乘东南风张篷鸣艣水势湍急委蛇而行过虎头山水浃港口七里山虎头山以其形似名之度其地已距定海二十里矣水色与鄞江不异但味差咸耳盖百川所至此犹未澄彻也过虎头山行数十里即至蛟门大抵海中有山对峙其间有水道可以通舟者皆谓之门蛟门云蛟蜃所宅亦谓之三交门其日申未刻逺望大小二谢山歴松柏湾抵芦浦抛八舟同泊二十五日丁丑辰刻四山雾合西风作张篷委虵曲折随风之势其行甚迟舟人谓之抠风巳刻雾防出浮稀头白峯窄额门石师顔而后至沈家门抛泊其门山与蛟门相类而四山环拥对开两门其势连亘尚属昌国县其上渔人樵客丛居十数家就其中以大姓名之申刻风雨晦防雷电雨雹歘至移时乃止是夜就山张幕扫地而祭舟人谓之洞沙实岳渎主治之神而配食之位甚多每舟各刻木为小舟载佛经糗粮书所载人名氏纳于其中而投诸海盖禳猒之术一端耳二十六日戊寅西北风劲甚使者率三莭人以小舟登岸入梅岑旧云梅子真栖隠之地故得此名有履还飘防在石桥上其深麓中有萧梁所建寳陀院殿有灵感观音昔新罗贾人往五台刻其像欲载归其国暨出海遇焦舟胶不进乃还置像于焦上院僧宗岳者迎奉于殿自后海舶往来必诣祈福无不感应吴越钱氏移其像于城中开元寺今梅岑所尊奉即后来所作也崇宁使者闻于朝赐寺新额嵗度缁衣而増饰之旧制使者于此请祷是夜僧徒焚诵歌呗甚严而三莭官吏兵卒莫不防恪作礼至中宵星斗焕然风幡揺动人皆懽跃云风已囬正南矣二十七日己夘舟人以风势未定尚候其熟海上以风转至次日不改者谓之熟不尔至洋中卒尔风回则茫然不知所向矣自此即出洋故审视风云天时而后进也申刻使副与三莭人俱还入舟至是水色稍澂而波面微荡舟中已觉臲卼矣二十八日庚辰天日清晏夘刻八舟同发使副具朝服与二道官望阙再拜投御前所降神霄玉清九阳总真符箓并风师龙王牒天曺直符引五岳真形与止风雨防十三符讫张篷而行出赤门食顷水色渐碧四望山岛稍稀或如断云或如偃月已后过海驴焦状如伏驴崇宁间舟人有见海兽出没波间状如驴形当别是一物未必因焦石而有驴也蓬莱山望之甚逺前髙后下峭防可爱其岛尚属昌国封境其上极广可以种莳岛人居之仙家三山中有蓬莱越弱水三万乃得到今不应指顾间当是今人指以为名耳过此则不复有山惟见连波起伏喷豗涌舟楫振撼舟中之人吐颠仆不能自持十八九矣舟行过蓬莱之后水深碧色如玻璃浪势益大洋中有石曰半洋焦舟触焦则覆溺故篙师最畏之是日午后南风益急加野狐颿制颿之意以浪来迎舟恐不能胜其势故加小颿于大颿之上使之提挈而行是夜洋中不可住维视星斗前迈若防防则用指南浮针以揆南北入夜举火八舟皆应夜分风转西北其势甚亟虽已落篷而飐动飏揺瓶盎皆倾一舟之人震惧胆落黎眀稍缓人心向宁依前张颿而进二十九日辛巳天色隂翳风势未定辰刻风定且顺复加野狐颿舟行甚説申后风转酉刻云合雨作入夜乃止复作南风入白水洋其源出靺鞨故作白色是夜举火三舟相应矣黄水洋即沙尾也其水浑浊且浅舟人云其自西南而来横于洋中千余里即黄河入海之处舟行至此则以鸡黍祀沙盖前后行舟遇沙多有被害者故祭其溺水之魂云自中国适句丽唯眀州道则经此若自登州板桥以济则可以避之比使者回程至此第一舟几遇浅第二舟午后三柂并折赖宗社威灵得以生还故舟人每以过沙尾为难当数用鈆硾时其深浅不可不谨也黑水洋即北海洋也其色黯湛渊沦正黑如墨猝然视之心胆俱丧怒涛喷薄屹如万山遇夜则波间熠熠其眀如火方其舟之升在波上也不觉有海惟见天日眀快及降在洼中仰望前后水势其髙蔽空肠胃腾倒喘息仅存颠仆吐呕粒食不下咽其困卧于茵褥上者必使四维隆起陷如槽不尔则倾侧辊转伤败形体当是求脱身于万死之中可谓危矣六月一日壬午黎眀雾昏乘平南风巳刻稍霁风转西南益张野狐颿午正风厉第一舟大樯砉然有声势曲欲折亟以大水附之获全未后东北望天际隠隠如云人指以为半托伽山不甚可辨入夜风微舟行甚缓二日癸未早雾昏曀西南风作未后澂霁正东望一山如屏即夹界山也华夷以此为界限初望隠然酉后遇近前有二峯谓之双髻山后有小焦数十如奔马状雪浪喷激遇山溅瀑尤髙丙夜风急雨作落防彻篷以缓其势五屿在处有之而以近夹界者为王定海之东北苏州洋内羣山马岛皆有五屿大抵篙工指海山上小山为屿所以数处五山相近皆谓之五屿矣三日甲申宿雨未霁东南风作午后过是屿风涛喷激久之崒苍翠颇甚可爱是日巳刻云防雨止四顾澂霁逺望三山并列中一山如堵舟人指以为排岛亦曰排垜山以其如射垜之形耳是日午后东北望一山极天连亘如城日色射处其白如玉未后风作舟行甚快黑山在白山之东南相望甚迩初望极髙峻逼近见山势重复前一小峯中空如洞两间有溪可以藏舟昔海程亦是使舟顿宿之地舘舍犹存今取道更不抛泊上有民居聚落国中大罪得贷死者多流窜于此每中国人使舟至遇夜于山巅眀火于防燧诸山次第相应以迄王城自此山始也申后舟过月屿二距黑山甚逺前曰大月屿回抱如月旧传上有养浪源寺后曰小月屿对峙如门可以通小舟行阑山岛又曰天仙岛其山髙峻逺望壁立前二小焦鼈之状白衣岛三山相连前有小焦附之偃桧积苏苍润可爱亦曰白甲苫跪苫在白衣岛之东北其山特大于众苫数山相连碎焦环绕不可胜数夜潮冲激雪涛奔薄月落夜昏而溅沬之明如火炽也春草苫又在跪苫之外舟人呼为外屿其上皆松桧之属望之欝然夜分风静舟行益钝槟榔焦以其形似得名大抵海中之焦逺望多作此状唯春草苫相近者舟人谓之槟榔焦夜深潮落舟随水退几复入洋举舟恐惧亟鸣橹以助其势黎眀尚在春草苫四日乙酉天日晴霁风静浪平俯视水色澄碧如鉴可以见底复有海鱼数百其大数丈随舟往来夷犹鼓鬛洋洋自适殊不顾有舟楫过也是日午后过菩萨苫丽人谓其上曽有显异因以名之申后风静随潮寸进是日酉后舟至竹岛抛泊其山数重林木翠茂其上亦有居民民亦有长山前有白石焦数百块大小不等宛如堆玉使者回程至此适值中秋月出夜静水平眀霞映带银光千丈山岛林壑舟楫器物尽作金色人人起舞弄影酌酒吹笛心目欣快不知前有海洋之隔也五日丙戌晴眀过苦苫苫距竹岛不逺其山相类亦有居人丽俗谓刺猬毛为苦苫苫此山林木茂盛而不大正如猬毛故以名之是日抛泊此苫丽人拏舟载水来献以米谢之东风大作不能前进遂宿焉六日丁亥乘早潮行辰刻至羣山岛抛泊其山十二峯相连环绕如城有舟来迓载戈甲鸣铙龡角为卫别有小舟载緑袍吏端笏揖于舟中不通姓字而退云羣山岛注事也继有译语官阁门通事舍人沈起来叅同接伴金富防知全州吴俊和遣使来投逺迎状使副以礼受之揖而不拜遣掌仪官相接而已继遣答书舟既入岛防岸乘旗帜列植者百余人同接伴以书送使副及三莭早食使副牒接伴送国王先状接伴遣采舫请使副上羣山亭相见其亭濒海后倚两峯相并特髙壁立数百仞门外有公廨十余间近西小山上有五龙庙资福寺又西有崧山行宫左右前后居民十数家后使副乘松舫至岸三莭导后入舘接伴郡守趋廷设香案拜舞望阙拜舞防问圣体毕分两行升堂使副居上以次对再拜讫少前叙致复再拜就位上中莭堂上序立与接伴揖国俗皆雅揖都辖前致辞再拜次揖郡守如前礼退就席其位使副俱南向接伴郡守东西相向下莭舟人声喏于庭上莭分坐堂上中莭分两廊下莭坐门之两厢舟人坐于门外供张极齐肃饮食且丰腆礼帛恭谨地皆设席盖其俗如此亦近古也酒十一中莭下莭第降杀之初坐接伴亲斟以奉使者复醻之酒半遣人致不三莭皆易大觥礼毕上中莭趋揖如初礼使副登松舫归所乘大舟官屿在羣山岛之南一山特大亦谓之案苫前后有小焦数十绕之石荧一洞深可数丈髙濶称之潮至拍水声如雷车七日戊子天日晴快见全州守臣致书备酒礼曲留使者使者以书固辞乃已惟受所馈蔬菜鱼蛤防因以方物酬之午刻解舟宿横屿八日己丑早发南望一山丛之紫云苫横巘差叠其后二山尤逺宛如双眉凝翠焉是日午后过下用仓山郎舟人所谓芙蓉山也其山在洪州境内上有仓廪积谷且额云以备边鄙非常之用故以富用名之洪州山又在紫云苫之东南数百里州建其下又东一山产金盘踞如虎谓之东源小山数十环拱日城其山上有一潭渊澄可鉴不可测是日申刻舟过鵶子苫亦名轧居苫丽人谓笠为轧其山形如之因以得名是日酉刻舟过是日酉后风势极大舟行如飞自轧居苫一瞬之间即泊马岛盖青州境也泉甘草茂国中官马无事则羣牧于此因以为名其主峯浑厚左臂环抱前行石觜入海激水而波惊湍汹涌千奇万怪不可名状故舟过其下多不敢近虑触暗焦也有客馆曰安与亭知青州洪若伊遣介绍与译语横陈懿同来如全州礼岸次迓卒旗帜与羣山岛不异入夜然大火炬辉煌照空时风政作恶舟中揺荡几不可坐使者扶持以小舟登岸相见如羣山亭之礼惟不受酒礼夜分还使舟九日庚寅天气清眀南风始劲辰发马岛巳刻过九头山其山云有九峯逺望不甚详然而林木森茂清润可喜唐人岛未详其名山与九头山相近是日午刻舟过岛当双女焦其山甚大不异岛屿前一山虽有草木但不甚深宻后一山差小中断为门下有暗焦不可通舟是日巳刻舟自唐人岛继过此焦数势愈亟舟行愈速大青屿以其逺望欝然如凝黛故丽人作此名是日午刻舟过和尚岛山势重叠林壑深茂山中多虎狼昔尝有学佛者止之兽不敢近今叶老寺乃其遗迹也故丽人谓之和尚岛是日未刻舟过其下牛心屿在小洋中一峯特起状类覆盂而中稍鋭丽人谓之牛心它处皆见之形肖此山而差小者亦谓之鸡心屿是日未正舟过此屿南风小雨聂公屿以姓得名逺视甚鋭逼近如堵盖其形匾縦横所见各异是日未末舟过其下小青屿如大青屿之形但其山差小而周围多焦石申初舟过雨势稍宻是日申正舟次紫燕岛即广州也倚山为馆榜曰庆源亭亭之侧为幕屋数十间居民草舍亦众其中之东一屿多飞燕故以名之接伴尹彦植知广州陈淑遣介绍与译官卓安持书来迎兵仗礼仪加厚申后雨止使副与三莭登岸到馆其饮食相见如全州礼夜漏下二刻归舟十日辛邜辰刻西北风八舟不动都辖吴徳休提辖徐兢同上莭复以采舟诣馆过济物寺为元丰使人故左班殿直宋宻饭僧是日未刻到急水门其门不类海岛宛如巫峡江路山围屈曲前后交错两间即水道也水势为山峡所束惊涛泊岸转石穿崕喧豗如雷虽千钧之弩追风之马不足喻其湍急也至此已不可张篷惟以橹棹随潮而进申后抵蛤窟抛泊其山不甚髙大民居亦众山之有龙祠舟人往还必祀之海水至此比之急水门变黄白色矣分水岭即二山相对小海自此分沉之地水色复浑如梅岑时十一日壬辰早雨作午刻潮落雨益甚国王遣刘文志持先书使者以礼受之酉刻前进至龙骨抛泊十二日癸巳早雨止随潮至礼成港使副迁入神舟午刻使副率都辖提辖官奉诏书于采舟丽人以兵仗甲马旂帜仪物共万计列于岸次观者如堵墙采舟及岸都辖提辖奉诏书入于采舆下节前导使副后从上中节以次随之入于碧澜亭奉安诏书讫分位少憩次日遵陆入于王城臣窃惟海道难甚矣以一叶之舟泛重溟之险惟恃宗社之福当使波神効顺以济不然则岂人力所能至哉方其在洋也以风颿为适従若或暴横转至他国生死瞬息又恶三种险曰痴风曰黑风曰海动痴风之作连日怒号不已四方莫辨黑风则飘怒不时天色晦防不分昼夜海动则彻底沸腾如烈火煮汤洋中遇此鲜有免者且一浪送舟輙数十余里而以数丈之舟浮波涛间不啻毫末之在马体故渉海者不以舟之大小为急而以操心履行为先若遇危险则于至诚防祈哀恳无不感应者比者使事之行第二舟至黄水洋中三柂并折而臣适在其中与同舟之人断髪哀恳祥光示现然福州演屿神亦前甚显异故是日舟虽危犹能易他柂既易复倾揺如是五昼夜方达眀州定海北至登岸举舟臞顇几无人色其忧惧可料而知也若以谓海道非难则还朝复命不应受重赏以为必死则自海道而还者良亦有人以其年五月二十八日放洋得顺风至六月六日即达羣山岛及回程以七月十三日甲子发顺天舘十五日丙寅复登大舟十六日丁卯至蛤窟十七日戊辰至紫燕岛二十二日癸酉过小青屿和尚岛大青屿双女焦唐人岛九头山是日泊马岛过轧居苫望洪洲山二十四日乙亥过横屿入羣山门泊岛下至八月八日戊子凡十四日风阻不行申后东北风作乘潮出洋过苦苫入夜不住九日己丑早过竹岛辰巳望见黑山忽东南风暴复过海动舟侧欲倾人大恐惧即鸣鼓招众舟复还十日庚寅风势益猛午刻复还羣山岛至十六日丙申又六日矣申后风止即发洋夜泊竹岛又二日风阻不行至十九日己亥午后发竹岛夜过月屿二十日庚子早过黑山次过白山次过五屿峡界山北风大作低篷以杀其势二十一日辛丑过沙尾午间第二舟三副柂折夜漏下四刻正柂亦折而死使舟与他舟皆遇险不一二十三日壬寅望见中华秀州山二十四日癸夘过东西胥山二十五日甲辰入浪港山过潭头二十六日乙巳早过苏州洋夜泊粟港二十七日丙午过蛟门望招寳山午刻到定海县自离髙丽到眀州界凡海道四十二日云









　　天南行记【徐眀善】
　　至元二十五年安南国上表曰安南国世子微臣陈日烜皇恐百拜昧死伏罪上言于上天眷命皇帝陛下方今薰风解愠钦惟圣躬起居万福微臣父子归顺天朝三十有余年矣虽微臣因婴疾病道途辽逺陛下置之度外纲贡方物使臣进献嵗月未曽欠阙至元二十三年阿尔哈雅平章贪厥邉功违却圣诏是以小国一方生灵化为涂炭大军回后微臣知其下情壅塞恶语见诬执反搆成臣罪特差通侍大夫阮义全恊忠大夫阮徳荣右武大夫叚海穹中大夫阮文彦防奉赍贡方物前诣阙省意谓必加矜恤岂期并不回归至元二十四年冬又见大军水陆进伐焚烧国内寺宇开掘祖先坟墓掳杀民家老小摧破百姓产业诸残负行无所不为时臣怕死先已迯去乌玛喇叅政説与国人传报臣云你走上天我上天去你走入地我入地去你迯山里我山里去你迯水里我水里去百端毁辱不可容言臣闻斯语知其不免愈行逺遁迨蒙太子矜恤曲従小国情愿发回大军乌玛喇叅政又领般军别出海外尽捕海道边民大者杀之小者虏去至于悬防解剐身首异处百姓逼死輙兴鸟穷兽穷之祸微臣恐为自累亲来制止道逺已无及者也闻见百姓送到昔里济大王一名称系大国贵戚臣于是日平礼相待极加尊重敬与不敬大王必知若乌玛喇所行酷虐大王眼见微臣不敢妄道小国水土甚恶炎瘴实繁臣虑住坐久淹或生疾病虽微臣尽于奉养亦不免贪利边功诬奏流言之罪也微臣谨具行路礼物差人前就界首递送大王归国伏望陛下徳配乾坤恩过父母智可以烛幽显辨可以识情伪愿矜察曲加寛宥庶令微臣免于罪戻得全誓终事天之意岂惟微臣与一方生灵死生骨肉世受生成大造之恩亦普率诸国寔享陛下仁心仁闻之大幸也外大军遗亡者殆千余人臣已发令归了或后别有见之臣亦寻教回去小国近遭兵火今且天气尚热贡物人使难于即办待至冬间方可发遣微臣下情无任叩天吁圣惶恐昧死伏罪之至谨奏至元二十五年四月安南国世子微臣陈日烜上奏既而诏谕安南国曰上天眷命皇帝圣旨谕陈日烜省所上表已尽来情又唐古岱和索哩瓮吉喇特等口奏事亦以聴悉朕君临万邦恵威并用岂于尔国独忍加兵葢自混一以来屡讲会同之礼尔名为向化实未造朝累示徴书輙辞以疾及命尔叔摄守彼疆公然拒违敢行专杀至若阿尔哈雅占城之役就尔假途俾之缮治津梁飞挽刍粟不惟失信乃复抗师此而不征王宪何在民残国破实自取之今尔表称伏辜似已知悔据来人代奏谓尔自责者三被召不来一也托欢抚军而不迓二也索多根底曽遮当来三也若蒙赦宥当遣质子进美姬且嵗贡方物凡兹缪敬将焉用此若使果出诚悃何不来此靣陈安有闻遣将则惟事遁逃见班师则声言入贡以此奉上情伪可知尔试思与其岭海偷生日虞兵至曷若阙庭皈命被宠荣迁二策之间孰得孰失尔今一念迷悟系彼一方存亡故遣山北辽东道提刑按察使刘廷直礼部侍郎李思衍检校兵部郎中岱努同唐古岱和索哩瓮吉喇特等将引前所差来人阮义全等二十四人回国亲谕朕旨尔能趣装一来足眀臣节朕当悉宥前过复尔旧封或更迟疑决难中止宜修尔城郭砺尔甲兵听尔所为朕此举尔尝臣事亡宋自度气力何如合早知机无贻后悔昔里济忝为族属以礼遣还彼乃有过谪戍之人譬如以此饰情合将乌玛喇索多军官防发送回来方表忠顺诏书到日乌玛喇索多军官等一同来见彼中所宜事理朕当区处完备尽遣回还故兹诏示想宜知悉至元二十五年十一月十二日礼部侍郎李思衍呈都堂以眀善辅行十六日诣都堂奉钧旨相副使安南去者二十六日出顺城门二十六年己丑二月二十八日至其国门世子之弟大师迓上香致敬问圣躬起居万福使者道途安好各上马至驿二十九日世子与使者相见驿后有重屋世子由后门先至其中啓中扄延使者立揖问圣躬万福使者道途安好三月一日具旗帜黄鼓吹迎诏书闻者入王城及殿门下马再入门曰集贤殿世子再拜上香又再拜宣诏书闻者世子之左右亲侍而已礼毕宴使者二日世子遣翰林防来言乌玛喇叅政将北归往辞兴道世子之弟夜卧舟中为风涛所溺及老病不堪朝觐之意六日世子延使者观表稿十月世子延使者观方物十三日押方物使臣谭明献壸飱十五日太师送使者至江七月八日至京安南国表曰安南国世子微臣陈日烜皇恐昧死伏罪上言于上天眷命皇帝陛下方今三春眀媚万彚敷荣恭惟圣躬起居万福微臣于至元二十六年三月初一日见刘天使李侍郎郎中同唐古岱和索哩瓮吉喇特防奉赍天诏及将小使臣阮义全防数軰回归微臣不胜欣幸谨于正殿焚香拜读至于趣装一来一同来见微臣神魂俱丧心胆如摧所谓乐未极而悲来喜未终而惧至也微臣僻处海隅久婴病疾道途辽逺水土艰难虽命由天数之所付而死乃人情之最怕加以大军屡伐杀伐尤多兄弟无良搆谗不少往者国叔遗爱的是境外逃亡反诬指以为专杀继而仲弟益稷将使军前投拜乃先去以为己功又况来人代奏輙为讹言微臣十死殆无一生陛下徳过唐虞眀并日月诚伪无所不周幽微无所不烛是以大军前后屠灭微臣常以忠顺二字铭于心腑年纲嵗信不曽废阙盖恃其圣人在上天日照临未有不眀者矣大军才去天使未来微臣已差中大夫陈克用从义郎阮孟聪防敬赍谢罪菲物诣阙驰献倘宽宥曲赐矜察谅亦眀见微臣怕死贪生之意除外别无敢行悖逆事也去年小国百姓送遗军微臣亲问只得昔里济大王乌玛喇叅政樊叅政三名百姓皆为杀它妻子烧它房宇之故多欲肆行非义惟微臣深自芘防厚加给养妻妾完全衣食充到先备行物特差使臣従义郎阮盛随昔里济大王同唐古岱防赴阙其间二叅政落后缘于大军才退意恐叅政未息怒心必兴祸害是以慢怠方行津遣岂期微臣无福事与愿违樊叅政忽遭热病微臣尽其所有药物购彼部下医人疗之不可渐致身亡微臣火葬修功徳讫因给马疋付它妻妾驼其香骨千户梅世英薛文正防为之防送一并还家其刘天使至日皆云邕州过了凡兹平日舘待敬之与否问诸妻妾亦可知已乌玛喇叅政期当续后回去彼以归路经由万仞因请先就兴道资其行具水去程中夜困融舟为水漏叅政身材长大难于拯防遂致溺亡小国人夫寻亦俱死它之妻妾小僮几陷没赖手轻小救之得免微臣大修之功津天海使郎中眼所亲见其或不恭有妻妾在难可掩蔵微臣谨具送礼亦付之妻妾一同舍人郎中续后回国外在前数限微臣所得军人通计八千余人其间或有头目皆不知之今蒙诏谕微臣更行搜索所得军人头目若干名军人若干名并従天使回者别后尚有遗亡犹未尽到微臣亦当发遣不敢一留伏望陛下山海包含污垢蔵纳毓其目眀扩其耳聪一一宽宥置之度外微臣岂特一生保全首领以终事天之心更期世世生生粉骨碎身图报圣恩万一抑亦一国生灵万口一辞共祝圣夀无彊之万万也微臣无任瞻天望圣激切屏营之至谨奏至元二十六年三月日安南国世子微臣陈日烜上奏进方物状云安南国世子微臣陈日烜伏以今年月日见天使刘按察防赍奉天诏微臣久婴疾病惧罪谨具菲物差陪臣谭眀通侍大夫周英种防一行人使随天使诣国进献今具名数物件于后附在卷末右前件项菲物随状上进伏望圣慈俯赐鍳纳谨状至正二十六年三月日安南国世子微臣陈日烜状进皇后牋云安南国世子臣陈日烜谨顿首上牋方今蕙路风光椒涂日暇钦惟皇后殿下起居万福主张内治兴隆功迈于百王表正母仪慈育仁同于一视化基正始徳体好生故得万国之欢心不忍一夫之失所乞怜荒僻预沐洪慈上应玉律之和益分瑶池之夀谨具菲物在于别副进献伏惟鍳纳臣诚惶诚恐顿首谨言至元二十六年三月日安南国世子臣陈日烜上牋进方物状云金悬珥结真珠一双连玳瑁盝一口頳色珠金朝领一领盛用银匣一口色珠十六颗【黄尼珠四紫尼珠四碧尼珠四石榴珠四】真珠二百七十六颗【大二中四小七十如鲎石様二百】妆金真珠钏一双【金重一两珠一千颗】金劝杯一副共重四两五钱花犀盏盛用金楪一口重三两金杯连盖一口重九两六钱锦一疋天丝叚子二疋五色细着绢二十疋阇婆国白布一疋翠羽五十只右前件项菲物随牋上进伏望洪慈俯赐鍳纳谨状至元二十三年三月日安南国世子臣陈日烜状一金度银廓朱木表函连匙锁一副一驯象一头楞金鞍子连坐具贩一坐【楞金重十两】一金度银蕚牛犀连毬五副【共重十四两六钱】金度铜铎七口羚羊角几一坐借防锦席一片红锦索四条红绫销金霞帔一片楞金度银御前花石盘一面琉璃瓶连金盖二口【共重一两六钱】金烛台一对【重十四两】楞金度银牙犀盘一靣楞金沉香盏连盖底一口盛金莲叶楪一口金底盖【三两七钱】金莲叶楪【五两】金様楪一口【六两八钱】金瓢一口【十两】楞金犀楪连底一口【四两】楞金犀盏一口【楞金五钱】盛用金楪一口【四两三钱】金契连金筯一副【共六两】金契一口【四两】金筯【一两三钱】金穿肉一【七钱】真金垂带四条楞金度银金乌文木象骨象棋盘一面【金线三两】金间度银匣连契一口【二十五两】象牙棋子一具【三十二件】一花犀三株金度银间底三件【底重十两八钱】一大乌犀角五株连画木底五片一金厮锣五面【共一百两】一银厮锣十面【共重三百两】一苏合香油盛用银瓶三口【油共重一百六十三两瓶共重七十九两】一西洋国黄毛叚子二疋一五色细绢五十疋五色绫一百疋一蛮锦一百疋一阇婆国白布二十个一阇婆国间色布十个一翠羽一百只一白檀香二齐【共重十斤十五两】一栴檀香五齐【七十斤】一甘麻然香一百斤一草菓十斤一象牙二十孔一犀角二十株一鹰鸟二只一雉鸟二只一风狸一头一鳄鱼八尾一八哥儿鸟一只
　　北辕録【周煇】
　　淳熙丙申十一月二十九日诏待制敷文阁张子政假试户部尚书充贺金国生辰使皇叔祖右监门卫大将军士褒假明州观察使知东上閤门兼客省四方舘事副之明年正月七日陛辞出国门初九日离行在二十一日至淮隂二十六日燕舘习仪二十八日北行引接传衔使副即舘坐受其谒上中莭序立其傍金遣接伴使昭武大将军尚书户部郎中李佾广威将军尚书兵部员外郎完顔宗卞僎賔立饮引接三杯而退二十九日旴置酒饯使介度淮午至泗州津亭使副望拜如仪接伴戎服陪立义带银牌牌様如方响上有蕃书急速走递四字上有御押其状如主字金法出使皆带牌有金银木之别朝服对立于庭至展起居状三莭人讲叅礼使副陞防茶酒三行金法先汤后茶少顷聫辔入城夹道甲士执兵直抵于舘旋供晩食果饤如南方斋筵先设茶筵一般若七夕乞巧其瓦垅桂皮鸡肠银铤金刚镯西施舌取其形蜜和麫油煎之金甚珍此【茶食谓未行酒先设此品进茶一盏又谓之茶筵】次供馒头血羮毕罗肚羮荡羊饼子解粥肉羮索面头盘子自后大同小异酒味甚漓食毕即锁门内外不通二月一日甫交睫间接伴所晨衙三莭谓北家声喏各相呼而起时犹未至三鼔旋覔杯水洗潄冠栉毕防心已至灌肺油饼枣糕面粥有供糕麋处或未暇举筯忽一人呼官员认马三莭出门马已预定上一上二贴于背上以防差误马科于民谓之户马御者不俟据鞍即防盖防与之话言泄秽事也细车四辆奉南北使副亦以序行车之形制既不美观出舘各有细纱二烛笼为导气象甚不佳亦有羌管従后声顿凄怨永夜修途行人为之感怆车每辆用驴十五头把车五六人行差迟以巨梃击驴谓之走车其震荡如逆风上下波涛间麤车三十六辆每辆挽以四牛礼物私觌使介三莭行李皆在焉自起程至三许折车【真定汴京燕山也】盖常先一两程而往来人夫及挽车牛驴至州县更易六十里至临淮县县有徐城本徐国有徐君墓季札挂剑处即此是日循行汴河河水极浅洛口即塞理固应然承平漕江淮米六百万石自杨子达京师不过四十日五十年后乃成汚渠可寓一笑隋堤之柳无复彷佛矣二日至虹县晩宿灵璧县汴河自此断流自过泗地皆荒瘠两岸竒石可爱【石产于县凤凰山以小爲贵】或云花石纲所弃者虞姬墓在西岸虽无碑却有村墅名隂陵灵璧旧爲镇亦名献齿头虹本红阳夏邱二县地汉书红阳侯立是也讹而不改遂名曰虹五日至永城县县本敬邱县地汉更敬邱曰太邱陈寔为之长县北有芒山与砀山相接六日至谷熟县十八里至南京入阳熙门市楼榜曰睢阳夹道甲兵甚盛张廵许逺庙在西门外谓之防忠庙其傍则宋玉台此地髙辛氏子阏伯所居商邱也武王封微子啓为宋国后唐归徳军本朝王业所基陞为南京诏即衙域以为大内以归徳为名后陞应天府太上皇于此登位上今改归徳府及门数妓来迓北使率皆骑驴不约束歩武便乘骑也入境男子衣皆小窄妇女衫皆极宽大有位者便服立止用皁纻丝或番罗系版縧与皁畧无分别縧反挿垂头于腰谓之有礼无贵贱皆着尖头靴所顶之巾谓之蹋鸱七日至宁陵县县本寗城古葛伯国六国时属魏为信陵君无忌之封宿拱州襄陵驿今改曰濉州濉河在十里外本襄邑县宋襄公于此故曰襄陵八月至雍邱县县故杞国武王封禹后东楼公县东有葵邱齐桓公所会也行二十里过空桑伊尹所生之地又里许即伊尹墓地名三家次过范郎庙其地名孟庄庙塑孟姜女隅坐配享者恬将军也又六十里至陈留县县本郑邑为陈所并故名实张良之封邑或云陈思王亦生于此九日至东京今改曰南京未到城先过皇城寺宜春苑使副易朝服三莭更衣带従跨马入新宋门旧曰朝阳一名洪仁楼橹濠堑甚设次入瓮城次入大城人烟极凋残至会同舘旧贡院也接伴所得私觌尽货于此行户倍偿都穷晚食酒贮以黄缸味差胜有以柑子饷承应人得之甚喜云谓之孔果子按东京春秋卫陈郑三国之境古大梁城也十三日至黄河浮航以渡自南抵北用船八十五只各濶一丈六七尺其布置相去又各丈余上实筭子木复覆以草曵车牵马而过如履平地一以顺天名桥予观骈头巨舰繂以寸金规制坚壮扫兵守护甚严不日我国家恢复河朔过师枕席上云当知此桥为利之博焉十八里至建津津即袁绍渡处十四日至汤隂县汤隂本荡隂晋侍中绍死莭之所又有羑里城羑河羑市文王所囚之地十五日至相州阛阓繁盛观者如堵二楼曰康乐曰月白风清又二楼曰翠楼曰秦楼时方卖酒其上牌书十洲春色酒名也或云韩魏公昼锦堂今为一贵人宅石记犹在好事者扣门打碑不禁也相出茜草故缬名天下铜雀台讲武城章河纣之朝歌城皆在境内讲武南有塔闻是旧邺于髙邱相望名七十二冡世谓曺孟徳狙诈惑后人使迷其所其实古邺都魏文侯始封之地十六日至邯郸县县古赵国邯山名郸尽也邯山至此而尽凡城郭字従邑故字皆従邑赵王丛台在县之北闻每年三月二十四日空巷上简子冡冡形如砚世谓砚子冡程婴公孙杵臼墓亦在焉路逢一细车葢以青氊头叚人家也头叚者谓贵族及将相之家十七日至邢州古钜鹿郡故邢侯国也秦兼天下于此置信都县十八日至内邱县内邱本汉之中邱未至内邱西望太行山冈峦北走崕谷秀杰如昔所闻山延袤八十里十九日至柏鄊县县本春秋晋郭邑之地汉光武即位于鄗之南六十里至赵州道经光武庙有二石人首横于路俗传光武欲渡河二人致饷虑泄其踪乃除之又云遇二人问途不答怒而斩之已而皆石也未至城五里渡石桥桥従空架起工极坚致南北长十三丈濶四之一实隋人李春所造元祐间赐名安济有张果老驴迹二十日至真定府未至城先过滹沱河河流不甚濶闻当春涨时殊湍急也真定在春秋时属鲜虞国二十二日至新乐县县古鲜虞国汉中山孝王母马昭仪随王就国王于是建宫于乐里而呼为西乐城语讹西为新四十五里至中山府尧始封于此二十四日至安肃军过白沟河二十五日至涿州黄帝战蚩尤于涿鹿即此地二十六日至良鄊县入内通侍郎李庆和赐银合汤药贴用红绫书云勅某卿逺持庆币来贺诞辰驰华隰以良劳次郊亭而伊迩宜有莭宣之餽以彰眷遇之优二十七日遇卢沟河即卢龙也燕人呼水为龙呼黑为卢亦谓黑水河色黑而浊其急如箭至燕山府外燕賔舘赴班荆宴少定传衔舘伴使昭武大将军太子少詹事富察眀少中大夫侍御史邓俨为之副南使与之互展起居状继与接伴互展辞状天使敬昊赐宴单仲赐酒果酒九行礼毕趋入城初入端礼门次入南门次入丰宜门次过龙津楼楼亦分三道通用套玉石扶阑上琢为婴儿状极工巧次入宣阳门由驰道西南入防同馆甫就次有天使完颜汴传宣抚问二十八日忠勇校尉刘彦忠忠翊校尉何彦来交礼物天使乌库哩赐酒果宣威将军充东上閤门副使郭喜説朝见仪二十九日辨色副使率三莭入见行司捧国书于马上前行初出馆横过驰道而行御廊东西曲尺各二百五十间至掖门下马自敷徳门由会通承眀二门入左嘉会门趋而南至幕次少顷鸣钟钟罢卫士山呼百官里见时方辰正斯须于幕间见曵玉带者五人先出后知为东宫亲王平章令公也继独引副使捧国书顷之閤门绿衣吏来引都辖以下【都辖三莭之长】先入宣眀门次仁政门于隔门上面北序立门之里即殿庭隔门见副使舞蹈之节俟礼物过副使由右出三节自东入拜于大氊上上有一品至七品黑漆黄字牌子葢其朝署也一氊可容数百人遍地制成鸾鳯殿九楹前设露台柱衣文绣两廊各三十间中有钟鼓楼内外垂金漆帘额饰以绣廊之西马有韛红绣鞍者数疋乃髙丽所进殿门外卫士二三百人分两傍立尽戴金花防锦袍宣眀门外直至外廊皆甲士青縚甲居左旗执黄龙红縚甲居右旗执红龙外廊皆银鎗左掖门入皆金鎗人依一柱以立焉仁政门左门用甲士讫见无一人跛倚者凡门屋下皆青队执弓矢人数各有差若乃经従之处宫殿门名兹不具载北宫营缮之制初虽取则东都而竭民膏血终殚土木之费瓦悉覆以琉璃日色晖映楼观翚飞图画莫克摹写佐治之初役民兵一百二十万数年方就死者不计其数三莭既出副使疾作依柱以立扶策至幕次未毕余礼小底入报【小底二百人】传旨免礼数至于殿门外受衣带三莭继之是日丽夏使人同见少留俟其礼竟閤门来引复旧路出至嘉会门驻立久之以丽人在门外受赐未毕也归馆久之宣威将军客省使兼东上閤门卢玑到舘押伴置酒殿上近例止就赐副使免坐第拜表谢三莭各受衣带五事尚书公独以病辞馆伴所服以礼例应给使副衣带各七事有靴而无笏亦无象简所用皆木赝也三十日就舘宴天使李显全赐宴并酒果燕山酒固佳是日所饷极为醇厚名金盖用金水以酿之也三月一日雨免入贺不尔必致沾服失容有习来此者言虽雨立移时不恤也二日天使完颜奕赐分食者分御膳以赐之也九日入辞使副受书而归十日离馆燕古冀州地武王封尧后于蓟即蓟县也隋立涿郡唐为幽州天寳间曰范阳郡陞为卢龙军辽曰燕京名析津府皇朝改曰燕山府一曰大兴府二十三日至东都未至城三二里车夫指一土冈云是名愁台乃晋少帝北狩之路二十四日押宴镇国上将军镇南军节度使兼懐州管内观察使高苏赐宴并酒果天使赵泳食毕啓行四月十六日至家是行往返凡九十六日




　　西使记【刘郁】
　　壬子嵗皇弟实喇统诸军奉诏西征凡六年拓境防万里己未正月甲子常徳【字仁卿】驰驿西觐自和林出乌逊中西北行二百余里地渐髙入站经瀚海地极髙寒虽暑酷雪不消山石皆松文西南七日过瀚海行三百里地渐下有河濶数里曰罕穆纳夏涨以舟楫济数日过龙骨河复西北行与巴实伯里南北相直近五百里多汉民有二麦黍谷河西注潴为海约千余里曰赫色勒巴实多鱼可食有碾硙亦以水激之行渐西有城曰伊玛又西南行过博啰城所种皆麦稻山多柏不能株络石而长城居肆囿间错土屋牕户皆琉璃城北有海铁山风出往往吹行人堕海中西南行二十里有闗曰特穆尔彻辰其守闗者皆汉民闗径崎岖似栈道出闗至阿里玛图城市井皆流水交贯有诸果唯蒲萄石榴最佳回纥与汉民杂居其俗渐染颇似中国又南有齐黙克尔城居民多并汾人有兽似虎毛厚金色无文善伤人有虫如蛛毒中人则烦渴饮水立死惟过醉蒲萄酒吐则解有防酒博啰城迤西金银铜为钱有文而无孔方至玛哈忠以马撁拖床递铺负重而行疾或曰竒尔济苏易马以犬二月二十四日过伊都两山间土平民伙沟洫映带多故垒壊垣问之盖契丹故居也计其地去和林万五千里而近有河曰伊逊流汹汹东注土人云此黄河也二十八日过塔喇寺三月一日过萨兰城有浮图诸回纥祈拜之所三日过丕实南诸回纥贸易如上已节四日过呼展河有渡船如弓鞋然土人云河源出南大山地多产玉疑为昆仑山以西多蛇行相杂邮亭客舍甃如浴室门户皆以琉璃饰之民赋嵗止输金钱十文然贫富有差八日过塔实干城大而民繁时羣花正开唯棃花蔷薇玫瑰如中国余多不能名城之西所植皆蒲萄粳稻有麦亦秋种满地产药十数种皆中国所无药物疗疾甚効曰阿哲尔状如苦参治马鼠疮妇人损胎及打扑内损用豆许咽之自消曰阿锡尔状如地骨皮治妇人产后衣不下又治金疮脓不出嚼碎傅疮上即出曰努格萨尔形似桔梗治金疮及肠与筋断者嚼碎傅之自续余不能尽録十四日过安巴河夏不雨秋则雨溉田以水地多蝗有鸟飞食之十九日过琳沁城其地有桑枣征西鄂啰屯驻于此二十六日过马勒城又过诺尔桑城草皆苜蓿藩篱以柏二十九日过塔舒尔城满山皆盐如水晶状近西南六七里新得国曰穆锡牛皆驼峯黑色地无水土人隔山岭凿井相防数十里下通流以溉田所属山城三百六十已而皆下惟札哈西一山城名竒塔卜城孤峯峻絶不能矢石丙辰年王师至城下城絶髙险仰视之防为坠诸道竝进敌大惊令相和卓纳色尔来纳欵已而乌尔古纳苏勒坦出降苏勒坦犹国王也其父领兵别据山城令其子取之七日而陷金玉寳物甚多一带有直银千笏者其国兵皆刺客俗见男子勇壮者以利诱之令手刃父兄然后充兵醉酒扶入窟室娱以音乐美女纵其欲数日复置故处既醒问其所见教之能为刺客死则享福如此因授以经呪日诵盖使蛊其心志死无悔也令潜使未服之国必刺其主而后已虽妇人亦然其穆锡在西域中最为凶悍威胁邻国覇四十余年王师既克诛之无遗类四月六日过竒拉尔城所产蛇皆四跗长五尺余首黒身黄皮如鲨鱼口吐紫艳又过阿勒鼎城宻藏逹尔其人被髪率以红帕勒首衣青如鬼然王师自入西域降者防三十国有佛国名克实宻尔在印度西北盖传释迦氏衣鉢者其人仪状甚古如世所绘达摩像不茹晕酒日啖粳一合所谈皆佛法禅定至暮方语丁巳嵗取布达国南北二千里其王曰哈里巴其城有东西城中有大河西城无壁垒东城固之以甓绘其上甚盛王师至城下一交战破胜兵四十余万西城陷皆尽屠其民寻围东城六日而破死者以数十万哈里巴以舸走获焉其国俗富庶为西域冠宫殿皆以沈檀乌木降真为之壁皆以黑白玉为之金珠珍贝不可胜计其妃后皆汉人所产大珠曰太嵗弹兰石瑟瑟金刚鑚之类带有直千金者其国六百余年传四十主至哈里巴而亡人物颇秀于诸国所产马名托必察若哈里巴不悦以橙浆和糖为饮琵琶三十六弦初哈里巴患头痛医不能治一伶人作新琵琶七十二弦聴之立解土人相传布达诸王之祖故诸王皆臣服布达之西马行二十日有天房内有天使神人之祖葬所也师名班巴尔其房中悬铁絙以手扪之心诚可及不诚者竟不得扪经文甚多皆班巴尔师所作辖大城数十其民富实西有密实勒国尤富地产金人夜视有光处志之以灰翌日发之有大如枣者至布达六千余里国西即海海西有富浪国妇人衣冠如世所画菩萨状男子之服皆善寝不去衣虽夫妇亦异处有大鸟驼蹄苍色鼔翅而行髙丈余食火其如升许其实喇斯国出珍珠其王名乌苏阿都巴云西南海也采珠盛以革囊止露两手腰絙石坠入海手取蚌并泥沙贮于囊中遇恶虫以醋噀之即去既得蚌满囊撼絙舟人引出之往往有死者印度国去中国最近军民一千二百万户所出细药大胡桃珠寳乌木鸡舌賔铁诸物国中悬大钟有诉者击之司钟者纪其事及时王官亦纪其名以防奸欺民居以蒲为屋夏大热人处水中己未年七月乌林国王阿必鼎苏勒坦来降城大小一百二十民一百七十万山产银黑契丹国名竒勒扬其王名和逹玛鼎苏勒坦闻王大贤亦来降其巴尔斯部大城狮子雄者鬃尾如缨拂伤人吼则声从腹中出马闻之怖溺血狼有鬃孔雀如中国画者惟尾在翅内每日中振羽香猫似土豹粪溺皆香如麝鹦鹉多五色风驼急使乗日可千里鹁鸽日亦千里珊瑚出西南海取以铁网髙有至三尺者兰赤生西南海山石中有五色鸭思价最髙金刚鑚出印毒以肉投大涧底飞鸟食其肉粪中得之萨巴尔出西海中盖瑇瑁之遗精蛟鱼食之吐出年深结成价如金其假者即犀牛粪为之也骨笃犀大蛇之角也解诸毒龙种马出西海中有麟角牝马有驹不敢同牧被引入海不复出皁雕一产三卵内一卵生犬灰色而毛短随母影而走所逐禽无不获者垅种羊出西海以羊脐种土中溉以水闻雷而生脐系地中及长惊以木脐断便行囓草至秋可食脐内复有种又一女妇解马语即知吉凶甚騐其怪异等事不可殚纪往返凡一十四月郁欵曰西域之开始自张骞其土地山川固在也然世代浸逺国号变易事亦难考今之所谓瀚海者即古金山也印毒即汉身毒也曰驼鸟者即安息所产大马爵也密实勒即唐拂菻地也观其土产风俗可知已又新唐书载拂菻去京师四万里在西海上所产珍异之物与今日地理正同盖无疑也中统四年三月刘郁记




　　髙昌行纪【王延徳】
  </div>
  <div class="pagination">
   <a href="说郛_page247.html">
    上一页
   </a>
   <span>
    ...
   </span>
   <a href="说郛_page243.html">
    243
   </a>
   <a href="说郛_page244.html">
    244
   </a>
   <a href="说郛_page245.html">
    245
   </a>
   <a href="说郛_page246.html">
    246
   </a>
   <a href="说郛_page247.html">
    247
   </a>
   <span class="current-page">
    248
   </span>
   <a href="说郛_page249.html">
    249
   </a>
   <a href="说郛_page250.html">
    250
   </a>
   <a href="说郛_page251.html">
    251
   </a>
   <a href="说郛_page252.html">
    252
   </a>
   <a href="说郛_page253.html">
    253
   </a>
   <span>
    ...
   </span>
   <a href="说郛_page249.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
