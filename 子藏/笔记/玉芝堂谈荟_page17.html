<!DOCTYPE html>
<html>
 <head>
  <meta charset="utf-8"/>
  <title>
   玉芝堂谈荟 - 第 17 页/共 23 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   玉芝堂谈荟 - 第 17 页/共 23 页
  </h1>
  <div class="content">
   纳失失一曰纳石失绿贴可皆金锦也


　　玉芝堂谈荟卷二十七
　　钦定四库全书
　　玉芝堂谈荟卷二十八
　　明　徐应秋　撰
　　销金云龙罗纸
　　唐李肇翰林志凡将相告身用金花五色绫纸所司印凡吐蕃赞普书及别录用金花五色绫纸上白檀香木珍珠瑟瑟钿函银鏁回纥可汗新罗渤海王书及别录并用金花五色绫纸次白檀香木瑟瑟钿函银鏁诸蕃军长吐蕃宰相回纥内外宰相摩尼已下书及别录并用五色麻纸紫檀木钿函银鏁并不用印南诏及大将军清平官用黄麻纸出付中书奉行却送院封函与回纥同宋苏舜钦闻见杂录载宋时玉牒用金花白罗纸金花红罗缥黄金轴后改为黄金梵策又锦院织锦官诰锦四百疋其花様则盘毬锦簇四雕锦葵花锦八答晕锦六答晕锦翠池狮子锦天下乐锦云雁锦春明退朝录凡官诰之制后妃销金云龙罗纸十七张绡金褾袋宝装轴红丝网金防公主销金大凤罗纸十七张销金褾袋瑇瑁轴红丝网涂金银防亲王宰相使相背五色金花绫纸十七张晕锦褾袋犀轴色带紫丝网银防枢宻使三师三公前宰相至仆射东宫三师嗣王郡王节度使白背五色金花绫纸十七张晕锦褾袋犀轴色带叅知政事枢宻副使知院同知院签书院事宣徽使仆射东宫三师御史大夫宗台率府副率以上白背五色绫纸十七张晕锦褾袋牙轴色带尚书观文殿大学士资政殿大学士东宫三少六统军上将军留后观察使同上惟用法锦褾近者用翠毛师子锦三司使翰林学士承防至直学士待制丞郎御史中丞大两省賔客大卿监祭酒詹事庶子大将军防团刺史内诸司使军职遥郡枢宻却承防初除驸马都尉白绫大纸七张法锦褾大牙轴色带三司副使少卿监司业起居郎至正言知杂至监察御史郎中员外四赤令谕德少詹事家令率更令太子仆太常博士节度行军司马副使横行副使诸司副使枢宻副承防军职都指挥使忠佐马军歩军都指挥使并不遥郡者白绫大纸七张大锦褾牙轴靑带国子博士至洗马通事舎人诸王友六尚奉御诸卫将军承制崇班阁门只候五官正诸州别驾枢宻院诸房承防两使判官防团副使帅府帅副率京官馆职掌后宫中书枢宻院主事诸军职都虞侯忠佐马军歩军副都军头诸指挥使藩方马歩军副都指挥使都虞侯内供奉官至内品白绫中纸五张中锦褾中牙轴靑带秘书郎至将作监主簿白绫小纸五张黄锦褾角轴青带幕职州县官灵台郎保章正诸州长史司马中书录事主书守当官枢宻院令史书令史诸军指挥使内品待诏书艺白绫小纸五张小锦褾木轴青带诸蕃蛮子将军司堦司弋司候郎将以上并白纸大纸法锦大牙轴色带凡修仪婉容才人贵人羙人销金小凤罗纸七张销金褾袋玳瑁轴红丝网涂金银防司言司正尚衣尚食典宝常使金花罗纸七张法锦褾袋内夫人郡君团窼罗纸七张晕银褾袋宗室妇常使金花罗纸一张晕银褾袋宗室妇常使金花罗纸七张法锦褾袋宗室女素罗纸七张法锦褾袋国夫人销金团窼五色罗纸七张晕锦褾袋郡夫人常使金花罗纸七张法锦褾袋郡君县太君遥郡刺史正郎以上妻并销金常使罗纸七张余命妇并素罗纸七张封赠父祖为降麻官用白背五色绫纸法锦褾大牙轴虽极品止给大绫纸法锦褾大牙轴宛委余编曰唐时将相诰身用金花五色绫纸至宋则用织成花绫以品次有差宋敇俱草书后用二省长官佥押尚书省然无御寳当时每授官则有之至国朝考最始给一品至五品皆诰六品以下勑花色殊异公侯一品玉轴伯及二品犀轴三品四品镀金轴余角轴内唯御宝加于年月之上其特使则有勑勑用小龙墨栏黄纸
　　锦褾褫
　　米海岳书史隋唐藏书皆金题玉躞锦贉綉褫金题轴头也玉轴心也贉卷首帖绫又谓玉池又谓之贉有毬路锦贉有楼台锦贉有标蒲锦贉有蠲纸贉有引首二色者曰双引首标外有竹界而打擫其覆首曰标褫法帖谱小曰大观帖用皁鸾鹊锦褾褫是也唐贞观开元间人主崇尚文雅其书画皆用紫龙凤防绫为表绿纹绫为里紫檀云花杵头轴白檀通身柿心轴此外又有靑赤琉璃二等轴牙籖锦带太和闲王涯自盐鐡据相印家既羡于财始用金玉为轴甘露之变人皆剥剔无遗南唐则褾以逥鸾墨锦籖以汉纸宋御府所籖靑纸大绫为褾文锦为带玉及檀香水晶为轴靖康之变民闲多有得者髙宗渡江后和议旣成塲购求为多装褫之法已具名画记及绍兴宫式兹不更赘姑以所闻见者使赏鉴之士有考焉锦褾克丝作楼阁克丝作水龙克丝作百花攅龙克丝作龙凤紫宝阶地紫大花五色簟文紫小滴珠方胜鸾鹊靑绿簟文紫鸾凤紫百花龙紫龟纹紫珠焰紫曲水紫荡荷花红霞云鸾黄霞云鸾靑楼阁靑大落花紫滴珠龙团靑樱桃皁方团白花方胜盘象毬路衲柿红龟背樗蒲宜男宝炤龟莲天下乐练鹊方胜练鹊绶带瑞草八花晕银钩晕红细花盘雕翠色狮子盘毬水藻戱鱼红遍地杂花红遍地翔鸾红遍地芙蓉红七宝金龙倒仙牡丹白蛇龟文黄地碧牡丹方胜皁木其绫引首及托里碧鸾白鸾皁鸾皁大花碧花姜牙云鸾樗蒲大花杂花盘雕涛头水纹波仙纹重莲双雁方棋龟子方毂纹鸂枣花鉴花叠胜白毛廻文白鹫花贉卷纸高丽蠲夹背蠲楷光轴则出等白玉碾龙簪顶白玉平顶玛瑙金心石瑚水晶蜡沉香古玉象牙犀角轴杆檀香木匣则螺钿见南村辍耕录屠纬眞云裱锦古有樗蒲锦又名阇婆锦有楼阁锦紫驼花鸾章锦朱雀锦凤凰锦斑文锦走龙锦翻鸿锦有海马锦龟纹锦粟地锦皮毬锦今苏州有落花流水锦
　　玻璃甲
　　刘蓉史乐府杂词蝉翼红冠粉黛轻云和新敎羽衣成月华如雪金堦下迸却玻璃义甲声弹筝者于指外作系爪防甲名曰义甲梁简文诗停弦时系爪息飮治唇朱陈后主诗促柱防唇莺欲语调弦系爪雁相连是也或以银或以玻璃为之故李义山诗十二学弹筝银甲不曾卸隋炀帝湖上曲檀板轻声银甲缓醅浮香米玉蛆寒
　　双鱼洗
　　张仲宗夜游宫词半吐寒梅未折双鱼洗冰澌初结双鱼洗盥水之器见博古图淸异录李煜伪长秋周氏居柔仪殿其焚香之器曰把子莲三云凤折腰狮子小三神山互字金凤口罂王太古容华鼎凡数十种皆金玉为之又欧阳通善书修饰文具其家藏遗物甚多皆别创名号研室曰紫方馆金花盛研滴曰金小相鎭纸曰套子龟小连城千钧史界尺曰繇凖氏芒笔曰畦宗郎君夹槽曰半身龙王建初军中隐语剑为夺命龙甲曰千斤使弩曰百歩王旗曰愁眉锦梁祖大旗曰火龙标汾阳王有剑曰玉柄龙张伯雨有古铜洗种小芭蕉白石名之曰蕉池积雪
　　桃笙
　　柳子厚诗盛时一失贵反贱桃笙葵扇安可常东坡云不知桃笙为何物偶阅方言宋魏之间簟谓之笙自关而东或谓之葢掞自关而东周洛楚魏之间谓之倚佯乃悟桃笙以竹为簟也梁简文答湘东王献簟书云五离九折出桃枝之翠笋乃谓桃枝竹簟也桃竹出巴渝间杜子美有桃竹杖歌诗话云按唐万年尉叚公路北戸录云琼州红藤簟方言谓之笙或曰蘧蒢亦曰行唐沈约奏弹歙令仲文秀恣横云令吏输六尺笙四十领何东坡防此耶左太冲吴都赋云桃笙象簟韬于筒中注云桃笙桃枝簟也吴人谓簟为笙刘梦得有诗云蕙风香麈尾月露濡桃笙梅圣兪诗谁知广文直桃簟冷如冰
　　洗儿钱
　　世说载晋元帝生子普赐羣臣殷羡谢曰皇子诞育普天同庆臣无勲焉猥颁赉帝笑曰此事岂可使卿有勲邪后南唐时宫中尝赐洗儿果有近臣谢表云猥宠数深愧无功此正用世说事而李后主亦曰此事如何着卿有功故东坡洗儿词谓深愧无功此事如何着得侬又用南唐史中语又观北史有一事亦相类秦孝王妃生男隋文帝大喜颁赐羣官有差李文博曰今王妃生男于羣臣何事乃妄受赏此事亦然但其言差隐耳容斋四笔车驾都钱塘以来皇子在邸生男及女则戚里三衙浙漕亰尹皆有饷献随卽致答自金币之外洗儿钱果动以十数合极其珍巧莫知事例之所起刘原父尝以为无名之费无甚于此韩偓金銮宻记天复二年大驾在岐皇女生三日赐洗儿果子金银钱银叶坐子金银锭子唐昭宗于时尚复讲此葢宫掖相承欲罢不能也燕翼贻谋录大中祥符八年二月丁酉値仁宗皇帝诞生日眞宗皇帝喜甚宰臣以下称贺宫中出包子以赐臣下其中皆金珠也
　　宝相枝
　　旧传恬始为笔古时用漆书竹简有丶一而无丿乀蒙恬始为毫耳世称张芝钟繇用鼠须笔又右军书兰亭禊序用鼠须笔晋武赐张华麟角笔博物志有虎仆毛笔又蜀中石鼠名可作笔汉制天子笔错寳为跗【缺】毛为毫纂异记马生遇人与虎毛红管笔凡有所须呵笔卽得淸异录备唐宜春王从谦善书札用宣城诸葛笔号翘轩宝箒开平二年赐宰相张文蔚杨渉薛贻宝相枝二十斑竹笔也龙须志郄诜射策第一再拜其笔曰龙须友后常有贵人遗金并枝蘂石簪咸与弟子曰可市三百管退而藏之贮以文锦一千年后当令子孙以名香礼之罗隐喜笔工苌凤鸣告曰笔文章货也吾以一物助子卽赠雁头笺百幅士大夫怀金同价或以防罗大组易之又欧阳兰台用狸毛为心萧祭酒用胎髪为柱张华用鹿毛岭南郡牧用人须陶隐居用羊须又郑防谓麝毛一管可书四千张狸毛一管可书八百张外有丰狐防蛉龙筯狼毫皆为竒品纪闲谈云南朝有老妪善作笔胎髪者尤佳又有笔工名铁头能管如玉陶隐居烧丹封鼎际用羊须笔
　　松皮纸
　　汉和帝时中常侍蔡伦始捣树肤麻头敝布作纸后有左子邑造纸唐时髙丽岁贡蛮纸日夲国出松皮纸扶桑国出笈皮纸大秦国出蜜香纸一云香皮纸卽晋武赐杜预冩春秋释例者水苔纸一名侧理纸亦名陟厘纸卽晋武赐张华写博物志者银光纸一名凝光纸卽髙帝以赐王僧防者金花笺宗令李龟年命李白进淸平调者云蓝纸段成式造于九江者霞光笺王衍以五百幅赐金堂令张蠙者蚕茧纸王逸少以书兰亭序者雁头笺罗隐以赠苌凤鸣者淸异录杨炎糊用桃花纸童子通神录姜澄父烧糠恊竹造洪儿纸僧园逸录装印普贤像用回锋纸宣和殿书画贉卷多用三韩纸酉阳杂爼异蜂相语与靑童君奕获琅玕纸白乐天墨迹有印文曰剡溪月靣松纹纸黄山谷为范子黙求染鸦靑纸剡溪有敲冰纸温州有蠲纸绩溪界出墨光纸白滑纸冰翼纸凝霜纸东坡诗有麦光纸非烟纸及王建宫词有金鳯纸资暇集有松花纸浙中有麦纸稻杆纸宋有澄心堂纸又玉版纸贡余纸经屑纸表光纸文房四谱有衍波笺蜀谱有百韵笺学士笺薛涛笺蛮笺元有春膏笺水玉笺许执中有葵笺成都记载十様鸾笺有深红粉红杏红明黄深青浅靑深录浅绿铜绿浅红又有松花金沙流沙彩霞金粉桃花冷金之目宋颜方叔刻制诸色笺有杏红霞红桃红天水碧砑花竹鳞毛人物精妙亦有金缕五色描成者新异录姚恺善造五色笺光澄新华砑活版乃沈香刻山水林木折枝花果狮凤虫鱼幅幅不同文缕竒细号砑光小夲孟氏在蜀时制十様锦名长安欣天下乐鹏围宜男实界地方胜狮圆象眼八塔韵銕梗衰荷唐初将相官诰亦用销金笺及凤凰纸书之余用鱼笺花笺建元中日夲人来朝译者乞得章草两幅一曰女儿靑微绀一曰卯儿品晃白
　　文房宝饰以竹稍甘露和天南星渍纸一宿裁之刀去如飞
　　雪方砚
　　西亰杂记黄帝有玉一纽治为墨海其文曰帝鸿氏之砚伍缉之从征记云鲁国孔子庙中有夫子用石砚一枚述异记洞庭湖有范蠡石砚西京杂记汉天子以玉为砚取其不冰太子赐漆石砚魏武上杂物有纯银参带台砚又参带圆砚异物志广南以竹为砚拾遗记晋武帝赐张华于阗国所贡青铁砚愍帝予刘聪银砚陶谷世宝一砚有字曰璧友庾翼少为侍中袁彖所重赠以鹿角书格蜯砚砚谱云右军之后持右军所用一风字砚大尺余色赤杨休以钱三万得之异苑蒋道支于水侧见一浮柦制为鱼砚东魏孝静帝芝生铜砚和鲁公有白方砚通明无纎翳题曰雪方砚武昌节度掌世记周彬一砚四围有小金纹曰金棱玉海徐闻之砚体纯紫而缨有绿纹如城之四墙曰小金城陈恵公家収蜀王陶砚连葢以金泥红漆有字曰凤凰台防龙文馆甘露殿架前有银研资暇集有稠桑砚金谿记侯道昌有【缺】头砚贞元中许裔舟行湖中靑衣迎入一府女郎请书江海赋碧玉砚银水玻璃为匣李卫公多砚妙絶者曰结邻李白集有酬殷十一赠栗冈砚诗又有自汉阳归诗去岁左迁夜郎道玻璃砚水常枯槁唐录殿丞崔珉砚金线环匝池中有金鱼心有金云又较理钱仙芝二砚一中有金月下有云翼之一有金斗星二云左右之色颇青砚谱李后主靑石砚墨池中黄石如弹丸水常满终日用之不耗后为陶谷取其小石碎之中有小鱼跳地上卽死自是砚无复润挥麈录陈缜之端州有富民研得之砚靣熨斗焦者成一黑龙二鸜鹆眼以为目每遇阴晦则云雾輙兴三衢徐氏有龙尾溪石砚近贮水处有圆晕几寸许如月其月明暗随月盈亏何持之滕庄敏外甥也有一端砚形正圆中径七八寸浑厚无眼于马肝色中盘一金色龙头角爪尾粲然毕具防有知者卽以进御渑水燕谈唐彦猷守靑州得红丝石砚墨汁数日不干彦猷作砚录品为第一又丁晋公留云砚上有一小窍以一碁子覆之掲之有水一流出无有歇时唐录云李后主所用龙尾砚为天下冠老学笔记宋髙宗谓端砚如一段紫玉莹润无瑕乃佳不必以眼为贵宋孝宗曾赐周必大洮河绿石砚有御茟洮琼二字
　　砚以端为贵以丝石为上丝之品不一曰刷丝曰内里丝曰丛丝曰马尾丝独吐丝为最竒正视之疎疎见黑防如洒墨侧视之刷丝粲然粤人谓之砚宝葢石之精也惟枣心坑或有之他产若三衢丝黑而顽南路丝暗而黝锦潭【原缺】而滑夹路丝红而枯水池山丝枯而燥皆不宜笔墨矣赵希鹄云一种金星黒石色如漆细若润玉隐隐金星水湿则见干则否发墨如汍油乆用不退乃万州悬金崖石也远出歙上云烟过眼录御府有宝砚所谓苍龙横涧内有龙形横砚沼中又有聚宝砚玉版太乙船皆宝砚也龙香剂
　　造墨之妙无过韦仲将六朝则张永五季称奚超及其子廷珪廷珪赐南唐国姓寘水中三年不壊宋有常和沈珪陈瞻皆妙品张遇以龙香剂进御有王廸者用逺烟鹿胶而自有龙麝气又潘谷朱万初苏浩然皆其流亚至金章宗以苏合油捜烟遂与黄金同价遂成墨妖清异录范丞相质一墨表曰五剑堂造里曰天闗第一煤防焕有墨印文曰香璧又曰副墨子韩熙载造墨名麝香月陶家瓶余事宗御案墨龙香剂一日见墨上有小道士如蝇而行上叱之卽呼万岁曰臣墨之精黑松使者凡世人有文者其墨上皆有龙宾十二上神之以墨赐掌文官纂异记薛稷为墨封九锡拜松燕督防香太守兼亳州诸郡平章事是日墨吐异气结成楼台状邻里来观食乆乃散相墨经墨染纸三年字不昏暗言为上又曰黑纹如腹皮磨之有油晕者一两可染三万笔卢杞与冯盛遇盛曰天烽煤和针鱼脑入金溪手子中录离骚古夲比公日提绫文刺三百为名利奴孰胜文房宝饰养笔以硫黄酒养纸以芙蓉粉养砚以文绫葢养墨以豹皮囊逢溪子遵之
　　大唐龙髓记楚王灵防使人造红白二墨为戏及书写衣服黒衣用白书白衣用红书自成一家又史讳录穆宗以绡白书素绢墨书为衣服赐承幸宫人皆滛鄙之词时号诨衣
　　内香燕九十二种
　　淸异録李璟保太七年召大臣宗室赴内香燕凡中国外夷所出以至和合煎饮佩带粉囊凡九十二种江南所无也暇日读顾隣初先生说略备记名香偶疏而广之亦近百十种交趾蝉蚕香禁中呼为瑞龙脑灵帝裸游馆浴西域茵墀香魏文帝迎薛夜来焚腹题国石叶香叠叠如云母能辟厉段成式诗欲薫罗荐嫌龙脑须为求寻石叶香孙亮为四美姬制四气香一名百濯香香气沾衣百濯不歇元封中招诸灵异烧天下异香有沉光香涂魂国贡闇中烧之有光精祗香烧此香魑魅精祗皆畏避又有明庭香金碑香杜阳编上迎佛骨焚诃陵国玉髓香西王母降汉武帝烧兠渠国兠末香烧之香闻百里死者皆起汉武甲帐然幅罗香又武宗望仙台焚龙光之香封禅记黄帝封禅列萝图焚沉榆香赵飞燕浴身用百蕴香卢氏杂说杨収席间焚香上成楼台者名罽宾国香唐赐紫尼升霄百灵香昭宗赐崔香酷烈淸妙焚豆许终日旖旎名刀圭第一香汉武帝梦李夫人授以蘅芜香赵昭仪上姊赵飞燕有九眞雄麝香唐穆宗奉伊祁解于藏眞岛焚凤脑香白乐天飞云履染以四选香山记陈茂印书有山印养以透云香史讳录宗爱妾鸾儿以轻罗造梨花散蘂扆以月麟香征文玉井唐开元宫中行媚香名化楼台香佛书终南长老入定梦帝赐以青棘之香柳宗元得韩愈所寄诗读之先以蔷薇露盥手薰玉蕤香郭元振落梅籹阁宴罢散九和握香又三洞珠囊天人玉女罗天香擎玉炉焚九和香又有三皇眞元之香又司命眞君王易度游于东坂广昌之城天女灌以平露金香又朱陵飞气之香返生之香又孙眞人焚千和之香燕昭时波弋国贡名香用以薫物腐草则荣枯骨再肉浸地则土石皆香一名神精香一名春芜香一名荃蘼香一名荃芜香同昌公主外国名香有瑞麟香辟邪香金凤香又有辟寒香大寒焚之人皆减衣西域月支献汉武帝聚窟州香大如雀卵黒如桑椹烧之人死未三日者皆活名返生香一名振檀香一名惊精香一名返魂香一名郤死香舶主何吉罗赠徐审香疫中焚之一颗则举家无恙名鹰嘴香安禄山进宗含之精力不倦者名助情香赤土国出异香每烧一丸香闻数百里名一国香江南宫中制香名宜爱香黄鲁直易名意可香形如枣核食一枚则月不饥以粒如粟米投水中俄满大盂名都夷香述异记有紫述香一名红蓝香又名金香千歩香叶似杜若而红碧相杂香闻千歩南方草木状大秦国有薰陆香广志注卽罗香也一名马尾香树似枫松脂黄白色出天竺及邯祁者夹绿色香不甚烈汉尚书郎含鸡舌香元载涂壁用芸辉香宋宣和宫中有雪香褐香软香匏猊眼香笃耨香今眞腊国有之亚息香烧之十日上彻九重者名五枝香卽靑木香也黔南有降眞香拌和诸香烧烟直上天召得鹤盘旋于上三佛齐有万岁枣木香胥池寒国开日树有汁如松脂名明天发日香三佛齐有安息香形色类核桃穰能发众香有乳香其品十有六曰滴乳香瓶乳香袋乳香黑榻香纒末香树脂凝结所成占城国有竒南香一名笳蓝香香末枝柯窍露者为大螘所穴食石蜜遗于香中所成一作伽南香旧港国有金颜香大食国出龙涎香瀛州胜览满刺加出打魔香此香乃树脂堕地成遇火卽然国人以当灯及涂舟水不能入明莹者若金箔曰损都卢厮可作瑁珠酉阳杂爼婆利国有婆律树痩者出龙脑香肥者出婆律香子似荳蔲形似松脂又云一木五香根为防檀香节为沉香花为鸡舌香胶为薰陆香渤泥有梅花脑香金脚脑香米脑香苍脑香札聚脑香登流眉等国有蔷薇水香祖法儿等国有苏合油香斯调国有摩厨香波斯国有□齐香皮色靑薄而极光净叶似阿魏能治百病广志西国有艾蒳香其形似艾烧之能聚其烟靑白不散桂海虞衡志载沉香细枝紧实者为靑桂香桂香之善者又名龟甲香带斑防者名鹧鸪香半沉者为馢香如乳香者为思劳香如黑胶者为橄榄香形象鸡骨者为鸡骨香象马蹄者名马蹄香在土者为龙鳞香唐本草注曰出天竺单于二国与青桂鸡骨馢香同是一树卽馢香之薄者一名叶子香夲草拾遗有水盘香类黄熟而大白眼香卽黄熟防车香卽彭城髙数尺白花蘹香卽杜蘅白胶香卽枫香脂广志西域迷迭香烧之去邪内典有必栗香一名化木香似老椿木可为画轴辟白鱼不损书又木蜜香状似槐树去邪鬼疾生南海诸山中本草有詹糖香出晋安岑州树似橘剪枝叶为之佛书天泽香莫若牛头斾檀天末香莫若詹糖薫陆天华香莫若馨蒲伊兰南方异物志甲香大如瓯其杂众香烧之益芳本草能发香复来香烟禅家录曹务光理赵州用盆焚乳头香广志卽南海波斯国松树脂有紫赤樱桃者胜者为目乳其次拣香其次瓶香细者谓之香纒扬州事迹一闾丘惠于转沙亭集渔人为饵以鹿胎香隋炀帝迷楼所梦夜酣香武帝时外国进龙文香魏文帝遣使于吴求雀头香本草云即香附子也释氏防要大象藏香因龙鬪而香若烧一丸兴大光明味如甘露七昼夜降雨雨皆金色法华经载漫曼邯华香阇提华香靑赤莲华香树香果香拘鞞陁罗香殊沙华香兠娄婆香多迦罗香此云根香多摩罗香此云藿香唐太宗实录罽賔国有拘勿头花香西域记林罗短叱国有羯布罗香树如松色如冰雪卽龙脑香也番禺人作心字香香谱有鬪镂香异物志兠娄香出海边国如都梁修甲又有香三名香广志骠国有兠纳香南方草木有耕香茎生细叶本草拾遗生乌浒国隋炀帝除夜火山焚沉香数车沃以甲煎香髙僧传四月八日浴佛靑水色用都梁香【荆州记都梁山有水其中生兰名都梁香形如藿香】赤色水用郁金香【魏略大秦国出郁金香二三月花如红蓝其香十二叶为百草之英】白色水用丘降香黄色水用附子香黑色水用安息香五杂爼特迦香出弱水西形如雀卵色颇淡白焚之辟邪去秽鬼魅又唵叭国出唵叭香之可和诸香若髙丽舶主王大世选沉水千觔桑为旖旎山象衡岳七十二钱俶许黄金五百两竟不售后唐龙辉殿安假山一坐沈水香为山阜蔷薇水苏合油为江池芩藿丁香为林树薫陆为城郭黄紫檀为屋宇白檀为人物围一丈三尺城门小碑曰灵芳国此又众香之巨丽也
　　梵语梅檀娜防檀香也杜噜薰陆香也馨蒲伊兰赛兰香也突婆茅香也羯布罗龙脑香也莫诃婆伽麝香也阿伽嚧一曰恶揭噜沉香也多揭罗零陵香也柰刺柁苇香也矩琵佗乃靑木香也拙贝罗一曰求求罗安息香也数低茴香茶矩磨金香也孛者丁子香也
　　翻译名义集迦箄藿香也咄噜瑟剑苏合也羯皮罗婆白胶也莫莫诃婆伽麝香也多掲罗芸香也呵伽嚧沉香也象敎皮编曰佛经及杂记所称香名似西域语者楞严经有兠娄婆香法华经有须曼罗花香阇提花香罗罗花香曼罗花香曼陀罗花香殊沙花香拘鞞陀罗树香又异物志有兠娄香【云出海国】扶南记有区拨摩花香【云出顿逊国】魏略有兠纳香【云出大秦国】广志有迷迭香【云出西域】酉阳杂爼有预勃黎陁香【云出波勘国】四裔考有阿萨那香【云出康居国】有拣香【云出越底延国】拾遗记有茵墀香【云出西域】汉武内传有兠末香【云出兠渠国】唐太宗实录有拘佛头花香【云出罽宾国】诸香名可考者惟曼陀罗为杂花扚物头为莲花耳余不知译为何名
　　鱼英盏
　　淸异录陶谷家有鱼英酒盏中现园林美女象李适之酒器有蓬莱盏海山螺众仙螺匏子巵慢卷荷金蕉叶玉蟾蜍醉刘伶东溟様等名又有舞仙杯中有关棙酒满则仙人起舞瑞香毬子浮出盏外天宝遗事内库有酒杯靑玉色有纹如乱丝其薄如叶上有金缕字曰自暖杯上命取酒注之温温然如沸汤就正录张宝常使子弟巡市乞鸡鸭卵鸡卵以煑药鸭卵以金丝缕海棠花名鲛胎盏醉后畏酒时多用之文帝以酣飮为娱嫔御之小户者患之争赂内执事造黄金盏以金莲荷菱芰为玦束盘其实中空盏满则可潜引入盘中遂有神通盏了事盘之号又唐文宗赐牛僧孺龙杓陈思王有鹊尾杓欲劝者呼之则指其人李太白诗有鸬鷀杓有鹦鹉铛九曲杯以螺为之薮穴极湾曲可藏酒古有青螺巵张易之有鸳鸯盏隋文帝时突厥献玻璃七宝杯昭宗有鸂巵冯道家有水晶不落白乐天诗银花不落从君劝姜尧章诗剪烛屡呼金凿落又天帝流光爵置之日中则光气烛天王黼有破壶杯南方软琉璃为之宛若叠縠泻酒随泻涨起铮然有声赛玛尔堪元时进一杯名炤世杯光明洞彻炤之可知世事王深辅道有双鳬杯房寿有辘轳瓮苏东坡有药玉杯周益公有鹤飞琖宋干德间髙昌国进琥珀盏又玉东西金叵罗皆酒器名乌孙国有靑田核又防杯织成花鸟可爱火鸡卵杯注酒自热又醉仙图记汝阳王璡取云梦石甃泛春渠以置酒作金龟银鱼浮沉其中为酌酒具家有酒法号甘露经自称酿王兼麴部尚书
　　浮光裘
　　杜阳编宝厯元年南昌国献浮光裘其国有紫海水如烂椹可以染衣浮光裘卽紫海水所染以五彩丝蹙成龙凤各一千三百仍缀以九色眞珠上衣以猎于北苑朝日所炤光彩目一日忽遇暴雨无纎毫霑濡方叹为异物仙传拾遗汉武天汉三年王母献吉光裘吉光毛色黄白葢神马之类其裘入水不沉入火不焦明皇杂录宗与贵妃避暑兴庆宫命进碧芬之裘碧芬出林氏国乃驺虞与豹交而生大如犬碧于黛香闻数里太宗时贡名曰鲜渠上沮鲜渠华言碧上沮华言芬也采兰杂志越巂国有吸华丝凡华着之不卽坠落用以织锦武帝赐丽娟作舞衣袖拂落花满身都着舞罢愈媚谓之百花舞洞冥记地日国贡蛟毫之白褥以蛟毫织为褥也此毫柔而冷常以夏日舒之因名柔毫褥合德初入官赐紫茸云气幛
　　香螺杯
　　庾子山诗香螺酌美酒枯蚌借兰肴唐诗有饮厘梦惜红螺小又忍放红螺醮甲杯花间集飮绿蚁泛红螺倪元稹诗红蠡卷碧应无分白髪悲秋不自繇按说文蠡也卽今婚礼合古人以蠡为飮食器赵昭仪上飞燕有香螺巵陈后主以绿文测海蠡酌洪梁酒汉武外传帝乃进洪梁之酒酌以文螺之巵葢螺蠡通用耳岭表录异鹦鹉螺族尖处屈而朱如鹦鹉嘴故以此名殻玉靑绿斑大者可受二升内光莹如云母装为酒杯
　　金鳯衣
　　王建宫词罗衫叶叶綉重重金凤银鹅各一丛每遍舞时分两向太平万岁字当中蜀谦赏海棠诗湘罗压绣华春风瑶姬慢舞香防红细腰百转弓靴稳银鹅金凤花成丛六么换手调弦索一串妖声穿綉幙沉翠飞香天正乐寒玉团团贴天角金凤银鹅葢舞者之衣李贺诗玉雁排方带金鹅立仗衣焚椒录皇后着紫金百凤衫杏黄金缕裙上戴百花宝髻下穿红凤花靴许老翁传有金缕单丝锦縠银泥五晕罗裙又宋时宫人多以麝香色为缕金罗为衣裙元裕之诗北去穹庐千万里画罗休镂麝香金唐武德元年诸卫将军皆服织成紫瑞兽袄子左右武卫将军服豹文袄子翊卫将军服瑞鹰文袄子中华古今注隋大业末炀帝宫人百官母妻绯罗蹙金飞凤背子以为朝服及礼见賔客舅姑之长服又炀帝宫中有云鹤金银泥披袄子则天以赭黄罗上银泥袄子以燕居炀帝有织成立凤朱锦袜防元氏掖庭记元顺帝宫人凝香儿帝常中秋夜泛舟禁池香儿着锡里绿蒙之衫锡里国名产萨哈勒茸如氊但轻薄耳宜于秋时着之有红绿二色帝命工以金笼之妆出鸾凤之形西亰杂记帝游太液池帝御流波文縠无缝衫后衣南越所贡云英紫裙碧琼轻绡又眞腊国献万年蛤后以蛤装五成金霞帐帐中尝若满月又元丽嫔张阿置飞琼流翠之袍为帝制綉丝绞布之裘雪叠三山之履元载妾薛瑶英有金丝之帐郤尘之褥褥得自勾骊国却尘兽毛为之其色红殷光软无比安乐公主使上方合百鸟裙正视为一色日中为一色影中为一色而百鸟之形俱见周昭王延娟有交龙鬭凤裙朝看成凤夜看成龙五代史孙德昭传梁太祖德其附已以龙凤锦鬭鸡纱遗之逐鹿记王师入武昌友谅爱妃栾氏投台死一较脱其金鸿戏藻衫去天宝遗事明皇每宴安禄山坐于御侧以金鸡障隔之玉堂杂记十月旦赐锦袄子学士院观察使簇四金雕尚书执政八搭晕锦元费着锦谱载臣僚袄子锦有簇四金鹏锦八搭晕锦天下乐锦官诰锦有盘毬锦翠池狮子锦云雁锦细色锦又有靑丝瑞草云鹤锦靑绿如意牡丹锦真红宜男百花锦真红穿花凤锦真红雪花毬霞锦真红樱桃锦真红水林檎锦真红天马锦真红百花孔雀锦真红飞鱼锦真红聚八仙锦真红大金鱼锦又酉阳杂爼有立马宝鸡袍白香山裴令公诗通天白犀带炤地玉麟赵飞燕传赐樊嬺鲛文万金锦二十四疋
　　柴窑秘色
　　王弇州宛委余编曰舜为陶器迄于秦汉今河南土中有羽觞无色泽者卽此器也陆龟诗所谓九秋风露越窑开夺得千翠色来最为诸窑之冠至吴越有国日愈精臣庶不得用谓之秘色卽所谓柴窑也或云制器者姓或云柴世宗时始进御云宋以定州白磁器有芒不堪遂命汝州造靑窑器唐邓耀州悉有之而汝为冠处州之龙泉建安乌泥品最下政和间亰师自寘窑烧造曰官窑文色亚于汝钧州稍具诸色光彩太露器极大中兴渡江有邵成章提举号邵局于修内司造靑器名内窑模范极精油色莹彻为世所珍又宋时处州章生兄弟皆作窑而兄所作者视弟色稍白而断纹多号曰圾碎故曰哥窑我明有永乐窑宣德窑成化窑则皆纯白或回靑石靑画之或加彩色宣德之贵今与汝敌而永乐成化亦以次重矣秋色在当时已不可得所谓内窑亦未见也谢在杭曰陶器柴窑最古今人得其碎片亦与金璧同价葢色既鲜碧而质复莹薄可以妆饰玩具而成器者不可复见矣世传柴世宗时烧造所司请其色御批云雨过靑天云破处这般颜色做将来惜今人无见之耳柴窑之外又有定汝哥官四种今惟哥窑有者本朝宣窑不独欵式端正色泽细润卽其字画亦精絶尝见一茶盏乃画轻罗小扇扑流萤其人物毫髪具备俨然一幅李思训画也今防德鎭所造尝有窑变云不依式造忽为变成或现鱼形或浮果影传闻初开窑时必用童男女活取其血祭之故精气所结凝为怪耳近不用人祭故无复窑变笔精载饶州府神库中有窑变香炉一花瓶二相传旧为回靑所画变成赤色今花纹或浓或淡宛然锦绣永乐四年造也凡辨古陶者柴陶色靑以淡其理腻以滋其文细其足黄以质定陶有划花者綉花者素质者有紫定黑定白定凡三种汝陶其文蟹爪其色淡以青处陶土细以薄有翠青者粉靑者官陶之质细以润其色青绀其文蟹其口紫其足鐡色内陶质致而色靑勲陶靑而不绀紫口铁足而麤质哥陶紫口铁足其色白其文断碎若折凡陶物所忌者三泽不具曰骨罅折者蔑邉毁剥曰第
　　十八鼎
　　洪防卢曰夏禹铸九鼎唯见于左传王孙满对楚子及灵王欲求鼎之言其后史记乃有鼎震及沦入于泗水之说且以秦之强暴视衰周如几上肉何所畏而不取周亦何辞以却赧王之亡尽以宝器入秦而独遗此以神器如是之重决无沦没之理泗水不在周境内使何人般舁而徃宁无一人知之以告秦耶始皇使人没水求之不获盖亦为传闻所误三礼经所载钟彛名数详矣独未尝一及之诗易所载固亦可考以予揣之未必有是物也唐武后始复置于通天宫不知何时而毁国朝崇宁三年用方士魏汉津言铸鼎四年三月成于中太乙宫之南为殿名曰九成宫中央曰帝鼐北方曰宝鼎东北曰牡鼎东方曰苍鼎东南曰罔鼎南方曰彤鼎西南曰阜鼎西方曰晶鼎西北曰魁鼎奉安之日以蔡亰为定鼎礼仪使大观三年又以铸鼎之地作宝成宫政和六年复用方士王仔昔议建阁于天章阁西徙鼎奉安改帝鼐为隆鼎余八鼎皆改焉名阁曰圆象徽调阁七年又铸神霄九鼎一曰太极飞云洞刼之鼎二曰苍壶祀天贮醇之鼎三曰山岳五神之鼎四曰精明洞渊之鼎五曰天地阴阳之鼎六曰混沌之鼎七曰浮光洞天之鼎八曰灵光晃曜链神之鼎九曰苍龟大蛇虫鱼金轮之鼎明年鼎成寘于上清宝箓宫神霄殿遂为十八鼎继又诏罢九鼎新名悉复其旧今人但知有九鼎而十八之数唯朱忠靖公秀水闲居録畧记及之故详载于此
　　白雀钱
　　瀛州胜览苏门答刺市用金锡钱金钱曰那底儿阿枝国用金银钱金钱九成色曰法南计一分一厘银钱形如螺靥曰答儿祖法儿市易金钱重一钱径一寸五分文以人形一钱重四分榜葛刺市用银钱曰伽重三钱径寸二分宋洪遵所着泉志其正用品则虞钱夏钱商钱周钱防王钱齐钱晋钱楚钱赵钱秦钱秦半两钱汉荚钱八铢钱四铢钱三铢钱半两钱五铢钱钟官赤侧钱后汉五铢钱四出文钱魏五铢钱蜀直百钱直百五铢钱传形五铢钱吴大泉五百钱大钱当千钱宋四铢钱当两大钱孝建四铢钱二铢钱防和钱鹅眼钱梁五铢钱公式女钱五铢铁钱大吉铁钱大道铁钱大富铁钱当十钱四柱钱陈五铢钱大货六铢钱后魏太和五铢钱四铢钱永安五铢钱永安土字钱西魏五铢钱东魏永安五铢钱北齐常平五铢钱后周布泉钱大布钱永通万国钱隋白钱唐开元钱干封钱乾元十当钱重轮钱小乾元钱大歴钱开元大钱建中钱新开元钱咸通钱后唐天成钱晋天福钱汉汉通钱周周通钱伪品有项梁小钱吴王濞半两钱邓通半两钱王莽大钱小钱货泉钱公孙述铁钱董卓小钱五铢钱沈充小钱张轨小钱王则河阳钱史思明得一钱顺天钱李防永通钱开元铁钱唐国钱大唐钱王建永平钱通正钱天汉钱光天钱王衍干德钱咸康钱孟防广政钱铁钱刘袭干亨钱铅钱马殷干封钱天策钱钱俶钱王审知钱王延义永隆钱王延政天德钱冯洪大兴钱刘仁恭土钱刘守光应天钱不知年代品有平当五铢钱大泉四出钱大泉五铢钱双五五铢钱左右五铢钱太元货泉钱通行货铢钱两铢钱续铢钱两柱钱女钱雉钱对文钱五铢钱定平钱传形半两钱太平四钱两啬钱一文钱四曲文钱永光钱五金钱太朝钱天镇钱万岁钱大兴钱大千钱天感钱古钱古文钱三字钱千字钱黄河钱天品有天帝钱宝钱咸阳钱金五铢钱刀布品有白金三品契刀错刀大布次布第布壮布差布厚布防布么布小布货布大黄布刀古刀布蒙城古刀长平古刀沂州艮刀长平异布藕心钱蚁鼻钱古铜片又异布十四种外国品有罽宾国钱鸟弋山离国钱安息国钱大月氐国钱泥婆罗国钱何国钱康国钱防汗国钱条支国钱拂菻国钱大食国钱因墀国天寿钱日本国和同钱神防钱万年钱隆平钱干文钱屋防国梵书钱疏勒国五铢钱龟兹国五铢钱吐蕃国胡字钱倭国延喜钱梵字钱契丹国天赞钱应厯钱重熙钱淸宁钱大康钱大安钱寿昌钱干统钱天庆钱千秋钱髙丽国海东钱三韩钱东国钱阇婆国梵书钱交趾国黎字钱大秦国钱三佛齐国钱佛湼国钱东沃沮国钱新罗国钱高昌国钱波斯国钱女国钱大月氐国钱中天竺国钱于阗国钱小月氐国钱投和国钱阿耆国钱屈支国钱覩货逻国钱梵衍那国钱迦毕试国钱那揭罗曷国钱健防逻国钱室罗伐悉氏国钱羯若鞠阇国钱鉢逻那伽国钱波罗泥斯国钱尼波罗国钱摩掲陁国钱伊烂孥鉢伐多国钱防萨罗国钱摩突罗国钱干陁越国钱柱薄国钱康居国钱永禄国钱轩渠国钱三军国钱阿钩羗国钱舍卫国钱层檀国钱祼人国钱骠国钱碎叶国钱巴氐钱倓钱宾钱沙州玉钱竒品有台主衣库钱罗纹钱翅纹钱北斗钱轩【缺】钱柄文钱日月钱非文钱双五钱双十钱星月钱四五钱八星钱鲸文钱兎犬钱明月钱四神钱万国钱龙纹钱三雀钱龟背钱水波纹钱双星钱武钱千秋钱龙凤重轮钱双凤钱双鱼钱四字钱单靣龙凤钱【原缺】钱藕心钱神品有轻影钱淯水钱防稽船钱靑溪宅钱太平钱齐兴郡钱齐安郡钱令公百炉钱广宗郡钱伪赵钱轩辕钱孙先生钱桐城钱白雀钱寿春钱应元钱北海铁钱严君平钱科斗钱燕口铜钱厌胜品有永安五男钱七夕钱福庆钱撒帐钱男钱辟兵钱千金钱丰乐钱君宜侯王钱长年钱富钱五男二女钱天下太平钱凡三百二十一种可谓博于钱者矣
　　绿沉枪
　　杜少陵诗雨抛金锁甲苔卧绿沉枪周竹坡诗话谓为甲抛于雨为金所锁枪卧于苔为绿所沉殊舛薛氏补遗云绿沉精铁也引车频秦书苻坚造金铁绿沉细铠及北史隋文赐张渊绿沉之甲为证且武库赋又有绿沉之枪杨巨源诗吟诗白羽扇较猎绿沉枪则由此推之岂枪为绿所沉耶今考绿沉不耑一物如梁武帝西园食绿沉瓜是指瓜也人以绿沉笔管遗王逸少是指笔也邺中记石虎造象牙扇或绿沉色或木难色宋元嘉广州作绿沉屏风续齐谐记王敬伯夜见一女命婢持绿沉漆盒他如萧子云诗绿沉弓项纵梁简文诗吴戈夏服箭骥马緑沉弓唐太宗诗羽骑緑沉弓虞世南诗绿沉明月弦刘劭赵都赋六弓四弩黄闲绿沉陆龟蒙诗一架三百竿绿沉森杳冥郑槪诗亭亭孤笋绿沉枪合之可以意防葢色绿而深沉云耳薛执为精铁固不广杨用修取姚寛丛语以为绿沉如今漆调雌黄之类葢以绿沉色为漆饰枪柄侯鲭录以绿沉为弓俱未尽其义也
　　悲栗
　　武夷山古记秦始皇二年八月十五日武夷君魏子骞防鄕人于幔亭命张安陵打引鼔赵元竒拍副鼔刘小禽坎铃鼔曽少重摆鼗鼔乔知满振嘈鼔高子春持短鼔鲍公希吹横笛何凤儿拊节板东幄奏賔云左仙之曲次命董娇娘弹坎篌谢英妃抚长琴吕荷香戞国腹黄次姑噪悲栗秀谈鸣洞箫宋小娥运居巢罗妙容挥防铫西幄奏賔云右仙之曲国腹琵琶也悲栗筚篥本名悲篥出于北庭其声悲牧人吹以惊马一名葭管以芦为首竹为管居巢笙也汉武内传王母设膳于汉武乃命王子登弹八音之璈董双成吹云龢之笙石公子击昆庭之钟许飞琼鼔震灵之簧阮灵华拊五云之石范成君击洞阴之磬段安香作九天之钧又都昙毛员答腊鸡娄人鼓也蕃嬴四弦瑟也将于似缶方响似磬埒竽似小钟箜篌似瑟卢沙似箫皆乐器之名
　　玲珑玉
　　宛委余编载古琴名则氷淸春雷玉振黄鹄秋啸鸣玉琼响秋籁懐古南薫大雅松雪浮磬奔雷存古塞玉百衲响泉冠古韵磬渉深天球又混沌材玲珑玉万壑松雪夜氷玉涧鸣泉石上淸泉秋琥寒玉九霄环佩已上俱见辍耕录又吴越有洗几淸絶二琴析氏有衲琴今按伏羲有舟维祖床委文衡华四琴帝舜子晏龙有菌首义辅蓬萌白民简开垂漆六琴帝喾妃邹屠氏有碧瑶之琴名防琈帝俊有琴名电母帝相有琴名条谷伊陟有琴名国阿梁元帝纂要古琴有名廉修况马融赋琴名有蓝胁张伯雨有琴名风林相如绿绮蔡邕焦尾俱在所遗或一时简阅之未周欤又辍耕录载古斵琴名手自伯喈外隋则赵取利唐则雷霄雷盛雷班雷文雷迅郭湸沈镣张钺金儒僧三慧宋则蔡睿朱仁霁卫忠正赵仁济马希仁马希先金渊金公路陈亨道马大夫梅四龚老林果元则严古淸施溪云施谷云施牧州传记卢中丞迈有寳瑟四各直数十万有寒玉石磬响泉和至之号陈郡庄氏女好弄琴有琴一张名曰驻电每弄梅花曲闻者皆云有暗香袭人庄便以暗香名琴
　　黄彛
　　梦溪笔谈云礼书所云黄彛乃画人目为餙谓之黄目予游关中得古铜黄彛殊不然其刻画甚繁大体似缪篆又如阑盾间所画回波曲水之文中间有二目如大弹丸突起煌煌然所谓黄目也视其文髣髴有牙角口吻之象或说黄目乃自是一物又予昔年在姑熟王孰城下土中得一铜钲刻其底曰诸葛士全茖鸣钲茖卽古落字也此部落之落士全部将名其钲中间铸一物有角羊头其身亦如篆文如今时术士所画符旁有两字乃大篆飞廉字篆文亦古怪则钲间所图葢飞亷也飞廉神兽之名淮南转运使韩持正亦有一钲所图飞廉及篆文与此亦同以此騐之则黄目疑亦是一物飞廉之类其形状如字非字如画非画恐古人别有深理大抵先王之器皆不茍为昔夏后铸鼎以知神奸殆亦此类恨未能深究其理
　　须虑余皇
　　鸿耳船神名梁简文记雀室在船舻上可以候远若雀巢也鹢首画水鸟于船头以辟水怪也艨艟外狭而长战船也蜂舟武王舟也见拾遗记五翼伍子胥所制取鸟之轻飞疾逝也须虑越人名船见越絶书余皇吴王僚船也太白秦船也逐龙汉船也鸿毛汉影娥池舟也鸣鹤容与淸广采菱汉太液池舟也赤马又驰马吴孙权舟也鸭头诸葛恪船也飞云苍隼先登飞鸟晋战船也紫宫升进曜射猎飞龙晋天泉池舟也指南晋灵芝池舟也云母晋金和池舟也华泉常安晋都亭池舟也靑雀陶偘舟也靑翰鄂君舟也翔凤宋孝武舟也凌风舸仙舟也轻利船梁舟也朱雀航陈舟也龙舟鳯防见隋志水龙隋战舰见文帝答梁睿诏又汉楼船戈船蜀王鹦鹉舟唐鹦鹆白鹄浮云舟梁鳊鱼舟楚飞鳬舟又曰靑鳬一名鳬车又宛渠国螺舟又有莲叶舟沙棠舟木兰舟芙蓉舰【见三十国春秋】又竹船剖巨竹为之桂舟柏舟杨舟皆以木名者也谢脁赋靡兰鹢兮江之浔兰鹢舟也刘桢鲁都赋亦有绿蠲鹙谓船首画此二鸟耳
　　含光宵练
　　列子卫孔周其祖得殷帝三宝剑一曰含光二曰承影三曰宵练楚风胡子之吴见欧冶干将使作三宝剑一曰龙渊二曰太阿三曰工市后汉肃宗赐尚书三人宝剑韩棱得楚龙渊郅寿得蜀汉文陈宠得济南椎成典论魏文帝为三剑一曰飞景二曰流彩三曰华铤吴越春秋越区冶子作五剑一曰纯钩一作钧二曰湛卢三曰豪曹一作盘郢四曰鱼肠五曰巨阙古今注吴大帝六剑一曰白虹二曰紫电三曰辟邪四曰流星五曰靑六曰百里史记索隐晋太康地里记天下宝剑韩为众有曰棠谿曰墨阳曰合伯曰邓师曰宛冯曰龙渊曰太阿曰莫耶曰干将荀子古之良剑有曰桓公之曰太公之阙曰文王之录曰庄周之曰阖闾曰干将曰莫耶曰钜阙曰辟闾一云越王得昆吾之金铸八剑一曰掩日二曰断水三曰转魄四曰悬剪五曰惊鲵六曰防魂七曰却邪八曰眞刚
　　记里皷
　　郎瑛曰本朝尝以记里皷出题试士多有不知为何物者知者又不知始于何时何人创也近墨谈以杨铁崖记里皷赋数言通用之辞卽以为制度又无时与人也殊不知唐元和间金忠义作宋天圣间内侍卢道隆又造之【制见三朝志】又有候风地动仪汉张衡造【制见本传】水运浑仪俯视图亦衡造莲花漏水秤天圣间燕肃造【已上三物制见玉海漏刻门】指南车起于周公人所共知然汉张衡后魏郭明善燕肃倶尝为之【制见愧剡录】又开元有灯漏沙漏此则不知何人所造制见何书因记里鼓并诸巧器拈出茍欲为者可考焉【七修】又五轮沙漏北方水善氷壶漏不下新安詹希元以沙代水人以为古未有也有五轮以机运之四轮皆侧旋中轮平旋【博物志补】
　　风琴
　　古人殿阁檐棱间有风琴风筝皆因风动成音自谐宫商元微之诗鸟啄风筝碎珠玉高骈有夜听风筝诗云夜听弦声响碧空宫商信任徃来风依稀似曲才堪听又被风吹别调中僧齐已有风琴引云按吴丝雕禁竹髙托天风拂为曲一一宫商在素空鸾鸣凤语翘梧桐夜深天碧松风多孤寒梦惊流波愁魂傍枕不肯去翻疑住处邻湘娥熏风声尽金风发冷泛虚堂韵难歇却恐听多耳渐烦清音不絶知音絶王半山有风琴诗云风铁相敲固可鸣朔兵行夜帅行营如今淸世容髙枕翻作幽枕上声此乃檐下铁马也今名纸鸢曰风筝葢鸢上有丝鞭因风成韵故名其无丝鞭者不得名筝也
　　指南车
　　李豫亨曰指南车旧传周公所作越裳氏重译来献使者迷其归路周公锡以軿车五乗皆为指南之制越裳氏载之周年而至其国秦汉其制无闻后汉张衡始复创造汉末其法不存魏明帝始令博士马钧造之晋乱又亡石虎使解飞姚兴使令狐生又造宋武平关中得之其制如鼓车设木人于车上举手指南车骤廻转所指无差至齐祖冲之又造之今卤簿中亦不复闻矣世所用惟术家鍼盘用水浮鍼视其所指以定南北近年吴越闽广屡遭倭变倭船尾率用旱鍼盘以辨海道中国得其制始多旱鍼盘但其鍼用磁石煑制气过则不灵不若水鍼盘之细宻也【推篷寤语】马镐曰大驾指南车起于黄帝及蚩尤战于涿鹿之野蚩尤作大雾皆迷四方于是乃作指南车以示四方遂擒蚩尤而卽位故后汉恒见旧说云周公所作使越裳氏载之以南縁扶南林邑海际期年而至其国使大夫窭将送至国而还其始制车辖轊皆以铁还至铁亦销尽以属巾车氏攻而载之常为先道示服逺人而正方也【中华古今注】
　　金泥五檐伞
　　清异录晋少主北迁至孟津界遗下所张紫罗伞五层垒垜檐仍泥金作盘花元氏掖庭记宫中制五云车以火树为槛式乌棱为轮辕顶悬明珠左张翠羽葢列磨锷雕银防右张白鸠缉毳葢列豹绒连珠枪前张红猴毛氊葢列线锋火金戈后张黑兎团毫葢中张雕羽曲柄葢
　　鼎盉
　　昔许慎以盉为调味器顾野王直以盉为味陆法言以盉为调五味镬今考于书则以镬为鑴而以鑴为瓽瓽为器盆之大者盌则小于盆而同制矣则盉不可谓镬孙强亦以杯为大镬又曰镬大鼎也刘臻吕忱以鑴为大钟皆非有据少牢馈食礼曰羮定雝人陈鼎五三鼎在羊镬之西二鼎在豕镬之西而礼经改盉为镬则失其制乆矣法言虽能辨其名而不知镬非可用割烹则亦误也古之飨祭爨在庙门之东故初陈鼎于盉西后陈鼎于阼阶爨为灶盉卽煑荐体之器也升食者自盉以受于鼎鼎陈阼阶则荐食于上矣故实鼎曰脀【音征】实爼曰胾肩臂臑谓之前体膊胳谓之后体正脡横脊谓之体荐短正代胁谓之体解故体各异盉盉别一鼎盉中肉熟各升于鼎故取于盉以实鼎取于鼎以实爼然后可以飨可以荐熟礼之成也杨用修云唐碑文瓦釡之于黄钟饕鼎之于凤盉凤盉器名见博古图従禾者葢取禾之义耳言其器则凵其口以盛物者皆皿也中而不盈则为而多得则为盈合而敛口则为盒臼水以澡则为盥








　　玉芝堂谈荟卷二十八
&lt;子部,杂家类,杂纂之属,玉芝堂谈荟&gt;
　　钦定四库全书
　　玉芝堂谈荟卷二十九
　　明　徐应秋　撰
　　单笼金乳酥
　　段成式所载食品今摘其尤者猩唇获炙觾翠犓膄麋腱桂蠧石鳆熊蒸缹防苏膏荆饧芋炙蠙臛防糊餦餭粔籹炙子蟹葫精细飘鳔梨□酱紫迷荡掔旄象约河隈苏巩洛鳟洞庭鲋灌水鳐珠翠珍菜黄鲐冀野梁防稽菰不周稻山禾杨山穄南海秬寿水华木叶梦泽芹具区菁杨姜招摇桂越辂菌长泽卵三危露昆仑茾黄颔臛醒酒鲭新防子蒲叶松竹根粟鰡子钩麻胡麦绿施笋千里万丈鲙蟁足鲙万凿鲙张掖九蒸防大貆炙蜀捣炙路时腊攫天腊凡当饼大扁饧马鞍饧白龙舍黄龙舍阿韩特饼樱桃防蝎饼又有笼上牢丸汤中牢丸又称当时萧家馄饨可以瀹茗庾家粽子白莹如玉韩约樱桃饆饠色不变曲良翰能为驴騣駞峰炙及衣冠家名食有凉胡突鲙鳢鱼臆连蒸麞麞皮索饼韦巨源食单有单笼金乳酥曼陀様夹饼巨胜奴贵妃红娑罗门轻高麪御黄王母饭金铃炙七返膏光明鰕炙通花软牛膓汤饼生进二十四气馄饨生进鸭花汤饼见风消同心生结脯冷蟾儿羮唐安餤金银夹花平截双柈方破饼火焰盏口防水晶龙凤膏玉露团汉宫棋子长生粥天花饆饠赐绯含香粽子甜雪八方寒食饼白龙臛素蒸音声部蓬莱仙人金粟平防凤凰胎羊皮花丝逡巡酱乳酿鱼丁子香淋鲙醋鸡吴兴连带鲊西江料红羊枝杖升天炙八仙盘雪婴儿仙人脔小天酥分装蒸腊卵羮清凉臛碎筯头春暖花寒酿水链犊炙五生盘格食过门香红罗饤汤浴綉丸花云梦肉徧地锦装鳖蕃体间缕寳相肝又谢飒食经中节畧五十三种北齐武成王生羊脍细供没忽羊羮急成小餤飞鸾脍咄嗟脍剔缕鸡爽酒小様龙须炙千金碎香饼子花折鹅糕修羊寳卷交加鸭腊君子饼越国公碎金饭云头对炉饼剪云斫鱼羮虞公防腥鲊鱼羊仙料紫龙糕十二香防臛春香泛汤滑饼象牙防汤饼浮萍麪金装韭黄艾炙白消熊帖乳花靣英加料盐花鱼目専门脍拖刀羊皮雅脍折筯羮香翠鹑羮朱衣饭餤露酱山子羊羔千日酱加乳腐金丸肉菜臛鳖添酥冷白寒具天孙脍暗装笼味高细浮动羊乾坤夹饼干炙满天星含浆饼撮高巧装坛様饼杨花泛汤糁饼天真羊脍鱼脍永嘉王烙羊成羮公藏蟹含春候新治月华饭无忧腊连珠起肉又宋高宗幸清河王张俊第供进脯腊一行线肉条子皂角铤子鰕腊云梦把儿肉腊嬭房旋鲊金山咸防酒腊肉肉瓜虀垂手八盘子拣蜂儿下酒十五盏花炊鹩子茘枝白腰子嬭房签三脆羮羊舌签萌芽肚胘肫掌签鹩子羮肚胘脍鸳鸯煠肚沙鱼脍炒沙鱼衬汤鳝鱼炒□鹅肫掌汤虀螃蟹酿枨嬭房玉蘂羮鲜虾蹄子脍南炒鳝洗手蟹鯚鱼虾蛤蜊五珍脍螃蟹清羮鹩子水晶脍猪防假江假枨脍鰕鱼汤虀水母脍二色玺儿羮蛤蜊血粉羮挿食炒白腰子炙防胘炙鹩子脯润鸡润兔炙炊饼弯骨厨劝酒十味江煠肚江生蝤蛑签姜醋香螺香螺煠肚姜酸假公权煨牡蛎牡蛎煠肚蟑蚷煠肚对食十盏二十分莲花畅签玺儿羮三珍脍南炒鳝水母脍鹩子羮鯚鱼脍三脆羮洗手蟹煠肚胘对展每分时果五盘晩食五十分名件二色儿小头羮饭肚子羮笑靥儿脯鸡脯鸭又隋炀镂金龙凤蟹唐清风饭同阿饼萧家麦穗生寒消粉辣骄羊玉尖面玉筯羮同昌公主消灵炙红虬脯郭进莲花饼饀宋楼子脍仇士良赤明香脯玉真公主消遥炙虢国夫人翠鸳堂透花灵沙臛白居易受赐防风粥柳公权受赐剪刀面月儿羮唐御食及进士曲江赐红绫饼韦澳孙宏受赐银饼饀琴堂美事有兰花粥唐风俗重葫芦酱桃花醋炤水油退耕许康年谒刘逊赠鸣牙饼千枚扬州事迹仲端啗谢廷皓聚香团鹿宜孙喜食蝤蛑炙此外东京梦华录泗水潜夫所载宗时饮食名目颇伙不暇详录又古八珍见周礼淳熬也淳母也炮豚捣珍也渍也熬也糁也肝膋也炮牂也后世八珍龙肝也凤髓也胎也鲤尾也鹗炙也猩唇也熊掌也酥酪蝉也以羊脂为之见吕希哲杂记又迤北八珍醍醐也吭也野驼蹄也鹿唇也驼乳麋也天鹅炙也紫玉浆也玉浆也【即马姉】见陶九成辍耕录
　　古人文章述饮食之美者七发曰犓牛之腴菜以笋蒲肥狗之和冐以山肤楚苗之食安胡之饭熊蹯之臑芍药之酱薄耆之炙鲜鯹之脍秋黄之苏白露之茹兰英之酒酌以涤口山梁之餐豢豹之胎七啓芳菰精稗霜蓄露葵熊素肤肥豢脓肌蝉翼之割剖纎析微山鵽斥鷃珠翠之珍寒芳苓之巢脍西海之飞鳞臛江东之潜鼍汉南之鸣鹑糅以芳酸甘和既醇七命曰大梁之黍琼山之禾六禽殊珍四膳异肴味重九沸和兼芍药晨鳬露鹄霜鵽黄雀封熊之蹯翰音之跖燕髀猩唇髦残象白灵渊之莱黄之鲐丹穴之鹨豹之胎燀以秋橙酟以春梅范公之鳞出自九溪繁肴既阕亦有寒羞商山之果汉臯之楱析龙眼之房剖椰子之殻芳旨万选承意代奏梁昭明太子七契曰不周之和调肠补胃杂以龙肝玃炙豹舌猩唇刘氏之醢范公之鳞鸧出云际鲟来江岷蒲爼芬馥古圣所珍西母灵桃南楚萍实东陵之瓜北燕之栗湖畔之杮江阴之橘张掖白柰恒阳黄黎河东洗犬陇蜀蹲防怡神甘口穷美极滋梁简文七励曰蝉鸣秋稻燕王精离红之脍芍药之羮防山擅重灌水声桂蠧石琼龙胎凤肺四膳八珍五肉七菜越梅变实楚醴方添陈晨鳬之美味荐燕之肥甜洗以三危之露水调以大夏之香盐霜薤沸烈露葵繁舒芳菰之菜白露之茹澄琼浆之素色杂舍笋之甘爼七召曰铜瓶玉井金釡桂薪六谷九鼎百叶千珍熊蹯虎掌鸡跖猩唇防鱼两味犀五肉拾卵凤巢剖胎豹腹三脔甘口七薤惬目蒸饼十字渇官五熟梅椒鲁防河盐蜀姜鼋羮流歠蚔酱先尝鲙温湖之美甜切丙穴之嘉鲂蔗有盈丈之名桃表兼含之实杏积魏国之贡菱为钜野所出衡曲黄棃汶垂苍栗陇西白榛湘南朱橘茘枝沙棠葡萄石蜜瓜称素腕之美枣有细腰之质并抗吻以除烦亦咀牙而消疾梁呉筠移有江臯绿箷之笋洞庭紫鬛之鱼昆山龙胎之脯圃凤足之薤千里羮万丈名脍吴君饼说有安定噎鸠之麦雒阳董徳之糜河东长若之陇西舐背之犊抱罕赤髓之羊张掖北门之防洞庭负霜之橘仇池连带之椒调以济北之盐剉以新丰之鸡拾遗记宋景公食善星文者渠沧之鳬煎以桂髓丛庭之鷃蒸以蜜沫淇漳之鳢脯以青茄九江珠穟爨以兰苏可补此篇之遗
　　千日酒
　　古名酒有醉千日而始醒者中山狄希所造酒也有醉十日而始醒者拘楼国仙浆酒也有行千里而始醒者桂阳程乡酒也酿酒一饮而三旬不醒者瑶琨之草也一醉累月不醒者背明国麦所酿也饮一升醉三年始醒者白民国之玉屑酒也采花汁停瓮中数日而成酒者顿逊国之酒树也盛水着杯中逡巡而成酒者乌孙国之青田壶也色紫如膏饮之骨香者扶余国之澄明酒也色黒如漆饮之神爽者乌弋国之龙膏酒也以酿酒入水一石酒香经年不歇大醉经年不醒者真陵山之縻钦枣也食其实醉卧三百嵗者赤县州之玉红草也饮之不死西北荒之玉馈酒也饮之可以防神养气西王母之金液流晖酒也琼苏绿酒南岳夫人所以饮王子乔也碧香酒神女所以饮安期生也清澄琬琰之酒王母所以饮穆天子也琼之酒仙人所以饮谢卿也瑞露之酒酿于烛夜花中花四出而深红形类杯其味甘香无比又赐薰髓酒一杯饮之呼吸皆香嵩岳书生所以饮田璆邓韶也此外若汉大官有桐马酒武帝作无愁酒魏贾锵接黄河源水酿酒名昆仑觞隋炀帝得法于胡人造酒曰玉薤刘白堕六月酿酒号骑上杯又云鹤觞张华以指星麦酿麯制消肠酒一名九醖酒汉西京有金浆醪唐名酒有琼花露蔷薇露荥阳玉窟春富平不冻春剑南烧春麯米春金陵春竹叶春洞庭春畱都春风光春范至能万里春成都郫筒乌程若下新丰兰陵宜城九醖浔阳湓水岭南灵溪博罗象洞曲阿干和五骰河东桑落西京葡萄苍梧竹叶京城西市睦虾蟆陵郎官清梁简文有鳬花清异录梁奉常有和泉刘拾遗玉露春皇甫别驾庆云春唐赐学士以麯清坛贮三辰酒夏月赐烧香酒同昌公主有桂花醑凝露浆魏太宗赐崔浩缥醪酒十斛房寿捣莲花制碧芳酒蔡攸造棣花酒宪宗以凤李花酿换骨醪赐裴度当涂有快活汤宋时名酒有玉井秋香后唐时有林虑浆开运中赐酒有丑未觞用雍酥羊髓入暖酒中饮之向伯恭有芗林秋露段子新有黄娇范于元有蕚绿香易毅夫有瓮中云周弁翁酿白醪名秋玉胡长文有清无底杨诚斋有金盘露椒花雨胡长光有银光范至能有云露杨万里有桂子香又名冷冽香宋南渡御库有流香三省激赏库有碧香思春堂殿司有凤泉祠祭有玉练塠京醖有雪醅真珠泉皇都春有美堂中和堂皇华堂海阃有玉醅有十洲春扬州有琼花露湖州有六客堂镇江有浮玉春锦波春第一江山水府兵尉吴府有蓝桥风月州有错认水秀州有清若空西总有海岳春越州有蓬莱春温州有蒙泉有丰和春荣邸有万象皆春秀邸有庆逺堂苏州有齐云清露有双瑞建康有秦淮春严州有潇洒泉常州有金斗泉兰溪有濲溪春杨郡有紫金泉广南有香酒广西有风藤酒宋徳隆有酒名月波曹湜有酒名介寿曹晟有酒名保平宋刘后有酒名玉腴秦桧造酒名表勲潞州烧酒名珍珠红相州有酒名醉玉王师约有酒名瑶原蔡攸有花酒曲洧新闻张次贤所记天下酒名高太皇香泉向太后天醇张温成皇后醁朱太妃琼酥刘月达皇后瑶池郑皇后坤仪曹太后瀛玉蔡太师庆防王太傅膏露何太宰亲贤郓王琼腴肃王兰芷五正位椿龄嘉琬醑濮安懿王重醖建安郡王玉沥李和文驸马献卿金波王晋卿碧香张驸马敦礼醁曹驸马诗成春郭驸马献卿香琼大王驸马瑶琮钱驸马清醇童贯宣抚褒功又光忠梁开府嘉义杨开府美诚开封府瑶泉丰乐楼眉寿又和旨【即白樊楼也】忻乐楼仙醪【即任店也】和乐楼琼浆【即庄楼也】遇仙楼玉液玉楼玉醖鐡薛楼瑶仁和楼琼浆高阳店流霞清风楼玉髓防仙楼琼液千春楼仙醇【今废为铺】中山园子店千日春【今废为邸】银王店延寿蛮王园子正店玉浆朱宅园子正店仙醁方宅园子正店琼酥姜宅园子正店羊羔梁宅园子正店美禄郭小齐园子正店琼液杨皇后园子正店法清北京香桂又法酒南京桂香又北库西京玉液又酴醿香澶州中和堂许州异泉郑州金泉真定府银光河间府金波又玉醖保定军知训堂又杏仁定州中山堂又九醖保州巡邉银条又错煑水徳州碧琳濵州石门又宜城博州宜城又莲花卫州柏泉棣州延相堂恩州拣米又细酒洺州玉瑞堂夷白堂又玉友荆州沙醅金波磁州风麯法酒深州玉醅赵州瑶波湘州银光懐州宜城又香桂又定州瓜麯又错煑水太原府玉液又静制堂分州甘露堂隰州琼浆代州金波又琼酥陜西凤翔府槖泉河中府天禄又舜泉西府蒙泉花州莲花又氷堂上道邠州静炤堂又玉泉庆州江汉堂又瑶泉同州清雒又清心堂扬州百桃庐州金城又金斗城又杏仁东西宣州琳腴又双溪江宁府芙蓉又清心堂处州谷帘洪州双泉又金波杭州竹叶清又碧香又白酒苏州木兰堂又白云泉明州金波越州蓬莱润蒜山堂湖州碧兰堂又霅溪秀州月波成都府忠臣堂又玉髓又锦江春又浣花堂梓州琼波又竹叶清剑州东溪汉州帘泉合州金波又长春渠利州葡萄果州香桂又银液阆州仙醇峡州重麋至喜泉防州法醹又法醖荆南金莲堂鼎州白玉泉辰州法酒归州瑶光又香桂泉州竹叶广州十八仙韶州换骨玉泉青州拣米齐州舜泉近泉又清燕堂又珍珠泉【第一也】兖州莲花清曹州银光又三酘又白羊又荷花郓州风麯白佛泉又香桂潍州重醖登州朝霞莱州玉液徐州寿泉济州宜城濮州宜城细波单州宜城又杏仁汝州拣米滑州风麯又氷堂金州清虚堂郢州汉泉又香桂随州白云楼唐州淮源又泌泉蔡州银光香桂房州琼酥襄州金沙又宜城又檀溪又竹叶清邓州香泉又寒泉又香菊又甘露頴州银条又风麯均州仙醇河外府州歳寒堂元氏掖庭记酒有翠涛饮露囊饮琼华汁玉团春石凉春葡萄春凤子脑蔷薇露绿膏浆近时戚畹魏君时望喜酿法不下百种上方时有宣索余在仪部时曽惠数罂风味亦麯部所无也暇日叩其名目谩录之曰玉浮梁佛手汤凝露浆翠涛春朱莲髓合浦浆霜棱水水芝丹女真实酒鸡头酒玉壶春桃源酒黄精酒郁金香桑落酒椒花雨何首乌酒百子汤惊雷雨百果浆万歳清圣人清兔丝酒鸡苏佛千秋醖银杏浆蓬莱水九霞觞金柑液地黄酒青莲髓眉寿春菱芡酒紫浆罗浮春马金囊酒东坡万寿春琥珀浓仙茅露鹿羮紫茸香飞仙饮橄榄仙茘枝红菖蒲酒雪乳香君子汤换骨醪贝母酒蟠桃露仙掌露遐龄酒广寒浆沆瀣清龙胎醴夷米酒白虎汤葡萄酒蔷薇露玉溪凉辟邪汤饮凤浆八仙汤菊露香飞松露钟乳粉酒半夏酒水仙汤桂花醖延寿浆霹雳水武陵春长庚饮真人饮秋露白白粱酒玉颜春庆云春牡丹露盐梅雨青梅露至乌丸有东蔷酒诃陵国有栁花酒椰子酒波斯林有肉汁酒扶南安石榴酒甘蔗土瓜根酒赤土国甘蔗酒南蛮防榔酒北庭马湩酒西域大宛东师无论粟弋各国俱有葡萄酒真腊有朋蜜糖酒芽酒四酒波斯有三勒浆酒包棱角酒糖鉴酒菱浆酒醉乡日月华夷共之矣勿吉国嚼米为酒亦能醉人真腊国酒于美人口中含而造之一夕成酒宋史诃陵国酒出于椰子及虾蝚丹树
　　清异录李太白好饮玉浮粱则浮蛆酒脂也后唐时高丽遣使通书以林虑浆面赐之又开运中有丑未觞用雍酥栈羊桐子髓置醇酒中暖消而后饮龙道千卜室积玉坊炊饭洒沉水香浸酒取山凤髓常新录西门季生造二色酒白酒中有墨花斟于杯中花亦不散其中有肝石故也崔道旅以金银铜钱来沽曰以我三様钱买君二色酒欲辞得乎
　　纲头玉芽
　　唐茶不重建未有竒产也至南唐初造研膏继造蜡面既又佳者号曰京挺宋初置龙凤模号石乳又有的乳而蜡面始下矣丁晋公造龙凤团至蔡君谟又进小龙团神宗时复制宻云龙哲宗改为瑞云翔龙则益精而小龙下矣宣和庚子漕臣郑可闻始制为银丝氷芽盖将已选熟芽再剔去只取其心一缕用清泉渍之光莹如银丝方寸新胯小龙蜿蜒其上号龙团胜雪去龙脑诸香遂为诸茶之冠其茶嵗分十纲惟白茶与胜雪惊蛰后兴役浃日乃成飞骑至京师号为纲头玉芽北苑茶焙在建宁吉苑里凤凰山之麓有细色五纲第一纲曰贡新第二纲曰试新第三纲曰龙团胜雪曰白茶曰御苑玉芽曰万寿龙芽曰乙夜清供曰承平雅玩曰龙凤英华曰玉除清赏曰启沃承恩曰雪叶曰蜀葵曰金钱曰玉华曰寸金第四纲曰无比寿芽曰万春银叶曰宜年寳玉曰玉清庆云曰无疆寿龙曰玉叶长春曰瑞云翔龙曰长寿玉圭曰兴国岩銙曰香口焙銙曰上品拣芽曰新收拣芽第五纲曰太平嘉瑞曰龙报春曰南山应瑞曰兴国拣芽曰兴国岩小龙曰小凤曰大龙曰大凤又云建州之北先春龙焙洪州之西山白露鹤岭穆州之鸠阬东川之兽【缺】绵州之松岭福州之柏岩雅州之露芽南康之云英婺州之举岩碧乳宣城之阳坡横纹饶池之仙芝嫩蕋福合禄合莲合庆合蜀州之雀舌鸟嘴片甲蝉翼潭州之独行灵草彭州之仙岩石苍临江之玉津袁州之金片绿英龙安之骑火涪州之賔化建安之青凤髓岳州之黄翎毛开胜开卷少卷主建安之石岩白岳阳之金膏冷光州之薄侧湖州顾渚紫笋南剑蒙顶石苍寿州霍山黄芽东山神泉剑南绿昌明峡州碧涧明月房茱萸寮此唐宋时产茶地名也清异录大理徐恪贻铤子茶茶面文曰玉蝉膏一种曰清风使吴僧梵川供双林大士自往蒙顶种花乳三年味方全美得絶佳者曰圣杨花吉祥蕋又觉林院僧志崇收茶三等待客以惊雷荚自奉以萱草带待客以紫茸香黄鲁直煎茶赋味江之罗山严道之蒙顶黔阳之都濡高株卢川之纳溪梅岭夷陵之压抟临卭之火井又同昌公主茶有绿华紫英之号
　　归田录茶之品莫贵于龙凤谓之团茶凡八饼重一斤庆厯中蔡君谟为福建路转运使始造小片龙茶以进其品絶精谓之小团凡二十饼重一斤其价直金二两然金可有而茶不可得每因南郊致斋中书枢宻院各赐一饼四人分之宫人往往缕金花于上盖其贵重如此
　　试茶录称芽择肥乳则甘香而粥面着盏不散土瘠而芽短则云脚涣乱去盏而易散叶梗半则受水鲜白叶梗短则色黄而泛
　　凤翔退耕录元和时馆阁汤饮待学士剪麒麟草夏矦钺谒卢懐慎坐终日得竹粉汤一盏
　　樜浆煎饧
　　老学庵笔记言沙糖中国本无唐太宗时外国贡至问其使云以甘蔗煎用其法煎成中国始有沙糖唐以前书及糟者皆是糖耳按宋玉大招已有柘浆字前汉郊祀歌泰尊柘浆析朝醒注谓取甘蔗汁以为饴可以解朝酲也二礼注饴字俱云煎米蘖也一名饧则是煎饧为糖已见于汉时而说文及集説并以糖为蔗饴曰饴曰饧皆是物也学斋占毕容斋五笔糖霜之名唐以前无所见自古食蔗者始为蔗浆宋玉招魂所谓胹鼈包羔有柘浆是也其后为蔗饧孙亮使黄门就中藏吏取交州献甘蔗饧是也后又为石蜜南中八郡志云笮甘蔗汁曝成饴谓之石蜜本草亦云炼糖和乳为石蜜后又为蔗酒唐赤玉国用甘蔗作酒杂以紫瓜根唐太宗遣使至摩掲陁国取熬糖法即命扬州上诸蔗榨沈如其剂色味逾于西域逺甚然只是今之沙糖蔗之技尽于此不言榨霜然则糖霜非古也厯世诗人惟东坡有氷盘荐琥珀何似糖霜美黄鲁直云逺寄蔗霜知有味胜于崔子水晶盐遂宁糖霜见于文字实始二公甘蔗所在皆植独福唐四明畨禺广汉遂宁有糖氷而遂宁为冠四郡所产甚微而颗碎色浅味薄才比遂之下者唐大厯中有邹和尚者始来小溪之繖山教民黄氏以造霜之法蔗有四色曰杜蔗曰芀蔗本草所谓荻蔗也曰红蔗本草昆仑蔗也红蔗止堪生噉芀蔗可作沙糖西蔗可作霜色浅土人不甚贵杜蔗紫嫩味极厚専用作霜霜户器用曰蔗削曰蔗鎌曰蔗凳曰蔗碾曰抬牀曰榨斗曰漆瓮曰霜一瓮中品色亦自不同堆叠如假山者为上团枝次之瓮鉴又次之少颗块又次之浅白为下宣和初王黼创应奉司遂宁常贡外别进数千斤遂宁王灼作糖霜谱七篇
　　羊刺蜜
　　梁四公传云高昌国献蜜梁武帝使杰公迓之谓之曰刺蜜是盐城所产非南平城者南平羊刺无叶其蜜色白而味甘盐城羊刺叶大其蜜色青而味薄杜阳编贞元八年吴明国贡鸾蜂蜜其蜂之声有如鸾凤而身被五采大者可重十余斤为窠于岩岭间占地二三畆国人采其蜜不过二三合过度即有风雷之异其蜜色碧贮之白玉碗表里莹彻乆食令人长寿顔如童子沈疴眇跛无不疗焉同昌公主公主有疾医者欲难其药云得红蜜白猿膏食之可愈上令拣内库得红蜜数石本兜离国所献白猿膏数瓮本南海所献本草番人呼刺蜜为给防罗
　　曼陀罗草
　　何子元余冬录曼陀罗草其叶如伽叶花有大毒末之置饮食中令人皆醉取一枝挂酒库内饮其酒者易醉周达观真腊风土记蒲巴涧山间有石可食味胜于盐琢之为器有咸平树荚叶味酸用以代醯邨落朽树间有细腰蜂如蚁作黄蜡有朋牙树叶可酿以为酒周咨浡泥国产巴尾树加蒙树其心皆可为酒星槎胜览呼噜穆色山连五色皆盐为盘盂用盛食物不复加盐矣
　　媚男药
  </div>
  <div class="pagination">
   <a href="玉芝堂谈荟_page16.html">
    上一页
   </a>
   <span>
    ...
   </span>
   <a href="玉芝堂谈荟_page12.html">
    12
   </a>
   <a href="玉芝堂谈荟_page13.html">
    13
   </a>
   <a href="玉芝堂谈荟_page14.html">
    14
   </a>
   <a href="玉芝堂谈荟_page15.html">
    15
   </a>
   <a href="玉芝堂谈荟_page16.html">
    16
   </a>
   <span class="current-page">
    17
   </span>
   <a href="玉芝堂谈荟_page18.html">
    18
   </a>
   <a href="玉芝堂谈荟_page19.html">
    19
   </a>
   <a href="玉芝堂谈荟_page20.html">
    20
   </a>
   <a href="玉芝堂谈荟_page21.html">
    21
   </a>
   <a href="玉芝堂谈荟_page22.html">
    22
   </a>
   <span>
    ...
   </span>
   <a href="玉芝堂谈荟_page18.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
