<!DOCTYPE html>
<html>
<head>
    <meta charset="UTF-8">
    <title>通俗编 - 第 57 页/共 62 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>通俗编 - 第 57 页/共 62 页</h1>
    <div class="content">　　骨鹿
　　〔乐府杂録〕有骨鹿舞于小球子上。纵横腾踏。以其旋转之捷。因以名之也。一作骨碌。〔岭表録异〕报溪［石＋间］有石鳞次。可蹑之而过。或乘牛过者。牛皆促敛。四蹄跳跃。或失则随流而下。彼人谚云、跳［石＋间］牛骨碌。
　　
　　［虫＋（山/及）］［虫＋（辄-车）］
　　〔集韵〕鱼及、日渉、二切。虫行貌。直读若岌折。
　　
　　［劳＋少］［曹＋少］
　　〔集韵〕物不精也。音若劳曹。
　　
　　［巾＋頼］［巾＋段］
　　〔类篇〕衣破貌。洛骇、师骇、二切、字或皆从衣。
　　
　　［多＋（巛/邑）］［多＋农］
　　〔方言〕南楚凡大而多谓之［多＋（巛/邑）］。凡言过度及妄施行谓之［多＋农］。乌孔、奴动、二反。〔博雅〕［多＋（巛/邑）］［多＋农］、多也。〔广韵〕盛多貌。〔按〕俚俗以物之陈久而臭恶曰［多＋（巛/邑）］［多＋农］。古无比训。岂以［多＋农］有过度之义而牵合欤。
　　
　　汪嚢
　　〔轩渠録〕有营妇托一学究写书寄夫云、天色汪嚢。不要吃温呑蠖托底物事。自注云、汪去声。〔按〕释名云。［难/肉］、汪也。汁、汪也。则汪嚢正当作汪郎耳。
　　
　　鏖糟
　　〔汉书霍去病传〕合短兵鏖兰皐下。晋灼注、世俗以尽死杀人为鏖糟。〔辍耕録〕今以不洁为鏖糟。义虽不同。却有所出。〔按〕如晋灼所云。固血肉狼藉矣。于不洁净义亦略相通。
　　
　　［月＋奄］［月＋（潜-シ）］
　　〔正字通〕俗呼物不洁白曰［月＋奄］［月＋（潜-シ）］。元曲多用此二字。〔按〕古字书 ［月＋奄］训烹。于不洁白无关。焦氏刊［（忖-寸）＋呉］、又谓物不净曰［女＋音］赃。［女＋音］、读如谙。益无可征。求其本字。疑即为［尸＜食］［衍/食］之音转耳。［衍/食］［尸＜食］、见周礼玉人注。
　　
　　拉飒
　　〔晋书五行志〕太元末。京口谣云、黄雌鶏。莫作雄父啼。一旦去毛衣。衣被拉飒栖。拉飒、言秽杂也。〔元好问诗〕恶木拉飒栖。直干比指稠。用此。〔按〕二字所出最先。当以为正。他皆后变字也。广韵。刺［（巛/歹）＋リ］、不净也。音如し辣拶。集韵。［月＋立］［月＋（夭/韭）］。肉杂也。［（払-ム）＋（腊-月）］［（払-ム）＋（夭/韭）］、和搅也。音倶如拉杂。黄山谷集、［イ＋（榻-木）］［イ＋（夭/韭）］、物不［益＋蜀］也。蜀人语音如搭［革＋及］。女论语、洒扫灰尘。撮除［（払-ム）＋翕］［（払-ム）＋（厂＜（夭/韭））］。五灯会元、大容［言＋（烟-火）］曰。大海不容尘。小溪多［（払-ム）＋盍］［（払-ム）＋（夭/韭）］。云庵净曰。打迭面前［（払-ム）＋盍］［（払-ム）＋（夭/韭）］。梦梁録、诸河有载［土＋立］［土＋及］粪土之船。又毎日扫街盘［土＋立］［土＋及］者。支钱犒之。其用字各不同。
　　
　　乌漉秃
　　〔玉芝堂谈荟〕载占谚。四月初八乌漉秃。不论上下一齐熟。
　　
　　麻曷剌
　　〔樊［木＋射］山房集〕呉山麻喇曷剌佛像。元至治时凿。元史泰定帝元年。塑马合吃剌佛像于延春阁之淸晖亭下。马合吃剌。即麻曷剌。梵音无定字也。〔按〕今杭人嘲天黥者曰麻曷剌。乃借言之。
　　
　　光辣挞
　　〔陈郁话腴〕艺祖咏日诗、欲出不出光剌挞。千山万山如火发。
　　
　　寛定宕
　　〔癸辛杂志〕胡卫道三子。孟曰寛、仲曰定、季曰宕。盖悉从宀。其后悼亡妻。俾友人作志。书曰、夫人生三子。寛、定、宕。读者为之掩鼻。盖当时已有此俚言也。
　　
　　长［（燎-火）＋攴］筱
　　〔越语［ワ/月］綮録〕身长曰［（燎-火）＋攴］。离了切。隋韵有之。今越人谓身莽长者曰长［（燎-火）＋攴］筱。〔按〕集韵、有［身＋劳］［身＋寿］字。亦训身长。音如［シ＋劳］导。恐今［（燎-火）＋攴］筱之言别。因［身＋劳］［身＋寿］而转。
　　
　　零零碎碎
　　〔朱子语録〕洪范是治道最紧切处。这个若理会不通。又去理会甚么零零碎碎。
　　
　　条条直直
　　〔白居易薛小童吹［咸/角］栗歌〕条条直直如笔描。
　　
　　稀稀踈踈
　　〔又诗〕稀稀踈踈绕篱竹。窄窄狭狭向阳屋。
　　
　　［木＋厥］［木＋厥］梗梗
　　〔素书〕［木＋厥］［木＋厥］梗梗。所以立功。注曰。［木＋厥］［木＋厥］者、有所恃而不可摇。梗梗者、有所立而不可挠。
　　
　　婆婆娑娑
　　〔通雅〕黄庭经、金铃朱带座婆婆。文选、修初服之娑娑。则婆婆亦可畳用。
　　
　　劫劫波波
　　〔五灯会元〕岳林眞示众。劫劫波波。未肯归家隐坐。〔按〕其分见者。如韩昌黎文、人皆劫劫。我独有余。岑参诗、风尘奈尔何。终日独波波。用者甚众。
　　
　　媒媒晦晦
　　〔庄子知北游］被衣歌曰。媒媒晦晦。无心而不可与谋。音义曰。媒、音妹。媒媒、晦貌。
　　
　　眇眇忽忽
　　〔司马相如子虚赋〕眇眇忽忽。若神仙之髣髴。
　　
　　欝欝勃勃
　　〔子华子大道篇〕欝欝勃勃。而不可屈。
　　
　　蓬蓬孛孛
　　〔汉书注〕文颖曰。孛星其光四出。蓬蓬孛孛也。〔按〕诗、其叶蓬蓬。庄子秋水篇、蛇谓风曰。子蓬蓬然起于北海。蓬蓬然入于南海。通作逢。墨子耕柱篇、逢逢白云。一西一东。亦作彭。南史徐道度传、背上彭彭有气。孛亦通作勃。法言、巽以扬之。勃勃乎其不可及。韩退之荐侯喜状、胸中勃勃然。
　　
　　［石＋鬼］［石＋鬼］巍巍
　　见〔左思呉都赋〕。巍、力罪切。直读若垒。注云、［石＋鬼］［石＋鬼］巍巍、众石攅积貌。
　　
　　铄铄
　　〔文选景福殿赋〕其华表镐镐铄铄。赫奕章灼。若日月之丽天也。〔江淹诗〕铄铄电上影。□□云外山。又〔说文〕［雨/言］［雨/言］、震电貌。〔廿泉赋〕［雨/言］然阳开。亦谓光彩［雨/言］［雨/言］然也。
　　  
　　汪汪
　　〔后汉书黄宪传〕叔度汪汪若千顷陂。〔水经注〕谚曰、陂汪汪。下田良。〔按〕此言寛广之水。俗云、涙汪汪者。宜用［目＋汪］［目＋汪］、目欲泣貌。然卢纶诗、张老闻此词。汪汪涙盈目。只用汪字。
　　
　　霍霍
　　〔古木兰诗〕磨刀霍霍向猪羊。一作耀刀刀光。
　　
　　吸吸
　　〔刘向九叹〕风騒屑以摇木兮。云吸吸以湫戻。吸吸、动貌。本亦作翕。〔诗〕载翕其舌。又〔集韵〕［口＋业］［口＋业］、口动貌。
　　
　　□□
　　〔荀子荣辱篇〕今是人之口腹。安知礼义。安知辞让。亦□□而［口＋焦］。郷郷而饱已矣。杨注。□□、［口＋焦］貌。
　　  
　　闪闪
　　〔礼礼运〕鱼鲔不［シ＋（人/二/心）］。注、［シ＋（人/二/心）］之言闪也。言鱼鲔不闪闪畏人也。一作［（払-ム）＋闪］。〔潘岳射雉赋〕［（払-ム）＋闪］降邱以驰敌。注、云。［（払-ム）＋闪］、疾动貌。
　　
　　帖帖
　　〔释名〕床前帷曰帖。言帖帖而垂也。〔杜牧诗〕坛宇寛帖帖。〔李商隐诗〕云孙帖帖卧秋烟。
　　
　　［口＋奉］［口＋奉］
　　〔大雅〕瓜［瓜＜失］［口＋奉］［口＋奉］。〔说文〕引作［（花-化）/奉］［（花-化）/奉］。〔按〕诗传、训多实。似从说文为正。
　　
　　漉漉
</div>
    <div class="pagination">
<a href="通俗编_page56.html">上一页</a><span>...</span><a href="通俗编_page52.html">52</a><a href="通俗编_page53.html">53</a><a href="通俗编_page54.html">54</a><a href="通俗编_page55.html">55</a><a href="通俗编_page56.html">56</a><span class="current-page">57</span><a href="通俗编_page58.html">58</a><a href="通俗编_page59.html">59</a><a href="通俗编_page60.html">60</a><a href="通俗编_page61.html">61</a><a href="通俗编_page62.html">62</a><a href="通俗编_page58.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
