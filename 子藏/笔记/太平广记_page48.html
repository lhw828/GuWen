<!DOCTYPE html>
<html>
<head>
    <meta charset="UTF-8">
    <title>太平广记 - 第 48 页/共 228 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平广记 - 第 48 页/共 228 页</h1>
    <div class="content">　　开元五年洪潭二州复有火灾昼日人见火精赤燩燩所诣即火起东晋时王爲吴郡太守亦有此灾挞部人将爲不愼后坐防事见一物赤如信幡飞向人家舍上俄而火起方知变不复由人遭人家遂免笞罚【岀朝野佥载】
　　水灾
　　唐开元八年契丹叛关中兵救营府至渑池缺门营于谷水侧夜半水涨漂二万余人唯行纲夜摴蒱不睡接高获免村店并没尽上阳宫中水溢宫人死者十七八其年京兴道坊一夜陷爲池没五百家初邓州三鵶口见二小儿以水相泼须臾有大虵十围已上张口向天人或有斫射者俄而云雨晦防雨水漂二百家小儿及虵不知所在【岀朝野佥载】
　　僧一行
　　唐开元十五年一行禅师临寂灭遗表云他时愼勿以宗子爲相蕃臣爲将后李林甫擅权于内安禄山弄兵于外东都爲贼所陷天寳中乐人及闾巷好唱胡渭州以回纥爲破后禄山兵马竟被回纥击破国风兴废潜见于乐音时两京小儿多小钱摊地于穴中更争胜负名曰投胡后士庶果投身于胡庭两京童谣曰不怕上兰单唯愁答辩难无钱求案典生死任都官及尅复诸旧僚朝士系于三司狱鞫问罪状家产罄尽骨肉分散申雪无路即其兆也【岀广神异录】
　　汪鳯
　　唐苏州吴县甿汪鳯宅在通津往往怪异起焉不十数年鳯之妻子洎仆使辈死丧畧尽鳯居不安因货之同邑盛忠忠居未五六岁其亲戚凋陨又复无几忠大忧惧则损其价而摽货焉吴人皆知其故乆不能售邑胥张励者家富于财羣从彊大爲邑中之蠧横居与忠同里每旦诣曹路经其门则遥见二青气粗如箭簳而紧鋭彻天焉励谓寳玉之藏在下而精气上腾也不以告人日日视之因诣忠请以百缗而交关焉防徙入复晨望其气不衰于是大具畚锸发其气之所萌也掘地不六七尺遇盘石焉去其石则有石柜雕镌制造工巧极精仍以铁索周匝束缚皆用铁汁固缝重以石灰密封之每面各有朱记七窠文缪篆而又屈曲勾连不可知识励即加钳锤极力开折石柜既啓有铜釜可容一斛釡口铜盘覆焉用鈆锡固防仍以紫印九窠回旋印之而印文不前体而全如古篆人无解者励折去铜盘而釡口以绯缯三重羃之励才揭起忽有大猴跳而岀众各惊骇无敢近者乆之超逾而莫知所诣励因视釡中乃有石铭云祯明元年七月十五日茅山道士鲍知逺囚猴神于此其有发者发后十二年胡兵大扰六合烟尘而发者俄亦族灭祯明即陈后主叔寳年号也励以天寳二年十月发至十四年冬禄山起戎自是周年励家灭矣【岀集异记】
　　僧普满
　　唐大厯中泽潞有僧号普满随意所爲不拘僧相或歌或笑莫喻其防以言事往往有验故时人待之爲万回建中初于潞州佛舍中题诗数篇而亡所记者云此水连泾水双珠血满川青牛将赤虎还号太平年题诗后人莫能知及贼泚称兵众方解悟此水者泚字泾水者自泾州兵乱也双珠者泚与滔也青牛者兴元二年乙丑岁乙者木也丑者牛也明年改元贞元嵗在丙寅丙者火也寅者虎也至是贼已平故云青牛将赤虎还号太平年【岀广徳神异记】
　　秦城芭蕉
　　天水之地迩于边陲土寒不产芭蕉戎师使人于兴元求之植二本于亭台间每至入冬即连土掘取之埋藏于地窟候春暖即再植之庚午辛未之间有童谣曰花开来裹花谢来裹而又节气变而不寒冬节和煦夏节暑毒甚于南中芭蕉于是花开秦人不识逺近士女来防者塡咽衢路防则蜀人犯我封疆自尔年年一来不失芭蕉开谢之候乙亥岁岐陇援师不至自陇之西竟爲蜀人所有暑湿之候一如巴卭者盖劒外节气先布于秦城童谣之言不可不察【岀玉堂闲话】
　　睿陵僧
　　睿陵之侧有贫僧居之草衣芒屦不接人事尝燔木取灰贮之亦有施其资镪者得即藏于灰中无所使用岀入必挽一拖车谓人曰此是驷马车汝知之乎他日必有龙舆鳯辇萃于此地居人罔测其由及汉高祖皇帝因山于此陵寝陶器所用须灰僧贮灰甚多至于毕功资用不阙又于灰积中颇获资镪辇辂之应不差毫厘因山既毕僧亦化灭睿陵行礼官僚靡不知者【岀玉堂闲话】
　　兴圣观
　　蜀城旧有兴圣观废爲军营庭宇堙毁已数十年军中生子者奕世擐甲矣殊不知此爲观基甲申岁爲蜀少主生日僚属将率俸金营斋忽下令遣将营斋之费亟修兴圣观左徒蒇事急如星火不日而观成丹雘未饰兴圣统师而入蜀嗟乎国之兴替运数前定其可以茍延哉【岀王氏见闻】
　　骆駞杖
　　蜀地无骆駞人不识之蜀将亡王公大人及近贵权幸岀入宫省者竟执骆駞杖以爲礼自是内外效之其杖长三尺许屈一头傅以桦皮识者以爲不祥明年北军至骆駞塞劒栈而来般辇珍寳塡满城邑至是方验【岀王氏见闻】





　　太平广记卷一百四十
　　钦定四库全书
　　太平广记卷一百四十一
　　征应七
　　孔子　　　　萧士义　　　王导
　　谢安　　　　庾亮　　　　王仲文
　　诸葛侃　　　刘波　　　　郑微
　　周超　　　　谢南康　　　傅亮
　　王徽之　　　刘兴道　　　郭仲产
　　沈庆之
　　孔子
　　孔子谓子夏曰得麟之月天当有血书鲁端门孔圣没周室亡子夏往观逢一郎云门有血飞爲赤鸟化而爲书云【岀説题辞】
　　萧士义
　　后汉黄门郎萧士义和帝永元二年被戮数日前家中常所养狗来向其妇前而语曰汝极无相禄汝家寻当破败当奈此何其妇黙然亦不骇狗少时自去及士义还内妇仍学説狗语未毕收捕便至【岀续异记】
　　王导
　　晋丞相王导梦人欲以百万钱买长豫导甚恶之潜爲祈祷者备矣后作屋忽掘得一窖钱料之百亿大不欢一皆藏闭俄而长豫亡长豫名悦导之次子也【岀世説新书】
　　谢安
　　东晋谢安于后府接宾妇刘氏见狗衔安头来乆之乃失所在是月安薨【岀异苑】
　　庾亮
　　晋庾亮初鎭武昌岀石头百姓看者于岸上歌曰庾公上武昌翩翩如飞鸟庾公还扬州白马牵旈旐又曰庾公初上时翩翩如飞鸦庾公还扬州白马牵旐车后连征不入防薨还都葬之【岀世説新书】
　　王仲文
　　王仲文爲河南主簿居缑氏县夜归道经大泽中顾车后有一白狗甚可爱便欲呼取忽变爲人形长五六尺状似方相或前或却如欲上车仲文大怖走至舍提火来视便失所在月余日仲文将奴共在路忽复见与奴并顿伏俱死【岀幽明录】
　　诸葛侃
　　诸葛侃晋孝武太元中于内寝妇高平张氏窻外闻有如鸡雏声甚畏惊而视之见有蛇之象似今画武之形侃登九而竟被诛【出广古今五行记】
　　刘波
　　刘波字道则晋孝武太元年中移居京口昼寝闻屏风外悒咤声开屏风见一狗蹲地而语语毕自去波隗孙也后爲前将军败见杀【岀异苑】
　　郑微
　　晋时信安郑微少见一老公以囊与微云此是命愼勿令零落有破碎便爲凶兆言讫失所在后密开防是一挺炭意甚秘之虽家人不知也后遭卢龙冦乱恒保录之至宋永初三年微年八十三疾笃语弟云吾齿尽矣可试啓囊见炭悉碎折于是遂卒【出广古今五行记】
　　周超
　　宋初义兴周超爲谢晦司马在江陵妻许氏在家遥见屋里有光人头在地血流甚多大惊怪即便失去后超被法【岀刘义庆幽明录】
　　谢南康
　　宋永初三年谢南康家婢行逢一黑狗语婢曰汝防我背后人婢举头见一人长三尺有两头婢惊怖返走人狗亦随婢后至家庭中举家避走婢问狗汝来何爲狗云欲乞食耳于是婢与设食并食食讫两头人岀婢因谓狗曰人已去狗曰正已复来良乆没不知所在后家人死丧【岀续搜神记】
　　傅亮
　　宋永初中北地傅亮爲防军兄子珍住府西夜忽见北窻外树有物面广三尺眼横竖状方相珍遑遽以被自防乆乃自灭后亮被诛【出广古今五行记】
　　王徽之
　　王徽之宋文帝元嘉四年爲交州刺史在道有客命索酒炙炙至取自割之终不入投地怒顾视向炙已变爲徽之头又覩其首在空中至州便殒【岀异苑】
　　刘兴道
　　零陵太守广陵刘兴道罢郡住斋中安牀在西壁下忽见东壁边有一眼斯须之间便有四渐渐见多遂至满室乆乃消散不知所在又见牀前有头髪从土中稍稍繁多见一头而岀乃是方相头奄忽自灭刘忧怖沈疾不起【岀续异记】
　　郭仲产
　　宋郭仲产爲南郡王从事宅有枇杷树元嘉末起斋屋以竹爲栭竹遂渐生枝叶条长数尺扶疎蓊翠郁然如林仲产以爲吉祥俄而同义宣之谋被诛焉【岀渚宫故事】
　　沈庆之
　　宋太尉沈庆之求致仕上不许庆之曰张良名贤汉高犹许其退臣有何用爲圣朝所须乃稽颡流涕帝有诏授开府便诣廷尉待罪庆之目不识字手不知书而聪悟过人尝对上爲诗令仆射顔师伯执笔庆之口占曰微生値多幸得逢时运昌衰朽筋骨尽徒歩还南冈辞荣此圣代何媿张子房并叹其辞意之美庆之尝岁旦梦人饷绢两疋曰此绢足度觉而叹曰两疋八十尺足度无盈余老子今年不免矣其年果爲原和所诛【出谈薮】







　　太平广记卷一百四十一
　　钦定四库全书
　　太平广记卷一百四十二
　　征应八
　　刘德愿　　　李鎭　　　　栁元景
　　向季　　　滕景　　　王晏
　　留宠　　　　尔朱世隆　　刘敏
　　李广　　　　王氏　　　　张雕虎
　　强练　　　　李密　　　　张鷟
　　唐望之
　　刘德愿
　　宋太始中豫州刺史彭城刘德愿鎭寿阳住内屋闭户未合辄有人头进门扉窥看户内是丈夫露髻面内人惊告把火搜觅了不见人刘明年被诛【出异苑】
　　李鎭
　　庐山自南行十余里有鸡山山上有石鸡冠距如生道士李鎭于此下住常寳玩之鸡一日忽摧毁鎭告人曰鸡忽如此吾其终乎因与知故诀别后月余遂卒【岀幽明录】
　　栁元景
　　宋骠骑大将军河东栁元景大明八年少帝即位元景乗车行还使人于中庭洗车卸辕晒之有飘风中门而入来冲车明年而阖门被诛【出神传】
　　向季
　　宋河南向季爲南郡太守其妻煮练忽烂如粥汁赤如血夜有人扣阁而呼曰府君今可去矣俄而刺史南郡王义宣作逆季力弱不能自固以附于逆父子并伏法【岀渚宫故事】
　　滕景
　　宋滕景家在广州元徽中使婢炊釡中有声如雷婢惊白景及家人走视釡声更壮釡上花数十渐长如莲花而大赤色俄顷萎絶旬日景病死【岀广古今五行记】
　　王晏
　　齐王晏字休黙位势隆极而骄盈怨望伏诛焉其将及祸也见屋桷悉是大虵就视之则灭焉晏恶之乃令以纸裹桷犹纸内动揺簌簌有声【岀广古今五行记】
　　留宠
　　东阳留宠字道居于湖熟每夜门庭自有血数升不知所从来如此三四后宠爲折冲将军受命北征将行而炊饭尽变爲虫其家人蒸麨亦变爲虫其火逾猛其虫逾壮宠遂北征军败于坛丘爲徐龙所杀【岀法苑珠林】
　　尔朱世隆
　　后魏仆射尔朱世隆昼寝妻奚氏忽见有一人携世隆头去奚氏遽往视之隆寝如故及隆觉谓妻曰向梦见有人断我头将去数日被诛【岀广古今五行记】
　　刘敏
　　梁侯景乱支江人刘敏于江中接得一豫章木大数十围敏求以施入寺陆法和曰此木正可与君家自用敏不悟此语后十余日敏妇亡即解用此木爲棺法和曰犹未了更一月敏弟亡用此木仅足【岀广古今五行记】
　　李广
</div>
    <div class="pagination">
<a href="太平广记_page47.html">上一页</a><span>...</span><a href="太平广记_page43.html">43</a><a href="太平广记_page44.html">44</a><a href="太平广记_page45.html">45</a><a href="太平广记_page46.html">46</a><a href="太平广记_page47.html">47</a><span class="current-page">48</span><a href="太平广记_page49.html">49</a><a href="太平广记_page50.html">50</a><a href="太平广记_page51.html">51</a><a href="太平广记_page52.html">52</a><a href="太平广记_page53.html">53</a><span>...</span><a href="太平广记_page49.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
