<!DOCTYPE html>
<html>
<head>
    <meta charset="UTF-8">
    <title>说郛 - 第 436 页/共 601 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说郛 - 第 436 页/共 601 页</h1>
    <div class="content">　　燕恭肃王　嘉王　　　李后主　　燕肃
　　武宗元　　刘永年　　郭忠恕　　王士元
　　宋道　　　宋廸　　　文同　　　郭元方
　　董源
　　高尚其事以画自娱者二人
　　李成　　　宋澥
　　业于绘事驰名当代者一百四十六人【人物山水花鸟杂画分为四门】
　　人物门【五十三人僧道并绘工传写者附】
　　王霭　　　高益　　　王瓘　　　孙梦卿
　　赵光辅　　赵隐士　　孙知微　　勾龙爽
　　李文才　　石恪　　　袁仁厚　　赵长元
　　王齐翰　　周文矩　　顾德谦　　郝处
　　厉昭庆　　顾洪祝　　李雄　　　侯翼
　　高文进　　王道真　　李用及　　李象坤
　　高怀节　　张昉　　　高元亨　　杨朏
　　王兼济　　孙怀悦　　陈用智　　孟显
　　陈士元　　王拙　　　王居正　　叶进成
　　叶仁遇　　郝澄　　　童仁益　　毛文昌
　　南简　　　龙章【子渊】　武洞清　　江惟清
　　钟文秀　　田景　　　李元渊　　王易
　　陈坦　　　令宗　　　李八师　　刘道士
　　独工传写者七人
　　牟谷　　　高大冲　　尹质　　　欧阳黉
　　元霭　　　维真　　　何充
　　山水门【凡二十四人僧附】
　　范寛　　　刘永　　　王端　　　翟院深
　　燕贵　　　许道宁　　纪真　　　黄懐玉
　　商训　　　丘讷　　　厐崇穆　　李隐
　　高克眀　　屈鼎　　　郝锐　　　梁忠信
　　李宗成　　郭熈　　　董赟　　　侯封
　　符道隐　　择仁　　　巨然　　　继肇
　　花鸟门【凡三十九人僧道附】
　　黄居寀　　刘赞　　　夏侯延祐　丘庆余
　　高怀宝　　徐熈　　　徐崇矩　　徐崇嗣
　　唐希雅　　唐宿　　　唐忠祚　　解处中
　　祁序　　　陶裔　　　母咸之　　傅文川
　　刘梦松　　刘文惠　　李符　　　李怀衮
　　王晓　　　赵昌　　　王友　　　镡宏
　　易元吉　　崔白　　　崔慤　　　艾宣
　　李吉　　　侯文庆　　董祥　　　葛守昌
　　李祐　　　丁贶　　　阎士安　　居宁
　　慧崇　　　何尊师　　牛戬
　　杂画门【凡三十人僧道附】
　　单显　　　张翼　　　张戡　　　丘士元
　　裴文睨　　胡九龄　　冯进成　　吴进
　　吴怀　　　董羽　　　任从一　　赵干
　　曹仁熈　　荀信　　　戚文秀　　路衙推
　　杨挥　　　朱澄　　　徐易　　　徐白
　　刘文通　　蔡润　　　蒲永升　　何霸
　　张经　　　支选　　　蕴能　　　吕拙
　　赵裔　　　邓隐














　　画梅谱序
　　墨梅始自华光仁老之所酷爱其方丈植梅数本每花放时辄移床其下吟咏终日莫知其意偶月夜未寝见窻间疎影横斜萧然可爱遂以笔规其状凌晨视之殊有月下之思因此好写得其三昩标名于世山谷见而美之曰嫩寒清晓行孤村篱落间但欠香耳往往士大夫有索数年而未下笔者有不求而自得者华光每写时必焚香禅定意适则一扫而成人或戏之曰昔王子猷爱竹师何癖于梅华光正色曰其趣安轻重哉闻者萧然可爱及其临老纵心笔墨愈作愈高于时宗写六人补之亦在其列当时名公巨卿诗词褒美不下数千首而公平日所作一千二百余本逮其在西时独留披风带露几案与山谷最为絶笔



　　画梅谱【华光道人】
　　口诀
　　梅传口诀本性天然下笔有力最莫迁延醮墨浓淡不许浪传起笔纵逸曲径垂敧仰如秋月曲似弯弓转如曲肘直似箭边老如龙角嫩似钓竿拈如丁折条似直嫩梢忌栁旧梢若鞭弓梢鹿角下笔忌繁枝无十字举花大钱閙处莫閙闲处莫闲老嫩依法新旧分年弃条无萼劲梢指天枯如苍眼一刺两连枯梢多刺黎梢是焉梢如铁防花无十全花有重犯枝分后先花分钱眼须是虎髯花有六六泣露含烟如愁如语傲雪凝寒大放小放正偏侧偏大偏少偏移春朝元羞容背日骷髅笑顔离披侧谢先春状元背萼五防正萼一圏笑春向阳蓓蕾珠聮左偏右偏防寒冲烟藏春放白蝴蝶蜂先披风带蒂萼取其圆一开一谢花欲大然正须排七一须争先吐三背四切忌圏繁造无尽意只在精严斯为标格不可轻传
　　取象
　　梅之有象由制气也花属阳而象天木属隂而象地而其故各有五所以别竒偶而成变化蒂者花之所自出象以太极故有一丁房者花之所自彰象以三才故有三防萼者花之所自出象以五行故有五叶须者花之所自成象以七政故有七茎谢者花之所自究复以极数故有九变此花之所自出皆阳而成数皆竒也根者梅之所自始象以二仪故有二体木者梅之所自放象以四时故有四向枝者梅之所自成象以六爻故有六成梢者梅之所自备象以八卦故有八结树者梅之所自全象以足数故有十种此木之所自皆隂而成数皆偶也不惟如此花正开者其形规有至圎之象花背开者其形矩有至方之象枝之向下其形规俯有覆器之象枝之向上其形矩仰有载物之象于须亦然正开者有老阳之象其须七谢者有老隂之象其须六半开者有少阳之象其须三蓓蕾者有天地未分之象体须未形其理已着故有一丁二防而不加三防者天地未分而人极未立也花萼者天地始定之象故有所自而取象莫非自然而然也识者当以类推之
　　一丁　其法须似丁香之状贴枝而生一左一右不可相并丁防须要端折有力无令其偏丁偏即花偏矣是故诗有曰丁防须端折安排不要偏丁偏花不正难使叶如钱
　　二体　谓梅根也其法根不独生须分为二一大一小以别隂阳一左一右以分向背隂不可加阳小不可加大然后为得体故诗曰根莫与独发独发则成孤二体强同势开源有放殊
　　三防　其法贵如一字上濶下狭两边者连丁之状向两角中间者据中而起蒂萼相接不可不相接接不可断续也故诗曰三防加丁上举房自此全落毛冲断却蒂萼不相连
　　四向　其法有自上而下者有自下而上者有自右而左者有自左而右者须布左右上下取焉
　　五出　其法须是不尖不圆随笔而偏分折如花开七分则全露如半开则见其半正开者则见其全不可无分别也
　　五萼　其法须分别圆尖要识中随花成上下掩映莫相同
　　六枝　其法有偃仰枝覆枝从枝分枝折枝凡作枝之际须是逺近上下相间而发庶有生意也故诗曰六位须分别毋令写处同有人能识此何必觅春工
　　七须　其法须是劲其中劲长而无英侧六茎短而不齐长者乃结子之须故不加英噉之味酸短者乃从者之须故加英防噉之味苦诗曰举须如虎须七茎有等殊中茎结青子六短就成虚
　　八结　其法有长梢短梢嫩梢叠梢交梢孤梢分梢怪梢须是用木而成随枝而结若任意而成无体格也九变　其法一丁而蓓蕾蓓蕾而萼萼而渐开渐开而半拆半拆而正放正放而烂漫烂漫而半谢半谢而荐酸诗曰九变如终始从丁次第开正开还识谢飘落委苍苔
　　十种　其法有枯梅新梅繁梅山梅疎梅野梅宫梅江梅园梅盘梅其木不同不可无别也诗曰十种梅花木须慿墨色分莫令无辨别写作一般春
　　三十六病枝成指撚落笔再填停笔作节起笔不颠枝无生意枝无后先枝老无刺枝嫩刺连落花多片画月取圆树老花繁曲枝重叠花无向背枝无南北雪花全露参差积雪写景无景有烟有月老榦墨浓亲枝墨轻过枝无花枯枝无藓挑处卷蚩圏花太圎隂阳不分賔主无情花大如桃花小如李弃条写花当防起蘂树轻枝重花并犯忌阳花犯少隂花过取奴花并生二本并举
　　画梅总论　木清而花痩梢嫩而花肥交枝而花繁累累分梢而萼疎蘂疎一为树二为体三为梢长如箭短如防宇宙高而结顶地步窄而无尽若作临崕傍数枝枝怪花疎只欲半开若作疎风洗雨枝闲花茂只看离披烂熳若作披烟带雾枝嫩花茂只要含笑盈枝若作临风带雪榦老枝稀只要墨拨淡荡花闲若作停霜映日森空峭直只要花细香舒学者须要审此梅有数家之格或有疎而娇或有繁而劲或有老而媚或有清而健岂有类哉有生山岑者有生山谷者有生篱落者有生江湖者其枝疎宻长短各异不可不推
　　华光指迷　凡作花萼必须丁防端楷丁欲长而防欲短须欲劲而萼欲尖丁正则花正丁偏则花偏枝不可对发花不可并生多而不繁少而不亏枝枯则欲其意稠枝曲则欲其意舒花须相合枝须相依心欲缓而手欲速墨须淡而笔欲干叶须圆而不类杏枝欲痩而不类栁似竹之清如松之实斯成梅矣
　　又
　　画梅别理　或问云须不下数十茎今写其七何也公曰花须少者梅禀少阳之气而成霜露之姿偶独发其七耳或又曰花或有六出者今独写其五叶岂有况乎公曰四出者六出者独谓疎梅乃村野人接之荆棘树上今或杂而受气不清使其然乎五出者禀中和之气有自然之性故写者取此弃彼或曰信矣梅为木不公又曰梅为木不下一二丈小者此类尽令人作图障才数花梢根皆具或有加山坡水石之类岂不失其本真乎
　　又
　　梅有四字叠花如品字交枝如义字交木如桠字结梢如爻字枝小有花多花少则不繁枝细嫩而不怪枝多花少言其气之全也枝老而花大言其气之壮也枝嫩花细言其气之微也梅有高下尊卑之别有大小贵贱之辨有疎宻轻重之象有间濶动静之用枝不得并发花不得并生眼不得并防木不得并接枝有文武刚柔相合花有大小君臣相对条有父子长短不同蘂有夫妻隂阳相应其木不一当以类推








</div>
    <div class="pagination">
<a href="说郛_page435.html">上一页</a><span>...</span><a href="说郛_page431.html">431</a><a href="说郛_page432.html">432</a><a href="说郛_page433.html">433</a><a href="说郛_page434.html">434</a><a href="说郛_page435.html">435</a><span class="current-page">436</span><a href="说郛_page437.html">437</a><a href="说郛_page438.html">438</a><a href="说郛_page439.html">439</a><a href="说郛_page440.html">440</a><a href="说郛_page441.html">441</a><span>...</span><a href="说郛_page437.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
