<!DOCTYPE html>
<html>
<head>
    <meta charset="UTF-8">
    <title>耶稣会文献汇编 - 第 58 页/共 368 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>耶稣会文献汇编 - 第 58 页/共 368 页</h1>
    <div class="content">十、人心常念四末
其十，画心作四域：一死候、一审判、一地狱、一天堂。
司铎曰：“此四末也，人心而常念四末，则必倍恐惧修省。善日以增，而过日以寡。”
十一、人负己之十字架随主
其十一，作吾主负十字架像，诸受难之具，种种咸在。
司铎曰：“吾主之受难原为吾人，人当思大主莫大之恩，亦负己之十字架以从。勿狃安乐，勿避窘难，其可耳。”
十二、人受主圣宠
其十二，则环心皆花，吾主于心中，复加种焉。
司铎曰：“此花名玫瑰，美德之喻也。人既明理，又常念四末，常负己之十字架，则诸德咸备，故吾主亦赋以圣宠，德且日盛。”
十三、日渐喜乐
其十三，天神于四傍作乐，吾主心中，为之按节。
司铎曰：“工夫至此，渐臻乐境矣。”
十四、心灵舒畅
其十四，吾主于心中作乐，天神四傍，长歌和之。
司铎曰：“至此又加畅矣。”
十五、世界不能动摇其心
其十五，有狂风怒涛之象，而吾主在心中晏然酣睡。
司铎曰：“世途尽风波也，人心既有乐境，将举世群震撼之，固不能撄吾宁也。”
十六、人因爱主而大发热心
其十六，画吾主弯弓，射火箭于心状。
司铎曰：“人当德行纯全，则愈爱慕天上之事，乐与吾主相从，而顿发热心焉。”
十七、内心更加火热
其十七，则心中有火，蓬勃上炎。
司铎曰：“至此则心愈热矣。”
十八、得胜而升天
其十八，则心中及四傍，遍画掌树，而吾主俨然居上。
司铎曰：“太西有掌树，压之则愈伸。故战胜者必执以表功，取克敌之象也。人心而至此，业已战胜三仇，得吾主为依归。非天上国，何以有此？
然此其大略耳，若欲细绎之，虽更仆未易竟也。”
答求名，
廿二日，谢仲升就试于郡。晋谒卢司铎，偶谈功名之事。
仲升曰：“诸以功名祈大主者，吾主多未之许也。”
司铎曰：“子求功耳，不必求名，功成而名至矣。”
 
口铎日抄卷之二
口铎：泰西思及艾司铎、盘石卢司铎
笔记：福唐李九标其香
订正：温陵张赓明皋、清漳严赞化思参
较阅：同邑翁鹤龄允鉴、林云卿鸣见
参补：弟李九功其叙

论欲与要之异，
夏四月朔日，艾司铎回自樵川已阅月矣。余至三山入谒，而二司铎具在。
卢司铎徐问曰：“翁允鉴求领圣水，亦心切否？”
对曰：“然。”
艾司铎曰：“未也，斯只可言欲，而未可言要。”
余曰：“欲与要有异乎？”
一、欲奉教者有顾虑
司铎曰：“欲奉教者，徒兴慕道之心，间有顾虑而未肯勇决耳。
二、要奉教者不遑他顾
“若要，则必猛力奋断，虽有他虑，不遑顾也。
三、奉教须以要心
“今彼地狱之人，岂无欲奉教为善之一念，惟其因循不断，致堕永罚。吾方惧允鉴之止于欲也，尚其有进焉，斯可已。”
答圣架异迹，
一、十架初为刑具
初三日，寻获十字圣架日也。
陈汝调问卢司铎曰：“闻十字圣架，太西诸国各取而分之，珍为至宝，未知然否？”
司铎曰：“然，夫十字架者，初直刑具耳。
二、主受难后奉为至宝
“一经吾主受难，救赎我众，遂无不尊之、崇之、爱之、慕之，且有加之冕旒之上者。以故太西诸国，将寻到之圣架，各各分之，珍为至宝。
三、虽十加分而并不变小
“至今罗玛一分，屡为人剖分，而并不加小。所以然者，盖大主不辜人意，欲使人人尽满愿也。设渐削而渐小，后之人将何望焉？”
论人有所系未能领受主恩，，凡二则
一、翁允鉴有所系
初四日，其叙随至三山，携翁允鉴候二司铎书。艾司铎展视未竟，似有咨嗟、叹惜之声。
因谓余曰：“读允鉴诸书，具见苦情，惜有所系，未能即脱也。譬之大鸟焉，欲展翅高飞，适有线系其足，线不去，则飞不高矣。”
二、祈求不如领受
又曰：“敝国有一言，甚有可味。”
曰：“祈求不如领受。”
余曰：“求之切，即可受矣，曷云不如乎？”
祈求自有隔疑
司铎曰：“大主之爱人无己也，尚有不求而予者，岂有求而不予？由人之诚求虽切，自有隔碍而未能领受耳。
祈求之喻
譬之溺者焉，哀呼求救，人怜而手援之，然必其人伸手相接，始可遂拯拔之力。否则， 呼救虽殷，承受无自，竟至渝胥及溺耳。故曰：‘祈求不如领受也’。”
论天主爱人人宜相爱，
初六日，瞻礼甫毕。
一、圣若望的教导
卢司铎谓众曰：“今日经中，载宗徒圣若望者，年九十余时，诸弟子每遇瞻礼日，必扶至中堂谈道。若望无多言，但曰：‘相爱耳。’数次皆然，群弟子请益。若望曰：‘子易斯言乎？斯固终身行之而不尽者也。’人若能尽斯言，则功成而天国近矣。
二、爱主者必爱人
天主降生为爱人
“夫圣若望之意，以人之爱天主也，尤宜尽心于爱人。如不爱人，必其非爱天主者也。何也？吾主之降生受难也，原为爱人。
不爱人者不爱天主
“如我遇人而不加爱焉，是不以天主之心为心，尚得为爱天主者乎？”
答太西有万年不易之历且不置闰，
日将午，余侍艾司铎，阅《历法》一书。
余曰：“敝邦之治历也，以四时成岁。其有推算不尽者，则积而为闰。闻太西有万年不易之历，且不置闰，其说可得而闻乎？”
一、计算历法的方法有二
司铎曰：“治历有二，一从太阳算，一从太阴算。太阳算者，以日之躔度为准，自冬至至明年冬至，一岁一周天者是也。太阴算者，则以月之晦朔为准。
二、太阳历与太日历比较
太阳历的缺点
“月之晦朔，不无先后迟速之差。故虽十二月，合太阳周天之数，尚不满十有一日，不得不积其余者，更为置闰。此中邦之历，一年一换，未免有推算之烦耳。
太阳历的优点
“若太西则从太阳算，太阳之躔度，岁岁无差，故总周天三百六十五日定为一年。
但日之周天，尚有三百六十五日零四分之一。其四分之一，约有三时，则积四年而闰一日。大都遇申子辰之年，则有一日之闰，他年则无之。此所以有一定之历，得以万年不换者也。”
述不娶妾，
一、用吁不娶妾
徐及不娶妾一款，余告司铎曰：“敝邦只此一事，疑议滋多。近林用吁岁校得首，诸友之称贺者，多以娶妾为言，而用吁弗顾也。”
二、王佥宪不娶妾
司铎曰：“非直用吁也。昔佥宪王公，登壬戍第时，尚未有子。诸贺客以公既贵，宜置媵侍，多方从臾之，公不听，且贻书其家人曰：‘今日登第，皆天主之赐。敢以天主所赐者，而反获罪于天主乎？’观公斯言，具见钦崇之挚，是皆足以为法者也。”
论译经异迹，
无何，陈孔熙至，偶问译经之事。
</div>
    <div class="pagination">
<a href="耶稣会文献汇编_page57.html">上一页</a><span>...</span><a href="耶稣会文献汇编_page53.html">53</a><a href="耶稣会文献汇编_page54.html">54</a><a href="耶稣会文献汇编_page55.html">55</a><a href="耶稣会文献汇编_page56.html">56</a><a href="耶稣会文献汇编_page57.html">57</a><span class="current-page">58</span><a href="耶稣会文献汇编_page59.html">59</a><a href="耶稣会文献汇编_page60.html">60</a><a href="耶稣会文献汇编_page61.html">61</a><a href="耶稣会文献汇编_page62.html">62</a><a href="耶稣会文献汇编_page63.html">63</a><span>...</span><a href="耶稣会文献汇编_page59.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
