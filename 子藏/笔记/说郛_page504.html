<!DOCTYPE html>
<html>
<head>
    <meta charset="UTF-8">
    <title>说郛 - 第 504 页/共 601 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说郛 - 第 504 页/共 601 页</h1>
    <div class="content">　　大食双陆
　　以毯为局织成青地白路用三骰子马分为七白马居右黒马居左八门遇双彩方得过【八门毯之四角有八门也】十五马至外六门未散赢一筹双彩赏一掷【双么双二之类】浑花赢一筹仍赏掷又浑花亦然【浑花谓三么三二之类】马先出赢小筹敌马未出己马拈尽赢大筹如棋之筹局也










　　日本双陆
　　日本为盘濶可尺许长尺有五厚三寸刻其中为路置二骰子于竹筒中撼而掷诸盘上视其采以行马马以青白二色琉璃为之如中国棊子状马先归一处者为胜倭人甚好之两人对局自朝至暮不已傍观者亦移日不去


　　总録
　　常局格制
　　双陆率以六为限其法左右各十二路号曰梁白黒各十五马右前六梁左后一梁各布五马右后六梁二马左前二梁三马白黒相偶用骰子二各以其彩行白马自右归左黒马自左归右或以二骰之数共行一马或行二马或移或叠凡马单立则敌马可击两马相比为一梁他马既不得打亦不得同途凡遭打必元入局处空位与彩相当始得下【谓如第二梁空今掷得二彩则下】所打者未下则他马不得行至后六梁谓之叠梁凡叠梁已满如打得他马即并马于近下五路凡开后一梁为敌人地若不获他马即尽移归头梁之内每掷视其彩拈出二马数有余则取不足则否彩小不取则并移归下梁常须固两马不可移动动则头破后六梁谓之末梁马先出尽为胜胜而他马未归梁或归梁而无一马出局则胜双筹凡赏罚之筹唯所约无有定数
　　南北局例
　　北人以后一梁为胲【胲音孩】前一梁为门【前一梁与后一梁相隔】胲门最紧有两马至胲谓之把胲拆一马曰拆胲两马至门谓之把门拆一马曰拆门后六梁谓之宫马归梁曰入宫狄仁杰所谓双陆不胜宫中无子也两马相比为梁一道不得过六马十五马过门欲出若五六路上马多则为头重盖五六为大彩不常有若掷二三不可便就大位拈马须自头梁移下则头轻易出南双陆从头出谓之开脚两子相比谓之做屋亦曰一门屋第一路曰一门二路曰二门三路曰三门四路曰四门五路曰胲屋六路曰六头屋总谓之内六门后六路曰外六门后第一路亦曰六头子已出复入曰落子二子相比曰【谓如四路上有马再有马来即曰防四】进一步曰上自出曰吃子十子作一处亦可南人对局己见败证则频打不许成屋谓之合碎【合碎犹言翻局也】三佛齐阇婆占城曰质犁真腊曰莎
　　事始
　　双陆刘存冯鉴皆云魏曹植始制考之北史胡王之弟为握槊之戯近入中国又考之竺贝双陆出天竺名为波罗塞戯然则外国有此戯久矣其流入中州则曹植始之也【唐王绩集云鬭彩曹王之局谓此也】
　　盘马
　　北双陆盘如棊盘之半而长两门二十四路皆刻出用象牙实之以渤海防木为重盖不假施漆而尘垢不能侵或以花石砌饰以木承之以白木为白马乌木为黒马富者以犀象为之马底圆平而杀其上长三寸二分上径四分下径寸一分大抵如今人家所用捣衣椎状番禺人以板为局布黒道而漆之或以纸或画地为之以黄杨木为白子桄榔木为黒子底平柄短如截柿如浮屠形三佛齐阇婆占城真腊南皮以花梨木为板刀划成路多席地置板其上蕃王则板下以铜为簧如响板然拍子时锵然有声以为乐以象牙为白子乌梅木为黒子或以红牙为黑子大食国以毯织成局白黒子与诸国同
　　骰子
　　三佛齐阇婆真腊大食以木为骰子六面南皮占城以乌木或角为之长二寸许无么六三佛齐阇婆占城骰子曰胡么曰萨二曰涂打三曰帝伽四曰暗【阙】五曰班滓六曰喃真腊骰子曰撒家么曰枚二曰枚毗三曰琳四曰不琳毗五曰班六曰辛大食么曰亦二曰涂打三曰拪打四曰察打五曰班打六曰失打
　　赌赛
　　北人以金银奴婢羊马为博【以所获男女或买到人谓之奴婢】贫者以杯酒胜负不问局数多者以十五筹为率先满者胜少至十筹或七八筹皆临局计议技髙者饶一筹或三四筹亦有明琼未投先牵角头黒马归第三梁谓之牵三梁仍许先掷者番禺人以百缗至三二百缗约以三局下至十缗贫者三数镮至数十金髙者饶一子先归一防【一路也】至六防或饶先掷三佛齐阇婆真腊南皮占城以金银或千缗以三五局为率大食国以其国所用金钱为博钱面文作象形
　　名称
　　北人打双陆曰打双盘曰双盘马曰双马番禺打双陆曰打双陆盘曰双陆板马曰双陆子三佛齐阇婆占城打双陆曰巴僧板曰巴板马曰姑茶一局曰萨枚大食打双陆曰吧吔【下音齐】板曰毯马曰揠一局曰亦
　　杂记
　　北双有五曰平双陆曰三梁曰七梁曰打间曰回回平双陆易北人多能之三梁双陆难能者什一而已【阙】打间合而言之曰梁间燕之茶肆多置局或五或六多至十余博者出钱以僦局如中州邸肆置棋具也汉人契丹户置双盘马行亦令从者挟以出骰子入合拨中【合拨华言皮箧】番禺双陆名有五曰下囋曰三推曰啰赢曰不打曰佛双陆下囋三推难啰赢不打易佛双陆止孺儿为之凡闾阎皂辈皆能此戯士大夫则否端康连恵四州亦颇有能者南蕃名有三曰四架八曰南皮曰大食惟四架八番禺人能之













　　説郛卷一百一下
<子部,杂家类,杂纂之属,说郛>
　　钦定四库全书
　　说郛巻一百二　　　　　元　陶宗仪　撰除红谱【杨维桢】
　　古之君子凡有所撰造必系以姓氏使后世知所起也晋阮咸氏尝作月琴世遂谓之阮咸猪窝者朱河所撰也后世讹其音不务察其本始谓之猪窝者非也朱河字天明宋大儒朱光庭之裔南渡时始迁建业遂世家焉河少有才望落魄不覊仕至天官冡宰此书世传河所作本名除红谱除红者以除四红言之也或乃谓三么一采为猪窝又谓之猪婆龙夫三么者本所谓快活三也于诸采中为罚采之防乌有以是目其书者乎且名不雅驯君子丑之总之除红者近是夫除红例以四色观法于主耦方围四也一红为主而余三为客取象于径一围三也数之前后皆八而惟以十为中自八以退不及也而罚有差十二以进有余者也而赏有差九之十二则多寡胜负相角而成其发明四时盈缩人事怠勤章矣其所表见皆不妄设予既多冡宰此意论次其大防详着于篇而作除红谱序时洪武元年三月上巳日
　　掷法开列于左【计一十一则】
　　一凡掷色之始先以一色相赛其得四红者先掷余色次之如三人掷色一人先得四红者其二人复赛如前无红者独后四五人以上仿此
　　一凡除红用四骰子掷之以四红为主除一四红但以余三色计之自八以下皆为罚色十三以上皆为赏色俱不必赛自九以至十二除栁叶儿十二时两色之外俱为赛色
　　一凡掷出双红者除红叶节节髙之外俱为强红不用四色中如无四红者除浑花素叶之外俱为散色不用
　　一凡赏色在手仍即自掷如掷出赛色方许下次人赛掷出强红散色等项方许下次人掷如屡见赏色则虽常掷不妨
　　一凡赛色湏记先掷者数必待赛出赏罚色方止散色强红不论
　　一凡赛色少一者谓之蹋脚罚二帖如赛出各等罚色三帖以下者依本帖罚之复加一帖四帖以上但依本帖罚之不必加罚
　　一凡赛色相同数者谓之赶上赏一帖如赛人九而自掷栁叶儿者罚四帖敌者仍罚赶上一帖
　　一凡赛色多一者谓之压倒赏二帖如赛出各等赏色三帖以下者依本帖赏之复加一帖四帖以上者但依本帖赏之不必加赏
　　一凡赛色多二三者止赏一帖少二三者止罚一帖
　　一凡掷色或三人或五人或从左逆行或从右顺行次第循环湏先议定毋得临期紊乱如有应掷而不掷者罚三帖与下次人及有未掷而先掷者罚五帖与上次人
　　一凡赌色行酒其赏罚帖数照例施行如赏一帖者自饮一杯余仿此
　　标目六十二条
　　浑花计六采
　　浑四为满园春赏六帖
　　浑六为混江龙赏五帖
　　浑五为碧牡丹赏五帖
　　浑三为鴈行儿赏五帖
　　浑二为拍枚儿赏五帖
　　浑么为满盆星赏五帖
　　三红计五采
　　三红一么为花心动赏五帖
　　三红一二为蝶恋花赏四帖
　　三红一三为红衫儿赏四帖
　　三红一五为锦上花赏四帖
　　三红一六为销金帐赏四帖
　　双红计六采
　　双红双么
　　双红双二
　　双红双三
　　双红双五
　　双红双六为红叶儿俱赏三帖
　　双红五六为节节髙赏三帖
　　对子计十采
　　双么双二
　　双么双三
　　双么双五
　　双么双六
　　双二双三
　　双二双五
　　双二双六
　　双三双五
　　双三双六
　　双五双六为素叶儿俱赏二帖
　　十八止一采
　　六六六为得胜令赏五帖
　　十七止一采
　　五六六为皂罗袍赏二帖
　　十六止一采
</div>
    <div class="pagination">
<a href="说郛_page503.html">上一页</a><span>...</span><a href="说郛_page499.html">499</a><a href="说郛_page500.html">500</a><a href="说郛_page501.html">501</a><a href="说郛_page502.html">502</a><a href="说郛_page503.html">503</a><span class="current-page">504</span><a href="说郛_page505.html">505</a><a href="说郛_page506.html">506</a><a href="说郛_page507.html">507</a><a href="说郛_page508.html">508</a><a href="说郛_page509.html">509</a><span>...</span><a href="说郛_page505.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
