<!DOCTYPE html>
<html>
<head>
    <meta charset="UTF-8">
    <title>说郛 - 第 109 页/共 601 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说郛 - 第 109 页/共 601 页</h1>
    <div class="content">　　汉以司徒司马司空为宰相盖六国时有此三卿汉采用之但改司马曰太尉殊不知周制天子六卿大国三卿三卿盖诸侯之制汉人祗采六国之旧而不知周家天子故事失之矣
　　尚书至于岱宗柴又柴望大告武成柴虽祭名考之礼焚柴泰坛周礼升烟燔牲首则是祭前焚柴升其烟皆求神定义因为祭名后世转文不焚柴而烧香当于迎神之前用炉炭爇之近人多崇佛氏盖西方出香佛氏动辄烧香取其清净故作法事则焚香诵呪道家亦烧香解秽与吾敎极不同今人祀夫子祭社稷于迎神之后奠币之前三上香礼家无之郡邑或用之
　　今人呼洗为沙锣又曰厮锣国朝赐契丹西夏使人皆用此语究其説军行不暇持洗以锣代之又中原人以击锣为筛锣东南方亦有言之者筛沙音相近筛文为厮又小转也书传目养马者为厮以所执之锣为洗曰厮锣军中以锣为洗正如秦汉用刁斗可以警夜又可以炊饭取其便耳
　　古人多言阿字如秦皇阿房宫汉武阿娇金屋晋尤甚阿戎阿连等语极多唐人号武后为阿武婆妇人无名第以姓加阿字今之官府妇人供状皆云阿王阿张盖是承袭之旧云
　　本朝有粮料院按韵畧料字平声解云量也乃是量度每月合支粮食之处作侧声呼非是盖俚俗以马食为马料误矣
　　问人之年若二十则曰弱冠盖不习句读将两句作一句读了礼曰人生十年曰防学亦两句读论年则防在礼则当学矣二十曰弱冠年虽防在礼则当冠矣唐制县令阙佐官摄令曰知县事李翺任工部志文云摄富平尉知县事是也今差京官曰知县差选人曰令与唐异矣又诸道判官资厯未至第曰签书某军节度判官防公事今亦反之




　　黄氏笔记【黄溍】
　　许由事不见于经故司马子长子云皆以为疑或曰尧始让四岳四岳举舜乃让于舜春秋左氏传云许太岳之后四岳即许由也按周武王封伯夷之裔孙又叔于许为四岳之嗣则四岳在唐虞时未尝封许安得预以为氏乎大扺庄子多寓言如必欲旁引曲证以实其説所谓子州支父石戸之农者又为谁乎姑阙其疑可也
　　邓名世上进姓氏辨证有两缪姓谓音穆者为宋缪公之后音谬者为泰缪公之后按史记秦本纪前书缪公后书穆公二字盖通用而秦穆之见于诗书春秋传皆正作穆未闻穆可读如谬也缪固有两音一与谬同秦缪可音谬安知宋缪之不音谬乎古人固有以纰缪之缪为谥如汉之张勃晋之何曾者若唐皮日休追咎秦伯舍重耳置夷吾而作秦穆公谥缪论乃后世文人出竒立説以寓褒贬云尔非有其实也安可遂以为据乎汉有谬忌字正作谬又非可与宋秦二君之谥混为一而忌之名亦辨证所不及辨证之可疑多此类汉翟方进汝南人而谓方进之翟音狄汝南之翟音宅何其自相矛盾也
　　汉因秦官置御史大夫掌副丞相所居曰府曰寺亦谓之宪台朱博传但称御史府而后人多引博故事称栢台乌台盖御史有两丞其一在兰台谓之中丞其后大夫废遂独存与尚书谒者并为三台齐有都水台隋有司台唐御史台尝改宪台又改肃政台而门下为东台中书为西台秘书为堑台不专以御史所居官署为台也若夫所谓大行台者自魏晋至隋唐皆有之其官有令仆尚书丞郎郎官犹今之行省而所谓外台者汉以称三司监院唐以之称州郡带御史者宋之监司既不带御史人以其掌纠察之任亦循习呼之曰外台云千字文篇首曰勑周兴嗣次韵世言此时未以诏命为勑当是误以梁字为勑也程防之考古编力辨其非引南史贾希谊传勑注郭子既以帝命为勑而兴嗣传云勑制寺碑尤可为证按汉书冯异传以诏勑战功宣秉传勑赐尚书禄董宣传勑强项令出然则以诏命为勑自汉已然叅之特以兴嗣传切近可证而但引南史耳米元章自署其姓名及所用图记米或为芊芾或为黻黻与芾犹可通用芉乃楚姓米氏自出西域米图故人入中国者因以为姓唐有回纥米怀玉五代有沙陀米至诚非若楼之与娄邵之与召同所祖也姓固不可改字音之相近者宁可混而一之耶或曰山谷极称引初平初起岂皇与黄可混为一姓乎是不然所谓金华仙伯金华牧羊客者盖言其先金华人耳非指初平初起为同姓也然他传记初平初起亦或作黄而山谷则自谓七世以上失其谱于金华之族尚莫适相通盖未尝以初平与初起混皇黄为一姓也
　　俗呼人之妇翁曰岳丈曰泰山説者以为泰山有丈人峰故有是称然古者通谓尊长曰丈人非特妇翁也或又以为张説因东封而其壻躐迁五品故称之曰泰山其説尤凿按汉郊祀志大山川有岳山小山川有岳壻山岳而有壻则岳可以谓之妇翁矣世俗之称谓未必不以是又因岳山而转为泰山耳
　　龚頥正续释常谈最号详博按酒二字出仪礼注乃遗而弗及盖其所释者当时南方之常谈耳
　　檠者定弓体之器周礼弓人注音景汉书蘓武注又音巨京反蘓文忠诗云大弨一弛何縁彀已觉翻翻不受檠陆放翁曰檠作平声押用汉注也灯檠亦谓之檠音与汉注同李义山诗云九枝灯檠夜珠圆汉地里志朝鲜民饮食以笾豆顔师古曰若今之檠音其敬反韵书檠字注曰有足似几物也义山以檠为去声盖本于此又与前二音不同
　　范元实诗眼曰予诵少游词杜防声里斜阳暮山谷曰既云斜阳又云暮即重出也欲改斜阳为帘栊予曰既云孤馆闭春寒似无帘栊山谷曰亭传虽未必有帘栊有亦无害予曰此词本摸冩牢落之状若帘栊恐损初意山谷曰极难得好字当徐思之寳祐间外舅王君仲芳随宦至郴阳亲见其石刻乃杜防声里斜阳树一时传録者以树字与英宗庙讳同音故易以暮耳盖其词一经元祐名公品题虽有知者莫敢改也外舅每为人言而为之永嘅或曰传録者既以庙讳同音而为之讳少游安得不讳乎是不然陆放翁引北史齐神武相魏时法曹辛子炎读署为树神武怒其犯讳杖之则二字本不同音今皆讳避则以为一音矣由是言之则树字本不必避礼部韵畧讳而不收者失于不考也况当时诸公诗篇中所用树字不一姑以大蘓集中所载而言则庭下梧桐树及树头初日挂铜钲闇风惊树罢琅玕孤城吹角烟树里清风欲发鸦翻树等句作于熙宁元祐绍圣元符间未尝以为讳何独疑少游之不避耶陶靖节诗曰昔在黄子亷弹冠佐名州汤伯记注云三国志黄盖传曰南阳太守子亷之后刘潜夫诗话亦云子亷之名仅见盖传按后汉尚书令黄香之孙守亮字子亷为南阳太守注及诗话举其孙而遗其祖岂弗深考欤子亷乃守亮之字亦非名也
　　赵与时賔退録曰谚谓物多为无万数汉成帝纪语也按绎山碑云世无万数则秦时已有此语矣
　　汉有两韩信同为髙祖将两张禹俱明经两京房俱治易两王商皆成帝时由外戚辅政两杜子夏皆附王氏北斗垣内星南斗二十八宿之一宿羽流列祠为二斗非也南斗于次为星纪在正北人以其见必于南故谓之南斗以别北斗耳若所谓斗覆为丰年者乃天市垣之斗解星又非此二斗也





　　两钞摘腴【史浩】
　　驺虞严氏作驺御虞人也非兽也吕氏作兽
　　左传水昏正而栽栽筑墙之板也
　　膏沐膏所以膏面沐葢沈也米汁可以沐头鲁遣展喜以膏沐劳齐师则非专妇人用也今之赐面脂是也葛俨云宛然左辟辟者避也蘓氏曰让而避者必左也河麋巧言彼何人斯居河之麋传曰水草交曰麋李氏曰左传吾赐汝孟诸之麋
　　稷雪米雪毛诗传注先集维霰曰霰稷雪也或谓之米雪谓其粒若稷米然
　　醻酢醻导饮也欲以醻賔而先自饮以导之此饮觞之初自饮讫进酒于賔乃谓之醻酢报也賔既卒爵洗而酌主人也
　　中垢桑柔维彼不顺征以中垢中垢犹内污也葢以闺门之事污之若王凤之诬毁王商
　　鸧金载见鞗革有鸧笺曰鸧金饰貌疑今世所谓抢金者以平声为去声呼耳
　　国语施优谓里克曰主孟啗我注云大夫之妻从夫称主而孟则里克妻字也
　　韩诗绰虐顾我顔不懽东坡诗一语遭绰虐失身坠蓬莱
　　东坡秧马歌以我两足为四蹄耸踊滑汰如鳬鹥蔗霜即糖霜黄鲁直答雍熈长老寄糖霜诗逺寄蔗霜知有味又糖霜谱曰遂宁有糖冰冠于四郡
　　方言以濡滞不决絶为絮犹絮之柔韧牵连无边幅也富韩并相时偶有一事富公疑之久不决韩谓富曰公又絮富变色曰絮是何言也刘夷叔尝用为如梦令云休休絮絮我自明朝归去
　　雪多作于戊已日尝攷丁亥冬雪率多余近戊子十二月八日己未雪十八日己巳夜雪二十七日戊寅夜雪大率丙子戊已皆雪日也
　　赵云洲云凡遇戊午己未日久必变雨或遇亢璧二宿直日则可免余宿不能免
　　今人札云不宣备文选杨修荅临淄侯牋末曰造次不能宣备
　　防字出羯鼓録嵇康琴赋云闲辽故音痹弦长故徽鸣痹者防也两弦之间逺则有防故云
　　山立字礼记玉藻山立时行又乐记总千山立注正立也
　　频烦字三国志费祎以奉使称防频烦至吴杜诗三顾频烦天下计
　　圆梦字出南唐近事冯僎举进士时有徐文防能圆梦今世呼蒲萄枇杷皆为入声乐天诗云酒余送盏推莲子烛泪堆盘垒蒲萄又深山老去惜年华况对东溪野枇杷其音自唐然矣
　　以煮酒脚涂灵璧石其黒如漆永不脱极妙
　　元丰间米元章自号鹿门居士其印文曰火正后人芾印其后并不用之
　　伯玑云今所谓骨咄犀乃蛇角也以至毒能解毒故曰蛊毒犀
　　贾秋壑甲戌寒食尝作一絶云寒食家家插栁枝留春春亦不多时人生有酒须当醉青塜儿孙几个悲明年谪死
　　法令之书其别有四敕令格式也神宗圣训云禁于未然之谓敕禁于已然之谓令设于此以待彼至之谓格设于此使彼效之之谓式
　　防古有抝哥者原系大根脚其家凌替典卖货物罄尽独存征辽日所获一苍玉印方四寸上有交螭纽以败箧贮之出售欲钞二定无酬价者偶有言于崔中丞遂取观之且摹其文令识篆人辨之其文曰受命于天既夀永昌攷之乃秦玺于是径进之上方臣下进表称贺



　　碧湖杂记【谢枋得】
　　东坡老饕赋葢文章之游戏耳按左氏缙云氏有不才子贪于饮食冐于货贿侵欲崇侈不可盈厌聚敛积实不知纪极不分孤寡不恤穷匮天下之民以比二凶谓之饕餮説文曰贪财为饕贪食为餮然则东坡之赋当作老餮为是
　　五臣注文选谓陶渊明诗自晋义熈以后皆题甲子后世因仍其説独治平中虎丘僧思悦编渊明诗辨其不然其説曰渊明之诗题甲子者始庚子迄丙辰凡十七年皆晋安帝时所作至恭帝元熈二年庚申嵗宋始受禅自庚子至庚申葢二十年岂有宋未受禅前二十年耻事二姓而题甲子之理曾裘父艇斋诗话亦信其説然以余考之元兴二年桓簒位晋氏不断如线得刘裕而始平改元义熈自此天下大权尽归刘裕渊明赋归去来辞实义熈元年也至十四年刘公为相国恭帝即位改元元熈至二年庚申禅于宋观恭帝之言曰桓之时晋氏已亡天下重为刘公所延将二十载今日之事本所甘心详味此言则刘氏自庚子得政至庚申革命凡二十年渊明自庚子以后题甲子者葢逆知末流必至于此忠之至义之尽也思悦裘父殆不足以知之
　　杜诗云坐开桑落酒来把菊花枝按贾思勰齐民要术造酒门有桑落酒神麴酒其名不一又云桑欲落时造黍米酒可得永年造神麴酒春秋二时造者皆得过夏然桑落时作者乃胜于春天有造桑落酒麴法老杜或本诸此所谓桑落酒者恐未必然
　　杜牧之华清宫诗云雨露偏金穴乾坤入酒乡许彦周谓如此天下焉得不乱葢以明皇宠幸妃族赏赉无极君臣终日酣宴所以兆渔阳之变耳余闻东都宣政间禁中有保和殿殿西南庑有玉真轩轩内有玉华阁即安妃妆閤也妃姓刘氏入宫进位贵妃林灵素以左道得幸谓上为长生帝君妃为九华玉真安妃每神降必别置妃位画妃像于其中每祀妃像妃方寝而觉有酒容是时羣臣惟蔡元长最承恩遇尝赋诗题殿壁曰琼瑶错落密成林桧竹交加午有隂恩许尘凡时纵歩不知身在五云深侍宴于保和殿上令妃见京先有诗曰雅兴酒酣添逸兴玉真轩内见安妃命京赓补成篇京即题曰保和新殿丽秋晖恩许尘凡到绮闱云云须防命京入轩但见妃像京又有诗云玉真轩内暖如春只见丹青未见人月里嫦娥终有恨鉴中姑射未应真已而至閤妃出见京劝酬至再日暮而退且君门九重睡榻之侧岂容他人咳唾至令人臣纵歩防饮于其间当时恩幸可从而知矣然则他日之祸殆甚于天寳之季此可为万世君臣之戒
　　刘遗民名程之字仲思遗民其号也曾作柴桑令与渊明同隐渊明有和刘柴桑诗时又有周续之者为抚州叅军渊明呼为周掾亦隐于柴桑时号浔阳三隐大麦青青小麦枯谁当获者妇与姑丈夫何在西击胡吏买马军具车请为诸君鼓龙胡山谷亲书此帖乃是汉成帝时童謡也后至元夀中凉州羌冦反抄三辅延及并冀大为民害命将出师每战輙负中国益发田卒麦多委弃但有妇女收获吏买马军具车者言调发重也请为诸君鼔龙胡者不敢公言私相语也
　　古乐府木兰词乃女子代父征戍十年而归不受封爵故杜牧之有题木兰庙诗云弯弓征战作男儿梦里曾经与画眉几度思归还把酒拂云堆上祝明妃女子作男儿其事甚怪五代王蜀时有崇嘏者本临卭女子黄氏蜀相周庠初在临卭嘏以诗上谒庠称之荐摄府掾吏事明敏胥吏畏服逾一载欲妻以女嘏以诗辞之曰一辞拾翠碧江涯贫守蓬茅但赋诗自服蓝衫居郡掾永抛鸾镜画蛾眉立身卓矣青松操挺志坚然白璧姿幕府若容为胆腹愿天速变作男儿庠大惊召问具述本末乃黄使君之女元末从人惟老妪同居此事尤怪今乐府有兰陵王乃北齐文襄之子长恭一名孝瓘为兰陵王邙山之战长恭为中军率五百骑再入周军遂至金墉之下被围甚急城上人弗识长恭免胄示之面乃下弩手救之于是大防武士因歌謡之为兰陵王入阵曲是也












　　紫薇杂记【吕祖谦】
　　神宗病甚不能言宣仁谓曰我欲为汝改某事凡二十余条神宗皆防头独至青苗法再三问终不应熙宁间神宗与二王禁中打毬子止问二王欲赌何物徐王曰臣不别赌物若赢时只告罢了新法
　　神宗朝蒋堂为枢宻直学士知成都府有狂士何宗韩上堂诗有截断剑门烧栈阁此中别是一乾坤堂惧遽下宗韩吏缴其诗待罪一日上问政府何宗韩事如何诸公对方欲进呈此本狂生欲诸州编置可也上曰不可如此穷措大为饥寒廹所致与一不管事官遂授邓州司士参军仍赐袍笏
　　伯禹戴之学问精确少见有比尝作昭灵夫人诗词云杀翁分我一杯羮龙种由来事杳防安用生儿作刘季暮年无骨塟昭灵
　　以道咏之西池唱和云旌旗太乙三山外车马长杨五柞中栁外雕鞍公子醉花前团扇丽人行殆絶唱也吕氏旧俗母母受婶房婢拜似受其主母拜也婶见母母房婢跪即答拜是母母亦尊尊之义也母母呼婶房人并斥其名婶呼母母房稍老成亲近者则并以姐称之诸婢先来即呼后来者名后来者呼为姐母母于婶处自称名或去名不称新妇婶于母母处则称之老蘓尝谓学士作文引证事实犹讼事之引证见










　　搜神秘覧【章炳文】
　　元丰二年相州安阳县民段化目疾失明其子简屡求医不验一夕忽梦神人告之曰与尔此药可用人髓下之则汝父之目立见光明既悟手中果得药简乃卸左腕捶骨取髓调药以进立愈相州具奏其事如古之时有为父母断指者断复更生自非至诚安能动天地感鬼神哉似段简者安知不然哉
　　西山费孝先善轨格世皆知名有客人王旻因售货至成都求为卦孝先曰敎住莫住敎洗莫洗一石糓捣得三斗米遇明即活遇暗即死再三戒之令诵此数言足矣旻受乃行途中遇大雨憇于屋下路人盈塞乃思曰敎住莫住得非此耶遂冐雨行未几屋颠覆独得免焉旻之妻已私谒隣比欲讲终身之好候旋归将致毒谋旻既至妻约其私人曰今夕但新浴者乃夫也日欲晡果呼旻洗沐重易巾栉旻悟曰敎洗莫洗得非此邪坚不从妇怒不肻乃自沐夜半反被害旻惊睨罔测遂独囚系官府栲讯就狱不能自辨郡守录伏牍旻悲泣言曰死只死矣但孝先所言终无验耳左右以是语上达翌日郡守命未得行法呼旻问曰汝隣比何人也曰康七遂遣人捕之杀汝妻者必是人也已而果然因谓寮佐曰一石糓捣得三斗米非康七乎旻既辨雪诚遇明即活之效欤










</div>
    <div class="pagination">
<a href="说郛_page108.html">上一页</a><span>...</span><a href="说郛_page104.html">104</a><a href="说郛_page105.html">105</a><a href="说郛_page106.html">106</a><a href="说郛_page107.html">107</a><a href="说郛_page108.html">108</a><span class="current-page">109</span><a href="说郛_page110.html">110</a><a href="说郛_page111.html">111</a><a href="说郛_page112.html">112</a><a href="说郛_page113.html">113</a><a href="说郛_page114.html">114</a><span>...</span><a href="说郛_page110.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
