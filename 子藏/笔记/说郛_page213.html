<!DOCTYPE html>
<html>
<head>
    <meta charset="UTF-8">
    <title>说郛 - 第 213 页/共 601 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说郛 - 第 213 页/共 601 页</h1>
    <div class="content">







　　唐语林【王谠】
　　德行
　　姚崇每与儿孙防集曰外甥自非防但别姓耳遣与儿侄连名
　　开元天宝间传家法者崔沔之家学崔均之家法肃宗为太子尝侍膳尚食置熟爼有羊臂臑上顾太子使太子割肃宗旣割余汚漫刃以饼洁之上熟视不怿肃宗徐举饼啖之上大悦谓太子曰福当如是爱惜李师古防扈惮黄门为相未敢失礼乃寄钱物百万并氊车一乗使者未敢进乃于宅门伺候有肩舆自宅出从婢二人青衣防缕问何人曰相公夫人使者遽归以告师古乃止
　　路相随防孤其母问汝识汝父否曰不识母曰正如汝面也随号絶久之终身不照镜李卫公慕其淳素笃行结为亲家以女适路氏
　　元鲁山自乳兄子两乳潼流能食乃止
　　言语
　　陈子曰卫公之战伐无兵也杜员外咏歌无诗也张长史草圣无书也
　　陆长源以旧德为宣武军行司马韩愈为廵官或讥年軰相悬周原曰大防老鼠俱为十二相属何怪之有旬日传于长安中
　　髙贞公为中书舎人九年家无制草或曰前軰有制集焚之何也答曰王言不可存于私家
　　政事
　　顔鲁公眞卿为监察御史充河西陇右军试覆屯交兵使五原旱有寃狱决乃雨郡人呼御史雨
　　李封为延陵令吏人有罪不加杖罚但令褁碧头巾以辱之随所犯轻重以日数为等级日满乃释呉人着此服出入州乡以为大耻皆相劝励无敢犯赋税常先诸县旣去官竟不捶一人
　　宣宗每行幸内库以紫衣金鱼朱衣银鱼三二副随驾或半年或终年不用一副当时以得朱紫为荣
　　太宗阅医方见明堂图人五臓之系咸附于背乃怆然曰今律杖笞背奈何髀背分受乃诏不得笞背
　　文学
　　杨京兆兄弟皆能文为学甚苦或同赋一篇共坐庭石霜积襟袖课成乃已
　　张靖十二世掌书命至丞相杨巨源赠公诗云伊陟无闻祖韦贤不到孙当时称其能与张氏说家门巨源在元和诗韵不为新语体律务实功夫颇深自旦至暮吟咏不辍年老头数揺人言吟诗多所致
　　李益诗名早着征人歌一篇好亊者尽为图障回乐烽前沙雪天下唱为歌曲
　　或有朝客讥宋济曰近日白袍子何太纷纷济曰葢因绯袍子紫袍子纷纷使然也
　　方正
　　裴光庭累典名藩皆有异政宗谓宰相曰裴光庭性嫉恶如扇驱蚊蚋焉
　　韩愈病将卒召羣僚曰吾不药今将病死矣汝详视吾手足支体无诳人云韩愈癞死也
　　太宗得鹞子俊异私自臂之望见魏公乃藏于怀公知之遂前白亊因话自古帝王逸豫防以为讽上惜鹞子恐死而又素严惮徴欲尽其言徴语愈久鹞竟死怀中
　　雅量
　　裴相垍尝应宏词崔枢考之不第及为相擢之为礼部侍郎笑曰此报德也枢惶恐欲坠阶又笑曰戏言也长庆初赵相为太常卿赞郊庙之礼时罢相二十余年年七十六众服其健右常侍郎孝亦笑曰是仆为东府试官所送进士也
　　识鍳
　　王瑀为太常卿早起闻永兴里人吹笛问是太常乐人否果是已后因阅乐而挞之问曰何得罪曰卧吹笛又见康昆仑弹琵琶云琵声多琶声少亦未可弹五十四丝大弦也自下而上谓之琵自上而下为之琶
　　闰州得玉磬十二以献张率更叩其一曰是晋某歳所造也是歳余月造磬者法月数有十三今阙其一宜于黄钟九尺掘之必得焉勑州求之如言而得
　　赏誉
　　贞观中蜀人李义甫八歳以神童至京师太宗在上林苑便对有得鸟者上赐义甫义甫登时进诗曰日里扬朝彩琴中伴夜啼上林多许树不借一枝栖上笑曰朕今以全树借汝后相髙宗
　　大中末谏官献防请赐白居易谥上曰何不读醉吟先生墓表卒不赐谥弟敏中在相位奏立神道碑使李商隐为之
　　规箴
　　太宗常幸洛阳颇见可欲多治隋氏旧宫或纵畋游魏徴骤谏上忻然罢曰非公无此语
　　夙慧
　　太宗令虞监写列女传以装屏风未及阅卷乃闇书之一字无失
　　宗为潞州别驾入觐京师尤自卑损暮春豪家子数軰游昆明池方饮次上戎服臂鹰疾駈至前诸人不悦忽一少年持酒船倡曰今日宜以门族官品自言酒至上大声曰曾祖天子祖天子父相王临淄王李某诸少年惊走不敢复视乃连饮三银船尽一巨饀乗马而去宗性俊迈不好琴防聼琴正弄未毕叱琴者曰待诏出谓内官曰速令花奴将羯鼓来为我解秽
　　容止
　　开元中燕公张说当朝文伯冠服以儒者自处宗嫌其异已赐内様巾子长脚罗幞头燕公服之入谢宗大喜宗早朝百官趍班上见张九龄风仪秀整有异于众谓左右曰朕每见张九龄精神顿生
　　李相国程为翰林学士以阶前日影为入候公性懒每入必逾八砖后号为八砖学士
　　魏仆射元忠每立朝必得常处人或记之不逾尺寸
　　企羡
　　阳城为朝士家苦贫常以衾木枕质钱数万人争取之李相宗闵知贡举门生多清雅俊茂唐冲薛庠袁都时谓之玉笋
　　北人有识山川者徧礼五岳一拜而退惟入关望华山自关西门步步拜礼至山下仰望叹诧七日而去谓京师衣冠文物之盛由此而至
　　咸通末郑浑之为苏州録亊谈铢为鹾院官钟辐为院廵俱广文时湖州牧李超赵防相次俱状元二郡地土相接时为语曰湖接两头苏连三尾
　　太宗谓梁公曰以铜为镜可以正衣冠以古为镜可以知兴替以人为镜可以明得失朕尝保此三镜用防巳过今魏徴殂逝一镜亡矣
　　栖逸
　　江南多名僧贞元元和以来越州有清江清畵婺州有干后干辅时谓之防稽二清东阳二干
　　崔赵公尝问径山曰弟子出家得否径山曰出家是大丈夫事非将相所为
　　韩愈好竒尝与客登华山絶顶度不可下返发狂恸哭为遗书华隂令百计取之乃下
　　天宝之乱元结自汝坟率隣里南投襄汉保全者千余家乃举兵宛叶之间有城守扞防之力结天宝中称中行子始在商余山自称元子逃难入猗琅山或称浪士渔者呼为聱叟酒徒呼为漫郎






　　説郛卷四十八上
　　钦定四库全书
　　说郛卷四十八下　　　　元　陶宗仪　撰大唐新语【刘肃】
　　匡赞
　　姚崇以拒太平公主出为申州刺史宗深德之太平旣诛徴为同州刺史素与张说不叶说讽赵彦昭弹之宗不纳俄校猎于渭濵密召防于行所宗谓曰卿颇知猎乎崇对曰此臣少所习也臣年三十居泽中以呼鹰逐兎为乐犹不知书张璟谓臣曰君当位极人臣无自弃也尔来折节读书以至将相臣少为猎师老而犹能宗大悦与之偕马臂鹰迟速在手动必称防宗懽甚乐则割鲜闲则咨以政事备陈古今理乱之本上之可行者必委曲言之宗心益开聼之亹亹忘倦军国之务咸访于崇崇罢冗职修旧章内外有叙又请无赦宥无度僧无数迁吏无任功臣以政宗悉从之而天下大理
　　开元二十三年加荣王已下官勅宰臣入集贤院分写告身以赐之侍中裴耀卿因入书库观书既而谓人曰圣上好文书籍之盛事自古未有朝宰充使学徒云集观象设教尽在是矣前汉有金马石渠后汉有兰台东观宋有总明陈有德教周则兽门麟趾北齐有仁夀文林虽载在前书而事皆细方之今日则岂得扶翰捧毂者哉
　　规谏
　　太宗射猛兽于苑内有羣豕突出林中太宗引弓射之四发殪四豕有一雄豕直来冲马吏部尚书唐俭下马搏之太宗防剑断豕顾而笑曰天防长史不见上将击贼耶何惧之甚俭对曰汉祖以马上得之不以马上理之陛下以神武定四方岂复逞雄心于一兽太宗善之因命罢猎
　　太宗尝罢朝自言杀却此田舎汉文德皇后问谁触忤陛下太宗曰魏徴每庭辱我使我常不得自由皇后退朝服立于庭太宗惊曰何为若是对曰妾闻主圣臣忠今陛下圣明故魏徴得尽直言妾备后宫焉敢不贺于是太宗意乃释
　　谷郍律贞观中为谏议大夫禇遂良呼为九经库尝从太宗出猎途中遇雨太宗问油衣若为得不漏郍律曰能以瓦为之不漏也意不为畋猎太宗深赏焉赐郍律绢帛二百疋
　　公直
　　陆德明受学于周正善言理王世充僭号署为散骑侍郎王令子师之将行束修之理德明服巴豆散卧东壁下充之子入跪床下德明佯绐之痢竟不与语遂移病成臯及入朝太宗引为文舘学士使阎立本写真形禇亮为之赞曰经术为贵风可师励学非逺通儒在兹终于国子博士
　　文德皇后崩未除防许敬宗以言笑获谴及太宗梓宫在前殿又垂臂过侍御史阎正弹之曰敬宗往居先后防巳坐言笑黜今对大行梓宫又垂臂无礼敬宗惧获罪髙宗寝其奏事虽不行时人重其刚正
　　刘仁轨爲左仆射暮年颇以言词取悦诉者户部员外魏克己断案多为仁轨所异同克己执之曰异方之乐不入人心秋蝉之声徒聒人耳仁轨怒焉骂之曰痴汉克己俄迁吏部侍郎
　　景龙中中宗尝游兴庆池侍宴者逓起歌舞并唱廻波词方便以求官爵给事中李景伯亦起舞歌曰廻波词持酒巵防臣职在箴规侍宴旣过三爵諠哗窃恐非仪于是宴罢
　　清亷
　　杨峤为祭酒谓人曰吾虽三品非不荣贵意常不逾畴昔一尉也时议重之峤祖父休之事北齐执政将封为王以宠之休之固辞而谓人曰我非奴非獠何事封王耶
　　李日知为侍中频乞骸骨诏许之初日知将欲陈请不与妻谋及还餙装将出居别业妻惊曰家室屡空子弟名宦未立何为辞职也日知曰书生至此已过分人情无厌若恣其心是无止足也
　　持法
　　李日知为司刑丞尝免一死囚少卿胡元礼异判杀之与日知往复至于再三元礼怒遣府吏谓曰元礼不离刑曹此囚无活法日知报曰日知不离刑曹此囚无死法竟以两闻日知果直
　　髙宗朝司农寺欲以冬藏余菜出卖与百姓以墨勑示仆射苏良嗣良嗣判之曰昔公仪相鲁犹防去园葵况临御万乗而卖鬻菜事遂不行
　　节义
　　髙祖命屈突仲通副太宗讨王世充时通二子俱在充所髙祖谓通曰东征之事今且相属其如两子何通对曰臣以朽老诚不足当重任但自惟畴昔就执事岂以两儿为念两儿若死自是其命终不以私害公也髙祖叹息曰狥义之夫一至于此可尚也
　　教行
　　裴敬彛父知周为陈国王典仪暴卒敬彛时在长安忽涕泣谓家人曰大人必有痛处吾即不安今日心痛手足皆废事在不测能不戚乎遂急告归父果已殁毁瘠过礼事以孝闻累迁吏部员外
　　识量
　　狄仁杰为内史则天谓之曰卿在汝南甚有善政欲知谮卿者乎仁杰谢曰陛下以臣为过臣当改之陛下明臣臣之幸也若臣不知谮者并为友善臣请不知则天深加叹异
　　容恕
　　崔善为明天文歴筭晓达时务为尚书左丞令史恶其明察乃为谤书曰崔子曲如钩随时待封侯髙宗谓之曰浇薄之后人多丑正昔北齐奸吏歌斛律明月髙纬闇主遂灭其家朕虽不明幸免斯事乃搆流言者罪之裴本好谐谑为戸部郎中时左仆射房龄疾甚省郎将问疾本戏曰仆射病可须问之旣甚矣何须问也有泄其言者旣而随例候龄龄笑曰裴郎中来龄不死矣
　　卢承庆为吏部尚书总章初校内外官考有一官督运遭风失米承庆为之考曰监运损粮考中下其人容止自若无一言而退承庆重其雅量改注曰非力所及考中中旣无喜容亦无愧词又改曰宠辱不惊考中上众推承庆之恕
　　聪敏
　　秦府仓曹李守素尤谙氏族时人号为肉谱虞世南语人曰昔任彦升善谭经籍称为五经笥今宜改仓曹为人物志
　　从善
　　魏徴尝取还奏曰人言陛下欲幸山南在外装束悉了而竟不行何因有此消息太宗笑曰当时实有此心畏卿嗔遂停耳
　　谀佞
</div>
    <div class="pagination">
<a href="说郛_page212.html">上一页</a><span>...</span><a href="说郛_page208.html">208</a><a href="说郛_page209.html">209</a><a href="说郛_page210.html">210</a><a href="说郛_page211.html">211</a><a href="说郛_page212.html">212</a><span class="current-page">213</span><a href="说郛_page214.html">214</a><a href="说郛_page215.html">215</a><a href="说郛_page216.html">216</a><a href="说郛_page217.html">217</a><a href="说郛_page218.html">218</a><span>...</span><a href="说郛_page214.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
