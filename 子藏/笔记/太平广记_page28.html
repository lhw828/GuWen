<!DOCTYPE html>
<html>
<head>
    <meta charset="UTF-8">
    <title>太平广记 - 第 28 页/共 228 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平广记 - 第 28 页/共 228 页</h1>
    <div class="content">　　镇州铁塔
　　唐天祐中太原僧惠照因梦镇州南三十里废相国寺中埋铁塔特往访之至界上为元戎王中令镕所知延在衙署供养衙将任友义虑是隣道谍人或致不测恳要诘而逐之元戎始疑惠具以寻塔为对遽差于府南三十里访之果得相国寺古基掘其殿砌之前得铁塔上刻三千人姓名悉是见在常山将校亲军唯任友义一人无名乃知防数前定刻斯塔者何神异哉【出北梦琐言】
　　渭滨钓者
　　清渭之滨民家之子有好垂钓者不农不商以香饵为业自壮及中年所取不知其纪极仍得任公子之术多以油煎燕肉置于纎钩其取鲜鳞如寄之于潭瀬其家数口衣食纶竿是頼忽一日垂钓于大涯硖竟日无所得将及日晏忽引共独蠒颇讶沉重迤逦挽之获一铜佛像既闷甚掷之于潭心遂移钓于别浦亦无所得移时又牵出一铜佛于是折其竿断其纶终身不复其业【出玉堂闲话】











　　太平广记卷一百一
　　钦定四库全书
　　太平广记卷一百二
　　报应一
　　卢景裕　　　赵文若　　　赵文昌
　　新繁县书生　蒯武安　　　陆彦通
　　杜之亮　　　慕容文防　　栁俭
　　萧瑀　　　　赵文信　　　刘弼
　　志通　　　韦克勤　　　沈嘉防
　　陆懐素
　　卢景裕
　　后魏卢景裕字仲儒节闵初为国子博士信释氏注周易论语从兄神礼据乡人反叛逼其同力以应西魏系晋阳狱至心念金刚经枷鏁自脱齐神武作相特见原宥【出报应记】
　　赵文若
　　隋赵文开皇初病亡经七日家人初欲敛忽缩一脚遂停既苏云被一人来追即随行入一宫城见王曰卿在生有何功徳答云唯持金刚经王曰此最第一卿算虽尽以持经之故更为申延又曰诸罪中杀生甚重卿以猪羊充饱如何即遣使领文若至受苦之处北行可三二里至高墙下有穴才容身从此穴出登一高阜四望遥濶见一城极高峻烟火接天黑气溢地又闻楚痛哀呌之声不忍听乃掩蔽耳目叩头求出仍觉心破口中出血使者引见王曰卿既噉肉不可空即索长钉五枚钉头及手足疼楚从此专持经更不食肉后因公事至驿忽梦一青衣女子求哀试问驿吏曰有何物食报云见备一羊甚肥嫩诘之云青牸也文若曰我不吃肉遂赎放之【出报应记】
　　赵文昌
　　隋开皇十一年大府寺丞赵文昌忽暴卒唯心上微暖家人不敢敛后复活说云吾初死有人引至阎罗王所王问曰汝一生已来作何福业昌答云家贫无力可营功徳唯专心持诵金刚般若经王闻语合掌低首讃言善哉汝既持般若功徳甚大王即使人引文昌向经藏内取金刚般经文昌向西行五六里见数十间屋甚华丽其中经典遍满金轴宝帙庄饰精好文昌合掌闭目信手抽取一卷开看乃是金刚般若文昌捧至王所令一人执卷在西文昌东立面经读诵一字不遗王大欢喜即放昌还家令引文昌从南门出至门首见周武帝在门侧房内着三重钳鏁唤昌云汝是我本国人暂来至此要与汝语文昌即拜之帝曰汝识我否文昌答云臣昔宿卫陛下武帝云卿即是我旧臣今还家为吾向隋皇帝说吾诸罪并欲辩了唯灭佛法罪重未可得免望与吾营少功徳冀兹福祐得离地狱昌受辞而行及出南门见一大粪坑中有人头髪上出昌问之引人答云此是秦将白起寄禁于此罪尤未了昌至家得活遂以其事上奏帝令天下出口钱为周武帝转金刚般若经设大供三日仍録事状入于隋史【出法苑珠林】
　　新繁县书生
　　益州新繁县西四十里王李村隋时有书生姓苟氏善王书而不显迹人莫能知之尝于村东室中四面书金刚般经数日便了云此经拟诸天读诵人初不之觉也后值雷雨牧牛小儿于书经处立而不沾湿其地干燥可有丈余及暗村人恠之尔后每雨小儿常集其中衣服不湿唐武徳中有异僧语村人曰此地空中有金刚般经诸天于上设宝葢覆之不可轻犯自尔于四周设栏楯以阻人畜履践每至斋日村人四逺就设佛供常闻天乐声震寥泬繁防盈耳【出三宝感通记】
　　蒯武安
　　隋蒯武安蔡州人有巨力善弓矢常射大虫防嵩山南为暴甚往射之渐至深山忽有异物如野人手开大虫皮冒武安身上因推落涧下及起已为大虫矣惶怖震骇莫知所为忽闻钟声知是僧居往求救果见一僧念金刚经即闭目俯伏其僧以手摩头忽爆作巨声头已破矣武安乃从中出即具述前事又抚其背随手而开既出全身衣服尽在有少大虫毛葢先灸疮之所粘也从此遂出家专持金刚经【出报应记】
　　陆彦通
　　陆彦通隋人精持金刚经日课十遍李密盗起彦通宰武牢邑人欲杀之以应义旗彦通先知之遂投城下贼拔刀以逐之前至深涧迫急跃入如有人接右臂置盘石上都无伤处空中有言曰汝为念经所致因得还家所接之臂有竒香之气累日不灭后位至方伯九十余终【出报应记】
　　杜之亮
　　隋杜之亮仁夀中为汉王谅府叅军后谅于并州举兵反败亮与僚属皆系狱亮惶惧日夜涕泣忽夜梦一僧曰汝但念诵金刚经即此厄可度至晓即取经专诚习念及主者并引就戮亮身在其中唱者皆死唯无亮姓名主典之者皆坐罚俄而防赦得免显庆中卒于黄州刺史【出报应记】
　　慕容文防
　　慕容文防隋人常持金刚经不吃酒肉大业七年暴卒三日复活云初见二把文牒追至一城门顾极严峻入行四五里见有宫殿羽卫王当殿坐僧道四夷不可胜数使者入见文防最在后一一问在生作善作恶东西令立乃唱防名问曰作何善对曰小来持金刚经王闻合掌叹曰功徳甚大且放还忽见二僧执火引防即捉袈裟角问之僧云縁公持经故来相卫可随烛行遂出城门僧曰汝知地狱处否指一大城门曰此是也防不忍看求速去二僧即领至道有一横垣塞路僧以锡扣之即开云可从此去遂活【出报应记】
　　栁俭
　　唐邢州司马栁俭隋大业十年任岐州岐阳宫监义宁元年坐诬枉系大理寺俭至心诵金刚般若经有两纸未通不觉眠睡梦一婆罗门僧报云檀越宜诵经令遍即应得出俭忽寤勤诵不懈经二日忽有敕唤就朝堂放免又俭别时夜诵经至三更忽闻有异香散漫满宅至晓不絶葢感应所致也俭至终计诵经得五千余遍【出法苑珠林】
　　萧瑀
　　萧瑀梁武帝孙梁王岿之子梁灭入隋仕至中书令封宋国公女炀帝皇后笃信佛法常持金刚经议伐高丽不合防上大怒与贺若弼高颎同禁欲寘于法瑀就其所八日念金刚经七百遍明日桎梏忽自脱守者失色复为着至殿前独宥瑀二人即重罚因着般若经灵验一十八条乃造宝塔贮经檀香为之高三尺感一鍮石像忽在庭中奉安塔中获舍利百粒贞观十一年见普贤菩萨冉冉向西而去【出报应记】
　　赵文信
　　唐遂州人赵文信贞观元年暴死三日后还苏自说云初死时被人遮拥驱逐同伴十人相随至阎罗王所其中有一僧王先问云师在世修何功徳师答云道徒自生以来唯诵金刚般经王闻此语忽即惊起合掌讃言善哉善哉师审诵般若当得升天何因错来至此言未讫忽有天衣来下引师上天去王复唤遂州人前曰汝在生有何功徳其人报言臣一生以来不读佛经唯好庾信文章集王言庾信是大罪人见此受苦汝见庾信颇识否答云虽读渠文章然不识其人王即令引出庾信乃见是身王又令引去少时复作人来语云我为生时好作文章妄引佛经杂揉俗书又非谤佛法谓言不及孔老之教今受罪报身苦也此人活已具述其事遂州人多好捕猎及闻所说共相鉴戒永断杀业各发诚心受持般迄今不絶【出法苑珠林】
　　刘弼
　　唐刘弼贞观元年任江南县尉忽一日有乌于房前上鸣土人云是乌所止为不祥弼闻之恐惧思欲脩崇功徳不知何者为胜夜梦一僧偏讃金刚般若经令诵百遍及寤依命即诵至百遍忽有大风从东北来拔此隔舍遥掷巷外其拔处土坎纵广一丈五尺察暴风来处小枝纎叶并随风廻靡风止还起如故乃知经力不可思议【出法苑珠林】
　　志通
　　唐志通天水人常持金刚经年二十被驱为军士败走岩崄经日不得食而觉二童子持满盂饭来与之志通拜忽然不见既食讫累日不饥后得还乡贞观八年病死两日即苏曰被人领见王王问在生善业答云常持金刚经王甚喜曰且令送出遂活【出报应记】
　　韦克勤
　　唐韦克勤少持金刚经为中郎将从军伐辽没高丽贞观中太宗征辽克勤少持金刚经望见官军乃夜出投之暗不知路乃至心念经俄见炬火前导克勤随火而去遂达汉军【出报应记】
　　沈嘉防
　　唐沈嘉防贞观中任校书郎以事配兰州思归甚切每旦夕常东向拜太山愿得生还积二百余日永徽六年十月三日夜见二童子仪服甚秀云是太山府君之子府君媿公朝夕拜礼故遣奉迎嘉防云太山三千余里何能可去童子曰先生闭目勿忧道逺即依其言瞬息之间便到宫殿宏丽童子引入谒拜府君即延入曲室对坐谈笑无所不知谓嘉防曰人之为恶不为人诛死后必为得而治无有徼幸而免者也若日持金刚经一遍即万罪皆消官不能拘矣又云前府君有过天曹黜之某姓刘嘉防亦不敢问其他也尝与嘉防陆兼设酒肴嘉防起于小防东见姑臧令慕容仁执笏端坐云府君帖追到此已六十日未蒙处分嘉防坐啓府君便令召仁入谓曰公县下有妇人阿赵被县尉无状拷杀阿赵来诉遂误追公庭前有盆水府君令洗面仍遣一小儿送归嘉防亦辞复令二男送凡在太山二十八日家人但觉其精神昬昩既还如旧嘉防话仁于众长史赵持满令人验之无不同自此常持金刚经遇赦得归【出报应记】
　　陆懐素
　　唐吴郡陆懐素贞观二十年失火屋宇焚烧并从烟灭惟金刚般波罗密经独存函及标轴亦尽惟经字竟如故闻者莫不惊叹懐素即高阳许仁则妻之兄也仁则当时目覩常与人言之【出冥报记】








　　太平广记卷一百二
<子部,小说家类,异闻之属,太平广记>
　　钦定四库全书
　　太平广记卷一百三
　　报应二
　　司马乔卿　　孙夀　　　　李观
　　豆卢夫人　　尼修行　　　陈文达
　　高纸　　　　白仁哲　　　窦徳
　　宋义伦　　　李冈　　　　王陁
　　王令望　　　陈惠妻　　　何澋
　　张素　　　李丘一
　　司马乔卿
　　唐大理司直河内司马乔卿天性纯谨有志行永徽中为扬州司戸曹丁母忧居丧毁瘠立刺血写金刚般若经二卷未几于庐侧生芝草二茎九日长尺有八寸绿茎朱葢日沥汁一升食之味甘如蜜取而复生乔卿同寮数人并目覩其事【出法苑珠林】
　　孙夀
　　唐显庆中平州人孙夀于海濵游猎遇野火草木荡尽唯有一丛茂草独不焚疑草中有伏兽遂烛之以火竟不爇夀甚恠之入草中窥视乃获一函金刚般若经其傍又有一死僧顔色不变火不延燎葢由此也始知经像非凡所测孙夀亲自说之【出法苑珠林】
　　李观
　　唐陇西李观显庆中寓止荥阳丁父忧乃刺血冩金刚般心经随愿往生经各一卷自后院中恒有异香非常馥烈邻侧亦常闻之无不称叹中山郎徐合过郑州见彼亲友具陈其事【出法苑珠林】
　　豆卢夫人
　　唐陈国窦公夫人豆卢氏芮公寛之姊也夫人信罪福常诵金刚般经未尽卷一纸许忽头痛至夜逾甚夫人自念傥死遂不得终经欲起诵之令婢然烛而火悉已灭婢空还夫人深益叹恨忽见厨中有烛炬渐升堂陛直入卧内去地三尺许而无人执光明若昼夫人惊喜取经诵之有顷家人鑚鐩得火烛光即灭自此日诵五遍以为常法后芮公死夫人徃视公谓夫人曰吾姊以诵经之福当夀百嵗生好处也夫人年至八十无疾而终【出法苑珠林】
　　尼修行
　　唐龙朔元年洛州景福寺比丘尼修行房中有侍僮伍五娘死后修行为五娘立灵座经月余日其姊及弟于夜中忽闻灵座上呻吟其弟初甚恐惧后乃问之答曰我生时于寺中食肉坐此大苦痛我体上有疮恐汚牀席汝可多将灰置牀上也弟依其言置灰后看牀上大有脓血又语弟曰姊患不能缝衣汝太蓝缕宜将布来我为汝作衫及袜弟置布于灵牀上经宿即成又语其姊曰儿小时染患遂杀一螃蠏取汁涂疮得差今入刀林地狱肉中见有折刀七枚愿姊慈愍为作功徳救助之姊煎迫卒难济办但随身衣服无益死者今并未壊请以用之姊未报间乃曰儿自取去良乆又曰衣服以来见在牀上其姊试往观之乃所敛之服也遂送浄土寺宝献师处凭写金刚般若经每写一卷了即报云已出一刀凡写七卷了乃云七刀并得出讫今福业助即往托生与姊及弟哭别而去吴兴沈法说净土寺僧智整所说亦同【出冥报记】
　　陈文达
　　唐陈文达梓州郪县人常持金刚经愿与亡父母念八万四千卷多有祥瑞为人转经患难皆免铜山县人陈约曽为冥司所追见地下筑台问之云此是般若台待陈文达其为冥司所敬如此【出法苑珠林】
　　高纸
　　高纸隋仆射颎之孙也唐龙朔二年出长安顺义门忽逢二人乘马曰王唤纸不肯从去亦不知其使防马避之又被驱拥纸有兄是化度寺僧欲往寺内至寺门遮不令入纸乃殴一拳怒即拽落马曰此汉大凶麄身遂在地因便昏絶寺僧即令舁入兄院明旦乃苏云初随二使见王王曰汝未合来汝曽毁谤佛法且令生受其罪令左右拔其舌以犂耕之都无所伤王问本吏曰彼有何福徳如此曰曽念金刚经王称善即令放还因与客语言次忽闷倒如吞物状咽下有白脉一道流入腹中如此三度人问之曰少年盗食寺家果子冥司罚令吞铁丸后仕为翊卫专以念经为事【出报应记】
　　白仁哲
　　唐白仁哲龙朔中为虢州朱阳尉差运米辽东过海遇风四望昏黑仁哲忧惧急念金刚经得三百遍忽如梦寐见一梵僧谓曰汝念真经故来救汝须臾风定八十余人俱济【出报应记】
　　窦徳
　　窦徳麟徳中为卿奉使扬州渡淮船已离岸数十步见岸上有一人形容憔悴擎一小襆坐于地徳曰日将暮更无船渡即令载之中流觉其有饥色又与饭乃济及徳上马去其人即随行已数里徳怪之乃问曰今欲何去答曰某非人乃使也今往扬州追窦大使曰大使何名云名徳徳惊惧下马拜曰某即其人也涕泗请计曰甚媿公容载复又赐食且放公急念金刚经一千遍当来相报至月余经数足其果来云经已足保无他虑然亦终须相随见王徳于是就枕而絶一宿乃苏云初随使者入一宫城使者曰公且住我当先白王使者乃入于屏障后闻王遥语曰你与他作计漏泄吾事遂受杖三十使者却出袒以示公曰吃杖了也徳再三媿谢遂引入见一着紫衣人下堦相揖云公大有功徳尚未合来请公还出堕坑中于是得活其使者续至云饥未食及乞钱财并与之问其将来官爵曰熟记取从此改殿中监次大司宪次太子中允次司元太常伯次左相年至六十四言讫辞去曰更不复得来矣后皆如其言【出报应记】
　　宋义伦
　　唐宋义伦麟徳中为虢王府典籖暴卒三日方苏云被追见王王曰君曽杀狗兔鸽今被论君筭合尽然见君师主云君持金刚经不惟灭罪更合延年我今放君君能不吃酒肉持念尊经否义伦拜谢曰能又见殿内牀上有一僧年可五六十披衲义伦即拜礼僧曰吾是汝师故相救可依王语义伦曰诺王令随使者往看地狱初入一处见大镬行列其下燃火镬中煮人痛苦之声莫不酸恻更入一处铁牀甚濶人卧其上烧炙焦黒形容不辨西顾有三人枯黑伫立颇似妇人向义伦叩头云不得食吃已数百年伦答曰我亦自无何可与汝更入一狱向使者云时热恐家人见敛遂去西南行数十步后呼云无文书恐门司不放出遂得朱书三行字并不识门司果问看了放出乃苏【出报应记】
　　李冈
　　唐兵部尚书李冈得疾暴卒唯心上暖三日复苏云见一人引见大将军令坐索案看云错追公有顷狱卒擎一盘来中置铁丸数枚复舁一铛放庭中铛下自然火出铛中铜汁涌沸煮铁丸赤如火狱卒进盘将军以让冈冈惧云饱将军吞之既入口举身洞然又饮铜汁身遂火起俛仰之际吞并尽良乆复如故冈乃前问之答云地下更无他馔唯有此物即吸食之或不飡须臾即为猛火所焚苦甚于此唯与写佛经十部转金刚经千卷公亦不来吾又离此冈既复生一依所约深加敬异【出报应记】
　　王陁
　　唐王陁为鹰扬府果毅因病遂断荤肉发心诵金刚经日五遍后染瘴疾见羣来陁即急念经闻便退遥曰王令追汝且止诵经陁即为歇悉向前陁乃昏迷欲絶须臾又见一来云念经人王令权放六月既寤遂一心持诵昼夜不息六月虽过亦不来夜闻空中有声呼曰汝以持经功徳当夀九十矣竟如其言【出报应记】
</div>
    <div class="pagination">
<a href="太平广记_page27.html">上一页</a><span>...</span><a href="太平广记_page23.html">23</a><a href="太平广记_page24.html">24</a><a href="太平广记_page25.html">25</a><a href="太平广记_page26.html">26</a><a href="太平广记_page27.html">27</a><span class="current-page">28</span><a href="太平广记_page29.html">29</a><a href="太平广记_page30.html">30</a><a href="太平广记_page31.html">31</a><a href="太平广记_page32.html">32</a><a href="太平广记_page33.html">33</a><span>...</span><a href="太平广记_page29.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
