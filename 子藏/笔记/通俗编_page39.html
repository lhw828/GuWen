<!DOCTYPE html>
<html>
<head>
    <meta charset="UTF-8">
    <title>通俗编 - 第 39 页/共 62 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>通俗编 - 第 39 页/共 62 页</h1>
    <div class="content">　　杂种
　　〔后汉书度尚传〕广募杂种诸蛮。〔马融传〕杂种诸羌。转相钞盗〔晋书前燕载记赞〕蠢兹杂种。〔沈约乐府〕前访昌海邑。杂种寇轮台。〔邱迟诗〕姫汉旧邦。无取杂种。
　　
　　败类
　　〔诗大雅〕贪人败类。〔太元经〕日强其衰。恶类败也。
　　
　　无赖
　　〔史记高祖纪〕大人常以臣无赖。注云。江湖间谓小儿多诈狡狯为无赖。〔汉书季布传赞〕其画无俚之至耳。注云。俚、赖也。言其计划无所成赖。〔南史王僧辨传〕无赖者多依之。遂谋为乱。〔唐书李绩传〕我年十二三为无赖贼。十四五为难当贼。
　　
　　棍徒
　　〔李绅拜三川守诗序〕闾巷恶少年。免帽散衣。聚为羣鬪。或［（花－化）／巫］肩追绕撃大球。里言谓之打棍。士庶苦之。〔按〕此棍字所起。
　　
　　溌皮
　　〔元典章〕有新附军人。结连恶少溌皮。为害尤甚。
　　
　　闯将
　　〔白头闲话〕都人或十五结党。横行街市间。号为闯将。
　　
　　闲汉
　　〔梦梁録〕有百姓入酒肆。见富家子弟飮酒。近前唱［口＋若］。小心供过。使令买酒命妓。谓之闲汉。〔按〕今所谓闲汉者。乃把持一方、［封／帛］唆词讼之徒。又与宋不同矣。
　　
　　惰贫
　　〔祝允明猥谈〕奉化有丐戸。俗谓之惰贫。自为匹偶。良人不与接婚。官给衣粮。而家本不甚窘赤。妇女稍妆泽。业枕席。其始皆宦家。以罪杀其人。而籍其牝。官谷之。征其淫贿。以迄今也。〔绍兴府志〕丐自言宋将焦光［王＋赞］部落。以叛宋投金。故摈之曰堕民。
　　
　　王八
　　〔五代史前蜀世家〕王建少无赖。以屠牛盗驴、贩私盐为事。里人谓之贼王八。〔七修类稿〕今詈人曰、王八。或云忘八之讹。言忘孝弟忠信礼义廉耻。不然也。
　　
　　小李
　　〔水东日记〕京师小李之类。取人腰藏于稠众中如己物。小李云者。意其为昔时此盗之首。犹健讼者所云邓思贤耳。
　　
　　衅
　　〔左传〕人无衅焉。妖不自作。〔后汉书第五伦传〕诸出入贵戚者多瑕衅之人。〔文选广絶交论〕败徳殄义。禽兽相若。一衅也。难固易携。仇讼所聚。二衅也。名陷饕餮。贞介所羞。三衅也。〔按〕衅本物瑕。而人行有瑕缺。亦借以言之。自春秋时至今。未尝更别。
　　
　　化
　　〔公羊传桓六年注〕行过无礼谓之化。齐人语也。〔按〕今亦通言之。
　　
　　［今＋页］
　　〔越语肯綮録〕人譬物之丑者曰堪。或询之。曰、堪者、不堪也。反词。今观隋韵。知为［今＋页］字。音堪。物丑貌。
　　
　　□
　　〔字汇〕多改切。好之反也。〔字学订讹〕俗误作歹。歹牙葛切。残骨也。与□不同。〔按〕此字。宋以前未见用之。惟元典章有管匠造作。或好或□及送送纳鹰鹞如□。徒教耗费支应。等语。
　　  
　　［革＋及］
　　〔西湖游览志余〕杭州市人讳低物为［革＋及］。以其足下物也。〔按〕能改斋漫録。唐人谓事之不振者曰踏［足＋及］。［革＋及］、即踏［足＋及］之省。字当作［足＋及］。葢以物之不佳。此照于事之不振耳。
　　
　　公平
　　〔管子形势解〕天公平。故美恶莫不覆。地公平。故小大莫不载。〔韩诗外传〕正直者。顺道而行。顺理而言。公平无私。〔汉书杨恽传〕恽居殿中。廉洁无私。郎中称公平。
　　
　　方古
　　〔北史司马子如传〕子如性方古。不会俗。
　　
　　蕴藉
　　〔史记酷吏传〕义纵敢行。少蕴藉。〔开天遗事〕宁王风流蕴藉。诸王弗如也。〔按〕诗飮酒温克。笺云。能温藉自持。释文。温、于运反。字通作［酉＋（榲－木）］。汉书薛广徳传。为人温雅有［酉＋（榲－木）］藉。师古注。［酉＋（榲－木）］、言如［酉＋（榲－木）］酿也。藉、言有所荐藉也。北史魏道式七王传。子善博通。在何妥下。然风流［酉＋（榲－木）］藉。俯仰可观。亦作［酉＋（榲－木）］字。
　　
　　秀发
　　〔晋书慕容超载记〕超精彩秀发。容止可观。〔北史杨□传〕□辞气温辨。神仪秀发。
　　［（情－青）＋音］？
　　［りっしんべん＋旨］？
　　妥［（情－青）＋占］
　　〔陆机文赋〕或妥［（情－青）＋占］而易施。〔王逸楚辞序〕义多乖易。事不妥［（情－青）＋占］。〔张逊上隋文帝表〕幅□暂□。千里妥［（情－青）＋占］。〔韩愈诗〕妥［（情－青）＋占］力排［（夏－夂）／一／介］。〔按〕［（情－青）＋占］字从心。不当从巾、从贝。
　　［巾＋员］？
　　宁？　事？
　　允当
　　〔左传僖二十八年〕军志曰。允当则归。〔后汉书张衡传〕百揆允当。庶绩咸煕。〔［稽－ヒ－日］康释宏论〕体清神正。而是非允当。
　　
　　轩昂
　　〔三国志孙坚传〕董卓受任无功。而轩昂而高。
　　
　　聪察
　　〔汉书宣元六王传赞〕淮阳宪王。于时诸侯、为聪察矣。〔东观奏记〕白敏中感上聪察宏恕。
　　
　　老辣
　　〔宋史晏敦复传〕姜桂之性。到老愈辣。〔刘克庄题跋歙郡赵君［癸＋戈］歌行〕中苦硬老辣者。乃似卢仝、刘叉。
　　
　　精致
　　〔晋书崔元翰传〕好学不倦。用思精致。〔宋史律歴志〕宣和［王＋几］衡之制。详密精致。
　　
　　［鹿／（鹿＋鹿）］疎
　　〔晋书谢鲲传〕王敦遣兵收周载。而鲲弗知。敦怒曰、君［鹿／（鹿＋鹿）］疎耶。〔北史虞绰传〕诸葛颍曰。虞绰、［鹿／（鹿＋鹿）］疎人也。〔乐府读曲歌〕麻纸语三葛。我薄汝［鹿／（鹿＋鹿）］疎。
　　
　　软弱
　　〔史记春申君传〕李园、软弱人也。〔货殖传〕家贫亲老。妻子软弱。〔汉书王尊传〕子伯为京兆尹。软弱不胜任。〔文选刘越石诗〕嗟予软弱。弗克负荷。
　　
　　轻佻
　　〔左传襄二十六年〕楚师轻窕。易震荡也。窕、与佻同。〔尉缭子治本篇〕民有轻佻。则欲心生。争夺之患起矣。〔晋书刘聪载记〕相国轻佻。正可烦一刺客耳。
　　
　　空嚣
　　〔晋书王沈传〕空嚣者、以泓噌为雅量。
　　
　　拉答
　　〔又〕拉答者、有沈思之誉。［口＋兼］闪者、得清剿之声。
　　
　　［足＋尧］欹
　　〔朱子语録〕圣贤言语自平正。却无［足＋尧］欹如许。〔陈龙川集〕以曹孟徳本领。一有［足＋尧］欹。便把捉不定。〔按〕世因［足＋尧］欹之言。辄谓足跛者曰［足＋尧］。据广韵。［足＋尧］、掲足。集韵。举趾谓之［足＋尧］。实未尝有跛义。
　　
　　寒乞
　　〔宋书王皇后传〕宫中大集。赢妇人观之。后以扇障面。帝曰。外舎家寒乞。〔杨万里诗〕只有春风不寒乞。隔溪吹度岭花香。
　　
　　希奇
　　〔十洲记〕品物羣生。希奇特出。皆在于此。
</div>
    <div class="pagination">
<a href="通俗编_page38.html">上一页</a><span>...</span><a href="通俗编_page34.html">34</a><a href="通俗编_page35.html">35</a><a href="通俗编_page36.html">36</a><a href="通俗编_page37.html">37</a><a href="通俗编_page38.html">38</a><span class="current-page">39</span><a href="通俗编_page40.html">40</a><a href="通俗编_page41.html">41</a><a href="通俗编_page42.html">42</a><a href="通俗编_page43.html">43</a><a href="通俗编_page44.html">44</a><span>...</span><a href="通俗编_page40.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
