<!DOCTYPE html>
<html>
<head>
    <meta charset="UTF-8">
    <title>说郛 - 第 42 页/共 601 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说郛 - 第 42 页/共 601 页</h1>
    <div class="content">　　仇夷山西絶孤立太昊之治伏羲生处
　　女娲氏没大庭氏王有天下五气异色次有柏皇氏中央氏栗陆氏骊连氏赫胥氏尊卢氏祝融氏混沌氏英氏有巢氏葛天氏隂康氏朱襄氏无怀氏凡十五代皆袭庖羲之号自无怀氏已上史经不载莫知都之所在霍山南岳其兽多赤貂
　　梧桐不生则九州异
　　河东有独头山多靑檀可以为良弓
　　荣氏解曰女狄暮汲于石纽山下大祠前水中得月精如鸡子爱而含之不觉而吞遂有身十四月而生夏禹








　　淮南毕万术【阙名】
　　七月七日采守宫阴干之合以井华水和涂女身有文章即以丹涂之不去者不淫去者有奸
　　埋石四隅家无鬼
　　夜烧雄黄水虫成对来水虫闻烧雄黄晁气皆趋火磁石拒碁取鸡用作针针磨铁捣之以和磁石日涂碁头曝干之置局上即相拒不休
　　磁石一名磁君
　　取曾靑十斤烧之以水灌其地云起如山云矣曾靑为药令人不老
　　天雄鹳胎日行千里
　　乌喙蛇肝病不苦
　　萤火却马注云取萤火裹以羊皮置土中马见之鸣却不敢行
　　守宫涂脐妇人无子取守宫一枚置瓮中及蛇衣以新布密裹之悬于阴处百日治守宫蛇衣分等以唾和之涂妇人脐磨令温即无子矣
　　鹊脑令人相思取雌雄鹊各一蟠之四道通丙寅【阙】与人共饮酒置脑酒中则相思也
　　首泽浮针取头中垢以涂塞其孔置水即浮
　　苓皮螾脂鱼鼈自聚注曰取苓皮渍水斗半烧石如炭状以碎螾脂置苓皮水中七日已置沼则鱼鼈日聚矣老槐生火胶桡水则淸弊箕止咸取箕以内酱中咸着箕矣
　　取蚢脂为灯置火中即见诸物
　　沙虱一名蓬活一名地脾
　　靑蚨还钱靑蚨一名鱼或曰蒲以其子母各等置瓮中埋东行阴垣下三日后开之即相从以母血涂八十一钱亦以子血涂八十一钱以其钱更互市
　　竹虫饮人自言其诚
　　蜘蛛涂布而雨自稀取蜘蛛置瓮中食以膏百日然以涂布不濡也
　　取蜘蛛与水狗及猪肪置瓮中密以新缣仍悬室后百日视之蜘蛛肥杀之以涂足涉水不没矣又一法取蜘蛛二七枚内瓮中合肪百日以涂足得行水上故曰蜘蛛涂足不用桥梁
　　为毛犬尾亲友自絶
　　虾蟇得平时为鹑
　　烧角入山则虎豹自远
　　拔劒倚户儿不夜惊







　　説郛卷五下
<子部,杂家类,杂纂之属,说郛>
　　钦定四库全书
　　说郛卷六上　　　　　　元　陶宗仪　撰圣门事业圗序【李元纲】
　　欲窥圣人之门墙所造之道有四焉曰明曰习曰存曰觉是也明则知之必当习则行之必熟若夫存觉则仁矣知而能行是犹适燕而北辕其所趋虽有迟速之不同终亦必至而后已茍终日谈燕而驻足则亦安能至哉此版筑之学所以有行之惟艰之说也虽然始条理者知之事也有知之士则必知之明择之精茍未知而力行是犹适燕而南辕纵复疾驰心幽并而足吴越未见其能至也此大学之道必以致知为先焉予留心道学几三十载食息研究不忘麤亦知所趋向矣于是列为十圗共成一编以示同志葢欲咸知圣门事业之所在而不失其所趋向也因目曰圣门事业傥知之有所未尽幸无惜告敎之乾道庚寅百錬眞隐李元纲国纪序
<子部,杂家类,杂纂之属,说郛,卷六上>
<子部,杂家类,杂纂之属,说郛,卷六上>
<子部,杂家类,杂纂之属,说郛,卷六上>
<子部,杂家类,杂纂之属,说郛,卷六上>
<子部,杂家类,杂纂之属,说郛,卷六上>
<子部,杂家类,杂纂之属,说郛,卷六上>
<子部,杂家类,杂纂之属,说郛,卷六上>
<子部,杂家类,杂纂之属,说郛,卷六上>
<子部,杂家类,杂纂之属,说郛,卷六上>
<子部,杂家类,杂纂之属,说郛,卷六上>
<子部,杂家类,杂纂之属,说郛,卷六上>
　　圣门事业圗跋
　　孟子曰仁人心也则仁之为言得其本心而已心之本体见于喜怒哀乐未发之前寂然不动敬以直内与天地相似与鬼神为一无一息不存无一物不该如衡之平不加以物如鉴之明不蔽以垢初无过与不及所取准则以为中者本心而已由是而出无有不合故谓之和学者于喜怒哀乐未发之前反求吾心则知与天地万物本同一体何以验之今人乍见孺子将入于井皆有怵惕恻隐之心乍见之时其心怵惕者由物之体伤于彼而吾之心感痛于此则仁之体显矣自此而亲亲自此而仁民自此而爱物皆其本心随物而见者然也惟其梏于蕞然之形体常有私意小智挠乎其间所发遂至于出入不齐而不中节天之所以降衷民之所以受天地之中者失而不守吁可怜哉此子思所以有谨独之说也葢谨独者所以执中也亦闻前修之论谨独乎独非交物之时有动于中其违未逺也虽非视听所及而其几固已了然心目之间矣其为显见孰甚焉虽欲自蔽吾谁欺欺天乎方其喜怒哀乐发而未逺意必固我微见其端安危存亡之机系焉要当觉之于始萌复之于未逺措心积虑常务执中戒谨恐惧惟恐失之逮其察乎人伦明乎庶物庸言之信庸行之谨自然发而中节也感而遂通也义以方外也莫非顺性命之理也自此而不息焉则上天之载无声无臭可以驯致矣呜呼此道甚明学者昧焉终日营营而不知有是道穷人欲而灭天理无足怪也殊不知古之君子莫不于喜怒哀乐未发之前以养中于喜怒哀乐始发之际以执中然后发必中节动无不和六经之说语孟之言皆所以明斯道也所学未尝不在于是所行亦未尝不在于是亦未有舍是能至圣贤者也虽然其学皆自穷理入穷理者致知格物是也予恐后学未知此道故作圗以示之集说以明之有志之士幸毋怠焉乾道癸巳仲秋旦日钱唐李元纲识
　　圣门事业圗后序
　　古之所谓士君子者为己而学为人而仕所谓为己而学者尽其心知其性存其心养其性是也所谓为人而仕者思天下匹夫匹妇有不与被尧舜之泽者若已推而内之沟中是也有为己之学则必有为人之仕矣方其务学也学以至圣人之道而后已非为利禄计也修其天爵而人爵从之从之者任之也是以穷则独善其身达则兼善天下后之士君子则不然为人而学为己而仕所谓为人而学者摛章绘句以祈人之知博物洽闻以求世之用是也所谓为己而仕者富贵利达以为荣膏粱文绣以为乐是也有为人之学则必有为己之仕矣先达之士唱于上后进之士应于下父以是敎其子兄以是诏其弟师以是传其徒少习之长成之靡然成风荡不知返本末失序故其措心积虑不出于道其处已应物之际顚倒错乱虽欲强于为善则亦纷然莫知所适从也吁可怜哉友人李国纪上庠贤士也世为钱唐人父祖登科饱闻诗礼寓居吴兴之新市力学不倦操履益坚虽处困穷怡然自得不为外物之所夺不为异端之所诱其学以存心养性为本所造必欲至于通昼夜之道明屈伸之理而后已日就月将撰成十圗俾后学知所趋向其志亦大矣仍集内圣外王之道三先生西铭解厚德録言行编数书版行于世亦可谓知所用心也予与之交游非一日矣因道其详庶知吾儒自有玅道精义不假外求又知为学不专在于科举他日因时行道溥博渊泉而时出之葢有所自也乾道壬辰端午三山王介识






　　兼明书卷一【丘光庭】
　　诸书
　　三皇
　　郑康成以伏羲女娲神农为三皇宋均以燧人伏羲神农为三皇白虎通以伏羲神农祝融为三皇孔安国以伏羲神农黄帝为三皇明曰女娲燧人祝融事经典未尝以帝皇言之又不承五行之运葢覇而不王者也且祝融乃颛顼之代火官之长可列于三皇哉则知诸家之论唯安国为长
　　五帝
　　郑康成以黄帝少昊颛顼帝喾唐尧虞舜为五帝六人而云五帝者以其俱合五帝座星也司马迁以黄帝颛顼帝喾唐尧虞舜为五帝孔安国以少昊颛顼髙辛唐虞为五帝明曰康成以女娲为皇轩辕为帝按轩辕之德不劣女娲何故不为称皇而沦之入帝仍为六人哉考其名迹未为允当者也司马迁近遗少昊而逺收黄帝其为疎略一至于斯安国精详可为定论
　　皇帝名义
　　郑康成云北斗天皇大帝其精生人凡称皇者皆得天皇之气又云五帝者仰合五帝座星也明曰康成举其邉未为通论也今按尚书说皇者皆天德也皇王大也帝谛也公平通逹举事审谛也人主德同天覆故德优者谓之皇其次谓之帝然则皇者帝者皆法天为名非取星为号也或曰子以轩辕为皇何故谓之黄帝答曰凡言有通析析而言之则皇尊于帝通而言之则帝皇一也月令云其帝太昊则伏羲亦谓之帝也吕刑云皇帝清问下民则尧亦谓之皇也
　　放勲重华文命非名
　　司马迁史记以放勲为尧名重华为舜名文命为禹名明曰皆非也按尧典云若稽古帝尧曰放勲钦明文思安安孔安国曰勲功也钦敬也言尧放上世之功化而钦明文思之四德安天下之当安也舜典云若稽古帝舜曰重华协于帝孔安国曰华谓文德言其文德光华重合于尧俱圣明也大禹谟云若稽古大禹文命敷于四海祗承于帝孔安国曰言其外布文德敎命内则敬承尧舜也据安国所言当以放勲重华文命皆谓功业德化不言是其名也或问曰子何知安国之是而司马之非乎答曰以尚书经文知之也经文上曰是帝尧之位号下曰是帝尧之功德若放勲是尧之名则经当云若稽古帝尧放勲则放勲当其名处今放勲乃在曰之下连于钦明文思岂名不属于位号而乃冠于功业乎又舜典云重华协于帝若重华为名将何以协于帝又大禹谟云文命敷于四海若以文命为名将何以敷于四海又臯陶谟曰允廸厥德岂允廸为臯陶之名乎且子生三月而父为之名今放勲重华文命之义皆谓圣明功业岂此三帝即位之后始为名乎且舜之父母顽嚚岂知舜之德可继于尧而名之重华乎若是舜自作于理固不当如此验斯枝节即放勲重华文命非尧舜夏禹之名也故知马迁之非安国之是也
　　五行神
　　明曰木神曰勾芒火神曰祝融土神曰后土金神曰蓐收水神曰防土神独称后者后君也位居中统领四行故称君也或问曰据此后土是五行之神矣汉代立后土祠于汾隂祀何神也答曰三代已前无此礼葢出一时之制耳其祀当广祀地神即如月令所祀皇地祗者也
　　五行配
　　春秋昭二十九年左传曰少昊氏有四叔曰重曰该曰修曰熈实能金木及水使重为勾芒该为蓐收修及熈为防颛顼氏有子曰犂为祝融共工氏有子曰勾龙为后土此五子生为五行之官死后以之配祭五行之神也或问曰郑康成于月令其神后土注云颛顼之子犂兼后土官孔頴逹曰勾龙初为后土后转为社神后土有阙犂则兼之者何也答曰康成失之于前頴逹狥之于后皆非也按左传曰勾龙为后土后土为社则是勾龙一人而配两祭非谓转为社神也月令土既是五行之神以勾龙配之正与左传文合而康成以犂兼之亦何乖谬又问曰楚语曰颛顼命南正重司天火正黎司地黎既曾司地何故不可配土乎答曰黎之司地兼其职尔非有功于土也若谓黎可配土则重亦可配天乎且黎为火正而康成犹用兼之配土岂勾龙土官乃不可以配土乎今依左氏勾龙配于两祭不亦宜乎又问曰勾芒祝融之类皆是五行之名号重黎之名皆是人鬼何故与之同称乎答曰此五子能着其功施于人与鬼神相似故得与之同称也亦犹皇帝天神王者德同于天故亦得称皇帝此其义也
　　社神
　　先儒以社祭五土之神五土者一曰山林二曰川泽三曰丘陵四曰坟衍五曰原隰明曰社者所在土地之名也凡土之所在人皆頼之故祭之也若唯祭斯五者则都邑之土人不頼之乎且邑外之土分为五事之外无余地也何必厯举其名乎以此推之知社神所在土地之名也或问曰五土之名出自周礼非乎答曰按周礼地官唯云辨五土之名物不云五土为社也又问曰社既土神而夏至祭皇地只于方丘又何神也答曰方丘之祭祭大地之神社之所祭祭邦国乡原之土神也
　　社位
　　周礼春官小宗伯之职掌建国之神位右社稷左宗庙注云库门内雉门外之左右也明曰按曲礼云主人入门而右客入门而左主人就东阶客就西阶门向堂为正即左在西而右在东也凡堂及门外皆人臣之位故以向堂为正也此言右社稷而左宗庙者则社稷在门东宗庙在门西也所以然者社稷所主之祀东方阳之发生宗庙主死人之祭西方为阴阴主死云者各从类也闵二年左传言季友之生卜之曰间于两社者周社与亳社也亳社殷社也殷都亳故谓之亳社即礼记所谓防国之社屋之不受天阳者也立之于庙门外以为后王戒亦从隂类也然则雉门之外东有周社西有殷社二社之间朝廷执政之所故曰间于两社为公室辅也
　　社名
　　或问曰社既土神不言祗而云社者何也答曰社以神地之道也葢以土地人所践履而无崇敬之心故合其字从示其音为社皆所以神明之也
　　社配
　　春秋昭二十九年左传曰共工氏之子勾龙为后土为社是勾龙生为后土之官死后以之配祭于社今之祭社以后土配坐即勾龙也
　　社日
　　或问曰月令云择元日命民社注云元日近春分前后戊日郊特牲云日用甲日之始也与今注月令不同何也答曰观召诰云越翌日戊午乃社于新邑则是今注月令取召诰为义也不取郊特牲为义者以社祭土土畏木甲属木故不用甲也用戊者戊属土也召诰周书则周人不用甲也郊特牲云甲者当是异代之礼也
　　社始
　　或问社之始答曰始于上古穴居之时也故礼记云家主中霤而国主社者古人掘地而居开中取明雨水霤入谓之中霤言土神所在皆得祭之在家为中霤在国为社也由此而论社之所始其来尚矣
　　社树
　　论语曰哀公问社于宰我宰我对曰夏后氏以松殷人以柏周人以栗曰使民战栗明曰社所以依神表域也各随其地所宜而树之宰我谓欲使人畏敬战栗失其义也
　　稷神
　　先儒皆以稷祭百谷之神郑康成以稷祭原隰之神明曰郑义非也且原隰亦土也社既祭土何故更分原隰而别祭之乎又稷之名义不与原隰相侔纵令郑义有征亦是不分眞伪诸儒所识可谓不一
　　稷名
</div>
    <div class="pagination">
<a href="说郛_page41.html">上一页</a><span>...</span><a href="说郛_page37.html">37</a><a href="说郛_page38.html">38</a><a href="说郛_page39.html">39</a><a href="说郛_page40.html">40</a><a href="说郛_page41.html">41</a><span class="current-page">42</span><a href="说郛_page43.html">43</a><a href="说郛_page44.html">44</a><a href="说郛_page45.html">45</a><a href="说郛_page46.html">46</a><a href="说郛_page47.html">47</a><span>...</span><a href="说郛_page43.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
