<!DOCTYPE html>
<html>
<head>
    <meta charset="UTF-8">
    <title>云烟过眼录 - 第 3 页/共 7 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>云烟过眼录 - 第 3 页/共 7 页</h1>
    <div class="content">　　阮孚蜡屐图草中坐上祼止着犊鼻手执双屐傍有一人侍立手持貂尾幷冠葢孚所戴者书帘中书五卷酒一壶杯一盎恐是唐人画比张受益者佳彼是小幅此是卷子也
　　又阎立本西旅贡狮子图狮子墨色类熊而猴貌大尾殊与今时狮子不同闻近者外国所贡正此类也山水一轴甚古上有五小字云后凉徐麟笔画谱中未闻其名然以余观之前凉张轨后凉乃吕光正如后汉前唐之类在当时未尝自称为后凉殊可疑也
　　尤氏所藏
　　支仲元四老围棋图手卷高宗题妙
　　又顾恺之水阁围棋图一卷亦佳悉归之张受益周文矩绣女卷高宗题佳
　　黄筌牡丹一轴后有奉华二印刘贵妃之物也
　　王齐翰过海天王平
　　胡瓌番马平
　　卢楞迦妙声如来高宗题乾卦绍兴印记
　　杜子瓌宝檀菩萨幷玉印
　　袁嶬蟹高宗题
　　又戴嵩牛二其一有高宗题两目凝红凡戴牛皆然郭熈秋晩残霞
　　李成山水
　　厉归真牛题云庚辰十月锦溪迂疎子作
　　荆浩画渔乐图二各书渔父辞数首柳体
　　关仝山水宣和大玺高宗题
　　易元吉二内二大猿皆有白牙出于颔外识者谓母猿然后有牙上有宣和大玺
　　宣和御墨子母雉鸡皆有御题幷印
　　又有古松荷花
　　赵千里访戴圗有绍兴玺
　　赵希逺汉武陵授蟠桃图
　　又蟠桃大树
　　赵左丞【阙】　仁荣所藏【仁荣即伯昻之兄字伯华后为平章】
　　周文矩画韩熈载夜宴图纸本长七八尺前有苏国老题字内有题不如归去来江南有人忆两句十字又苏题识神采如生真文矩笔也元广济库物先归监卖官张运副后归之赵
　　刘浙漕伯益所藏
　　苍玉符长可一尺濶三寸厚半寸许两傍作双螭中碾七篆字云孙北文治水圣彼以为禹治水符甚珍之余则以为伪物也葢禹姒姓非徒【阙】之似又云孙乃轩辕之孙何为曰孙且三代当作钟鼎款识何为乃小篆刻俱不工不足奇也
　　松江镇守张万户所藏
　　闻所収唐卷甚多皆御府故物无非妙品余仅见下项王维渡水僧高宗题
　　冯觐层峦叠嶂
　　顾德谦乳牛图佑陵题凡三牛二犊一牧童奇甚陶缜菜诸色凡二十种上题金陵陶缜笔
　　崔白五雀图皆贾氏悦生堂物其间一印云贤者而后乐此
　　王子才英孙号修竹所藏
　　米老自作自书上清储祥宫碑川纸上大书甚佳旧在向若水家后归贾秋壑今归子才乃与东坡同所作米意极自得然非为彼文压倒则此老必呌屈余家亦有米老自画自书天衣禅师第二碑字画絶妙藏之甚乆为德生豪夺去甚惜之金一之应桂亦有之字大于此然宛不及也
　　雪窦和尚亲书诗一卷后有诸公题跋雪窦诗云有无尽是两头语诸祖因不立言诠末代儿孙列户牖一花五叶失真传
　　永嘉虽问曹溪路毕竟惟闻自巳禅桹器警拔诚难遇凿透高原始及泉
　　道人诗句从梁老笔意峥嵘自一家谁防林间相见事莫都错防乱飘花绍圣四年十二月二十四日周仲仁百中神鎗归妙手当时破敌只因机余花堕裓无人见半偈流传岂易知元符三年建安陈师锡
　　雪窦傍边又生一孔北邙山下千冢万冢角毛竟将何用仔细思量不如珍重浮休居士
　　一幅昏昏半已空何人重出自为工从兹万偈幷千颂扰乱春风卒未穷襄阳米芾
　　真机昔振云门路祖席今多雪窦孙传到慧林花果盛须知叶落总归根崇宁二年鹤林居士葛蘩
　　老子休去歇去遗墨今传古传相见古来面目不离当处湛然崇宁癸未高邮徐文【一作大】
　　郭熈关仝各一幅皆贾氏物颇佳
　　司马相如入蜀图二双幅絶类郭熈后题御前待诏孙沉水支慤其祖疑支仲元仲元五代人
　　童氏六隐图一卷着色山水絶类小李将军所画溪山舟楫及小儿类不知六隐故实何事高宗跋详见宣和书谱
　　张所藏名帖
　　御府兰亭类考十册凡百余种及高宗十七帖内临八帖后有跋
　　越人董六千阁门所蓄
　　红玛瑙一块径三寸许揺撼之其中有声汩汩然葢中虚有声在内故也彼尝欲易余崔白横披鹅二幅时不与相易后不知归何所叶森家旧有水晶钩一亦如此中空内有叶一枝随水倾泻后售魏塘陈家不知存否文璧曽读邵氏闻见録载楚元辅家家藏一水晶中有半繁杏一枝希代之宝也谓不足信今见叶森所记之钩始信元辅之藏不谬也
　　游氏家藏
　　陆探防摩利支天喜菩萨徽宗题四角宣和政和印及金书题神品上上其画青地细描三首四臂
　　边鸾五色葵花花心皆突出蜂抱花心翅足活动真奇物也元系杨中斋物今归张受益
　　徐熈山水人物一骑从数人上有神宗飞白徐熈二字滕良祐拒霜野鳬上有大蝉
　　关仝山水一
　　黄筌秋山诗意上写唐诗八句
　　赵千里大双幅画范蠡西子图【恐未真】
　　朱繇天王坐像
　　赵希逺夜景二
　　郭熈松石二幅麄甚恐非
　　许道宁山水
　　王端出山佛彼以为孙太古元作湍
　　黄居宷海棠折枝
　　厉归真牛一
　　崔白描鱼各一
　　马和之倚树观音二
　　庄蓼塘肃所藏
　　张萱弹琴仕女有明昌御题幷前后印乔仲山物杨光庭画观音徽宗题有宣和政和印及广大定二印葢未入明昌之前已散在人间也
　　又孙太古上真其上作山水甚古怪木盘石神坐石上其像甚佳侧有捧剑天女絶佳下瞰海水有神龙足蹑巨鼇手捧琉璃方座上有蛇又有一龙神捧炉炷香上有小树数十株甚奇怪题云彭山孙知凝笔元杨澄之物后和英之所得
　　董源溪岸图思陵题上王井西得之云川
　　董着色山居图思陵题至正癸【阙】正月文璧与士文同观于乃岳张松谷家
　　又见张南本勘书图思陵题上
　　戴松戯牛图宣和题
　　李伯时绛色山居图
　　唐画戈船二只甚佳
　　陆滉画鹿人车
　　孙梦卿松石问禅宣和题上有双龙印下有宣和印所画一僧妙絶
　　荆浩山水大幅
　　陆滉捕鱼单幅有明昌题二渔人全类胡人
　　周昉挥扇士女图高宗题上张受益文璧与士文同观于张松谷家
　　徐崇嗣花二幅
　　纸上山水一幅极细甚作范寛又云燕文贵
　　顾闳中画明皇击梧桐一本甚长元仲山家物
　　周文矩写李季兰真思陵题元仲山家物
　　王晋卿长江逺岫着色山水前一带山水可喜中题杜诗云门泊东呉万里船之句其前后蔡京书后有山东路转运使印安平府印
　　又呉生过海骑马天王高宗题元乔仲山家物
　　关仝山水及李思训巫山神女图明昌题曽入贾氏郭忠恕飞阁晴椒明昌题四角皆有款上有御题又册叶十二册内有赵希逺赵千里共一册马和之一册画院十册皆精
　　廉端甫希贡号芗林所藏
　　商尊内乆矣其质如漆红黄緑之色皆具文藻絶妙尤物也叶森登公门屡见之又有一尊恐是汉物
　　敦二皆有款识大小亦相似亦秦汉物又杯一天禄衔杯研滴一元王延用物后归鲜于伯机今以蛮人骑狮子易到叶森延祐庚申谒赵承防时亦蛮人骑狮子高七尺许狮子昻首口可出水蛮人坐狮子背上顶作窍可吸水起人披髪张刃于开左手擎鹰右手作引鹰势向芗林灵璧卧石上有刻字幷小诗皆向芗林伯恭书又灵璧立石
　　唐人画观音像
　　铜铎二
　　氏伯长汉印【氏疑作民】
　　东坡画竹石小壁一堵元和书省汗青轩物也红叶大院二
　　锦禙阮谱七册
　　徐容斋埃午方所藏
　　顔鲁公自书行部尚书告乃纸书不可晓大厯十二年唐人双钩兰亭
　　孟蕳细书六赋
　　朱希真双钩力命帖黄庭经
　　王维骡网图
　　白玉刚卯四面正方两边真字各两行细如丝髪真奇物也
　　叶森曽见先师吾真白所収刚卯一四面皆有字乃汉也非真字
　　王晋卿长江叠嶂图几二丈后有与东坡唱和诗各二首及王驸马花押収附幷记
</div>
    <div class="pagination">
<a href="云烟过眼录_page2.html">上一页</a><a href="云烟过眼录.html">1</a><a href="云烟过眼录_page2.html">2</a><span class="current-page">3</span><a href="云烟过眼录_page4.html">4</a><a href="云烟过眼录_page5.html">5</a><a href="云烟过眼录_page6.html">6</a><a href="云烟过眼录_page7.html">7</a><a href="云烟过眼录_page4.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
