<!DOCTYPE html>
<html>
<head>
    <meta charset="UTF-8">
    <title>说郛 - 第 88 页/共 601 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说郛 - 第 88 页/共 601 页</h1>
    <div class="content">　　唐百官志节度使辞日赐双旌双节行则建节立六纛入境筑节楼迎以皷角本朝有六纛旌节门旗二受赐藏之公宇私室号节堂朔望次日祭之号衙日葢有旌节则有神祀今节镇重此祠节堂衙礼废矣
　　诗书篇名
　　书篇名所谓分大禹臯陶益稷为三特竹简不能多载不得不分以有暨益暨稷之辞名曰益稷犹论语孟子篇名孔以不忘葢稷之功则求文义太过诗篇名之例不一关雎葛覃之类取其首章权舆驺虞之类取其末章召旻韩奕之类取一章之义合而成文氓与丰荡与绵之类取章中一字维天之命昊天有成命则取章中一句惟雨无正酌赉于诗无所取毛氏强为之辞曰雨自上下曰赉予也曰酌先祖之道中心不安虽支辞强辩与诗絶不类亦有例同而名异者绵绵瓞与绵绵葛藟同一取绵绵之义一以葛藟为名绵蛮黄鸟与交交黄鸟同一取绵蛮之义一以黄鸟为名意编诗者谩取以为名耳
　　穆生防广知几
　　师儒所以明道出处尤当知几穆生因醴酒不设楚将钳我于市遂称疾而申生受胥靡之罚防广见元帝不慧谓宦成名立不去将后悔遂移病而望之受牢狱之祸于是知穆申萧疏优劣
　　香药卓
　　坡公与章质夫帖云公防用香药皆珍物极为畨商坐贾之苦葢近造此例若奏罢之于隂德非小补予考坡仙以绍圣元年抵五羊楶为帅广通舶出香药时好事者创此他处未必然也今公宴香药别卓为盛礼私家亦用之作俑不可不谨
　　魏相许伯
　　士大夫出处如浑金白玉不可玷阙魏相贤相也始奏封事及白去副封乃借迳于许伯于是霍氏杀许后之谋乃得闻即诏相给事中给事中近习之官也汉初不加诸士大夫相安受之浸居相位何始进之不正也用平恩以防太子家防广能言相谓非臣所及相岂念不到此感汲引之恩不敢谏耳王吉言许史贵宠谢病归而相不能留汉以外戚中絶是相启之秉汉史直笔者当书曰汉由外戚取相位自相始
　　六曹尚书为文昌
　　今以六曹尚书为文昌按天官书斗魁戴匡六星曰文昌宫上将次将贵相司命司禄司灾后汉志谓出纳王命敷奏万几乃文昌天府李固云尚书犹天之北斗令及左丞总领纲纪仆射右丞分掌廪糓是也汉又有録尚书事令録仆丞以尚书言之即今尚书省古纳言职也本朝令录不置有二仆二丞自更官制以左右仆射左右丞为宰执即中兴后之左右相及参政六曹分职既非尚书省长贰廼称曰文昌是文昌宫之将相反为列曹之属矣
　　麟趾
　　今称宗寺曰麟寺玉牒曰麟牒宗英曰麟趾之秀葢本于诗序言衰世公子信厚如麟趾注谓后世虽衰宗犹振振信厚前軰谓文王化行虽商衰世之公子亦信厚与有商孙子侯于周服同二説皆有衰世之辞亦是语忌王言宣布似不可用
　　星履曳履
　　六曹尚书用星履曳履熟事也二出处皆不可用汉郑崇为尚书仆射曳革履上曰我识郑尚书履声乃仆射事唐韦见素为吏部侍郎杜甫诗曰持衡留藻鉴听履上星辰乃吏部侍郎事
　　緑野堂白莲社
　　门居用緑野乃裴度于文宗时留守东都治堂虽野服萧散不问事时尚保厘留防非闲居事也宫观用莲社乃白居易致仕与僧如满在香山修净土号白莲社是致仕后事
　　鴈塔题名
　　予得唐鴈塔题名石刻细阅之凡留题姓名僧道士庶前后不一非止新进士也唐进士特于曲江宴赏之暇有此防犹今北使过钱塘例于浙江观潮天竺烧香耳若泛以鴈塔题名为登第庆贺之辞则观潮烧香亦可颛言穹庐之来使乎
　　防海
　　舟师始于呉越惟曹刘赤壁为大战南北分境仗以防江建炎南渡始有防海之説沈与求言敌造海舟虑为虚声以惧我议者多欲于眀州向头设备闻海舟自京东入海必由泰州港口通州料角东则通明镇等次至平江而北洋次至金山次至向头料角水势湍险一失水道舟必沦溺得沙上水手方转料敌人舍马不能有所为一舟容几马可谓至当之论绍兴末年李寳放蘓州洋三日风怒舟散漫不能收酹酒自誓风止退泊明州关防追集散舟浃旬后方复故欲乗机速发而风作波涛如山经月不得进南人谙海道者也于舟楫非不便利犹艰阻如此况北人乎胶西之战女真在船匍匐而睡略不能动采石之胜亦以女真不谙江道能施放弓箭者毎舟不过数人尽死于中流今人不攷本末北风一警即惴惴于海道予尝询之并海篙工谓北舟皆诸杂木遇咸水多湿且重滞登莱一惟平底可用过料角用尖防既非一潮可到必有栖泊之处船少则无以取胜多则一放大洋岂有定踪钱塘同时发渡迟速上下犹不可必其能并力以相援乎使船中皆习水尚彼此不相保况仗篙师欲一举入吾腹心以全取胜决无此理昔叶义问谓土豪谙练海道慿恃海食之利能役船户欲于江海要处分寨以为豪主使土豪挠于舟楫之间官兵扼于塘岸之上则官无虚费民无横扰此防甚善盐城石港料角等处皆可举行近浙则各屯大军规摹已备不必虑也
　　丽正门名
　　今行在内南门名曰丽正本取重离丽正之义然丽正乃唐集贤院名张説谓丽正乃礼乐之司丽正书院开元五年建十三年改为集贤院
　　中书见胡旦
　　湘山野録载胡旦乞入见王沂公奏旦瞽废乞送中书问求见之因至堂沂公与诸相具诸生礼列拜旦长揖而坐中书堂宰相治事之地表仪百辟者在是外臣乞对送中书引问自有公礼何暇讲师生之私敬旦于都堂巍然受诸相之拜而不辞决无此理
　　一字师
　　南唐野史载张迥寄逺诗蝉鬓雕将尽虬髭白也无齐已改为虬髭黑在无迥拜为一字师陶岳五代史补齐已携诗诣郑谷咏早梅云前村深雪里昨夜数枝开谷曰数枝非早也未若一枝齐已拜谷为一字师一谓张迥礼齐已一谓齐已礼郑谷岂一事讹为两人将齐已以其师人者还为人师耶然改白也为黒在则是两字师也陈辅之诗话云萧楚才知溧阳乖崕作牧有一絶云独恨太平无一事江南闲杀老尚书萧改恨作幸一字师也此却用前故事
　　温公申公议论
　　司马温公与吕申公友善同召试知制诰温公试而申公辞改天章阁待制温公以为不及命下力巽谓同召而独就是公着廉逊而臣无耻遂亦除此职予意温公借此以辞宠耳士大夫立身行已各有规绳一进一退惟心之安岂在茍同范景仁与温公为异姓兄弟心未尝不合元祐出处各行其志不失为同也人安得议其优劣
　　中防
　　今人通竿椟言典籖王府官也记府掌记幕府官也已难用之书吏中防之称尤更为僣汉石奋为中防受书谒此岂臣下之所宜用
　　桂玉
　　马存子长游谓子游京师薪如束桂膏肉如玉世以桂玉之地为京师按战国防蘓秦曰楚国食贵于玉薪贵于桂谒者难见如鬼王难见如天帝乃楚国故事
　　家道
　　圣贤言家道如齐家御家闲有家皆有肃然不犯之意妫汭之嫔虞必曰刑于二女文王之于太姒必曰刑于寡妻齐御闲刑皆以严为主易家人卦家人嗃嗃妇子嘻嘻终吝治家之道与其失于寛宁过于严严虽觉防范太过无寛裕气象终则吉寛则纵溢放肆纲纪荡然矣故家之将兴父子夫妇济济有礼于肃正之中自然雍穆一失治家之节则寛纵太过父不父子不子夫妇不成夫妇乱伦败度靡所不有乖争凌犯之风反自此起故曰王假有家假亦正也
　　橄防
　　东坡橄防诗云待得防甘囬齿颊已输崕蜜十分甜注引杜诗崕蜜松花落本草崕蜜蜂黑色作房于岩崕高峻处然坡诗与橄防对説非眞蜜也鬼谷子曰崕蜜樱桃也他无经见予读南海志崕蜜子小而黄殻薄味甘增城惠阳山间有之虽不知与樱桃为一物与否要其类也注坡诗者引小説橄防与争枣曰待尔囬味我已甜特坡公换崕蜜作对耳山谷咏橄防云想共余甘有葛苦中眞味晚方囬坡公取其味相反山谷取其味相投李义山蜂诗红壁寂寥崕蜜尽此但作蜜用非是
　　寓钱
　　法苑珠林载纸钱起于殷长史唐王璵传载汉以来皆有瘗钱后里俗稍以纸寓钱王璵乃用于祠祭今儒家以为释氏法于防祭皆屏去予谓不然之死而致死之不仁之死而致生之不知谓之明器神明之也汉之瘗钱近于之死而致生以纸寓钱亦明器也与涂车刍灵何以异俗谓果资于防涂则可笑
　　恩科
　　闻见録载至和间富公当国立一举三十年推恩法葢公与段希元魏升平同场屋相善不欲私之故为天下之制世以推恩法始于富公予谓不然仁宗开天章阁召范富条当世务方以止侥幸澄汰不才吏为説无縁以私意创此科攷本朝开寳三年诏礼部阅进士十五年以上司马浦等赐出身祥符八年诏进士六举以上虽不合格竝奏赐特奏名七十八人天圣二年以特奏名李道宗等为匠簿四年诏进士实应三举免取觧景祐元年诏进士五举年五十虽试不合格以名闻自此率以为常寳元元年被恩赐者九百八十四人至和中李柬之以校年累举不责词艺谓之恩泽四五百人欲革之孙汴等条具将上嘉祐元年诏罢特奏名时公正当国也嘉祐二年复赐特奏名及诸科二百十四人恐一时诏罢特奏庙堂因行裁减耳然嘉祐三年再详定科举条制亦不该载一举三十年法何也
　　獬豸
　　呉薛综谓孙权曰日南男女倮体可谓虫豸五代卢程骂任圜曰尔何虫豸按尔雅有足谓之虫无足谓之豸豸字合丈尒反十二獬韵豸字下亦云虫无足侯思止曰獬豸但能触邪按説文獬廌兽也古者决讼令触不直廌字合丈蟹反然四纸韵廌字下亦注獬豸兽名然则廌与豸义本相通若有獬字下虽丈尒切亦兽也如止一字纵丈蟹反亦虫也今人见御史旧有獬豸冠单呼为豸可笑
　　正衙常参
　　唐文武职事官九品以上望朔朝文官五品以上及两省供奉监察御史员外太常博士日朝为常参武官三品以上三日一朝为九参五品以上及折冲当畨五日一朝为六参三日不趂常参即横行参假时多御宣政正衙立仗廊飱而退开元以朔望上宗庙牙盘避正殿移御紫宸即唤仗及俟正衙者自东上阁门入谓之入閤唐末乱离既不常御外朝入閤亦废常参官赴正衙对立宰臣押班传不坐即退后唐明宗令五日一度赴内殿起居自此宣政不御省台寺监应在京厘务官以妨职事求免宰臣内朝奏事中书聚防无暇押班不废正衙独待次及辞谢官武班诸卫无本品摄以使臣十员元丰间始罢常参日参则左右史及尚书侍郎御史大夫以上六参则三省及御史台官寺监长贰以上两参则寺监丞大理评事以上月参则寄禄官通直郎以上除朔望参外毎以初五十一二十一二十五为参日渡江后虽有日参官正衙既不日御又无入閤之制内殿废起居之礼四参日分或大暑祁寒风雨霑湿及假故向车驾诣德寿或国防中行宫中之仪多免常朝参日无几嘉定末年臣僚申严此制寄禄官通直郎以上既不比承平之时一入国门即破白直及马虽欲趂赴朔望不可得参日多免犹前日也
　　陈东伏阙
　　靖康孙觌论太学生陈东诱众伏阙为乱建炎黄潜善軰寘东极刑觌潜善不足道也张魏公亦奏胡珵笔削东书欲使布衣挟进退大臣之权几至召乱遂以讽谕狂生规揺国是将珵追勒编置或谓魏公乃潜善客珵则李纲客也因借此去之公为一代人物宗主亦复有此失所言六贼及荐李纲去潜善軰乃天下之公言珵果笔削之其心皆止于爱君乃不论所言之是非以草莱之士挟权为罪瞽诵工諌何所逃谴使建炎果用东言必无渡淮航海之事然高宗特以靖康之閧为惧不欲伏阙却不以言罪人他日赠东官祭东墓赡其家而官其后以生前布衣为身后法从于东亦无憾尝曰朕即位听用非人至今痛恨之赠官推恩未足称朕悔过之意死者不可复生追痛无巳圣心恻怛如此予深为魏公惜之
　　十五国风二雅三颂
　　风雅之正变以治言自邶至曹治固多变鄘卫郑秦有美有刺太王治豳风化所基何皆言变风节南山至鱼藻治固变矣六月车攻斯干诸诗何以言变小雅民劳至桑柔治固变矣崧髙韩奕烝民江汉诸诗何以言变大雅或曰卫郑与秦皆国人私美其君不合于治之正豳以周公遭变宣王功业不终悉难曰正风正雅然六月序言小雅尽废四夷交侵中国微矣宣王出而周道粲然复兴变雅不始于厉王而始于宣王何也若专以治言则溢美其君岂得为诗夫子安得存之周礼籥章歌豳诗豳雅豳颂豳治未纯于正胡用之于乐章况七月陈王业与公刘戒民事无以异一系正雅一系变风何也诗大小雅以治言则受命作周代商继伐为政之大燕羣臣嘉宾燕兄弟朋友为政之小嘉鱼山台菁莪卷阿棫朴均为养才用才之诗何以分政之小大六月采芑车攻江汉常武均为宣王中兴之诗何以分政之小大周鲁商三颂以盛德成功为主则周颂之荐宗庙告神明称述祖宗功业极其形容自称曰惟予小子闵予小子曾孙笃之皆谦冲退托而商颂言假祖之孝曰汤孙奏假言赫赫之功曰于赫汤孙言奉祀之诚曰汤孙之将言天命之乆曰在武丁孙子不过颂美主祭之君周颂简严商颂敷畅已非一体鲁颂称美之辞益侈以衰防不振之鲁奔走于霸主之号令惴惴自保不暇乃谓其惩荆舒服戎狄修复伯禽之法度与经传大率相戻圣人合商周与鲁并以颂称又何也谓言天下之事形四方之风则豳何以有雅谓美盛德告成功则豳何以有颂予谓求诗于诗不若求诗于乐夫子自卫反鲁然后乐正雅颂各得其所及言关雎之乱洋洋盈耳以乐正诗则风雅与颂以声而别古者诗存于乐延陵季子观乐于鲁使工为之歌乃于五声和八风平节有度守有常记礼言郑宋卫齐之音与声滛及商之非武音歌颂大小雅以为声歌各有所宜书诗言志歌永言声依永律和声周礼教六诗以六律为之音左传晋得楚囚问其族曰伶人也与之琴操南音文子曰乐操土风不忘旧也有娥之北音涂山之南音夏之东音周之西音专以音乐为主声相形故生变五音乐之正也应钟为变宫賔为变征乐之变也后之言乐有三宫二十一变乐有正声必有变声夫子正诗于乐岂独风雅有正声而无变声哉故国风十五国之土歌土歌之正为正风土歌之变为变风采诗者以声别之列国非无正音散而不传耳豳风邶风周之变音周南召南周之正音其雅乐之正变也亦然瞽诵工歌既别其声之正变复析为小雅大雅亦不过雅音之大者为大乐章大燕享用之雅音之小者为小乐章小燕享用之春秋穆子如晋晋侯享之金奏肆夏歌文王俱不拜歌鹿鸣而后拜韩子以舍其大拜其细为问对曰三夏天子所以享元侯文王两君相见之乐皆不敢当鹿鸣所以嘉寡君敢不拜嘉足见雅音小大即乐章之小大也以言于颂周颂虽简商鲁之颂虽繁周颂虽敬惧而谦恭商鲁之颂虽侈丽而夸大其音茍合何往非颂人不以言求诗而以乐求诗始知风雅之正变小大与三颂之殊涂同归矣孔頴达云取大雅之音歌其政事之变者谓之变小雅言政而参以音其论得之矣葢乐与政通谓无关于政固不可悉以政事觧之则有不可觧者今之乐章至不足道犹有正调转调大曲小曲之异风雅颂既欲被之弦歌播之金石安得不别其声之小大正变哉
　　王俭红莲
　　庾杲之为王俭卫将军长史萧与俭书曰盛府元僚实难其选庾景行泛緑水依芙蓉何其丽也今台郡幕客多用红莲故事始此按齐卫将军实预朝政犹汉三公开府岂泛常僚属可比用之枢宰掾则其类也不然则用于诸戎之干官却无害




　　防璞卷下
　　庙议
　　本朝以太祖太宗开基眞宗仁宗神宗配古三宗非英宗则裕陵无自而继高宗又有中兴之功于义皆百世不迁庙祧未可轻议寳庆庙议竟无定论予考郑康成王肃軰议论虽详朱震惟取刘歆之説谓天子三昭三穆与太祖之庙而七七者其正法可常数也宗不在此数宗变也茍有功德则宗之不可预为设数于商太甲为太宗太戊为中宗武丁为高宗无逸举商三宗宗无数也劝帝者之德博矣礼功施于民则祀之以劳定国则祀之能救大菑则祀之异姓有功德犹且特祀况先祖乎又説中宗高宗宗其道而毁其庙名与实异非尊德贵功之意也以歆议观之太祖庙固在七庙之内而三宗庙则在七庙之外不然则商祖契而宗汤今太甲太戊武丁巳为五庙岂有身为天子而祀不及曾祖者前汉守祖有功宗有德之説凡尊之为宗则万世不毁不待集议于迁易之时而尊谥之始其论已定光武既为中兴之祖其后宗名世为陵寝号庙制不可行矣蔡邕以和帝而下功德无殊不应为宗及余非宗者皆奏毁是既宗其功德则不可祧欲祧则当如邕议省去其号方可本朝圣明相继宗以虚名而复毁其庙于理未允
　　鬻熊孟尝
　　鬻熊年九十见周文王曰老矣鬻子曰捕虎逐麋臣已老矣使坐而防国事尚少也孟尝谓楚丘先生春秋高多遗忘矣楚丘曰使防距投石追车赴马何暇见老深谋逺计役精神而决嫌疑吾始壮矣周家尊事黄耇不过乞言非劳其筋力强之以事也大夫七十致仕礼之常也间有特异之贤尊而礼之任其德而不任其力也使鞭钝防朽以尽瘁于群有司何补于其国哉
　　姓氏改易
　　世之改姓氏如庄为严殷为戴桓为元奭为盛以义改也理为李求为仇舅为咎籍为席为洪朝为晁以音改也棘为踈为束仲为种槩为暨熊为能鄫为曾慎为眞刘为金胙为作敬为文为茍以字改也蔓落姒莘桥邾郳郐鄣鄁郕邵随藤为万洛似辛乔朱儿防章背成召隋滕合音与字而改也亦有因一事为万世不易之姓田千秋乗小车改为车谢服出征改射氏仪以民无上改为是刘遵考以忠谏比伍员改为员犹有源流可攷逃难山谷强氏曰潜遂失本姓一姓改为数姓者如横四子守坟墓者改为是居徐者为居幽者为桂居华隂者为娃此四姓同一也勾姓本避高宗讳勾涛则仍字更音钩光祖则加金絇纺则加丝茍谌则加草句思则易字勾龙如渊则加龙此六姓同一勾也后世昏姻何自而辨又有因二音而讹者员音运俞勅救反叶音摄今从正音甄音坚宣和唱名以坚呼之不应讹为眞矣缪或为穆遂成二姓岂源流之固异耶复姓多北人而中国望族不可以义通者乃因所居而增诸葛则诸县之葛申屠则屠原之申胡毋则毋丘之胡闾丘则顿丘之闾所谓同门而异户也
　　无恙
　　战国防赵威后问齐使嵗无恙耶王亦无恙耶晋顾恺之与殷仲堪牋行人安稳布防无恙隋日本遣使称日出处天子致书日没处天子无恙风俗通云恙毒虫也喜伤人古人草居露宿相劳问曰无恙神异经去北大荒中有兽咋人则病名曰防防恙也常入人室屋黄帝杀之北人无忧病谓无恙蘓氏演义亦以无忧病为无恙恙之字同或以为虫或以为兽或谓无忧病广干禄书兼取忧及虫事物纪原兼取忧及兽予看广韵其义极明于恙字下云忧也病也又噬虫善食人心也于防字下云防兽如师子食虎豹及人是防与恙为二字合而一之神异经诞矣
　　前席
　　前席事不止贾谊谊之前则商鞅见孝公与语不自知膝之前席谊之后则蘓绰见周文帝陈申韩之道帝不觉膝之前席鞅绰言杂霸贾谊言鬼神感动主听则均今独取宣室事何耶
　　发人私柬
　　唐穆宗时钱徽掌贡举段文昌李绅以书属所善士不从言于上曰今嵗礼部不公皆关节得之乃贬徽刺江州或劝徽奏所属书徽日茍无愧心得防一致奈何奏人私书取而焚之本朝皇祐元年六月台谏李兊等言比嵗臣寮有缘交亲往还简尺遂成告讦之俗自今非情渉不顺毋得简尺以闻从之缴奏私书非特士君子不为亦法令所禁
　　教官称冷官
　　唐宗爱郑防之才以不事事为置广文馆以防为博士而无曹司杜甫诗诸公衮衮登台省广文先生官独冷非以学馆为冷及以登台省为进用葢言诸公日趋局独广文无职掌耳今以教导之职为冷官意正相反广文馆与四门太学国子并列亦郡文学之职
　　巾箱本
　　今之刋印小册谓巾箱本起于南齐衡阳王钧手冩五经置巾箱中贺玠曰家有坟素何湏蝇头细书答曰检阅既易且手写不忘诸王从而效之古未有刋本虽亲王亦手自抄録今巾箱刋本无所不备嘉定间从学官杨璘之奏禁毁小板近又盛行第挟书非备巾箱之藏也
　　抑之诗序
　　诗序以抑为卫武公刺厉王亦以自警予考史记诸侯年表宣王十六年卫武公共和元年在位五十五年平王十四年卒卫世家厘侯二十八年周宣王立四十二年武公立犬戎杀幽王武公将兵佐平戎命为公五十五年卒温公稽古録悉用史记纪年刘恕通鉴外纪用汲冡纪年以为武公宣王十五年立平王十三年卒前后止差一年以此攷武公即位宣王之十五年中间又有共和之十四年是厉王之后二十七年公即位也国语云武公年九十五犹箴于国作懿诗以自警注曰懿诗大雅抑篇也武公之自警在于耄年去厉王之世几九十载谓此诗为刺厉王深所未晓
　　世事未尝无对
　　唐宋遗史载张崇帅庐州不法民苦之既入觐人谓渠伊必不来崇计口率渠伊钱再入觐人不敢言捋须相庆崇率捋须钱五代史补载赵在礼自宋移永兴人曰眼中防却钉矣在礼乞还每日率拔钉钱方镇不法信非一处此二事雅可为对
　　唐进士贬官
　　唐以进士为重入仕为轻缃素杂记及禹锡嘉话载贾岛事一谓累举不第文宗时坐飞谤贬长江簿一谓岛为僧居法干寺宣宗防行于案上取诗卷覧之岛攘臂夺去帝慙恧遂除岛长江簿唐宋遗史所载略同程锜有夺卷忤宣宗之句摭言载开成中温庭筠以文为货执政恶其搅扰场屋黜随州方城尉裴坦为责词有泽畔长沙之比北梦言载制辞孔门以德行为先文章为末徒负不羁之才罕有适时之用夫士子起布衣为簿尉今为异恩矣时则为贬黜何唐士之贵且重也卢氏杂説云文宗言进士之盛时宰对举场中云乡贡进士不博上州刺史此实録也
　　燕巢诗
　　云溪友议载元和下第士人多为诗刺主司独章孝标为归燕诗留献侍郎庾承宣云旧累危巢泥已落今年故向社前归连云大厦无栖处更望谁家门户飞承宣吟讽恨遗才及重典礼闱孝标擢第青高议载唐僖宗时于化成依中丞蔡授门馆一日告去作燕离巢诗主人复留之与前章一同但改落字为隳岂化成窃孝标之旧什将青所传之缪耶
　　蓄米
　　古窖藏多粟次以谷未尝蓄米载于经史可攷武王发巨桥之粟廪人掌九谷之数仓人掌粟之藏廪人继粟晋饥秦输之粟李斯入仓见防食积粟太仓之粟陈陈相因敖仓藏粟甚多赵充国食月用粮糓十九万九千六百三十斛郑吉田渠犂积糓魏太祖许下屯田所在积糓以太仓糓千斛垣下糓千斛赐袁涣家晋天文志胃三星天之防藏主仓廪五谷府也南四星天庾积厨粟所也虽谷粟言其大槩然藏米絶少唐太宗置常平令粟藏九年米藏五年下湿之地粟五年米三年吴防并海卑湿尤甚且葢藏无法不一二载即为黒腐三年之令不复举行何耶
　　御屏隔座
　　今人用御屏隔坐之事以吴尚书令纪亮与子中书令隲朝防以御屏隔坐然隔坐不始于亮后汉郑为太尉举第五伦为司空班次在下毎朝见曲躬自卑上遂听置云母屏分隔其坐由此为故事是隔坐发端于门生坐主也
　　唐进士无耻
　　唐摭言载裴思谦从仇士良求状头高锴庭谴之次年锴知举诫门下不得受书题思谦懐士良一缄易紫衣趋阶下曰军容有状荐裴思谦书中与求巍峩锴欲略见之思谦曰卑吏便是思谦人物堂堂锴见改容从之集异録载王维文章音律为岐王所重时公主已荐张九臯为解头王令维衣锦绣赍琵琶同诣主第诸伶旅进维妙年都美主顾问王答曰知音者也令独奏新曲主询名维曰郁轮袍大奇之王曰此生词学无出其右维献诗卷主惊曰皆我所习常谓古人佳作乃子之为乎因令更衣升之客右召试官至第遣宫婢传敎维作解头一举登第此二事无亷耻甚矣虽得一名何足为重纪载以为盛事何耶
　　左右
　　汉以右为尊谓贬秩为左迁仕诸侯为左官居高位为右职周昌相赵高帝曰吾极知其左迁陈平以右丞相逊周勃位第一平为左丞相位第二谓左戚右贤居客之右朝廷无出其右皆此意也本朝官制如左右仆射左右丞相左右丞左右司左右曹左右谏议左右司谏正言皆不以右为尊犹以右文为袐省殿名何耶
　　程蘓争致斋
　　东坡年谱载程苏当致斋厨禀造食荤素苏令办荤程令办素苏谓致斋在心岂拘荤素为刘者左袒时馆中附苏者令办荤附程者令办素予谓不然斋之禁荤见于法令乃禁五辛虑耗散人之气间其精诚与禁饮酒聼乐嗜欲悲哀一同欲其致一之妙通于神明耳二公未免以荤为鱼肉徒有是非之辨庄子载顔囬不饮酒不茹荤谓祭祀之斋是也
　　桃符
　　风俗通曰黄帝书称上古之时有兄弟二人荼与郁用度朔上桃树以制百鬼于是县官以腊除饰桃人埀苇索岁时记桃者五行之精压伏邪气制百鬼本草经曰枭桃在树不落杀百鬼山海经云东海度朔山有大桃树蟠屈三千里其东北曰鬼门万鬼出入也有二神曰神荼曰郁垒黄帝象之立桃版于户淮南子曰羿死于桃棓注云棓大杖以击煞羿由是鬼畏桃今人以桃梗作代岁旦植门以辟鬼后汉礼仪志曰代有所尚周人木德以桃为更言气相梗梗更也庄子曰挿桃枝于户童子不畏而鬼畏之桃之制鬼见于传记者不一而六经亦自可考檀弓曰君临臣防以巫祝桃茢传曰楚人使公视襚公使巫以桃茢先袚殡周礼戎右賛牛耳桃茢郑司农于防祝云防祝与巫以桃厉执戈在王前以桃茇除虽圣人不废例以巫家之説而鄙之可乎
　　艾子
　　世传艾子为坡仙所作皆一时戯语亦有所本其説一蟹不如一蟹出圣宋掇遗陶谷使吴越因食蝤蛑询其族类忠懿命自蝤蛑至蟹九十余种以进谷曰眞所谓一代不如一代也
　　令甲
　　汉令甲令乙令丙乃篇次也宣帝诏令甲死者不可生江充传注令乙骑乗车马行驰道中章帝诏曰令丙棰长有数当时各分篇次在甲言甲在乙言乙在丙言丙今例以法律为令甲非也此与言乙夜之览不同古人虽以更数为甲乙丙丁之分却有唐太宗甲夜观事乙夜观书出处可用
　　东閤
　　今人以宰相子为东閤按公孙为丞相开东閤不过招延賔客之地于子弟初无预今之引用乃李商隐九日诗郎君官贵施行马东閤无由再得窥上言郎君乃令狐绹不言东閤犹是令狐楚之旧馆东坡九日诗因引此事合而言之闻道郎君闭东閤且容老子上南楼此虽使令狐绹絶义山故事然东閤之开闭于郎君何预又云南屏老宿闲相过东閤郎君懒重寻以郎君加于东閤下犹言宰相子也与汪龙溪云东閤郎君之未有用之皆无病今竟以东閤呼郎君岂为父者不能颛招贤之责子得以盗其权耶
　　严更
　　西都赋卫以严更之署注严更督夜行鼔也此卤部中所谓严更警长也严与发严及中严外办同唐制日未明七刻捶一鼓为一严侍中奏闻宫门城门五刻槌二鼔为再严侍中版奏请中严羣臣五品以上俱集朝堂未明一刻槌三鼓为三严侍中中书令以下俱诣西閤奉迎严即严肃之义今以办严为办装因讳而改恐难例论
</div>
    <div class="pagination">
<a href="说郛_page87.html">上一页</a><span>...</span><a href="说郛_page83.html">83</a><a href="说郛_page84.html">84</a><a href="说郛_page85.html">85</a><a href="说郛_page86.html">86</a><a href="说郛_page87.html">87</a><span class="current-page">88</span><a href="说郛_page89.html">89</a><a href="说郛_page90.html">90</a><a href="说郛_page91.html">91</a><a href="说郛_page92.html">92</a><a href="说郛_page93.html">93</a><span>...</span><a href="说郛_page89.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
