<!DOCTYPE html>
<html>
 <head>
  <meta charset="utf-8"/>
  <title>
   山海经广注 - 第 1 页/共 10 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   山海经广注 - 第 1 页/共 10 页
  </h1>
  <div class="content">
   钦定四库全书　　　　　子部十二
　　山海经广注　　　　　　小説家二【异闻之属】提要
　　【臣】等谨案山海经广注十八巻
　　国朝呉任臣撰任臣有十国春秋已着録是书因郭璞山海经注而补之故曰广注于名物训诂山川道里皆有所订正虽嗜竒爱博引据稍繁如堂庭山之黄金青邱山之鸳鸯虽贩妇佣奴皆识其物而旁征典籍未免赘疣然掎摭宏富多足为考证之资所列逸文三十四条自杨慎丹铅録以下十八条皆明代之书所见实无别本其为稗贩误记无可致疑至应劭汉书注以下十四条则或古本有异亦颇足以广见闻也旧本载图五巻分为五曰灵只曰异域曰兽族曰羽禽曰鳞介云本宋咸平舒雅旧稿雅本之张僧繇其説影响依稀未之敢据其图亦以意为之无论不真出雅与僧繇即説果确实二人亦何由见而图之故今惟録其注图则从删又前列引用书目五百三十余种多采自书虚陈名目亦不琐録焉乾隆四十六年九月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀








　　钦定四库全书
　　山海经广注卷一
　　仁和吴任臣注
　　南山经
　　南山经之首曰防山【任臣案今本作鹊三才图会有鹊山之神即此山也又济南汝宁太原顺徳皆有鹊山搜神记仲子于鹊山盖济南鹊山通鉴李世民与窦建徳战西薄汜水南属鹊山汝宁鹊山也非此】其首曰招揺之山【任臣案王崇庆释义云既曰鹊山又曰其首曰招揺之山是一山而二名或两山相并也任昉述异记曰招揺山亦名鹊山】临于西海之上【郭曰在蜀伏山山南之西头濵西海也】多桂【郭曰桂叶似枇杷长二尺余广数寸味辛白花丛生山峰冬夏常青间无杂木吕氏春秋曰招摇之桂　任臣案王会解自深桂注自深南蛮也楚辞嘉南州之炎徳兮丽桂树之冬荣山海经图赞曰桂生南裔拔萃岑岭广莫熙葩淩霜津颍气王百药森然云挺】多金玉有草焉其状如韭【郭曰璨曰韭音九尔雅云霍山亦多之】而青华其名曰祝余【郭曰或作桂荼】食之不饥【任臣案骈雅曰祝余疗饥草也徐氏蹇修赋云采石蕈以夕春兮羞祝余以鼂餔图赞云祝荼嘉草食之不饥即此】有木焉其状如谷而黑理【郭曰谷楮也皮作纸璨曰谷亦名构名谷者以其食如谷也】其华四照【郭曰言有光焰也若木华赤其光照地亦此也见离骚经　任臣案梁简文帝相宫寺碑四照吐芬五衢异色梁元帝集苣乱九衢花含四照又启云昔住阳台虽逢四照李百药赋翫四照于花丛庾子山启花开四照惟见其荣又诗五衢开辨路四照起文烽王巾头陀寺碑九衢之草千计四照之花万品晋书四照开春华万宝成秋实顾野王诗争攀四照花竞戏三条术王勃乾元殿颂四照霏红间灵葩于右墄王氏华平颂五衢四照未数山经韵府羣玉云即若草木其光四照本此】其名曰迷谷【任臣案吴淑木赋迷谷四照之异文玉五色之竒骈雅曰迷谷四照杨榣七脊述异记云迷谷出招揺山事物绀珠云迷谷如楮而黑理王世贞骚曰佩迷谷之　琅兮修途向乎丛林吴国伦书云疑网暂撤迷谷在躬图赞曰爰有嘉树产自招揺厥华流光上映垂霄佩之不惑潜有灵标】佩之不迷有兽焉其状如禺而白耳【郭曰禺似猕猴而大赤目长尾今江南山中多有説者不了此物名禺作牛字图亦作牛形或作猴皆失之也禺字音遇】伏行人走其名曰狌狌食之善走【郭曰生生禺兽状如猿伏行交足亦此也见京房易　任臣案淮南万毕术曰妇终知来狌狌知往王防解州靡以费费都郭生生即狌狌也太微经曰狌染齿于酒忘其努取图赞曰狌狌似猴走立行伏櫰木挺力少辛明目蜚亷迅足岂食斯肉】丽之水出焉【郭曰音作几】而西流注于海其中多育沛【郭曰未详】佩之无瘕疾【郭曰瘕虫病也任臣案内经症瘕之疾】
　　又东三百里曰堂【郭曰一作常】庭之山多棪木【郭曰棪别名连其子似奈而赤可食音剡　任臣案尔雅棪速其曹毗魏都赋果则谷棪山楟】多白猿【郭曰今猿似猕猴而大臂脚长便防色有黑有黄鸣其声哀　任臣案图赞曰白猿肆巧由基抚弓应眄而号神有先中数如循环其妙无穷】多水玉【郭曰水玉今水精也相如上林赋曰水玉磊砢赤松子所服见列仙传　任臣案庾肩吾启云竞爽云珠争竒水玉李贺诗暗佩清臣敲水玉又玻璃亦名水玉图赞曰水玉沭浴潜映洞渊赤松是服灵蜕乗烟吐纳六气升降九天】多黄金【任臣案説文五金黄为之长地镜图云黄金之气赤夜有光或云上有薤下有金又黄金有沙金麸金橄榄叶子胯子之名不可尽述见寳货辨疑又事物绀珠有珄金蔓苔杨迈麟趾阎浮檀之属皆黄金也】又东三百八十里曰猨翼之山【任臣案杨慎注曰山险难登猨亦须翼谚所谓猢孙愁也又淮南子云临蝯昡之岸亦此义】其中多怪兽水多怪鱼【郭曰凡言怪者皆谓貌状倔竒不常也尸子曰徐偃王好怪没深水而得怪鱼入深山而得怪兽者多列于庭】多白玉多蝮虫【郭曰蝮虫色如绶文鼻上有针大者百余斤一名反鼻虫古虺字　任臣案楚辞蝮蛇蓁蓁是也蝮大而虺小】多怪蛇多怪木不可以上
　　又东三百七十里曰杻阳之山【郭曰音纽】其阳多赤金【郭曰铜也任臣案经中铜自名赤铜赤金者紫磨金尔雅谓之镠也冦宗奭云颗块金其色深赤又外国五种波斯】
　　【紫磨金林邑赤金后陶氏亦以赤金为铜盖本郭之误】其隂多白金【郭曰银也见尔雅山南为阳山北为隂　任臣案説文鋈白金也梵书谓之阿路巴管子上有铅下有银地镜图曰上有葱下有银寳藏论银有十七种又外国四种其产银谷者称银笋银牙】有兽焉其状如马而白首其文如虎而赤尾其音如謡【郭曰如人歌声】其名曰鹿蜀【任臣案骈雅曰鹿蜀虎文马也又五侯鲭云鹿蜀祖阳山兽杻字之譌也崇祯时鹿蜀见于闽南崇徳吴尔壎作诗纪之】佩之宜子孙【郭曰佩谓带其皮尾　任臣案图赞曰鹿蜀之兽马质虎文攘首吟鸣矫足腾羣佩其皮尾子孙如云】怪水出焉而东流注于宪翼之水其中多其状如而鸟首虺尾【郭曰虺鋭尾】其名曰旋其音如判木【郭曰如破木声】佩之不聋可以为底【郭曰底躏也为犹治也外传曰疾不可为一作底犹病愈也　任臣案本草拾遗曰鹗生南海状如二三尺两目在侧如鹗李时珍释云山海经旋鸟首虺尾乃此也又岭南异闻言海鹰首鹰吻大者方径丈其形状亦与此骈雅曰旋鸟首鵞首皆水族也图赞云声如破木号曰旋修辟似黾厥鸣如鸱人鱼防出于洛伊】
　　又东三百里柢山【郭曰音蔕　任臣案一作祗山】多水无草木有鱼焉其状如牛陵居蛇尾有翼其羽在魼下【郭曰亦作胁】其音如留牛【郭曰庄子曰执犂之狗谓此牛也穆天子传曰天子之狗执虎豹】其名曰鯥【郭曰音六任臣案图赞云鱼号曰鯥处不在水厥状如牛鸟翼蛇尾随时见倚乎生死又江赋鲮鯥踦于垠隒又】
　　【曰潜鹄鱼牛亦鯥也陈禹谟骈志云鯥鱼陵居明睿宗江汉赋鋭蛇尾之鯥兮徐应秋谈荟云觟翼在防谓此】冬死而夏生【郭曰此亦蛰也谓之死者言其蛰无所知如死耳】食之无肿疾【任臣案淮南子云下气多】
　　又东四百里曰亶爰之山【郭曰音蝉　任臣案武林江晖着亶爰集取此】多水无草木不可以上【郭曰言崇峭也】有兽焉其状如狸而有髦其名曰【郭曰或作沛髦或作　任臣案列子曰亶爰之兽自孕而生曰河泽之鸟视而生曰鶂】自为牝牡食者不妒【郭曰庄子亦曰自为雌雄而化今貆猪亦自为雌雄　任臣案陈藏器曰灵猫生南海山谷状如貍自为牝牡异物志云灵貍一体自为阴阳刘郁西域记云黑阙丹出香狸文似土豹段成式言香狸有四外肾自能牝牡详考诸説则为灵貍无疑也杨慎注曰今云南蒙化有此兽土人谓之香髦具两体二十八宿真形图心房二宿皆具两体星禽家演房宿为心宿为狐今之有雌无雄撑目而孕狐有两体故能媚惑亶爰之自为牝牡又何疑焉再考此兽名盖种无异同雄亦雌雌亦雄字之义愈益可明图赞云之为兽一体兼二近取诸身用不假器窈窕是佩不知妒忌程良孺读书考定曰楚辞乗赤豹兮载文貍王逸注云神貍而不言其状考南山经亶爰之山有兽名其状如狸其文如豹疑即此物也】
　　又东三百里曰基山其阳多玉其阴多怪木有兽焉其状如羊九尾四耳其目在背其名曰猼訑【郭曰博施二音施一作陁任臣案元览作防字彚作防防读书考定作防訑骈雅曰羊九尾而四耳曰猼訑又事物绀珠云防防似】
　　【羊九尾四目彚雅曰防似羊四耳无尾目附于背五侯鲭云猼訑墓山兽互有异同皆误也图赞曰猼似羊眼反在背视之则竒推之无怪若欲不恐厥皮可佩篇海父云似羊四耳九尾目附于背即此兽】佩之不畏【郭曰不知恐畏】有鸟焉其状如鸡而三首六目六足三翼其名曰【郭曰急性孚二音　任臣案骈雅曰六足鵸防三首元览云六足而三首或作鷩广雅曰南方有鸟焉三首六目六足三翼其名曰鷩图赞云鸟首虺尾其名旋六足二翅并翚又事物绀珠载鳺三首六目六翼六足与此鸟差】食之无卧【郭曰使人少眠】又东三百里曰青丘之山【郭曰亦有青丘国在海外水经云即上林赋云秋田于青丘　任臣案淮南子尧缴大风于青丘之泽刘峻辨命论大风立于青丘唐昭仁寺碑大风之作梗青丘有苗之称乱丹浦王勃九成宫颂命缴青丘桃野见其亡之兆沈约诗烟极晞丹水月表望青丘许敬宗诗青丘绚春组丹谷耀华林储光羲诗轩后青丘埋猰防赵时春御敌论云奋青丘之神劒还紫宫于彞庚即斯地也十洲记曰青丘山上有紫宫天真仙女多逰于此乃海外青丘山非此】其阳多玉其阴多青防【郭曰防黝属音瓠　任臣案尚书大传青丘出青防今石青白青之属六书索云善丹曰雘从丹善青曰防从青】有兽焉其状如狐而九尾【郭曰即九尾狐　任臣案孝经援神契徳至鸟兽则狐九尾田俅子曰殷汤为天子白狐九尾孙氏瑞应图曰王者不倾于色则九尾狐至又曰王法修明三才得所见九尾狐至春秋运斗枢云玑星得则狐九尾吕氏春秋禹行涂山有白狐九尾造于禹王褒讲徳论昔文王应九尾狐而东国归春秋元命苞云天命文王以九尾狐东观汉纪元和二年九尾狐见古今注章帝时白狐九尾见信都魏畧云文帝欲受禅郡国奏九尾狐见于谯陈宋符瑞志黄初元年九尾狐又见甄城北史天平八年光州获九尾狐以献张协七命云苑戏九尾之禽盖谓狐也又王会解青丘狐九尾乃青丘国也两青丘皆有九尾狐此所未审】其音如婴儿能食人食者不蛊【郭曰噉其肉令人不逄妖邪之气或曰蛊蛊毒】有鸟焉其状如鸠【任臣案班鸠一名祝鸠又名鹁鸠其小者曰荆鸠曰楚鸠鸠之子曰防鸠曰役鸠曰糠鸠名不一】其音若呵【郭曰如人相呵呼声】名曰灌灌【郭曰或作濩濩　任臣案骈雅曰灌灌鸠属也图赞曰厥声如诃厥形如鸠佩之辨惑出自青丘又陶潜诗青丘有竒鸟自言独见尔本为迷者生又以喻君子】佩之不惑英水出焉南流注于即翼之泽其中多赤鱬【郭曰音懦】其状如鱼而人面【任臣案图赞云赤鱬之物鱼身人头刘会孟曰磁州亦有孩儿鱼四足长尾声如婴儿啼其膏然之不灭据刘所説乃防鱼也】其音如鸳鸯【任臣案鸳鸯古今注谓之匹鸟湼槃经谓之婆罗迦隣提或曰雄鸣曰鸳雌鸣曰鸯又鸂鷘一名紫鸳鸯】食之不疥【任臣案説文疥搔也又疥与痎通小疟也左传齐侯疥遂痁后魏李绘説】
　　又东三百五十里曰箕尾之山其尾踆于东海多沙石【郭曰踆古蹲字言临海上音存】汸水出焉【郭曰音芳】而南流注于淯【郭曰音育　任臣案水经淯水出农卢氏县攻离山九域志金州洵阳县有淯水晋升平三年桓温与范汪北讨列营淯水】其中多白玉凡防山之首自招揺之山以至箕尾之山凡十山二千九百五十里其神状皆鸟身而龙首其祠之礼毛【郭曰言择牲取其毛色也周官曰阳祀用骍牲之毛】用一璋玉瘗【郭曰半圭为璋瘗埋也】糈用稌米【郭曰糈祀神之米名先吕反今江东音所一音壻稌稌稻也他覩反糈或作疏非也　任臣案诗云丰年多多稌内则牛宜稌今之糯稻】一璧稻米白菅为席【郭曰菅茅属也音间】
　　南次二经之首曰柜山【郭曰音矩】西临流黄北望诸毗东望长右【郭曰皆山名】英水出焉西南流注于赤水其中多白玉【郭曰尸子曰水方折者有土员折者有珠】多丹粟【郭曰细丹沙如粟也　任臣案雷斆曰白庭砂如帝珠于讦大苏颂曰辰砂小者如石榴子皆丹粟也张衡南都赋緑碧紫英青防丹粟】有兽焉其状如防有距其音如狗吠其名曰狸力【郭曰一作狸刀任臣案骈雅云狸力距防也】见则其县多土功有鸟焉其状如防而人手【郭曰其脚如人手防音处脂反　任臣案篇海云鴸鸟防目人首事物绀珠亦云鴸身如防人面人掌乙酉嵗夏六月有鸟止于杭之庆春门上三日足如小儿面若老人形其鸣曰鴸或以为即鴸鸟也】其音如痹【郭曰未详　任臣案字彚痹音脾鸟名防鹑之雌者】其名曰鴸【郭曰音株　任臣案五音集韵鴸或从佳】其鸣自号也见则其县多放士【郭曰放放逐或作效也任臣案图赞曰彗星横天鲸鱼死浪鴸鸣于邑贤士见放厥理至微言之无况又陶潜读山海经诗鸼鹅见城邑其国有放士念彼懐王世当时数来止或云鸼鹅当作鴅鴸黄省曾诗云宛彼鴸鸟鸣放士真堪哀即此】
　　东南四百五十里曰长右之山无草木多水有兽焉其状如禺而四耳其名长右【郭曰以山出此兽因以名之任臣案图赞曰长右四耳厥状如猴实为水祥见则横流虎其身厥尾如牛元览云长右也防也四耳之兽也骈雅云狌狌长右举父皆禺属也】其音如吟【郭曰如人呻吟声】见则郡县大水【任臣案郡县之称非三代前语此为后人所增】
　　又东三百四十里曰尧光之山其阳多玉其隂多金有兽焉其状如人而鬛穴居而冬蛰其名曰猾褢【郭曰猾懐两音　任臣案褢古懐字汉苑镇碑畏威褢徳是也太平御览作襄广博物志作猾褢皆误骈雅曰猾褢如人而鬛礋兽身而羊首汪若海麟书云以燕伐燕猾褢是逰】其音如斵木【郭曰如人斫木声】见则县有大繇【郭曰谓作役也或曰其县是乱　任臣案图赞曰猾褢之兽见则兴役膺政而出匪乱不适天下有道幽形匿迹黄省曾读山海经诗国邑有大繇康庄行猾褢】
　　又东三百五十里曰羽山【郭曰今东海祝其县西南有羽山即鲧所殛处计此道里不相应似非也　任臣案禹贡注羽山在郯城县七十里十道志羽潭一名羽池东有羽山郡国志云钟离泳城有羽山其水恒清牛羊不饮刘防孟曰淮安贑榆县有羽山经所纪未详是非】其下多水其上多雨无草木多蝮虫【郭曰蚖也　任臣案蚖乃宇之误即虺字谓虺名非】又东三百七十里曰瞿父之山【郭曰音劬】无草木多金玉又东四百里曰句余之山【郭曰今在防稽余姚县南句余县北故此二县因此为名云见张氏地理志　任臣案逸周书有句余此山以地名也亢仓言勾越之余者非一统志云在慈谿西南四十里】无草木多金玉
　　又东五百里曰浮玉之山【任臣案杨慎注曰浮玉即金山也唐明皇改浮玉为金山前人诗天将白玉浮诸水帝以黄金姓此山又刘会孟曰浮玉之山有二在归安者为小浮玉在孝丰者为大浮玉苕水出其阴然经云北望具区则山在具区南非金山明矣一统志浮玉山在湖州城南七里玉湖中巨石如积波不以水盈缩故名天目山志曰天目一名浮玉山见山海经疑非是陆蒙诗入云搆浮玉宛与昆阆匹注云太湖乃仙家浮玉之北宅也又西海之西亦有浮玉山见拾遗记】北望具区【郭曰具区今吴县西南太湖也尚书谓之震泽　任臣案周礼职方氏州其泽曰具区尔雅十薮云吴越之间有具区吕览云菜之美者具区之菁陆广微吴地记云今吴县西南太湖中有包山越絶曰太湖周回三万六千顷亦曰五湖杨州记云太湖一名震泽一名洞庭】东望诸毗【郭曰水名】有兽焉其状如虎而牛尾其音如吠犬其名曰是食人【任臣案事物绀珠曰长出湖州浮玉山如猴四耳虎身牛尾声如犬吠即斯兽也异物彚苑引经亦作长】苕水出于其阴【任臣案苕水有两源一源出天目山一源自独松岭合浮玉山水】北流注于具区【任臣案水经注曰谢康乐云山海经浮玉之山在句余东便是句余县之东山乃应入海具区今在余姚鸟道山北何由北望具区也言洞庭南口有罗浮山髙三千六百丈会稽山宜直湖南又有山阴溪水入焉山阴县西四十里有二溪东溪广一丈九尺冬暖夏冷西谿广三丈五尺冬冷夏暖二谿北出行三里至徐村合成一谿广五丈余而温凉又杂盖山海经所谓苕水也北经罗浮山而下注于太湖故言出其阴入于具区谢言山水微与今时不合未足据也】其中多鮆鱼【郭曰鮆鱼狭薄而长头大者尺余太湖中今饶之一名刀鱼音祚启反　任臣案尔雅鮤鱴刀是也即鰽鱼异物志云是鰽鸟所化故腹中有鸟肾二枚魏武食制谓之望鱼本草谓之鲚鱼杨慎异鱼图赞浮王之山北望具区苕水出焉中多鮆鱼蝴蝶所化列薎长须】又东五百里曰成山【任臣案刘会孟曰成山今在文登县古不夜城计其道里殊为悬絶刘凤吴郡考云慈谿县西南十五里有城山渡或即此也】四方而三坛【郭曰形如人筑坛相累也成亦重耳】其上多金玉其下多青防防水出焉【郭曰音涿】而南流注于【郭曰一作流注于西】虖勺【郭曰虖音呼勺或作多下同　任臣案杨慎注虖勺即滹沱古今字异耳况多音与沱相近又曰滹沱有南有北此南滹沱也其字古书所载例无定体经作虖勺又作虖多乃南也作瀖池北滹沱也水经作滹池秦诅楚文作亚驰字林作滹沱周礼作虖池史记作嘑池九州记作滹沲礼记作恶池据此则防稽勺水宜从沱音无疑郦氏以为夕水者岂即多字之譌耶又下虖勺山与此同名未审何音】其中多黄金【郭曰今永昌郡水出金如糠在沙中尸子曰清水出黄金玉英　任臣案异物志黔南遂府吉州水中并产麸金华阳国志曰兰沧水有金沙洗取融为金本草拾遗曰麸金出水沙中氊上淘取或鹅鸭腹中得之岭表录云五岭内富州賔州澄州涪县江溪河皆产金】
　　又东五百里曰会稽之山四方【郭曰今在会稽郡山隂县南上有禹冡及井任臣案孔灵之会稽记会稽山在县东南其上石状似覆釡禹梦阙会苍水使者却倚覆釡之山是也周礼杨州之镇山曰防稽尔雅东南之美者有防稽之竹箭焉水经注防稽之山古防山也亦谓之茅山又曰栋山越絶曰栋犹镇也故又名镇山刘防孟云古防山有阳明洞道书第十一洞天唐封为南镇吴越春秋云禹巡越大会计治国之道更名茅山为防计亦曰苗山也图赞曰禹徂会稽爰朝羣臣不防是讨乃戮长人玉匮表夏石勒秦】其上多金玉【任臣案王十朋会稽赋苗山金玉】其下多砆石【郭曰砆武夫石似玉今长沙临湘出之赤地白文色茏葱不分明　任臣案砆石水经注作玦石】勺水出焉而南流注于溴【郭曰音鵙　任臣案勺水水经注作夕水注于溴水经注作注于湖】又东五百里曰　山无草木多沙石溴水【郭曰一作浿】出焉而南流注于列涂
　　又东五百里曰仆勾【郭曰一作夕】之山其上多金玉其下多草木无鸟兽无水
　　又东五百里曰咸阴之山无草木无水
　　又东四百里曰洵山【郭曰一作旬】其阳多金其阴多玉有兽焉其状如羊而无口不可杀也【郭曰禀气自然　任臣案王氏释义曰自人至物未有无口继之曰不可杀为其不成物也】其名曰防【郭曰音还或音患任臣案兽经曰蟨则比肩防则无口事物绀珠云防如羊无口黑色孙愐唐韵曰防兽名似羊黑色无口不可杀也又作图赞曰有兽无口其名曰防害气不入厥体无间至理之尽出乎自然】洵水出焉【郭曰音询】而南流注于阏之泽【郭曰音遏】其中多芘蠃【郭曰紫色螺也　任臣案杨慎补注螺色白磨之则紫文生】
　　又东四百里曰虖勺之山其上多梓柟【郭曰梓山楸也柟大木叶似桑今作楠音南尔雅以为柟　任臣案梓有数种木理白者为梓赤者为楸楸之小者为榎梓之美者为椅尸子曰荆有长松文椅又有防梓一名楰亦楸属诗曰北山有楰盖指此也柟木其树直上若幢盖之状生南方黔蜀尤多】其下多荆杞【郭曰杞柏杞也子赤　任臣案荆有紫荆白荆金荆牡荆蔓荆之名苏颂云有青白二种青者为荆白者为楛春秋运斗枢云玉衡星散而为荆杞一名苦杞其根名地骨皮尔雅云杞枸檵小雅云集于苞杞即枸杞也或曰无刺者为荆杞有刺者为枸杞】滂水出焉【郭曰音滂沱之滂】而东流注于海
　　又东五百里曰区吴之山无草木多砂石鹿水出焉而南流注于滂水
　　又东五百里曰鹿吴之山上无草木多金石泽更之水出焉而南流注于滂水水有兽焉名曰蛊雕【郭曰蛊或作纂　任臣案图赞曰纂雕有角声若儿号骈雅云蛊雕如雕而戴角事物绀珠云蛊雕如豹鸟喙一角音如婴儿】其状如雕而有角【郭曰雕似鹰而大尾长翅　任臣案禽之似兽者驼蹄鸟飞生鸟兽之似禽者鹰背犬蛊雕兽皆物絶异也】其音如婴儿之音是食人
　　又东五百里曰漆吴之山无草木多博石【郭曰可以为博碁石】无玉处于东海望丘山其光载出载入【郭曰神光之所潜耀】是惟日次【郭曰是日景之所次舍　任臣案杨氏补注曰经载日月所出入之山凡数十所盖峰峦映壑谷层叠所见然矣非必日月出没定在是也曹孟徳乐府日月之行若出其中孟郊终南山诗日月石上生幽谷视光明即此意耳】凡南次二经之首自柜山至于漆吴之山凡十七山七千二百里其神状皆龙身而鸟首其祠毛用一璧瘗糈用稌【郭曰稻穬也】
　　南次三经之首曰天虞之山其下多水不可以上又东五百里曰祷过之山其上多金玉其下多犀兕【郭曰犀似水牛猪头庳脚脚似有三蹄大腹黑色三角一在顶上一在额上一在鼻上在鼻上者小而不堕食角也好噉棘口中常洒血沬兕亦似水牛青色一角重三千斤　任臣案图赞云犀头似猪形兼牛质角则并三分身互出鼔鼻生风吐气隘溢又云兕推壮兽似牛青黑力无不倾自焚以革皮充武备角助文徳】多象【郭曰象兽之最大者长鼻大者牙长一丈性妒不畜滛子　任臣案象胆四时在四足象身备十二肖肉象皮随割随合象牙闻雷发花皆物性之异者今荆峦山中亦有野象犹马有野马也又楚粤象皆青黑惟拂林大食国乃多白象北户录云象一名伽耶图赞曰象实魁梧体巨貌诡肉兼十牛目不逾豖望头如尾动若丘徙】有鸟焉其状如防【郭曰防似鳬而小脚近尾音骹箭之骹】而白首三足【郭曰或作手】人面其名曰瞿如【郭曰音劬　任臣案元览云三足之鸟有瞿鴽焉】其鸣自号也泿水出焉【郭曰音银　任臣案桑钦水经泿水出武陵镡城县北界沅水谷注云泿水东别迳番禺即此水也】而南流注于海其中有虎蛟【郭曰蛟似蛇四足龙属任臣案景纯江赋水物怪错则有虎蛟钩蛇谓此也又述异记蛟龙眉交生故谓之蛟裴渊广州记云蛟长丈余似蛇颈有白婴尾有肉环梵书云蛟名宫毗罗蛟之属复有蜃名蟂陆禋云蟂即蛟也其外更有蛇头鼈身者名吉吊龙身赤色有毒者名海姜皆龙种而蛟也】其状鱼身而蛇尾其音如鸳鸯食者不肿可以已痔【任臣案拾遗记汉昭帝钓于渭水得白蛟命大官作鲊甚美骨青而肉紫则蛟可食也图赞曰瞿如三手厥状似防鱼身蛇尾是谓虎蛟】
　　又东五百里曰丹穴之山【任臣案尔雅岠齐州以南戴日为丹穴淮南云丹穴太蒙反踵空同梁元帝集度青丘而跨丹穴卢柟赋南丽丹穴北馺空同皆谓此王海云通凤穴以文轨袭龙庭以冠带又云流沙蟠木凤穴林鳯穴即丹穴也】其上多金玉丹水出焉而南流注于渤海【郭曰渤海海岸曲﨑头也　任臣案丹水金出岭山郦道元云名髙猪山也吕氏春秋尧有丹水之战以服南蛮又丹水南有丹崖山赪璧霞举若红云秀天二岫更为殊观】有鸟焉其状如鸡五采而文名曰凤皇首文曰徳翼文曰义背文曰礼膺文曰仁腹文曰信是鸟也饮食自然自歌自舞见则天下安宁【郭曰汉时凤鸟数出髙五六尺五采庄周説鳯文字与此有异广雅曰凤鸡头燕颔蛇颈背鱼尾雌曰皇雄曰凤　任臣案乐叶图征云五凤皆五色为瑞者一为孽者四其四皆似凤并为妖一鹔鹴二发明三焦明四幽昌元览云凤青曰鹖赤曰鹑黄曰焉白曰鹔紫曰鷟杨慎云西有鳻雀东有谏珂北有定甲南有锦驼皆窃凤形而似者也图赞云凤皇灵鸟实冠羽羣八其体五徳其文羽翼来仪应我圣君天老説鳯云濯羽弱水暮宿丹穴陆机七征云拾朝阳之遗卵纳丹穴之飞凤安成王教云鹑火之禽不匿景于丹山顔延之诗聆龙九渊闻鳯窥丹穴庾信宇文宪碑鳯沈丹穴龙亡黑陂又诗云丹穴更巢梧王勃乾元殿颂序桐珪作瑞鳯毛曜丹穴之英魏征邢国公墓志渥洼龙种丹穴鳯雏吕吉父表云鳯生而五色怅丹穴之已遥周彦汴都赋鸑鷟离丹穴而来集指此也】
　　又东五百里曰发爽【郭曰或作丧】之山无草木多水多白猿【任臣案猿似猴而长臂列子貐变化为猨抱朴子猴八百岁变为猨王济曰询记云猿初生毛黑而雄老则变黄转雄为雌数百嵗黄又为白也】泛水出焉而南流注于渤海
　　又东四百里至于旄山之尾其南有谷曰育遗【郭曰或作隧任臣案卢柟泰宇赋讶育遗而洗幼海】多怪鸟【郭曰广雅曰鵽离鹪朋爰居防雀皆怪鸟之属也】凯风自是出【郭曰凯风自南　任臣案王叔斋籁记景风一曰凯风又曰薰风亦曰巨风起自赤天之暑门从南方来图赞曰育隧之谷爰含凯风青阳既谢气应祝融炎风是扇以散郁隆】
　　又东四百里至于非山之首其上多金玉无水其下多蝮虫
　　又东五百里曰阳夹之山无草木多水
　　又东五百里曰灌湘之山上多木无草多怪鸟无兽【郭曰一作灌湖射之山　任臣案释义曰兽依草无草故无兽鸟依木多木故多鸟尧夫谓鸟羽如木叶兽毛如草】又东五百里曰鸡山【任臣案刘防孟云云南鸡山乃八宝所出其澜沧江即黒水　张掖亦有鸡山见下注】其上多金其下多丹雘【郭曰雘赤色者或曰雘美丹也见尚书音尺蠖之蠖　任臣案大传云丹丘出丹雘周书若作梓材惟其涂丹雘盖赤石脂之】黑水出焉而南流注于海【任臣案禹贡汇疏雍州黑水有六入禹贡者则宁夏之黑水地志云出张掖鸡山南流至炖煌蔡氏书传云黒水出汾关山在雍西北今计其道里此似非张掖黑水也刘説为近之樊绰曰西国之水入南海者四曰区江曰西洱河曰丽江曰弥渃江丽江古黑水】其中有鱄鱼【郭曰音团扇之团　任臣案吕氏春秋鱼之美者洞庭之鱄或作江赋云蜦鲎蝞】其状如鲋而尾【任臣案集韵鱄鱼似蛇而豕尾与此小异鲋鰿也】其音如豚见则天下大旱又东四百里曰令丘之山无草木多火【任臣案即荧台火井之属又火山军其地锄耘深入则有烈熖不妨耕植皆此也吴淑火赋行司爟之政令絶令丘之草木本此】其南有谷焉曰中谷条风自是出【郭曰东北风为条风至出轻系督逋留　任臣案淮南子云诸稽摄提条风之所出也】有鸟焉其状如枭人面四目而有耳其名曰颙【任臣案集韵作篇韵作或作又作颙颙双名朱谋防异林云万厯二十年颙鸟集豫章城永宁寺髙二尺许燕雀羣噪之是年五月至七月酷暑异常时朱国祯涌幢小品亦云万厯壬辰颙鸟集豫章人面四目有耳其年夏无雨田禾尽枯】其鸣自号也见则天下大旱【任臣案图赞曰颙鸟栖林鱄鱼处渊俱为旱征灾延普天测之无象厥数惟颙郭音娱】
　　又东三百七十里曰仑者之山【郭曰音论説之论一音伦】其上多金玉其下多青防有木焉其状如谷而赤理其汗如漆其味如饴食者不饥可以释劳其名曰白防【郭曰或作睾苏睾苏一名白防见广雅音羔　任臣案杨氏补注曰睾古臯字春秋繁露云臯苏释劳即此也荀子亦有睾芷之文睾臯苏也芷白芷也事物绀珠云白防如谷赤理汗如漆味甘骈雅曰白防睾苏饴木也元览云白防之汗如漆芑木之汁如血词林海错引经云伦山有木其名曰白防乃防之譌也图赞曰白防臯苏其汗如饴食之辟谷味有余滋逍遥忘劳穷生尽期】可以血玉【郭曰血谓可用染玉作光彩任臣案谈荟云海芋可变金白防可血玉】
　　又东五百八十里曰禺槀之山【任臣案王本作禺膏】多怪兽多大蛇
　　又东五百八十里曰南禺之山【任臣案郭子章曰今清海之属有禺山】其上多金玉其下多水有穴焉水春辄入夏乃出冬则闭佐水出焉而东南流注于海有凤皇鹓鶵【郭曰亦凤属任臣案庄子南方之鸟鹓鶵相如上林赋云防鹓鶵揜焦朋张衡南都赋鸾鸑鹓鶵翔其上】
　　凡南次三经之首自天虞之山以至南禺之山凡一十四山六千五百三十里其人皆龙身而人面【任臣案王延夀梦赋或龙形而似人注引此证之】其祠皆一白狗祈【郭曰祈请祷也】糈用稌右南经之山志大小凡四十山万六千三百八十里












　　山海经广注卷一
　　钦定四库全书
　　山海经广注卷二
　　仁和吴任臣注
　　西山经
　　西山经华山之首曰钱来之山其上多松【任臣案松磥砢修耸其叶有两鬛五阙　　　公字説曰阙栢为百木阙　　　公也栢犹伯也故名】其下多洗石【郭曰澡洗可以磢体去垢圿磢初两反　任臣案杨慎阙　　　垢之石今阙中有之】有兽焉其状如羊而马尾名曰羬羊【郭曰今大月氏国有大羊如驴而马尾尔雅云羊六尺为羬谓此羊也羬音针　任臣案尸子大羊为羬六尺李时珍注本草以羬羊为羚羊误矣説文麙山羊也大面细角麙羬同图赞云月氏之羊其在野厥髙六尺尾赤如马何以审之事见尔雅】其指可以已腊【郭曰治体皴腊音昔】
　　西四十五里曰松果之山濩水出焉北流注于渭其中多铜有鸟焉其名曰防渠【郭曰防音彤弓之形　任臣案杨慎注防音同防渠即渠南中通海县有之名曰鸡旧注音彤谬又古音畧云乃庸渠水鸟也广韵作直音作□韵府羣玉曰庸渠似鳬灰色鸡脚一名草渠即今水鸡明献帝江汉赋之行且揺兮况兄弟之急难亦此也又通志略引经作蜼梁蜼徒冬切】其状如山鸡黑身赤足可以已【郭曰谓皮皱起也音叵駮反】
　　又西六十里曰太华之山【郭曰即西岳华隂山也今在弘农华隂县西南　任臣案尔雅华山为西山岳白虎通华之为言获也言万物成熟可得获也应劭风俗通华变也万物成变由于西方也河图云华山君姓浩名郁狩云笈七籖云西岳姓浩名元仓五岳图云西岳姓姜名垒】削成而四方【郭曰今山形上大下小峭峻也　任臣案张说途经华岳诗寒空削成李氏华山记削成上四方顾其中污也】其髙五千仞其广十里【郭曰仞八尺也上有明星玉女持玉浆得上服之即成仙道险僻不通时含神雾云　任臣案达奚珣华山赋序太华之山前成四面方直者五千余仞盖岳之雄也又辛氏三秦记华山在长安东三百里不知防十里如半天之云华山记云山顶有池生千叶莲华因名华山刘防孟阙今华隂县最著者莲花明星玉女三峰而仙掌崖日月阙苍龙岭皆竒境也谢华启秀云华山之上明星逺烛谓阙图赞曰华岳灵峻削成四方爰有神女是挹玉浆其谁逰之龙驾云裳】鸟兽莫居有蛇焉名曰肥【任臣案胡文焕图作遗音废骈雅肥遗肥皆毒虫也】六足四翼见则天下大旱【郭曰汤时此蛇见于阳山下复有肥遗蛇疑是同名　任臣案成汤元祀肥见于阳山后有七年之旱述异记曰肥遗西华山中有之见则大旱吴淑蛇阙或号肥遗旌忠庙碑驱伯强兮逐肥宋濓文蜰一出而鱼尽怖图赞云肥遗为物阙　　　鼓翼阳山以阙亢厉乘林既祷倐忽潜逝今华山有肥穴土人谓之老君脐明末时大旱肥曾一见云】
　　又西八十里曰小华之山【郭曰即少华山】其木多荆其兽多防牛【郭曰今华隂山中多山牛山羊肉皆千斤牛即此牛也音昨　任臣案防牛即犛牛见中山经注】其隂多磬石【郭曰可以为乐石】其阳多防琈之玉【郭曰防琈玉名所未详也
　　浮两音　任臣案虞汝明阙　　　　　以瑶碧之梓为琴饰以防琈寳玉即名日阙　　　　　韵防音樗蒲之摴又杨氏玉名诂曰琈玉采也】鸟多赤鷩【郭曰赤鷩山鸡之属胸腹洞赤冠金皆黄头緑尾中有赤毛彩鲜明音作蔽或作鼈　任臣案尔雅翼云鷩一谓之蛦又谓之鵔鸃说文鷩赤雉也此鸟阙故曰蛦好山栖】可以御火其草有萆荔【郭曰萆荔香草也蔽戻两音　任臣】
　　【案杨阙　　　荔也旧注音戻非六书索隐云山海经薜荔作阙　　　绀珠曰萆荔如韭而厚三月开紫碧花五月结阙　　　一名荔挺一名马葹可合香】状如乌韭而生于石上亦縁木而生【郭曰乌韭在屋者曰昔邪在墙者曰垣衣　任臣案崔融瓦松赋昔邪今之瓦松也本草云在石曰乌韭在屋曰瓦松在墙曰土马在山曰卷栢在水曰防】食之已心痛
　　又西八十里曰符禺之山【任臣案水经注作观愚之山纬畧引此作将遇之山】其阳多铜【任臣案顶新书云土得紫阳之气而生緑緑二百年而生石铜始生于中管子上有陵石下有赤铜】其隂多铁【任臣案土宿本草云铁受太阳之气始生之初卤石产焉一百五十年而成慈石二百年孕而成铁管子云上有赭下有铁】其上有木焉名曰文茎其实如枣可以已聋其草多条其状如葵而赤华黄实如婴儿舌食之使人不惑符禺之水出焉【任臣案水经注作符愚之水】而北流注于渭其兽多葱聋其状如羊而赤鬛【任臣案骈雅曰羊之异者一角谓之防防赤鬛谓之葱聋一角而神谓之觟防事物绀珠曰葱聋如羊黒首赤鬛】其鸟多鴖【郭曰音旻】其状如翠而赤喙【郭曰翠似燕而绀色也】可以御火【郭曰畜之辟火灾也　任臣案图赞曰防渠已殃赤鷩辟火文茎愈聋是则嘉果鴖亦卫灾厥形唯么】
　　又西六十里曰石脆之山其木多防柟【郭曰防树髙三丈许无枝条叶大而员枝生梢头实皮相褁上行一皮者为一节可以为绳一名栟闾音马之　任臣案防有两种一种有皮丝可作绳一种小而无丝叶可作帚通志略以为王篲非也】其草多条其状如韭而白华黑实食之已疥其阳多琈之玉其阴多铜灌水出焉【任臣案水经注小赤水出石脆之山即灌水也】而北流注于禺水其中有流赭【郭曰赭赤土】以涂牛马无病【郭曰今人亦以朱涂牛角云以辟恶马或作角任臣案图赞曰沙则潜流亦有运赭于以求铁趋在其下蠲牛之疠作采于社】
　　又西七十里曰英山其上多杻橿【郭曰杻似棣而细叶一名土橿音纽橿木中车材音姜　任臣案尔雅杻檍陆玑云杻叶似杏叶而尖白色皮正赤为木多曲少直二月开花似练而细蕋正白粲诗缉曰杻木今官园种之名曰万岁或谓之牛筋或谓之檍材可为弓弩干】其阴多铁其阳多赤金禺水出焉【任臣案水经注作愚水】北流注于招水【郭曰音韶】其中多防鱼【郭曰音同蚌蛤之蚌】其状如鼈其音如羊【任臣案事物绀珠曰蚌鱼如鱼尾二足音如羊又刘鳯杂俎作防鱼】其阳多箭防【郭曰今汉中郡出防竹厚里而长节根深笋冬生地中人掘取食之防音媚　任臣案广雅箭防蓺也】其兽多防牛羬羊有鸟焉其状如鹑【任臣案鹑大如鸡雏头细而无尾毛有斑防性醇无常居有常匹随地而安庄子所谓圣人鹑居也其子曰初生谓之罗鹑至秋初谓之早秋中秋已后谓之白唐一物四名淮南万毕术云虾蟇得化为鹑交州记云南海黄鱼九月变为鹑】黄身而赤喙其名曰肥遗食之已疠【郭曰疠疫病也或曰恶创韩子曰疠人怜主　任臣案疠一音赖刘会孟曰太华山蛇明肥见则大旱英山鸟名肥遗食之巳厉美恶不嫌同名】可以杀虫
　　又西五十二里曰竹山其上多乔木【郭曰枝上竦者音桥】其阴多铁有草焉其名曰黄雚其状如樗其叶如麻白华而赤实其状如赭【郭曰紫赤色】浴之已疥又可以已胕【郭曰治胕肿也音符】竹水出焉北流注于渭其阳多竹箭【郭曰箭篠也　任臣案尔雅防稽之竹箭禹贡篠簜既敷注云篠竹箭也】多苍玉【任臣案于阗采玉之地有緑玉河白玉河乌玉河太平御览载交州出白玉夫余出赤玉挹娄出青玉大秦出菜玉西蜀出黑玉并不言苍玉然周礼有苍璧礼天之文意即青玉也】丹水出焉【郭曰今所在有丹水】东南流注于洛水其中多水玉多人鱼【郭曰如防鱼四脚　任臣案异物志异鱼图皆云人鱼似人长三尺有髪不可食是同名异者也】有兽焉其状如防而白毛大如笄而黑端【郭曰笄簪属】名曰毫【郭曰狟猪也夹髀有麄毫长数尺能以脊上毫射物亦自谓牝牡狟或作猳吴楚呼为鸾猪亦此也　任臣案杨雄长杨赋搤熊罴拖毫猪注一名帚獂通志略谓之山猪唐本草谓之嵩猪亦谓之豲或谓之貆猪星禽云壁水毫猪也图赞曰刚鬛之族号曰豪狢毛如攒锥中有激矢厥体兼资自为牝牡又张师正倦防録南海有泡鱼大如斗身有刺能化毫猪巽为鱼坎为豕岂巽变坎乎理或然也】又西百二十里曰浮山【任臣案成都平阳泽州髙州城豪州广陵松江皆有浮山是异地而同名者】多盼木【郭曰音美目盻兮之盻】枳叶而无伤【郭曰枳刺针也能伤人故名云】木虫居之【郭曰在树之中　任臣案刘防孟云桂蠧在木之中其味甚美尉佗所贡】有草焉名曰薰【郭曰音训】草【任臣案左传一薰一莸魏略曰大秦山出熏草成公绥宣清赋哀熏草之见焚南越志云土人名燕草即今零陵香也嵇含草木状云薰草出南海叶如麻两两相对其气如蘼芜可以止厉】麻叶而方茎赤华而黑实【任臣案屈子天问靡防九衢枲华安居柳子天对有防九岐厥图以诡浮山孰产赤华伊枲盖指此】臭如蘼芜【郭曰蘼芜香草易曰其臭如兰眉无两音任臣案尔雅作蘼芜疏云芎防苗也一名蕲茝一名薇芜一名江蓠淮南子曰似蛇牀古诗上山采蘼芜言】
　　【拾香草也】佩之可以已疠
　　又西七十里曰羭次之山【郭曰音防　任臣案即榆次山】漆水出焉【郭曰今漆水出岐山　任臣案水经注漆水出扶风杜阳俞山东北入于渭程大昌雍録曰雍境漆水凡四出而实三派雍州富平县石川河一也邠州新平县漆水二也凤翔府普洱县漆水三也郑白渠亦名沮漆四也四水之中唯石川河当为禹贡漆沮而绵诗之谓白土漆沮者在岐不在邠也】北流注于渭其上多棫橿【郭曰棫白桵也音域　任臣案诗大雅芃芃棫朴陆机曰三苍説棫即柞也其材理全白无赤心者谓之白桵可为车辐今人谓之白梂或曰柘尔雅疏桵小木丛生有刺实如耳珰紫赤可啖二説不同未知孰是】其下多竹箭其隂多赤铜其阳多婴垣之玉【郭曰垣或作短或作根或作埋传写谬错未可得详　任臣案骈雅曰婴垣防琈美玉也】有兽焉其状如禺而长臂善投其名曰嚣【郭曰亦在畏兽画中似狝猴投掷也　任臣案图赞曰浴疾之草厥子赭赤肥遗似鹑其肉已疫嚣兽长臂为物好掷】有鸟焉其状如枭人面而一足曰橐【郭曰音肥　任臣案骈雅曰橐瞿如鳬徯人面鸟也图赞曰有鸟人面一脚孤立性与时反冬出夏蛰带其羽毛迅雷不入又孙愐唐韵云土精也似鴈一足黄色广州志独足鸟一名山萧鸟大如鹄其色苍其声自呼临海志云独足鸟文身赤口昼伏夜飞将雨转鸣即孔子所谓商羊也河图曰鸟一足名独立见则主勇强南史陈之将亡有鸟一足集其殿庭以觜画地成文凡此皆一足鸟亦橐】冬见夏蛰【任臣案释义曰纯阳之气冬则出夏则藏耳若蛰而非蛰也】服之不畏雷【郭曰着其毛羽令人不畏天雷也或作灾】
　　又西百五十里曰时山无草木逐【郭曰或作遂】水出焉北流注于渭其中多水玉
　　又西百七十里曰南山【任臣案刘氏云南山今按长安蓝田鄠县界】上多丹粟丹水出焉北流注于渭兽多猛豹【郭曰猛豹似熊而小毛浅有光泽能食蛇食铜铁出蜀中豹或作虎】鸟多尸鸠【郭曰尸鸠布谷也或曰鹕鹯也鸠或作丘　任臣案尔雅鸤鸠鴶鵴陆玑云一名击谷严粲云一名桑鸠仲春鹰所化为鸠也山隂陆氏曰一名抟江东呼为郭公又为获谷】
　　又西百八十里曰大时之山【任臣案上有时山此名大时山犹地志中射的山有大射的山劳山有大劳山】上多谷柞【郭曰柞栎　任臣案又凿子木亦名柞】下多杻橿隂多银阳多白玉涔水出焉【郭曰音潜　任臣案涔水今出旱山郦道元云涔水即黄水也】北流注于渭清水出焉南流注于汉水【郭曰今河内修武县县北黒山亦出清水】
　　又西三百二十里曰嶓之山【郭曰今在武都氐道县南嶓音波　任臣案括地象曰嶓冡上为狼星常璩华阳国志西岷嶓冡地称天府汉中记云嶓冡以东水皆东流嶓冡以西水皆西流又嶓冡有二一在天水一在汉中宁羗汉水所出】汉水出焉而东流注于沔【郭曰至江夏安陆县江即沔水】嚣水出焉北流注于阳水【郭曰或作阳】其上多桃枝【任臣案桃枝今名桃竹实心多节可以为杖又可为簟裴氏广州记有桃竹魏志倭国有桃枝竹图赞曰嶓冡美竹厥号桃枝丛薄幽蔼从容郁猗簟以安寝杖以扶危】钩端【郭曰钩端桃枝属　任臣案钩端藤也其色红可以束物】兽多犀兕熊罴【郭曰罴似熊而黄白色猛憨能防树一云长头髙脚任臣案李时珍曰熊罴魋三种一也如豕色黑者熊也大而色黄白者罴也小而色黄赤者魋也罗良愿】
　　【云熊有猪熊形如豕而马熊形如马】鸟多白翰【郭曰白翰白鵫也亦名鵫雉又曰白雉】赤鷩有草焉其叶如【郭曰香草兰属也或以为薰叶失之音恵　任臣案草即零陵香也亦谓之薰草离骚云余既滋兰之九畹兮又树之百畮又云既替余以纕兮又申之以揽茝盖兰为兰草为薰叶也张揖广雅云卤薫也其叶谓之广志云草緑叶紫花魏武以为香烧之叶可代香非今之兰审矣郑樵曰即零陵香后人因不识兰草兰花原为二种遂以一榦一花者为兰一榦数花者为号曰兰朱子楚词辨证曰今兰但花香而叶乃无气质弱易萎之可刈佩必非古人所指然则今似茅而花有两种者非古兰明甚郭谓非薰叶其亦误以兰为草欤】其本如桔梗【郭曰本根也　任臣案桔梗似荠苨一名利如一名符扈一名房图国防云今求柴葫桔梗于沮泽则累世不得一焉及之睾梁父之隂则郄车而载耳】黑华而不实名曰蓇蓉【任臣案河图括地象云嶓冡山上有异花草名骨容食之无子杨慎注曰今名花骨空凌霄花之黄氏绀珠亦云花蓇空出嶓山服之无子又尔雅释草花而不实谓之蓇】食之使人无子
　　又西三百五十里曰天帝之山上多防柟下多菅【郭曰菅茅也】有兽焉其状如狗名曰谿【郭曰或作谷】边【郭曰或作遗】席其皮者不蛊【任臣案熊氏冀越集木狗形如黑狗能登木其皮可为衣褥能运动血气李时珍本草云川西有豹大如狗黒色尾亦如狗其皮作裘褥甚暖疑即谿边也事物绀珠云谿边如狗席其皮辟蛊蛊腹病或云蛇蛊金蚕蛊之】有鸟焉其状如鹑黑文而赤翁【郭曰翁头下毛音汲瓮之瓮】名曰栎【郭曰音沙砾之砾】食之已痔【任臣案读书考定曰肥遗巳疠雷栎巳痔事物绀珠亦曰雷栎巳痔数斯巳瘿图赞曰有华无实蓇容之树谿边狗皮厌不蛊黑文赤翁鸟愈痔】有草焉其状如葵其臭如蘼芜名曰杜衡【郭曰香草也　任臣案尔雅杜土卤离骚杂杜衡与芳芷博物志云杜衡乱细辛故一名土细辛又其叶如马蹄俗名马蹄香经谓可以走马亦因其性以为用也杜若亦名杜衡别録所谓杜莲广雅所谓楚衡者也其自别后人多不辨】可以走马【郭曰带之令人便马或曰马得之而徤走任马案图赞曰狌狌犇人杜衡走马理固须因体亦有假足骏在感安事御者】食之已瘿
　　西南三百八十里曰皋涂之山蔷【郭曰音色或作蒉又作葍】水出焉西流注于诸资之水涂水出焉【任臣案今榆次县有大涂水小涂水】南流注于集获之水其阳多丹粟其隂多银黄金【任臣案银黄杨慎以为即黄银也银黄汉代用以为佩唐太宗常赐房元龄黄银带又虞世南书夫子庙碑太宗赐之王羲之黄银印一枚北史辛公义为牟州刺史山产黄银获之以献春秋运斗枢云人君秉金徳而生则黄银见熊太古冀越集云黄银絶少道家言神畏之方勺泊宅编云黄银出蜀中与金无异但上石则白色丹霞子曰丹砂伏火化为黄银能重能轻能神能灵程氏演繁露云银黄主辟邪元览云黄银辟金刚石辟恶毒或云鍮石也非是庾信羽调曲山不藏于紫玉地不爱于黄银一云银与黄金二物】其上多桂木【任臣案范成大桂海志云凡木叶心皆一纵理独桂有两道如圭形故字从圭尔雅谓之梫】有白石焉其名曰礜可以毒鼠【郭曰今礜石杀防音豫蚕食之而肥任臣案本草经礜一名青分石一名立志石一名固羊石又名鼠乡以其能毒鼠也图赞曰禀气方殊舛错理微礜石杀鼠蚕食而肥物性虽反齐之一归】有草焉其状如槀茇【郭曰槀茇香草　任臣案茇音沛藁本也一名乡别録谓之微茎】其叶如葵而赤背名曰无蓧可以毒鼠【任臣案元览云无蓧毒鼠葶防毒鱼】有兽焉其状如鹿而白尾马足人手【郭曰前两脚似人手】而四角名曰如【郭曰音猳婴之婴　任臣案埤苍云皋涂之山有兽如鹿名曰如骈雅曰鹿四角为如或作玃如广雅曰西方有兽焉如鹿白尾马足人手四角其名曰玃如亦作玃玃事物绀珠曰玃玃状如白鹿前两脚似人手后两脚似马蹄图赞曰如之兽鹿状四觡马足人手其尾则白貌兼三形攀木縁石又司马贞引经云鼻涂山有兽似鹿马足人手四角名为蠗是古木异同也梅氏云蠗即防猱】有鸟焉其状如鸱【任臣案鸱似鹰而稍小尾如舵极善髙翔有数种禽经云善者曰鹞窃者曰雕骨曰鹘暸曰鹞展曰鹯夺曰鵽又云鹘生三子一为鸱尔雅谓之茅鸱诗疏谓之雀鹰或谓之隼齐人谓之击正南谓之题肩】而人足名曰数斯【任臣案骈雅云周周大首鵹鹕数斯阙人足鸟事物绀珠曰数斯如雉人足】食之已瘿【郭曰或作癎】
　　又西百八十里曰黄山【郭曰今始平槐里县有黄山上故有官汉恵帝所起疑非此任臣案潘之恒黄海引此与徽州黄山为非是又济南府南六十里亦有黄山与此同名】无草木多竹箭昐水出焉【郭曰音美目盻兮之盻】西流注于赤水其中多玉有兽焉其状如牛而苍黑大目其名曰【郭曰音敏任臣案即牰犚牧犈之属事物绀珠云苍黑色大目】有鸟焉其状如鸮【任臣案鸮大如鸠绿色张华云鸮鵩鸺鹠一物也】青羽赤喙人舌能言名曰鹦防【郭曰鹦防舌似小儿舌脚趾前后各两扶南徼外出五色者亦有纯赤白者大如鴈也　任臣案说文鹦鹉能言鸟也尔雅翼曰其足指前后各二特为羽族异故字从武又名鹦防吴志云鸟名鹦防未闻鹦父字説文婴儿生不能言母教之言已而能言以言此鸟之能言是也又鸟目下睑眨上惟此鸟两睑俱动如人目内典谓之臊陀今秦中有吉了声差重浊亦鹦防元览云鹦防人舌而语清吉了人耳而语浊图赞曰鹦防慧鸟青羽赤喙四指中分行则以觜自贻伊笼见幽坐趾】
　　又西二百里曰翠山其上多防柟其下多竹箭其阳多黄金玉其隂多旄牛【见潘侯山注】麢麝【郭曰麢似羊而大角细食好在山崖间麝似獐而小有香　任臣案尔雅麢大羊陶注本草云今出建平宜都诸蛮中及西域王安石字説鹿则比而环角外向以自防麢则独栖悬一角以逺害可谓霛也故字从鹿从灵后人作羚星槎胜览云阿丹国羚羊自胷中至尾垂九块名九尾羊又安南髙石山出一角羚羊见寰宇志唐传奕以羚羊角碎金刚石即麢羊也麝脚似麕有香尔雅释兽云麝父麕足字林云小鹿有香其足似麞故云麕足俗呼为香麞】其鸟多鸓【郭曰音垒　任臣案广雅云鹠飞鸓也即此又字彚防鸟如鹊两手四足可御火音力追切睿宗江汉赋云又有两首之防以鸓为防未识所防】其状如鹊赤黑而两手四足【任臣案博物志翠山鸟两首四足可以御火又五侯鲭云鸓鸟生翠山状如鹊四足不云两首疑误也又释书载其命鸟亦二首一身】可以御火【任臣案刘会孟曰鸟可御火者多汉宫殿多以鸟名事物绀珠云鴖鸓防余俱辟火图赞曰数斯人脚厥状似鸱兽大眼有鸟名鸓两头四足翔若合飞】
　　又西二百五十里曰騩山【郭曰音巍一音隗嚣之隗】是錞于西海【郭曰錞犹堤埻也音章闰反】无草木多玉凄水出焉【郭曰或作浽】西流注于海其中多采石黄金【郭曰采石石有彩色者今雌黄空青绿碧之属　任臣案杨慎补注曰穆天子传天子至于重氏之黑水爰有采石之山凡好石之器于是乎出又水经注若水傍有光珠之穴其云采石山光珠穴者疑即今寳山寳井今多产寳石其品有红刺紫刺软红硬红酒黄祖母緑是即经之采石也又李东璧本草亦云米石与寳石同碧者唐人谓之瑟瑟红者宋人谓之靺鞨黄者名木难珠紫者名蜡子】多丹粟
　　凡西经之首自钱来之山至于騩山凡十九山二千九百五十七里华山也【郭曰者神之所舍也　任臣案汉志云东北神明之舍西方神明之墓冡犹墓意】其祠之礼太牢【郭曰牛羊豕为太牢】羭山神也祠之用烛【郭曰或作】斋百日以百牺【郭曰牲纯色者为牺】瘗用百瑜【郭曰瑜亦美玉名音防】汤【郭曰或作温】其酒百樽【郭曰温酒令】婴以百珪百璧【郭曰婴谓陈之以环祭也或曰婴即古罂字谓盂也徐州云穆天子传曰黄金之婴之属也】
　　其余十七山之属皆毛牷用一羊祠之【郭曰牷谓体全具也左传曰牷牲肥腯者也】烛者百草之未灰白蓆采等纯之【郭曰纯縁也五色纯之等差其文防也周礼莞席纷纯】
　　西次二经之首曰钤山【郭曰音髠钳之钳或作冷又作涂　任臣案刘氏云属州误】其上多铜其下多玉其木多杻橿
　　西二百里曰泰【郭曰或作秦】冒之山其阳多金其隂多铁浴水出焉东流注于河其中多藻玉【郭曰藻玉玉有符彩者或作东音练】多白蛇【郭曰水蛇】
　　又西一百七十里曰数厯之山【任臣案太平御览引经作数厯】其上多黄金其下多银其木多杻橿其鸟多鹦防楚水出焉而南流注于渭其中多白珠【郭曰今蜀郡平泽出青珠尸子曰水员折者有珠　任臣案左思蜀都赋青珠黄环是也】
　　又西百五十里曰髙山其上多银其下多青碧【郭曰碧亦玉也今越巂会稽县东山出碧】雄黄【郭曰晋太兴三年髙平郡界有山崩其中出数千斤雄黄】其木多防其草多竹泾水出焉【郭曰音经】而东流注于渭【郭曰今泾水出安定朝那县西井头山至京兆髙陵县入渭也　任臣案一统志云泾河自平凉府西南白岩发源至泾州又东南至邠州界又东北至西安府髙陵县界会于渭】其中多罄石【郭曰书曰泗濵浮磬是也　任臣案刘防孟云陜西耀州石可为磬故名磬玉山非泗濵浮磬也】青碧
　　西南三百里曰女牀之山【任臣案东京赋注女牀山在华隂西六百里】其阳多赤铜其隂多石湼【郭曰即矾石也楚人名为湼石秦名为羽湼也本草经亦名曰湼石也　任臣案木草黑石脂一名石墨一名石湼南人谓之画眉石矾石一名湼石又名羽泽二名原自不同且矾石并无石湼之名以湼石为石湼是郭注之误也李氏注本草于矾石条下仍引经文亦未察其谬耳又石灰亦名石墨与此不同杨慎注曰石湼可以染黒色论语湼而不淄即此物也又可以书字谓之石墨上古用漆书中古用石墨书今代用烟墨不知石墨为何物矣本草石湼一名丹又名黑丹孝经援神契曰王者徳至山陵而黑丹出文选东京赋黑丹流淄魏都赋墨井盐池注云邺西有墨井又宜阳县有石墨山汧阳县有石墨洞贑州兴国县上洛山皆产石墨广东始兴县小溪中亦产石黑水经注商州黄水北有黑山山石悉黑此皆石湼也】其兽多虎豹犀兕有鸟焉其状如翟而五彩文【郭曰翟似雉而大长尾或作雕属也】名曰鸾鸟见则天下安宁【郭曰旧説鸾似鸡瑞鸟也周成王时西国献之　任臣案师旷禽经鸾瑞鸟一曰鸡趣顾野王符瑞图曰鸡趣王者有徳则见尚书中云周公归政于成王太平制礼鸾鸟见禽虫述曰鸾赤曰丹凤青曰羽翔白曰化翼曰隂翥黄曰上符亦名翳楚词云驷至虬而乗翳是也张衡东京赋鸣女牀之鸾鸟舞丹穴之凤皇骆賔王露布女牀鸣凤韵归昌于帝梧李商诗女牀无树不栖鸾顾起元幽思赋羞鷰羽之差池兮感女牀之文鸾指此图赞曰鸾翔女牀凤出丹穴拊翼相和以应圣哲击石靡咏韶音其絶】
　　又西二百里曰龙首之山【任臣案一统志山在应州牝山之南跨云中三秦记曰长六十里头入于渭尾达樊川云昔有黑龙从山南出饮渭其行道因成土山故以名焉】其阳多黄金其隂多铁苕水出焉东南流注于泾水其中多美玉又西二百里曰鹿台之山【郭曰今在上郡　任臣案今名麓台山在平遥县南四十七里一名蒙山】其上多白玉其下多银其兽多防牛羬羊白豪【郭曰豪貆猪也】有鸟焉其状如雄鸡而人面名曰鳬徯其名自呌也见则有兵【任臣案刘会孟曰鸟人面者非大美则大恶其美者频伽大恶者鳬徯黄省曾诗海内扬戈兵鳬徯下鹿台谓此也】
　　西南二百里曰鸟危之山其阳多磬石【任臣案陈旸乐书曰少华之山其隂多磬鸟危之山其阳多磬髙山泾水出焉其中多磬则磬名所自固虽不一要之一适隂阳之和者泗濵所贡浮磬　已盖取其土少而水多其声和且润也】其隂多檀【任臣案檀有黄白二种叶皆如槐与梓榆荚蒾相似语云斫檀不谛得荚蒾荚蒾尚可得驳马】楮【郭曰楮即谷木　任臣案日华子曰皮斑者为楮皮白者为谷李时珍云楚人呼乳为谷其木白汁如乳故以名之埤雅训为恶误矣陶居云即今构树也陆玑诗疏曰构幽州人谓之谷桑荆杨交广谓之谷】其中多女牀【郭曰未详　任臣案王氏释义曰女牀疑草石】鸟危之水出焉西流注于赤水其中多丹粟又西四百里曰小次之山其上多白玉其下多赤铜有兽焉其状如猿而白首赤足名曰朱厌【任臣案骈雅曰朱厌雍和腾猿獑阙风母前儿皆猿属也事物绀珠云朱厌如猿白身赤足】见则大兵【郭曰一作见则有兵起焉一作见则为兵　任臣案图赞曰鳬徯朱厌见则有兵异感同理不虚行推之自然厥数难明】又西三百里曰大次之山其阳多垩【郭曰垩似土色甚白音恶】其隂多碧其兽多防牛麢羊
  </div>
  <div class="pagination">
   <span class="current-page">
    1
   </span>
   <a href="山海经广注_page2.html">
    2
   </a>
   <a href="山海经广注_page3.html">
    3
   </a>
   <a href="山海经广注_page4.html">
    4
   </a>
   <a href="山海经广注_page5.html">
    5
   </a>
   <a href="山海经广注_page6.html">
    6
   </a>
   <a href="山海经广注_page7.html">
    7
   </a>
   <a href="山海经广注_page8.html">
    8
   </a>
   <a href="山海经广注_page9.html">
    9
   </a>
   <a href="山海经广注_page10.html">
    10
   </a>
   <a href="山海经广注_page2.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
