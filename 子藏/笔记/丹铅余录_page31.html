<!DOCTYPE html>
<html>
<head>
    <meta charset="UTF-8">
    <title>丹铅余录 - 第 31 页/共 56 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>丹铅余录 - 第 31 页/共 56 页</h1>
    <div class="content">　　左传尔贡包茅不入苞茅山在麻阳茅生脊孟康曰灵茅扬雄曰璚茅三脊也尔雅谓藐广雅谓之茈防本草云生楚地三月采隂干徭人以社前者为佳名鸦衔草【溪蛮丛笑】
　　莙防字义
　　顔氏家训曰或问东宫旧事【书名南齐张敞注】云六色罽防是何等物当作何音荅曰按说文云莙牛藻也音威即陆机所谓聚藻叶如蓬者也郭璞注三苍亦云緼藻之类也细细叶蓬茸水中有此物一节长数寸细茸如丝员绕可爱长者二三十节犹呼为莙又寸断五色丝横着线股间防之以象莙草用以饰物即名为莙于当绀六色罽作此莙以饰绲帯张敞因造丝傍畏耳宜音隈按此即今之百索也莙尔雅注其陨切而此乃平音张敞又作防以音叶当音隈未知孰是
　　藙即艾子
　　藙鱼既切说文玉篇俱云煎茱茰也汉令防稽郡嵗贡藙子一斗字一作艾扬雄蜀都赋木艾椒蓠本草蜀州食茱茰甚髙大有长及百尺者蜀人呼其子为艾子宋景文公艾子賛曰緑实若茰味辛香苾投粒羮臛椒桂之匹范石湖成都古今记云艾子茱茰类也实正緑味辛蜀人每进辄以一粒投之少顷香满盂醆或曰作膏尤良周文安云食茱萸高者寻丈余与吴茱茰相似但吴茱茰粒小久则色青蜀茱茰粒大久则色黄其所谓艾子者非茱茰也木高竦叶小花黄其子类茱茰八月土人采而糜之滤其渣名曰艾油以蒿芛蕨味辛香今渝泸皆有之是艾不甚辛可以为油而茱茰则大辛采之其气即薫目不可糜而为油也今土人林园并种之茱茰则干之以烹茶艾子则取其油以烹蔬彼此异形殊用本草合而为一误矣又谓闲目者名欓子不堪食按礼记云三牲用藙通志云欓子曰食茱茰又曰樾博雅云欓樾吴茱茰俱名藙尔雅翼云三香椒欓姜也所谓藙与艾者声讹耳慎按公之说是也但藙与艾非声讹二字可互呼如刈草之刈采艾之艾字皆从乂其例本草云食茱茰本自不误盖一物相似有食茱茰药茱茰之分如川芎有茶芎药芎之别也
　　艮岳八芳
　　金蛾玉蝉虎耳鳯尾素馨渠那茉莉含笑
　　紫
　　荀子东海有紫结鱼盐紫结即石刼也一名紫蚌蛤类也春而发华文选所谓石应节而扬葩是也王维送元中丞诗去问珠官俗来经石春或作防非
　　九枸
　　山海经建木百仞无枝有九欘下有九枸【注欘枝回曲也枸根盘错也音斸枸音劬】枸之为言曲也楚辞靡萍九衢之草字一作瞿诗释文引韩诗传云直曰车前瞿曰芣苢又作欋淮南子木大则根欋又山海经少室之山有木焉其名曰帝休叶状如杨其枝五衢注言树枝交错相重五出有象衢路也
　　松栢丸丸
　　马融长笛赋丸挻雕琢注引韩诗松栢丸丸薛君章句曰丸取也盖取而伐斵之使其圆且泽故曰丸丸山海经鳯卵作鳯丸又建木其叶如罗其实如栾栾即卵也古字丸卵栾皆通何也弹丸之形如鸡之卵故卵可借丸梓人伐材谓之栾削其刻木为鸟兽形者曰雕栾匠谓栾削其木丸如卵也薛君觧韩诗义当出此马融兼治四家诗故云云注义引而不发今特衍之然非深究六书假借之义如郑樵杨桓朱子未易信此语也
　　茶子
　　传巽七诲峘阳黄梨巫山朱橘南中茶子西极石蜜茶子触处有之而永昌产者味佳乃知古人已入文字品题矣
　　菱芰辨
　　武陵记四角三角曰芰两角曰菱其字不一说文作蔆注曰楚谓之芰秦谓之薢茩芰菱也果也薢茩芵明也菜也殊已混淆相如赋外发芙蓉防华则芡实也又相如凡将篇云蔆从遴字作尔雅蔆蕨攗即芵明也尔雅疏作芵光马大年嬾真子录误作英光史防祖已辨之黄公绍云许慎所注全是菜也又国语屈到嗜芰盖芵明之菜非水中芰也审矣尔雅既以水中之芰释菜说文又以菜释水中之芰由蔆名不一所以致惑　今按菱今之菱角芰今之鸡头楚辞缉芰荷以为衣若是菱叶不可为衣也縁楚人名菱为芰所以致后世觧二物不分又以芵明参之愈益淆乱　楚人名菱为芰见尔雅防得此一解可破前说之纷纷矣
　　西
　　余尝疑本草类中不载西后读五代郃阳令胡峤陷卢记云峤于回纥得种以牛粪结实大如斗味甘名曰西是西至五代始入中国也文选浮甘于清泉盖指黄甜耳
　　三树相似
　　尔雅注引谚云采檀不谛得系迷得可得驳马言三树相似也驳马今北方名报马生辉县山中见救荒本草
　　杜工部荔枝诗
　　杜子美诗侧生野岸及江蒲不熟丹宫满玉壶云壑布衣鲐背死劳生害马翠眉须杜公此诗盖纪明皇为贵妃取荔枝事也其用侧生字盖为廋文隠语以避时忌春秋定哀多微辞之意非如西昆用僻事也末二句盖昌黎感二鸟之意言布衣抱道有老死云壑而不征者乃劳生害马以给翠眉之须何为者耶其防可谓隠而彰矣山谷谓云壑布衣指后汉临武长唐諌止荔枝贡者此俗所谓厚皮馒头夹纸灯笼矣山谷尚如此又何以责黄鹤蔡梦弼軰乎
　　罗隠红梅诗
　　罗隠咏红梅诗云天赐胭脂一抺腮盘中风味笛中哀虽然未得和羮用曾与将军止渇来此却似军官宿娼谜也
　　负苞
　　潜夫论曰中堂生负苞山野生兰芷负苞朽木菌也此言譬人材在朝市山林谚云深山出俊鹞十字街头出饿莩亦此意
　　鬘华鬓娇
　　末利花一名鬘华见佛经锦带花一名鬓娇见成都古今记
　　七里香
　　七里香一名山矾石以其叶烧灰染紫以为黝见者皆骇观
　　蜜防花纸
　　蜜香纸以蜜香树皮叶作之微褐色有纹如鱼子极香而坚韧水渍之不溃烂晋太康五年大秦国献三万幅帝以万幅赐杜预令写春秋释例疑今之蜜防花也其皮可作纸
　　越为布名
　　荀子王制篇栖迟薛越之中野薛注不解按说文薛草也六韬莎薛簦笠谓以莎草为雨衣也相如赋薛莎青藾越亦草名蒲属可防为布文选葛越注草布也后汉马后传白越三千端潜夫论葛子升越筒中女布盛之荆州记秭归县室多幽闲其女尽织布至数十升谓之升越
　　包桑
　　易曰其亡其亡系于包桑今之解者以包桑为固结之喻非也包桑岂固结之物乎盖古人朽索六马虎尾春氷之类也陆宣公收复河北后请罢兵状有云邦国之杌陧绵绵聮聮若包桑缀旒幸而不殊者缕矣此得其解
　　与同
　　蓂荚賔也字一作江淹去故乡赋北风折兮绛花落流水散兮翠踈字诸韵不载只见于江淹集
　　旌节花
　　太平广记引黎州图经云黎州汉源县琉璃城有旌节花去地二三尺行行皆如旌节苏子由诗緑竹琅玕色红葵旌节花借喻葵形非谓旌节即葵也
　　旉即华
　　易说卦震为旉旉之为言布也震于东方为春草木之萌始布也古文作旉今文作华盖花之蔕诗凡华字皆叶音旉是其证陆机文赋彼琼旉与玉藻琼华与玉藻相对尤可证也
　　乌昧草
　　范文正公安抚江淮进民间所食乌昧草乞宣示六宫传诸戚里以抑奢侈乌昧草即今野燕麦淮南谓麦曰昧故史从音为文
　　簜
　　禹贡瑶琨篠簜防曰竹濶节曰荡周礼掌节凡邦国之使节山国用虎节土国用人节泽国用龙节皆以英簜辅之注云簜当为帑谓之函器盛此节或曰英簜画函也干寳曰英刻书也簜竹箭也刻而书其所使之事以助三饰之信则汉中之百使符者亦取则于故事也郭知集韵序银钩乍阅荡栉行披
　　楟花
　　孝子传尹伯竒采楟花以为食注楟花山梨也山梨今名棠梨其花春开采之日干瀹之可充蔬
　　茄即荷
　　中记黄帝之臣有荆茄丰左传注楚有茄人城张揖音荷古乐府鹭何食食茄下西京赋蔕倒茄于藻井披红葩之狎猎注茄藕茎也
　　桤木
　　姑苏守溪王公济之在阁日论杜诗闻知桤木三年大因问先父桤木蜀产桤字何音先父曰音欹守溪曰当依韵书音楷先父曰音欹则乡人农夫皆识之若作楷音不知何木矣因举王荆公桤木诗曰濯锦江边木有桤野园封植伫华滋地偏幸免桓魋伐嵗晚还同庾信移王乃恱服盖王公平昔极爱荆公诗文而此诗王公亦偶不记忆耳
　　蓟字解
　　蓟草名复古篇云芺也字林蘮蒘也似芹说文无蓟字止有即蓟也韵防广韵亦无之按本草有小蓟有大蓟陶隠居云小蓟是猫蓟大蓟似虎叶多刺俗名青刺蓟又曰千针草又曰老虎刺地名蓟门即今蓟州陈藏器云蓟门多蓟故以名地叶皱芒有似罽布故字从之作作蓟盖从□鱼之□而省也又姓后汉书有蓟子训【古传蓟作】
　　五加皮
　　五加皮蜀中名白刺颠陶隠居云酿酒主益人道家用此作灰亦以煑石与地榆并无别法东华真人煑石经曰舜常登苍梧之山曰厥金玉之香草朕用偃息正道此五加也又异名曰金盐王屋山人王常曰何以得长久何不食石蓄金盐母又曰宁得一把五加不用金玉满车谯周巴蜀异物志文章草賛曰文章作酒能成其味以金买草不言其贵文章草即五加皮也
　　芦荻蒹葭之分
　　防苍董生西羽一日闲坐问予曰晋謡云官家养芦花成荻芦与荻亦有分乎予未应因问芦荻蒹葭菼薍萑苇芀虇皆荻之类何以别之予因操觚录一纸集古训诂以荅之今偶于旧书中得此纸因谩记之于左　说文云苇之未秀者曰芦徐铉曰未秀言尚小也又曰苇之未秀者曰葭又曰荻萑也古篆作藡淮南子作蔐易说卦萑苇注藡也今文作荻又曰苇大葭也尔雅苇丑芀言其华皆有芀秀遇风则吹扬如雪其聚地如絮诗行苇注苇初生名葭稍大为芦长成乃名为苇说文解菼字云萑之初生一曰薍一曰鵻草色如鵻在青白之间诗大车注菼鵻也八月萑苇注初生为菼长大为薍成则名萑又名鵻一物四名郭云菼似苇而小又云蒹似萑而细是蒹小于萑萑小于苇字说曰芦谓之葭其小曰萑荻谓之蒹其小曰苇其始生白曰菼又谓之薍荻强而葭弱荻髙而葭下菼中赤始生末黑黒已而赤故曰菼其根旁行牵揉盘互故曰薍陈承之本草图经曰芦苇也苇即芦之成者蒹似萑而细长江东人呼为蒹藡者谓菼为薍似苇而小中实江东人呼为乌蓲【音丘】者或谓之荻至秋而成即谓之萑其花皆名苕其萌笋皆名□若然所谓芦苇通一物也所谓蒹今作蒹者是也所谓菼人以当薪防者也今人罕能别蒹菼与芦苇又北人以苇与芦为二物水傍下湿所生者为苇其细不及指人家池囿间所植者为芦其干差大深碧色者谓之碧卢亦难得
　　兎丝燕麦
　　古乐府云道傍兎丝何尝可络田中燕麦何尝可获言虚名无用也盖兎丝非丝而有丝之名刘禹锡文作兎葵燕麦非也今按兎丝虚名是也燕麦滇南霑益一路有之土人以为朝夕常食非虚名也或者古昔云南未通中国但有燕麦之名未见其实乎
　　世说蒲栁之质望秋先零蒲水杨也三齐地记无棣县有秦王系马蟠蒲堪为箭非菖蒲之蒲也若然岂堪系马又中为箭乎尔雅杨蒲栁其言可证矣
　　尔雅注荣木梧桐也槖鄂皆五陶诗冉冉荣木结根于兹是也或以为荣华失之
　　苛小草也今但知为苛刻之苛藐紫草也今但知为藐然之藐荩染草也今但知为忠荩之荩
　　青史子载古礼男子生而射天地四方其文云东方之弧以梧梧者东方之草春木也南方之弧以栁栁者南方之草夏木也中央之弧以桑桑者中央之木也西方之弧以棘棘者西方之草秋木也北方之弧以枣者北方之草冬木也是木亦可称草也青史子汉志五十三篇今存者胎教一篇而已其首曰古者胎教之道王后有身瑞七月而就蒌室太师持铜而御户左太宰持升而御户右此三月者王后所求声音非礼乐则太师抚乐緼瑟而称不习所求滋味非正味则太宰荷斗倚升而不敢煎调云云其文义古雅呜呼古书之不传者何限惜哉
　　谢朓诗风动万年枝唐诗青松忽似万年枝三体诗注以为冬青非也草木防云檍木枝叶可爱二月花白子似杏今官园种之取亿万之义改名万嵗树即此也黄山谷诗蕨牙初长小儿拳以为竒句然太白诗已有不知行径下初拳防枝蕨之句已落第二义矣
　　嵇含南方草木状云蒟醤荜茇为豆豉是可证也自本草注以蒟醤为防榔蒌子非也佐防榔蒌子自名扶留藤见蜀都赋草状亦具列于防榔条下与蒟醤全不同东坡云凡木本实而末虚惟桐反之试取其小枝削之皆坚实如蜡而其本皆虚故世所以贵孙枝者贵其实也









　　丹铅总录卷四
　　钦定四库全书
　　丹铅总录卷五　　　　　　明　杨慎　撰鸟兽类
　　鵙
　　月令鵙始鸣鵙即伯劳也左传谓之伯赵乐府谓之百劳今不识为何鸟按禽经注云伯劳飞不能翺翔直刺而已形似鹦鹆喙黄伯劳喙黑以此别之易林曰鵙必单栖鵹必匹飞此鸟好只飞未尝双性亦能击搏鹰集于林则盘旋鸣防俟鹰飞辄击之俗呼为鳯皇皂言百鸟畏之也蜀中名鴐鵹滇中名鐡鹦哥又名榨油郎五更辄鸣不止至曙乃息
　　鹖鴠
　　鹖鴠不鸣礼月令文也礼引诗又作盍旦注鹖旦鸟夜鸣求旦也郭璞方言注鸟似鸡冬无毛昼夜鸣今北方有鸟名寒号虫即此也说文作防鴠又作鳱鴠盖自旱省为干故防或作鳱也犹禽经鸿鴈之鴈作厈省为干故或为鳱皆古鴈字也然则鹖鴠字正当作防省作鳱作鹖非鹖乃鬬鸟古以其羽为勇士冠者非此同也盍旦渇旦皆以义借用耳唐诗暗虫啼渇旦凉叶坠相思
　　舞马
　　杜诗鬭鸡初赐锦舞马使登牀马舞古有之山海经述海外大栾之野夏后启于此舞九代之马杜氏通典鳯花廐有蹀马俯仰腾跃皆合节奏明皇尝令教舞马百驷又施三层板牀乘马而上抃转如飞或命壮士举榻马舞其上观此说则杜诗登牀之语盖纪实也【南史河南国进赤龙驹能拜伏善舞】
　　五花马
　　唐诗朝骑五花马又五花马千金裘杜诗萧萧千里马个个五花文隋丹元子歩天歌五个花文王良星马鬛剪为五花或三花皆象天文王良星义也白乐天诗马鬛剪三花唐六典云外牧嵗进良马印以三花飞鳯之字
　　羊祜鴈赋
　　排云墟以颉颃汰弱波以容与进凌厉乎太清退嬉逰于渚鸣则相和行则接武前不絶贯后不越序齐力不期而并至四趣不要而自聚当其赴节则万里不能足其路茍泛一壑则众物不能易其所临空不能顿其翼扬波不能瀐其羽浮若漂舟乎江之涛色若委雪乎岩之阿邕邕兮悲鸣云间因飞凌虚厉清和眇眇兮瞥入清尘拂日拊翼景光罗【此赋诸类书不载】
　　蚝山
　　韩文公诗蚝相粘为山十百各自生按本草衍义云牡蛎附石而生磈礧相连如房故名蛎房读如阿房之房【音傍见史记】一名蚝山初生海畔才如拳石四靣渐长有一二丈者一房内有蚝肉一块肉之大小随房所生每潮来则诸房皆开有小虫入则合之以充腹宋翟忠惠焦山诗僧居蚝山迷向背佛宇蜃气成吹嘘
　　信天翁
　　信天翁鸟名滇中有之其鸟食鱼而不能捕俟鱼鹰所得偶坠者拾食之兰廷瑞诗云荷钱荇帯緑江空唼鲤含鲨浅草中波上鱼鹰贪未饱何曽饿死信天翁亦可以为讽也廷瑞滇之扬林人
　　阿滥堆
　　张祜诗红树萧萧阁半开玉皇曾幸此宫来至今风俗骊山下村笛犹吹阿滥堆宋贺方回曲子云待月上潮平波灔塞管孤吹新阿滥中朝故事云骊山多飞鸟名阿滥堆明皇采其声为曲子又作鷃烂堆酉阳杂爼云鷃烂堆黄一变之鴘色如鹙鷩鴘转之后乃至累变横理细臆前渐渐微白
　　翠碧
　　唐韵鴗【音立】水狗也尔雅谓之天狗注小鸟青似翠食鱼江东谓之水狗陆鲁望翠碧诗云红襟翠翰两参差径拂烟华上细枝春水渐生鱼易得不辞风雨坐多时张碧诗一条碧緑轻拖水金毛泣怕春江死石林诗话云江东有水禽号鱼虎翠羽而红首顔色可爱崔徳符通羊驿诗云翠裘锦帽初相识鱼虎弯环掠岸飞
　　怪鱼
　　李淳风感应经云河有怪鱼乃名为鳄其身已朽其齿三作即鳄鱼也南州志云斩其首干之防去其齿而更复生
　　熊馆
</div>
    <div class="pagination">
<a href="丹铅余录_page30.html">上一页</a><span>...</span><a href="丹铅余录_page26.html">26</a><a href="丹铅余录_page27.html">27</a><a href="丹铅余录_page28.html">28</a><a href="丹铅余录_page29.html">29</a><a href="丹铅余录_page30.html">30</a><span class="current-page">31</span><a href="丹铅余录_page32.html">32</a><a href="丹铅余录_page33.html">33</a><a href="丹铅余录_page34.html">34</a><a href="丹铅余录_page35.html">35</a><a href="丹铅余录_page36.html">36</a><span>...</span><a href="丹铅余录_page32.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
