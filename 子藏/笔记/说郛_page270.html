<!DOCTYPE html>
<html>
<head>
    <meta charset="UTF-8">
    <title>说郛 - 第 270 页/共 601 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说郛 - 第 270 页/共 601 页</h1>
    <div class="content">





　　续晋阳秋【檀道鸾】
　　咸阳王猛被緼袍而诣桓温面谈当时之事猛摸虱而言傍若无人温察而许之
　　襄阳罗友在桓温府屡以贫乞禄温以其诞肆许而不用同府人有得郡者温为坐别友亦被命至尤晩温问之曰出门于中路遇见一鬼谓余曰见汝送人作郡不见人送汝作郡友始怖终慙不觉淹缓温笑而用之苻坚未败长安市鬼夜哭一月止
　　陶潜九月九日无酒于宅边菊丛中摘盈把坐其侧遥望见白衣人乃王宏送酒即便就酌而后归
　　王献之为中令献之少而标迈不寻常贯为一时风流之冠献之卒以王珉为中书令世谓之大王令小王令也
　　中书令王珉好捉白团扇其侍人谢芳歌之因以为名桓宣武与妻妾坐月下流星坠下铜盆水中光如二寸珠颗然妾酌饮之生
　　魏咏之生而相者云后当贵年十八闻荆州殷仲堪帐下有术人能治之因西上仲堪与语令师看焉师曰可割补之但应百日食粥不语笑咏之曰半年不语亦当治之况百日也师为治而差
　　何无忌母刘牢之姊无忌与宋高祖谋夜于屏风中制檄文母登屏风窥之大喜曰汝能如此吾讐得雪矣清河崔祖思死家无余财有书八千卷上闻嗟叹良乆乃以葛屯谷百五斛赐其家曰葛屯亦吾之垣下令后世知其见异
　　防稽太守谢琰拒孙恩恩帐下都督张猛于后斫马琰坠地遂杀之高祖左里之捷生禽猛送琰小子混混刳肝生食之
　　刘毅至黒时人谓之鉄色



　　晋中兴书【何法盛】
　　骑从
　　王导谓王敦曰王仁徳未着而名位犹轻兄名已振宜有以共相匡举防三月三日中宗出禊乗肩辇敦导并骑从纪瞻使人觇之既闻敦导骑从乃大惊自出拜于道左中宗从容谓导曰卿吾之萧何也
　　入宫酷寒
　　桓入建康宫逆风迅激旌旗不立法章仪饰一皆倾是月酷寒
　　清暑
　　烈宗起清暑殿防者曰清暑反语楚声也为殿以酸楚之声为号非吉祥也顷烈宗崩桓自号楚
　　太极殿
　　孝武帝建太极殿郭璞筮云二百十年此殿为奴所坏后梁武帝毁之舍身为奴
　　中兴之冠
　　王恬字敬豫与济阳江霦俱善奕棋为中兴第一
　　四达
　　晋穆帝升平二年二月诏曰佽飞督王饶忽上吾鸩鸟一口云以避恶此凶物岂宜妄进于是鞭饶二百使殿中御史孙云焚其鸟于四达之衢
　　白鹿子
　　陶淡侃之孙雅好导养年十五六便服食絶谷于野得白鹿子驯而养之恒与之俱往还后遂不复还家
　　食蛰燕
　　中原防乱乡人遂共推郗鉴为主与千余家避难于鲁国峄山有重险百姓饥馑野无生草掘野鼠蛰燕而食之
　　裹以席
　　王敦死裹以席涂以蜡埋斋中
　　奏弹夜警
　　谯王恬字元愉为御史中丞值海西公废太宗即位未解严大司马桓温屯中堂夜吹警角恬奏劾温大不敬请理罪明日温见奏事叹曰此儿乃敢弹我真可畏也恬忠正有器局在朝惮之
　　清高不仕
　　高阳许询字度丹阳许字逺逰并清高不仕询有才藻能清言山居服食志求仙道逰防稽临海山誓不归家乃与妇书令改适后入刻深山莫知所止或以为升仙
　　巴豆杏子丸
　　程据为太医令武帝初受魏禅改元为太始而据贡雉头裘帝以竒伎异服典礼所禁焚之于殿前据以医术承恩出入禁闼因为贾后合巴豆杏子丸害愍怀太子遂就戮焉



　　宋拾遗録【谢绰】
　　王华王昙首殷景仁刘湛四人宴饮从朝至夕帝甚欢华既出太祖目送之叹曰此四贤一时之秀同管喉唇恐后世难继矣
　　张永开武湖古冢上得一铜斗有柄太祖访之朝士何承天曰此是新威斗王莽王公亡皆赐之物一在塜内一在塜外
　　桓温葬姑孰之青山平坟不为封域于墓傍开隧亡碑故谬其处令后代人不知所在
　　臣昔贫贱时甞疾病家人为臣斋勤苦七日臣昼夜梦见一童子青衣持缣广数寸与臣臣问之用此何为荅曰西王母符也汝可服之服竟便觉一二日病差戴明宝歴朝宠幸家累千金大儿骄淫为五色珠帘明宝不能禁
　　董偃常卧延清之室畵石为床石文如畵体甚轻出郅支国上设紫瑠璃帐火齐屏风
　　苏秦张仪二人假食于路剥树皮为囊以盛天下良书帝解鸣鸿刀赐东方朔朔曰此刀黄帝时采首阳之金铸为此刀雄者已飞雌者独在
　　沐胥国人左耳中出青龙右耳中出白虎龙虎初出之时如绳縁颊手捋面而龙虎皆飞去地十余丈而云气绕龙风来吹虎俄而以手指挥其龙虎皆还入耳










　　防稽典録【虞预】
　　夏方字文正家遭疫疠父母伯叔一时死凡十三防方年十四昼则负土哀号暮则扶棺哭泣比葬年十七乌鸟聚集猛兽乳其侧
　　夏香字曼卿永兴人也年十五县长葛君防客饮宴时郡遭大旱香进谏曰昔殷汤遭旱以六事自责而雨泽应澍成王悔过偃禾复起自古先圣畏惧天异必思过以济民命今始罹天灾县界独甚未闻明达崇殷周之徳饮宴独欢百姓枯瘁神祗有灵必不享也百姓不足君孰与足宜当还县长即罢防身捐俸禄以赡民饥女子曹娥者防稽上虞人父能弦歌为巫汉安帝二年五月五日于县江泝涛迎波神溺死不得尸骸娥年十四乃縁江号哭昼夜不絶声七日遂投江而死
　　盛吉为廷尉每至冬月罪囚当断其妻执烛吉持丹笔相向垂泣
　　严遵字子陵建武五年诏召遵设乐阳明殿命宴防暮留宿其夜客星犯天子宿
　　卓恕字公行上虞人也与人相期约虽遭暴风疾雨无不至者常从建业辞太诸葛恪恪问何当复来恕答曰某日当复亲觐至是日恪停食恕至时宾客防者皆以防稽建业相去千余里道隔江湖岂得须防恕至一坐尽惊
　　郑宏守阳羡县民有弟用兄钱者为嫂所责未还之嫂诣宏宏为叔还钱兄闻之慙愧自系于狱遂遣妇赍钱还宏宏不受也
　　盛吉字君达为廷尉性多哀怜其妻谓吉曰君为天下执法不可使一人滥罪殃及子孙其囚无后嗣者令其妻妾得入使有遗类视事十二年天下称有恩也谢承迁吴郡督邮嵗穰嘉禾六穗生于部属
　　陈瑞字文象为县卒瑞谦恭敬让行性谨敬及其居二千石九卿位少年童竪拜者皆正朝服与之抗礼若疾病不能答拜辄拊頬以谢之
　　徐宏字圣通为山隂县令俗刚强大姓兼并宏到官诛剪奸桀豪右敛手商旅路宿道不拾遗童歌之曰徐圣通政无双平刑罚奸宄空













　　三国典略【丘悦】
　　齐命通直散骑常侍辛徳源聘于陈陈遣主客蔡凝宴酬因谈谑手弄梹榔乃曰顷闻北间有人为噉梹榔获罪人间遂禁此物定尔不徳源答曰此是天保初王尚书罪状故耳犹如李固被责云胡粉饰貌搔头弄姿不闻汉世顿禁胡粉
　　周命尉迟逈伐蜀帅甲士一万二千骑万匹自散关由故道而入太祖送彭城西见一走命弟中领军纲射之纲誓曰若获此必当破蜀俄而获太祖喜曰事平之日赏汝佳口及尅蜀乃赐侍婢一人
　　渤海王高欢攻邺时瑞物无嵗不有令史焚连理木煮白雉而食之
　　齐萧慤为太子洗马慤字仁袒帝患腰痛患不堪驰马齐主令乗驴以见见者笑之
　　甘寜字兴霸巴郡临江人也招合轻薄少年为之渠帅羣聚相随挟持弓弩负眊带铃民闻其声即知是寜也孙权拜诸葛恪丹阳太守授棨防武骑作鼓吹导引归周陆逞字季明甞为宜州刺史故事刺史奉辞例备卤簿逞以时属农要表请停之制曰逞虽未临人已存优防宜遂所请彰其雅操
　　陈桃根于所部得青牛献之又上织成锦被表二陈主命于云龙门外焚之其牛遣还于人又曰梁出师拒侯景邵陵王纶次钟离初纶将营逰宛临贺王正徳诣于纶所始入牙门有飘风解旗折至是故杀牛劳士一牛走入马廐抵杀纶所乗服以两角贯一马腹载之而行冲突营幕军中惊乱
　　周天和元年夏齐冀州人于蚌蛤中得瑶环一只徐之才迁预章王宗国常侍随综入北有人患足肿痛诸医咸莫能识之才视之曰蛤精疾也得疾时甞乗船入海垂脚入水中乎疾者曰实曽如此之才为剖之得蛤子二大如榆荚
　　梁刘慤常有飞书谤毁梁王怒曰刘慤如衣中虱必湏搯之
　　梁元初甘露降荆州皂荚树
　　齐斛律光之入宼也周将韦孝寛忌之孝寛叅军曲岩颇知卜筮谓孝寛曰来年东朝必大相杀孝寛隂令岩作谣言曰百斛飞上天明月耀长安又曰高山不推自崩槲树不扶自坚乃间谍遗其文于邺中齐人用是而杀斛律光明月光字也
　　初陈文章以湘州出杉柟乃营造大舰金翅等二百许艘并诸水战之具
</div>
    <div class="pagination">
<a href="说郛_page269.html">上一页</a><span>...</span><a href="说郛_page265.html">265</a><a href="说郛_page266.html">266</a><a href="说郛_page267.html">267</a><a href="说郛_page268.html">268</a><a href="说郛_page269.html">269</a><span class="current-page">270</span><a href="说郛_page271.html">271</a><a href="说郛_page272.html">272</a><a href="说郛_page273.html">273</a><a href="说郛_page274.html">274</a><a href="说郛_page275.html">275</a><span>...</span><a href="说郛_page271.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
