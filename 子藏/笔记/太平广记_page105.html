<!DOCTYPE html>
<html>
<head>
    <meta charset="UTF-8">
    <title>太平广记 - 第 105 页/共 228 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平广记 - 第 105 页/共 228 页</h1>
    <div class="content">　　太平广记卷二百四十九
　　钦定四库全书
　　太平广记卷二百五十
　　诙谐六
　　狄仁杰　　　苏味道　　　侍御史
　　李安期　　　邓元挺　　　元福庆
　　尚书郎　　　御史里行　　姚崇
　　黄幡绰　　　杨国忠　　　刘朝霞
　　姚贞操　　　裴谞　　　　张文成
　　窦晓　　　　杜延业　　　路励行
　　萧諴　　　　德宗　　　　刘佐
　　顾况　　　　裴佶　　　　赵宗儒
　　熝牛头　　　韩臯　　　　裴度
　　姚岘
　　狄仁杰
　　唐秋官侍郎狄仁杰嘲秋官侍郎卢献曰足下配马乃作驴献曰中劈明公乃成二犬杰曰狄字犬旁火也献曰犬邉有火乃是煮熟狗【出朝野佥载】
　　苏味道
　　唐宰相苏味道与张昌龄俱有名暇日相遇互相夸诮昌龄曰某诗所以不及相公者为无银花合故也苏有观灯诗曰火树银花合星桥铁鏁开暗尘随马去明月逐人来味道云子诗虽无银花合还有金铜钉昌龄赠张昌宗诗曰昔日浮邱伯今同丁令威遂与抚掌而笑【出本事诗】
　　侍御史
　　唐京台监察院西行中间号横劈房凡迁此房者必先盛台中而后居焉先无窻后人置之神龙中侍中杨再思兼大夫诸相毕送视事中书令魏元忠尝任监察台中故事素谙谑指房曰此是横擘房诸相问故元忠具述其由御史曰此房近日迁耶曰无别元忠曰当为开窻出气故不迁耳左右欢笑殆不禁且御史糺察郡司纲纪庶务实为众官所忌詈御史为冷峭而突厥号御史为吐屯则天朝蕃使来朝者而吐屯独立不入班谕德张元一以齐谐见称问蕃使曰此独立者为谁译者曰吐屯此御史元忠曰人言我朝御史独冷峭此蕃御史亦甚冷峭举朝喧笑【出御史台记】
　　李安期
　　唐吏部侍郎李安期隋内史德林之孙安平公百药之子性机警尝有人被放诉云羞见来路安期问从何关来曰从蒲津关来安期曰取潼关路去者曰耻见妻子安期曰贤室本自相谙亦应不笑又一人引铨安期看判曰第书稍弱对曰昨坠马损足安期曰损足何废好书为读判曰向防第判非但伤足兼以内损其人慙而去又士姓杜名注芳洲官其人慙而不伏安期曰君不闻芳洲有杜若其人曰可以赠名公曰此期非彼期若曰此若非彼若安期笑为之改注又一吴士前任有酒状安期曰君状不善吴士曰知暗枪已入安期曰为君防暗枪答曰可怜美女安期曰有精神还君好官对曰怪来晩安期笑而与官【出朝野佥载】
　　邓挺
　　唐邓挺入寺行香与诸僧诣园观植蔬见水车以木桶相连汲于井中乃曰法师等自蹋此车当大辛苦答曰遣家人挽之邓应声曰法师不自蹋用如许木桶何为僧愕然思量始知挺以木桶为幪秃又尝与谢佑同射先自矜敏手及至对射数十发皆不中垜佑乃云由箭恶从来不曾如此挺应声报云自须责射因何尤箭众人欢笑以为辩捷权福任萧机遣郎中员外极晩始许出有郎中防前逼阶树下生一小穿砌塼而出皆讶焉既就防挺时任员外郎云此树不畏萧机遂即塼辄出兵部侍郎韦愼形容极短时人弄为侏儒挺初得员外已后郎中员外俱来防韦愼云愼以庸鄙滥任郎官公以高才更作緑袍员外邓即报云緑袍员外犹可及侏儒郎中众皆大笑【出啓顔録】
　　元福庆
　　唐元福庆河南人拜右台监察与韦虚名任正名颇事轩昂殿中监察评之咏曰韦子凝而密任生且狂可怜元福庆也学坐痴牀正名闻之乃自改为俊且强【出御史台记】
　　尚书郎
　　尚书郎自两汉已后妙其人唐武德贞观已来尤重其职吏兵部为前行最为要剧自后行改入皆为美考功员外专掌试贡举人员外郎之最望者司门都门屯田虞水膳部主客皆在后行闲简无事时人语曰司门水部入省不数角觝之戏有假作吏部令史与水部令史相逢忽然俱倒良久起云冷相激遂成此疾先天中王上客为侍御史自以才望清雅妙当入省常望前行忽除膳部员外郎防有怅惋吏部郎中张敬忠戏咏之曰有意嫌兵部专心取考功谁知脚踜蹬几落省墙东膳部在省中最东北隅故有此句【出两京新记】
　　御史里行
　　唐开元中置里行无员数或有御史里行侍御史里行殿中里行监察里行以未为正官台中咏之曰柱下虽为史台中未是官何时闻必也早晚见任端任端即侍御史任正名也【出御史台记】
　　姚崇
　　唐姚崇为紫微令例给舍直次不让宰相崇以年位俱高不依旧请令史持簿诣之崇批其簿曰告令史遣去又来必欲取人有同司命老人年事终不拟当诸司舍见之欢笑不复逼也后遂停宰相直宿【出大唐新语】
　　黄幡绰
　　唐宗好击毬内廐所饲者意犹未甚适防与黄幡绰戏语相解因曰吾欲良马久之而谁能通于马经者幡绰奏曰臣能知之且曰今三丞相悉善马经上曰吾与三丞相语政事外悉究其旁学不闻有通马经者尔焉得知之幡绰曰臣自日日沙堤上见丞相所乘皆良马也是以必知通马经上因大笑而语他宗尝登苑北楼望渭水见一醉人临水卧问左右是何人左右不知将遣使问之幡绰曰臣知之此是年满令史上曰你何以知对曰更一转入流上大笑又与诸王防食寜王对御座歕一口饭及龙颜上曰寜哥何以错喉幡绰曰此非错喉是歕啑【出松窻杂録及因话録】
　　杨国忠
　　唐杨国忠尝防诸亲时知吏部铨且欲大噱以娱之呼人名引入于中庭不问资叙短小者通道参军胡者云湖州文学帘下大笑【出嘉话録】
　　刘朝霞
　　唐天宝初宗游华清宫刘朝霞献驾幸温泉赋词调倜傥杂以俳谐文多不载略其赋首云若夫天宝二年十月后兮腊月前办有司之供具命驾幸于温泉天门轧开招神仙之福塞銮舆划出驱甲仗而骈阗青一队兮黄一队熊蹋胸兮豹拏背珠一团兮绣一团玉缕珂兮金钑鞍其后述圣德云获得盘古髓掐得女娲氏娘遮莫你古来千帝岂如我今代三郎其自叙云别有穷竒蹭蹬失路猖狂骨撞虽短伎俩能长梦里几廻富贵觉来依旧恓惶只是千年一遇扣头莫五角而六张上览而竒之将加殊赏命朝霞改去五角六张字奏云臣草此赋有神助自谓文不加防笔不停缀不愿改之上闻顾左右曰眞穷薄人也遂授以宫卫佐而止焉【出开天传信记】
　　姚贞操
　　唐姚贞操云自余以评事入台侯承训继入此后相继不絶故知防茅连茹也韩琬以为不然自则天好法刑曹望居九寺之首以此评事多入台讫今为雅例岂评事之望起于贞操耶须议戏云畿尉有六道入御史为佛道入评事为仙道入京尉为人道入畿丞为苦海道入县令为畜生道入判司为饿道故评事之望起于时君好法也非贞操所能升降之【出御史台记】
　　裴谞
　　唐裴寛子谞复为河南尹谞素好诙谐尝有投牒悮书纸背谞判云这畔似畔畔似这畔我也不辞与你判笑杀门前着靴汉又妇人同投状争猫儿状云若是儿猫儿即是儿猫儿若不是儿猫儿即不是儿猫儿谞大笑判其状曰猫儿不识主傍家搦老防两家不须争将来与裴谞遂纳其猫儿争者亦止焉【出开天传信记】
　　张文成
　　唐司门员外郎张文成工为俳谐诗赋行于代时大将军黑齿常之将出征或人勉之曰公官卑何不从行文成曰寜可且将朱唇饮酒谁能逐你黑齿常之【出御史台记】
　　窦晓
　　唐窦晓形容短小眼大露睛乐彦伟身长露齿彦伟先弄之云足下甚有功德旁人怪问彦伟曰既已短肉又复精进岂不大有功德窦即应声答曰公自有大功德因何道晓人问其故窦云乐工小来长斋又问长斋之意窦云身长如许口齿齐崖岂不是长斋众皆大笑【出启顔録】
　　杜延业
　　唐华原令崔思诲口吃毎共表弟杜延业逓相戏弄杜常语崔云延业能遣兄作鸡鸣但有所问兄即须报旁人云他口应须自由何处遣人驱使若不肯作何能遣之杜即云能得既而旁人即共杜私赌杜将一把谷来崔前云此是何物崔云谷谷旁人大笑因输延业【出啓顔録】
　　路励行
　　唐路励行初任大理丞亲识并相贺坐定一人云兄今既在要职亲皆为乐谚云一人在朝百人缓带岂非好事答云非唯遣缓带并须将却幞头众皆大笑【出啓顔録】
　　萧諴
　　唐萧諴初拜员外于朝列安闲自若侍御史王旭曰萧子从容省闼韩琬应声答曰萧任司録早已免杖岂止今日方省挞耶闻者欢笑【出御史台记】
　　德宗
　　唐马燧之孙始生德宗命之曰继祖退而笑曰此有二义意谓以索继也【出国史】
　　刘佐
　　唐刘佐滑州匡城人尝出师经本县欲申桑梓礼于令坚辞不敢当佐叹恨久之先是陈金帛将遗邑僚以其愚懦而止佐贵为相其母月织绢一匹以示不忘本毎观佐视事见邑令走阶下退必语佐吾向见长官白事卑敬不觉恐悚思乃父为吏本县时常畏长官汗栗今尔当防据案待之其何安焉因喻以朝廷恩寄之重须务捐躯故佐始终不阙臣节时乡里姻旧以地近多投之佐不欲以私擢居将校之列又难置于贱卒尽置为将判官此职例假绯衫银鱼袋外示荣之实处散冗其渐众久之有人啓诉于刘者一聨云覆盆子落地变作赤烘羊羔儿作声尽是没益公览之而笑各改着他职【出因话録】
　　顾况
　　唐白居易初名未振以歌诗谒顾况况谑曰居易长安百物贵居大不易及读至赋得原上草送友曰野火烧不尽春风吹又生叹曰有句如此居大不难老夫前言戏之耳【出摭言】
　　裴佶
　　唐北省班谏议在给事中上中书舍人在给事中下裴佶为谏议形质短小诸舍人戏之曰如此短何得向上裴佶曰若怪即曵向下着众人皆大笑后除舍人【出因话録】
　　赵宗儒
　　唐宪宗问赵宗儒曰人言卿在荆州毬场草生何也对曰死罪有之虽然草生不妨毬子上为啓齿【出国史补】
　　爊牛头
　　有士人平生好吃爊牛头一日忽梦其物故拘至地府酆都狱有牛首阿旁其人了无畏惮仍以手抚阿旁云只这头子大堪爊阿旁笑而放廻【出传载】
　　韩臯
　　唐仆射韩臯鎭夏口常病小疮令医傅膏药不濡公问之医云寒膏硬公笑曰韩臯实是硬
　　裴度
　　唐裴晋公度在相位日有人寄槐瘿一枚欲削为枕时郎中庾威世称博物召请别之庾捧翫良久白曰此槐瘿是雌树生者恐不堪用裴曰郎中甲子多少庾曰某与令公同是甲辰生公笑曰郎中便是雌甲辰【出卢氏杂説】
　　姚岘
　　唐姚岘有文学而好滑稽遇机即发仆射姚南仲廉察陜郊岘初释艰服见以宗从之旧延于中堂吊罢未语及他事陜当两京之路宾客谒无时门外忽投刺云李过庭南仲曰过庭之名甚新未知谁家子弟左右皆称不知又问岘知之乎岘初犹俛首嚬眉顷之自不可忍敛手言曰恐是李趋儿南仲久方悟而大笑【出因话録】

　　太平广记卷二百五十
<子部,小说家类,异闻之属,太平广记>
　　钦定四库全书
　　太平广记卷二百五十一
　　诙谐七
　　周愿　　　　刘禹锡　　　　袁徳师
　　李程　　　　杨虞卿　　　　沈亚之
　　张祜　　　　交广客　　　　卢肇
　　章孝标　　　南卓　　　　　王智兴
　　卢发　　　　裴休　　　　　冯衮
　　邻夫　　　　关图　　　　　杨翼
　　裴庆余　　　赵崇　　　　　郑光业周愿
　　唐周愿尝奉使魏州节度使田季安引之连辔路见一
　　驴极肥季安指示【阙】　　　　　　　　声答曰总是
　　小【阙】建徳李巽性【阙】　　　　　　　知河西盐铁留事将至李戒从事曰【阙】
　　待之及愿至数防李公寒【阙】
　　无由得发一日馔亲賔愿亦预焉李【阙】
　　落拓不事遍问旧别墅及家童有之【阙】　　书有笞
　　者悉云货却李责曰未官家贫产业从货何【阙】书籍古畵店彼除惆怅久之复问一曰有一本虞永兴手书尚书此又在否某人慙惧不敢言货云蹔将典钱愿忽言曰此尚书大迍厄李都忘先拒其诙谐遂问曰尚书何迍愿曰已遭尧典舜典又遭此儿郎典李之顔大开自更不拒【阙】
　　又
　　陆长源以旧徳爲宣武军行司马韩愈爲巡官同在使幕或讥年辈相悬愿曰大虫老防俱爲十二属何怪之有旬日布于长安【出国史】
　　刘禹锡
　　唐刘禹锡改连州替髙寓寓后入羽林将军自京附书曰以承眷辄举自代矣刘答书云昔有一话曾有老妪山行见大虫羸然跬歩而不进伤其足妪目之而虎遂自举足以示妪乃有芒刺在掌因爲防之俄奋迅阚吼而愧其恩自后掷麋鹿狐兎于庭日无阙焉妪登垣视之乃前伤虎也因爲亲族具言其事而心异之一旦忽掷一死人血肉狼藉妪乃被村胥诃捕妪具说其由始得释缚妪乃登垣伺其虎至而语曰感矣叩头大王已后更莫抛死人来也【出嘉话】
　　袁徳师
　　唐汝南袁徳师故给事高之子尝于东都买得娄师徳故园地起书楼洛人语曰昔日娄师徳园今乃袁徳师楼【阙】
　　李程
　　唐刘禹锡云李二十六丞相程善谑爲夏口日有客辞焉李曰且更住三两日客曰业已行矣舟船已在汉口李曰但住那汉口不足信其客卢胡掩口而退又因与裳以丞相留守石投店酒饮石头子糺者罚之石曰何罚之有程曰汝忙閙时把他堂印将去又何辞焉酒家谓重四爲堂印葢讥石太和九年冬朝廷有事之际而登庸用也【出嘉语録】
　　杨虞卿
　　唐郎中张又新与防州杨虞卿齐名友善杨妻李氏即相女有徳无容杨未尝介意敬待特甚张尝语杨曰我年少成美名不忧仕矣唯得美室平生之望斯足杨曰必求是但与我同好定谐君心张深信之既婚殊不惬心杨秉笏触之曰君何太痴言之数四张不胜其忿廻应之曰与君无间以情告君君误我如是何爲痴杨于是厯数求名从宦之由曰岂不与君皆同邪曰然然则我得丑妇君讵不同邪张色解问君室何如我曰特甚张大笑遂如初张既成家乃爲诗曰牡丹一朶千金将谓从来色最深今日满栏开似雪一生辜负看花心【出本事诗】
</div>
    <div class="pagination">
<a href="太平广记_page104.html">上一页</a><span>...</span><a href="太平广记_page100.html">100</a><a href="太平广记_page101.html">101</a><a href="太平广记_page102.html">102</a><a href="太平广记_page103.html">103</a><a href="太平广记_page104.html">104</a><span class="current-page">105</span><a href="太平广记_page106.html">106</a><a href="太平广记_page107.html">107</a><a href="太平广记_page108.html">108</a><a href="太平广记_page109.html">109</a><a href="太平广记_page110.html">110</a><span>...</span><a href="太平广记_page106.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
