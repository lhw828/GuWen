<!DOCTYPE html>
<html>
<head>
    <meta charset="UTF-8">
    <title>耶稣会文献汇编 - 第 24 页/共 368 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>耶稣会文献汇编 - 第 24 页/共 368 页</h1>
    <div class="content">一、为功志在神鬼	
二、惟谋神之长善	
三、默坐神行之功	
四、善神肇瑞初功	
五、至善方可称圣人	
六、尽力寅亮天工方为圣	
第八节  善恶之报在身之后	
一、善恶之报释疑	
二、世间生死赏罚释疑	
三、善恶之偿释疑	
四、来世喜乐释疑	
五、天主赏赐释疑	
六、龚大参之心得	
第九节  妄询未来自速身凶	
一、推算星命释疑	
二、相信星家推命之凶	
三、问星命犯天主首诫	
四、郭生结局	
第十节  富而贪吝苦于贫屡	
一、贪得者以小身任大劳	
二、欲与财均长之祸	
三、财之用在乎适度	
四、多欲乃贫匮，寡欲乃富足	
五、财不能疗嗜财之疾	
六、财能煽人私欲邪念	
七、富而吝者以金为乐	
八、富而吝者石与金同	
九、但大氏口渴难饮之刑	
十、积财不用之愚	
十一、心系于财则为财役	
十二、财无人不如人无财	
附西琴曲意八章	
第一章：吾顾在上	
第二章：牧童游山	
第三章：善计寿修	
第四章：德之勇巧	
第五章：悔老无德	
第六章：胸中庸平	
第七章：肩负双囊	
第八章：定命四达	
 
冷石生演《畸人十规》
《十规》，西国之微旨也。或曰细蕴，或曰显道，或曰臆之，或曰公之，或曰事天，交发兹其滥觞。
一、人寿既过误犹为有
人不可以无年，可以无年，眇年眇湔；人可以无岁，不可以无岁，多岁多慧。日隐天，夜念息，人夜屑越戏娱兽行禽化。岁与年契，年与岁雠。来者谁牵，速者谁留。智者知日，大智忧年。不祥空亡，赡心嗜愆。惟勤心活，惟虚气聚。冥去冥来，昭格天主。
二、人於今世惟侨寓耳
万镒行估，百金僦屋。丐子曒号，一钱信宿。息气接睫，僦焉乃同。不如归家务我圃，农人之处世亦复然。然弃家驰逐夫何有焉失？或寒水获斯火，炽仰仇大圆。尔司何事？浊贪贪利，清贪贪名，清其如蚓，浊其如鼪。西国先达，黑蜡、德牧。黑蜡恒笑，德牧恒哭。笑嗤失心，哭伤丧性。一念沉沦，比诸破镜。坚忍顺受，栖澹化瞋。天主降鉴，脱之苦辛。
三、常念死候利行为祥
尔緣何息，云胡不生？尔依何来，云胡不死。死匪可讳，死乃得止。胡齿斯促，而欲斯长？胡生斯繁，而归斯驶？思矣，思矣，不如退而修行，徐候其所。下士生不如死，死不如生。至人生如其生，死如其死。惟其能生，是以能死。非仙非佛，不怖不恃。法雅哥般问黑入多：既觐天主，不废啸歌。
四、常念死候备死后审
夭寿不贰，朝闻夕死。传兹灵心，曰修曰俟。旦昼所行，宵无嗔乎？生生所营，死无颦乎？冰天胡妇，为焰熄乎？南海黎涡，湛矜式乎？当境諠赫，谁膝□乎？身后虚名，可留执乎？施劳伐善，骄且吝乎？却老耽存，擅以争乎？驯兹五益，用守三和。如云经天，如水随波。数赢皇皇，数消廪廪。存顺没宁，天主用。
五、君子希言而欲无言
四时不行，万物不生。虽称玄默，了无一成。惟其无言，行生相禅。终日风雷，寂寂莫见。载塞其窍，载扪其舌。不言躬行，何腾虚说。琐格刺得，邦伴责暖。有口如人，载缄载罕。钦惟天主，守舌寡尤。匪醉匪梦，鼓妖可羞。
六、斋素正旨非由戒杀
不戒杀，不穷味。苦不厌茶，甘不厌荠。饥渴害心，餍饫损气。清虚日来，渣滓日弃。先正曰人莫不饮食也，鲜能知味也。吾酌之以玄酒，调之以太羹，奉而荐之天主。天主嘉澹泊，赏撄宁，习於啬，远於丰。
七、自省自责无为为尤
中士治身，上士治神，中士治气，上士治心。省是良药，为是煎煮。夜夜朝朝，心口相语。经火熏灼，见炭颤动。自讼自悲，再犯再病。省是良药，悔是良方，珍重一为，何用不臧。辟诸农夫，去砾去草，苟无种艺，荑稗翻好。辟诸仆人，不博不。苟为坐糜，不如井杵。织恶必除，微善尽体。天主鉴之，锡以福祉。
八、善恶之报在身后
鸟生以飞，人生以劳。劳者息以死，飞者息以巢。情所欢喜，中藏烦恼。世人不知，遂心是好。情所劳顿，中藏鼓舞。世人不知，劳形是苦。苦者不苦，不苦者苦。岂忍一逸，易兹百苦。为善亦苦。去恶亦苦，受苦一生，却能离苦。天路甚乐，天门甚卑。天时甚长，天堂甚低。地下有狱，一人不出。向时耽淫，变为觳觫。彼浮屠氏，窃其近似。设为轮回，变人心志。惟乐最苦，不苦不乐。天主召之，驻兹瘳廓。
九、妄询未来自速身凶
人以死生，患得患失。一引其心，皇惑成疾。或说吾行，或说风水。一中膏肓，畏死不正。请驱小数，请芟邪魔。我生有为，我死无他。善种种心，恶种种语。黜陟分别，天主自主。
十、富而贪吝苦于贪屡
世间作业人，莫如守财虏。剖身以藏珠，朝夕事敛。聚纤利，竭羊羔，，颗粟堆仓瘐，不肯周穷之，但知敬商贾。疲精如马牛，心计师狐鼠，嗜利类蚋虻，骄痴类。呜呼气尽时，持何见天主。贫者士之常，善者福之府。两路分人禽，智者自识取。多少聪明汉，惺惺检丝缕。
 
刻畸人十篇
一、西泰子其人其事
浮槎九万里而来
西泰子浮槎九万里而来，所历沉沙狂飓，与夫啖人略人之国，不知几许。
孜孜求友
而不荡不害，孜孜求友，酬应颇繁，一分不取又不致乏绝。
昭事上帝
始不肖以为异人，已睹其不婚不宦、寡言饬行，日惟是潜心修德，以昭事乎上帝，以为是独行人也。复徐叩之，其持议崇正辟邪。
博学多闻
居恒手不释卷，经目能逆顺诵。精及性命，博及象纬與地，旁及句股、算术。有中国儒先累世发明未晰者，而悉倒囊苦数一二，则以为博闻有道术之人。
侔於天而不异於人
迄今近十年，所而习之益深。所称妄言、妄行、妄念之戒消融都净，而所修和天、和人、和己之德纯粹以精。意期善世而行绝□畦语无击排。不知者莫测其倪，而知者相悦以解。间啇以事，德如其言则当，不如其言则悔，而后识其为至人也。至人侔於天不异於人。
二、《畸人十篇》的特点
与《天主实义》相辅行事
乃西泰子近所著书《十篇》，与《天主实义》相辅行世者。
自命畸人而关切人道
顾自命曰畸人，其言关切人道。大约澹泊以明志，行法以俟命，谨言苦志以褆身，绝欲广爱以通乎天。载虽强乎先圣贤所已言，而警喻博证令人读之而迷者豁、贪者醒、傲者愧、妒者平、悍者涕。
常念死候以引善坊恶
至於常念死候，引善坊恶，以祈宥於帝天。一唱三叹，尤为砭世至论，何畸之与有？盖尝悲夫死之必於不免，且不能以迟速料也，上帝之临汝而不为贰也，获罪于天之莫祷也，恶人斋戒之可以事帝也。
三、《畸人十篇》的意义
童而习之，智愚共识。然而迷缪本原，怠忽只事。年富力强而无志迅奋，钟鸣漏尽而当讳改图者众也。非谭玄以罔生，即佞佛为超死。死可超，生可罔，世有是哉？人心之病愈剧，而救心之药不得不暝眩。瞑眩适于德，犹是膏梁之适于口也。有知《十篇》之於德适也，不畸也。
                                          
万历戊申岁，日在箕虎林
李之藻盥手谨序
 
重刻《畸人十篇》引
一、畸人释义
余游於利先生，习其人盖庶乎古所称至人也，而名其与诸公问答之语曰“畸人”。余读之，求所为畸人者何？在其大者，在不怖死。其不怖死何也？信以天也。至其自信以天，又非矫诬于冥冥也。曰天所佑者，善耳。吾善乏祈，有善焉？吾善细祈，大善焉。密之念念刻刻用以克厌天心者，未食天报。而去来之际，自无弗洒然也。夫世之芒於死生者，骤闻若说，有不骇以为吊诡者耶？即谓之“畸人”，宜也。
二、西学中学比较
西学指玄功实与二氏不同
抑余考载籍所称天主、天堂、地狱诸论，二氏书多有之。然其言若何汉，把柄莫执。而西庠之传不然，其指玄、其功实。
西学本天之宗与圣学为近
⑴圣学中言现在不言未来
本天之宗，与吾圣学为近。第圣学言现在，不言未来，故曰：“未知生，焉知死。”盖藏隐於显，先民於神也。
⑵圣学中的性与天道百姓不知
至其独参独证，而指点於朝闻夕死之可，则所谓性与天道中人不可得闻矣。乃彼中师传曹习终日，言而不离乎是，何也？大抵吾儒之学，主於责成贤哲，以故御天之圣首出庶物。而立命之亦无贰於夭寿之数，彼百姓特日用不知耳。
</div>
    <div class="pagination">
<a href="耶稣会文献汇编_page23.html">上一页</a><span>...</span><a href="耶稣会文献汇编_page19.html">19</a><a href="耶稣会文献汇编_page20.html">20</a><a href="耶稣会文献汇编_page21.html">21</a><a href="耶稣会文献汇编_page22.html">22</a><a href="耶稣会文献汇编_page23.html">23</a><span class="current-page">24</span><a href="耶稣会文献汇编_page25.html">25</a><a href="耶稣会文献汇编_page26.html">26</a><a href="耶稣会文献汇编_page27.html">27</a><a href="耶稣会文献汇编_page28.html">28</a><a href="耶稣会文献汇编_page29.html">29</a><span>...</span><a href="耶稣会文献汇编_page25.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
