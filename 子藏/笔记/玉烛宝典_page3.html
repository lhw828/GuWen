<!DOCTYPE html>
<html>
 <head>
  <meta charset="utf-8"/>
  <title>
   玉烛宝典 - 第 3 页/共 3 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   玉烛宝典 - 第 3 页/共 3 页
  </h1>
  <div class="content">
   癸者揆也度息阳持法者则也 【度阴当消灭时可施法则者】 诗含神务曰其北黑帝坐神名汁光纪 【宋均曰汁合也合日月之光以为数纪也】 尚书考灵曜曰气在于冬其□辰星是谓阴明无发冬气使物不藏无害水道兴气相葆物极于阴复始为阳 【郑玄曰十一月阳始起于阴中也】 其时衣黑兴气同则 【则去之也】 如是则辰星宜放其乡冬藏不池少疾丧矣乐稽曜嘉曰用动和乐于邡为颛顼之气玄冥之音歌北凑大闰致幽明灵 【宋均曰动当为勋勋土乐也北凑大国乐萹名北方物所藏故曰幽明明即神也】 春（火禾）亢命苞曰其曰壬癸壬者阴始任癸者有度可揆泽 【宋均曰壬始任盲至祭萌渐欲生可揆寻泽而知因以为曰名焉】 时为冬冬者终也 【万物毕入岁藏元见者岁时之终名为北方北方者伏方也物藏伏因以为方名】 
　　其帝颛顼颛顼者寒缩 【时寒缩因以名其帝】 其神玄冥玄冥入冥也 【并以物入藏玄冥之中因以名其神也】 其音羽羽者舒也言物始孳 【亦因生舒以名其音者】 其味醎醎者鎌鎌清也言物始萌鎌虚以寒 【鎌鎌寒清难犯因以名其味者】 尔雅曰冬为上天 【李巡冬阴气在上方物伏藏故曰上天孙炎曰冬天藏物物伏于下天清于上故曰上天郭璞曰言时无事在上临下而已】 冬为玄莫 【孙炎曰冬气玄而物□中也郭璞曰物黑而清莫也音义曰四时和祥之美称也说者云中央失之】 冬为安宁
　　尚书大传曰北方者何也伏方也万物之方伏物之方伏则何以谓之冬冬者中中也者物方藏于中也故曰北方冬也白虎通曰水味所以醎何北方者藏万物醎者所以固之由五味得醎乃固其臭腐何北方者水万物所幽藏又水者主受垢浊故其臭腐右释摠冬时　诗豳风曰十月陨萚 【毛传曰陨坠萚落也】 
　　又曰十月蟋蟀入我床下 【郑笺云自七月在野至十月入我床下皆谓蟋蟀也】 十月获稻十月纳禾稼黍稷重穋禾麻叔麦 【后种曰重先种曰穋郑笺云纳内治于场而内之于囷仓也】 十月涤场 【涤扫场功毕入】 诗小稚采微曰日日归归岁亦阳止 【郑菚云十月为纯川用事嫌于无阳故名此月为阳】 春秋传曰闭蛰而蒸 【服虔曰谓十月盛阴在上物成者众故曰丞】 春秋传曰公父定叔奔卫三羊而复之使以十月八日是良月也就盈数焉 【服虔曰数满曰十故曰盈数春秋时或可周之十月既非节□但取其盈数故附于此也】 周书时训曰立冬之日水始冰又五日时始冻又五日雉入大水为蜃水不始冰是谓阴负地不始冻余征之谷雉不入水国多淫妇小雪之日虹藏不见又五日天气上腾地气下降又五日闭塞而成冬虹不收藏妇不专一天气不腾地气不降君臣相嫉不闭成冬毋□继□礼夏小正曰十月犲祭兽善其祭而后食之也初昬南明见南明者星名黑鸟俗黑鸟者何焉也浴也者飞乍下也时有养衣养者长也若日之长雉入干淮为蜃蜃者蒱芦也织女正北乡则且易通卦验曰干西北也主立冬人定白气出宜干此正气也气出右万物半不生气出左万物伤 【郑玄曰立冬之右霜降之地霜降物未偏收故其灾物半生小雪则煞物矣故其灾为伤也】 
　　昜通卦验曰立冬不周风至始冰荠荠麦生宾爵入水为蛤 【郑玄曰立冬阴用事阳气生毕故不周风至周达万物之不及时者今案高诱淮南注九月鸿鴈来宾爵入大水为蛤已分宾字下属且张升反论云宾爵下萃又古今鸟兽注爵一名嘉宾言栖集人家亦有宾义故两传焉也也也也】 晷长丈一尺二分阴云出接接 【立冬于兑值九四九四震又辰在午大性炎上故接接也】 小雪阴寒熊罴入??几雉入为蜄 【雉入水气化为蜄蛤】 晷长丈一尺八分阴云出而黑 【小雪于兑在九五九五坎爻得坎气故黑也】 诗推度灾曰水立气周刚柔战德 【宋均曰水立冬水用事也气周者周亥复本元也刚柔犹阴阳言相传薄者也也也】 诗纪历枢曰宛者捥也　春秋元命苞曰鸟兽饶驯子藏宝物归其母故大阴见于宛宛者骇 【宋均曰子为母主藏宝物亦还归其母出入无畏惧之心故鸟兽铙驯不可惊骇也也也也也】 律口应钟其种 【应种者应其种也】 国语楚语曰日月会于龙□ 【韦昭曰□龙尾也谓周十二月夏十月也日月合辰于尾上月合孟冬节日在尾也】 土气合收 【合收收缩万物合藏之】 天明昌位 【昌盛也位起也谓天气上也是月纯坤用事耳】 百嘉备舍 【嘉善也时物毕成舍入室也】 群神类行 【类并也并行欲求食】 国语楚语曰日月会于龙 【类并也并行欲求食也也】 国于是乎蒸尝家于是乎尝祀 【蒸冬祭也尝尝百物也月令孟冬大饮饮蒸传曰闭蛰而蒸也唐固曰夫夫称家也也也也也也也也也也也也】 尔雅曰十月为阳 【李巡曰十月万物深藏伏而待阳也孙炎曰纯阴用事嫌于无阳故曰阳】 史记律书曰应锺言阳气之应不用事也史记封禅书曰秦以冬十月为岁首故常以十月上宿郊见 【李寄曰宿犹斋戒也】 通搉火 【张晏曰搉火烽火也状若井洁睪矣其法类称故谓之搉欲令光明远照通于祀所汉祀五畤于雍五十里一烽火如淳曰搉举也】 拜于咸阳之旁其衣上白其用如经祠云 【服虔曰经常】 
　　高祖微时尝煞大虵有物曰虵白帝子也而煞者赤帝子高祖为沛公遂以十月至霜上平咸阳立为汉王因以十月为年首而色上赤前汉书郊祠志曰蒸相张仓好律历以为汉乃水德河决金堤其荷也年始冬十月色外黑内赤 【服虔曰十月阴气在外黑阳气尚伏在地故内赤也】 淮南子时则曰孟冬之月招摇指宛爨松燧火北宫御安黑色衣黑采击嗀石 【高诱曰水王北方故处北宫也】 其兵铩其畜彘 【铩者却内象阴闭也彘水畜也彘畜踶也】 十月官司马其树擅 【冬门讲武故宫司马树树阴木也】 淮南子术曰阴降百泉则修槁梁 【许慎曰阴许百泉十月也】 
　　京房占曰立冬干王不周风用事人君当兴边兵治城郭行刑决疑罪在西北白虎通曰十月律谓之应钟何应者应也锺者动也言万物应阳而动下藏也　崔寔四民月令曰十月培筑垣垆寒向墐户 【北出佣谓之向也】 趣纳禾稼□或在野可收芜菁藏以上辛命典馈渍曲曲泽酿冬酒必躬敬亲洁以供冬至臈正祖荐韭所之祠是月也位脯腊以供臈礼农事毕命成童以上入大学如正月焉五谷既登家储畜乃顺时令勑丧纪同宗有贫寠又长不葬者则纪合宗人共兴举之以亲??束贫冨为养正心平敛毋或踰越务先自竭以率不随是月也可别大葱先泳涷作京锡渚暴饴可折麻趣绩布缕作白履不借 【草履之贱者曰不借】 卖缣绵弊絮鑃粟大小豆麻子收括楼 【以治虫厉毒也】 
　　附说曰十月周之蜡节秦之岁首荆楚记云朔曰家家为黍臛案礼秋有黍豚之馈先荐祖祢是月家人方可属厌里间自多此食盖重厥初荷莜丈人止子路杀鸡为黍及田豫为故民所设桃花源避世要容者岂必此月今世则炊干饭以麻豆羹沷之欣云十月且麻豆饡 【音赞也】 字菀羹浇饭字林同音子且反王逸九思云时混混乎浇饡柳亦其义晋朝张翰有豆羹赋虽云孟秋明其来已久豳诗九月掇苴采荼薪墟食我农夫掇拾也苴者麻之有黄九月预拾于此月朔乃得食农耳顾道士书云五月仙人下是日道馆悉位灵宝齐案抱朴子内萹云□宝经有正机平冲飞龟凡三萹皆仙术也
　　吴王伐石以活宫室而于合石之中得紫文金简之书不能读之使问仲尼曰吴王间居有赤崔衔书以置殿前不知其义仲尼视之曰此乃灵宝之万长生之法禹之所服年齐天地朝乎紫庭者也禹将仙化封之名山石遂之中今乃赤崔衔之殆天授也
　　以此论之是夏禹不死也而仲尼又知之安知仲尼不皆密修其道乎 【案诸道经灵宝齐非止此月或叙厥初也】 
　　杂五行书剪手脚爪皆有良曰此月四民多国沐浴剪之绛裹埋于户内博物志云鸺鹠鸟夜则目明又截爪弃地此鸟拾取知其吉凶鸣则有疾也纂文云鸺鹠一名忌欺白日不见人夜能拾蚤虱也蚤爪音相近俗人云鸺鹠拾人弃爪相其吉凶妄说也复是一家揵为舍人尔雅洷云南阳谓鸺鹠为钩鵅玄冬素节或□至人家续搜神记曰钩鵅鸣于谯王无忌子妇屋上谢充使苻悬其处是也郭汉鸲鹆图赞云忌欺之鸟其实鸺鹠尽瞽其视盲离其眸是则忌欺又其名也汉世十月五日以豚滔入灵安庙击筑奏上玄之曲连臂踰地歌赤凤皇来盖巫俗也 【今世名喻蹄余节有月□平□□□□□□□吴歌云不复踰蹄又踰蹄地欲穿亦其之事也】 案乐稽曜嘉云如乐于北郊为颛顼之气玄冥之音歌北凑大国致幽明灵国语云天明昌作百嘉备舍羣神类行或其□酉??咸此节也凤捣大鸟南方之畜击辕之歌有应风雅故云赤凤皇来
　　十一月仲冬第十一
　　礼月令日仲冬之月日在斗昬东壁中且轸中 【郑玄曰仲冬者日月会于星纪而斗建子之辰】 律中黄锺 【黄锺者律中之始也仲冬气至则黄锺之律应高诱曰阳气聚于下阴气盛于上黄萌藂于黄泉下故曰黄锺之也】 冰益壮地始圻曷且不鸣虎始灾 【曷且求且之鸟也灾犹合高诱曰曷且山鸟阳物也阴盛故不鸣也】 天子居玄堂太庙 【玄堂太庙北堂当太室者】 餝死事 【勑军士戟必有死志者】 命有司曰土事毋作慎毋发盖毋发室屋及起太泉以固而闭地气上泄是谓发天地之房诸蛰则死民必疾疫又随以丧名之曰畅月 【而犹女也畅犹完也大阴用事尤重闭藏者也】 命奄尹申宫今审门闾谨房室必重闭 【奄尹主领奄竖之官者也于□则为内宰治王之门政官令讥出入及开闭之属也重闭内外门之也】 省妇事毋得淫虽有贵戚近习毋有不禁 【省妇事所以静阴类也淫谓女巧淫奢伪恠好之物也贵戚谓姑妇妹之属也近习□子所亲幸者】 乃命大黄秫稻必齐曲蘗必时沉炽必洁水泉□香陶器必良火齐必 【藏而时气之】 仲冬行夏令则其国乃旱【午之气】 气雾冥冥 【霜露之气散相乱也今案春秋传云楚气其恶　雾雾谓之晦释名曰雾罝也气蒙□地物此之谓者】 雷乃发声 【震气动也午属震】 行秋令则天时雨汁瓜瓠不成 【酉之气乘之也酉宿直昴毕毕好雨汁者氷雪杂下也子宿直虚危虚危门有瓠瓜之也】 国有大兵 【丘亦旱之气也】 行春令则蝗??虫为败 【当蛰者出卯气】 泉感竭 【大水为旱之也】 民多疥厉 【疥厉之疾孚甲象也】 蔡雍中冬章句曰今历中冬小雪节日在外六度昬明中星去日八十三度东壁半度中而昬轸十五度而明天子居玄堂　大庙子上之堂无起大众所以静皆所以动固阴闭赡养稺阳之意也地气且泄是谓发天地之房隩也天阳方潜于黄泉地为之房隩起土发屋则不闭则□出故谓之发天地之房也畅月畅达也阳泄则为畅月不泄不为畅月是月也阴闭不可以达而阳泄伤民故名之达月言未可以达而达以为灾曲蘗必时欝谷曰曲生谷曰蘗始作有时可用有时可用有曰故必时疏食谓山有捺栗 【今案周官天官边人职曰馈食之边其实捺郑注云捺实似栗而小诗草木疏曰有亲栗属也其字或为木秦有两种一种树大小皮叶皆如栗其子小形如梯子表皮黑味亦如栗所谓树之亲栗其谓此也其一种枝茎如李子王作胡木蓼叶如牛李藂生高丈余其核中李窍中玉如李子玉作胡桃味膏熅益美亦可含噉鳆鱼阳辽东代郡上党皆饶其枝茎生生爇如爇烛明而无烛者之】 梯象【今案尔雅栩梯孙音杵郭璞音尝汝反树也栎其实捄音其掬反一音钉钩钩音凡足反刘歆注云实有角如栗李巡孙炎云山　苞栎实橡也有捄汇自里也音义曰尔雅子为橡在尔外中自含里状捄??叟然诗草木疏栩抒即今拃采徐别人谓采为抒其子为草或谓之橡其谷为外可以深皇今京路及河内多言梯或言橡外者或谓之卓舛谓采为梯五方通语曰摠名云也】 
　　泽有菱茇 【今案周官天官下边人职曰加边之□菱芡栗脯郑注云菱菱茇本草茇实一名菱注云卢江间最多皆取大煏　宛粮今多蒸多曝密和饵之断谷长生者　也】 凫茈 【今案尔雅芍凫茈芍音斛了反茈音餈音疵郭注云生下田苗以龙贞而细根如指头黑可食音义曰今江东呼为边茈之者】 之属可以助谷者也麋角解麋持名与麋同类而大亦骨为角日冬至阳始起气微弱亦可以动立故天禾其象 【说如中夏鹿角解】 水泉动以季秋阴闭而始涸至此阳动而始关二月而山水下也谓之桃华水 【今案韩诗三月桃华水此在十一月者水以桃华时至遂因受名蔡叙其初彼据其盛之也】 
　　右章句为释月令事同注解故最居前
　　昜复卦曰雷在地中复先王以至日闭关商旅不行右不首方 【王辅嗣曰方争也冬至阴□复夏至阳之复也先玉则天地而行者动复则静行复则止事复则无事也郑玄曰资货而行曰商旅客也首察也以者取其阳气始复其所养萌牙于下动摇则阳气发泄害舍任之类也】 又曰一之诗豳风且之曰俄发 【毛传曰一之十日余一之日周之正月俄发寒风】 
　　又曰一之日于狢取彼狐狸为公子裘 【干狢往取狐狸皮狐狢之厚以居孟冬则天子始裘郑笺云于狢往榑狢以自为裘狸狐以供莼者也】 尚书尧典曰申命和叔宅朔方曰幽都平在朔昜 【孔安国曰北称朔亦称方言则三方见矣幽则南称明从可也都谓所聚也易谓岁改昜于北也平均在察其政以从天帝也】 日短星帛?以正中冬 【日短冬至之日帛白虎中星亦以七星并见正冬之三节也】 鸟兽害?毛毛 【而允反鸟兽皆生濡毳细毛以自温焉也】 尚书尧典曰十有一月朔巡守至于北岳如初 【孔安国曰北岳王制曰十一月北巡狩至于北岳如西巡守礼也】 周官地官下曰山虞掌山林之禁仲冬折阳 【郑司农云阳木春夏生者也郑玄曰阳木生山南也冬斩阳夏斩阴劲濡调也】 周官春官下曰大司乐以靁皷雷鼗孤竹之管云和之琴瑟云门之舞冬日至于地上之圆丘奏之六变天神皆降可得而礼矣 【郑玄曰禘大祭天神则主北辰雷皷雷鼗八面孤竹持生者雷和山名】 
　　周官春官下曰凡以神仕者掌以冬日至鼓天神人鬼 【郑玄曰天人阳也阳气升而祭鬼神致人鬼祖庙之也矣哉也乎也】 周官夏官上曰大司马中冬教大阅 【郑玄曰至冬则大蕳阅军实也】 前期羣吏或众庶修战法田之乃阵车徒如战之陈皆坐 【皆坐当听誓之】 遂以狩田 【冬田为狩言守取之无所择之也】 徒乃弊致禽馌兽于郊入献禽以烹蒸 【从乃弊徒止也冬田主用众物多物众得取也致禽馌兽于郊聚　禽因以祭四方神于郊入又以禽祭宗庙者也】 周官秋官下曰薙氏掌煞草秋绳而蔓之冬日至而禾?吕之 【郑玄曰含实曰绳则实不成熟秬以则谏土列之者也】 礼王制曰十有一月北巡守至于北岳如西巡守之礼
　　韩诗章句曰一之日毕发夏之十一月周也书时训曰大雪之日曷且不鸣又五日虎始灾又五日荔挺出曷且犹鸣国多讹言虎不始灾将帅不和荔挺不出卿士专搉冬至之日丘蚓结又五麋角解又五日水泉动丘蚓不结君政不行麋角不解甲丘不藏水泉不动阴不烝阳周书月解曰惟一月既南至昬昴毕见日短极基践长微阳动于黄泉隆阴惨于万物是月升柄建子始昬北指阳气肇虚草木萌荡日月俱起于牵牛之初右回而月行月一周天起一次而与日合宿日行月一次十有一次而周天历舍于十有二辰终则复始是谓日月搉与礼夏小正曰十有一月王狩者言王之时田冬獦为狩陈陈（艹觔）（艹觔）草草者省兵甲也万物不通陨麋角陨堕也曰冬至阳气至始动诸向生皆蒙蒙矣故麋角陨昜通卦验曰冬至始人不主出宫室商贾人众不行五日兵革伏□不起 【郑玄曰冬至日时阳气生微事欲静以待其着定也必五日者五土数也土静故以其数焉□用之也】 
　　人主与群臣左右从乐五日天下人众亦家家从乐五日以迎日日至之大礼 【从犹就也日且冬至君臣俱就太司乐之官临其肆乐祭天图兵之乐以为祭事莫大此焉重之也天下众人亦家家往者时宜学乐此之谓】 人主致八之士或调黄锺或调六律或调五音或调五声或谓五行或律历或调阴阳或调政德所行 【致八能之士者谓选于人众之中取于习晓者使之调焉者谓和调之五行者五莫也律历者六茎也阴阳者云门咸池也政德所行者大夏大护大武之者也】 系黄锺之锺人主敬称善言以相之 【相助也善言助之明心和此之谓也】 然后击黄锺之磬公卿大夫列士乃使击黄锺之皷皷用马革皷贠侄八尺一寸瑟用槐长八尺一寸间音以竽补竽长四尺二 【皷必用马革者冬至坎气也于马为美脊函心也瑟用槐槐株丑槁取撩象气上也上下代作谓之间间则音声有空时空空时时则补之以吹竽也】 天地以和应五官之府冬受其当 【天地以和应神光见也五府各受其职所当之事爱敬之至无侵官也】 
　　昜通卦验曰坎搉含宝 【北方为坎搉称锤搉在北方北方主闭藏故曰含宝之也】 昜通卦验曰冬至成天文 【郑玄曰天文谓三光也运行照天下冬至而数讫于是时也祭而成所以报之者也】 昜通卦验曰冬至之日立八神树八尺之表曰中视其晷如度者则戚美人民和须晷不如度者则其岁恶人民为讹言政令为之不平 【郑玄曰神读如引题丧渐之引书字从音耳立八引者掾于□地四仲引绳以亡之因名之曰引必立引者先正方面于视曰暑审也讹言使政令不平人主间之不能不或表或为木也】 晷进则水晷退则旱进尺二寸则月食退尺则日食 【晷进谓长于度也日行黄道外则晷长者阴胜故水晷梪于度者日行入进黄道之内故晷梪□晷短者阳胜是以旱进尺二寸则月食以十二为数也以势言之宜为月不食退尺则曰食曰数备放十也也】 
　　昜通卦验曰冬至之日见云送迎从其卿来岁美人民和不疾无云送迎德薄岁恶故其云赤者旱黑者水白为者兵黄者有土功诸从日气送迎此其微昜通卦验曰坎北方也主冬至夜半黑气出直坎此正气也气出右天下大旱气出左涌水大出 【郑玄曰冬至之右大雪之地左小寒之地大雪雨气未凝其下难故旱小寒水方盛水行而出涌之象之也】 昜通卦验曰大雪鱼负冰雨雪 【郑玄曰负冰上近水也】 晷长丈二尺四分长阴云出黑如分 【大雪于兑值上六上六辰在巳得巽为黑分或如介未闻者】 冬至广莫风至兰射于生麋角解曷且不鸣晷长丈三尺阴气去阳云出萁茎未如树木之状 【晷者所立八尺表之阴也长大三尺长之极也后则日有减矣阳始起故阴气去于天不复见廾四气冬至至芒种为阳其位在天汉之南夏至至大雪为阴其位在天汉之北此术候阳云方阳位而以夜候阴云于阴位而以昼夜司之于星昼则于其位而已冬至坎始用事而初六巽爻也巽为木如树木之状巽象】 
　　又曰十一月物生赤诗推度灾曰关雎恶露乘精随阳而施必下就九渊以复至之月鸣求雄雌 【宋均曰随阳而施随阳受施也渊犹奥也九奥也九奥喻所在深邃复卦冬至之月鸣求雄雌鸣鸣鸣相求者也】 又曰鹊巢以复至之月始作家室鸠因成事天性自如 【自如自如天性所有】 诗纪历枢曰子者孳也天地壹欝万物蕃孳上下接体天下治也 【宋均曰欝温也】 尚书考灵曜曰天地开辟曜满舒光元历纪名月首田子冬至日月五星俱起牵牛初日月若悬壁五星若编珠
　　尚书考灵曜曰主冬者昴星昬如中则山人以断伐具器械矣虞人可以入泽梁收雚苇以畜积田獦 【郑玄曰梁陵也周礼曰拍席用雚也】 
　　尚书考灵曜曰冬至日日在牵牛一度有九十六分之五十七求昬中者取六须加三旁蠡顺除之求明中者取六须加三旁蠡却除之 【郑玄曰浑仪中绳日道交相错既刻周天之度又有星名焉故处日所在当以兴曰表须旁相准应也短日尽行十二俱中正南分之左右六须也通六须三旁得七十度四分之三百卅二此日昬明时上当四表之列与正南之中相去数也蠡犹罗昬中在日前故言顺数也明中在日后故言却也】 尚书考灵曜曰仲冬一日日出于辰入于申金星一度中而昬五星七度中而明
　　尚书考灵曜曰短日出于辰行十二须入于申行廾四须 【郑玄曰短日冬至日也冬至之日日出入天正东西中之南卅度天地又南六度于四表九卅度左右各三须以减十八须日夜所行也】 乐稽曜嘉曰周以十一月为正息卦受复法物之萌其色尚赤以夜半为朔 【宋均曰萌物始萌生于黄泉也凡物初生勺赤者也】 
　　春秋元命苞曰冬至百八十日春夏成道 【宋均曰冬至阳用事历春至夏百八十二日八分日之五而用阳道成之也】 春秋元命苞曰壮于子子者孳也 【宋均曰番□生物也】 律中黄黄锺者始黄也 【始萌于黄泉中】 春秋元命苞曰金水母为子候书曰日短星昴以定仲冬 【宋均曰母助子故用事而昴星中作时候也】 春秋元命苞曰十一月子执苻精类滋液五行本苞枢细萌绪以立刑拊 【宋均曰言律应黄锺所含气如是也苻信也执信以行事也精即水也苞苞胎物之所出也枢本也细要也绪叶也本要萌生叶以立刑体之拊端自此诗云常掾之华木?咢不韩革?韦之也之也】 春秋元命苞曰周食帝之子以十一月为正法阳气始萌色赤 【宋均曰物萌初于孳申时皆赤者】 春秋考异卸月日冬至辰星升 【宋均曰着阳气于是始升也】 春秋汉含孳日冬阳用 【宋均曰用事也下有仲夏阴作巳在前也】 春秋佐助期曰辰星效于仲冬精自望 【宋均曰望犹得也自郊于仲冬故月得也】 
　　春秋说题辞曰招昴星为仲冬法田星伐中 【宋均曰招为仲冬而昴星中凡物成而不顺其时色者四星戊中之气使之然】 孝经援神契曰冬至阳气萌
　　孝经援神契曰冬仲昴星中收苔芋猴豆稻田不作农不起男家作女事枲无空日无游平桑麻五谷所以养人者也 【宋均曰莒赤芋重言通方言语也家作野事事毕入保也枲麻也女有于事麻今案说文齐人谓芋为苔从吕声者也】 孝经说日立八尺竿于中庭日中度其日晷冬至之日日在牵牛牛初晷长丈三尺五寸晷进退一寸则日行进退千里故冬至之日日中北去周雒十三万五千里
　　尔雅曰十一月为事 【李巡曰十一月万物虚无须阳任养故曰事任也孙炎曰物幽闭蛰伏如有罪事】 
　　吕氏春秋曰冬至日行远道周行四极命曰玄明天 【高诱曰远道外道也故曰周行四极玄明大明也】 吕氏春秋曰冬至五旬七日昌生 【高诱曰昌蒲水草也冬至后五十七日而挺生之者也】 昌者百草之先生者也于是始耕 【传曰土发而耕此之谓也】 尚书大传曰幽都于山祀贡雨伯之乐焉 【郑玄曰引山恒山十有一月朔巡狩祀幽都之蚕于恒山也反言之者明祭此山北称幽都也】 冬伯之乐舞齐洛 【各伯冬官司空垂掌之齐洛绝也言象物之终也齐或为聚也】 歌曰缦缦论八音四会 【此上下有脱乱正月朔日得五十日者民食遇足下□五十日者□一升此为食不足也有余曰不翅五十日也曰益一升者言者余谓羊谷豊熟也为其岁司为此数日之岁司司候也】 
　　淮南子天文曰日冬至则升外此中绳阴气极阳气萌故曰冬至为德阴气极则下至黄泉北极故不可以凿地穿井万物闭藏蛰??虫首??几又曰冬至则井水盛盆水溢羊乳 【古解字许慎曰羊脱毛也】 
　　麋角角解鹊始架巢八尺之柱修日中而景长丈三尺又曰十一月冬至气种首 【阳气动故人头种之也】 淮南子天文曰黄者土德之色锺气者之所锺也曰冬至德为气土土色黄故曰黄锺
　　淮南子时则曰仲冬之月招摇捐子十一月官都尉其树□ 【高诱曰冬成军师故官都尉也索取其赤】 京房占曰冬至坎壬广莫风用事人君当行大刑断狱缮官殿封食库在北方杨雒玄为日调律者度竹为管芦莩为灰列之九闬之中漠然无动寂然无声微风不起纤尘不刑冬至夜半黄锺以应白虎通曰十一月律谓之黄锺何者中央之色锺者动种也言阳气动于黄泉之下种养万物白虎 【其说未闻也】 
　　尚书大传曰周以至动殷以萌夏以牙 【郑玄曰谓三王之正也至动冬日至始动之也】 物有三变故正色有三是故周人以日至为正殷人以日至卅日为正夏以日至六十日为正火有三统土有三王尚书大传曰周以仲冬为正其贵微也
　　尚书大传天子将出则橦黄锺右五锺皆应 【郑玄曰黄锺在阳阳气动西五锺在阴阴五静君将行出故以动告静静者则皆和此之谓之者之也】 　史记律书曰黄锺言阳气踵黄泉而出也　史记律书曰子者滋也言万物滋于下也　史记天官书曰冬至梪极悬土炭 【孟康曰悬土炭于衡两端轻重过均冬至日阳气则炭重夏至阴气至则土重也】 
　　炭动庶解兰角根根出泉跃　汉书律历志曰黄锺者黄中之色君之服也锺者种也色上黄五黄盛焉故阳气施种于黄泉孳萌万物为六气　淮南子天文曰以日冬至数来岁正月朔日五十日者民食足不满五十日日减一升有余日益一升为其岁司 【高诱曰言从今年至曰数日诮明年】 通曰冬至阳气始起反大寒何阴气推上而故大寒
　　白虎通曰冬至前后君子安身静体百官绝事不听政择吉辰而后有事绝事之日夜漏未尽五刻京都百官皆衣皁听事之日百官皆衣綒崔寔四民月令曰十一月冬至之日荐黍羊先荐玄冥于井以及祖祢齐馔扫涤如荐黍豚其进酒??尊长及修谒判贺君师耆老如正月是月也
　　阴阳争血气散先后日至各五日寝别外门研水涷命男童读孝经论语萹章小学乃以渐馔黍稷稻梁诸供臈祀之具可酿醢伐竹木买白大养之供以祖祀籴衴稻粟木小豆麻子附说曰十一月建子周之五月律当锺其管最长为万物之始故至节有履长之贺诸书传记并近代家仪论之详矣陈思王冬献絑表云拜表奉贺并白纹履七量絑自别 【案诗齐风云葛膢五两字训云世人履及履属皆云一量余谓应为两义同□毂】 
　　崔骃袜铭云机衡建子万物含滋黄锺育化以养元其 【字□曰袜足衣己代反】 并具事也 【魏壮京司徒崔洁女仪云近古妇常以冬至日进履袜于男姑今世不服履当进鞾鞾亦履类践长之义也皆有文词祈示年除凶殃鞾文曰履端践长阳从下迁利见大人向兹示年苍颉萹云履上大者曰鞾释名云鞾跨骑也胡门所名魏武与杨彪书曰今遣足下贵室织成鞾一量使其米稍□案急就章云褐袜巾衣旁作与崔氏仪同旧书作模或絑者盖今古字异也】 荆楚记云冬至日作赤豆粥说者云共工氏不才子以冬日死为人厉畏赤豆故作粥以攘之风土记则云天正日南黄锺践长粥饘萌征注云黄锺始动阳萌地内日长律之始也是日俗尚以赤豆为尘所以象色也南方多呼粥为麋犹是一义 【北正负家在冬殆是常食非必攘灾】 
　　又采经霜芜菁葵等杂菜以干之诗鄁风云我有肙蓄以亦御冬毛传曰云肙美御御郑笺云聚美菜者以御冬日之无之时马融与谢伯向书乃云（黄来）下菟杂干蔡以送余日又盬藏蘘荷为一冬储备亦云防以蛊急就则云老菁蘘荷冬日藏崔寔月令此事在九月今在仲冬者盖南土脱寒千宝云外姉夫蒋士先得疾下血以为中蛊密以蘘荷罝于其席下忽咲曰蛊食我者张小也乃收小小走周礼治毒周嘉草其蘘荷乎案秋官庶氏掌除毒虫以嘉草攻之注云嘉草药物其状未闻不名蘘荷为草嘉本草经云白蘘荷王治中蛊及疟注云今人乃呼赤者为蘘荷白者为覆首叶同一种耳于食之赤者为胜药用白者离骚大招云醢胜苦狗脍苴莼注云苴莼蘘荷也言香以蘘荷备众味也苴音子余反莼音上均反亦垂嘉草之名知所据 【北方无此菜背据南上也】 
　　家家并为咸葅有得其和者作金叙色葅之供馔自古有之周官有昌本菁葅荇葅荇葅染蒲葅苔葅荀葅等春秋传周公阅来躬飨有昌歜注云昌歜昌本之葅吕氏春秋文王好食昌葅孔子蹙颊而食之高诱注云昌本葅也今以经冬故须加咸味雷时稍暖悲坏故弃所余白泽图云雷精名摄提雷则呼之盖其意也离骚招魂云西方之害流沙千里旋入雷渊注云雷公室也乃在西方汉书云布皷过雷门者为此谕耳不论其处诗邵南殷其雷在南山之阳毛传云山南曰阳雷出地奋震惊百里郦炎对事云问者曰古者帝王封建诸侯皆云百里取象于雷何取乎炎曰昜震为雷亦为诸侯雷震惊百里故取象焉问者何曰以知为百里炎日以其数知之失阳动为九其数卅六阴静为八其数卅二震一阳动二阴
　　故曰百里诗下章乃云在南山之侧毛传云或在其阴与其左右又云在南山之下毛传云或在其下郑笺云下谓山足此之发声便垂定所其雷渊者当据本室王充论衡云尽工图雷之状垒垒如连皷之刑又图一人若力士谓之雷公左手引皷右手推槌以为雷雷者大阳之击气也阴阳分争则激射射射为毒中人辄死夫雷火也火气燎人状似文字谓天书其过此虚也
　　玉烛宝典卷苐十二
　　十二月季冬
　　礼月令曰季冬之月日在婺女昬娄中且氐中 【郑玄曰季冬者曰月会于玄枵而斗建丑之展】 律中大吕 【季冬气主则大吕之律应高诱曰万物萌动于黄泉未能建见所以吕旅去阴即阳助其成功故曰大吕也】 鴈北向鹊始巢雉雊鸡乳 【雊雄鸣也诗云雉也朝雊尚求其雌也淮南子时则云鹊加巢鸡呼卵高诱云鸡呼鸣求卵也顾氏问鸡生伏无时记于此何也庾蔚之日鸡生乳虽无时盖亦言其所宜之盛也此乃顾庾二君并未进鸡体亡间鸡至九月后便不复乳故俗称下雏十二月方呼卵俗谓之歌子入春始生也】 天子居玄堂右个 【玄堂右个比堂东偏也】 命有司大难旁砾出□牛以送寒气 【此难难阴气也难阴气始于此者阴气右行此月之中日历虚危有坟墓四同之气气焉厉鬼将随强阴出害人也旁砾于四方之门砾攘也出犹作土牛者刃焉牛牛可牵正者也送犹毕也】 
　　征鸟厉疾 【煞气当极也征鸟题肩齐人谓之击征或名膺仲春化为鸠也】 乃景山川之祀及帝之大臣天之神祇 【四时之功成于冬孟月祭其宗至此可以祭其佐也帝之大臣勾芒之属也而之神祇司中命风师雨师是也】 命渔师始渔天子亲住乃尝莫先荐寝庙 【天子必往亲渔明渔非常力重之也此时真絜美也颀氏问王制云獭祭鱼然后虞人入泽梁此月始渔何也既此月始渔孟冬便命水虞渔师收水众池泽之赋乎庾蔚之日此月渔始美故可以始渔孟春转胜而多故獭祭之孟冬收赋者谓今将复渔去年之赋宜收人之王制不同记者所闻之异也】 冰方盛水泽□坚命取冰 【复厚也此园曰在北陆冰坚厚之时也北陆谓虚也今月今无坚也】 冰已入令告民出五种 【冰既入而令田官告民出种明大寒气过农力将起也】 命农计藕耕力修耒耜具田器 【耜者来之金也广五寸田器兹箕之属也】 命乐师大合吹而罢 【岁将终与族人大饮作乐于太寝以缀甚也言罢者此用礼乐于族人最盛复牵若时乃优然也凡用乐必有礼而礼有不用乐者王居明堂礼季冬命国为酒不合三秩君子悦小人乐也】 乃命四监收秩薪柴以供郊庙及百祀之新燎 【四监主山川林泽之官也大者可析谓之薪小者合来谓之柴薪施灼爨柴以给燎今月合无及百祀之薪燎也】 因穷于次月穷于纪口回于而数将几终 【言□月口辰运行主此月皆周匝于故处也次舍也纪犹会也】 岁且更始专而农民毋有所使 【而犹女也言专壹女农民之心令人豫有志于耕稼之事不可丝丝役役之则志失业也】 而子乃与卿大夫共饰国典论时令以待来岁之宜 【勑国典者和六典之法也周礼以正月为之建寅而县之今用此园则所因于忧殷也】 乃命太史次诸侯之列赋之牺牲以供皇天上帝社稷之享 【此所与诸侯共者也列谓一大小也赋之牺牲大者出多少者出少享献】 乃命同姓之邦共寝庙之刍豢 【此所与同姓共者也刍豢犹牺牲也】 命宰历卿大夫主于庶民土田之数而赋之牺牲以供山林名川之祀 【此数与卿大夫庶民共者也历犹次也卿大夫菜埊亦有大小其非菜埊以其色之氏多少赋之也】 
　　凡在?下九州岛之民者无不咸献其力以供皇?上帝社稷寝庙山林名川之祀 【民非神之福不生也虽其有封国菜埊此赋要由民出也今说案文曰尧遭洪水民居水中高土故曰九州岛州畴其土西王之也黄羲仲记曰遶遭洪水唯九镇不没点首附焉因号曰九州岛州者周也言水中积土可居而水周其表故言州也风俗通曰通曰周礼五党为州州有长相之桐周足也字从重川尧遭洪水居水中高土曰州□名曰州注也郡国所注作】 季冬行秋令则白露蚤降介??虫为妖 【戊之气乘之也九月初尚有白露月中乃为霜丑为鳖蟹】 四鄙入保 【畏兵避寒之象也】 行春令则胎天多伤 【辰之气乘之犮少长者也此月物甫藤牙季春乃区者毕出萌者尽建犮多伤者生气蚤至不充其性也】 国多固疾 【生不充牲有多疾也】 命之曰逆 【众完莫大于此】 行夏令则水潦败国时雪不降冰涷消泽 【未之气乘之也季夏大时行也】 
　　蔡雍季冬章句曰令历季冬大雪节日在女二度昬明中口去日八十三度娄六度半中而昬亦七度中而明雉雊鸣也是月升阳走于埊之中雷动而未闻于人雉性情刚故独知之应而鸣也天子居玄堂右介右个田之上堂九州岛之民国之九州岛东南曰杨州正南曰荆州河南曰豫正州东曰□州河东曰兖州正西曰雍州东北曰幽州河内曰冀州西北曰并州唐虞有徐梁而无幽并汉有司益而无雍梁
　　右章句为释月令
　　诗豳风曰二之日栗□无衣无褐何以卒岁 【毛诗传曰二之日殷之正月栗列寒气郑笺云褐毛布卒终人之贵者无衣贱者无褐将何以终其岁乎】 
　　又曰二之日其同戴缵武功言私其??从献??开于公 【缵继功事一岁曰??从三岁曰??开大兽云之小兽私之笺云其同者君臣及民因习兵俱??虫五不用仲冬亦豳生□寒豕生三日??从也】 二之曰凿冰冲冲 【水盛水腹则令取冰于山林冲冲□□之墓也】 周诗颂曰潜季冬廌鱼春献鲔也 【毛　曰冬鱼之牲定春鲔新来庶献之者谓祭于宗庙】 
　　周官而官下曰凌人掌冰 【郑玄曰凌室】 正岁十二月 【冰方盛时】 今斩冰三其凌 【三之者为消释度杜子春云三其凌信其水】 周官春官上曰而府掌季冬陈王以贞来岁之美恶 【郑玄曰问事之正日□问岁美恶谓同于龟陈礼神□玉也】 周官春官下曰占梦掌季冬躬王梦献告梦千王王拜受之 【郑玄曰聘问梦者事之祥吉凶之占在日月以□季冬数将几终于是发弊而问焉若休度云尔国献羣臣之吉梦于王功美焉】 周官夏官上曰罗氏掌罗焉鸟蜡则作罗襦 【郑司农云蜡谓十二月大祭一物襦细蜜之罗也】 
　　礼记郊特牲曰天子大蜡则八 【郑玄曰所祭有八神也】 伊耆氏始为蜡 【伊耆氏古而工号也】 蜡也者索也 【谓求索也】 岁十二月而合聚万物而索飨之 【岁十二月周之数谓达亥之月飨者终其神】 
　　韩诗章句曰二之日栗烈夏之十二月也周书时训曰小寒之日鴈北乡又五日鹊始巢又五日雉始雊鴈不北乡民不怀主鹊不始巢国不宁雉不始雊国乃大水大寒之日雉始乳又五日鸷鸟厉疾又五日水泽腹刚坚鸡不始乳淫女乱男鸷鸟不厉国不除兵水泽不腹言乃不从
　　周书周月解曰夏数得而百王所同其在商阳用师干夏顺而革命改夏正朔变服殊号一文一质示不相沄以建丑为正昜民之目?互若?时大夏亦一伐之事礼夏小正日十有二月鸣弋弋也者禽也先言鸣而后言弋鸣而后知其弋也玄驹贲玄驹者蚁也贲何也走于埊中也 【今案方言曰蚍蜉梁益谓之玄驹杨子法言曰玄驹之出郭璞蚍蜉赋云感萌阳以潜（山少）牛亭问蚁曰玄驹何也董仲舒荅曰河内见有人马数千万皆大如朱动往来从朝至暮家人人大火烧煞人皆蚤马皆大蚁故今人吁蚤蚋内季民蚁曰玄驹】 纳卵蒜卵蒜也本如卵者也纳者何也纳之君也虞人入梁虞人官梁者主设网罟者也陨廉角盖阳气且睹也昜通卦验曰小寒合冻虎交祭虵垂首曷且入 【郑玄曰交合牝牲也祭祭兽也垂首入??儿寒之微也】 晷长又二尺四分仓阳云出烝南仓北黑 【小寒于坎宜九二二二得寅气寅木也为南仓犹坎坎水也为北黑】 大寒雪隆草木生心鹊始巢 【隆盛也多也生心阳气起】 晷长丈一尺八分黑阳云出心南黑北黄 【大寒于坎值六三六三得亥气亥水也为南黑季冬土也为北黄也】 又曰十二月物生白诗纪历枢曰丑者好也阳施气阴爰道阳好阴阴好阳刚柔相好品物厚制礼作乐道又明也【宋均曰厚犹盛】 
　　乐稽曜嘉曰殷以十二月为正息卦爰临法初之牙其色尚白以鸡鸣为朔 【宋均曰牙物萌牙】 春秋元命苞曰襄中于丑丑者细也 【宋均曰细心不进避阳之解细当生也于是细合义】 律中大吕吕吕者略睹起 【略輆略也万物于是萌渐故出輆略可见也】 春秋元命苞曰黑帝之子以十二月为正物牙色白 【宋均曰水见曰故白】 尔雅十二月为涂 【李巡曰十二月万物始牙阳气尚微故曰涂涂微也孙炎曰物始牙生生通也】 尚书大传曰殷以季冬为正者其贵萌也史记律书曰牵牛者言阳气牵引万物出之牛者冨也言埊虽涷能昌雨生也牛者耕殖种万物也东至于建建□□者建诸生也 【徐广曰此中阙不说大吕及田今为此录牵牛以当其位余月皆不取口也】 
　　淮南子曰时则曰季冬之月招摇指丑十二月官狱其树栾 【高诱曰十二月岁尽刑断故官狱也禀耳以为小车毂不示出大以为昭亦鴈阴气】 白虎通曰十二月律谓之大吕何大者大也吕者拒也言阳气欲出阴不许也吕之为言拒旅拒难之也
　　风俗通曰礼传曰夏曰嘉平殷曰清祀周曰大蜡潢改曰臈臈者獦也田獦取兽祭先祖或曰獦獦接也新故交接柙獦大祭以报功也汉大行襄于成故曰臈也
　　续汉书礼仪志曰季冬之月口迎岁终阴阳已交劳农夫享臈以送故先臈一日大难谓之遂渡也
　　晋博士张亮议曰案周礼及礼记蜡谓令聚百物而索飨之臈者祭庙则初玄蜡则黄服蜡臈不同摠之非也传曰臈接也上祭宗庙旁祭宜在新故交接也
　　风土记曰进清醇以告蜡渴敬恭于明祀乃有行彄注云彄盖妇人所作金环以錔指而缝者也臈日祭祀后优妪儿僮各随其侪为藏彄之处?氏兮二曹以效胜负以酒餐具如人偶即敌刚人奇者即使奇人为游附或属上曹或属下曹名为飞焉以济二曹人数一枢藏在数十手中曹父当射知所在一藏为筹五筹为一都提者捕得推手出彄五筹尽最后失焉负都主部使起拜
　　谢胜曹崔寔四民月令曰十二月曰荐稻鴈前期五日煞猪三日杀羊前除二齐馔扫涤遂臈先祖五祀其明日是谓小新岁进酒降神其进酒??尊长及修刻贺君师耆老如正日其明日又祀是谓烝祭后三日祀家事毕乃请召宗族婚宾旅 【旅客】 讲好和礼以蔫恩纪烋农息役惠必下浃是月也羣神频行 【频行并汗】 
　　大蜡礼与乃冢祠君师九族友朋以崇慎终不背之义遂合耦田器养耕牛选任田者以俟农事之起去猪盍车□ 【后三岁可合仓膏】 及臈时祠祀炙□ 【音胡监反】 东门磔白鸡头 【可以合注药】???虫瓜中??虫谓之甘??烧欲治刻　完中及树瓜田中四角去甘? 求牛胆合少小药
　　正说曰臈同异及祭月早晚先儒既无定辨颇以为疑案郊持性记云天子大蜡入伻耆氏始为蜡蜡也者索也岁十二月合聚万物而索飨之郑注十二月周之正数谓建亥之月从上文势相连伻耆始为蜡唯隔蜡者索也一勾便次岁十二月想非别起至索飨以来悉是上属于下广陈蜡义夏后氏以建寅之月为正伻耆注云古天子号既在夏前年代久远未应已从周之正朔明蜡即在夏十二月矣郑君据周以建子为正礼记兴于周世故云十二月建亥取孔子云行夏之时夏之建亥乃是十月于十二月文理不消月令臈先祖五祀在孟冬者当以于周为十二月故移就之恐非不邦定法记云皮弁素服而祭素服以送终葛带棒杖丧煞也注云送终丧煞所谓老物周官蘥章职云国蜡则吹幽颂击土殷以息老物是也记又云黄衣黄冠而祭息田夫注云祭谓既臈先祖五祀于是劳农以烋息之野夫熏冠黄冠草服也注云言祭以息民服蒙具时物之色季秋而草木黄落记又云八蜡以祀四方注云四方方有祭四方年不顺成八蜡不通顺成之方其蜡乃通既蜡而收民息已注云收敛积聚也息民与蜡异则黄衣黄冠而祭为臈必矣详据前后蜡祭则皮弁素服葛芾棒杖既祭四方明在于郊臈则黄衣黄冠祭先祖理在庙中张亮议曰初玄者余察所服耳此祭别出黄衣黄冠明不在常例礼运云仲尼与于蜡宾注云蜡者索也祭宗庙时孔子仕鲁在助祭之中事毕出游于观之上喟然而难注云观阙也孔子见鲁君于祭礼有不备又睹象魏旧章之之处感而叹之郑君附文而解以仲尼出游于观之上知在国都故云宗庙此乃祭宗庙谓之蜡月令孟冬天子祈来年于天宗大割牲祀于公社及门闾臈先祖五祀注云周礼所谓蜡天宗谓曰月□辰臈以田臈所得禽或言祈卒或言大割或言臈牙文言牙文则天宗公社亦得名臈礼下难云子夏观于蜡孔子曰赐也乐乎观对曰一国之人皆若狂赐未知其乐注云国索鬼神而祭祀则党正以礼属民饮酒于序以正齿位于是时民无不醉子曰百日之蜡一日之泽非尔所知注云蜡之祭主先啬大饮蒸劳农以烋息之言民皆懃稼穑有百日之劳喻久也今一日使之饮酒燕乐是君子之息泽也郑君亦以一国语广非止蜡人故云党正饮酒然则大饮蒸党正饮酒以其蜡月行事普亦名蜡广雅云
　　夏日清祀殷曰嘉平周曰大蜡秦曰臈蔡雍章句乃云臈祭名夏曰嘉平殷曰清祀周曰大蜡摠谓之臈传曰虞不臈矣风俗通则云汉改曰臈余同春秋传宫之奇云虞不臈者此意当为音若灭虞宗庙便不血食故专以臈焉辞然无废是摠周则蜡臈并见夏殷无文儒者或言俗指十二月建丑之月为臈者盖设此则拘文束教难以踵行夏以建寅为正仍有清祀之号明自用其家十二月不离建丑殷以建丑为正又有嘉平之号更用建子为十二月矣周用建亥如上来所说秦以十月为岁首臈堇不移史记秦始皇廾六年并天下推五德之传改幸始朝贺皆自十月朔卅一年十二月更名臈曰嘉平大元真人苐盈内记云始皇卅一年九月庚子盈曾祖父蒙于华山中乘云驾龙白日升天先是其邑谣歌曰神仙得者苐蒙初成驾龙上升入大清时下玄州戏赤成继世而往在我盈章若学之臈嘉平始皇闻谣歌忻然乃有寻仙之志因改臈曰嘉平此据夏正即以建成为臈矣汉改曰臈者改嘉平也案尚书尧典分命义和东作南伪西成朔昜寒暑时候悉与夏同又礼诰志云虞夏历正建于孟春于时冰泮发蛰百草权与此乃唐虞及夏正朔不复春秋说虽云正朔三而改其下即云夏白帝之子以十三月为正上古质略书藉罕记便似三正起于夏后班固汉书律历志云汉兴庶事草创袭秦正朔武帝元封七年汉兴百二岁矣太中大夫云孙卿大史云马迁等言历纪坏废宜改正朔乃诏御史大夫倪宽与博士共议皆曰王帝必改正朔昜服色所以明受令于天推传序文则合夏时也光武中兴无更改昜故崔寔四民月令云十二月臈先祖五祀寔即后汉桓帝时人也魏文帝诏引行夏之时今正朔当依虞夏服色自随土德至明帝诏魏当以建刃为正青龙五年三月为景初元年魏齐王位尚书秦复夏正为明帝以建丑之正月一日崩不得以正日元会博士乐详议正且丁受贡贽后五日乃会作乐大尉朱诞议丁因宜改之际还用建寅月为正夏数得天也晋大始二年奏曰行夏之时通百代之言也宜用前代正朔诏可晋司空裴秀大蜡诗云曰踵□纪大吕司辰此并依圣典行夏之时非为俗误或问蔡邕章句云夏嘉平殷清祀周大蜡摠谓之臈何耶张亮议云传曰臈者接也言上祭宗庙旁祭五祀且新故之交接矣孟同一日臈祭宗庙八蜡羣祀有司行事俗谓臈之明因为初岁古之遗言也日同名异祭俱服殊崔氏月令亦云臈明日是谓新小岁进酒降神及修刻贺君师耆老如正月此以逼延岁暮便立岁名指元正为大故云小耳旧解蜡得兼臈臈不兼蜡今谓枝而折之蜡报八神臈主先祖摠而言之蜡即是蜡臈臈亦是蜡周官有蜡而无臈月令有臈而无蜡先圣当以同在一月之中名义兼通随机而显伯喈释云摠号康成解为牙文张亮又言新故交接足相扶成颇谓慝允其同一日者案礼蜡宾及一日之泽似是同日若并劳农饮酒恐事广难周礼父唯云是月也大饮蒸臈先祖五祀乃无甲丁等定克孔子云一日之泽者自据饮酒为一日张亮云同日者别叙蜡臈为同前后纵??至信宿计亦非率国语云曰月会于龙犹天明昌作羣神频行国丞尝祀者春秋有闭蛰而丞月令祭行先贤迎冬北郊大夫士首时仲月祭廌羔豚庶人又有稻鴈之馈所及便广足称羣神或可据龙犹以后非专一月其季冬尝鱼先廌寝庙及大合乐而罢注王居朋堂令国为酒以合三族亦是蜡臈之流若烋劳已毕不应复酒此礼兼施季孟弥会摠名蔡章句及风俗通论夏殷嘉平清祀二祭巅到与广雅不同者更无经典正谊故两传焉
　　附正说曰十二月八日沭浴已具内典温室经俗谓为臈月者史记陈胜传有臈月之言刘歆女传云鲁之母师臈日烋家注云臈一岁之大祀魏世华歆常以臈日宴子弟王朗慕之盖其家注□云臈皷鸣春草生案周官方相氏蒙熊皮黄金曰目玄衣朱裳执戈杨稻师伯隶而时傩菕章常出皷豳菕杜子春注云皷以风为以草为两面可击老又曰国祭蜡吹豳颂击土皷以息者勿此即臈皷也论语乡党云乡人傩孔子朝服而立于阼阶注云傩者谓駈疫鬼朝服立于阼阶者为鬼神或惊怖当依人令世村民打细要??皷戴胡云头及作金刚力土逐除即其遗风吕氏春秋冬纪云今人臈岁前一日击鼓駈疫谓之逐除玄中记云颛顼氏有三子俱亡处人宫室善惊小儿汉世以五营千骑自端门送至洛水续汉书礼仪志云季冬之月先臈一日逐疫鋠子待炬大送疲出端门门外驺骑传炬出宫司马阙门外五营骑士传大弃浴水中张衡东京赋云卒岁大傩駈除羣厉娠子万童丹首玄□注云丹首赤债玄制皂衣盖逐除者所服也金刚力士世谓佛家之神大涅盘经云有一童子在屏隐处盗说或密迹力士以金刚杵碎之如尘是金刚神极成暴恶阿图玉板云天立四极呼有金刚力士兵长三千丈抑亦其义儒书唯荀卿刻楚歌赋云嫫母力父是之憘也汉郎广品大傩赋云弦桃刻棘弓矣斯张赭鞭朱朴击不祥月?久戈丹斧茭夷凶殃投妭匿干浴裔连绝限于飞梁异菀拾遗云孙兴云常着戏头与逐除人矣主桓武处宣武觉对不凡推问乃并验其事也其夜为藏钓之戏辛氏三秦记云昭帝母钓七夫人手奉而国色今世人学藏钓法此艺经云钓七夫人手卷世人藏钓法成公经周处并作张彄字艺经则作钩庾阐藏钩赋云叹退夜之藏钩赏一时之戏望以道生为元帅孥仁为佐相 【盖当时人名之】 钩运掌而潜流手乘虚以密放示微迹于丁嫌露疑似之情状辄争杖以先叩各铳志于所向荆楚记俗云此戏今人生离有构忌之家癈不修也其日并以豚酒祭灶神礼器云灶者老妇之祭罇于缾盛于杯言缾为□以盆盛馔也许慎五经异义云颛顼有子曰黎为祝融大神也祀以为灶庄子皇子见桓公曰有灶有髟司马彪注云髟灶神也状如美女衣赤衣灶书云灶神姓苏名吉利妇名博颊杂五行书又云灶神名禅字子郭衣黄衣位灶中被髟而去以名呼之则除凶五行书又云三月甲寅四月丁巳以豚头为祭其利万信抱朴子云月晦曰灶鬼亦上天白人众状大者集记者三百日也小者集笇笇者一日也世说云王朗以诫度推华歆歆蜡日尝集子侄??燕饮王亦学之朗灶藏云有豕严君井灶之谓搜神记云汉阴方当臈日晨炊而灶形见子方再拜受庆家有黄羊因以祠之至诫三世而遂繁昌故后常以臈曰祀灶而廌黄羊焉荆楚记云以黄大祭之谓之黄羊阴氏世蒙其福 【古今注狗一名黄羊】 
　　庄子云臈者之有膍豚注云膍牛百业也豚足大指也臈大祭物备而者有膍豚飬而要云臈夜令人时持椒卧师井旁母与人语内椒井中除温病岁阴已及俗多婚嫁张华感婚赋云逼来幸之且至迨口纪之未移竟奔惊于未冬咸起趣于吉仪师旷书云人家忌臈曰煞生形于堂上有血光不祥过臈一日谓之小岁史记天官书凡候岁前臈明日人众一会饮食发阳气故曰初岁在官者并朝贺 【今世多不行】 荆楚记云岁暮家家具肴□ 【诗大雅云其蔌惟何毛传云蔌叶看】 谓宿岁储以入新年也相聚酣歌 【古文尚书云酣歌于室时渭□风】 请为送岁 【今世多解除掷去破币器物名为匡穷】 留宿岁饭至新年十二日则弃于街衢以为去故纳新除贫取当又留此饭须发蛰雷鸣掷之屋扉令雷声远也 【今世匡宿炊饮入季一月内食尽亦不弃掷】 
　　杂五行书云握宅四角各埋一石名为镇宅淮南万毕术则云埋贠石于四隅杂桃弧七枚则无鬼殃之害非独今也终萹说曰案尚书期三百又六旬又六日以闰月定四时成岁孔安国注云血四时日期一岁十二日日世日正三百六十日也除小月六为六日是为岁有余十二日未盈三岁足得一月则置闰焉以定四时之气节成一岁之历蒙此言三百六旬外有六日与小月之六日并为十二日也三年合卅六日故置闰或后王肃注则云朞称时谓曰一周天三三百日又六旬六十日又六日其实五日四分日之一入六日之四分一举全数以言之昜通卦验云廾四气始于冬至终于大雪周天三百六十五日四分日之一与王氏注同官大大史职闰月则诏王居门终月郑玄注门谓路寝门也郑司农云月令十二月分在青阳明堂摠章玄堂左右之位唯闰月无所居居干门故于文王在门谓之闰古者称字为文此言闰字之体以王居门为义礼王藻玄端而朝日于东门之外听朔于南门之外闰门则阖左扉立于其中郑注云东门南门皆谓国门也天子庙及路寝皆如明堂在国之阳每月就其时之堂而听朔焉卒事反路寝亦如之闰月非常听其朔于明堂门中还处路寝门终月是乃阖扉于明堂终月于路寝以无亡□故内外在门周书周月云曰月俱起手牵牛之初右月行月一周天起一次而与日合宿日行月一次十有二次而周天历舍千十有二辰终则复始是谓日月搉舆闰无中气指辰之间春秋文元年传于是闰三月非礼服注云周三月夏正月也是岁岠僖公五年辛亥岁卅年闰余十三亡月小雪闰当在十一月后不数此文元年计唯廾九年一月有七小余一年合八十四十二小余成一闰余是为年有闰余七廾九年合二百三余十九余为一闰百九十余成十闰犹有十三余在文元年正月以后犹少六闰余正月二月三月止有廾一余计十二月小余为一闰余并往年十三始满十四长九小余岂得置闰若计三园后犹小五闰余从正月尽十一月小余七十七始得六闰余方可置闰长五小余故服注云十一月后传又云归余于终注云余余分也终闰月也谓余分成闰中气在月每则后月无中升柄耶指二辰之间余分之所终以为闰闰月月不失则升建古得其正旧说云周天凡三百六十五度十二辰一辰有卅度十二辰合三百六十度余有五度分之十二辰辰有七小余辰一有卅度七小余日行迟一日行一度独不尽计一月唯行廾九度其一度八十分度之卅一焉其长者积而成闰昜干灵图云□胜佚用事各七十二日合三百六十日为岁注云五胜五行也此不计月小及五度耳又六季冬闰月不告朔犹朝于庙传曰非礼下云闰以亡时注云闰残分之气三年得一□季得二此言十九中有三年得一闰者有五年得二闰者其三年六年九年唯有乘长闰余犹是三年之内主弟十一年向上数为五年得二犹长一闰余还从三年数又主弟十九年复必年得二其闰余悉尽还更发初故周昜系辞云□岁再闰再初而后挂王辅嗣注云凡闰六岁再闰又五岁再闰又三岁一闰凡十九岁七闰为一章五岁再闰者二举其凡亦如三百六十日领骧注书云闰月定曰时成岁云定然后成岁是为日数不充则期不成岁然则周日为岁周月期无多而其赢赢缩缩无常故举其中数三百六十是赢缩之中也汉书律历志云十一岁四闰十九岁七闰是也尚书考灵曜曰闰者阳之余注云阳日也日以一岁周天为十二次月一岁十二及日而不尽周而十九分次之七故言闰者日之余春秋元命苞云人两乳者象闰月阴□纪注云两乳巽生也巽生则象闰余也以阴之二数白虎通云园有闰何周天三百六十五度四分十二月不十二度故三季一周五岁再闰也明阴不足阳有余闰者阳之余也昜干凿度云乘皇英者戏注云谓天数也通卦验云密处?氏作昜仲命德维纪冲注云谓曰仲之卦震兑坎离也命德者震则命日木德充则金德坎则水德离则大德维者曰角之卦艮巽干干也纪犹数也冲犹当也维者起数所当谓若艮当立春孝经援神契云戏伤昜立卦以应枢经云应斗枢发节移度故作八卦纪方面书考灵曜云天埊开辟嚁满舒元历纪名月首甲子冬至日月五口俱起牵牛初日月若悬壁五口若偏除礼含文嘉云推之以上元为始起十一月甲子朔且夜半冬至日月五口俱起牵牛之杓外左回日月五口右行乐动声仪云天埊一复五口日月俱合起牵牛曰回更昜气口辰更昜光注云牵牛前五度世本客成作历注云黄帝臣当是上古质略主客成始复委典戴之文字收为创造春秋传郯子云少昊鸟师而鸟名凤鸟氏历正服注云犹哓之义和杜注云凤鸟知天时故以名历正之官史记历书云少昊氏之衰也九梨乱能颛顼受之乃命南正重司天以属神大正梨司埊以属民其后闰余乖次孟陬孙槅提无纪尧复重黎之后主义和之官明时正度则阴阳调风雨节茷气主春秋元命苞昜干鉴度皆为以开辟至获麟二百七十六万岁汉书律历志云僖公五年正月辛亥朔且冬主是岁距上元十四万二千五百七十六岁明开辟以后即有年月可推故律历志又云历数之起尚矣众诸据验闰历之事与造化俱兴其时候早晚皆依所闰之园继有盈缩非遇悬殊以季冬岁终故摠附于此春秋以闰月非正例不见经六年闰月不告朔犹朝于庙书者为失礼故哀五年闰月升还如齐巠齐景公书者见诸侯五月而葬以闰数也
　　
　　
　　
　　玉烛宝典解题
　　林文月译
　　玉烛宝典十二卷，隋杜台卿撰，中国记载年中行事，岁时节令之书也。以一月为一卷，故凡十二卷。此书在中国早已亡佚，仅有前田侯尊经阁文库之旧写本流传于世。今所复制者即其本。唯尊经阁本亦非全豹，实阙季秋九月一卷，是天壤间所存者只十一卷耳。
　　著者杜台卿隋书卷五十八有传。略云台卿字少山，博陵郡曲阳县(即今河北省曲阳县)人也。父弼，为北齐卫尉卿。台卿其次子，少好学，博览书记，解属文，仕齐奉朝请，历司空西阁祭酒、司徒户曹、著作郎、中书黄门侍郎。性儒素，每以雅道自居。及周武帝平齐，归于乡里，以礼记春秋讲授子弟。开皇初，被征入朝。尝采月令，触类而广之，为书名玉烛宝典，十二卷。至是，奏之，赐绢二百匹。台卿患聋，不堪吏职，请修国史。文帝许之，拜著作郎。十四年。上表请致仕，勑以本官还第。数载，终于家。有集十五卷，撰齐记二十卷，并行于世。无子。此外他书所记又有可补隋书之不足者。北齐书杜弼传云，北齐天保末，台卿为廷尉监，以得罪文宣帝，徙东豫州。孝昭帝干明初还邺。初学记引台卿淮赋序云，后主天统初，出除广州长史。北齐书文苑传序云，武成帝河清天统之辰，以台卿参知诏敕。隋书李德林传云，后主武平元年，台卿以中书侍郎上世祖武成皇帝颂。北齐书文苑传序又云，武平三年，以卫尉少卿参与文林馆御览撰修。杜弼传又云，武平末，以国子祭酒领尚书左丞。要之，其人生于北朝世宦之家，仕北齐，官职颇隆。入北周而不得志。入隋之后虽再仕，仍未显达。隋书本传记其兄蕙之，学业不如台卿而干局过之。杜弼传记诸子云，台卿文笔尤工，见称当世，然则政事似非台卿所长，其所长盖文学也。本传云，隋初以玉烛宝典上于朝，书必成于其前。台卿自序云，昔因典掌余暇，考校艺文云云，盖仕北齐时，即已起稿矣。至以玉烛宝典命名之由亦见于自序，曰：尔雅四气和为玉烛，周书武王说周公，推道德以为宝典。案：玉烛见尔雅释天篇，所谓周书乃逸周书宝典解序也；此则以记四时政令之重文，假古书之吉祥字以名之耳，今本尔雅及逸周书之文，固未必同于台卿所引之意也。
　　此书撰述之旨，盖集古来时令之书以为总汇者。中国人自古信天人相关之说，其政法以顺应自然之序为职志，而诸学术亦无不循此。是以尚书尧典篇既有敬授民时之说，又相传夏小正篇为夏禹之法。降及周季战国之世，推步之术大辟，节候之测愈密，五行之说纷起，而禁忌之语遂繁。秦吕不韦总括之以为十二纪，冠于吕氏春秋之首，而汉儒编礼记汇钞十二纪入编，是为月令篇。此外，逸周书有时训解，淮南子有时则解，体皆近月令。哀平之世，前汉之祚将绝，纬候之说兴起，复盛言天人之际，后汉崔寔四民月令之属，则别为农庶而作。凡此诸书，均见于台卿书中，其间有述已见者，亦有注今案二字者。又每卷之末有正说，有附说，正说为商订前闻疑误者，附说则杂载今俗琐事，皆博雅可喜。附说颇涉闾巷俗习，尤多他书所未道。论中国民俗者固非必探源于此，盖中国上世之俗，礼记月令篇书之，宋以后近世之俗可征之于岁时广记以下诸方志。独魏晋南北朝之俗，上承秦汉，下启宋元，舍此书无由求之，此其所以尤为贵。非仅其记事可供欣赏也，其议论亦有足以窥世风者。如四月孟夏卷正说曰：春秋庄公七年经谓夏四月辛卯夜，恒星不见，夜中星陨如雨，乃遥记佛诞之异者。以释说儒，以儒说释，于今足以骇俗，于当时则未必然也。
　　此书之可贵处别有二端。唐以前旧籍，全书早亡者，此书或载其佚文，一也；虽全书尚存，赖此书所引之文可校正今本，二也。
　　全书既亡而佚文存于此者，以蔡邕月令章句为最。蔡氏汉末大儒，后人所宗仰，前清之世，汉学大行，诸儒乃争作蔡氏月令辑本，而观览不周，东鳞西爪，仅足以成卷，不知此书所引裒然章列，几得其全也。崔寔四民月令亦类此。其余断圭零璧，亦殊堪捃拾，备见于吾友新美宽君之研究，兹不赘言。
　　此书所引足以校正文字者，以礼记月令为最。今试言其一端：孟春之月曰鱼上负冰。今本礼记均无负字，作鱼上冰，然毛诗匏有苦叶正义所引有负字，此书独与之合。又曰宿离不忒，无失经纪，以初为常，今本礼记无字多作毋，独足利学校遗迹图书馆所藏旧写本作无。案唐孔颖达正义所引无失经纪者云云，宝典之本又与之合。又律中大簇，郑注曰于藏值脾，独足利本同此书，今本值作直，而孔氏正义所见者为值，非直。又季春之月，具曲植籧筐，郑注曰皆所以养蚕器也，兵革并起之注曰金气胜也，独足利本同此，余本皆字作时，金字作阴，观其文义，当以作皆，作金为胜。类此者尚多，以烦琐不复举。且非仅限于月令篇，其余经史亦比比然，但在好学之士善用之耳。
　　此书在中国未知佚于何时。隋书经籍志子部杂家类收之，旧唐书经籍志亦然。唐时颇盛行于世，徐坚初学记引玉烛宝典之文凡十条，其中九月九日条曰：
　　玉烛宝典曰：食饵者其时黍秫并收，以因黏米佳味，触类尝新，遂成积习。
　　周官笾人职曰：羞笾之实，糗饵粉餈。干宝注曰：糗饵者，豆米屑米而蒸之以枣豆之味，今饵??追也。方言：饵谓之餻，或谓之餈。
　　盖今本所阙卷九之佚文也。新唐书艺文志收入子部农家。尤袤遂初堂书目同唐志，陈氏直斋书录解题收入史部时令类，是南宋之世全书当具存；然宋末陈元靓岁时广记所引此书，其为曾覩原书？抑钞诸类书所引？则颇为可疑。宋史艺文志复收入子部农家。元以后流传渐稀。明万历时，陈第世善堂书目列于诸子百家类各家传世名书中，余未闻见。至于清，而此书遂绝不可覩。及光绪初，扬守敬氏随公使何如璋来我国，始知此书尚存，遂劝公使黎庶昌刻于古逸丛书中。古逸丛书者，集镌我国所传而彼土早亡之书也，中以此书为白眉，于是彼土人士皆惊为稀世之珍。
　　此书何时传入我国乎？藤原佐世日本国现在书目已著录于杂家，然则清和天皇御宇时即有传本矣。又藤原赖长之日记台记中康治三年五月五日条曰：
　　依敦任玉烛宝典之意，杀蟾蜍，以血着方尺之布，令蒙侍宗广首头，居庭前 【东面】 无动矣。是见百鬼之术也；而无其验。
　　乃见本书五月之卷引淮南万毕术所记而试之。康治以后，显晦不详。今复制之尊经阁本乃现存最古本，卷六尾署贞和四年八月八日书写毕，贞和为光明院天皇年号，实当后村上天皇正平三年也。卷五尾有嘉保三年六月七日书写了并校（上巳下廾）等字，盖录旧跋，非书写之年月也。此本纸背连缀若干文书以成，其中所见年号有卷三纸背所见：贞和二年三年，卷六纸背所见：贞和三年，卷七纸背所见：建武三年历应二年贞和四年，其为贞和时所钞愈益着明，实距今五百九十余年矣。再者：此书宫内省图书寮亦藏一本，为旧幕时佐伯侯毛利高翰影钞此前田侯尊经阁本而献于幕府者，涩江全善于经籍访古志中所谓枫山官库本者即是。但图书寮本卷三尾云贞和五年四月十三日面山叟，又卷八尾云贞和四年十月十六日校合了面山叟，尊经阁本反无之。其故不明。古逸丛书底本则又为图书寮本之转写。世间诸本皆出于此，则读玉烛宝典者当以此本为依归可勿论矣。岛田翰氏古文旧书考谓别有一写本，卷七阙半，然他人均未得见。
　　予草此解题，得友人新美寮君助力最多，见于台记之记载又承新村重山先生示教，记之以表谢意。
　　昭和十八年六月
　　写于京都东方研究所
　　吉川幸次郎
  </div>
  <div class="pagination">
   <a href="玉烛宝典_page2.html">
    上一页
   </a>
   <a href="玉烛宝典.html">
    1
   </a>
   <a href="玉烛宝典_page2.html">
    2
   </a>
   <span class="current-page">
    3
   </span>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
