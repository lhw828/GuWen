<!DOCTYPE html>
<html>
<head>
    <meta charset="UTF-8">
    <title>说郛 - 第 368 页/共 601 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说郛 - 第 368 页/共 601 页</h1>
    <div class="content">　　西施毛嫱皆越女
　　庄子注西施夏姬也勾践献呉又毛嫱司马云古美人一曰越王美姬则二女皆越产矣
　　斜红
　　斜红绕脸盖古妆也
　　红潮
　　红潮谓桃花癸水也又名入月王建诗宻奏君王知入月
　　雪衣女
　　广南进白鹦鹉洞晓言辞呼为雪衣女一朝飞上妃镜台上自云雪衣女昨夜梦为鸷鸟所搏上令妃授以多心经记诵精熟
　　印臂
　　开元初宫人被进御者日印选以绸缪记印于臂上文曰风月常新印毕渍以桂红膏则水洗色不退
　　作剪刀
　　姑园戯作剪刀以苜蓿根粉养之裁衣则尽成墨界不用人手而自行
　　妇人之贵
　　苗夫人其父太师其舅张河东其夫张延赏其子靖其婿韦皋近代妇人之贵无如此者
　　嫂知音
　　于頔令客弹琴其嫂知音曰三分中一分筝声二分琵琶全无琴韵
　　始影
　　女星旁一小星名始影妇女于夏至夜候而祭之得好顔色
　　七嵗女子
　　如意中有七嵗女子能诗则天召见令赋遂别兄弟云别路云初起离亭叶正飞所嗟人异雁不作一行归
　　愁眉
　　梁冀妇改鸳翠眉为愁眉
　　妇人卿婿
　　王安丰妇卿安丰安丰曰妇人卿婿礼为不敬后勿如之妇曰亲爱卿故卿卿我不卿卿谁复卿卿
　　绿珠井
　　绿珠井在白州双角山下耆老云汲此井者诞女多美丽识者以美色无益以巨石填之迨后虽产女而七窍不完
　　女表
　　羊缉之女佩在母亡不饮食三日而死乡里号曰女表
　　女宗
　　宋鲍苏之妻不妬宋公表其闾曰女宗
　　尼之始
　　汉听阳城侯刘俊等出家僧之始也又听洛阳妇阿潘等出家尼之始也
　　陈达妹
　　陈达妹才色甚美髪长七尺石季龙以为夫人
　　珠娘
　　越俗以珠为上寳生女为珠娘生男为珠儿
　　善临冩
　　刘秦妹善临冩右军兰亭及西安帖足夺眞迹秦亦当时翰林书人也
　　书法
　　书法蔡邕受于神人而传崔瑗及女文姬文姬传钟繇卫夫人
　　如平生
　　李行修丧妻偶得稠桑老人以术见其妻如平生
　　寡妇莎
　　秦赵间有相思草节节相续又名断肠草孀妇草寡妇莎
　　郁金
　　郁金芳草也染妇人衣最鲜明然不奈日炙染成衣则微有郁金之气
　　盗冩
　　女几陈市上酒妇也朱仲尝于防稽卖珠一日仲以素书倚酒于女几家几盗冩学其术
　　化蝶
　　坏裠化蝶
　　相思子
　　相思子即红豆赤如瑚诗所谓赠君频采摘此物最相思
　　紫云娘
　　鲁敢遇仙女曰尝见紫云娘诵君佳句
　　四十九妻
　　彭祖丧四十九妻五十四子
　　木瓜粉
　　良人为渍木瓜粉遮却红腮交午痕
　　练行尼
　　孝文废皇后冯氏眞谨有节操遂号练行尼
　　女郎花
　　诗曰木兰开遍女郎花
　　蘅芜香
　　汉武梦李夫人遗蘅芜香觉而衣枕香三月不歇
　　作裠
　　炖煌俗妇人作裠挛缩如羊肠用布一疋皇甫隆禁改之
　　锦袜
　　马嵬妪得锦袜一只过客一玩百钱前后获钱无数
　　妬女泉
　　并州妬女泉妇女靓妆防服至其地必兴云雨一名是介推妹
　　乡里
　　沈休文山隂栁家女诗云还家问乡里讵堪持作夫乡里谓妻也南史张彪传呼妻为乡里云我不忍令乡里落他处
　　治家
　　崔枢夫人治家整肃妇妾皆不许时世妆
　　家法
　　房太尉家法不着半臂
　　并枕树
　　潘章夫妇死葬冢木交枝号并枕树







　　妆台记【宇文氏】
　　舜加女人首饰钗杂以牙瑇瑁为之
　　周文王于髻上加珠翠翘花傅之铅粉其髻髙名曰凤髻又有云髻步步而摇故曰步摇
　　始皇宫中悉好神仙之术乃梳神仙髻皆红妆翠眉汉宫尚之
　　后有迎春髻垂云髻时亦相尚
　　汉武就李夫人取玉簪搔头自此宫人多用玉时王母下降从者皆飞仙髻九环髻遂贯以凤头钗孔雀搔头云头箆以瑇瑁为之
　　汉明帝令宫人梳百合分髾髻同心髻
　　魏武帝令宫人梳反绾髻挿云头箆又梳百花髻晋惠令宫人梳芙蓉髻挿通草五色花
　　陈宫中梳随云髻即晕妆
　　隋文宫中梳九眞髻红妆谓之桃花面挿翠翘桃苏搔头帖五色花子
　　炀帝令宫人梳迎唐八鬟髻
　　挿翡翠钗子作日妆又令梳翻荷鬓作啼妆坐愁髻作红妆
　　唐武徳中宫中梳半翻髻又梳反绾髻乐游髻即水精殿名也
　　开元中梳双鬟望仙髻及回鹘髻
　　贵妃作愁来髻
</div>
    <div class="pagination">
<a href="说郛_page367.html">上一页</a><span>...</span><a href="说郛_page363.html">363</a><a href="说郛_page364.html">364</a><a href="说郛_page365.html">365</a><a href="说郛_page366.html">366</a><a href="说郛_page367.html">367</a><span class="current-page">368</span><a href="说郛_page369.html">369</a><a href="说郛_page370.html">370</a><a href="说郛_page371.html">371</a><a href="说郛_page372.html">372</a><a href="说郛_page373.html">373</a><span>...</span><a href="说郛_page369.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
