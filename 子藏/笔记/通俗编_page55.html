<!DOCTYPE html>
<html>
<head>
    <meta charset="UTF-8">
    <title>通俗编 - 第 55 页/共 62 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>通俗编 - 第 55 页/共 62 页</h1>
    <div class="content">　　标致
　　〔魏书文苑传〕自昔圣达之作。贤喆之书。莫不统理成章。蕴气标致。
　　
　　齐整
　　〔三国志郑浑传〕村落齐整。〔晋书苻坚载纪〕部阵齐整。〔颜子家训〕南间贫素。皆事外饰。车乘衣服。必贵齐整。〔按〕凡物整顿者。古均谓之齐整。而时俗多于妇人言之。唐以来有然也。急就章注云、［髟/易］拔眉髪。去其不齐整者。以为妍瀞。集韵云。［女＋兪］、妇人齐整貌。
　　
　　新鲜
　　〔太玄经〕新鲜自求。光于己也。
　　
　　斩新
　　〔杜甫诗〕斩新花蘂未应飞。〔卢储诗〕芍药斩新栽。腾庭数朶开。〔唐音癸签〕非斩字不能形容其新。然在可解不可解之间。
　　
　　鲜活
　　〔开天遗事〕帝宴近臣禁苑中。指示李林甫曰、槛前盆池鱼数头。鲜活可爱。林甫曰、頼陛下恩波所养。
　　
　　鲜白
　　〔诗〕有兎斯首。笺曰。斯白也。俗语斯作鲜。
　　
　　雪白
　　〔后汉书宋宏传〕淸修雪白。〔涌幢小品〕谚云、雪白百姓。谓其人无一点瑕［（米/纟）＋页］也。此二字。即美玉不能免。惟雪则然。故以为言。〔按〕诗、扬且之皙也。左传有君子白皙。皙亦白也。而世多复言。如蔡襄诗、呉人皙白神气淸。秦观诗、肌肤皙白髪脚长、皙雪音同。当则其语意辨之。
　　
　　翠
　　〔文选琴赋〕新衣翠粲。李周翰注。翠粲、鲜色。以鲜明为翠乃古语。〔升庵外集〕骆宾王文、缛翠□于词林。綷鲜花于笔苑。以翠对鲜。可以证之。又东坡诗、两朶妖红翠欲流。若不然。则既曰红矣。又曰翠。可乎。
　　  
　　黑痩
　　〔汉书叙传〕上朝东宫。太后泣曰、帝比日颜色黑痩。〔乐府〕采桑渡辞、奈当黑痩尽。桑叶常不周。华山畿辞、所得何足言。奈何黑痩为。
　　
　　黄肿
　　〔法苑珠林〕竺法进与众大会。一僧来处上座。衣服尘垢。面目黄肿。法进牵就下。乃忽不见。〔任伯雨诗〕颜色尽黄肿。大半抱瘴疾。
　　
　　老苍
　　〔陆士衡诗〕鸦髪成老苍。〔杜甫诗〕结交皆老苍。〔韩退之诗〕田巴兀老苍。
　　
　　麻胡
　　〔朝野佥载〕石勒以麻秋为帅。秋、胡人。暴戻好杀。国人畏之。市有儿啼。母辄恐之曰、麻胡来。啼声遂絶。至今以为故事。〔大业拾遗记〕炀帝将幸江都。令将军麻胡浚河。胡虐用其民。百姓惴栗。常呼其名。以恐小儿。或夜啼不止。呼麻胡来。应声止。〔资暇録〕麻名［示＋古］。转［示＋古］为胡。〔杨文公谈苑〕冯晖为灵武节度使。有威名。羌戎畏服。号麻胡。以其免有［黑＋鹿］子也。〔野客丛书引会稽録〕会稽有鬼号麻胡。
　　
　　［鹿/（鹿＋鹿）］笨
　　〔宋书王微传〕王乐小儿时、尤［鹿/（鹿＋鹿）］笨。
　　
　　胖大
　　〔大学〕心广体胖。礼记原注。胖、犹大也。〔说文〕胖广肉。普半切。
　　
　　奘
　　〔尔雅释言〕奘、［马＋且］也。〔方言〕秦晋之间。凡人之大谓之奘。或谓之壮。〔南史〕宋建安王、休仁。形体肥壮。帝以笼盛之。明帝尤肥。号为猪王。
　　
　　［イ＋肖］
　　〔集韵〕［イ＋肖］、好貌。〔三梦记〕有鬟梳［女＋（燎-火）］［イ＋肖］学宫妆句。〔五灯会元〕有眉毛本无用。无渠底波［イ＋肖］语。〔武林旧事〕供奉杂扮有胡小［イ＋肖］、郑小［イ＋肖］。又有曰自来［イ＋肖］者。〔按〕列子力命篇、［イ＋危］［イ＋危］成也。初非成也。［イ＋危］［イ＋危］败者。［イ＋肖］败也。初非败也。故迷生于［イ＋肖］。其义但肖通。近世云容貌美好之字。疑当为釥。扬雄方言。釥、错眇反。好也。靑徐海岱之间曰釥。广雅亦云。釥、好也。又北史温子升曰、诗章易作。逋峭难为。宋景文笔记曰、齐魏人以有仪矩可喜者谓之［广＜甫］峭。广韵曰。［山＋甫］峭、好形貌。世或又因此言之。省改峭为［イ＋肖］。
　　
　　拥肿
　　〔庄子逍遥游〕大树谓之樗。其大本拥肿而不中绳墨。〔又庚桑楚〕拥肿与之居。鞅掌与之处。拥或作［雍/肉］。亦作［月＋雍］。〔史记仓公传〕后五日当［雍/肉］肿。〔梁武帝论书〕草点擎短。则法［月＋雍］肿。
　　
　　［女＋苗］条
　　〔列子周穆王篇〕郑卫处子。娥［女＋苗］靡曼。〔方言〕凡好而轻者。自关而东。河济之间。谓之［女＋苗］。〔客座赘语〕南都言人物之长曰［女＋苗］条。
　　
　　□斜
　　〔丹铅録〕唐诗、銭唐苏小小。人道最□斜。又长安女儿双髻鸦。随风趁蝶学□斜。□与夭不同。读若歪。俗以妇人身容不正曰□斜。〔按〕周礼形方氏无□离之地。注云、□读若［イ＋瓜］正之［イ＋瓜］。使无［イ＋瓜］邪离絶。说文又有□字。解云、不正也。火［女＋呙］切。俗所书歪。正当书［イ＋瓜］。□字。王安石咏裴晋公平淮西将佐题名诗、疆土岂得无离［イ＋瓜］。用入九佳韵。□斜之□。香山集自注云。伊耶切。则当在六麻。与［イ＋瓜］音有别。玉篇有［ウ/亚］［ウ/余］、读若鸦荼。训［敢/心］痴貌。集韵亦谓［ウ/亚］［ウ/余］。为不正。此乃与香山所云□斜通耳。
　　 
　　 
　　  
　　邹溲
　　〔释名〕邹、狭小之言也。又裘溲、犹屡数毛相离之言也。今俗云邹溲本此。或作邹溲。〔鹤林玉露〕安子文出蜀自赞。有面目邹捜、行歩［（花-化）/磊］［（花-化）/磋］句。
　　
　　［黑＋甚］闇
　　〔庄子齐物论〕人固受其［黑＋甚］闇。吾谁使正之。［黑＋甚］、他感切。［黑＋甚］、不明净貌。〔按〕今苏州嘲笑人者。毎举此语。而不知其文。以音近书为□眼。大谬。
　　  
　　缩［月＋肉］
　　〔汉书五行志〕王侯缩［月＋肉］不任事。臣下纵弛。故月行迟。注、［月＋肉］音忸怩之忸。不任事之貌也。〔按〕说文。朔而月见东方谓之［月＋肉］。本取其初出未申达意。
　　
　　握龊
　　〔史记司马相如传）委琐握龊。一作握［齿＋（辄-车）］ 。〔汉书［丽＋（都-者）］生传〕其将握［齿＋（辄-车）］好苛礼也。亦作龌龊。〔鲍照诗〕小人自龌龊。〔韩愈诗〕贫馔羞龌龊。〔按〕此乃狭小之貌。今俗以不净当之。失其义。焦竑曰、今言不净者。葢谓恶浊。
　　
　　［（辺-刀）＜（腊-月）］［（辺-刀）＜（榻-木）］
　　〔广韵〕［（辺-刀）＜（腊-月）］［（辺-刀）＜（榻-木）］、不谨事也。〔七修类稿〕鄙猥胡涂之意。〔明史〕有张［（辺-刀）＜（腊-月）］［（辺-刀）＜（榻-木）］。徐祯卿异林载其事。作张刺达。靑溪暇笔作张刺关。今言作张［イ＋（腊-月）］［イ＋（榻-木）］。〔方舆胜览〕载项世安钓台诗、辣关山头破草亭。其字又别。葢形容字。例以音发。不必深泥也。
　　
　　［（ハ/几）＜兼］［（ハ/几）＜介］
　　〔说文〕不正也。古咸古拜二切。〔焦竑俗书刊［（忖-寸）＋呉］〕行不恰好曰［（ハ/几）＜兼］［（ハ/几）＜介］、今反云不［（ハ/几）＜兼］［（ハ/几）＜介］［（忖-寸）＋呉］。〔方以智通雅〕今葢云不间介。非云不［（ハ/几）＜兼］［（ハ/几）＜介］也。〔按〕间介。见孟子山径之蹊间介。朱子答陈同甫云。鄙意转觉懒怯。况本来只是间介学问。间介。是微小之义。与今语更不合。
　　
　　仆［（辺-刀）＜敕］
　　〔汉书息夫躬传〕诸曹以下。仆［（辺-刀）＜敕］不足数。注、仆［（辺-刀）＜敕］。凡短之貌。〔按〕［（辺-刀）＜敕］又通［（花-化）/敕］。诗云、［（花-化）/敕］［（花-化）/敕］方有谷。注、窭陋貌。
　　
　　龙钟
　　〔苏鹗演义〕龙钟谓不昌炽不翘举之貌。〔广韵〕龙钟、竹名。年老如竹枝叶摇曳不能自持。〔杜诗〕何太龙钟极。于今出处妨。薛仓舒注、亦主广韵之切。〔按〕谈録、裴晋公未第时。覊旅洛中。有二老人言蔡州未平。须待此人为相。仆闻以告。公曰、见我龙钟。故相戏耳。诗话、王忠嗣以女娶元载。歳久见轻。元游学于秦。为诗曰、年来谁不厌龙钟。虽在侯门似不容。二人皆于少年未第。自言龙钟。则二字不独以形老者可知。王褒与周宏让书、援笔揽纸。龙钟横集。韩退之醉留东野诗、白首夸龙钟。白居易诗、自愿龙钟者。尝蒙［口＋奥］［口＋休］之。苏轼诗、龙钟三十九。劳生已强半。均不以言老也。戴恺之竹谱。但言［竹/锺］笼、竹名。马融长笛赋、亦云［竹/锺］笼。罗浮山记云、第三峯有大竹。径七八围。节长丈二。叶若芭蕉。名龙公竹。未言龙钟。惟南越志、谓罗浮巨竹。谓之龙钟竹。然此正竹之至大而强劲者。亦何不能自持之有。若言其不免摇曵。则凡竹枝倶然。何独取龙钟以为言。广韵之牵合附会。不待深辨矣。资暇録、谓锺即［シ＋岑］。蹄足所践处。龙致雨上下。所践之锺。固淋漓溅淀矣。留靑日札。谓锺、聚也。龙至于老则蟠聚。不能奋飞。二说尤穿凿难通。考［土＋卑］苍。［足＋龙］踵、行不进貌。玉篇云、小儿行。类篇云、不强举。卢仝诗、卢子［足＋龙］踵也。贤愚总莫惊［足＋龙］踵、即龙钟字之变体。荀子议兵篇、仁人之兵。触之者、陇种东笼而退。北史李穆传、笼东军士。尔曹主安在。所言陇种、东笼、笼东、倶即龙钟之意。而集韵又云、［イ＋龙］［イ＋东］。［イ＋宁］劣貌。［イ＋弄］［イ＋东］愚貌。［イ＋龙］［イ＋重］、不遇貌。大凡古人形似之辞。皆无定字。而其皆二合。龙钟二合音也。故以平声呼之则云龙钟。上声呼之则云陇种。去声呼之则云［イ＋弄］［イ＋东］。入声呼之则云［走＜（篆-竹）］［走＜（啄-口）］。随其音之轻重高下。以变其字。均不可以义说也。
　　
　　郎当
　　〔传信记〕明皇幸蜀。闻雨淋铃声。似言三郎郎当。〔杨大年傀儡诗〕笑他舞袖太郎当。
　　
　　狼抗
　　〔晋书周顗传〕顗言王敦刚愎强忍。狼抗无上。其意宁有限耶。〔世说新语〕周嵩泣对母曰、嵩性狼抗。恐亦不容于世。〔按〕今以狼抗为难容之貌。而出处乃是言性。玉篇有云。［身＋良］［身＋康］、身长貌。读若郎康。或今语别本于彼。亦未可知。
　　
　　磊［立＋享］
　　〔说文〕［女＋享］、丁罪切。磊［女＋享］、重聚也。〔赵宦光长笺〕今呉中方言有之。凡事物烦积而无条理曰磊［女＋享］。〔通雅〕今方言皆作累堆。累字平声。
　　
　　［角＋奢］沙
　　〔韩退之月蚀诗〕赤乌司南方。尾翅何［角＋奢］沙。〔苏子瞻于潜女诗〕［角＋奢］沙鬓髪丝穿杼。〔按〕［角＋奢］音如遮。［角＋奢］沙、披张貌。元人谓事太张大曰［（式-エ）＜心］［口＋车］［口＋庶］。高文秀曲中用之。葢即［角＋奢］沙之转。
　　
　　彭亨
　　〔诗大雅〕女［包/（焦-隹）］烋、犹彭亨也。〔弥明石鼎联句〕豕腹彭亨。〔孟郊城南联句〕苦开腹彭亨。〔广韵〕作彭［月＋亨］。〔传灯録〕有肚里饱膨［月＋亨］语。〔按〕集韵。彭、音旁。今俗言彭彭亨亨。其亨字读虚郎切。
　　
　　喞溜
　　〔卢仝送伯龄过江诗〕不喞溜钝汉。何由通姓名。〔郑思肖锦钱余笑诗〕昔有古先生。［（式-工）＜心］杀不喞溜。〔中山诗话〕古人平易句。而不得其意义。翻成鄙野可笑。卢仝云、不即溜钝汉。非其意义。自可掩口。宁可效之耶。〔按〕卢诗本云喞溜。贡父引之作即溜。宋景文又作［鱼＋即］溜。五灯会元［シ＋（防-方）＋力］潭英云、不喞［口＋留］汉。二字又倶从口。可见音发字无一定也。
</div>
    <div class="pagination">
<a href="通俗编_page54.html">上一页</a><span>...</span><a href="通俗编_page50.html">50</a><a href="通俗编_page51.html">51</a><a href="通俗编_page52.html">52</a><a href="通俗编_page53.html">53</a><a href="通俗编_page54.html">54</a><span class="current-page">55</span><a href="通俗编_page56.html">56</a><a href="通俗编_page57.html">57</a><a href="通俗编_page58.html">58</a><a href="通俗编_page59.html">59</a><a href="通俗编_page60.html">60</a><span>...</span><a href="通俗编_page56.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
