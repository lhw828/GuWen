<!DOCTYPE html>
<html>
<head>
    <meta charset="UTF-8">
    <title>耶稣会文献汇编 - 第 281 页/共 368 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>耶稣会文献汇编 - 第 281 页/共 368 页</h1>
    <div class="content">“至论宗嗣，伊等均已托侄子、侄孙绳其祖武，己何至灭宗绝嗣乎？”
第六十一节  论不可言奉教为难
客曰：“为救灵魂，理当奉教。吾细考查，奉教实系为难。奈何？”
曰：“尔言奉教为难，难信欤？或诫难守欤？二者皆不可谓难。
一、天主教不难信
“何以不难，道则有根有据，容易信服。
心中自觉有天主
“虽有愚人妄说天地无主，不过是强词夺理，以宽己私欲之心已耳。卒至时穷势迫，患难颠连，莫可如何之际，则心内未尝不自觉有天主，而呼号求救。既知有天主，即道之不诬，尔何得以难信为辞乎？
人有不灭灵魂
“况吾人一生有肉身，必有灵魂。肉身乃父母所生，灵魂实天主所赋，肉身有死，灵魂不灭。
天堂地狱真不妄
“故或升天堂，或下地狱，均莫能逃天主之公义。尔不信有灵魂，尔岂不信有天堂地狱乎？既知有天堂地狱，即知道之非谬，尔又何得谓为难信乎？
二、天主教之诫不难守
“道既不难信，则教必不难奉。可知矣！
守诫可得天堂
“至论守诫之难，尔实未知守诫之益耳。请观世人，见微利可得，皆不惜苦。为功名者，日夜攻书，劳心费神，不以为难；粟米者，耕风锄雨，寒暑暴露，不以为苦；为工、为商者，力尽筋疲、跋涉山川，不以为苦。等等情缘，不过为生前之利益，且不辞千辛万苦。我等守诫，上守天主诫命，下遵国家王法。守主诫，死後即得天堂之福；遵王法，生时可免牢狱之祸。此获益无量，守诫甚便，何得谓诫之难守乎？
不守诫者之害
“况不守诫命者，其不善一言难尽。
⑴富豪之家一日败亡
“请看世间富豪之家，一日家败人亡。问其故，或为侈费、浪荡、赌博、争讼以致此。
⑵强壮之人身衰力弱
“又有强壮之人，一日身衰力弱，秽病终身。问其故，或为饮食无节、淫欲过度以致此。
⑶美名之人众叛友离
“亦有美名之人，先则乡人尊之，朋友敬之，一日而众人恶之如仇，避之如毒。问其故，或为忤逆、傲慢、奸惰、偷盗，以致此。噫！此皆不守诫者阶之厉也。
守诫之人常安常和
“守诫之人，心内常安，家中常和；在内家人爱之，在外乡人敬之，死後众人念之。虽居世身贫家寒，然一心全听天主之命，有天堂永福之望。有苦不觉其苦，有忧不觉其忧。如是反覆辨明，可见守诫之益，非世福可比其万一矣。你何得以守诫之难为推辞乎？”
第六十二节  论外教人虽行善功难得天堂真福
客曰：“外教中亦有许多善人，虽不敬天主，然亦多多好事。如济贫救患、修桥补路、守节终身，亦可谓善。谅此人死後，天主赏之天堂否？”
一、不忠不孝不可得赏
曰：“要得君王之赏，必当尽忠；要得父母之爱，必当尽孝。若不忠不孝，不可望赏，反当惧罚。比方一臣，百行皆善，独不敬其君王，可望君王之赏乎？比如一子，万事皆好，独不认其父母，可得父母之爱乎？
二、不敬天主难得天堂
“所以凡不敬天主者，虽行许多善事，难得天堂之报。何也？天堂乃天主掌管，欲升天堂，非天主，孰能与之？故不敬天主者，焉能望天堂之报乎？”
第六十三节  论奉教不可迟缓
客曰：“既起初辩至於此，确知天主圣教正大光明，无疵可寻，能使愚者明，寐者醒。笃信而行之者，生为圣贤，死得永福。然今时不便奉教，且待等来年可乎？”
一、弃邪归正不可迟缓
曰：“此乃宋人之见识也。弃邪归正，何待来年。即今日聆明，今日改之，既已晚矣，何待来年始可改乎？比如孝敬父母，亦必等到来年乎？尝见此人，日迟一日，年缓一年，迨至罪恶愈深，而愈难改。猝然死期既到，来年之望终不可得。
二、永生大事不可迟缓
“吾人之大事，莫过於身後‘永远’二字，或苦或乐，死时即定，永不能改。又吾人皆不免死，或死于何时、何地、何样，虽时时预防，犹恐不及，你还放心待至来年乎？
三、生命危急不可迟缓
“再者，吾人之生命最薄，实如单丝之系千钧，上悬无极之高，下临不测之渊，又有风雨寒暑时时侵害。呼吸之间，丝线一断，必坠于深渊，永不复出矣，你尚曰‘来年’乎？
四、生死无常不可迟缓
“幼年娶妻生子以防老，夏时种谷以防冬，尚复不可延迟以懈怠。况死之来，又所难定，故时逾顷刻，而普世之死者，不知几何，你尚曰‘待来年’乎？吁！今既醒悟，何不速速回头，以免後悔之不及矣。”

圣教理证终

辟诬编
天主降生一千八百六十八年 耶稣会士主教亚弟盎郎准 慈母堂刊行

辟诬编 目录
辟诬编目录	
一、辟诬以申明真道	
二、天主创世立教	
三、天主教要旨	
四、天主教教皇	
五、天主教东来事迹	
六、辟教之妄	
七、望教弃邪归正	
 
一、辟诬以申明真道
念吾天主教，至公至一，极圣极神，圣贤以之修己安人，朝野以之齐家治国。凡有血气者，莫不当从。讵知有不肖之徒，近刻讳姓邪书，匿名揭贴，妄加毁谤，污蔑教名。考其所述，则言言虚伪，字字荒唐。教士与商人未知分辨，教与真教未克详明。更有丑恶不堪者，言之无忌，其心之不正，自可知已。盖言者心之声也，志道德者言道德，志功名者言功名；辈彼所志，惟淫佚货利，亦何怪其言淫佚？言货利也，几希己失；义理不知，既与禽兽无殊，何容与之多辨？但恐阅是书者，受其诬惑，信其诳荒，以致舍正路而弗由，误歧途而不返，是则吾所深惜者也。因述是编，名曰辟诬编，用以申明真道，稍释疑怀云。
二、天主创世立教
天主者，万有真原，至德难名，至诚无妄。其为体也，先先而无元，后后而妙有；渊渊浩浩，无臭无声。其为用也，造作神人，化生万彚；天为其制，地为其造，掌握存养，瞬息不离。其为教也，弥六合，拓入垓，建自生初，傅至世尽。特是教无二旨，而名称有殊。盖上古民皆诚朴，道载人心。率降衷之知能，谨言慎行；瞻宇宙之蕃赜，饮水思源。其时率性为道，以崇真主，是为性教。厥后物欲相循，遂致秉彝自昧，浇漓日甚，真性日泯。天主亲示诫规，命人凛守，是为书教。又因魔计惑人，早绝升天正路，人力不足，莫修补过宏功。於是天主慈衷，矜怜斯世。时当西汉哀平之际，降世为人，天主性与人性兼於一位，名曰耶稣。幼登讲席，壮历名邦。在世三十三载，不过立表示人。行善济人一言一话，能使聋者听，瞽者明，癞者净，跛即趋，喑哑能言，枯骸复活。且以爱人至极，自愿代死立功，则其被徒负卖，十架钉鎗，皆出之甘心，而非不得不然者。亡后第三日，自死复生，显然现世，定规立教，传授宗徒。四旬已匝，率徒百余人，至高山岭，独力腾空，上升天国。此皆众目昭彰，著在经典。犹吾国之有孔子，虽非目睹，有不可不信者也。
三、天主教要旨
若论立教要旨，以昭事真主为宗本，以忠孝慈爱为工夫，以悔罪投诚，预备生死大事为究竟，以天堂地狱为彰善瘅恶之大经，以日鉴在兹为自警自勉、一室藏修之实学，以十诫严规、七端圣事为趋善避恶、积德立功之要助。试以十诫总旨言之，则钦崇天主，不事邪神，虚誓害人，不容妄发。一日中诵经有课，一年内瞻礼有期。工别神形斋严大小，以求后惠，以报前恩。犹之为人臣者，朔望朝君，谢恩祝福，理当然也。敬天主外，首重孝亲，生则养，致敬尽爱，殁则思代祷通功，帝王官长，视如父母，守法奉公，子来无懈，为主爱人，必如爱己，故图报仇雠，谋害性命，公庭妄证，谗言毁人等，尽属犯诫，概为不容。凡取之非义，得之不公，窃攘侵夺勒索钱财，尽应补赏，方为合理。教中惟许正色，严禁邪淫，非惟不准私奸，不能娶妄，即色欲隐念，眷恋邪情，亦如火入胸怀，速应扑灭也。一切懿训良规，不能尽述，惟愿志士达人，考诸教中经典，於以得圣教之实学焉。
四、天主教教皇
夫道无寄则不传，教无宗则必乱。天主圣智，烛照无遗，为此简定宗徒之长圣伯多禄为教中元首、世上教皇，俾道统有归，神权有属。后之接位者，德本超群，才皆济世，有禅无继，依然揖让风行，觉世牖民，恒作中流柢柱。当今教化皇庇护第九位，躬承大统，居罗马京都，掌普天教会。凡主教司铎，皆其所遣，以传圣教，以斥异端。今天下万国万民，奉其教服其令，被其恩泽者，不下二百余兆。下兼士庶，上至君王，莫不奉若帝皇，爱如父母。
五、天主教东来事迹
即中国之有天主教，亦传述有年，并非新举。盖自唐贞观九年，有传教士奉天主教经像来献，太宗嘉悦，天下诏行。前明万历年间，有利玛窦，艾儒略等，跋涉长途，来游中土，秉纯全之德，负奇颕之资，大为诸当道所敬服，荐达阙廷，特蒙宠锡，建堂传教，德化聿隆。康熙五十三年三月，敕建天主堂告成。是月十五日，御书“万有真原”匾额一面，又对联一副：“无始无终，先作形声真主宰；宣仁宣义，聿昭拯济大权衡。”差内大臣送至天主堂悬挂，俱御制宸翰。时有泰西南怀仁等，或殚精推算，历定永年；或效力疆场，炮曾监造；或著书立说，指示真修；或格物穷源发明圣教；至今册简尚存，昭然有据。自道光二十二年，国来华通商结约，由是教传入中国，彼教之规矩章程，禁令道理，余皆不论。但知三百年，前国本奉天主圣教，与吾同宗，嗣后脱离本根，自成一教，名曰耶稣。故其传教之士非吾圣教宗所遣，而为其国王所发也。至论吾教之士，立身清洁，履道高明，战胜三仇，功勤四勿，绝色欲终不娶，轻世物货利无沾，等富贵如浮云，视晏安如鸩毒，栉风沐雨，欲传普世真光；去国离乡，愿造群生福命；待人恩爱，哀怜残疾疲癃；捐己钱财，收养鳏寡孤独；如义学、医局、公墓、圣堂、育婴堂、安老院等，种种善事，耳目昭然，非能屈指也。由此观之，天主教正人心，明至理，风世俗，护身灵，南朔东西，无思不服。
六、辟教之妄
独彼也不良，肆行诋毁，诬以西洋邪教，方外旁门，其妄一也。耶稣既是真主真人，至仁至圣，其疗病活死，悉本全能；被卖钉鎗，都由自愿；则彼辈诬以身且不保，安能福人？又拟以扁鹊华陀，一人能救几何，其实妄二也。大教非天主教，教师非真教士，彼等是非不辨，邪正不分，而一体误之，其妄三也。天主教士圭壁褆躬，冰霜厉志；彼诬以耽声色，循私欲，声影生疑，鴞鸾并视，其妄四也。传教士专奉教化皇圣旨，传道劝人，不与行商，不参国政；而彼诬以觊觎有意，货利为心，其妄五也。教规以孝亲敬长为先，以奉上尊君为重；彼诬以不分长幼，不敬祖宗，其妄六也。全守教规者能膺福报，不守教规者坠狱永殃；而彼诬以不问良莠，既入吾教，概可升天，其妄七也。金银为地土之精华，非人力所能强致，况形骸土木，一死归灰，欲以此成金，神鬼所不能，愚顽所不信；且谁无父母，谁无妻孥，如果有剜目剖心之举，将斥之不及，诛之不容，岂得中国人民，入教愈多，归真日盛耶？然则彼等诬传教士，以取目成金，取血成丹等事，其妄八也。其余丑恶谎词，不堪齿及者，可不辨而自知其虚伪矣。
七、望教弃邪归正
要知圣道光明，逾於日月，纵有风云多变，不过增其雨后睛光。盖正道循理，拂人私欲，故匪徒谋害，无地无之，非今斯今，振古如兹也。但天主教自有天主掌管，将永远显扬，不能毁灭；彼辈谗毁，不过害己害人，白日当前，依然  闭目，至死后辨明真伪，已悔之无及矣。吾教中为主爱人，不但无所怀恨，且为彼等祈求天主使能弃邪归正，并驾并令万民共登仁寿，中国尽跻雍熙，是则吾所切望者也。

一目了然

宣统元年仲上春
海慈母堂印书馆

一目了然 目录
一目了然目录	
小引	
第一节 恭敬天主之因	
第二节 天地不自有	
第三节 人不能造天地	
第四节 天主造天地	
第五节 天主难见而可信	
第六节 天主惟一无二	
第七节 天主为人造物	
第八节 人当恭敬天主	
第九节 天主赋人灵魂	
第十节 托生之说不可信	
第十一节 人死灵魂受审判	
第十二节 天主操赏罚之权	
第十三节 人不能破狱超度	
第十四节 天堂地狱之境况	
第十五节 当从理而非从众	
第十六节 天教不敬假神	
第十七节 朝廷无权封神	
第十八节 天主以永福赏信徒	
第十九节 毋因规诫而不敬天主	
</div>
    <div class="pagination">
<a href="耶稣会文献汇编_page280.html">上一页</a><span>...</span><a href="耶稣会文献汇编_page276.html">276</a><a href="耶稣会文献汇编_page277.html">277</a><a href="耶稣会文献汇编_page278.html">278</a><a href="耶稣会文献汇编_page279.html">279</a><a href="耶稣会文献汇编_page280.html">280</a><span class="current-page">281</span><a href="耶稣会文献汇编_page282.html">282</a><a href="耶稣会文献汇编_page283.html">283</a><a href="耶稣会文献汇编_page284.html">284</a><a href="耶稣会文献汇编_page285.html">285</a><a href="耶稣会文献汇编_page286.html">286</a><span>...</span><a href="耶稣会文献汇编_page282.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
