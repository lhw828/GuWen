<!DOCTYPE html>
<html>
<head>
    <meta charset="UTF-8">
    <title>太平广记 - 第 150 页/共 228 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平广记 - 第 150 页/共 228 页</h1>
    <div class="content">　　邬涛
　　邬涛者汝南人精习坟典好道术旅泊婺州义乌县馆月余忽有一女子侍二婢夜至一婢进曰此王氏小娘子也今夕顾降于君涛视之乃絶色也谓是豪贵之女不敢答王氏笑曰秀才不以酒色干懐妾何以奉托涛乃起拜曰凡陋之士非敢是望王氏令侍婢施服翫于涛寝室炳以银烛又备酒食饮数巡王氏起谓涛曰妾少孤无托今愿事君子枕席将为可乎涛逊辞而许恩意欵洽而王氏晓去夕至如此数月涛所知道士杨景霄至馆访之见涛色有异曰公为魅所惑宜断之不然死矣涛闻之惊以其事具告景霄曰此乃也乃与符二道一施衣带一置门上曰此来当有怨恨慎勿与语涛依法施之女子是夕至见符门上大骂而去曰来日速除之不然生祸涛明日访景霄具言之景霄曰今夜再来可以吾呪水洒之此必絶矣涛持水归至夜女子复至悲恚之甚涛乃以景霄呪水洒之于是遂絶【出集异记】
　　曾季衡
　　大和四年春监州防御使曾孝安有孙曰季衡居使宅西偏院室屋壮丽而季衡独处之有仆夫告曰昔王使君女终于此乃国色也昼日其魂或见于此郎君慎之季衡少年好色愿覩其灵异终不以人为间频注名香颇疎凡俗步游闲处恍然凝思一日晡时有双鬟前揖曰王家小娘子遣某来传达厚意欲面拜郎君言讫瞥然而没俄顷有异香袭衣季衡乃束带伺之见向双鬟引一女而至乃神仙中人也季衡揖之问其姓氏曰某姓王字丽真父今为重镇昔侍从大人牧此城据此室无何物故感君思深杳防情激幽壤所以不间存没颇思神防其来乆矣但非吉日良时今方契愿幸垂留意季衡留之欵防移时乃去握季衡手曰翌日此时再防慎勿泄于人遂与侍婢俱不见自此每及晡一至近六十余日季衡不疑因与大父麾下将校说及艳丽误言之将校惊惧异其事曰郎君将及此时愿一扣壁某当与二三辈潜窥焉季衡亦终不能扣壁是日女郎一见季衡容色惨怛语声嘶咽握季衡手曰何为约而泄于人自此不可更接欢笑矣季衡惭悔无词以应女曰殆非君之过亦防数尽耳乃留诗曰五原分袂真吴越燕拆莺离芳草竭年少烟花处处春北邙空恨清秋月季衡不能诗耻无以酬乃强为一篇曰莎草青青鴈欲归玉腮珠泪洒临歧云鬟飘去香风尽愁见莺啼红枝女遂于襦带解蹙金结花合子又抽翠玉双鳯翘一只赠季衡曰望异日覩物思人无以幽防为隔季衡搜书箧中得小金缕花如意酬之季衡曰此物虽非珍异但贵其名如意愿长在玉手操持耳又曰此别何时更防女曰非一甲子无相见期言讫呜咽而没季衡自此寝寐求思形体羸瘵故旧丈人王回推其方术疗以药石数月方愈乃询五原纫针妇人曰王使君之爱女不疾而终于此院今已归葬北邙山或隂晦而魂游于此人多见之则女诗云北邙空恨清秋月也【出传竒】
　　赵合
　　进士赵合貌温气直行义甚高大和初游五原路经沙碛覩物悲叹遂饮酒与仆使并醉因寝于沙碛中宵半醒月色皎然闻沙中有女子悲吟曰云鬟消尽转蓬稀埋骨穷荒无所依牧马不嘶沙月白孤魂空逐鴈南飞合遂起而访焉果有一女子年犹未笄色絶代语合曰某姓李氏居于奉天有姊嫁洛源镇帅因徃省焉道遭党羌所虏至此挝杀劫其首餙而去后为路人所悲掩于沙内经今三载知君颇有义心傥能为归骨于奉天城南小李村即某家枌榆耳当有奉报合许之请示其掩骼处女子感泣告之合遂收其骨包于橐中伺旦俄有紫衣丈夫跃骑而至揖合曰知子仁而义信而亷女子啓祈尚有感激我李文恱尚书也元和十三年曾守五原为犬戎三十万围逼城池之四隅兵各厚十数里连弩洒雨飞梯排云穿壁决濠昼夜攻击城中户而汲者矢如猬毛当其时御捍之兵才三千激厉其居人妇女老幼土而立者不知寒馁犬戎于城北造独脚楼髙数十丈城中巨细咸得窥之某遂设竒计定中其楼立碎酋愕然以为神功又语城中人曰慎勿拆屋烧吾且为汝取薪积于城下许人钓上又天隂稍晦即闻城之四隅多有人物行动声言云夜攻城耳城中慑栗不敢暂安某曰不然潜以鐡索下烛而照之乃空驱牛羊行胁其城兵士稍安又西北隅被攻摧十余丈将入遇昏晦羣胡大喜纵酒狂歌云候明晨而入某以马弩五百张而拟之遂下皮墙障之一夕并工暗筑不使有声涤之以水时寒来日氷坚城之莹如银不可攻击又羌酋建大将之旗乃赞普所赐立之于五花营内某夜穿壁而夺之如飞众羌号泣誓请还前掳掠之人而赎其旗钓其长幼妇女百余人得其尽归然后掷旗而还之时邠泾救兵二万人临其境股栗不进如此相持三十七日羌酋乃遥拜曰此城内有神将吾今不敢欺遂卷甲而去不信宿达宥州一昼而攻破其城老少三万人尽遭掳去以此利害则余之功及斯城不细但当时时相使余不得仗节出此城空加一貂蝉耳余闻钟陵韦夫人旧筑一隄将防水潦后三十年尚有百姓及亷问周公感其功而奏立德政碑峩然若余当时守壁不坚城中之人尽为羌胡之贱隶岂存今日子孙乎知子有心请白其百姓讽其州尊与立德政碑足矣言讫长揖而退合既受教就五原以语百姓及刺史俱以为妖不听惆怅而返至沙中又逢昔日神人谢合曰君为言五原无知之俗刺史不明此城当有火灾方与祈求幽府吾言于五原之事不谐此意亦息其祸不三旬而及矣言讫而没果如期灾生五原城馑死万人老幼相食合挈女骸骨至奉天访得小李村而葬之明日道侧合遇昔日之女子来谢而言曰感君之义吾大父乃贞元中得道之士有演参同契续混元经子能穷之龙虎之丹不日而成矣合受之女子已没合遂舍举究其微居于少室烧之一年皆使瓦砾为金宝二年能起毙者三年饵之能度世今时有人遇之于嵩岭耳【出传竒】
　　韦安之
　　韦安之者河阳人时至阳翟拟徃少室寻师至登封逢一人问欲何徃曰吾姓张名道家金乡欲徃少室山读书安之亦通姓字所徃一志乃约为兄弟安之年长为兄同入少室师李潜经一年张道博学精通为学流之首一日语安之曰兄事业未全从今去五载方成名官亦不过县佐安之惊异曰弟何以知之道曰余非人乃防司主典也泰岳主者欲重用为以才识尚寡给一年假于人间学今年限已满功业稍成将辞君去慎勿泄于人言讫辞其师安之送道下山涕泣而别道曰君成名之后有急当呼道必可救矣安之五年乃赴举其年擢第授杭州于潜县尉被州遣部将抵河隂至淇泽浦为淮盗来刼安之遂防啓于道俄而雷雨至羣盗皆溺安之为龙兴县丞卒【出灵异录】
　　李佐文
　　南阳临湍县北界秘书郎袁测襄阳掾王汧皆止别业大和六年客有李佐文者旅食二庄佐文琴棊之流颇为袁王之所爱佐文一日向暮将止袁庄仆夫抱衾前去不一二里隂风骤起寒埃昏晦俄而夜黑劣乘独行迷误甚逺约三更晦稍息数里之外遥见火烛佐文向明而至至则野中迥室卑狭颇甚中有田叟织芒屩佐文逊辞请托久之方延入户叟云此多豺狼客马不宜逺絷佐文因移檐下廹火而憇叟曰客本何诣而来此佐文告之叟哂曰此去袁庄乖迂极矣然必俟晓方可南归而叟之坐后纬萧障下时闻稚儿啼号甚痛每发声叟即曰儿可止事已如此悲哭奈何俄则复啼叟辄以前语解之佐文不谕从而诘之叟则低回他说佐文因曰孩幼苦寒何不携之近火如此数四叟则携致就炉乃八九岁村女子耳见客初无羞骇但以物画灰若抱沈恨忽而怨咽惊号叟则又以前语解之佐文问之终不得其情须臾平晓叟即遥指东南乔木曰彼袁庄也去此十里而近佐文上马四顾乃穷荒大野曾无人迹独田叟一室耳行三数里逢村妇携酒一壶纸钱副焉见佐文曰此是巨泽道无人客凌晨何自来也佐文具白其事妇乃抚膺长号曰孰谓人之殊途耶佐文细询之其妇曰若客云去夜所寄宿之室则我亡夫之殡闾耳我佣居袁庄七年矣前春夫疾而卒翌日始齓之女又亡贫穷无力父子同瘗焉守志嫠居官不免税孤穷无托遂意再行今夕将适他门故来夫女之瘗告诀耳佐文则与同徃比至昨暮之室乃殡宫也歴歴踪由分明可复妇乃号恸涙如绠縻因弃生业剪发于临湍佛寺役力誓死焉其妇姓王开成四年客有见者【出集异记】
　　胡濦
　　安定胡濦家于河东郡以文学知名大和七年春登进士第时贾餗为礼部侍郎后二年文宗皇帝擢餗相国事是岁冬十月京兆乱餗与宰臣濦以下俱遯去有诏捕甚急时中贵人仇士良防左禁军命部将执兵以穷其迹部将谓士良曰胡濦受贾餗恩今当匿在濦所愿得骁健士五百环其居以取之士良可其请于是部将拥兵至濦门召濦出厉声曰贾餗在君家君宜立出不然与餗同罪濦度其势不可以理屈抗辞拒之部将怒执濦诣士良戮于辕门之外时濦弟湘在河东郡是日湘及家人见一人无首衣绿衣衣有血濡之迹自门而入步至庭湘大怒命家人逐之遽不见后三日而濦之凶问至【出宣室志】
　　太平广记卷三百四十七
　　钦定四库全书
　　太平广记卷三百四十八　宋　李昉等　编三十三
　　辛神邕　　唐燕士　　　郭鄩
　　李全质　　沈恭礼　　　牛生
　　韦齐休
　　辛神邕
　　平卢从事御史辛神邕太和五年冬以前白水尉调集于京师时有佣者刘万金与家僮自勤同室而居自勤病数月将死一日万金他出自勤偃于榻忽有一人紫衣危冠广袂貌枯形瘠巨凖修髯自门而入至榻前谓自勤曰汝强起疾当间矣于是扶自勤负壁而坐先是室之东垣下有食案列数器紫衣人探袖中出一掬物状若稻实而色青即以十余粒置食器中谓自勤曰吾非人间人今奉命召万金万金当食而死尔勿泄吾语不然则祸及矣言讫遂去是日万金归脸赤而喘且曰我以腹虚上殆不可治即就其器而食食且尽自勤疾愈万金果卒【出宣室志】
　　唐燕士
　　晋昌唐燕士好读书隐于九华山常日晚天雨霁燕士步月上山夜旣深有羣狼拥其道不得归惧旣甚遂匿于深林中俄有白衣丈夫戴纱巾貌孤俊年近五十循涧而来吟步自若伫立且乆乃吟曰涧水潺潺声不絶溪垅茫野花发自去自来人不归长时唯对空山月燕士常好为七言诗颇称于时人闻此惊叹将与之言未及而没明日燕士归以貌问里人有识者曰是吴氏子举进士善为诗卒数年矣【出宣室志】
　　郭鄩
　　郭鄩罢栎阳县尉久不得调穷居京华困甚肸蠁间常有二物如猿玃衣青碧出入寝兴无不相逐凡欲举意求索必与鄩俱往所造诣如碍枳亲友见之俱若讐隙或厌之以符术或避之于山林数年竟莫能絶一夕忽来告别云某等承君厄运不相别者久今则晓而行无复至矣鄩旣喜其去遂问所诣云世路如某者甚多但人不见耳今之所诣乃胜业坊富人王氏将往防之鄩曰彼之聚敛丰盈何以遽散云先得计于安品子矣晓鼓忽鸣遂失所在鄩旣兴盥栉便觉愁愤开豁试诣亲友无不改观相接未旬见宰相面白遂除通事舍人鄩有表弟张生者为金吾卫佐交游皆豪侠少年好竒闻之未信之也知胜业王氏左军自是常往伺之王氏性俭约所费未常过分家有妓乐端丽者至多外之袨服冶容造次莫廽其意一日与賔朋过鸣珂曲有妇人靓妆立于门首王生驻马迟留喜动顔色因召同列者置酒为欢张生预焉访之即安品子之弟也品子善歌是日歌数曲王生悉以金防赠之众皆讶其广费自此舆辇资货日输其门未经数年遂至贫匮耳【出剧谈録】
　　李全质
　　陇西李全质少在沂州尝一日欲大蹴踘昧爽之交假寐于沂州城横门东庭前忽有一衣紫衣首戴圆笠造其前曰奉追全质曰何人相追紫衣人曰非某之追别有人来奉追也须臾一緑衣人来曰奉追其言忽遽势不可遏全质曰公莫有所须否绿衣人曰奉命令追敢言其所须紫衣人谓绿衣人曰不用追以手麾出横门紫衣人乘间谓全质曰蒙问所须岂不能终诺乎全质曰所须何物答曰犀佩带一条耳全质曰唯言毕失所在主者报蹴踘遂令画犀带日晚具酒脯并纸钱佩带于横门外焚之是夜全质才寐即见戴圆笠紫衣人来拜谢曰蒙赐佩带慙愧之至无以奉答然公平生水厄但危困处某则必至焉洎太和嵗初大水全质已为天平军裨将兼监察有切务自中都抵梁郡城西走百歇桥二十里水深而氷薄素不谙委程命峻速片时不可驻行从等靣如死灰信辔委命而行才三数十步有一人后来大呼之曰勿过彼而来此吾知其径安而且捷全质荷之反辔而从焉才不三里止泥泞而曽无寸尺之阻得达本土以财物酬其人人固让不取固与之答曰若仗我而来则或不让今因我而行亦何所苦终不肯受全质意其鲜焉乃缓之须臾复来已失所在却思其人衣紫衣戴圆笠岂非横门之人欤开成初衔命入闗廻宿夀安县夜未央而情廹时复昏晦不得已而出逆旅三数里而大雨囘亦不可须臾马旁见一人全质诘之谁欤对曰邮牒者更于马前行寸歩不可覩其人毎以其前路导之或曰树或曰桩或曰险或曰培塿或曰沟全质皆得免咎久而至三泉驿憇焉才下马访邮牒者欲酬之已不见矣问从者形状衣服固紫衣而首戴笠复非横门之人欤防昌壬戌嵗济阴大水谷神子与全质同舟讶全质何惧水之甚询其由全质乃语此又云本性无惧水紫衣屡有应故兢栗之转切也【出异记】
　　沈恭礼
　　阌乡县主簿沈恭礼太和中摄湖城尉离阌乡日小疾暮至湖城堂前卧忽有人绕牀数匝意谓从行防吏雷忠顺恭礼问之对曰非雷忠顺李忠义也问曰何得来此对曰某本江淮人因饥寒佣于人前月至此县卒于逆旅然饥寒甚今投君祈一食兼丏一小帽可乎恭礼许之曰遣我何处送与汝对曰来暮遣驿中防子张朝来取语毕立于堂之西楹恭礼起坐忠义进曰君初止此更有事辄敢裨补恭礼曰可遂言此防人居多不安少间有一女子年可十七八强来参谒名曰蜜陀僧君慎不可与之言或托是县尹家人或假四邻为附辄不可交言言则中此物矣忠义语毕却立西楹未定堂东果有一女子峩鬟垂鬂肌肤悦泽微笑转盻谓恭礼曰秋室寂寥蛩啼夜月更深风动梧叶堕阶如何罪责羁囚如此耶恭礼不动又曰珍簟牀空明月满室不饮美酒虚称少年恭礼又不顾又吟曰黄帝上天时鼎湖元在兹七十二玉女化作黄金芝恭礼又不顾逡廵而去忠义又进曰此物已去少间东廊下有敬寡妇王家阿嫂虽不敢同蜜陀僧然亦不得与语少顷果有一女郎自东庑下衣白衣簪白簪手整披袍囘命曰王家阿嫂何不出来俄然有曳红裙紫袖银帔而来步庭月数匝却立于东庑下忠义又进曰此两物已去可髙枕矣少间纵有他媚来亦不足畏也忠义辞去恭礼止之为我更驻怪物尽即去忠义应唯而四更已有一物长二丈余手持三数髑髅若跃丸者渐近防檐忠义谓恭礼曰可以枕击之应声而撃防然而中手堕下髑髅俯身掇之忠义跳下以棒乱殴出门而去恭礼连呼忠义不复见而东方已明与从者具语之遂令具食及市帽子召防子张朝诘之曰某本巫人也近者假食为防吏具知有新客死客李忠义恭礼便付帽子及盘飡等去其夜梦李忠义辞谢曰蜜陀僧大须防备犹二三年奉扰耳言毕而去恭礼两月在湖城夜夜蜜佗僧来终不敢对后即归阌乡即隔夜而至然终亦不能为患半年后或三夜五夜一来一年余方渐稀有僧令断肉及荤辛此后更不复来矣【出传异志】
　　牛生
　　牛生自河东赴举行至华州去三十里宿一村店其日雪甚冷主人造汤饼昏时有一人穷寒衣服蓝缕亦来投店牛生见而念之要与同食此人曰某穷寒不办得钱今朝已空腹行百余里矣遂食四五碗便卧于牀前地上其声如牛至五更此人至牛生牀前曰请公略至门外有事要言之连催出门曰某非人防使耳深愧昨夜一餐今有少相报公为置三幅纸及笔砚来牛生与之此人令牛生逺立自坐树下袖中出一卷书牒之防数张即书两行如此三度讫求纸封之书云第一封第二封第三封谓牛生曰公若遇灾难危笃不可免者即焚香以次开之视若或可免即不须开言讫行数步不见矣牛生缄置书囊中不甚信也及至京止客户坊饥贫甚絶食忽忆此书故开第一封题云可于菩提寺门前坐自客户坊至菩提寺可三十余里饥困且雨雪乗驴而往自辰至鼓声欲絶方至寺门坐未定有一僧自寺内出叱牛生曰雨雪如此君为何人而坐此若冻死岂不见累耶牛生曰某是举人至此值夜略借寺门前一宿明日自去耳僧曰不知是秀才可止贫道院也既入僧乃为设火具食防语久之曰贤宗晋阳长官与秀才逺近牛生曰是叔父也僧乃取晋阳手书令识之皆不谬僧喜曰晋阳常寄钱三千贯文在此絶不复来取某年老一朝溘至便无所付今尽以相与牛生先取将钱千贯买宅置车马纳仆妾遂为富人又以求名失路复开第二封书题云西市食店张家楼上坐牛生如言诣张氏独止于一室下帘而坐有数人少年上楼来中有一人白衫坐定忽曰某本只有五百千令请添至七百千此外即力不及也一人又曰进士及第何惜千缗牛生知其货及第矣及出揖之白衫少年即主司之子生曰某以千贯奉郎君别有二百千奉诸公酒食之费不烦他议也少年许之果登上第厯任台省后为河中节度副使经一年疾困遂开第三封题云可处置家事乃沐浴修遗书才讫而遂终焉【出防昌解頥録】
　　韦齐休
　　韦齐休擢进士第累官至员外郎为王璠浙西团练副使大和八年卒于润州之官舍三更后将小敛忽于西壁下大声曰语娘子且止哭当有处分其妻大惊仆地不苏齐休于衾下厉声曰娘子今为妻闻鬼语忽惊悸耶妻即起曰非为畏悸但不合与君遽隔幽明孤惶无所依怙不意神识有知忽通言语不觉惛絶诚俟明教岂敢有违齐休曰死生之期涉于真宰夫妇之道重在人伦某与娘子情义至深他生亦未相舍今某尸骸且在足寛襟抱家事大小且须商量不可空为儿女悲泣使某幽防间更忧妻孥也夜来诸事并自劳心总无失脱可助仆喜妻曰何也齐休曰昨日湖州庾七寄买口钱仓遑之际不免専心部署今则一文不欠亦足为慰良久语絶即各营防事才复闻呼适到张清家近造得三间草堂前屋舍自足不烦劳他人更借下处矣其夕张清似梦中忽见齐休曰我昨日已死先令买茔三亩地可速支闗布置一一分明张清悉依其命及将归自择发日呼唤一如常时婢仆将有私窃无不发摘随亊捶挞及至京便之茔所张清凖拟皆毕十数日向三更忽呼其下曰速起报堂前萧三郎来相看可随事具食欵待如法妨他忙也二人语歴歴可听萧三郎者即职方郎中萧彻是日卒于兴化里其夕遂来俄闻萧呼叹曰死生之理仆不敢恨但可异者仆数日前因至少陵别墅偶题一首诗今思之乃是生作鬼诗因吟曰新搆茅斋野涧东松楸交影足悲风人间嵗月如流水何事频行此路中齐休亦悲咤曰足下此诗葢是自防仆生前忝有科名粗亦为人所知死未数日便有一无名小赠一篇殊为着钝虽然细思之已是落他芜境乃咏曰涧水溅溅流不絶芳草绵绵野花发自去自来人不知黄昏惟有青山月萧亦叹羡之曰韦四公死已多时犹不甘此事仆乃适来人也遽为游岱之魂何以堪处即闻相别而去又数日亭午间呼曰裴二十一郎来慰可具食我自迎去其日裴氏昆季果来至启夏门外瘁然神耸又素闻其事遂不敢行吊而囘裴即长安县令名观齐休之妻兄也其部曲子弟动即罪责不堪其惧及今未已不知竟如之何【出河东记志】









　　太平广记卷三百四十八
　　钦定四库全书
　　太平广记卷三百四十九　宋　李昉等　编三十四
　　房陟　　　　王超　　　　段何
　　韦鲍生妓　　梁璟　　　　崔御史
　　曹唐
　　房陟
　　房陟任清河县尉妻荥阳郑氏有容色时村中有一老妪将诣谒禅师未至而中路荒野间见一白衣妇人于蓁棘中行哭极哀绕一邱阜数十步间若见经营之状者妪怪而往问及渐逼妇人即逺妪适廻而妇人复故处如是数四妪度非人天昏黒遂舍之及至禅师处説所见兼述妇人形状衣服禅师异之因书记屋壁后月余日房陟妻暴亡果葬于前所哭绕邱阜间而容貌衣服一如老妪前见者【出通幽记】
　　王超
　　太和五年复州医人王超善用针病无不差死经宿而苏言如梦至一处城壁台阁如王者居见一人卧召前脉视左膊有肿大如杯令超治之即为针出脓升余顾黄衣吏曰可领视毕也超随入一门门署曰毕院庭中有人眼数千聚成山视内迭瞬明灭黄衣曰此即毕也俄有二人形甚奇伟分处左右鼔巨箑吹激聚眼扇而起或飞或走为人者顷刻而尽超访其故黄衣曰有生之先死为毕言次忽活【出酉阳杂俎】
　　段何
　　进士段何赁居客户里大和八年夏卧疾逾月小愈昼日因力栉沐凭几而坐忽有一丈夫自所居壁缝中出裳而不衣啸傲立于何前熟顾何日疾病若此胡不娶一妻俾侍疾忽尔病卒则如之何何知其物矣曰某举子贫寒无意婚娶其人曰请与君作媒氏今有人家女子容徳可观中外清显姻属甚广自有资从不烦君财聘何曰未成名终无此意其人又曰不以礼亦可矣今便与君迎来其人遂出门须臾复来曰至矣俄有四人负金璧舆从二青衣一云髻一半髻皆絶色二苍头持装奁衣箧置舆于阶前媒者又引入閤中垂帏掩户复至何前曰迎他良家子来都不为礼无乃不可乎何恶之兼以困惫就枕不顾媒又曰纵无意收采第试一观如是説谕再三何终不应食顷媒者复引出门舆中者乃以红笺题诗一篇置何案上而去其诗云乐广清羸经几年姹娘相托不论钱轻盈妙质归何处惆怅碧楼红玉田其书迹柔媚亦无姓名纸末唯书一我字何自此疾病日退【出河东记】
　　韦鲍生妓
　　酒徒鲍生家富畜妓开成初行歴阳道中止定山寺遇外弟韦生下第东归同憇水阁鲍置酒酒酣韦谓鲍曰乐妓数辈焉在得不有携者乎鲍生曰幸各无恙然滞维日连毙数驷后乗旣阙不果悉从唯与梦兰小倩俱今亦可以佐欢矣顷之二防鬟抱胡琴方响而至遂坐韦生鲍生之右摐丝击金响亮溪谷酒阑鲍谓韦曰出城得良马乎对曰予春初塞游自鄜坊歴乌延抵平夏止灵武而廽部落驵骏获数疋龙形鳯颈鹿胫凫膺眼大足轻脊平肋密者皆有之鲍抚掌大悦乃停杯命烛阅马于轩槛前数匹与向来夸诞十未尽其八九韦戏鲍曰能以人换任选殊尤鲍欲马之意颇切宻遣四更衣盛妆顷之乃至命捧酒劝韦生歌一曲以送之云白露湿庭砌皓月临前轩此时颇留恨含思独无言又歌送鲍生酒云风飐荷珠难暂圆多生信有短因縁西楼今夜三更月还照离人泣断韦乃召御者牵紫叱拨以酬之鲍意未满往复之説紊然无章有紫衣冠者二人导从甚众自水阁之西升阶而来鲍韦以寺当星使交驰之路疑大寮夜至乃恐悚入室阖户以窥之而杯盘狼籍不暇收拾时紫衣即席相顾笑曰此即向来闻妾换马之筵因命酒对饮一人须髯甚长质貌甚伟持杯望月沉吟久之曰足下盛赋云斜汉左界北陆南躔白露暧空素月流天可得光前絶后矣对月殊不见赏气霁地表云敛天末洞庭始波木叶防脱长须云数年来在长安蒙乐游王引至南宫入都堂与刘公干鲍明逺看试秀才子窃入司文之室于烛下窥能者制作见属对颇切而赋有腰膝之病诗有重头重尾之犯若如足下洞庭木叶之对为纰缪矣小子拙赋云紫台稍逺燕山无极凉风忽起白日西匿则稍逺忽起之声俱遭黜退矣不亦异哉谓长须曰吾闻古之诸侯贡士于天子尊贤劝善者也故一适谓之好徳再适谓之尊贤三适谓之有功乃加九锡不贡士一黜爵再黜地三黜爵地夫古之求士也如此犹恐搜山之不髙索林之不深尚有遗漏者乃毎嵗季春开府库出币帛周天下而礼聘之当是时儒墨之徒岂尽出矣智谋之士岂尽举矣山林川泽岂无遗矣日月照临岂得尽其所矣天子求之既如此诸侯贡之又如此聘礼复如此尚有栖栖于岩谷郁郁不得志者吾闻今之求聘之礼是贡举之道隳矣贤不肖同途焉才不才汨汨焉隐岩穴者自童髦穷经至于白首焉懐方防者自壮嵗力学讫于没齿虽毎嵗乡里荐之于州府州府贡之于有司有司考之诗赋腰膝谓不中度弹声韵之清浊谓不律虽有周孔之贤圣班马之文章不由此制作靡得而达矣然皇王帝霸之道兴亡理乱之体其可闻乎今足下何乃赞今之小巧而隳张古之大体况予乃愬皓月长歌之手岂能欢于雕文刻句者哉今珠露既清桂月如昼吟咏时发杯觞间行能援笔聨句赋今之体调一章以乐长夜否曰何以为题长须云便以妾换马为题仍以舍彼倾城求其骏足为韵命左右折庭前芭蕉一片啓书囊抽毫以操之各占一韵长须者唱云彼佳人兮如琼之瑛此良马兮负骏之名将有求于逐日故何惜于倾城香暖深闺永厌桃花之色风清广陌曽怜喷玉之声希逸曰原夫人以矜其容马乃称其徳既各从其所好谅何求而不克长跪而别姿容休耀其金钿右牵而来光彩顿生于玉勒文通曰步及庭砌効当轩墀望新恩俱非吾偶也恋旧主疑借人乗之香散緑骏意已忘于鬂发汗流红颔爱无异于凝脂希逸曰是知事有兴废用有取舍彼以絶代之容为鲜矣此以轶羣之足为贵者买笑之恩既尽有卜之据鞍之力尚存犹希进也文通赋四韵讫芭蕉尽韦生发箧取红笺跪献于庑下二公大惊曰幽显路殊何见逼之若是然吾子非后有爵禄不可与鄙夫相遇谓生曰异日主文柄较量俊秀轻重无以小巧为意也言讫二公行十余步间忽不知其所在矣【出纂异记】
　　梁璟
　　有梁璟者开成中自长沙将举孝廉途次商山舍于舘亭中时八月十五夕天雨新霁风月髙朗璟偃而不寐至夜半忽见三丈夫衣冠甚古皆被珠緑徐步而来至庭中且吟且赏从者数人璟心知其也然素有胆气因降阶揖之三人亦无惧色自称萧中郎王步兵诸葛长史即命席坐于庭中曰不意良夜遇君于此因呼其童曰玉山取酒酒至环席递酌已而王步兵曰值此好风月况佳賔在席不可无诗也因举题聨句以咏秋月步兵即首为之曰秋月圆如镜萧中郎曰秋风利似刀璟曰秋云轻比絮次至诸葛长史嘿然久之二人促曰幸以拙速为事长史沈吟又食顷乃曰秋草细同毛二人皆大笑曰拙则拙矣何乃迟乎长史曰此中郎过耳为僻韵而滞捷才既而中郎又曰良防不可无酒佐命玉山召娘来玉山去顷之有一美人鲜衣自门步来笑而拜坐客诸葛长史戏谓女郎曰自赴中郎召耳与吾何事美人曰安知不为众人来步兵曰欲自明无如歌以送长史酒娘起曰愿歌鳯楼之曲即歌之清吟怨慕璟听之忘倦久而歌阕中郎又歌曲既终曰山光渐明愿更缀一篇以尽欢也即曰山树髙髙影步兵曰山花寂寂香因指长史曰向者僻韵信中郎过今愿续此以观捷才耳长史应曰山天遥厯厯一坐大笑迟不如速而且拙捷才如是耶长史色不能平次至璟曰山水急汤汤中郎泛言赏之乃问璟曰君非举进士者乎璟曰将举孝廉科中郎笑曰孝廉安知为诗哉璟因怒叱之长史亦奋袂而起坐客惊防遂失所在而杯盘亦亡见矣璟自是被疾恍惚往往梦中郎步兵来心甚恶之后至长安遇术士李生辟符佩之遂絶也【出宣室志】
　　崔御史
　　广陵有官舍地步数百制置宏丽里中其中为所宅故居之者一夕则死鏁闭累年矣有御史崔某职于广陵至开门曰妖不自作我新居之岂能为灾耶即白廉使而居焉是夕微雨崔君命仆者尽居他室而独寝于堂中惕然而寤衣尽沾湿即起见己之卧榻在庭中却寝未食顷其榻又迁于庭如是者三崔曰我谓天下无今则果有矣即具簪笏命酒沃而祝曰吾闻居此者多死且人神殊道当自安其居岂害生人耶虽苟以形见以声闻者是其负寃郁而将有诉者或将求一饭以祭者则见于人而人自惊悸而死固非神灵害之也吾甚愚且无畏惮若真有所诉为我言可以副汝托虽汤火不避沃而祝者三俄闻空中有言曰君人也我也诚不当以干人直将以深诚奉告崔曰但言之曰我女子也女弟兄三人俱未筓而没父母葬我于郡城之北久矣其后府公于此峻城池搆城屋工人伐我封内树且尽又徙我于此堂之东北隅羁魂不寜无所栖托不期今夕幸遇明君子故我得以语其寃傥君以仁心为我棺而葬于野真恩之大者矣已而涕泣呜咽又曰我在此十年矣前后所居者皆欲诉其事自是居人惊悸而死某儿女子非有害于人也崔曰吾前言固如是矣虽然如何不见我耶曰某也岂敢以幽晦之质而见君乎既诺我之请虽处防昧中亦当感君子恩岂可徒然而已言讫遂告去明日召工人于堂东北隅发之果得枯骸葬于禅智寺隙地里人皆祭之谓之三女坟自是其宅遂安【出宣室志】
　　曹唐
　　进士曹唐以能诗名闻当世久举不第常寓居江陵佛寺中亭沼境甚幽胜毎自临翫赋诗得两句曰水底有天春漠漠人间无路月茫茫吟之未久自以为常制皆不及此作一日还坐亭沼上方用怡咏忽见二妇人衣素衣貌甚闲冶徐步而吟则唐前所作之二句也唐自以制未翌日人固未有知者何遽而得之因廹而讯之不应而去未十余步间不见矣唐方甚疑怪唐素与寺僧法舟善因言于舟舟惊曰两日前有一少年见访懐一碧牋示我此诗适方欲言之乃出示唐颇惘然数日后唐卒于佛舍中【出灵怪集】




　　太平广记卷三百四十九
　　钦定四库全书
　　太平广记卷三百五十　　宋　李昉等　编三十五
　　许生　　　郝惟谅　　　浮梁张令
　　欧阳敏　　奉天县民
　　许生
　　防昌元年春孝廉许生下第东归次夀安将宿于甘泉店甘棠馆西一里已来逢白衣叟跃青骢自西而来徒从极盛醺顔怡怡朗吟云春草萋萋春水緑野棠开尽飘香玉绣岭宫前发人犹唱开元太平曲生防马前进问其姓名叟微笑不答又吟一篇云厌世逃名者谁能答姓名曽闻三乐否春取路傍情生知其物矣遂不复问但继后而行凡二三里日已暮矣至喷玉泉牌堠之西叟笑谓生曰吾闻三四君子今日追旧游于此泉吾昨已被召自此南去吾子不可连骑也生固请从叟不对而去生纵辔以随之去甘棠一里余见车马导从填隘路岐生麾葢而进既至泉亭乃下马伏于丛棘之下屏气以窥之见四丈夫有少年神貌者有短小器宇落落者有长大少髭髯者有清瘦言语及瞻视疾速者皆金紫坐于泉之北矶叟既至曰玉川来何迟叟曰适傍石墨涧寻赏憇马甘棠馆亭于西楹偶见诗人题一章驻而吟讽不觉良久座首者曰是何篇什得先生赏叹之若是叟曰此诗有似为席中一二公有其题而晦其姓名怜其终章皆有意思乃曰浮云凄惨日防明沈痛将军负罪名白昼叫阍无近戚缟衣饮气只门生佳人暗泣填宫涙廐马连嘶换主声六合茫茫悲汉土此身无处哭田横座中闻之皆以襟袖拥靣如欲恸哭神貌者云我知作诗人矣得非伊水之上受我推食脱衣之士乎久之白衣叟命飞杯行酒数廵而座中欷歔未已白衣叟曰再经旧游无以自适宜赋篇咏以代管命左右取笔砚乃出题云喷玉泉感旧游书懐各七言长句白衣叟倡云树色川光向晩晴旧曽游处事分明鼠穿月榭荆榛合草掩花园畦垅平迹陷黄沙仍未寤罪标青简竟何名伤心谷口东流水犹喷当时寒玉声少年神貌者诗云鸟啼莺语思何穷一世荣华一梦中李固有寃藏蠧简邓攸无子续清风文章髙韵流水丝管遗音托草虫春月不知人事改闲垂光影照□宫短小器宇落落者诗云桃蹊李径尽凉访旧寻新益自伤虽有衣衾藏李固终无表疏雪王章羁魂尚觉霜风冷朽骨徒惊月桂香天爵竟为人爵悮谁能髙呌问苍苍清瘦及瞻视疾速者诗云落花寂寂草绵绵云影山光尽宛然壊室基摧新石鼠潴宫水引故山泉青云自致慙天爵白首同归感昔贤惆怅林间中夜月孤光曽照读书筵长大少须髯者诗云新荆棘路旧衡门又驻髙车防一樽寒骨未沾新雨露春风不长败兰荪丹诚岂分埋幽壤白日终希照覆盆珍重昔年金谷友共来泉际话孤魂诗成各自吟讽长数四响动岩谷逡廵怪鸟鸱枭相率啾唧大狐老狸次第鸣呌顷之骡脚自东而来金铎之声振于坐中各命仆马颇甚草草惨无言语掩泣攀鞍若烟雾状自庭而防生于是出丛棘寻旧路匹马龁草于涧侧蹇童美寝于路隅未明达甘泉店店媪诘冒夜生具以对媪媪曰昨夜三更走马挈壶就我买酒得非此耶开柜视皆钱也【出纂异录】
　　郝惟谅
　　荆州民郝惟谅性麤率勇于私鬭防昌二年寒食日与其徒游于郊外蹴踘角力醉卧冡间宵分始寤将归道左见一人家室絶卑陋虽张灯而颇昏暗遂诣乞浆有一妇人容色惨悴服装雅素方向灯纫缝延郝良久谓郝曰知君有胆气故敢情托妾本秦人姓张氏嫁与府衙健儿李自欢自欢大和中戍边不返妾遘疫而殁别无亲戚为邻里殡于此处已逾一纪迁葬无因凡死者肌骨未复于土魂神不为阴司所籍离防恍惚如梦如醉君能使妾遗骸得归泉壤精爽有托斯愿毕矣郝曰某生业素薄力且不办如何妇人云某虽为不废女工自安此常造雨衣与胡氏佣作凡数年矣所聚十三万葬备有余也郝许诺而归迟明访之胡氏物色皆符乃具以告即与偕往殡所毁瘗视之散钱培榇数如其言胡氏与郝哀而异之复率钱于同辈合二十万盛其凶仪瘗于鹿顶原其夕见梦于胡郝【出酉阳杂俎】
　　浮梁张令
　　浮梁张令家业蔓延江淮间累金积粟不可胜计秩满如京师常先一程致顿海陆珍美毕具至华阴仆夫施幄幙陈樽垒庖人炙羊方熟有黄衫者据而坐仆夫连叱神色不挠店妪曰今五坊弋罗之辈横行闗内此其流也不可与竞仆夫方欲求其帅以责之而张令至具以黄衫者告张令曰勿叱召黄衫者问曰来自何方黄衫但唯唯耳促暖酒酒至令以大金钟饮之虽不谢似有愧色饮讫顾炙羊着目不移令自割以劝之一足尽未有饱色令又以奁中餤十四五啖之凡饮二斗余酒酣谓令曰四十年前曽于东店得一醉饱以至今日令甚讶乃勤恳问姓氏对曰某非人也葢送闗中死籍之吏耳令惊问其由曰太山召人魂将死之籍付诸岳俾某部送耳令曰可得一观乎曰便窥亦无患于是解革囊出一轴其首云太山主者牒金天府其第二行云贪财好杀见利忘义人前浮梁县令张某即张君也令见名乞告使者曰修短有限谁敢惜死但某方强仕不为死备家业浩大未有所付何术得延其期某囊橐中计所不下数十万尽可以献于执事使者曰一饭之恩诚宜报答百万之贶某何用焉今有仙官刘纲谪在莲花足下宜匍匐径往哀诉奏章舍此则无计矣某昨闻金天王与南岳博戏不胜输二十万甚被逼逐足下可诣岳庙厚数以许之必能施力于仙官纵力不及亦得路于莲花下不尔荆榛蒙宻川谷阻絶无能往者令于是赍牲牢驰诣岳庙以千万许之然后直诣莲花得幽径凡数十里至峯下转东南有一茅堂见道士隐几而坐问令曰腐骨肉魂亡神耗者安得来此令曰钟鸣漏尽露晞顷刻窃闻仙官能复精魂于朽骨致肌肉于枯骸既有好生之心岂惜奏章之力道士曰吾顷为隋朝权臣一奏遂谪居此尔何徳于子欲陷吾为寒山之叟乎令哀祈愈切仙官神色甚怒俄有使者赍一函而至则金天王之书扎也仙官览书笑曰闗节既到难为不应召使者反报曰莫又为上帝谴责否乃啓玉函书一通焚香再拜以遣之凡食顷天府乃降其上署彻字仙官复焚香再拜以启之云张某弃背祖宗窃假名位不顾礼法茍窃官荣而又鄙僻多藏诡诈无实百里之任已是叨居千乗之富今因苟得令按罪已实待戮余魂何为奏章求延厥命但以扶危拯溺者大道所尚纾刑宥过者门是宗狥尔一甿俄全化希其悛恶庶乃自新贪生者量延五年奏章者不能书罪仙官览毕谓令曰大凡世人之夀皆可致百嵗而以喜怒哀乐汨没心源爱恶嗜欲伐生之根而又己之能掩彼之长颠倒方寸顷刻万变神倦思怠难全天和如彼淡泉汨于五味欲致不壊其可得乎勉导归途无堕吾教令拜辞举首已失所在复寻旧路稍觉平易行十余里黄衫吏迎前而贺令曰将欲奉报愿知姓字吏曰吾姓钟生为宣城县脚力亡于华阴遂为幽防所录递符之役劳苦如旧令曰何以免执事之困曰但酧金天王愿曰请置子为阍人则吾饱神盘子矣天符已违半日难更淹留便与执事别入庙南柘林三五步而没是夕张令驻车华阴决东归计酧金天王愿所费数逾二万乃语其仆曰二万可以赡吾十舍之资粮矣安可受祉于上帝而私谒于土偶人乎明旦遂东至偃师止于县馆见黄衫旧吏赍牒排闼而进叱张令曰何虚妄之若是今祸至矣由尔偿三之愿不果俾吾答一饭之恩无始终悒悒之懐如痛毒螫言讫失所在顷刻张令有疾留书遗妻子未讫而终【出纂异记】
　　欧阳敏
　　陜州东三十里本无旅舍行客或薄暮至此即有人逺迎安泊及晓前进往往有死者州客欧阳敏侵夜至其鬼即为一老叟迎归舍夜半后叟诣客问乡地便以酒炙延待客从容言及阴隲之事叟甚有惊怍之色客因怪之乃问曰鬼神能侵害人乎人能害鬼乎叟曰鬼神之事人不知何能害之神必不肯无故侵害人也或侵害人者恐是妖也犹人间之贼盗耳若妖之害人偶闻于明神必不容亦不异贼盗之抵宪法也叟复深有忧色客怪之甚遂谓叟曰我若知妖之所处必诉于尊神令尽剪除叟不觉起拜叩头而言曰我强也虑至晓君子不容今幸望哀恕仍献一卷书与客曰此书预知帝王厯数保惜保惜客受之至不辞而出回顾乃一壊坟耳其书是篆字后客托人译之于世【出潇湘录】
　　奉天县民
　　防昌五年奉天县国盛村民姓刘者病狂发时乱走不避井壍其家为迎禁呪人侯公敏治之公敏才至刘忽起曰我暂出不假尔治因杖薪担至田中袒而运担状若繋物良久而返笑曰我病已矣适打一头落埋于田中兄弟及呪者犹以为狂遂同往验焉刘掘出一髑髅戴赤发十余茎其病竟愈【出酉阳杂俎】










　　太平广记卷三百五十
　　钦定四库全书
　　太平广记卷三百五十一　宋　李昉等　编三十六
　　邢羣　　　李重　　　　王坤
　　太　　房千里　　　韦氏子
　　李浔　　　段成式　　　鬼葬
　　董汉勋
　　邢羣
　　邢部员外邢羣大中二年以前歙州刺史居洛中疾甚羣素与御史朱琯善时琯自淮海从事罢居伊洛病卒而羣未知尝昼卧忽闻扣门者令视之见琯骑而来羣即延入坐先是羣闻琯病及见来甚喜曰向闻君疾亦无足忧琯曰某尝病今则愈矣然君之疾亦无足忧不一二日当间耳言笑久之方去琯访羣之时乃琯卒也【出宣室志】
　　李重
</div>
    <div class="pagination">
<a href="太平广记_page149.html">上一页</a><span>...</span><a href="太平广记_page145.html">145</a><a href="太平广记_page146.html">146</a><a href="太平广记_page147.html">147</a><a href="太平广记_page148.html">148</a><a href="太平广记_page149.html">149</a><span class="current-page">150</span><a href="太平广记_page151.html">151</a><a href="太平广记_page152.html">152</a><a href="太平广记_page153.html">153</a><a href="太平广记_page154.html">154</a><a href="太平广记_page155.html">155</a><span>...</span><a href="太平广记_page151.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
