<!DOCTYPE html>
<html>
<head>
    <meta charset="UTF-8">
    <title>说郛 - 第 105 页/共 601 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说郛 - 第 105 页/共 601 页</h1>
    <div class="content">　　熙宁中余知宁州襄乐县排架阁以周祖广顺中平兖州慕容彦超露布为祖潭州架阁以建隆四年求遗书诏为祖
　　周世祖展汴京外郭登朱雀门使太祖走马以马力尽处为城也
　　郭祖受命讨守真驻师河中城下逾年望气者言守真必破城下有二天子气谓郭祖柴世宗太祖也守真犹豫不决使术者视家人至子妇符氏术者大咤曰母后相也守真曰吾妇乃尔吾可知矣遂决既婴城无炮材颇患之居一日河水自上浮木千百皆炮材也守真大喜以为受命之符其后既破郭祖以符氏纳世宗是为符后
　　郭祖宿率河中逾年常登蒲坂以望城中其蒲之民为逆者固守乃失言曰城开之日尽诛之幕府曰若然恐愈固矣第告之曰非守真者余皆免一日城开乃即其地为普救寺
　　太祖防时多游闗中虽甚窘乏未尝干投人或周之必择而后纳有伯钱之余必有与人人颇异之长武城寺僧严者常周之往来无倦阴异其骨气使工人貌之今置神御过者朝谒其绘事本褐衫青巾据地六博后易靴袍矣
　　建隆初春宴方就次雨大作乐舞失容上色愠范质乃言曰今嵗二麦必倍收上喜动色命满泛入夜方罢莫不沾醉
　　自唐末五代每至传禅部下分扰剽劫莫能禁止谓之靖市虽至王公不免剽劫太祖陈桥之变即与众誓约不得惊动都人入城之日市不改肆灵长之祐良以此乎
　　太祖北征羣公祖道于芳林园既授绥承防陶谷牵衣留恋坚欲致拜上再三避谷曰且先受取两拜回来难为揖酌也
　　太祖少亲戎事性乐艺文即位未几召山人郭无为于崇政殿説书至今讲官衔谓之崇政殿説书云
　　太祖朝进讲为难每遇疑义必面加诘难往反久之尔后累朝但端黙谛聴得有商确仁宗尤所耽味日昃不倦每及祖宗彛训及二典政实必拱手上加肃敬神庙博涉多识闻一该十每发疑难逈出众人意表故讲官每以进讲为难退而相语曰今日又言行过也黄履对苏子由以手扪其腹曰予腹每趍讲未尝不汗出也
　　太祖招军格不全取长人要琵琶腿车轴身取多力唐募军有翘闗负【阙】之格取门闗持其末五举为合格太祖射使搦折弓弝絶力断踏翻地面射倒箭垜王徳用射诀铺前脚坐后脚两手要停不须髙弝里弦外觑帖子急拽后手托弓梢刘昌祚云某把弓万亊皆忘是亦不可分其志也
　　祖宗征河东皆自土门还师驻驿真定潭园有两朝行宫嵗谨缮完器甲所储至二十四库累有防批排二年裁毕四库而已潭园方广六里有畸亭榭皆王氏父子所辑
　　神宗于崇政殿设二十四库以储金帛亲制库铭其略曰昔在前朝猃狁孔炽嗟予小子其承云云诸分置作院
　　河北设五都仓讲好髙丽良以此也然功未絶而上宾是天未欲燕蓟之民归中国乎
　　阶级条太祖制也若曰一阶一级全归状事之仪至今枢司以匣藏之也
　　庆歴康定以前朝士不披毛凉衫公服重戴而已冬月或披毛衫而得寒疾今则无问寒暑虽六军术士重戴披衫与士大夫错杂路冲无别虽曰凉衫实热衫也杜常昭宪太后之族子也神宗闻宪之门有登甲科者深喜之有防上殿翼日喻执政曰杜常第四人及第郤一双鬼眼可提举农田水利太祖常谓陶谷一双鬼眼太祖深鉴唐末五代藩镇跋扈即位尽收诸镇之兵列之畿甸节镇惟置州事以时更代至今百四十年四方无吠犬之警可谓不世之功矣或云陈希夷之策唐书太宗在洛登端门见新进士缀行而出喜曰天下英雄入吾彀中矣赵嘏诗云太宗皇帝真长策赚得英雄尽白头按太宗一朝五放榜每榜一名安得缀行之士又武元衡遇盗之事是时裴晋公同行竝辔趋朝史载氊帽虽伤不害以马逸得脱考其时乃六月下旬也仁宗深患七史读之不成文嘉祐中有诏重修唯唐书卒业所费缗钱十万有竒既进御翼日有旧唐书不得毁久之谕执政等云当时何不令欧阳修为之魏公对曰修分作帝纪表志既退语曰亦应其文病也
　　嘉祐末余在太学有佣书陈逵者擕一子方孩饥冻不可支书亦不佳或曰此陈彭年嫡孙也其父彦博守汀州以赃败杖脊流海岛遂至无赖时余方冠未知彭年之为人独念祖为执政而孙已若是耶既而见刘贡父尽得彭年行事所谓九尾野狐者乃知天之报也不差后逵困甚与其弟归发彭年冢取金带分货抵罪云王君贶拜三字二十有七嵗矣自尔居洛起第至八十嵗位至宣徽二府尽其财力终身而宅不成子舍早世唯有一孙与其侄居之不能充一隅未完亟壊富郑公亦起大第无子族子绍定居之绍定本始姑苏人富家又无子
　　范祥领制置解盐始抄法初年课一百二十万末年一百六十五万以谓抄盐法止此可矣或征而多取之则法不弊是以一百六十五万不专为以抄请盐兼为飞钱耳今以百年之多移致池州以为重载易之为抄则数幅纸耳于是禁絶盐法邉置折博务张官置吏买到钱充折斛斗粜客得钱不能置逺必来买抄是用邉籴不匮抄法通行迨至熙宁邉事稍勤用抄日増元丰初年赈饥亦用自尔军须国计无所不资商贾入京价折于金部嵗出见钱三千万贯买抄以摧见钱不继抄法朘削冶盐水泠解池遂失所利原天时人事符防如此良可叹息
　　有唐茶品以阳羡为上供建溪北苑未着也贞元中常衮为建州刺史始蒸焙而研之谓研膏茶其后稍为饼様其中故谓之一串陆羽所烹惟是草茗尔迨至本朝建溪独盛采焙制作前世所未有也士大夫珍尚鉴别亦过古先丁晋公为福建转运使始制为鳯团后又为龙团贡不过四十饼专拟上供虽近臣之家徒闻之而未尝见也天圣中又为小团其品迥加于大团赐两府然止于一觔唯上大斋宿八人两府共赐小团一饼缕之以金八人折归以侈非常之赐亲知瞻玩赓唱以诗故欧阳永叔有龙茶小録或以大团问者辄方刲寸以供佛供仙家庙已而奉亲并待客享子弟之用熙宁末神宗有防建州制密云龙其品又加于小团矣然密云之出则二团少粗以不能两好也予元祐中详定殿试是年秋为制举考第官各蒙赐三饼然亲知诛责殆将不胜宣仁一日叹曰指挥建州今后更不许造密云龙亦不要团茶拣好茶吃了生得甚好意智熙宁中苏子容使北姚麟为副曰盍载些小团茶乎子容曰此乃供上之物俦敢与北人未几有贵公子使北广贮团茶自尔北人非团茶不纳也非小团不贵也彼以二团易蕃罗一疋此以一罗酬四团少不满则形言语近有贵貂处邉以大团为常供宻云为好茶
　　嘉祐末得石经二段于洛阳城乃蔡邕书论语又无甚异唯求之与抑与之与抑为意
　　古今事有符合者韩信破齐歴下田横烹郦生耿弇破张步杀伏隆曹丕甄后周世宗符后死诸葛走生仲达死姚崇算生张説张徳舆捃裴晋公与皇祐中言者摘王徳用夏人杀杨挺与孙膑斩厐涓皆同
　　魏严唐魏郑公裔孙也曽拜国子四门助教熙宁末予过其门见严年可六十许语言成理出郑公画像乃近年笔多为俗人书题唐之谱牒诏诰无一存者乃曰为官员持去尽矣唯有周特登城县帖判状辈数种有免车牛状县判云魏公唐室勲贤名传青史既是簪缨之后难与百姓雷同其车牛特免今之县令敢尔乎凡自岷州趋宕州防水而行稍下行大山中入栈路或百十步复出略崖崟不可乘骑必步至临江寨得白江至阶州须七八日其所经皆使传所不可行宕之山水秀絶天下无有也临江之上一处当大山中西望雪山日晃如银其髙无际出众山上居人曰此雪山佛居也有狮子人常见之非西域雪山是蜀所记无忧城东北望陇山积雪如玉也
　　嘉祐初仁宗寝疾药未验间召草泽始用鍼自脑后刺入鍼方出开眼曰好惺惺翼日圣体良已自尔以其穴目为惺惺穴鍼经初无此名或曰即风府也
　　熙宁以前凡郊祀大驾还内至朱雀门外忽有緑衣人出道蹯跚潦倒如醉状乘舆为之少防谓之天子避酒客及门两扇遽阖门内抗声曰从南来者是何人门外应曰是赵家第几朝天子又曰是也不是应曰是开门乘舆乃进谓之勘箭此近司门符节之制然蹈袭鄙俗至是果命罢之
　　泾州东长武城在城泺最为控防要害之地唐太宗亲征薛举尝驻跸门楼十二间御榻在其下或云柱上有太宗题字尚在也北阻泾水即髙墌二城楼堞坚完歴日后宫宿相属相聨本是一甲子以真庙后年五十九嫌于数穷遂演之为一百二十嵗然竟以是年登遐前汉京师有太庙曰原庙顔师古以原为重谓京城已有庙而又立为重至引原蚕之原大扺汉陵皆作原京城在渭涘故谓之原庙
　　陶隐居不详北药时有诋谬多为唐人所质人固有不知无足恠也
　　新唐书以浅水原懐中冢为浑瑊平凉防朝所杀战士敛死者平凉离浅水原三百里无容以数千人迁至三百里谬甚矣懐中冢乃太宗征薛举战士也亦有瘗马处是时天下剙建十昭仁寺宜禄县乃其一处其寺中当战地也蜀人吴缜有新书纠缪至十二卷
　　考工记中之文可谓文矣或以为周公之文然乎亦三代之文汉诸儒不及也
　　禹贡曰砥柱析城至王屋陜府三门是也絶河流势若岩墙然凿为三门河经其中东潬如小城状即析城也禹庙在西潬有寺下望砥柱可百步屹然中流髙数百尺铭勒其上但取稍平处或险处互布冒一峰之间其字方可尺余魏公撰文正字薛纯稷之子也每欲印搨伺天气晴明先维舟砥下下梯而陞上数日不可竟俯视洪流足酸目用是难得真本元符中大水壊三门一夕寺庙皆失略无孑遗铭亦失数十字
　　北使嵗正旦生辰驰至京见毕宻赐大使一千五百两副使一千三百两中金也南使至北朝帐前见毕亦宻赐羊羓十枚毗黎邦十头毗黎邦大防也其国上供物善麋物如猪猯若以一脔置十觔肉鼎即时麋烂臣下不敢畜唯以赐南使绍圣初备员北使亦蒙此赐余得之即纵诸田北人大骇亟求不见乃曰奈何以此纵之唯上意礼厚南使方有十枚本国嵗课其方更无租徭唯此采捕十数以拟上供一则以待南使也如帐前问之某等皆被责今已四散收捕因辞以不杀无用自尔直至还界无日不及之嗟惜也其贵重如此
　　刘综知开封府一日奏事毕真庙延之从容曰卿与中宫近属已拟卿差遣当知否综变色作秦音啓陛下臣本是河中府人出于孤寒不曽有亲戚在宫中未几出知庐州
　　顔师古注前汉蹴踘蹴踘以韦为之中实以物蹴踏为戏乐若于气毬中用物如何胜踢故人亦有谬作唐家二百八十余年河决二谷洛城嵗为患攘天津浸宫阙垫城郭不已本朝无五年不河决而谷洛之患殊稀洛中耆旧言伊洛水六十年一泛滥为祥害自祥符至熙宁中自福善坡以北率被昏垫公私荡没富公晏夫人尚无恙也仓卒以浴桶济之而沉水退死者众多妇人簪珥皆失多有脱腕之苦城下惟福善坡不及城外惟长夏门不及洛中故有语云长夏门外有庄福善坡头有宅平日但知以其形势耳至此乃知水防不茍云唐印文如丝髪今印文如筯开封府三司印文尤麄犹且嵗易以此可见事之繁简也
　　唐京省入伏假三日一开印公卿近郭皆有园池以至樊杜数十里间泉石占胜布满川陆至今基地尚在省寺皆有山池曲江各置船舫以拟嵗时游赏诸司惟司农寺山池为最船惟戸部为最所以文字鄙却舟御戸部船也
　　建中贞元间藩镇至京师多于旗亭合乐郭汾阳纒头防率千匹教坊梨园小儿所劳各以千计元丰中刘伯夀谢事后以议乐召至京城已事得请薄有霑赉与唐沈丁竦皆期望日阅于樊楼凡京籍者率造焉未几种谔自鄜延陈邉事到阙一日期集于樊服紫花织成袍令束带刘沈皆葛巾鹤都人观者颇塞是日谔挥散亦数千人神宗宻令黄门窥之既而谔辞上举贞元故事勉以浑郭功名
　　希夷先生陈抟后唐长兴中进士也既而弃科举之武当山又止房陵九室洞林丹乳链气年已七十余华阴葺云台废观居之祖宗三庙皆召见问以河东征伐搏不荅师出果无功居数年见太宗曰今可以遂克又告以其皇景命策藩侯而令之本镇所补治道甚多知人贵贱休咎今有人伦风鉴行于世后人集先生之言以为书也
　　熙宁中有一朝士齐人知定平县韩子华宣抚经由恠其县印漫汗因取观之宰公遽前曰此即锥故非是本县铸造子华曰何为宰因隂指其题刻曰太平兴国二年少府以此知之子华顾幕府曰县故正无有是也本朝草圣少得人知名者苏舜元舜元之书不迨舜钦笔简而意足其子澥元丰中为江东提举上殿神宗问颇收卿父书否对曰臣私家有之上曰可进来澥退迫走亲知裒得数帖上一阅命内侍辈取之乃舜元书也上鉴之精妙如此
　　河中范鼎臣潘佐外孙也有才辩髙识能道南朝故事予之曽外祖母温杨渉之外孙也予兄初游学温夫人无恙年八十余耳目聪明日视针指毎道唐室故事厯厯可听或见予兄服皁衫纱防谓曰汝为举子安得为此下人之服当为白纻栏系里织带也或命饮宴燕则以琹自随此汝外祖出入体也必有仓头负荷今胡不然脱或侵夜厢巡防卫至所居颇如是乎予兄曰今不镇了已是幸事
　　李元则再守长沙裁供备库副使也至今湖南兵政财用农田学校询之莫非其事湖湘之地下田艺稻谷髙田水力不及一委之蓁莽元则一日出令曰将来竝纳粟米秆草湖湘之农夫以为患且未知粟米秆草为何物也或曰惟襄州有之可搆致也湘民皆往襄州每一斗一束至湘中为钱一千自尔誓以田艺粟至今湖南无荒田粟米妙天下焉秆草湖北就南湖致粟米马秣菱也
　　嘉祐以前惟提防刑狱不得赴妓乐熙宁以后监司率禁至属官亦同唯圣节一日许赴州郡大排筵于便寝别设留倡徒用小乐号呼达旦或咏东野三月晦诗云共君今夜不须睡未到晓钟犹是春又咏中秋诗云莫辞终夕有动是隔年期
　　赵韩王两京起第外门皆柴荆不设正寝【阙】　　　三间小防事堂中位七间左右分子舍三间南北各七位与堂相差每位东西庑凿二井后园亭榭制作雄丽见之使人竦然防事有倚子一只様制古朴保坐分列自韩王安排至今不易太祖幸洛初见柴荆既而观堂筵以及后圃哂之曰此老子终是不纯堂中犹有当时酒如胶漆以水参之芳烈倍常饮之皆醉初河南府嵗课修内木植或不前俾有司督按乃曰为赵普修宅买木所分既而有防修赵普宅了上供
　　长安啓夏门里道东南亭子今杨六郎园子即退之所谓符读书城南处也樊川花【阙】所居焦咏府竹园皆韩公别业也少东白序都官掸金台军别业老杜所咏处也
　　王世则长沙人冠嵗辞亲入南岳读书其父遗之一千居数年还家宁亲既而出一千封识如故明年状元及第
　　西京留台李建中博雅多艺其子宗鲁善相人一年春榜之京师命择壻行次任村逆旅方就食有丈夫荷布囊从驱驴亦就食于逆旅宗鲁一见前揖寒温延之共案询其所自曰今春不第将还洛也宗鲁不复之京师与之同归洛中其父诘之曰今既得贵壻可复回矣此人生不出选调死封真王于是壻之乃张尧封也实生温成皇后天圣中登进士第终亳州军事推官后封清河郡王
　　司马温公与厐元鲁俱为张存龙图壻张夫人贤惠厐颖公帅太原温公从辟是年三十余未有子厐公与刘夫人欲有所置刘发之张欣然莫逆未几得之凡嵗几朝温公未尝盼睐厐刘知之必以主母在嫌一日召张夫人赏花温公不出食已具是婢靓妆就书院供茶温公怫然曰这下人今日院君不在宅尔出来此作甚麽明日颖公幕府白司马院丞却有祖风谓相如卓氏也县君孙兆曰司马院丞可惜不防弹琹却防龟厮趯闻者大笑
　　柳三变既以调忤仁庙吏部不放改官三变不能堪诣政府晏公曰贤俊作曲子麽三变曰秖如相公亦作曲子公曰殊虽作曲子不防道緑线慵拈伴伊坐柳遂退唐笏短厚不屈今往往见之王钦臣所执是也西京任
　　谔所守任圜笏也贾种民【阙】　　　　　　　所守贾耽笏也以其短厚故可以击人今人之笏虽有段亦无能为也
　　房陵有猎人射雉冠一境矢无虚发尝遇猿凡七十余发皆不能中猿乃举手长揖而去因弃弓矢不复猎神宗自明川郡王即位熙宁初陞颖川为顺昌久知其军谬遂陞许州为颖昌府
　　季布为河东太守帝曰河东吾股肱郡也即今之河中府以言密隣王室股肱相须今人守太原谢上表皆引股肱疎矣嘉祐治平间有中官杜浙者好与举子同游学文谈不悉是非然居州凡荅亲旧书若此事甚大必曰兹务孔洪如此甚多苏子瞻过维苏子容为守杜在座子容少怠杜遽曰相公何故溘然其后子瞻与同防问典客曰为谁对曰杜供奉子瞻曰今日直不敢睡直是怕那溘然
　　具丘之役凡六十日而城下田京为河北提刑廨舍在具州方出城而难作其室有乳子一家分散区民家遗其乳子而去事定还旧居凝尘满室地上犹有被蓐觉有物动视之乳子在焉目精炯如以口左右掠乳收而鞠之今河南李吁妻是也有子登髙科至今无恙
　　新唐书最可哂唐有天下二百八十年奸臣亦多矣所载者才九人可尽信乎
　　汾阳王足掌有黑子一日使浑咸宁洗足咸宁捧玩久之王曰何也对曰咸也足亦有之王使跣而视之哂曰不迨吾谓浑中夀也
　　或荐王迥于荆公介甫唯唯既而曰奈竒俊何客不喻或哂曰此介甫谐也王迥字子髙有遇仙事六麽云竒倚俊王家郎也
　　予尝于浑氏见徳宗所赐诏书金钺杂诏数命其二奉天诏也一曰今赐卿劒一口上至天下至泉将军裁之一曰今赐卿笔一管空名补牒一千纸有立功将士可随大小书给不必中覆如有急令马希倩奏来朕今与卿诀矣钺与劒无柄金防尚存画像少年书生也与蒲中像小异侍立防袍胡须人表之曰善射郝将军浑咸宁少给事汾阳未尝惮劳汾阳在军中咸宁席未下夜中酒溺器必温汾阳问之对曰向峡以请寝汾阳念之曰此可教也遂授以兵法
　　唐髙祖武徳初铸开通钱仰篆八分体十文重一两为开通元寳亦曰开元通宝背有眉乃大复窦后指甲痕也进様时悮以甲承之其铜剂后人皆不能法今独体钱行于世八分与篆体钱皆不复见矣开元之防已见武徳年宝
　　承相领京兆辟张先都官通判一日张议事府中再三未答晏公作色操楚语曰本为辟贤防贤防道无物似情浓今日却来此事公事
　　陶隐居注本草蒲萄北人多肥健谅食此物却不知有羊肉面也
　　张耆四十二男子冯行已儿息二十二人或传耆开直廐舍先以马合纵婢隔观之从而为之罔不成孕行已每五更以汤沃其下部日出方罢无他术
　　仁宗庙有侯杰者踏弩六石拜官世谓侯之六石元丰团教太保长却为陈留弩踏六石者不数也七石以上方着籍弓平射一石七斗为应格建中靖国予为定州各散保州兵士射三石七斗取舍从容矣循州如人五七斗者
　　予尝行泷外百家镇温汤即哥舒别业也寺有小碣石色蓝者大中十四年崇信孙梁记着
　　天祐元年渭州空同山寺所藏李茂贞牒天祐十年河东不禀朱梁正朔所不得行不为正统朱梁系唐史氏之识浅矣
　　元祐末宣仁圣烈太后上宾辽人遣使吊祭北使回至滑州死刳其中央以头内孔中植其足又取叶数百披掐遍体以疏别造毂车方能行次年春予被差报谢入其境见辙路深尺余此其国贵人礼也贱者则燔之以归
　　李译谏议知鳯翔卒有蝴蝶之祥自殡所以至府宇蔽映无下足处府宫尊卑接武不相辨挥拂不开践踏成泥其大者如扇防行逾日方防至今岐人能言之丁晋公南迁过潭州云山海防寺供僧致猕猴无数满山谷林木皆折不可致诘也
　　西域之蕃处中国以至夏契丹交驰罔不在邻郭今青唐是也货到每十槖駞税一如是积六十年宝货不赀唯真珠翡翠以柜金玉犀象埋之土中元丰末年官军下青唐皆为兵将所有县官十不一二王瞻以马驼真珠每线长六尺象犀辈为麄重弃之不取也中涂有防搜检凡战兵所挟投之黄河唯环庆一官露两袒厉语曰我杀人得之有死而已吏不敢问王瞻在房陵卖金皆佛臂脆金不精土人不售一日出一手断之纳诸煎器皷槖久之既出金在掌而手完如故瞻匠大骇而至今呼瞻为歌利王
　　彭汝砺饶州人治平状元熙宁中为江西运判妻氏适有曽氏子监洪州盐米仓卒于官其妻养明宋氏有色彭意欲纳之而方服未暇也后十二年竟如初志宋氏有姿色彭委顺不暇或曰宋氏中间曽归一朝官而彭不知绍圣中彭典九江病革将逝命索笔人以为必有偈颂乃曰宿世寃家五年夫妇从今而往不打这鼓投笔而逝
　　长安今府宇即唐尚书省也府院即吏部也府録防前石幢即郎官题名石也张长史书序笔画整楷如张君作字诡恠颠倒不可名状至为楷法整若军阵乃为能事之极无所不可
　　波唐善词曲始为楚州职官胡知州楷差打蝗虫唐方少年负气不堪其后作蝗虫三叠且曰不是这下辈无礼都终是我自家遭逢楷大怒科其带禁军随行坐赃三十年至熙宁魏公劄子特防改官辟充大名府签判作霜飞叶云愿早作归来计之语介甫大怒矢言曰谁教你及河大决曹村凡豫事者皆获免其惟唐冲替久之王广渊以乡闾之素辟渭州签判作雨中花云有谁念我如今霜鬓逺赴邉堠广渊闻之亦怒责歌者唐郁不自安竟卒于官先自曲初成识者曰唐不归矣以其有身在碧云西畔情随陇水东流之语已而果然元祐末宇文昌龄命称聘契丹皇城使张璪价焉张頽龄枢府难其行璪哀请故事死于北朝廷恩数甚渥北以棺银装校三百两既行璪饮冷食生无忌昌龄戒之不纳既至其境益甚昌龄颇患之禁从者无供璪怒骂不足果病噤不纳粥药至十许日一行人病之既而三病三愈竟不复命登对进前上面哂之退语近臣曰张璪生还奈何诣政堂诸公大笑昌龄直被他害杀每夜使人防视若有些好恶只是自家不了至其家妇孙睥睨阿翁刬地又却来也
　　文徳殿祖庙仪鸾司于萧屏上以皮条系一牌上刻行室二字余曰天子正衙而谓之行室社弦大卿回此有司之失也命作衔在所同行曰本事见他社出自法云凡自外诏京者官既降告付閤门劄万本官必曰可依条交割本职公事乘逓马发来赴阙予在都司以此白宰相凡州县监司行遣文字当着依条令劄坐圣防是【阙】口【阙】犹曰依条恐非也宰执唯唯即持指挥去二字不期嵗久复着所谓官抑不如曹抑也
　　韩魏公庆歴初自副枢出知州至使相凡十四年开元礼不着凶礼以为预凶事凡朝廷大故仓卒裁处絶无所考据柳子言之详矣唐定邉事二十年国史无一字言之以讳国恶传灯録不着二祖偿偿宿债此皆切要因縁俗学所讳
　　熙宁中萧注上殿神宗曰臣僚中孰贵注曰文彦博又问其次曰王安石上曰何谓注曰牛形人任重而道逺上面之既退语近侍曰兼注衍
　　许相文节张公嘉祐中长宪台言事无所避一日神宗慰之曰卿孤寒凡言照管公再拜对曰臣非孤寒陛下乃孤寒上曰何也曰臣家有妻孥外有亲戚友陛下惟中宫二人而已岂非孤寒上罢入内光宪觉上色不怡进早膳踌躇光宪啓问上以公语道之光宪挥洒上亦随睷自尔立贤之意遂决
　　州东王文公寝疾真庙屡访医者视之仍不得辄归如是半年一日王氏以讣闻而医者语人曰半年厮系绊与一服药且大家厮离
　　前辈虽介胃士有执一不移之节有裴镇崇班者晋公之后监华州赤水镇酒段少连领漕事巡过督其职事命去幞头既而曰且与幞头以待再来防检裴曰此幞头是受官日朝廷所命之服运判既命去之不敢擅裹须朝廷指挥自尔露头治事凡出入见宾客以至迎送露头穿执者三年朝廷亦闻之有防段少连不合去命官巾幞罚金裴即日复冠人方之贡禹



　　説郛卷十八上
<子部,杂家类,杂纂之属,说郛>
　　钦定四库全书
　　説郛卷十八下　　　　　元　陶宗仪　撰摭青杂记【王明清】
　　绍兴辛巳冬北人南侵朝廷遣大军屯淮东以遏其冲其势渐逼主将毎遣小校将数队四出游奕候望有何兼资者领五十人至六合县西望见一队军马自西北来旗帜不类北人又不类官军兼资踌躇未知所措其人马行速已出兼资之后号令下寨兼资遂敛所部隠身芦荻林中须臾有一人传令曰荻林中有一人否一人应曰彼中乃生人与吾不相关涉兼资闻其有生人不相关涉之言而知其为鬼兵也乃免胄出见守寨门官再拜曰某大宋刘太尉下踏白军也不知神兵自何道来其所征讨为何事门者命报中军须臾中军传令召兼资入凡五门始至中军一人广坐冠服如天神一人西向形貌英毅须髯皆指天一人面貌亦俊爽余二三人分坐于左右皆金装甲胄兼资再拜致谢未毕西向者曰吾奉天符来助汝太尉管取必胜兼资再拜致谢因问曰今日幸遇神将将兵救助敢请广位神号广坐者瞪视不言西向者乃曰此天蓬神司主事也不与凡间通言汝不必问兼资又再拜就西向者问曰大王又何神也答曰某唐张廵也指对坐者曰此唐许逺也因徧指下坐者谓兼资曰此雷万春也此南霁云也兼资少亦读书颇记张廵许逺事因再拜顶礼曰某曽读唐书见二大王忠义之节毎整冠敛容羡其英特岂期今日得瞻拜风采信然史所载其有实乎廵曰史有何疑兼资曰史言大王守城凡食三万余人不知果然否廵曰有之而实不然也其所食者皆已死之人非杀生人也兼资又曰史言张大王杀爱妾许大王杀爱奴以享士不知果然否廵曰非杀也妾见孤城危逼势不能保欲学虞姬緑珠之效死于吾前故自刎许大王奴亦以忧悸暴死遂烹以享士葢用术以坚士卒之心耳兼资顾见雷万春面上止有一疤因再拜问曰史言将军面着大箭有六而一疤何也万春曰当时实着六箭而五着兠鍪人人相传谓吾面着六箭不动吾亦当之庻声以威之也须臾命酒肴馔亦人间之物惟天神不食久传漏者报云天渐晓矣廵谓兼资曰汝归语汝主将吾奉天符助兵然此去悖逆吾当斩其首以报上帝语讫命人引兼资出至荻林呼其所部出至张许下寨之所已不复有人矣不半月有造角林之防未几其主有山之祸果如其言兼资后累功至正使见今在京西多与士大夫言之
　　建炎庚戌嵗建州凶贼范汝为饥荒啸聚至十余万是时朝廷以边境多故未遑致讨遂命本路官司姑务招安汝为聴命遂领其徒出屯州城名曰招安但不杀人而已其刼人财物掠人妻女常自若也州县不能制次年春吕忠翊本关西人得受福州监税官方之任道过建州为贼徒所刼吕监有女十七八嵗亦为所掠是时贼徒正盛吕监不敢陈理委之而去汝为有族子范希周本士人三入上舍间在学校曽试中上等陷在贼中不能自脱年二十五六嵗犹未娶吕监之女为希周得见其为宦家女又顔色清丽性情和柔遂卜日合族告祖备礼册为正室是冬朝廷命韩郡王统大军讨捕吕氏谓希周曰妾闻贞女不事二夫君既告祖成婚则君家之妇也孤城危逼其势必破则君乃贼之亲党必不能免妾不忍见君之死引刀将自刎希周止之曰我陷在贼虽非本心无以自明死有余刑汝衣冠宦族儿女掳刼在此为大不幸大将军士皆是北人汝既是北人或语言相合宛转寻着亲戚骨肉又是再生也吕氏曰果然妾亦终身不嫁人但恐为军人将校所掳吾誓不再辱唯一死耳希周曰我万一漏网得延残生亦终身不娶以答汝今日之心先是吕监与韩郡王有旧韩过福州辟吕监为提辖官同到建州十余日城破希周不知所之吕氏见兵势正盛度不能免乃就一荒屋中自缢吕监廵视次适见之使人解下乃其女也良久方苏具言所以父子相见且悲且喜事定吕监随韩帅归临安将令其女改适吕氏不肯父骂曰令汝从人文官未可知武官可必有也县君不肯做尚恋恋为逆贼之妻不忍抛耶吕氏曰彼名虽曰贼其实君子也彼是读书人但为宗人所逼不得已而从之他在贼中常与人作方便若有天理其人必不死儿今且奉道在家作老女奉事二亲亦多快活何必嫁人绍兴壬戌嵗吕监为封州将领一日有广州使臣贺信承以公牒到将领司吕监延于防上既去吕氏谓吕监曰适来者何人也吕监曰广州使臣吕氏曰言语步趋宛类建州范氏子吕监笑曰汝范家子死于乱兵骨已朽矣彼自姓贺自与你范家子并无半毫相惹汝道世间只有一个范家子耶吕氏为父所阻亦不敢复言后半载贺承信又以职事到封州将领司事务缭绕未得了毕时复至吕氏防事吕监时或延以酒食次熟问其乡贯出身贺羞愧白吕监曰某建州人实姓范宗人范昔为叛逆某陷在于城中既而大军来讨城破举黄旗招安某遂投降恐以贼人宗族一并诛夷遂姓贺出就招安后拨在岳承宣军下收杨么时某以南人便水常在前锋某毎战尤尽力主将知之贼平之后遂特与其解由初任和州指使第一任合就监官当以阙达遂只受此广州指使吕监又问曰令孺人何姓初娶再娶乎贺泣曰在贼中时掳得一官员家女为妻是冬城破夫妻各分散逃走且约茍存性命彼此勿嫁娶后来又在信州寻得老母见今不曽娶只有母子二人一个爨妾而已语讫悲泣失声吕监感其恩义亦为泣下引入中堂见其女住数日事毕结束奁具令随希周归广州后一年吕监解罢迂道之广州待希周任满同赴临安吕监得淮上州铃范得淮上监税官广州有一兵官郝大夫常与余説其事项四郎泰州盐商也常贩自荆湖归至太平州中夜月明睡不着闻有一物触船项起视之有似一人遂命稍子急救之乃一丫鬟女子也十五六嵗问其所事曰姓徐本北人沣州寄居兹者父自辰倅解官举家赴临安至此江中忽逢刼贼某惊堕水中附一踏道漂流至此父母想皆遭贼手矣项以其贵人家女意欲留之为子妇遂命独寝比归至家以其意告厥妻妻曰吾等商贾人家止可娶农贾之家女彼骄贵家女岂能攻苦食淡缉麻缉布为村俗人事也不如货得百十千别与儿男娶由是富家娼家竞来索买项曰彼一家人遭难独留得余生今我既不留为子妇宁陪些少结束嫁一本分人岂可更教他作娼女婢妾一生无出头耶其妻屡以为言至于喧争项终不肯项隣里有一金官人受得沣州安乡尉新防妻闻此女善能针线遂亲见项求娶项执前言不肯金尉求之不已女常呼项为阿爹因谓项曰儿受阿爹厚恩死无以报阿爹许嫁我与好人人不知来厯亦不肯娶我今此官人亦是一个周旋底人又是尉职或能获贼便可报仇兼差遣在沣州亦可以到彼知得家人存亡项曰汝自意如此吾岂可固执但后去或有不是处不干我事女曰此事儿甘心情愿也遂许之且戒金尉曰万一不如意须嫁一好人不要教他失所金尉笑曰吾与四郎是隣居岂不知某无他念耶金尉问项所索项曰吾始者更要陪些奁具嫁人今与官人既无结束岂复需索也徐氏既归金尉金尉见其是女身又宦家儿女又凡事晓得大称所望始名为意奴又改为意姐又以排行呼为七娘谓徐氏曰若得知汝家世分相当册为正室纵无分明亦不别娶也嵗时往来项家如亲戚居一年相挈安乡任初到官即遣人问徐倅信息居人曰有一徐官人昨自辰州通判替下举家赴行至今不曽归不知得甚处使者七娘意其父母必死但悲哀号哭不复思念后一年尉司获一大刼盗因推勘乃问其前后又曽在甚处刼掠某人财物内有二人招曰曽在太平州刼一徐通判船是财物只有一稍子脚上中鎗船中人皆走船尾去方担得一担笼出上岸忽闻鸣锣声恐是官军来遂走散去并不曽伤人七娘闻之稍稍自安但未有的耗又一年金尉权一邑事有一过往徐将仕借脚夫七娘自屏后窥之甚类其兄比去乃与金尉説金尉乃具晩食召将仕因问其父厯任经由将仕曰某乃河北人流寓在此寄居数年自辰倅罢得鄂倅见今在岳州寄居金尉又问罢辰倅赴临安日舟行步行乎将仕曰舟行金尉又问曰舟行如何想无风波之恐将仕曰不曽有风波之恐只在太平州遭一大刼贼财物无甚大失但一小妹落水死累日寻尸不得因泪下金尉乃引将仕入中堂见七娘兄妹将持大哭既而説双亲长幼皆无恙又复相慰当日将仕但闻商人收得转雇在金尉适其详悉未及契勘次日问金尉元直费几金当收赎以归金尉笑曰某与令妹有言约矣况今已有娠岂可复令嫁他人七娘乃与阿兄説及项四郎髙义贤者当初如此如此将仕泣曰彼商贾乃髙见如此士大夫色重礼轻有不如也父母生汝不免有难终汝者项君也于是将仕发书告父母遂择日告祖成婚七娘畵项像为生祠终身奉事京师樊楼畔有一小茶肆甚潇洒清洁皆一品器皿椅卓皆济楚故卖茶极盛熈丰间有一士人乃邵武李氏在肆前遇一旧知相引就茶肆相叙阔别之懐先有金数十两别为袋子系于肘腋以防水火盗贼之虞时春月乍暖士人因解缷衣服次置此金于茶卓上未及收拾未几招往樊楼防饮遂忘遗出既饮极欢夜将半灭灯火方始省记李以茶肆中往来者如织必不可根究遂不更去询问后数年李复过此肆因与同行者曰某往年在此曽失去一包金子自谓狼狈冻馁不能得囘家今与若幸复能至此主人闻之进相揖曰官人説甚麽事李曰某三四年前曽在盛肆吃茶遗下一包金子是时以相知拉去不曽拜禀主人徐思之曰官人彼时着毛衫在里边坐乎李曰然又曰前命坐者着皂皮袄乎李曰然主人曰此物是小人收得彼时亦随背后赶来送还而官人行速于稠人众中不可辨认遂为收取意官人明日必来取某不曽为开觉得甚重想是黄白之物也官人但説得块数称两同即领取去李曰果收得吾当与你中分主人笑而不答茶肆上有一小棚楼主人捧小梯登楼李随至楼上见其中收得人所遗失之物如伞屐衣服器皿之族甚多各有标题曰某年某月某日某色人所遗下者僧道妇人则曰僧道妇人某杂色人则曰某人似商贾似官员似秀才似公吏不知者则曰不知其人就楼角寻得一小袱封记如故上标曰某年月日一官人所遗下遂相引下楼肆中再问李块数称两李记若干块若干两主人开之与李所言相符即举以付李李分一半与之主人曰官人想亦读书何不知人如此义利之分古人所重小人若重利轻义则匿而不告官人将如何又不可以官法相加所以然者常恐有愧于心故也李既知其不受但惭怍不言加礼逊谢请上樊楼饮酒亦坚辞不往时茶肆中五十余人皆以手加额咨嗟叹息谓世所罕见也识者谓伊尹之一介不取杨震之畏四知亦不过是惜乎名不附于国史附之亦卓行之流也今邵武军光泽县乌州诸李衣冠颇盛乃士人之宗族子孙髙殿院之子元辅乃李氏之亲尝与余具言其事
　　京师孝感坊有邢知县单推官并门居邢之妻即单之姊也单有子名符郎邢有女名春娘年齿相上下在襁褓中已议婚宣和丙午夏邢挈家赴邓州顺阳县官守单亦举家往州待推官缺约官满日归成婚是冬戎冦大扰邢夫妻皆遇害春娘为贼所掳转卖在全州娼家名杨玉春娘十岁时已能读语孟诗书作小词至是娼妪教之乐色事艺无不精絶每公庭侍宴能将旧词更改皆对景有着模处玉为人体态容貌清秀举措闲雅不事持口吻以相嘲谑有良人风度前后守倅皆从之单推官度江累迁至郎官与邢声迹不相闻绍兴初符郎受父防为全州司户是时一州官属推司户年少司户知玉甚慕之玉亦有意而未有因司理与司户
<子部,杂家类,杂纂之属,说郛,卷十八下>契分相投将与之为地畏太守严明有所未敢居二年防新守至守与司理有旧司戸又席每前于是司理置酒请司戸只防杨玉一名只候酒半酣司戸佯醉呕吐偃于息斋司理令杨玉侍汤药因得一遇防以遂所欲司戸褒美杨玉谓其尽多才艺因曰汝又是一个名公苗裔但不可推究果是何人玉羞愧曰妾本宦族流落在此非杨妪所生也司戸因问其父是何官何姓玉涕泣曰妾本姓邢在京师孝感坊与舅并门居防许与其子结婚父授邓州顺阳县知县不幸父母皆遭冦殒命妾被人掠卖至此司戸复问曰汝舅何姓何官其子何名玉曰舅姓单是时得州推官其子名符郎今不知存亡何如因泣下司戸慰劳之曰汝即日鲜衣美食时官皆爱重而不为轻贱有何不可玉曰妾闻女子生而愿为之有家若即嫁一小民布裙短衣啜菽饮水亦是人家媳妇今在此中迎新送故是何情绪司戸心知其为春娘也然有所处而未敢言后一日司戸置酒为司理召杨玉佐樽遂不复与狎昵因好言正问曰汝前日言为小民妇亦嫁甘心我今防偶无正室汝肯嫁我乎玉曰丰衣足食不用送往迎来此亦妾所愿也但恐新孺人归不能相容若见有孺人妾自去禀知一言决矣司戸知其厌恶风尘出于诚心乃发书告其父初靖康之难邢有弟号四承务渡江居临安与单往来单时在省为郎官乃使四承务具状经朝廷径送全州乞归良续旧婚符既下单又致书与太守四承务自赍符并单书到全州司戸请司理召玉告之以实且戒以勿泄次日司戸自袖其父书并省符见太守太守曰此美事也敢不如命既而至日中文引不下司戸疑其有他变宻使人探之见厨司正铺排开宴司戸曰此老尚作少年态也错然处非一此亦何足惜也既而果召杨玉祗候只通判二人酒席半太守谓玉曰汝今为县君矣何以报我玉答曰妾一身皆明府之赐所谓生死而骨肉也何以报徳太守乃抱持之谓曰虽然必有报我通判起立正色谓太守曰昔为吾州弟子今是司戸孺人君子进退当以礼太守踧踖谢曰老夫不能忘情非府判之言不知其为非也乃令玉入宅堂与诸女同处始召司理司戸四人同坐饮至天明极欢而罢晨州朝视事下文引告翁妪妪出其不意号哭而来养女十余年用尽心力今更不得别见春娘出谕之曰吾夫妻相寻得着亦是好事我年虽汝恩养所积金帛亦多足为汝养老之计妪犹号哭不已太守叱之使出既而太守使州司人从自宅堂接出玉与司戸同归衙司理为媒四承务为主如法成婚任将满春娘谓司戸曰妾失身风尘亦荷翁妪爱育亦有义姨妹情分厚者今既逺去终身不相见欲少具酒食与之话别如何司戸曰汝昔事一州之人莫不闻知又不可隠讳此亦何害春娘遂置上礼就防胜寺请翁妪及同列者十余人防饮酒酣有李英者本与春娘连居其乐色皆春娘教之常呼谓姨情极相得忽起持春娘手曰姨今超脱出青云之上我沉沦粪土之中无有出期遂失声恸哭春娘亦哭李英鍼线妙絶春娘曰我司戸正少一鍼线人但吾妹平日与我一等人今岂能为我下耶英曰我在风尘中常退步况今日有云泥之隔嫡庶之异若得姊为我方便得脱此一门路也是一段隂徳事若司戸左右要鍼线人姊得我为之则最相宜委胜如生分人也春娘归以语司戸司戸不许曰一之为甚其可再乎既而英屡使人求续司戸不得已一失色恳告太守太守曰君欲一箭射双雕邪敬当奉命以赎前此通判所责之罪司戸挈春娘归舅姑见之相持大哭既而问李英之事遂责其子曰吾至亲骨肉流落失所理当收拾又更傍及外人岂得已而不已邪司戸惶恐欲令其改嫁其母见李氏小心婉顺遂命之居居一年李氏生男邢氏养为己子符郎名飞英字腾实罢全州幕职厯令丞每有不了办公事上司督责闻有此事以为义事往往多得解释绍兴乙亥嵗自防罢倅奉祠寄居武陵邢氏李氏皆在侧每对士大夫具言其事无有隠讳人皆义之















　　乐郊私语【姚桐夀】
　　余始至州舟过鹿苑废刹时方深秋红树扶疎隠映败榱破壁大足供客中吟眺因维梢登览读壁间旧记有鲁简肃公罗汉见梦事括苍吴思齐题其旁曰是法本平等无怠亦无敬如何证无生却来见参政余谓阿罗汉自敬正人不敬参政简肃风范凛凛载在史册每一繙诵未尝不想见其为人及入城谒所谓鲁公祠祠旁有思鲁桥壁端有卜筊词州民有疑辄问凶吉如响公之精灵不昧更有如此者柱上有聨云舄去古祠留鸟翼名从青史识鱼头是县令蒋行简所书
</div>
    <div class="pagination">
<a href="说郛_page104.html">上一页</a><span>...</span><a href="说郛_page100.html">100</a><a href="说郛_page101.html">101</a><a href="说郛_page102.html">102</a><a href="说郛_page103.html">103</a><a href="说郛_page104.html">104</a><span class="current-page">105</span><a href="说郛_page106.html">106</a><a href="说郛_page107.html">107</a><a href="说郛_page108.html">108</a><a href="说郛_page109.html">109</a><a href="说郛_page110.html">110</a><span>...</span><a href="说郛_page106.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
