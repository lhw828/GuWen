<!DOCTYPE html>
<html>
<head>
    <meta charset="UTF-8">
    <title>耶稣会文献汇编 - 第 189 页/共 368 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>耶稣会文献汇编 - 第 189 页/共 368 页</h1>
    <div class="content">传播中的讹误
原其故，盖因唐时天教已入中土，厥名曰景，所译经典，窜入佛藏，以讹沿讹，反令伪教兴而真教废。
举例证明
即如持珠诵经，本天学事，后为学佛者所习，今人反谓此沙门态，而天教效之也。
三、佛教与天教的天堂地狱说名同实异
天堂说
⑴佛教
虽然，究而言之，我所谓天堂、地狱，原与佛说迥异。佛氏之天堂，仍有欲界、色界，此不离尘俗之境。又言福尽复降，是虽得之，不足为我有也。
⑵天教
我所谓天堂，有内祉、有外祉。内则以本性明睹造物主无穷之至美好；外则明灼倍日，透坚破碍万福、万荣，享之者咸无终焉。岂不名同而实异矣乎？
２、地狱说
⑴佛教
佛氏之地狱，不出刀山、剑树、切顶、摩踵。讵知灵魂神物，非可分剖；肉身复生，亦不隳坏，此种种世刑，岂能被之？又言苦尽仍出，是下此者，尚有异也。
⑵天教
若我所谓地狱，有内痛、有外痛。内则永失真主至美之望，常怀怨妒；外则忿詈颠狂，暴火灼其神躯，万苦迸集，堕者永不出焉。又岂不名同而实异矣乎？
第二十一节  天主审判与六道轮回
问：人为善恶，厥时有限，以无终报之，则赏疑於僭，罚疑於滥。不若佛氏“福尽复降，苦尽仍出”之言，似为近理。
一、天主审判与六道轮回比较
天主审判的完全
曰：天主不徒鉴人之行，而直观人之心。故行一善，不遽赏也；行一恶，不遽罚也。待其死而不变，然后判之。夫至死纯修者，脱俾复生，虽累百千万世，其孜孜乐进亦如是；至死怙终者，脱俾复生，虽累百千万世，其恣恶不忌亦如是。天主直据千万世无己之心，而定千万世无终之报。
六道轮回的不足
且福尽复降，苦尽仍出。则受福者，日抱将竟之虞；而膺罚者，幸有再苏之望。尚未能使人必为善，而必不为不善也。
二、六道轮回荒诞不真
六道不会轮回
至轮回六道，厥诞明甚。夫人有灵，而兽无灵，非徒形殊，实因魂异。令人魂轮为禽兽，则必有灵禽、灵兽，能效人之所为者矣。今不闻禽兽能效人者，则人魂不变，禽兽可知也。
人魂不能轮回
魂有记含，能记忆一生之事。使人魂转为他身，则必尽记其前生之事。今人绝无能记前生者，即佛书中，有一二人能记前生一二事。然据佛说，人人皆有轮回。则必人人能记，事事悉记□□可。今顾不然，则佛书多属附会，其人魂不转为他身可知也。
轮回说无根据
且原其故，并不始於佛。大西有士，名闭他卧辣，生周初，悯世人作过不止，设为轮回之论，谓人行某恶，则来生变某兽、受某报。人问：“有据乎？”则曰：“吾聊立此说，以劝善沮恶耳。”后此论远播他域，佛氏用之，流传中国。世俗陋儒鲜肯细心格理，遂与愚民同受厥诳耳。
第二十二节  祭祖
问：人魂既常存不灭，又无轮回，则身死之后，非升天堂，即入地狱，古人之祭先祖也何居？
一、祭祖的实质
曰：此仁人、孝子之用心，礼之至情之尽也，而非谓先祖须食也，亦非祈庇於先祖也。
二、错误的祭祖观念
祖先不须食
假令先祖须食，则禴祀蒸尝，岁时不过三四举，先灵不且饥而死乎？况自七庙、五庙，降至庶人，仅得祭父，岂庶人之父则饥，而祖则不饥乎？
２、祖先不庇后
若祸福之权操于上主，使先祖能庇其后人，则孰不爱其子孙者，何以有庇有不庇乎？
三、祭祖的正确方式
故享宗庙，报则是，祈则非。陈牲设奠则是，焚楮钱则非。
第二十三节  楮钱与祭祖
问：享祀者鼎鼐不惜，何靳一楮钱乎？
一、楮钱的由来
曰：此本取萧祭脂之礼，后人听佛说，遂误用楮钱耳。
二、楮钱虚妄不经
１、楮钱于死者无益
不知吾人在世，饥思食，寒思衣，而钱可以易衣食，故贵之。死则肉躯已灭，神灵不饥、不寒。虽携黄金，无所用之。况于纸为之乎？
２、楮钱是伪物欺人
以纸为之，已见其伪，况经焚毁并归乌有乎？假令父母而在，为子者，执楮以遗亲曰：“此金银也。”其不孝诞慢殊甚。及其既死，遂忍以伪物欺之乎？
３、楮钱是佛氏妄语
若曰：楮经火化，可馈诸冥司，以资灵魂之用。此佛氏呫语，拂物理、乱大道，欺禽兽可也，罔人可乎？
４、楮钱不能贿赂神灵
据今之焚纸钱者，谓纳赂于神也。神，聪明正直而一者也。贿赂之事，衰世有之，谓鬼神亦有贿赂乎？
５、楮钱虚妄可叹
此等举动，如梦、如狂，而举世习之，不以为非，良可叹也。
三、祭祖仪式的本义
１、古人无可奈何之举
古之祭者，燔萧以求神于阳，灌地以求神于阴。盖谓先祖实已去家，故多方以索之。亦恍忽而无可奈何之意。
２、孝子追慕迫切之心
孔子祭如在，不敢言不在，不直曰在，惟孝子追慕迫切之心，俨然若见耳。
３、天主证明灵魂不灭之理
至天主使人魂回世，以证灵魂不灭之理，偶亦有之，不尽尔也。
第二十四节  灵魂不散
问：生而为大圣、大贤者，其神灵不可磨灭；生而为大奸、大佞者，其神灵亦不可磨灭；若夫常人身死，而魂随散矣。
一、天命所赐相同
人之受畀无异
曰：天命所锡，本无二体。虽为庸愚，而上哲之分量具存；虽为睿圣，而本来之受畀无异。
２、人皆有盛德至善
苟知奋勉，则尽人有盛德至善，特不能自全其初耳。
二、天命本体不灭
灵魂非从修为得来
且灵魂不灭，乃天命之本体。原自如此，非从修为得来。
２、圣凡皆因修为有殊
大圣、凡夫，特修为有殊，本体未尝稍别。
圣凡灵魂俱不散
则灵魂不散，亦一而已矣。
第二十五节  善恶赏罚
问：常人固不能升天，但与恶人同入地狱，似乎不平？
一、人非善即恶
曰：非善即恶，原无中立之理。
二、赏罚判定功罪
且一赏而高下殊、一罚而轻重异，要称其人功罪之大小而已。
三、赏罚判然有别
但天福之最微者，尽世间之荣华，不足拟其万一；永祸之最微者，尽世间之忧患，不足拟其万一。
四、人当取赏避罚
思及此可不预求所以取之，而所以避之乎？
第二十六节  佛教根本
问：佛氏如六度、梵行、五戒等，亦足磨世砥俗，宁容尽非？
一、评价学术当视其根本
曰：定天下之学术，必先正其本，后及其枝。大本一拨，余无足观。
二、佛氏的根本错谬
佛氏抗天尊已，本先亏矣，乌足取乎？
第二十七节  佛教教义
问：安见佛之抗天也？
一、佛教天主观的错误
佛教的天主观
⑴天主主宰一天地
曰：佛谬言天主上帝，特一天地内之主宰，所谓忉利天王。
⑵大梵统御大千世界
此外尚有多许天地，名三千大千世界，而大梵天王统之。
</div>
    <div class="pagination">
<a href="耶稣会文献汇编_page188.html">上一页</a><span>...</span><a href="耶稣会文献汇编_page184.html">184</a><a href="耶稣会文献汇编_page185.html">185</a><a href="耶稣会文献汇编_page186.html">186</a><a href="耶稣会文献汇编_page187.html">187</a><a href="耶稣会文献汇编_page188.html">188</a><span class="current-page">189</span><a href="耶稣会文献汇编_page190.html">190</a><a href="耶稣会文献汇编_page191.html">191</a><a href="耶稣会文献汇编_page192.html">192</a><a href="耶稣会文献汇编_page193.html">193</a><a href="耶稣会文献汇编_page194.html">194</a><span>...</span><a href="耶稣会文献汇编_page190.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
