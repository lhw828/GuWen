<!DOCTYPE html>
<html>
<head>
    <meta charset="UTF-8">
    <title>四六鸳鸯谱 - 第 20 页/共 20 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>四六鸳鸯谱 - 第 20 页/共 20 页</h1>
    <div class="content">
　　○帅干 【国朝安抚司属有勾当公事高宗即位避御讳改为干办公事建炎三年诏浙西安抚大使许置干办公事官五员绍兴四年江东西湖南浙西安抚大使许置干办公事伍员安抚使置干办公事四员】 

　　画策 【平园集张忠简公阐字大猷参政席益帅湖南辟公干办公事洞庭盗炽张公画策造战擢训水军贼势以衰诸司交荐】 直言不隐 【杨诚斋撰向节之行状公调广西经畧司干办公事桂帅李浩与公有旧事无小大必直言不隐】 
　　总联 
　　兰茞众芳之所在雅称游湘　芙蓉八月之方酣驩迎入幕　　典刑足以　笑足以惨舒　　制望大白于岷峨知登上佐　司辞石洪之瀍谷来托底寮　　正位掖垣　赞戎督府　　方礼乐诗书之帅妙简乃僚　谓风流酝藉之贤宜寘之幕　　上介　元僚　　宾僚　参伍　　号三语椽姑借重于宾筵　赐一札书倚褒升于朝者　　皇皇使者之华方惭误渥　婉婉幕中之画近借余光　　若为碧落之功名　淹此青油之谈笑　　排纷剔剧而刀不顿　飞书走檄而笔不停　　盍径造红药青松之列　顾诎为红莲绿水之游　　孔明用蜀府中实委之费祎　严武镇川幕下固谋之杜甫　　讲闻高谊久矣　邂逅适我愿兮　　诗吟朱绂未夸书记之凯歌　虏死皂林切颂雍公之相业 

　　○总帅 【建炎元年李纲请沿河淮泗沿江置安抚使兼马步军都总管以文臣充二年令将兵处知州带管内安抚使后省四年置镇抚使罢逐路安抚使后罢镇抚使置安抚使如故时诸路又有安抚大使自两浙西路刘光世始二品以上为帅即为安抚大使】 

　　大斾高牙 【杨亿代表大斾高牙任雄节制】 帅节 【丁未录韩琦判相州制无安帅节之乐犹待衮衣之还】 袭衣金带 【咸平四年张齐贤充泾原仪渭邠宁环庆鄜延州保安镇戎清远军安抚经畧使赐袭衣金带白金有差命中使祖于琼林苑】 宣布德泽 【会要咸平三年以翰林学士王钦若为并州道安抚大使知制诰梁颢为陕西路安抚使所使录问系囚真宗谕之曰朕观省风俗尤难其人数目思之无易卿等各宜宣布德泽使知朕勤恤意】 活饥民二万六千 【许龙图份行状知邓州兼荆南西路安抚使政尚宽厚务为劝戒而人尽其情庭无留讼葢一本于诚信故人爱服之在镇四年一路狱空者八十县邻路饥流诏公赈济全活饥民二万六千九百有奇去之□百姓遮道拜泣比之召父杜母而立祠于堂】 荐诸将二十余人 【言行录王文忠公尧臣元旻反以公为陕西体量安抚使视四路山川险易还言某路宜益兵若干某路则所不到某路宜急为备至于荐诸将其可用者二十余人后皆为名将】 谕木斗以威德 【东都事畧熊本神宗朝诏本安抚夔路营佛埧破贼党与焚荡聚落谕木斗以威德气索以秦州地归建南平】 录功状不以私 【朱晦庵撰行状刘忠肃公珙巨冦李金奋起为乱以公为荆湖南路安抚使公入境则贼众巳数万公檄邻道谨斥堠守隘塞亟奏请下荆襄发卒又遗书制置使沈介请母须报而亟遣以来介为遣兵官军日盛而贼兵日衰于是贼徒执李金以降酋党尽戮既乃录诸将功状列上一毫无所私上嘉叹再三玺书褒美】 上服威爱 【唐会要程务挺以左卫大将军为单于道安抚大使御突厥务挺善绥士服其威爱突厥惮不敢盗边】 请赦胁从 【唐职林狄仁杰字怀英突厥入赵定剽掠遁去拜仁杰河北安抚大使时民多胁从于贼仁杰愿曲赦河北一切不问诏可】 方州大臣 【韩文答元侍御书】 五都伯长 【韩文赠张童子序】 诸镇画像立祠 【言行录韩魏公所历诸大镇皆有遗爱人人画像事之独魏公立生祠为塑像岁时瞻奠比狄梁公戎狄尤畏公名凡使契丹及来使者必问韩侍中安否】 百姓绘像以事 【周益公集张忠定公焘外和内刚临事有仁者之勇在蜀四年尤着惠爱百姓皆绘像以事后帅李璆赞云公昔在蜀千载一人公今去蜀千百其身愿公再来以慰斯民葢实录也】 修战阵之法 【宋若水撰肃公珙谥议公镇江陵条上兵少财匮之状去诡名虚籍之弊大修部伍战神之法且谓襄阳兵戍久屯不归为不便则立番休之制军情大悦】 来帅熊罴 【韩文河中府连理木颂云来帅熊罴四方作仪】 视公之令如风云 【柳子厚武冈铭序元和七年黔巫东鄙蛮獠杂扰贼胁守帅时潭部戎部戎帅御史中丞柳公绰练立将校提卒五百屯子武岗不震不骞如山如林告天子威命明白信顺乱人大恐视公之师如百万视公之令如风云】 
　　总联 
　　泰阶六符下照星沙之地　元戎十乘大□天柱之云　　锡盾琱戈之持重　轻裘缓带之雍容　　旋枢拱北夙披雾于青霄　玉节奠南兹分波于绿水　　令严而部伍训齐　气和而鼓角讙亮　　衮衣绣裳尚欝归周之命　橐兜戟纛有严制阃之权　　坐镇壮冦之游鬼　抑使西闻而破胆　　九重图壮起东府之元勋　十乘申咨抚南昌之故郡　　喜闻千骑之上头　敢贡双鱼之中素　　遥瞻入益之星未离楚分　适及戍斋之日将拜荆川　　依大邦节钺之尊　仲小夫竿牍之敬　　截江而屹庐山仰高有日　披云而覩衡岳拜下可期　　挥周郎之羽扇　岸蜀相之幅巾　　玉佩丁东云近方丈蓬莱之上　碧幢闲暇风行洞庭青草之间　　道古今而誉盛德既将相之兼资　至将相而归故乡在古今而有几　　画船青帘昔固识滟滪之马　碧油红斾今重认常山之蛇　　虽轻裘而缓带　甚坚甲以利兵　　去国六年虽走卒知有司马　奏功千里以东郊就烦毕公　　民重逢于谢守　士愿识于荆州　　帝谋连帅付江湖襟带之区　公以名儒当礼乐诗书之选　　望高牙而引领　驰尺牍以通诚　　入践斗枢本五兵于宥密　出临钺镇借六纛以蕃宣　　上官行披符采　大府一听指呼　　崇诗书阅礼乐天禀有余　罗弓矢植旗旄人疑为晚　　巳颁锡晋之恩　即迓归周之命　　卢矢彤弓新元戎之号令　白塩赤甲壮全蜀之藩垣　　彤弓卢矢　衮衣绣裳　　其如赤子盗弄潢池之兵　暂借元戎谈笑青油之幕　　五马建牙　元戎分阃 

　　四六鸳鸯谱卷之十终 

　　●四六鸳鸯谱卷之十一 

　　东里阴太乙先生　东粤苏紫葢先生汇辑 
　　西郓雪舸黄之芳　豫章养恬王世茂参阅 

　　颂德类（五） 

　　◆颂德类（五）◆ 

　　郡守 
　　通判 
　　推官 

　　○郡守 【按太守掌总理郡政宣布条教导民以善而紏其奸慝岁时劝课农桑旌别孝悌其赋役钱谷狱讼之事兵民之政皆总焉凡法令鄅条悉意奉行以率所属遇赦宥则以时宣读而班告于治境举行祀典察郡吏德义材能而保任之若疲软不任事或奸贪冒法则按劾以闻遇水旱以法赈济安集流亡无使失所四朝志建炎元年诏河北京东西路除帅司外旧差文臣知州去处许通差武臣一次绍兴元年知越州陈汝锡言诸路守臣并许节制管内军马除逐州遇有缓急事宜合依前项指听从本州岛守臣节制外所有事于一路军政及合隶帅司差发之类并令遵依尊法施行诏申明行下中兴会要后诏要郡带本路兵马钤辖次要郡带本路兵马都监绍兴三年罢元年七月诏要郡文臣带本路兵马钤辖武臣闻之次要郡文臣带本路兵马都监武臣副之令逐州改正称呼至绍兴三年臣寮言既与异时沿边事体不同又于今日诸州统制无补徒著名位以成虚文诏并罢之五年令郡守除授罢任并令上殿六年诏控扼去处守臣并以三年为任九年罢令郡守并带提举学事孝宗干道二年令不任守臣不为郎淳熙中令郡守罢带主管学事】 

　　黄堂 【吴郡国志吴郡太守所居之堂春申君之子假君之殿也因子火涂以雌黄故曰黄堂】 五马 【潘子真诗话礼天子六马左右骖三公九卿驷马左骖汉制九卿则二千石以右骖太守驷马而巳其加秩中二千石乃右骖故以五马为太守美称遁斋闭览与学林云汉时朝臣出使为太守增一焉故为五马也】 铜虎符 【史记汉文帝初为郡守为铜虎符竹使符国家当兵遣使者至郡合符符合乃听受之以代古之圭璋从简易也】 领鱼 【续通典后唐长兴元年给事中崔衍奏当省给纳诸州铜鱼一只在本州岛库新除剌史请领左鱼到州集官吏取州库右鱼契合却差人送左鱼纳省】 鱼佩 【唐循吏传序唐初剌史得佩鱼品卑者假鱼佩】 车朱两轓 【前景帝诏曰吏者民之师也车驾衣服宜称令长吏二千石车朱两轓】 清白自将 【陆长源为汝州剌史谐易无威仪而清白自将去汝州送车二乘曰吾祖罢魏州有车一乘而图书半之吾愧不及先人云云】 清白吏 【后汉杨震为涿郡太守性廉或劝开产业震曰使后世称为清白吏子孙以此遗之不亦厚乎】 清见越石 【宋虞愿为晋安太守海边有越王石尝隐云雾相传云清太守乃得见往观之清彻无所隐蔽】 清畏人知 【晋胡质传质为荆州剌史帝问其子威曰卿孰父清威曰臣父清畏人知臣清畏人不知是臣不及父远矣】 清如氷雪 【魏令狐邵字孔叔为洪农太守所在清如氷雪】 四知之畏 【杨震传震为东莱太守昌邑王密夜半怀金献曰无人知震曰天知神知尔知我知是谓四知何无人知也】 四龙 【李元礼祖父修安帝时生子亮叔训秀号四龙皆为牧守】 三窟 【晋王衍尚书令弟澄为荆州弟敦为青州衍谓之曰荆有江汉之固青有附海之险卿二人在外而吾留迟足以为三窟也】 万石 【前石奋四子皆二千石号为万石君】 父子相代 【毕终敬父子相代为兖州当世荣之子元宾为使君每听政终敬乘板舆至元宾所遣左右敕不听起观其断决忻忻然喜见颜色】 兄弟继踵 【冯立传立字圣卿徙西河上郡太守治□略与冯野王相似民歌之曰大冯君小□君兄弟继踵相仍循聪明贤智恩惠民政如鲁卫德化钧周公康叔犹二君】 洛州兄弟之碑 【唐贾敦颐为洛州剌史百姓共立碑及弟敦实为长史复刻石颂美于兄碑之侧时人号为棠棣碑】 冀州故人 【苏章传章为冀州剌史故人太守号曰人皆有一天我独有二天章曰今夕荪孺文与故人饮者私恩也明日冀州剌史案事者公法也】 豫州兄弟之政 【夏侯达为南豫州剌史兄亶先经此任并有恩惠百姓歌曰我之有州频得夏侯前兄后弟乃布政优优也】 慈父 【唐李桐客为通巴二州剌史治尚清平呼为慈父】 杜母 【杜诗字君公南阳太守性节俭而政治清平南阳为之语曰前有召父后有母】 召父 【前君信臣传字翁卿为南阳太守兴水利吏民信爱时号为召父】 孝悌之训 【刘宽传宽字文饶为南阳每行县慰父老以农里之言勉少年以字悌之训】 一州受福 【唐陈子昂传曰一州得才剌史十万户受其福得不才剌史十万户受其困国家兴衰在此职也】 班春 【前崔篆王莽时为新大尹称疾不视事三年不行县门下椽谏篆乃强起班春】 有脚阳春 【天宝遗事宋璟爱民恤物人谓有脚阳春】 万物吐气 【杜甫同元结春陵行序当天子分忧之地得结辈十数公落落然参错天下为邦伯万物吐气天下又安可待矣】 有千里眼 【后魏王逸为光州剌史为政爱人广设耳目时人谓有千里眼】 职事称神 【黄霸职事聪明吏民不知所出咸穪神明】 决郡如神 【前朱传传愽为冀州剌史决郡中如神吏民大惊】 抑强扶弱 【后耿纯为东阳太守在郡四年抑强扶弱合行禁止】 摧折豪强 【严延年为河南太守豪强屏息野无欺盗其为政务在摧折豪强】 摘发奸邪 【汉黄香为太守到官不遣吏归乡摘发奸邪词讼立决】 政平讼理 【前宣帝诏曰政平讼理与我共此者其惟良二千石乎】 为三河表 【魏朗字少英为河内太守政清为三河表】 清简为最 【宗室李峘睢阳太守清简为二千石最】 为十郡最 【魏颜裴字文林治为雍州十郡之最】 治为第一 【颖川太守黄霸河南太守吴公北海太守朱邑皆治为天下第一】 奏课第一 【李忠字仲都为丹阳太守三公奏课为天下第一】 东海大治 【汲黯为东海太守好清静病卧阁内不出岁余东海大治】 吏称神明 【黄霸为颖川太守尝有所伺察择吏遣行吏出道傍乌攫其肉后还霸劳之曰甚苦食于道傍乃为乌所盗肉吏大惊咸称神明】 着屐游山 【晋谢灵运出为永嘉太守郡有名山水灵运素所爱好出□遂肆意游遨尝着木屐上□则去前齿下山去其后齿】 登楼谈咏 【晋庾亮镇武吕诸佐吏殷浩之徒乘秋夜共登南楼俄不觉亮至诸人将避之亮徐曰诸君少位老子于此处兴复不浅便据胡床与浩等谈咏其坦行巳多如此】 草木知名 【唐德宗以张万祖为濠州剌史上谓曰朕以江淮草木知卿威名】 河东股肱 【季布传上曰河东吾股肱郡故待召君耳】 河润九里 【郭伋传隶川盗起拜伋为太守帝劳曰贤能太守去帝城不远河润九里冀京师蒙福】 衣锦还乡 【唐姜誉传誉秦州人以平薛仁杲功秦州剌史高祖曰衣锦还乡古人所尚今以本州岛相授】 后堂邑子 【尹翁归为东海太守于定国欲属托邑子两人令坐后堂待见定国与翁归语终日不见其邑子既去定国谓邑子曰此贤将汝不任事也又不可于以私】 翁归三子 【尹翁归为东海太守后三子皆为郡守】 宰相出为剌史 【唐百官志则天议更州县李峤唐休璟曰今朝廷重内官轻外职望于台阁寺监妙简贤艮分典大州自近臣始平章事韦嗣立先行以示羣臣】 高第入为宰相 【唐马周传古者郡守县令皆选瞖由二千石高第入为宰相】 作爱民诗谕邑宰 【王十朋守泉初到任会七邑宰劝酒历告以爱民之意出诗示之云九重天子爱民深令尹宜怀恻隐心今日黄堂一杯酒使君端为度民斟】 青州活十万人 【言行录富弼知青州会河朔大水民流京东择所部丰稔者三州劝民出粟得十五万斛益以官廪随所在贮之明年麦人熟流民各以远近受粮活十万人仁宗遣使劳公拜礼部侍郎公曰救灾守臣职矣又一云公知青州活饥民四十余万每曰遇于作中书二十四考矣】 南康民无饥色 【晦庵朱文公行状知南康军适值荒旱先生极救有方民无饥色天子嘉其能就任除直秘阁提举□东】 先张后王 【咸平中王晦叔知益州先是张咏守蜀季春粜粟米以济贫民后守改之穷民无所济晦叔奏复之民为之谣曰蜀守之良先张后王】 王公异断 【言行录王懿敏公素字仲仪知成都府公为政在便人情蜀人录公所行为王公异断】 陈公堤 【言行录陈文惠公尧佐字希元河决滑州公作堤以杀水势又为长堤以护其外滑人曰不可使后我公因号为陈公堤】 养成人材 【曾肇知应天府当东南孔道宴劳无虚日公曰饰厨传以邀往来之誉吾不为也乃积公帑之余大兴学校亲加训道养成人材为多】 不先士卒受赏 【刘忠显先是诸路守臣得旨班赏有司多沮格会有除公资政之乃抗辞至五六上亲笔促拜公奏曰臣艰难时与士卒同暴露今独先受赏士卒谓何上即促有司第赏】 道不拾遗 【言行录刘敞守郓州郓比易守政事不治公乃更约束明赏罚月余境内肃清盗贼屏息道中余钱一囊人不敢取先是西路久旱郓多旱蝗公入境雨至州数日蝗自出境亡去岁以有年】 奏宽保马年限 【韩綘知河南府会行保马法每都马五十匹期十五年数足提举官欲速成为巳功胁趣州县要以三年期会既急民至破产不得马公为条奏止之如初舍】 不奏瑞芝 【余崇龟守九江庐山产瑞芝德安县野蚕成茧僚属劝公图上公抑而不奏】 上言何事不了 【张忠定知成都以塩易米得数十万斛乃奏罢陕西军粮上喜曰向益州日以乏粮为请咏至方踰月巳有二岁备此人上言何事也】 上嘉明练 【陈居仁知徽州陛辞上曰上曰政成召卿矣明日又对大臣称其明练云云】 上称不畏强御 【墓志李浩在台州有豪民郑宪以赀给事于权贵人之门为一郡害会奸利事发械系死于狱尽籍其家至是权贵人教其家讼冤且诬公以买妾事参政刘琪奏李某为郡获罪豪民为其所诬上顾曰守臣不畏强御岂易得耶上问章安在琪袖出之遂留中不下】 更漏分明 【张忠定公寝室中张灯炷香通久宴坐郡楼更鼓番漏水历历分明倘一刻差误必诘之守签者指名伏辜皆谓公曰神明】 不可干以私 【记闻□希仁知开封为人刚严不可于以私京师为之语曰关节不到有阎罗包老】 随车雨 【陈戬知处州时苦亢旱公下车雨足人以为随车雨】 祈雨晹辄应 【许份知邓州一本于诚信出俦雨肠归必易葢一日湍河涨水几城公登城焚香移文水神河一女复故道及知蔡州祈雨晹响应不异在南阳时尝祷雪未获忧甚夜梦使者告雪巳至而家人之梦亦然达旦启户则雪渥矣精神所感如此】 真良太守 【刘敞知扬州郡有雷塘旧属民耕种中往岁官取蓄水以备漕运旧田主皆夺业公至持契书诣府说公判还之发运使以漕事动朝□斩留之公用种稻事明其无用朝廷乃听杜衍居南都闻之喜曰真良太守也】 得好知府 【语录张忠定知益州斩一猾吏吏称无封判令至市曹读既闻断辞告市人曰尔辈得好知府矣葢李顺尝有死罪系狱此吏故纵之也】 良二千石 【言行录陈居行知徽州决事公明邻郡有讼多诣台省乞付公御史间取文案覆视叹曰真良二千石也】 比汉循吏 【吕氏家塾记韩忠献之守安阳人将开讼辄自止曰吾非畏汝人见侍中耳郡几至无事抃再守钱塘天下剧郡从容为之其政本于恺悌然不严而肃民不敢犯议者谓二公治民虽西京所称循吏不能过也】 号称循吏 【陈居仁历典数郡率乘旱歉公悉心措画责成于下政事日修公私给足宽严适中号称循吏所至皆立生祠道出旧治送饯塞途】 相继号良吏 【言行录孙甫字之翰初谢綘知邓州有惠政庆历中范仲淹伯甫相继守郡皆号良吏】 政尚严明 【言行录郑丙知越州政尚严明徙泉南治泉始治越或劝从宽公曰惟有德能以服民吾固非用猛者然嫉恶有数岂以晚节丧所守耶】 民恐报政而去 【向子忞受命衡州伸达冤滞振业矜寡官僚肃于庭士卒整于伍商贾集于市缘南亩者惟恐侯之报政而去邻于衡之人则曰天子何为不以向公而牧我乎】 民思如慈亲 【范成大除知明州过阙上曰蜀民思卿如慈亲故付卿以海道】 受代民遮道 【施思点知池州爱养百姓重于用刑岁大歉人心赈给环千里不知其为无岁诸将以公诚意相孚严戒军士□敢于令及受代民空城以道不忍其去】 给军不扰及民 【余崇龟守九江郡濒大江民苦窳偷生宿师十万供亿洪大公至则简期会劝农桑常赋外秋毫无扰】 务去民疾 【言行录曾巩为州务去民疾苦急奸盗而□□弱曰为害者不去则吾民不宁齐俗悍强喜□刼至是豪宗大姓敛手莫敢动冦攘屏迹州郡肃清】 外户不闲 【同上曾宣靖公公亮字明仲知郑州为政惠和而尤能钩考情□禁戢奸盗郡故多冦攘公至境悉窜他境路之不拾遗也外户不闭至号曾开门也】 从卒喧哗不问自沮 【记闻文潞公知益州喜游宴尝宴钤辖廨舍夜久不罢从卒辄拆马厩为之薪不可禁遏军校白之座客股栗公曰天实寒可拆与之神色自苦饮如故卒气阻无以为变】 即席诛乱卒 【归田录向文简出知永兴时有告禁卒欲倚傩为乱音密使麾兵被甲衣袍伏庑下幕中明日尽召宾僚兵宫买酒纵曕傩入召至阶公振袂一挥伏卒齐出尽擒之果各怀短刃即席诛之扫庭张乐宴饮宾从殷栗】 大兴学校 【事畧胡宿传宿字武平知湖州筑石塘百里捍水患大兴学校学者盛于东南自湖学始既去而民思之号其塘曰胡公塘而学者立生祠】 辨孤寡之冤 【东轩笔录韩忠献公知洋州大校李申以财豪于乡里诬其兄之子为他姓又醉其嫂而嫁之尽夺其奁橐嫂侄诉于州申赂狱吏嫂侄被笞掠反自诬伏公至又出诉公察其冤因取从前案牍视之皆未尝引乳医为政一日尽名其党立庭下出乳医视之众皆伏罪】 益民无馁色 【张忠定公前后治益时米□直钱三十六乃按诸邑田税如其价岁折米六万斛至春籍城中细民计口给劵俾轮元佑价籴之奏为永制逮今七十余年虽时有灾馑米甚贵而益民无馁色者公之赐也】 发常平不俟奏 【言行录范纯仁知庆州饿馁满路官无谷以赈恤公欲发常平封椿粟赈之州郡皆欲俟奏请公曰凡人七日不食即死何可待报诸公但勿预吾宁独坐罪】 比为子产 【言行录王待制质知荆南府民有讼婚者诉曰贫无赀故后期问其用几何以俸钱与之使婚获盗窃人衣者曰迫于饥寒而为之公为之哀怜取衣衣之遣去荆人比公为子产】 治为荆襄最 【滕宗谅知岳州修岳阳楼大兴学校治为荆襄之最庆历间移苏州未逾月江浙间喧然称有神明之政】 照天蜡烛 【东斋记事田元均治成都有声蜀人谓之照天蜡烛】 氷精灯笼 【国朝张中庸知洋州民号为木精灯笼】 宽简便民 【欧阳公为数郡以宽简不扰为意所至民便既去民思如杨青南京皆大郡公至三五日事巳减五六一两月后官府闲如僧舍或问公为政宽简而事不废弛者何也公曰以纵为宽以畧为简则废弛吾所谓宽者不为苛急耳所谓简者不为系碎耳】 为政简易 【赵清献公再任成都屏去龟鹤止一苍头执事上谓闻公入蜀以一琴一鹤自随为政简易亦称是那】 恺悌为政 【言行录吕公着为郡率五鼓起黎明出听决民讼以故郡无留事凡典六郡以为常后虽至高贵重而不少易以恺悌为政不严而肃】 一介弗取 【王信绍熙问知绍兴自当官受俸非禄令一介弗取去之日才余五万钱政明且清闻于远近】 一砚不持 【包拯为瑞州守州岁贡砚前守所辄数十倍以遗权贵公命制者纔足贡数岁满一砚不持师】 以名教成端厚之俗 【故氏传家禄钱尚书遹为洪州职官缘事过潘阳见彭器资值月朔有衣冠数十辈来见彭公设拜问起居而退钱甚讶之问公何人公曰皆乡里后进子弟也钱曰何以有此公曰昔范希文守是邦其为故以名教厚俗州人咸倾向之遂以成俗故至□□尊长者以父兄自处而不辞后进以子弟自任而不敢忽此大贤临政之效】 五年成一信 【语录张忠定公问李畋曰百□果信我否对曰侍郎威惠及民民皆信服公曰前一任则未也此一任应稍稍尔只此一个信五年方得成】 增价来米商 【言行录赵清献公抃熙宁中知越州两浙旱蝗米价跃贵饿死十五六诸州皆禁增米价公独榜衢路任增价粜之于是米商辐凑诣越米价更贱民无饿死者】 减价米自平 【东斋记事文潞公在成都米价腾贵因就诸城门置院凡十八处减价粜卖仍不限其数张榜通衢翌日米价遂减前此或抑价适足以增其气熖而终不能平其价】 推广东阳义役 【范成大知处州郡松阳民争役公晓之曰吾闻东阳县有率钱助役者尔与之邻独无愧乎则推广其制谕乡人视贫富输金买田择忠义之家掌其事储岁人助当役者命曰义役仍许自第名次有司勿预数月间人皆乐从一县二十五都悉以办过甲乙相推远至二十年诸邑争劾之】 田里呼余佛 【余崇龟守九江自夏涉秋不雨公到郡举家蔬食为民祷祈既而雨□岁遂有秋田望之间既安乐易之政岁又顺成莫不举手加额呼为余佛】 绝桥遮留 【行述曾公子固在齐会朝廷变法遣使四出公推行有方民用不扰既罢州人糿闭门遮道夜乘间乃得去】 不事游宴 【李及知杭州性静介恶钱塘风俗侈靡不事游宴居尝市器物】 着游观法以戒侈 【张忠定神道碑蜀风尚侈好遨乐公从其俗凡一岁之内游观之所与夫饮馔之品皆着为常法后人谨而从之则治违之则人情不支】 奖学行而士知劝 【言行录张咏守益州时学校颓替公察郡人张及李畋张逵者皆有学行遂延奖加礼敦勉就举后三人悉登科历美官于是两州学者知劝文风日振】 复通济堰 【言行录范成大字至能知处州处多山田梁天监中詹南二司马作通济堰于松阳遂昌之间溉田二　亩堰坏巳五十年公寻故迹置闸以节启闭堰成而水大至公被召躬往劳工父老欢呼曰堰成公忍去我耶至今蒙其利】 
　　郡守联 
　　喜十万户之禔福甘雨随车　幸二千石之得人阳春蒲境　　天回露冕　地拥飙帷　　汉竹分荣千骑拥专城之寄　召棠席荫万间叨大厦之依　　色动辔丝　光稠符玉　　简书初播光辉瑞蔼映黄堂　蒲罚方悬浩荡思膏流赤县　　凤诏起家　鱼书镇郡　　传家万卷洞先秦右史之书　出守一麾续两汉循吏之传　　螭陛疏荣　麟符作屏　　润九里而及京师君有余矣　先一州而后天下人谓斯何　　妙简龙旒　起凭熊轼　　彩凤衔纶万斛天香熏八桂　金鱼佩绶十城民社领诸侯　　疏荣严陛　作牧名藩　　念二千石之惟良贵无数易　矧三十年之留爱亦既重来　　抗章引外　得请专城　　台阶色动隼旟垂樾荫之浓　仙籍香浮桂殿掇奇葩之秀　　右虎留符　左龟拂印　　万国衣冠歌采菽三接康侯　十城蔽芾咏甘棠重来召伯　　山川起色　僚采驰瞻　　兰并可佩颇怀潇湘之故人　草木知名似是江湖之剌史　　初试司平　嗣登部署　　二三执政选天朝属籍之英　四十专城得江南可喜之地　　惟勤钦恤　弥竭忠贞　　苍帝凝和蒲道东风随五马　黄堂呈瑞九天晓日捧双龙　　庆切湏臾　情殷忭舞　　边秋一鴈声敢效尺书之寄　人生五马贵愿精九鼎之调　　分虎专城　拂龟差谷　　八年于外载途龟鹤不共来　数月之间千里湖山皆自得　　显畴鸿望　荣绾虎符　　紫綍宠专城快覩福星下照　黄堂凝瑞霭欣依化日腾光　　出綍西垣　分符南服　　秉金科而明玉律贯索沉妖　加皂葢而转朱轓歌襦载道　　画熊应兆　化鹊呈祥　　阳春布千里之清阴甘棠载路　德雨播一方之盛化桃李盈门　　一天露湛　三载棠阴　　惟其不吐不茹酌刚柔而出政　故且之纲之纪兼文武而宪邦　　光摇宝婺　操凛氷壶　　北阙捧双龙日下焕红轮之晓　南州嘶五马两来随朱毂之春　　咸歌杜母　愿借冦君　　葢惟帝眷此一方民实厪轸念　故劳君出领二千石特简循良　　犊牛宣化　鸿雁沾恩　　卧长孺子淮阳亦使暂留百雉　试望之于冯翊岂令久赋孤鸿　　敢以名闻　道其怀仰　　彩凤乍衔纶万斛天香熏石镜　金鱼初佩绶十城民社领千旌　　瑞动上台　光生下邑　　勋名夙着版曹湛湛氷壶独映　地望久隆画省恢恢游刄皆余　　抡才青琐　视篆黄堂　　画戟闪晴霜宠席车前之加马　锦椷袭壁月欣逢海上以蜚鸿　　引领方深　感恩殊渥　　三尺法持四方之平于公阴德　二千石重专城之寄汉帝崇僊　　熊轼云辉　麟符日丽　　卓然贵气自是清庙六瑚之珍　哿矣壮猷去取人生五马之贵　　职在养民　功推转儴　　何武去见思遗爱满淮耎之左　叔度来何暮先声宣浙水之西　　偶厪南顾　特领东方　　庶民安其里是在二千石之良　剌史得其人兹为十万户之福　　因借伟人　谬称同案　　新带天边之雨露恩波满泛双溪　遍敷境上之阳春瑞气高凝叠嶂　　选用贤良欲安之愿察举龚之意　备是文武可使也更畴借冠之功　　笔下有千钧势雄生铁骑之风　胸中无一点尘清湛金茎之露　　一札涂芝　五符分竹　　边城蹫躏之余野马也尘埃也　郡守经理之茧始丝乎保障乎　　立朝甫冠　分署牵丝　　瞻绣鞍金勒之风流绿野恩膏非旧　调清瑟氷弦之治化苍生耳目聿新　　随车有甘雨喜逢圣天子之选循良　连路多福星快覩新使君之施渥泽　　唐□剌史必选台阁之贤　帝简司农特授股肱之郡　　风雨九天　熊罴弥月　　满腹精神解千牛之肯綮　一腔文字空万马之奔腾　　奕叶貂金　传家簪笏　　十五郡之侯封独推首府　二千石之牧伯忽临高贤　　笔下纵横　人间科第　　贤大夫之去国公议谓何　良剌史之得人疲民幸矣　　庆切湏臾　情殷忭舞　　昼日锦衣俱羡便家之乐　春风鼓角载严开府之新　　会看雀跃　即咏鸿飞　　二千石之起家上恩甚宠　十万户之受福民望巳深　　士庶含恩　鼎彝纪绩　　闲曀霾以白日户有阳春　望淑气于清湘水无巨浪　　既劳抚字　尤笃栽培　　邺侯出守衍苦李之盘根　召伯来宣新甘棠之美荫　　铃阁火三更　泮林春十倍　　鱼佩虎符香新凝于燕寝　凤城龙首患自息于鳄溪　　校雠文字　唱和弦歌　　金溪玉笋开文运者郡公　紫帽清源切景行者多士　　帝简畴庸　侯藩涣号　　秋日登台开盆冤于国外　春风行署俨冠佩于城东　　邸报一传　欢声四暨　　接武夔龙北阙黄麻忽拜　品肩召杜东方皂葢旋飘　　草木生荣　山川吐色　　国人曰贤当拾遗于禁闼　天子有诏伫奏计于甘泉　　风摇日影　夜吐珠光　　咨岳牧于词人教明南国　号瀛洲之学士职绾西清　　山盘海立　蛟舞鲸翔　　玉坐畴咨丹诏恩宣双阙　金邮迅喜朱轓荣建五城　　跂仰龙光　欣瞻鸿采　　朱幡皂葢暂凝画戟之香　黄阁紫枢自是青坛之旧　　瑞堂双鹊　君子一亭　　考阳城之劳心知所从矣　得元结之吐气窃有待焉　　简命叨承　恩光在望　　三典佐工法雨膏濡汤沐　□麾出守台星芒灿广陵　　照临所暨　舞蹈更殷 
　　二郡守联 
　　锦轴牙签经世务箕裘奕叶云边　龙文凤采应日期羽翰联辉天上　　朱舄飙翔万里点苍鳬绕遍　彤墀日丽九重飞白凤衔来　　雅望霞暹　雄声雷动　　旌霓拂曙敬亭云彩削芙蓉　车雨苏枯崎水波痕添绮縠　　窥虹壁窍　溢润星河　　睇雯华之凝聚遥知晴霭谢公　饮江水之澄清惊见烟消杨子　　巍名天远　峻擢日升　　赞清油幕二千石德政流膏　朗玉氷壶亿万户民生乐菜　　遥赡飞戟　欣迓来骢　　秀采濯蓬池藜火燃辉于太乙　襟期包衮豫蒲鞭占惠于端寮　　熊轼首骖　麟符分绾　　簪绅吐气先声肃而旗帜改观　师帅得贤来暮嗟而袴襦继咏　　苏门长啸　虞坂英游　　节隆司马清风披采石以流云　照借燃属佳气指浮山而放晓　　虔抒跃舞　肃迓鸣驺　　生原玉之乡合组夙高于赋手　濯沅湘之泒纤尘莫浣于氷心　　担当民事　振刷军容　　身处脂而勿润静思金粟之盟　物在涸以必濡痛视茧丝之税　　檇李谈文　桥门论道　　餐英饮露一嘘清醒之风　朝丹暮霞四仰晶荧之照　　泰山标德望　渤海沛恩波　　戈船下濑甲日弥壮于水属　商舶凌波旗飓不扬于画鹢　　循良独最　疏擢当隆　　霖虽偏乎圭海旁沃纷霏　潮远接乎浯江并归浩荡　　冠裳辟易　袍笏峥嵘　　半轮月映黄堂　一路风清白纻　　梅燮允追乎商鼎　竹符先剖于周官　　焕纶函于凤阙　埒郡牧于龙城　　旋入清朝之槐棘　暂移仙府之蓬瀛　　骠雄千里之封　云霭三春之瑞　　独操戎马之枢机　借展牧刍之伟畧　　喜振羽以摩空　适临轩而引睇　　恊昭代文明之运　正高皇汤沐之乡 

　　○通判 【本朝干德初下湖南始置诸州通判命刑部郎中贯此等充建隆四年诏知府公事并须长史通判签议连书方许行下时大郡置二员西京南京天雄成德益抗并郓荆南潭广秦定等州余置一员州不及万户不置正剌史以上及诸司使副知州者虽小郡亦持置掌倅贰郡正与长吏均礼凡兵民钱谷尸口赋役狱讼听断之事可否裁决与守通签所部官有善否及职事修废得剌举以闻四朝志逮至景德户口寖息解州以满万户置通判自是诸郡多满万户矣宣和二年诏诸州茶塩香矾并委通判此事据续会要但通判掌常平水利免役等钱会要不载当考经总制钱旧法守贰通掌而隶提刑司李朝正为户部侍郎进言始置通判其后复知同掌无岁不亏于是议者乃复请委通判绍兴十六年专委通判后五年知通同掌建炎初诸州通判三员处减一员绍兴以后旋行申请添置中兴会要】 

　　同宣教化 【续通典唐以堂吏朱俭廉为华州别驾给事中萧仿驳曰别驾古为治中从事与剌史别驾同宣教化任居剌史之半岂宜以人吏兼副政之名】 宰相才 【唐武后求宰相狄仁杰日荆州长史张东之其人虽老宰相才也】 千里驹 【顾和字君孝族叔荣雅重之曰此吾家千里驹兴吾宗者此子也公孝始为别驾迁尚书令】 散粟活人 【分纪李皋字乎简为温州长史无几摄行州事岁歉有官粟数十万斛皋欲行脤救掾吏乞候上旨皋曰夫人日不再食当卧安暇禀君命若杀我一身活人数千命利莫大焉于是开仓尽散之以檀代之罪飞章自劾上嘉之】 忠烈慷慨 【魏志审配少忠烈慷慨有不可犯之节袁绍领冀州委配腹心之任以为治中别驾】 公清如水 【隋赵轨别本作张轨为齐州别驾有能名在州四年考绩最优诏征入朝父老挥涕随逐曰公清如水请酌一杯水奉饯轨受而饮之】 题舆 【后汉周景为荆州辟陈蕃为观驾蕃不就景题驾舆曰陈仲子坐不复起辟蕃视职】 皂衣 【晋职官志郡丞视通直一梁冠皂衣铜印黄绶秩六百石】 清论终日 【冀州剌史裴征召管辂相见清论终日不觉疲倦天时大热移床在亭前刘□自是汲引辂为别驾】 从事为 【世说习凿齿史才不常桓温深器之未三十用为荆州治中别驾谢笺曰不遇明公荆州从事焉尔】 宜得英儒 【管宁辞文公云州民管宁诞燕雀之贱栖朝桐之华别驾者明使君之羽翼宜德英儒】 海沂歌 【晋王祥为徐州别驾以股肱之忠紏合义众州境获宁人歌曰海沂之康实剌史祥邦国不空别驾之功】 剌史辟 【通典曰武帝诏州郡佐吏自别驾长吏以下皆剌史太守自辟】 别驾知州 【唐德宗命卢岘为渭州别驾知州事赐绯鱼袋赏有功也】 长史为州 【裴怀古为并州大都督别驾吏民怀爱召为左羽林大将未至官还知并州人皆携扶老幼出迎】 择日而遣 【崔神庆则天时擢拜并州长史因曰并州朕之枌榆又有军马比日简择无如卿者前后长史皆从尚书为之以其委重所以授卿也则天为按行图择日而遣】 唐多名士 【裴怀古杜如晦张东之陆象先姚崇贾敦颐苏瓌魏元忠张嘉正并为长史杨绾李泌韦安石李元纮白居易柳子厚皆为司马】 宗室千里驹 【唐宗室荣历岳州别驾人遗以金拒而不纳武后曰吾家于里驹改名千里云云】 方正亮直 【类要晋王基荐刘毅于公府曰毅方正亮直往日侨仕平阳为郡股肱正色立朝举纲引墨朱紫有分也】 别乘 【职源别驾从事一人从剌史行部上乘一佐车故谓之别驾汉制也】 屏星 【孔恂字巨卿为别驾别驾车旧有屏星如剌史卓剌史因怒欲土欴恂曰彻去屏星殸国旧仪别驾可去屏星不可去乃止】 泥轼 【黄霸为剌史诏赐车葢高一丈别驾车缇油屏泥于轼前以章有德】 公辅量 【吕虔有佩刀工相之以为必登三公可服此刀虔语别驾王祥曰敬非其人刀或有害卿有公辅之量故以朿祥死之日以刀授弟览曰汝后必兴足称此刀览后奕世多贤才兴于江左也】 忠肃公亮 【晋书唐彬檄为治中别驾则肃公亮正救违阙尽规诲以纳谏不显言以彰主当朝正色焉】 荆楚材 【罗含字君章桓温临州转别驾温常集僚属问罗生何如人时有答者曰可谓荆楚之材】 别榻 【孔休源为晋安王长史休源累佐名藩王深相倚仗常于斋中别施一榻云此是孔长史坐人莫预焉】 黄绶 【前百官志郡丞秦官也应劭曰景帝置郡丞秩六百石黄绶】 上佐 【职源别驾长史司马通谓之上佐】 委腹心 【袁绍领冀州以审配为别驾委以腹心并总幕成】 处议-当法 【黄霸为人明察内敏习文法为丞处议当于法太守甚重之】 至三公 【后汉赵温字子柔为京非郡叹曰丈夫当雄飞安能雌伏遂弃官去后官至三公】 上佐州事 【大历十二年制剌史有故及阙本道使不得差摄但今上佐知州事】 开仓赈饥 【隋书张须陁为齐郡丞属岁饥将开仓赈给官属咸曰待诏不可擅与须陁曰吾若以此获罪死无所恨先开而后上状帝知之而不责】 有政绩 【张仁愿中宗时检校洛州长史时都城谷贵盗窃甚众仁愿一切皆获杖杀之积尸府门远近震悍高宗时贾敦颐为洛州剌史亦有政绩与仁愿皆为一时之最故时人语曰洛州前贾后张可敌京兆三王】 展骥足 【蜀庞统以从事守来阳令不治免官鲁肃遗先主书曰庞士元非百里之才使处治中别别之任始当展其骥足耳乃以为治中】 参校政事 【杜牧行马迥制云判剌史佐得与二十石参校政事短长利病者也今以名郡籍其兴助】 戮郡奸民 【言行录李及通判曹州州有赵谏者交通权贵持郡短长纵为奸利及既受命而谏适至京师求见及及拒之乃慢骂而去因诬及毁朝政会有发谏事者命及察共状尽疏前后所为以闻下御史鞠之斩于邵市及由是知名】 监郡 【归田录国朝始署诸州通判既非官属故尝与知州争权每云我是监郡朝廷使我来监汝举动为所制有钱昆少卿家世杭人也嗜蟹常求补外郡人问所欲何郡昆曰但得有螃蠏无通判处可矣】 献平戎十策 【言行录张文定平字安道通判睦州赵元昊欲叛公献平戎十策方元昊之叛也条上利害八事】 府判 【高宗日历常同劾陆寘疏云寘乃内侍王通之客为明州通州避通名改称倅州今浙东州军有呼通判为府判者自寘始也】 有宰相之器 【苏轼撰行状富文忠公弼从王曾辟通州郓州赵元昊反公上疏陈公事议者以为有宰相之器召还】 不分珠 【言行录潭州一巨贾私藏蚌胎为关吏所搜太守而下轻其估悉自售焉唐质肃公时以言事谪谭倅分珠狱发奏方入仁宗谓近侍曰唐介必不肯卖案具奏覆览之果然】 直史馆为运 【王随通判同州代还直史馆出为京四转运使】 使外夷禀正朔 【言行录苏文忠公通判杭州高丽入贡使者骄横发币于官吏书称甲子公却之曰高丽于本朝称臣而不使外夷吾安敢受使者易书称熙宁然后受之】 别车 【胡文恭行周世南制分乘别车】 抗论内侍 【仁宗实录刘文安公沆通判舒州州有太狱历岁不决沆诣冶数日而决之是时章献太后诏修山谷寺资圣浮图内侍张怀信督役严急州将移疾不敢出沆抗言于朝罢怀信归】 有贤行 【言行录欧阳公知颖州时吕公着为通判一人有贤行而默时人未甚知公后还朝力荐之由是渐见擢用】 不屈勋贵 【长编王济通判□州牧守多勋旧武臣倨贵陵下济奉尝挠屈戎卒颇恣暴不法夜或焚民居为盗济部壮士数十潜住窜伺果得数辈并所盗物即斩之驰奏其事上大喜都校孙进使酒无赖殴折人齿济不俟奏杖春送阙下军府畏肃连三诏褒奖焉】 请置常平仓 【言行录王文正公旦通判郑州建言请置常平仓以抑兼并】 有台辅之量 【真宗实录赵昌言喜推奖后进掌漕湖外时李沆通判澶州昌言谓其有台辅之量表闻于朝】 奏除农器筭 【仁宗实录吕夷简通判濠通二州往河北按行水灾还奏田器有筭非所以重本请除之因诏天下农器皆免筭】 为文戮鳄 【言行录陈文惠公尧佐通判潮州潮之恶溪有鳄鱼食人公命捕得以文告而戮之鳄鱼屏息】 异日秉钧 【言行录吕许公通判滨州人称材王文正公谓王沂公曰此人异日与舍人对秉钧轴沂公曰何以得之曰以其奏请得之如不税农器数事卒与沂公并相】 杖黥猾吏 【詹定庵撰孙昭远墓志公通判滑州兵马司吏王实结宦宫横甚公一日摄行郡事适有讼实者捕寘狱籍其家赃万计杖而黥之】 水晶灯笼 【谈苑刘随待制为成都通判严明通达人谓之水晶灯笼】 左右郡政 【言行录赵清献公抃通判泗州泗守昏不事事监司欲罢遣之公独左右其政而诲其所以然使若权不出于巳者守德以善罢】 召入史馆 【孙何通判陕州召人直史馆迁秘书丞京西转运副使】 请择宗贤摄储贰 【东坡集司马光通判并州上疏请择宗室贤者摄储贰疏三上一留中二付中书】 馆职外补 【言行录陈忠肃公瓘字莹中公自馆职请外补得倅沧州】 与知州争事 【仁宗实录王质字子野通判苏州与知州黄朵旦数争事宗旦曰少年敢与文人抗□质曰受命佐公事有当争职□尝以病在告一日宗旦省视因言狱有盗铸钱百余人吾以术阴钩得之质曰□不射宿恶阴中于物也今杀数人而徒流者又数十百人公中之也宗旦大惊为贷其死罪而余悉轻出之】 中书籍治状 【元丰三年诏诸路监分司具到部通判治状最优有未经朝廷任使者令书籍姓名】 请减市木数 【九朝通畧天圣间建太一宫及洪福院□木于陕西通判陈州范仲淹言宜罢修寺观□定常岁市木之数事虽不行以范仲淹为忠云云】 倅州 【胡文恭行陈湜制分倅州治】 济太守以宽 【言行录蔡文忠公济通判兖州太守王臻治政严急公务为裁损济之以宽狱讼为之不冤】 岁饥食有余 【言行录曾巩字子固为通判岁馈常平不足仰以赈给而田居野处之人不得皆至城郭前期喻属县召富人使自实粟数总得十五万硕民得从便受粟不出田里而食有余粟价为平】 分乘倅车 【胡文恭行张士变制分乘倅车】 
　　通判联 
　　一路福星棠阴暖遍穷谷　十台荐剡琴声标缀台衡　　松菊犹存　泉石为瘁　　贤书列高等天授才情　郎宿试遐陬碑盈道路　　腰结五品绶　官衔一条氷　　墨绶绾朱旛泽□三牧　黄堂膺紫诘庆名重封　　玉烛平分　金轮飞照　　万家灯火齐辉若月遶弦歌而鼎沸　四海桑麻一泒红云罩襦袴以春浓　　五色封章叠播九天雨露　两宣官绩酷□一味莼鲈　　思诏翔丹凤九重　野心恋白云一片　　登高山下卷帘频带天香　大夫第中放鹤早侵云路　　翔寒于黍谷　流景千莱城　　解簪绶谢霞霄乐事在课诗课礼　步丘园傍烟月世锦有公子公孙　　清风明月之平分析琼枝而继佩　高葢华轩之一丈齐玉軮以并驰　　近朱旛以奉来燕喜炙矞云　酌绿醑而亲渐鸿醉延永日　　拥茅篲于道在　悬星斗于堂山　　子美晚趋于幕府可谓非宜　萧生雅意于本朝行当大用　　诏检中班　屏星夙驾　　霞佩锦棠虽少绶云霄之步　星屏泥轼不妨寻风月之盟　　拭日以迎　弹冠相庆　　相公拍手欲留鳬舄以居中　执事掉头愿展骥足而补外　　陪京地重　别驾官尊　　品绝孤芳超轶觉羣妍之陋　才挥四望云烟何入兴之多　　幞被蚤将　袴襦悬俟　　十行疏宠分湖山风月之奇　别驾展軨倾邦国江河之望　　中疏一札　外赞六条　　绾两郡之绶夕引道以何嫌　驾一乘之车宿椿粮而亟至　　维弃藉彩　削竹抒忱　　上应屏星显象移缠拟傍于台垣　下环率土腾欢纪最旋题于御柱　　洪都先荐鹗螭头简伟抱以高翘　闽邑近飞鳬骥足应清时而大展　　催科流抚字黎元需厚渥以熙恬　纬武寓经文奸宄摄威名而敛迹　　有陈蕃之望以题舆公为先达　无王祥之才而别驾仆忝后尘　　循良绩懋　山斗望尊　　裂名城而共理虽专守土之权　半剌史以分辉尤重监州之选　　帝以硕望　贰于名藩　　阳春忻有脚允称驯雉扇高风　霹雳号无私旋借领鱼分重寄　　羣萌吐气　一郡得贤　　坐啸而谈风月岂惟缇轼之淹　听履而上星辰伫见青坛之复　　诏一斗行　宠分半剌　　千顷贮氷壶与座膏濡畿辅地　万方迓解泽屏星芒照晋陵墟　　位崇别驾　望着题舆　　为诘戎为绥众弁韦伫禀吁谟　时凤仪时鸷击遐迩想闻丰采　　仕籍驰声　侯封借重　　授牒星驰但愁有监州而无蠏　洗尊月泛固知非百里而题舆　　念切登龙　心欣附凤　　绮缋披云文心夺七襄之锦　素丝励操劲节耸干尺之标　　题坐端寮　分麾半剌　　指日双旌快覩悬蒲之化　临风一札肃申近竹之忱　　喜闻泥轼有来　颛企屏星至止　　魏阙九重丕显出纶之命　夔江千里喜传别驾之临　　始展骥千黄堂　欲图麟于画阁　　窃伏海滨未快屏星之覩　栖迟岭表伫瞻紫气之来　　莲幕澄清　槐庭森列　　清光湛湛晴晖先映黄堂　标格轩轩瑞气遥腾画戟　　岸帻啸吟于司马　佩刀期赠于迁莺　　独放怀于山川风月之胜　不屑意于溥书期会之间　　称半剌以监州　比治中而展骥　　天阙乍新分领北门之钥　风流半剌高乘别传之车　　属当展骥之初　共识绯鱼之兆　　右半剌之茂选郡板所资　上初潜之旧邦地望最重　　禁闼伫征卓鲁　家邦实赖王祥　　珠探贲海胸罗夜月之光　骏市金台声冠追风之躅　　解泽润苍生之稿　阳和田大地之春　　景郇堂上不妨风月之分　文石陛中即布云霄之武　　襦袴欢浓　龙光誉满　　公门似水庭惟莺鹤之翔　村社凝霜径绝鸡豚之扰　　司马虽甘于吏隐　野王宜在于公卿　　邦国不空岂特康于沂海　公卿有阙遂将入于汉庭　　民怀吏畏　政简册清　　暇时谈笑未妨风月之分　不日搴翔即快云霄之步　　律吹阳谷暖如春　月照光庭冷似水　　谁云闺彦暂烦风月之分　端恐锋车促下云霄之远　　龙门云树　麋国瀑岩　　煌煌泥轼用彰贤德之临　奕奕佩刀巳有公辅之望　　不减敬亭之游　何翅江州之乐　　题舆以俟伟仲举之高名　投传而归小巨卿之独操　　经术宣闳　科名砥砺　　海乡之赖王祥久思佐理　宣室之思贾谊即听过归　　舍人元佑无双　汉室易　　栖栖者非为倿也诚慕是邦之贤大夫　休休焉是能容之愿进吾党之狂小子　　颇闻之诸公贵人欲寘诸长安近日之地　正使为治中别驾亦宜在通都会府之中 

　　○推官联 

　　峋嵝镂彩谓当黼黻于帝碑　云梦征风何幸振扬于海甸　　箱推世授　笏记床连　　郁郁榕阴即满甘棠之芘　峩峩鼓岫行摩肺石之歌　　朱旛迅拥　皂葢飞临　　开谈□雾阃四照于词林　蘸笔回澜清凡流于心镜　　顿披千里仁风　遥傍五云春色　　天眷帝乡奉福躔而朗照　民修何幸徼甘澍以钧滋　　光耀方城　欢腾阖属　　贯索星沉犴狴咸为福地　名阑瑞霭驷马伫见高门　　渊涵岳峙　玉质金相　　蜚英声本桂籍早荷廷纶　开幕府于莲池先特郡宪　　望动九陛之思　词涌两都之价　　帘垂福曜万家春意满崇阶　座转阳天五色彤云昭法象　　欢腾十属　庆治羣黎　　双柏阶前肃寒威于百吏　五花砖上移淑景于千官　　三令兴思　一人有喜　　运幕趁春风万里骅骝开御道　花鞭迎晓日九霄骢马姑城　　旌旗指而渚水清官吏风生简上　弦管奏而江涛咽士民云拥车前　　石室冷如氷贵戚楼台避影　天术凉似水汾阳丝竹无声　　济时伟器　华国雄才　　鉴鉴形而建白更摧骄虏定天山　持宪体以抒□长佐圣人扶日月　　向韬光于豹隐巳称东海之明珠　乃应会而鹏搏遂作中朝之拱壁　　棨戟光临冉冉六龙开秀色　旌旄色绚辉辉一鹢动星文　　帝知迈德高贤　人卜持衡硕辅　　鉴朗清天夹道甘棠思听断　明澄秋水满城□李待滋堷　　敢订簿书而暇　薄寻山水之□　　天骥初腾欻忽风行万里　龙渊在握寒芒电闪三光　　下□趦趄　宁堪并驾　　旌旗南指仍逢笼日之霜台　书剑北征尚依披云之水镜　　径预扫乎蓬蒿　毛徐陈乎沼泣　　童牛方桔正逢买犊卖刀之期　害马就除弥深老骥伏枥之顾　　委蛇素丝而退食巳惬羔羊　沐浴玄流以结缘犹存隐鹄　　亲人鱼鸟　起色河山　　倘传明夫宝璐惠此松阿　即镇跃于珠星贲兹兰畹　　桂树冬荣　榕阴晆霁　　清澄水镜覆盆曲照垂光　爱盎蒲鞭寒谷阳春照润　　贻谋有永　绳武无强　　珠含合浦时来照乘奇珍　玉长蓝田世产兼城异宝　　词藻焜煌　才华藉甚　　荆山壁润以无瑕琢就明堂瑚琏　汉阙星辉而有象出为盛世舟航　　襄黄堂于莲署幸临紫峙之胜墟　翊绣斧于栢台借莅锦城之岩地　　才高宜居翰墨之林望迷玉署　数奇忽柱芙蓉之幕喜溢金阊 

　　四六鸳鸯谱卷之十一终 

　　●四六鸳鸯谱卷之十二 

　　颂德类（六） 

　　◆颂德类（六）◆ 

　　州守 
　　知县 
　　县丞 
　　主簿 
　　县尉 

　　○州守 

　　恩化大行 【魏志太祖以刘頵单马到合肥建立州治安集之数年中恩化大行百姓越江山而归者以万数于是立学校广屯田兴芍陂士门吴塘以溉稻田官民有利】 在州二十年 【魏梁习为并州守政治常为天下最太初二年召为大司农习在州二十年无方面珍物明帝异之礼赐甚厚】 命御褰帷 【唐贾珍冀州剌史之部言曰剌史当远听广视紏察美恶何有反垂帷裳以自掩塞乎乃命御者褰帷百城闻风震竦其赃过者望风解印绶去】 叱驭九折坂 【王尊为益州守至其坂问吏曰此非王阳所畏道邪尊叱其驭曰駈之王阳为孝子王尊为忠臣】 廉问七州 【唐太诏令廉问七州】 分剌诸州 【汉百官表并居牧伯分剌诸州】 山涛搜才 【王隐晋书为冀州守州旧无人士自涛居此州搜贤求才旌命所加三十余人皆显名当世州之士于是为盛】 彦夏接士 【臧荣绪晋书华■〈车炎〉字彦夏历江州守甚有威惠州之豪士以友道接士甚得江表之欢】 孺文按故人 【苏章字孺文为冀州守故人为清河守喜曰人皆有一天我独有二天章曰今夕苏孺文与故人饮者私恩也明日冀州剌史案事者公法也遂举正其罪用人知章无私望风畏肃】 决遣如神 【前汉朱博冀州剌史博本武吏不更文法行部吏民数百遮道自言从事欲以观试愽愽决遣如神吏民大惊】 莫不震竦 【吴录张康迁益州剌史正历威严表善惩恶所部肃然莫不震竦】 号王独坐 【王国迁冀州剌史不发私书不畏强御号曰王独坐】 手书一纸 【晋阳秋刘弘迁荆州守每有兴废手书丁宁缜密莫不感悦咸曰得刘公一书贤十部从事】 贾逵举不法 【贾逵豫州守举奏二千石以下阿纵不法者帝曰逵真剌史也布告天下以豫州为法】 皇甫脤饥 【续汉书皇甫嵩迁冀州牧奏请一年租以赈饥民百姓歌曰天下乱兮市为墟母不任子兮妻大夫赖得皇甫兮复安居】 乔元开廪 【晋乔元字公祖徙守州剌史年饥元开仓以给之主者以旧典宜先表闻元曰方待奏报民且死开廪讫乃上闻天子嘉之】 男女出迎 【宋书始兴王澹守僧达为荆州守曹无留事狱无滞囚还朝人歌之曰始兴王人之父赴民急如水火时复来乳哺我重临荆州男女出境迎者万余人其得人情如此】 吴人襁负而至 【晋羊祜为荆州剌史恩施均洽民不疲劳吴人襁负而至者万数】 童儿竹马 【郭伋字细侯迁并州守前在并州素结恩德及后入界始至行部西河有童儿数百各骑竹马于道路】 贾父来晚 【后汉贾琮字孟坚交趾屯兵反执剌史及合蒲太守灵帝以琮为交州剌史琮到部剌其反状咸言赋敛过重告冤无所遂为盗贼琮即移书告示各使安业里巷歌曰贾父来晚使我先反今见清平吏不敢犯】 州人去思 【司马朗字伯远为兖州剌史政化大行百姓思之】 重援并州 【梁习字子虞迁并州剌史边境咸安文帝即位以习有誉并土重授并州为天下最】 三临徐州 【分纪王懿字仲德为徐州剌史三临徐州威惠宣着】 父子相代 【分纪毕终敬父子相代为本州岛常世荣之】 兄弟并任 【夏侯逵为南豫州守兄亶先经此任并有恩惠百姓歌曰我之有州频得夏侯前兄后弟布政优优】 四龙 【东观汉记李元礼祖父修安帝时生子亮叔训秀号四龙皆为牧守】 在外心朝廷 【晋王昶字文舒迁兖州剌史明帝即位虽在外任心在朝廷】 衣绣昼行 【分纪张既字德容雍州剌史太祖曰君还本州岛可谓衣绣昼行也】 胡质清高 【晋胡威父质为荆州剌史威自京师定省父赐绢一匹威曰大夫清高何得此绢质曰吾俸禄之余也后武帝问威曰卿孰与父清对曰臣父清畏人知臣清畏人不知是臣不及父】 杨秉清俭 【后杨秉雅素清俭为剌史二千石计日受俸禄不入私门家室贫窭并日而食】 高肇清能 【后汉高肇所莅五州皆以清能著称当时号良剌史】 李恂席皮 【东观汉记李恂为兖州剌史清约率下席羊皮卧布被】 羊祜遗犊 【晋羊祜为青州剌史于郡产犊及去职以官职所生遗之而去】 饮酌贪泉 【晋吴隐之为广州守有水曰贪泉隐之酌饮之因赋诗云云此水一歃怀千金试使夷齐饮终当不易心】 坐无完席 【晋吴隐之返家之日雅身而巳宅茆茨六间坐无完席以蓬为屏风】 庾亮谈咏 【晋书庾亮镇武昌诸佐吏殷浩之乘清夜其登南楼俄而亮至诸人将避之亮徐曰诸君少住老子于此兴复不浅便据胡床与浩等谈咏其垣率行已多如此】 鼓楼擒盗 【李崇为并州州多有刼盗崇乃村置一楼楼内一鼓盗发打之俄顷之闻声布百里遂多擒获诸鼓楼自崇始】 
　　总联 
　　册受临轩帝眷开天首郡　符分作镇贤推命世真儒　　昔共夸剌史荣哉　今安知太守乐也　　熊轼分符展骥腾芳于半刺　龙章宠异化鲲摅绩于二籓　　灿金鳌于海上　试铜符于淮南　　秦关秀毓骠昂千里之能　淮甸风行骀荡三春之气　　润沾九里　光借一方　　刀剑佩为牛犊时闻陇畔耕耘　萑苻消去妖氛载覩郊原禾黍　　白鹿随车　黄龙望府　　二百年帝里守凤钥以居留　十八属侯封握鱼符而卧护　　雄名北斗齐高　福曜南躔独朗　　藉光梓里追维燕市之绸缪　窃吹棘司喜述鹿车之治行　　唐何有乎韦李　宋且失其欧王　　栽花壮县清芬久播于中州　剖竹专城循政早腾于三月　　喜恊三刀　荣怀一檄　　化成有象岳中应复覩宋氏之桃　治号无为袖里何妨弄米家之石　　凤仪翔千仭直扬东壁之奎光　鸿羽渐三山先焕南闽之福耀　　鼎衡伫　望冠中朝　　画轼旋驱润洒隋车之雨　朱轓贲止联翩飞葢之云　　五马起家　双熊就郡　　试龚黄于海上首题御柱纪殊勋　征卓鲁于朝端掌握魁衡膺异典　　三辅开衙帝泽承流于蓼国　八公作镇仙风惠扇于芍陂　　白叟黄童交鹿　文章吏事兼优　　拔薤一本湏知游釜无鱼　秀麦两岐且喜画轓有鹿　　气薆闾阎　春生庠序　　此大贤临政之效业若劵焉　而后进禀教之忱何以策尔　　试宰中都虽雅慕夫羔羔不饰之化　观澜濠上尚有惭于游鱼知乐之风　　幸高仰前瞻寄卑栖于万厦　庶左提右挈微巨芘于二天　　三台之席巳虚　六字之霖且遍　　鸟台总宪八埏宗乔木之家　粉署宣猷一代跂调铉之望　　巍然千里之师　卓矣百城之表　　最政冠江南足令前朝无卓鲁　新纶来异北会知异代有夔龙　　郊雉自驯　铃鸦不挽　　皇运大开黼座重亲民之寄　循猷风动江城含化国之春　　听新歌于载道　嘉卓异于九重　　风声传海甸方看化洽无垠　圣主念苍黔忽覩春行有脚　　政成不日　福庇如天　　岩邑绾符雅望夙钦乎北斗　神州剖竹芳名益重子南金　　重此近畿　特资名世　　誉起神君卑叶三刀之梦　政优循吏顿兴五袴之谣　　符蛇生芍内之佯　睹鹿绕车前之瑞　　阳春布德无言桃李成蹊　天地不仁谁使桑麻遍野　　征黄可俟于九重　借冦愿深于万尸　　饮氷洁巳更无琴鹤之随　观火临民岂事渊鱼之祭　　直驩万物蒙安　顿喜一州受福　　鱼丘政誉方深两鹿之行春　蚕岭仁风忽兴五袴之谣暮　　福星绚彩　甘雨澍流　　空中白鹤居然河汉雄才　天半朱霞自是虱尘表物　　作万民之襦裤　为一部之帡幪　　福星绚彩宅生千里以清夷　甘雨涔流泽沛百城而渗漉　　野多麦秀两岐　门鲜薤丰一本　　鹤发同歌嘉誉骏旌双之日　螭头独立宠光鸿尺五之天　　宜掌书于枫陛　仅剖竹于兰阳　　汶水北南仅有循良而联壁　兖州远近何无牧御以枝铛　　江北循良第一　淮南治行无双　　惠盎江城沛千里保厘之泽　声流海宇壮一时藩翰之猷　　伫仰莺迁上国　行看鹭振清班　　才称伟矣共推命世之真儒　帝曰都哉宜任开天之首郡　　依五马以周旋　沽九里之波润　　况綘县行春曾巳过曲阳而取道　值苍头报晚未能持鞬櫜以先驱　　草木无知　阳春有脚　　金鸾锡命专城拜周牧之尊　铜虎分符剧郡领虞都之胜　　凛然剑犊无争　伟矣弦歌相续　　朱轮至止巳兴召杜之谣　紫阁从容会被姚黄之召　　三台之席己虚　六宇之霖且遍　　熊轼拥专城一路福星辉紫电　龟金彰异数九霄瑞日黄封　　颂溢四封　绩章三辅　　五符分竹使经纶镇汤沭之雄　千里徧棠阴岁泽丽江湖之涧　　作赋登楼　凝香啸阁　　惠日高悬于碧汉八公草木漾清辉　仁风嘘拂于青郊万户弦歌腾瑞蔼　　增秩赐金宠冠西京故事　佩牛带犊名高南国诸侯　　人忻甘雨随车　共卜稻孙遍野　　麟符敷政懋同卓异之猷　豸简廉能光荷褒扬之典　　黄堂开不夜之天　绿野乐有秋之岁　　岂弟宜人静息骇舆之马　宽仁化暴潜消游釜之鱼　　守凤钥以居留　握鱼符而卧护　　帝简尧母之乡俾为保障　民歌召父之政倚是帡幪　　合郡乐褰帷之赞　普天切揽辔之思　　咸池吐曜分剩照于幽遐　溟渤流膏沛余休于末润　　九迁无俟于及　六合咸期以作楫　　旌旗方指析竹马以来迎　鞭朴不烦侈弦歌而载颂　　文藻探奇于五纬　谋猷冠绝乎一时　　乾坤启橐檐帷铃阁尽生春　海宇凝阳调鼎戟枝先自暖　　愧朝常于弗胜　窃名器于非时　　台驾夙临满道梅花迎皂葢　诲言时听几回露湛映青毡　　传剌之屏屏　羡神君之化　　逵路式驱五马忻闻襦袴之谣　云端忽贲尺椷惊拜琼瑶之赐　　士希授指　民仰德威　　五马香车驿路载澄清之治　双龙画戟江城严震慑之威　　铜虎分符　画熊持节　　风凈案头无吏弊共称借鼎烹鸡　月明江上听渔歌相率卖刀买犊　　弸中彪外　裕后光前　　汾阴宝鼎行为清庙之光　淮海僊舟忽动阳关之色　　争观新剌史　想见大行人　　江表曳双鳬治精巍巍标北阙　郑封驰五马恩波滚滚沛南河　　棨戟霜新人生五马之贵　刀州斗大都城百雉之雄　　仁声茂欝于周行　政绩浑同乎汉中　　综金薤之琳琅夙蜚英于寰海　饮玉壶之沆瀣先小试于山城　　化臻三异　清绝四知　　颖川神爵征奇群黎庆洽　郑国羔羊品式庶邑钦承　　以宽仁化暴　本恺悌宜人　　誉起神右早叶三刀之梦　政称仁后争映一路之星　　谈咲拟春色并丽　精神与秋水同清　　宰邑蜚英久播鸣琹之化　监州借重暂宣佐剌之猷　　光先贲子箳篁　声早盈乎缝掖　　郎宿摇光台望剩隆夫山斗　福星莅极舆情允慰乎云霓　　朝堂称庆　淮海腾欢　　昭伐循良雅系具瞻之望　专城怙恃宜申孔迩之情　　何湏郄金于四知　奚待东矢于五听　　经纶素裕而心急于□时　抱负非凡而班窥于展骥　　伏明贤以抚百城　借硕辅而临千里 

　　○知县 【本朝建隆元年应天下诸县除赤畿外有望紧上中下四千户为望三千户以上为紧二千户以上为上千户以上为中不满千户为中下五百户以下为下掌总治民政劝课农桑凡户口赋役钱谷赈济给纳之事皆掌之有孝悌行义于乡闾者申州激劝以励风俗有戍兵则无兵马都监或监押三年始以朝臣为知县其间复参用京官或幕职为之朝臣知县自大理正奚与等始政和二年诏县令以十二事劝课农桑宜各遵行上副朝廷一曰敦本业二曰兴地利三曰戒游手四曰谨时侯五曰戒苟简六曰厚蓄积七曰备水旱八曰戒宰牛九曰置农器十曰广栽植十一曰恤佃户十二曰无妄讼自宋以来太平盛时人皆重内轻外士大夫皆轻县令之选吏部两选不注者甚多然后议所以增重激劝之法靖康初诏改官必为县七月诏凡初改官未曾实历知县者不许别除差遣续会要诏兴七年诏将寺监丞簿等任满巳改官人未历民事者各与堂除知县一次干道元年诏京官知县以二年为任虽屡有更革卒以三年为任二年御笔今后两任县令不除监察御史】 

　　三异 【后鲁恭传为中牟令专以德化为理郡国螟伤穙不入中牟河南尹袁安闻之使仁恕掾肥亲往廉之恭随行阡陌俱在桑中有雉过旁有儿童亲曰何不捕之儿言雉方雏亲瞿然起与恭诀曰所以来者察君之政迹尔今虫不犯境一异也化及鸟兽三异也童子有仁心三异也还以白安安因上书言帝异之】 为三辅最 【随书房恭懿授新丰令政为三辅之最上闻而嘉之赐物四百段】 元鲁山 【元德秀字紫芝为鲁山令诚信化人士夫高其行谓之元鲁山】 制锦 【郑子皮使尹何为邑子产日今吾子爱人则以政犹未能操刀而使制也其伤实多□有美锦不使人学制焉太官小邑身之所庇也而使学者制焉譬如田猎御射贯则获禽若未尝登车射御则败绩厌覆是惧何暇思获】 铜印墨绶 【前百官衰县令长皆秦官掌治其县万户以上为令皆银印青绶秩比六百石以上皆铜印墨绶】 鳬舄 【王乔传乔显宗时为县令有神术每月朔望朝帝恠其来数不见车骑密令太史伺望之言其临至有双舄从南飞于是举罗张之但得双舄焉诏尚方视则所赐尚书属履也】 天子 【宋沈宪传为山阴令政声人着孔珪谓人曰沈令料事特有天才当时称为良史】 文武才干 【李大亮少有文武才干为士门令躬捕盗贼太宗闻而嗟美下书劳之】 文武大才 【或谓孙秀曰李含有文武大才无以资入秀以为东阳令】 鬼神破胆 【孔氏六帖李杲为洛阳令严毅公正吏民畏之有刘共者过其境夜闻户外语声曰古今正人李令是也见其行事令人破胆我辈可以他县血食兼开户视之无物乃鬼神也】 神明君 【崔氏家传崔瑗为汲令开沟溉稻民赖其利长老歌之曰天降神明君作我慈仁义临民布德泽决渠作甘雨】 神君 【乔智明为隆虑令县民爱之号为神君又黄浮号为神君】 清白 【梁乐法才为建康令不受俸秩比去将至百金县曹启输台军武帝嘉其清白曰居职若斯可谓百城表矣】 清洁 【孔奋守姑臧令长力行清洁后破征单车就路】 建康政清 【顾宪之为阵康令性清俭强力为政清且美也】 贤者五人 【家孔子谓宓子贱曰子治单父众悦何施而得之也对曰不齐之治也父恤其子其子恤诸孤而哀丧纪子曰小节也小民附矣尤未足也曰不齐所父事者五人所友事者十一人子曰中节也中人附矣尤未足也曰此地之民贤于不齐者五人不齐事之而禀度焉皆教不齐之道孔子曰其人者乃于此乎有矣惜乎不齐之所以治者小也】 视人如子 【大传注又前召信臣传信臣迁上蔡长其治视人如子所居见称述又锺离意为堂邑令视百姓如视赤子】 为三公 【后赵申录为广昌令白乌巢其庭树甘露降其厅事后为三公】 为中大夫 【前没黯传武帝时黯迁荣阳令黯耻为令故称疾归田里上闻之召黯为中大夫】 为太傅 【卓茂为密令人如子人不忍欺教化盛行道不拾遗蝗不入界究武即位先访求茂为太傅封褒德侯】 拜为司隶 【萧育字次君为茂陵令会考课育第六而漆令郑舜殿见责问育为之请扶风怒曰君课第六裁自脱何暇为左右言令诣曹育曰萧育杜陵男子诣曹何也遂去官明日拜为司隶校勘】 为二川最 【韦嗣立累调双流令政为二川最】 为三河表 【胡绍为河怀令政教清平为三河令】 为天下一 【刘玄明为山阴令政为天下第一传翙为代玄明日作县令唯日饭一升莫饮酒此第一策】 为诣城首 【蜀志吕义为绵竹令乃心隐恤百姓称之为一州诸城之首】 惠养黎元 【通鉴玄帝纪玄宗开元元年引见京畿县令戒以岁饥惠养黎元之意】 武原开仓 【后苏章安帝时为武原令岁饥輙开仓廪活三百户】 引河溉田 【西门豹发民凿十二渠引河水溉民田至今得水利】 厚四民业 【唐百官志县令导杨风化抚字黎氓厚四民之业崇五土之利养鳏寡察冤狱】 教民种桑 【沈瑀为建人令教民一丁种桑十五株杮四株及梨栗女丁半之顷之诚林矣】 户口十倍 【新都令第五访三年之间户口十倍不其令童恢牢狱连年无囚流人二万余户呪虎伏罪】 决漳水生稻 【前沟恤志魏父侯时西门豹为邺令有令名至文侯曾孙襄王与羣臣饮谓羣臣曰令吾臣皆如豹之为人臣也吏起进曰魏氏之行田以百亩邺独一百亩是田恶也漳水在旁豹不知用是不智也知而不兴是不仁也仁智豹未之尽何足法也于是以起为邺令引漳水灌邺以富魏之河内民歌曰邺有贤令兮为史公决漳水兮濯邺旁终古舄卤兮生稻梁】 劝民耕桑 【韦维字文纪为内江令劝民耕桑】 劝民垦田 【唐李大亮劝民垦田岁大熟】 卜式试治民 【卜式为郎牧羊上林中上喜之式曰治民亦犹是矣以时起居恶者輙去母令败羣上奇其言试其治民拜缑氏令】 刘君见思 【刘陶字子奇除顺阳长覆案奸轨所发若神吏民歌之曰悒然不乐思我刘君何时复来安此下民】 民不忍欺 【滑稽传子产治郑民不能欺子贱治单父民不忍欺西门豹为邺令民不敢欺三子之才就能最贤】 民号番君 【前汉吴芮传秦时为潘阳令甚得江湖间民心号曰番君】 代民挽繂 【唐何易于传易于为益昌令县距州四十里剌史崔朴尝乘春与宾属泛舟出益昌旁索民挽繂易于身引舟朴惊问状易于曰方春百姓耕且蚕惟令不事可任其劳朴隗与宾客疾驱去】 生子以姓 【韩退之为阳山令有爱在民生子多以其姓字之】 职满百姓乞留 【韩纂为广昌令邻县襁负至者五千余家职满当代百姓诣府乞留诏嘉纂勤绩】 考满量留 【职官分纪寿张令张瘠考满之外量留二年以飞蝗避境故也】 增秩诏留 【京房传焦延寿补小黄令以候伺先知奸邪盗不得发爱养吏民化行郡中举最当迁三老宫属上书延寿诏增秩留】 为民父母 【前王尊传尊为安定守到官教告属县曰令长丞尉奉法守城为民父母抑强扶弱宣恩广泽甚劳苦矣守以今日至府愿诸君勉力正身率下】 爱如父母 【崔鸿十二国春秋比京录帐潭为和宁令百姓爱之如父母号曰慈君】 凤集其境 【荀氏家传藐字公然除太原榆次公为政以德而民怀之时有凤凰集其境晋武帝下诏褒美三□之如日月敬之如神明爱之如父母乐之如时雨】 鸾集学官 【王阜为香泉令吏民向化鸾鸟集于学宫】 鸾降庭木 【杨仲昌为孝义义令鸾降庭木】 铁船渡海 【九国志闽贾郁性峭直不容人吏文过为僊游令及受代有一吏酣醉郁怒曰吾当再典此邑以惩此辈吏扬言公欲再作县令犹造铁船渡海也郁闻之不言后复典旧邑时醉吏为库吏盗官钱数万下狱具状郁批榜之尾曰窃铜镪以润家非因鼓铸造铁船而渡海不假炉□因决杖徒之未几移治福清召为御史中丞】 猛兽渡江 【庾黔娄为编令治有异绩先时县多猛兽皆渡江临沮当时以为德化所致】 兽皆南渡 【刘平为全椒长五日一听事吏卒各就田业先时多兽每为人害平视事二日兽皆南渡】 虎皆出境 【袁珍为六合令虎豹鹰鹯皆出境】 蝗不入境 【杨球为茂陵令宽和多惠此县连年蝗灾不入茂陵又晋谢夷吾为寿张令时蝗发泰山至寿张界飞逝不集又后郑毅为令勤行德化郡人得遗宝县于道求主还之春大旱驺独致雨永平十五年蝗起泰山独驺界不集又卓茂为密令蝗不入密县界】 晋阳保障 【通鉴晋赵简子使尹铎为晋阳将行请曰为茧丝乎为保障平简子阳保障哉】 攀车充路 【刘宽除平陵令训人以礼满去百姓攀车拒轮充塞道路】 延英召对 【唐贞元间上召京兆府诸县令对于延英殿访以人之疾苦且慰谕之各赐衣一袭】 拜畿大郡 【梁何达自武昌太守除名后起为武康令正身励节高祖闻其能擢为卢城太守自县令拜为畿太郡近代未有之】 迁二千石 【循吏序梁武帝每选良吏务简廉平皆召见于前亲勉政通着令小县有能迁为大县令大县有能迁为一千石为吏者往往承风斯亦近代奖劝之方也】 朝堂锡宴 【玄宗时采访使回以陆浑及诸道二十六县孝详等政常循良帝皆降玺书奖饬明年县令数十辞赴职帝自制令长新诫以谕之仍于朝堂锡宴以遣之见宴公类要云】 新岁放囚 【臧荣绪晋书曹摅除临淄令有重囚大辟岁暮摅行狱问有何亲戚答曰有父母乃慨然曰新岁人情所岂不愿暂见家当如期还狱否众泣曰若得暂归死且无恨摅于是开狱出之至期相率而还也】 仇览教化 【后仇览传览为蒲亭长劝人生业农毕乃令子弟羣居就学轻恣者役以田桑朞年称大化览初到有陈元与母居母告元不孝览曰吾近观元井落整烦耕耘以时此非恶人是德化未至耳乃亲到元家与母子饮因陈人伦孝行元卒成孝子乡邑谚曰父母何在在我庭化我鸣枭哺所生】 宣政试策 【通鉴或言于玄宗曰今岁选举太滥县令非才及入悉召县令于宣政殿庭试以圣人之策惟鄄城令韦济词理棹为第一开元中诏郎宫缺择尝任县令者】 牛刀 【语阳货子之武城闻弦歌之声夫子莞尔而笑曰割鸡焉用牛刀子游对曰昔者偃也闻诸夫子曰君子学道则爱人小人学道则易使也子曰二三子偃之言是也前言戏之耳】 察告杀牛之奸 【言行录包孝肃知天长县有诉盗割牛舌者公使归屠其牛鬻之既而有告私杀牛者公曰何为割某家牛舌而又告之盗者惊伏】 使知养老事上之义 【张横渠先生为云岩令以厚俗为先每以月吉具酒食召乡人高年会于庭亲为劝酬使人知养老事义问民疾苦】 奇才 【言行录陈述古知河阳县会富公移镇河阳一见公即厚遇之燕游必与之偕吟咏袜俎更和迭倡富尝曰陈著作奇才人也】 告以孝悌忠信 【程伊川撰明道先生颢行状公知潭州晋城县民以事至邑者必告以孝悌忠信度乡村远近为保伍使之力役相助患难相恤奸伪无所容俗不知为学先生择子弟之秀聚而教之邑几万室三年之间无强盗及阃死者先时民惮差役及则互相紏诉乡邦为仇先生尽知民产厚薄第其先后按籍而命之无有辞者】 晞颜美政 【言行录范延贵为殿直押兵过金陵张忠定为守因问曰天使沿路来还曾见好官员否延贵曰昨过袁州见萍乡邑宰张晞颜者虽不识之知其好官员也公曰何以言之延贵曰自入县境驿传桥道皆完葺田菜垦辟野无隋农及至邑则鄽肆无赌博市易不敢喧争夜宿邸中闾更鼓分明以是知其必美政也公大笑曰晞颜固美矣天使亦好官员也即日同荐于朝晞颜后为发运使延贵亦为阁门祗侯皆号能吏】 
　　联 
　　昼静鸾翔满座清风披玉尺　庭虚鹤舞一钩明月映氷壶　　伏雉兴谣　甘棠比咏　　鼓琴卧治仁风飘百雉之雄　章甫兴谣惠露洒二天之渥　　仁声盈众目　遗爱在舆情　　桑麻课四月之工十庐机杼　禾黍观三秋之获万室仓箱　　庆溢朝绅　欢腾编户　　望重台垣暂试分符夸锦制　化行邻国丕闻击壤和弦歌　　世德弥光　人心最快　　仁风飘拂琴鸣同鹤唳偕清　甘雨涔流柳色与花荣并茂　　薄陈沼沚　代申珠环　　谏垣虚左觇内召以拜黄扉　文部握铨伫乔迁而飞赤舄　　宠溢百朋　价增十培　　技试割鸡讼简廉移花影静　才堪展骥政清琴挟竹声寒　　鸾品高栖　鸣逵暂驻　　贤人宰吾城散牛羊于阡陌　民间不扃户鸣机杼于茧丝　　西台伊迩　东阁非遥　　烹鲜治效花香烂满悬之桃　治剧邑先鳬影下云端之舄　　奎映宸枢　尘飞海内　　北斗推天百物周玄英之令　东风应律群芳启青帝之辰　　倚马才高　搏鸭志奋　　牛牧雨声草莽有天皆化日　犬眠花影桑麻无地不逢霖　　三箧羞称月露　九翎益厚天风　　骢马出丹霄六洞晴光明日月　彤帷分赤县双溪蔼色壮风云　　毓灵秀于庐阜孤丘羡丹凤之杰出　对礼乐于丹枫紫禁夸杞梓之荣收　　政先百里鸣琴江右甘裳歌蒲野　泽借一方驯雉宁阳化雨喜随车　　葢乐只父母真士庶所心皈　而展也斗山尤属僚所首戴　　海波晏谥　岁计丰登　　宓琴术术欣听四境之弦歌　乔舄翩翩闲吟半池之鼓吹　　夜深犬吠花村　雨后人耕绿野　　言文学教武城墨绶星悬官制锦　宓君子治单父朱弦日永县为棠　　跨九龙而崛起曲江夸夺锦之才　携一鹤以遨游东海振鸣瑟之化　　千里月明玉想光仪辉凤甸　一方星聚剑占紫气烛龙乡　　恩纶首拜　美锦新裁　　中天悬列宿辉联紫极之宫　午夜灿长庚光蒲赭圻之地　　弦歌万寿　乐奏九章　　龙见在田甘雨洒文明之润　鸿飞遵渚衮衣流信宿之歌　　哦松古邑　茹糵章江　　云霄从此隔岂勤北斗之胆　日月若为萦倍切南楼之恋　　丞不负丞　令而善令　　盈途声播欣同直指之推扬　题作勋高更见重朣之眷顾　　曩年扳附　深荷雅情　　星明昂次九重占梦傅之祥　宿应陵阳万姓切依刘之望　　谨持鱼素　恭迓龙光　　襹鹤雏六翮蚤翔于云路　骖驔骥足千金高市于燕台　　吴中岩邑　宛右山城　　鄂渚恩波流不尽漳水常清　庾楼明月复相悬籍山增□　　曾惊虎渡江千　快覩鳬飞境上　　矧召在前杜在后同来父母之邦　知曹有法萧有规总出子民之道　　东垣圶聚文光早射于女墟　南浦烟清瑞气先呈乎绣谷　　文章无力　造化制人　　扶摇搏六月之翼旻漠风高　铜章筦百里之权湖山日丽　　光浮卫玉　藻逸潘花　　持心止水恩波不尽汇沧溟　矫足嵩行屐迹弥高充眼界　　家徒四壁　殽具八珍　　雨浥轻尘京邸飞王乔之舄　云辉皂葢金楼鸣宓宰之琴　　车马盈门　旌麾载道　　伫殊勋于近邑夙欣棠舍阴浓　惊至德之亲临其庆枫宸锡宠　　御兰芬于绝代咸称楚国词人　挺芝秀于巍科齐道清朝才子　　才豪无敌经年普化日之光　政妙有神嘉水沃甘霖之泽　　恩深花县　声达槐垣　　■〈涑鸟〉瑞双双巳兆乌翔栢府　鲲程灿灿先交鳬集苏门　　爰调宓子之琴　暂试叶公之舄　　夜户常恬鸡犬巳不惊于旧　昼帘琦静雉雊将再驯于新　　彩笔淋漓幻写阳春暮雨　灵襟披豁轻含广泽雄风　　满腔惠泽　一片真心　　清风嘘百里香缠沮水之觞　化雨洽三旬泽润泮宫之藻　　清畏人知　才长独断　　雨行琴鹤绕竹马以布纮歌　四壁图书蔼花城而植桃李　　天朝课最　花县恩深　　榻从夜觧巳倾仲举心谭　筩复晓传更奉孟公手教　　益深欣慰　弥切感衔　　燕北共看花得意夺龙头之锦　畿南同剖竹加飡遗鲤腹之书　　器宇濯洞庭之水一色澄清　词源撼岳阳之城千层澎湃　　胸罗万象　笔扫千军　　天降神君更牖鼠屋雀之化　民□父母涤捕蛇猛虎之苛　　疏恩北阙　徼润东溟　　甑冷尘飞彷佛携来寉瘦　帘闲□永优游揉就琴调　　白雪才名　青天问望　　花县德鲜小试调羹妙手　江城制锦预施补衮洪木　　帝简良臣　人归父母 

　　○县丞 【国初不直丞天圣中因苏耆请开封□县始各置丞一员在簿尉之上仍于有出身幕职令录内选充元佑元年诏因给纳常乎免设置丞并行省罢如委是事务繁剧难以省罢处令转运司存留崇宁二年宰臣蔡京言熙宁之初修水土之政行市易之法兴山泽之利皆王政之大请县并置丞一员以掌共事国史外补云县丞昔大邑有之至是不以邑之大小皆得置丞使主管常平坑治农出水利大观三年诏昨增置县丞内除旧额及万户以土县令委是事务繁冗拜虽非万户实有山林泽薮坑冶之利可以兴修去处依旧存留外余皆减罢续会要建炎元年诏罢亟系嘉佑以前员阙拜万户处存留一员余并罢绍兴三年以淮东累经兵火权罢县丞十八年置海陵丞一员中兴会要】 

　　以职事对府 【张玄初为县丞尝以职事对府不知官曹处吏白门下责之时扶风徐业亦大儒也闻玄诸生试引见之与语大惊曰今日相遭真解蒙矣遂请上堂间难极日】 清静无欲 【后张玄字宗君迁陈仓县亟清静无欲专心经书】 赞府 【南部□书云裴子雨为下邳令张晴为县丞二人俱有声气而善言语曾论事移时人吏切相谓曰县官甚不和长官称雨赞府道积终日如此不和也】 纵囚自归 【唐书唐临为万泉丞县有轻囚十数人会春暮时雨临白令请出之令不许临白明公若有所凝临请自当其罪令囚请假召囚悉令归家耕种与之约令归系所囚等倍感恩义至时毕集诸狱临由是知召】 正心诚意之学 【言行录杨万里谥文节丞零陵张忠献公谪寓焉勉公以正心诚意之学佩服其言遂以诚名斋】 议事佥檄 【本朝元符诏县丞簿尉日赴长官厅议事及佥书文檄】 论免和籴 【系年录绍兴十八年旱诏民租十之八而和籴尚在海盐氶丁安义语其令曰岁饥常赋且不充个应复有和籴使上官怒安义当以身任之檄屡至安义抗论反复卒赖以免】 处事益明 【楼政媿集汪大猷字仲嘉为金华丞处事益明其阳必信文引可以质钱至有以润其屋者】 邑人颂遗爱 【杨龟山撰钱忠定公墓志公丞临安县民转徙豪右冒垦其田县不能置者悉夺还之流民复业又除二税积弊以蠲民瘼至今邑人颂其遗爱】 惠爱民称 【传忠肃公承家传公字公晦知洛州永平丞在职清谨惠爱及民民到于今称之】 
　　联 
　　□行作吏缘饰皆儒雅之条　再转为丞殿最必清真之誉　　出纶枫陛　涉笔槐厅　　幽桂遗蓁几为大贤而称叹　老槐巨竹不妨佳句之吟哦　　命锡芝函　权分谷壁　　摘纸以书名岂循往陋　召席前而赐对行展壮猷　　调官铨曹　贰令剧邑　　理红药碧苔之咏宜属雅才　为老槐巨竹而来足知高致　　早同州里仅闻关西夫子之名　晚并官僚始读蓝田县丞之记　　题曲江之名夙尝托契　赞武功之理兹幸为寮　　祗膺宸渥　屈贰男封　　给札而赋上林会有开于荐口　草书而招赞府行入掌于词头　　涉笔占位始临鴈鹜之行　登明选公行接夔龙之武　　肃膺芝检　荣贰花城　　水循除而■〈浖虎〉■〈浖虎〉宁久伴于真清　气凌云而飘飘行尽摅于雅素　　丞虽负余聊复尔耳　世岂舍我姑少迟之　　俯为涉笔之游　来赞鸣琴之化　　对蓝田之巨竹老槐期虽近　看三馆之来禽青李伦命将颁 

　　○主簿 【本朝开宝三年诏诸县千户以上置令簿尉四百户以上置令尉令知主簿事四百户以下置簿尉主簿兼知县事实录咸平四年王钦若言川陕县五千户以上请置簿自余仍旧以尉兼从之嘉佑五年婺州四县置主簿】 

　　千里驹 【三辅决录韦元将为郡主簿杨处称曰韦主簿有长城之风昂昂千里之驹】 百里鸾栖 【后汉仇览传字季智一名香考城令王涣署为主簿谓览曰主簿闻陈元之过不罪而化之得无少鹰鹯之志耶览曰以为鹰鹯不若鸾凤涣谢遣曰怾棘非鸾凤所栖百里岂大贤之路今日太学曳长裾飞名誉皆主簿后耳以一月俸为资勉以太学其名大振云】 移文驱虎 【唐顾少连传以拔萃补登封主簿邑有虎孽民患之少连命塞陷穽独移文岳神虎木为害】 处事敏速 【唐李畬为泛水主簿处事敏速甚有声称虽村童厮养一阅无不知替代姓名者累转国子监司业】 徐浩文学 【唐徐浩以文学为张说所器调授鲁山主簿说荐为丽正殿校理三拾遗仍为校理】 集教县庠 【言行录陈古灵先生襄字述古为浦城簿集好学者教于县庠由是为父兄者更相紏成不可以非礼千吾簿焉】 关中号三杰 【渊源录朱光庭调万年主簿邑人谓之明镜时程伯淳主鄂县簿张山甫主劲簿与公皆以才名称关中号为三杰】 通易 【伊川文集明道元生为上元簿谢师直尹洛时曰某往在上元某说春秋犹时见取至言易则皆曰非是某谓君皆通易者也监司谈经而主簿乃曰非监司不怒主簿敢言非通易能如是乎】 宰相器 【杨诚斋集叶正简公颙调广东南海主簿府帅待制曾闻告其子□曰叶主簿宰相器也汝往见之因倡诸部使者荐于朝】 
　　联 
　　印曹　紏县　　鸾栖　枳棘　　凤凰千仭不辞栖棘之卑　鲤鱼尺书□报戍瓜之及　　骅骝开道会即秼天山之禾　鸾凤冲霄姑少栖人间之枳　　屈就棘栖　荣趋瓜戍　　两府以孙宝为可如彼斯何　百里非仇览所栖自此升矣　　岂应短簿　而滞长身　　但欲识荆不愿封侯一万户　且将诣习胜读儒书三十年　　乃屈丹铅之点　暂为朱墨之勾　　王涣之得仇览谁枳棘之栖鸾　杜甫之迸封郎夸渥注之出骥　　耳观竞秀　伫即蜚英　　倚赖巨鳌之钓时来为之　低回祥凤之栖公等安在　　难为弟难为兄　能令喜能令怒　　祭宠而请北邻顾何妨于高士　栖鸾而以枳棘恐难屈于大贤　　深丛见孤罴曾听阿房之读　远方遗双鲤来司临邑之曹 

　　○县尉 【元丰五年诏重立法地县尉并差使臣元佑元年苏□言旧法县尉皆用选人近岁并用武臣白改法以来未闻盗贼为之衰息青复旧法诏除沿边县尉依旧外余并差选人崇宁元年诏圱法地县尉旧差武臣处并依元丰法见续会要】 

　　聪明尉 【魏奉古授雍丘尉尝公燕有客草序五百言奉古曰此旧文援笔例疏之草序者默然自失列座抚掌奉古徐笑曰适览记之非旧习也由是知名时廷莅汴州召奉古前曰此聪明尉耶】 清心苦节 【裴景升为尉氏尉考满剌史皇甫亮曰裴尉岂可使无上考为之词曰千里无代步之马二月乏聚粮之资清心苦节从此可知不旌此人无以激劝】 铁面少府 【楼攻媿集杨王休字于美调台州冀岩尉邑有豪民武断一方具得其奸状自于郡默隶他州闾里讙传称公为铁面少府】 手戟刺盗 【言行录苏文忠公知□□□有夙臧尹遇羣党惊□□□以名□□□公召汝阴尉李直方谓之曰君能擒此当□言于朝乞行优赏直方缉知所在躬往捕于戟剌而获之】 
　　联 
　　梅仙　隐吏　　彩捧　侮隐　　平时仰德钦闻谷口之名　雅志在民肯薄河西之尉　　阀阅高华识典刑之旧德　弓刀徼逻托事契于新僚　　显奉新恩　屈临仙隐　　一雷承乏所须僚□之贤　两义绸缪乃得诗书之友　　拟自铨曹　掾于岩邑　　天池直上难量激水之鹍鹏　伊阙未留会有呈祥之鸂■〈涑鸟〉　　村无大吠　店有鸡声　　行麒麟于地上未空冀北之羣　尽狐兔于草中先蹙郭东之宄　　致百里无鸣桴之警　宽万室不安枕之忧　　恊赞鸣弦之化　□资彩棒之威　　一尉东南郡汉儒纪置吏之源　万里西北风唐人畏宦途之远　　鸂■〈涑鸟〉双飞好报金滩之瑞　孔鸾斉列行通玉笋之班 

　　四六鸳鸯谱卷之十二终
</div>
    <div class="pagination">
<a href="四六鸳鸯谱_page19.html">上一页</a><span>...</span><a href="四六鸳鸯谱_page15.html">15</a><a href="四六鸳鸯谱_page16.html">16</a><a href="四六鸳鸯谱_page17.html">17</a><a href="四六鸳鸯谱_page18.html">18</a><a href="四六鸳鸯谱_page19.html">19</a><span class="current-page">20</span>
    </div>
    <div class="pagination"><a href="index.html">返回目录</a></div>
</body>
</html>
