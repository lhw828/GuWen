<!DOCTYPE html>
<html>
<head>
    <meta charset="UTF-8">
    <title>蟫精隽 - 第 7 页/共 11 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>蟫精隽 - 第 7 页/共 11 页</h1>
    <div class="content">　　明　徐伯龄　撰
　　仁人之言
　　宋和鲁公凝有观画鹰猎诗云虽是丹青物沉吟亦可伤君夸鹰眼疾我悯心忙岂动骚人兴惟増猎客狂鲛绡百余尺争及制衣裳范文正公仲淹见之叹曰真仁人之言也予惟世之咏物题画者果能注此意耶
　　悼铁崖
　　梦观讲师名守仁字一初我国初之髙僧洪武间仕为僧録司右讲经幼学于铁崖杨先生亷夫先生卒讲师哭之诗云玉笙声断泣龙君撼树蚍蜉谩作羣一代春秋尊正统两朝冠冕在斯文他生有约寻圆泽后世何人识子云旧业门生今几在下车空拜马陵坟所谓情词两到恩义兼尽者也讲师又宿参寥泉诗云新构层层出翠霞古泉歴歴走金沙潜公丽语无人鉴憔悴西风白藕花又题翡翠图云见说炎州进翠衣网罗一日徧东西羽毛亦足为身累那得秋林静处栖又咏雪芦鹡鳹图云断石残芦雪半消悲鸣如念弟兄遥北风原上重回首愧杀淮南尺布謡皆非徒作感慨尤深亦可以观世道之变矣
　　苏武慢
　　国初三山林鸿子羽尝作苏武慢八章旷视一世今録其其四云家本儒流身穿缝掖出入义途仁里洞鉴心机冥捜海岳博得一贫如洗作赋南宫吟诗北苑万句不如杯水问先生何苦如斯祗是好之不已　最爱是竹寺秋眠花楼夜饮醉倒不知天地礼法之徒是非评论看得不如蝼蚁勘破兴亡超乎流俗莫怪不营生理吐胷中万斛珠玑防个富人能比豪气为何如哉
　　喷嚏
　　栁氏旧闻唐宗于诸昆弟友爱弥笃呼宁王为大哥每与诸王同食因食之次宁王错【七过反】喉喷上髭王惊惭不已上顾其惶竦欲安之黄幡绰曰不是错喉是喷帝上大恱
　　闲忙
　　幼甞见小说载东坡山谷行闲忙令有云闲似忙蝴蝶双双过粉墙忙似闲白鹭窥鱼立浅滩石湖范成大有睡起诗乃用闲里忙静中动之句尤道人所未甞言为可嘉也诗云憨憨与世共儿嬉兀兀从人笑我痴闲里事忙晴晒药静中机动夜争碁心情诗卷无佳句时节梅花有好枝熟睡觉来何所欠氊根香软饭流匙意思冲澹雍容闲雅氊根事见蜀僧蒸豚诗尝读东坡仇池笔记云王中令全斌平蜀还入一寺主僧醉甚公欲斩之求蔬食云有肉无蔬进蒸豚甚美公命赋蒸豚诗立成云嘴长毛短浅含臕乆向山中食药苖蒸处已将蕉叶裹熟时兼用杏浆浇红鲜雅称金盘饤软滑真堪玉筯桃若把氊根来比并氊根自合吃藤条公大喜与紫衣师号氊根谓羊也
　　表里风雅
　　宋参寥有絶句云髙岩有鸟不知名欵语春风入戸庭百舌黄鹂方用事汝音虽好复谁聴可与鸳鸯青蝇诗表里予谓似为东坡诗案事设也
　　米老庵
　　吕居仁轩渠録云米元章居镇江甞于甘露寺榜其所寓曰米老庵后大火惟李卫公塔及米老庵独存元章作诗云神护卫公塔天留米老庵有戏之者各添两字云神护李卫公塔飒天留米老娘腌臜葢元章母入内为收生婆也元章以母故命官云
　　萨天锡
　　元萨都拉字天锡本西域人官至闽省宪司知事能诗以赋宫词得名其四时宫词可谓豪险富丽者矣
　　红尘一骑
　　唐杜牧之过华清宫长安西望绣成堆山顶千门次第闲一骑红尘妃子笑无人知是荔枝来
　　樱桃诗
　　读羣居解颐尝见载史思明继逆至东都遇樱桃熟其子在河北欲寄遗之因作诗同去诗云樱桃一篮子半熟一半黄一半寄懐王一半寄周圣懐王其子也诗成賛美之者曰明公此诗大佳若能将一半寄周圣在上正叶韵思明大怒曰我儿岂可居周圣之下圣葢其子傅也
　　红杏闹
　　宋宋景文公子京赋词名玉楼春云东城渐觉风光好皱縠波纹迎客棹緑杨烟外晓云轻红杏枝头春意闹浮生长恨欢娱少肯爱千金轻一笑为君持酒劝斜
　　阳且向花间留晚照遯斋闲览云张子野郎中以乐章名擅一时宋子京尚书竒其才先见遣将命者曰尚书欲见云破月来花弄影郎中子野屏后呼曰得非红杏枝头春意闹尚书耶遂出置酒国初释祥止庵春日书懐诗云病余肌骨未全苏短杖朝来试一扶不见杏花红似闹一年春事却如无葢用景文句也
　　题邵庵集
　　陈众仲旅题虞邵庵伯生诗集后云忆昔奎章学士家夜吹琼管泛流霞先生归卧江南雨谁为掀帘看杏花葢用邵庵风入松词中事也与张蜕岩仲举词留意江南杏花春雨和泪在罗帕意同固邵庵之事也
　　水晶宫
　　吴兴郡志明月楼在子城西南隅苕溪诗话云刺史杨杰次公有诗云江南地暖少岩风九月炎凉正得中溪上玉楼楼上月清光合作水晶宫故因以名云赵魏公子昻呉兴人所以有水晶宫道人之号龙溪叶居仲提学题李博士扇诗云水晶宫里树乱后情懐百不堪便面溪山宁得似满汀烟雨梦江南
　　邓司封
　　南海邓观善以南昌教授擢吏部验封主事我仁皇赐改名林晚年来居吾杭诗文为一代所推重甞于保安州留别瞿存斋诗云两鬓西风吹断蓬杖藜扶病看秋容菊花浑似诗人瘦山色不如归兴浓紫塞一杯桑落酒彤庭五夜未央钟燕鸿岐路东西去此后相思意万重又春夕旅懐云万里东风故国情十年几度鳯凰城衡阳鴈尽春三月巫峡猿啼夜二更席上狂言因酒得镜中华髪为愁生静观富贵如云转拂袖归来任俗争又有妆楼十咏诗传于世
　　存斋逸稿
　　存斋瞿先生宗吉平日著作散亡者盖不少也暇日得其逸稿摘其尤者録以自适凡律诗近体共八篇又絶句四篇题则天故内云堪恨当年武媚娘斗持唐玺坐明堂不思仙李方三叶却爱莲花似六郎废苑荆榛来雉故宫禾黍没牛羊尚余数仭頽垣在遥对龙门山色苍秋日书懐云五穷何日是归年防废奴星结栁船善价谁求司马赋痴心欲借尉迟钱六通未具难成佛九转无功谩学仙一事尚为今日幸免供徭役为无田暮春书事云过墙新竹翠交加緑树隂隂噪乳鸦花到酴醿春结局鸟鸣鶗鴂客思家煮茶汤沸风声转梦草诗成日影斜零落残红青子满渐看金弹熟枇杷睡起呼童扫落花石泉槐火试春茶树林深处蜂王国帘幙隂中燕子家栁絮乘风飐砚水竹枝揺雨落牕纱幽居莫道无官况鼓吹犹存两部蛙茅屋三间白板扉从教四壁叹多违扬雄投阁功名薄王粲登楼事业非白昼梦囘梁燕语青天目送塞鸿归东门黄犬华亭鹤举世无人悟此机清明即事云风落棃花雪满庭今年风景又清明游丝倒地终无意芳草连天若有情满院晓烟闻燕语半窻晴日看蚕生秋千一架名园里人隔垂杨听笑声夜凉云萧萧木叶打窻扉又送新凉入弊帷暖不及时秋后雨淡而有味客中诗还家自愧苏秦妇交友谁知蔡克儿不寐起来搔首坐绕庭促织替人悲有感云世事年来似奕碁可堪嵗月去如驰肉生髀里英雄老金尽牀头富贵迟蹈海莫追天下士折腰难事里中儿可怜满眼新亭泪对泣无人只自悲京城清明赋絶句云兼旬蹭蹬在京华又见东风御栁斜客里不甘佳节遇借人庭馆看棃花池河道中云牵牛花碧荳花黄血色蜻蜓水忙又在渔村斜照里数声短笛隔垂杨斋居观物云蕉叶隂隂艾叶香菖蒲苗短菊苗长夜来知有蜗牛过一道银光在粉墙出巢新燕傍帘帷乳鸭浮沈水满陂叶底青虫时节至化为蝴蝶上花枝
　　山村闲居诗
　　仇山村仁近闲居絶句十章今摘其二优游自得以避乱世气和词平若不与世故者在易蛊之上九所谓髙尚其事先生有焉诗云堦前紫蔓金丝草篱角红垂锦带花梓泽平泉易消歇春留富贵与诗家茶瓯纱帽惯迎賔不是诗人即道人细雨斜风君莫出緑隂门外有红尘
　　叹交游少
　　聂东轩大年自已初度日写怀诗云五十一年车下坡又逢初度意如何牀头渐觉黄金少镜里还怜白发多人笑能诗贫杜甫天容善饭老亷颇相知惟有梅花在自折南枝伴醉歌又次韵答祖芳云几年逺别喜重过白首相看奈老何富贵不来真有命齿牙虽脱尚能歌频沽市醖销红烛遥指天星出绛河惟我与君情莫逆他人平地起风波呜呼四海兄弟交游岂止一祖芳而已哉盖以寡合有激而云然耳故又托于梅花甚矣交谊之难也
　　诗有警策
　　国初髙僧宗泐季潭有偶成诗云人事天时不可常才逢炎暑又逢凉芭蕉似解知秋早蟋蟀如能识夜长向日髙台还走鹿只今沧海已成桑慇懃説与权豪客鸟尽良弓合自藏警防之意深矣可谓明哲保身知几之君子乎
　　游鉴湖
　　宋淮海秦少游观工于词古今词话言之悉矣而其诗律纎秾艶巧故时人有苏东坡词似诗秦淮海诗似词之语其游鉴湖诗云画舫朱帘出绕墙天风吹到芰荷乡水光入座杯盘莹花气侵人笑语香翡翠侧身窥緑酒蜻蜓偷眼避红妆葡萄力缓单衣怯始信湖中五月凉翡翠蜻蜓之句俊词也可谓镂冰翦水者矣鹤窻马浩防评周秦之词以周尚言情而秦则情景俱到似冠清真之上者信然







　　蟫精隽卷九
　　钦定四库全书
　　蟫精隽卷十
　　明　徐伯龄　撰
　　钟狂客
　　广东钟狂客名禧甚有诗名能书淮安督理漕运总兵官平江伯陈公既取归幕下成化壬寅尝过杭友人招游西湖寄之诗钟和曰湖光山色景宜秋君不来招也去游已办蜀川千丈锦为谁今日尽纒头万顷西湖水贴天芙蓉杨栁乱秋烟湖邉为问山多少每个峰头住一年信乎狂客也
　　子夜歌
　　稿简赘笔云吴中俗言俚曲有云消棃应郎心上冷甘蔗应郎身上甜又云罗裙十二折小妻也是妾遂采为子夜歌二章云消棃得能冷甘蔗得能甜总应郎心上为侬素比缣桃根复桃叶罗裙十二褶阿郎自欢侬小妻也是妾
　　秋扇赋
　　鸟尽弓藏人情之常在秋日之故扇亦弃置之所当昔者春丛谢妍祝融司权赫曦炎炎如燔如煎如火之燎原烛龙飞天栖鹘喘息乎危巢濳鱼噞喁乎深渊客有御渠渠夏屋登楚楚芳筵者莫不流汗浆于四体坐炊甑乎一防御轻绡于挟纩啖嘉羞兮吞氊也于是举尔于笥箧之中置尔于懐袖之前一挥而清风徐来再挥则烦襟以蠲向之酷虐之暑若奔流之赴壑激矢离变燠室如清虚之府暍人拟逍遥之仙当是时也尔尽心于所事亦职分之当然虽辅覇之管仲忠君之鬻拳恐未可并驾而齐肩也孰知璇玑不停节换辰更火老金生天髙气清忽凉云防防玉露霄零蟋蟀入于牀下寒泉号乎林坰时闻庭柯槭槭发为商声必若鹭羽同乎雪白齐纨比夫月明徒障西风之汚尘扑天街之流萤矣惜乎屈髙材而小用是倒施而逆行夫用舎之眹兆不于此乎焉徴尔乃知防若神奉身而去以安以宁积厚劳而不伐负丰功而不矜于斯时也可谓退之以礼允宜保其令名虽封留之子房思莼之季鹰亦未能蹈华武而挹芳馨也嗟夫天开地辟有人有物为造化者赋予不一或始通终塞或先难后获鲜不欣欣于得戚戚于失求其合乎中庸尠什一于千百何斯扇之独臧匪炎凉之能惑善随时而卷舒宁悔尤其穷阨世之人有如此夫吾所以服其明徳予内弟鹤牕马浩防之作也葢亦自况焉
　　禽言
　　禽言自梅宛陵圣俞朱文公元晦梁隆吉之后无出其右者及观杨铁崖廉夫有提葫芦一首语虽谑浪俊快使人耸动其词云提壶提壶沽酒何处沽乌程与若下美酒髙无价小姑典金钗劝郎醉即罢君不见城中官长葫芦提十日九日醉如泥规讽有味
　　诗善讽
　　南宋时驿路有白塔桥印卖朝京里程图士大夫徃临安必买以披阅有人题于壁曰白塔桥邉卖地经长亭短驿甚分明如何只说临安路不数中原有防程又寳庆丙戌袁樵尹京于西湖三贤堂卖酒有人题壁曰和靖东坡白乐天三人秋菊荐寒泉而今满面皆尘土却与袁樵趂酒钱又项羽庙在杭近郡三衢十八里外樟戴市市人失火延及庙有人作诗云嬴秦乆矣酷斯民羽入关中又一秦父老莫嗟遗庙燬咸阳三月是何人虽皆不识作者为何人而调笑畅快可谓善戏谑兮者矣
　　咏豆腐
　　尝闻故友许廷晖暹为予言得人作豆腐诗深于咏物工巧极致诗云传得淮南术最嘉分明水底炼精华二轮磨上流真液百沸汤中滚雪花瓦缶盛来云有影金刀细切玉无瑕要知滋味谁能识都属禅家与道家
　　也秃
　　六书实小学之一端古人自幼洒扫应对进退之节之余即习之尤不止乎书法一事云尔则凡吉凶军賔嘉之礼与夫云咸韶夏武之乐五射五御九数之事莫不次第而为之今之白首穷经犹不能谙六书一事是何今人之不如古耶不特今也自秦以书变古篆书法渐壊至于羲献大壊而六书湮矣夫以许慎且凿空臆谈余又岂足言耶试举一二言之许慎说文也字篆文也象形女子隂也又秃字古人有见病秃者从禾中出又秃人头疮若禾黍然故今制字从禾从几陋哉斯言葢也长尾虫蚁头似口圆身像腹曳足像尾即今之蛇固象形也禾音稽篆文禾反禾也木朻屈而不能上伸也人秃者髪亦不能上舒故制字从禾从几几即古人字葢防意也纷纷千古无能探其理者六书本义号称书法正宗犹不能知况其他乎甚矣探讨之难也
　　卢生传
　　近见友人持卢生传以示葢集海错名而为之是可以嫓美桑寄生者矣向见陈子矜传乃集三百十一篇诗名而作者是知古今文人游戏其命意畧同云传曰卢生名鲙字伯鱼吴人也禀性鲠介少习书兼精畴河洛之数以文章举进士不第遂弃蝌斗业学拥剑读太史公范蠡兵法曰熟此则取苏秦黄金印易事耳厄于贫惟枯淡菜羮蔬食而已有水母怜之每饭生生进前谢曰吾必重报母水母怒曰阿老婆牙齿衰落暮景龙钟特哀君而食讵望报乎观子不凡异日必蛟龙得云雨终非池中物也明年嵗饥海若盗起有刘黑獭者聚恶少数千剽掠人财贝珠寳又有乌郎者亦聚徒甚众皆黑画其靣以相识别号曰乌贼常乘小鱼蜃出没海岛鲛室之民甚苦之后与黑獭圑合推黑獭为首聚益盛朝廷遣江防徃捕之乆不下卢生素善江防幕下士车螯因螯而求见焉防亦素闻鲙名倒履出迎炮鳖鲙鲤具礼待之曰小子见识如井底蛙今海若之盗乆不下望先生见教焉鲙曰乌贼跳梁犹釜鱼幕燕势必不久观其出没如鬼如蜮不易擒获茍非以计诱之徒鹬
<子部,杂家类,杂说之属,蟫精隽,卷十>蚌相持悠悠嵗月无益也不若敛沿海师旅之众诈回师多匿战舰圑鱼浦中彼见吾去则如大壑纵鳞必洋洋而来足下将水虎之兵就海水圑合邀其归路不过十日当悉取贼辈尸诸枯鱼之肆愿足下无以江淮白靣书生之言而忽之防然其计喜曰虏在吾目中矣即辟鲙为清江使者翌日命沿江屯驻尽彻爨班师黑獭闻之果悉众来舍舟于鰕蟇陵下上岸纵兵大掠防命偏将刘鲲出其不意率赤鱓三千与之接战胜负未分麾向所伏战舰棹犀手卒鼓噪而前鼍鼓震天地射工注矢如雨贼遂大败车螯卢鲙各乘海防船防乘黄龙大艘断其归路贼众望潮挐舟弗及溺死甚众生擒一人销金抹额黄颡黑面系以郭索拥至帐前乃贼魁乌郎也而黑獭亦中矢石首碎而毙余悉解散既而鲸鲵授首众皆讙呼防书闻朝廷嘉其功特封江防鲑阳侯两河屯驻兵马赐紫金鱼带车螯与卢鲙等深管鲍交乃自托愿从琴髙生乘鲤为赤松之游悉推功于鲙鲙得赐文字出身掌通印子一颗遂贵显焉但不知作者为谁氏云
　　名婢
　　谈薮朱谦之云婢名难得驯雅者常欲命庖者曰家常随宜爨者曰淅玉拥篲者曰无尘更衣者曰抱衾予喜其甚新
　　诗赠营妓
　　紫薇杂记张文濳初官通许喜营妓刘淑女为作诗曰可是相逢意便深为郎巧笑不须金门前一尺春风髻窻外三更夜雨衾别燕从教灯见泪夜船惟有月知心东西芳草皆相似欲望髙楼何处寻未说蝤蛴如素颈固应新月学蛾眉引成宻约因言笑认得真情是别离樽酒且倾浓琥珀泪痕更着薄胭脂北城月落乌啼夜更是孤舟肠断时前诗颈聫后诗腹聫予以为韩致尧渥吴子华融香奁不是过也
　　郭胐赋
　　遯斋闲览宋郭朏有才学而轻脱夜出为醉人所诬太守诘问朏笑曰张公吃酒李公醉者胐是也太守令作张公吃酒李公醉赋胐云事有不可测人当防未然何张公之饮也乃有李公之醉焉清河丈人方肆杯盘之乐陇西公子俄遭酩酊之愆守笑而释之
　　蒲庵诗
　　释来复见心国初之髙僧仕至僧録司左觉义工诗文太史宋景濂序其集盛称道之姑举其诗若题一梦老人云髙卧蓬莱最上峯希夷独许往来同三生风月形骸外百嵗乾坤寤寐中槐树雨凉秋袂薄棃花云暖夜牀空黒甜自是平生愿不管东窻曙色红又题诗巢云雅颂千篇挿架齐髙情浑似浣花溪鳯衔锦字朝还禁鹤怪文光夜不栖撷采香芸除旧蠧补添红叶认新题自从刚后淳风变厌听喧啾百鸟啼又题卧雪斋云雪满空山嵗月迁冷斋独卧广文氊身依太素无尘地梦入通明不夜天碧碗茶香清瀹乳红炉木火暖生烟诸儿幸免号寒诉枉驾何须郡守怜先生卧雪懒谋身不汗青时只任贫帘卷空明孤榻晓窓含虚白一窝春梅花帐外寒声急竹叶罇前嵗事新曽忆朝回鳷鹊近水晶光动玉龙鳞又若偶兴絶句云黄金堆屋只嫌贫饮食何人厌八珍欲把长绳系西日乾坤谁是百年人昆仑悬水走黄河吼地流来万丈波若此人心应更险笑中无奈暗操戈皆体咏精切引事详实非直嘲吟风月而已宣时方袍之士哉
　　咏玉簪花
　　宴罢瑶池阿母家飞琼扶上紫香车玉簮坠地无人拾化作东南第一花古人题玉簮花诗也后人无能继踵者载之诗法权舆而不识其名氏惜哉
　　东曹琴笙诗
　　常之武进令荡隂胡君文博溥先君门弟子也以成化戊戌进士第擢居是任常为古浙西与杭不逺尝书来招予欲一见予自天顺庚辰与文博别京师后乆音问辽絶戊戌冬予再北行时君已登第予因偶患疮疡竟不能物色遂勿获见故至是欣然而往既而再往实成化乙巳嵗也相见欢如平生因留廨中馆寓凡五阅月因得防思南太守义兴东楼邵公文敬珪邵以户曹正郎陞是职丁内艰还公素以诗名文翰妙一时诗与民部郎沃隂卞公华伯荣齐名而书法则与南安守华亭张先生汝弼相上下一防间偕予倾葢握手谈笑终日忘倦公尤善奕独步吴下闻予善匏尝夜酌为鼔三奏喜不自已右春坊谕徳治斋陆防伯简晋陵大族也亦以忧制还而妙奕事与公为敌手故所防必偕集因席间为联句云凤匏云外一声竒【陆】彷佛仙韶听转疑调杂清商凄更惋【邵】泉流氷润涩还迟月中遗唱娲皇逺【陆】江上幽情二女门掩碧桃何处所【邵】髙懐深夜偶相宜【陆】既又予将南还饮钱于陆宫谕鸣东书院于是东楼及致政江西经宪周君克容广常郡庠友龚忠夫饮酣乐甚仍请以凤匏一奏于是诸君更为联句以纪其胜云拥炉清夜炙银簧【邵】仙律和鸣学凤凰【周】应节低昂吾欲舞【陆】倚歌调笑客成狂【龚】重华一去空思往【陆】周雅无传孰补亡【邵】老大忽逢王子晋【周】缑山回首月苍苍【龚】于是东楼书之宫谕复出孤桐命鼓予为作猗兰操东楼相顾错谔曰何其妙耶遂赠予以诗云坐围香炷石堂寒未觉纯音爨后残飞燕舞衣翻玉腕老鲛珠涙滴氷盘云生桂岭兼春瘴风入泾原挠夕湍有客思归成怅惘闗山月白路漫漫末句就以伸别意也宫谕乃以经宪送行诗韵为作听琴诗以赠焉一曲清商思不堪泠然如对古人谈春明防凤初辞穴夜冷逰鱼更出潭尘壁无弦惟种栁芳林有客误携柑临岐欲问将归意安得微风日自南诗既新竒字复各遒劲笔势飞动至今寳之东楼前为民部郎时尝号东曹云
　　兰陵纪行
　　予以甲辰嵗为南兰陵之逰几三月比因匆匆未暇防南都文士而且寓锡山近一月明年乙巳文博大尹以书来招者再不获已再徃焉寓廨馆凡五月兰陵搢绅硕儒咸得接武经宪周君克容赠以诗云襟度飘然物外情行踪到处饮香酩一牀流水伯牙操满耳清风子晋笙文字纂修人尽服古今成败论皆倾可怜当道诸卿相不把封章荐贾生旣而返斾经宪首为诗以送之云尘机鞅掌我何堪喜对徐卿一笑谈踪迹半生三竺寺品题多付百花潭脂香出釜椒燔脍春色盈缸酒酿柑明日携书归旧隠孤山佳处胜终南宫谕陆冶斋廉伯送以诗云年少才情万事堪倒倾三峡此防谈寒云孤鹤犹空谷秋水长虬卧石潭行色逺迷吴苑树华灯归试武陵柑春风更赴西湖约重聴吹笙鹫岭南老儒朱懋易昱次韵以送云谁谓康七不堪喜逢乐广共髙谈玉笙有谱鳯鸣阁寳剑腾光龙在潭书罢不须懐晋帖饮余常得破霜柑西湖回首经时别知有清文在斗南皆一时名手笔也
　　蜘蛛寓利
　　复斋漫録翟嗣宗尉临安颇为监司所窘遂于临淮馆驿题蜘蛛诗云织丝来徃疾如梭长爱腾空作网罗害物身心虽甚小漫天纲纪亦无多林间宿鸟应嫌汝帘下飞虫最怕他莫学螳螂捕蝉勇须知黄雀奈君何林子中时为发运使过而见之召而诮责且戒毋为浮薄
　　选女
　　宣徳间有制令有司选民间良家女以充掖庭瞿存斋先生宗吉见里人送女上道为赋诗曰太平天子御华夷天拥祥云地产芝已喜玉关归马足更妆金屋贮蛾眉幸因蠧简收芸草不为羊车荐竹枝临别新邻莫惆怅从来生女作门楣
　　合甫融
　　海外诸国并西域产有一药名合甫融中国又名鸦片状若没药而深黄柔韧若牛胶焉味辛大热有毒主兴助阳事壮精益元气方士房中御女之术多用之又能治逺年乆痢虚损元气者徃徃服不三数分多服能发人疔肿痈疽恶疮并一应热疾而其性酷烈甚于硫黄丹砂热燥猛于苏合油附子自仙灵脾阳阳起石丁香鹿茸龙骨兔丝而下功皆不及也成化癸夘尝令中贵出海南闽浙川陜近西域诸处收买之其价与黄金等










　　蟫精隽卷十
　　钦定四库全书
</div>
    <div class="pagination">
<a href="蟫精隽_page6.html">上一页</a><span>...</span><a href="蟫精隽_page2.html">2</a><a href="蟫精隽_page3.html">3</a><a href="蟫精隽_page4.html">4</a><a href="蟫精隽_page5.html">5</a><a href="蟫精隽_page6.html">6</a><span class="current-page">7</span><a href="蟫精隽_page8.html">8</a><a href="蟫精隽_page9.html">9</a><a href="蟫精隽_page10.html">10</a><a href="蟫精隽_page11.html">11</a><a href="蟫精隽_page8.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
