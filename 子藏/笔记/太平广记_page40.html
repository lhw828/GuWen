<!DOCTYPE html>
<html>
<head>
    <meta charset="UTF-8">
    <title>太平广记 - 第 40 页/共 228 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平广记 - 第 40 页/共 228 页</h1>
    <div class="content">　　梁元帝
　　后周文帝宇文泰初爲魏丞相值梁朝丧乱梁孝元帝爲湘东王时在荆州遣使通和礼好甚至与泰断金立盟结爲兄弟后平侯景孝元即位泰犹人臣颇行凌侮又求索无厌乃不惬意遂遣兵袭江汉虏系朝士至于民庶百四十万口而害孝元又魏文帝先纳茹茹主郁久闾阿那瓌女爲后亲爱殊笃害梁主之明年瓌爲齐国所败因率余众数千奔魏而突厥旧与茹茹怨讐即遣饷泰马三千匹求诛瓌等泰许诺伏突厥兵马与瓌醼防醉便缚之即日灭郁乆闾姓五百余人茹茹临死仰天而诉明年冬泰猎于陇石得病见孝元及瓌爲祟泰发怒肆骂命索酒食与之两月泰卒【阙】
　　窦轨
　　唐洛州都督酂国公窦轨太穆皇后三从兄性刚严好杀爲益州行台仆射多杀将士又害行台尚书韦云起贞观二年在洛病甚忽言有人饷我瓜来左右报之冬月无瓜轨曰一盘好瓜何谓无耶既而惊视曰非瓜并是人头轨曰从我偿命又曰扶我起见韦尚书言毕而薨【阙】
　　武攸宁
　　唐建昌王武攸宁任置勾任法外枉徴财物百姓破家者十而九告寃于天吁嗟满路爲大库长百步二百余间所徴获者贮在其中天火烧之一时荡尽众口所咒攸宁寻患足肿麤于瓮其酸楚不可数月而终【阙】
　　崔进思
　　唐防州参军崔进思恃郎中孙尚容之力充纲入都送五千贯每贯取三百文裹头百姓怨叹号天哭地至瓜步江遭风船没无有孑遗家资田园货卖并尽解官落职求活无处此所谓聚敛之怨【阙】
　　祁万寿
　　唐干封县録事祁万寿性好杀人县官每决罚人皆从索钱时未得与间即取麤杖打之如此死者不可胜数囚徒见之皆失魂魄有少不称心即就狱打之困苦至垂死其妻生子或着肉枷或有肉杻或无口鼻或无手足生而皆死【阙】
　　郭霸
　　唐侍御史郭霸奏杀宋州三百人得五品经月患重病台官问疾见老巫曰郭公不可救也有数百遍体流血攘袂齿皆云不相放有一碧衫人喝绯衣人曰早合去何因许时答曰比縁未得五品未合放俄而霸以刀子自刺乳下搅之曰大快家人走问之曰御史孙容师刺我其子诣御史顾琮讼容师琮以荒乱言不理其夜而卒容师以明年六月霸死日而终皆不知其所以司勲郎中张元一云自春大旱至霸死雨足天后问在外有何事元一曰外有三庆旱降雨一庆中桥新成万代之利二庆郭霸身死百姓皆欢三庆也天后笑曰霸见憎如此耶【阙】
　　曹惟思
　　唐蜀郡法曹参军曹惟思当章仇兼琼之时爲西山运粮使甚见委任惟思白事于兼琼琼与语毕令还运惟思妻生男有疾因以情告兼琼请留数日兼琼大怒叱之令出集众斩之其妻闻之乗车擕两子与之诀惟思已辫发束缚兼琼出监斩之惟思二男叩头乞命来抱马足马爲不行兼琼爲之下泣云业已斩矣犹未释郡有禅僧道行至高兼琼母师之禅僧乃见兼琼曰曹法曹命且尽请不须杀免之兼琼乃赦惟思明日使惟思行泸府长史事赐绯鱼袋专知西山转运使仍许与其妻行惟思至泸州因疾梦僧告之曰曹惟思一生中心杀人甚多无分毫善事今寃家债主将至爲之奈何惟思哀祈甚至僧曰汝能度两子爲僧家中钱物衣服尽用施寺仍合家素飡堂前设道请名僧昼夜诵经礼懴可延百日之命如不能即当死矣惟思曰诸事易耳然苦不食之何僧曰取羊肝水浸加以椒醤食之即能飡矣既觉具告其妻妻赞之即僧二子又如言置道场转经且食羊肝即饭矣如是月余晨坐其亡母亡姊皆来视之惟思大惊趋走迎候有一子手执綘旛前引升自西阶植綘旛焉其亡姊不言但于旛下舞僛僛不辍其母泣曰惟思在生不知罪杀人无数今寃家欲来吾不见汝受苦辛故来视汝惟思命设祭母母食之其姊舞更不已不交一言母食毕与姊皆去惟思疾转甚于是羊肝亦不食常卧道场中昼日眠觉有二靑衣童子其长等僬侥也一坐其头一坐其足惟思问之童子不与语而童子貌甚闲暇口有四牙出于唇外明日食时惟思见所杀人或披头溃肠断截手足或斩首流血盛怒来诟惟思曰逆贼与我同事急反杀我灭口我今诉于帝故来取汝言毕升阶而二童子推之不得进但慢骂曰终须去惟思知不免具言其事如此每日常来皆爲童子所推不得至惟思所月余忽失二童子惟思大惧与妻子别于是死者大至众见惟思如被曵状坠于堂下遂卒惟思不臧人也自千牛备身爲泽州相州判司常养贼徒数十人令其所在爲盗而馆之及事发则杀之以灭口前后杀百余人故祸及也【阙】
　　邢璹
　　唐邢璹之使新罗也还归泊于炭山遇贾客百余人载数船物皆珍翠沈香象犀之属数千万璹因其无备尽杀之投于海中而取其物至京惧人知也则表进之敇还赐璹璹恣用之后子縡与王鉷谋反邢氏遂亡亦其报也【阙】
　　万国俊
　　唐侍御史万国俊令史出身残爲怀楚毒是务奏六道使诛斩流人杀害无数后从台出至天津桥南有满路遮截马足不得前进口云叩头缓我连声痛俄而据鞍舌长数寸遍身靑肿舆至宅夜半而卒【阙】
　　王瑶
　　防昌中有王瑶者自云逺祖本靑州人事平卢节使时主公姓李不记其名常患背疽众医莫能愈瑶祖请以牲币祷于岱宗遂感现形留连顾问瑶祖因叩头泣血愿垂矜悯岳神言曰尔之主帅位居方伯职在养民而虐害生灵广爲不道淫刑滥罚致寃魂上诉所患背疮葢鞭笞之验必不可愈也天法所被无能宥之瑶祖因拜乞一见主公洎归靑丘主公已殂殁矣瑶祖具以泰山所覩之事白于主公夫人云何以爲验瑶祖曰某当在防府之中亦虑归之不信请谒主公备窥缧絏主公遂裂近身衣袂方圆寸余以授某曰尔归将此示吾家其衣袂见在夫人得之遂验临终服之衣果有裁裂之处疮血犹在知其言不谬矣【出耳目记】
　　陈岘
　　闽王审知初入晋安开府多事经费不给孔目吏陈岘献计请以富人补和市官恣所征取薄酬其直富人苦之岘由是宠迁爲支计官数年有二吏执文书诣岘里中问陈支计家所在人问其故对曰渠献计置和市官坐此破家者众凡破家者祖考皆诉于水西大王王使来追尔岘方有势人惧不敢言翌日岘自府驰归急召家人设斋置祭意色张惶是日里中复见二吏入岘家遂暴卒初审知之起事其兄潮首倡及审知据闽中爲潮立庙于水西故俗谓之水西大王云【阙】
　　萧怀武
　　僞蜀有寻事团亦曰中团小院使萧怀武主之葢军巡之职也怀武自所团捕捉贼盗年多官位甚隆积金巨万第宅亚于王侯声色妓乐爲一时之冠所管中团百余人每人各养私名十余辈或聚或散人莫能别呼之曰狗至于深坊僻巷马医酒保乞丐佣作及贩卖童儿辈并是其狗民间有偶语者官中罔不知又有散在州郡及勲贵家当庖看廐御车执乐者皆是其狗公私动静无不立达于怀武是以人怀恐惧常疑其肘臂腹心皆是其狗也怀武杀人不知其数蜀破之初有与已不相协及积金藏镪之夫日夜捕逐入院尽杀之寃枉之声闻于街巷后郭崇韬入蜀人有告怀武欲谋变者一家百余口无少长戮于市【出王氏见闻】
　　李祯
　　干徳中僞蜀御史李祯乆居宪职尝一日出至三井桥忽覩十余人摧头及被发者呌屈称寃渐来相逼祯慴惧回马径归说与妻子仍诫其子曰尔等成长筮仕愼勿爲刑狱官以吾清愼畏惧犹有寃枉今欲悔之何及自此得疾而亡【阙】
　　陈洁
　　僞蜀御史陈洁性惨毒谳刑定狱尝以深刻爲务十年内断死千人因避暑行亭见蟢子悬丝面前公引手接之成大蜘蛛衘中指拂落阶下化爲厉云来索命惊讶不已指渐成疮痛苦十日而死【阙】










　　太平广记卷一百二十六
　　钦定四库全书
　　太平广记卷一百二十七
　　报应二十六
　　苏娥　　　　涪令妻　　　诸葛元崇
　　吕庆祖　　　元徽　　　　李义琰
　　岐州寺主　　馆陶主簿　　僧昙畅
　　午桥民　　　卢叔敏　　　郑生
　　苏娥
　　汉何敞爲交趾刺史行部苍梧郡高要县暮宿鹊奔亭夜犹未半有一女从楼下出自云妾姓苏名娥字始珠本广信县修理人早失父母又无兄弟夫亦久亡有杂缯帛百二十疋及婢一人名致富孤穷羸弱不能自振欲往傍县卖缯就同县人王伯赁牛车一乘钱万二千载妾并缯令致富执辔以前年四月十日到此亭外于时已暮行人既絶不敢前行因即留止致富暴得腹痛妾往亭长舍乞浆取火亭长龚寿操刀持防来至车傍问妾曰夫人从何所来车上何载丈夫安在何故独行妾应之曰何劳问之寿因捉臂欲污妾不从寿即以刀刺脇妾立死又杀致富寿掘楼下埋妾并婢取财物去杀牛烧车杠及牛骨投亭东空井中妾死痛酷无所告诉故来告于明使君敞曰今欲发汝尸骸以何爲验女子曰妾上下皆着白衣靑丝履犹未朽也掘之果然敞乃遣吏捕寿拷问具服下广信县验问与娥语同寿父母兄弟皆繋狱敞表寿杀人于常律不至族诛但寿爲恶隐宻经年王法所不能得神自诉千载无一请皆斩之以助阴诛上报听之【出还寃録】
　　涪令妻
　　汉王忳字少琳爲郿县令之邰亭亭素有忳宿楼上夜有女子称欲诉寃无衣自进忳以衣与之进曰妾本涪令妻也欲往官过此亭宿亭长杀妾大小十口埋在楼下取衣裳财物亭长今爲县门下游徼忳曰当爲汝报之无复妄杀良善也投衣而去忳旦召游徼问即服同时十余人并杀之掘取诸丧归其家葬之亭永清宁【阙】
　　诸葛元崇
　　琅琊诸葛覆宋永嘉年爲九眞太守家累悉在扬都唯将长子元崇赴职覆于郡病亡元崇始年十九送丧欲还覆门生何法僧贪其资与伴共推元崇堕水而死因分其财元崇母陈氏梦元崇还具叙父亡及身被杀委曲尸骸流漂怨酷无双奉违累载一旦长辞衔悲茹恨如何可说歔欷不能自胜又云行速疲极因卧窻下牀上以头枕窻明日视儿眠处足知非虚矣陈氏悲怛惊起把火照儿眠处沾湿犹如人形于是举家号泣便如发闻于时徐森之始除交州徐道立爲长史道立即陈氏从姑儿也具疏梦托二徐验之徐道立遇诸葛丧船验其父子亡日悉如语乃行凶二人即皆欵服依法杀之差人送丧还扬都【出还寃记】
　　吕庆祖
　　宋永康人吕庆祖家甚殷富常使一奴名教子守视墅舍庆祖自往案行忽爲人所杀族弟无期先贷举庆祖钱咸谓爲害无期便赍酒脯至柩所而祝曰君荼酷如此乃谓是我魂而有灵使知其主既还至三更见庆祖来云近履行见奴教子畦畴不理许当痛治奴遂以斧砍我背将帽塞口因得齧奴三指悉皆破碎便取刀刺我颈曵着后门初见杀时从行人亦在其中而不同执罪之失也奴今欲叛我已钉其头着壁言卒而遂灭无期具以告其父母潜视奴所住壁果有一把发以竹钉之又看其指并见伤破録奴诘验承伏又问汝既反逆何以不叛奴曰头如被繋欲逃不得诸同见者事相符即焚教子并其二息【出还寃记】
　　元徽
　　后魏庄帝永安中北海王颢入洛庄帝北巡城阳王徽舍宅爲宣中寺尔朱兆擒庄帝徽投前洛阳令防祖仁祖仁闻尔朱兆购徽乃斩徽首送兆兆梦徽曰我有金二百斤马一百匹在祖仁家卿可取之兆于是悬祖仁首于高树以大石坠其足鞭棰之问得金及马而祖仁死时以爲祸报【出广古今五行记】
　　李义琰
　　唐陇西李义琰贞观年中爲华州县尉此县忽失一人莫知所在其父兄疑一讐家所害诣县陈情义琰案之不能得决夜中执烛委细穷问至夜义琰据案俛首不觉死人即至犹带被伤之状云某乚打杀置于某所井中公可早验不然恐被移向他处不可寻觅义琰即亲往果如所陈而讐家始具欵伏当闻见者莫不惊叹【出法苑珠林】
　　岐州寺主
　　唐贞观十三年岐州城内有寺主共都维那爲隙遂杀都维那解爲十二段置于厠中寺僧不见都维那乆遂告别驾杨安共来验检都无踪迹别驾欲出诸僧送别驾见寺主左臂上袈裟忽有些鲜血别驾勘问云当杀之夜不着袈裟有其鲜血是诸佛菩萨所爲竟伏诛【出广古今五行记】
　　馆陶主簿
　　唐冀州馆陶县主簿姓周忘其名字显庆中奉使于临渝关牙市当去之时佐史等二人从往周将钱帛稍多二人乃以土囊压而杀之所有钱帛咸盗将去唯有随身衣服充敛至岁暮妻梦具说被杀之状兼言所盗财物藏之处妻乃依此诉官官司案辨具得实状钱帛并获二人皆坐处死相州智力寺僧慧永云尝亲见明庭观道士刘仁寛说之【出法苑珠林】
　　僧昙畅
　　唐干封年中京西明寺僧昙畅将一奴二骡向岐州棱法师处听讲道逢一人着衲帽弊衣掐数珠自云贤者五戒讲夜至马嵬店宿五戒礼佛诵经半夜不歇畅以爲精进一练至四更即共同发去店十余里忽袖中出两刃刀子刺杀畅其奴下马入草走其五戒骑骡驱防即去主人未晓梦畅告云昨夜五戒杀贫道须臾奴走到告之如梦时同宿三卫子披持弓箭乗马趂四十余里以弓箭拟之即下骡乞死缚送县决杀之【出朝野佥载】
　　午桥民
　　唐卫州司马杜某尝爲洛阳尉知捕冦时洛阳城南午桥有人家失火七人皆焚死杜某坐防事忽有一人为门者所执狼狈至前问其故门者曰此人适来大惊恐状再驰入县门复驰出故执之其人曰某即杀午桥人家之贼也故来归命尝结伴五人同劫其家得财物数百千恐事泄则杀其人焚其室如自焚死者故得人不疑将财至城舍于道徳里与其伴欲出外輙坎轲不能去今日出道德坊南行忽见空中有火六七团大者如瓠小者如杯遮其前不得南出因北走有小火直入心中爇其心腑痛热发狂因爲诸火遮绕驱之令入县门及入则不见火心中火亦尽于是出门火又尽在空中遮不令出自知不免故备言之由是命尽取其党及财物于府杀之【出纪闻】
　　卢叔敏
　　唐卢叔敏居缑氏县即故太傅文贞公崔祐甫之表侄时祐甫初拜相有书与卢生令应明经举生遂自缑氏赴京行李贫困有驴两头叉袋一奴才十余嵗而已初发县有一紫衣人擎小幞与生同行云送书状至城辞气甚谨生以僮仆小甚利其作侣扶接鞍乗每到店必分以茶酒紫衣者亦甚知媿至鄂岭早发十余里天才明紫衣人与小奴驱驴在后忽闻奴呌呼声云紫衣殴撃生曰奴有过但言必爲科决何得便自打也言讫见紫衣人怀中抽刀刺奴洞肠流血生乃惊走初尚乘驴行数十歩已见紫衣人趂在后弃驴并靴驰十数步紫衣逐及以刀刺倒与奴同死于岭上时缑氏尉郑楚相与生中外兄弟晨起于防中忽困睡梦生被发血汚面目谓尉曰某已被贼杀矣因问其由曰某枉死然此贼今捉未得乃牵白牛一头来跛左脚曰兄但记此牛明年八月一日平明贼从河中府与同党买牛来于此过入西郭门最后驱此者即是郑君惊觉遂言于同僚至明日府牒令捉贼方知卢生已爲贼所杀于书帙中得崔相手札河南尹捕捉甚急都无踪迹至明年七月末郑君与县宰计议至其日五更潜布弓矢手力于西郭门外郑君领徒自往伏于路侧至日初出果有人驱牛自西来者后白牛跛脚行迟不及其队有一人驱之其牛乃郑君梦中所见卢生牵者遂擒掩之并同党六七尽得驱跛牛者乃杀卢生贼也问之悉伏云此郎君于某有恩某见其囊中书谓是绫绢遂劫杀之及开之知非也唯得绢两疋耳自此已来常髣髴见此郎君在侧如未露尚欲归死已就执岂敢隐讳乎因具言其始末与其徒皆死于市【出逸史】
　　郑生
　　唐荥阳郑生善骑射以勇悍趫防闻家于巩雒之郊尝一日乗醉手弓腰矢驰健马独驱田野间去其居且数十里会天暮大风雨生庇于大木下乆之及雨霁已夕矣迷失道纵马行见道傍有门宇乃神庙也生以马繋门外将止屋中忽栗然心动即匿身东庑下闻庙左空舍中窣窣然生疑其因引弓震以伺之俄见一丈夫身长衣短后皂衣囊仗剑自空舍中出既而倚剑扬言曰我盗也尔岂非盗乎郑生曰吾家于巩雒之郊向者独驱田间适遇大风雨迷而失道故匿身于此仗剑者曰子既不爲盗得无害我之心乎且我遁去道必经东庑下愿解弓以授我使我得去不然且死于竪子矣先是生常别以一致防中既解投于剑客前宻以袖中繋弓上贼既得遂至东庑下将杀郑生以灭口急以矢繋贼遂去因曰吾子果智者某罪固当死矣生曰我不爲害尔何爲疑我贼再拜谢生即去西庑下以避贼既去生惧其率徒再来于是登木自匿久之星月始明忽见一妇人貌甚冶自空舍中出泣于庭问之妇人曰妾家于村中爲盗见诱至此且利妾衣装遂杀妾空舍中弃其尸而去幸君子爲雪其寃又曰今夕当匿于田横墓愿急逐之无失生诺之妇人谢而去及晓生视之果见尸即驰马至洛具白于河南尹郑叔则尹命吏捕之果得贼于田横墓中【出宣室志】











　　太平广记卷一百二十七
　　钦定四库全书
　　太平广记卷一百二十八
　　报应二十七
　　公孙绰　　　王安国　　　尼妙寂
　　李文敏　　　樊宗谅　　　荥阳氏
　　公孙绰
　　唐王屋主簿公孙绰到官数月暴疾而殒未及葬县令独在防中见公孙具公服从门而入惊起曰与公幽显异路何故相干公孙曰某有要见长官请雪尝忝僚佐岂遽无情某命未合尽爲奴婢所厌以利盗窃某宅在河阴县长官有心傥爲宻选健吏赍牒往捉必不漏网宅堂从东第七瓦垅下有某形状以桐爲之钉布其上已变易矣言讫而没令异甚乃择彊卒素爲绰所厚者持牒并书与河隂宰其奴婢尽捕得遂于堂檐上搜之果获人形长尺余钉绕其身木渐爲肉撃之哑然有声绰所贮粟麦以俟闲居之费者悉爲所盗矣县遂申府奴婢数人皆殪枯木【出逸史】
　　王安国
　　泾之北鄙农人有王安国者力穑衣食自给唐寳厯三年冬夜有二盗逾墙而入皆执利刃安国不敢支梧而室内衣裘挈之无孑遗安国一子名何七年甫六七嵗方眠惊起因呌有贼登时爲贼射应而毙安国闾外有二驴紫色者亦爲攘去迟明村人集聚共商量捕逐之路俄而何七之魂登房门而号我死自是命那复多痛所痛者永诀父娘耳遂寃泣乆之邻人防者五六十人皆爲雪涕因曰勿谋追逐明年五月当自送死乃召安国附耳告之名氏仍期勿洎麦秋安国有麦半顷方收拾晨有二牛来蹊践狼藉安国牵归遍谓里中曰谁牛伤暴我苖我已系之牛主当赍偿以购不尔吾将诣官焉里中共往皆曰此非左侧人之素畜者聚视乆之忽有二客至曰我牛也昨暮惊逃不虞至此所损之田请酬倍资而归我畜焉共里人诘所从因验契书其一乃以紫驴交致也安国即醒何七所谓及询名姓皆同遂防之曰尔即去冬射我子尽我财者二盗相顾不复隐曰天也命也死不可逭也即其故曰我既行劫杀遂北窜宁庆之郊谓事已积乆因买牛将归岐上昨牛扺村北二十里徘徊不进俟夜黑方将过此既寐梦一小儿五嵗许裸形乱舞纷纭相迷经宿方寤及觉二牛之縻纼不断如被解脱则已窜矣因踪迹之田径来至此去冬之冦讵敢逃焉里人送邑皆准于法【出集异记】
　　尼妙寂
　　尼妙寂姓叶氏江州浔阳人也初嫁任华浔阳之贾也父升与华往复长沙广陵间唐贞元十一年春之潭州不复过期数月妙寂忽梦父被发裸形流血满身泣曰吾与汝夫湖中遇盗皆已死矣以汝心似有志者天许复讐但幽之意不欲显言故吾隐语报汝诚能思而复之吾亦何恨妙寂曰隐语云何升曰杀我者车中猴门东草俄而见其夫形状父泣曰杀我者禾中走一日夫妙寂抚膺而哭遂爲女弟所呼觉泣告其母阖门大骇念其隐语杳不可知访于邻叟及乡闾之有知者皆不能解秋诣上元县舟檝之所交处四方士大夫多憇焉而又邑有瓦棺寺寺上有阁倚山瞰江万里在目亦江湖之极境游人弭棹莫不登眺吾将缁服其间伺可问者必有醒吾惑者于是褐衣上元舍力瓦棺寺日持箕帚洒扫阁下闲则徙倚栏槛以伺识者见高冠博带吟啸而来者必拜而问居数年无能辨者十七年嵗在辛巳有李公佐者罢岭南从事而来衣登阁神彩隽逸颇异常伦妙寂前拜泣且以前事问之公佐曰吾平生好爲人解疑况子之寃恳而神告如此当爲子思之默行数步喜招妙寂曰吾得之矣杀汝父者申兰杀汝夫者申春耳妙寂悲喜呜咽拜问其说公佐曰夫猴申生也车去两头而言猴故申字耳草而门门而东非兰字耶禾中走者穿田过也此亦申字也一日又加夫葢春字耳神欲惑人故交错其言妙寂悲喜不自胜乆而掩涕拜谢曰贼名既彰雪寃有路茍或释惑誓报深恩妇人无他唯洁诚奉佛祈増福海初泗州普光王寺有梵氏戒坛人之爲僧者必由之四方辐辏僧尼防会观者如市焉公佐自楚之秦维舟而往观之有一尼眉目朗秀旧识者毎过必凝视公佐有意而未言者乆之公佐将去其尼遽呼曰侍御贞元中不爲南海从事乎公佐曰然然则记小师乎公佐曰不记也妙寂曰昔瓦棺寺阁求解车中猴者也公佐悟曰竟获贼否对曰自悟梦言乃男服易名士寂泛佣于江湖之间数年闻蕲黄之间有申村因往焉流转周星乃闻其村西北隅有名兰者默往求佣辄贱其价兰喜召之俄又闻其从父弟有名春者于是勤恭执事昼夜不离见其可爲者不顾轻重而爲之未尝待命兰家器之昼与羣佣苦作夜寝他席无知其非丈夫者逾年益自勤干兰逾敬念视士寂即自视其子不也兰或农或商或畜货于武昌关鏁啓闭悉委焉因验其柜中半是已物亦见其父及夫常所服者垂涕而记之而兰春叔出季处未尝偕出虑其擒一而惊逸也衔之数年永贞年重阳二盗饮既醉士寂奔告于州乗醉而获一问而辞伏就法得其所丧以归尽奉母而请从释教师洪州天宫寺尼洞微即昔时受教者也妙寂一女子也血诚复讐天亦不夺遂以梦寐之言获悟于君子与其讐者得不同天碎此微躯岂酬明哲梵宇无他唯防诚法象以报効耳公佐大异之遂爲作传太和庚戍嵗陇西李复言游巴南与进士沈田防于蓬州田因话竒事持以相示一览而复之録怪之日遂纂于此焉【出续幽怪録】
　　李文敏
　　唐李文敏者授广州録事参军将至州遇冦杀之沈于江俘其妻崔氏有子五嵗随母而去贼即广州都虞候也其子渐大令习明经甚聪俊诣京赴举下第乃如华州及渭南县东马惊走不可制及夜入一庄中遂投庄宿有所衣天净纱汗衫半臂者主妪见之曰此衣似顷年夫人与李郎送路之衣郎既似李复似小娘子取其衣视之乃顷嵗制时爲灯烬烧破半臂带犹在其家遂以李文敏遭冦之事説之此子罢举径归问母具以其事对乃白官官乃擒都虞候絷而诘之所告一词不谬乃诛之而给其物力令归渭南焉【出闻竒録】
　　樊宗谅
　　唐樊宗谅爲宻州刺史时属邑有羣盗提兵入邑甿殷氏家掠夺金帛杀其父子死者三人刺史捕之甚急月余不获有钜鹿魏南华者寓居齐鲁之间家甚贫宗谅命摄司法掾一夕南华梦数人皆被发列诉于南华曰姓殷氏父子三人俱无罪而死愿明公雪其寃南华曰杀汝者爲谁对曰某所居东十里有姓姚者乃贼之魁也南华许诺惊寤数日宗谅谓南华曰盗杀吾甿且一月矣莫穷其迹岂非吏不奉职乎尔爲司法官第往验之南华驰往未至忽见一狐起于路旁深草中驰入里人姚氏所居噪而逐者以百数其狐入一穴中南华命以锸发之得金帛甚多乃羣盗劫殷氏财也即召姚氏子讯其所自目动词讷即收劾之果盗之魁也自是尽擒其支党且十辈其狐虽匿于穴中穷之卒无所见也岂非寃魂之所假欤时太和中也【出宣室志】
　　荥阳氏
　　唐盈川令将之任夜止属邑古寺方寝见老妪以桐叶其首伛偻而前令以拄杖拂其叶妪俯拾而去俄亦复来如是者三乆之不复来矣顷有缞裳者自北戸升阶褰而前曰将有告于公公无惧焉令曰是何妖物曰实也非妖也以形容衰瘵不敢干谒向者窃令张妳少达幽情而三遭拄扙之辱老妳固辞耻其复进是以自往哀诉冀不逢怒焉某荥阳氏子严君牧此州未逾年钟家祸乃防丧归洛夜止此寺继母赐野葛花汤并室妹同夕而毙张妳将哭首碎铁锤同瘗于北墙之竹阴某陇西先夫人即日诉于上帝帝敕云爲人之妻已残戮仆妾爲人之母又毒杀孤婴居闇室事难彰明在天鉴理宜诛殛以死酬死用谢诸孤付司命处置讫报是日先君复诉于上帝云某游魂不灵乖于守慎致令嚚室害及孤孩彰此家风黩于天听岂止一死能谢罪名某三任县令再剖符竹实有能绩以安黎甿岂图余庆不流见此狼狈悠扬丹旐未越属城长男既已无辜孀妇又俾酬死念某旅榇难爲瘗埋伏乞延其生命使某得归葬洛阳获祔先人之茔阙某无恨矣明年继母到洛阳发背疽而卒上帝谴怒已至如此今某即无怨焉所苦者被僧徒筑溷于骸骨之上粪之所不堪况妹爲厠神姬仆身爲厠神役夫积世缨一日陵坠天门阻越上诉无阶借公仁徳故来奉告令曰吾将奈何答曰公能发某朽骨沐以兰汤覆以衣衾迁于高原之上脱能赐木皮之棺苹藻之奠亦望外也令曰诺乃吾反掌之易尔呜咽再拜令张妳宻召鸾娘子同谢明公张妳遽至疾呼曰郭君怒晚来轩屏狼藉已三召矣于是缞裳者仓皇而去明旦令召僧徒具以所告遂命土工发溷以求之三四尺乃得骸骨与改瘗焉【阙】

</div>
    <div class="pagination">
<a href="太平广记_page39.html">上一页</a><span>...</span><a href="太平广记_page35.html">35</a><a href="太平广记_page36.html">36</a><a href="太平广记_page37.html">37</a><a href="太平广记_page38.html">38</a><a href="太平广记_page39.html">39</a><span class="current-page">40</span><a href="太平广记_page41.html">41</a><a href="太平广记_page42.html">42</a><a href="太平广记_page43.html">43</a><a href="太平广记_page44.html">44</a><a href="太平广记_page45.html">45</a><span>...</span><a href="太平广记_page41.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
