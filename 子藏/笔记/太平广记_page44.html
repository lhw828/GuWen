<!DOCTYPE html>
<html>
<head>
    <meta charset="UTF-8">
    <title>太平广记 - 第 44 页/共 228 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平广记 - 第 44 页/共 228 页</h1>
    <div class="content">　　报应三十三
　　竹永通　　　宜城民　　　韦庆植
　　赵太　　　　李信　　　　谢氏
　　王珍　　　　王防师　　　解奉先
　　童安玗　　　刘自然　　　李明府
　　刘钥匙　　　上公　　　　施汴
　　公乗通　　　僧审言
　　竹永通
　　隋并州盂县竹永通曾贷寺家粟六十石年久不还索之云还讫遂于佛堂誓言云若实未还当与寺家作牛此人死后寺家生一黄犊足有白文后渐分明仍是竹永通字乡人渐知观者日数千此家已知遂用粟百石于寺赎牛别立一屋事之如生仍为造像写经月余遂死【出异録】
　　宜城民
　　隋大业八年宜州城东南里民姓皇甫其家兄弟四人大兄小弟并皆勤事生业其第二弟名迁交游恶友不事生活母尝取钱欲令市买且置牀上母向舍后迁从外来入堂不见人便偷钱去母还觅钱不得遂勘合家良贱并云不知母怒悉加鞭捶大小皆怨至后年迁亡其家猪生一防子八月社至卖与逺村社家遂托梦于妇曰我是汝夫为盗取婆钱枉及合家浪受楚拷今我作猪来偿债将卖与社家缚我欲杀汝是我妇何忍不语男女赎我妇初梦忽寤仍未信之复眠其梦如初因起报姑姑曰吾梦亦如之迟明令兄赍钱诣社官収赎之后二年方死长安法寺静琳师是迁之隣里亲见其猪尝话其事焉【出法苑珠林】
　　韦庆植
　　唐贞观中魏王府长史韦庆植有女先亡韦夫妇痛惜之后二年庆植将聚亲宾客备食家人买得羊未杀夜庆植妻梦见亡女着青练裙白衫头髪上有一双玉钗是平生所服者来见母涕泣言昔常用物不语父母坐此业报今受羊身来偿父母命明旦当见杀青羊白头者是特愿慈恩垂乞性命母惊寤旦而自徃观果有青羊项膊皆白头侧有两条白相当如玉钗形母对之悲泣止家人勿杀待庆植至放送之俄而植至催食防人白言夫人不许杀青羊植怒即令杀之宰夫悬羊欲杀宾客数人已至乃见悬一女子容貌端正诉客曰是韦长史女乞救命客等惊愕止宰夫宰夫惧植怒但见羊鸣遂杀之既而客坐不食植怪问之客具以言庆植悲痛发病遂不起京下士人多知此事【出法苑珠林】
　　赵太
　　唐长安市里风俗毎至岁元日已后递饮食相邀号为传坐东市笔生赵太次当设之有客先到向后见其碓上有童女年十三四着青衫白帽以急索系颈属于碓柱泣泪谓客曰我主人女也徃年未死时盗父母钱欲买脂粉未及而死其钱今在舍防内西北角壁中然我未用既以盗之坐此得罪今当偿父母命言毕化为青羊白头客惊告主人主人问其形貌乃是小女死已二年矣于防壁取得钱似久安处于是送羊僧寺合门不复食肉【出法苑珠林】
　　李信
　　唐居士李信者并州文水县之太平里人也身为隆政府衞士至显庆年冬随例徃朔州赴审乗赤草马一匹并将草驹是时岁晚凝隂风雪严厚行十数里马遂不进信以程期逼促挝之数十下马遂作人语语信曰我是汝母为生平避汝父将石余米与女故获此报此驹即是汝妹也以力偿债向了汝复何苦敦逼如是信闻之惊愕流涕不能自胜乃拜谢之躬弛鞍辔谓曰若是信母当自行归家马遂前行信鞍辔随之至家信兄弟等见之悲哀相对别为厰枥养饲有同事母屈僧营斋合门莫不精进乡闾道俗咸叹异之时工部侍郎孙无隐岐州司司法张金庭为丁艰在家闻而竒之故就信家顾访见马犹在问其由委并如所传【出防报拾遗】
　　谢氏
　　唐雍州万年县阎村即灞渭之间也有妇女谢适周县元氏有女适回龙村人来阿照谢氏永徽末亡龙朔元年八月托梦于来氏女曰我生时酤酒小作升乃取价太多量酒复少今坐此罪于北山下人家为牛近被卖与法界寺夏侯师今将我向城南耕稻田非常辛苦及寤其女涕泣为阿照言之至二年正月有法界寺尼至阿照村女乃问尼尼报云有夏侯师是实女即就寺访之云近于北山下买得一牛见在城南耕地其女涕泣求请寺尼乃遣人送其女就之此牛平常唯一人禁制若遇余人必陆梁觝触见其女至乃防其遍体又流泪焉女即日就夏侯师赎之乃随其女去今现在阿照家养饲女常为阿娘承奉不阙京师王侯妃媵多令召视竞施财物【出防报记】
　　王珍
　　唐定州安嘉县人王珍能金银作曾与寺家造功德得绢五百疋同作人私费十疋王珍不知此人死后王家有礼事买羊未杀间其羊频跪无数珍已怪之夜系于柱珍将寝有人扣房门甚急看之无所见珍复卧又闻之起看还无所见怪之遂开门卧未睡见一人云昔日与公同作功德偷十疋绢私用公竟不知今已作羊公将杀之叩头乞命再三恳苦言讫出房门即变作羊王珍妹于别所见此人叩头一如珍所见遂放羊作长生珍及妹家即断食肉珍以咸亨五年入海运船上无菜人皆食肉珍不食唯飡空饭而已【出广古今五行记】
　　王防师
　　唐京都西市北店有王防师者母亡服制已毕其家乃产一青黄牝狗防师妻为其盗食乃以杖击之数下狗遂作人语曰我是汝姑新妇杖我大错我为严酷家人过甚遂得此报今既打羞向汝家因即走出防师闻而涕泣抱以归家而复还去凡经四五防师见其意正乃于市北已店大墙后作小舍安置毎日送食市人及行客就观者极众投饼与者不可胜数此犬恒不离此舍过斋时即不食经一二岁莫知所之【出法苑珠林】
　　解奉先
　　洛阳画工解奉先为嗣江王家画像壁未毕而逃及见擒乃妄云功已相当因于像前誓曰若心者愿死为汝家牛岁余奉先卒卒后王家牸牛产一骍犊有白毛于背曰解奉先观者日夕如市焉【出国史异纂】
　　童安玗
　　唐大中末信州贵溪县乳口鎭有童安玗者乡里富人也初甚贫窭与同里人郭珙相善珙尝假借钱六七万即以经贩安玗后遂丰富及珙征所借钱安玗拒讳之珙焚香告天曰童安玗背惠忘义借钱不还倘神理难诬愿安玗死后作牛以偿某词甚恳苦安玗亦绐言曰某若实郭珙钱愿死作一白牛以偿珙债未逾月安玗死死后半年珙家牸牛生一白牯犊左肋有黑毛作字曰童安玗厯厯然逺迩闻之观者云集珙遣人告报安玗妻玗妻子并亲属等徃视之大以为耻厚纳金帛请収赎之郭珙愤其欺终不允许以牛母并犊别栏喂饲安玗家率童仆持白挺刼取珙多置人守御竟不能获【出报应録】
　　刘自然
　　唐天祐中秦州有刘自然者主管义军按因连帅李继宗防乡兵捍蜀城纪县百姓黄知感者妻有美发自然欲之谓知感曰能致妻发即免是行知感之妻曰我以弱质托于君发有再生人死永诀矣君若南征不返我有美发何为焉言讫揽发剪之知感深懐痛愍既迫于差防遂献于刘知感竟亦不免繇戍防殁于金沙之阵黄妻昼夜祷天号诉是岁自然亦亡后黄家牝驴忽产一驹左脇下有字云刘自然邑人传之遂达于郡守郡守召其妻子识认刘自然长子曰某父平生好饮酒食肉若能饮啖即是某父也驴遂饮酒数升啖肉数脔食毕奋迅长鸣泪下数行刘子请备百千赎之黄妻不纳日加鞭捶曰犹足以报吾夫也后经丧乱不知所终刘子竟惭憾而死【出儆戒録】
　　李明府
　　唐火井县令李明府经过本县馆于押司録事私第主人将设酒馔欲刲一白羊方有胎其夜明府梦一素衣妇人将二子拜明府乞命词甚哀切李不测其由云某不曾杀人妇人哀祈不已李睡觉思惟无端倪又寝复梦前妇人乞命称某命在须臾忍不救也李竟不谕其意但惊怛不已再寝又梦前妇人曰长官终不能相救某已死讫然亦偿债了某前身即押司録事妻有女仆方妊身懐二子时某嫉妬因笞杀之绐夫云女仆盗金钗并盒子拷讯致毙今获此报然已还其寃债其金钗并盒子在堂西栱枓内为某告于主人请不食其肉为作功德李惊起召主人诘曰君刲一白羊耶有双羔否曰是具话夜来之梦更叹异及防栱枓内果得二物乃取羊埋之为作功德追荐焉【出报应録】
　　刘钥匙
　　陇右水门村有店人曰刘钥匙者不记其名以举债为家业累千金能于规求善聚难得之货取民间资财如秉钥匙开人箱箧帑藏盗其珠珍不异也故有钥匙之号隣家有殷富者为钥匙所饵放债与之积年不问忽一日执劵而算之即倍数极广既偿之未毕即以年系利畧无期限遂至资财物产俱归钥匙债者怨之不已后钥匙死彼家生一犊有钥匙姓名在膁肋之间如毫墨书出乃为债家鞭棰使役无完肤钥匙妻男广以重货购赎之置于堂室之内事之如生及毙则棺敛葬之于野葢与刘自然之事髣髴矣此则报应之道其不诬矣【出玉堂闲话】
　　上公
　　宜春郡东安仁鎭有齐觉寺寺有一老僧年九十余门人弟子有一二世者彼俗皆只呼为上公不记其法名也其寺常住庄田孳畜甚多上公偶一夜梦见一老姥衣青布之衣拜辞而去云只欠寺内钱八百上公觉而异之遂自取笔书于寝壁同住僧徒亦无有知之者不三五日后常住有老牸牛一头无故而死主事僧于街市鬻之只酬钱八百如是数处不移前价主事僧具白上公云常住牛死欲货之屠者数辈皆酧价八百上公叹曰偿债足矣遂令主事僧入寝所读壁上所题处无不嗟叹【出玉堂闲话】
　　施汴
　　庐州营田吏施汴尝恃势夺民田数十顷其主退为其耕夫不能自理数年汴卒其田主家生一牛腹下有白毛方数寸既长稍斑驳不逾年成施汴字防画无缺道士邵修黙亲见之【出稽神录】
　　公乗通
　　渚宫有民公乗通者平生隐慝人或难知死后湖南民家生一黑驴驹白毛作荆南公乗通字其子孙闻之懐耻竟不能防赎江陵人皆知之【出北梦琐言】
　　僧审言
　　云顶山慈云寺四方归辏供食者甚厚寺主僧审言性贪鄙欺隐本寺施财饮酒食肉畜养妻子无所不为僧众稍孤洁者必遭凌辱一旦疾笃自言见空中绳悬一石臼有鼠囓之绳断正中其心大呌气絶久而复苏如此数十度方卒逾年寺下村中牛生一犊腹下分明有审言二字【出儆戒録】






　　太平广记卷一百三十四
　　钦定四库全书
　　太平广记卷一百三十五
　　征应一
　　帝尧　　　　周武王　　　越王
　　临洮长人　　汉高祖　　　陆贾
　　汉元后　　　后汉章帝　　呉大帝
　　魏明帝　　　晋司马氏　　白燕
　　晋武帝　　　晋惠帝　　　晋元帝
　　蜀李雄　　　宋高祖　　　宋孝武帝宋明帝　　　齐太祖　　　北齐神武后周太祖　　陈高祖　　　隋文帝
　　隋炀帝　　　唐高祖　　　唐太宗
　　唐齐王元吉　唐中宗　　　唐相王
　　潞州别驾　　金蜗牛
　　帝尧
　　秦始皇时宛渠国之民乘螺舟而至云臣国去轩辕之丘十万里臣国先圣见冀州有黑风应出圣人果庆都生尧【出王子年拾遗记】
　　周武王
　　纣之昏乱欲杀诸侯使飞亷恶来诛戮贤良取其宝器埋于琼台之下使飞亷等于所近之国侯服之内使烽燧相续纣登台以望火之所在乃兴师徃伐其国杀其君囚其民収其女乐肆其淫虐神人愤怨时有朱鸟衔火如星之照耀以乱烽燧之光纣乃回惑使诸国灭其烽燧及武王伐纣樵夫牧竖探高鸟之巢得赤玉玺文曰木德将灭水祚方盛文皆大纪殷之世厯已尽而姬之圣德方隆是以三分天下而二分归周乃元元之嗟殷亡之晚恨周来之迟【出拾遗录】
　　越王
　　越王入呉国有丹鸟夹王飞故勾践之霸也起望鸟台言丹鸟之瑞也【出王子年拾遗记】
　　临洮长人
　　秦始皇时长人十二见于临洮皆夷服于是铸铜为十二枚以写之盖汉十二帝之瑞也【出小説】
　　汉高祖
　　荥阳南原上有厄井父老云汉高祖曾避项羽于此井为双鸠所救故俗语云汉祖避时难隐身厄此间双鸠集其上谁知下有人汉朝毎正旦辄放双鸠起于此【出小説】
　　陆贾
　　樊将军哙问于陆贾曰自古人君皆云受命于天云有瑞应岂有是乎陆贾应之曰有夫目瞤得酒食灯火花得钱财午鹊噪而行人至蜘蛛集而百事喜小既有征大亦宜然故曰目瞤则呪之灯火花则拜之午鹊噪则餧之蜘蛛集则放之况天下之大宝人君重位非天命何以得之哉瑞宝信也天以宝为信应人之德故曰瑞应天命无信不可以力取也【出小説】
　　汉元后
　　元后在家尝有白燕衔石大如指堕后绩筐中后取之石自剖为二其中有文曰母天地后乃合之遂复还合乃宝録焉及为皇后常置之玺笥中谓为天玺也【出西京杂记】
　　后汉章帝
　　后汉章帝永宁五年条支国来献异鸟名鳷鹊其高七尺解人言语国太平则羣翔鸣焉【出王子年拾遗记】
　　吴大帝
　　呉孙权猎于武昌樊山下见一老母问权何获曰只获一豹曰何不竖其尾忽然不见权称尊号立庙于山下【出武昌记】
　　魏明帝
　　魏明帝时泰山下出连理文石高十二丈状如栢树其文色彪发如人雕镂自上及下皆合而中开广五尺父老云当秦末二石相去百余步芜没无有蹊径及明帝之始稍觉相近如双阙形土王隂魏为土德斯为灵征又沛国有戊巳之地土德之嘉祥也乃修戊巳坛黄星炳夜又起毕昴台祭之言魏之分野岁时皆修祀焉【出王子年拾遗记】
　　晋司马氏
　　水星之精坠于张掖郡栁谷中化为黑石广一丈余高三尺后汉之末渐有文彩未甚分明魏青龙年忽如雷震闻声百余里其石自立白色有牛马仙人及玉环玉玦文字之像后司马氏受命以符金德焉【出録异记】
　　白燕
　　魏禅晋之岁北阙下有一白燕以为神物以金笼盛置于宫中旬日不知所在论者以晋金德之瑞昔师旷时有白燕来巢以为瑞应师旷事晋古今之议相符矣【出王子年拾遗记】
　　晋武帝
　　晋武帝为抚军时府内后堂忽生草三株茎黄叶绿总金抽翠花条冉弱似金防有羌人桃馥字世芬在廏中养马解隂阳之术云此草应金德之瑞帝以草赐张华华作金防赋云翫九茎于汉庭美三株于兹馆贵表祥乎金德比名而相乱【出王子年拾遗记】
　　晋惠帝
　　高堂隆尝刻邺宫柱云后若干年当有天子居此及晋惠帝幸邺年厯当矣【出异苑】
　　晋元帝
　　晋中宗为丞相时有鸡雏者而雀飞集其背驱而复来如此再三占者云鸡者酉酉者金夫雀变而来赴之即王践祚之象也又云元帝时三雀共登一雄鸡背三入安东防占者以为当进三爵为天子【出洞林记】
　　蜀李雄
　　蜀长老言宕渠故赛国今有赛城卢城秦始皇时有人长二十五丈见宕渠秦史胡毋敬曰是后五百年外必有异人为大人者及李雄之王其祖出自宕渠有识者皆以为应焉【出华阳国志】
　　宋高祖
　　晋安帝时冀州桑门释法珍告其弟子普严曰嵩山神告我江东有刘将军汉家苗裔当受天命吾以璧三十二枚并鎭金一饼与之刘氏卜代之数也严告同学法义以安帝义熙十三年于嵩庙石坛下得宝璧三十二枚三十二者世宋有天下相承八帝享祚六十年【出广古今五行记】
　　宋孝武帝
　　宋元嘉七年五月武陵洪水善德山崩两石高丈余如人雕刻精竒形备古制式占者云武陵出天子其时八月孝武始诞后宫十五年封武陵王三十年即帝位【出洽闻记】
　　宋明帝
　　宋明帝自序云予初封湘东王居侍中衞尉府孝武皇帝为予置萧惠开宅邸经营方始凿池获赤玉一枚色如练朱半圆半方重五斤光润如莹世祖崩少帝继位予自姑熟入朝居西邸少帝狂暴恶闻言醉为非法予骤谏之大怒乃使仗士防守左右文武悉惊怖奔走西邸遂空于是百姓悉入邸适意取物纎毫毕尽至夜少帝醉醒意颇解释明日左右文武方还予于是不喜居于西邸厯阳太守建平王景素起私宅于建阳门外始成予别觅一宅换之少帝许焉予自西邸移新宅新宅在清溪西旧邸今湘宫寺河洛防曰灵曜豫见东南隅予二邸皆处宫城之东南且在呉地盖天应也【出宋明帝自序】
　　齐太祖
　　齐太祖在淮隂理城堑掘得古锡九枚下有书荀伯玉诸人皆不能识时纪僧真独言曰何须辨此久逺之物锡而有九九锡之征也帝喜而赏之【出谈薮】
</div>
    <div class="pagination">
<a href="太平广记_page43.html">上一页</a><span>...</span><a href="太平广记_page39.html">39</a><a href="太平广记_page40.html">40</a><a href="太平广记_page41.html">41</a><a href="太平广记_page42.html">42</a><a href="太平广记_page43.html">43</a><span class="current-page">44</span><a href="太平广记_page45.html">45</a><a href="太平广记_page46.html">46</a><a href="太平广记_page47.html">47</a><a href="太平广记_page48.html">48</a><a href="太平广记_page49.html">49</a><span>...</span><a href="太平广记_page45.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
