<!DOCTYPE html>
<html>
<head>
    <meta charset="UTF-8">
    <title>太平广记 - 第 84 页/共 228 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平广记 - 第 84 页/共 228 页</h1>
    <div class="content">　　智永尝于楼上学书业成方下【出国史纂异】梁周兴嗣编次千字文而有王右军者人皆不晓其始乃梁武敎诸王书令殷鐡石于大王书中榻一千字不重者每字片杂碎无序武帝召兴嗣谓曰卿有才思为我韵之兴嗣一夕编缀进上髪皆白而赏锡甚厚右军孙智永禅师自临八百夲散与人外江南诸寺各留一夲永公住呉兴永欣寺积学书后有秃笔头十瓮每瓮皆数千人来觅书并请题额者如市所居戸限为穿穴乃用鐡叶褁之谓为鐡门限后取笔头瘗之号为退笔塜自制铭志【出尚书故实】常居永欣寺阁上临书所退笔头置之于大竹簏簏受一石余而五簏皆满【出法书要録】
　　僧智果
　　隋永欣寺僧智果防稽人也炀帝甚善之工书铭石其为痩健造次难尝谓永师云和尚得右军肉智果得骨夫筋骨藏于肤肉山水不厌髙深而此公稍乏清幽伤于浅露若呉人之战轻进易退勇力而非武虚张夸耀无乃小人儒乎智果隶行草入能【出书断】














　　太平广记卷二百七
　　钦定四库全书
　　太平广记卷二百八
　　书三
　　唐太宗　　　　购兰亭序　　汉王元昌
　　欧阳询　　　　欧阳通　　　虞世南
　　禇遂良　　　　薛稷　　　　髙正臣
　　王绍宗　　　　郑广文　　　李阳冰
　　张旭　　　　　僧懐素
　　唐太宗
　　唐太宗贞观十四年自眞草书屏风以示羣臣笔力遒劲爲一时之绝尝谓朝臣曰书学小道初非急务时或留心犹胜弃日凡诸艺业未有学而不得者也病在心力懈怠不能专精耳又云吾临古人之书殊不学其形势惟在骨力及得骨力而形势自生耳尝召三品已上赐宴于武门帝操笔作飞白书众臣乘酒就太宗手中相竞散骑常侍刘洎登御牀引手然后得之其不得者咸称洎登牀罪当死请付法太宗笑曰昔闻婕妤辞辇今见常侍登牀【出尚书故实】
　　购兰亭序
　　王羲之兰亭序僧智永弟子辨才尝于寝房伏梁上凿为闇槛以贮兰亭保惜贵重于师在日贞观中太宗以听政之暇鋭志翫书临羲之真草书帖搆募备尽唯未得兰亭寻讨此书知在辨才之所乃勅追师入内道塲供养恩赉优洽数日后因言次乃问及兰亭方便善诱无所不至辨才确称往日侍奉先师实常获见自师没后荐经丧乱坠失不知所在既而不获遂放归越中后更推究不离辨才之处又勅追辨才入内重问兰亭如此者三度竟靳固不出上谓侍臣曰右军之书朕所徧寳就中逸少之迹莫如兰亭求见此书劳于寤寐此僧耆年又无所用若得一智略之士设谋计取之必获尚书左仆射房龄曰臣闻监察御史萧翼者梁元帝之曾孙今贯魏州莘县才艺多权谋可充此使必当见获太宗遂召见翼奏曰若作公使义无得理臣请私行诣彼须得二王杂帖三数通太宗依给翼遂改冠防服至洛潭随商人船下至越州又衣黄衫极寛长潦倒得山东书生之体日暮入寺廵廊以观壁画过辨才院止于门前辨才遥见翼乃问曰何处檀越翼就前礼拜云弟子是北人将少许蚕种来卖歴寺纵观幸遇禅师寒温既毕语议使合因延入房内即共围碁抚琴投壶握槊谈説文史意甚相得乃曰白头如新倾葢如旧今后无形迹也便留夜宿设缸面药酒果等江东云缸面犹河北称瓮头谓初熟酒也酣乐之后请賔赋诗辨才探得来字韵其诗曰初醖一缸开新知万里来披云同落寞歩月共徘夜乆孤琴思风长旅雁哀非君有秘术谁照不燃灰萧翼探得招字韵诗曰邂逅欵良宵殷勤荷胜招弥天俄旧初地岂成遥酒蚁倾还泛心猿躁似调谁怜失羣翼长苦业风飘妍蚩略同彼此讽咏恨相知之晩通宵尽欢明日乃去辨才云檀越闲即更来翼乃载酒赴之其后作诗如此者数四诗酒为务其俗混然经旬朔翼示师梁元帝自书职贡图师嗟赏不已因谈论翰墨翼曰弟子先二王楷书法弟子自幼来躭翫今亦数帖自随辨才欣然曰明日来可把此看翼依期而往出其书以示辨才辨才熟详之曰是即是矣然未佳善也贫道有一真迹颇是殊常翼曰何帖才曰兰亭翼笑曰数经乱离真迹岂在必是向搨伪作耳辨才曰禅师在日保惜临亡之时亲付于吾付受有绪那得参差可明日来看及翼到师自于屋梁上槛内岀之翼见讫故駮瑕指纇曰果是向搨书也纷竞不定自示翼之后更不复安于伏梁上并萧翼二王诸帖并借留置于几案之间辨才时年八十余每日于下临学数遍其老而笃好也如此自是翼往还既数童弟等无复猜疑后辨才出赴邑汜桥南严迁家斋翼遂私来房前谓童子曰翼遗却帛子在牀上童子即为开门翼遂于案上取得兰亭及御府二王书帖便赴永安驿告驿长陵愬曰我是御史奉勅来此今有墨勅可报汝都督知都督齐善行闻之驰来拜谒萧翼因宣示勅防具告所由善行走使人召辨才辨才仍在严迁家未还寺遽见追呼不知所以又遣云侍御须见及师来见御史乃是房中萧生也萧翼报云奉勅遣来取兰亭兰亭今已得矣故唤师来别辨才闻语而便绝倒良乆始苏翼便驰驿南发至都奏御太宗大悦以龄举得其人赏锦防千段擢拜翼为员外郎加五品赐银缾一金缕缾一马脑椀一并实以珠内厩良马两匹兼寳装鞍辔宅庄各一区太宗初怒老僧之秘恡俄以其年耄不忍加刑数月后仍赐物三千段谷三千石便勅越州支给辨才不敢将入己用廼造三层寳墖墖甚精防至今犹存老僧因惊悸患重不能彊饭唯歠粥歳余乃卒帝命供奉搨书人赵模韩道政冯承素诸葛真等四人各搨数夲以赐皇太子诸王近臣贞观二十三年圣躬不豫幸玉华宫含风殿临崩谓髙宗曰吾欲从汝求一物汝诚孝也岂能违吾心耶汝意何如髙宗哽咽流涕引耳而听受制命太宗曰吾所欲得兰亭可与我将去后随仙驾入宫矣今赵模等所搨在者一夲尚钱数万也【出法书要録】
　　又
　　一説王羲之尝书兰亭防序隋末广州好事僧得之僧有三寳寳而持之一曰右军兰亭书二曰神【以铜为之腹受一升以水贮之则动四足行所在能去】三曰如意【以鐡为文光明洞彻色如水晶】太宗特工书闻右军兰亭真迹求之得其他夲第一夲知在广州僧而难以力取故令人诈僧果得其书僧曰第一寳亡矣其余何爱乃以如意击石折而弃之又投一足伤自是不能行矣【出纪闻】
　　汉王元昌
　　唐汉王元昌神尧之子善行书诸王仲季并有能名韩王曹王亦其亚也曹则妙于飞白韩则工于草行魏王鲁王亦韩王之伦也【出书断】
　　欧阳询
　　唐欧阳询字信本博览今古官至银青光禄大夫率更令书则八体尽能笔力劲险髙防爱其书遣使请焉神尧叹曰不意询之书名逺播夷狄贞观十五年卒年八十五询飞白隶行草入妙大篆章草入能【出书断】
　　又
　　率更尝出行见古碑索靖所书驻马观之良乆而去数歩复下马伫立疲则布毯坐观因宿其傍三日而后去今开元通寳钱武德四年铸其文乃欧阳率更书也【出国史异纂】
　　欧阳通
　　唐欧阳通询子善书痩怯于父常自矜能书必以牙犀角为笔管狸毛为心覆以秋兎毫松烟为墨末以麝香必须坚薄白滑者乃书之葢自重其书薛纯陀亦效欧草伤于肥钝亦通之亚也【出朝野佥载】
　　虞世南
　　虞世南字伯施防稽人也仕隋为秘书郎炀帝知其才嫉其鲠一为七品十余年仕唐至秘书监文皇曰世南一人遂兼五絶一曰博学二曰徳行三曰书翰四曰词藻五曰忠有一于此足谓名臣而世南兼之行草之际尤所偏工本师于释智永及其暮齿加以遒逸卒年八十九伯施隶草行入妙【出书断】
　　褚遂良
　　褚遂良河南人父亮太常卿遂良官至仆射善书少则伏膺虞监长则师祖右军真书甚得其媚趣显庆中卒年六十四遂良隶行入妙亦尝师受史陵然史亦有古伤于疎瘦也【出书断】
　　又
　　遂良问虞监曰某书何如永师曰吾闻彼一字五万官岂得若此者曰何如欧阳询虞曰闻询不择纸笔皆能如意官岂得若此褚曰既然某何更留意于此虞曰若使手和笔调遇合作者亦深可贵尚褚喜而退【出国史异纂】
　　薛稷
　　薛稷河南人官至太子少保书学褚尤尚绮防媚好肤肉得师之半矣可谓河南公之髙足甚为时所珍尚稷隶行入能【出书断】
　　又
　　稷外祖魏征家富图籍多有虞褚旧迹鋭精模仿笔态遒防当时无及之者又善书博采古迹埒于秘书【出谭宾录】
　　髙正臣
　　髙正臣广平人官至衞尉卿习右军之法睿宗爱其书张懐素之先与髙有旧朝士就髙乞书或慿书之髙常为人书十五张乃戏换其五纸又令示髙再看不悟客曰有人换公书髙笑曰必是张公也乃详观之得其三纸客曰犹有在髙又观之竟不能辨髙尝许人书一屏障逾时未获其人乃出使淮南临别大怅惋髙曰正臣故人在申州正与仆书一公可便往求之遂立申此意陆柬之尝为髙书告身高常嫌之不将入帙后为防所伤乃持示张公曰此鼠甚解正臣意风调不合一至于此正臣隶行草入能【出书断】
　　王绍宗
　　王绍宗字承烈官至秘书少监祖述子敬钦羡柬之其中小真书体象尤异其行书及章草次于真常与人书云鄙夫书翰无工者特由水墨之积习恒精心率意虚神静思以取之每与呉中陆大夫论及此道明朝必不觉已进陆后于密访知之嗟赏不少将余比虞七以虞亦可临写故也但心凖目想而已闻虞眠布被中恒手画腹皮与余正同也承烈隶行草入能【出书断】
　　郑广文
　　郑防任广文博士学书而病无纸知慈恩寺有柿叶数间屋遂借僧房居止日取红叶学书歳乆殆遍后自写所制诗并画同为一卷封进宗御笔书其尾曰郑防三绝【出尚书故实】
　　李阳冰
　　李阳冰善小篆自言斯翁之后直至小生曹喜蔡邕不足言开元中张懐瓘撰书断阳冰张旭并不载綘州有篆字与古不同颇为怪异李阳冰见之寝卧其下数日不能去验其书是唐初不载书者名姓碑有碧落二字时人谓之碧落碑【出国史补】
　　张旭
　　张旭草书得笔法后崔邈顔眞卿旭言始吾闻公主与担夫争路而得笔法之意后见公孙氏舞劔器而得其神饮醉辄草书挥笔大呼以头揾水墨中而书之天下呼爲张顚醒后自视以爲神异不可复得后辈言笔札者欧虞褚薛或有异论至长史无间言【出国史补】
　　又
　　旭释褐爲苏州常熟尉上后旬日有老父过状判去不数日复至乃怒而责曰敢以闲事屡扰公门老父曰某实非论事但覩少公笔迹竒妙贵爲箧笥之珍耳长史异之因诘其何得爱书答曰先父受书兼有著述长史取视之信天下工书者也自是备得笔法之妙冠于一时【出幽闲鼔吹】
　　僧懐素
　　长沙僧懐素好草书自言得草圣三昧弃笔堆积埋于山下号曰笔塜【出国史补】













　　太平广记卷二百八
　　钦定四库全书
　　太平广记卷二百九
　　杂编
　　程邈已下　　邯郸淳已下　姜诩已下
　　王羲之　　　王廙　　　　潞州卢
　　桓　　　　褚遂良　　　兰亭真迹王方庆　　　二王真迹　　八体
　　李都　　　　东都乞儿　　卢宣
　　岭南
　　程邈已下
　　秦狱吏程邈善大篆得罪始皇囚于云阳狱増减大篆篆体去其繁复始皇善之出为御史名书曰隶书扶风曹喜后汉人不知其官善篆隶小异李斯见师一时陈留蔡邕后汉人左中郎将善篆采喜之法真定直父碑文犹于世篆者师焉杜陵陈遵后汉人不知官善篆隶每书一坐皆惊时人谓为陈惊坐上谷王次仲后汉人作八分楷法师宜官后汉不知何许人宜官为大字方一丈小字方寸千言耿球碑是宜官书甚自矜重或空至酒家先书其壁观者云集酒因大售至饮足削书而退安定梁鹄后汉人官至选部尚书乃师宜官法魏武重之常以书悬帐中宫殿题署多是鹄手也【出王僧防名耆録】
　　邯郸淳已下
　　陈留邯郸淳为魏临淄侯文学得次仲名在鹄后毛鹄弟子秘书八分皆法又有左子邑与淳小异亦有名京兆杜度为魏齐相始有草名安平崔瑗后汉济北相亦善草书平苻坚得摹崔瑗书王子敬云极似张伯英瑗子湜官至尚书亦能草农张芝髙尚不仕善草书精劲绝伦家之衣帛必先书而后练临池学书池水尽墨每书云匆匆不暇草时人谓为草圣芝弟防汉黄门侍郎亦能草今世人所云芝书者多是防也【出王僧防名书録】
　　姜诩已下
　　姜诩梁宣田彦和及司徒韦诞皆伯英弟子并善草诞最优魏宫馆寳器皆是诞书魏明帝起凌云台误先钉榜而未之题以笼盛诞辘轳引上书之去地二十五丈诞甚危惧乃戒子孙绝此楷法子少季亦有能称罗晖赵防不详何许人与伯英同时见称西州而矜许自与众颇惑之伯英与朱寛书自叙云上比崔杜不足下方罗赵有余河间张起亦善草书不及崔张刘德升善为行书不详何许人颍川钟繇魏太尉同郡胡昭公车徴二家俱学于德升而胡书肥钟书瘦有三体一曰铭石之书最妙者也二曰章程书三曰狎书相闻者也繇子防镇西将军绝能学人书改易邓艾上章事莫有知者河东魏顗魏尚书仆射善草及古文略尽其妙草体防痩而笔迹精熟顗子瓘为晋太保采芝法以顗法参之更为草藁藁是相闻书也瓘子恒亦善书博识古文字炖煌索靖张芝姊子孙晋征西司马亦善草陈国何元公亦善草书呉人皇象能草世称沉着痛快荥阳陈畅晋秘书令善八分【出名书録】
　　王羲之
　　王羲之告誓文今之所即其藁本不具年月日朔其真夲维永和十年三月癸卯九月辛亥而书亦真开元初润州江宁县瓦棺寺修讲堂匠人于鸱吻内竹筒中得之与一沙门至八年县丞李延业求得上岐王王以献上留内不出或云其后却借岐王十二年王家失火图书悉为灰烬此书亦见焚矣【出国史异纂】
　　王廙
　　王廙羲之之叔也善书画尝谓右军曰吾诸事不足道唯书画可法晋明帝师其画王右军学其书【出尚书故实】
　　潞州卢
　　东都顷年创造防秋馆穿掘多蔡邕鸿都学所书石经后洛中人家往往有之王羲之借船帖书之尤工者也故山北卢匡寳惜有年卢公致书借之不得云只可就看未尝借人也卢除潞州旌节在途才数程忽有人将书帖就卢求售阅之乃借船帖也惊异问之云卢家郎君要钱遣卖耳卢叹异移时不问其价还之后不知落于何人京师书僧孙盈者名甚着盈父曰仲容亦鉴书画精于品目豪家所寳多经其手真伪无所逃焉公借船帖是孙盈所蓄人以厚价求之不果卢公时其急切减而赈之日乆满百千方得卢公韩太仲外孙也故书画之尤者多阅而识焉【出尚书故实】
　　桓
　　晋书中有饮食名寒具者亦无注解处后于齐民要术并食经中检得是今所谓饼桓尝盛陈法书名画请客观之客有食寒具不濯手而执书画因有汚不怿自是防客不设寒具【出尚书故实】
</div>
    <div class="pagination">
<a href="太平广记_page83.html">上一页</a><span>...</span><a href="太平广记_page79.html">79</a><a href="太平广记_page80.html">80</a><a href="太平广记_page81.html">81</a><a href="太平广记_page82.html">82</a><a href="太平广记_page83.html">83</a><span class="current-page">84</span><a href="太平广记_page85.html">85</a><a href="太平广记_page86.html">86</a><a href="太平广记_page87.html">87</a><a href="太平广记_page88.html">88</a><a href="太平广记_page89.html">89</a><span>...</span><a href="太平广记_page85.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
