<!DOCTYPE html>
<html>
<head>
    <meta charset="UTF-8">
    <title>说郛 - 第 541 页/共 601 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说郛 - 第 541 页/共 601 页</h1>
    <div class="content">








　　夫之齿者血精为本结秀为骨骨精为齿一嵗至二十五岁齿之区臼白不三十歳区俱平无锋刃亦无力矣
　　夫角者肋力之粹初五年成一节应生数五次年一节十年而终
　　三十二嵗诀
　　一嵗驹齿二二嵗驹齿四三嵗驹齿六四嵗成齿二五嵗成齿四六嵗肉牙生七嵗角区八嵗尽区如一九嵗咬下中区二齿臼十嵗咬下中区四齿臼十一嵗咬下中区六齿臼十二嵗咬下中区二齿臼十三嵗咬下中区四齿平十四嵗咬下中区六齿平十五歳咬上中区二齿臼十六岁咬上中区四齿臼十七岁咬上中区六齿臼十八嵗咬上中区二齿平十九嵗咬上中区四齿平二十嵗咬上下尽平二十一嵗咬下中区二齿黄二十二岁咬下中区四齿黄二十三嵗咬下中区六齿黄二十四嵗咬上中区二齿黄二十五嵗咬上中区四齿黄二十六嵗咬上下尽黄二十七嵗咬下中区二齿白二十八嵗咬下中区四齿白二十九嵗咬下中区六齿白三十岁咬上中区二齿白三十一嵗咬上中区四齿白三十二嵗咬上下尽白
　　宝金篇
　　三十二相眼为先次观头面要方圆相马不看先代本一似愚人信口传眼似垂铃紫色鲜满厢凸出不惊然白缕贯睛行五百斑如撒豆勿同看面若侧墼如鎌背鼻如金盏可蔵拳口乂须深牙齿逺舌如垂剑色如莲口无黑黡须长命唇似垂厢盖一般食槽寛净顋无肉咽失平而筋有拦耳如杨叶裁杉竹咽骨髙而软不坚八肉分而弯左右龙防髙而上古传项长如凤须弯曲鬃毛茸细要如绵鬐髙膊濶抢风小臆髙胸濶脚前寛膝要髙而圆似掬骨细筋麄节要攅蹄要圆实须卓立身形充阐要平寛筋骨弯而须坚宻排鞍肉厚稳金鞍三峯穏压须蔵骨卧如猿落重如山鹅鼻曲直须停穏尾似流星散不连膏筋大小须匀壮下节攅筋一钱羊髭有距如鸡距能奔解走可行千已前贵相三十二万中难选一俱全
　　宝金歌
　　三十二相眼为珍次观头面要停匀相马不看先代本亦似盲人信步行眼似垂铃紫色浸睛如彻豆要分明白缕贯睛行五百瞳生五彩夀多龄鼻纹有字须长夀如火如公四十春夀旋顶门髙过眼鬃毛茸细万丝分面如剥兎腮无肉鼻如金盏食槽横耳如杨叶根一握项长如凤似鸡鸣口乂须深牙齿逺舌如垂剑色莲形口无黑靥须长命唇似垂箱两合停四大三髙兼二小双长两短一湾平瘦见肉而肥见骨视而不惧听无惊八肉弯而分耳后龙防髙而上古闻牝骝不欲偏多骤骅骖蹄囓善能奔首钩项曲三峰穏筋麄骨细四蹄轻鬐髙臆广平弓手胸寛膊濶小抢风头长腰短双鳬大腹垂臁小逆毛生踠停寸蹄坚寔膝髙节近骨筋分肋骨弯而须宻排鞍肉厚穏鞍轮肾袋小蔵如吊殻里囊垂大若悬铃燕骨微三山小胯似琵琶后犬蹲尾似流星须放细鹅鼻曲直汗沟深骨筋大小须匀壮身形充阐要寛平已上毛骨皆是骏还将驽逸细推寻腰凹脊弓焉致逺麄蹄捺踠岂能奔白首黑身须可忌银鬃玉项不须钦破脸孤蹄真未吉耳白腰花实是凶流鼻綉项休呼美沙睛环眼莫髙称面短骨横真可恶眼深无肉不堪亲槽微口浅多无食腿麄蹄大实无行毛殊旋广休夸贵寸长踠软莫称骏背直尾髙休言美耳大头肥不足钦羊睛象目遥无力猪胯駞腰不善奔龙颅突目天然快獐头鹿耳号骓风孔中筋现非常相目有重瞳勿视轻溺而似犬真难得耳毫一尺值千金初产无毛称龙子骨角双生亦号龙耳微一寸行千里溺过前足半前程羊须有距驰三百距如鸡爪日千程已前贵相分明载古典流传万世遵【自还将至不善奔一十九句皆恶相篇前后皆善相】
　　王良百一歌
　　畧相曰耳小根一握头长鼻要寛能行三百里解立四蹄攅【一】臆前虽濶备眼旷腹须平项长筋骨促尾骨短为精【二】鹿耳天然快獐头第一强蹄轻腰又短伯乐亦称良【三】鼻上纹王字目中青晕侵虽然有筋骨更要汗沟深【四】初生无毛者伯乐号龙驹七朝方始起千匹也应无【五】近看虽似小逺望却成髙要知深有力腹上逆生毛【六】蹄大蹄又软腹濶更腰长行时无步骤何必问孙阳【七】口浅不能食眼深多咬人猪膝难任重焉堪致逺行【八】要知有夀马唇慢口方停好是如羊目驆良夀亦长【九】不在如龙状追风号古来目前毛骨骏未可比驽骀【十】
　　毛病曰项上如生旋有之不用夸环縁不利长所以号螣蛇【一】后有防门旋前兼有挟尸劝君不用蓄无事也须疑【二】牛额并衔祸非常害长多古人如是说此事不虚歌【三】带剑浑小事丧门不可当滴泪如入口有福也须防【四】黑色耳全白从来号孝头假饶千里走奉劝不须留【五】背上毛生旋驴骡亦有之只惟鞍贴下此者是駞尸【六】衔祸口边冲时间祸必逢古人称是病焉敢不言凶【七】眼下毛生旋遥看似泪痕假饶福也病无祸亦妨人【八】毛病深知害妨人在不占大都如此类无祸也宜嫌【九】担耳駞鬃项虽然毛病殊更若兼鳖尾有实不如无【十○凡旋毛自上向下下向上左向右右向左者为善旋上不向下下不向上左不向右右不向左又或左右纵而向上向下上下横而向左向右参差不一为恶旋恶旋粗逆易见善旋若灭若没若亡若失也】杂忌曰骑来未得饮汗解是为强缷鞍面向北此事最招殃【一】欲出须知此笼头莫挂垂虽然无大患惊惧事防为【二】面北朝朝餧形躯渐渐伤其中忽有患有患悔难当【三】逺来亦忌饱出去不妨饥向水莫许骤偏伤肺与脾【四】浊水休教饮多饶毛色焦时间虽不觉月内不生臕【五】偏怕腥膻物仍嫌土作槽防穿成大秽更忌艸中毛【六】上山犹许骤下岭不宜骑必定伤筋骨能令日渐羸【七】近学新医者还知此事难将鍼宜刺浅方便更须端【八】凡鍼六脉血不在苦令多移时若不止伤损返如何【九】有病何妨疗无伤血莫鍼近来愚学者此意未知深【十】
　　眼病曰一切眼昏瘴皆因热所伤莫令肝臓冷泪出转难当【一】黄风有赤脉白翳忌侵睛须抽眼脉血救疗有功能【二】乌风起肝臓忽患便青盲便是通神妙除非解换睛【三】有瘴多须泪无令冷药多细辛并地骨犀角决明和【四】外瘴须磨黄连最能駈乌鱼骨颇妙辄莫用珍珠【五】欲疗先令暖仍须使子肝防风圆蔚好去泪得睛寛【六】不可全凭药时闻亦用鍼频抽口鼻血脑热勿令侵【七】肝病眼睛病眼昏肝有风发来时生晕嚾烙抵神功【八】环睛难为病侵睛多即惊月中骑亦惧云内更同盲【九】卒热传肝肺尪羸也易推奈何双目暗得较也何时【十】
　　医曰欲知看口色春季忌于青若似秋时医之必得宁【一】夏病不食草口中赤色深莫将为热疗热疗病难寻【二】秋病口中白时时喘息粗于中带黒色肝肺恐应无【三】冬季口中黑医之必不痊卧蚕虽有色而退也无縁【四】大抵怕青黑兼忧喘息粗神功也不救迟治气全无【五】肺病多方疗心伤鹘骨抽目前虽得効已后发无休【六】鼻内出脓血如加气转抽岂堪连背硬何用更开喉【七】肺病休疑冷腥膻不可为但将凉药疗莫使小猪脂【八】天门还治肺地骨也医肝心热黄芩妙人参性不寒【九】前面热未退腰胯却行迟是热须医热少将冷药医【十】
　　起卧曰脾寒令肉颤胃冷吐清涎但鍼脾上穴暖胃药为先【一】扑尾褰唇痛起卧四蹄摊频频覻膁上冷热气相干【二】起卧无时度将身似狗蹲肠中如粪结巴豆最为珍【三】若作如斯切在细推寻如逢肾脉上多应肠入隂【四】识得寻常病便须用橘皮防榔为第一葱酒最相宜【五】止痛当归妙牵牛芍药和生姜宜剰使滑石勿令多【六】治脾人间妙鍼脾第一功目前兼恶急气脉当时通【七】尿血还縁热风虚结澁为秦芁能治疗通利大黄奇【八】忽伤粪如水赤黄气息腥饶医能用药口色怕微青【九】若还退草料腹中虚气鸣大似肠黄脾家气不匀【十】
　　疗风曰有伤即为急无伤呼为慢先鍼喉脉血亦须先出汗【一】尾揭遍身硬耳肾闪骨生此风从后得暖处勿吹惊【二】病见从前得斯须便过闗大风烙最玅入口下应难【三】四脚难移动一边汗出微口中时吐沬见此莫生疑【四】不独如斯状忽然后脚迟尽知呼脾冷卒急也难医【五】是药皆治病唯风却要虵防风并半夏最急是天麻【六】治疗皆凭药就中风也难七朝疑似退火烙大无端【七】歇汗风饶痒为疮急防多肺风多揩擦疥癞即相和【八】花蛇及干蝎亦疗脑旋风乌头勿单使麻黄更要芎【九】有风切忌惊角耳最为精汉椒并附子相合耳中倾【十】
　　筋骨曰膊痛縁骑苦蹄伤败血攻痛时鍼且妙蹄损火能通【一】膝骨难任痛行时脚失多无端鍼脉血得効也蹉跎【二】子骨连蹄痛多应是物伤烙蹄蹄不发渐渐骨开张【三】失节莫交频鹿节黄水成假饶用火烙滑石镇长盈【四】但是筋骨痛皆因伤损为于中砚子骨末后不通医【五】食槽胀虽烙多縁腑病生胃翻加吐沬何药効能成【六】小胯骨若痛牵连雁翅疼欲鍼须得穴用药更持锋【七】曲池鹅鼻骨胀时不在鍼芸薹并紫葛巴豆最功深【八】附骨侵于膝走骤多饶失火烙意还麄药消为第一【九】筋胀用猪脑冷药要蛇牀细辛并藁本米醋及生姜【十】
　　疗黄曰头闷忽衔缰此即是心黄先须用火烙时下得安康【一】胸黄忽肿硬未可用鍼鍼须使消黄药无令痛所侵【二】偏次黄虽少还縁积热成尝闻连五臓根向肺中生【三】喉内若生黄此病实难当药鍼俱少効向里结成囊【四】急慢肠黄患时俱一般慢时一月多急则当时间【五】肾黄肾脉肿积冷致如然还须熁腰上以此出顽涎【六】水黄连带脉虚肿在皮肤先用火鍼治消时脓出余【七】膁黄不用鍼涂药妙能深防石并葶苈橘皮使郁金【八】骡马縁风热因此作妳黄涂药教驹匝切恐结成囊【九】一切黄虚肿多縁积热生宜抽喉脉血诸毒不能成【十】
　　疮痍曰竹节疗膊疮骨鑚亦难当若涂先用洗欲使洗盐汤【一】贴疮须用药艾灸且令焦干姜将入内根出始方消【二】疳疮生眼畔疳血化为防即渐侵于脑和睛变作脓【三】口内忽生涎心臓热如然有疮须用药包药使绵纒【四】肺毒若生疮医之要肺凉贴药虽宜洗可用甘草汤【五】断踠縁风血燥蹄亦一般麝香葶苈子贯众及黄丹【六】冷病縁草结脓多疮口寒乳香并附子贴此始应看【七】疥癣深秋旺爪疮盛夏多都縁风血聚忙疗莫蹉跎【八】血躁连蹄肿筋风血作脓芜荑鹤虱妙能杀此般虫【九】一切破损疮勿令口自伤防疮难治疗客风须是防【十】
　　齿嵗曰齿有数般苍教伊识不妨莫言为小事识得大贤良【一】黑白一齐全生来始八年中间初似破十二嵗无偏【二】齿如十二月牙象四时二十四气足伯乐视为规【三】四齿不曾退年已只似驹但看边畔者咬得臼还殊【四】驹子生駞齿嚼之必不匀直饶齿嵗小区臼也多平【五】向南马齿口野放咬山多区臼虽先破莫言齿嵗过【六】黄区将欲尽黑白亦全无上下齿更展十二歳应余【七】牙初出肉俗言五六春至老或不生须凭区臼真【八】















　　蟹谱上篇【傅肱】
　　离象
　　易之离象曰为鼈为蟹为蠃为蚌为孔頴达云取其刚在外也
　　有匡
　　檀弓曰成人有其兄死而不为衰者闻子臯将为成宰为衰成人曰蚕则绩而蟹有匡范则冠而蝉有绥兄则死而子臯为之衰孔颖达云蟹背殻似匡
　　仄行
　　周礼梓人为簨簴别叙小虫蟹属以为雕琢郑康成注云刻画祭器博庶物也虫自外骨至胸鸣内有仄行者释云蟹属贾公彦疏曰今人谓之螃蟹以其侧行者也内却行者螾之属即蚰蜒也脰鸣者即虾蟇也纡行者即蛇也按属礼祭器未有以蚰蜒螃蟹虾蟇以蛇为餙者不知起何法制且经文但云以雕琢耳康成専取为祭器之饰义诚未安
　　螖蠌
　　尔雅释鱼篇云螖蠌小者蟧【蟧螺属见埤雅内即螖也似蟹而小】
　　走迟
　　大司乐乐六变注蛤蟹走则迟
　　虫孽
　　越王勾践召范蠡曰吾与子谋呉子曰未可也今其稻蟹不遗种其可乎【注蟹食稻】对曰天应至矣人事未尽也王姑待之
　　性躁
　　荀子劝学篇云蟹六跪而二螯非蛇蟺之穴无所寄托者用心躁也【注跪足也螯蟹首上如钺者序与蟹皆八足此云六者谬文然今观蟹行后两小足不着地以其无用所略而不言】
　　左持
　　晋春秋毕吏部卓字茂世尝谓人曰左手持蟹螯右手执酒杯拍浮酒池中足乐一生哉
　　捕防
　　淮南子曰使蟹捕防必不得
　　不啖
　　虞预防稽典録云吞舟之鱼不啖鰕蟹【玉篇作鰕长须虫也】熊虎之爪不剥狸防
　　郭索
　　太锐前一蟹之郭索后蚓黄泉【范明叔云一水也所称泉亦为水所称蟹五为祼所称蚓言蟹之与蚓者用心之不一虽有郭索多足之蟹不如无足之蚓者以其用心之一也】
　　蟚蜝
　　晋书蔡谟字明道初渡江见蟚蜝大喜曰蟹有八足加以二螯令之既食吐下委顿方知非蟹后诣谢尚而说之尚曰卿读尔雅不熟防为勤学死
　　诛解系
　　晋解系字少连与赵王伦同讨叛时伦信用佞人孙秀与系争军事更相表奏朝廷知系守正不挠而召伦还系表杀秀以谢氐不从后伦秀以宿憾收系兄弟梁王彤救系等伦曰我于水中见蟹且恶之况此人兄弟轻我邪遂害之
　　蛙矜
　　庄子秋水篇公子牟曰子独不闻夫塪井之鼃乎谓东海之鼈曰吾乐与吾跳梁乎井干之上入休乎阙甃之崖赴水则接掖持頥蹶泥则没足灭附还虷【音寒义云井中赤虫一名蜎】蟹与科斗莫吾能若也
　　长
　　大戴礼云甲虫三百六十四神为之长蟹亦虫之一也
　　侈味
　　南史何字子季出继叔父旷所更字叔初侈于食味前必方丈后稍欲去甚者犹食白鱼防【市演反】脯糖蟹以为非见生物拟食蚶蛎使门人议之学生钟岏曰防鱼就脯骤见屈伸蟹之将糖躁扰弥甚仁人用意深懐此怛至于车螯蚶蛎眉目内阙惭浑沌之奇犷殻外缄非金人之慎不粹不荣曽草木之不若无馨无臭与瓦铄其何殊故宜长充庖厨永为口实
　　琐
　　郭景纯江赋云琐腹蟹水母目虾又松陵集注云琐似蜯常有一小蟹在腹中为蛣出求食蟹或不至馁死所以淮海人呼为蟹奴
　　介虫之孽
　　月令章句曰介者甲也谓蟹之属【后汉五行志】
　　无肠公子
　　抱朴子云山中无肠公子者蟹也
　　天文
　　释典云十二星宫有巨蟹焉
　　食证
　　孟诜食疗本草云蟹虽消食治胃气理经络然腹中有毒中之或致死急取大黄紫苏冬瓜汁解之即差又云蟹目相向者不可食又云以盐渍之甚有佳味沃以苦酒通利支节去五臓烦闷【子谓亦不可与柿子同食发霍泻】
　　蟹浦投渔人太叔荣之荣之故为慧景门人时为蟹浦戍因斩慧景头纳防篮中送都下焉
　　畵
　　唐韩晋公滉善畵以张僧繇为之师善状人物异兽水牛等外后妙于螃蟹
　　输芒
　　孟诜食疗本草云蟹至八月即啗芒两茎长寸许东向至海输送蟹王之所陶隠居亦云今开蟹腹中犹有海水乃是其证予谓即陆鲁望云执穂以朝其魁者也与夫羔羊跪乳蜂房防衙俱得自然之礼
　　蛉腹
　　唐顾况字逋翁混胎丈人摄魔还精符曰螟蛉之子虾目蟹腹即即周周两不相掩此之谓体异而气同
　　同防孽
　　唐陆蒙字鲁望作稻防记引国语曰今吴稻蟹不遗种岂呉人之土防与蟹更俟其便而効其力殱其民欤
　　为菑
　　晋隠逸传夏纯字仲御防稽永兴人也幼孤贫养亲以孝睦闻初兄弟每采稆求食星行夜归或至海边拘螊以自资养
　　玉篇
　　八足【蟹二螯八足】【普流反似蟹二足亦见郭璞江赋】蜅防【上方武下布莫反皆蟹也】
　　月令
</div>
    <div class="pagination">
<a href="说郛_page540.html">上一页</a><span>...</span><a href="说郛_page536.html">536</a><a href="说郛_page537.html">537</a><a href="说郛_page538.html">538</a><a href="说郛_page539.html">539</a><a href="说郛_page540.html">540</a><span class="current-page">541</span><a href="说郛_page542.html">542</a><a href="说郛_page543.html">543</a><a href="说郛_page544.html">544</a><a href="说郛_page545.html">545</a><a href="说郛_page546.html">546</a><span>...</span><a href="说郛_page542.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
