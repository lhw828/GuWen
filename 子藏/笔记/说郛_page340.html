<!DOCTYPE html>
<html>
<head>
    <meta charset="UTF-8">
    <title>说郛 - 第 340 页/共 601 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说郛 - 第 340 页/共 601 页</h1>
    <div class="content">

　　坤用乙而不及癸者六癸皆不化火也癸却自化木






　　木受坤化终于己之隂土
　　土受干化终于戊之阳土
　　干用壬申而生水坤乙生火而癸生木各主八位乾坤用足继以长男长女庚辛运化金土攸定五气迭布造化之功备矣本以卦画象数参之六十甲子始得窥其立法之端倪不悖经防允合象数后有明者不易吾言矣
　　大五行出于乾坤者十二位出于六子者亦十二位合六子足以当乾坤之数葢乾坤之策三百六十合六子之策亦三百六十足以当乾坤之策也但郭景纯所载未本属木而金土木各得四位故山家五行篇曰癸丑坤庚名稼穑艮震己未曲直今皆以未属土殆必有所据其理亦通木三金四土五是也然一为数之元总摄八位可也火何以不二不七而四耶二说未知孰是将以质诸専门之学造理之士云山家五行郭景纯既以名篇又于葬元一篇论坎坤水土之山则曰崇土益申长生位也及论艮山则曰崇土益亥非木之长生乎论巽山则曰崇土益申水长生也此又景纯笔之书而用大五行之明证也
　　医书有左瘫右痪之证人身一气脉也一息徃来骨节毛窍何往不达及其感疾左瘫者病不及右右痪者病不及左五脏六腑一而已矣岂有限界使左之病不得右而右之病不得左耶夫五脏皆一而肾独有二左为肾而藏精右为命而藏气神依气立故曰神门配壬子之水是以人之精败者必左瘫气败者必右痪两肾各有所主故其病亦各有所归壬子一位也子属水而壬属火左肾配子右肾配壬子水为精壬火为神五脏犹五行也六腑犹六神也甲乙配青龙丙丁配朱雀庚辛配白虎壬癸配武戊乃配勾陈己乃配腾蛇葢坎水纳戊离火纳己故五行而有六神犹五脏而有六腑壬火子水之说近取诸身理尤明甚
　　辨嵗本说
　　胡汝嘉嵗本论谓今夜之子时即是来日则今年之子月当为来年立论详而易明引证的而易信故近世多以十一月为来年向因先子葬用子月悉主汝嘉之说或谓春夏秋冬一嵗之叙也岂有冬而后春之理帝尧之厯象授时亦首春而次夏夫子谓行夏之时以其得天道之正也两说交战于中深思其故久之乃得其说然后决以吾夫子之言为正夫每日之有十二时者太阳随天之运而周行于方隅之十二位也故日到子方则为子时到午方则为午时每年之有十二月者太阳丽天而厯于天轮之十二星次也是以日次子位堂虚宿之度而立春虚乃子位之正天中之一阳也天道左旋日次子而为春之正月次亥为二月次戌为三月左旋而厯十二位以定十二月也地道右旋故每日之太阳在子位为子时顺子丑寅夘厯十二位而定十二时也葢太阳每一日顺行十二方隅而为十二时太阳每一嵗逆十二星次而为十二月胡汝嘉不晓厯法故为此论知天道更新于子而不知太阳次天轮之子为更新也是说也惟深于星厯者知之
　　正月建寅太阳次虚太隂次危日月皆在天轮之子位此天道之一阳更新也












　　辨惑论【谢廷芳】
　　死生　疫厉　鬼神　祭祀　滛祀　妖恠
　　巫觋　卜筮　治防　择葬　相法　禄命
　　方位　时日　异端　老庄　佛氏　神仙
　　方士
　　死生
　　论语曰死生有命
　　伯牛有疾子问之自牗执其手曰亡之命矣夫斯人也而有斯疾也斯人也而有斯疾也
　　孟子曰夭寿不贰修身以俟之所以立命也
　　莫非命也顺受其正是故知命者不立于严墙之下尽其道而死者正命也桎梏死者非正命也
　　荀子曰相命已定鬼神不移
　　生人之始也死人之终也始终俱善人道毕矣
　　家语云命者性之始死者生之终有始则有终也
　　疫疠
　　世俗以疾咎鬼神者众矣至疫气流行则曰有主疾之神家至而户守之妖由巫兴互相煽惑是故病疫之家人皆惴惴焉无敢踵其门而问者甚而父子兄弟亦不相救伤风败俗莫甚于斯故述此于死生之后以晓之
　　鬼神
　　北溪陈先生曰鬼神一节说话甚长本意作一项论又以古人祭祀作一项论又以后世淫祀作一项论又以后世妖恠作一项论防哉斯言茍不先述古人所谓鬼神祭祀之说则其理不明不述后世淫祀妖恠之说则又何以寤世俗之疑邪
　　子路问事鬼神子曰未能事人焉能事鬼
　　礼记曰明则有礼乐幽则有鬼神
　　宰我曰吾闻鬼神之名不知其所谓子曰气也者神之盛也魄也者鬼之盛也合鬼与神教之至也众生必死死必归土此之谓鬼骨肉毙于下隂为野土其气发于上为昭明焄蒿凄怆此百物之精也神之着也
　　鬼神之为徳其盛矣乎视之而弗见听之而弗闻体物而不可遗使天下之人齐明盛服以承祭祀洋洋乎如在其上如在其左右
　　鬼神者二气之良能也
　　释氏道家之论鬼神可笑之尤者也
　　祭祀
　　予生长呉楚间每见邑里之人嵗时蒸尝皆菲然食饮而已至于山川鬼神妄言徼福动辄致大牲以祀享之问之则曰名山大川礼所当祭其亦不思之甚矣夫礼莫大于分今以一夫之微而欲僣王侯公卿之祭其越分逾礼为何如哉若是者不获戾于鬼神幸也况求福乎故愚采辑前言独详于上下之分祭告不同以破不知者之惑若夫笾豆之事则不尽录天子祭天地祭四方祭山川祭五祀嵗徧士祭其先夫圣王之制祭祀也法施于民则祀之以死勤事则祀之以劳定国则祀之能御大菑则祀之能捍大患则祀之
　　淫祀
　　祭不欲数数则烦烦则不敬祭不欲疏疏则怠怠则淫祀之说经有明训有常虑愚俗惑之殊足为恠至学士大夫亦从而惑之愈可恠矣余自先人没即以所事神影祀之以其非义故也大厯中大疫作母氏以及同产皆通虐务求药不事所祷既而病者俱瘥予则无恙时邻里从淫祀者适多毙于疫或以是颇叹异之观此亦可见淫祀之不足信孔子曰非其鬼而祭之謟也礼记曰非其所祭而祭之名曰淫祀淫祀无福
　　妖怪
　　孔子不语怪今予有妖怪之事乃力言之何也诚以俚俗相煽邪风盛行不得不辨知者或可少袪其惑矣郑厉公问申繻曰今犹有妖乎对曰人之所忌其气焰以取之妖由人兴人无衅焉妖不自作人弃常自妖兴故有妖
　　王沂公作郡时讹言有怪物夜飞下食小儿者逺近相恐未昏则揵户灭烛匿童稚以黄緍薫炉置门用为厌胜公闻之戒彻廵之吏悉令屏去有为先倡者捕而重笞逐出于境民情遂安妖讹乃止
　　巫觋
　　予蚤嵗见巫者为亲戚祀神吐鄙俚之词徼漫漶之福辄羞赧去之既长即拒絶其人虽见之亦不为礼呜呼闾阎无知辈信而用之固无足责若夫士大夫亦信且惑焉能无愧乎苟欲正风俗息妖妄摈巫者不用其在大夫家始耳
　　西门豹为邺令问民所疾苦长老曰苦为河伯娶妇豹曰至时幸来告吾及告豹徃防河上见巫女数十人立大巫后豹呼河伯妇视之曰是女不好烦大巫为报投之河中有顷曰何久也弟子趣之凡投三弟子豹曰巫妪女子不能白事烦三老为入白之复投三老河中良久欲使廷掾等入趣之皆叩头流血乃免自是不复言河伯娶妇范氏曰夫惑鬼神聴巫觋者匹夫之愚也
　　卜筮
　　卜筮之说尚矣予但嫉夫今之卜筮者诬罔百端与古相戾无足取信如占疾苟能断其安危决其吉凶可也今也必曰某神祸之某鬼祟之祷则生否则死吁何其卦之间灼见鬼神如是耶其它妖妄大率类此予之所以不信者此也非谓无蓍龟之灵也厯记述见闻集此篇与知者
　　书曰朕志先定询谋佥同鬼神其依龟筮恊从
　　易曰初筮告再三渎渎则不告
　　礼记曰人无恒不可以为卜筮
　　卜筮者先圣王所以使民信时日敬鬼神决嫌疑定犹豫也
　　左曰卜以决疑不疑何卜
　　荀子曰日月食而救之天旱而雩卜筮而后决大事非其为得求也以文之也
　　程子曰古者卜筮将以决疑也今之卜筮则不然计其命之穷通诰其身之达否而已噫亦惑矣
　　治防
　　防祭之废久矣今流俗之弊有二而废尤甚其一铺张祭仪务为观美甚者破家荡产以侈声乐器玩之盛视其亲之棺椁衣衾反若余事也其二广集浮屠大好作佛事甚者经旬逾月以及斋羞布施之盛视其衰麻哭踊反若虚文也斯二者非移害之甚者乎然而祭义之设惟有力者能之若浮屠之事习以成俗无有贫富贵贱之间否则人争非之殊不知彼浮屠之有识者犹以其事为耻可不悟哉子游曰防致乎哀而止今也苟未能纯用古礼必先去此二者之弊以尽夫哀痛惨怛之实则礼惟不足不可以佛畔于道
　　子游问防具夫子曰称家之有无子游曰有无恶乎齐夫子曰有无适礼苟能敛手足还葬而封之岂有非之者哉
　　择葬
　　择地以葬其亲亦孝子慈孙之用心也但后世惑于风水之谈徃徃多为身谋使其亲骨肉不得以时归土又不若不择之愈也今予首述前辈端确之论以破偏信者之惑后以考亭西山之言折衷之
　　相法
　　相形之术近世或有精之者然致逺恐泥君子不为愚尝观圣贤亦自有观人之法人特不察耳孔子曰视其所以观其所由察其所安人焉廋哉孟子曰眸子不能掩其恶胸中正则眸子了焉胸中不正则眸子眊焉聴其言也观其眸子人焉廋哉圣贤观之如此而已若夫死生祸福又岂顔貌间所能尽邪许负之书吾未之学乃所愿则学孔孟
　　禄命
　　昔之人以隂阳五行推测禄命而知生死祸福亦间有竒中者矣论其拘泥又不啻如相法焉若今之泛泛售其术者尤不足信知命君子何以惑为愚尝谓圣贤知人死生祸福而非隂阳五行之术也孔子曰由也不得其死其后战殁于卫孟子曰死矣盆成括未几见杀于齐葢由也行行有不得其死之理括也小有才未闻君子之大道有足以杀其躯之理虽当时亦有获免圣贤之言犹信也然则学者亦当如此而已禄命之书虽或亿中何足信哉
　　方位
　　方位细事也然庸巫谬卜从而神之禁忌百端祈禳无已甚为愚俗
　　时日
　　夫内事用柔日外事用刚日者圣人顺隂阳之理初不以死生荣辱贫贱富贵之类一皆系乎年月日时之吉凶而使人拘拘焉择而用之孟子曰天时不如地利地利不如人和举一物而天下之物莫不皆然亦尽乎人事而已夫时日者何足泥哉
　　异端
　　古之为异端邪说者众矣若老庄仙佛之流自秦汉以来惑世尤甚故特举此而详其说余不尽述也先正有言曰邪说害正人人得而攻之不必圣贤如春秋之法乱臣贼子人人得而讨之不必士师吾于此亦云
　　老庄
　　杨子曰老子之言道徳吾有取焉耳及捶提仁义絶灭礼乐吾无取焉耳又或问庄周有取乎曰少欲邹衍有取乎曰自持至周罔君臣之义衍无知于天地之间虽邻不觌也
　　佛氏
　　或问佛之理比孔子为径先生曰天下果有径理则仲尼岂欲使学者迂逺而难至乎故外仲尼之道而由径则是冐险阻犯荆棘而已
　　或者曰佛之意亦欲引人为善岂不有助于世而辟之深耶应之曰善无恶之称也世之无父无君者恶乎善乎
　　神仙
　　或问长生神仙之道文中子曰仁义不修孝弟不立奚为长生甚矣人之无厌也
　　方士
　　至元间方士请炼大丹世祖勅中书给所需平章政事廉希宪奏曰前世人主多为方士诳惑尧舜得寿不假灵于大丹也上曰然已





</div>
    <div class="pagination">
<a href="说郛_page339.html">上一页</a><span>...</span><a href="说郛_page335.html">335</a><a href="说郛_page336.html">336</a><a href="说郛_page337.html">337</a><a href="说郛_page338.html">338</a><a href="说郛_page339.html">339</a><span class="current-page">340</span><a href="说郛_page341.html">341</a><a href="说郛_page342.html">342</a><a href="说郛_page343.html">343</a><a href="说郛_page344.html">344</a><a href="说郛_page345.html">345</a><span>...</span><a href="说郛_page341.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
