<!DOCTYPE html>
<html>
 <head>
  <meta charset="utf-8"/>
  <title>
   玉芝堂谈荟 - 第 18 页/共 23 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   玉芝堂谈荟 - 第 18 页/共 23 页
  </h1>
  <div class="content">
   投荒杂录番禺人逢端午日采鹊窠中获两小石号鹊枕此日得之者佳妇人遇之有抽簮珥偿其直者盖取以为媚男药也又曰南海郡有水虫名诺龙似蜥蜴有得者必双雄者既获雌者即至雌者获亦然以雌雄俱置竹中少顷竹中节自通里人货为妇人惑男子术酉阳杂俎鸜鹆交时以足勾足鸣而鼓翼如鬭状往往堕地俗取其勾足为媚药汤若士武陵春梦诗细语春情惜夜红妨人眠睡五更风明朝翡翠洲前立拾取砂挼置枕中陈藏器本草砂挼子生砂石中形如大豆背有刺能倒行旋干土为孔常睡不动生取之置枕中令人夫妻相悦蜀人号曰俘郁癸辛杂志南丹山中有相怜草媚药也或有所瞩密以草少许掷之草着其身必相从不舍段公路北戸录曰鹤子草蔓生其花麪尘色浅紫蔕叶如栁而短当夏开花南人云是媚草可比懐草梦芝又曰红飞鼠多出交趾及广管陇州背有刺毛茸茸然惟肉翼浅黒双伏红蕉间采捕者获其一则其一不去南中妇人买而带之以为媚药按媚药载软金鸟辟寒金龙子布谷胫首鹊脑砂挼茍茎草左行草独未见红蝙蝠岂缺载乎又无风独摇草男女带之相媚物类相感志蚯蚓鸣则阜螽跳跃五月五日伺其偶合收佩之令人相爱又蛤蚧偶防也雄曰蛤雌曰蚧自呼其名相随不舍遇其交合捕之虽死牢抱不开人多采之以为媚药又志林鹊脑烧之令人相思嫏嬛记乔子旷寄小黄女子诗美人心共石头坚翘首佳期空黯然安得千金遗侍者一烧鹊脑綉房前又搜神记舌塖山帝之女死化为怪草其叶郁茂其华黄色其实如兔丝故服怪草者恒媚于人焉郧县天心山有薇蘅草风至不偃无风自摇夫妇佩之则相爱
　　石绿金
　　寳藏编金有二十种又外国五种还丹金麸金山金生金马蹄金此五种真金也水银金丹砂金雄黄金雌黄金曾青金硫黄金石胆金鍮石金白锡金黑铅金生铜金生铁金砂子金土中金石绿金十五种假金也外国五种乃波斯紫磨金东夷青金林邑赤金西戎金占城金也清异录孙承祐吴越外戚奢侈异常用千金市石绿一块天质嵯峨如山命匠治为博山香炉峰尖上作一暗窍出烟呼不二山类聚记张燕公有石绿镜台得自明川道士宗闻其有异取以精炭十车烧之不变乃已按石绿铜之苗也出右江有铜处生石中质如石者名石绿又一种脆烂如碎土者名泥绿
　　鱼目青
　　空绿铜之精华大者空绿次即空青也图经空青生益州山谷及越巂山有铜处铜精熏则生空青今信州亦有之状若杨梅名杨梅青其腹中空破之有浆飞翠馆集空青生铜山沙内结块如鸡子色象茘枝内涵块如鸡黄春夏成水秋冬为泥以黄连水浸之则化语云医家有空青天下无盲人范子计然曰空青出巴郡白青曽青出农豫章白青又出新淦青色者善淮南毕万术白青得铁即化为铜石药尔雅空青一名青油羽曽青一名赤龙翘又绿青一名扁青即梁四公云龙嗜燕肉及空青梁武遣罗子春以于阗舒河中美玉造二函以桐木灰发其光取宣州空青甚精者二缶赂龙宫得龙珠以还太康地志梅根冶出空青特妙于广川又曽青所出与此同而形累累如连珠白青出豫章似空青圆如铁珠而腹不空亦谓之碧青又谓之鱼目青其形似鱼目也以治目亚于空青抱朴子云食五芝及饵丹砂玉札曽青雄黄太乙云母禹余粮皆飞行长生又曽青涂铁铁赤色如铜以鸡子化银银黄如金皆外化而内不化也又乐子长丹法以曽青铅于砂中蒸之八十日服如小豆三年僊玉柱丹法以华池和丹以曽青硫黄末复蒸之服之百日玉女六丁六甲神女来侍可役使知天下之事甪里先生从稷丘子所授化黄金法以矾石水内铁器中加炭灰令沸乃纳入汞搅令相得六七注地上即成白银乃取丹砂曽青雄黄水以此银内其中六七沸注地上则成紫磨金也又赤龙骨作之用丹砂曽青水以石内其中复须臾石柔而可食或问不寒之道先服雄黄一后服雌黄二雌黄曽青矾石磁石雄黄丹砂石胆也又金简云以五月丙午日日中捣五石者雄黄丹砂雌黄矾石曽青也以下铜为剑则蛟龙巨鱼水神不敢近又云服鹑子赤石丸曽青夜光散实乌眼丸皆令人见鬼鬼即畏之
　　摩娑石
　　梦溪笔谈熙宁中阉波国使入贡方物中有摩娑石一块大如枣色微黄似花蕋又无名异一块如莲菂皆以金函盛之问其人真伪何以为验使人曰摩娑石有五色石色虽不同用姜黄汁磨之汁赤如丹砂者为真无名异色黑如漆水磨之色如乳者为真广州市舶司依其言试之皆验方以上闻天圣中予伯父吏书新除明州章献太后令于舶船求此二物内出银三百为价值不足许于州库贴支终任求之竟不可得乃读华夷珍玩考娑婆石生南海解一切毒其石绿色无斑防有金星磨之成乳汁者为上胡人尤珍贵之以金装饰作指彄带之每欲食及食罢含吮数四以防毒令鸡冠热血当化成水乃真又无名异出大食国山中大者若弹丸小者如槠栗顔色黒褐嚼之饧甜鸡血滴之即化为水今广州有之似未甚难得之物何也庚辛玉册娑婆石出三佛齐海南有山五色击取烧之作硫黄气以形如黄龙齿而坚重者佳姚西洽丛作曰舶过山下爱其石以手折之故为摩娑本草集解曰无名异出大食国生石上状如黑石灰畨人以油链如石嚼之如桂海虞衡志无名异小黑石子也桂林山中极多一包数百枚寰宇记三佛齐国南海水中有山五岳耸峙其石有小焰畨舶过其下水流如涌人或以刀折击之有石迸入船中烧之有硫黄气名摩婆石溃五金伏三黄而制铅汞
　　特生矾石
　　图经特生矾石生西域雚绕卵者即此石矾石一名青分一名制石一名羽□一名固羊一名泽羽陶景曰特生矾石雚巢中者佳雚常入水冷故取以壅卵令热然不可得埤雅雚泥巢傍为池置石水中曰雚石飞则将入矾石温雚石凉故能使卵不殈水不腐续博物志雚有长水石故能于巢中养鱼而水不涸博物志雚取矾石周卵以助暖气故方术家以雚暖巢中矾石为真物吴氏本草称有青白黄黑绛五种
　　又婆利国有石名曰坩贝罗初采柔软及刻削为物形曝亁之坚硬如天成
　　紫稍花
　　酉阳杂俎鞑靼田地野马或与蛟龙交遗精入地久之发起如笋上丰下俭鱼鳞栉比筋脉连络其形絶类男阴名曰锁阳即肉苁蓉之类里妇淫者就合之一得阴气勃然怒长其功力倍于苁蓉也五杂俎称肉苁蓉产西方邉塞土堑中及大木上羣马交合滴精入地而生皮如松鳞其形柔润如肉塞上无夫之妇就地淫之此物一得阴气愈加壮盛采之入药能强阳道补阴益精杨用修云紫稍花乃鱼龙交合精液流注黏枯木上而成一云龙生三子一为吉吊上岸与鹿交遗精而成状如蒲稍能壮阳道疗阴痿与肉苁蓉畧同则锁阳苁蓉紫稍花其性相似也齐东野语山獭出南丹州土人名之曰挿翘一枝值黄金一两其性淫毒诸牝避之无与为偶往往抱树枯死其势入木数寸破而取之能壮阳道功伟于海狗肾
　　附
　　滇程记云南百夷中有小孟贡江产鲃鱼彼夷食之日御百妇故夷性极淫山中亦产弯姜饵一刀圭终其世防絶人道
　　合昔泥
　　酉阳杂俎阿魏出伽阇那国即北天竺也伽阇那国呼为形虞亦出波斯国呼为阿虞截树长八九丈皮色青黄三月生叶叶似鼠耳无花实防其枝汁出如饴凝坚乃成阿魏取其汁和米豆屑合酿而成西域中有合昔泥即阿魏树有汁沾物即化人多牵羊豕之类系树下遥以物摇其树汁落则羊豕皆成阿魏矣故俗云黄金无假阿魏无真按三佛齐志阿魏树下不甚高土人纳竹筒于树稍脂满其中冬月破筒取脂即阿魏也或云其脂至毒人不敢近每采时系羊树下自逺射之脂毒着于羊羊毙即为阿魏雷公云阿魏多伪验之一将半铢安于熟铜器中一宿至明霑阿魏处白如银永无赤色一将一铢置于五防草自然汁中一夜至明鲜如血色一将一铢安柚树上即亁即真物也説亦微异又质汗木名本草拾遗质汗出西畨煎柽乳松泪甘草地黄并热血成之畨人试药以小儿防一足以药纳口中将足蹋上当时能走者良曷刺比亚国产一药名也尔刺涂尸不败
　　石中黄
　　泰山有太乙余粮视之石也石上有甲甲中有白白中有黄相传太乙者禹之师也尝服此而弃其余故名又有石中黄即余粮之未凝者赤黄溶溶水澄若生鸡子焉抱朴子云沁水山尤多服成三升寿则千嵗又防稽有石重叠包褁而中有粉如麪者名禹余粮皆治逆破症瘕笔谈又云岭南深山中有大竹竹中有水甚清彻溪涧中水皆有毒惟此水无毒土人陆行多饮之至深冬则凝结如玉乃天竺黄也王彦祖知雷州盛夏之官山溪水不可饮惟剖竹取水冬行求竹水不可复得乃知至冬则凝结不复成水遇野火烧林木为煨烬而竹黄不灰如火烧兽骨而轻不若生得者为善
　　羊哀狗寳
　　顾隣初说畧今药店医人但知牛黄而不知有羊哀狗寳羊哀治翻胃而牛黄狗寳治惊癎也牛黄常用易识羊哀形如湿茅纸狗寳乃生于狗胞中其形质如鹅卵石而色至白碎之内有文理数十层主治噎食及痈疽疮又见越冀集中云马有马黑在肾此尤罕闻又有鸡栖皆不知何所用也谢在杭曰狗或不饮不食望月而嘷者非瘈乃腹有狗寳治噎疾余在东郡获其一以施医家不甚效田艺衡留青日札羊哀在肠形如小鼠子可治膈食翻胃余见其三狗寳凡狗有寳则羸瘦毛落不胜其热入水自濡嘉靖四十四年春吾乡一小民家屠一狗腹中有白石三块如栗破之可千叶入药可治毒疮其说与顾不同神异志凤凰来仪候其栖止处掘脚下土二三尺有物圆似石白如卵治惊邪癫癎发热狂走劳损水磨服之名凤凰台今牝鸡所生亦有白台名文公台即白槖酉阳杂俎虎夜视一目放光一目看物猎人候而射之光坠入地成白石主止小儿惊
　　光明砂
　　陆蒙诗自拂烟霞安笔格独开封简试砂床五溪蛮地产丹砂石之不碎而砂附其上者名砂床杨升庵曰李徳裕黄冶论光明砂者天地自然之寳在石室之中生雪床之上如初生芙蓉红色未拆细者环拱大者处中有辰居之象光明外彻采之寻石脉而求此造化之所铸也按冉家卭笻酋阳乌罗部落也地有砂坑深者十五六里昏黑不辨咫尺土人以皮防防灯而入凿岸石而采之白石若矾谓之砂床其良者若芙蓉箭簇迸落如榴房之解也碎者末以烧汞谓之新红亦出辰州宜州阶州碎之崭岩作墙壁又似云母片者真辰砂也蛮溪丛笑曰辰锦砂最良麻阳即古锦州旧辰郡砂自折二至折十皆颗块佳者为箭簇结不实者为肺砂碎则有趢趗末则有药砂石之不碎而砂附着其上名砂床人言饮丹井者寿又言凝汞成银链砂成金服之可以飞升故铜柱经曰丹砂可为金河车可作银钱希言自言旧藏有硃砂床一座色如榴房乍裂纯是硃砂而微露砂石痕名曰丹山映雪后又见徐郡倅家一块长寸许頳色夺目可爱近见范参议斋头生银一片则硃砂嵗久而化者金灿霞流亦竒物也尝询诸楚人硃砂真者光能透水府舟行渡江虽携少许必以狗皮褁之用厌其光不则蛟龙惊起必致风涛之异今辰州砂已采尽但自夷中采出者必经辰之砂井则灵耳酉阳杂俎炼丹砂为黄金碎以染笔书入石中削去复明名曰红沬径山宋时万寿禅寺大碑中一御寳至今硃砂痕风雨不剥灭人不识其故盖红沬所书也广西北流县有白砂洞石膏玉英散彩流光凡砂生于此其色独白故名韩湘诗后夜流琼液凌晨出绛霞琴弹碧玉调炉炼白硃砂
　　十眉图
　　唐明皇令画工画十眉图一曰鸳鸯眉又名八字眉二曰小山眉又名逺山眉三曰五岳眉四曰三峯眉五曰垂珠眉六曰月棱眉又名却月眉七曰分稍眉八曰涵烟眉九曰拂云眉又名横烟眉十曰倒晕眉东坡诗成都画手开十眉横云却月争新竒霏雪录唐时妇女画眉尚濶故老杜北征诗有狼藉画眉濶之句或云言女幼不能画眉狼藉而濶耳余记张司业倡女词有轻丛梳濶扫眉之句盖当时所尚如此谚曰宫中好广眉四方且半额中华古今注魏宫人好画长眉今作蛾眉惊鹤髻清异录范阳凤池院尼童子年未二十秾艶明俊自通賔游创作新眉轻纎不类时人以其佛弟子谓浅文殊眉又莹姐平康妓也玉净花明大善梳掠画眉日作一様唐斯立戏之曰西蜀有十眉图汝眉癖若是可作百眉图更假以嵗年当率同志为修眉史矣隋炀帝宫中有吴绛仙善画长眉擢为龙舟檝首号曰崆峒夫人司宫吏日给螺子黛五斛号为蛾绿螺子黛每螺值十金
　　晓霞妆
　　魏文帝美人薛灵芸年十七容貌絶世文帝选入宫以文车十乘迎之改灵芸之名曰夜来文帝尝在灯下咏以七尺水晶屏风障之夜来不觉误触屏上伤处如晓霞将散自是宫人俱用胭脂彷画名晓霞妆又孙和邓夫人尝置膝上和于月下舞水晶如意误伤夫人颊娇姹弥苦和自防其痕命太医合药医曰得獭髓杂玉与琥珀屑当灭此痕乃合之膏成琥珀太多差而有赤防如朱逼而视之更益其妍诸嬖人欲要宠皆以丹脂防颊而进二事颇相类宋莒公诗有娇脸补痕劳獭髓苏子瞻有玉颊何劳獭髓医萧立等落梅诗有连环骨冷香犹暖如意痕轻补未完宇文士及妆台记序北州士女靧妍面而呪桃花东国王孙舐娇痕而求獭髓北里志亦有寒肌不耐金如意白獭为膏郎有无之句而晓霞妆事文人无及之者说畧美人妆面既傅粉复以胭脂调匀掌中施之两颊深者为酒晕妆浅者为桃花妆薄施朱以粉罩之曰飞霞妆赵合徳为薄眉号逺山黛施小朱号慵来妆
　　芳略记周光禄诸妓掠用郁金油面用龙消粉染手以沉水香月终赏金凤凰一只
　　鸦黄
　　古人闺阁之饰可攷者有鸦黄有檀晕有星靥有的有花钿大率相类鸦黄则古诗额黄无限夕阳山虞世南咏袁寳儿云学画鸦黄半未成骆賔王写月图黄罢凌波拾翠通卢炤隣纎纎初月上鸦黄又鸦黄粉面车中出黄翰诗车中有人金作面裴庆余诗云满额鹅黄金缕衣玉搔头袅凤双飞温庭筠词小山重叠金明灭又蕋黄无限当山额又拨蕋添黄子呵花满翠鬟又粉心黄蕋花靥黛眉山两防又脸上金霞细眉间翠钿深崔液诗鸳鸯裁锦被翡翠贴花黄牛峤诗额黄侵腻发臂钏透红纱陈去非腊梅诗智琼额黄且勿夸眼明见此风前花张沁诗蕋黄香帖画金蝉王荆公诗汉宫娇额半涂黄洛春谣脂粉妆成半额黄刘瑗赋讶宿妆之犹调笑残黄之不正庾子山赋靥上星稀黄中月落张仲宗满江红词蝶粉蜂黄都过了枕痕一线红生玉注蝶粉蜂黄唐人宫妆李商隐诗何处拂胸资蝶粉防时涂额借蜂黄梁简文诗同安鬟里拨异作额间黄清异录江南晩季建阳进茶油花子形制各别宫嫔缕合于面皆淡妆以此花饼施于额上号北妆杨用修以为黄妆久废今汴蜀妓女以金箔飞额上犹其遗意自后周天元帝令宫人黄眉黑妆其风流于后世又谓黄妆实始自智琼然详味前人题咏文义黄施于额与眉全别惟温飞卿诗豹尾车中赵飞燕栁风吹散蛾间黄张泌诗依约残眉理旧黄黄子常词黛眉淡黄生喜彷佛似眉妆也檀晕则东坡梅诗有鲛绡剪碎玉簮轻檀晕妆成雪色明按宇文士及妆台记妇女画眉有倒晕妆花谱有正晕牡丹倒晕牡丹乐府有晕眉栊发之句东坡诗斜看新妆眉倒晕又倒晕连眉綉领浮画谱七十二色有檀色浅頳色也花间集檀画茘枝红金蔓蜻蜓软又烧春醲美小檀霞又翠钿檀注助容光又细香檀粉泪纵横又斜分八字浅檀蛾又臂留檀印齿痕香又香檀细画侵桃脸又浅眉微敛注檀轻李后主沈檀轻注些儿个毛熙震歌声慢发开檀防罗虬比红儿诗脸檀眉黛一时新唐末有胭脂晕盖所以防唇曰石榴娇小红春大红春嫩吴香半邉娇万金红圣檀心露珠儿内家圆天宫巧洛儿殷淡红心猩猩晕小珠龙格双唐媚花奴之目见清异录大约注颊膏唇之饰然薛昭蕴檀眉半敛愁又似以妆眉者靥饰彷于吴宫有獭髓补痕之事女妆遂有之温庭筠词綉衣遮笑靥烟草粘飞蝶花间集浅笑含双靥又一双笑靥颦香蘂又浓蛾淡靥不胜情又笑靥嫩疑花折愁眉翠敛山横又寳幌有人红两靥又腻粉半粘金靥子又小唇秀靥团凤眉心倩郎帖陈后主诗靥饰随星去髻影杂云来梁简文诗分妆开浅靥绕脸傅斜红古美人妆面以脂匀两颊有酒晕妆桃花妆飞霞妆即徐陵玉台序所谓南郡石黛最双蛾北地燕支偏闗两靥是也元微之防真记莺莺初见张生不加新饰垂鬟黛接双脸防红而已花间集翠蛾双脸正含情又花如双脸栁如腰又嫩红双脸似花明又涙凝双脸渚莲光正咏靥饰耳若宋淳化间京师妇女竞剪黑光纸团靥又装缕鱼腮骨号鱼媚子乃古花钿之遗也酉阳杂俎以为花子自上官昭容所制以掩黥迹然隋文帝宫已贴五色花子则其风已久宋寿阳公主梅花落面因为梅花妆岂其所昉乎释名称古天子诸侯羣妾以次进御有月事者更不言说第以丹注面令女史见之后人以为两腮之饰王粲神女赋施的结羽钗繁钦弭愁赋防圜的之荧荧施双辅而相望傅镜赋珥明珰之双炤防只的以发姿张景阳扇赋皎质服鲜的防绛的一曰华的一作龙防博雅龙须谓之防盖以龙女况之
　　刘梦得集有谢面脂口脂表宣奉圣旨赐臣腊日口脂面脂红雪紫雪王建诗黄金盒里盛红雪重结香罗四出花一一旁邉书勅字中官送与大臣家杜诗口脂面药随恩泽翠管银甖下九霄酉阳杂俎腊日赐北门学士口脂腊脂盛以碧镂牙筩
　　芙蓉归云髻
　　采兰杂志甄后既入魏宫有一绿蛇口中常有赤珠若梧桐子大不伤人每日后梳妆则盘结一髻于后前后异之因效而为髻巧夺天工故后髻每日不同号为灵蛇髻按中华古今注周文王制平头髻昭帝又制小须双裙髻始皇诏后梳凌云髻三妃望仙九鬟髻九嫔参鸾髻至汉高祖又令宫人梳奉圣髻武帝又令梳十二鬟髻又梳堕马髻灵帝令梳瑶台髻魏文帝令宫人梳百花髻芙蓉归云髻梁天鉴中武帝令宫人梳回心髻归真髻作白妆青黛眉有郁髻隋有凌虚髻祥云髻隋大业中令宫人梳朝云近香髻归秦髻奉仙髻节晕妆贞观中梳归顺髻又太真偏梳朶子作啼妆愁来髻又飞髻又百合髻作白妆黑眉北齐后宫女官八品偏髻发覆眉也又閙扫亦髻名唐诗还梳閙扫作宫妆衡山记小儿发初生为小髻数十其父母为儿女相胜之词曰蒲桃髻十穗胜五穗汉武内传王母降汉武帝带灵飞大绶腰佩分景之剑头上太华髻戴太真晨婴之冠履璚凤文之履
　　杨用修云古者女子出门必拥蔽其面后世宫人骑马多着幕防全方障之又首有围帽谓之席帽垂丝网之施以珠翠炀帝淫侈欲见女子之容诏去席帽戴皂罗巾帼而以席帽油之御雨唐永徽中用帷防施裙到颈渐为浅露开元初宫人于马上着帽靓妆露面古制荡尽矣
　　中华古今注冠子者秦始皇之制也令三妃九嫔当昼戴芙蓉冠子挿五色通草苏朶子把云母小扇子靸蹲凤头履以侍从宫人当暑戴黄罗髻蝉冠子五花朶子披浅黄曳飞云帔把五色罗小扇子靸金泥飞头鞋至隋炀帝于江都宫水精殿令宫人戴通天冠子挿瑟瑟细朶皆垂珠翠披紫罗帔把半月雉尾扇子靸班鸠头履之谓之仙飞履
　　桂红膏
　　元顺帝宠妃程夫人春夜登翠鸾楼倚阑弄玉龙之笛吹一词云兰径香销玉辇踪梨花不忍负春风绿深锁无人见自碾朱砂养守宫按守宫一名蜥蜴或谓之蝘蜓汉武故事端午日以器养之食以朱硃体尽赤所食满七斤至明年端午捣万杵以防女人肢体终年不灭惟房室则灭故号守宫词人多用之如李贺诗玉臼夜捣红守宫李商隐诗巴西夜市红守宫后房防臂斑斑红古宫词爱惜加穷袴防闲托守宫元雅正卿诗秋期暗度惊催织春信潜通悮守宫成化间妓女杨玉香诗守宫落尽深红色明日低头出洞房不可殚述又史讳录明皇开元初宫人被进御者日印选以绸缪记印于臂上文曰风月常新印毕渍以桂红膏则水洗色不退按桂红膏绸缪印正与守宫相反事颇新僻未经人拈出







　　玉芝堂谈荟卷二十九
　　钦定四库全书
　　玉芝堂谈荟卷三十
　　明　徐应秋　撰
　　古今偏正史
　　刘子史通所载古今正偏史今多不存澹园先生笔乗常载之中如晋春秋竹书纪年陆贾楚汉春秋谯周古史考荀悦汉纪张璠汉纪谢承汉书司马彪续汉书袁宏后汉纪华峤后汉书刘珍东观汉记习凿齿汉晋阳秋孔衍汉尚书后汉尚书魏尚书王沈魏书项峻吴书韦曜吴书鱼豢魏畧孙盛魏氏春秋王隠删补蜀纪张勃吴録王隠晋书孙盛晋阳秋干宝晋纪何法盛晋中兴书陆机晋纪臧荣绪晋书邓粲晋纪檀道鸾续晋阳秋徐广晋纪王劭晋书裴子野宋畧沈约齐纪吴均齐春秋何之元刘璠梁典姚察梁书姚朂梁后畧书裴政梁太清实録萧韶太清纪蔡允恭后梁春秋公师彧十六国史邺都纪和苞汉赵纪杜辅全録燕纪董统燕史王景晖南燕録常璩蜀李书索绥凉国春秋张重华凉纪索晖凉书刘昞凉书又有炖煌实録裴景仁秦记王僧防秦史衞景隆秦史姚和都秦纪崔鸿十六国春秋王劭北齐志杜台卿齐纪牛周书王劭隋书顔师古隋书张太素隋后畧皇览晏帝王世纪韦昭洞记陶景帝王年歴虞世南帝王畧论梁武帝通史元魏济隂王晖业科録晋乐资春秋后孔衍春秋后国语司马彪九州春秋梁世子萧万等三十国春秋干令升史议汉武帝禁中起居注马皇后撰明帝起居注乐资山阳公载记王韶晋安陆记姚梁后畧王粲汉末英雄记刘向列女传神仙传杜预列女记梁鸿逸民赵采忠臣徐广孝子传康圣贤髙士传皇甫谧髙士传戴逵竹林七贤论扬雄蜀王本纪圏称陈留耆旧传周斐汝南先贤陈长寿益部耆旧传张方楚国先贤传梁元帝懐旧志卢思道知已郎余令孝子后梁元帝同姓名人録妍神记萧大圜淮海乱离志汲冢璅语和峤汲冢纪年葛洪西京杂记三辅黄图宋孝王闗东风俗传宋南徐州记晋宫阙名隋东都记扬之洛阳伽蓝记马温邺都故事赵岐三辅决録沈莹临海水土记周处阳羡风土记桑钦水经盛之荆州记常璩华阳国志虞溥江表传虞预会稽典録辛氏三秦志罗含湘中记潘岳闗中记陆机洛阳记建康宫殿记姚察西征记撰茗酪记扬雄家谍谢承家语荀氏家挚虞姓族记两主百家谱殷敬世传孙氏谱记陆宗系杨子山哀牢顾协琐语谢绰拾遗刘义庆世説新书裴荣期语林吴思尚语録杨松珍谈薮郭子章洞防记王子年拾遗记刘劭人物志祖鸿勲晋词记陆景典语刘勰文心雕龙李充翰林论摰虞文章流别集阮孝绪七録祖台之志怪干宝搜神记刘义庆幽明録刘敬叔异苑邯郸淳笑林刘芳周官音礼记音
　　世説注
　　刘孝标注世説自汉魏吴诸史子传地理之外如晋氏一朝诸史及诸公列传谱谍文章凡一百六十六家皆出正史之外此又齐梁以上书也谱谍别传姑不暇及余书亦疏其目已见史通者不载薛莹后汉书刘向别録环济吴纪梁祚魏国统纪曹瞒传魏末传朱凤晋书虞预晋书刘谦之晋纪后畧曹嘉之晋纪晋惠帝起居注晋安帝纪晋百官名晋诸公赞挚虞世本车频秦书赵书袁敬仲正始名士传又海内名士传刘义庆江左名士传魏明帝时撰海内先贤传皇甫谧逸士传萧广济孝子传张隲文士传华【缺】谱【缺】晋世谱杜笃新书郭颁魏晋世语卢綝晋八王故事髙逸沙门传名德沙门题目衞禹永嘉流人名目【缺】隆安记汉南记荀绰兖州记三秦记丹阳【缺】记葛頴扬州记陈留志万震南州异物志襄阳记雷次宗豫章旧志张僧鉴浔阳记张资凉州记西河旧事郑缉之东阳记永嘉记贺循防稽记钟离岫会稽后贤记洛阳宫殿簿神农书刘向五经通义文字志文章叙録挚虞文章流别志殷淳妇人集虞通之妒记青乌子相冢书相牛经　又裴松之注三国志亦旁引诸书史称与孝标之注世说可为后法今观其所载如孙盛异同杂语孙盛杂记袁暐一名煜献帝春秋魏武故事献帝起居注李氏海内先贤行状卫恒四体书势序传魏鱼豢典畧刘艾灵献二帝纪张华博物志魏文帝典论顾恺之啓注孔衍汉春秋魏春秋傅畅汉诸公赞献帝纪汉末名士録司马彪战畧零陵先贤传魏末传山涛启事皇甫谧列女传荀绰九州记袁氏世纪博物记陆氏异林胡冲吴歴列异传隂澹魏纪袁子摰虞决疑要注魏名臣奏事管辂鸟鸣书易林风角书陈寿益州耆旧杂传记葛洪神仙传李轨晋泰始起居注诸葛氏集吴大鸿胪张俨黙记蒋济万机论谯周定法训五经论蜀本纪殷基通语杨戏季汉辅臣赞虞喜志林王隠交广记韦昭官职训辩释名以上皆正史之外采择入注郦道元水经注亦多引异书聊备防之如山海经春秋説题辞释名春秋考异邮春秋元命苞管子庄子孝经援神契桓谭新论徐干齐都赋应劭风俗通班固白虎通尔雅杨泉物理论郭縁生述征记括地图穆天子传命歴序握河纪淮南子释氏西域志郭义恭广志康泰扶南传法显传支僧载外国事竺枝扶南记竹书纪年周处风土记东方朔十洲记东方朔神异经遁甲开山图成公子安大河赋西河旧事凉土异物志史记应劭地理风俗记黄义仲十三州记叚国沙州记秦州记刘向神仙传晋书地道记范煜后汉书阚骃十三州志世本徐广史记音义魏土地记礼三朝记虞氏记东观汉记博物志汲郡古文京房易妖占谷梁春秋传晋太康地记潘岳西征赋三秦记扬雄河东赋公羊春秋传衞恒叙篆汉晋春秋太原地记左传战国策搜神记司马彪郡国志袁崧郡国志帝王世纪郭颁世语论衡张景阳武观赋吕氏春秋应玚虚河赋曹大家东征赋刘澄之永初记续汉书干凿度京房易传刘桢黎阳山赋孟氏记戴氏西征记晋八王故事桑钦地理志圏称陈留风俗传李朏三齐畧记广雅王肃丧服要记诗谱孔丛子神农本草卢谌征艰赋皇览马渊郡国志应劭汉官仪孙子荆故台赋家语袁宏北征赋伏韬北征记车频秦书晏谟齐记伏琛齐记繁休伯避地赋韩诗外传鱼豢典畧袁彦伯竹林七贤传墨子上党记刘歆遂初赋赵记卢綝四王起事班叔皮游居赋燕书魏文帝述征赋陆翽邺中记献帝春秋魏武登台赋左思魏都赋刘劭赵都赋晋刘彧长沙旧傅傅逮述游赋中山记王隠晋书李彤上古圣贤冡地记谢承汉书王粲英雄记河图玉版孙盛魏春秋傅毅反都赋挚仲治三辅决録注司马彪续汉书管辂别传陆机洛阳记语林石季伦金谷诗集序文士传晋中州记竹林七贤论傅畅晋书河南十二县簿汉官典职盐铁论李尤平乐观赋华峤汉书东京赋晋宫阁名蔡邕月令章句洛阳地记百官志晋后畧潘岳闗中记皇甫士安髙士传列异传春秋后传三辅黄图阙钦建章凤楼阁赋汉武故事传子燕丹子韩子曹瞒传张衡温泉赋世本闗中图刘向烈士传常璩华阳国志汉中记鲁连子吕忱字林周裴汝南先贤传信阳先贤画赞春秋外传冯衍显志赋张显逸民传康髙士传春秋佐助期郭縁生续述征记陈留志应德琏西征赋崔季珪述初赋从征记抱朴子玉策记邹山记春秋孔演图刘公干鲁都赋沈约宋书陆机行思赋尸子论语撰考防来攻本蜀论盛之荆州记郭景纯江赋郭之美罗浮山记杨修五湖赋吴记神异传乐资九州志庾仲雍汉记江记荆州图副记稽氏谱马融广成颂郭仲产襄阳记左吴公记隋李充益州记扬雄蜀都赋益部耆旧传习凿齿襄阳记宜都记周书武昌记中记袁休明巴蜀志武陵先贤传林邑记范泰古今善言刘欣期交州记王氏交广春秋杨氏南裔异物志俞益期牋尚书大传交阯外域记宋沈懐逺南越志罗含湘中记王歆始兴记郭景纯南郊赋孙放庐山赋雷次宗豫章记逺法师庐山记浔阳记钱唐记异苑越絶书万善歴谢康乐山居记嵩髙山记孙畅之述画孙绰髙士传长沙耆旧传京相璠春秋土地名晋舆地图楚汉春秋裴渊广州记邓德明南康记薛瓒汉书注
　　古碑铭
　　古人以不朽者托之金石然古碑铭见于世者甚尠暇日阅郦道元水经注因畧疏其所记隂山魏髙聪撰讲武碑崔浩勒宣时事碑龙门庙祠碑夏阳司马子长墓汉阳太守殷济立祠碑农石隄祠铭砥柱恬漠先生翼神碑洛阳河平侯祠碑首阳山夷齐庙汉河南尹陈导等立碑黎山碑濮阳邓艾庙后秦防州刺史彭超立碑漯阳城南沇州刺史刘岱碑太原晋都督并州太原成王之碑介子推庙碑介休蔡邕作郭有道碑宋子浚碑平阳尧庙碑汾水东原台上尧神屋碑上谷长史侯相碑兹氏县魏西河恭王司马子盛庙碑敖城石门铭又荣口石门边韶颂河隄铭荣阳郡守李胜祠石的铭定陶秦相穰侯魏冉墓碑丁昭仪墓碑酸枣汉令刘孟阳碑安民山汉冀州刺史王纷碑谷城项羽墓碣乐安任照先碑昌邑汉沇州刺史河东薛棠碑又沇州刺史茂阳杨叔恭碑尚书右丞沇州刺史东太山成人班孟坚碑钜野汉荆州刺史李刚墓碑钜野有汉司鲁恭冢石祠石庙壁刻书契以来忠臣孝子等形象字记获嘉汉桂阳太守赵越墓碑汲县太公庙晋汲令卢无忌立碑殷大夫比干冢铭又魏孝文为比干立墓隧碑沁水石门铭野王县孔子庙庭刺史髙允立碑河内静轮宫祗洹碑修县长鲁国孔明碑铜鞮李熹墓碑邺县西门豹祠碑钜鹿光武铜马祠漳河神坛碑安平汉冀州从事赵征碑魏冀州刺史丁绍碑献帝南巡碑髙氏山石铭灵山御射石碑曲阳恒山庙碑汉上谷太守议郎张平仲碑广昌县后魏太延御射碑戾太子子郎山碑又触锋将军广南庙碑涿县晋康王碑范阳王司马彪庙碑桑干永固堂碑平城魏郊天坛碑太和殿阶下碑广阳魏征南将军建城乡景侯刘靖碑潞县有刘靖造戾陵遏碑濡水燕元年将军步浑治卢龙道铭洛阳周冡碑缑氏司空密陵光侯郑庙碑晋城门较尉昌原恭侯郑仲林碑九山庙碑百虫将军显灵碑琅邪太守潘茈墓碑子给事黄门侍郎潘岳墓碑大石岭后汉河南隠士通明立山堂碑伊阙魏黄初左壁铭右壁永康五年河南府尹开石铭梓泽裴氏墓碑瀍水晋真人帛仲理墓碑农魏将作大匠毋丘兴盛墓碑千金堨石人腹上勒记洛阳魏黄初茅茨堂碑汉上东门桥石柱铭望先寺碑太学汉灵帝刻五经石碑门外蔡邕刋定六经碑又魏正始立古篆三字石经碑魏文帝典论碑太学赞碑又阳嘉八年修太学碑晋太史辟雍行礼碑汉广野碑郦食其庙碑郁夷县汉邠州刺史赵融碑渭水太公庙碑长安魏雍州刺史郭淮碑华岳庙后汉光和四年郑县令河东裴毕立碑华隂张防华岳碑汉文帝庙汉镇逺将军叚煨修祠碑汉给事黄门侍郎张防自书碑又太康八年碑永兴元年碑平阿侯王谭墓碑汉京兆尹司马文预碑槐里安定梁年冢碑剑阁张载铭南乡县晋顺阳太守丁穆碑叶县叶公子髙诸梁庙魏正始中长陈晞立碑汝南张明府祠碑新蔡青陂庙碑固始孙叔敖碑平阳侯相蔡昭冢碑繁昌魏受禅六字生金碑项城魏刺史贾逵祠庙碑密县汉农太守张德冢庙碑陈县汉相王君造四县邸碑扶沟汉司徒袁滂碑蜀郡太守袁腾碑博平令袁光碑晋中散大夫胡均碑汉温令许续碑汉尚书令虞诩碑柘县柘令太尉掾许婴碑苦县老子庙汉桓帝令陈相边韶作碑孔子庙陈相鲁国孔畴建碑李母冢谯令长河王阜立碑谯县汉中常侍长乐太仆特进费亭侯曹嵩碑汉颍川太守曹腾冢碑汉长水较尉曹炽冢碑汉谒者曹碑魏文帝故宅前坛大飨碑谯定王司马士会冢碑汉幽州刺史朱墓碑山桑邑山桑侯文卿立碑文穆冢碑睢阳汉熹平君墓碑汉太傅掾桥载墓碑城国相东莱王璋立仙人王子乔碑获水汉故绎幕令匡碑徐州楚相汉司徒袁安碑楚相魏中郎徐庶碑陈留汉雍丘令董生立广野君郦食其碑鄢县单父令彦碑尚书郎杨禅碑睢阳晋太康九年梁王妃王氏陵碑汉太尉桥墓三碑豫州从事皇毓碑临睢长左冯翊王君碑成阳尧陵成阳令管遵立碑伍员祠碑嬴县季札子冢汉末奉髙令立石铭无盐县东平宪王苍冢碑曲阜孔林碑鲁相陈君立有道倪君碑孔子庙汉魏以来七碑峄山秦丞相李斯大篆勒铭湖陆度尚碑沛县汉髙祖庙碑泗水亭髙庙碑泗水龚胜墓碣下邳司马石苞镇东将军胡质司徒王浑监军石崇四碑下相汉太尉陈球墓弟子管宁华歆立碑稷下梧宫台石柱碑朱虚县魏独行君子管宁墓碑征士邴原冢碑志汉青州刺史孙嵩墓碑琅邪山秦始皇纪功德碑髙密汉司农卿郑康成冢碑安阳唐公祠碑沔县北山邹恢碑方山杜元凯碑襄阳晋太傅羊祜碑镇南将军杜预碑安南将军刘俨碑樊城曹仁记水碑岘山有桓宣碑羊祜堕泪碑征南将军胡罢碑征西将军周访碑宜城汉南阳太守秦颉墓碑冠葢里刻石铭金城南门古碑武当县华君铭隂县魏县令济南刘熹碑阙林山铭郭先生辅碑沔水襄阳太守胡烈碑冠军县汉太尉长史邑人张敏碑魏征南军司张詹墓碑湼阳左伯桃碑平氏县南阳都乡立街弹劝碑新野汉日南太守胡着碑湖阳樊重碑若令樊萌碑中常侍樊安碑复阳淮源庙南阳郭苞立碑新息长贾彪庙碑魏汝南太守程尧碑赣榆山秦始皇碑鲁阳汉杜仲长彭山碑汉安邑长尹俭墓碑滍水汉中常侍长乐太仆吉侯苞冢碑鄂县崔瑗作张平子墓碑文魏车骑将军王权冢碑宛城范蠡祠碑八公山淮南王庙齐永平十年立碑宋司空刘勔庙碑华容交阯太守胡宠墓碑西戎令范尹之墓碑符县女光终孝诚碑枝山荆州刺史陈留王子昏祠石铭江夏晋征南将军荆州刺史胡奋碑平南将军王世将记征杜曾事石刻林邑夷书前王胡逹碑冷道县舜庙零陵太守徐俭立碑汨罗屈原庙碑汉南太守程坚碑南昌徐孺子墓太守南阳谢景立碑庐山上霄峰大禹刻石纪功碑余杭顾飏碑范甯碑稽山秦始皇命李斯篆纪功石碑上虞县令度尚使邯郸淳作曹娥碑右此诸碑碣其见存于世不过百之一二耳之罘之迹徒侈雄心汉水之沉莫征遗勒永言千载能不依然乃知石有时泐名常不朽士之所重厥有在矣
　　诗体
　　风雅颂既亡一变而为离骚再变而为西汉五言三变而为歌行杂体四变而为沈宋律诗五言起于李陵苏武【或云枚乗】七言起于汉武柏梁四言起于汉楚王傅韦孟六言起于汉司农谷永三言起于晋夏侯湛九言起于髙贵乡公以时而论则有建安体【汉末年号曹子建父子及邺中七子之诗】黄初体【魏年号与建安相接其体一也】正始体【魏年号嵇阮诸公之诗】太康体【晋年号左思潘岳二张二陆诸公之诗】元嘉体【宋年号顔鲍谢诸公之诗】永明体【齐年号齐诸公之诗】齐梁体【通两朝而言之】南北朝体【通魏周而言之与齐梁体一也】唐初体【唐初犹袭陈隋之体】盛唐体【景云以后开元天寳诸公之诗】大歴体【大歴十才子之诗】元和体【元白诸公】晩唐体　本朝体【通前后而言之】元祐体【苏黄陈诸公】江西宗派体【山谷为之宗】以人而论则有苏李体【李陵苏武也】曹刘体【子建公干也】陶体【渊明也】谢体【灵运也】徐庾体【徐陵庾信也】沈宋体【佺期之问也】陈拾遗体【陈子昻也】王杨卢骆体【王勃杨烱卢照邻骆賔王】张曲江体【始兴文献公九龄】少陵体　太白体　髙逹夫体【髙常侍适也】孟浩然体　岑嘉州体【岑参也】王右丞体【王维也】韦苏州体【韦应物也】韩昌黎体　柳子厚体　韦桺体【苏州与仪曹合言之】李长吉体　李商隠体【即西昆体也】卢仝体　白乐天体　元白体【微之乐天其体一也】杜牧之体　张籍王建体【谓乐府之体同也】贾浪仙体　孟东野体　杜荀鹤体　东坡体　山谷体　后山体【后山本学杜其语似之者但数篇或似而不全又其他则本其自体耳】王荆公体【公絶句最髙其得意处髙出苏黄陈之上而与唐人尚隔一闗】邵康节体　陈简斋体【陈去非与义也亦江西之而小异】杨诚斋体【其初学半山后山最后亦学絶句于唐人已而尽弃诸家之体而别出机杼盖其自序如此也】又有所谓选体【选诗时代不同体制随异今人例谓五言古诗为选体非也】柏梁体【汉武帝与羣臣共赋七言每句用韵后人谓此体为柏梁体】玉台体【玉台集乃徐陵所序汉魏六朝之诗皆有之或者但谓纎艶者为玉台体其实则不然】西昆体【即李商隠体然兼温庭筠及本朝杨刘诸公而名之也】香奁体【韩偓之诗皆裾裙脂粉之语有香奁集】宫体【梁简文伤于轻靡时号宫体其他体制尚或不一然大概不出此耳】有古诗　有近体【即律诗也】有絶句　有杂言　有三五七言【自三言而终以七言隋郑世翼有此诗秋风清秋月明落叶聚还散寒鸦栖复惊相思相见知何日此时此夜难为情】有半五六言【晋傅鸿雁生塞北之篇是也】有一字至七字【唐张南史雪月花草等篇是也又隋人应诏有三十字凡三句七言一句九言不足为之故不列于此也】有三句之歌【髙祖大风歌是也古华山畿二十五首多三句之词其他古诗多如此者】有两句之歌【荆卿易水歌是也又古诗有青骢白马共戏乐女儿子之类皆两句之词也】有一句之歌【汉书抱鼓不鸣董少年一句之歌也又汉童謡千乘万骑上北邙梁童謡青丝白马寿阳来皆一句也】有口号【或四句或八句】有歌行【古有鞠歌行放歌行长歌行短歌行又有单以歌名者行名者不可枚述】有乐府【汉成帝定郊祀立乐府采齐楚赵魏之声以入乐府以其音词可被于歌也乐府俱备众体兼统众名也】有楚词【屈原以下仿楚词者皆谓之楚词】有琴操【古有水仙操辛徳源所作别鹤操髙陵牧子所作】有謡【沈炯有独酌謡王昌龄有箜篌謡穆天子之有白云謡是也】曰吟【古词有陇头吟孔明有梁父吟文君有白头吟】曰词【选有汉武秋风词乐府有木兰词】曰引【古曲有霹雳引走马引飞龙引】曰咏【选有五君咏唐储光羲有羣鸿咏】曰曲【古有大堤曲梁简文有乌栖曲】曰篇【选有名都篇京洛篇白马篇】曰唱【魏武帝有气出唱】曰弄【古乐府有江南弄】曰长调曰短调　有四声　有八病【四声设于周颙八病严于沈约八病谓平头上尾蜂腰鹤膝大韵小韵旁纽正纽之辨作诗正不必拘此蔽法不足据也】又有以叹名者【古词有楚妃叹明君叹】以愁名者【文选有四愁乐府有独处愁】以哀名者【选有七哀少陵有八哀】以怨名者【古词有寒夜怨玉阶怨】以思名者【太白有静夜思】以乐名者【齐武帝有估客乐宋臧质有石城乐】以别名者【子美有无家别垂老别新婚别】有全篇双声叠韵者【东坡经字韵诗是也】有全篇字皆平声者【天随子夏日诗四十字皆是平又有一句全平一句全仄者】有全篇字皆仄声者【梅圣俞酌酒与妇饮之诗是也】有律诗上下句双用韵者【第一句第三五七句押一仄韵第二句第四六八句押一平韵者唐章碣有此体不足为法漫列于此以备其体耳又有四句平入之体四句仄入之体无闗诗道今皆不取】有辘轳韵者【双出双入】有进有退韵者【一进一退】有古诗一韵两用者【文选曹子建美女篇有两难字谢康乐述祖徳诗有两人字后多有之】有古诗一韵三用者【文选任彦升哭范仆射诗三用情字也】有古诗三韵六七用者【古焦仲卿妻诗是也】有古诗重用二十许韵者【焦仲卿妻诗是也】有古诗旁取六七许韵者【韩退之此日足可惜篇是也凡杂用东冬江阳庚青六韵欧阳公谓退之遇寛韵则故旁入他韵非也此乃用古韵耳于集韵自见之】有古诗全不押韵者【古采莲曲是也】有律诗至百五十韵者【少陵有古韵律诗白乐天亦有之而本朝王黄州有百五十韵五言律】有律诗止三韵【唐人有六句五言律如李益诗汉家今上郡秦塞古长城有日云常惨无风沙自惊当今天子圣不战四方平是也】有律诗彻首尾对者【少陵多此体不可概举】有律诗彻首尾不对者【盛唐诸公有此体如孟浩然诗挂席东南望青山水国遥轴轳争利涉来往接风潮问我今何适天台访石桥坐看霞色晩疑是石城标又水国无边际之篇又太白牛渚西江夜之篇皆文从字顺音韵铿锵八句皆无对偶】有后章字接前章者【曹子建赠白马王彪之诗是也】有四句通义者【如少陵神女峰娟妙昭君宅有无曲留明怨惜梦尽失欢娱是也】有絶句折腰者　有八句折腰者　有拟古有聨句　有集句　有分题【古人分题或各赋一物如云送某人分题得某】
　　【物也或曰探题】有分韵　有用韵　有和韵　有借韵【如押四支韵可借五微或八齐韵是也】有协韵【楚词及选诗多用协韵】有今韵　有古韵【如退之此日足可惜诗用古韵也葢选诗多如此】有古律【陈子昻及盛唐诸公多此体】有今律有颔聨　有颈聮　有发端　有落句【结句也】有十字
　　对【刘眘虚沧浪千万里日夜一孤舟】有十字句【常建一径通幽处禅房花木深等是也】有十四字对【刘长卿江客不堪频北望塞鸿何事又南飞是也】有十四字句【崔灏黄鹤一去不复返白云千载空悠悠又太白鹦鹉飞西隠山去芳洲之树何青青是也】有扇对【又谓之隔句对如郑都官昔年共照松溪影松折碑荒僧已无今日还思锦城事雪消花谢梦何如是也盖以第一句对第三句第二句对第四句】有借对【孟浩然厨人具鸡黍稚子摘杨梅太白水舂云母碓风扫石楠花少陵竹叶于人既无分菊花从此不须开是也】有就句对【又曰当句有对如少陵小院回廊春寂寂浴鳬飞鹭晩悠悠李嘉祐孤云独鸟川光暮万井千山海色秋是也前軰于文亦多此体如王勃龙光射斗牛之墟徐孺下陈蕃之榻乃就句对也】论杂体则有风人【上句述其语下句释其义如古子夜歌读曲歌之类则多用此体】藁砧【古乐府藁砧今何在山上复安山何当大刀头破镜飞上天僻辞隠语也】五杂爼【见乐府】两头纎纎【亦见乐府】盘中【玉台集有此诗苏伯玉妻作冩之盘中屈曲成文也】回文【起于窦滔之妻织锦以寄其夫也】反覆【举一字而诵皆成句无不押韵反覆成文也李公诗格有此二十一字诗】离合【字相折合成文孔融渔父屈节之诗是也虽不闗诗之重轻其体制亦古】建除【鲍明逺有建除诗每句首冠以建除平定等字其诗虽有盖鲍本工诗非因建除之体而嘉也】字谜　人名　卦名　数名　药名　州名【如此诗只成戏谑不足法也】又有六甲十属之类　及藏头歇后等体【今皆削之近世有李公诗格泛而不备惠洪天厨禁脔最为误人今此卷有旁参二书者盖其是处不可易也】
　　金天鸾凤书
　　法书録要宋末王融图古今杂体有六十四书湘东王遣爼阳令韦仲定为九十一种次功曹谢善勋增其九法合成百体尚书故实张懐瓘书断曰篆籀八分书章草草书飞白行书通谓之八体而右军皆有神品右军尝醉书数字防画类龙爪后遂有龙爪书如科斗玉筯偃波之类诸家共五十二般王愔文字志墨薮五十六种太昊作龙书神农作穗书黄帝以苍颉鸟迹为篆书因卿云见作云书少昊作金天鸾凤书髙阳制科斗书髙辛作仙人形书尧作书夏后作钟鼎书务光作倒薤书史秩作虎书周文赤雀衘书作鸟书周官媒氏作填书史籀作大篆复篆书武王作殳书周公作小篆书李斯改仙人篆书仲尼弟子作麒麟篆子韦作转宿书秋胡妻作虫书六国作言书李斯作小篆刻符书程邈作尚方篆韦诞作金错书汉诏用鹤头偃波书杜度作章草蔡邕作飞白张芝作一笔书王次仲作八分书鲁唐琮作虵书刘徳升作行书衞恒造散书王羲之作龙爪书行二王作八体书王僧防作虎爪书宋元嘉作鬼书河东山作花书道家字学详见于三洞经教部曰本文曰云义曰八体六书文曰符字曰八显曰玉字诀曰皇文帝书曰天书曰龙章曰凤文曰玉牒金书曰石字曰题素曰玉字曰玉箓曰玉篇曰文生东曰玉札曰丹书墨箓曰玉策曰福连之书曰琅札璚文曰白银之编曰赤书曰火炼真文曰金壶墨汁字曰琼札曰紫文曰自然之字曰四会成字曰琅简蕊书曰石碛法苑珠林载梵天所説之书卢虱叱书富沙迦罗仙人説阿迦罗书瞢伽罗书邪寐尼书鵊瞿黎书耶那尼迦书娑伽罗书波罗婆尼书波流沙书父与书毗多荼书陀毗茶国书脂罗低书度其差那婆多书优婆伽书僧佉书阿婆勿陀书阿莵卢魔书毗耶寐奢罗书陀罗多书西阿耶尼书阿沙书支那国书摩那书米荼义罗书毗多悉底书富数波书提婆书那伽书夜义书干闼婆书阿修罗书迦娄罗书紧那罗书摩睺罗伽书弥伽书迦迦娄多书浮靡提婆书安多梨义提婆书郁多罗拘卢书逋娄婆毗提诃书乌差婆书腻差波书娑伽罗书跋阇罗书梨伽波罗低犁伽书毗弃多书阿莵浮多书奢婆多罗跋多书伽那那跋多书优差波跋多书尼差波跋多书波陀梨佉书毗拘多罗波陀那书耶婆陀输多罗书末荼婆哂尼书梨沙邪婆多波恀比多书陀罗尼卑义梨书伽伽那卑丽义尼书萨蒲沙地尼山陀书沙罗僧伽何尼书萨婆韦多书
　　卞庄刺虎图
　　铁山围丛谈太上天纵雅尚已着龙潜之时即位酷意访求天下法书名畵命宋乔年掌御前书畵继以米芾軰尚方所藏率举千计若唐人硬黄临二王帖至三千八百余幅顔鲁公真迹至八百余幅欧虞禇薛及唐名臣等书字不可胜数古来丹青最髙逺者以曹不兴女授黄帝兵符图为第一曹髦卞庄子刺虎图第二谢雉烈女完节图第三又如顾长康古贤图戴逵黄龙负舟图皆神絶不可一二记次则郑法士展子防有北齐后主幸晋阳宫图文书法从图大率奇特甚唐则度人经褚河南书字博陵图绘其相类多有此今不复覩矣杨万里挥麈録李和文家书畵最富有吴道子天王胡环下程图唐净心须菩提黄居寀竹鹤孙知微虎韩干早竹圃梅鸡古龙江南畵佛唐希雅竹李成山水唐畵公子出猎图黄居寀雕狐图黄筌雨中牡丹李思训设色山水周昉按舞折枝杏花徐崇嗣没骨芍药江南草虫独幅山水黄筌金盆鹧鸪大窠山茶书有懐仁真迹集右军圣教序贞观兰亭诗序右军山隂帖乐毅论顔鲁公书刘太冲序皆冠代之寳又畵论古之秘畵珍图名随意立典范则有春秋毛诗论语孝经尔雅等图其次后汉蔡邕有讲学图梁张僧繇有孔子问礼图隋郑法士有明堂朝图唐阎立徳有封禅图尹维昭有雪室图观德则有帝舜娥皇女英图隋展子防有禹治水图晋戴逵有列女仁知图宋陆探微有勲贤图忠鲠则隋杨契丹有辛毗引裾图唐阎立本有陈元逹鏁谏图吴道子有朱云折槛图髙节则晋顾凯之有祖二防图王廙有木鴈图宋史艺有屈原渔父图南齐蘧伯珍有巢由洗耳图壮气则魏曹髦有卞庄刺虎图宋宗炳有狮子击象图张僧繇有汉武射蛟图冩景则晋明帝有轻舟迅迈图衞协有穆天子宴瑶池图史道硕有金谷园图顾凯之有云霁望五老峰图靡丽则戴逵有南朝贵戚图宋袁倩有丁贵人弹曲项琵琶图唐周昉有杨妃架雪衣女乱双陆图风俗则南齐毛惠逺有剡中溪谷村墟图陶景贞有永嘉居邑图隋杨契丹有长安车马人物图唐韩滉有尧民击壤图贞观公私畵史所载陆探微真迹有宋明帝像宋景和像豫章王像建平王像江夏王像零陵王像王太宰像羊保像江智渊像顾庆像孙髙丽像孝武功臣像勲臣像又建安山阳二王像沈昙庆醉像麻超之徐僧寳像灵台寺瑾统像毛诗新台图蔡姬荡舟图刘亮騽马图髙丽赭白马图蝉雀图鬭鸭图猕猴图魏髙贵乡公有新丰放鸡犬图二疏图黄河流势图盗跖图衞恊有毛诗北风图黍离图卞庄刺二虎图吴王舟师图列女图晋明帝有史记列士图息徒兰圃图洛神赋图穆天子宴瑶池图汉武回中图畋游图瀛洲神仙图人物风土图谢稚有濠梁图十弟子图轻车迅迈图孝经图汾阳醮鼎图狩河南图秦王游海图楚令尹遇两岐蛇图游仙图孟母图洛阳平门翻车图顾景秀王僧绰像懐香图蝉雀图杂竹様孙公命将图陆士衡诗会图王谢诸贤像名臣像刺虎图小儿戏鸷图毛惠逺有山阳七贤图醉客图刀防戏图骑马图毛惠秀有并除图释迦十弟子图番僧像剡中溪谷村墟图袁倩有豫章王宴宾图维摩诘变相图天女像东晋髙僧像无名真貎傅岩图二龙图刘瑱朝臣图吴中行舟图少年行乐图蘧师珍豫章王像康居人马图康有巢由洗耳图狮子击象图蔡邕有讲学图杨修有吴季札像严君平卖卜图两京图史道硕有周穆王八骏图服乘箴图七命图金谷图燕人送荆轲图王濬戈船图田家社会图梵僧图戴逵有尚子平图董威辇诗图阮像番人献兽图渔父图十九首诗图五天罗汉像杜征南人物图吴中溪山邑居图黒狮子图名马图顾凯之司马宣王像谢安像刘牢之像桓像列仙图髙僧会像沅湘图三天女像八国分舍利图木鴈图水府图庐山图樗蒲会图行龙图虎啸图虎豹杂鸷图鳬鴈水鸟图顾寳光豫章王像宋竟陵王像勲贤图褚渊袁粲图张兴像天竺僧像射雉图洛中车马图越中风俗图又髙丽鬭鸭图曹不兴有清溪侧坐赤龙盘赤龙图龙头様四卷南海监牧进十种马图夷子蛮兽様一卷戴勃有九州名山图朝阳谷神风水图秦始皇东游图陆绥立释迦像周盘龙图史敬文黄帝升仙图张平子西京赋图梁冀人马图史艺孙绰像渔父图王羲之像陶景真虎豹图孔雀鹦鹉图宗炳颍川先贤图恵持师像问礼图永嘉邑屋图姚昙度殷洪像白马寺寳台様尹长生有南朝贵戚图车马图骆简像牛车图山隂公主像濮万年有苏门先生图名臣像张墨有维摩变相图蔡斌有苏武图游仙图张善果有悉逹太子纳妃图灵嘉塔様史粲有穆天子八骏图息嬀图陈公恩有朱买臣图列女传仁智图列女传贞节图钟宗之有王献之像王殿有败舂图谢赫有安期先生图夏侯瞻有吴山图楚人祠鬼图章继伯借田图范懐珍渥洼马图孝子屏风梁元帝画有文殊像游春苑图芙蓉湖醮鼎图鹿图鹳鹤弄陂泽图江僧寳有职贡图小儿戏鸭图解倩有五天人像九子魔图丁贵人弹曲项琵琶图西域僧迦佛陀有菻图人物器様二卷鬼神様二卷外国杂兽二卷董伯仁有汉武射蛟图吴王格虎图羊雅仁跃马图行道天王像维摩诘像寳志像摩衲仙人像朱异像梁宫人射雉图醉僧图农家田舎图郑法士有阿育王像隋文帝入佛堂像杨素像贺若弼像陈英像擒卢明月图像洛中人物车马图北齐畋游图贵戚屏风杨契丹有杂物变相豆卢宁像隋朝正会图幸洛图贵戚游燕图展子防有法华变相一卷长安车马人物图南郊图杂宫苑图弋猎图王世充像张僧繇美人诗音图屋宇様一卷杂鬼神像咏梅图横泉鬬龙图杂人马兵刀图昆明二龙图青溪宫水怪图张儒童楞伽会图寳积变相图聂松有支道林图杨子华有斛律金像北齐贵戚逰苑图邺中百戏图杂宫苑人物屛风曹仲逹有齐神武临轩对武骑图弋猎图斛律明月像卢思道像名马様又无题记可考黄帝战鹿图姜嫄图禹贡图孙尚子周明帝畋游图弥勒变相图杂台图様隋文帝上廐马图燕太子丹图蓄史图孙氏水战图五岳真形图纪年诗意图杂鬼神様又王廙列女仁智图狮子图畏兽图鱼龙相戏图吴楚放牧图村社会集图杨升庵集载名画神品皇人三一图二十八宿真形图五岳真形图结璘奔月图九宫紫房图岳凟福地图五禽导引图太衍图素女玉房秘戏图李八百妹产黄庭经图寳志公十二面观音相【王道真】巨灵擘太华图石恪西伯猎渭图【黄居寀】七夕夜市图【燕文贵】北风图【刘褒】云汉图【刘褒】舶船渡海像【燕文贵】淮阳春市图【叶仁遇】材产入学图【毛文昌】云峰图【翟院深】舞钟馗图【李雄】緑珠坠楼图【王士元】楚襄王游江图【蔡润】奇峰散漪图【宋徽宗】憇寂图【李伯时】子敬书练裙图【米元章】平芜千里图四更山吐月图【任才仲】楚山清晓图【米友仁】遥山翠眉图【任才仲妾艶艶】照盆孩儿图【刘宗道】满溪春溜图【郭熙】清江碧岫图【战得淳】百鴈图【马贵】千鴈图【牧溪和尚】溅瀑图【郭熙】山林倒影图【燕穆之】嫁小乔图【李伯时】虢国夫人图【周昉】晩霭横江图【文与可】野老移居图禹乗四载图【展子防】祖二疏图【顾恺之】南朝贵戚图【戴逵】轻舟迅迈图【晋明帝】丁贵人弹曲项琵琶图【解倩】张华手擎白鹦鹉自调图【唐人】杨妃架雪衣鹦鹉乱双陆图【周昉】武惠妃舞图【谭皎】佳人寒食图【无名氏】扑蝶按筝杨贵人等四图【周昉】谢女咏梅图【闗仝】凤楼十八怨图【朱简牵】织锦回纹图【胡翼】明皇并笛图【黄延浩】管夫人玩花图【赵子昻】管夫人烹茶图【赵子昻】尧民鼓腹图三壁山川图张洵三峡闻猿图【胡擢】吴王避暑图【杜霄】桃源早行图【闗仝】萧翼赚兰亭图【文仲元】回阿逺岫图【杜搆】李陵送苏武图【周通】烟岚晓图【李成】熨帛士女图【周文矩】奏乐天女图【张昉】江村晩钓图【毛文昌】村医图田家娶妇图冒雪髙峰图【范寛】拜月图【李成】潮鸡图【母咸之】喓喓图【赵昌】子猷访戴图【崔白】隔芦睡鴈图【崔子中】伯乐相马图【毕显】清济贯浊河图【戚文秀】楚王渡江图【苏润】潇湘逢故人图【何覇】八骏图【史道硕荀朂】金桥图【陈闳吴道子韦无忝】醉僧图【阎立本】醉女图【张萱】清夜游西园图【顾恺之】征人早征图独孤妃按曲图毛诗图【卫恊】毛诗草木虫鱼图山海经图【张僧繇】维摩天女飞仙像【顾凯之】满堂春色【徐熙】村田暝歌图【唐无名氏】江南暝禽图【徐熙】春景士女图【祝梦松】春宵图【元无名氏】熨帛图【阮惟徳】唐洛阳京城图唐长安京城图【杨佳期】百川源委图澳闸图庆歴彩选图明皇击桐图春社图【王维】郭子仪宴鱼朝恩图月令图【王涯】瑞应图【孙知微】内库瑞锦图【窦饰纶】古今泉货图【于公甫】龙朔功臣图【韩干】苍梧出云图【韩滉】正面孔翠图【边鸾】渭桥迎代王图【李伯时】金步揺宫人图【周文矩】碧桃青鸟图野庄图【赵子玉】江湾渔乐图【杨息轩】烟江归艇图【王庭筠】王摩诘诗图【赵大年】暗香踈影溪雪春风四图【花光和尚】青牛道士图【顾凯之】画洛神班【普间临本】阮孚蜡屐图【阎立本】出水马图【韩干】崆峒山图【李昭道】江村早行图【荆浩】三花御马真【韩干】寒江晩捕图【李成】汉宣帝幸池阳宫图【李伯时】庐山清晓图【马天騋】玉环并辔图【任南麓】勘书图【周文矩】杨妃禁齿图【周昉】楼居春望图【曹人】云霄聚禽图【赵大年】美人却扇图【宋人】陶潜夏居图【徽宗】鸦集图【楚隆古】春融秀岭图【杜莘老】江山万里图繁杏锦鸠图【宋画苑】渊明漉酒图【王云】轩蛟图【王云】马融横吹图宋太祖蹴鞠图倦书图【阎立本临】韩熙载重屏图琼枝春醉图【周昉】孤舟横笛图【王晋卿】踈梅寒雀图渊明临流赋诗图虢国夫人夜游图【张萱】宋懐懿皇后李氏御容双禽图【钟隠】马骑契丹人【胡环】桃源春色图【李公平】琼花图【宋人】宫骑图【张萱】渡海观音图【孙知微】转山北斗图【吴道子】苔矶静钓图【王维】水阁闲棊图【王维】神鹰图【张諲】色竹图雪滩寒鴈图【无名氏】米元章画史所载顾凯之维摩天女戴逵观音张僧繇天帝释像仁宗黒猿董源雾景李成雪景之类不能备载
　　宋郭思纪艺自唐永昌至宋熙宁名人艺士凡一百一十六人唐末左金赵公祐赵温其赵德齐范琼陈皓彭坚常粲常作彻吕嵬竹防孙遇张询张南本麻居礼张素卿陈若愚胡环荆浩刁先彻尹继昭李洪度辛况张腾张质王侠王代于兢赵山品刘彦齐袁义罗塞翁东丹王胡擢胡翼王殷李羣燕筠杜霄李应鴈归真李霭之韦道丰朱简章王髙士郑唐卿闗仝友仲元梅行思郭干晖钟隠郭权史琼程凝王道古李坡唐垓王道求宋单富玖左礼张南王伟黄延浩韩求李祝张图朱繇李升宋楷杜子瓌杜洪蒙房从真宋艺髙道兴阮知晦杜倪黄筌髙从遇阮惟德杜敬安黄居宝赵元德赵忠义蒲思昌张玖徐德昌周行道张孔嵩丘文播丘夫晓赵方滕昌祐姜道隠杨元真董从晦张景思跋异王仁寿衞贤朱悰曹仲陶守立竹梦松丁谦何遇陆晃施璘贯休楚安傅古丘阇黎智蕴德符宋则王公士大夫依仁游艺臻乎极致者十三人燕恭肃王嘉王李后主燕肃武宗元刘永年郭忠恕王士元宋道宋迪文同郭元方董源髙尚其事以画自娱者二人李成宋澥业于绘事驰名当代者一百四十六人人物则王蔼髙益王瓘孙梦卿赵隠士孙知微勾龙奭李文才石恪袁仁厚赵长元王齐翰周文矩顾德溓郝防厉昭庆顾洪祝李雄侯翼髙文进王道真李用及李象坤髙懐节张昉髙元享杨朏王兼济孙懐悦陈用智孟显陈士元王拙王居正叶进成叶仁遇郝澄童仁毛文昌南简龙章武洞清江惟清钟文秀田景李元渊王易陈坦令宗李八师刘道士独工写者七人牟容髙大冲尹质欧阳黉元蔼维真何充山水则范寛刘永王瑞翟院深燕贵许道宁纪真黄懐玉商训丘纳广崇穆李隠髙克明屈鼎郝鋭梁忠信李成郭熙董斌贝侯封符道隠择仁巨然继肇花木则黄居寀刘质夏侯延祐丘庆余髙懐寳徐熙徐崇矩徐崇嗣唐希雅唐宿唐忠祚解防中初序陶裔母感之傅文用刘梦松刘文忠李符李懐襄王晓赵昌王友谭宏易元吉崔白崔慤文宣李吉侯文度董祥葛守昌李祐丁贶阎士安居宁慧崇何宗师牛戬杂用则单显张翼张戡丘士元裴文晲胡九龄冯进成吴进吴懐董羽任从一赵干曹仁熙荀信戚文秀路衙推杨挥朱澄徐易徐白刘文通蔡润蒲永升何覇张经友选蕴能吕拙赵裔邓隠今所传不数人耳今按画苑所共推名字最着晋衞恊顾恺之宋陆探微梁张僧繇陈顾野王后魏王田隋展子防董展齐刘瑱吴曹不兴唐阎立本阎立德吴道赵德齐郑防陈闳会周昉李思训李昭道王维汉王元昌曹霸韩干戴嵩滕王元婴边鸾五代荆浩朱繇赵胡翼闗仝梅行思钟隠黄筌黄居寳滕昌祐施璘北宋徽宗孙知微勾龙奭周文矩李公麟郭忠恕李成范寛董源王诜郭熙王士元黄居寀唐希雅赵昌崔白刘永年文同王霭赵光辅苏轼米芾戴琬髙宗赵伯驹赵伯骕赵孟坚米友仁杨补之陈容李唐苏汉臣刘松年马逺马逵夏珪金王曼庆赵秉文元赵孟頫赵雍李士行柯九思郑思肖钱选赵孟吁陈琳刘贯通王渊黄公望曹知白吴镇倪瓒盛懋王王冕髙克恭方方壶管夫人皇明郭文通商喜戴进边景昭王绂夏防姚俊林良戴泉杜堇刘珏陈宪章沈周陶成彭中张翚吴伟吕纪钟钦礼周臣唐寅文征明仇英蒋三松朱端谢时臣陆治孙克王问周之冕邹迪光董其昌陈继儒
　　画论曰夫气象萧踈烟林清旷毫锋頴脱墨法精微者营丘之制也石体坚凝杂木丰茂台阁古雅人物幽闲者闗氏之风也峰峦浑厚势状雄强抢笔俱匀人屋皆质者范氏之作也
　　张彦逺云书画道殊书则约字以言价画则无涯以定名今分为三古汉三国为上古则赵岐刘褒蔡邕张衡诸葛亮曹髦杨修桓范徐邈曹不兴之流是也以晋宋为中古则明帝荀朂衞恊王廙顾恺之谢稚康戴逵陆探微顾寳光袁倩顾景秀之流是也以齐梁北齐后魏陈后周为下古则姚昙度谢赫刘瑱毛惠逺梁元帝袁昻张僧繇江僧寳杨子华田僧亮刘杀鬼曹仲达蒋少游杨乞德顾野王冯提伽之流是也隋及国初近代则董伯仁展子防孙尚子郑法士杨契丹陈善见张孝师范长寿尉迟乙僧王知慎阎立德阎立本之流是也续画品上一品刘褒桓范赵岐上品中陆探微阎立德阎立本上品下王廙张僧繇杨契丹中品上衞恊史道硕曹不兴曹髦顾恺之戴逵顾寳光顾景秀袁倩史敬文蘧僧珍陆杲戴颙姚昙度张善果张儒童曹仲达袁千里郑法轮杨子华董伯仁中品中杨循宗炳陶景真展子防中品下荀朂王献之毛棱顾骏谢赫谢惠连戴蜀陆整江僧寳解倩王知慎刘董下品上毛惠秀史粲康髙贵乡公下品中王羲之毛惠逺康允之陆探微范懐珍梁元帝聂松髙尚士外国僧迦佗吉底俱摩罗菩提康萨陀郑德文孙尚子江志吴智敏杨须跋檀知政下品下晋明帝蔡斌贝俊范长寿蔡邕夏瞻谢雉刘项张墨戴勃史艺刘斌王微尹长生吴张则濮道兴陆绍祖刘辙康昕濮万年张僧辩褚灵石萧贲张季和章继伯谢约蘧道愍沈粲僧惠觉钟宗斐杨庆儿丁寛王殿陈公息沈标虞坚焦寳愿寳钧田僧亮徐德祖刘杀鬼髙孝珩阎思光解悰刘乌陈善见程瓒李雅王仲舒杨德绍周乌孙张仲舒范龙树赵武端陈静心
　　莫是龙画説禅家有南北二宗唐时始分画之南北二宗亦分于唐北宗则李思训父子着色山水流而为宋之赵干赵伯驹骕以至马夏軰南宗则王摩诘始用渲淡一变钩研之法其为张璪荆闗郭忠恕董巨米家父子以至元之四大家而北宗微矣沈显画麈亦云禅与画俱有南北宗南则王摩诘裁搆淳秀出韵幽淡为文人开山若荆闗张璪董巨二米子久叔明松雪梅叟迂图以至明兴沈文慧灯无尽北则李思训风骨奇峭挥扫躁硬为行家建幢若赵干伯驹伯骕马逺夏珪以至戴文进吴小仙张平山日就狐禅衣鉢尘土
　　画须体物
　　吴道子钟馗图以右手第二指捥鬼眼睛蜀主令黄筌改以拇指搯鬼眼则一身之力意思并在拇指王维至招国坊见霓裳羽衣曲图集乐工于画处騐之用指无一差者韩干画马必考时日方位然后定形色毛骨大抵以马为火畜而南为离方其色青骊驒骆各以支干相加戴嵩画饮水之牛则水中见影画牧童牵牛则牛瞳中有牧童形孙位春龙起蛰图山临大江二龙自山下出骧首云间水从云气上布从两目爪鬛中出鱼虾随之半空而陨山下桥路俱没钟隠棘鹞柘条图鹞子坐枯枝上貎甚闲暇注目草中之鹩其意欲取使人想见霜拳老足必无虚下包鼎乳虎图荒榛赤草鸟噪其上两虎引子而行意甚安佚小虎爪牙未备已有食牛之气戚元化画龙风浪起伏令人心目漾一龙蜿蜒于水上而先后之浪皆匀未有翻涌濆薄之形云气虽从不自水出以明非游龙出海乃归龙入海也欧阳公所得古画正午牡丹其花披哆而色燥此日中花也猫眼黒暗如线此正午猫眼也宋画苑写乱山藏古寺或露塔尖或出鸱吻魁则荒山满幅出幡竿以见藏意写落花归去马啼香拙工多画马践残花魁则马后画数蝴蝶以见香意冩野水无人渡孤舟尽日横多画空舟系岸或拳鹭于舸间或栖鸦于篷背魁则一人卧舟尾横笛以见非无舟人乃无渡人葢古人绘事下笔用意之精如此至于画昭君而有帷帽画二疎而有芒蹻画陶母剪发而手戴金钏画汉祖过沛而有僧画鬭牛而尾举画飞鴈而头足俱展画掷骰呼六而张口虽无闗画趣而不免为白璧之瑕来人弹射矣
　　硬黄响榻
　　辨古书画古器前軰葢著书矣其间有议论而未议明者如临摹硬黄响搨是四者各有其义临谓置纸在旁观其大小浓淡形势而学之摹谓以薄纸覆上随其曲折宛转用笔硬黄谓置纸热熨斗上以黄蜡涂匀俨如枕角毫厘必见王右军法帖纸太宗命褚遂良以黄书影其傍此类是也若响搨谓以纸覆其上就明牕间映光摹之辨古器则有所谓欵识腊茶色朱砂班真青色井口之类方为真古其制作有雷纹山纹轻重雷纹垂花雷纹鳞纹细纹粟纹蝉纹黄目飞防饕餮蛟螭虬龙麟凤熊虎蛇鹿马象鸾防牺蜼鳬双鱼蟠虺如圜络盘云百乳鸀耳贯耳偃耳直耳附耳挟耳兽耳虎耳兽足防足百兽三螭穟草瑞草篆草星带辅乳碎乳立防双防之类凡古器制度一有合此则以名之如云雷钟鹿马洗鹦耳壶等是也古器之名则有钟鼎尊罍彛舟卣瓶斗爵巵觯角桮敦簠簋豆甗锭斚觚鬲鍑盉壶盒瓿铺罂鉴匝盘洗盆绢杅磬錞铎钲铙戚镦奁鉴节钺戈矛盾弩机表座旂铃刀笔杖头蹲龙鸠车提梁蛇砚滴车辂托辕之属大概难于尽述所谓欵识乃分二义欵为隂字识为阳字腊茶色亦有差别三代及秦汉中器流世间嵗月寝久其色微黄而润泽铜器入土千年纯青如铺翠其色子后稍淡午后乘隂气翠润欲滴间有土蚀处或穿或剥并如蜗篆自然或有斧痕则伪也铜器坠水下千年则纯緑色而莹如玉未及千年緑而不莹其蚀处如前今人以此二品体轻者为古不知器大而厚者铜性未尽其重止能减三分之一或减半器小而薄者铜性为水土蒸陶亦尽至有鉏击破者并不见铜色惟翠緑彻骨或其中有一线红色如丹然尚有铜声世古则不曾入水土惟流世间色紫褐而有硃砂瑕班甚者其班凸起如上等辰砂以沸汤煮之良久班愈见伪者以漆调朱为之易辨也三等古铜并无腥气惟土古新出者尚带土气久则否若伪作者热摩手心擦之铜腥触鼻所谓识纹欵纹亦不同识乃篆字以纪功所谓铭书钟鼎夏用易篆周商则虫鱼大篆秦用大小篆汉用小篆书三国书晋宋以来用楷书唐用楷三代用隂识谓之偃寒字其字凹入汉以来或用阳识其字凹欵乃花纹以为饰古器欵居外而凸识居内凹夏周器有欵有识商器多无欵有识伪古铜器其法以水银杂锡末即今磨镜药是也先涂在铜器上令匀然后以酽醋调细碙砂末笔蘸匀上如蜡茶面色急入新汲水满浸即成蜡茶色如漆急入新水浸成漆色浸稍缓即变色矣若不入水则成纯翠色三者并以新布擦令光莹其铜腥为水银所匮并不发露然古铜声微而清新铜声浊而哄不能逃识者鉴别也【游宦纪闻】
　　书画赏鉴好事
　　书画有赏鉴好事二家其説旧矣若求其人则自人主侯王将相以至方外衲子固宜有之张彦逺云有收藏而不能鉴识能鉴识而不善阅翫能阅翫而不能装褫能装褫而无诠次皆病也赏鉴家汉武帝元帝明帝灵帝魏髙贵乡公晋桓卢循宋始兴王刘鉴张则袁倩陆绥范煜徐爰虞龢巢尚之徐希秀孙奉伯齐髙帝刘填毛惠逺梁武帝元帝邵陵王纶陶大中景朱领军异刘秘监之遴沈炽文唐懐充徐僧权孙子真庾于陵法象徐汤孙逹姚懐珍范祖江僧寳满骞陈延祖顾操陈后主江仆射总姚尚书察何祭酒妥隋炀帝杨越公素薛内史道衡诸葛学士頴柳学士僧智果辨才唐太宗宗魏王秦薛主簿收褚大夫亮魏侍中征李参军德頴平功曹俨苏司马最常侍郎授虞学士世南欧阳率更询韦侍郎述钟光禄绍京归右史季造薛少保稷王丞相方庆张丞相嘉贞姚梁公崇张燕公説席补阙巽武学士平一王秘书知逸刘参军匪矜陆给事坚褚学士无量马学士懐素徐散骑峤徐祭酒浩张司马懐瓘许金吾时即穆聿潘御史履慎蔡金部希叔窦司马瓒给事绍议郎员外泉张郎中从中侍郎惟素韩晋公滉陆曜僧良朏道士卢元卿髙铜官志宜温国簿晁萧桂州祐陈长史阁赵天水征明徐御史守行薛郎中邕归侍郎登张丞相延赏李丞相泌李丞相勉张丞相靖李祠部瓒兵部约张主客认员外彦逺刘金部绎刘剑州知章李丞相吉甫李丞相德裕裴中令度段丞相文昌韩侍郎愈马仆射总闗沩郭晖潘淑袁明梁赵驸马嵓刘千牛彦齐胡翼南唐李后主煜吴越钱王俶宋太宗徽宗髙宗苏参政易简转运舜元长史舜钦欧阳少师修苏端明轼米礼部芾李简法公麟王都尉诜刘职方泾薛郎中绍彭赵郎中明诚刘学士敞黄较书伯思勾中正王秘阁巩阙员外董广州逌刘内侍瑗米敷文友仁吴郡王琚张观察镃赵临安与懃赵軡辖伯驹伯骕赵朝散孟坚周义乌密金章宗赵学士秉文元文宗赵承防孟頫虞学士集柯博士九思倪山人瓒杨提举维祯明宁献王周宪王沈山人周吴尚书寛陆文裕深文待诏征明博士彭教谕嘉王太守延陵顾御医定芳父子好事则唐张侍郎昌宗麟台易之宗侍中楚客武郡王廷秀李丞相林甫黎京兆干王丞相涯仇中尉士良张太常廷范宋楚枢密昭甫孙节度承佑孙骠骑思皓李侍中炜蔡太师京章丞相惇秦少师熺韩太师侂胄贾太师似道明毛南宁良黄锦衣琳陆太宰完王中翰延喆靳尚寳及迩时朱太保希孝若唐李王宋之楚蔡明之毛陆朱可微兼赏鉴若乃宁庶人宸濠严逆人世蕃葢富贵贪婪之极而旁及于此固不可以言好事也
　　古今藏书画之富卒从灰烬散失桓悉裒二王顾恺之书画精者以自随其他下建康后所得珠玉古器名迹悉沉之江此一厄也梁武帝时二王以下书迹至万五千纸后元帝江陵陷取图籍十四万卷悉焚之书画器玩称是于谨煨烬之余仅得三千卷此二厄也唐文皇兰亭从殉外法书名画不啻数千右军亦一千五百纸为宗楚客安乐太平公主散殆尽其名迹最妙者复遭岐王之火此三厄也开元天宝所收失于安史之乱此四厄也南唐收藏图籍万卷尤多钟王妙迹金陵陷同黄保仪悉火之此五厄也徽宗以全盛之力酷意访求唐人硬黄临二王帖至三千八百余幅顔鲁公墨迹至八百余幅宣和殿所藏大小礼器五百有九至政和间尚方所贮至六千余而靖康之难流落兵燹殆尽此六厄也至藏书之多沈约十二万卷吴竞西斋书目一万三千四百余卷韦述续七志有二万卷李邺侯挿架三万卷南唐冯贽自言家藏书二十万卷宋南都戚氏歴阳沈氏庐山李氏九江陈氏番阳陈氏王文康李文正宋宣献晁以道刘壮舆皆号藏书之家邯郸李淑五十七类三万三千一百八十余卷田镐三万卷昭德晁氏三万四千五百卷又如濮安懿王之子宗绰书七万卷石林叶氏多至十万卷宋末直斋陈氏多至五万一千八百余卷蜀中三李【秀岩东牕凤山】所藏僻书尤多周公谨家三世积书四万二千余卷及三代以来金石刻一千五百余种皆终燬于兵火散佚不全每为之揜卷而三叹也
　　四声七音
　　宛委编曰沈约始为四声韵以平上去入分清浊高下至隋仪同刘臻等论及声韵以今声调既自有别诸家取舍亦复不同吴楚则时伤轻浅燕赵则多伤重浊秦陇则去声为入梁益则平声似去又支脂鱼虞共为一韵先仙尤侯俱论是切因取吕静韵集夏侯该韵畧阳休之韵畧周思言音韵李季节音谱杜台卿韵畧等叅伍之当时遂有陆法言撰本孙讷言笺注而刘臻顔之推郎魏渊卢思道李若萧该辛德源薛道衡后又有郭知绪正朱笺三百字闗亮薛峋王仁煦祝尚丘孙愐严寳文裴务齐陈道固各增加字至宋成广韵二万六千一百九十四字沙门神珙又有四声五音九弄反纽图其序畧云聿兴文序反切为初一字有讹余音皆失又云欲反字先须纽弄为初一弄不调则宫商靡次昔有梁朝沈约创立纽字之图皆以平声碎寻难见唐又有杨甯公南阳释处忠撰元和韵谱词理稍繁寻求难显乃列五圆图为五声图每图皆从五音字行皆左转中有注识之又列二方图为九弄图图中取一字为头横列为图首题旁正之文以别之谱曰平声者哀而安上声者厉而举去声者清而逺入声者直而促旁纽者皆是双声正在一纽之中旁出四声之外旁正之自此而分清浊也东方喉声何我刚鄂謌可康各西方舌声丁的定泥宁亭聪歴南方齿声诗识之食止示胜识北方唇声邦剥雹北墨朋邈中央牙声更硬牙格行幸亨客自神珙之切行而韵字明矣郑樵曰江左始为韵书然识四声而不识七音知纵有平上去入四声而不知衡有宫商角征羽半征半商为七音纵成经横成纬经纬不交所以失立韵之原也七音之韵起自西域以三十六字为母天地万物之音备于此虽鹤唳风声鸡鸣狗吠皆可译也笔谈切韵之学本出西域汉人读字止曰读如某字未用反切然古语已有二声合为一字如不可为叵何不为盍如是为尔而已为耳之乎为诸之类似西域二合之音如輭字又从而犬亦切音也今切韵之法先类其字各归其母唇音舌音各八牙音喉音各四齿音十半齿半舌音二每声复有四等谓清次清浊清浊半也如颠天年田邦防厐茫之类是也皆得之自然非人为之如帮字横调之为五音帮当刚减央是也帮宫之清当商之清刚角之清减征之清央羽之清纵调之为四等帮谤旁茫是也帮宫之清谤宫之次清傍宫之浊茫宫之不清不浊就本音本等调之为四声帮谤傍博是也帮宫之清平谤宫之清上傍宫之清去博宫之清入四等之声多有声无字者如封峰蓬止有三字邕勇止有两字竦欲止有一字五音亦然滂汤康苍止有四字四声则有无声亦有无字者如萧字肴字全韵皆无入声此皆声之类也所谓切韵者上字为切下字为韵切须归本母韵须归本等切归本母谓之音和如德红为东之类德与东同一母也自有重中重轻中轻本等声书则服别等谓之类隔虽隔等须似其类谓唇与唇类齿与齿类如武延为绵符兵为平之类是也韵归本等如冬与东字母皆属端字中第一等中第一等声故都中切字第一等韵也以其归精字故精微音第一等声东字乃端字中第三等声故德红切红字第三等韵也以其归匣字故匣羽音第三等声又用牙用借声类例颇多梵人别音在音不在字华人别字在字不在音故梵有无穷之音华有无穷之字梵则音有妙义而字无文采华则字有变通而音无锱铢梵人长于音所得从闻入故曰此方真教体清净在音闻我昔三摩提尽从闻中入又曰目根功德少耳根功德多华人长于文所得从见入故以识字为贤智不识字为庸愚释氏长于音所得从闻入故以叅禅为大悟通音为小悟今宣尼之书东则朝鲜西则凉夏南则交趾北则朔易皆吾故封也瞿昙之书能入诸夏而宣尼之书不能至跋提河者以声音之道阂隔耳余冬叙録西国七音之学于中国有曰娑陀力有曰鸡识有曰沙识有曰沙侯加滥有曰沙腊有曰般胆有曰俟利莲其别有七于乐为宫商角征羽变宫变征之七调于字为喉牙舌齿半唇半齿之七音葢有耳学天竺妙语多繇于音中国之人亦有所未知也元氏有天下漠北之言与中国异尤非中国字之所该世祖时巴尔斯得佛氏遗教制古字以平上去入四声之韵分唇齿舌牙喉七音云字母甚简约而凡人之言语茍有其音者一无所遗论者谓元盛时此字为一代之文与苍颉史籕斯邈凡四矣其亦可异也哉鲍信卿取古及辉和尔问答比譬之言为书曰选玉集凡其音韵之所自出字画之所通毫厘之间具有分别南北人谓古学未有出其右者
　　六书字数
　　郑夹漈六书畧凡二万四千二百三十五字沈约韵一万一千五百二十字广韵二万六千一百九十四字周易二万四千二百七字尚书二万五千七百字毛诗三万九千一百二十四字礼记九万九千二十字周礼四万五千八百六字左传春秋一十九万六千八百四十五字孝经一千九百字大小九经合四十八万四千九十五字孟子七篇二百六十章三万五千四百一十字白香山碑文妙法莲华经六万九千五百五字维摩诘经二万七千九十二字金刚般若波罗密经五千二百八十七字佛顶尊胜阿罗尼经凡三千二十字阿弥陀经一千八百字观音普贤法门经六千九百九十字实相法密经三千一百五字般若波罗密多心经二百五十八字八种经合十一万六千八百五十七字三乘之要防万佛之秘藏尽矣
　　二字俱非正音
　　二字俱非正音者欵乃【袄霭】委蛇【逶迤】万俟【木其】冒顿【没突】可汗【克寒】阏氏【胭脂】龟兹【丘慈】允吾【铅芽县名】袒免【但问】宿留【秀溜】嫪毒【劳霭】彳亍【踯躅】汴防侯【什方即雍齿也】郦食其【异饥】金日防【密低】牂牁【臧哥】般若【鉢惹】咎繇【臯遥】茶首【蔡茂两头鹿也】方良【罔两】斯沾【赐觇】控摠【空怱】卢维【二水也音雷雍】翿【犀比】隆虑【林闾】于戏【乌呼】畏佳【隈惟】峄隗【摧頽】蠏螺【伛偻】梁闇【谅隂】辟倪【睥睨】魁结【椎髻】身毒【捐竺】虑虒【卢夷县名】朱提【殊时县名】取虑【趋闾县名】恶池【污沱】谷蠡【鹿离】枹罕【夫谦县名】行氏【拳精县名】格泽【胡各铎】亢仓【庚桑】墨尿【眉痴】吐谷浑【突浴魂】糊涂【音忽突】扶服【匍匐】
　　字书偏旁
　　昔人谓右军书不识偏旁因阅字书聊识以备攷订丶知柱切有所识而记也丨思二切下上通也丿普祈切右戾也乀甫勿切左戾也亅居月切钩逆也□知衞切钩识也余制切柁身貎厂呼旦切山岩可居者广鱼检切因广为屋也疒女戹切倚也沝之水切二水流也公会切小流貎巜古会切水流貎巛齿縁切川流也冫郑凌切冬寒水结也乚普奸切引也爿居周切相也以支切流也丄于近切匿也匕甫王切受物器也丄下体切邪径有所挟藏也厶相咨切奸邪也宀弥山切交覆深屋也□曲也音同冂亡狄切覆也又音同冂卜也音同鱼俺切痴貎几而真切仁人也勹布交切褁也几是俞切鸟短羽飞也廴余忍切长行也彳丑六切小步也亍耻録切步止也辵丑畧切乍行乍止也口干非切回也卩节也仕转切二节也虍火乎切虎文也丩口范切张口也多回切小块厽力委切累堑为墙也邻渠今切亭也页下结切头也防形遇切左右视也气吉乙切求也又为去既切云气貎甶甫勿切鬼头也弓禹俱切于也癶补葛切足有制也左手也防行一步也丄古兠字也已古上字也作可切左手也臼居六切两手捧物也彡先防切毛饰书文也□古殄字也□古奏字也凵古曲字也□古及字也□古字从古两字□古播字也丂苦道切气欲舒出万上碍于一也髟比聊切长发貎又有怪而可笑者了悬貎了音同予相诳也胡了切皆倒书□音悖二惑相倒也韵引作而杨用修证之必欲从□□石鼓文也字书不收皆一正一倒□地逹切蹈也又反止也絶也二字皆反左臦居况切乖也从二臣相违□于直切按也一正一反□音闼蹈也上正下反左此七字纵于理无碍亦何异于异域之书哉同文之化恐不尔也又武则天自制六【天】埊【地】□【日】□【月】○【星】□【君】□【臣】□【人】□【戴】□【年】【正】宣和书谱复得七字□【载】圀【国】□【初】□【证】□【授】□【圣】【生】唐武宗创□二字以试王起又道书狱作俗书粟作□又作□漆作□道书日作月作佛作□一作□毫州太上老君防药作□
　　四字合一
　　偶简字书有二字三字四字合作一字者聊为记之祘【苏换切明视也】亖【丁沃切厚也又音竹】【古岳切説文云二玉为一班或作殻】【五雕切善行徳义曰尧】圭【古畦切四圭曰撮亦瑞玉也】畕【记良切説文云比田也】防【蒲满切并行也】兢【冀微切戒慎】奻【女间切説文云讼也】防【古巧切古文奻】【助转切説文田选具也或为僎】防【荆遇切左右视也又音拘】覞【昌召弋召二切并视也】聑【于箧切説文云安也埤苍云耳垂】□【古亚字】喆【智列切智也】【丁立切齿也】誩【处缷切竞言也】吅【火袁切嚣也惊呼也】【去斤切又口字切也】防【居绮切立正也】竝【毗茗切竝坐也又县名】吕【良渚切説文脊骨也亦作膂】防【于九切同志为防今作友】【古文莫回切酸果也又音母不知名者云某】防【昨遭切説文曰二东也曹从此】林【力金切説文曰平土有丛木曰林】艸【七老切】枣【子老切果名俗为枣】棘【居力切急也棘箴也】秝【郎的切稀防秝秝然】【力掌切説文云二入也】防【力尔切二爻也】秝【之水切二水也】仌【鄙凌切冬寒水结也】防【傍伯切白色又古了切】【伊蚪切】炎【于詹切】屾【所因切】【旦何切众也重也大有也】赫【呼格切赤貌盛也旱也】所【鱼斤切二斤也】弜【渠良切彊也又巨良切】騳【徒鹿切马走也】【五豆切又合麦反】【音宄牛也】牪【牛眷切牛件也】豩【火类切】□【相利切豕声也俗作】□【古文】龖【逹答切飞龙】虤【胡大切又五间切虎】雔【市田切双鸟也又除尤切】【语居切説文云二鱼也】防【古魂切虫之总名亦作蜫】賏【于敬于庚二切饰也】丝【先资切蚕所吐】【仕转切二卩也防字从此】从【疾龙切相听也今作从】甡【所巾切众也或作莘】幵【五坚切平也又音肩】兟【子心切兟兟鋭意也】厸【力神切古邻言近也亲也五家也】【戈诸切身也我也语之舒也】【补彻切分也古文别】皕【彼利切二百也又音逼】辡【皮免切辡罪相与讼之言又方免切】孖【子辞切亦作滋蕃长也亦作或辞恣切□孖】【式神切申也伸也重也申申容舒也】鑫【呼龙切乂许金切】森【所今切长木貌或作槮】淼【弥沼切淼溔大水】焱【弋赡切】壵【五幺切説文云士髙也】畾【音雷田间也】奸【古顔切奸邪也】瞐【莫剥切美目也】聂【如猎女涉二切説云附耳小説也】嚞【智列切哲智也书曰明作哲】□【胡快切古文话】【初角切行也】劦【胡颊切同力也山海经云惟号之山其风若劦急也】惢【桑果切又才累才规二心疑也又管子秋至禾熟天子祀大惢惢外累切祀名】譶【徒答切疾言也】□【奴改切大也往也説文曰曵离之难也】品【披锦切齐也官品也説文曰众庶也】□【去剑切古文】叒【而灼切説文曰日出东方阳各所登榑桑叒木也】芔【许胃许伟二切草总名】卉【同上】□【籕文徒幺切草木实也垂卤卤然也】刕【歴低切姓又力脂切】轰【呼萌切车声】灥【似均切三泉也】防【徒罪切】飍【香幽切惊走貎】晶【子丁切精光也】厽【力棰切】皛【胡了切又胡灼切明也显也】磊【力事切磊砢】骉【风幽香幽二切走貌】【音骋古文】犇【补门切牛惊】羴【式延切羊气臭也亦作羶】猋【卑遥切犬走貌】麤【七胡切不精也大也防也或作麄】龘【音防龙行龘龘也】□【芳句切急疾也今作防】□【奴了切鸟名】雥【才市切羣鸟也又走合切】鱻【思连切兽新菽曰鱻亦作鲜】虫【除中切有足曰虫无足曰豸】赑【平秘切赑负作力也】毳【齿芮切罽衣又毛之细缛】孨【庄卷防兖二切谨也孤儿也】防【牡立切众口也】茻【莫郎切草木冬生不死説文云众草也】□【同上】防【知辇切极巧视之也今作展】叕【知劣切连也】防【音业鱼盛】已上见宛委余编又防【古巷字】□【古器字】□【古四字】【古丽字】□【同上】【古防字】□【古六字】【俗双字】【古牟字】舙【古咠字】【古誖字】防【古字】臦【古犯字】【古窒字】防【古字】药防【古国字】歰【古涩字】龖【龙飞貌】□【古重字】尛【古麽字也】













　　玉芝堂谈荟卷三十
&lt;子部,杂家类,杂纂之属,玉芝堂谈荟&gt;
　　钦定四库全书
　　玉芝堂谈荟卷三十一
　　明　徐应秋　撰
  </div>
  <div class="pagination">
   <a href="玉芝堂谈荟_page17.html">
    上一页
   </a>
   <span>
    ...
   </span>
   <a href="玉芝堂谈荟_page13.html">
    13
   </a>
   <a href="玉芝堂谈荟_page14.html">
    14
   </a>
   <a href="玉芝堂谈荟_page15.html">
    15
   </a>
   <a href="玉芝堂谈荟_page16.html">
    16
   </a>
   <a href="玉芝堂谈荟_page17.html">
    17
   </a>
   <span class="current-page">
    18
   </span>
   <a href="玉芝堂谈荟_page19.html">
    19
   </a>
   <a href="玉芝堂谈荟_page20.html">
    20
   </a>
   <a href="玉芝堂谈荟_page21.html">
    21
   </a>
   <a href="玉芝堂谈荟_page22.html">
    22
   </a>
   <a href="玉芝堂谈荟_page23.html">
    23
   </a>
   <a href="玉芝堂谈荟_page19.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
