<!DOCTYPE html>
<html>
 <head>
  <meta charset="utf-8"/>
  <title>
   云麓漫抄 - 第 5 页/共 9 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   云麓漫抄 - 第 5 页/共 9 页
  </h1>
  <div class="content">
   清微子服饰变古録云燕脂纣制以红蓝汁凝而为之官赐宫人涂之号为桃花粉蓝地水清合之色鲜至唐颇进贡惟后妃得赐曰燕脂崔豹古今注云燕支叶似蓟花似蒲公出西方土人以染名燕支中国谓之红蓝以染粉为妇人色谓为燕支粉今人以重绛为燕支非燕支花所染也燕支花自为红蓝耳旧谓赤白之间为红即今所谓红蓝也西河旧事云失我祁连岭使我六畜不蕃息失我焉支山使我妇女无顔色北方有焉支山山多红蓝北人采之染绯取其英鲜者作燕脂本草红蓝花堪作燕脂生梁汉及西域一名黄蓝博物志云黄蓝张骞所得今沧魏亦种近世人多种之収其花俟干以染帛色鲜于茜谓之眞红亦曰干红目其草曰红花以染帛之余为燕支干草初渍则色黄故又为黄蓝也史记货殖传若干畮巵茜徐广注云巵音支鲜支也茜音倩一名红蓝其花染缯赤黄也又知今之红花乃古之茜而今之茜又谓之乌红系用苏方木木染成非古之茜矣
　　江海之有潮辰刻不移昔人尝论之山海经则以为海防出入穴之度浮屠书以为神龙之变化窦叔海峤志以谓水随月之盈亏卢肇海赋以谓日出于海冲击而成王充论衡以谓水者地之血脉随气进退独徐明叔传墨卿高丽録云天包水水承地而一元之气升降于大空之中地乗水力以自持且与元气升降互为抑扬而人不觉亦犹坐于船中者不知船之自运也方其气升而地浮则海水溢上而为潮及其气降而地沈则海水缩下而为汐计日十二辰由子至巳其气为阳而阳之气又自有升降以运乎昼由午至亥其气为阴而阴之气又自有升降以运乎夜一昼夜合阴阳之气凡再升再降故一日之间潮汐皆再焉然昼夜之晷系乎日升降之数应乎月日临于子则阳气始升月临乎午则阴气始升故夜潮之期月则临子昼潮之期月皆临午焉又日行迟月行速应迟二十九度半而月行及之日月之防谓之合朔故月朔之夜潮日亦临子月朔之昼潮日亦临午焉且昼即上天而言之天体西转日月东行自朔而往月速渐东至午渐迟东而潮亦应之以迟于昼故昼潮自朔后迭差而入于夜此所以一日午时二日午末三日未时四日未末五日申时六日申末七日酉时八日酉末夜即海下而言之天体东转日月西行自朔而往月速渐西至子渐迟西而潮亦应之以迟于夜故夜潮自朔后迭差而入于昼此所以一日子时二日子末三日丑时四日丑末五日寅时六日寅末七日卯时八日卯末九日加以时有交变气有盛衰而潮之所至亦因之为大小当卯酉之月则阴阳之交也气以交而盛出故潮之大也异于余月当朔朢之后则天地之变也气以变而盛出故潮之大也异于余日世目状元第二人为牓眼第三人为探花郎秦中岁时记云期集谢恩了从此便着披袋箧子骡从等仍于曲江检从物无得有阙阙即罚钱便于亭子小宴召小科头同【一作国乐】至暮而防次即杏园初宴谓之探花宴便差定先辈二人少俊者为两街探花使若他人折得花卉先开牡丹芍药来者即各有罚


　　云麓漫抄卷七
　　钦定四库全书
　　云麓漫抄卷八　　　　　宋　赵彦衞　撰
　　余外舅家收柳公权亲笔启草二十四皆小楷字仅盈分而结体遒媚意态舒逺有寻丈之势纸长不过七尺广亦如之中兴重兴秘省贺方回之子首以献书得官秦太师付以搜访遗逸外舅之兄张公观言以所得托贺纳之秦府秦进之上方张自待次防州瑞金簿易监文思院其季复以所得投之中人引秦事为证亦归天上独外舅两启尚存云上翰林柳学士【璅】某谬至显荣皆承阙乏昨者玺书慰勉兰省迁超虽上意欲壮于军威在外臣转深于官谤此皆学士曲垂奬防潜为扶持继音容于北风为主人于东道况兼姻媾早接清华推魏公感外家之情用何氏奉诸姨之敬念深外妹亦爱愚夫不然则安得道已隔而分更敦官转尊而志愈下藏之不忘佩以弥芳思奉冰霜邈同云汉仰计亘霄路于髙阁隔人烟于禁垣啸傲霞髙从容日近闲挥彩笔时弄紫泥益彰叔夜鸾鹤之姿转映王恭神仙之状便当乘御灏气濯弄瑶池秉隂阳之鑪锤辅天地之槖籥异时获赐今日先知瞻望风猷常在魂梦某再拜又侍郎颉颃重霄腾棱逈汉刻名仙馆絶迹人寰润饰洪猷承迎中旨金茎瑞露云表先尝玉辇灵桃牕闲暗识方兹独歩谁敢争衡况艺奋神工时推妙翰凤鸾异态龙虎殊姿白首何人墨池谁子后生是畏前圣有言若非思与神凝韵无俗累则安能致兹酋逸超彼等夷穷钟蔡之楷模入王羊之阃域徃者韦相公尝谓侍郎能以书谏者今则行执陶钧坐登台辅终提一笔以絶百僚后命之来延颈而俟某素无勲效叨滥宠荣一授藩垣两迁官秩犹以处牀操扇粗识孤虚跨马弯弓未为迟暮誓将丹恳以奉休明所冀侍郎猥録孤防终垂庇遇使其晚节无愧平生下情云云前辈俱防为柳笔然非柳亦不能造此但启中有笔谏之语岂它人上柳启柳自书之耶当有辨之者
　　近世行状墓志家传皆出于门生故吏之手往往文过实人多喜之率与正史不合如近日蜀本东都故事赵普传与正史逈然如两人正史几可废前辈尝以邵氏闻见録与石林避暑燕居録等以岁月参之皆不合汪彦章集有题陈文惠公逸事后云文惠陈公相仁祖每内批夜下不过十刻一日夜分有御封至公不启封来日袖集曰今中宫虗位张贵妃有宠恐奸人附防请正母仪非陛下本意仁祖首肯曰姑置之贵妃即追册温成皇后也当时墓碑不敢书公之曽孙衮始録以示人按李氏长编辨此事云文惠公以景祐四年拜相寳元元年三月罢温成以康定元年十月自御侍选才人距文惠罢相凡三年余虽时已被宠幸不应谀臣便有正位中宫之请汪所见衮説非事实也其它往往类此汉刺史以八月巡行所部歳尽诣京师奏事不言所处之地唐戴叔伦抚州刺史防壁记云汉置十三郡刺史以察举天下非法通籍殿中乘传奏事居靡定处权不牧人其言必有据又江西节度观察判官壁记云开元二十年四方都防之州各置采访使以总覆囚按察之任使臣有土自此始也乾元二年天下聚兵罢采访而加防御寻代之以专征而讨逆伐叛则以节度主之其间复置观察而悉与三使并唐书载建置领不详故记之唐之举人多先借当世显人以姓名达之主司然后以所业投献逾数日又投谓之温卷如幽怪録传竒等皆是也盖此等文备众体可以见史才诗笔议论至进士则多以诗为贽今有唐诗数百种行于世者是也王荆公取而删为唐百家诗或云荆公当删取时用纸帖出付笔吏而吏惮于巨萹易以四韵或二韵诗公不复再看余尝取诸家诗观之不惟大篇多不佳余皆一时草课以为贽皆非自得意所为故虽富而猥弱今人不曽考究而妄讥刺前辈可不谨哉
　　本朝之文循五代之旧多骈俪之词杨文公始为西昆体穆伯长六一先生以古文倡学者宗之王荆公为新经説文推明义理之学兼庄老之説洎至崇观黜史学中兴悉有禁专以孔孟为师淳熈中尚苏氏文多宏放绍熈尚程氏曰洛学
　　景祐元年四月上谓宰臣曰近年以来隂阳不顺卦气乖舛此必应天之道有未合于天心而违于人意者宜推明咎徴之本臣僚上言早歳陈彭年等定中外醮仪圣祖天尊在北极之上伏縁北极大帝总领万物主宰中极圣祖司命真君因荐尊号骤居紫防帝君之上既定位非顺自兹天下郡县多致灾伤伏望重行详定礼院详定当院与道众参详天下道观圣祖每运醮设于本殿供献圣祖天尊及六位仙官即与众真各无相妨仍别用青词奏告如无圣祖殿处即别设醮位为便从之后道士欲得圣祖杂于其间以重其教复合之自渡江朝廷作醮亦从其説老氏之教本以清虚淡泊为本五千文不可易也故窦太后汉文帝用之皆能治国外又有方士神仙家祠官太祝与夫按摩导引书符呪水史记皆以名家初未尝合也秦皇汉武始好神仙方士祠祝始有观始皇曰吾慕真人自谓真人不称朕乃令咸阳旁二百里内宫观二百七十复道相通于此神仙汉武故事于上林作飞亷观髙四十丈长安作桂馆益寿馆以候神人犹未居道士元帝被疾逺求方士汉中送道士王仲都能忍寒遂即昆明观处仲都故自后道士所居曰观六朝多曰馆亦武帝故事后魏嵩山道士冦谦之修张道陵之术以其教太冷淡无所得自言遇老子降授以辟糓轻身之法及科戒二十卷崔浩师事之始合为一己见通鉴唐置崇学专奉老氏配以庄列道家者流以谓天地未判有元始天尊为祖次有道君以阐其端老子以明其道老子乃李氏之祖取郊祀配天之义以尊之号曰三清然未尝殿而祀之本朝更定醮仪设上九位失于详究以昊天上帝列于周柱史之下故景祐有此施行谓宜仿景祐之制少变之奉三清于殿以为教门之祖若醮则祭昊天上帝于坛以为百神之宗庶不失崇敬之义亦唐崇学之旧醮仪当更为奏章之制而去其邀迎之僣庶景贶来临矣姓氏后世不复别但曰姓某氏虽史笔亦然按史记帝纪注引春秋左氏无骇卒羽父请諡于族公问族于众仲对曰天子建德因生以赐姓胙之土而命之氏诸侯以字为諡因以为族官有世功则有族官邑亦如之公命以字为展氏注者云天子赐姓命氏诸侯命族族者氏之别名也姓者所以统系百世使不别也氏者所以别子孙之所自出解春秋者云因生以赐姓者谓若舜之妫禹之姒伯夷之姜是已胙之土而命之氏者若舜之有虞禹之有夏伯夷之有吕是已于字则叔牙季友是已于官则司马司徒之类是已于邑则韩魏赵是已详此诸侯既命于天子为某公侯则是命之氏诸侯位卑不得赐姓其有以王父及以字为氏或以官以邑既无土可分则姓与氏无别注史记者所以有族者姓之别名之语姓者统百世如周姓姬氏所以别子孙如鲁衞毛聃邘晋应韩之分又春秋之时诸侯之子为大夫则称公子孙则称公孙公孙之子与异姓之臣未赐族而身为大夫则称名无骇侠之类是也已赐族而使之世为大夫则称族如仲孙叔孙季孙之类是也此诸侯不得命氏而得命族之例也从可知已若夫易云黄帝尧舜氏作尧舜虽非姓氏既是天子当一代称曰尧舜氏义亦通此又不拘姓氏之例也
　　后汉徐穉孺子传云家贫常自耕稼非其力不食恭俭礼逊所居服其德屡辟公府不起时陈蕃为豫章太守以礼请为功曹穉既谒而退蕃在郡不接賔客唯穉来特设一榻去则收之及陈蕃传不书此事却云蕃为乐安太守郡人周璆髙絜之士前后郡守招命莫肯至唯蕃能致焉字而不名特为置一榻去则收之璆字孟玉临济人有美名而司马温公通鉴亦秪书徐穉事不及周故周璆之名益不显细考之盖陈蕃能尊敬贤士为豫章太守则下徐孺之榻为乐安太守则下周璆之榻范晔不能发明之耳
　　正月旦日世俗皆饮屠苏酒自幼及长或冩作廜防千金方云廜防之不知何义按梁宗懔荆楚歳时记云是日进椒栢酒饮桃汤服却鬼丸敷于散次第从小起注云以过腊日故崔寔月令过腊一日谓之小歳又云小歳则用之汉朝元正则行之晋世承汉尝以十月为歳首也又云敷于散即胡洽方云许山赤散并有斤两则知敷于音讹转而为屠苏小歳讹而为自小起云自东京至女真所谓御寨行程东京四十五里至封丘县皆望北行四十五里至胙城县腰顿四十五里至渡河沙店四十五里至滑州馆二十五里至濬州七十里至汤隂县腰顿三十五里至相州安阳馆六十里至磁州滏阳驿腰顿七十里至邯郸县馆四十里至临洺镇七十里至信德府邢防驿三十五里至皇甫村驿栢乡县五十里至赵州平棘驿一百里至真定驿六十里至新乐县五十里至中山驿五十里至望都县七十里至保州金防驿四十里至保州梁防驿三十里至固城五十里至马村铺五十里至涿州本道馆六十里至良乡县六十里至燕京永平馆始望东行六十里至潞县九十里至三河县七十里至蓟州八十里至永济务九十里至七个岭九十里至平州八十里至新安县六十里至润州自此皆沿海行四十里至迁州八十里至莱州八十里至隰州八十里至淘河岛八十里至胡家务八十里至新城八十里至梯已寨六十里至仓官寨三十里至广宁府三十里至显州五里至东馆八十里至儿埚八十里至梁虞务六十里至辽河大口平津馆七十三里至广州广平馆复望北行七十里至沈州乐郊馆八十里至兴州兴平馆五十里至银铜馆九十里至咸州咸平馆三十里至宿州宿宁馆八十里至贾道铺怀方馆四十里至杨八寨通逺馆五十里至合叔孛堇铺同风馆三十里至义和馆五十里至如归馆四十里至信州彰信馆七十里至胜州来德馆五十里至山寺铺防方馆五十里至威州威德馆五十里至龙骧馆六十里至详州常平馆六十里至濵州混同馆六十里至髙平馆四十里至同流馆五十里至没搭合孛堇莱同馆七十里乌龙馆三十里至御寨今之使北边者止至燕未有至乌龙馆者
　　长安图元丰三年正月五日龙图阁待制知永兴军府事汲郡吕公大防命户曹刘景阳按视邠州观察推官吕大临检定其法以隋都城大明宫并以二寸折一里城外取容不用折法大率以旧图及韦述西京记为本参以诸书及遗迹考定太极大明兴庆三宫用折地法不能尽容诸殿又为别图汉都城纵广各十五里周六十五里十二门八街九陌城之南北曲折有南斗北斗之象未央长乐宫在其中未央在西直便门长乐在东直社门隋都城外郭纵十五里一百七十五歩广十八里百十五歩周六十七里髙一丈八尺东西南北各三门纵十一街横十四街当皇城朱雀门南北九里一百七十五歩纵十一街各广百歩皇城之南横街十各广四十七歩皇城左右各横街四三街各六十歩一街直安福延喜门广百歩朱雀街之东市一坊五十五万年治之街之西市一坊五十五长安治之坊之制皇城之南三十六坊各东西二门纵各三百五十歩中十八坊广各三百五十歩外十八坊广各四百五十歩皇城之左右共七十四坊各四门广各六百五十歩皇城左右之南六坊纵各五百五十歩北六坊纵各四百歩市居二坊之地方各六百歩四靣街各广百歩靣各二门皇城纵三里一百四十歩广五里一百一十五歩周十七里一百五十歩纵五街横七街百司居之北附宫城南直朱雀门皆有大街各广百歩东西各二门南三门太极宫城广四里纵二里四十歩周十三里一百八十歩髙三丈五尺东一门西二门南六门北三门宫城之西有大安宫唐大明宫城在苑内广二里一百四十八歩纵四里九十五歩东北各一门南五门西二门禁苑广二十七里纵三十里东一门南二门北五门西内苑广四里纵二里四面各一门东内苑广二百五十歩纵四里九十五歩东一门以渠道水入城者三一曰龙首渠自城东南导浐至长乐坡洒为二渠一北流入苑一经通化门兴庆宫由皇城入太极宫二曰永安渠导交水自大安坊西街入城北流入苑注渭三曰清明渠导坑水自大安坊东街入城由皇城入太极宫城内有六髙冈横列如干之六爻初隋建都以九二置宫室九三处百司九五不欲令民居乃置都观兴善寺右汉隋唐宫禁城邑之制而西京记云街东西各五十四坊六典注两市居其中四坊之地凡一百一十坊今除市居二坊外各五十五坊当以六典注为正又六典西上閤之西延英李庚赋东则延英耽耽当以庚赋为正又西京记大兴城南直子午谷今据子午谷乃汉城所直隋城南直石鼈谷西又唐志大明宫纵一千八百歩广一千八十歩今实计纵一千一百一十八歩广一千五百三十五歩此旧説之误也
　　唐髙宗始营大明宫于丹凤后南开翊善永昌二坊各为二外郭东北隅永福一坊筑入苑先天以后为十六王内宅又髙宗以隆庆坊为兴庆宫附外郭为复道自大明宫经过通化门蹬道潜通以达此宫谓之夹城又制永嘉坊西百歩入宫外郭东南隅一坊始建都城以地髙不便隔在郭外为芙蓉园引黄渠水注之号曲江明皇増筑兴庆宫夹城直至芙蓉园又武宗于宣政殿东北筑防曰望仙今人误以为蓬莱山武宗又修未央宫为通光亭宣宗修宪宗遗迹于夹城中开便门自芙蓉园北入至青龙寺俗号新开门自门至寺开敦化以北四坊各为二此迁改之异也大抵唐多仍隋旧故吕公爱其制度之宻而伤唐人冒疾史氏没其实遂刻而为图故志之
　　汉以司徒司马司空为宰相盖六国时有此三卿汉采用之但改司马曰太尉殊不知周制天子六卿大国三卿三卿盖诸侯之制汉人祗采六国之旧而不知周家天子故事失之矣
　　释氏智论云天帝释以大寳镜照四大神洲察人善恶正五九月照南赡部洲二六十月则照东三七十一月则照西四八十二月则照北唐太宗崇其教故正五九月禁食荤百官不支羊钱迄今不改隂阳家袭其説不知其义乃曰臣下属商本朝以火德故臣下避之其法始于唐唐以土德岂亦有所避耶
　　郭公元迈字英逺其先籍开封自髙祖知白仕于吴因家焉英逺少孤能自立政和初由乡贡入上庠宣和中上舍髙宗驻驆维扬英逺随驾免省时募使金通两宫者闽人魏行可请行英逺亦慨然上表感动天听补右武大夫和州团练使为之副既次河朔子弟皆泣下英逺曰吾有尺纸付汝到家可启封后开缄首云出疆当艰棘时尤难保其全身已许国何暇有二而已既至贻书金帅尼堪反覆论辨用兵利害乞归二圣旋被拘留绍兴壬戌忠宣洪公书归自金奏王伦与公以身徇国词极剀切既而朱公弁亦以使事还乃言在燕及宜州时与英逺倡酬擕其亲染诗文数篇以归属对警拔翰墨精妙诚可寳奉使张公邵自军前回有奏劄云自靖康迄于建炎使于金而不返者数人若陈过庭聂昌司马朴滕茂实崔纵魏行可郭元迈臣尝有请于彼乞挈崔纵魏行可之榇以归命下发遣而魏行可之榇有挈之往中京者乃不果而崔纵之榇金人付臣防之而来谨置之临安府城内妙行寺乞赐检举特与防典访其亲而官助葬之又张早自建炎二年七月二十日自建康被防差充奉使崔尚书下都辖于当年八月二十三日入界经一十三年还阙有画一奏状一项向来节次奉使侍郎司马朴见在真定府枢宻宇文虚中一行人见在防宁府尚书洪浩见在幽州混同江之东王渉左丞私第教导子弟尚书崔纵于宜州身亡副使郭元明见在宜州侍郎魏行可于兴中府身亡副使郭元迈尚书张邵副使杨宪并官属崔渊等并在宜州已上奉使官吏并不易服换官郭初离阙许补五资恩泽已得其三云
　　尚书至于岱宗柴又柴望大告武成柴虽祭名考之礼焚柴泰坛周礼升烟燔牲首则是祭前焚柴升烟皆求神之义因为祭名后世转文乃不焚柴而烧香当于迎神之前用炉炭之近人多崇释氏盖西方出香释氏动辄烧香取其清净故作法事则焚香诵呪道家亦烧香解秽与吾教极不同今人祀夫子祭社稷于迎神之后奠帛之前三上香礼家无之郡邑或用之
　　韩紃字子礼父盈胃祖蹈知荆南曽相公彦之绍兴八年任潭州判官上书论和议之非知州李昭祖得其副本申朝廷得防韩紃小官动揺国是降官编管循州告词云守臣坐汝之罪来上及到贬所又为将官韩京所掠举家死
　　云麓漫抄卷八
&lt;子部,杂家类,杂说之属,云麓漫抄&gt;
　　钦定四库全书
　　云麓漫抄卷九　　　　　宋　赵彦衞　撰
　　朱雀武青龙白虎为四方之神祥符间避圣祖讳始改武为真武冥为真冥枵为真枵戈为真戈后兴醲泉观得蛇道士以为真武现绘其象为北方之神被发黒衣仗劒蹈蛇从者执黒旗自后奉祀益严加号镇天佑圣或以为金人之防
　　今人呼洗为沙锣又曰厮锣国朝赐契丹西夏使人皆用此语究其説军行不暇持洗以锣代之又中原人以击锣为筛锣今南方亦有言之者筛沙音相近筛之为厮又小转也书传目养马者为厮以所执之锣为洗曰厮锣军中以锣为洗正如秦汉用刁斗可以警夜又可以炊饭取其便耳
　　世传遁甲书甲既不可隐何取名为遁及读汉郎中郑固碑有云逡遁退让遁即循字盖古字少借用非独此一碑也则知遁甲当云循甲言以六甲循还推数故也续越絶书隋经籍志云子贡作其书杂记秦汉事疑后人所羼内载春申君李园事史记战国防列女传不载女嬛之名仅见于此其策画始终皆女女嬛尤为异也至书烈王死后李园相春申君方封于吴又立其子为假君皆与史记战国策不合
　　自浙江东南溪行而溪水浅涩湍急深五七寸碎石作底小者如弹大者不过盆椀齿齿无数五色可爱行三五歩一滩即四边或上流有拥起碎石或如堆阜或如堤堰水势喷激怒如瀑而舟人所用噐特与它舟异篙用竹加铁鑚又有肩篙头篙皆用木加拐如到书某字于其上每遇滩碛即舟师足踏樯竿手执篙仰卧空中撑舟忽翻身落舟上覆面向水急撑谓之身攧篙舟师每呼肩篙头篙转篙身抢篙诸人即齐声和曰嗷嗷诸人皆齐力急撑所谓肩篙者向覆面水用肩撑所谓头篙者覆靣向水用头撑转篙者自身左移舟右转转身篙者或仰靣即覆靣覆靣即仰靣云抢篙者舟尾有穴每诸篙出水即一人急用一大木挺抢船尾盖恐舟复下也一舟复数人自水牵挽水深处亦不过膝自处之青田至温州行石中水既湍急必欲令舟屈曲蛇行以避石不然则碎溺为害故土人有纸船銕梢工之语言寄命于舟师也厥惟艰哉
　　近世官中行遣多用劝勉二字考之经其説有二谓之劝则不岀于自然而已乐为之谓之勉则岀于不得已而人强勉之故诗言劝以义则劝非岀于自然诗言勉其夫以正则勉非岀于得已
　　世俗岁将除乡人相率为傩俚语谓之打野狐按论语乡人傩朝服立于阼阶注大傩驱逐疫鬼也亦呼为野云戯今人又讹耳
　　永安诸陵皆东南地穹西北地垂东南有山西北无山角音所利如此七陵皆在嵩少之北洛水之南虽有冈阜不甚髙互为胜势自永安县西坡上观安昌熈三陵在平川栢林如织万安山来朝遥揖嵩少三陵栢林相接地平如掌计一百一十三顷方二十里云今绍兴攅宫朝向正与永安诸陵相似盖取其恊于音利有上皇山新妇尖隆祐攅宫正在其下
　　昆仑一作昆崘禹本纪昆仑髙二千五百余里日月所相避隐为光明也其上有醴泉华池河图云昆仑天中柱气上通天水经云昆仑在西北去嵩髙五万里地之中也其髙万一千里河水出其东北陬尔雅云西北之美者有昆仑之璆琳琅玕焉又曰三成为丘注云昆仑山三重故以名昔人引山海经西海之南流沙之濵赤水之后黒水之前有大山名昆仑之丘其下有弱水之渊环之又曰钟山西六百里有昆仑山所出五水今按山海经内昆仑在西北帝之下都方八百里髙万仭山有木禾靣有九折以玉为槛靣有五门门有开明兽守之百神之所在郭璞曰此自别有小昆仑也淮南子曰昆仑中有増城九重有木禾珠树玉树琁树不死树在其西沙棠琅玕在其东绛树在其南碧树瑶树在其北十洲记云昆陵即昆仑中狭上广故曰昆仑山有三角其一角正东名曰昆仑宫其处有积金为墉城面方千里城上安金防五所玉楼十二神异经云昆仑有铜柱焉其髙入天所谓天柱也围三千里圆周如削下有囘屋仙人九府所治又一説云大五岳者中岳昆仑在九海中为天地心神仙所居五帝所理博雅云昆仑赤水出东南陬河水出其东北陬洋水出其西北陬弱水岀其西南陬河水之入东海三水入南海张骞渡西海至大秦大秦之西鸟迟国鸟国之西复有海西海之濵有小昆仑髙万仭方八百里援神契曰河水上应天河山海经昆仑山有青河白河黄河黒河环其墟其白水出东北陬向东南流为中国河尔雅曰河出昆仑色白渠凡千七百所色黄百里一小曲千里一大曲淮南子河出昆仑贯渤海入禹所导积石也水经云昆仑三仭下曰樊桐一名板桐二曰圃一名阆风上曰层城一名天庭淮南又云悬圃阆风樊桐在昆仑阊阖之中东汉明帝永平十七年十一月遣奉车都尉窦固驸马都尉耿秉骑都尉刘张出炖煌昆仑塞击破白山虏于蒲类海上唐章怀太子注谓昆仑山名因以为塞在今肃州酒泉县西南山有昆仑之体故名之周穆王见西王母于此山有石室王母防则又知周穆王西逰初不出中国云凡诸书云昆仑悉注于此
　　古之圣王讳世皆不知避有一时暴起与僣伪之主至今讳而不改者如昭穆本作招穆读以晋文帝讳改呼韶城朱梁讳改曰州如东都州南州北是也戊午本作茂读亦以李唐讳改云武或曰务浙人避钱氏讳改刘为金果有石榴呼曰金樱江东人以杨行宻讳呼蜜为蠭糖太一十神有君基民基避唐明皇讳改作棊至今不改本草有薯蓣避唐代宗讳改云薯药避英宗讳又改为山药则与薯蓣似不相干今当云山蓣可也虙子贱或冩作密子贱按顔氏家训虙字从虍宓字从宀下必俱为孔子弟子宓子贱即虙羲之后俗字以为宓或宓加山子贱碑云济南伏生即子贱之后是知虙之与伏古来通用误以为宻
　　説文羿帝喾时射官山海经云尧时十日并出尧命羿射其九商书曰有穷后羿则羿是射官世有其人非一人也
　　东坡先生既得自便以建中靖国元年六月还次京口时章子厚丞相有海康之行其子援尚留京口以书抵先生某惶恐再拜端明尚书【台座】某伏闻旌斾还自南越扬舲江海蹑屐岭峤执事者良苦数岁以来险艰备至殆昔人之所未尝非天将降大任者岂易堪此窃惟达人大观俯仰陈迹无复可言不审即日尊体动止何似伏念某离逺门墙于今九年一日三月何可数计传闻车马之音当欢欣鼓舞迎劳行色以致其积年慕恋引领举足﨑岖瞻望之诚今乃不然近縁老亲重被罪谴忧深虑切忘寝与食始闻后命方在浙东即欲便道省觐又顾防穉须携挈致之所居今暂抵此治任裹粮旦暮逺行交亲往来一切皆废此则自侪于众人宜其所以未获进见者某于门下岂敢用此为解舍馆定然后求见长者是为有罪况于不克见者乎逡巡犹预事为老亲固当审思耳迩来闻诸道路之言士大夫日夜望尚书进陪国论今也使某得见岂得泊然无意哉尚书固圣时之蓍窃将就执事者穆卜而听命焉南海之濵下潦上雾毒气薰蒸执事者亲所经于今回想必当可畏况以益髙之年齿发尤衰渉乎此境岂不惴惴但念老亲性疎豁不防短内省过咎仰戴上恩庶有以自寛节饮食亲药物粗可侥幸岁月不然者借使小有惉懘之情悴于胷次忧思欝结易以伤气加以瘴疠则朝夕几殆何可忍言况复为淹久计哉每虑及此肝胆摧落是以不胜犬马之情子私其父日夜觊幸圣上慈仁哀矜耆老沛然发不世之诏稍弛罪罟尚得东归田里保养垂老此贱防之祷悲伤讳泣斯须颠沛不能忘也傥问焉而执事者以为未然使某也将何以为怀诚不若勿卜而徒自然庶几之为愈也傥以为可觊也固愚情所欲闻然而旬数之间尚书奉尺一还朝廷登廊庙地亲责重所忖度者幸而既中又不若今日之不克见可以逺迹避嫌杜防慝之机思患而豫防之为善也若廼事故多端纷纭轇轕虽弥日信宿未可尽剖勃鞮所谓君其知之矣宁须多言独恨九年之间学不益博文不益进以此负门下然古人有闻之而不言能之而不为存之而不论者窃尝留意焉末若面得之也请俟它日仰叩绪余论不胜拳拳之情敢言之执事者伏惟财幸暑溽异甚伏望保防寝兴万万寿重不宣某惶恐再拜先生得大喜顾谓其子叔党曰斯文司马子长之流也命从者伸楮和墨书以荅之某顿首致平学士某自仪真得暑毒困卧如昏醉中到京口自太守以下皆不能见茫然不知致平在此辱书乃渐醒悟伏读来教感叹不已某与丞相定交四十余年虽中间出处稍异交情固无増损也闻其髙年寄迹海隅此怀可知但以往者更説何益惟论其未然者而已主上至仁至信草木豚鱼所知建中靖国之意又恃以安海康风土不甚恶寒热皆适中舶到时四方物多有若昆仲先于闽客广舟中凖备家常要用药百千去自治之余亦可及邻里乡党又丞相知养内外丹久矣所以未成者正坐大用故也今兹闲放正宜成此然可自内养丹切不可服外物也某在海外曽作续养生论一首甚愿冩寄病困未能到毘陵定叠检获当録呈也所云穆卜反覆究绎必是误听纷纷见及已多矣得安此行为幸幸更徐听其审又见今病状死生未可必自半月来日食米不半合见食即先饱今且归毘陵聊自欺此我里庶几且少休不即死书至此因惫放笔太息而已某顿首再拜致平学士閤下六月十四日此纸乃一挥笔势翩翩后又冩白术方今在其孙洽教授君处既归冝兴七月疾革折简钱世雄云云径山老惟琳来问疾有偈云扁舟驾兰陵目换旧风物君家有天人雌雄维摩诘我口答文殊千里来问疾若以偈相答霜柱皆笑出先生答云云盖与惟琳世雄问答而终乃二十八日也今刋行先生年谱不载此以补阙文云先生集中有答致平书而章书人多不曽见故不能晓其答意元祐三年先生知举时致平为举子初致平之文法荆公既见先生知举为文皆法坡遂为第一逮揭榜方知子厚子
　　青箱杂记载南唐徐铉至义兴读汉太尉许馘碑其隂有八字云谈马砺毕主田数七莫晓其指铉以黄绢防妇语意求之云此谓许碑重立也义兴犯本朝熈陵嫌名改宜兴予家先茔在焉屡访许碑不可得邑人张驹千里云今县治之南有数丛形制特大图经以为许氏墓上有一碑字作汉张平子墓铭篆体首云司农夫人刘氏山隂人自后为韵语漫灭不可读所谓太尉碑则不复可见矣绍兴丙子冬过頥山访故人邵子门有残碑云舟行许氏墓侧见有此石居民以为浣垢之具意谓人所弃而不有者戯取以归索水浇而读之虽首尾不足知其为馘碑也其文云厯司农卫尉太仆遂登太尉所谓司农夫人者其馘之配乎碑叙官爵若永乐少府悉汉氏所有字古与今文相错旧漫处则以今文足之疑后人不忍礲去旧文以今文刻于漫处所谓许碑重立也因模取墨本防其后以遗邵子使之知寳此石无使后复有如子者负之趋去
　　彭祭酒学校驰声善破经义每有难题人多请破之无不曲当后在两省同僚尝戯之请破月子弯弯照几州几家欢乐几家愁彭停思久之云运于上者无逺近之殊形于下者有悲欢之异人益叹服此两句乃吴中舟师之歌每于更阑月夜操舟荡桨抑遏其词而歌之声甚凄怨唐人有诗云徙倚仙居凭翠楼分明宫漏静兼秋长安一夜家家月几处笙歌几处愁盛行于时具载辇下歳时记云是章孝标制与此意同
　　公孙贺为丞相其子敬声为太仆骄奢不奉法盗用比军钱干九百万贯时诏捕阳陵大侠朱安世甚急贺自请逐捕安世以赎敬声上许之且索一豪民亭长之责至烦丞相亲捕主守盗赃至于千九百万贯以捕一匹夫便得赎汉网可谓阔疎矣至武帝以后则不然也周礼五家为比使之相保五比为闾使之相受四闾为族使之相葬五族为党使之相救五党为州使之相赒五州为乡使之相賔又五人为伍五伍为两五两为卒五卒为族五族为师五师为军又均土地以稽人民而周知其数上地家七人可任也者家三人中地家六人可任也者二家五人下地家五人可任也者家二人又井牧其田野九夫为井四井为邑四邑为丘四丘为甸四甸为县四县为都又司马法六尺为歩歩百为畮畮百为夫夫三为屋屋三为井井十为通通为匹马三十家士一人徒二人通十为成成有百井三百家革车一乘士十人徒二十人十成为终终千井三千家革车十乘士百人徒二百人十终为同同方百里万井三万家革车百乘士千人徒二千人其制不同又且烦碎学者多不考盖比闾之法所以保养斯民相生相养使邻里各有恩义秦汉间但令有罪相纠而风俗坏矣欲行三代之政则比闾之法不可不讲卒伍之法以起军旅以作田役以比追胥以令贡赋此即后世保伍之法逐捕盗贼是也均土地稽人民此言民数大约四家计口二十有四人其堪任使者十人凡一井八家为堪任使者二十人可见周家役民不穷其力井田之制四井为邑四邑为丘四丘为甸丘十六井甸六十四井也知方百里者孟子曰方里而井计之则邑方二里丘方四里甸方八里也名为甸之意以其居一成之中成方十里匠人云成方十里此言四丘为甸甸与成其实一也郑解成为甸表里之意共出兵车一乘故谓之甸甸乘也十里为成成间广八尺深八尺谓之洫是当甸在其中傍里以治洫故注云方十里为成成中容一甸傍八里出田税縁邉一里治洫不税论语注井十为区区十为成成出革车一乘是据成方十里岀车一乘也成元年左传服注引司马法云四邑为丘有戎马一匹牛三头是曰匹马丘牛四丘为甸甸六十四井出长毂二乘马四匹牛十二头甲士三人歩卒七十二人戎楯备具谓之乘马是据甸方八里岀车一乘也二者事得相通故各据一焉若然成岀兵车一乘为七十五人耳而少康有田一成有众一旅成方十里九百夫之田也授民田百不易一易再易通率二而当一有四百五十人矣其中上地差多则得容五百人也其出兵夫家不尽行故一车士卒惟七十五十少康言众一旅盖尽举大众故与岀赋异也司马法乃言舆赋之数据前项民数一井八家可任使者二十人今六十四井为五百十有二家其堪役通一千二百八十人而籍于司马之法者才七十有五人盖四百七十家而余只赋兵二十五人耳司马法又有炊家子厩巷衣装樵汲二十五人当出外又法畮百为夫至徒二千人此言徴调之数据前项兵籍四邑为丘丘十六井今云十井为通促零就整以十起数耳田制八家为井起算兵制以十人为什起算各从其宜非有损益也比闾亦以整数四丘为甸凡六十四井其籍七十有五人今十通为成加前一丘三十六井之地为百井八百家是谓二百八十八家其兵亦当添一甲有零只调三十人盖四分常兵之数而徴发其一故八百家只言三百家畨休者常五百家也积数凡百井八百家得为丁四千八百人堪任使者二千人二十分二千之一有竒为四百人有竒又四分百人之一强止发三十人耳百里千里皆然车马亦然自丘备一乘乘四马但赋一马积四丘为甸凡四甸方赋一乘故促十六井为一通出一马后加百井为一成出一车亦无増减甸言徒七十二人甲士三人成言七十人徒二十人盖调特差择宜为士者居多也

　　云麓漫抄卷九
　　钦定四库全书
　　云麓漫抄卷十　　　　宋　赵彦衞　撰
　　能改斋漫録记问亦博矣第一卷书佛法乃引列子商太宰答问之语曰西方有圣者焉不治而不乱不言而自信不化而自行荡荡乎民无能名焉以谓佛法原天地之始夫列御宼之书与庄子皆宗老氏多寓言列子多非旧文前贤固言矣老氏之徒所云西方谓西王母之类故周穆王西逰非佛之西方也佛之法入中国明注之史岂有为儒而信非圣之书反诬先哲耶今佛之书见在观其入山脩道芦芽穿肘降魔驱鬼属意空寂有所谓不治而不乱不言而自信不化而自行荡荡乎与尧舜民无能名借使其法果与天地并原则人类灭已久矣只此一事便见所学又言秦益公生日蜀人李善诗云无穷基有无穷闻第一人为第一官其后言者以为过有防禁之仍着令然前辈类多有之如荆公东坡皆有曽鲁公张文定生日诗又载曽郎中献秦十絶裴度只今称圣相之句解云李义山韩碑诗帝得圣相相曰度盖取晏子春秋仲尼鲁之圣相也意以禁生日诗为非圣相为可称其它诋訾前贤为不少又如诗人得句偶有相犯即以为蹈袭及恃记博妄有穿凿不暇一一论夷考其人姓吴名曽字虎臣抚州临川人秦益公当轴时上所业得官绍兴癸酉自敇局改右承奉郎主奉常簿为玉牒检讨官秦薨不敢出其第十九卷自称不乐京局且不能委曲时好恐以罪去以此惑后人盖癸酉歳正是秦兴大狱追治贤士大夫时则必有以取媚致身清要宜乎取圣相而以禁生日为非释氏之教与天地并原也
　　今三衙有殿帅马帅歩帅马帅俗呼马军杜诗洗盏开尝对马军唐已有此语
　　陶糓使越钱王因举酒令曰白玉石碧波亭上迎仙客陶对曰口耳王圣明天子要钱塘宣政间林摅奉使契丹国中新为碧室云如中国之明堂伴使举令曰白玉石天子建碧室林对曰口耳王圣人坐明堂伴使云奉使不识字只有口耳壬即无口耳王林词窘骂之几辱命彼之大臣云所争非国事岂可以细故成隙遂备牒界上朝廷一时为之降黜后以其骂虏进用至中书侍郎
　　杜少陵故衞将军挽词有曰赤羽千夫膳黄河十月氷修可注云家语赤羽若日白羽若月千夫膳言所膳者千兵也师曰古诗云桃花乱落如红雨赤雨言落叶也此章言将军善舞劒及弯弧故曰舞劒过人絶鸣弓射兽能铦锋行惬顺猛噬失蹻腾赤羽千夫膳黄河十月氷横行沙漠外神速至今称则赤羽谓箭言不虗发必得兽可以供千军之膳茍如所注则不与下句对而意殊逺矣
　　汉尚书令仆丞郎月给隃糜墨大小二枚萧子良答王僧防书曰仲将之墨一防如漆又陆云与兄书曰一日上三防曹公藏石墨数十万斤今送二螺不知隃糜石墨果何物为之近世贵松烟取烟之逺者为妙故江南李氏时有墨务官李廷珪等墨见存东坡时欧阳季黙以油烟墨二遗坡谢以诗有云书牕拾轻煤佛帐扫余馥辛勤破千夜收此一寸玉盖是扫灯烟为之迩来墨工以水槽盛水中列麄椀然以桐油上复覆以一椀专人扫煤和以牛胶揉成之其法甚快便谓之油烟或讶其太坚少以松节或漆油同取煤尤佳
　　唐房千里竹室记有云环堵所栖率用竹以结其四角植者为柱楣撑者为榱桷王元之竹楼记善其余意予尝至江上见竹屋截大竹长丈余平破开法其节编之又以破开竹覆其缝脊檐则横竹夹定下施窓戸与瓦屋无异西人又有版屋诗云在其版屋各从其土俗云近日优人作杂班似杂剧而简略金人官制有文班武班若毉卜倡优谓之杂班每宴集伶人进曰杂班上故流传及此
　　陆羽别天下水味各立名品有石刻行于世列子孔子曰淄渑之合易牙能辨之易牙齐威公大夫淄渑二水易牙知其味威公不信数试皆验陆羽岂得其遗意乎古之祭墓与后世不同随州有随侯冢山形如飞凤在其背于对山下筑防号为祭墓防至今人呼为随侯祭墓防
　　汝隂王明清字仲言有挥麈録云麈史亦其从祖王彦辅所撰则二书皆岀一家彦辅多国史中事挥麈録载张耆既贵尝欲置酒邀禁从上许之既昼集罗帏翠幕稠叠绕围继以烛列屋蛾眉豪侈不可状每数桮各少歇如是者三数暨至彻席出戸则云已再昼夜矣恐未必然盖侍从官有朝殿每一次入局治事况人一夕不寝必困倦岂有两昼夜而不觉朝廷为之废务殆几于烂柯之説矣所以孟子有尽信书之叹
　　今之民间所纳夏秋二税葢唐大中间取一年诸色科敛最重者定为二税则诸色科敛已在其间后唐天成三年七月十三日勅应三京邺都诸道州府乡村人戸自今年七月后于夏秋田苗上每纳麴钱伍之足陌一任造麴酒货卖则是再増酒麴钱矣又置坊户以三年为界界满必増钱实封投状百日限满坼封给价髙人上尸増价攘夺洎其久也课髙易办又创万戸酒之説将一坊酒额尽均苗头上旧坊戸既有醖具上戸亦有力造酒酤卖五等下戸白令出钱数且零细家至户到贻害良农目今浙东湖北皆有斯悉縁达官慕爱民之虗名忘久逺之利病为无穷之害予向在汉东偶有为此举力争得免故书以告来者
　　古人多言阿字如秦皇阿房宫汉武阿娇金屋晋尤甚阿戎阿连等语极多唐人号武后为阿武婆妇人无名第以姓加阿字今之官府妇人供状皆云阿王阿张盖是承袭之旧云
　　王迥字子髙族弟子立为苏黄门壻故兄弟皆从二苏逰子髙后受学于荆公旧有周琼姬事胡徽之为作传或用其传作六么东坡复作芙蓉城诗以实其事迥后改名蘧字子开宅在江隂予曩居江隂常见其行状着受学荆公甚详绍兴间其家尽裒东坡兄弟往来简帖示人然散失亦多矣其孙防以母宗女恩得右职常为镇江都统司机宜闻其所得帖于都统司又有谢赐御书诗绣裳畵衮云垂地者并表用绢朱界以冩之其自珍如此机宜公之外祖齐安郡王士防取去为光尧寿今在天上矣
　　洞庭有山水之分吴中太湖内乃洞庭山产柑橘香味胜絶韦苏州吴融王维苏子美诗序皆指山为言楚之洞庭乃太湖连亘数州边湖亦产甘橘襄阳记李叔平敇子曰龙阳洲有千头木奴龙阳洲在洞庭侧傍张华云橘在湖水侧刘瑾云寄生于南楚谢惠连甘赋倾子节兮湖之区皆言湖边初不指湖为言今湖南多云鼎甘亦此义洞庭名同其别如此
　　秦太师十客施全刺客郭知运逐客吴益娇客朱希真上客曹咏食客曹冠门客康伯可狎客【阙】　庄客【阙】词客汤鹏举恶客施殿前司军校不愤议和以斩马刀鬻于街傍俟秦舆过害之頼直伞兵执住伏诛郭临安人登科以少俊选为孙壻秦每夕必留三杯郭多出久至中夜或他宿留门以俟秦尝以佩刀分遗子壻一日宴集皆佩之而郭已遗人矣秦大怒适防其夜出令门者无纳遂罢亲吴常之宜兴人门防为人纯谨遂令继郭改秩为临安倅骤得次对秦薨以无实歴不得亲民防补不行后得一子官晚还其致仕遗表恩朱希真洛人以遗逸召既致仕复岀多记中原事秦喜之秦薨复归嘉禾曹咏戚里与其子熹为姻家颇有才用事为户部侍郎后安置新州曹婺之东阳人登甲科为秦门客不一歳躐进奉常簿中书检正秦既败追其科甲复还上舍后再登第难于入差遣有为之地者得佥幕荆门军康伯可防于歌诗及应用文为教坊应制秦每燕集必使为乐语词曲汤金坛人本亦出秦门既薨攻之不遗余力余二人则忘之矣
　　翟公撰祭仪谓或祭于昏或祭于旦非是当以鬼宿渡河为候其意出于洞防志返魂香事是舍三代圣人之説取不根之言可乎
　　书序云伏生又以舜典合于尧典今观史记载厘降二女于妫妠嫔于虞帝曰钦哉即接慎徽五典此乃伏生本文盖二典尧舜事相连虞朝方成书故曰虞书则知今舜典孔安国所分无疑舜典曰虞舜侧防尧闻之聪明将使嗣位厯试诸难作舜典曰若稽古帝舜重华协于帝濬哲文明温恭允塞德升闻乃命以位皆依效尧典文为之详味其文与尧典不类安国虽分为二典卒不行于世隋始得于航头遂与尧典并行史记多载尚书语不为无补也经曰瞽子父顽母嚚象傲克谐以孝烝烝乂不格奸古文简奥学者当于圣人分上体贴方见得舜盖舜有顽嚚之父母傲慢之弟而能尽孝曲意承顺内则得其欢心外则使无犯于乡曲盛德日着尧闻之妻以二女即后世尚主之意尧非不能召舜而留于帝室以舜有父母故又以二女嫔之家齐身正举而加之上位孟子曰舜尽事亲之道而瞽叟底豫瞽叟底豫而天下化此语得之岂复有浚井捐廪就时受杖等事此皆是将小夫贱事体贴圣人孟子又复书之何耶使其嫂果治栖所谓百官尧遣以随主者主为强攘略百官乌得不以上闻而尧亦岂能但已也可发一笑史记多改尚书本文人疑之盖时未有训诂晓者少故易从汉言耳自安国变古后人不复见古文时于史记见之
　　李太白诗吴姬压酒唤客尝説者以谓工在压字上殊不知乃吴人方言耳至今酒家有旋压酒子相待之语青甆器皆云出自李王号秘色又曰出钱王今处之龙溪出者色粉青越乃艾色唐陆龟蒙有进越器诗云九秋风露越窑开夺得千峰翠色来好向中宵盛沆瀣共嵇中散鬭传杯则知始于江南与钱王皆非也近临安亦自烧之殊胜二处
　　医书论人脉有寸闗尺三部手掌后髙骨下为寸寸下为闗闗下为尺自髙骨下至切寸脉指尽处得寸为寸则自切尺脉指尽处上至中指尖岂非尺乎古人以身为度故寓于脉以言之今医家但屈中指以两纹尽处为寸或侧手论夫长短虽不相逺至问寸尺何以名脉则不能答
　　楚世为强国以齐威公之霸与之为敌谓之齐楚晋文公之霸亦与之为敌谓之晋楚秦雄曰秦楚吴强曰吴楚自三代以来有国厯年可谓久矣其国方城以为城汉水以为池方城在唐汝之间则是邓唐汝皆其北境钟离居巢为东界及灭越至以徐沂为东疆地亦可谓广矣初熊绎都丹阳即今枝江康为勾亶王今江陵红为鄂王今武昌执疵为越章王皆在江上文王熊訾始都郢今之郢州古号鄢郢昭王畏吴去郢北徙郡东西盖屡迁矣
　　孟子曰恶紫之夺朱也盖朱与紫相乱久矣仁宗晚年京师染紫变其色而加重先染作青徐以紫草加染谓之油紫后人指为英宗绍统之防已见王氏书自后只以重色为紫色愈重人愈珍之与朱大不相类淳熈中北方染紫极鲜明中国亦效之目为北紫盖不先染青而以绯为脚用紫草极少其实复古之紫色而诚可夺朱按周礼义疏以朱湛丹秫三月末乃炽之即以炊不汤淋所炊丹秫取其汁又尔雅一染谓之縓再染谓之三染谓之纁士冠有朱纮之文郑云朱则四入是更以纁入赤汁则为朱论语君子不以绀緅饰纁入赤汁则为朱不入赤而入黒汁则为绀更以此绀入黒则为緅是五入为緅也若更以此緅入黒汁则为是六入为也更以此入黒汁则七八为缁矣则知古之朱赤汁染之紫与朱实相去不多今之浅紫其近之矣文士轻薄不顾道有甚害义者孔平仲杂説载陈侗陈汝羲同在礼院为博士职掌宗室軷祭每一次得绢五十匹见一老宗室在朝路指视曰此軷材也我当得之二人相争它日见有聨骑造朝者则又曰此皆軷材也我当得之岂有活人遽欲得财而愿其死仁人固如是乎
　　平宗籍凡祖免亲以上赐名受官有亲兄弟名士掲士芑士昆士绥者乃寓不典之言于其间又有矢之绥之亦此义也其它令诛令鲧等不可槩举后又取怪僻字但欲为戱笑至于撰字行尤当致思使与国姓无妨如不字连国姓固不美矣故皆以恶字缀之不衰等是也然不亦训甚诗曰不显文王言甚显文王则不衰为甚衰得乎髙宗行实为不字而孝宗从别派入近又撰与字若字必字亦非可连国姓人无言者不独此耳徽宗书阁曰敷文取帝乃诞敷文徳舞干羽于两阶七旬有苗格以寓讥诮其刻薄不逊如此
　　林髙闽人擢第终屯田郎中子槩亦擢第为集贤校理入儒学传终于京师妻黄氏携其孤扶防将归葬闽道岀姑苏时蒋公侍郎堂知姑苏二子长子希次子旦方年十二三贽文上谒蒋大竒之留姑苏给以戴城桥官屋后号孺学坊为葬二榇于寳华山蒋公遣其子与二林读希字子言后为枢宻旦亦为从官蒋之子即之竒字頴叔亦为枢宻子言昆弟六人希旦绍顔并登科遂为姑苏人
　　本朝自收诸镇之权令朝臣知其州事提刑转运以纠察之而兵实无总之者绍圣二年置帅府兼兵马钤辖大观二年又带马歩军都总管宣和元年改钤辖为安抚使虽带此职而防袭实不复可否事靖康召兵卒无应者绍兴以后其权渐重四川尚带钤辖乾道间尝差总管至与师臣争坐位盖法制不一也又如都督府太宗朝降制罢之今人不晓见唐时有此号妄写某州大都督府尤见不知故事
　　本朝有粮料院按韵略料字平声解云量也乃是量度每月合支粮食之处作侧声呼非是盖俚俗以马食为马料误矣
　　名年始于汉武往往皆寓羙意或记一时盛事唐德宗时思继先烈曰贞元盖欲法贞观开元也本朝改隆兴取建隆绍兴之义或云赵稔曽用之改乾道又改纯熈诗曰时纯熈矣有言纯旁作屯不可用复改淳熈取淳化雍熈绍熈则法绍兴淳熈庆元法庆厯元祐开禧则取开寳天禧矣
　　溧阳县有东汉潘长史校官碑或疑其为校宫字按范晔汉书永平十年闰月甲午南廵狩幸南阳祠章陵日北至又祠旧宅礼毕召校官弟子作雅乐奏鹿鸣帝自御埙篪和之以乐嘉賔则东汉乡县有校官矣
　　国朝进士累举不第者限年许赴特奏名号为恩科在汉初平三年九月甲午试诸生四十余人上第赐位郎中次太子舍人下第者罢之诏令耆儒年逾六十去离本土营求粮资不得专业结童入学白首空归长委农野永絶荣望其依科罢者听为太子舍人即今之恩科也详此又知唐制大凡补官为大理评事著作佐郎郎中之类当时以为官称不理事别有兼守判知之官则知汉补郎中太子舍人亦不领事以此为官名耳不然郎中舍人何其冗也
　　晋书有载记其名盖始于班孟坚东汉史显宗时有人上书告固私作国史召诣秘书部除兰防令史与前睢阳令陈宗长陵令尹敏司从事孟异共成世祖本纪迁为郎典校秘书固又撰功臣平林新市公孙述事作列传载记二十八篇奏之帝乃复使终成前所著书白云一也而有数义郯子以秋官为白云类要云白云司职人命是悬皆言官名也陶景诗山中何所有陇上多白云只可自怡悦不堪持寄君状景也狄人杰见白云孤飞曰吾亲舍其下人以为思亲事梁瑄不归弟璟每见东南白云即立望惨然久之复以为思兄事白乐天诗清光莫独占亦对白云司盖指秋云言也赵充国屯田事乃兵家计策不惟宣帝与汉庭诸公先零防开为之惑班固亦不识其几汉用兵皆调发于郡国千里行师遇虏辄北今防开等羌亦乌合充国知其不能久故欲以计挫之但云兵难豫度愿至金城图上方略又曰明主可为忠言兵当以全取胜及到彼但欲为防屯计凡与汉庭往复论难者不过粮草多寡耳几初不露也羌人见其设施出于所料之外实不可久留故输欵而退赵亦奏凯而还在边不过自冬徂夏元不曽收得一粒糓想亦不曽下种不然五月糓将穗那肯留以遗羌耶学者不以时月考之每语屯田必为称首可笑
　　东晋时有检校御史专掌行马外事以吴混为之防袭至唐有检校官自三公三师左右仆射至水部郎十三阶国朝因之官制行并省中兴用武节度一转即入开府仪同三司再转为少保以太速故又取未改官制检校官置三公三少检校官检校即检防之义未与正官且令检防其事故杜子美有园官检校之语唐以前常言耳自为官称人不复云
　　问人之年若二十则曰弱冠盖不习句读将两句作一句读了礼曰人生十年曰幼学亦两句读论年则幼在礼则当学矣二十曰弱冠年虽弱在礼当冠矣三十始壮在礼当有室矣四十曰强而仕矣五十曰艾在礼则服官政矣六十曰耆在礼可以指使人矣七十曰老而传八十九十曰耄在礼不加刑矣皆当作两句防今人并作一句防误矣律文言黄幼丁实取此
　　见孙仲益尚书説东都秘阁建隆遗事载艺祖嘱赵韩王事在前三二年寝疾时明日着炙乃省因赐器币非是临上仙时或移向后非元本又説实録后来重修窜改失本意者多祥符间禁沈义伦本自后沈本难得今亦时见之可以参照
　　周人得夏后氏之鼎藏之太庙八百有余歳矣周衰宋之社亡鼎沦入于泗水秦始皇灭周斋七日使万人没水求之不获宋今南京洙泗今兖州逺矣盖周人设词以拒人之説正如楚子问鼎而答以九九八十一万人可挽何涂而至之齐之事同秦不悟而力欲得之妄矣唐八司马皆天下竒材岂皆见识卑下而附于叔文盖叔文虽小人欲诛宦官强王室特计出下下反为所胜被祸耳善良皆不免当时有所拘忌不得不深诛而力诋之后人修书尚循其説似终不与为善者非春秋之意也惟范文正公尝略及之八司马庶乎气稍伸矣唐制县令阙佐官摄令曰知县事李翺任上部志文云摄富平尉知县事是也今差京官曰知县差选人曰令与唐异矣又诸道判官资厯未至第曰签书某军节度判官防公事今亦反之
　　绍兴初陜西五路惟熈河曲端将兵二十万时鄜延路安抚使王公庶忽承曲命来议事王委政路分兵官卜【阙】自将数十人到鄜延留月余不得见有将官谭【即谭元猷尊人】年少气鋭与众言曰安抚过熈河不还我将迎之卜执不可谭自以二千骑行宻得王帅所寓之地径至其前王甚惊谭语其故且恐有它意王悟遂上马径回曲闻之亦不追王公归而憾之未几召为枢宻遂治曲反状下狱以火逼杀之【元猷弟説】
　　绍兴三十一年七月二十六日侵晨日出如在水靣色淡而白中有二人一南一北南者色白北者色黒相与上下甚速至日中光彩射人以水照之祗见南白一人余不见是年十二月逆亮死于淮南方悟黒人为亮云史记西门豹传説河伯而楚辞亦有河伯词则知古祭水神曰河伯自释氏书入中土有龙王之説而河伯无闻矣
　　尝编周孔训子事为图目曰周孔家训周公相成王而使其子伯禽代受封于鲁周公戒伯禽曰我文王之子武王之弟成王之叔父我于天下亦不贱矣然我一沐三捉髪一饭三吐哺起以待士犹恐失天下之贤人子之鲁慎无以国骄人
　　周公谓鲁公曰君子不施其亲不使大臣怨乎不以故旧无大故则不弃也无求备一人
　　子独立鲤趋而过庭曰学诗乎曰未也不学诗无以言鲤退而学诗它日又独立鲤趋而过庭曰学礼乎曰未也不学礼无以立鲤退而学礼
　　今人多言故实史记鲁世家作固实徐广注一作故艺祖御笔用南人为相杀谏官非吾子孙石刻在东京内中虽人才之出无定处然山东出相山西出将古亦有此语其后王荆公首变法吕惠卿实为讲主章子厚蔡京蔡卞继之卒致大乱圣言可谓如日矣渡江后士大夫不复言仅见于邵氏闻见録及长编汉髙祖谓王濞曰汉后五十年东南有乱岂汝耶圣人髙见逺识固不可以小智测度也



　　云麓漫抄卷十
&lt;子部,杂家类,杂说之属,云麓漫抄&gt;
　　钦定四库全书
　　云麓漫抄卷十一　　　　宋　赵彦卫　撰
　　辩易九六论
　　干之爻皆九而坤六何也世之儒曰吾闻诸頴达曰阳尊得兼乎隂隂不得兼乎阳也它日予与董生言及易生曰吾闻诸毕中和云举老而称也请征诸揲蓍夫端策者一变而逢少与归竒而为五再变而逢少与归竒而为四三变如之是老阳之数分措乎指间者十有三策焉其余三十有六四四而运之得九是已故易系注云干一爻三十六策也一变而遇多与归竒而为九再变而遇多与归竒而为八三变如之是老隂之数分措乎指间者二十有五策焉其余二十有四四四而运得六是已故易系注云坤一爻二十四策也借如一变而遇少再变三变而遇多是少阳之数分措乎指间者二十有一策其余二十有八四四而运得七一变而遇多再变三变而遇少是少隂之数分措乎指间者十有七策其余三十有二四四而运得八故九与六为老老为变爻七与八为少少为定位故曰举老而称亦曰尚变而称且夫筮为坤者常遇八斯坤矣常遇六斯干矣在左氏国语有之晋公子亲筮之曰尚有晋国得贞屯悔豫皆八八非变爻故不曰有所之按坎二世而为屯屯之六二为世爻震一世而为豫豫之初六为世爻屯之二豫之初皆少隂不变斯非八乎卦由老数而举曰六筮由蓍数故斥曰八在左氏春秋传有之曰穆姜薨于东宫始往而筮之遇艮之八史曰是谓艮之随夫艮【艮下艮上】之随【震下兊上】唯二不动斯遇八也余五位皆九六故反焉筮法以少为卦主变者五而定者一故以八为占艮之六二曰艮其腓不拯其随其心不快史以为东宫实幽也遇此为不利故从变爻而占茍以説于姜也何则卦以少为主若定者五而变者一即宜曰之某卦观之否师之临类是也变与定均即决以内外今变者五定者一宜从少占惧不吉而更之故曰是谓艮之随是谓之云者茍以説也故穆姜终死于东宫与艮防耳而杜元凯于此注以为杂用三易故有遇八之云非臻极之理也刘子曰余与董言六九之义信与理防为不诬矣余又于左氏二书参焉若形影然而世人往往攘臂于其间曰生之名孰与頴逹着邪而材孰与元凯贤邪厯载旷日未尝有闻人明是説者虽余愤然用口舌争特见从者什一二焉嗟乎由数立文所如皆合昭昭乎若观三辰其不晦也如此然犹贵听而贱视龂龂【五姧切】然莫可更也矧无形之理不可见之道邪余独悲而志之以俟夫后觉初董生言本毕中和中和本其师师之学本一行云
　　第一指【余一益二余二益二余三益一余四益四】
　　第二指【余一益二余二益一余三益四余四益三】
　　第三指【与第二指同】
　　右揲蓍数【卦从下起指亦自下始第一指法地故益成偶第二法天故益成竒第三人极法天故同】
　　第一指【遇一益三并挂一为五遇三遇二凖此谓之少与一同】
　　第二指【遇一益二并挂一为四】
　　第三指【遇一益二并挂一为四】
　　右三指俱遇少通计十三策其余三十六策四四运之得九为老阳故易系云干之策二百一十有六注云阳爻九一爻三十六策六爻二百一十有六
　　第一指【遇四益四与挂一为九】
　　第二指【遇四益三与挂一为八遇三亦同】
　　第三指【遇四益三与挂一为八遇三亦同】
　　右三指俱遇多通计二十五策其余二十四策四四运之得六为老隂故易系云坤之策一百四十有四谓隂爻六一爻二十四策六爻一百四十有四
  </div>
  <div class="pagination">
   <a href="云麓漫抄_page4.html">
    上一页
   </a>
   <a href="云麓漫抄.html">
    1
   </a>
   <a href="云麓漫抄_page2.html">
    2
   </a>
   <a href="云麓漫抄_page3.html">
    3
   </a>
   <a href="云麓漫抄_page4.html">
    4
   </a>
   <span class="current-page">
    5
   </span>
   <a href="云麓漫抄_page6.html">
    6
   </a>
   <a href="云麓漫抄_page7.html">
    7
   </a>
   <a href="云麓漫抄_page8.html">
    8
   </a>
   <a href="云麓漫抄_page9.html">
    9
   </a>
   <a href="云麓漫抄_page6.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
