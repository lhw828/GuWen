<!DOCTYPE html>
<html>
<head>
    <meta charset="UTF-8">
    <title>说郛 - 第 268 页/共 601 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说郛 - 第 268 页/共 601 页</h1>
    <div class="content">　　万嵗蟾蜍头上有角颔下有丹书重八字名曰肉芝以五月五日取隂干以其足画地即流水带之于身能辟兵
　　东弓南矛西劒北防中鼓亦曰四兵
　　酉阳山中有甘谷谷中皆菊花堕水中居人饮之多夀有及一百五十有余嵗者
　　千嵗五色额上骨起如角巢于莲叶之上或在丛蓍之下
　　立夏日服六壬癸符或服氷丸飞霜散暑不能侵也陈思有鹊尾杓植而长置之酒樽凡王欲劝者呼之尾则指其人













　　桓谭新论【桓谭】
　　太山之有石刻凡千八百余处而可识知者七十有二汉中送王仲都时夏大暑使曝日坐又环以十炉火不言热而身不汗出
　　太原民以隆冬不火食五月虽有疾病急缓犹不敢犯为介子推故也
　　元帝时汉中遇道人王仲都能忍寒乃于盛寒日令袒衣载以驷马于昆明池上绕水而走御者厚衣狐裘甚寒而仲都独无忧也
　　世俗咸曰汉文帝躬俭约修道徳以先天下天下化之故致充实殷富泽加黎庶谷至石数十钱上下饶羡天下有鹳乌羣国皆食之三辅俗独不敢取之或取即雷霹雳起原夫天不独左彼而右此杀乌适雷
　　秦始皇见周室失綂自以当保有九州见万民碌碌犹羣羊聚诸皆可以竿而驱之故遂以败也
　　董贤女弟为昭仪居椒风舍后汉朱佑初学长安帝往之佑不时相劳苦而先升讲舍后车驾幸其第帝因笑曰主人得无舍我讲舍乎以有旧恩数防赏爱余与刘子骏言养性无益其兄子伯三曰天生杀人药必有生人药也余曰钩吻不与人相宜故食则死非为杀人生也譬若巴豆毒鱼矾石贼鼠桂害獭杏核杀猪天非故为作也
　　王翁时男子毕康杀其母诏焚烧其尸暴其罪于天下余上章言宣帝时公卿朝防丞相语次曰闻枭生子长且食其母果然有贤者应曰但闻乌子反哺耳丞相大慙君子之于禽兽尚为之讳况人乎
　　宓羲之制杵臼万民以济及后人加功因延力借身重以践碓而利十倍杵舂又复设机闗用驴骡牛马及役水而舂其力乃且百倍
　　扶风漆县之邠亭部言本大王区处其民防日相与夜市而不为则有羞
　　关东鄙语曰人闻长安乐出门西向笑和肉味美则对门而哨
　　余归沛道病絮被綘罽襜乗骍马宿下邑东亭亭长疑是贼卒余令勿问乃间而去此安静自存
　　楚之郢都车挂毂民摩肩市路相交号为朝衣新而暮衣弊
　　元帝求方士汉中道人王仲都大暑中使暴坐又环以千鑪不言热
　　高君孟颇知律令甞自伏冩书郎署里其老欲代之不肯云我躬自冩乃当十遍读
　　刘子政子骏伯玉三人尤珍重左氏教子孙
　　余同时左郎官有梁子初杨子林好学所冩万卷至于白首常有所不晓百许寄余余观其事皆畧可见矣成帝幸甘泉诏扬子云作赋倦卧梦其五脏出在地以手收内入觉太少气一年卒
　　博士弟子韩生遭三夜有竒梦来以问人人教晨起厠中祝之三旦人告以为祝诅捕治数日死
　　余前为典乐大夫有鸟鸣于庭树上而府中门下皆为忧惧后余与典乐谢俟争闘俱坐免去
　　公孙龙六国时辨士也为坚白之论假物取譬谓白马为非马非马者言白所以名色马所以名形也色非形形非色











　　谯周防训【谯周】
　　古者茹毛饮血燧人初作燧火人始燔炙
　　善耕者足以谨地待时而动善射者调弓定凖见可而君子善养其人足用
　　羊有跪乳之礼鸡有识时之候鴈有庠序之仪人取防焉
　　唐虞之衣裳文防禹稷之沟洫耕稼人至今被之桀纣虽有天下之位而无一人之誉也犹朽木枯树逢风则仆也
　　王者居中国何也顺天之和而同四方之綂也
　　挽歌者高帝召田横至尸乡自毙从者不敢哭而不胜其哀故作此歌以寄哀音焉
　　男子幼娶必冠女子幼嫁必笄礼之则从成人不为殇有一产二子者当以后生者为兄言其先胎也愚谓此野人之凿语耳君子不测暗安知胎之先后也
　　贪忍者难为惠苛烦者难为恭君子一于礼而已矣何事之难为
　　君子处陋巷之中奚乐也曰乐得其亲乐得其友乐圣人之道也













　　裴启语林【裴启】
　　管寜甞与华子鱼少相亲友共园中鉏菜见地有片金挥鉏如故与瓦石无异华提而掷去
　　魏伐蜀罗献为巴东太守吴闻蜀已败遣盛献等水陆并到説献以合同之计献防枚夜出击破献旋军保城告誓将士励以节义莫不用命
　　荀顗年逾耳顺而母年九十色养烝烝以孝闻当时在防顦顇貌不可识
　　有周犨喷者贫而好道夫妇夜耕
　　田何年老家贫茅居蒿牀守道不仕
　　何平叔美姿仪而絶白魏文帝疑其着粉夏月与热汤饼既啖大汗出随以朱衣自拭色转皎然
　　管辂容貌丑而嗜酒饮食无威仪也
　　顾荣兼侍中安慰河北以前后功封嘉兴伯荣观中国日弊乃并求急还南既造江渚欣然自得
　　王右军为防稽谢公就乞牋纸库中唯有九万枚悉与之桓宣武云逸少不节
　　桓石秀豁第二子也不以荣爵婴心唯以弋钓为事防览乐足一丘桓冲甞与石秀共猎登九井山猎走甚盛观者倾坐石秀未甞属盻啸咏而已
　　诸葛武侯持白羽扇指麾三军黄竹具叙事
　　刘真长见王丞相时盛夏王公以腹熨弹碁局曰乃渹刘既出人问见王公如何对曰未见他惟作吴语耳羊稚舒冬日醸酒令人抱瓮湏臾复易人速成而味好大将军丞相诸人在此时闭户共为谋身之计王旷世宏来在户外诸人不容之旷乃剔壁闚之曰天下大乱诸君欲何所图谋将欲告官遽而纳之遂建江左之防焉
　　刘寔诣石崇如厠见有綘文帐裀褥甚丽两婢持锦囊寔遽退笑谓崇曰何误入卿室崇曰实厠耳寔更往向乃守厠婢所进囊寔筹良久不得便行谓崇曰贫士不得此厠乃如他厠
　　石崇厠常有十余侍婢列皆佳丽藻饰置甲煎沉香无不具备又与新衣客多不能着王敦为将军少年既脱故衣着新衣婢谓曰此客必能作贼世説王大将军敦敦初上主厠见漆箱中盛干枣以塞鼻王谓上厠下果食遂至尽既还婢擎金澡盘盛水琉璃椀澡豆敦目厠着水中而饮之谓之干饮羣婢掩口而笑之
　　简文为抚军时坐牀上生尘不听左右拂去见鼠行迹视以为嘉有叅军见鼠以手板格煞之抚军谓曰无乃不可
　　王蓝田少有痴称王丞相以地辟之既见无所他问问来时米价蓝田不答直张目视王公王公云王掾不痴何以云痴
　　袁贞为监运范平作吏部尚书大坐语袁卿此选还不失防军袁曰卿何事人中作市井
　　宋岱为青州刺史禁淫祀着神鬼论有一书生葛巾修刺诣岱曰君絶我辈血食二十余年君有青牛髯奴所以未得相困耳奴已叛牛已死今日得相制矣言絶而失明日岱死
　　顾和为扬州从事且旦当朝未入停车州门外湏防周侯已醉着白袷凭两人来诣丞相歴和车边和先在车中覔虱色夷然不动周侯见和过去行数步复又还指顾心问曰此中何所有顾释虱不视徐徐应曰此中最是难测也








</div>
    <div class="pagination">
<a href="说郛_page267.html">上一页</a><span>...</span><a href="说郛_page263.html">263</a><a href="说郛_page264.html">264</a><a href="说郛_page265.html">265</a><a href="说郛_page266.html">266</a><a href="说郛_page267.html">267</a><span class="current-page">268</span><a href="说郛_page269.html">269</a><a href="说郛_page270.html">270</a><a href="说郛_page271.html">271</a><a href="说郛_page272.html">272</a><a href="说郛_page273.html">273</a><span>...</span><a href="说郛_page269.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
