<!DOCTYPE html>
<html>
<head>
    <meta charset="UTF-8">
    <title>通俗编 - 第 23 页/共 62 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>通俗编 - 第 23 页/共 62 页</h1>
    <div class="content">　　抑强扶弱 
　　〔后汉书〕耿纯为东阳太守。抑强扶弱。〔三国魏志〕司马芝为河南尹。抑强扶弱。〔北史〕陆馥为相州刺史。抑强扶弱。
　　
　　矫枉过直 
　　〔越絶书〕子之复仇。臣之讨贼。至诚感天。矫枉过正。〔盐铁论〕挠枉者过直。
　　
　　坐鎭雅俗 
　　〔旧唐书裴度传〕虽在江左。王导、谢安。坐鎭雅俗。而［言＋于］谟方略。度又过之。〔任昉荐士表〕王［日＋东］坐鎭雅俗。弘益已多。
　　
　　权时救急 
　　〔诗靡人不周笺〕［贝＋周］给之、权救其急。〔左传子产作丘赋注〕子产权时救急。
　　
　　人微权轻 
　　见〔史记穰苴传〕。〔按〕今俗毎云人微言轻。疑其讹。然东坡文集与欧阳仲纯尺牍。已有人微言轻之语。
　　
　　掣肘 
　　〔吕氏春秋审应览〕［ウ／必］子贱治亶父。恐鲁君之厅说人。而令己不得行其术也。请吏二人于君。倶至亶父。令之书。子贱从旁时掣揺其肘。书之不善。则子贱为之怒。吏患而辞归。报于君。君曰。［ウ／必］子以此谏寡人之不肖也。
　　
　　摸棱 
　　〔唐书苏味道传〕谓人曰。决事不欲明白。［（忖-寸）＋呉］则有悔。摸棱持两端可也。故世号摸棱手。
　　
　　容情 
　　〔搜神记〕载王子珍事。有主者容情。不为区断语。〔宋史选举志〕考官容情任意。许台谏风闻弹奏。
　　
　　方命 
　　〔尚书〕方命［土＋己］族。〔孟子〕方命虐民。〔按〕近人友朋书简。往往轻易用此二字。思其本义。当悚然汗下也。
　　
　　具文 
　　〔汉书宣帝纪〕上计簿。具文而已。师古注。虽有其文。而贤不副也。
　　
　　牵制 
　　〔汉书元帝纪赞〕牵制文义。优游不断。师古注。为文义所牵制。故不断决。
　　
　　钳制
　　〔焦氏易林〕执囚束繋。钳制于吏。
　　
　　胡涂 
　　〔宋史吕端传〕或言端为人胡涂。太宗曰。端小事胡涂。大事不胡涂。〔按〕朱子语録。以愤愤不晓事曰鹘突。其说书曰。百姓昭明。乃三纲五常皆分晓、不鹘突耳。鹘突即胡涂之音转。
　　
　　风流罪过 
　　〔北齐书郎基传〕基为颍川太守。淸愼无所営求。唯颇令写书。潘子义遗之书曰。在官写书。亦是风流罪过。
　　
　　作威福 
　　〔书洪范〕臣无有作福作威。〔荀悦汉纪〕作威福、结私交、以立强于世者。谓之游侠。〔刘向封事〕大将军秉事用权。五侯骄奢僭盛。并作威福。撃断自恣。
　　
　　助桀为虐 
　　见〔史记留侯世家及田单传〕。又〔孟子集注〕飞廉助纣为虐。〔按〕俗唯助纣之言为着。
　　
　　以身试法 
　　〔汉书王尊传〕明愼所职。毋以身试法。〔后汉书冯勤传〕欲以身试法耶。将杀身以成仁耶。
　　
　　为法自弊 
　　〔史记商君传〕亡至关下。欲舎客舎。舎人曰。商君之法。舎人无验者、坐之。商君叹曰。为法之弊。一至此哉。又〔晋书〕刘毅有为法自弊之叹。
　　
　　舞文弄法 
　　〔史记汲黯传〕张汤好兴事舞文法。又〔货殖传〕吏士舞文弄法。刻章伪书。〔北齐书孝昭帝纪〕廷尉中丞执法。所在绳违按罪。不得舞文弄法。〔梁书武帝求［言＋党］言诏〕舞文弄法。因事生奸。〔唐书郎余令传〕陈善弘曰。舞文弄法。吾不及君。
　　
　　不公不法
　　〔司马光与侄帖〕不可恃頼我势。作不公不法。搅扰官方。
　　
　　受赃枉法 
　　〔史游急就章〕受［贝＋求］枉法忿怒仇。注云。受人财者。枉曲正法。忿怒良直。反以为仇也。〔史记优孟歌〕又恐受［贝＋求］枉法。为奸触大罪。〔唐书李朝隐传〕赃唯枉法当死。
　　
　　贿赂公行 
　　〔春秋胡氏传〕贿赂公行。上下离析。〔晋书刘听载记〕朝廷内外。无复纲纪。阿谀日进。货贿公行。〔南史陈张贵妃传〕阉宦之徒。内外交结。转相引进。贿赂公行。
　　
　　权柄 
　　〔左传襄二十三年〕既有利权。又执民柄。将何惧焉。〔六韬守土篇〕借人国柄。则失其权。〔庄子天运篇〕亲权者不能与人柄。〔汉书刘向传〕大臣操权柄。持国政。未有不为害者也。
　　
　　功令 
　　〔史记儒林传〕余读功令。至广厉学官之路。未尝不廃书而叹也。注云。谓学者课功、着之于令也。〔按〕近人用此。毎若云公家之令。非。
　　
　　令甲 
　　〔载植鼠璞〕令甲、令乙、令丙、乃篇次也。汉宣帝诏。令甲。死者不可复生。江充传注。令乙。骑乘车马。行驰道中。没入车马。章帝诏。令丙。［竹／垂］长短有数。当时各有篇次。在甲言甲。在乙言乙。在丙言丙。今例以法律为令甲。非也。〔按〕史记年表。令甲、称其忠。张释之传。乙令、跸先至而犯者。罚金四両。亦着甲乙之别。如淳汉书注曰。令有先后。故曰令甲、令乙、令丙。若令之第一、第二、第三篇。说更较戴氏详晰。宋史杨时传云。凡元佑之政事。着在令甲。则已犯令称之讥矣。
　　
　　治下 
　　〔白虎通〕伏羲定人道以治下。治下伏而化之。故谓之伏羲也。治下始见此。〔汉书〕严延年。敏捷于事。吏尽节者。皆亲郷之。以是治下无隐情。
　　
　　两造 
　　〔书吕刑〕两造具备。孔传。两谓囚证。造。至也。〔周礼大司寇〕以两造禁民讼。
　　
　　六曹 
　　〔文献通考〕政和初。改各州推、判、参军、为士、戸、仪、兵、刑、工、六曹掾。〔按〕此乃今经歴照磨之属。非书皆也。其士仪二曹。更与今吏礼房称号不同。羣碎録。辄谓州县吏、戸、礼、兵、刑、工、六曹。宋徽宗设。未是也。
　　
　　书手 
　　〔辍耕録〕世称卿胥为书手。报应记。宋［彳＋干＋（行-彳）］应明经举。元和初。至河阴县。因疾病废业。为盐院书手。葢唐已有此名。
　　
　　快手 
　　〔宋书王鎭恶传〕西将及能细直吏、快手、有二千余人。〔又建平王景素传〕左右勇士数十人、并荆楚快手。〔黄回传〕募江西楚人。得快射手八百。南史亦作快手。〔日知録〕快手之名起此。
　　
　　门子 
　　〔周礼〕正室谓之门子。注云。将代父当门者。盖适子之称。与后世官府侍僮絶异。〔韩非子亡征篇〕羣臣为学。门子好辩。可亡也。注云。门子。门下之人也。此稍与侍僮类。至〔旧唐书李徳裕传〕。吐蕃潜将妇人嫁与此门子。〔道山淸话〕都下有卖药翁。自言少时尝为尚书省门子。则竟属今所谓门子矣。
　　
　　里长 
　　〔隋书〕高祖从苏威议。以百家为里。置里长一人。又〔裴蕴传〕亲阅戸口。一人不实。则官司解职。郷正里长。皆远地流配。〔按〕墨子尚同篇。里长顺天子政而一同其里之义。里长既同其里之义。率其里之民。以尚同乎郷长。里长之名。早见于此。晋书职官志。县率百戸置里吏一人。其士广人稀。听随宜置里吏。吏与长、称号小殊。而制则一。然则里长非隋高所创。或废久而时乃重置耳。
　　
　　戸头 
　　〔后汉书章帝纪〕加赐河南女子百戸牛酒。注曰。此若是戸头之妻。不得更称为戸。葢谓女戸头也。
　　
　　人夫 
</div>
    <div class="pagination">
<a href="通俗编_page22.html">上一页</a><span>...</span><a href="通俗编_page18.html">18</a><a href="通俗编_page19.html">19</a><a href="通俗编_page20.html">20</a><a href="通俗编_page21.html">21</a><a href="通俗编_page22.html">22</a><span class="current-page">23</span><a href="通俗编_page24.html">24</a><a href="通俗编_page25.html">25</a><a href="通俗编_page26.html">26</a><a href="通俗编_page27.html">27</a><a href="通俗编_page28.html">28</a><span>...</span><a href="通俗编_page24.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
