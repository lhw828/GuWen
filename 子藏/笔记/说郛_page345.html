<!DOCTYPE html>
<html>
<head>
    <meta charset="UTF-8">
    <title>说郛 - 第 345 页/共 601 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说郛 - 第 345 页/共 601 页</h1>
    <div class="content">　　酒具
　　山径必以蹇驴载酒讵容无具旧有偏提犹今酒鼈长可尺五而扁容斗余上窍出入犹小钱大长可五分用塞设两环带以革唯漆为之和靖翁送李山人故有身上秪衣麤直掇马前长帯古偏提之句今世又有大漆葫芦隔以三酒下果皿中上以青丝络负之或副以书箧可作一担加以雨具及琴皆可较之沈存中游山具差省矣唯酒杯当依沈制用银器一
　　山轿
　　夏禹山行乘轿汉南粤王舆桥过岭顔师古北人固不知南人乘轿渡岭而洪景卢亦谓山行之车车只宜平地孰若今轿为便桥即轿固无疑矣若山轿则无如今庐山建昌髙下轮转之制或施以青罩用肩板防绳低舁之犹今贵介郊行者良便游赏有如谢屐上山则去前齿下山则去后齿非不为雅孰若今钉履为便云
　　山备
　　山深岚重仙道未能生姜岂容不种每旦带皮生姜细嚼熟酒下之或姜汤亦可矣
　　梅花纸帐
　　法用独牀傍植四黒漆柱各挂一半锡瓶挿梅数枝后设黒漆板约二尺自地及顶欲靠以清坐左右设横木亦可挂衣角安斑竹书贮一藏书三四挂白尘以上作大方目顶用细白楮衾作帐罩之前安小踏牀于左植绿漆小荷叶一防香鼎然紫藤香中只用布单楮衾菊枕蒲褥乃相称道人还了鸳鸯债纸帐梅花醉梦间之意古语云服药千朝不如独宿一宵傥未能以此为戒宜亟移去梅花毋汚之
　　火石
　　语云钻燧改火化书云阳燧召火方诸召水燧石中取火镜也入夜则当以石今昆山石也或竹木相戞如锯木然亦可矣必先焚纸在于鉢中后之如法烛及灯皆所当备若能舍干薪扫落叶以储之尤见有彻桑未雨之意
　　泉源
　　腊月剖脩竹相接各钉以竹丁引泉之甘者贮之以缸杜甫所谓剖竹走泉源者此也又须爱防用之谚云近水惜水此实脩福之事云
　　山房三益
　　秋采山甘菊花贮以红棊布囊作枕用能清头目去邪秽采蒲花如柳絮者熟鞭贮以方青囊作坐褥或卧褥春则暴收甚温燠虽木绵不可及也采松樛枝作曲几以靠背古名养和
　　揷花法
　　揷梅每旦当刺以汤挿芙蓉当以沸汤闭以叶少顷挿莲当先花而后水挿栀子当削枝而捶破挿牡丹芍药及蜀葵萱草之类皆当烧枝则尽开能依此法则造化之不及者全矣
　　诗筒
　　白乐天与元微之常以竹筒贮诗往来赓唱和靖翁故有带斑犹恐俗和节不防山之句每谓既有诗筒可毋吟咏以助清洒一日许判司执中逺以葵牋分惠緑色而泽入墨觉有精采询其法乃得之北司刘亷靖蹲采带露葵叶研汁用布擦竹纸上少干用温火熨之许尝有诗云不取倾阳色那知恋土心此法不独便于山家且知二公俱有葵藿向阳之意又岂不愈于题芭蕉书柿叶
　　金丹正论
　　金取乎刚丹取乎一不刚以戒欲不一以存诚岂金丹乎有如纯干即丹也自强不息即金也茍能刚毅以行吾诚则此丹可以存诸身而施诸天下岂小用哉如欲舎此以求法不过欲知牝之门耳非鼻非口非泥丸非丹田惟内肾一窍名关外肾一窍名牝户牝户毋所感触则精不外化而后闗可以上通既通则精气流转于一身而复于元又能凝神调息以养之至于调息心静则天地元气自随节以感通久而不为物夺自可以渐入天道过此又欲求三峯黄白之术此愚夫也何足以语道葢自古以来未尝有贪财好色之神仙云
　　食豚自戒
　　仆旧苦脏疾偶遇人语曰但不食豚足矣试之一嵗果尔按本草云其肉不可食令人暴肥而召风又耗心气又文人尤所当戒且食多忌吴茱萸白花菜荞麦皆不可同食由是久不食而他病亦鲜且觉气爽而读书日益悟始信不食豚之功大或曰事祠山者当戒此恐未有所据云
　　种梅养鹤图说
　　择故山濵水地环篱植荆棘间栽以竹入竹丈余植芙蓉三百六十入芙蓉余二丈环以梅入梅余三丈重篱外植芋栗果实内重植梅结屋前茅后瓦入阁名尊经藏古今书中屏书尧舜之道孝弟而已矣夫子之道忠恕而已矣字进二丈设长榻二中挂三教图横匾大可山字上楼祀事天地宗亲君师左塾训子右道院迎賔客进舎三寝一读书一治药一后舎二一储酒谷列农具出具壁涂泽以芋书田所畆三十记嵗入一安仆后庖称是童一婢一园丁二前鹤屋养鹤数只后犬十二足驴四蹄牛四角客至具蔬食酒核暇则读书课农圃事毋苦吟以安天年落成谢所赐律身以亷介处家以安顺待下恕交邻睦为子子孙孙悠久地先大祖瓒在唐以孝旌七世祖逋寓孤山国朝谥和靖先生髙祖卿材曾祖之召祖全皆仕父惠号心斋母氏凌姓今妻徳真女张与自曰小可山家塾所刋魏鹤山刘漫塘所防经集大雅复古诗集赵南塘赵玉堂序防西湖衣鉢楼秋房防文絶图赞真西山防诗后赵南堂防平衢寇碑谢益斋史石窓陈东轩书梅鹤图王潜斋绕晋唐帖并寄诗陈习庵诺荐书唐宋诗律施芸隠词扣阍奏本十上都赋一续讽谏篇三十所藏当世名贤诗帖不计百江湖吟卷不计千先和靖遗文二祖收五斤铁简一诰勑存三十汀洲兄文雅禅书一家传慈湖太极图以辛卯火不存其欲求赵子固水仙未能也手抄经史节二论策括二志未遂而眼已花此图落成在何时山有灵将有济遇姑録其梗槩少慰吾梅鹤云
　　江湖诗戒
　　樽酒论诗江湖义也或虽缓于理而急于一字一句之争甚者赭面裂防岂义也哉不思诗之理本同而其体则异使学骚者果如骚选者果如选学唐学江西者果如唐如江西譬之韩文不可以入栁柳文不可以入韩各精其所精如斯而已岂可执一法以律天下之士哉此既律彼彼必律此胜心起而义俱失矣于是作戒曰诗有不同同归于理已欲律人人将律己全此交情惟黙而已可与言者斯可言矣
　　山林交盟
　　山林交与市朝异礼贵简言贵直所尚贵清善必相荐过必相规疾病必相救药书尺必直言事初见用刺不拘服色主肃入叙坐称呼以号及表字不以官讲问必实言所知所闻事有父母者必备刺拜报谒同自后传入一揖坐诗文随所言毋及外事时政异端饮食随所具防次坐序齿不以贵贱僧道易饮随量诗随意坐起自如不许逃席乏使令则供执役请必如斯毋违客例有干实告及归不必谢凡涉忠孝友爱事当尽心无慢嫉前辈须接诱后学以共追古风贵介公子有志于古者必不骄人茍非其人不在兹约凡我同盟愿如金石





　　忘懐録【沈括】
　　安车轮不欲髙髙则揺车身长六尺可以卧也其广合辙辋以蒲索纒之索如钱大可也车上设柱葢宻簟为之纸糊黒漆勿加校恐太重又蔽眼害于观眺厢髙尺四寸设菵麄其外可以饮马车后为门前设扶板加于箱上在前可凭在后可倚临时移徙以铁跌咂子簪于两厢之板上可濶尺余令可容书防及看樽之数厢下称以一板卧则障风近后为窣尺以备及卧临时以铁跌之簪于车盖梁及厢下无用则卷之立于车前车后为纳陛令可垂足而坐要卧则以板架之令平琴书酒榼扇帽之类驻车携盖间车后皆可以卧观山也车后施幰幰两头施轻如画轴大如指有雨则展之傅于前柱欲障风日则半展或偏展一边游山客不可多多则应接人事劳顿有妨静赏兼仆众所至扰人令为三人具诸应用供物为两扇二人荷之操几杖持葢杂使更三人足矣肩舆者不预客有所携则相照裁损无浪重复惟轻简为便器皿皆木漆轻而可负唯酒杯或可用瓷石左几且倚令人不倦仍可左右盘足或枕档【音当】角欹眠无不适便其座方二尺足高一尺八寸档髙一尺五寸从地至档共髙三尺三寸木制藤绷或竹为之尺寸随人所便增减为床长七尺广三尺髙一尺八寸自居以上别为子面嵌大床中间子面广二尺五寸长三尺皆木制靠坐欲澁欲眠令身不褪常下虚二寸牀下以板称之勿令通风又子面嵌下与大牀平一头施转轴中间子面底设一拐撑分五刻子面首挂一枕若欲危坐即撑起令子面直上便可靠背以枕承脑欲稍偃则退一刻尺五刻即与大牀平矣凡饮酒不宜便卧常倚床而坐稍倦则稍偃之困即放平而卧使一童移撑髙下如意不须移身可以遂四体之适大床两椽有二尺前后凿三窌【音教】孔上为直孔二其下为笋欲倚手则嵌几于窌孔中观雪庵长九尺濶八寸髙六尺以轻木为格纸糊之三面如枕屏风上以一格覆之面前施夹幔中间可容小坐牀四具不妨设火及饮其随处移背风屏之逈地即就雪中卓之比之氊帐轻而开濶不碍瞻眺施之别用皆可不独观雪也汤锡温酒为鎗以铜深三寸平底可贮一寸汤以酒杯排汤中酒温即取饮之冬时拥炉静坐免使童仆纷纷殊尽幽致
　　行具二有甲肩一左衣箧一衣被枕盥潄具手巾足布汤瓶梳镜右食具一行为之二隔平底葢为四食盘子三每盘果子揲下矮酒榼一可容数升以备注酒匏一杯三涑筒合子贮脯脩干果嘉蔬各数品饼少许以备饮食不时以应仓卒唯三飡盘相重为一隔其余分任之暑月果脩皆不须移一肩竹隔二下为柜上为虚隔左隔上层书箱一纸笔墨砚剪刀韵畧杂书数卷柜中碗碟各六匙箸各四生果数品削果刀子右隔上层琴一竹匣贮之折叠棋局一中贮棋子茶二三品腊茶即煨熟者盏托各三杯盂瓢七等附带襍物小斧子砟刀斸药锄子蜡烛拄杖泥靴雨衣繖笠食铫虎子急须子油筒
　　欹床如今倚牀也但两向施档齐髙令曲而上平僧亦有偏禅倚亦有反档然髙低不等难为欹倚若背倚左档可右档亦可凡臂倚左档可右档则不可
　　药井道院中择好土地凿一井须至深而狭小勿令大大即费药江南浙东以至逺方山间多紫白石英洞中多钟乳孔公蘖投银钱三千使人腰之操几杖者可兼也令人采掇各一二石捣如豆粒杂投井中磁石亦好云母庐山尤多欲用之须拣成块者勿击碎皆完用之仍须先下云母乃以众石葢其上深数尺葢防云母屑入水中饮之有害故也每日汲水饮或供烹茶酿酒作羮饮皆用之久极益人唐李文饶家药井仍用硃砂硫黄黄金珠玉如此尤好但山家不可致耳其井须极深深则容药多多则力盛而堪久仍以此井难即浚须要一凿便深乃可久用井上设楹常扄锁之恐虫防坠其间一或为庸人孺子所防
　　芸草古人藏书中谓之芸香是也采置书帙中即去蠧置席下即去蚤虱栽园庭间数十步极可爱叶类豌豆作小丛生秋间叶上防白如粉污南人谓之七里香江南极多大率香草多只是花香过则已纵有叶香者须采掇嗅之方香此种十步外此间已香自春至秋不歇絶可翫也









　　说郛卷七十四上
　　钦定四库全书
　　说郛卷七十四下　　　　元　陶宗仪　撰登涉符箓【葛洪】
　　或问登山之道抱朴子曰凡为道合药及避乱隠居者莫不入山然不知入山法者多遇祸害故谚有之曰太华之下白骨狼藉皆谓偏知一事不能博备虽有求生之志而反强死也入山而无术必有患害或被疾病及伤刺及惊怖不安或见光影或闻异声或令大木不风而自摧折岩无故而自堕落打击煞人或令人迷惑狂走堕落坑谷或令人遭虎狼毒虫犯人不可轻入山也当以三月九月此是山开月又当择其月中吉日佳时若事久不得徐徐须此月者但可选日时耳凡人入山皆当先斋洁七日不经汚秽带升山符出门作周身三五法又五岳有受殃之嵗如九州之地更有衰盛受飞符煞炁则其地君长不可作也按州公城名録天下分野灾之所及可避不可禳居宅亦然山岳皆尔也又大忌不可以甲乙寅卯之嵗正月二月入东岳不以丙丁巳午之嵗四月五月入南岳不以庚辛申酉之嵗七月八月入西岳不以戊己之嵗四季之月入中岳不以壬癸亥子之嵗十月十一月入北岳不须入太华霍山恒山太山嵩高山乃忌此嵗其岳之方面皆同禁也入山之大忌正月午二月亥三月申四月戌五月未六月卯七月甲子八月申子九月寅十月辰未十一月己丑十二月寅入山良日甲子甲寅乙亥己巳乙卯丙戌丙午丙辰已上日大吉抱朴子曰按九天秘记及太乙遁甲云入山大月忌三日十一日十五日十八日二十四日二十六日三十日小月忌一日五日十三日十六日二十六日二十八日以此日入山必为山神所弑又所求不得所作不成不但道士凡人以此日入山皆防害与虎狼毒虫相遇也灵寳经云入山当以保日及义日若专日者大吉以制日伐日必死又不二道之也遁甲中经曰欲求道以天内日天内时劾鬼魅施符书以天禽日天禽时入名山欲令百邪虎狼毒虫盗贼不敢近人者出天藏入地户凡六癸为天藏六巳为地户也又曰避乱世絶迹于名山令无忧患者以上元丁卯日名曰阴德之时一名天心可以隠沦所谓白日昏沉日月无光人鬼不能见也又曰往山林中当以左手取青龙上草折半置逢星下歴明堂入太阴中禹步而行三呪曰诺皋太阴将军独闻曾孙王甲勿开外人使人见甲者以为束薪不见甲者以为非人则折所持之草置地上左手取土以傅鼻人中右手持草自蔽左手着前禹步而行到癸下闭气而住人鬼不能见也凡六甲为青龙六乙为逢星六丙为明堂六丁为阴中也又禹步法正立右足在前左足在后次复前右足以左足后右足并是一步也次复前右足次前左足以右足从左足倂是一步也次复前右足以左足从右足并是三步也如此禹步之道毕矣所谓寳日者谓支干上生下之日也若用甲午乙巳之日是也甲者木也午者火也乙亦木也已亦火也火生于木故也又谓义日者支干下生上之日也若壬申癸酉之日是也壬者水也申者金也癸者水也酉者金也水生于金故也所谓制日者支干上克下之日也若戊子己亥之日是也戊者土也子者水也己亦土也亥亦水也五行之义土克水也所谓伐日者支干下克上之日若甲申乙酉之日是也甲者木也申者金也乙亦木也酉亦金也金克木故也他皆仿此引而长之皆可知之也抱朴子曰入名山以甲子开除日以五色缯各五寸悬大石上所求必得又曰入山宜知六甲秘祝祝曰临兵鬭者皆阵列前凡九字常当宻行祝之无所不避要道不烦此之谓也或问曰隠居山泽辟蛇蝮之道抱朴子曰昔圆邱多大蛇又生好药黄帝将登焉广成子教之佩雄黄而众蛇皆去今带武都雄黄色如鸡冠者五两以上以入山林草木则不畏蛇蛇若中人以少许雄黄末内疮中亦登时愈也未入山当预止于家先学作禁法思日月及朱雀武青龙白虎以卫其身乃行到山林草木中左取三口炁闭之以吹山草中意思令此炁赤色如云雾弥满数十里中若有从人无多少皆令罗列以炁吹之虽践蛇蛇不敢动亦畧不逢见蛇也若或见蛇因向日左取三炁闭之以舌柱天以手捻都闗又闭天门塞地户因以物抑蛇头而手萦之画地作狱以盛之亦可捉弄也虽绕头颈不敢囓人也若他人为蛇所中左取三口炁以吹之即愈不复痛若相去十数里者亦可遥为作炁呼彼姓字男祝我左手女祝我右手彼亦愈也或问曰江南山谷之间多诸毒恶辟之有道乎抱朴子答曰中州高源土气清和上国名山了无此辈今吴楚之野暑湿郁蒸虽衡霍正岳犹多毒螫也又有短狐一名蜮一名射工一名影射其实水虫也状如鸣蜩状似三合杯有翼能飞无目而利耳口中有横物角弩如闻人声縁口中物如角弩以气为矢则因水而射人中人身者即发疮中影者亦病而不即发疮又有沙虱水陆皆有其新雨后及暑暮前防涉必着人唯烈日草燥时差稀耳其大如毛髪之端初着人便入其皮里其所在如芒刺之状小犯大痛可以针挑取之正赤如丹着爪上行动也若不挑之虫钻至骨便周行走入身其与射工相似皆煞人或问涉江渡海辟蛇龙之道抱朴子曰道士不得已而当游涉大川者皆先当于水次破鸡子一枚以少许粉杂香末合搅器水中以自洗濯则不畏风波蛟龙也或问曰辟山川庙堂百鬼之法抱朴子曰有老君黄庭中胎四十丸真秘符入山林以甲寅日丹书白素夜置案中向北斗祭之以酒脯各少少自说姓名再拜受取内衣领中辟山川百鬼万精虎狼虫毒也何必道士乱世避难入山林亦宜知此法也




<子部,杂家类,杂纂之属,说郛,卷七十四下>
<子部,杂家类,杂纂之属,说郛,卷七十四下>








　　抱朴子曰上五符皆老君入山符也以丹书桃板上大书其文字令弥满板上以着门户上及四方四隅及所道侧要处





<子部,杂家类,杂纂之属,说郛,卷七十四下>
<子部,杂家类,杂纂之属,说郛,卷七十四下>
　　卧游録【吕祖谦】
　　太史东莱先生晩嵗卧家深居一室若与世相忘而其周览山川收拾人物之意未尝已也因有感于宗少文卧游之语每遇昔人记载人境之胜辄命门人随手笔之而目之曰卧游録非直以为怡神玩志之具而已尝遗益国周公书曰近书新衔【时初授亳州明道宫】谯沛真源恍然在目若更十年不死则嵩之崇福兖之大极华之云台皆可卧游也观此则先生故国之念未尝一日去心卧游之意抑又深逺矣此书未及成编而已迫梦奠后二十余年先生之从子乔年既取卧游二字扁先生燕寝之堂复以是编属东阳郭君洪书之且属深源识其颠末深源曩侍大愚先生见先生之爱玩是书也因请刻之祠中以惠同志观者傥自得之庶几遗意之尚可追乎嘉定九年二月望日学子王深源谨书
　　宗少文好山水爱逺游西涉荆巫南登衡岳因结宇衡山有向平之志以疾还江陵叹曰老病俱至名山恐难徧覩唯澄懐观道卧以游之凡所游履皆图之于室谓人曰抚琴动操欲令众山皆响
　　简文入华林园顾谓左右曰防心处不必在逺翳然林水便自有濠濮间想也不觉鸟兽禽鱼自来亲人荀中郎在京口登北固望海云虽未覩三山便自使人有凌云意若秦汉之君必当褰裳濡足
　　支公好鹤住剡东山有人遗其双鹤少时翅长欲飞支意惜之乃铩其翮鹤轩翥不复能飞乃反顾翅垂头视之如有懊丧意林曰既有凌霄之姿何肯为人作耳目之翫养令翮成置使飞去
　　王司州至吴兴印渚中看【于潜县东七十里有印渚渚傍有白石山峻壁四十丈印渚葢众溪之下流也印渚已上至县石瀬不可行船印渚已下水道无险故行旅集焉】叹曰非唯使人情开涤亦觉日月清朗
　　王子敬云从山阴道中行山川自相映发使人应接不暇若秋冬之际尤难为懐
　　道壹道人从都下达东山经吴中已而会雪下未甚寒诸道人问在道所经壹公曰风霜固所不论居先集其惨澹郊邑正自飘蔽林岫便自浩然
　　司马太傅斋中夜坐于是天月明净都无纎翳太傅叹以为佳谢景重在坐答曰意谓乃不如防云防缀太傅曰卿居心不净乃复强欲滓秽太清耶
　　庾子嵩目和峤森森如千丈松虽磊砢有节目施之大厦有栋梁之用卞令目叔向朗朗如百间屋
　　世目李元礼谡谡如劲松下风世目周侯嶷如断山王恭始与王建武甚有情后遇袁悦之间遂致疑隟然每至兴防故有相思时恭尝行散至京口射堂于时清露晨流新桐初引恭目之曰王大故自濯濯
　　有人诣王太尉遇安丰大将军丞相在堂往别屋见季平子还语人曰今日之行触目见琳琅珠玉
　　庾太尉在武昌秋夜佳景气清佐吏殷浩王胡之之徒登南楼理咏音调始遒闻甬道中有屐声甚厉定是庾公俄而率左右十许人步来诸贤欲起避之公徐曰老子于此处兴复不浅因便据胡床与诸人咏谑后王逸少下与丞相言及此事丞相曰元规尔时风范不得不少頽右军答曰唯丘壑独存
　　阮步兵啸闻数百步苏门山中忽有隠者樵伐者咸共传说阮籍徃观见其人拥防岩侧籍登岭就之箕踞相对籍问之仡然不应籍因对之长啸良久乃笑曰可更作籍复啸意尽退还半岭许闻上然有声如数部鼓吹林谷传响顾看乃向人啸也
　　王子猷居山阴夜大雪眠觉开室命酌酒四望皎然因起彷徨咏左思招隠诗忽忆戴安道时戴在剡即便夜乘小船就之经宿方至造门不前而返人问其故王曰吾本乘兴而行兴尽而返何必见戴
　　卫洗马初欲渡江形神惨悴语左右曰见此茫茫不觉百端交集茍未免有情亦复谁能遣此
　　桓公北征经金城见前为琅琊时所种柳皆已十围慨然曰木犹如此人何以堪攀枝执条然流泪
　　过江诸人每至美日辄相邀新亭借卉饮宴周侯中坐而叹曰风景不殊正自有山河之异皆相视流涕唯王丞相愀然变色曰当共戮力王室克复神州何至作楚囚相对
　　裴令公目山巨源如登山临下幽然深逺
　　蔡司徒在洛见陆机兄弟住参佐廨中三间瓦屋士龙住东头士衡住西头士龙为人文弱可爱士衡长七尺余声作钟声言多慷慨
　　有人问袁侍中曰殷仲堪何如韩康伯答曰理义所得优劣乃复未辨然门庭萧寂居然有名士风流殷不及韩故作诔云荆门昼掩闲庭晏然
　　谢安寓居会稽与王羲之及许询桑门支遁游处出则渔弋山水入则言咏属文无处世意常往临安山中坐石室临睿谷悠然叹曰此亦去伯夷何逺
　　许掾好游山水而体便登陟时人云许非徒有胜情而实有济胜之具
　　顾长康画谢幼舆在岩石里人问其所以顾曰谢云一丘一壑自谓过之此子宜置丘壑中
　　羊祜与从事邹润甫登岘山泣曰自有宇宙便有此山由来贤达胜士登此逺望多皆湮灭无闻润甫对曰明公德冠四海道嗣前哲令问令望当与此山俱传孙兴公为庾公叅军共游白石山卫君长永在坐曰此子神情都不闗山水而能作文庾曰卫风韵虽不及卿诸人倾倒处亦不易
　　阮籍登广武战塲曰时无英雄使竖子成名
</div>
    <div class="pagination">
<a href="说郛_page344.html">上一页</a><span>...</span><a href="说郛_page340.html">340</a><a href="说郛_page341.html">341</a><a href="说郛_page342.html">342</a><a href="说郛_page343.html">343</a><a href="说郛_page344.html">344</a><span class="current-page">345</span><a href="说郛_page346.html">346</a><a href="说郛_page347.html">347</a><a href="说郛_page348.html">348</a><a href="说郛_page349.html">349</a><a href="说郛_page350.html">350</a><span>...</span><a href="说郛_page346.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
