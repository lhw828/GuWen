<!DOCTYPE html>
<html>
<head>
    <meta charset="UTF-8">
    <title>辍耕录 - 第 11 页/共 23 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>辍耕录 - 第 11 页/共 23 页</h1>
    <div class="content">　　鼃狱
　　卢伯玉【文璧】至正初尹荆山日忽有一巨鼃登防前两目瞠视有所诉者令卒尾之行去县六七里有废井遂跳入不出既得报往集里社汲井获死尸乃两日前二人同出为商一人谋其财而杀之掩捕究问抵罪死者之家属云其在生不食鼃见即买放岂一念之善为造物者固已鍳之鼃能雪寃良有以也沁园春
　　宋刘改之先生造词赡逸有思致赋沁园春二首以咏美人之指甲与足者尤纎丽可爱一曰销薄春氷碾轻寒玉渐长渐弯见鳯鞵泥污偎人强剔龙涎香断拨火轻翻学抚瑶琴时时欲剪更掬水鱼鳞波底寒纎柔处试摘花香满镂枣成斑时将粉泪偷弹记绾玉曾敎栁傅看算恩情相着搔便玉体归期暗数画徧防干每到相思沉吟静处斜倚朱唇皓齿间风流甚把仙郎暗搯莫放春闲一曰洛浦淩波为谁防歩轻尘暗生记花芳径乱红不损歩苔幽砌嫩緑无痕衬玉罗悭销金様窄载不起盈盈一叚春嬉防倦笑敎人欵捻防褪些根有时自度歌声悄不觉防尖防拍频忆金莲移换文鸳得侣绣茵催衮舞鳯轻分懊恨深遮牵情半露出没风前烟缕裙知何似似一钩新月浅碧笼云近邵清溪【亨贞】嗣其体调以咏眉目真隽永有味一曰巧鬭弯环纎凝妩媚明装未似江亭晓望遥山拂翠宫帘暮卷新月横钩扫黛嫌浓涂铅讶浅能画张郎不自由伤春倦为皱多无力翻做娇羞填来不满横秋料着得人间多少愁记鱼笺缄启背人偷敛鴈钿胶并运指轻揉有喜先占长颦难效栁叶轻黄金在否双尖锁试临鸾一展依旧风流一曰漆防填眶鳯稍侵天然俊生记隔花瞥见踈星烱烱倚防凝注止水盈盈端正窥帘瞢腾并枕睥睨檀郎长是青端相乆待嫣然一笑宻意将成困酣曾莺惊强临镜挼挱犹未醒忆帐中亲见似嫌罗宻尊前相頋翻怕灯明醉后看承歌防鬭弄防度孜孜频送情难处是鲛绡揾透别泪双零恭敏坊
　　李恭敏公者所居在江隂之南门其门首巷坊亦题曰恭敏不知当日名坊之义而七八十年来子孙消削第宅倾圯殆尽弃遗故址竟为里豪薛得昭所吞土木一新乡闾徤羡忽有人献謟扵薛云若不除去旧坊终非君家利也薛深然之指数恭敏之族尊且长者惟李唐卿可主其事乃呼至赠泉百缗李欣然撤之一夕呓语呻吟甚苦妻急呼之觉问其故曰我梦见袍笏大官自云是我祖责以不能世守其业又毁其坊既骂且挞我负痛呌号故致此耳语既暴死莫救又数年城燬扵兵薛氏室屋财产悉空贫无为计遂执干役扵时贵之家噫子孙之不肖强覇之用心皆可为后人鍳也
　　趣
　　余家天台万山中茅屋可以芘风雨石田可以具饘粥虽行江海上而泉石草木之胜未尝不在梦寐时见也偶读庐陵罗景纶大经所着鹤林玉露曰唐子西云山静似太古日长如小年余家深山之中每春夏之交苍藓盈阶落花满迳门无剥啄松影参差禽声上下午睡初足旋汲山泉拾松枝煑苦茗啜之随意读周易国风左氏离骚太史公书及陶杜诗韩苏文数篇从容歩山径抚松竹与麛犊共偃息扵长林丰草间坐弄流泉潄齿濯足既归竹窓下则山妻稚子作笋蕨供麦饭欣然一饱弄笔窓间随大小作数十字展所蔵法帖墨迹画卷縦观之兴到则吟小诗或草玉露一两叚再烹苦茗一杯出歩溪边邂逅园翁溪友问桑麻说秔稲量晴校雨探节数时相与剧谈一饷归而倚杖柴门之下则夕阳在山紫緑万状变幻顷刻恍可人目牛背笛声两两来归而月印前溪矣味子西此句可谓絶妙然此句妙矣识其妙者盖少彼牵黄臂苍驰猎扵声利之塲者但见衮衮马头尘匆匆驹隙影耳乌知此句之妙哉人能真知此妙则东坡所谓无事此静坐一日是两日若活七十年便是百四十所得不已多乎此罗君语也余盖亦知此妙乆矣风尘洞豺虎咬人防赋归与之诗计无所得又未知何日可以遂吾志也掩卷为之三叹日书三万字
　　江浙平章子山公书法妙一时自松雪翁之后便及之尝问客有人一日能写得几字客曰闻赵学士言一日可写万字公曰余一日写三万字未尝以力倦而辍笔公号正斋恕叟又号蓬累叟康里人
　　妓出家
　　李当当者敎坊名妓也姿艺超出辈流忽翻然若有所悟遂着道士服江浙儒学提举叚吉甫先生【天祐】赠之以诗曰歌舞当今第一流洗妆拭面别青楼便随南岳夫人去不为苏州刺史留璚馆月明箫鳯下绮窓云散镜鸾却嫌痴絶浔阳妇嫁得商人已白头能改斋漫録云唐阳郇伯作妓人出家诗曰尽出花钿与四隣云鬟剪落向残春暂惊风烛难留世便是池莲不染身贝叶欲翻迷锦字梵声初落误梁尘従今艶色归空后湘浦应无觧佩人湘山野録乃谓陈彭年作此不考之过也吁二先生之风流余韵扵此可以想见矣
　　河南王
　　河南王布琳济达为本省丞相时一日掾吏田荣甫抱牍诣府请印王留田侍宴命司印开匣取印至前田误触坠地王适更新衣而印朱溅污满襟王色不少动欢饮竟夕又一日行郊天气且暄王易凉帽左右捧笠侍风吹堕石上击碎御赐玉顶王笑曰是有数也谕令毋惧噫此其所以为丞相之量
　　妖异
　　至正辛卯夏松江普照寺僧舍一帚开花又嘉兴儒学阍人陶氏磨上木肘发青条开白花又吴江分湖里煆工一栁树桩以安铁碪者且十余年矣发长条数茎如苇三家虽有此怪而皆无恙岂非闗系国家之气数乎
　　塔影入屋
　　平江虎丘阁版上有一窍当日色清朗时以掌大白纸承其影则一寺之形胜悉扵此见之但顶反居下耳此固有象可寓非幻出者松江城中有四塔西曰普照又西曰延恩西南曰超果东南曰兴圣夏监运家乃在四塔之东而小室内却有一塔影长五寸许倒悬于西壁之上不知从何而来然不常有或时见之焉是又不可晓也
　　钱唐懐古词
　　傅按察者其名钱唐懐古尝作一词云静中看记昔日湖山宛若虎踞龙蟠下襄樊指挥湘汉鞭云骑围绕江干势不成三时当混一过唐之数不为难陈桥驿孤儿寡妇乆假当还挂征防龙舟催发紫宸初卷朝班禁庭空土花晕碧辇路悄诃喝声干縦余得西湖风景花栁亦凋残去国三千防仙一梦依然天淡夕阳间昨宵也一轮明月还照临安盖鸭头緑调也
　　人命至重
　　后至元间同知两浙都转运盐使司事赵君伯常休日与书吏谈官府政事因曰吾曩为中书提控掾史时夜坐私第一室忽有两来前都堂钧防呼唤遂即上马頴前导至一官府树木隂翳大官危坐听事上问曰河南饥省咨至乃缓七日不报彼处死者甚众汝知之乎吾答曰某提控耳该掾稽迟之罪已尝呈举官沉思良久曰非汝过也汝退又命前曰可急追该掾某人来吾遂梦觉也明日晨起令人觇之夜死矣人命至重尔辈其愼之
　　度量宏深
　　建德路达噜噶齐衮都罗丹字志道守贑州路任满听除时有故吏某往临江贴补介衮都罗丹尺牍见总管穆巴喇即日録用就遣某持俸钞五十定餽之时衮都罗丹家甚贫朋友间每分财以济某竟匿其钞后穆巴喇数得书而谢不及疑焉因使问之衮都罗丹知为某匿即具书请失谢之罪某闻惶赧无地令儿子奉钞还终不受且为其恶未尝与人言衮都罗丹西域人也度量之宏深如是可谓厚德君子矣若某者名教中所不可容尚孰责哉
　　髙丽氏守节
　　中书平章库库岱之侧室髙丽氏有贤行平章死誓弗贰适正室子巴特玛多尔济说其色欲妻之而不可得乃以其父所有大塔纳环子献扵太师巴延此物盖巴延所属意者巴延喜问所欲遂白前事巴延特为奏闻奉防命巴特玛多尔济继小母髙丽氏髙丽氏夜与亲母逾垣而出削发为尼巴延怒以为故违圣防拜奏命省台洎侍正府官鞫问诸官奉命惟谨鍜錬备极惨酷时国公库哩济蘓扵鞫问官中独秉权力持正府都事特穆尔布哈数致语曰谁无妻子安能相守至死得有如此守节者莫大之幸而反坐以罪恐非我治朝之盛典也国公悟为言扵巴延之前宛曲觧释其事遂已特穆尔布哈汉名刘正卿后至监察御史而卒
　　寒号虫
　　五台山有鸟名寒号虫四足有肉翅不能飞其粪即五灵脂当盛暑时文采绚烂乃自鸣曰鳯凰不如我比至深冬严寒之际毛羽脱落索然如鷇雏遂自鸣曰得过且过嗟夫世之人中无所守者率不甘湛涪乡里必振拔自豪求尺寸名诧九族侪则便志满意得出肆入以为天下无复我加矣及乎稍遇贬抑遽若防家之狗垂首贴耳揺尾乞怜惟恐人不我恤视寒号虫何异哉是可哀已
　　邓思贤
　　尝见人戱呼一哗讦者为邓思贤初不可晓后读笔谈始得其说云世江西人好讼有一书名邓思贤皆讼牒法也其始则教以侮文侮不可得则欺诬以取之欺诬不可得则求其罪刦之盖思贤人名也人其术遂以名书村校中往往以授生徒
　　医科
　　医有十三科考之圣济总録大方脉杂医科小方脉科风科产科兼妇人杂病科眼科口齿兼咽喉科正骨兼金镞科疮肿科鍼灸科祝由科则通兼言














　　辍耕録巻十五
<子部,小说家类,杂事之属,辍耕录>
　　钦定四库全书
　　辍耕録卷十六　　　　　元　陶宗仪　撰陶氏二谱
　　宋泰山王质所着云韬堂绍陶録録中首载栗里华阳二谱惟先生之大节髙风流播千古而质者乃能次第其出处作为年谱且以名吾书绍陶之志是可尚已遂録于此云
　　书陶栗里谱
　　元亮髙风发扵宋晋去就之际君曽祖事晋懋着勲劳自宋武帝芟元复马逆揣其末流即不出武帝将贤士以系人心见要亦不应陶谢皆世臣君世地色言俱辟而灵运为武帝秉任最后乃欲诡忠义杂江海逺师送君过虎溪而却灵运不入莲社素心皆所鍳知谱具左右
　　兴宁三年乙丑【晋哀帝】
　　君生扵浔阳柴桑今徳安县楚城市是父轶名命子诗云于穆仁考澹焉虚止寄迹风云宜兹愠喜陶氏自侃以武功擅世后裔稍袭故风多流乱岐盖折翼之祥发之旁淡君父子皆以徳著称侃女适孟嘉嘉女适君父是生君其气所传造化必有可言者
　　大元元年丙子【晋武帝】
　　君年十二失母祭妹文云慈妣早世我年二六
　　大元九年甲申
　　君年二十失妾楚调诗云弱冠逢世阻始室防其偏妻翟氏偕老所谓夫耕扵前妻鉏扵后当是翟汤家汤荘矫法赐四世以行知名【亦柴桑】
　　大元十九年甲午
　　君年三十有归园田诗云误落尘网中一去三十年初为州祭酒当在其前不堪乃觧归故云久在樊笼里复得返自然寻亦却主簿
　　隆安四年庚子【晋安帝】
　　君年三十六五月有従都还阻风规林诗当是防镇军衔命自京都上江陵故在始作镇军防军经曲阿诗后父在柴桑故云一欣侍温顔又云久防恋所生父为人度不肯适都当是已舍单行见还旧居诗军僚差彊郡吏故云时来茍冥防宛辔憩通衢投防命晨装暂与田园防
　　隆安五年辛丑
　　君年三十七正月有防斜川诗云开嵗倐五日方三十七作五日是当是故嵗五月还浔阳今嵗七月适江陵有赴假还江陵夜行途中诗留浔阳逾年当是予告在乡至是往赴云闲居三十载自未参镇军以前得三十六年当是不堪劳役遂起归意故云诗书敦宿好园林无俗情如何舍此去遥遥至南荆失父祭妹文云昔在江陵重罹天罚触事未逺书防犹存当是妹自武昌报江陵时父在柴桑
　　元兴二年癸卯
　　君年三十九正月有始春懐古田舍诗当是自江陵归柴桑复适京都宅忧居家思湓城故有懐古田舍又云良苖懐新十二月有与従弟敬逺诗云寝迹衡门下在都亦当是处野
　　元兴三年甲辰
　　君年四十有连雨独饮诗云僶仰四十年有饮酒诗云是时向立年志气多所耻遂尽介然分终死归田里当是在壬辰癸巳为州祭酒之时所谓投耒去学仕又云冉冉星气流亭亭复一纪至是得十二年
　　义熙元年乙巳
　　君年四十一三月有为建威参军使都经钱溪诗当是故嵗自都还里即吉庚子始事镇军继事建威中经罹忧至是得六年复衔命至都其家尚未归柴桑还旧居诗云畴昔家上京六载去还归往来时经乡闾不常留稍成疏故云阡陌不移旧邑屋或时非履歴周故居隣老防复遗至是始定居断他适十一月有归去来辞九月家留柴桑身往彭泽至是免归当是不堪军役故求县不堪县役故归家所谓风波未定心惮逺役彭泽去家百里公田足以为酒少日眷然有归与之情平生之志始决见序及辞甚详失妹所谓情在骏奔自免去軄是嵗刘将军録尚书
　　义熙三年丁未
　　君年四十三有祭程氏妹文自乙巳至是所谓服制再周
　　义熈四年戊申
　　君年四十四有六月遇火诗云奄出四十年
　　义熈五年己酉
　　君年四十五有九日诗
　　义熈六年庚戌
　　君年四十六有西田获早稲诗
　　义熙七年辛亥
　　君年四十七有祭从弟敬逺文云絶粒委务考槃山隂晨采上药夕闲素琴当时同志见文甚详
　　义熙十年甲寅
　　君年五十有杂诗云奈何五十年弃官来归至是得十年故云荏苒经十载暂为人所覊
　　义熙十一年乙卯
　　君年五十一有与子俨等疏云年过五十又云见树木交防时鸟变声亦复欣然五六月北窓下卧遇凉风暂至自号羲皇上人见防甚详
　　义熙十二年丙辰
　　君年五十二有下潠田舍获诗云曰余为此来三四星火頽当是得此在癸丑甲寅之间
　　义熈十四年戊午
　　君年五十四楚调云僶俛六九年召为著作佐郎不应是嵗宋公为相国
　　元熙元年己未【晋恭帝】
　　君年五十五王休元为江州自造不得见遣其故人庞通之等赍酒扵半道栗里要之即引酌野亭休元出与相闻极欢终日尝九日把菊无酒休元饷之有九日闲居诗所谓秋菊满园时醪靡至当是未获所遗休元在江州几六载未审的在何年自乙巳至丁卯讫死未尝他适独暂为休元入州
　　永初元年庚申【宋武帝】
　　君年五十六同周续之召至都为顔延之连挫义熙间檀韶为江州邀续之在城北讲礼讐书有示周掾祖谢诗云马队非讲肆校书亦已勤又云但愿还渚中从我颍水濵江城尚不欲周往奚况京师刘遗民亦同有和刘柴桑诗云挈杖还西庐又云春醪觧饥劬其还以春有酬刘柴桑云嘉穗眷南畴又云慨然知已秋其还至是及秋初自西庐移南村有移居诗云闻多素心人乐与数朝夕又云过门更相呼有酒斟酌之迁居殆为遗民之徒寻还西庐度相距亦不逺与遗民更相酬酢不改赏文析义之时未审的在何年或恐刘柴桑似县令刘或尝为此县存此呼或有命不为犹续之尝命为抚军参军不就因呼周掾皆不可知但非时为宰者语皆冷交非官丁柴桑诗云秉直司聪于恵百里此乃当官无疑寻诗钟情扵刘过厚扵周遗民自之余无闻续之在之中防婉君与周刘号浔阳三校情义稍有浅深是嵗宋武帝践祚
　　景平元年癸亥【晋营阳王】
　　君年五十九顔延之为始安过浔阳日造饮酣醉临去留二万钱送酒家相知乆间骤见益驩延之未审何时来柴桑所谓自尔分居及我多假伊好之洽接檐隣舍当是不诣刘穆之之时又未审何时去柴桑当是为豫章世子防军之时据诔防传略见
　　元嘉三年丙寅【宋文帝】
　　君年六十二檀道济为江州时抱羸疾多瘠馁往馈以粱肉不受
　　元嘉四年丁卯
　　君年六十三有自祭文云律中无射拟挽歌诗云严霜九月中送我出逺郊当是杪秋下世顔延之诔云视化如归临凶若吉药剂弗尝祷祠弗恤其临终髙态见诔甚详君平生好谈归尽萧统以为处百龄之内居一世之中倐忽白驹寄寓逆旅与大块而荣枯随中和而放荡岂能劳扵忧畏役扵人间最知深心形赠影答神本趣略见所谓縦浪大化中不喜亦不惧应尽便湏尽无复独多虑惟患不知既已洞知安坐待此夫复何言杜甫许避俗未许逹道识者更详之
　　书陶华阳谱
　　通明髙风发扵梁齐宋去就之际君祖父皆食宋禄身又生宋代自齐髙帝代宋旋引去梁武帝代齐益退蔵平时以师待君然大节有定操岂复以恩礼推移暂至丹阳应简文之命不少至京都慰武帝之懐抑何其坚忍壮年果扵遗世炤之审故判之不疑谱具左方
　　孝建三年丙申【宋世祖】
　　君生扵丹阳秣陵今上元县治村是母郝氏梦两天人持罏香来前有娠今世为君再世为孙思邈两世肇啓扵郝故其兆先形当是本居天仙趣报尽还入人趣植根弗凡受形亦异生以火年火月又夏至极阳日悉禀纯阳多起飞心累功积行所升当益髙推佛言参君迹略见
</div>
    <div class="pagination">
<a href="辍耕录_page10.html">上一页</a><span>...</span><a href="辍耕录_page6.html">6</a><a href="辍耕录_page7.html">7</a><a href="辍耕录_page8.html">8</a><a href="辍耕录_page9.html">9</a><a href="辍耕录_page10.html">10</a><span class="current-page">11</span><a href="辍耕录_page12.html">12</a><a href="辍耕录_page13.html">13</a><a href="辍耕录_page14.html">14</a><a href="辍耕录_page15.html">15</a><a href="辍耕录_page16.html">16</a><span>...</span><a href="辍耕录_page12.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
