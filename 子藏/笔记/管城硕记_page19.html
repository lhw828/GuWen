<!DOCTYPE html>
<html>
<head>
    <meta charset="UTF-8">
    <title>管城硕记 - 第 19 页/共 28 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>管城硕记 - 第 19 页/共 28 页</h1>
    <div class="content">　　□注云音阙纸韵音鬼卷帻也仪礼缁布冠□旧本□下赘项字与本经抵牾韵防□通作頍竝非
　　按仪礼士冠礼曰缁布冠□项青组缨属于□□音頍去蘂反郑氏曰□读如有頍者弁之頍又按丧服传苴绖注曰首绖象缁布冠之□项□下有项字葢经文也乃谓与本经抵牾何大谬也
　　靲注云音琴说文鞮也
　　按士丧礼幕用疏布系用靲幕用苇席带用靲郑注靲竹防也贾氏曰按顾命敷重篾席即此靲防也注引说文之鞮履非也
　　醋注云醯别名也说文以醋为醻醋字酢为酸浆今不从互见前酢注
　　按周礼大行人上公之礼庙中将币三享王礼再祼而酢侯伯之礼一祼而酢诸子诸男之礼一祼不酢又司尊彛皆有罍诸臣之所酢也诗大雅或献或酢小雅万寿攸酢易系可与酧酢书顾命秉璋以酢孔传曰报祭曰酢此以酢为醻酢祼酢者经传皆同而许氏说文酢醶也仓故切醋客酌主人也在各切此当日字之偶误想是醋仓故切适误写酢耳徐炫疑其説为之注曰今人以酢为酧酢字反以醋为酢时俗相承之变也正字通不信经传但云酢为酸浆今不从谬矣礼运曰以为醴酪郑注酪酢酨陆氏曰酢七故反是酢亦有醋音非即为醋矣
　　注云音律以竹为索用维舟旧注音率絩也帛也误又注云俗繂字旧注引尔雅绋也误
　　按玉藻士练帯率下辟郑注率繂也士以下皆禅不合而繂积贾氏曰率下辟者士用孰帛练为带其帯用禅帛两邉繂而已繂谓缏缉也汉律曰绮丝数谓之絩又缯长者曰絩旧注以繂用禅帛而有缯采故云絩也帛也何云误又绋也尔雅文何云俗
　　能注云与耐通错传胡貉之人性能寒扬越之人性能暑
　　按乐记人不耐无乐乐不耐无形形而不为道不耐无乱郑注耐古能字也后世变之此犹存焉
　　涹注云同涡旧注音阿渴也误
　　按考工记防氏湅丝以涗水沤其丝郑注沤渐也楚人曰沤齐人曰涹贾疏齐人曰涹者亦是沤义陆氏曰涹乌何反又于伪反乃以为同涡非矣
　　硍注云恳去声正韵石有痕曰硍
　　按周礼典同凡声高声防注故书防作硍杜子春读防为铿鎗之铿陆氏释文硍音艰又苦耕反字林音限无有作恳去声者
　　防注云拣字之譌旧注音董训击非佩觹集防都公反打也不详防所自出训打亦非
　　按周礼太祝辨九□四振动郑大夫曰动读为董以两手相击也又郗萌天文训曰河鼓一名提鼓一名天董是董亦击鼓之义又郭璞注尔雅曰柷如漆桶有椎柄连底挏之令左右击挏平声犹防之都公切也据此则防之训打良有自矣
　　鬯注云鬯主秬言则为秬鬯主郁言则为郁鬯或据礼记郁合鬯萧合黍稷之文谓鬯亦香草非也
　　按唐孔氏曰鬯者郑氏之义则为秬黍之酒其气调鬯故谓之鬯诗传则谓鬯是香草王度记云天子鬯诸侯薫大夫兰以例言之则鬯是草明矣又按礼纬云鬯草生庭孝经援神契云德及于地嘉禾生蓂荚起秬鬯出鬯是草故周礼有郁人又有鬯人也
　　防注云同缁檀弓防衣注丝衣也又缁注云别作防按士冠礼纯衣缁带贾疏古缁防二字并色若据布为色者则为缁字若据帛为色者则为防字
　　注云旧注乡又音皓邑名在南阳按汉志南阳县三十六无县旧注沿篇海并非
　　按僖十一年左传扬拒泉臯伊雒之戎杜注扬拒泉臯皆戎邑则臯为邑名也水经注沣水出南阳雉山又东与臯水合水出臯山则是臯乡在南阳也后人加邑作旧注乡邑初不云县何为非
　　邧注云音原左传秦人伐晋围邧新城
　　按文四年传晋侯伐秦围邧新城杜注秦邑秦本纪与魏战元里正义曰邧城在同州澄城县界邧秦邑而晋围之此云秦伐晋围邧误
　　防注云农湖县有防乡汉书譌作阌旧注唐志阌乡县属陜州潼关正作防后汉建安中改作阌不详考唐志譌作阌建安中改阌为闻非改防为阌潼关在陜西今陜西二十一州无陜州名
　　按前汉武五子传防湖阌乡邪里为戾园孟康曰阌古防字从门中□建安中正作闻考诸书无作闻者仅见此注则闻乃防之譌耳后汉郡国志农湖县有防乡魏志卫觊字伯儒明帝封防乡侯则建安来皆作防未尝作闻可知唐志农防乡有潼关亦未尝譌作阌可知明一统志阌乡县在陜州城西一百三十里潼关在县西六十里与陜西华隂分界乃谓陜西无陜州何劳多此考索耶
　　防注云地名古今方域异名今广陵无防邑旧注引续汉书泛云防邑亦非
　　按襄十四年楚子囊师于棠以伐呉后汉志广陵堂邑故属临淮春秋时曰棠葢楚之棠邑寰宇记六合古棠邑注不实指其地但云今广陵无防邑混
　　鸾注云鸾鸟县名后汉叚颎传颎复追击于鸾鸟注鸾音□县属武威故城在今凉州松昌县北
　　按颎传永康元年当煎诸种复反合四千余人欲攻武威颎复追击于鸾鸟大破之太子贤注曰鸾鸟县名今凉州不云音爵桓帝纪当煎羌冦武威叚颎追击于鸾鸟注云鸾鸟县属武威郡鸾音雚鸟字不注惟西羌传麻奴等胁先零沈氐诸种冦武威马贤追到鸾鸟招引之注云鸾音爵鸾当是鸟之譌葢桓纪鸾字音雚则鸾鸟当读为雚爵也古音余鸟载药韵音朔汉县名鸾鸟水经注音朔魏纪功碑龙荒游鸾朔与爵音近故也
　　郈注云鲁叔孙氏邑在今东平须昌县春秋仲孙何忌帅师围郈説文不考经传训东平无盐乡非
　　按定十年侯犯以郈叛叔孙仲孙围郈注不言所在昭二十五年臧防奔郈杜注郈在东平无盐县东南前汉志东平国无盐县有郈乡说文本此乃谓其不考经传何也又明一统志洪武八年以湏城县省入东平州今亦无须城县也
　　郘注云譌字旧注郘亭名不详所出不实指其地沿篇海误郙注云音甫说文汝南上蔡亭
　　按礼缁衣云甫刑曰苗民逆命疏引孔注尚书云吕侯后为甫侯故穆王时谓之吕侯宣王及平王时为甫侯诗崧高云生甫及申谓宣王时也扬之水不与我戌甫谓平王时也据竹书纪年穆王五十一年作吕刑命甫侯于豊则穆王时匕称甫侯矣郡国志汝南新蔡有大吕亭说文郙汝南上蔡亭郙亭即郘亭也
　　注云说文南阳县汉志作穰音义同
　　按汉志冯翊云阳县有越巫祠三所孟康曰音辜音穰葢别有字也
　　鄫注云音竲姒姓禹后襄元年伐郑次于鄫杜注陈留襄邑东南有鄫城旧注音情非韵防引谷梁传作缯今沂州承县东缯国亦非
　　按汉志东海缯县故国禹后后汉县属琅邪晋因之故僖十四年季姬及鄫子遇于防使鄫子来朝杜注鄫国今琅邪缯县在今峄县东者也襄元年诸侯之师次于鄫杜注郑地襄邑东南有鄫城在今睢州之东南者也何乃以郑之鄫为鄫国而又以承县之缯国为非耶
　　郕注云说文鲁孟氏之邑左传隠元年卫师入郕按隐五年卫师入郕杜注郕国也东平刚父县西南有郕乡庄八年师及齐师围郕郕降于齐师者也此郕国也桓六年公会纪侯于郕杜注郕鲁地在泰山钜平县东南此鲁之郕邑后为孟氏邑者也何得混之
　　郯注云国名说文东海县六书故曰少昊后己姓国今为淮南下邳县
　　按汉志东海郯县故国少昊后春秋襄十年郯子来朝是也今为沂州郯城县汉志东海下邳县应劭曰邳在薛其后徒此昭元年传商有姺邳杜注二国商诸侯邳即今下邳县是也今为淮安府邳州安得一之
　　防注云旧注音经乡名在高宻左传战于升陉又音形按传有井陉无升防别见陉注
　　按礼檀弓曰邾娄复之以矢葢自战于升陉始也春秋僖二十二年秋八月丁未及邾人战于升陉我师败绩邾人获公胄悬诸鱼门杜注升陉鲁地陉音形何谓左传无升陉也又史记淮阴侯传欲东下井陉击赵汉书地理志常山郡有井陉县应劭曰井陉山在南陉音刑左传无也
　　鄝注云音了国名谷梁传楚灭舒鄝长笺随绞州鄝四国名鄝国在义阳亦作蓼今考南阳无义阳笺误按宣八年传楚为众舒叛故伐舒蓼此舒蓼葢群舒之属也桓十年郧人军于蒲骚将与随绞州蓼伐楚师杜注蓼国今义阳县东南湖阳城汉志南阳湖阳县故蓼国师古曰左氏传作飂字者也水经注曰阚骃言晋太始中割南阳东鄙之安昌平林平氏义阳四县置义阳郡乃谓南阳无义阳非矣
　　苼注云音生鲁地名
　　按庄九年杀子紏于生窦杜注生窦鲁地史记齐太公世家杀子紏于笙渎贾逵曰鲁地句渎也宣十八年子家还及笙杜不注即笙渎也笙谷梁作柽无有从艸作苼者注以苼为鲁地误
　　衙注云旧注音牙县名无据故纪侯邑郚音吾地志允吾音铅牙衙即郚吾二文之譌宜删
　　按汉志左冯翊有衙县衙音牙师古曰即春秋所谓秦晋战于彭衙衙即衙也以为郚吾二文之譌非
　　注云音真地名
　　按史记景惠间侯表南侯国索隐曰韦昭音真一音程李彤云河内有亭音颍
　　邬注云乌古切左传王取邬刘蒍邘之田于郑杜注缑氏西南有邬聚又魏献子分羊舌氏之田为三县司马弥牟为邬大夫说文邬太原县
　　按左传分祁氏之田以为七县注曰七县邬祁平陵梗阳涂水马首盂也分羊舌氏之田以为三县注曰铜鞮平阳杨氏也今云分羊舌氏之田为三县弥牟为邬大夫不审邬非羊舌氏邑也其误甚矣又按九经释文曰邬地名在周者乌户反在晋者于庶反字同而音异也
　　鄡注云音跷说文钜鹿县名旧注豫章有鄡阳县因篇海而误订正篇海云县在鄱阳今鄱阳属饶州无鄡阳也
　　按汉志钜鹿有□县师古苦么反豫章有鄡阳县师古口尧反今云旧注误分为二非葢前志钜鹿之□后志作鄡非□即鄡也至谓豫章无鄡阳疏漏甚矣
　　防注云音类防阳县今属衡州府省作耒桂阳州者嘉禾临武蓝山也说文属桂阳误
　　按汉志桂阳郡统县十一耒阳县第五师古曰在耒水之阳也梁始置衡州明始以耒阳属衡州府说文安得豫知之而以为误
　　注云音形国名一作郉说文周公子所封近河内懐幵声郑地亭井声分为二地非旧注从井与从幵别郭忠恕分邢为二亦非
　　按穆天子传天子北入于邴与井公博三日而决郭注曰邴郑邑也疑井公贤人而隐邴故穆王与之游戏也郑地有亭从井声者是也隐五年曲沃庄伯以郑人邢人伐翼杜注邢国在广平襄国县今顺德府邢台县周公子所封从幵声者是也乃谓与邢不当分而为二者谬矣又按宣六年赤狄伐晋围懐及邢丘杜注邢丘今河内平臯县此晋地也说文以为周公子所封亦谬
　　汪注云枉平声左传尸诸周氏之汪又音往汪陶县在鴈门
　　按文二年传晋伐秦取汪及彭衙而还汪乌黄切史记晋世家秦取晋汪以归索隐曰汪不知所在罗泌路史汪秦邑同州白水有汪城在临晋东又国语汾河涑浍以为渊戎翟之民实环之汪是土也注曰汪大貌乌黄切皆平声也汉志鴈门陶县孟康音汪后志作汪陶不当又音往也
　　萩注云音秋尔雅萧萩郭注即蒿左传伐雍门之萩今溷读荻荻与萩非同类也
　　按襄十八年传赵武及秦周伐雍门之萩注曰萩音秋史记货殖传山居千章之材徐广曰材汉书作萩乐彦云萩梓木也左传雍门之萩当即是梓木若尔雅蒿萩何以称伐
　　躗注云音卫左传是躗言也注谓言不足信也
　　按哀二十四年传是躗言也注户快反读为蹪与蹶通尔雅蹶泄苦枣呉淑枣赋遵羊兮躗泄注引尔雅云躗泄苦枣是躗与蹶通也
　　蓨注云音惕尔雅薞芜一名蓚蓨即蓚字旧注苖蓨草无据
　　按尔雅释草有蓧蓨又有苖蓨蓨音愓何云无据又薞芜一名须改须为蓨亦非
　　豿注云豞字之譌旧注改音姤熊虎之子误
　　按尔雅熊虎丑其子狗郭注曰律曰捕虎一购钱三千其狗半邢昺曰此当时之律引之以证虎子名狗之义也豿之为狗如猫之为猫豺之为犲乃以为豞字之譌谬矣
　　蓃注云音蔬莍蓃椒子聚生成房貌集韵薮作蓃非按尔雅椒榝丑莍郭注曰莍萸子聚生成房貌今江东亦呼莍榝似茱茰而小赤色今误以萸为蓃而音蔬谬矣春秋繁露曰水有变冬湿多雾春夏氷雹此法令缓刑罚不行捄之者忧囹圄按奸宄诛有罪蓃五日是蓃与搜同也葢治兵曰搜左传大搜于比蒲是也
　　魵注云焚上声鰕别名尔雅魵鰕说文魵鱼名出薉邪头国又鰕魵也按说文鰕用魵训魵泛云鱼名后先矛盾况鰕江海所在皆有之非必出薉邪头国说文误长笺鰕前行张二掌有分势故从分亦不辨说文魵别训鱼名之误旧注两引尔雅说文失考正
　　按尔雅释鱼鰕凡有三一曰鰝大鰕郭注鰕大者出海中长二三丈须长数尺今青州呼鰕鱼为鰝广州记曰卢循为刺史循乡人至东海取鰕须长四尺送示循是也一曰鲵大者谓之鰕邢昺曰鲵雌鲸也大者长八九尺别名鰕是也一曰魵鰕郭注出薉邪头国见吕氏字林汉志乐浪郡有邪头薉县薉即秽邪头国葢秽种也汉以为县魵鱼一名鰕即县所出者是也诗鲁颂有骃有騢陆氏按说文騢赤白杂色文似鰕鱼则是魵鰕为鱼名出薉国者非谓所在皆有之鰕也焦氏易林鲤鲋鲔鰕积福多鱼张融海赋伏鳞渍防升魵洗文亦皆以魵鰕为鱼名也山海经龙鱼陵居状如鲤一曰鰕注曰鰕音遐梁虞荔鼎録宋文帝得鰕鱼遂作鼎曰鰕鱼四足鰕之名鱼者正多何乃以说文魵鰕鱼名为误长笺解魵字尤属支离
　　鍏注云旧注音韦臿也宋魏谓臿曰鍏或曰说文防臿也因声近譌作鍏臿无鍏名
　　按尔雅谓之疀邢昺疏曰方言燕东北朝鲜洌水之间谓之宋魏之间谓之铧或谓之鍏江淮南楚之间谓之臿鍏音韦何谓臿无鍏名
　　蛓注云音次蛅蟖别名説文蛓毛虫俗因加虫作蚝从蛓为正
　　按尔雅蜭毛蠧注曰即蛓疏曰说文蛓毛虫楚辞蛓縁兮我裳是也又蟔蛅蟖注曰蛓属也陶眞白曰蛅蟖蚝虫也则蛓乃蜭之别名与蛅蟖同为毛虫之属而非蛅蟖别名也又按晋书苻坚传益州刺史王广遣将军王蚝率蜀汉之众来赴难又袁瑾在寿春为桓温所围求救于坚坚遣王鉴张蚝率歩骑二万救之又周书本纪太祖令夏州刺史防也恶蚝镇南秦州非必因许氏毛虫之说而乃加虫作蚝也
　　鷋注云旧注音途鶶鷋又鷋鸠按尔雅本作鷵鸠无鷋名
　　按尔雅有舆鵛鷋鵛音经鷋音徒新旧注皆不引何也
　　袩注云与襜通衣动貌
　　按尔雅衣前蔽谓之襜郭注今蔽膝也昌詹切国防苏子曰攻城之费百姓理襜蔽注曰襜衣蔽前者也汉书恩泽侯表武安侯田恬元朔三年坐衣襜褕入宫不敬免师古曰襜褕直裾裨衣也方言缕谓之衽又谓之袩郭注丁狭切即衣衿也乌在袩与襜通而同为衣动貌也
　　荨注云同
　　按尔雅莐藩注一名母生山上音潭又海藻注一名海罗生海中音荨又本草图经荨麻一名毛防李时珍曰荨字本作防杜子羙有除防草诗墨庄漫録川陜间恶草土人呼防麻防音爓即荨麻也一统志荨麻岭在万全都司懐安卫城北八十里杨士竒诗平生不解谈孙武也到荨麻岭上来三字音义本不同乌得一之
　　茶注云锄麻切茗也宋魏了翁曰茶之始其字为荼如春秋书齐荼前汉志长沙荼陵县顔陆诸人虽已转入茶音未尝輙改字文徐鼎臣训茶犹曰即今之荼也惟陆羽卢仝则遂易荼为茶
　　按尔雅槚苦荼郭注树小如栀子早采者为荼晚取者为茗一名荈蜀人名苦荼本草苏恭曰尔雅槚苦荼荼音迟遐切葢茶即荼之省文荼原有茶音也汉志荼陵顔注荼音弋奢反又丈加反东方朔传令壶龃老柏涂顔注涂音丈加反是涂荼皆有茶音如大家之家乘车之车仝在麻韵不烦改字也周礼荼人掌以时聚荼荼人即茶人耳又古者已有茶字不始于卢陆诸人据王襃僮约烹茶尽其餔傅防七诲南中茶子左思娇女诗心为茶荈剧呉志韦曜传或赐茶荈以当酒又杨羲书比更告茶一部刘琨与兄子衍书吾体中溃闷常仰眞茶王羲之防茶帖节日萦牵少睡防茶微炙善佳皆已作茶字矣
　　蚇注云俗字蚇蠖本作尺六书别作蚇非
　　按尔雅蠖蚇蠖方言谓之蚇蠖早已有蚇字又唐志冩鳯都督府以蚇延国罗烂城置亦作蚇
　　鹞注云音耀小于鹰尔雅鹞雉青质五采庄子鹞为鹯为布谷乆复为鹞旧注又音姚雉名分庄子之鹞与尔雅之鹞为二非
　　按尔雅鹞雉注音遥邢昺曰鹞雉王后之服以为饰周礼揄狄郑注揄狄画揺者是也揺与鹞音义同云尔雅鷣贝雀注鷣鹞也善捉雀鹞音耀列仙传魏公子无忌纵鸠令出鹞逐而杀之者也尔雅之鹞已分为二安在与庄子之鹞不当分为二乎
　　鱁注云鱀别名又鱼鳔曰鱁鮧南史宋明帝嗜蜜浸鱁鮧一啖数升本草纲目云鱁鮧鱼鳔也即鱼白胶此说是也
　　按尔雅鱀是鱁注鱀腊鱼也体似鱏尾似防鱼大腹少肉多膏又鮎鱼注鮎别名鳀江东通呼鮎为鮧尔雅翼鮧鱼偃额两目上陈身滑无鳞宋明帝所嗜逐夷疑取此两鱼鳔白为之非鱼肠通谓之逐夷也
　　注云俗字旧注音乳黏也又音女并非防注云防字之譌旧注同防非说文防重文赘作防亦非
　　按尔雅防胶也郭注胶黏防防女乙切疏曰方言齐鲁青徐自关而东或曰防或曰今以为非皆谬说也
　　蚥注云旧注音府蜛蚥螳蜋别名按螳蜋名拒斧蜛即拒之譌蚥即斧之譌篇海类编又作引尔雅权舆守不知尔雅本作父改作非
　　按尔雅不周王蚥蚥字见此非斧之譌也又景差小言赋曰戴氛埃兮垂漂尘体轻蚊翼形防鳞经由鍼孔出入罗巾字自古有之非后人所改
　　注云音吼牛鸣
　　按尔雅牛属其子犊郭注今青州呼犊为云牛鸣非
　　虳注云防字之譌旧本防部防音豹今虳训防改音的非
　　按尔雅蛝马防注曰马蠲虳俗呼马疏曰蛝虫一名马防一名马蠲虳方言云马蚿北燕谓之蛆蟝其大者谓之马蚰蛝音闲蚰音逐安得以虳为防之譌乎




</div>
    <div class="pagination">
<a href="管城硕记_page18.html">上一页</a><span>...</span><a href="管城硕记_page14.html">14</a><a href="管城硕记_page15.html">15</a><a href="管城硕记_page16.html">16</a><a href="管城硕记_page17.html">17</a><a href="管城硕记_page18.html">18</a><span class="current-page">19</span><a href="管城硕记_page20.html">20</a><a href="管城硕记_page21.html">21</a><a href="管城硕记_page22.html">22</a><a href="管城硕记_page23.html">23</a><a href="管城硕记_page24.html">24</a><span>...</span><a href="管城硕记_page20.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
