<!DOCTYPE html>
<html>
<head>
    <meta charset="UTF-8">
    <title>辍耕录 - 第 9 页/共 23 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>辍耕录 - 第 9 页/共 23 页</h1>
    <div class="content">　　凡染法白上先染后却罩粉然后再染提掇绢则先衬背后
　　凡调合服饰器用顔色者绯红用银朱紫花合　桃红用银朱胭脂合　肉红用粉为主入胭脂合栢枝緑用枝条緑入漆緑合　黒緑用漆緑入螺青合　栁緑用枝条緑入槐花合　官緑即枝条緑是　鸭头緑用枝条緑入髙漆緑合　月下白用粉入京墨合　柳黄用粉入三緑标并少藤黄合　鹅黄用粉入槐花合　砖褐用粉入烟合荆褐用粉入槐花螺青上黄标合　艾褐用粉入槐花螺青土黄檀子合　鹰背褐用粉入檀子烟墨土黄合　银褐用粉入藤黄合　珠子褐用粉入藤黄胭脂合　藕丝褐用粉入螺青胭脂合露褐用粉入少土黄檀子合　茶褐用土黄为主入漆緑烟墨槐花合　麝香褐用土黄檀子入烟墨合　檀褐用土黄入紫花合　山谷褐用粉入土黄标合　楛竹褐用粉土黄入檀子一防合湖水褐用粉入三緑合　葱白用粉入三緑标合　棠梨褐用粉入土黄银朱合　秋茶褐用土黄入三緑槐花合　油里墨用紫花土黄烟墨合玉色用粉入髙三緑合　鮀色用粉漆緑标墨
　　入少土黄合　氁子用粉土黄檀子入墨一防合蓝青用三青入髙三緑合　金黄用槐花粉入
　　胭脂合　雅青用苏青衬螺青罩　鼠毛褐用土黄粉入墨合　不老红用紫花银朱合　葡卜褐用粉入三緑紫花合　丁香褐用肉红为主入少槐花合　杏子绒用粉墨螺青入檀子合　氁绫用紫花底紫粉搭花様　畨皮用土黄银朱合鹿胎用白粉底紫花様　水獭氊用粉土黄合牙笏用好粉一防土黄粉凝　皂鞾用烟墨标柘木交椅用粉檀子土黄烟墨合　金丝柘同上不入墨　紫袍用三青胭脂合　其余一一不能备载在对物用色可也
　　凡合用顔色细色头青二青三青深中青浅中青螺青与苏青二緑三緑花叶緑枝条緑南緑油緑漆緑黄丹飞丹三朱土朱银朱枝红紫花藤黄槐花削粉石榴颗绵胭脂檀子其檀子用银朱浅入老墨胭脂合
　　相地理
　　江隂州宋季时兵马司在州治东南里许平地上司之后置土牢归附后有善地理者以为宜帝王居之人问其故曰君山龙脉正结于此是以知其然也皆弗之信越数年就其上起盖三皇庙亦竒术哉君山州之主山也
　　狎娼遭毒
　　姑苏郑君辅放浪不覊为漕府小吏时督运至直沽狎游羣娼佻逹太甚殊弗堪之或有进药于郑曰此助阳竒剂也郑试傅之数日后隂器消缩若阉宦然竟以此终其身漫书为后人戒
　　梦
　　应之绍【才】钱唐人以乡贡下第任嘉兴学正丁父忧仍寓居授徒至正壬辰秋避难于其诸生李氏子家去城数十里曰奉贤乡李之从祖号太无为道士住持紫虚观之绍一见若平生欢八月廿九日太无得中风疾之绍馈药疗之获苏日一再诣问九月四日又自紫虚问疾还寓忽得疾一中而殂其妻杨氏太史同佥瑀之女就所馆治丧且以讣其母若弟于海寜及嘉兴城中紫虚之徒以其疾与太无同不以告是夜将半太无忽呼弟子卓处潜辈谓曰适得梦甚怪俾取笔书之云于本观所奉岳祠之前见有某姓名一吏及卒二人押男女各一并持公文而来因读其词曰嘉兴路城隍司准海宁州城隍司牒为陆小莲告至正八年内溺水事寃屈未伸今发陈喜儿应伟前去勒要应才同解岳祠周府君取问太无询来使之详荅曰陆小莲者嘉兴百福坊人而应才之婢也为其妻妬逐之遂赴水死陈喜儿者才之母也时居海宁伟字之竒才之弟也居嘉兴城东谓彼时不为救防故连逮耳太无见陈氏带鎻衣白衣黄裙问之年六十有四应伟荷校衣青衣録其罪状皆歴歴可记来使云今若贵司移牒温都统为之解释则尚可也遂觉始知之绍已逝王昌言与之绍有交承之好同寓其所明旦来紫虚太无因问应母之年及之竒之貎皆如所梦乃以告之昌言驰报杨氏杨即诣紫虚拜恳太无于床下谓梦中事皆实有之复自诉其详且言其夫胸间尚温手足犹软故求移文解释仍躬祷岳祠冀之绍之复生也是日午后之竒自城东来衣青衣云昨日亦得疾与兄同所见如太无梦今虽少苏犹愦愦莫知所以然至夜杨氏以忧惧亦疾作旋即无他而之绍气已絶矣时建徳邵清溪偶宿紫虚目击其事翌日遂行不知往讣陈氏者归报何如及之竒之死生耳
　　白醉
　　开元时髙太素商山起六逍遥馆各制一铭其三为冬日初出铭曰折胶堕指梦想背金锣腾空映檐白醉见清异録楼攻媿尝取白醉二字以铭阁贤母辞拾遗钞
　　聂以道宰江右一邑日有村人早出卖菜拾得至元钞十五定归以奉母母怒曰得非盗来而欺我乎纵有遗失亦不过三两张耳宁有一束之理况我家未尝有此立当祸至可急速送还毋累我为也言之再子弗从母曰必如是我须诉之官子曰拾得之物送还何人母曰但于原拾处俟定有失主来矣子遂依命携往顷间果见防钞者村人本朴质竟不诘其数便以付还傍观之人皆令分取为赏失主靳曰我原三十定方才一半安可赏之争閙不已相持至防事下聂推问村人其词实又宻唤其母审之合乃俾二人各具失者实三十定得者实十五定文状在官后却谓失主曰此非汝钞必天赐贤母以养老者若三十定则汝钞也可自别寻去遂给付母子闻者称快女奴义烈
　　多纳克者杭城东辉和尔氏女奴也年十九勤敏谨愿主卒某郡官所多纳克奉主妇日谨主妇亦委以腹心至正壬辰秋七月初十日冦防杭刼官民府库至辉和氏家不得物乃反接主妇柱下防刀砺颈上诸侍婢皆散走多纳克独以身覆主妇请代死且告曰将军利吾财岂利杀人哉凡家之货寳皆我所藏主母固弗知若免主母死我当悉与将军不吝冦允解主妇防多纳克乃探金银珠玉币帛等散置堂上冦争夺之竟又欲犯多纳克身多纳克持刀欲自屠曰我主二千石我誓不奴他姓主况汝贼乎冦惊异舍而去多纳克泣拜主妇曰弃主货全主命权也妾受命主钥货今失货而全身非义也请从此死遂自杀时人莫不称之曰义烈义烈云
　　龙广寒
　　龙广寒江西人移居钱唐挟预知之术游湖海间咸推为异人或谓专持寂感报耳秘呪故尔寂感即俗所谓万回哥哥之师号也释氏传灯録师姓张九嵗乃能语兄戌安西父母遣问讯朝往夕返以万里而回号万回又防法论虢州阌乡张万回法云公者生于唐贞观六年五月五日有兄万年乆征辽左相去万里母程氏思其信音公早晨先母而徃至暮持书而还防法论乃宋无尽居士张商英譔必有所据按此则师之灵通容有之广寒又行服气导引之法常佩小十数于身至晩仍解饲之事母至孝六月一日母生辰方举觞为夀忽见北窓外梅花一枝盛开人皆以为孝行所感士大夫遂称之曰孝梅赠诗者甚多惟张菊存一篇最可脍炙曰南风吹南枝一白防万緑嵗寒谁知心孟宗林下竹至治初间广寒卒时年百有八嵗犹童顔緑发云
　　夜航船
　　凡篙师于城埠市镇人烟凑集去处招聚客旅装载夜行者谓之夜航船太平之时在处有之然古乐府有夜航船曲皮日休诗有明朝有物充君信防酒三瓶寄夜航之句则此名亦古矣
　　不快
　　世谓有疾曰不快陈夀作华陀传亦然
　　雷雪
　　至正庚子二月六日浙西诸郡震霆掣电雪大如掌顷刻积深尺余人甚惊异后阅李复中青唐杂记云宋元符二年九月廿一日夜镇洮大雷自初更至四鼓凡一百三十余雷雪深二尺后旬日西羌叛以有备无患出师大捷又周宻癸辛杂识云庚寅正月二十九日癸酉余至博陆大雷雪下如织而雷不止天地为之陟黒平生所未见据二説如此然杭州自去嵗十二月被围至三月兵退岂即青唐之防与
　　分疏
　　人之自辨白其事之是否者俗曰分防防平声汉书盎传以不亲为解顔师古注曰解者今分防矣北齐书祖珽髙元海奏珽不合作领军并与传广寜王交结珽亦见帝令引入自分防
　　西皮
　　髹器谓之西皮者世人误以为犀角之犀非也乃西方马自黒而丹自丹而黄时复改易五色相叠马镫磨擦有凹处粲然成文遂以髹器仿为之事见因话録
　　暖屋
　　今之入宅与迁居者隣里醵金治具过主人饮谓之曰暖屋或曰暖房王建宫词太仪前日暖房来则暖屋之礼其来尚矣
　　室
　　温州监郡某一女及笄未出室貌美而性慧父母之所钟爱者以疾卒命画工写其像嵗序张设哭奠常时则庋置之任满偶忘取去新监郡复居是屋其子未婚忽得此心窃念曰娶妻能若是平生愿事足矣因以悬于卧室一夕见其下从轴中诣榻前叙殷勤遂与好合自此无夜不来逾半载形状羸弱父母诘责以实告且云至必深夜去以五鼓或赍佳果啖我我荅与饼饵则坚郤不食父母教其此番须力劝之既而女不得辞为咽少许天渐明竟不可去宛然人耳特不能言语而已遂真为夫妇而病亦无恙矣此事余童子时闻之甚熟惜不能记两监郡之名近读杜荀松窓杂记云唐进士赵顔于画工处得一软障图一妇人甚丽顔谓画工曰世无其人也如可令生余愿纳为妻工曰余神画也此亦有名曰真真呼其名百日昼夜不歇即必应之应则以百家防灰酒灌之必活顔如其言乃应曰诺急以百家防灰酒灌之遂活下步言笑饮食如常终嵗生一儿儿年两嵗友人曰此妖也必与君为患余有神劒可斩之其夕遗顔劒劒才及顔室真真乃曰妾南岳地仙也无何为人画妾之形君又呼妾名既不夺君愿今疑妾妾不可住言讫携其子却上软障覩其障惟添一孩子皆是画焉读竟转懐旧闻已三十余年若杜公所书不虚则监郡子之异遇有之矣
　　牙郎
　　今人谓驵侩者为牙郎本谓之互郎谓主互市事也唐人书互作牙互与牙字相似因讹而为牙耳
　　墓尸如生
　　松江蟠龙塘普门寺侧一无主古墓至正己亥春为其里之张雕盗发有志石乃宋时钱叅政良仁妹讳恵净以该恩奏封孺人生一男五女年六十有五尝舍田入寺因于绍兴四年十月祔夫墓之右破棺无气顔色如生口脂面泽若初傅者冠服鲜新亦不朽腐得金银首器皿甚多至放其绣履传相玩弄人以为异余闻汉广川王去疾发魏王子且渠冡无棺椁有石床床下悉是云母末上二尸一男一女皆年二十余东首祼卧顔色如生人髪亦如生人此恐云母之功今此妇日距今百七八十年而亦不损壊其理又何邪
　　枯井有毒
　　平江在城峨嵋桥叶剃者门首檐下有一枯井深可丈许偶所畜猫堕入适隣家浚井遂与井夫钱一缗俾下取猫夫父子诺子既入井乆不出父继入视之亦不出叶惶恐系索于腰令家人次第放索将及井底亟呼救命比拽起下体已僵木如尸而气息奄奄乡里救活之白于官官来验视令火下烛彷佛见若有旁空者向之死人一横卧地上一斜倚不倒钩其髪提出遍身无恙止紫黒耳众议以恐是蛟蜃之属实之土焉余意山岚蛮瘴尚能杀人何况乆年干涸隂毒凝结纳其气而死复奚疑哉此事在至正己亥秋八月初旬也后读酉阳杂爼有云凡冡井间气秋夏多杀人先以鸡毛投之直下无毒回舞而下者不可犯当以泔数斗浇之方可入矣得此一章信余意之诚是也
　　贤孝
　　前至元间杭州有郑万戸者天性峻急不能有所容而奉事母夫人备极孝道母诞日垂至预市文绣氁段制袍为夀鍼工持归缝缀既成为油所汚时估贵重工莫能偿自经不死隣妇有识其母者潜送入白之至日卧不起子至问安否见有忧色请其故曰昨莫偶视新袍适几上油缶飜溅渍成玷我情思殊不佳耳子告曰一袍壊复制一袍可也夫人何重惜乃尔母阳为自解遂起受子孙拜贺如常嵗仪人咸以此为贤母而益见万戸之孝国朝妇人礼服逹靼曰袍汉人曰团衫南人曰大衣无贵贱皆如之服章但有金素之别耳惟处子则不得衣焉今万戸有姓者而亦曰袍其母岂逹靼与然俗谓男子布衫曰布袍则凡上盖之服或可槩曰袍
　　事物异名
　　暇日读书遇事物之异名者偶记一二以备采览云割政【割剥之政也史记帝纪三】　　　父马【牡马也史记平凖书】
　　毳布【罽也説文曰西胡毳布】　　　香物【梦书曰梦得香物妇女归也】
　　藏鱼【説文鲊藏鱼也】　　　　　请室【狱也史盎】
　　猊糖【狮子乳糖也后汉显宗记】　　　令草【宜男花也傅赋】
　　毛席【氊也后汉西域传注】　　　　竹綀【竹布也庾翼与燕王书曰竹綀三端】
　　竹萌【笋也説文】　　　　　练香【和香也李贺诗练香薰宋鹊】
　　南威【橄榄也太平广记】　　　　石【樱桃也同上】
　　木【子也同上】　　　　　杂馥【合香也通典四十三】
　　脂炬【烛也杜阳杂编】　　　　　竹胎【笋也説文】
　　调香【和香也华严经曰粥香长者善调香】　毛布【褐也诗七月笺】
　　猎碣【石鼔曰猎碣苏朂载记】　　　玉洼【酒器也纬畧】
　　挟日【从甲至甲凡十一日也周礼天官】　浃辰【辰十二辰自子至亥也左成九年】丹若【石榴也酉阳杂俎】
　　金鎞刺肉
　　茂巴尔字西瑛西域人其躯魁伟故人咸曰长西瑛一日方与妻对饭妻以小金鎞刺脔肉将入口门外有客至西瑛出肃客妻不及啖且置器中起去治茶比回无覔金鎞处时一小婢在侧执作意其窃取栲问万端终无认辞竟至损命嵗余召匠者整屋扫瓦瓴积垢忽一物落石上有声取视之乃向所失金鎞也与朽骨一块同坠原其所以必是猫来偷肉故带而去婢偶不及见而含寃以死哀哉世之事有如此者甚多姑书焉以为后人鉴也
　　杭人遭难
　　杭民尚淫奢男子诚厚者十不二三妇人则多以口腹为事不习女工至如日用饮膳惟尚新出而价贵者稍贱便鄙之纵欲买又恐贻笑隣里至正己亥冬十二月金陵游军斩闗而入突至城下城门闭三月余各路粮道不通城中米价踊贵一斗直二十五缗越数日米既尽糟糠亦与常日米价等有赀力人则得食贫者不能也又数日糟糠亦尽乃以油车家糠饼捣屑啖之老幼妇女三五为羣行乞于市虽姿色艶丽而衣裳济楚不暇自愧也至有合家父子夫妇兄弟结袂把臂共沈于水亦可怜已一城之人饿死者十六七军既退吴淞米航辐辏借以活而又太半病疫死岂平昔浮靡暴殄之过造物者有以警之与承天阁
　　平江承天寺初畜大木将造千佛阁防浙省灾责有司籍所在木植官酬以价寺一僧于阁木上皆凿万嵗阁三字于是有司不敢取及阁成其字固在诸寺观凡起造必作俪语题梁间其余则记住持檀越主名此所必然独承天诸殿俱否至正丙申春今张太尉【士诚】未归顺时伪称诚王国号大周改元天佑歴日明时由淮渡浙攻破平江即承天以居尽撤去殿上像设坐于其中且以僧元凿字名其阁岂亦有定数乎
　　阿癐癐
　　淮人防江南日于临阵之际齐声大喊阿癐癐以助军威按朝野佥载武后时沧州南皮县丞郭胜静每廵乡唤百姓妇托以缝补而奸之其夫至缚胜静鞭数十主簿李懋往救解之胜静羞讳其事低身荅云忍痛不得口唱阿癐癐胜静不被打阿癐癐据此乃有所本
　　海运
　　国朝海运粮储自朱清张瑄始以为古来未尝有此按杜工部诗出塞云渔阳豪侠地击鼔吹笙竽云帆转辽海粳稻来东吴又昔游云幽燕盛用武供给亦劳哉吴门持粟帛泛海凌蓬莱如此则唐时已有海运矣朱张特举行耳
　　夫妇死孝
　　杜阳父【友开】江隂人隐居教授妻吴辟纑以资之天歴间浙右菑荒米价腾踊学徒散去困于饥饿吴之兄弟屡劝斩邱木粥基地以少延余息阳父坚持不可继欲挈吴归吴曰夫既尽孝妾独以不义自处寜不食若粟遂相枕藉而卒
　　猪妖
　　至正辛夘春江隂永寜乡陆氏家一猪产十四儿内一儿人之首面手足而猪身








　　辍耕録卷十一
<子部,小说家类,杂事之属,辍耕录>
　　钦定四库全书
　　辍耕録卷十二　　　　　元　陶宗仪　撰园池记
　　唐南阳樊宗师字绍述所譔绛守居园池记艰深竒澁读之往往昧其句读况义乎哉韩文公谓其文不蹈袭前人一言一句观此记则诚然矣宋王晟刘忱尝为解释今不复有偶得滦阳赵仁举字伯昻笺注本句分字析词理焕然因书其记传其句读以便披览
　　云有未解者又须观全注可也防法【○】为句　　　　　　　　　　　　　　　　　　　　　　【○】为读记曰绛即东雍【○雍去声】为守【去声】理所【○】禀参【所今切】实沈分【○分去声】气畜两河润【○】有陶唐冀遗风余思【○思去声】晋韩魏之相剥剖【○】世说总其土田士人【○】今无硗【口交切】杂扰【○】宜【○】得地形胜防水施法【○】岂新田又蕞猥不可居【○】州地或自有兴废【○州字或属上句】人因得附为奢俭【○】将为守恱致平理与【○与平声】益侈心耗物害时与【○与平声】自将失敦穷华【○】终披夷不可知【○】陴【音脾睨也疑作缅】孤颠【○】跒倔【上苦下切下渠勿切】武踞【○】守居割有北【○】自甲辛苞太池【○】横硖旁【○】潭中癸次【○】木腔暴三丈【○】余【或属上句】涎玉沫珠【○】子午梁贯亭曰洄涟【○】虹蜺雄雌【○】穹鞠觑蜃【○时忍切】碍佷【胡恳切】岛坻【音池】淹淹委委【平声】莎靡缦【○莫半切】萝蕃翠蔓红刺相拂缀【○】南连轩井【○】阵中涌曰香【○】承守寝睟【虽遂切】思【○】西南有门曰虎豹【○】左书虎搏【各切】立【○】万力千气【○】底【音防】发【○】匿地【○】努肩脑口牙快【○】电火雷风黑山震将合【○】右胡人鬅【○】黄防【于元切】累【力追切】珠【○】丹碧锦袄【○】身刀囊鞾檛縚【○上刀切】白豹班【○】饫距【○】掌脾【○】意相得【○】东南有亭曰新【○】前含【音领】曰槐【○】有槐屃【虚器切】防【○】防郁防后颐【○】渠决决緑池西直南折庑赴【○】可宴可衙【○】又东骞渠曰望月【○骞音轩】又东骞穷角池【○】硏云曰栢【○】有栢苍青官士【○】拥列与槐朋友【○】巉【鉏衔切】隂洽色【○】北俯渠【○】憧憧来【○】刮级面西【○】巽防【疑作隅】间【○】黄原玦天【○】汾水钩带【○】白言谒【○】行旦艮间【○】逺冈青萦【○】近楼台井闾防画察【○】可四时合竒士【○】观云风霜露雨雪【○】所为【去声】发生敛赋歌诗【○】正东曰苍塘【○】遵濒西漭望【○】瑶翻碧防【○】光文切镂【○】棃深挠挠【奴巧切】穷【○】正北曰风隄【○】乘携左右【○】隄势北囘股努【○】墆【徒计切】捩【刀计切】蹴墉【○】御渠歆池【○】南楯楹【○】景怪孎【○】蛟龙钩牵【○】寳灵蠯【○薄猛切一音睥】文文章章【○】隂欱【呼合切】垫【都念切】防【○呼括切】烟溃霭聚桃李兰【○】神君仙人衣裳雅冶【○】可防脱赤【○】西北曰鼇【○】防【音灰】原【○】开咍【呼来切】储【○】虚明【○】嵬眼耳【○】可大客旅钟鼓乐【○】提鹇挈鹭【○】【音弼】池豪渠【○】憎乖怜围【○】正西曰白濵【○】荟【乌外切】深怜梨【○】素女雪舞百佾【○】水翠披【○】防防【虚郭切】干幅【○】迎西引东士长崖【○】挟横埒【○埒音劣】日夘酉【日或作自】樵途隖径幽委【○】虫鸟声无人【○】风日灯火之【○】昼夜漏刻诡姽【鱼毁切】绚化【○】大小亭饾池渠间【○】走池隄上亭后前【○】陴乘墉【○】如连山羣峰拥【○】地髙下【○】如原隰隄谿壑【○】水引古【○】自源三十里【○】凿髙【○】槽絶【○】窦墉【○】为【或作其】池沟沼渠瀑潨【音丛】潺终出【○】汨汨【于笔切音骨非】街衖畦町阡陌间○入汾【○】巨木【○】资士悍【○】水沮【○将预切】宗族盛茂【○】旁防逺映【○】锦绣交菓枝香【○】畹丽丽【上下可通作一句】絶他郡【○】考其台亭沼池之増【○】葢豪王才侯袭以竒意相胜【○】至今过客尚往往有指可创起处【○】余退常吁【○】后其能无○果有不【○音否】建者【○】池由于【○】及【当作反】者雅文安【○薛雅裴文安二人】发土筑台为拒【○】几【平声】附于汚宫【○】水本于正平轨【○】病井卤生物瘠【○】引古【○】沃澣人便【○】几附于河渠【○】呜呼【○】为附于河渠则可【○】为汚于污宫其可【○】书以荐后君子【○】长庆三年五月十七日记又见一本亦注解者不着姓名所分句读与前略有不同处并附于此绛【□】即东雍为守理所【作一句】世説【□】土田【□】士人【□】宜【□】得地形胜【□】自将失暾穷华【□】陴孤颠【□】跒倔武【□】守居【○】割有北【□】自甲辛苞大池□横硖旁【作一句】潭中□癸次木腔【作一句□】瀑三丈余【作一句□】子午梁【□】虹蜺雄雌穹鞠觑蜃【作一句□】莎靡缦【□】南连轩井【□】阵□左画虎抟立【□】万力千气底发【作一句□】彘匿地【□】电火□雷风【□】右胡人□鬅【□】黄防累珠【□】丹碧锦袄【□】身刀□囊□鞾□挝□縚【□】白豹班【□】饫距掌脾【作一句】有槐屃防防【作一句□】郁防□渠决决【□】縁池西□直南折庑赴【□】拥列□与槐朋友【□】巽防间【□】白言谒行【□】旦艮间【□】逺冈青萦【□】近□可四时合竒士【□】观云　风□霜□露□雨□雪【□】所为发生敛【□】正东曰苍塘蹲濒西漭望【作一句□】瑶翻碧防【□】正北曰风隄乘携左右【作一句□】隄势北囘股努墆披蹴墉【作一句□】南楯楹【□】景怪爥【□】蛟龙钩牵【□】烟渍霭聚【□】开咍储【□】虚明茫茫【□】提鹇□絜鹭【□】防防千幅【□】迎引西东【□】日夘酉樵途隖径幽委【○】虫鸣声○昼夜【○】大小亭饾【○】池渠间【○】走池隄上【○】亭后前陴乘墉【作一句】如连山群峯【□】拥地髙下【作一句】凿髙槽【作一句】絶窦墉【作一句】为【此作其】池沟沼渠瀑潨【每字□】汨汨街衖【□】町畦阡陌【每字□】间入汾【作句】水祖宗族茂盛【作一句】旁防逺映【□】锦绣交菓枝香畹【□】丽絶地郡【作一句】考其台亭沼沚之増【□】后其能无果有不补建者【作一句】池由于炀及者雅文安【作一句】诛【□此本多比字】病井卤【□】生物瘠【□】引古沃澣【作一句】人便几附于河渠【作一句】
　　厕筹
　　今寺观削木为筹置溷圊中名曰厕筹北史齐文宣王嗜酒淫泆肆行狂暴虽以杨愔为相使进厕筹然则愔所进者岂即此与按说文厕清也从厕则声韵初吏切间也杂也次也圊也居髙临垂边曰厕髙岸夹水曰厕史记太仓公防奉剑从王之厕汲黯卫青大将军侍中上踞厕见之注如淳曰厕音则谓牀边据牀视之一云溷厕也厕牀边侧汉书注如淳曰厕溷也孟康曰厕边侧也师古曰如说是也仲冯曰厕当从孟说愚意古者见大臣则御坐为起夫武帝固以奴待青亦不应踞溷而见之然汉文居防北临厕使慎夫人鼓瑟注韦昭曰髙岸夹水为厕即此推之则凡厕者皆取其在两物间为义又郅都贾姬如厕有野入厕命都击之则此之如厕亦恐非是溷圊他如刘安别传谪守都厠三年庄子庚桑篇适其偃注偃屏厕也屏厕则以偃□仪礼既夕礼甸人筑坅坎人温厕塞厕万石君建取亲中裙厕牏身自澣洒注孟康曰厕行清牏行中受粪函也至于晋侯食麦胀如厕防而卒赵襄子如厠执豫让髙祖鸿门防如厕召樊哙等及如厕见柏人金日防如厕擒莽何罗范睢佯死置厕中李斯如厕见防陶侃如厕见朱衣王敦如厕食刘寔误入石崇厕郭璞髪厕上刘季和厕上置香炉沈庆之梦卤簿入侧中崔浩焚经投厕中钱义厕神李赤厕蒯瞆盟孔悝于厕曹植戒露顶入厕之则真溷圊矣抝花
　　南方或谓折花曰抝花唐元防之诗试问酒旗歌板地今朝谁是抝花人又古乐府抝折杨栁枝
　　连枝秀
　　京师教坊官妓连枝秀姓孙氏葢以色事人者年四十余因投礼逸士风髙老为师而主教者褒以空湛静慧散人之号挟二女童放浪江海间偶至松江爱其风物秀丽将结数椽为栖息所郡人陆宅之【居仁】尝往访焉秀颇不以礼貌因其请作募縁疏遂为譔之疏曰京师第一部教坊占排塲曽使万人喝采道德五千言公案抽锁钥只因片语投机向林下得大道髙风指云间问前縁福地一跳身才离了百戱棚中圏子防摆手便作个三清门下闲人赤地无是无非到大来自由自在识尽悲欢离合幻打开老病死生闗交媾功成隂阳炭烧空欲海修持行满雌雄剑劈破愁城七星冠刚替下鳯头钗合欢带生纫做鹿皮袋空非空色非色色即是空道可道名可名强名曰道往常时红裙翠袖生绡帕猛可里草履麻衣匾皂绦销金帐冷落风情养丹炉消磨火性半世连枝带叶算从前歴尽虚花一朝刬草除根到此际方成结果寻几个烟霞外逍遥伴侣抵多少尘埃中浮浪男儿存一防志诚心百事可做少几处风流债一笔都勾试问他浊酒狂歌争如我清茶淡话迷魂阵当时落防人负我我负人总是虚脾闗窍今日防开心即道道即心无非妙用牢着眼看乌飞兎走急囘头怕鹤怨猿啼五陵人买笑追欢掉头不頋三岛客谈论道稽首相迎大都来几个知音多管是前生有分玉楼花下千钟酒几畨歌白苎遏行云帐梅边一炷香从此诵黄庭消永日桃花扇深蔵明月影椰子瓢长醉白云乡皓齿细腰打叠少年歌舞锦心绣腹宣老子经文发科打诨不离机锋课嘴撩牙长存道眼烧夜香非寻佳偶披鹤星月下礼拜茅君登春台不望逺人驾鸾车云霄上追寻萧史歌馆化为仙馆静戯房畨作道房幽浄洗胭脂见全真本来面目轻敲檀板听歩虚别是宫商人尽夸七真堂添上个小孙姑我只道五城山册立下新王母不比寻常钩子曽经老大钳锤百链不囘万夫难敌畴昔防通一笑白面郎争与头如今顿悟三生青眼客便当擡手既不作入梦朝云暮雨也须撇等闲秋月春风若教了蒲团上工夫便可到蓬壶中境界肯庄严一处千年香火是成就到头陆地神仙金银钞等物是必大块子舍来福禄夀利钱拟定加倍儿还你得道者多助看琳宫寳殿日月交辉爱人者必亲仗玉磬金钟晨昏报德疏文一出逺迩传诵以资笑谈秀不可留遂宵遁然文虽新竒固近于俳视厚德君子有间矣而其帷箔之不修者岂偶然哉
　　却鞭
　　文真王额琳特穆尔之夫人卓勒约蘓徳济以贤行称一日有献马鞭于王者鞭内暗蔵一鐡简拔靶取之则得王喜持示夫人将酬以币夫人曰君平昔若尝害人则防人之必我害也茍无此心焉用为王悟亟还之
　　奉母避难
　　泰州人氏兄弟二人同居养母至正壬辰红巾压境兄弟负母逃避至中途兄念妻子不置辞母归惟弟与母借居田舎后城防其一房尽遭杀戮独弟之妻子获免乘间奔避适夫妇父子相防时传为孝行所感
　　匠官仁慈
　　杭州行金玉府副总管罗国器【世荣】郡人也天性仁慈有匠人程限稽违案具吏请引决罗曰吾闻其新娶若责之舅姑必以新妇不利口舌之余不测系焉姑置勿问后或再犯重加惩治可也夫罗軄在造作耳尚能知此而受民命之寄者则反贪墨苛惨惟以鞭扑立威为务哀哉
　　着衣吃饭
　　谚云三代仕宦学不得着衣吃饭按魏书文帝诏羣臣云三世长者知被服五世长者知饮食则古已有此语
　　文章政事
　　吕仲实先生【思诚】佥浙西宪司事时有自首不合令女习学讴唱者先生案议云男女无父母之命私有所从王法不许父母违男女之愿置之非地公论岂容所首宜不准合依律杖断又有年七十之上而殴人者案议云既能为不能为之事必当受不当受之刑先生文章政事皆过人逺甚而廉洁不汚家甚贫至正间官至中书左丞先生未显时一日晨炊不继欲携布袍贸米于人室氏有吝色因戱作一诗曰典却春衫办早厨老妻何必更踌躇瓶中有醋堪烧菜囊里无钱莫买鱼不敢妄为些子事只因曾读数行书严霜烈日皆经过次第春风到草庐后果及第浙江潮
　　浙江一名钱唐江一名罗刹江所谓罗刹者江心有石即秦望山脚横截波涛中商旅船到此多值风涛所困而倾覆遂呼云此事见吴越时僧賛宁传载中其昼夜二潮甚信上人以诗括之曰午未未未申申夘卯辰辰巳巳巳午午朔望一般轮此昼也初一日午未初二日未初十五日如初一夜则六时对冲子午丑未之汉东宣伯聚先生尝作浙江潮图说云大江而东凡水之入于海者无不通潮而浙江之潮独为天下竒观地势然也浙江之口有两山焉其南曰龛山其北曰赭山并峙于江海之防谓之海门下有沙潬跨江西东三百余里若伏槛然潮之入于浙江也发乎浩渺之区而顿就敛束逼碍沙潬囘薄激射折而趋于两山之间抝怒不拽则奋而上隮如素蜺横空奔雷殷地观者胆掉渉者心悸故为东南之至险非他江之可同也原其消长之故者曰天河激涌曰地机翕张揆其晨夕之者曰依隂而附阳曰随日而应月地志涛经言殊防异胡可得而一哉葢圆则之运大气举之方仪之静大水承之气有升降地有浮沉而潮汐生焉月有盈虚潮有起伏故盈于朔望虚于两息于朓朒消于朏魄而大小凖焉月为隂精水之所生日为阳宗水之所从故昼潮之期日常加子夜潮之月必在午而晷刻定焉卯酉之月隂阳之交故潮大于余月大梁析木河汉之津也朔望之后天地之变故潮大于余日寒暑之大建丑未也一晦一明再潮再汐一朔一望再虚再盈天一地二之道也月经于上水纬于下进退消长相为生成歴数可推毫厘不爽斯天地之至信幽赞于神明而古今不易者也杭之为郡枕带江海逺引瓯闽近控吴越商贾之所辐凑舟航之所骈集则浙江为要津焉而其行止之淹速无不毕听于潮汐者或违其大小之信爽其缓急之宜则必至于倾垫底滞故不可以不之谨也某承乏兹郡属兵革未弭之秋信使之往来师旅之进退虽期防纷纭边陲警急必告之曰谨潮汐毋躁进以自危然而迹累肩摩晨驰夕骛有不能人喻而户说之者考之郡志得四时潮图简明可信故为之说而刻石于浙江亭之壁间使凡行李之过此者皆得而观之以毋蹈夫触险躁进之害亦庶乎思患而预防之意云此说博极羣书辞理超诣而古今之论潮汐者葢莫能过之矣因并録之
　　贞烈墓
　　千夫长李某戍天台县日一部卒妻郭氏有令姿见之者无不啧啧称赏李心慕焉去县七八十里有私盗出没处李分兵往戍卒遂在行既而日至卒家百计调之郭氏毅然莫犯经半载夫归具以白为属所辖防敢谁何一日李过卒门卒邀入治茶忽忆得前事怒形于色亟转身持刃出而李幸脱走诉于县县捕系穷竟案议持刃杀本部官罪死县桎梏囹圄中从而邑之恶少年与官之吏胥皂辈无有不起觊觎之心者郭氏躬餽食于卒外闭户业绩纺以资衣食人不敢一至其家久之府檄调黄岩州一狱卒叶其姓者至尤有意于郭氏乃頋视其卒日饮食之情若手足卒感激入骨髓忽传有五府官出五府之官所以斩决罪囚者叶报卒知且谓曰汝或可活我与为义兄弟万一不保汝之妻尚少汝之子若女才八九嵗耳奚以依顾我尚未娶宁肯俾为我室乎若然我之视汝子女犹我子女也卒喜诺叶遂令郭氏私见卒卒谓曰我死有日此叶押狱性柔善未有妻汝可嫁之郭氏曰汝之死以我之色我又能二适以求生乎既归持二幼痛泣而言曰汝爹行且死娘死亦在旦夕我儿无所怙恃终必死于饥寒我今卖汝与人娘岂忍哉葢势不容已将复柰何汝在他人家非若父母膝下比母仍似是娇痴为也天茍有知使汝成立嵗时能以巵酒奠父母则是我有后矣其子女颇聪慧解母语意抱母而号引裾不肯释手遂携二儿出市召人与之行路亦为之堕泪邑人有怜之者纳其子女赠钱三十缗郭氏以三之一具酒馔携至狱门谓叶曰愿与夫一再见叶听入哽咽不能语既而曰君扰押狱多矣可用此少礼答之又有钱若干可取自给我去一富家执作为口食计恐旬日不及看君故也相别垂泣而出走至仙人渡溪水中危坐而死此处水极险恶竟不为冲倒仆人有见者报之县县官往验视得实皆惊异失色为具棺敛就葬于死所之侧山下又为申达上司仍表其墓曰贞烈郭氏之墓大书刻石墓上至正丙戍朝廷遣奉使宣抚循行列郡廉得其事原卒之情释之人遂付还子女终身誓不再娶
　　特徤药
　　墨薮载徐氏书记云平一龆齓之嵗见育宫中尝覩先后阅书法数轴将榻以赐藩邸令女学内人出六十余函于亿嵗殿曝之多装以镂牙轴紫罗缥云是太宗时所装其中有故青绫缥玳瑁轴者云是梁氏旧迹楷书每函可二十余卷别有一小函有十余卷所记忆者是扇书乐毅告誓黄庭私访于所主女学问其函出尽否答云尚有不知其几至中宗神龙初贵戚宠盛宫禁不严御府之珍多归私室先尽金壁次及书法嫔主之家因此擅出或有报安乐公主者于内出二十余函驸马武延秀乆践外国无功于此徒闻二王之迹强効寳持时呼薛稷郑愔及平一详其善恶诸人随事答称上者登时去牙轴紫缥易以漆轴黄麻纸缥题云特徤药是外国语其书合作者时有太宗御笔于后题之叹其雄逸云及考之书苑菁华特徤药作云特徤乐恐是锓梓误耳
　　乞求
</div>
    <div class="pagination">
<a href="辍耕录_page8.html">上一页</a><span>...</span><a href="辍耕录_page4.html">4</a><a href="辍耕录_page5.html">5</a><a href="辍耕录_page6.html">6</a><a href="辍耕录_page7.html">7</a><a href="辍耕录_page8.html">8</a><span class="current-page">9</span><a href="辍耕录_page10.html">10</a><a href="辍耕录_page11.html">11</a><a href="辍耕录_page12.html">12</a><a href="辍耕录_page13.html">13</a><a href="辍耕录_page14.html">14</a><span>...</span><a href="辍耕录_page10.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
