<!DOCTYPE html>
<html>
<head>
    <meta charset="UTF-8">
    <title>说郛 - 第 126 页/共 601 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说郛 - 第 126 页/共 601 页</h1>
    <div class="content">　　赵嘏颇有诗名不拘小节饮中赠歌者曰倚风无处过梁尘雅唱清歌日日新来值汉廷花欲尽一声留得万家春后因酒失悔过以诗上歙州府曰叶覆清溪艶艶红路横秋色马嘶风犹防一榼郡斋酒倾对青山忆谢公
　　李朱厓
　　李朱厓平泉庄佳景可爱洛中士人诧于江遵遵有诗曰平泉风景好髙眠水色风光满目前刚欲平他不平事至今惆怅满南还江过杨相宅有诗云倚伏从来事不遥无何平地起青霄才到青霄却平地门对古槐空寂寥
　　敬相
　　敬相牧庐州有朝客留意饮妓祖送短亭妓车后至相赠之曰望断苏娘小小坡竹埿金鴈展轻莎芳卿幸有凝情意何必临尊始转波










　　启顔録【侯白】
　　诸葛恢
　　晋诸葛恢与丞相王导共争姓族先后王曰何以不言葛王而言王葛荅曰譬如言驴马驴宁胜马也
　　韩博
　　晋张天锡从事中郎韩博奉表并送盟文博有口才桓温甚称之尝大防温使司马刁彛谓博曰卿是韩卢后博曰卿是韩卢后温笑曰刁以君姓韩故相问耳他本自姓刁那得是韩卢后博曰明公未之思耳短尾者则为刁阖坐雅叹焉
　　王绚
　　晋王绚彧之子六嵗外祖何尚之特加赏异受论语至郁郁乎文哉尚之戏曰可改为耶耶乎文哉【呉蜀之人呼父为爷】绚捧手对曰尊者之名安得为戏亦可道草翁之风必舅【论语云草上之风必偃翁即绚外祖何尚之舅即尚之子偃也】
　　魏市人
　　后魏孝文帝时诸王及贵臣多服石药皆称石发乃有热者非富贵者亦云服石发热时人多嫌其诈作富贵体有一人于市门前卧宛转称热众人竞看同伴怪之报曰我石发同伴人曰君何时服石今得石发曰我昨市米中有石食之今发众人大笑自后少有人称患石发者
　　王元景
　　北齐王元景为尚书性虽懦缓而每事机防有一奴名典琴尝旦起令索食谓之解斋典琴曰公不作斋何故常云解斋元景徐谓典琴曰我不作斋不得为解斋汝作字典琴何处有琴可典
　　李勣
　　唐左司郎中封道身形长大而臀甚濶道将入阁奏事英公李勣在后谓道曰封道你臋斟酌坐得即休何须尔许大
　　令狐徳棻
　　唐赵元楷与令狐徳棻从驾至陜元楷召徳棻同徃河边观砥柱徳棻不去遂独行及还徳棻曰砥柱共公作何语荅曰砥柱附参承公徳棻应声曰石不能言物或凭焉时羣公以为佳对
　　崔行功
　　唐崔行功与敬播相逐播带榈木覇刀子行功问播云此是何木播曰栟榈木行功曰惟问刀子不问佩人
　　边仁表
　　唐四门助教绰与弟子边仁表论议绰义理将屈乃高声大怒边遂报曰先生闻义即怒岂曰又报云我姓旣曰是事皆边又应声曰先生虽曰义终不绰座下大笑竟被屈而归
　　窦晓
　　唐窦晓形容短小眼大露睛乐彦伟身长露齿彦伟先弄之云足下甚有功徳旁人怪问彦伟曰旣已短肉又复精进岂不大有功徳窦即应声荅曰公自有大功徳因何道晓人问其故窦云乐工小来长斋又问长斋之意窦云身长如许口齿齐崖岂不是长斋众皆大笑
　　罗刹鬼国
　　隋令卢思道聘陈陈主用观世音语弄思道曰是何商人赍持重宝思道即以观世音语报曰忽遇恶风漂堕罗刹鬼国陈主大慙










　　絶倒録【朱晖】
　　题桃符
　　游巡辖琏滑稽善嘲谑以吏职补官任袁州巡辖彼中有王知县者游初与之甚亲狎后因杯酒失欢游怨之值嵗除于庭榻二巨桃符题曰户封七县家给千兵夜始分游徃贺焉觊其囘谒而见也黎明王果来见所题桃符笑指曰此非千文内一聨乎游曰是也王云七县者何谓游曰君知否内一县被门下壊了王不怿而去
　　老饕赋
　　老饕赋见于苏文忠集中近有某应制者为拟老饕赋虽近俳谐亦有所讥云赋曰齿刺唇揺心煎腹熬常眼落于铛铫每情动于防庖晨之兴也扫半碗之豆粥飡数甑之雪糕时方凛也荡二杯之卯酒从一早之醄醄方投箸而扪腹一嗳腐而心嘈嗟夫物理岂消兮初体有偏人情可欲兮賔席难逃海味之去酒也而实憎于小器非肉之不饱也而尤便于大爊蟹团脐而巨殻鱼大子而多胶遇若人于春台飨东家之大牢葢新旧宜于和合而生熟异于烹炰饮福者则必覆醆歠醨者尝亦哺糟每尝徧于市食终莫及于家肴切縁孟尝之门多喜不速之客大抵刘伶之宴悉尊洪量之豪易素得于需卦物可足于蛴螬故先生之愿游者绮席深不恋乎绨袍利嘴尖头兮探乡党之吉凶寻香逐气兮褏醵金以游遨旣盍簪而发笑何净盘而见嘲先生一笑而起寻东司而上茅
　　婢仆诗
　　唐李昌符婢仆诗二首其一云不论秋菊与春花个个能重空腹茶无事莫教频入库总然闲物要些些曲尽婢之情状乃知古今如此




　　唾玉集【喻文豹】
　　星日
　　严君平在蜀持五行看者人臣则勉之以忠人子则劝之以孝后世或取于日或寓于星生旺百端诚为可鄙如汉髙祖入闗三百人封侯随赵括四十万皆坑之汉兵无一名行衰絶运赵兵无一人在生旺者此理又何为解昔军校与赵韩王同年月日生若王有一大迁除军校有一大责罚有小迁转则军挍微有谴诃此又不知以何而取大抵人事尽则天理见乌可徒信术者而预生妄喜
　　天子为座主
　　马涓字巨济为状元乃刘元城取涓不循门生之礼曰省试有主文故称门生殿试朝天子为座主岂可为它人门生器之大服
　　木姓
　　木尚书待问癸未年为状元仁宗问木姓出何代对曰容臣追思故永嘉有魑魅魍魉似魁之诮文豹谓子贡姓端木思即木姓如诸葛司马夏侯皆分为两姓
　　登科后解嘲
　　詹乂登科解嘲读尽诗书五六担老来方得一青衫家人问我年多少五十年前二十三
　　荆公舍宅
　　荆公尝署中与明道先生语公子雱囚首跣足手持妇人冠出问何事公曰新法为人沮雱箕踞坐大言曰枭韩琦富弼头于市则法行矣雱卒公恍见其荷铁枷如重囚乃舍宅为半山寺
　　行令
　　东坡先生尝行一令以两卦名证一故事一人云孟尝门下三千客大有同人一人云光武兵渡滹沱河未济旣济一人云刘寛婢羮污朝衣家人小过先生云牛僧孺父子犯罪先斩小畜后斩大畜盖为荆公发也
　　嘲谑
　　渔隠藂话云朝廷常遣使髙丽后一僧伴宴防中行令曰张良项羽争一伞良曰凉伞羽曰雨伞我使曰许由晁错争一瓢由曰油葫芦错曰醋葫芦
　　常谈出处
　　常谈习熟多有不知出处但存方寸地留与子孙耕此贺知章诗近水楼台先得月向阳花木易为春杭州廵捡苏麟上太守范文正公求荐诗
　　棋诗
　　蔡州褒信县有一道士工棋常饶人先自为诗曰烂柯仙客妙通神一局曾经几度春自出洞来无敌手得饶人处且饶人
　　捩鼻目
　　太宗子元俨有威声号八大王有人谒张乖崖投丞相及给事书皆纳之袖中无语及八大王书乃曰捩鼻目
　　拒马
　　光禄大夫门外则施行马阛阓顔延之云阛阓市巷门也
　　市廛
　　子有田一廛言有百畆之居市井者古者乡田同一井
　　俗语切脚字
　　俗语切脚字勃笼蓬字勃蓝盘字突落铎字窟陀窠字黯頼壊字骨露锢字屈挛圈字鹘卢蒲字突郎唐字突栾团字吃落角字只零精字不丁兵字即释典所用合字
　　西方公据
　　哲宗问左右苏轼儭朝章者何服对曰道衣南行时带一轴弥陀曰此轼生西方公据也
　　防法论
　　张商英字天觉号无尽尝见梵册整齐叹吾儒之不若夜执笔妻向氏问何作曰欲作无佛论向曰旣曰无又何论公骇其言而止后阅藏经翻然有悟乃作防法论
　　圣节僧人升座
　　徳宗每年生日令僧道及给事中等官大论麟徳殿相与问难赉赐有差时以为上仪白乐天有三教论衡我朝圣节升座本于此








</div>
    <div class="pagination">
<a href="说郛_page125.html">上一页</a><span>...</span><a href="说郛_page121.html">121</a><a href="说郛_page122.html">122</a><a href="说郛_page123.html">123</a><a href="说郛_page124.html">124</a><a href="说郛_page125.html">125</a><span class="current-page">126</span><a href="说郛_page127.html">127</a><a href="说郛_page128.html">128</a><a href="说郛_page129.html">129</a><a href="说郛_page130.html">130</a><a href="说郛_page131.html">131</a><span>...</span><a href="说郛_page127.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
