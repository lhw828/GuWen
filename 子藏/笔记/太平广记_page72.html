<!DOCTYPE html>
<html>
<head>
    <meta charset="UTF-8">
    <title>太平广记 - 第 72 页/共 228 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平广记 - 第 72 页/共 228 页</h1>
    <div class="content">




　　太平广记卷一百八十五
　　钦定四库全书
　　太平广记卷一百八十六
　　铨选二
　　斜封官　　　卢従愿　　　韦抗
　　张仁愿　　　杜暹　　　　魏知古
　　卢齐卿　　　王丘　　　　崔琳
　　裴光庭　　　薛据　　　　李林甫
　　张说　　　　张奭　　　　杨国忠
　　陆贽　　　　郑余庆　　　裴遵庆
　　李绛　　　　李建　　　　崔安潜
　　斜封官
　　唐景龙年中斜封得官者二百人従屠贩而践髙位景云践祚尚书宋璟御史大夫毕构奏停斜封人官璟构出后见人彭卿受斜封人贿赂奏云见孝和怒曰我与人官何因夺却于是斜封皆复旧职伪周革命之际十道使人天下选残明经进士及下村教童博士皆被捜不曾试练并与美职尘黩士人之品诱恱愚夫之心庸才者得官以为荣有才得官以为辱昔赵王伦之簒也天下孝庑秀才茂异并不简试雷同与官市道屠沽亡命不轨皆封侯略尽太府之铜不供铸印至有白版侯者朝防之服貂者大半故謡云貂不足狗尾续小人多幸君子耻之无道之朝一何连也惜防【出朝野佥载】
　　虑従愿
　　景云元年卢従愿为侍郎精心条理大称平允其有冒名为选虚增功状之皆能擿发其事典选六年颇有声称时人曰前有裴马后有卢李裴即行俭马谓戴李谓朝【出唐防要】
　　韦抗
　　景云二年御史中丞韦抗加京畿桉察使举奉天县尉梁升卿新丰尉王倕金城县尉王水华原县尉王焘为判官其后皆著名位【出唐防要】
　　张仁愿
　　景云二年朔方总管张仁愿奏用监察御史张敬忠何奕长安县尉寇泚鄠县尉王易従始平县主簿刘体微分判军事义乌县尉晁良贞为随军后皆至大官【出唐防要】
　　杜暹
　　景云二年卢従愿为吏部侍郎杜暹自婺州叅军调集补郑县尉后暹为户部尚书従愿自益州长史入朝暹立在卢上谓之曰选人定何如卢曰亦由仆之藻鉴遂使明公展千里足也【出唐防要】
　　魏知古
　　先天元年侍中魏知古尝表荐洹水县令吕太一蒲州司功叅军齐澣右内率府骑曹栁泽及为吏部尚书又擢宻县尉宋遥左补阙晖封希顔伊阙县尉陈希烈其后咸居清要【出唐防要】
　　卢齐卿
　　开元元年卢齐卿为幽州刺史时张守珪为果毅特礼接之谓曰十年内当节度果如其言也【出唐防要】
　　王丘
　　开元八年七月王丘为吏部侍郎擢山隂尉孙逖桃林尉张镜防湖城丞张晋明进士王泠然李昻等不数年登礼闱掌纶诰焉【出唐防要】
　　崔琳
　　十一年十二月吏部侍郎崔琳铨日收选残人卢怡裴敦复于号卿等十数人无何皆入台省众以为知人【出唐防要】
　　裴光庭
　　开元十八年苏晋为侍郎而侍中裴光庭每过官应批退者但对众披簿以朱笔防头而已晋遂牓院门下防头者更引注拟光庭以为侮已不恱时有门下主事阎鳞之为光庭腹心専主吏部过官每鳞之裁定光庭随口下笔时人语曰鳞之口光庭手【出唐防要】
　　薛据
　　开元中薛据自恃才名于吏部参请授万年录事诸流外官共见宰执诉云录事是某等清要官今被进士欲夺则某等色人无措手足矣遂罢【出摭言】
　　李林甫
　　自开元二十年吏部置南院始悬长名以定畱放时李林甫知选寕王私谒林甫曰就中乞一人林甫责之于是榜云据其书判自合得畱缘属寕王且放冬集【出国史】
　　张说
　　中书舎人张均知考父左相张说知京官考特注曰父教子忠古之善训祁奚举子义不务私至如润色王言章施帝载道参坟典例絶常功恭闻前烈尤难其任岂以嫌疑敢挠纲纪考上下【出宗实录】
　　张奭
　　苗晋卿典选御史中丞张倚男奭参选晋卿以倚子思恱附之考等第凡六十四人奭在其首苏考蕴者为蓟令乃以选事告禄山禄山奏之宗乃集登科人于花蕚楼前重试升第者十无一二奭手持试纸竟日不下一字时人谓之拽白上大怒贬倚敕曰庭闱之间不能训子选调之际乃以托人天下为戯谈晋卿贬安康【出卢氏杂说】
　　杨国忠
　　天寳十载十一月杨国忠为右相兼吏部尚书奏请两京选人铨日便定畱放无少长各于宅中引注虢国姊妹垂帘观之或有老病丑陋者皆指名以笑虽士大夫亦遭斥耻故事兵吏部注官讫于门下过侍中给事中省不过者谓退量国忠注官呼左相陈希烈于坐隅给事中行列于前曰既对注拟即是过门下了希烈等腹诽而已侍郎韦见素张倚皆衣紫与本曹郎官藩屏外排比案牍趋走语事乃谓帘中杨氏曰两个紫袍主事何如杨乃大噱选人郑某附防其旨与二十余人率钱于勤政楼设斋帘为国忠立碑于尚书省南所注吏部三铨选人専务鞅掌不能躬亲皆委典及令史孔目官为之国忠但押一字犹不可遍【出唐续防要】
　　陆贽
　　贞元八年春中书侍郎平章事陆贽始复令吏部每年集选人旧事吏部每年集人其后遂三数年一置选选人并至文书多不可寻勘眞伪纷杂吏因得大为奸巧选人一蹉跌或十年不得官而官之阙者或累嵗无人贽命吏部分内外官员为三分计阙集人嵗以为常其弊十去七八天下称之【出唐防要】
　　郑余庆
　　宣平郑相之铨衡也选人相贺得入其铨刘禹锡曰予从弟某在郑铨注湖州一尉唱唯而出郑呼之却回曰如公所试塲中无五六人一唱便受之此而不奬何以铨衡公要何官去家穏便曰家住常州乃注武进县尉选人翕然畏而爱之及后作相过官又称第一其有后于鲁也又云陈讽张复元各注畿县请换县允之既而张却请不换郑牓子引张才入门已定不可改时人服之【出嘉话录】
　　裴遵庆
　　裴遵庆罢相知选朝廷优其年徳令就第注官自宣平坊牓引士子以及东市两街时人以为盛事【出国史补】
　　李绛
　　长庆初吏部尚书李绛议置郎官十人分判南曹吏人不便旬日出为东都畱守自是选曹成状常速毕【出国史补】
　　李建
　　李建为吏部郎中常曰方今秀茂皆在进士使仆得志当令登第之嵗集于吏部使尉紧县既罢复集稍尉望县既罢乃尉畿县而升于朝大凡中人三十成名四十乃至清列迟速为宜既登第遂食禄既食禄必登朝谁不欲也无淹翔以守常限无纷竞以来奔防下曹得其循举上位得其更厯就而言之其利甚博议者多之【出国史补】
　　崔安潜
　　崔安潜东洛掌选时选人中不能显其名姓窃顾云啓事投献者崔公不之知大赏叹召之与语便注一超资县令后有人白崔公方悔【出卢氏杂说】













　　太平广记卷一百八十六
　　钦定四库全书
　　太平广记卷一百八十七
　　职官
　　宰相　　　　上事　　　　苏瓌
　　两省　　　　独孤及　　　参酌院
　　阳城　　　　吕温　　　　韦绚
　　李程　　　　杂説　　　　御史
　　同州御史　　崔防　　　　严武
　　押班　　　　台门　　　　歴五院
　　韩臯　　　　杂説　　　　使职
　　尚书省　　　崔日知　　　度支
　　桞辟　　　　省桥　　　　秘书省
　　鱼袋　　　　莎防
　　宰相
　　凢拜相礼絶班行府县载沙填路自私第至于子城东街名曰沙堤有服假或问疾百僚就第有司设幕次排班元日冬至立仗大官皆偹珂伞列烛有五六百炬谓之火城宰相至则皆扑灭以避之宰相判四方之事有都堂处分有司有堂帖下次押名曰花押黄敕既下小异同曰黄帖宰相呼为堂老初百官早朝必立马建福望僊门外宰相则于光宅车坊以避风雨元和初始置待漏院【出国史补】
　　上事
　　凢中书门下并于西省上以便礼仪五品以上宰相送上乃并卿参【出国史】
　　蘓瓌
　　景龙三年蘓瓌除尚书右仆射时公卿大臣初拜官者例计献食名曰烧尾瓌因侍内宴作大匠宗晋卿谓曰拜仆射竟不烧尾岂不善邪帝黙然瓌奏曰臣闻宰相者主隂阳天理物今粒食踊贵百姓不足臣见宿卫兵至有三日不得食者臣愚不称职所以不敢烧尾【出谈賔録】
　　两省
　　谏议无事不入每遇入省有厨食四孔炙中书舍人时谓宰相判官等相亲嫌不拜知制诰为脚又云不由三字拜中书舍人者谓之挞额裹头其制诰之本出自王言皆人主所为故汉光武时第五伦为督铸钱掾见诏书而叹曰此圣明主也一见决矣近者凡有诏敕皆责成羣下褒贬之言哲王所慎凡百具僚王公卿士始褒则谓其珪璋特达善无可加旋有贬黜则比以斗筲下才罪不容责同为一字之行固出君上之言愚智生于倐忽是非变于俄顷葢天子无戱言言之茍失则取尤天下【出卢氏杂説】
　　独孤及
　　独孤及求知制诰试见元载元知其所欲迎谓曰制诰阿谁堪及心知不我与而与他也乃荐李纾时杨炎在阁下忌及之来故元阻之乃二人力也【出嘉话録】
　　参酌院
　　长庆初穆宗以刑法为重每大狱有司断罪又令给事中中书舍人参酌出入之百司呼为参酌院【出国史补】
　　阳城
　　阳城居夏县拜谏议大夫郑锢居阌乡拜拾遗李周南居曲江拜挍书郎时人以转逺转髙转近转卑【出国史补】
　　吕温
</div>
    <div class="pagination">
<a href="太平广记_page71.html">上一页</a><span>...</span><a href="太平广记_page67.html">67</a><a href="太平广记_page68.html">68</a><a href="太平广记_page69.html">69</a><a href="太平广记_page70.html">70</a><a href="太平广记_page71.html">71</a><span class="current-page">72</span><a href="太平广记_page73.html">73</a><a href="太平广记_page74.html">74</a><a href="太平广记_page75.html">75</a><a href="太平广记_page76.html">76</a><a href="太平广记_page77.html">77</a><span>...</span><a href="太平广记_page73.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
