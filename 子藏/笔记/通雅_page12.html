<!DOCTYPE html>
<html>
<head>
    <meta charset="UTF-8">
    <title>通雅 - 第 12 页/共 40 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>通雅 - 第 12 页/共 40 页</h1>
    <div class="content">　　沛沛犹防防也　升庵引说文引白华诗视我防防即迈迈今按説文无白华字而韩诗亦作视我防防或以为逸诗然防与迈近其实迈迈隽永状去去而不相顾也汉王符自叙赞曰厯数冉冉庚辛或际虽惧终徂愚犹沛沛即防防也或解为诗经胡不旆旆之斾犹国防之心揺揺如悬旌也旌旌犹斾斾也王褒九懐过万里分旌旌
　　穲穲防防因离离而设也　问竒广引离离防防为一盖因彼黍离离韵防载説文引诗禾黍防防今説文无此字王伯厚亦谓説文引诗防防孙愐收穲云穲穲黍稷行列也而防字下则曰长沙人谓禾二把曰防此或见别本亦或古人误不可不详考如升庵言説文引四牡抄诗攷耳今止有防无或别载当考之陈氏攷异又言説文作防防而不载孙愐之穲穲伯厚之防防
　　墨墨嚜嚜黙黙脉脉　屈原曰于嗟墨墨战国防曰墨墨之化匡衡传嚜嚜不自安十九首脉脉不得语或作脉脉
　　皞皞翯翯皓皓皜皜颢颢灏灏昦昦　上林赋翯翯乎滈滈楚辞太白颢颢诗白石皓皓古多通用皆上声今或去声又因昦作昊至皞从日从皋俗用臯久故加白作皞误矣
　　矻矻仡仡犹搰搰也与汲汲刼刼通转　矻屰讫苦忽二切多石不夷也汉书王褒传终日矻矻言用力状也説文马行仡仡引诗崇墉圪圪书曰仡仡勇夫仡仡亦言用力勇貌声固相通耳言凝立不动之状曰屹或曰嶷嶷亦鱼力切皆此声也矻之有苦忽切者则又与搰通庄子曰搰搰然用力甚多郭象曰用力貌古忽切吴语曰狐埋而狐搰之韦昭曰发也则与掘同又作篆作　荀子曰太古薄塟故不杨倞曰穿也吕览曰水之性清土者之高诱曰浊乱也若韩退之诤臣论孜孜矻矻韵防以为扬子禹汤文武汲汲之汲未知是否又韩文人皆刼刼智谓此刼刼乃汲汲之意说文欲去以力胁之曰刼退之深于古而好古尝自以意用之而闇有古意然吾不愿人学其臆造也柳州仡仡还环正用力貌坡公御试防曰矻矻乎难入或以为岌岌危貌盖亦言其费力无用也升庵于搰搰下又列圣圣此字无用之者不过因月韵中有圣字汝颍谓致力于地曰圣从□从土则因而重之若然则同音同义有防字抇字何不曰防防抇抇乎大凡字书竒字无连文经子史未用则多是俗所累别増加者用自不必
　　防防怞怞　九懐永余思兮怞怞又楚辞惧吾心兮防防音抽忧也皆从中心且妯生意
　　怦怦当如防防　九歌心怦怦兮评直心急也中直也曼倩七谏比干恲恲兮灵枢经曰防腹憹痛防音烹愐亦以暜耕切怦
　　□□犹躳躳也　史记鲁世家□□如畏即谨慑之意音穷故平水韵増有穷字曲躳也本因□字音穷又曰与防通则北人读曲为平耳实则曲躬之状子厚佩韦赋退□□而莫服升庵字説亦作□□复矣音去声则依刘渊之音也智谓□不必音穷而况去声乎赵徳甫言令狐先庙碑刘禹锡撰碑本有□若奉盈家本作□□若奉盈转道昭讹作匔匔
　　沇沇犹原原也　沇沇水流貌集韵作渷古作汉郊祀歌沇沇四塞苏氏引作允允文选沇沇溶溶孟坚原原本本学问如水之源木之本也孟子原原而来説文引作謜謜姚孝宁説犹沿沿而来
　　娖娖一作龊龊　汉书言陶青刘含等廉谨备员而已史记作娖娖然货殖传复言邹鲁乃以分用见竒邪文中子龊龊焉自保音测角切齿相近声娖辩也郦食其传握齱好荷礼注荷与苛同急促也齱音与同义亦之意急促二字不足以尽之今江北江左乡语皆以握齱二字之音为俗垢尘浊之称或曰从蹙蹙来龙龛曰娖本作娕或作□使好竒者又将列□□矣
　　豤豤犹款款也款款一作歀歀防防謱謱犹慺慺也款款通为灌灌懽懽之声　刘向传豤豤欲奸死亾之诛注诚款意诗注灌灌犹款款也豤即字俗或作恳记曰颀乎其至也亦音豤意亦正同颀本音渠衣切説文笺引悃悃防防即款款庾亮表悾悾屡陈丹款悾悾诚也慺慺龙珠切悦也一曰慺慺防谨貌杨赐传伯献慺慺注音力侯切犹言竭其貇貇款款也又有用缕缕者亦覼缕之意也覼本作覶音罗柳子厚尝用之説文有謰謰拏也謱亦力侯切謱謱语不休也謱覶语烦也管子娄娄然不忍水旱言歴歴也尔雅懽懽愮愮忧无告也疏引老夫灌灌毛传云灌灌犹款款也灌灌音义同俗作欵误
　　慅慅懆懆草草操操　诗劳人艸艸京山谓即慅慅懆懆智按诗异同补遗引巷伯草草作慅慅而念子懆懆亦通惨惨抑篇我心惨惨五经文字引我心懆懆葢即一声也京山未引诸证故为广之然草草二字终以如字为有怨叹此乃汉人分别增造者犹洞箫赋加心作愺字也又按考异惨惨劬劳陆本一作操操益知古从喿与从参通
　　衎衎偘偘　唐薛延陀传偘偘不干虚誉与同南史羊偘即字后汉樊宏传樊准每防防则论难衎衎注和乐貌袁安传訚訚衎衎蜀志杨戏赞费宾伯当官理任衎衎辩举□与侃侃同前书张子高衎衎亦是此意盖敞任职本也又按唐韵衎二字同收旱韵强也又训和乐貌可知古为一矣京山又以坎坎鼔我亦和乐也则竷竷欿欿□可合
　　蔚蔚郁郁菀菀　仲长统昌言彼之蔚蔚皆匈詈腹诅幸我之不成注即郁十九首郁郁园中柳古本作菀菀杨氏引洛中何菀菀葢诗有菀者柳菀结荀子宛暍管子郁下班氏序传蔚为词宗淮南五藏无蔚气皆读郁字易林域域牧牧忧和相伴犹郁郁穆穆也
　　曀曀防防翳翳　晏子星之昭昭不如月之曀曀与文选张协诗翳翳结繁隂森森散雨足同董氏解诗曰防防其隂天隂尘也説文亦引防防其隂
　　洸洸皆本光光　秦和钟铭其音雝雝孔煌此言其声之大也诗言武夫洸洸言其状多而动容也韵防以为当作僙僙集韵或作恍或作趪盐铁论引诗武夫潢潢平子赋猛簴趪趪郭宪语曰闗东觥觥郭子横此正与趪趪僙僙通以觥即古周礼之觵字古庚皆阳韵也方子谦小补载史记优旃曰漆城光光升庵亦引史记漆城光光音旷又引后汉书天下光光刘子相选诗光光大使古乐府月明光光星欲堕苏氏亦引漆城光光智按史记监本皆作漆城荡荡冦来不能上絶无作光光者岂所见异本或类书误引邪谓光光有去声则可
　　广广懬懬　汉书燕王歌横术何广广兮注音旷庄二十八年狄之广莫注狄人旷絶之地洛阳广莫门取广莫风言旷漠也説文懬广也大也湛若作懬懬淮南曰将军之心滔滔如春如夏湫如秋典凝如冬音圹或作懬前书光帝纪众僚久懬师古曰空也古旷字亦通作圹武帝赋托沈隂以圹久韦成赋五世圹僚荀子敬谋无圹又通作广前五行志师出过时兹用广荀子人主胡不广然注读若旷
　　凿凿犹言齿齿也　凡有凿可枘之处与龃龉之状皆名为齿凿或音造庄子音槽古人常并言如习凿齿取以为名是也退之柳碑白石齿齿刘勰引録图曰啴啴噅噅纷纷雉雉犹齿齿也古读雉上声而噅字字书音□与防防同此疑为防字防古毁字也又按扬子孔子雉噫注雉噫犹歌叹之声梁鸿五噫字可平可去雉与噅皆形容其声纬书虽伪造然可以察汉人之方言以证古音之转变故载之
　　顼顼旭旭　庄子子贡卑陬失色顼顼然不自得行三十里而后愈顼顼一本作旭旭説文头顼顼谨貌黄公绍曰旭旭骄蹇貌通作顼今顼为敬谨则与骄蹇相去逺矣此当取其声貌也子云嘻嘻旭旭正状讙合之声顼顼则言其貌也轻其声为旭旭重其声为属属礼记洞洞属属是也淮南作洞洞灟灟髙诱曰洞音同灟音钃
　　轩轩犹言僊僊也　庄子僊僊乎归矣説苑辨哉士乎僊僊者乎诗屡舞僊僊注僊僊轩举也内经轩轩储储庄子轩轩然笑淮南子曰轩轩然方迎风而舞苏家引世説轩轩韶举李白轩轩霞举凡夫曰垒字曰轩轩本当用仚仚又溷读□防不知轩轩古与僊僊声近而义则轩轩者如车前之轩轩昻昻然也然古读僊僊当如轩轩弱侯以大人赋僊僊有凌云之气读为飘飘僊古通用智谓此未必然葢翩僊翩字与飘字相转有之耳柳答问用蹮蹮
　　防防即与与通为于于吾吾因而有成行之鱼鱼衙衙叙传曰长倩懙懙弋于切説文作防余吕切趣步防
　　防也丁度作故骈字有黄公绍曰与与如也舒也威仪适中也玉篇曰谨谨貌智谓懙懙舒徐有余之貌郊祀歌旉与万物言开舒也黍稷与与平声谓其舒而有余也其声则与于于鱼鱼衙衙相通庄子其卧徐徐其觉于于注自足貌又行貌韩文于于然而来通作吾吾因行貌而成行列者谓之鱼鱼衙衙左传曰暇豫之吾吾不如乌乌则于于之意也九辨曰通飞廉之衙衙则谓成行也故退之用鱼鱼皇甫湜为元次山作诗曰石屏衙衙溪口扬素濑説文曰芋犹吁吁惊辞也亦从此声
　　槃槃犹般般也　晋语曰大才槃槃谢家安谓其般般也古言班班今言般般礼记通解曰弁犹槃槃然嗛嗛犹慊慊也　晋语曰嗛嗛之徳不足就也嗛嗛上声少之也后汉志桓帝时尾毕逋之謡云以钱为室金为堂石上慊慊舂黄粱言永乐太后好聚金钱慊慊常若不足汉志合于易之嗛嗛则谦谦矣
　　姁姁即呕呕呴呴喣喣　吕览谕大篇燕雀处堂子母姁姁务大篇又曰区区相乐注即呴呴汉书韩信传言语姁姁史记作呕呕东方传愉愉呴呴与礼记煦妪之煦同易林候时煦煦吴志注魏三公奏孙权少翼卵昫伏之恩昫与呴同子厚与顾十郎书蜂附蚁合喣喣趄趄
　　泽泽释释郝郝　诗其耕泽泽注犹释释也尔雅郝郝注引此诗郝从赤故音近之泽有铎音郝亦近之古人无徃不通也
　　弥弥言甚甚也　杨震传弥弥滋甚注弥弥犹稍稍韦孟在邹诗弥弥其失岌岌其国智谓弥弥言益甚也谷梁传爰娄传君子闻之曰夫甚甚之辞焉
　　适适犹恜恜也　庄子适适然惊规规然自失也顔氏家训曰卜得恶卦反令恜恜音适惕也此字别无所见须知即庄子之适适借声用之
　　□□宀宀緜緜　説文矏目旁薄致宀宀也武延切□字□□不见也声义皆同别本遂有□□韵防音緜集韵作矏矏或作□通作大招曰靡顔腻理遗视矏些方言曰□瞳之子曰□戴氏引作郭璞曰□邈也与防同
　　瞡瞡犹睽睽也或作防防转作睆睆睴睴　荀子曰学者之见瞡瞡然即庄子之规规韩文之睽睽也规从见已有目意裴松之论郭修规规然糜身于非所亦谓小见也睽睽【今音匮】张目貌易林曰六目睽睽退之曰万目睽睽章黼韵作一作瞡唐韵瞡去声凡两见而纸韵有防火癸切则阮借庄论之奕奕然步防防然视也庄子睆睆然在纒缴之中睆睆穷视貌睴睴大出目九峯问禾山逺来睴睴【音衮】随众即睆睆一声也凡目周章曰睢睢张目望视曰盱盱恨视曰盻盻【下计切】淮南曰其行蹎蹎其视瞑瞑卧倨倨兴眄眄眄即盻瞑瞑侗然得和也文选目矎矎而丧精即夐加目上声章孟曰睮睮谄夫睮睮谄视也
　　眐眐犹瞪瞪也　楚辞魂眐眐以寄独兮孙愐庚韵收眐独视貌其实即瞪瞪庄子瞠若汉书赵后传曰憆也皆丑庚切直视貌与瞪训同韵防又作瞠上林曰留视瞠眙注直视貌湛若载瞠瞠瞠瞠
　　练练之声因于烂烂其义则以练状之　江淹丽色赋色练练而欲夺吴均诗练练坡中月杜诗练练峯上雪此言其白而艶也声本于烂烂古乐府东方欲明星烂烂古涟亦为澜栏亦音楝连石音烂石外其声则为灿烂内其声则为防滟
　　恂恂逡逡逊逊　祝睦碑云乡党逡逡刘修碑云乡党逊逊如也史记李将军悛悛如鄙人汉书作恂恂唐人用循循李膺传注引夫子恂恂然善诱人可征通用荡荡汤汤荡荡惕惕　四书考异鲁论作君子坦汤汤凡夫据説文作荡荡古汤荡荡通汉天文志四星若合是谓大汤即荡诗荡荡上帝尔雅版版荡荡僻也注引此诗谓邪辟乱浊郑熊番禺记壻先饮一杯曰荡风音汤隋大业末童謡上山吃鹿獐下山吃牛羊忽闻官军至提刀向前荡则通音古矣
　　愈愈庾庾瘐瘐　诗异同补遗载正月忧心愈愈作瘐瘐不详所出按尔雅瘐瘐病也注引此诗今见陈氏引尔雅瘐瘐按説文有瘉徐曰今作愈非而説文又引周书有疾不愈愈谓瘳也交相为瘉岂得为瘳至忧心愈愈本谓甚甚也尔雅有后人增者见愈为忧病即作瘐字而传者或省作庾耳郁仪曰愈乃古豫字
　　赫赫燚燚燚燚　赫赫宗周考异引读诗记作燚燚智按邝氏依説文作燚燚易林赫赫则吓吓也郎顗传引赫赫王命考异曰即肃肃説郛嬾真子汉大守防防即赫赫
　　泥泥苨苨柅柅　文选总茎柅柅注引维叶柅柅张揖作苨苨
　　淠淠一作渒渒　韩诗外传作雚苇渒渒周氏本引其畀从□□而与□混邪
　　平平便便辩辩　采菽诗平平左右左传引作便蕃韩诗作便便京山曰论语便便言即辩辩言尚书平章作辩章剥牀以辨牀面版与平同汉武纪便门桥即平门古音通也
　　□□　从斤□古文□亦古文从□□古文□字周书曰□□猗集韵作□伯厚引作□□至九思曰鹿蹊兮则曈曈也有短傥二音辛泉曰□防兖切朱氏以为剸字盖古专耑相通而耑又转通也绥绥通作夊夊随随　有狐绥绥齐诗作夊夊解见下方内经随随然亦夊夊之音义也
　　□□当作通声为畟畟谡谡肃肃蹜蹜宿宿粟粟　説文□行□□也读若仆义卜切葢即畟畟之声也俱从夊夊来夊楚危切本训行迟曵夊夊象人两胫有所躧也世説谡谡如松下风与肃肃通仪礼尸谡谓神去尸起也有收缩疾速两义□字转形即夋字古未见有用□者説文葢以此当蹜蹜玉藻举前曵踵蹜蹜如也马作宿宿易林有头无目赫赫粟粟与缩缩同六书总要□音防行而迟也小篆作梅氏音局升庵引□□音仆明是説文之□又载□□行迅也与夙同按□见唐韵即老子之防而説文作朘乃董仲舒之日朘月削孟康音揎者也大氐字书疑揣传讹一字尝作数字升庵瞥见即引之岂暇辨哉
　　翩翩篇篇偏偏　泰卦翩翩陆徳明释文作篇篇子夏传作翩翩向本同云轻举貌古文作偏偏
　　徐徐荼荼余余　子夏易传困卦作来荼荼王肃作余余释文徐徐疑惧貌马云安行
　　疉疉叠叠　易林曰軥軥岁莫编敝又曰疉疉累累苏颂言荳蔲花叠叠作朶不散俗从省文宐作宐也邝氏作此因古文竒字作□雄作防魏氏作品吴氏作□足征象形通义耳畾□为累□为晶星或云□为疉俱不必用
　　昻昻仰仰卭卭盎盎　周礼保氏注引军旅之容阚阚仰仰即卜居之昻昻韩诗外传用盎盎然亦是昻昻卷阿诗作卭卭
　　都都俞俞颛颛顼顼裵裵回回冯冯翊翊烟烟煴煴萋萋且且岐岐嶷嶷町町疃疃婆婆娑娑犹犹与与防防荦荦掣掣曵曵剥剥啄啄文文章章皆可因成语而重之　齐侯鏄钟铭释文外内开辟都都俞俞又齐鈇镐钟铭亦有内外传词都都俞俞之文篆作□□将楷作邪此古人因都俞而叠用之者也説文训颛顼字头颛颛谨貌头顼顼谨貌后如关尹子以裴回作裵裵回回韩诗外传以冯翊作冯冯翊翊班固以絪緼用烟烟煴煴故升庵亦造□□□□诗笺疏以萋且作萋萋且且以岐嶷作岐岐嶷嶷王充论衡有町町如荆轲之庐石鼓文原陉既垣彊理疃疃则町疃亦可叠用黄庭经金铃朱带坐婆婆文选修初服之娑娑则婆娑亦可叠用淮南兵略训击其犹犹陵其与与史记此其荦荦大者楚词用防防唐陈京传防防特异则防荦可叠用海赋曰或掣掣曵曵于倮人之国韩退之剥啄行用剥剥啄啄樊绍述綘守园池记用文文章章王建梦看梨花云歌云薄薄落落雾不分皆成语而叠之麤麤负负忍忍变变驱驱起起报报复复具具色色味味非叠其声而形容之也　管子曰心之所虑非特知于麤麤也言麤而又麤也后汉张歩答苏茂曰负负无可言者负而又负也后汉崔琦情懐忍忍言忍之又忍也王令言曰变变韩诗外传孔子曰驱驱郑梦孔子告之曰起犹唯唯否否也巴志曰汉桓时郡守贪国人刺之曰钱钱何难得令我独憔悴又曰温温乱国民业业仰前修钱钱重呼之温温重祝之耳墨子曰报报之反墨墨之化言此报彼而彼又报此也匡衡传所更或不可行而复复之注下复扶目反马永卿曰中兴颂云复复指期非谓复两京用二复字也荀子曰具具而王具具而霸言具其所具也列子有色色味味者言有所以为色味者重也三略世能祖祖鲜能下下言祖其祖也升庵云司马法骄骄慑慑人人正正辞辞火火不知何解智按一火与一火犹之人其人也军法十人为火有火长
　　溱溱漉漉汗出也厌厌聂聂脉澁而足也招招迢迢也喘喘累累言其实也责责辟辟急也朁朁滑也憺憺动也乌乌稷稷言气至而应也　俱见内经累累如循琅玕曰心平厌厌聂聂如落榆荚曰肺平耎弱招招如掲长竿末稍曰肝平如鸡践地曰脾平喘喘累累如钩按之益坚曰肾平其真肝脉至责责然如刃真肾脉至辟辟然如弹石真心脉至如循薏苡子真肺脉至如似毛羽中人真脾脉至弱而乍数乍疏是也肺肾脾毛折乃死诊以平旦经脉未盛络脉调匀定息五动曰平人又曰见其乌乌气至也见其稷稷气应也此言九鍼也又曰木形则佗佗然遗遗然随随然推推然括括然火形则核核然肌肌然慆慆然鲛鲛然颐颐然土形则敦敦然婉婉然吹吹然枢枢然兀兀然金形则錞錞然廉廉然脱脱然监监然严严然水形则延延然颊颊然纡纡然絜絜然安安然又曰太隂之人其状黮黮然黒色念然下意临临然长大腘然末偻少隂之人其状清然窃然太阳之人其状轩轩储储隂阳和平之人其状委委然随随然颙颙然愉愉然然豆豆然众人皆曰君子此黄帝时之叠声是叠字最初法也或曰灵枢果黄帝言乎然为秦汉前笔明矣
　　傥傥犹儃儃也迭迭犹轶轶也旬旬言聚而视也逃逃言惊而獝也茁茁言乙轧之速也停停言朴遫不长也关尹子曰心傥傥物迭迭鸟兽俄旬旬俄逃逃艸木
　　俄茁茁俄停停旧説牵晦葢言心自适而物徃来忽静忽动忽疾忽迟之貌皆聴其自然也此虽伪书然见前人用字法智按旬本是旬即眴字如荀子缀缀然瞀瞀然是子弟之容也儢然离离然防防然瞑瞑然是学者之嵬也子书善用叠声宗吾本未引当补之
　　员员言头晕也岑岑指其痛上颠顶也　内经头痛员员正谓作晕故今人言头悬汉书许皇后曰我头岑岑谓颠顶上痛以岑字状之子美伏枕诗行药病涔涔用此加水
　　大大犹夫夫乃古篆借用也　秦碑斯篆大夫作大大彦逺徳甫曰古文相似者则借之犹礼记之夫夫也太用赤子扶扶读如夫夫则以防小相扶起义
　　欠欠欯欯气也　通俗文曰张口运气谓之欠欯诗终风注嚏作欯今俗云欠欠欯欯欯或作呿庄子曰呿而不合
　　纳纳包容也　说文丝湿纳纳也裴逊之诗纳纳如海流杜诗纳纳乾坤大正取诸此然刘子政九叹曰裳防防而含风衣纳纳而掩露葢谓其缝綊纳纳何必言丝湿乎叔重在子政后二百余年当以子政为是渐子曰直可省作内内通作呐呐
　　邴邴崔崔言喜而不能止也　文成张本庄子大宗师篇邴邴乎其似喜也崔崔乎其不得已也邴地名当是防防崔犹催也防古仿字左传祊公谷作邴防于防公羊亦作邴可证从方从丙古有通音丙指南方火位也吴氏作□
　　悢悢犹眷眷也　悢力仗切后汉陈蕃传天之于汉悢悢不已韵略悢悢悲也又眷眷也抱朴子黄终否而不悢悢也按河梁诗悢悢不能辞有含语难吐之意五臣本陆机表不能不悢悢韦左司诗还当守故扄悢悢乖幽素问竒广又载惊惊则抄升庵升庵以集韵又作而重之耳小明睠睠懐顾文选注引作眷眷洛神赋执眷眷之款实
　　昔昔夜夜也　列子昔昔梦为国君乐府有昔昔盐曲即劳劳渚也昔为夜故为徃昔之义曰通昔曰在昔畴昔是也昔篆作防干肉也上取诸肉从日以晞之借为古昔之昔又曰昔夕同声义亦同当通作夕
　　曾曾犹言伶伶也本通层层　许冲后叙自言曾曾小子吾氏赋曾曾挠波则为层层相如赋坌入曾宫子云用增宫葢因层而有增义曾象层也借为助词许氏未知而传其説
　　生生犹进进也　孔安国注生生曰进进于善又曰进进皆自用功徳按説文生字训曰进也则孔正与许合折折矩折之容也　礼记吉事欲其折折尔旧注音提提因好人媞媞而附防之此葢言磬折威仪从容盘辟之容也淮南子矩折之容言方步迂缓也管子内业篇折折乎如在于侧忽忽乎如将不得亦以媞媞解之乎而转注略复收折于齐韵则□非注疏之音矣
　　咚咚渊渊简简坎坎逢逢咽咽堂堂鼔声也即咚咚渊渊本作囦囦因作鼘鼘咽咽因作鼘鼘逢逢作防防韸韸坎坎本作竷竷通作欿欿　秦女休篇咚咚击鼔赦书下至今各处方言呼之徒冬切説文鼓声也徒冬切孙愐作二冬有防集韵韸韸説文引诗竷竷鼓我灵枢经然不坚唐有侧堂堂挠堂堂之曲皆鼔声堂与镗通音汤文选闛鞈是也渊渊咽咽逢逢堂堂皆状鼔声或分简简坎坎为击鼔外缘之声诗异同补遗引欿欿伐轮总皆假借以形容其声凤凤熊熊鹤鹤鹿鹿鱼鱼雅雅皆借物物而状之　山海经南望昆仑其光熊熊其气魂魂魂魂犹营营解见身体类升庵引牟子曰凤凤列叙苍苍舛度凤凤读梵梵通史缴大凤于青丘音梵谓凤字当从马作太怪亦当作颿吴越春秋越王夫人歌颿颿兮独徃白鸟鹤鹤状其色也鹿鹿状其蹗蹗也退之文鱼鱼雅雅行成陈也葢因铙歌朱鹭鱼以乌乌与鸦一声雅即鸦字又本衙衙吾吾之音以合之故虽杜撰而直同尔雅如法言之仪仪师师即以威仪师表状麟鳯也
　　以鳞鳞状鳞次犹儠儠之状鬛起也巤巤言分张毅毅言也　九歌曰鱼鳞鳞兮媵予鲍昭诗鳞鳞夕云起猎猎晓风遒説文长壮儠儠也引长儠者相今文为鬛又训髪巤巤字林髪鬛鬛也石鼔文邋邋即躐躐也日者传猎缨言马鬛分张也崔骃逹旨作擸缨注持也非矣笔乘载瓢本汉书述云淮隂毅毅仗劔周章毅毅本于豙毛怒也
　　蟫蟫蝡蝡状其动也　马融广成颂蝡蝡蟫蟫物动貌蟫蠧书蛃鱼也马懐素传文籍盈漫炱朽蟫断蟫音淫説文冘淫淫行貌今用蟫蟫与淫淫同蝡音耎即软字淮南子曰藜藿之生蝡蝡然日数寸北魏呼柔然为蠕蠕即蝡蝡北齐书作茹茹唐禇遂良传苪芮兴突厥亡茹茹芮芮即蠕蠕
　　獶獶獜獜獡獡犷犷以犬状之也　説文獜獜引卢令令獡犬獡獡而附人也南楚相惊曰獡读若愬式略切犷犬犷犷不可附也古猛切防犬獶獶咳吠也女交切用此者班固叙传曰犷犷亡秦灭我圣文
　　瀌瀌一作麃麃熝熝駓駓伾伾俟俟一作騃騃骏骏　考异陆作麃一作熝説文作伾马融传注作駓韩诗作駓駓骏骏智按薛君章句作騃騃骏恐騃之讹
　　秋秋跄跄之转声也　子云赋秋秋跄跄以声得之犹之锵锵将将玱玱鎗鎗鸧鸧皆鸾玉之声也説文引书鸟兽牄牄引诗管磬文选注引诗应门嶈嶈考异却未引及荀子鳯凰秋秋注犹跄跄公绍引唐儒学传叙訚訚秋秋亦此意也送其声为啾啾今按监本唐书作訚訚秩秩
　　嘊嘊牙牙也　管子齐人东郭謡曰东郭有犬嘊嘊日夕欲噬我猳西郭北郭重言之嘊嘊即牙牙音义皆同曹爽传台中三狗謡二狗崖柴不可当崖柴音牙义司空图文女则牙牙学语男则防防成行此牙牙犹鸦鸦言其声也
　　跦跦几几　左传鸜鹆跦跦其字正合説文之曰鸟之短羽飞也孙愐收作几俗多混几故用殳殳淮南作防防
　　朱朱犹喌喌也角角犹喔喔也　伽蓝记曰沙门寳公曰把粟与鸡呼朱朱犹喌喌程大昌曰绍兴中有诗曰呼鸡作朱朱呼犬作卢卢古人尢与虞有相借者喌又音祝故喔喔为鸡声王建诗城头山鸡鸣角角读如喔喔退之诗角角雄雉鸣转注略云角音谷刘梦得诗城中晨鸡喔喔鸣
　　关关雚雚　古文竒字曰□古字鸟和鸣然也即关关雎鸠之关湛若曰关关或作讹也当是雚雚
　　周周鵙鵙唶唶啧啧哜哜哠哠哑哑楂楂鸟声也　周周衔羽之鸟即其声也周从口可证説文啁则嘲也尔雅行扈唶唶宵扈啧啧论语疏公冶长知鸟语唶唶啧啧白莲水边有车覆粟则唶唶即节节之声啧啧即足足之声也説文总言雀鸣而好事者专属凤鸣反陋凤矣子建师古不知鹄为何鸟而谓鹄鹄之声即哠哠也鵙鵙鵙鸣也班彪北征赋鹍鸡鸣以哜哜李太白用哑哑用乌乌哑哑引弓射之乐府也退之用鸟鸣声楂楂重鸦之声也此类甚多又如鸟兽竒名蛩蛩【跳】禺禺【鱼牛】狪狪【秦山兽】蛮蛮【即鹣鹣】罗罗【北海青兽】生生【欺羽】精精【海兽】【即狒狒】【秦戏山兽】獙獙【姑逢山兽】濩濩【青丘鸟】防防【敦水鱼】鳛鳛【嚻水鱼】鮯鮯【鱼】之类神名如林林央央人名如七七八八同同小小青青好好田田钱钱之类俱不可胜载至若衣佩之声容山野之气色水泉风雨花木烟月之间学者读书既深随意缀之俱是古人所已用生千载下正不必古人不用者然后用也石鼓文防防騝騝駻駻防防可谓竒僻其有旁证确释者掇拾赋颂可也入诗古文能免滞累哉
　　説文疉字　頵頵【头頵頵犬也乌伦切】闛闛【盛皃】【面瘦浅也】腆腆【设膳腆腆多也】肎肎【骨间肉肎肎箸也】□□【小头□□也已恚切】詽詽【诤语詽詽呼坚切】□□【短人□□皃傍下切】【行不正也则个切】防防【马怒皃即今行行如也吾浪切】【鸟肥大也】豸豸【兽长脊行豸豸然也池尔切】防防【得志防防呼帖切】媕媕【女有心媕媕】□□【小人皃】椭椭【车笭中椭椭器也徒果切】朶朶【树木垂朶朶也丁果切】芮芮【草生皃而鋭切】甬甬【草木华甬甬然】蔽蔽【小草也必袂切】铃铃【雷余声铃铃挺出万物也】倝倝【日始出光倝倝也俗作□非】其引书鸟兽牄牄引诗其叶溱溱威仪佖佖鸾声钺钺风雨湝湝四牡輨輨騯騯人脔脔衣裳伐木所所墫墫竷竷信誓前列亦多采之故不具载若秩秩三借尚属疑词桃之夭夭作枖枖又作赤舄几几作掔掔又作巳已必有一误愉薄也引私觌愉愉如也则已误以媮薄之偷作愉矣引书曰来就惎惎音忌此皆前人有者不敢幷而义相通者必分之故徃徃冗列其引误或后传写误耳不则与夕惕若寅同病无疑矣安知非释文之檀车张张太平御覧之简简黄鸟乎大氐秦焚汉兴之时诸家师传已异抄写又异分别之学起而增加遇四牡管管作痯痯彭彭作騯騯孟子原原作謜謜尚桓桓作狟狟纎纎作防防自左传引战战矜矜汉书引有车辚辚歙歙推推韩薛释文注疏所引异字皆当时所分别者许氏取而载之耳余前论之甚详好古汲汲一经前人手笔自当存之以备观览然如信誓旦旦言每旦而信誓也依説文作反无意致凡夫又欲以惕惕改荡荡防防改伥伥惊惊羍羍换兢兢业业则更不必矣
　　捪捪一作防防　赵凡夫笺説本作奯音近豁王伯厚载薉薉一作防防


　　通雅卷十
<子部,杂家类,杂考之属,通雅>
　　钦定四库全书
　　通雅卷十一　　　　　　明　方以智　撰天文【释天】
　　防之为天譌也　唐韵有防古天字智按防墬字一也墬字各书皆载即汉书用之不一防字则未尝用也从艸从曵实与天无义直是讹传耳精六书者如张有杨桓戴侗周伯琦赵古则皆载□字而芟防字升庵索隠子才精蕴敬甫总要载三象干而无防字朱郁仪辑古文竒字详考六书统古天字共十四文而无防字已明证为讹文矣□乃本字后作□□□□汉以来变体用之张平子墓碑作更説文从一大已非本意矣惟金石韵府载□出古老子智以述异记曰濑乡石堂有老子篆书道徳经蔡邕于旁以书证之唐以李姓尊老君人伪为之岂非如近日周易全书之篆文古易乎又考碧落碑曰□□□□释为大道莫尊咸通十一年庚寅七月朔郑丞规奉命释文吾乡徐守和赏鉴好古士也藏此本岂非因本碑后有□□□□释为昊天不惠则前之□字非天可知矣永叔以为总章三岁李汉为黄公李训譔朱晨考依金石录载唐龙兴宫碧落碑咸亨元年陈惟玉书永叔云据李璿之言也以内有碧落字故曰碧落碑今碑中□□□□碧□释为伏愿栖祯碧落亦与碧落文异唐潘逺言碧落碑有二本广川防有别本碧落碑宋吴烱曰綘州碧落碑篆在石像背泽州立佛龛西翰王刺二州也或以为陈惟正李湛李瓘书不可辨其字杂出竒怪守和言绛州残缺不堪则今所传者岂非更刻者耶金石韵府亦载碧落文天篆作□益知近本之非旧矣又考宰辟父敦铭有□□字释为鋚革此一证也姑且勿论即以碧落之防为天则亦不过唐人之好竒者拓拾耳李阳氷但爱其笔势岂重其六书合古哉自经传钟鼎汉皆无此字而唐人始为之此后惟潜虚用防字乃温公门人续成有意示瑰异如元包耳又洪武二年命翰林定官民书礼仪式禁革民间名字有先圣贤大国君臣竝汉晋唐宋等字正统十年进士登科録凡天字皆作防云出内阁意景泰中幸太学表内阁自为之中有管窥霄蠡测海葢亦避天字也自宋宣和时禁君天等八字非始洪武矣武则天改□埊等字岂防亦唐制所改而史不载此细事欤讲求博雅者向未道破近见张司业朱谦甫各着字书方引防以见博捃摭之士窜以行文余故着之又有引一大为天二小为地者则何燕泉引姚孝宁之説也此皆因形借説耳古天曰神地曰示篆从象旗岂从二小乎谓古天为汀因切与神同韵地与示同韵则可而以此立义则王安石矣
　　仄慝即侧匿言月魄也　五行志作仄慝蔡邕曰元朔而月见西方谓之侧匿説文曰朔而月见东方谓之朒晦而月见西方谓之朓朓健行朒缩迟郝氏谓律厯志赢朒苏竟传盈缩缩即朒也以厯法言之则説文所言朔而月见东方晦而月见西方必无此理乃失歴也岂太初之疎至此乎抑许氏之妄説邪幽通赋遭罹而赢缩吴志聂友与滕书一朝盈缩人情万端皆借用赢缩字
　　昒昕曶爽也厌旦应旦也　荀子厌旦于牧之野注厌掩也夜掩于旦谓黎明昧爽也黎明亦作邌明或作犂昧爽一作曶爽曶又作昒班固用昒昕昒即昧字周礼厥明献贤能又曰质明弊旗诗曰向晨皆一义也诗明发不寐注疏从明而至夜则地闇至旦而明则地开发此解亦费力矣盖言天将明而光发动也昉日初明也大昕日将出也申旦重旦也弟子职对客章应旦遂行正厌旦之义也
　　三商三刻也　士昏礼日入三商为昏公彦曰商谓商量诗东方未明注疏云尚书缉谓刻为商马氏曰日未出未没皆二刻半三商据整数也夏文庄莲华漏铭五夜持宵三商定夕苏子美亦云三商而眠髙舂而起智谓商乃漏箭所刻之处古以刻镌为商所谓商金商银是也刻漏者刻其痕以验水又有谓三滴省作啇者升庵弱侯取之新毗奈耶云佛言应作商矩法取细筹长二尺许折一头四指竖至日中度影长短是谓商矩可与商刻之商互证
　　曣防晏温也　史记封禅书至中山曣防汉书扬雄传晏温谓日晏而温也昷当从日不当从囚已详疑始条郝氏以为氤氲之转其説亦强
　　柳谷日色也　周礼翣柳注引书曰分命和仲度西曰柳谷疏曰济南伏生书传柳者诸色所聚日将没其色赤兼有余色故云柳谷吴虞翻奏郑氏解尚书违失古卯字当读为□古柳卯同字而以为昧今本作宅西曰昧谷如仲翔之言则是康成改柳为昧矣古篆□开而阖□即酉柳正从仲翔所説亦未大较也杨用修引为橮谷字谷见説文淮南言日入崦嵫经细柳柳非木也橮字诸书无及者多是字海加日作榗而升庵外集刻作橮耳学者不可误用
　　黅天即黔天　素问丹天之气经于牛女黅天之气经于心尾智按説文黔黎也巨淹切又古咸切黄黒也当是黅字而别其音论其原黔黎即谓其黄黒色也黔又音禽唐韵两收之左传邑中之黔实慰我心黔敖人表作禽敖又作黚地名楚有黚阳蜀黚江皆可二读如肣音禽又音函淦可音甘男南入侵簪潭潜湛皆是也昴当作　吴澄书经纂言曰昴音畱在天之酉位字从丣音莫饱切非诗疏昴之为言畱也汉志二十八宿舍言阳气之稽畱也后讹为昴便叶音旄朱氏曰古作□□从丣省
　　日仄因作日日昃日侧日□通作日稷　西狭颂言劬劳日稷用谷梁子曰下稷之文与尧母碑日稷不夏费凤碑干干日稷同按孟喜本易作日中则稷晁氏曰稷古文昃王嗣宗作仄智以为音近借用耳按説文引易日□之离曰俗作非而转注略与才老韵补仍作日乃昃之改体疑□亦□之讹而考异本又刻作□既夕礼曰日侧注侧昳也疏谓日昃
　　倍僪一作背谲背穴　吕览明理篇日有鬬蚀有倍僪注日旁气也在旁反出为倍在上反出为僪淮南览防训作背谲汉书天文志作背穴今泬水或作潏水可证顿于连石旹也　淮南子曰顿于连石是谓下舂至于悲谷谓之晡时注晡音逋续博物志云连当音烂今各韵书字书皆遗此音説文澜或作涟可知古连阑音通也隣几杂志曰同州民谓连雨为烂雨文选用东汜西汜西流南流皆因蒙汜造语子建用南流谓南陆也字様旹即晡时
　　列缺电光也阳气从云决裂而出故名列缺　毛晃曰电光防处谓之列缺服防曰列缺天闪易元包曰噬嗑列缺搏防磹灼传云列缺搏雷之动也防磹灼电之耀也雄赋霹雳列缺吐火施鞭博物志以霹雳为劈歴张揖谓陵阳子明经云列缺气出地二千四百里狮山掌录曰无厚东方电名顺流南方电名堕光西方电名百生树北方电名此是臆造仙传言天嘘开口而笑为电则更诞矣太平广记月支献兽两目如防磹之炎光防先念切磹徒念切智谓即闪电之音也纬畧取之此因元包防磹灼之语字学指南复收蛚字加虫可笑释文曰蜀本易以霆为电
　　雨霓曰雪花曰霙　今説文止有霄字升庵且曰徐之误当作音屑稷雪也即今之粒雪韩诗薛君章句曰霰霙也冯嗣宗引曰雪花谓之英雪花六出朱子曰一六之数也雪古作防智以升庵亦未知按説文肖从□小声私妙切防振防也从入声许讫切新附佾舞行列也而肸亦从十从防古六防即佾也防动作切切也从尸防声私列切説文无屑字故附解于此而韵书以作屑智以武帝纪事八神防然若有闻详其意是肸然而注以为屑泥説文也屑当从肖声説文残舛近于霄字可考升庵亦仍拘屑从防之説耳谓霄有屑音则可
　　日者日晖也日暆曰昳　梁元帝纂要曰初出曰旭在午曰亭午在未曰昳晚曰旰西落曰反照月令广义引在未曰映此因升庵也外集载日字出纂文即日映也别条又引王仲宣诗山冈有余映谓日昃也此更可笑元美亦引日映其所刻峄阳石箧之左逸有曰代于时为映智按皆昳字诸书误作映而月令广义皮以映为正误之误矣葢昳音迭而古通帙音从绳省故亦有帙音升庵所见本偶讹作映即果为映字又安知非梁元帝之讹耶元美则沿升庵耳天文志风有食至日跌为稷以跌证昳益明
　　格泽旬始妖气也天冲怪云也　格泽音鹤铎相如赋建格泽之脩竿张揖曰格泽气如火状黄白色起地至天下大上鋭天文志云旬始出入斗旁如雄鸡其怒青黒色象伏鼈李竒云怒当音帑晋灼曰帑雌也或曰怒则色青宋均云怒则芒角刺出河图稽燿钩曰填星散为旬始主招横春秋合诚图曰旬始主兵争春秋考异邮曰旬始防其下必有灭主楚辞造旬始而观清都注者又谓之皇天名文选东京赋欃枪旬始羣凶靡遗明以为妖星妖气而召兹羣慝也张伯起乃谓欃枪见浃旬始退卓征甫注藻林又以旬始为皇天之居此又讹矣近术家所云旬始者乃谓一旬之首见也吕览言天冲者云若苍衣赤首白鹄又有云旍滑马皆云妖也今本冲作衡陈无功作天冲
　　野马阳炎也白驹亦非景　庄子注野马日光一曰游丝水气也笔谈曰野马尘埃是两物吴融云动梁间之野马韩渥云里日光飞野马皆以为尘实乃田野浮气耳龙树大士曰日光着微尘风吹之野中转名之为阳焰愚夫见之谓之野马渇人见之谓之流水翻译名义云摩利支此云阳炎在日前行或曰野马犹言白驹过隙耳语见魏豹传师古曰白驹日景也程大昌引刘孝标答刘沼书曰隙驷不畱李善注曰墨子言人之生乎地上辟犹驷之过隙二世谓赵髙曰人生居世间如骋六骥过决隙也今人或于暑晨登髙山尝见山腰以下巨浸茫惟夏秋间有之故曰阳焰实则雾也少选日髙则失
　　九鬿九纪皆北斗九星也招□豁落也　酉阳杂俎云北斗魁第一星神名曰执隂第二星曰叶诣第三星曰视金第四星曰洰理第五星曰防午第六星曰开寳第七星曰招揺此是段误葢七星曰揺光第八星曰招揺第九星曰戈张东莞以豁落招揺为一按李白诗身佩豁落图腰垂虎盘囊均藻云豁落北斗名因昔人有解招揺在上者统称北斗亦可曰招揺则即豁落为北斗可也汉书招揺作招担才本作招□升庵言汉书作招謡误星家言北斗九星以应九州王伯厚谓九星即九纪指逸周书小开武篇则非矣刘向九叹曰讯九鬿与天神注九鬿北斗九星也王冰注素问九星曰天蓬天内天冲天辅天禽天心天任天柱天英乃后人立名耳萧该音义以招揺作臯揺
　　天雁地雁彴约也　彴约奔星见尔雅郭璞云流星也艺海泂酌云流星色青赤小者名地雁坠则兵起青赤长二三丈者名天雁
　　虹蜺曰挈贰曰蛪示曰帝弓贰谓其副贰也弓谓其如弓桥也　虹蜺鲜者雄闇者雌一曰赤白曰虹青白曰蜺入声亦可平声沈约作郊居赋以示王筠读至连蜷雌蜺作入声约大笑曰恐人读作倪字然楚辞注遇雌蜺则音入声遇云霓则音平声霓音研奚切又倪歴切虹平声范蜀公召试用彩霓为平司马公曰约但谓声律便美非谓不可平也尔雅虹为挈贰郭璞云蜺雌虹挈贰其别名见尸子白虎通曰天弓虹也又谓之帝弓蜺者斗之精失度则蜺见态主惑于毁誉西域亦谓虹为天弓汉天文志抱弭重蜺□即虹史天官书其蛪者类阙旗注蛪亦作蜺此因蜺音儿歴切也升庵曰天文志有赮防谚曰东鲎日头西鲎雨指蝃蝀为鲎又曰旱龙非今闽中鲎帆之鲎也或称挈贰即蛪贰周礼眂祲九曰隮注虹也氏星经曰蛪示示音旗夜即滇越谓虹曰水椿江北人呼虹如今泗州虹县去声陆佃曰以水噀日自侧视之晕为虹霓此可以证矣冯嗣宗谓饮薛愿之酒淫陈济之妻则因主内淫之説而然也或者又曰虹虽日映云气亦由人目视之而成云实未变也水噀日晶侧映皆有之水与晶曷尝变色耶又曰虹本圆形半在地者不见
　　天精即天晴阳晶即阳精　史记天精而景星见注精即晴直翁引作天暒今本注韦昭曰精谓清朗也汉书作夝亦作暒正讹主夝按夝不见经传从夕生无义反不若晴字之为当也六书统□古月字子才以为晴古文竒字收□为古晴字则晴正合古文徐不知耳古精亦通晶晶为星光昜林阳晶隠伏即阳精朱氏以精为米细故精神亦作晶神
　　雺淞凝雾也　张子贤墨庄漫录曰寒气如雾结木如珠见睍乃消齐鲁人谓之雾淞谚云雾淞重雾淞穷汉置饭瓮盖岁穰之兆也曾子固齐州冬夜诗香清一榻毺暖月淡千门雾淞寒又有雾淞诗雾淞开花处处同舞人齐挿玉笼松东坡送曹仲锡诗祗有千林防松花防松即雾淞音梦送智按今唐韵淞在平声别有淞在送韵冻淞氷也尔雅天气下地不应曰雺雺在宋韵音弄切雾淞之雾音梦正是雺字一日阅曾公衮与韩子苍作泠语有曰千林霿水揺风此正得之但字不见字书集韵雺本作霿又作雾淞字则正为吴淞江淞字为冻反在平声此则前人未尽载通转之音而各时方言异也今江北霿淞俱平而呼雺如毛矣郑樵注尔雅雺即字转注去声汉书引易传云有雾上下合也又曰德不试空言禄兹谓主窳臣天起而白下相攘善兹谓盗明黄浊下耑刑兹谓分威防而日不得明古文尚书雨霁雺圛克今作才老外御其务音此其证也有称迷宫歩障者此见清异録柴世宗谓韩彦卿曰迷宫步障雾也威屑霜也教水露也水子雹也气母虹也屑金星也秋明大老天河也凡此是小家臆造之绮藻终近俗艶非雅故也
　　祅神即迻称天神也　墨庄漫録曰东京城北有祅庙音呼烟切孟元老亦载右掖门祅庙祅神本出西域贞观五年大秦穆防同入中国俗以火神祠之名波斯寺更名大秦寺字从天误作祅从夭故张有戴侗辈皆以防祅妖訞合为一字黄公绍韵会作馨烟切于萧韵祅字引元结颂蠲除祅灾又虚烟切故方子谦合为一处智尝按此字起于唐唐官品有祅正既通西域因其言而造祅字以为其神故在新附例长笺曰旁门大半事天为宔释典有九十五种外道又言九十六小椉禅在其中汉时佛法初来祅字未立唐奘有西域记始详其法故徐补之又按杜预注左传有雎入泗水次有祅神皆社祠之则火祅自晋已入中国矣姚寛曰成式载孝亿国事祅相传渐入中国自穆防之入唐立祅正则自唐始正其名耳同经佛谓心生天地故压天王儒言所以为天者太极固统天地者也物所以物即天所以天心也性也命也圣人贵表其理其曰上帝就人所尊而称之
　　奔月当为坌肉犹黄姑当为河鼔也　河鼔三星见天官説文引何鼔是荷负也故俗名担鼔星古乐苑东飞伯劳歌曰黄姑织女时相见子美用星落黄姑渚葢因河鼓音近而讹为黄姑也王道俊象博议谓黄姑乃牛宿之异名智尝笑马永卿不知尔雅有两牵牛今王君又尔邪郝楚望曰淮南览冥训羿请不死之药于西王母姮娥窃以奔月当作坌肉死畜之肉以药坋之可令复生后世误作奔走入月耳髙似孙引梁丘子郁仪奔日结隣奔月七圣记曰郁华赤文日精也结隣黄文月精也説郛宋敏求长安志引作结麟六典作结鳞此皆后造姮娥即嫦娥总以史绳祖常仪占月为是曰奔月亦是附会
　　史绳祖以常仪为官名郝楚望以常娥常仪纎阿为一赵凡夫言姮娥改为嫦娥　姮娥即嫦娥或作常仪仪娥古同音赵凡夫言为娙娥后改恒娥避文讳改常娥或作姮娥郝公又以纎阿即常娥则不必矣方子谦曰古者羲和占日常仪占月皆官名也左传有常仪靡即常仪氏之后一作常羲后世讹为常娥此升庵因史绳祖占绪论也山海经曰羲和生十日常羲生月十有二生盖主字之讹吕览作占日占月
　　哀乌即依乌　天官书一十五星蔚然曰郎位汉书作哀乌此盖班马各用字形容之皆谓其攒聚纷芒之状也按星经作依乌故晋唐人皆作依乌因谓郎官为依乌府郝氏以归邪读为蛇以蔚然读为哀乌暧郁皆非也归邪状如太白注邪音蛇此读作夷而非蛇也郝公未考耳古无皆来韵哀字作衣音如僾俙读为依稀
　　月魄谓之决鼻　干凿度曰月八日成光穴鼻始明注穴决也决鼻兔也纬书为汉人所造则汉时方语必有以月魄为穴鼻者
　　望舒月御言月至望而舒也　古人造词尝以意为之蔚蓝犹碧落也或曰紫落或曰青冥或曰黄干或曰泰鸿犹今之言彼苍言穹苍耳　老学庵笔记曰蔚蓝乃隐语天名非可以义理解也杜子美梓州金华山诗云上有蔚蓝天垂光抱台犹未有害韩子苍乃云水色天光共蔚蓝乃直谓天与水之色俱如蓝恐又因杜而失之智谓放翁泥矣蔚蓝者正犹碧落亦指天之色也王勃曰翟楚贤有紫落赋即碧落也以此知碧蓝皆指其色明矣楚辞注青冥天也东汉书黄干皇天也鹖冠子言泰鸿谓天也无功引黄甲青丙为天名此则算法立界之名耳陶谷曰晋出帝呼天为碧翁翁孟郁碑浩苍即昊苍成式言天姓张名坚字刺渇妄之妄矣八风所引不同　陈侍中王叔斋籁纪云条风一曰炎风起自变天方土之苍门从东北来明庶风一曰谷风起自界天开明之门从东方来清明风起自阳天波母之门从东南来景风一曰凯风又曰薫风亦曰巨风起自赤天之暑门从南方来凉风起自朱天编驹之白门从西南来阊阖风亦曰盲风又曰飂风亦曰泰风起自成天之阊阖门从西方来不周风一曰丽风起自幽天幽都之门从西北来广莫风一曰寒风又曰凉风起自天之寒门从北方来吕览八风东北焱风东滔风东南薰风南巨风西南凉风西飂风西北厉风北寒风焱一作条巨一作景字彚作西防音歘韵防作西飕非防字今吕览本西方曰飂风东北曰炎风黄梅必有误矣阊阖一作阊谷风一作谷风王莽传其夕谷风迅疾即谷风莽传又曰列风即烈风説文作颲风
</div>
    <div class="pagination">
<a href="通雅_page11.html">上一页</a><span>...</span><a href="通雅_page7.html">7</a><a href="通雅_page8.html">8</a><a href="通雅_page9.html">9</a><a href="通雅_page10.html">10</a><a href="通雅_page11.html">11</a><span class="current-page">12</span><a href="通雅_page13.html">13</a><a href="通雅_page14.html">14</a><a href="通雅_page15.html">15</a><a href="通雅_page16.html">16</a><a href="通雅_page17.html">17</a><span>...</span><a href="通雅_page13.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
