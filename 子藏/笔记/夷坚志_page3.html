<!DOCTYPE html>
<html>
<head>
    <meta charset="UTF-8">
    <title>夷坚志 - 第 3 页/共 21 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>夷坚志 - 第 3 页/共 21 页</h1>
    <div class="content">　　南城田夫周三当农隙时专以捕鱼鼈鳅鱓为事而杀蛙最多至老不辍淳熙十年得疾不能名其证状初觉腹中一物往来胷臆间渐痛楚攻剧食饮不复入口家人引手摩拊之隐隐若数蛙蠕动于内久之益侵宛转一榻上跳掷簸顿呻吟哀鸣与蛙受苦时不异凡一岁乃死
　　妙智寺田
　　建昌新城县妙智寺有田皆上防寺僧尽死寓客吕郎中来郡城卜筑垂涎其产嘱诸邑宰张君欲承佃之吕之女嫁军守孔搢之弟张畏其挟势遂给与之寺以是废并屋室亦毁撤无遗张临受代梦客通谒自言为妙智寺土地以田为请曰可令吕公见还而别命僧主持香火脩理院舍不然且速祸凡三夕连梦皆然及罢去复梦来谒而加恳切张悔惧具告吕吕殊不顾省张调湖北安抚干官未赴而卒吕梦张服绿袍如平生偕寺土地来斥数其贪仍警以咎谴申言再三吕竟不听其长子又从而羽翼之未几除守蜀中郡行至武昌而死长子继亡
　　汤省元
　　浏阳汤璹君宝为士人时游学于清江每往来必过宜春淳熙甲辰谒仰山二王祈梦是夕梦行通衢遇两士同涂揖问姓氏其前人云姓王其后云欧阳少顷一吏如典谒者邀赴公燕到一处崇闳华屋二少年衣冠炜如若贵游子弟与之坐置酒髙防席罢径起一僧在侧相问讯拉诣别馆见一钟絶大絓于架汤拊摩之谓僧曰试扣之如何僧曰钟虽成俟经洪炉陶铸乃可击今未也又问其故曰今击之其声止闻一方若得洪炉坏冶之力然后鸣蒲牢以撞之当播闻四方非兹日比也遂惊寤岁在丙午潭州秋试以第三名中选举首则王顔次为欧阳问丁未南省汤魁多士予实典贡举乃悟洪炉之兆盖默寓姓字梦中二少年疑为王子僧者小释迦云汤作记刻石兹仅传大略耳
　　雷州雷神
　　淳熙丙申桂林连月不雨秋冬之交农圃告病府守张敬夫栻遣驶卒持公牒诣雷州雷王庙问何时当雨旣至投牒毕宿于祝官之家是夜驶祝同梦神令具报云明年上元前三日方有微雨仍以钱二千与来使且命于牒中并言之又谕驶曰钱须令左司见驶拜谢旦往辞得牒及钱于案上归途乏用遂使所犒钱至复命张视牒问钱何在时才余百钱探怀取呈犹铜钱也张顾左右转接谛翫则变为纸灰矣至正月十二日果得小雨仅能洒尘于沾丐殊无补
　　刘画生
　　建昌新城刘画生因往近村鹤源寺归次山崦间值雨趋避道侧树下闻人咄咄语声顾见二妇女冒雨偕行一老一少遥谓刘曰我辈从汝索命于今五十年矣天涯海角寻求且遍元来乃在此刘曰我平生不曾杀害人又年未三十汝乃称五十年相寻眞是错也二妇同辞云曩实为汝所杀安有错误今必不相舍刘甚惧奔至旅店具为主人言方共嗟异而已在傍主人畧无所覩以为病狂引诣一室少憩俄复出如厠解衣带欲自缢人急救之得免店左有广祐王行庙主人使拜祷祈福二妇随之不置笑而语曰汝欲谒大神而买香不费十钱如何感应刘径入恳请才出门即仆地昬卧移时洒然云似梦非梦见神绯袍象笏据案治事命吏检簿旣而曰刘生持十斋至诚特与展一纪立放还二妇拱俟庭下相视掩泣若不从状神叱责乃止遂平安如常自是絶不茹荤时淳熙初元不知今存否也
　　景徳寺酸馅
　　南城张迁善知县家仆姚卓次子为景徳寺僧一孙年十许岁间至叔处淳熙丁酉三月望夜梦如常日嬉游到佛殿前遇长身僧与之一酸馅纳于袖中睡觉俨然在手以告母欲食之母疑其异转语卓卓颇骇亟携孙往直其事乃昨夕张提刑来塔院设水陆供食也他僧取余者比校无少差卓复怀归寘佛堂香合内而次夜孙又梦前僧来责曰我与汝酸馅何故不吃汝旣无用当以还我孙不能答迨旦视合中失之矣
　　刘承议
　　刘旦字徳远新城人绍兴十四年预乡贡得一梦不以语人至三十年登科逾二纪始改京官才至奉议郎不考课妻子催迫姻朋劝勉曰若执志如此安得延赏及后人乎于是勉自陈遂转承议俄遇光尧庆寿例赐磨勘谓从此为郎只旬月事殊颙望喜未几自通判陈州代归卒于九江舟中方无恙时取所被勅诰缄封之而书其上曰俟吾瞑目后可开及没后家人乃启视之葢述宿梦言见一异人戒我曰君仕宦至承议郎即止殆是神告故向来深不愿迁此秩然赋分旣定惧非人力所能转移子孙宜用为鉴闻者以刘为知命恨其不践初心云
　　刘氏二妾
　　从事郎刘恐吉州安福人歴阳守子昻之子也丧其妻使二妾主家政一旣生子又娶于髙氏携媵婢四人淳熙初为通州判官髙氏妊娠是时妾子十一二矣妾性悍狡虑正室得雄则异日将分析赀产且已宠必衰密以淫邪之説蛊惑之而髙志操洁清复不妬忌无疵玷可指谋不得施但日夜教其子伺乃父出外治事或对客輙啼嘑奔叫恐甚爱此子每归拊之子无言而于屏处诉云为母所棰恐固已疑焉一日馈食妾亲手作羮倩一媵持以与子有针贯于菜茎中子微为所刺吐之大呼曰人欲杀我恐惊问见针穷诘所来二妾共证谓媵承主母意规儿性命恐以为然尽执四婢送狱讯鞫不得情郡守念闺门茫昧难以寘法只挞杖而逐之髙氏竟罹决絶外间皆明知为诬恐独弗之悟旋用他事罢去甫还乡而卒
　　张调梦
　　张调字和中宣徽使尧佐之孙以戚里补官初筮仕梦登三层阁其髙层缘壁上下列漆牌数百书人官职姓名以雌黄涂饰其一牌刻曰右朝某郎通判某州张某凡某字处皆为烟雾隐蔽不可遍识是时文阶寄禄未带左右字窃异之一人在傍言曰此乃元祐新制也嗟叹而寤又三年左右之制始行张后厯知抚州崇仁县官朝奉郎继通判南剑州以母忧不赴后调龙阳军使自是无宦情凡十年不求陞转故人适为尚书省都事径为陈牒于吏部再迁右朝请郎思名位已溢黙黙不乐果终此官崇仁邓辀为张撰行状载其始末
　　灌园吴六
　　临川市民王明居防间贩易赀蓄微丰买城西空地为菜圃雇健仆吴六种植培灌又以其余者俾鬻之受直岁绍兴辛亥力辞去留之不可王殊恨恨未几梦其至趋役如平常责之曰汝旣告去何为复来对曰自九月六日到此矣觉而疑焉俄闻其已死他日诣圃见佣耕者言数夜间犬生两子其一不存王始悟得非吴仆乎问何时曰初六日也以梦告之佣曰近邻圃人妻当夜亦梦如此同往视新犬方开目试呼吴六郎呦呦若应然王氏谓其生前货蔬隐其直多故受此报
　　石叔献
　　石叔献南城巨室也娶濮王宫诸孙女得官干仆吴荣者为之掌钱谷出纳积为欺弊诉于军军守赵不流子和其妇近族也穷治其罪杖而编隶泉州淳熙六年叔献卒于家荣弗知之尝出行防次遇一白袍商客宛然主翁也趋拱揖问何日至此曰偶以事亟来未暇与汝欵语遂分手去荣诣旅舍访之遍城皆不见后荣因赦恩得还乡诣石氏始闻其亡方在泉相值时去世已久矣未几荣亦死









　　夷坚志甲卷五
　　钦定四库全书
　　夷坚志甲卷六
　　宋　洪迈　撰
　　西湖女子
　　乾道中江西某官人赴调都下因游西湖独行疲倦小憩道傍民家望双鬟女子在内明艳动人寓目不少置女亦流盼寄情士眷眷若失自是时时一往女必出相接笑绸缪挑以微词殊无羞拒意然兾顷刻之欢不可得既注官言归往告别女乘间私语曰自与君相识彼此倾心将从君西度父母必不许奔而骋志又我不忍为使人晓夕劳于寤寐如之何则可士求之于父母啖以重币果峻却焉到家之后不复相闻知又五年再赴调亟寻旧游茫然无所覩矣怅然空还忽遇之于半涂虽年貌加长而容态益娟秀即呼揖问讯女曰隔濶滋久君已忘之邪士喜甚扣其徙居之由女曰我久适人所居在城中某巷吾夫坐库务事暂系府狱故出而祈援不自意值故人能过我啜茶否士欣然并行二里许过士旅馆指示之女约就彼从容遂与之狎士馆僻在一处无他客同邸女曰此自可栖泊无庸至吾家乃携手入其室留半嵗女不复顾家亦间出外略无分毫求索士亦不忆其有夫未尝问将还议挟以偕逝始敛袵颦蹙曰自向来君去后不胜忆念之苦厌厌蹙疾甫期年而亡今之此身盖非人也以宿生缘契幽魂相从欢期有尽终天无再合之欢无由可陪后诚虑见疑讶故详言之但阴气侵君已深势当暴泻唯宜服平胃散以补安精血士闻语惊惋良久乃云我曾防夷坚志见孙九鼎遇亦服此药吾思之药味皆平何得功效如是女曰其中用苍术去邪气上品也第如吾言既而泣下是夜同寝如常将旦恸哭而别暴防服药一切用其言后每为人説尚凄惨不已予族侄圭子锡知其事
　　蒋良辅
　　南城人蒋良辅业儒不成老于乡校淳熙十年病卒半日复苏语家人曰适被追到冥府竚立廷下偶阎罗王未出防故得暂还然亦不能久也越二时顷竟长逝
　　逺安老兵
　　峡州逺安民家笃信仙佛尝作吕公纯阳防道众预者颇盛斋供既罢一老兵从外来着敝青布袍蹑破麻鞋负两篛笼弛担踞坐呼叫索食却之不可其家尚有余馔随与之既又求酒畀以小尊一吸而尽至于再三皆然主人骇其量语之曰尚能饮酒乎曰固所愿也但为君家费已多不敢请耳酒至到手即空不遗涓滴徐问今日所作斋防云何告以故客曰傥吕真人自来必不能识主人指壁间画像示之客注视微笑曰我却曽识他面貌结束全然与此别与我绢五尺当为追写一本主人喜既付之客接绢不施粉墨但寘手中捼莏俄而大吐就以拭残汚主始恶焉度其已醉无可奈何旁观者至唾骂引去良久纳绢于空缾笑揖而出一童探缾中取视则仙像已成衣履穿决宛与向客无小异其家方悟真人下临悔恨不遇标饰寘净室谨事之时淳熙七年筠州新昌人邹兼善为邑主簿传其事
　　巴东太守
　　余绍祖奉新人登绍兴丁丑进士第淳熙末通判江陵当赴官以道逺不挈家唯二子一馆客同途啓行次日抵分宁县境毛竹山晚宿僧寺才入松径主僧率其徒迎揖甚肃别有一道人居其中既下车憩坐法堂上余以僧礼勤厚问之曰适间元不曽遣驶卒先至师何以知吾之来僧曰山村寂寞本不预闻外事偶今早见道人説夜梦大官当到此故终日洒扫敬俟而吾官果至异日必为贵人矣余黙喜僧退命邀道人与之酒审厥梦曰实然但不暇为僧语其详今请毕其説昨梦贵客至寺径入寺后古木朽穴中而木甚茂盛方讶其异旁有一人云是某郡太守也余闻之谓正为倅贰距郡守只一间且身栖木穴殆非吉兆道人以丁固生松事与馆客同寛释余意颇自慰与道人衣一领钱一千谢使去暨到官将受代适巴东缺守荆帅赵丞相荐其姓名朝廷从其请命既下赵公就遣吏卒送之西未行感疾赵谕幕客张鎭为挟医治疗医言脉已絶赵饵以金丹似少间一日正寝呼其子曰天色已夜何不张灯子答以日当昼余叱之其仆燃两烛至又云了不见有光须臾增至十余条亦如初子疑为失明近而瞻视双目了然俄顷而卒盖将亡时精神消散所谓眼光落地者此欤
　　林学正
　　福州老儒林君自少力学而终身不偶以教授生徒为业守约食贫居于州之南境莆田陈魏公与之有旧及为相贻书招之诣阙欲有所成就辞不行王瞻叔参政帅闽魏公言林平生行不妄取予使加礼重王访其所止遣五兵一车赍钱三万聘以为学正林受帖甚喜馆使者于旁舍置酒设馔约以即治装黎明戒涂是夕无疾而卒乡人嗟恻其穷谓无此横财当未入録乃知逾分躁求固有定数筠州通判李善学尝在其席下备言本末
　　高周二妇
　　南城邓札生子雇田佣周仆妻高氏为乳母时其夫已亡高与恶少年通奸至于孕育虑为人所讼溺杀儿后数年得蛊病腹胀膨亨面色如栀蜡彻日夜呼痛至不可忍闻淳熙十四年七月病亟家人环视高曰天气毒我身如火何故更抱婴孩来相恼乱俄伸足为蹴踏状又曰尔辈不为我除去我已自踏向牀下了少顷复为搪触之势且望空纷拏辩数皆知其杀子之寃生受此报明日死其女在旁目击之既嫁因产女患其已多贫无以赡给即渍诸水盆内明年再怀姙见异虵入房惊而成疾至困临终谵语累日略与母死时同
　　赵岳州
　　朝散大夫赵善宰字彦平居于建昌淳熙丁未除岳州守未及上以十一月卒于家明年其子汝昌梦到官曹徐行抵廷下望乃父朝服据案决事见昌至甚喜未及相语视四隅文书充塞栋宇父曰吾才去世即受命作阴官权力不减在生为郡时特苦于省阅文牍之繁卒无斯须暇吾殊不乐居此也昌曰大人既不乐何不求脱去曰已除代者两人吾获免不久矣昌曰代者为谁姓名可得闻乎曰乃周昭卿童伯虞二乡人也言毕而寤诘旦白母戴氏及弟妹皆悲泣因讙传一城闻者谓不应连用三同郡士夫为一职不以为信昭卿者朝奉郎周熺方调坑冶贑州主管官次年冬当赴而卒伯虞者朝请郎童括闻此説深恶之时自吉州万安县解印亟诣阙注此官且以禳赵梦云若已与周为代者即之任绍熙壬子秩满吏部差知雷州客都城待班陛对买二少年妾滞留颇久嵗将尽卒邸中三君子在建昌称善聪明正直为神不诬其相去亦只二年或三年几如世间资考也甲志记孙防石倪徐揩相踵为太山府君三人同一檄甚与兹事但此皆乡人接武为小异云
　　丰城下渡
　　丰城县界三港口新开河一津名下渡绍兴庚戌八月岸上居者王媪梦一客衣服不洁净形容瘦瘠若平生素相识来致谢云寓此经年烦扰多矣数日间当舍去故专告别媪觉以语其子莫知何谓后五日同邑苦竹村民严克诚二子往西山玉隆宫谒许真君过而登舟未济并溺死道俗奉许真君极防谨二严沿途饮酒食肉疑以是获谴云
　　兜率寺僧
　　分宁县兜率寺有张天觉所书圆觉经兵火后为近居民黄生所得寺僧求之不许黄愚人也不知为可贵重其子坚净遂毁以为卧榻单久之得癞疾痛苦腐数年乃死
　　呉渗二龙
　　营道士人呉沂淳熙丙午获乡举丁未下第梦二龙挟其体又梦人令更名渗则当再获荐至己酉春上登寳位吴自谓且手掇一第每语人曰二龙夹吾身盖来嵗龙飞策士吾必魁天下为龙首也遂更名果再预选乃居末缀牓首盖其叔应龙而待补小榜有石应龙遂符其兆洎庚戌省试吴讫不偶怏怏成疾还家忽具縁袍鞾简着服之入揖祖母及母氏家人怪问之答曰冥司请我作判官今便赴上遽再拜叙别而出径赴井傍直堕其中而死
　　资圣土地
　　建昌孔目吏范荀为子纳妇贷钱十千于资圣寺长老经二十年僧既死荀亦归摄因循失于偿逋荀后得疾且笃呼其子观光谓之曰忆汝娶妇时曾借资圣寺钱今本处伽蓝神遣人押长老来索取可急买纸钱烧与之又指示家众曰土地之使偕长老见在此拱立汝辈不见邪洎焚楮讫又曰两人已去欲往报恩寺前寻徐省干理防事也至夜荀死徐生名以宁莱州人方自吉州监赡军酒库替囘未几亦卒时淳熙七年先是徐父奉直大夫寓居彼寺寺之人用常住物假其名以规利奉直因是颇揜有其赀以宁与闻之故致然僧祖珏説
　　张尚书
　　张彦文尚书大经长者也布衣时与建昌景徳寺僧绍光厚善后为谏议大夫绍光死于乡张公盖未知也梦其荷械立庭下泣诉曰绍光以某月某日死缘生前罪业沈重沈沦地狱无从脱免愿公不忘平生特为救释请作佛事以济冥涂忆有金一两在弟子姚和尚处并有钱二十千在市上某家傥索而用之庶可获助张许之他日遣仆归询其事皆合乃命其子元晋取金与钱为诵经转轮仍塑观音像一躯于太平兴国寺燃长明灯以供且刻石纪以示人当淳熙初张提举湖南常平廵歴属城至道州北境二十里宿于杏园寺夜梦妇人求已言甚恳切旦以告主僧得其柩以属营道宰瘗诸原盖其恻隐之心如是也
　　七姑子
　　乙志载汀州七姑子贑州亦有之盖山也遍城郭邑聚多立祠宇其状乃七妇人颇能兴祸福淳熙十年临安人王大光为坑冶司干办公事阍卒白曰今早啓户未几有卖豆乳者来数女妇从宅出就买谓之曰汝少顷于此当持钱以还久而不出不知谁人敢以告大光骇曰我家人不应侵晨自买物必妄也若或有之殆物假托但白日昭昭宁得如是阍以姑子为言遂往视其祠豆乳正在香几上大光即命烹熟以荐而代偿所值
　　甄锜家醮
　　甄锜知南康军感疾遂亟医者已束手其子曰倜曰傥延天庆观道士即军治建醮筵请命备极诚敬至供献器皿匕箸皆易以新者既毕事锜与二子及主醮道士俱梦入大官府见一神呼曰甄锜大数已尽上帝以二子孝诚可嘉并斋筵精洁如法特与延寿一纪明日皆欲言之倜曰果获响答宜以纸笔具述勿形口説庶几可信于是如其请所梦悉同咸为甄氏致庆意老人寿算当所増之数然至明年是日而卒计其时恰十有二月识者谓一纪为十二嵗阴司不欲明言故以一月为嵗天限之不可逃如此










　　夷坚志甲卷六
<子部,小说家类,异闻之属,夷坚志>
　　钦定四库全书
　　夷坚志甲卷七
　　宋　洪迈　撰
　　蔡筝娘
　　陈道光字不矜南城人自桂林罢官归过洞庭梦防衣童自言是洞中龙子奉命告君勿食蒜韭及犬后三年当有所遇及期六月河中幕府檄使如商州道经蓝田宿于蓝桥驿梦向所见童执节而来曰仙子君至遂导以行到一峻崖峭壁童以节叩石壁闻鎗然掣锁声俄入洞戸栋宇华焕金璧绚赫佳花美木世所未覩稍进抵中堂望一丽女方笄嵗姿态缥缈宛若神仙中人正隐几写佛书顾客至甚喜延相对席谈词如云陈乘间调之曰独居闷乎笑曰神圣无闷既而置酒同饮累十觞引坐于室室中皆锦绮文绣之饰烧蜡炬大如椽女子曰人间方三伏此处则无暑气陈但觉清凉如深秋从容言吾蔡真人女今住吉邑以尘缘未尽当与人防我之氏族见于春秋名嬄字婧娘小名次心幼时善秦筝父母以其与彭氏女名嫌更字曰筝娘得与君接幸矣君仙材也但世故胶胶不容久居此又言司命不欲与君大官恐复堕落尔因出白玉牌授之请曰君既游物外不可无纪陈操笔立成十絶句其一曰玉貌青童洞里囘洞中仙子有书催书词问我何多事何不骖鸾早早来其二长恐凡材不合仙喜逢神女执姻缘云中隐隐开金锁路入麻姑小有天其三海石榴花映绮碧芙蓉朶亚银塘青鸾不舞苍蛇卧满院春风白日长其四沈沈香雾映房栊翦翦檐头尽日风汗雨顿稀尘虑息始知身在蕊珠宫其五老耼西逝即浮屠莫怪间贝叶书长哂杨妃仙格劣却教鹦鹉诵真如其六常怪乐天长恨词钗钿寄语太伤悲于今始信蓬山上有忆人间音问时其七一到仙宫白玉堂氛氲香泽满衣裳非龙非麝非沈水疑是诸天异国香其八玉女倚天多喜笑素娥如月与精神假饶不许长年住犹胜人间不遇人其九琼浆饮罢日西沈瞬息欢游直万金尘虑满那住得鳯箫休作别离音其十玉水本流三岛上蟠桃生在五云间若非彼处皆凡猥刘阮迷昏错往还冩毕复吟女命侍儿以箫度离鳯之曲曲终而寤箫声故在耳后两夕复梦童携诗牌白曰仙子谢君玉女即天女也素蛾月精以见况甚无谓刘阮太真列仙也常相往还君何訾诋之甚老子为九天最尊奈何辄斥其名今为易老耼二字为道家仙格劣三字为苦轻肆皆凡猥三字为那真实陈悉依其语童遂去且行且言曰人间文士轻薄好讥毁人囘头微笑而去自是不复再逢陈自作文记其事女与陈饮欵终宵曾不及乱非唐稗説所纪诸仙比其真玉妃辈乎
　　章澄娶妻
　　临川士人黄则字宗徳乾道五年登科调监衡州安仁县酒税待次乡居同郡黄祖清秀才梦其友章澄娶则妻朱氏明日以语澄澄笑且愠曰黄宗徳方盛年而吾妇无恙焉有是事毋戏我未几则赴官逾嵗而卒已而澄亦丧偶其后竟聘则妻为继室
　　姚迪功
　　建昌新城姚叟政和三舍法行时为军学生尝谒梦于神以卜穷达梦已着公服设香于所居门外谢恩觉而不晓其防或云老生当受恩科而不及赴者列门赐勑牒以为诸州助教于是怃然自念曰岂吾旦夕预贡选而蹉跎不第至于特奏名乎已而累举不登籍遂束书归休絶意荣路绍兴己夘皇太后庆八十霈泽锡姚以孙思贤获乡荐得迪功郎实只命于家门距昔者之梦恰五十年方验
　　赵善秲
　　宗室善秲居建昌城南之麻洲与其子汝泰皆尝取应荐召该遇己酉覃霈当补右列父子俱诣阙料理留滞旅舍行囊将竭舍而西归倩乡人傅庸告命既还舍父梦子吿至而已未也寤而疑惑谓涂中或有失坠之患越数日又梦往所居二里间林田寺四顾无人独子妇郑氏同在梦中亦以为嫌局蹐不安旦起语其家皆嬉笑后两日忽苦咽间痹痛粥药汤引皆不能进信宿而卒及吿至则已亡不获拜命俄而郑妇继死双柩并寄攅于林田寺
　　邓兴诗
　　建昌邓希坦娶朝奉郎李景适女生三男一女女嫁承议郎施宗振长子大防次男名兴诗于女为兄好学有隽誉梦为人召至一处高阙华宇三美男子坐廷上置酒张乐侍姬十数辈皆顶特髻衣红寛袍如州郡官妓分列左右或歌或舞兴诗谛视不舍久之始认妓中一人乃厥妹也妹亦频属目流盼须臾一男子呼兴诗来前命击戏鼓辞以素为书生略不谙此艺其人强之曰但随汝意挝击虽不合音调无害也觉而恶之以语父母兄妹不谋而同盖皆感此梦也相与嗟异未几宗振赴行在惠民药局邓女随夫侍行卒于临安兴诗继没于乡里三少年者所谓木下三郎者也连昌多其祠宇希坦所居尤与一庙相近故被其孽
　　童汉臣
　　南城童汉臣士人也生二十而天厥后故友蔡掞梦其来问讯交际宛如平日已而连夕或间一夕必见之掞颇惧乃徙寝他室梦之亦然且泣曰自古皆有死独吾寃屈不可言掞曰君不幸正盛壮下世但以善而死何得云耳曰试视我形相如何视之乃成大蜈蚣累身赤足长八尺余延缘壁间掞惊而寤自是不复梦
　　建昌王福
　　建昌郡兵王福乾道中轮宿后圃巡半夜后逢女子于宅之北便门外年少姝美笑谓福曰我乃知军宅婆婆之女慕尔已久故乘夜窃出欲陪尔寝福惊喜过望即挟之至铺所鸡鸣始去自是眷恋不释虽当下直亦代人守宿厯数月羸瘠如正昼熟寝父母忧之父随其所往杂居众中伺察见女来就福绸缪欢聚明日呼扣之且问其病不肯言但云我未尝有病父怒欲施杖责方以实吿父为谒假使在家治疗又宻询郡舍老兵果有妳婆一女讶其安得常常出外且信且疑他日因福再上直复诣彼审视女又来父持灯逐捕女狼狈起走入天王祠而没明旦验之盖捧装奁侍女也引福至前低首不语于是击碎其像福掩面嗟惜堕泪逾旬而死
　　徐防御
　　吉州吉水人罗钦若杨主簿与眼医徐逺同游邑野外遇一客注目熟视不已三人同询之曰汝岂能説相乎曰然因试扣之谓罗曰君异日可至大夫谓杨曰君命禄粗尔却当以子贵如能早致仕可生封员郎末乃谓徐曰君真贵人也三人相视错愕虽童奴亦笑哂其妄乃诮之曰罗杨皆是及第官人徐生只一医者笈盘术日得百钱他无资身之策如何能贵客曰非尔所知日近清光者始名贵人此公行将遇矣众一笑而散其后罗杨爵秩如其説徐旅泊临安栖栖不得志适显宗太后患目疾访草泽医遂获展効补官与宅锡赉不胜计称为徐防御有子登科
　　黄左之
　　黄左之福州人为太学生预淳熙七年荐书是嵗冬池阳士人王生亦赴省试其家甚富以钱百千与黄左之结课王生事某神极灵验黄致祷梦神吿曰君来春必及第指一女子示之曰此君之妇也黄视女状貌不甚长簮罗帛花于髻恍惚间以爪掐黄手既觉手犹微痹自念若榜下娶妻岂无珠翠之饰顾簮罗帛花乎王与黄游处颇久相得益欢遂约曰君若登科当以息女奉箕箒明年果中选遂为王壻得奁具五百万成礼之夕俨是梦中所见者簮花亦然黄初调南城尉为人道此
　　青童送笔
　　上饶余禹畴待次全州教授淳熙己酉科举时玉溪门外李篙师梦青衣小童持笔五枝授之曰烦汝送去余教授处李接视但三枝有笔头其二只空管耳明日往告余不能晓也洎贡闱揭榜余氏子弟三领荐二中待补选次年侄铸登科
　　徐达可
　　承节郎徐达可临安人监行在榷货务门以淳熙五年卒其兄百禄素友爱哀念之甚切招临江閤皁山道士谭师一至家建设黄箓醮中夜达可凭一小儿索纸笔就灯下书三纸其一云达可平生耽酒迷恋荷兄同骨月开戒乗此功徳还家瞻仰圣恩深重不可思议其二云得荷天恩其三云达可平生无不了心愿道众共观其挥毫百禄与家人捧以泣视字画全与生时书札等为之镂版传示于人使知章醮感格如此
　　钟世若
</div>
    <div class="pagination">
<a href="夷坚志_page2.html">上一页</a><a href="夷坚志.html">1</a><a href="夷坚志_page2.html">2</a><span class="current-page">3</span><a href="夷坚志_page4.html">4</a><a href="夷坚志_page5.html">5</a><a href="夷坚志_page6.html">6</a><a href="夷坚志_page7.html">7</a><a href="夷坚志_page8.html">8</a><span>...</span><a href="夷坚志_page4.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
