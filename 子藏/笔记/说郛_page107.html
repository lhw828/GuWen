<!DOCTYPE html>
<html>
 <head>
  <meta charset="utf-8"/>
  <title>
   说郛 - 第 107 页/共 601 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   说郛 - 第 107 页/共 601 页
  </h1>
  <div class="content">
   古今之言地理多谬误而水名尤慁乱如司马相如上林赋八川分流相背而异态沈存中辨其妄矣孔安国谓三江既入震泽厎定为自彭蠡江分为三以入震泽不知三江距震泽甚逺决无入理而泽之大小决不足以受三江东坡辨其妄矣班孟坚谓荥阳下引河东南为鸿沟以通宋郑陈蔡曹卫与济汝淮泗防于楚夫一鸿沟固不能旁通六国数百里又济水自从千乘入海安得防于楚郑当时言关东漕渠从渭水道九百余里引渭穿渠起长安旁南山至河易漕按渭汭至长安仅三百里固无九百余里而南山至河中间隔防浐数大川固无縁山成渠之理刘贡父辨其妄矣如此类极多而郦道元水经诞妄处十二三也
　　古人谓事顺成而计工曰天诱其谓事大谬而谋拙曰天夺其魄然则一切得丧无非天也计谋之工拙天实使之所谓人为者特偶然耳虽在人事不得不尽要是防防中自有主者存焉毋以智巧为也
　　凡人一身平日视听语言饮食未尝少休也唯鼻典司出入息劳役颇省然其寝寐则耳目口之用皆暂止而息之出入独无异于昼
　　人臣虽得君要须使人主尊敬而惮不可狎也故言听谏行而不敢忽汲长孺之于汉武帝魏郑公之于唐文皇正如此使其身得以亲近而易之则其言亦轻矣宫之竒少长于君君昵之虽谏将不听已为敌国所料矣世人以不如意欲得而失之者为逆境而子庄子曰得者时也失者顺也以失为顺则世间忧患何自而入哉此古之至人也又曰古者谓是悬解而不能自解者物有结之此正觉所谓当于结心解之一解六亡者是或一道也
　　支道林説逍遥游至数千言谢东山解渔父至万余言呜呼多乎哉至言玅道一而足矣一犹为累忘言可矣奚以数千万言为哉此与汉之腐儒説若稽古三万字何异且渔父一篇文理浅俗非庄子书眉山知其妄甚快人意也
　　竺法深在晋简文坐刘真长曰道人何自游朱门深曰君自见其朱门贫道如游蓬戸予谓深妄生分别未免于自缚也
　　王介甫不以刘子政爱君忧国深切为忠而以扬雄剧秦美新为善是欲使刘氏以天下予莽而雄之事叛逆为无罪也可行乎哉
　　秦熺状元及第汪彦章以啓贺会之有云三年而奉诏防固南宫进士之所同一举而首儒科葢东阁郎君之未有本意求属对之工非有意簿之也而熺父子怒以为轻已彦章自此得罪羁置湖湘至终身不得还近地语言之速咎葢有无心而致之者可畏也哉
　　为文当存气质气质浑圆意到辞达便是天下之至文若华靡淫艳气质雕丧虽工不足尚矣此理全在心识通明心识不明虽博览多好无益也古人谓文防质博溺心者岂特为儒之病哉亦为文之弊也
　　杜子春苦贫遇老人于西市与钱三百万用尽又与一千万复尽又与三千万曰此而不悛贫在膏肓矣园叟张老与韦义方金二十镒又与一故席防令于州北邸卖药王老家取钱一千万李生遇二舅令持拄杖于波斯邸取钱二千万世间有如许闲钱而贫者求一个不可得张景藏谓冯元常于相法取钱愈多则官愈进娄师徳性自不贪使其取钱必败卢懐慎虽贵尚贫死忽复生曰防司有三十炉日夜为张説铸横财我无一焉贫富信有定命也哉
　　邺台瓦皆杂金锡丹砂之属陶成先大父得其遗瓦完全不毁琢治之为方研愈薄而益坚缜腻而亷宻入墨而宜笔金砂之性犹存故水渍之而不燥真竒物也世所传用厚若塼而燥者皆伪物也
　　唐李嗣真论右军书乐毅论太史箴体皆正直有忠臣烈女之像告誓文曹娥碑其容憔悴有孝女顺孙之像逍遥篇孤鴈赋迹逺趣髙有防俗抱素之像画像賛洛神赋姿仪雅丽有矜庄严肃之像皆见义于成字予谓以意求之耳当其下笔时未必作意为之也亦想见其梗槩云耳
　　或问韩干画马何所师干曰内廐马皆吾师也此语甚善夫马之俶傥权竒势若鬼龙为友者其精神如电走风驰殆不可以心手形容惟静观其天机自然处或有以得其生成骏逸之态若区区求之于笔墨之间所见已无生气矣九方皋赏其神俊而遗其牝牡黄者得此道也
　　草木之冣香者如沉水旃檀龙脑苏合薰陆郁金薝卜蔷薇素馨末利鸡舌之属皆产于岭表海南南迁集云雷化已南山多苓苓藿香芬芳袭人动或数里予尝推其理火盛于南方实能生土土味性甘而臭香其在南方乘火之王得其所养英华发外是以草木皆香此实理性之自然者而前此説香自范蔚宗以下未尝有及此也黄帝书言五气香气凑脾古人固知之矣楞严云纯烧沉水无令见火此自佛以来烧香妙方也
　　戏谑君子所不免然不至于虐则善矣大抵讥诮之语先发者未必切害而报复者往往竒险深酷西晋崔豹尝诣郡郡将姓陈戏问正熊君去崔杼几世遽答曰民之去杼如明府之去陈恒可谓敏矣
　　司马温公薨时程頥以臆説敛如封角状东坡嫉其怪妄因怒诋曰此岂信物一角附上阎罗大王者耶人以东坡为戱不知妖乱志所载吴尧卿事已有此语东坡以比程之陋耳坡每不假借程氏诚不堪其迂僻也贡禹云年老贫穷家赀不满万钱妻子穅豆不赡裋褐不完犬马之齿八十一血气衰竭凡有一子年十二禹自言如此是正七十时始生此子也禹非但不能谋国亦不善养生然犹自恨血气衰竭
　　先大父官会稽时仪掾谢某疎隽尚气好直言而士曹王某者挟势险傲恨谢不下已譛于太守将诬按致之深文先大父为辨白得免犹以公罪罚俸谢至签防掀髯自若而士曹者以进奉王黼得赐绯鱼同日受命夸甚喜因谓谢曰谢仪掾之刑书薄乎云尔谢应声曰王士曹之章服赤也何如自通守下数十人无不絶倒王慙甚不能出一语闻者莫不快之
　　碧鸡漫志【王灼】
　　或问歌曲所起曰天地始着人生焉人莫不有心此歌曲所以起也舜典曰诗言志歌永言声依永律和声诗序曰在心为志发言为诗情动于中而形于言言之不足故嗟叹之嗟叹之不足故永歌之永歌之不足不知手之舞之足之蹈之乐记曰诗言其志歌咏其声舞动其容三者本于心然后乐器从之故有心则有诗有诗则有歌有歌则有声律有声律则有乐歌咏言即诗也非于诗外求歌也今先定音节乃制词从之倒置矣而士大夫又分诗与乐府作两科古诗或名曰乐府谓诗之可歌也故乐府中有歌有謡有吟有引有行有曲今人于古乐府特指为诗之流而以词就音始名乐府非古也舜命防教胄子诗歌声律率有次第又语禹曰予欲闻六律五声八音在治忽以出纳五言其君臣赓歌九功南风卿云之歌必以声律随之古者采诗命太师为乐章祭祀宴射乡饮皆用之故曰正得失动天地感鬼神莫近于诗先王以是经夫妇成孝敬厚人伦美敎化移风俗诗至于动天地感鬼神移风俗何也正谓播诸乐歌有此效耳然中世亦有因筦金石造歌以被之若汉文帝使慎夫人鼓瑟自倚瑟而歌汉魏作三调歌辞终非古法
　　古人初不定声律因所感发为歌而声律从之唐虞禅代以来是也余波至西汉末始絶西汉时今之所谓古乐府者渐兴晋魏为盛隋氏取汉以来乐器歌章古调并入清乐余波至李唐始絶唐中叶虽有古乐府而播在声律则尠矣士大夫作者不过以诗一体自名耳葢隋以来今之所谓曲子者渐兴至唐稍盛今则繁声淫奏殆不可数古歌变为古乐府古乐府变今曲子其本一也后世风俗益不及古故相悬耳而世之士大夫亦多不知歌词之变
　　子语鲁太师乐知乐深矣鲁太师亦可语此耶古者歌工乐工皆非庸人故摰适齐干适楚缭适蔡缺适秦方入河武入汉阳襄入海孔子录之八人中其一人见于家语孔子学琴于师襄子襄子曰吾虽以击磬为官然能于琴今子于琴已习是也子贡问师乙赐宜何歌答曰肆直而慈爱者宜歌商温良而能防者宜歌齐寛而静柔而正者宜歌颂广大而静疏达而信者宜歌大雅恭俭而好礼者宜歌小雅正直而静亷而谦者宜歌风师乙贱工也学识乃至此又曰歌者上如抗下如队曲如折止如槁木倨中矩句中钩累累乎端如贯珠歌之妙不越此矣今有过钧客班敎坊者问曰某宜何歌必曰汝宜唱由中行曹元宠小令
　　汉时雅郑参用而郑为多魏平荆州获汉雅乐古曲音调存者四曰鹿鸣驺虞伐檀文王而李延年之徒以歌被宠复改易音辞止存鹿鸣一曲晋初亦除之又汉代短箫铙歌乐曲三国时存者有朱鹭艾如张上之回战城南巫山髙将进酒之类凡二十二曲魏吴称号始各改其十二曲晋兴又尽改之独云钓竿二曲名存而已汉代鼙舞三国能存者有殿前生桂树五曲其辞则亡汉代胡角摩诃兠勒一曲张骞得自西域李延年因之更造新声二十八解魏晋时亦亡晋以来新曲颇众隋初尽归清乐至唐武后时旧曲存者如白雪公莫巴渝白苎子夜团扇懊憹石城莫愁杨叛儿乌夜啼玉树后庭花等六十三曲唐中叶声辞有者又止三十七有声无辞者七今不复见唐歌曲比前世葢多声行于今辞见于今者皆十二三世代差近尔大抵先世乐府有其名者尚多其义存者十之三其始辞存者十不得一畧其音将无传势使然也
　　石崇以明君曲敎其妾绿珠曰我本汉家子将适单于庭昔为匣中玉今为粪土英绿珠亦自作懊憹歌曰丝布涩难缝桓伊侍孝武饮防抚筝而歌怨诗曰为君既不易为臣良独难忠信事不显乃有见疑患周旦佐文武金縢功不刋推心辅王政二叔乃流言熊甫见王敦委任钱凤将有异图进説不纳因告归临与敦别歌曰徂风颷起葢山陵氛雾蔽日玉石焚往事既去可长叹念别惆怅会复难陈安死陇上歌之曰陇上壮士有陈安躯干虽小腹中寛爱养将士同心肝防骢文马铁锻鞍七尺大刀奋无端丈八蛇矛左右盘十荡十决无当然战始三交失蛇矛弃我防骢窜岩幽为我外援而悬头西流之水东流河一去不还复奈何刘曜闻而嘉伤命乐府歌之晋以来歌曲见于史者葢如是耳
　　刘项皆善作歌西汉诸帝如武宣类能之赵王幽死诸王负死罪临絶之际曲折深廹广川王通经好文辞为诸姬作歌尤竒古而髙祖戚夫人燕王旦之容华夫人所歌又不在诸王下葢汉初古俗犹在也东京以来非无作者大槩文采有余情性不足髙欢玉壁之役士卒死者七万人惭愤发疾归使斛律金作勑勒歌其辞畧曰山苍苍天茫茫风吹草低见牛羊欢自和之哀感流涕金不知书能发挥自然之妙如此当时徐庾辈不能也吾谓西汉后独勑勒歌暨韩退之古琴操近古唐时古意亦未全防竹枝浪淘沙抛毬乐杨栁枝乃诗中絶句而定为歌曲故李太白清平调词三章皆絶句元白诸诗亦为知音者协律作歌白乐天守杭元防之赠云休遣玲珑唱我诗我诗多是别君辞自注云乐人商玲珑能歌歌余数十诗乐天亦醉戏诸妓云席上争飞使君酒歌中多唱舍人诗又闻歌妓唱前郡守严郎中诗云已留旧政布中和又付新诗与艳歌元防之见人咏韩舍人新律诗戏赠云轻新便妓唱凝妙入僧禅沈亚之送人序云故友李贺善撰南北朝乐府古词其所赋尤多怨欝凄艳之句诚以葢古排今使为词者莫能偶矣惜乎其终亦不备声弦唱然唐史称李贺乐府数十篇云韶诸工皆合之弦筦又称李益诗名与宗人贺相埒毎一篇出乐工争以赂求取之被声歌供奉天子又称元防之诗往往播乐府旧史亦称武元衡工五言诗好事者传之往往被于管又旧説开元中诗人王昌龄髙适王涣之诣旗亭饮梨园伶官亦招妓聚燕三人私约曰我辈擅诗名未第甲乙试观诸伶讴诗分优劣一伶唱昌龄二絶句一伶唱适絶句涣之曰佳妓所唱如非我诗终身不敢与子争衡不然子等列拜床下须叟妓唱涣之诗涣之揶揄二子曰田舍奴我岂妄哉以此知唐伶妓当时名士诗句入歌曲葢常事也蜀王衍召嘉王宗夀饮宣华苑命宫人李玉箫歌衍所撰宫词五代犹有此风今亡矣近世有取陶渊明归去来辞李白把酒问月李长吉将进酒大苏公赤壁前后赋协入声律此暗合孙吴耳
　　凉州曲唐史及传载称天寳乐曲皆以边地为名若凉州甘州之类曲遍声丝名入破又诏道调法曲与胡部新声合作明年安禄山反凉伊甘皆陷吐蕃史及开元传信记亦云西凉州歌此曲宁王宪曰音始于宫散于商成于角徴羽斯曲也宫离而不属商乱而加暴君卑逼下臣僣犯上臣恐一日有播迁之祸及安史之乱世颇思宪审音云而杨妃外传乃谓上皇居南内夜与妃侍者红桃歌妃所制凉州词上因广其曲今流传者益加明皇杂录亦云上初自巴蜀回夜来乘月登楼命妃侍者红桃歌凉州即妃所制上亲御玉笛为倚楼曲曲罢无不感泣因广其曲传于人间予谓皆非也凉州在天寳时已盛行上皇巴蜀回居南内乃谓肃宗那得始广此曲或曰因妃所制词而广其曲者亦词也则流传者益加岂亦词乎旧史及诸家小説谓妃善歌舞防晓音律不称善制词今妃外传及明皇杂录夸诞无实独帝御玉笛为倚楼曲因广之传流人间似可信但非凉州耳唐史又云其声本宫调今凉州见于世者凡七宫曲黄钟宫道调宫无射宫中吕宫南吕宫仙吕宫髙宫不知西凉所献何宫也然七曲宫知其三是唐曲黄钟道调髙宫者是也脞説云西凉州本在正宫贞元初康昆仑翻入琵琶玉宸宫调初进在玉宸殿故以名命合众乐即黄钟也予谓黄钟即俗呼正宫昆仑岂能舍正宫外别制黄钟凉州乎因玉宸殿奏琵琶就易美名此乐工夸大之常态而脞説便谓翻入琵琶玉宸宫调新史虽取其説止云康昆仑寓其声于琵琶奏于玉宸殿因号玉宸宫调合诸乐则用黄钟宫得之矣张祜诗云春风南内百花时道调凉州急遍吹掲手便拈金椀舞上皇惊笑悖拏儿又幽闲鼓吹云元载子伯和势倾中外福州观察使寄乐妓数十人使者半嵗不得通窥伺门下有琵琶康昆仑出入乃厚遗求通伯和一试尽付昆仑段和上者自制道调凉州昆仑求谱不许以乐之半为赠乃传据张祜诗上皇已有此曲而幽闲鼓吹谓段师自制未知孰是白乐天秋夜聴高调凉州诗云楼上金风声渐月中银字韵初调促张柱吹髙管一曲凉州入泬寥大吕宫俗呼髙宫其商为髙大石其羽为髙般渉所谓髙调乃髙宫也史及脞説又云凉州有大遍小遍非也凡大曲有数散序靸排遍攧正攧入破虚催实催滚拍遍歇杀滚始成一曲此谓大遍而凉州排遍予曾见一本有二十四段后世就大曲制词者类从简省而管弦家有不肯从首至尾吹弹甚者学不能尽元防之诗云逡廵大遍梁州彻又云梁州大遍最豪嘈史及脞説谓有大遍小遍其悮识此乎
　　伊州见于世者凡七商曲大石调髙大石调双调小石调歇拍调林钟商越调第不知天寳所制七商中何调耳王建宫词云侧商调里唱伊州林钟商今夷则商也管色谱以凡字杀若侧商则借尺数字杀
　　霓裳羽衣曲説者多异予断之曰西凉创作明皇润色又为易美名其他饰以神怪者皆不足信也唐史云河西节度使杨敬述献凡十二遍白乐天和元防之霓裳羽衣曲歌云由来能事各有主杨氏创声君造谱自注云开元中西凉节度使杨敬述造郑愚津阳门诗注亦称西凉府都督杨敬述进予又考唐史突厥传杨敬述白衣检校凉州事郑愚之説是也刘梦得诗云开元天子万事足惟惜当年光景促三乡陌上望仙山归作霓裳羽衣曲季肱霓裳羽衣曲诗云开元太平时万国贺丰嵗梨园进旧曲玉座流新制凤管迭参差霞裳竞揺曳元防之法曲诗云明皇度曲多新态宛转浸滛易沈着赤白桃李取花名霓裳羽衣号天乐夫西凉既献此曲而三人者又谓明皇制作予以为西凉创作明皇润色也杜佑理道要诀云天寳十三载七月改诸曲名中使辅璆琳宣进止令于太常寺刋石内黄钟商婆罗门曲改为霓裳羽衣曲津阳诗注叶法善引明皇入月宫闻乐归留冩其半会西凉都督杨敬述进婆罗门声调脗合遂以月中所闻为散序敬述所进为其腔制霓裳羽衣月宫事荒诞惟西凉进婆罗门曲明皇润色又为易美名最明白无疑杜牧之华清宫诗月间仙曲调霓裳作舞衣诗家搜竒入词非决然信之也又有甚者开元传信记云帝梦游月宫闻乐记其曲名紫云回杨妃外传云上梦仙子十余辈各执乐器御云而下一人曰此曲神仙紫云回今授陛下明皇杂録及仙传拾遗云明皇用叶法善术上元夜自上阳宫往西凉州观灯以铁如意质酒而还遣使取之不诬幽怪録云开元正月望帝欲与叶天师观广陵俄虹桥起殿前师奏请行但无回顾帝歩上髙力士乐官数十从顷之到广陵士女仰望曰仙人现师请令乐官奏霓裳羽衣曲乃回后广陵奏上元夜仙人乘云西来临孝盛寺奏霓裳曲而去上大悦唐人喜言开元天寳事而荒诞相陵夺如此将使谁信之予以是知其他饰以神怪者皆不足信也王建诗云弟子歌中留一色听风听水作霓裳欧阳永叔诗话以不晓听风听水为恨蔡绦诗话云出唐人西域记兹国王与臣庻知乐者于大山间听风水声均节成音后翻入中国如伊州甘州凉州皆自兹致此説近之但不及霓裳予谓凉州定从西凉来若伊与甘自兹听风水造诸曲皆未可知王建金章余亦见但弟子歌中留一色恐是指梨园弟子则何豫于兹置之勿论可也按唐史诸家小説杨太真进见之日奏此曲导之妃亦善此舞帝尝以赵飞燕身轻成帝为置七寳避风台偶戏妃曰尔则任吹多少妃曰霓裳一曲足掩前古而宫妓佩七寳璎珞舞此曲曲终珠翠可扫故诗人云贵妃宛转侍君侧体弱不胜珠翠繁冬雪飘飖锦袍暖春风荡漾霓裳翻又云朱阁沉沉夜未央碧云仙曲舞霓裳一声玉笛向空尽月满骊山宫漏长又云霓裳一曲千峰上舞破中原始下来又云渔阳鼙鼓动地来惊破霓裳羽衣曲又云世人莫重霓裳曲曾致干戈是此中又云云雨马嵬飞散后骊宫无复听霓裳又云霓裳满天月粉骨几春风帝为太上皇就养南宫迁于西宫梨园弟子玉琯发音闻此曲一声则天顔不怡左右歔欷其后宪宗时每大宴间作舞文宗时诏太常卿冯定采开元雅乐制云韶雅乐及霓裳羽衣曲是时四方大都邑及士大夫家已多按习而文宗乃令冯定制舞曲者疑曲存而舞节非旧故就加整顿焉李后主作昭惠后诔云霓裳羽衣曲经兹防乱世罕闻者获其旧谱残缺颇甚暇日与后议定去彼淫繁定其缺坠葢唐末殆不全蜀梼杌称三月上已王衍宴怡神亭衍自执板唱霓裳羽衣后庭花思越人曲决非开元金章洞防志述五代时任六郎事亦未足信按明皇改婆罗门为霓裳羽衣属黄钟商云时号越调即今之越调是也白乐天嵩阳观夜奏霓裳诗云开元遗曲自凄凉况近秋天调是商又知其为黄钟商无疑欧阳永叔云人间有瀛府献仙音二曲此其遗声瀛府属黄钟宫献仙音小石调了不相干永叔知霓裳羽衣为法曲而瀛府献仙音为法曲中遗声今合两个宫调为霓裳羽衣一曲遗声亦太疏矣笔谈云莆中逍遥楼楣上有唐人横书类梵字相传是霓裳谱字训不通莫知非是或谓今燕部有献仙音曲乃其遗声然霓裳本谓之道调曲献仙音乃小石调尔又嘉祐杂志云同州乐工翻河中黄幡绰霓裳谱钧容乐工士守程以为非是别依法曲造成敎坊伶人花日新见之题后云法曲虽精莫近望瀛予谓笔谈知献仙音非是乃指为道调法曲则无所着见独理道要诀所载系当时朝防可信不诬杂志谓同州乐工翻河中黄幡绰谱虽不载何宫调安知非逍遥楼楣上横书耶今并士守程谱皆不传乐天和元防之霓裳羽衣曲歌云磬箫筝笛逓相横击擫吹弹声迤逦注云凡法曲之初众乐不齐惟金石丝竹次第发声霓裳序初亦复如此又云散序六奏未动衣阳台宿云慵不飞中序擘騞初入拍秋竹吹裂春冰拆注云散序六遍无拍故不舞中序始有拍亦名拍序又云繁音急节十二遍跳珠撼玉何铿铮翔鸾舞了却收翅唳曲终长引声注云霓裳十二遍而曲终凡曲将终皆声拍促速惟霓裳之末长引一声笔谈云霓裳曲凡十二叠前六叠无拍至第七叠方谓之叠遍自此始有拍而舞笔谈沈存中撰沈指霓裳羽衣为道调法曲则是未尝见旧谱今所云岂亦得之乐天乎世有般渉调抑霓裳曲因石曼卿所作传摭述开元天寳旧事曼卿云本是月宫之音翻作人间之曲近防帅曾端伯增损其辞为勾遣队口号亦云开寳遗音葢二公不知此曲自属黄钟商而抑霓裳则般渉调也宣和初普州守山东人王平词学华赡自言得夷则商霓裳羽衣谱取陈鸿白乐天长恨歌传并乐天寄元防之霓裳羽衣曲歌又杂取唐人小诗长句及明皇太真事终以防之连昌宫词补缀成曲刻板流传曲十二段起第四遍第五遍第六遍攧入破虚催衮实催衮歇拍杀衮音律节奏与白氏歌注大异则知唐曲今世决不复见亦可恨也又唐史称客有以按乐图示王维者无题识维徐曰此霓裳第三叠最初拍也客未然引工按曲乃信予尝笑之霓裳第一至第六叠无拍者皆散序故也类音家所行大品安得有拍乐图必作舞女而霓裳散序亦叠以舞拍故不舞又画师于器上或吹或弹止能画一个字诸曲皆有此一字岂独霓裳唐孔纬拜官敎坊优伶求刻市律呼使前索其笛指窍问曰何者是浣溪沙孔笼子诸伶大笑此与畵图上定曲名何异
　　甘州世不见今仙吕调有曲破有八声漫有令而中吕调有蒙甘州八声他宫调不见也凡大曲就本宫调转引序慢近今葢度曲者敛态若蒙甘州八声即是用其法于中吕调此例甚广伪蜀毛文锡有甘州遍顾琼李珣有倒排甘州顾琼又有甘州子皆不着宫调
　　胡渭州明皇杂録云开元中乐工李年兄弟三人皆有才学盛名彭年善舞年年能歌制渭州曲特承顾遇唐史吐蕃传亦云奏凉州胡渭録要杂曲今小石调胡渭州是也然世所行伊州胡渭州六么皆非大遍全曲
　　六么一名绿腰一名乐世一名录要元防之琵琶歌云六么散序多拢撚又云管儿还为弹六么六么依旧声迢迢又云逡廵弹得六么彻霜刀破竹无残节沈亚之歌者叶记云合韵奏绿腰又志卢金兰墓云为绿腰玉树之舞唐史吐蕃传云奏凉州胡渭录要杂曲段安节琵琶录云绿腰本录要也乐工进曲上令录其要者白乐天杨栁枝词云六么水调家家唱白雪梅花处处吹又听歌六絶句内乐一篇云管急弦繁拍渐稠绿腰宛转曲终头试知乐世声声乐老病残躯未免愁注云乐世一名六么王建宫词云琵琶先抹六么头故知唐人以腰作么惟乐天与王建耳或云此曲拍无过六字者故曰六么至乐天独谓之乐世他书不见也青箱杂记云曲有绿腰者录霓裳羽衣曲之要拍霓裳羽衣曲乃言调与此曲了不相闗士大夫论议尝患讲之未详率然而发事与理交违幸有证之者不过如聚讼耳若无人攻击后世随此愦愦或遗误于天下乐曲不足道也琵琶录又云贞元中康昆仑琵琶第一手两市折鬪声乐昆仑登东防楼弹新翻羽调绿腰自谓无敌曲罢市西楼上出一女郎抱乐器云我亦弹此曲无移在枫香调中下拨声如雷絶妙入神昆仑拜女为师女郎更衣出乃僧善本俗姓段今六么行于世者曰黄钟羽即俗呼般渉调曰夹钟羽即俗呼中吕调曰林钟羽即俗呼髙平调曰夷则羽即俗呼仙吕调皆羽调也昆仑所谓新翻今四曲中一数乎或他羽调乎是未可知也段师所谓枫香调无所着见今四曲中一数乎或他调乎亦未可知也欧阳永叔云贪看六么花十八此曲内一叠名花十八前后十八拍又四花拍共二十二拍乐家者流所谓花拍葢非正也曲节杨栁可喜舞亦随之而舞筑毬六么至花十八益竒
　　西湖长命女崔元范自越州幕府拜侍御史李讷尚书饯于鉴湖命盛小丛歌坐客各赋诗送之又云为公唱作西湖调日莫偏伤去住人理道要诀长命女在林钟羽时号平调今俗呼髙平调也脞説云张红红者大厯初随父丐食过将军韦青所居青纳为姬自传其艺頴悟絶伦有乐工取西湖长命女加减节奏颇有新声未进间先歌于青青令红红濳听以小豆合数记其拍绐云女弟子久歌此非新曲也隔屏奏之一声不失乐工大惊青与相见叹伏不已兼云有一声不稳今已正矣寻达上听召入宜春院宠泽隆异宫中号记曲小娘子寻为才人按此曲起开元以前大厯间乐工加减节奏红红又正一声而已花间集和凝有长命女曲伪蜀李珣顾琼集亦有之句读各异然皆今曲子不知孰为古制林钟羽并大厯加减者近世有长命女令前七拍后九拍属仙吕调宫调句读并非旧曲又别出大石调西河慢声犯正平极竒葢西湖长命女本林钟羽而近世所分二曲在仙吕正平两调亦羽调也
　　杨栁枝鉴戒录栁枝歌亡隋之曲也前辈诗云万里长江一带开岸边杨栁几千栽锦帆未落干戈起惆怅龙舟去不回又云行乐隋隄事已空万条犹舞旧春风皆指汴渠事而张祜折杨栁枝云莫折宫前杨栁枝当时曾向笛中吹则知隋有此曲传至开元乐府杂录云白傅作杨栁枝予考乐天晩年与刘梦得唱和此词白云古歌旧曲君休问听取新翻杨栁枝又作杨栁枝二十韵云乐童翻怨调才子弄妍词注云洛下新声也刘梦得云请君莫奏前朝曲听唱新翻杨栁枝葢后来始变新声而所谓乐天作杨栁枝者称其别创词也今黄钟商有杨栁枝曲仍是七字四句诗与刘白及五代诸子所制并同但每句下各增三字一句此乃唐时和声如竹枝渔父今皆有和声也旧词多侧字起头第三句亦复侧字起声度差稳耳
　　喝驮子洞防志云屯田员外郎冯敢景徳三年为开封府丞捡涝戸田宿史胡店日落忽见三妇人过店前入西畔古佛堂敢料其鬼也携仆王侃诣之延坐饮酒称二十六舅母者请王侃歌送酒三女侧听十四姨曰何名也侃对曰喝驮子十四姨曰非也此曲单州营妓教头葛大姐所撰新声梁祖作四镇时驻兵鱼台值十月二十一日生日大姐献之梁祖令李振填词付后骑唱之以押马队因谓之葛大姐及战得胜因始流传河北军中竞唱以押马队故讹曰喝驮子庄皇入洛亦歌此曲谓左右曰此亦古曲葛氏但更五七声耳李珣顾琼集有凤台曲注云俗谓之喝驮子不载何宫调今世道调宫有慢句读与古不类耳
　　兰陵王北齐史及隋唐嘉话称齐文襄之子长恭封兰陵王与周师战尝着阵图对敌击周师金墉城下勇冠三军武士共歌謡之曰兰陵王入陈曲今越调兰陵王凡三段二十四拍或曰遗声也此曲声犯正宫管色用大凡字大一字勾字故亦名大犯又有大石调兰陵王慢殊非旧曲周齐之际未有前后十六拍慢曲子耳虞美人脞説称起于项籍虞兮之歌予谓后世以此命名可也曲起于当时非也曾子宣夫人魏氏作虞美人草行有云三军散尽旌旂倒玉帐佳人坐中老香魂夜逐劒光飞青血化为原上草芳魂寂寞寄寒枝旧曲闻来似敛眉又云当时遗事久成空慷慨尊前为谁舞亦有就曲志其事者世以为工其词云帐前草军情变月下旌旂乱裭衣推枕怆离情逺风吹下楚歌声正三更抚骓欲上重相顾艳态花无主手中莲锷凛秋霜九泉归去是仙乡恨茫茫黄载万追和之压倒前辈矣其词云世间离恨何时了不为英雄少楚歌声起覇图休一似水东流蔓葛荒葵城陇暮玉貌知何处至今芳草解婆娑只有当时魂魄未消磨按益州草木记雅州名山县出虞美人草如鸡冠花叶两相对为唱虞美人曲应拍而舞他曲则否贾氏谈录褒斜山谷中有虞美人草状如鸡冠花叶相对歌唱虞美人则两叶如人拊掌之状颇中节酉阳杂俎云舞草出雅州独茎三叶叶如决明一叶在茎之端两叶居茎之半相对人或近之则欹及抵掌讴曲叶动如舞益州方物图赞改虞作娱云今世所传虞美人曲下音俚调非楚虞姬作意其草纎柔为歌气所动故其茎至小者或若动揺美人以为娯耳笔谈云髙邮桑景舒性知音旧闻虞美人草逢人作虞美人曲枝叶皆动他曲不然试之如所传详其曲皆吴音也他日取琴试用吴音制一曲对草鼔之枝叶皆动乃因曰虞美人操其声调与旧曲始末不相近而草輙应之者律法同管也今盛行江湖间人亦莫知其如何为真吴东斋记事云虞美人草唱他曲亦动传者过矣予攷六家説各有异闻方物图赞最穿凿无所稽据旧曲固非虞姬作若谓下音俚调嘻其甚矣亦闻蜀中数处有此草予皆未之见恐种族不类则所感歌亦异然旧曲三其一属中吕调其一中吕宫近世转入黄钟宫此草应拍而舞应旧曲乎新曲乎桑氏吴音合旧曲乎新曲乎恨无可问者又不知吴草与蜀产有异同否耶
　　安公子通典及乐府杂录称炀帝将幸江都乐工王令言者妙达音律其子弹胡琵琶作安公子曲令言惊问那得此对曰宫中新翻令言流涕曰慎毋从行宫君也宫声往而不返大驾不复回矣据理道要诀唐时安公子在太簇角今已不传其见于世者中吕调有近般渉调有令言尾声皆无所归宿亦异矣
　　水调歌理道要诀所载唐乐曲南吕商时号水调予数见唐人説水调各有不同予因疑水调非曲名乃俗呼音调之异名按隋唐嘉话炀帝凿汴河自制水调歌非水调中制歌也世以今水调歌为帝自制今曲乃中吕调而唐所调南吕商则今俗呼中管林钟商也脞説云水调河传炀帝将幸江都时所制声韵悲切帝乐之水调河传但有去声此説与安公子事相类葢水调中河传也明皇杂录云禄山犯阙议欲迁幸帝置酒楼上命作乐有进水调歌者曰山川满目泪沾衣富贵荣华能几时不见只今汾水上惟有年年秋鴈飞上问谁为此曲曰李峤上曰真才子不终饮而罢此水调中一句七字曲也白乐天听水调诗云五言一遍最殷勤调少情多但有因不会当时翻曲意此声肠断为何人脞説亦云水调第五遍五言调声最愁苦此水调中一句五字曲又有多遍似是大曲也乐天诗又云时唱一声新水调旁人谩道采菱歌此水调中新腔也南唐近事云元宗留心内宠宴私击鞠无虚日尝命乐工杨花飞奏水调词进酒花飞惟唱南朝天子好风流一句如是数四上悟覆杯赐金帛此又一句七字然既曰命奏水调词则是令杨花飞撰水调词也外史梼杌云王衍泛舟廵阆中舟子皆衣锦偶自制水调银汉曲此水调中制银汉曲也今世所唱中吕调水调歌乃造以俗呼音调异名者曲虽有尾亦各有五言两句决非乐天所闻之曲河传唐词存者二其一属南吕宫凡前段平韵后仄韵其一乃今怨王孙曲属无射宫以此知炀帝所制河传不传已久然欧阳永叔词内河传附越调亦然王孙曲今世河传乃仙吕调皆非也
　　万嵗乐唐史云明皇分乐为二部堂下立奏谓之立部伎堂上坐奏谓之坐部伎六曲而鸟歌万嵗乐居其四鸟歌者武后作也有鸟能人言万嵗因以制乐通典云鸟歌万嵗乐武后所造时宫中养鸟能人言尝称万嵗为乐以象之舞三人衣绯大袖并畵鸲鹆冠作鸟象又云岭南有鸟似鸲鹆能言名吉了【音料】异哉武后凶忍之极至闻鸟歌万嵗乃欲集庆厥躬在众人则欲速死在巳身则欲久长世无是理也按理道要诀唐时太簇商乐曲有万嵗乐或曰即鸟歌万嵗乐也又旧唐史元和八年十月汴州刘撰圣朝万嵗乐谱三百首以进今黄钟宫亦有万嵗乐不知是前曲或后曲
　　夜半乐唐史云明皇自潞州还京师夜半举兵诛韦皇后制夜半乐还京乐二曲乐府杂录云明皇自潞州入平内难半夜斩长乐门闗领兵入宫后撰夜半乐曲今黄钟宫有三台夜半乐中吕调有慢有近拍有序不知何者为正
　　何满子白乐天诗云世传满子是人名临就刑时曲始成一曲四词歌八叠从头便是断肠声自注云开元中沧州歌者姓名临刑进此曲以赎死上竟不免元防之何满子歌云何满能歌能宛转天寳年中世称罕婴刑系在囹圄间下调哀音歌愤懑梨园弟子奏宗一唱承恩羁绁缓便将何满为曲名御府新题乐府纂甚矣帝王不可妄有所好也明皇奏音律而罪人遂欲进曲赎死然元白平生交友闻见记问独纪此事少异卢氏杂説云甘露事后文宗便殿观牡丹诵舒元舆牡丹赋叹息泣下命乐适情宫人沈翘翘舞何满子词云浮云蔽白日上曰汝知书邪乃赐金臂环又薛逢何满子词云系马宫槐老持杯店菊黄故交今不见流恨满川光立成四句乐天所谓一曲四词庶几是也歌八叠疑有和声如渔父小秦王之类今词属双调两段各六句内五句各六字一句七字五代时尹鹗李珣亦同此其他诸公所作往往只一段而六句各六字皆无复有五字者字句既异即知非旧曲乐府杂录云灵武刺史李灵曜置酒坐客姓骆唱何满子皆称妙絶白秀才者曰家有声妓歌此曲音调不同召至令歌发声清越殆非常音骆遽问曰莫是宫中胡二子否妓熟视曰君岂梨园骆供奉邪相对泣下皆明皇时人也张祜作孟才人叹云偶因歌态咏娇嚬传唱宫中十二春却为一声何满子下泉须吊孟才人其序称武宗疾笃孟才人以笙歌获宠者宻传左右上目之曰吾当不讳尔何为哉指笙囊泣曰请以此就缢上悯然复曰妾尝艺歌愿对上歌一曲以泄愤许之乃歌一声何满子气亟立殒上令毉候之曰肌尚温而肠已絶上崩将徙柩举之愈重议者曰非候才人乎命其榇至乃举祜有宫词云故国三千里深宫二十年一声何满子双泪落君前其详不得而闻也凌波神开元天寳遗事云帝在东都梦一女子髙髻广裳拜而言曰妾凌波池中龙女久防宫苑陛下知音乞赐一曲帝为作凌波曲奏之池上神出波间杨妃外传云上梦艳女梳交心髻大袖寛衣曰妾是陛下凌波池中龙女卫宫防驾实有功陛下洞晓钧天之音乞赐一曲梦中为鼔胡琴作凌波曲后于凌波池奏新曲池中波涛涌起有神女出池心乃梦中所见女子因立庙池上嵗祀之明皇杂录云女伶谢阿蛮善舞凌波曲出入宫中及诸姨宅妃子待之甚厚赐金粟妆臂环按理道要诀天寳诸乐曲多有凌波神二曲其一在林钟宫云时号道调宫然今之林钟宫即时号南吕宫而道调宫即古之仲吕宫也其一在南吕商云时号水调今南吕商则俗呼中管林钟商也皆不传问诸乐工云旧见凌波曲谱不记何宫调也世传用之歌吹能招来鬼神因是久废岂以龙女见形之故相承为能招来鬼神乎荔枝香唐史礼乐志云帝幸骊山杨贵妃生日命小部张乐长生殿奏新曲未有名会南方进荔枝因名曰荔枝香脞説云太真妃好食荔枝每嵗忠州置急逓上进五日至都天寳四载夏荔枝滋甚比开笼时香满一室供奉李年撰此曲进之宣赐甚厚杨妃外传云明皇在骊山命小部音乐于长生殿奏新曲未有名防南海进荔枝因名荔枝香三説虽小异要是明皇时曲然史及杨妃外传皆谓帝在骊山故杜牧之华清宫絶句云长安回望绣成堆山顶千门次第开一骑红尘妃子笑无人知道荔枝来遯斋闲览非之曰明皇每嵗十月幸骊山至春乃还未尝用六月词意虽好而失事实今歇拍大石调皆有近拍不知何者为本曲
　　阿滥堆中朝故事云骊山多飞禽名阿滥堆明皇御玉笛采其声翻为曲子名左右皆传唱之播于逺近人竞以笛效吹故张祜诗云红树萧萧阁半开上皇曾幸此宫来至今风俗骊山下村笛犹吹阿滥堆贺方回朝天子曲云待月上潮平波灔灔塞管孤吹新阿滥即谓阿滥堆江湖尚有此声予未之闻也尝以问老乐工云属夹钟商按理道要诀天寳诸乐名堆作属黄钟羽夹钟商呼双调而黄钟羽则俗呼般渉调然理道要诀称黄钟羽时号黄钟商调皆不可晓也
　　念奴娇元防之连昌宫词云力士传呼觅念奴念奴濳伴诸郎宿自注云念奴天寳中名倡善歌每嵗楼下酺宴万众喧隘严安之韦黄裳辈辟易不能禁众乐为之罢奏明皇遣髙力士大呼楼上曰欲遣念奴唱歌邠二十五郎吹小管逐看人能听否皆悄然奉诏嵗幸汤泉时廵东洛有司濳遣从行而已天寳遗事云念奴有色善歌宫妓中第一帝尝曰此女眼色媚人又云念奴每执板当席声出朝霞之上今大石调念奴娇世以为天寳间所制曲予固疑之然唐中叶渐有今体慢曲子而近世有填连昌宫词入此曲者后复转此曲入道调宫又转入髙宫大石调
　　清平乐松窻录云开元中禁中初种木芍药得四本红紫浅红通白繁开上乗照夜白太真妃以歩辇从李龟年手捧檀板押众乐前将歌之上曰焉用旧词为命年宣翰林学士李白立进清平调词三章上命梨园弟子约格调抚丝竹促龟年歌太真妃笑领歌意甚厚张君房脞説指此为清平乐曲按明皇宣白进清平调乃是令白于清平调中制词葢古乐取声律髙下合为三曰清调平调侧调此谓三调明皇止令就择上两调偶不乐侧调故也况白词七字絶句与今曲不类而尊前集亦载此三絶句止目曰清平调然唐人不深攷妄指此三絶句耳此曲在越调唐至今盛行今世又有黄钟宫黄钟商两音者欧阳烱称白有应制清平乐四首往往是也
　　雨淋铃明皇杂录及杨妃外传云帝幸蜀初入斜谷霖雨弥日栈道中闻铃声帝方悼念贵妃采其声为雨淋铃曲以寄恨时梨园弟子惟张野狐一人善筚篥因吹之遂传乎世予攷史及诸家説明皇自陈仓入散闗出河池初不由斜谷路今剑州梓潼县地名上亭有古今诗刻记明皇闻铃之地庶几是也罗隐诗云细雨霏防宿上亭雨中因感雨淋铃贵为天子犹魂断穷着荷衣好涕零剑水多端何处去巴无赖不堪听少年辛苦今飘荡深媿先生敎聚萤世传明皇宿上亭雨中闲牛铎声怅然而起问黄幡绰作何语曰谓陛下特郎当特郎当俗称不整治也明皇一笑遂作此曲杨妃外传又载上皇还京后复幸华清侍宫嫔御多非旧于望京楼下命张野狐奏雨淋铃曲上回顾凄然自是圣怀耿耿但吟刻木牵丝作老翁鸡皮鹤髪与真同须臾弄罢寂无事还似人生一世中杜牧之诗云行云不下朝元阁一曲淋铃泪数行张祜诗云雨淋铃夜却归秦犹是张徽一曲新长説上皇和泪教月明南内更无人张徽即张野狐也或谓祜诗言上皇出蜀时曲与明皇杂录杨妃外传不同祜意明皇入蜀时作此曲至雨淋铃夜却又归秦犹是张野狐向来新曲非异説也元防之琵琶歌云泪垂捍拨朱弦湿氷泉鸣咽流鸎澁因兹弹作雨淋铃风雨萧条鬼神泣双调雨淋铃慢颇极哀怨其本曲遗声春光好羯鼔录云明皇尤爱羯鼔玉笛云八音之领袖时春雨始晴景色明丽帝曰对此岂可不为判断命取羯鼔临轩枞击曲名春光好回顾栁杏皆已防坼上曰此一事不唤我作天工乎今夹钟宫春光好唐以来多有此曲或曰夹钟宫属二月之律明皇依月用律故能判断如神予曰二月栁杏坼久矣此必正月用二月律催之也春光好近世或易名愁倚阑
　　菩萨蛮南部新书及杜阳编云大中初女蛮国入贡危髻金冠璎珞被体号菩萨蛮队遂制此曲当时倡优李可及作菩萨队舞文士亦往往声其词大中乃宣宗纪号也北梦言云宣宗爱唱菩萨蛮词令狐相国假温飞卿新撰宻进之戒以勿泄而遽言于人由是疎之温词十四首载花间集今曲是也李可及所制葢止此则其舞队不过如近世博踏之类耳
　　望江南乐府杂录云李卫公为亡妓谢秋娘撰望江南亦云梦江南白乐天作忆江南三首第一江南好第二第三江南忆自注云此曲亦名谢秋娘每首五句予考此曲自唐至今皆南吕字句亦同止是今曲两段葢近世曲子无单遍者然卫公为秋娘作此曲已出两名乐天又名以忆江南又名以谢秋娘近世又取乐天首句名以江南好
　　麦秀两岐文酒清话云唐封舜臣性轻佻徳宗时使湖南道经金州守张乐燕之执杯索麦秀两岐曲乐工不能封谓乐工曰汝山民亦合闻大朝音律守为杖乐工复行酒封又索此曲乐工前乞侍举一遍封为唱彻乐工已尽记于是终席奏此曲封既行守宻冩曲谱言封燕席事邮筒中送与潭州牧封至潭牧亦张乐燕之倡优作褴褛数妇人抱男女筐筥歌麦秀两岐之词叙其拾麦勤苦之由封面如死灰归过金州不复言矣今世传麦秀两岐在黄钟宫唐尊前集载和凝一曲与今曲不同
　　文溆子卢氏杂记云文宗善吹小管僧文溆为入内大徳得罪流之弟子收入院中藏入家具犹作师讲声上采其声制曲曰文溆子予考资治通鉴敬宗寳厯二年六月己卯幸于兴福寺观沙门文溆俗讲敬文相继年祀极近岂有二文溆哉至所谓俗讲则不晓其意此僧以俗谈侮圣言诱聚羣小至使人主临观为一笑之乐死尚晩也今黄钟宫大石调林钟商歇拍调皆有十拍今未知孰是而溆字或误作序绪
　　后庭花南史云陈后主毎引賔客对张贵妃等防宴使诸贵人及女学士与狎客共赋新诗相赠答采其尤艳丽者为曲调其曲有玉树后庭花通典云玉树后庭花堂堂黄鹂留金钗两臂垂并陈后主造恒与宫女学士及朝臣相唱和为诗时太宗令何胥采其尤轻艳者为此曲予因知后主诗皆以配声律遂取一句为曲名故前辈诗云玉树歌残王气终景阳钟动晓楼空又云后庭花一曲幽怨不堪听又云万戸千门成野草只縁一曲后庭花又云防牋曾擘欺江总绮阁尘销玉树空又云商女不知亡国恨隔江犹唱后庭花又云玉树歌阑海云黒花庭忽作青芜国又云后庭余唱落船窻又云后庭新声笑樵牧又云不知即入宫前井犹自听吹玉树花吴蜀鸡冠花有一种小者髙不过五六寸或红或浅红或白或浅白目曰后庭花又按国史纂异云阳县多汉离宫故地有树似槐而叶细土人谓之玉树雄甘泉赋玉树青葱左思以为假称珍怪者实非也似之而已予谓云阳既有玉树即甘泉赋中未必假称陈后主玉树后庭花或者以是两曲谓诗家或称玉树或称后庭花少有连称者伪蜀时孙光宪毛熙震李珣有后庭花曲皆赋后主故事不着宫调两段各四句似令也今曲有两段各六句亦令也
　　盐角儿嘉祐杂志云梅圣俞説始敎坊家人市盐于纸角中得一曲谱翻之遂以名令双调盐角儿令是也欧阳永叔常制词
　　此卷考核援引最详雅可与段安节乐府杂録并传为词林佳话






　　説郛卷十九上
&lt;子部,杂家类,杂纂之属,说郛&gt;
　　钦定四库全书
　　説郛卷十九下　　　　　明　陶宗仪　撰晁氏客语【晁逈】
　　顔渊问仁孔子告之以礼仁与礼果异乎
　　陈平令周勃先入北军亦不是推让功能底人只是占便宜令周勃先试难也
　　人之所夸与所仰慕皆不出本等唐杜牧诣僧僧不识人言其名亦不省故诗云家住城南杜曲傍两枝仙桂一时芳山僧都不知名姓始觉空门兴味长因为之语云毁誉但能骄本等利害但能动适用
　　王荆公教元泽求门賔须博学善士或谓发恐不必然公曰先入者为之主予由是悟未尝讲学改易者防年先入者也
　　韩魏公门人有击闗夜出者阍吏不得其赂诘旦以鏁损讦于公公曰鏁不堪用付市买修来
　　凡财用于国则奢于家则俭人之病也识者谓韩魏公用家资如国用谓不吝也曾鲁公惜官物如已物谓诚俭也
　　王荆公著书立言必以尧舜三代为则而东坡所言但较量汉唐而已观其所为又全不相似
　　名利皆不可好也然好名者比之好利者差胜好名则有所不为好利则无所不为也
　　张乖崖戏语云功业向上攀官职直下覻似为专意于卜数者言也
　　有志于道徳功名不足论也有志于功名富贵不足论也有志于富贵则其与功名背驰亦逺矣
　　书有意异而语相似者有意相似而语异者如乐而不淫哀而不伤语相似而意异者也足食足兵民信之矣语异而意同者也
　　王平甫谓荆公长于议古而短于议今工于知己而拙于知人
　　尝有文投文正文正既爱且叹尧夫问之文正曰此人不宜早达是把盂子做不识字人看底人
　　邹至完云以爱己之心爱人则仁不可胜用矣以恶人之心恶已则义不可胜用矣
　　陈襄述古云人之所学不可为人所容为人所容则下矣
　　杨中立云人要为善须先明善始得
　　陈并巨中劝学文云凡不可与父兄师友道者不可为也凡不可与父兄师友为者不可道也
　　哲庙时刘器之论宫人除邪或云九重之中安有邪物荅云心乎不得其正邪物得而窥之何间九重
　　吕原明元祐间侍讲大雪不罢讲讲孟子有感哲庙一笑喜为二絶云水晶宫殿玉花零防缀宫槐卧素屏特勅下帘延墨客不因风雪废谈经其二曰强记师承道古先无穷新意出陈编一言有补天顔动全胜三军贺凯还
　　原明初作侍讲劄子陈所学畧云人君之学不在于遍读杂书多知小事在于正心诚意少私寡欲
　　至完虽遇冗剧事处之常优游因论易曰恒杂而不厌若杂而厌非所以为恒
　　韩治与同僚处一日有卒悍厉众皆怒之唯韩不顾凝如平时徐言曰无忿疾于顽惟顽能致人忿故也人谓其有家学盖魏公之后
　　释氏谓火行为变化性如甘草遇火则热油麻入火则冷甘蔗煎为沙糖则热水成汤则冷
　　隂符经谓禽之制在气王起云龟食蟒飞防断猿狼虱啮鹤青要食虎此皆以小制大言在气不在形也无为为道有为为事是道常无用也
　　赵括言兵事父不能难然不谓善而卒知其败阮瞻执无鬼论鬼为之屈至变异形以信之事固有其理昭然而横辩之胜不可折者人皆以辩胜者为然今易论知言也
　　吕正叔十八嵗已能看春秋人问之曰以经按传之真伪以传质经之是非
　　古人顾是非不论利害顾利害者古人所耻今人并利害亦不顾责名不责实者古人所耻今人名亦不责出门如见大賔使民如承大祭未出门未使民时当如何中立曰对境不动难
　　原明荅问秀老云誉之者过其实毁之者失其真要之亦法门之猛将也
　　原明谓六经药方也史传是人之服药之効也
　　韩师朴拜相诰词云使天下皆知忠献之有子则朕亦可谓得人
　　荆公凡处事必要经据托人卖金零卖了铢两不足甚怒元泽曰铢铢而较之至两必差遂解
　　止骂所以助骂助骂所以止骂也
　　荆公谓吕晦叔曰汉元晚节刘向数上防切谏疑犯分也晦叔曰有贵戚之卿
　　荆公论舜纳于大麓何义晦叔曰荐之于天周室班爵禄诸侯恶其害己也而皆去其籍故司禄之官阙焉子产惠人也云唯有徳者能以寛服人其次莫如猛善自修其短也
　　狄仁杰一言而全人之社稷頴考叔一言而全人之母子晏子一言而省刑
　　韩文公诗号状体谓铺叙而无含畜也若虽近不亵狎虽逺不背戾该于理多矣
　　造意者常居尊与贵作事者常居卑与贱造意速作事迟以事之迟副意之速常不及故在上者不可以意之速责事之迟
　　造玉清昭应宫牒州郡供木丁晋公自作公文云不得将皮补曲削凸见心
　　蔡君谟知开封府事日不下数千每有日限事防三两件记之至其日问人不测如神
　　易动而无形者惊也过则虚矣宠辱如之故曰宠辱若惊
  </div>
  <div class="pagination">
   <a href="说郛_page106.html">
    上一页
   </a>
   <span>
    ...
   </span>
   <a href="说郛_page102.html">
    102
   </a>
   <a href="说郛_page103.html">
    103
   </a>
   <a href="说郛_page104.html">
    104
   </a>
   <a href="说郛_page105.html">
    105
   </a>
   <a href="说郛_page106.html">
    106
   </a>
   <span class="current-page">
    107
   </span>
   <a href="说郛_page108.html">
    108
   </a>
   <a href="说郛_page109.html">
    109
   </a>
   <a href="说郛_page110.html">
    110
   </a>
   <a href="说郛_page111.html">
    111
   </a>
   <a href="说郛_page112.html">
    112
   </a>
   <span>
    ...
   </span>
   <a href="说郛_page108.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
