<!DOCTYPE html>
<html>
<head>
    <meta charset="UTF-8">
    <title>管城硕记 - 第 16 页/共 28 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>管城硕记 - 第 16 页/共 28 页</h1>
    <div class="content">　　按穆天子传造父为御为右列子造父为御□为右则王起所不识者葢指列子而言也然此字譌舛相仍从来不一范摅云淡友议作□王元美集作□门王应麟作音泰丙亦因淮南子钳且泰丙之御而意释之屠纬真序文唐辨□止存王起则又本友议而倒用之皆未能有书一者据唐书本传起嗜学非寝食不辍废天下之书无不读一经目弗忘也帝尝以疑事令使者口质起具牓子附使者上凡成十篇号曰写宣今所言不识□二字不见于本传当是冩宣中语也
　　唐艺文志姖威注浑舆经一卷
　　按魏志下邳桓威出自孤微年十八而着浑舆经依道以见意姖威所注宜即此也姖威当是人姓名山海经黄姖之尸呉姖天门日月所入姖字屡见而今字书无姖字何耶
　　艺文志李氏三传同异例十三卷开元中左威卫录事叅军失名
　　按唐宰相世系表惟李充为左威卫录事叅军则此当是充作也
　　呉曽漫录曰今人斥受雇者为客作已见于南北朝观袁翻谓人曰邢家小儿为人客作牋表此语自古而然按西京杂记匡衡勤学邑有大姓家富多书乃与客作不求其价主人怪而问之曰愿得主人书编遍读之则客作名起于汉不始南北朝也
　　韵府羣玉歴代琴制云唐太宗増九
　　按宋史祥符五年龙图学士陈彭年奉诏编录太宗御集四十卷九琴谱二十卷请付中书门下详校从之六年诏太宗圣制曲名并九琴谱字变法付经史舘及太乐局则増琴九者乃宋太宗也沈括笔谈曰太宗令待诏宋裔増琴为九待诏朱文济不可上怒斥之遂増琴曰绕梁是也又按琴书曰琴本七后汉蔡邕又加二以象九星在人法九窍则九不始宋太宗矣
　　唐天佑二年朱全忠表请迁都帝发长安道中顾谓侍臣曰鄙语云纥干山头冻死雀何不飞去生处乐注纥干山即纥真山也在大同府城东北
　　按西秦乞伏国仁其先南出大隂山遇一巨虫于路状若神大如陵阜杀马祭之俄不见一小儿在焉部有老父请养为子自以有所慿依字之曰纥干纥干者华言有所依倚也此葢言依倚山头冻死雀何不飞去以求生非专指纥真山也后魏官氏志有纥干氏其不为纥真明矣
　　义山为河南卢尹请上尊号表永终无极之年长奉上清之号注引汲冡周书曰道天莫如无极
　　按旧唐书武宗纪防昌四年三月以道士赵归真为左右街道教授先生时帝志学神仙师归真葢道书有云上清玉晨道君居之所谓上清之号者指此闗令内传云周无极元年老子度闗所谓无极之年者指此王应麟玉海曰道家有延康赤眀龙汉开皇之纪上皇无极永夀之号事不经见云
　　山海经轩丘鳯卵民食之郭璞注曰言滋味无所不有按夏小正纳卵蒜卵蒜也者本如卵者也山海经曰鼓镫之山有草焉名曰荣草其本如鸡卵食之已风又曰轩丘鳯卵民食之此葢纪当时食卵之事非谓滋味无所不有也括地图曰孟亏人首鸟身其先为虞氏驯百禽夏后之末民始食卵孟亏去之凤凰随焉止于丹山抱朴子曰夏后时始食卵谓此也
　　汉书东方朔传后臣泌曰传云一日卒有不胜洒扫之职师古注洒音信又音山豉反今校定此注合云洒先礼反古又为洒扫字洒泛也所蟹反葢传冩脱误多又音山豉反五字
　　按郊祀歌腾雨师洒路陂师古曰洒洒也洒音洒又音山防反以两处证之则山防反非误也又史周本纪引穆王□命其罚倍洒索隐曰洒音戾白居易半开花诗西日冯轻照东风莫杀吹自注杀去声陆氏粲曰杀当读如洒今字书皆无此音
　　程子曰武帝问贤良禹汤水旱厥咎何由公孙曰尧遭洪水不闻禹世之有洪水也而不对所由奸人也按防曰臣闻尧遭洪水使禹治之未闻禹之有水也若汤之旱则桀之余烈也桀纣行恶受天之罚禹汤积徳以王天下由此观之天徳无私亲顺之和起逆之害生此天文地理人事之纪则又何尝不对所由也又按儒林传武帝初即位复以贤良征辕固诸儒多嫉毁曰固老时固已九十余矣公孙亦征庂目而事固固曰公孙子务正学以言无曲学以阿世师古曰庂目而事言深惮之此初征时固见其谨慎事已因以勉之非有所指而云也世遂以为曲学阿世谬矣史记平津传是时通西南夷东置苍海北筑朔方数谏以为疲敝中国以奉无用之地游侠传轵有儒生非郭解解客杀之谓解虽不知此罪甚于解杀之遂族解安城刘氏谓其得大臣之体西京杂记平津侯自以布衣为宰相乃开东阁营客馆以招天下之士所得俸禄以待奉之则又为相者所罕有矣卜式传式上书愿输家财半助邉曰此非人情不轨之臣不可以为化而乱法愿陛下勿许上不报其后以坐酧金失侯者百有六人是皆式为厉阶也向使所言得行宁有是乎时汲黯以位在三公奉禄甚多然为布被此诈也史记谓黯褊心不能无少望理或然也其后元始中修功臣后诏曰位在宰相封侯而为布被脱粟之饭奉禄以给故人宾客无有所余可谓减于制度而笃下率俗者也与内富厚而外为诡服以钓虚誉者殊科是真平情之论也乃世多以诛主父偃为罪夫偃至齐刼齐王杀之至燕陷燕王杀之其诛之宜矣岂为过哉桓寛曰当公孙之时其欲据仁义以道事君者寡偷合取容者众独以一公孙如之何宋儒以奸人目之黄东发以公孙之布被比之王莽之谦恭岂笃论乎
　　尹遂昌曰司马懿用兵如神算无遗防然毎与丞相亮交锋动辄败北是以其徒有畏蜀如虎之讥陈寿乃以将畧非亮所长贬之则其妄肆讥评不攻自破矣按后魏书李苖传苖毎读蜀书见魏延请出长安诸葛不许常叹息谓亮无竒计又毛脩之传崔浩与共论说言次遂及陈寿三国志有古良史之风修之曰昔在蜀中闻长老言寿曽为亮门下书佐被挞百下故其论武侯云应变将畧非其所长浩乃与论曰承祚之评亮乃为过美之誉非挟恨之矣夫亮之相备当九州鼎沸之防英雄奋发之时君臣相得鱼水为喻而不能与曹氏争天下委弃荆州退入巴蜀诱夺刘璋伪连孙氏守穷踦之地僭号邉夷之间此防之下者可与赵佗为偶而以为管萧之亚匹不亦过乎谓寿贬亮非为失实且亮既据蜀欲以邉夷之众抗衡上国出兵陇右再攻祁山一攻陈仓踈迟失防摧衂而反后入秦川不复攻城更求野战魏人知其意闭垒坚守以不战屈之智穷势尽愤结攻中发病而死由是言之岂古之善将见可而进知难而退者乎
　　胡致堂曰司马氏以昭烈于中山靖王族属踈逺不能纪其世数名位是非难辨自司马氏至三国七百余年固不能详先主之世数而诸葛公去中山靖王才三百余年草庐倾葢之时即称徳为帝室之胄岂慿虚无据而云尔哉若秦始皇明为吕不韦之子琅邪王睿显著小吏牛金所生司马氏尚系诸秦晋不革而正之乃抑退汉之昭烈亦独何哉
　　按始皇本纪秦始皇帝者秦庄襄王子也庄襄王为秦质子于赵见吕不韦姬悦而取之生始皇又吕不韦传不韦取邯郸姬絶好善舞者与居知有身子楚从不韦饮见而说之因起为寿请之姬自匿有身至大期时生子政徐广曰期十二月也夫知其有身则已非一月矣而又十二月而生安见其必为吕氏子耶太史公本纪直书为庄襄王子司马氏仍系诸秦正非为无见也
　　后魏书僭晋司马叡晋将牛金子也初晋宣帝生琅邪武王伷伷生恭王觐觐妃谯国夏侯氏字铜环与金奸通遂生叡因冒姓司马仍为觐子
　　按晋书元帝纪云初石图有牛继马后宣帝深忌牛氏遂为二榼共一口以贮酒焉帝先饮佳者而以毒酒酖其将牛金而恭王妃夏侯氏竟通小吏牛氏而生元帝据此则又非牛金也又唐书元澹传云初魏明帝时河西栁谷出石有牛继马后之象魏收以晋元帝乃牛氏子冒司马姓以着石符澹谓昭成皇帝名犍继晋受命独此可以当之又按晋孝武帝太元十一年丙戌犍孙珪大防牛川即代王位改称魏王安帝隆安二年戊戌即皇帝位徙都平城则是珪防牛川践帝位牛继马后之象谓此耳魏孝文帝太和十六年定行次为水徳李元等以神元与晋武往来通好至于和穆志辅晋室是则司马祚终而拓防受命议者以晋承魏为金于是乃诏为水徳祖申腊辰歴考诸说则当以元魏继晋为牛继马文中子作元经以魏为正统是也又晋元夏侯太妃传初有防云铜马入海建邺期太妃小字铜镮而元帝中兴于江左焉石图可信而防独不可信耶晋将牛金之说秽史之诬妄无足据也
　　潘阳节曰帝在房州万古开羣也注曰朱子作纲目不书中宗为王每年之首书帝在房州人皆不识故云万古开羣也
　　按唐书沈既济传初呉竞撰国史为则天本纪次髙宗下既济奏议中宗以始年即位季年复祚虽尊名中夺而天命未改足以首事表年何所拘阂而列为二纪鲁昭公之出春秋嵗书其居曰公在干侯君在虽失位不敢废也请省天后纪合中宗纪每嵗首必书孝和在所以统之曰皇帝在房陵太后行某事改某制纪称中宗而事述太后名不失正礼不违常矣朱子书法葢本于此
　　倪文正公题元祐党人碑云诸贤自涑水眉山数十公外凡二百余人史无传者不赖此碑何由知其姓名哉按宋史是时吕公着独当国诸贤以类相从遂有洛党蜀党朔党之分洛党以程頥为首蜀党以苏轼为首朔党以刘挚梁焘为首荆溪呉氏曰黄山谷称濓溪胸次如光风霁月又云西风壮士泪多为程灏滴东坡为濓溪诗云夫子岂我辈造物乃其徒葢苏氏师友未尝不起敬于周程如此惜乎后因嘻笑而成仇敌也又陈叔峰见倪公题碑曰先生不更加详审槩以为党人也而贤之尝考党人之内如吕公着韩维初为安石延誉者也曽布章惇阿权膴仕李清臣首倡绍述之说以开国衅黄履讦垂之事击吕大防刘挚而去之安焘依违蔡确章惇无所匡正叶祖洽对防言祖宗多因循茍且之政陛下革而新之遂擢第一若此皆得与乎党人之数果贤耶否耶
　　潘阳节曰扬雄为莽大夫心劳而日拙注曰雄自汉成帝之世以奏赋为郎给事黄门歴成哀平三世不迁官王莽簒位转为大夫称莽功徳比伊周作剧秦美新之文
　　按班固谓莽簒位谈说之士用符命称功徳获封爵者甚众雄复不侯以耆老久次转为大夫则知转为大夫者以久次得非以剧秦美新而得也王荆公曰子云之剧秦美新葢后人诬笔洪容斋曰雄亲蹈王莽之变退托其身于列大夫中不与髙位者同其死世儒或以剧秦美新贬之是不然此雄不得已而作也夫述诵新莽之徳止能善于暴秦其深意固可知矣又按后汉书桓谭传曰谭憙非毁俗儒由是多见排抵当莽居摄簒弑之际天下之士莫不竞褒称徳美作符命以求容媚谭独自守黙然无言又谭于世祖时上疏曰今诸巧慧小才伎数之人増益图书矫称防记以欺惑贪邪诖误人主章懐注图书即防纬符命之类又雄本传曰刘歆子棻尝从雄作竒字棻复献符命莽投之四裔雄恐不能自免乃从阁上自投下莽闻之曰雄素不与事何故在此假令雄剧秦美新则谭亦必非毁之而乃见其太曰是书也可与大易凖假令雄伪作符命则莽亦必并投之而乃曰雄素不与事则夫伪作符命剧秦美新者岂非皆后人之诬笔哉
　　班固扬雄传賛曰防为经莫大于易故作太传莫大于论语作法言
　　按雄本传曰观易者见其卦而名之观者数其画而定之首四重者非卦也数也则太非拟易可知也孙明复曰扬子云太非凖易乃明天人始终之理君臣上下之分葢疾莽而作也此言得之矣又雄本传曰雄见诸子各防其知舛驰大抵诋訾圣人及太史公记六国歴楚汉记麟土不与圣人同是非颇谬于经故人时有问雄者常用法应之譔防为十三卷象论语号曰法言此葢因论语法语之言能无从乎因想象论语之训而取其法言二字以名其所譔之书何晏集解曰孔曰人有过以正道告之是也岂自以法言比论语哉后世以扬雄拟经求合罪其僭越实由于班固之误说也
　　汉志日南郡有比景县师古曰言其在日之南所谓开北戸以向日者
　　按尔雅觚竹北戸西王母日下谓之四荒淮南时则训自北戸孙之外贯颛顼之国髙诱曰北戸孙国名日在其北故曰北戸张衡应间曰日南则景北南越志曰日南五月立表望之日在表北景居南则汉志比景疑是北景之譌又按南史林邑传林邑本汉日南郡象林县古越裳界也其国俗居处为閤名曰干兰门戸皆北向水经注曰区粟建八尺表日影度南八寸自此影以南在日之南望北辰星落在天际日在北故开北戸以向日梁书林邑传曰区粟者林邑北界城名也杜佑通典曰赤土国隋时通焉冬至之日影直在下夏至日影在南戸皆北向唐书南蛮传诃陵国山上有郎卑野州王常登以望海夏至立八尺表景在表南二尺四寸室利佛誓国夏至立八尺表景在表南二尺五寸则比景疑当为北景矣而阚骃读比为庇以为景在已下为身所比也据通典所谓冬至之日景直在下北景比景皆可通也又林邑记曰度庇景至朱吾比亦作庇是其证也




　　管城硕记卷十八
　　钦定四库全书
　　管城硕记卷十九　　翰林院检讨徐文靖撰史类二
　　史称汉髙祖豁达大度规模宏逺然不尚诗书礼文制度大抵袭秦所以汉治不能复古
　　按髙帝勅太子云吾遭乱世当秦禁学自喜谓读书无益洎践祚以来时方省书乃使人知作者之意追思昔所行多不是焦竑养正圗解云史称汉髙帝不事诗书不喜儒生因其初未见书册与真儒故耳及稍稍读书即能知作者之意乂能因书之言省已之失是古今善读书者莫如髙帝也惜子婴降汉萧何乃入丞相府收秦圗籍而挟书之令至惠乃除遂使六经无完文而帝王治天下之大法其载之于书册者髙帝亦无由见良以商用处士之伊尹周用多才之姬旦而汉所用者刀笔之吏所收者秦之圗籍已耳治何由以复古哉
　　云烟过眼録曰骨咄犀乃蛇角也其性至毒而能解毒故曰蛊毒犀然唐书有骨都国必其地所产今人譌为骨咄耳
　　按唐书列传西域骨咄国或曰珂咄罗开元十七年王俟斤遣子骨都施来朝骨咄正西域国名或以其产骨咄而名之无所为骨都国也又回纥列传戛黠斯国其兽有野马骨咄黄羊通典俞衸国少牛马多貂防骨拙拙即咄也山海经广注古都之蛇角号曰碧犀骨都古都是皆骨咄之譌耳
　　李义山为懐州李中丞谢上表曰苏公旧田懐侯故邑注云懐侯未详韩诗外传武王更邢丘曰懐括地志懐在武陟歴考传记未有以此为懐国之邑者
　　按寰宇记管叔废绌封康叔为懐侯路史国名记有懐国即此也其后康叔封卫懐遂为南宫氏国周南宫中鼎铭曰王命太史括懐土曰中兹懐人内史锡于琖王作臣今括里汝懐土括即适中即仲表所云懐侯故邑葢以此也
　　通鉴纲目隋文帝纪史万嵗讨南宁羌入自蜻蛉川质实注云蜻蛉川未详处所
　　按隋书史万嵗入自蜻蛉川经弄冻次小勃弄大勃弄至于南中汉志越巂郡有蜻蛉县应劭曰蜻蛉水出西东入江水经注若水迳云南郡遂久县蜻蛉水入焉水出蜻蛉县西东迳其县下县以氏焉今姚安府蜻蛉河至大姚县东南入金沙江也
　　舆地志曰巢县卧牛山后有桀王城晋地理志注云桀死于是未详
　　按竹书纪年夏帝癸三十一年商师征三朡战于郕获桀于焦门放之于南巢殷成汤二十年夏桀卒于亭山禁歌舞即是山也
　　通鉴太平兴国七年帝召赵普谕以昭宪太后之遗防普对曰太祖已误陛下岂容再误廷美遂得罪旋贬西京畱守赵普又以廷美居西京非便讽知开封府李符上言廷美怨望诏贬房州忧悸成疾卒
　　按宋袁褧枫窗小牍曰赵韩王疾夜梦甚恶使道流上章禳谢道流请章防赵难言之从枕跃起索笔自草曰情闗母子弟及自出于人谋计协臣民子贤难违乎天意乃慿幽祟逞此强阳瞰臣血气之衰肆彼魇呵之厉倘合帝心诛既不诬管蔡幸原臣死事堪永谢朱均【云　云】密封令勿发向空焚之火正函为大风所掣吹堕朱雀门为人所得诵于时竟不起按南史沈约曰约病梦和帝剑断其舌召巫视之巫言如梦乃呼道士奏赤表于天称禅代之事不由已出今太宗于太祖子徳昭使之惊惧自杀普已窥见其心矣于其弟廷美使之忧悸成疾则普之奸佞有以致之其被防诛也不亦宜哉
　　五代唐同光三年九月议伐蜀以魏王继岌充西川四面行营都统戊申大军西行入散闗倍道而进遂逼成都蜀王舆榇出降
　　按荆溪呉氏林下偶谈曰蜀王衍荒淫惑于宦人王承休遂决秦州之幸诏下中外切谏母后泣而止之以至絶食皆不从前秦州节度判官蒲禹卿叩马泣血上表累千五百余言且曰望陛下以名教而自节以礼乐而自防循道徳之规受师之训知社稷之不易想稼穑之最难惜髙祖之基扃似太宗之临御贤贤易色孜孜为心无稽之言勿听弗询之谋勿庸听五音而受谏以三镜而照懐少止息于诸处林亭多省览于前王书史别修上徳用卜逺图莫遣色荒勿令酒惑常亲政事勿恣闲游又曰陛下与唐主方申懽好信币交驰但虑闻道圣驾亲行别懐疑忌其或専差使命请陛下境上防盟未审圣躬去与不去又曰陛下纂承以来率意频离宫阙劳心费力有何所为此际依然整跸又拟逺别宸宫昔秦王之銮驾不回炀帝之龙舟不返又曰忍教置却宗祧言将道断使蒸民以何托令慈母以何辜若不虑于危亡但恐乖于仁孝又曰刘禅俄降于邓艾李势遽归于桓温皆为不取直言不恤政事不信王道不念生灵以至国人之心无一可保山河之险无一可慿衍竟不从行至緜谷唐师已入其境狼狈而归遂降魏王继岌当五代时忠义之士落落如晨星欧公作史尝有五代无全人之叹幸而有焉则又为之咨嗟叹息反覆不置如蒲禹卿之忠谏非特蜀之所少亦天下所希有也然史中曾不少槩见但云衍幸秦州羣臣切谏而已岂欧公偶失此耶予于太平广记得此事故表而出之又陈履常后山丛谈曰五代史家人柴后邢州龙冈人世宗纪为尧山人拓防思恭思敬兄弟也而误为一人此亦读史者所不可不知也
　　王阳明纪梦诗序曰正徳庚辰八月廿八夕卧小阁忽梦晋忠臣郭景纯氏以诗示予且极言王导之奸谓世之人徒知王敦之逆而不知王导实隂主之其言甚长不能尽録觉而书其所示诗于壁其诗曰我昔明易道故知未来事时人不我识遂躭一技一思王导徒神器良久觊诸谢岂不力伯仁见其底所以敦者仇罔顾天经与地义不然百口未负托何忍置之于死地我于斯时知有分日中斩柴市我死何足悲我生良有以九天一人拊膺悲晋室诸公亦可耻举目山河徒叹非携手登亭空洒泪王导真奸雄千载人未议偶感君子谈中及重与冩真记固知仓卒不成文自今当与频谑戏倘其为我一表万世万世万万世
　　按朱氏黼曰王敦之反王导不能无罪也晋灵公欲杀赵盾盾出奔其弟赵穿遂弑灵公于桃园春秋书曰赵盾弑其君夷臯客有毁郭解者解之客杀之公孙曰解虽不知其罪甚于解杀之遂族解二事虽不同原心定罪推其所自来盾解固有难辞其责者导既当国敦其从父兄也以王氏失职致兴兵犯顺导不能防之于始又不能止之于今虽欲辞其责可乎贼既东下始阖门待罪至石头失守位爵如昨至行胸臆报恩怨不免假手于贼自我不杀伯仁伯仁由我而死一语推之导虽有格天之烈葢世之功欲免赵盾郭解之诛终不能也又黄东发曰王导在江左为一时偷安之谋无十年生聚之计陈頵劝抑浮竞不能从也王敦杀周戴不肯救也卞敦不赴国难不能戮也郭黙害刘不能问也庾亮召苏峻不能止也石勒冦襄阳大疫死大半病不能乗也天降淫雨三月不止困不能乗也晋帝拜其妻曹氏不能辞也又隂拱中立以观王敦之成败而胸懐异谋观敦与导书平京师日当亲割温峤之舌非素有谋约者敢为此言敦已伏诛当加戮尸汚宫之罪又请以大将军礼葬之敦死后导与人言恒称大将军昔日为桓文之举此为漏网逆臣无疑徒以子孙贵盛史家掩恶以欺万世谓之江左夷吾管氏舆台亦羞之矣夫阳明罪导托之于梦不知其诚然否也若朱氏黄氏之说导之罪真有难逭者矣
　　五代唐主饵方士灵丹疽发背召齐王璟入侍疾谓璟曰吾饵金石始欲益夀乃更伤生汝宜戒之
　　按唐防章元年十月东天竺乌徒国长年婆罗门卢加逸多受诏合丹上将饵之郝处俊谏曰昔贞观末先帝令婆罗门僧那罗尔婆婆寐依其本国仙方合长年神药征求灵草秘石歴年而成先帝服之竟无异效大渐之日名医莫知所为欲归罪于胡人将伸大戮又恐取笑夷狄遂止鉴若是惟陛下深察又按贞观二十二年王册奉使天竺防天竺王尸罗逸多死其国大乱假令果有长年仙方其本国之王久应服之乃亦既死矣而太宗犹垂涎于彼国仙方何其迷而不悟耶如南唐烈祖之辈无足论已文选诗曰服食求神仙多为药所误殊令人发深省也
　　唐子西辨陈夀蜀不置史官论曰观后主景曜元年史官奏景星见于是大赦改元而曰蜀不置史官妄矣按常璩刘先主志建安二十四年先主定汉中时州后部司马张裕亦知占术坐漏言言先主得蜀寅卯之间当失先主恶之不立史馆陈夀所志非妄也
　　唐张说上大衍厯序云谨以开元十六年八月端午赤光照室之夜献之端午八月五日也
　　按明皇杂録宗八月五日诞降宴宰相于花蕚楼唐类表有宋璟请以八月五日为千秋节表月惟仲秋日在端午则是凡月五日可称端午也唐文宗开成元年归融为京兆尹时两公主出降府司供帐事繁又俯近上已曲江赐宴奏请改日上曰去年重阳取九月十九日未失重阳之意今改取十三日可也则是上已不必初三重阳不必初九也刘槙鲁都赋素秋二七天汉指隅人胥祓禳国子水嬉则以七月十四日为脩禊也东坡在海南蓻菊九畹以十一月望与客泛菊作重九又以仲冬十五日为重阳也
　　华阳国志公孙述废铜钱置铁钱百姓货卖不行按通典梁普通中乃议尽罢铜钱更铸铁钱人以铁钱易得尽皆私铸及大同以后所在铁钱遂如丘山物价腾贵任昉赠到溉诗云铁钱两当一百易代名实葢谓此也陈铁钱不行南唐李氏又铸铁钱宋太祖令收民间铁钱铸农器给江北流民复业者黄山谷诗紫薓可劚宜充贡青铁无多莫铸钱葢谓此也
　　陈善扪虱新话曰兰亭序岂非佳作然天朗气清不合时景丝竹管语又重复故不得入选
　　按晋李颙悲春日曰舒朗景之淑鲜湛方生懐春赋曰何阳节之清淑陆机诗曰节运同可悲莫若春气甚和风未及燠遗凉清且凛天朗气清何尝不合时景乎又石氏星簿讃曰器府掌固丝竹管弦汉张禹曰后堂理丝竹管弦四字皆有所本语乂何尝重复乎
　　荆楚嵗时记曰七月七日为牵牛织女聚防之夜春秋运斗枢云牵牛神名畧佐助期云织女神名收隂按开元占经引佐助期曰牵牛主闗梁神名畧绪炽今本嵗时记畧下缺绪炽二字知故书之磨灭者多矣陶景刀剑録曰宋顺帝以升明元年掘得一刀光照一室帝竒之二年七月帝使杨玉候织女玉候女不得惧死遂用以弑帝而北史作千牛备身刀非也又按大戴礼是月织女东向葢星象尔也岂其如人间夫妇之防聚哉
　　王褒讲徳论宣王得白狼而夷狄宾纂注曰史记穆王征犬戎得四白狼以归今云宣王未详
　　按瑞应图曰王者仁徳则白狼见周宣王时白狼见西国灭后魏书灵征志曰太安三年三月有白狼一见于太平郡议者曰先帝本封之国而白狼见焉无穷之征也周宣王得之而犬戎服
　　事物绀珠曰鵸防如乌九首六尾善笑自为雌雄按山海经鵸防有二出带山者如乌而五采赤文自为牝牡出翼望山者如乌三首六尾善笑以其名同而一之非是
　　刘劭人物志简畅而明砭火之徳也文寛夫曰明砭无意义自东晋诸公草书啓字为然疑谓简畅而明啓按人物志体别篇砭清激浊利害篇其道亷而且砭接识篇故能识诃砭之明是岂尽为啓字之譌乎延明注明而不砭则翳又砭去纎芥则砭为借用之事无疑
　　韵府冬韵五松注始皇逢疾风暴雨避五松下因封为大夫
　　按始皇本纪二十八年乃遂上泰山立石封祠祀下风雨暴至休于树下因封其树为五大夫五大夫葢一官之名耳本纪有丞相隗林丞相王绾卿李斯卿王戊五大夫赵婴五大夫杨樛又汉食货志文帝用晁错言令人入粟邉六百石封上造稍増至四千石为五大夫万二千石为大庶长则五大夫为一官可知非封五松为大夫也
　　史记平凖书曰至孝文时更铸四铢钱其文为半两索隐曰钱谱云文为汉兴也
　　按汉书食货志周景王卒铸大钱文曰宝货秦铜质如周钱文曰半两重如其文皆谓所铸之钱文未有以钱为几百几千文者后魏书食货志云武定六年齐文襄王以钱文五铢名须称实宜称钱一文重五铢者听入市用又杨道穆传时用钱稍薄道穆表曰自顷以私铸薄滥官司纠绳挂网非一在市铜价八十一文得铜一斤又曰论今据古宜改铸大钱文载年号以记其始则一斤所成止七十六文又吕隆传曰河西之民不得农植谷价涌贵斗直钱五千文后世因之以为几十文百文
　　晋傅弹棋赋序汉成帝好蹴踘刘向以为劳人体竭人力非至尊所宜御乃因其体作弹棋
　　按汉书成帝纪賛称其临朝渊嘿尊严若神而蹴踘之好史皆不书仅见于弹棋传序向既以蹴踘为非则宜谏止而又为之作弹棋何也五代周世宗曰击毬蹋踘乃下流小人轻薄之事岂王者之所为读唐纪穆宗即位十二月壬午击踘于左神防军长庆元年辛卯击踘于麟徳殿二年十二月因击毬暴得疾四年正月敬宗即位二月丁未击踘于中和殿戊申击踘于飞龙院已酉击踘用乐四月丙申击踘于清思殿宝歴二年六月甲子观驴踘角觝于三殿父子相继以击踘为事至今读之使人慨然
　　货殖传范蠡乗扁舟浮江湖变名姓适齐为防夷子皮师古曰自号防夷者言若盛酒之防夷多所容受而可卷懐与时张防也防夷皮之所为故曰子皮
　　按史记列传呉王赐子胥属镂之剑子胥自刭死呉王乃取子胥尸盛以防夷革浮之江中应劭曰取马革为防夷榼形蠡自号为防夷子皮者意以子胥不死则呉不亡胥死而呉亡越霸功皆已出防夷之盛已实致之犹以长狄名子之意耳韩子曰田成子去齐亡之燕防夷子皮负传而从夫田常非可从者而蠡从之其后居陶致长男吝财杀弟皆由蠡功利未忘故致此耳小顔以多所容受而可卷懐予之未必然也
　　汉武五子传张富昌为题侯孟康曰县名晋灼曰地理志无
　　按汉地理志清河郡有题县顔注古莎字孟氏谓县名即此帝京景物略曰房山县西南四十里有山曰白带山生题草又曰题山藏石经者千年矣一曰石经山姚广孝诗峩峩石经山连峰吐金碧秀气钟题胜槩拟西域
　　杜牧齐安晚秋诗可怜赤壁争雄渡郝注赤壁属黄州按张耒续明道杂志曰周瑜破曹公于赤壁云陈于江北而黄州江东西流无江北至汉阳江西北流复有赤壁山疑汉阳是瑜战处东坡赋以孟徳之困于周郎为在黄州误也又按三国志曹操与周瑜遇赤壁初战操军不利引次江北后有乌林之败元和志赤壁山在鄂州蒲圻县西一百二十里北岸乌林与赤壁相对即周瑜焚曹操船处牧又有诗云乌林芳草合赤壁健防开是也郝注赤壁在黄州隋黄州本南齐齐安郡而牧齐安晚秋诗有赤壁争雄渡之句误始于牧坡赋又以牧误也
　　呉地记嘉兴县南一百里有语儿亭句践令范蠡取西施以献夫差西施于路与蠡潜通三年始达于呉遂生一子至此亭一嵗能言遂名语儿亭
　　按越絶书曰越乃饰美女西施郑旦使大夫种献之于呉王王大悦又曰女阳亭者句践八官于吴夫人从道产女此亭养于李乡句践胜呉更名女阳就李为语儿乡据此则献西施者非蠡且越呉最近安得三年始达乎记说殊谬
　　黄伯思校定焦赣易林序云若房封事所谓辛酉太阳精明丙戍防气复起之类孟康注之甚详
　　按京房传房上封事曰辛酉吕来太阳精明乃辛已气复起至陜复上封事曰戊子到五十分气复起无丙戍气复起之说
　　伯思论黄庭云逸少以晋穆帝升平五年卒后哀帝兴宁二年始降黄庭于世安得逸少预书之晋书本传山隂养鵞道士云为冩道徳经当举羣相赠初未尝言冩黄庭也即黄庭非逸少书无疑太白诗山隂道士如相见应冩黄庭换白鵞初未尝攷退之诗第云数纸尚可博白鵞而不言黄庭为觉其谬
　　按太白题右军诗扫素冩道经笔精妙入神书罢笼鵞去何曽别主人亦未尝言黄庭也安得借韩以诮李又陶隐居与梁武帝啓云逸少有名之迹不过数首黄庭劝进告誓等不审犹有存否徐季海古迹记云宗时大王正书三卷以黄庭为第一太白以黄庭远胜道徳山隂道士如若识此应要写黄庭换鵞而不要写道徳矣岂未尝考之谓伯思以右军卒后二年黄庭始出葢缘真诰翼真之说而未尝考也后汉书曰初许劭与从兄靖俱有髙名而真诰以靖为许长史六世族祖劭为五世族祖考据殊失又安见黄庭降世之年必无譌耶
　　唐武后光宅四年正月毁乾元殿作明堂证圣元年火焚之万嵗登封二年三月复作明堂
　　按明堂作于武后李白明堂赋一则曰天皇先天中宗奉天累圣纂就鸿业克宣再则曰天后勤劳辅政兮中宗以钦明克昌絶不以明堂作于武后而独以勤劳辅政归之隐然黜武氏之号系嗣圣之年为天下扶三纲立人极云何欧阳子秉笔迷至公唐经乱周纪凡例孰比容宜乎其见嗤于紫阳也
　　郑瑗井观言曰袁绍檄豫州曹操檄江东将校部曲皆云如律令今道家符咒类言急急如律令资暇录谓令读为零律令雷邉疾鬼其说怪诞不足信
　　按史记主父偃传上书阙下召入见所言九事其八事为律令又三王世家丞相下中二千石二千石下郡太守诸侯相丞书从事下当用者如律令汉书宣帝诏令甲死者不可生文頴曰萧何承秦法所作为律令侓经是也天子诏所増损不在律上者为令又儒林传叙请着功令它如律令师古曰功令篇名若今选举令此外并如旧律令唐书太宗谓侍臣曰朕比来决事或不能皆如律令葢当时律例法令皆有一定之规依而行之故曰如
　　吕本中曰宋仁宗好儒崇学扶植斯道王尧臣及第赐中庸篇吕臻及第赐大学篇是已开四书之端矣按神宗熈宁四年二月更定科举法以经义取士王安石请废春秋仪礼八月帝命复以春秋三传取士而仪礼废矣八年六月颁安石所修诗书周礼新义于学官以取士而先儒传注废矣徽宗政和中蔡京赵挺当国以诗为元祐学术诸士庶有传习诗赋者杖一百而风雅之道废矣又禁士大夫不得读史春秋三传俱束髙阁宣和间王楚撰博古图中所引用乃至以州吁为卫大夫髙克为卫文公故洪氏以为当时书局学士亦不曽读毛诗也而诗学与春秋俱废矣宁宗庆元二年刘徳秀奏言伪学之魁以匹夫窃人主之柄鼓动天下故文风未能丕变乞将语录之烦尽行除毁是科叶翥倪思知贡举士子文有稍渉义理者悉见黜落而六经语孟中庸大学之书悉为世禁矣夫经学至宋发挥殆尽亦至宋而屡遭废毁岂六经四子亦不能逃阳九百六之数耶若仁宗以中庸大学赐新及第者则实与汉帝表章六经有同功矣
　　徐陵玉台新咏序绛鹤晨严铜蠡昼静注引赵岐注孟云追蠡欲絶之貌
　　按文子曰圣人法蠡蚌而闭戸后汉礼仪志殷以水徳王故以螺着门戸应劭风俗通门戸铺首谨按百家书公输班之水见蠡曰见汝形蠡适出头班以足画图之蠡引闭其戸终不可得开遂施之门戸云蠡与螺同谓以铜为蠡形于铺首故曰铜蠡陈检讨林蕙堂集序铜蠡夜滴注引徐孝穆铜蠡昼静又引后汉张衡漏水制以铜为器皆误解铜蠡也
　　汉书律厯志治厯者二十余人方士唐都巴郡落下闳与焉师古曰姓唐名都姓落下名闳
　　按史记律书注引益部耆旧传曰闳字长公明晓天文隐于落下落下葢巴郡之地名也小顔以为姓落下非正字通谓姓落名下闳亦非
　　笔丛曰竹书贞定王元年于越徙都琅邪呉越春秋文颇与此合然非齐之琅邪或呉越间地名有偶同者按山海经琅邪台在渤海间琅邪之东郭璞曰琅邪者越王句践入霸中国之所都越絶书曰句践徙琅邪起观台台周七里以望东海何谓非齐之琅邪
　　笔丛引真诰曰洪崖先生今为青城洞真仙传又曰洪崖山在豫章之西山何耶葢青城为古洪崖所理而豫章则唐张氲隐处也
　　按宋谢庄有游豫章西山观洪崖井诗梁元帝庐山碑序东瞻洪井若使豫章之洪崖因唐张氲而名刘宋萧梁之人安得预知之
　　王弇州曰道藏内隂符经凡数十种注释亦如之独赵文敏书最为定本他本有自然之道六十八字朱元晦谓其理独妙不过以其有隂阳八卦律厯诸语而深契之耳不知有此正所以非隂符也
　　按唐李筌传骊山老母曰隂符三百余言百言演道百言演法百言演术则自观天之道执天之行至自然之道静故天地万物生浸故隂阳胜凡三百七十九字陆读隂符经诗清晨整冠坐朗咏三百言皮日休和读隂符经三百八十言出自伊耆氏二公所读之本只三百八十余字去筌未逺当必无差下乂有隂阳相推而生变化凡六十四字疑后人注释之语而误入也但据明堂位伊耆氏之乐伊耆神农非黄帝也而中兴书目以为隂符经黄帝之书或云受之广成子或云与风后元女论隂阳六甲退而自着其事隂者暗也符者合也天机暗合于事机故曰隂符黄山谷谓隂符出于筌熟读其文知非黄帝书蔡西山曰此书即筌所为也
　　陆天随诗持赠敢齐青玉案醉吟偏称紫荷筒郝天挺注南史刘杳着紫荷槖前汉张安世传持槖簪笔之意而刘伟明乃以荷为芰荷之荷
　　按老杜又示宗武诗试吟青玉案莫羡紫罗囊陆诗祖之但持槖簪笔见赵充国传郝以安世传误又杳传见梁史而南史无也方岳啓俨入花砖之直聿髙荷槖之班真徳秀啓柏台弹奏之公若判白黑荷槖论思之益如炳丹青皆误为芰荷之荷非只一伟明也
　　大荒北经曰蚩尤作兵伐黄帝帝乃令应龙攻之郭璞曰黄帝亦教虎豹熊罴以与炎帝战于阪泉见史记按汉书王莽传曰黄帝之时中黄直为将破杀蚩尤黄海曰黄帝工师名苍龙将名应龙管子曰黄帝得苍龙辨乎东方使为工师葢太昊以龙纪官帝因之应龙苍龙皆官名也郭氏以虎豹熊罴例之其防失矣
</div>
    <div class="pagination">
<a href="管城硕记_page15.html">上一页</a><span>...</span><a href="管城硕记_page11.html">11</a><a href="管城硕记_page12.html">12</a><a href="管城硕记_page13.html">13</a><a href="管城硕记_page14.html">14</a><a href="管城硕记_page15.html">15</a><span class="current-page">16</span><a href="管城硕记_page17.html">17</a><a href="管城硕记_page18.html">18</a><a href="管城硕记_page19.html">19</a><a href="管城硕记_page20.html">20</a><a href="管城硕记_page21.html">21</a><span>...</span><a href="管城硕记_page17.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
