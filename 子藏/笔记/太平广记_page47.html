<!DOCTYPE html>
<html>
<head>
    <meta charset="UTF-8">
    <title>太平广记 - 第 47 页/共 228 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平广记 - 第 47 页/共 228 页</h1>
    <div class="content">　　梁朝将戴思逺任浮阳日有部曲毛璋为性轻悍常与数十卒追捕盗贼还宿于逆旅毛枕劒而寝夜分其劒忽大吼跃出鞘外从卒闻者愕然惊异毛亦神之乃持劒呪曰某若异日有此山河尔当更鸣跃否则已毛复寝未熟劒吼跃如初毛深自之其后戴离鎭毛请畱戴从之未几毛以州归命于唐庄宗庄宗以毛为其州刺史后竟帅沧海【出玉堂闲话】
　　张籛
　　密牧张籛少年时常有一飞鸟状若尺鷃衔一青铜钱堕于张懐袖间张异之常系钱于衣冠间其后累财巨万至死物力不衰即蜚鸟堕钱将富之祥也【出玉堂闲话】
　　齐州民
　　齐州有一富家翁郡人呼曰刘十郎以鬻醋油为业自云壮年时穷贱至极与妻佣舂以自给忽一宵舂未竟其杵忽然有声视之已中折矣夫妇相顾愁叹久之方寐凌旦既寤一新杵在臼旁不知自何而至夫妇前视且惊且喜自是因穿地颇得隐伏之货以碓杵为神所伤乃宝而藏之遂弃舂业渐习商估数年之内其息百倍家累千金夫妇神其杵即被以文绣置于匮匣中四时致祭焉自后夫妇富且老及其死也物力渐衰今则儿孙贫乏矣【出玉堂闲话】
　　朱庆源
　　婺源尉朱庆源罢任方选家在豫章之丰城庭中地甚爽垲忽生莲一枝其家骇惧多方以禳之莲生不已乃筑堤汲水以回之遂成大池芡荷甚茂其年庆源选授南丰令后三岁入为大理评事【出稽神録】






　　太平广记卷一百三十八
　　钦定四库全书
　　太平广记卷一百三十九
　　征应五
　　池阳小人　　背明鸟　　　王琬
　　张聘　　　　张林　　　　东瀛公
　　长广人　　　黄丘村　　　韩僧真
　　洛阳金像　　梁武帝　　　惠炤师
　　周靖帝　　　苏氏　　　　突厥首领陈后主　　　渭南人　　　猫
　　长星　　　　大鸟　　　　虾防
　　幽州人　　　黙啜　　　　张易之
　　孙俭　　　　太白昼见
　　池阳小人
　　王莽建国三年池阳有小人长一尺余或乘马或步行操持万物小人皆自相称三日乃止莽甚恶之自后兵盗日盛而竟被杀【出广古今五行记】
　　背明鸟
　　黄龙元年吴始都武昌时越巂之南献背明鸟形如鹤状止不向明巢常对北多肉少毛其声百变闻钟磬笙竽之声则奋翅摇头时人以为吉瑞是岁迁都建业殊方多贡珍竒吴人语讹呼为背亡鸟国中以为大妖不及百年当有丧乱背叛流亡之事散逸奔逃墟无烟火果如斯言后此鸟不知所在【出王子年拾遗记】
　　王琬
　　晋武帝太康七年郊坛下有一白狗高三尺光色鲜明恒卧坛侧觉见人前则去骑督王琬以骏马追之狗徐行马不可及射又逃琬去复还郊丘非狗所守后遂大乱又武帝时幽州有狗鼻行地三百余步帝不思和峤之言而立惠帝以致衰乱【出郭颂世语】
　　张聘
　　晋恵帝太安中江夏张聘所乗牛言曰天下乱乗我何之聘惧而还犬又言曰归何早防牛人立而行复曰天下将乱非止一家其年张昌作乱先畧江夏众推为帅于是五州残乱聘方族灭【出广古今五行记】
　　张林
　　晋懐帝永嘉中嘉兴张林有狗名阿永时天下饥荒狗行欲倒林言阿永汝言得肉故健今饿不复行耶狗忽语云我道天下人饥死狗语不已闻者怖走时天下荒乱帝没于胡【出广古今五行记】
　　东瀛公
　　晋东瀛公腾字元迈以永嘉元年鎭邺时大雪当其门前方十数步独液不积腾怪而掘之得玉马高尺许齿皆缺腾以为马者国姓称吉祥焉或谓马无齿则不食未几晋大乱【出异苑】
　　长广人
　　宋文帝元嘉末长广人病差便能食而不得卧一饭辄觉身长如此数日头遂出屋段究为刺史度之为三丈复还渐缩如旧经日而亡俄而文帝为元凶所害【出广古今五行记】
　　黄丘村
　　宋江陵黄丘村有羊生羔两头一颈在上者鸣在下者不鸣俄而刘毅司马休之相继作乱人多兵死【出渚宫旧事】
　　韩僧真
　　后魏肃宗熙平二年并州祁县人韩僧真女从母右脇而出胡太后令付掖庭养之太后临朝为元乂刘腾幽于永巷后竟被尔朱荣沈于河魏室因兹大乱【出广古今五行记】
　　洛阳金像
　　后魏普泰元年洛阳金像生毛眉鬓发悉皆具足尚书左丞魏季景谓人曰张天锡有此事其国遂灭此亦不祥之征至明年而广陵被废死焉【出洛阳伽蓝记】
　　梁武帝
　　梁武帝大同元年幸武湖湖中鱼皆骧首见于水上若顾望焉帝入宫方没此下人将举兵睥睨乘舆之象防有侯景之乱【出广古今五行记】
　　惠炤师
　　齐末惠炤师者不知从何许而来骑一竹枝为马振防驰驿盘躃回转或时厉声云某处追兵甚急何不差遣遂放杖驰走不遑宁息或晨徃南殿暮至北城如其所言果有烽檄之急毎遥见黑云飞乌羣豕但是黑之物必低身恭敬忽自称云伏喽啰语国人见者莫不怪笑京内咸识不知名字者呼为竹马顚僧齐未动之前惠炤走杖马来到殿西骑省密告诸贵唐邕等急救东方呉儿大欲入晓夕孜孜守阙不去数日呉明彻自广陵北侵淮楚国家遣兵将救始集兵马惠炤已去城四十里于白壁南待军指麾号令大将至谓齐安王高敬德曰努力好愼浆水后呉人纵水淹渍齐军多有伤没在京百官朝集惠炤亦骑杖执防立于武成之后敕付天平寺常令三人守之忽听浪语炤狂言如旧不可止约后于天平寺宿与一大德僧共密语天地开辟上古无为下至君臣父子道德仁义老经佛法优劣多少凡所顾涉幽隐之事无所不论迨至天晓将去谓曰愼莫漏我此语若泄打杀汝去后此僧语一二老宿名德者云防喻乃是大圣人非防常不可轻忽闻其所説诸佛得道者咸经亲事序述犹如指掌见语勿道恐诸不知懐骄慢心将来获罪所以相告午后惠炤密将拳石手巾裹来语此僧云戒你莫説乃不能忍以巾打之一下死寺家执以奉闻恕而不问齐将破之时北宫东北角割十步为善寺惠炤曾到寺宿其夜骞墙徃太后宫院盗入宫人房里被捉炤曰不久人人皆入何为独自约我又以状奏诏复舍之时宫掖贵人内外戚妃媵出家者朔望参谒车马衣服侍从绮丽惠炤防逐车后眼语挑弄云罢道之日与我作妇官者驱逐且语且前贵人等以炤狂悖为后主所容但笑而不责毎逢见僧众则恶骂嗔打手执甎瓦不避头面云无用之时除剪僧徒値者亦必避之于后失经五六日忽复自来则厠上而眠或把杖坐睡云官府甚多军马遍满昼夜供承不可周悉图籍不得不造及周兵入晋阳炤到太后寺浮图前合掌落泪云法轮倾即伏地不起武帝平东夏不収图籍府库典诰州县戸口洛京故实并为军人毁弃至是周灭齐方创始营造炤所説造籍悉符验焉而炤竟不知所在【出广古今五行记】
　　周靖帝
　　周靖帝大象元年夏荥阳汴水北有龙鬭初见白光属天自东方而来有白龙长十许丈西北向防掌而鸣西北有黒龙亦乘云而至风雷相击乍合乍离暴雨大注自午至申白龙升天黑龙坠地复有大鲤鱼三从小鱼无数乘空而鬭雷雨又甚大风发屋至暝乃止鱼不复见明日有两黑虵大者长丈五小者半之并伤腰颈死于窦前黑虵者周天元帝及靖帝之象大鱼三而鬭者尉迟迥王谦司马消难三方起兵乱之异【出广古今五行记】
　　苏氏
　　周靖帝大象中阳武苏氏家临河闻园中有犬声往视之见三兽状如水牛一黄一赤一黑者鬭久之黑者死黄赤者俱入于河黑者周所尚色也死者灭亡之象后数岁周遂灭隋有天下旗牲尚赤戎服尚黄【出广古今五行记】
　　突厥首领
　　隋开皇初突厥阿波未叛之前有首领数十骑逐一兔至山山上有鹿临崖告人云你等无事触他南方圣人之国不久当灭俄而国内大乱【出广古今五行记】
　　陈后主
　　陈后主时秣陵有泉深不可测产鱼鳖甚众恒有声如牛邑人惧之不敢犯无何忽见牛头于岸下里民牵而出之于是争捕其鱼乃尽江东旧以牛头山为天关今牛头已获盖示国将灭而关毁也后年隋平陈【出广古今五行记】
　　渭南人
　　隋时渭南有人寄宿他家夜中闻二豕对语其一曰岁将尽阿耶明杀我供岁何处避之其一答曰可向水北妇家因相随而去天将晓主人觅豕不得宿客言状主人如其言得豕其后蜀王秀得罪将杀乐平公主救之得全后数岁而帝崩天下大乱秀竟被诛【出广古今五行记】
　　猫鬼
　　隋大业之季猫鬼事起家养老猫为厌魅颇有神灵递相诬告京都及郡县被诛戮者数千余家蜀王秀皆坐之隋室既亡其事亦寝【出朝野佥载】
　　长星
　　唐仪凤年中有长星半天出东方三十余日乃灭自是吐番叛匈奴反徐敬业乱白铁余作逆博豫骚动忠万彊梁契丹翻营府突厥破赵定麻仁节张遇王孝杰等皆没百万众三十余年兵革不息【出朝野佥载】
　　大鸟
　　唐调露之后有鸟大如鸠色如乌雀飞若风声千万为队时人谓之鵽雀亦名突厥雀若来突厥必至后则无差【出朝野佥载】
　　虾防
　　唐高宗尝患头风召名医于四方终不能疗宫人有自陈世业医术请修药饵者帝许之初穿地置药炉忽有一虾防跃出色如黄金背有朱书武字宫人不敢匿奏之帝颇惊异遽命放于苑池宫人别穿地得虾防如初帝深以为不祥命杀之其夕宫人暴卒后武后竟革命【出潇湘録】
　　幽州人
　　天授中则天好改新字又多忌讳有幽州人防如意上封云国字中或或乱天象请口中安武以鎭之则天大喜下制即依月余有上封者云武退在口中与囚字无异不祥之甚则天愕然遽追制改令中为八方字后孝和即位果幽则天于上阳宫【出朝野佥载】
　　黙啜
　　唐长安二年九月一日太阳蚀尽黙啜贼到并州至十五日夜月蚀尽贼并退尽俗谚云枣子塞鼻孔悬楼阁却种又云蝉鸣蛁蟟唤黍种餻糜断又谚云春雨甲子赤地千里夏雨甲子乘船入市秋雨甲子禾头生耳鹊巢下近地其年大水【出朝野佥载】
　　张易之
　　唐长安四年十月隂雨雪一百余日不见星正月诛逆贼张易之昌宗等则天废【出朝野佥载】
　　孙俭
　　唐幽州都督孙俭之入贼也薛讷与之书曰季月不可入贼大凶也俭曰六月宣王北伐讷何所知有敢言兵出不复者斩出军之日有白虹垂头于军门其夜大星落于营内兵将无敢言者军行后幽州界内鵶乌鸱鸢等并失皆随军去经二旬而军没乌鸢食其肉焉【出朝野佥载】
　　太白昼见
　　唐延和初七月太白昼见经天其月太上皇逊帝位此易主之应也至八月九月太白又昼见改元先天至二月七日太上皇废诛中书令萧至忠侍中岑羲流崔湜防诛之【出朝野佥载】












　　太平广记巻一百三十九
　　钦定四库全书
　　太平广记卷一百四十
　　征应六
　　大星　　　　火灾　　　　水灾
　　僧一行　　　汪鳯　　　　僧普满
　　秦城芭蕉　　睿陵僧　　　兴圣观
　　骆駞杖
　　大星
　　唐开元二年五月二十九日夜大流星如瓮或如盆大者贯北斗并西北落小者随之无数天星尽揺至晓乃止七月襄王崩諡殇帝十月吐蕃入陇右掠羊马杀伤无数其年六月大风拔树发屋长安街中树连根岀者十七八长安城初建隋将作大匠高颎所植槐树殆三百余年至是拔岀终南山竹开花结子绵亘山谷大小如麦其岁大饥其竹并枯死岭南亦然人取而食之醴泉雨麫如米颗人可食之后汉襄楷云国中竹栢枯者不岀三年主当之人家竹结实枯死者家长当之终南竹花枯死者开元四年而太上皇崩【岀朝野佥载】
　　火灾
</div>
    <div class="pagination">
<a href="太平广记_page46.html">上一页</a><span>...</span><a href="太平广记_page42.html">42</a><a href="太平广记_page43.html">43</a><a href="太平广记_page44.html">44</a><a href="太平广记_page45.html">45</a><a href="太平广记_page46.html">46</a><span class="current-page">47</span><a href="太平广记_page48.html">48</a><a href="太平广记_page49.html">49</a><a href="太平广记_page50.html">50</a><a href="太平广记_page51.html">51</a><a href="太平广记_page52.html">52</a><span>...</span><a href="太平广记_page48.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
