<!DOCTYPE html>
<html>
<head>
    <meta charset="UTF-8">
    <title>丹铅余录 - 第 42 页/共 56 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>丹铅余录 - 第 42 页/共 56 页</h1>
    <div class="content">　　甄彻字见独登进士时林摅为枢宻当唱名读为坚音上以为真音摅辩不逊遂坐贬后见姓谱云舜子商均封虞周封陈楚烈王时有陈通奔周周以舜居陶甄之职命为甄氏按説文甄陶也从瓦垔居延反呉书孙坚入洛屯军城南甄宫井上旦有五色气人入井探得传国玺以甄与己名音叶以为受命之符则三国以前未有音为之人切者矣孙权即位尊坚为帝江左诸儒为呉讳故改音真説文颠蹎阗以真为声烟咽以甄为声驯紃以川为声诜以先为声此皆先真韵中互以为声也其后秦为苻坚讳隋为杨坚讳皆暂避其音耳嘉祐中王陶作甄氏墓铭云甄以耳陶氏出于陈避呉苻隋时以为甄南北溷讹姓音莫分本之于古乃识其真
　　佗字两音
　　孟子尹公之佗汉书赵佗项羽传项佗过秦论带它后汉华它五人名并音徒何切读为驼左传贾佗北宫佗阳它毛诗陈它五人名又音柂
　　古文七作桼
　　方言呉有桼娥之台束晢赋朝享五鼎之奉夕宿桼娥之房桼即七字也书六律五声八音七始而古文作夹始史记作来始夹与来皆桼字之误太七政亦作桼禇遂良书枯树赋七亦作桼
　　斗音主
　　史记黄帝合万灵于明堂正义引纬书黄帝明堂名曰神斗黄帝含纽枢之府也斗者主也土精澄静四神之主也周礼设斗共其衅鬯注斗音主衅音徽礼丧大记沃水用斗注斗一作枓甘氏星经帝张四维运之以斗月徙一辰复返其所汉书泾水一石其泥数斗以灌以溉长我禾黍
　　柔杼二字之分
　　説文柔栩也今之橡斗庄子狙公赋柔谓分橡实与众狙也杼机杼也二字皆从木为义从予为声但叠之则为柔并之则为杼亦犹旱旰棘之分也庄子作芧从草亦得
　　齐子岂弟
　　诗齐子岂弟与傍章游遨发夕之义太相逺初读疑之后观郑笺岂弟作闿圛闿之训开也圛之训明也开明之义与发夕为对又司马相如封禅文昆虫闿泽汪文頴曰闿泽皆乐也闿音恺泽音驿闿泽之训乐又与游遨为对郑文頴二説虽殊而字义则近之矣今文作岂弟恐非淫乱之人何岂弟之有
　　席箕
　　李贺塞上诗天逺席箕愁刘防孟注席箕如箕踞坐予按秦韬玉塞上曲云席箕风马豪此岂箕踞义乎席箕恐是塞上地名书之以俟知者
　　悠字单用
　　诗悠悠苍天注眇邈无期貌后人押韵罕有单用者惟庄子有荒唐谬悠后汉书任重道悠张平子东京赋建辰旒之太常纷飚悠以容裔佛经道性天悠可以单押
　　嗔目待明经
　　宋人谚云焚香礼进士嗔目待明经见东莱文集其徒讳之改嗔目作彻幙非也
　　姑息
　　檀弓曰细人之爱人以姑息注姑且也息休也其义殊晦按尸子云纣弃犂老之言而用姑息之语注姑妇女也息小儿也其义始明白合表出之
　　町疃
　　诗町疃鹿场毛苌云鹿迹也説文曰町疃禽兽所践处汉儒解经如此可笑盖因町疃下有鹿场字遂以鹿迹兽践附防之鹿迹兽践可以解鹿场而不可以解町疃也原诗人之意谓征夫久不归家町疃之地践为鹿场非谓町疃即鹿场也且説文以町疃字载于田部曰凡田之属皆从田若町疃果为兽践则非田之属也考之他训左传町原防井衍沃干宝注平川广泽可井者则井之原阜堤防不可井者则町之町小顷也张平子西京赋徧町成篁注町谓畎亩王充论衡町町如荆轲之庐石鼓文原隰既垣疆理疃疃毛伯敦铭予既疃商庄子舜举于童土之地其疏云童土疃也皆説田野并无鹿迹之説如风以绸缪牖戸形容鸟巢遂以绸缪为鸟巢可乎
　　蛊冶通用
　　易冶容诲淫太平广记引之作蛊容诲婬左传女惑男曰蛊国语蛊女纵欲张平子西京赋妖蛊艶夫夏姬美声畅于虞氏南都赋侍者蛊媚巾防鲜明五臣注作冶媚马融广成颂古冶字作蛊字可证傅毅舞赋貌嫽妙以妖艶兮红颜其杨华注妖蛊淑艶也或省作虫人姓也汉髙帝功臣有虫达古蛊子之后见姓氏英贤録
　　朱子论呉才老叶韵
　　呉才老诗经叶韵下民有严协下怠皇云避汉明帝讳朱子云避讳之説却无道理严字当叶作昻此间乡音严作戸刚切愚按严字避汉讳改庄史有明证庄君平改严君平庄子陵改严子陵是也其説本不误不可以闽音证之且三代之世闽未入版图作诗之人安得取闽音而入商颂乎
　　欸乃
　　説文欸乃訾也集韵作唉或从口或从欠如啸之作歗叹之作叹字虽殊义一也史项羽纪亚父拔劒击玉斗而破之曰唉扬子法言始皇方猎六国而翦牙欸注欸絶语叹声楚辞欸秋冬之绪风楚辞用之于句首扬子用之于句终盖噫嘻呜呼之类也朱子辨证云欸乃棹船相应声元结有欸乃曲栁宗元诗欸乃一声山水緑注欸乃一本作袄霭按欸音霭乃音袄近日倒读之误矣项氏家説云刘蜕文集有湖中霭乃歌刘言史潇湘诗有闲歌暧乃深峡里霭乃也暧乃也欸乃也皆一事但用字异尔欸本音哀亦转作上声后人因栁集中有注字云一本作袄霭遂欲音欸为袄音乃为霭不知彼注自谓别本作袄霭非谓欸乃当音袄霭也霭乃欸乃不妨两本并行何必比而同之乎慎按欸乃歌声本无定字刘蜕刘言史诗流惟冩方言元结栁宗元通儒略依字义唉者应声如噫嘻之类乃者曳词之难如词赋中若乃乃若之例此虽字音之微而袄霭当作霭袄自朱子始正世俗倒读之误霭乃自霭乃欸乃自欸乃自项平庵始正前人混淆之失古人文理宻察如此后学其可以卤莽观之乎
　　施舎
　　施舎二字左传国语周礼凡屡见焉而解各有异今总摄而论之左传晋悼公即位施舎已责注施恩惠舎劳役也魏绛请施舎注同上楚平王施舎寛民注施恩惠舎逋负叔向言齐桓公施舎不倦注施恩舎逋士防构楚旅有施舎左传凡五见国语铸无射篇云布宪施舎于百姓注施恩舎罪与左传注意合惟单襄公过陈不礼云县无施舎所以施舎賔客负任之处此舎字如出舎于郊之舎不音舍也与左传旅有施舎正相对又云圣人之施舎也注施予也舎不予也此与前后训注不同亦不合本文意未知是否又齐语云施舎分寛注施德也舎舎禁也楚语云明施舎以道之忠恕注施己所欲原心舎过谓之忠恕周礼凡征役之施舎注施当为弛
　　征字音证
　　论语曰足则吾能徴之矣徴当音证左传不徴辞注徴音证言语相违而不明证其辞与尚书明徴保定音义同庄子九徴至而不肖人得矣唐贞观中有唐九证其名取庄子九徴説而字作证可以定其音矣
　　轻音磬
　　左传轻字多作去声读试略举之曰国君不可以轻轻则失亲又曰社稷之主不可以轻轻则失众又曰呉王勇而轻又云左师展将以昭公乘马而归注乘马轻归轻去声即今谚所谓轻身单马也又曰呉轻而逺不久归矣又曰夷德轻不忍久也又曰将为轻车千乘注皆音磬孟子曰轻身以先于匹夫此尤明白可证之文也
　　饔飱
　　周礼注小礼曰飱大礼曰饔又曰飱客始至之礼饔即将币之礼今之通训曰朝饔夕飱飱如今驿舎下马饭饔如今下马宴客至必夕夕食未盛故曰夕飱享宴必以早为敬而享宴必盛故曰朝饔然飱字从夕食今作飱讹矣
　　七十而耡
　　说文引孟子七十而耡周礼以嵗时合耦于耡以治稼穑郑司农曰耡里宰治处若今街弹之室赵明诚金石录街弹碑跋云街弹室今之申明亭也耡音助










　　丹铅总录卷十四
<子部,杂家类,杂考之属,丹铅余录__总录>
　　钦定四库全书
　　丹铅总録卷十五　　　　　明　杨慎　撰字学类
　　八分不始于秦
　　水经注载晋世河决胡公石椁上有八分书考其时盖周也故知八分不始于秦矣又考庄子云丁子有尾李颐注云谓右行曲波为尾今丁子二字虽左行皆有曲波亦是尾也审如李説八分不始于秦又一证也
　　英光堂帖
　　余观岳珂英光堂帖有米元章临智永真草千文与今本大不同乃知古人临帖不论形似也珂跋其后云摹临两法本不同摹帖如梓人作室梁栌榱桷虽具凖绳而缔创既成气象自有工拙临帖如双鹄并翔青天浮云浩荡万里各随所至而息寳晋盖进乎此者也又为之赞曰永之法妍以婉章之体峭以健马牛其风神合志通彼妍我峭惟妙惟肖故曰袒裼不凂夜户不啓善学栁下惠莫如鲁男子皆名言也特表出之
　　法帖用古字
　　羲之诸帖多用古字古山岭之岭但作领汉书梅领隃领是也兰亭帖崇山峻领实述用之唐褚遂良加山作岭赘矣又书岷岭作汶领初月帖淡闷干呕淡古淡液之淡干古干湿之干今以淡作痰干作干非也
　　刻石难精
　　字书于碑碣比之简牍已难得刻手精尤为难古刻之存于今者岣嵝山禹碑是夏时刻工所成石鼓为周刻夏承碑雅州髙孝廉碑夹江县酒官碑新都县王稚子石阙皆汉刻然皆篆籀八分笔画齐匀无牵绾折搭不见其难且工晋献之保母帖自书上甎晋工刻之宋潜溪评以为胜兰亭盖刻工之妍也唐顔鲁公书碑令家僮刻之恐俗工失其笔意至李北海手自刻之者数碑碑中书黄仙鹤刻或云伏灵芝刻或云元省已刻皆公自刻而诡撰此名也元赵子昻书得茅绍之刻手精毫髪不失绍之在江南以此技致富晩有会稽李樟者出自云胜绍之绍之试令刻之于字下一磔一运而就绍之乃服絶艺信亦自有人哉
　　虞娯同
　　易忧虞之象也虞与忧对盖言乐也孟子驩虞如也魏相传君安虞而民和睦匡衡传未有游虞弋射之宴字又作豫易曰豫乐也孟子一游一豫扬雄传反五帝之虞注虞与豫同或借作誉左氏传季氏有嘉树韩宣子誉之服防注誉豫同游其下也
　　使者曰信
　　越絶粮告籴于呉使素忠为信晋武帝炎报帖永云故遣信还南史晨起出陌头属与信会古者谓使者曰信真诰云公至山下又遣一信见告谢宣城传云荆州信去倚待陶隠居帖云明旦信还仍过取反虞永兴帖云事以信人口具凡言信者皆谓使者也今之流俗遂以遣书餽物为信故谓之书信而谓前人之语亦然谬矣王右军十七帖有云往得其书信遂不取答谓昔尝得其来书而信人竟不取回书耳而世俗遂误读往得其书信为一句遂不取答为一句误矣古乐府云有信数寄书无信心相忆莫作瓶坠井一去无消息包佶诗去札频逢信回帆早挂空此二诗尤可证
　　士会当作土会
　　左传晋有士会士当作为土土为古杜字如诗言桑土而以陶唐氏豕韦氏御龙氏为土氏之宅后为唐杜氏汉儒欲左传之行乃推汉为陶唐氏之后于土会复晋之下増六字云其处者为刘氏盖土会本于唐杜氏而刘氏又本于土会也若作士女之士上与唐杜下与刘氏何干涉哉
　　卦字解
　　孔颖达曰卦者挂也挂之于壁也盖悬物之杙也诸儒皆用其説无有他解予以为非杙则可卦于壁易卦岂可卦于壁乎卦者圭也古者造律制量六十四黍为一圭则六十四象总名为卦可也应劭曰圭者自然之形隂阳之始卦者亦自然之形隂阳之象其为字也从卜为义从圭为声亦兼义也古文圭亦音卦今挂字从手为义从圭为声则圭即音卦可证矣【卦古文圭字爻古字象交窻形】
　　宁馨
　　馨字晋人以为语助辞王衍传何物老妪生此宁馨儿世説刘真长语桓温曰使君如馨地宁或鬬战求胜王导与何次道语举手指地曰正自尔馨王朝之雪中诣王螭持其臂螭拨其手曰冷如鬼手馨强来捉人臂刘惔讥殷浩云田舎儿强学人作尔馨语合此观之其为语辞了然唐刘禹锡诗几人雄猛得宁馨得晋人语意矣
　　六尚
　　周礼司会注计官之长若今尚书陆徳明音常今之官名亦然但尚书音常则尚衣尚食尚方皆宜同此音其义同也今皆音上不知何以分别如是
　　王锴藏书
　　前蜀王氏朝伪相王锴字鳣祥家藏书数千卷一一皆亲札并写藏经每趋朝于白藤担子内写书书法尤谨至后蜀孟昶又立石经于成都宋世书传蜀本最善以此五代僭伪诸君惟呉蜀二主有文学然李昪不过作小词工画竹而已孟昶乃表章五经纂集本草有功于经学矣今之戒石铭亦昶之所作又作书林韵会元儒黄公绍韵会举要实祖之然博洽不及也故以举要为名余及见之于京师惜未暇抄也
　　季札墓
　　孔子题季札墓呜呼有呉延陵君子之墓君字今误读为季非也其字作形其义与季不合也按篆书郡字有从此为偏傍者可证为君字无疑
　　文字
　　王婴古今通论【见意林】云仓颉造书形立谓之文声具谓之字许叔重云独体为字合体为文李登云物相杂故曰文文相滋故曰字
　　转注
　　唐王叡炙毂子云滑稽者转注之器也若漏巵之类以比人言语捷给应对不穷也余按古六书转注亦取应物不穷之义
　　雯
　　字诂雯云文成章也中州集王子可咏石淙诗石裂雯华渍月秋元刘文靖登龙兴寺閤诗雯华寳树忽当眼三坟书月云素雯
　　悖出悖入
　　并辞竞谮者是易口而自毁也交气力争者是贷手而自殴也故曰言悖而出者亦悖而入货悖而入者亦悖而出
　　刘表善书
　　董北苑云刘景升为书家祖师钟繇胡昭皆受其学然昭肥繇瘦各得其一体景升即刘表也表初在党人中俊厨顾及之列其人品之髙可知艺文志有刘表集今虽不可见观三国志注载其与袁尚兄弟书其笔力岂减崔蔡耶则翰札之工又其余事耳
　　皇象书帖语
　　皇象曰欲见草漫漫落落宜得精毫笔委曲宛转不叛散者纸当得滑密不沾汚者墨又须多胶绀黝者如逸豫之余手调适而心佳娯正可以小展【古软字善书者始能用软笔也】
　　轻字义
　　轻韵会云牵正切疾也引左传轻而不整又轻则寡谋注不持重也唐书淮西贼将陈光治勇而轻好自出战又左传昭公二十五年左师展将以公乘马而归注展鲁大夫欲与公俱轻归乘如字骑马也轻遣政反左师展欲与公单骑而归此骑马之渐也汉书发轻骑夜追之又度幕轻留反轻车将军皆音罄今俗语谓单身曰轻身亦本孟子轻身以先于匹夫之语云【汉书叙传景十三王承文之庆鲁恭馆室江都訬轻】
　　杨诚斋跋法帖
　　诚斋跋韶州苏黄帖云苏黄皆落南而岭南无二公帖似鲁人不识麟惟韶有之耿光异气上烛南斗下贯碧海矣又跋米元章帖云万里学书最晚虽徧参诸方然袖手一瓣香五十年来未拈出今得此帖乃知李密未见秦王耳
　　草书心经
　　草书心经乃唐驸马郑万钧所书张説有序见唐文粹今陜西碑林有此石刻或以为右军书非也
　　元朝诏书
　　元朝颁诏书每用羊皮写之谓之羊皮圣防其字用古书汉人亦多习之张孟浩诗云鸿蒙再剖一天地书契复见科斗文张光弼辇下曲云和宁沙中仆遫笔史臣以代铅椠事百司译写髙昌书龙蛇复见古文字盖古之书其体势与篆相彷佛故以科斗龙蛇称之非徒为颂美其上之辞也
　　草书百韵歌
　　草书百韵歌乃宋人编成以示初学者托名于羲之近有一庸中书取以刻石而一钜公序之信以为然有自京师来滇持以问余曰此羲之草韵也余戏之曰字莫髙于羲之自作草书百韵歌竒矣又如诗莫髙于杜子美子美有诗学大成经书出于孔子孔子有四书讲套若求得二书与此为三絶矣其人愕然曰孔子岂有四书活套乎余曰孔子既无四书活套羲之岂有草书百韵乎其人始悟信乎伪物易售信货难市也谚云若无此辈饿杀此辈
　　荆公字説
　　王荆公好解字説而不本説文妄自杜撰刘贡父曰易之观卦即是老鹳诗之小雅即是老鸦荆公不觉欣然乆乃悟其戏又问东坡鸠字何以从九东坡曰鸤鸠在桑其子七兮连娘带爷恰是九个又字言波者水之皮坡公笑曰然则滑是水之骨也
　　转经
</div>
    <div class="pagination">
<a href="丹铅余录_page41.html">上一页</a><span>...</span><a href="丹铅余录_page37.html">37</a><a href="丹铅余录_page38.html">38</a><a href="丹铅余录_page39.html">39</a><a href="丹铅余录_page40.html">40</a><a href="丹铅余录_page41.html">41</a><span class="current-page">42</span><a href="丹铅余录_page43.html">43</a><a href="丹铅余录_page44.html">44</a><a href="丹铅余录_page45.html">45</a><a href="丹铅余录_page46.html">46</a><a href="丹铅余录_page47.html">47</a><span>...</span><a href="丹铅余录_page43.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
