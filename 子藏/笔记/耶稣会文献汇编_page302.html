<!DOCTYPE html>
<html>
<head>
    <meta charset="UTF-8">
    <title>耶稣会文献汇编 - 第 302 页/共 368 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>耶稣会文献汇编 - 第 302 页/共 368 页</h1>
    <div class="content">王甫供词
王甫：年三十一岁，浙江湖州府乌程县人。供称：四十四年五月十二日，有桐乡县钱秀才雇甫来京，抽丰失意，弃甫独归，被邻居余成元引进王丰肃处看园，每月得受雇工钱一百五十文、饭米三斗、菜钱三十文。
张元供词
张元：年三十二岁，江西瑞州府人，供称：结帽生理，在南京十余年。于四十年间，偶在缙绅家做巾，见本宦拜礼丰肃，心窃慕之，遂佣于天主堂内，客至捧茶，每月得受工食银三钱，从夷教，守十戒。
王文供词
王文：年三十岁，江西九府湖口县人。供称：补网为生，来京二世。于四十三年正月十六日进教，有姐夫曹秀先在教中，招之使去也。
刘二供词
刘二：年三十九岁，江西南康府都康县人。供称：木匠为生，于三十八年来京，前年从王丰肃教。先在天主堂中修理做工，遂听其教，迨事发往看，因而被获。
周可斗供词
周可斗：年二十七岁，江西九江府湖口县人，供称：随母在安庆府宿松县王佑家，带至南京，结帽为生。四十四年六月十二日进教，王丰肃将钱一百七十文，浼斗结帽一顶，网完送去被获。
王玉明供词
王玉明：年二十九岁，福建邵武府邵武县人。供称：前年八月到京，跟陈外郎度日，外郎往山西蒲州探亲，遗下玉明，遂进天主堂煮饭，每月得工钱一百二十文，候外郎回日仍去随之。
三郎供词
幼童三郎：年十五岁，松江府上海县人。供称：父亲邹无盘，于四十三年同母病故，有祖父邹思化，送杭州开教夷人郭居静处读书，因交游不暇，转送王丰肃处读书，今染病。
仁儿供词
仁儿：年十四岁，北直保定府人。供称：父亲刘大，于四十四年三月内，将仁儿卖于庞迪峨，闻南京要人使用，差管家送至丰肃处，两月被获。
龙儿供词
龙儿：年十四岁，北直保定府漆水县人。供称：父故，有伯张文正将龙儿卖与庞迪峨，得银一两，同仁儿一起送至南京。
本多供词
本多：年十四岁，广东东莞县人。供称：父亲刘应魁，在此当军，于四十二年将本多雇与王丰肃烧火，每月得钱七十文。
熊良供词
熊良：年十四岁，江西南昌人。供称：父亲熊廷试。久住南京，木匠生理，时常在王丰肃家做工，带良进出。偶丰肃与钱五十文买鸡，送进被获。各供是实。
二、会审判词
据此，看得此数犯者，皆亡命之徒，乌合之众也。执业甚贱，无恒产以固其心，投之以纤利，而奔走若狂。秉性好奇，有妖言以荧其听，故攻乎异端，而扞网不顾。即均置之法，庶挽异趋，而细按其情，不无差等。
钟鸣仁惑于邪谋
如钟鸣仁其殆登坛执牛耳者乎，代宣夷咒，广招羽翼，犹日引男子也。至于公然淋妇女之水，而瓜嫌不避，沦中国以夷狄之风，父率其子，兄勉其弟，犹曰惑邪谋也。至于甘心供办之役，而钱谷是司，显受夷人以心膂之寄，所当与别案之钟鸣礼同律究者也。
曹秀深信其教
若夫曹秀，其即次焉者乎。深信其教，至挈妻以从，纵托言有疾，终属无耻，诵习其经，至呼朋以往，彼余成元、王文等，是谁之愆，所当与钟鸣仁并拟示惩者也。
姚如望从邪乱民
姚如望一担负么麽耳，辄敢揭竿而呼，声言效死，则不但从邪，抑且乱民矣，罪岂在鸣仁、曹秀下哉？
游禄为之鹰犬
游禄既从该省之罗儒望，而邮筒自效，暗通此之情，又登此处之天主堂，而阍人见委谨司也入之候，鹰犬不辞，三尺焉逭？
蔡思命之徒非其本心
蔡思命专供掌记，暇则烹茶，先经与匪人偕来，每年有多钱之入，法不容贷。第其来时年止十六耳，尚属无知误入，量当原情未减。此外则有被服其教，寝处其庐，此借彼之衣食，彼藉此之佣作者，如王甫之灌园，张元之捧茶，王玉明之执爨是也。因之以为利，非有深谋也。则又有谒徒而来请，依期而进拜，聚则为教中之人，散犹能自食其技者，如王文之不弃补网，刘二之仍操斧，周可斗之不废帽匠是也。偶牵于所诱，非其本心也。
幼童诚为可矜
他如幼童五名，三郎、仁儿、龙儿、本多、熊良，或舍入于堂中，或鬻之为仆隶，赤子入井，诚为可矜。即时省发，犹以为晚。
三、会审判决
钟、曹、姚当判刑
要而论之，钟鸣仁、曹秀、姚如望，引例，则有左道惑众之人，或烧香集徒，夜聚晓散，为从者，军卫发边远充军，有司发口外为民，各犯政与例合。引律，则有左道乱正之术，或隐藏图像，烧香集众，夜聚晓散，煽惑人民，为首者绞，为从者各杖一百，流三千里，各犯又与律合，是在法曹酌而用之也。
游、蔡当递回原籍
游禄、蔡思命，虽为夷人效用，尚非引类呼朋，合送法司定罪，方行递回原籍。
王、张、三郎竟递回籍
王甫、张元、三郎，免送法司，竟递回籍。
王玉明等人放归生理
王玉明虽系受雇，实为愚民，相应与王文、刘二、周可斗免行递解，放归生理。
本多、熊良即宣发领
幼童本多、熊良、见有父在，即宜发领。
仁儿、龙儿令寺中收管
仁儿、龙儿，皆北直人，无亲识者，若竟放之，不免为棍徒拐卖，姑令寺中收管，以俟北方之讯可也。为此分别具由，连人犯一并呈堂守夺，原蒙劄审事理，本司未敢擅便，须至呈者。
计开解犯人十一名：钟鸣仁、曹秀、姚如望、游禄、蔡思命、王甫、张元、王文、刘二、周可斗、王玉明、幼童五名：三郎、仁儿、龙儿、本多、熊良。

万历四十五年    五月　日
署司事祠祭主事徐从治
四、会审堂批
堂批：各犯既审问明白，所引律例，似亦允当。
钟鸣礼五人参送法司定罪
但勘钟鸣仁、曹秀、姚如望，与别案钟鸣礼、张寀，平时勾连夷教，扇诱愚民，临事又往来侦探，坏法情重。按律，有在京外军民人等，与朝贡夷人私通往来，投托官顾，拨置害人，因而透漏事情者，俱问发边卫充军之例。五犯是否，又与此例，合该司并入由内，将钟鸣仁等，与同游禄、蔡思命、俱参送法司定罪。
王甫三人竟递回籍
其王甫、张元、三郎，免其参送，竟递回籍。
王文四人台准放
王文、刘二、周可斗、王玉明，姑准省放。
本多、熊良由亲识领回
幼童本多、熊良，着令亲识人领回，取领状缴。
龙儿、仁儿收官寄养
仁儿、龙儿，暂令僧录司收官寄养，俟该府县有亲识人来发领。
五、堂批回卷
钟鸣仁五人参送南京刑部
奉此遵将钟鸣仁、曹秀、姚如望、游禄、蔡思命，于五月二十五日，参送南京刑部河南司，收问定罪。取有批回在卷。
王甫三人递解回籍
其王甫行上元县，转递浙江湖州府乌程县。三郎行江宁县，转递直隶松江府上海县。张元在京年久，行上元县着落甲邻收管。取上江二县回报收管在卷。
王文四人放归生理
王文、刘二、周可斗、王玉明，放归生理。
仁儿、龙儿，僧录司收养
幼童仁儿、龙儿，发僧录司收养。
仁儿、龙儿由父领回
本多、熊良，各发伊父领回，各领状在卷。

 
拿获邪党后告示
南京礼部
拿获邪党后告示题解
《拿获邪党后告示》是南京礼部于万历四十四年    八月写的安民告示。该文禁谕百姓知悉南京礼部拿获王丰肃等夷人，及勾连夷人的邪党共十三人，各按律处置，并无株连一人。有为引诱者，若有心改过，依然是平世良民，不必疑畏。并且申明夷之邪说之欺世惑人之处：（一）妄称天主即中国之天；（二）犯禁私司天文；（三）犯禁私家告天；（四）以金银邪术惑众。

南京礼部为禁谕事：
一、拿获邪党告示
拿获邪党十三名
照得狡夷王丰肃等，潜住都门，妄称天主教，煽惑人民。先该本部题参，只欲申严律令，解散其徒众耳。向在候旨，未遽有行，及部科两疏并前疏发抄该城兵马司奉察院明文提人候旨，本部亦未有行也。但据申报，西营地方，搜获十三名，幼童五名。孝陵卫地方搜获一名，如此而已。
礼部不株连一人
本部之意，若明旨一下，只此见获者究论，此外不必株连一人。目今地方素不从邪者，固幸获狡夷之发露，无或挠乱我，而可以各安生理。即有为所引诱者，知其犯律令所禁，而回心改过，一朝洗涤，依然是平世良民。本部嘉与维新，何曾搜剔？
钟明宇等八名之罪
无奈有一二邪党，如钟明宇等八名，自远而来，赍有庞迪峨、熊三拔等疏揭二件，潜搭窝棚，私行刊刻肆出投递。夫本部未有一牌票提治，而狡夷公然揭，又公然疏，又公然刻，此等伎俩，岂法纪所容？为此不得不拿。此外仍未尝株连一人，犹恐愚民无知怵惕，合行晓谕。
百姓不必疑畏
今后各矜本等生理，不许讹言恐喝，安心无事做太平百姓，不必疑畏。即在彼夷，若能静听处分，官府必且哀矜。若多一番钻刺，徒增一番罪案，无益有损，为此出示禁谕，各宜知悉。
二、狡夷邪说欺世感人
今将狡夷邪说欺世惑人，相应破除者，开款于后：
妄称天主即中国之天
一、夷人辨疏辨揭，俱称天主即中国所奉之天。而附和其说者，亦曰：“吾中国何尝不事天事天也？”乃彼夷自刻《天主教解要略》，明言天主生于汉哀帝某年，其名曰耶稣，其母亚利玛，是西洋一胡耳。又曰被恶官将十字枷钉死，是胡之以罪死者耳。焉有罪胡而可名天主者乎？甚至辨疏内，明言天主降生西国，其矫诬无礼，敢于欺诳天听，岂谓我中国无一人觉其诈耶？
犯禁私习天文
一、《大明律》有私习天文之禁，正谓《大统历法》为万世不刊之典，惟恐后世有奸宄之徒，威侮五行，遁天倍法者，创为邪说，以淆乱之也，故预严其防耳。凡我臣子，皆凛凛奉若，不敢二三。而狡夷突来，明犯我禁，私藏另造浑天仪等器，甚至为七政七重天之说，举天体而欲决裂之。然则天下何事非可以颠倒诳惑者耶？无论百里不同风，千里不同晷，九万里之外，晷影长短悬殊，不可以彼格此。目今圣明正御，三光顺度，晦朔弦望，不愆于月，分至启闭，不愆于时，亦何故须更历法，而故以为狡夷地耶？
犯禁私家告天
</div>
    <div class="pagination">
<a href="耶稣会文献汇编_page301.html">上一页</a><span>...</span><a href="耶稣会文献汇编_page297.html">297</a><a href="耶稣会文献汇编_page298.html">298</a><a href="耶稣会文献汇编_page299.html">299</a><a href="耶稣会文献汇编_page300.html">300</a><a href="耶稣会文献汇编_page301.html">301</a><span class="current-page">302</span><a href="耶稣会文献汇编_page303.html">303</a><a href="耶稣会文献汇编_page304.html">304</a><a href="耶稣会文献汇编_page305.html">305</a><a href="耶稣会文献汇编_page306.html">306</a><a href="耶稣会文献汇编_page307.html">307</a><span>...</span><a href="耶稣会文献汇编_page303.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
