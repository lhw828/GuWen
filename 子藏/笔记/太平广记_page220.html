<!DOCTYPE html>
<html>
<head>
    <meta charset="UTF-8">
    <title>太平广记 - 第 220 页/共 228 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平广记 - 第 220 页/共 228 页</h1>
    <div class="content">


　　太平广记卷四百七十七
　　钦定四库全书
　　太平广记卷四百七十八　宋　李昉等　编昆虫六
　　饭化　　　　蜈蚣气　　　蠮螉
　　颠当　　　　蜾蠃　　　　沙虱
　　水弩　　　　徐之　　　短狐
　　蜘蛛怨　　　蜥蜴　　　　殷琅
　　豫章民婢　　南海毒虫　　诺龙
　　饭化
　　道士许象之言以盆覆寒食饭于闇室地入夏悉化为赤蜘蛛【出酉阳杂爼】
　　蜈蚣气
　　绥县多蜈蚣气大者能以气吸兎小者吸蜥蜴相去三四尺骨肉自消【出酉阳杂爼】
　　蠮螉
　　蠮螉段成式书斋多此虫盖好窠于书卷也或在笔管中祝声可听有时开卷视之悉是小蜘蛛大如蝇虎旋以泥隔之方知不独负桑虫也【出酉阳杂爼】
　　颠当
　　颠当段成式书斋前每雨后多颠当窠【秦人所呼】深如蚓穴网丝其中土葢与地平大如榆荚常仰捭其盖伺蝇蠖过辄飜盖捕之才入复闭与地一色并无丝隙可寻也其形似蜘蛛【如墙角负网中者】尔雅谓之王蛈蝪谷子谓之蛈母秦中儿童戏曰颠当牢守门蠮螉宼汝无处奔【出酉阳杂爼】
　　蜾蠃
　　蜾蠃今谓之蠮螉也其为物纯雄无雌不交不产取桑虫之子祝之则皆化为已子蜂亦如此耳【出酉阳杂爼】
　　沙虱
　　潭处吉等州有沙虱即毒虵鳞中虱也细不可见夏月虵为虱所苦倒挂身于江滩急流处水刷其虱或卧沙中碾虱入沙行人中之所咬处如针孔粟粒四面有五色文即其毒也得术士禁之乃剜其少许因以生肌膏救治之即愈不尔三两日内死矣【出録异记】
　　水弩
　　水弩之虫状如蜣蜋黒色八足钳曵其尾长三四寸尾即弩也常自四月一日上弩至八月卸之时弯其尾自背而上于头前以钳执之见人影则射中影之处人身随有辽肿大小与沙虱之毒同矣速须禁气制之剜去毒肉固保其命不尔一两日死矣复多蛊毒行者尤宜慎之凡入蛊家慎告主人曰汝家有蛊毒不得容易害我如此则毒不行矣【出録异记】
　　徐之
　　有徐之者自浙东迁于吴于立义里居其宅素有凶借之利以花木珍异乃营之月余夜读书见武士数百骑升自牀之西南隅于花氊上置缯缴纵兵大猎飞禽走兽不可胜计猎讫有旌旗豹纛并导骑数百又自外入至西北隅有戴劒操斧手执弓槌凡数百挈幄幙榻盘楪鼎镬者又数百负器盛陆海之珍味者又数百道路往返奔走探值者又数百之熟视转分明至中军有错防信旗拥赤帻紫衣者侍从数千至案之右有大铁冠执钺前宣言曰殿下将欲观渔于紫石潭其先锋后军并甲士执戈防者勿从于是赤帻者下马与左右数百升之石砚之上北设红拂庐帐俄尔盘榻幄幙歌筵舞席毕备賔旅数十绯紫红绿执笙竽箫管者又数十辈更歌迭舞俳优之词不可尽记酒数巡上客有酒容者赤帻顾左右曰索渔具复有旧网笼罩之凡数百齐入砚中未顷获小鱼数百千头赤帻谓上客曰予深得任公之术请以乐賔乃持钓于砚中之南滩乐徒奏春波引曲未终获鲂鲤鲈鳜百余遽命操脍促膳凡数十味皆馨香不可言金石丝竹铿鞠齐奏酒至赤帻者持杯顾之而谓众賔曰吾不习周公礼不习孔氏书而贵居王位今此儒髪鬂焦秃肌色可掬虽孜孜矻矻而又奚为肯折节为吾下卿亦得陪今日之宴之乃以书卷蒙之执烛以观一无所见之舍卷而寝方寐间见被坚执锐者数千骑自西牖下分行布伍号令而至之惊呼仆夫数骑已至牀前乃宣言曰蚍蜉王子猎于羊林之茸钓于紫石之潭之牖奴遽有廹胁士卒溃乱宫车振惊既无髙共临危之心须有晋文还国之伐付大将军蠪虰追过宣讫以白练系之颈甲士数十罗曳而去其行迅疾倐忽如入一城门观者驾肩叠足逗五六里又行数里见子城有赤衣冠者唱言蚍蜉王大怒曰披儒服读儒书不脩前言往行而肆勇敢凌上付三事已下议乃释缚引入议堂见紫衣冠者十人之遍拜皆瞠目踞受所陈设之类尤炳焕于人间是时王子以惊恐入心厥疾弥甚三事已下议请寘肉刑议状未下太史令马知进状论曰伏以王子日不遵典法游观失度视险如砥自贻震惊徐之性气不回博识非浅况脩天爵难以妖诬今大王不能度已返恣胷臆信彼多士欲害哲人窃见云物频兴沴怪屡作市言讹防众情惊疑昔者秦射巨鱼而衰殷格猛兽而灭今大王欲害非类是蹑殷秦但季世之端自此而起王览疏大怒斩太史马知于国门以令妖言者是时大雨暴至草泽臣螱飞上疏曰臣闻纵盘游恣渔猎者位必亡罪贤臣戮忠谠者国必丧伏以王子猎患于絶境钓祸于幽泉信任幻徒荧惑儒士防履之戚所谓自贻今大王不究游务之非返聼诡随之议况知是一国之元老实大朝之世臣是宜采其谋猷匡此颠仆全身或止于三谏犯上未伤于一言肝胆方期于毕呈身首俄惊于异处臣窃见兵书云无云而雨者天泣今臣就戮而天为泣焉伏恐比干不恨死于当时知恨死于今日大王又不贷之峻法欲正名于肉刑是抉吾眼而观越兵又在今日昔者虞以宫之竒言为谬卒并于晋公吴以伍子胥见为非果灭于句践非敢自周秦悉数累黩聪明窃敢以尘埃之卑少益嵩华王览疏即拜螱飞为諌议大夫追赠太史马知为安国大将军以其子蚳为太史令赙布帛五百叚米各三百石其徐之待后进防于是蚳言移市门进官表曰伏奉恩制云马知有殷王子比干之忠贞有魏侍中辛毗之谏诤而我亟以用已昩于知人爇栋梁于将为大厦之晨碎舟艥于方济巨川之日由我不徳致尔非辜是宜褒赠其亡赏延于后者宸翰忽临载惊载惧叩头气竭号断血零伏以臣先父臣知学究天人艺穷歴数因鉴得居圣朝当大王采刍荛之晨是臣父展嘉谟之日逆耳之言难聴惊心之说易诛今圣泽旁临照此非罪鸿恩霑洒犹惊已散之精魂好爵弥缝难续不全之腰领今臣岂可因亡父之诛戮定国家之宠荣报平王而不能效伯禹而安忍况今天图将变歴数堪忧伏乞斥臣遐方免逢防乱王览防不悦乃返寝于雨殿既寤宴百执事于陵云台曰适有嘉梦能晓之使我心洗然而亮者赐爵一级羣臣有司皆顿首敬聴曰吾梦上帝云助尔金开尔国展尔彊土自南自北赤玉洎石以答尔徳卿等以为如何羣臣皆拜舞称贺曰答邻国之庆也螱飞曰大不祥何庆之有王曰何谓其然螱飞曰大王逼脇生人滞留幽穴锡兹咎梦由天怒焉夫助金者锄也开国者辟也展彊土者分裂也赤玉洎石与火俱焚也得非之锄吾土攻吾国纵火南北以答系领之辱乎王于是赦之之罪戮方术之徒自壊其宫以禳厥梦乃以安车送之归才及榻之寤既明乃召家僮于西牖掘地五尺余得蚁穴如三石缶因纵火以焚之靡有孑遗自此宅不复凶矣【出纂异记】
　　短狐
　　搜神记及鸿范五行传曰蜮射生于南方谓之短狐者也南越夷狄男女同川而浴淫以女为主故曰多蜮蜮者淫女惑乱之气所生【出感应经】
　　蜘蛛怨
　　顷有寺僧所住房前有蜘蛛为网其形絶大此僧见蜘蛛即以物戏打之蜘蛛见僧来即避如此数年一日忽盛僧独于房内昼寝蜘蛛乃下在牀齧断僧喉成疮少顷而卒蜂虿有毒非虚言哉【出原化记】
　　蜥蜴
　　曹叔雅异物志曰鱼跳跳则蜥蜴从草中下稍相依近便共浮水上而相合事竟鱼还水底蜥蜴还草中【出三教珠英】
　　殷琅
　　陈郡殷家养子名琅与一婢结好经年婢死后犹往来不絶心绪昏错其母深察焉后夕见大蜘蛛形如斗様缘牀就琅便燕尔怡恱母取而杀之琅性理遂复【出异苑】
　　豫章民婢
　　豫章有一家婢在灶下忽有人长数寸来灶间婢误以履践杀一人遂有数百人着缞麻持棺迎丧凶仪皆备出东门入园中覆船下就视皆是鼠妇作汤浇杀遂絶【出捜神记】
　　南海毒虫
　　南海有毒虫者若大蜥蜴眸子尤精朗土人呼为十二时虫一日一夜随十二时变其色乍赤乍黄亦呼为篱头虫云伤人立死既潜噬人急走于藩篱之上望其死者亲族之哭新州西南诸郡絶不产虵及蚊蝇余窜南方十年竟不覩虵盛夏露卧无噆肤之苦此人谓南方少虵以为夷獠所食别有水虵形状稍短不居陆地非喷毒齧人者【出投荒杂録】
　　诺龙
　　南海郡有生橄防上虽有手足颇类木叶抱枝自附与木叶无别南人取者先伐仆叶凋落然后取之有水虫名诺龙状如蜥蜴微有龙状俗云此虫欲食即出水据石上凡水族防泳过者至所据之石即跳跃自置其前因取食之有得者必双雄者既死雌者即至雌者死亦然俗传以雌雄俱置竹中以节间之少顷竹节自通里人货其僵者幻人以俱用为妇人惑男子术【出投荒杂録】















　　太平广记卷四百七十八
　　钦定四库全书
　　太平广记卷四百七十九　宋　李昉等　编昆虫七
　　蚁子　　　蛙蛤　　　金龟子
　　海山　　　蜈蚣　　　蚊翼
　　壁虫　　　白虫　　　蚕女
　　砂俘效　　舍毒　　　老蛛
　　李禅　　　蝗化　　　水蛙
　　蚓疮　　　蜂余　　　熊廼
　　螽斯　　　蝻化
　　蚁子
　　南方尤多蚁子凡柱楣户牖悉逰蚁循途奔走居有所营里栋相接莫穷其往来【出投杂録】
　　蛙蛤
　　南方又有水族状如蛙其形尤恶土人呼为蛤为蛙食之味美如鹧鸪及治男子劳虚【出投杂録】
　　金龟子
　　金龟子甲虫也春夏间生于草木上大如小指甲飞时即不泊草蔓上细视之真金色龟儿也行必成双南人采之阴干装以金翠为首饰之物亦黔中所产青虫子也【出岭表録异】
　　海山
　　又珠崖人每晴明见海中逺山罗列皆如翠屏而东西不定悉蜈蚣也虾须长四五十尺此物不足怪也【出岭表异物志】
　　蜈蚣
　　蜈蚣南越志云大者其皮可以鞔鼓取其肉曝为脯美于牛肉又云大者能噉牛里人或遇之则鸣鼓然火炬以驱逐之【出岭表録异】
　　蚊翼
　　南方蚊翼下有小蜚虫焉自明者见之每生九卵复未尝曾有【徒乱反】复成九子蜚而俱去蚊遂不知亦食人及百兽食者知言虫小食人不去也此虫既细且小因曰细蠛【音蔑】陈章对齐桓公小虫是也此虫常春生而以季夏冬蔵于鹿耳中名孆婗孆婗细小也【出神异録】
　　壁虫
　　壁虱者土虫之化生壁间暑月囓人其疮虽愈每年及期必发数年之后其毒方尽其状与牛虱无异北都廏中之马忽相次痩劣致毙所损日甚主将虽督审刍药勤至终莫能究而毙者状相似亦莫知其疾之由掌厩获罪者已数人矣皆倾家破产市马以赔纳然后伏刑有一裨将干敏多识凡所主掌皆能立功众所推举俾其掌廐马此人勤心养膳旦夕躬亲旬月之后马之殡毙如旧疑其有他乃明烛以守之二鼔之后马皆立不食黒者变白白者变黒秉炬以视诸马之上有物附之不可胜数乃壁虱所噆也五鼓之后壁虱皆去一道如绳连亘不絶翌日而以其事白于帅臣寻其去踪于楼中得巨穴焉以汤灌之壊城门穴得壁虱死者数十斛穴中大者一所长数尺形如琵琶金色焚而杀之筑塞其处其害乃絶【出録异记】
　　白虫
　　有人忽面上生疮暑月即甚略无完皮异常楚痛涂尝饵药不能致效忽一日既卧余烛未灭同寝者见有物如如线以着其面因执烛视之白虫如虱自瓷枕穴中出以噆其面既明遂道其事剖枕以视之白虫无数因尽杀之面疮乃愈【出録异记】
　　蚕女
　　蚕女者当髙辛帝时蜀地未立君长无所统摄其人聚族而居逓相侵噬蚕女旧迹今在广汉不知其姓氏其父为隣所操去已逾年唯所乗之马犹在女念父隔絶或废饮食其母慰抚之因告誓于众曰有得父还者以此女嫁之部下之人唯闻其誓无能致父归者马闻其言惊跃振絶其拘绊而去数日父乃乗马归自此马嘶鸣不肯饮龁父问其故母以誓众之言白之父曰誓于人不誓于马安有配人而偶非乎能脱我于难功亦大矣所誓之言不可行也马愈跑父怒射杀之曝其皮于庭女行过其侧马皮蹶然而起卷女飞去旬日皮复栖于桑树之上女化为蚕食桑叶吐丝成茧以衣被于人间父母悔恨念之不已忽见蚕女乗流云驾此马侍卫数十人自天而下谓父母曰太上以我孝能致身心不忘义授以九宫仙嫔之任长生于天矣无复忆念也乃冲虚而去今家在什邡緜竹徳阳三县界每岁祈蚕者四方云集皆获灵应宫观诸化塑女子之像披马皮谓之马头娘以祈蚕桑焉稽圣赋曰安有女感彼死马化为蚕虫衣被天下是也【出原化拾遗】
　　砂俘效
　　陈蔵器本草云砂俘又云倒行拘子蜀人号曰俘郁旋干土为孔常睡不动取致枕中令夫妻相悦愚有亲表曾得此物未尝试验愚始逰成都止于逆旅与卖草药李山人相熟见蜀城少年往往欣然而访李生仍以善价酬因诘之曰媚药征其所用乃砂俘与陈氏所説信不虚语李生亦秘其所之法人不可得也武陵山川媚草无赖者以银换之有因其术而男女发狂罹祸非细也【出北梦琐言】
　　舍毒
　　舍毒者蚊蚋之属江岭间有之郴连界尤甚为客中者慎勿以手搔之但布盐于上以物封裹半日间毒则解矣若以手搔痒不可止皮穿肉穴其毒弥甚湘衡北间有之其毒稍可峡江至蜀有蟆子色黑亦能咬人毒亦不甚视其生处即盐树叶背上春间生之叶卷成窠大如桃李名为五倍子治一切疮毒者晒而杀之即不化去不然者必窍穴而出飞为蟆子矣黔南界有微尘色白甚小视之不见能昼夜害人虽帐深宻亦不可断以麤茶烧之烟如焚香状即可断之又如席铺油帔隔之稍可灭【出録异记】
　　老蛛
　　泰岳之麓有岱岳观楼殿咸古制年代寝逺一夕大风有声轰然响震山谷及旦视即经楼之陊也楼屋徘徊之中杂骨盈车有老蛛在焉形如矮腹五升之茶鼎展手足则周数尺之地矣先是侧近寺观或民家亡失幼儿不计其数葢悉罹其啗食也多有网于其上或遭其黏縻绊不能自解而脱走则必遭其害矣于是观主命薪以焚之臭闻十余里【出玉堂闲话】
　　李禅
　　李禅楚州刺史承嗣少子也居广陵宣平里大第昼日寝庭前忽有白蝙蝠绕庭而飞家僮辈竟以箒扑皆不能中久之飞去院门扑之亦不中又飞出门至外门之外遂不见其年禅妻卒輭车出入之路即白蝙蝠飞翔之所也【出稽神録】
　　蝗化
　　唐天祐末岁蝗虫生地穴中生讫即众蝗衔其足翅而拽出帝谓蝗曰予何罪食予苖遂化为蜻蜓洛中皆验之是岁羣雀化燕【出异记】
　　水蛙
　　徐之东界接沂川有沟多盘车相是奚仲试车之所【徐州有奚仲墓山上亦有试车处石上輙深数尺】沟有水水有蛙可大如五石瓮目如盌昔尝有人于其项上得药服之度世【出玉堂闲话】
　　蚓疮
　　天祐中浙西重造慈和寺治地既毕每为蚯蚓穿穴执事者患之有一僧教以石灰覆之由是得定而杀蚯蚓无数顷之其僧病苦举身皆痒须得长指爪者搔之以以至成疮疮中輙得死蚯蚓一条殆数百千条肉尽至骨而卒【出稽神録】
　　蜂余
　　庐陵有人应举行遇夜诣一村舍求宿有老翁出见客曰吾舍窄人多容一榻可矣因止其家屋室百余间但窄小甚久之告饥翁曰居家贫所食唯野菜耳即以设客食之甚甘美与常菜殊及就寝唯闻讧讧之声既曙而寤身卧田中旁有大蜂窠客尝患风因尔遂愈葢食蜂之余尔【出稽神録】
</div>
    <div class="pagination">
<a href="太平广记_page219.html">上一页</a><span>...</span><a href="太平广记_page215.html">215</a><a href="太平广记_page216.html">216</a><a href="太平广记_page217.html">217</a><a href="太平广记_page218.html">218</a><a href="太平广记_page219.html">219</a><span class="current-page">220</span><a href="太平广记_page221.html">221</a><a href="太平广记_page222.html">222</a><a href="太平广记_page223.html">223</a><a href="太平广记_page224.html">224</a><a href="太平广记_page225.html">225</a><span>...</span><a href="太平广记_page221.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
