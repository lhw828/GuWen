<!DOCTYPE html>
<html>
<head>
    <meta charset="UTF-8">
    <title>山海经广注 - 第 5 页/共 10 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山海经广注 - 第 5 页/共 10 页</h1>
    <div class="content">　　又东二十五里曰役山上多白金多铁役水出焉北注于河【任臣案水经注役水出菀陵县西隟侯亭东中平陂世名之埿泉也】
　　又东三十五里曰敏山上有木焉其状如荆白华而赤实名曰葪【郭曰音计】栢服者不寒【郭曰令人耐寒　任臣案骈雅曰沙棠不沈思儡不腐女贞不凋葪栢耐寒图赞曰葪栢白华厥子如丹实肥变气食之忘寒物随所染墨子所叹】其阳多防琈之玉
　　又东三十里曰大騩之山【郭曰今荥阳宻县有大騩山騩固沟水所出音归　任臣案即具茨山也在新郑县西南四十里字彚作具山抱朴子云黄帝上具茨见大騩君黄葢童子受神芝图今其山有轩辕避暑洞水经潩水出大騩山荒史循蜚纪大騩氏出于河南宻县泰騩山前编云新郑有大騩之迹皆指此】其阴多铁美玉青垩有草焉其状如蓍而毛青华而白实其名曰【郭曰音狼戾】服之不夭【郭曰言尽夀也或作芺　任臣案刘防孟曰柳州有不死草如茅食之令人多夀即也图赞曰大騩之山爰有苹草青华白实食之无夭虽不増龄可以穷老】可以为腹病【郭曰为治也一作已】
　　凡苦山之首自休与之山至于大騩之山凡十有九山千一百八十四里其十六神者皆豕身而人面其祠毛牷用一羊羞【郭曰言以羊为羞】婴用一藻玉瘗【郭曰藻玉玉有五彩者也或曰所以盛玉藻借也】苦山少室泰室皆冢也其祠之太牢之具婴以吉玉其神状皆人面而三首其余属皆豕身人面也中次八经荆山之首曰景山【郭曰今在南郡界中　任臣案盛之荆州记景山在上洛县西南三百里其上一名鴈浮山鴈南翔北归编经其上土人由兹改名焉一统志云在房县西南二百里乂名马塞山】其上多金玉其木多杼檀【郭曰杼音椽柱之柱　任臣案尔雅栩杼疏云栩一名杼也诗唐风集于苞栩陆玑云今柞栎也其子为皁或言皁斗】睢水出焉【郭曰睢音痈疽之疽】东南流注于江【郭曰今睢水出新城魏昌县东南发阿山东南至南郡枝江县入江也　任臣案睢水有二一在陈留一在夏邑此非是葢即楚之沮水也在襄阳府房县传曰江汉沮漳是也】其中多丹粟多文鱼【郭曰有斑彩也】
　　东北百里曰荆山【郭曰今在新城沭乡县南　任臣案荆山在荆门南漳二县青谿之北卞璞所出三面絶险惟西南一隅通人行非雍州荆岐既旅之荆也括地象曰荆山为地雌上为轩辕星】其阴多铁其阳多赤金【任臣案卢照隣文云质谢南金徒辨荆蓬之妙以荆蓬二山皆出金也】其中多防【郭曰旄牛属也黑色出西南徼外也音狸一音来　任臣案防牛广志谓之毛犀顔师古汉书注作猫牛尔雅谓之犘牛经又谓之防牛昨梦録谓之竹牛本草谓之犨牛丹铅録曰毛犀即彖也状如犀而角小善知吉凶古人呼为美猪交广称之猪神】多豹虎其木多松栢其草多竹多橘櫾【郭曰櫾似橘而大也皮厚味酸　任臣案列子吴越之间有木焉其名为櫾桂海志云广西臭柚大如尔雅谓之櫠广志谓之锸柚皆櫾名也圗赞曰厥苞橘櫾竒者维甘朱实金鲜叶蒨翠蓝灵均是咏以为美谈】漳水出焉而东南流注于睢【郭曰出荆山至南郡当阳县入沮水　任臣案一统志漳江在当阳县北源出临沮县南至当阳与沮水合流入大江王粲赋夹清漳之通浦停曲沮之长洲指此水也胡三省释文辨误曰荆山漳水今在襄阳南漳县界左传所谓江汉沮漳楚之望者是也非上党漳水】其中多黄金多鲛鱼【郭曰鲛鲋鱼也皮有珠文而坚尾长三四尺未有毒螫人皮可饰刀剑口错治材角今临海郡亦有之音交　任臣案鲛皮有沙古曰鲛今曰沙其实一也或曰本名鲛譌为鲛其数种有鹿沙虎沙之别述异记云鱼虎老变为鲛鱼虎沙者鱼虎所化也南越志曰环雷鱼长丈许一腹容二子子朝从口中出暮还入腹鳞皮有珠可饰刀剑一名防鱼此即鲛鱼也又石决明亦名鲛与此同名异物杨孚交州异物赞鲛之为鱼其子既育惊必归母还入其腹小则如之大则不复杨慎异鱼赞曰天渊鱼虎老化为鲛其皮朱文可饰弓刀圗赞曰鱼之别属厥号曰鲛珠皮毒尾匪鳞匪毛可以错角兼饰剑刀】其兽多闾麋【郭曰似鹿而大也】
　　又东北百五十里曰骄山其上多玉其下多青防其木多松柏多桃枝钩端神围处之【郭曰音鼍鱼之鼍任臣案卢柟蠛蠓集云阙　狗而践围即此也】其状如人面羊角虎爪恒逰于睢漳之之渊【郭曰渊水之府奥也】出入有光
　　又东北百二十里曰女几之山【任臣案枕中书曰左仙公治葢竹山乂在女几山常驾乗虎骑疑即此山也今宜阳亦有女几山前凉録张与皇甫谧初宜阳女几山刘防孟云神女上升遗几处也又元和郡县志女几山在福昌县西南非此】其上多玉其下多黄金其兽多豹虎多闾麋麖麂【郭曰麂似獐面大偎毛豹脚音几　任臣案尔雅麂大麕旄尾狗足字说曰山中有虎麂必鸣以告其声几几然故名】其鸟多白鷮【郭曰鷮似雉而长尾走且鸣音骄　任臣案鷮鷮鸡也说文云长尾雉乗轝以鷮尾为防釳着马头上诗小雅有集维鷮陆玑疏云鷮防小于鸜肉甚美语曰四足之美有麃两足之美有鷮】多翟多鸩【郭曰鸩大如雕紫録色长颈赤喙食蝮蛇头雄名运日雌名阴谐也　任臣案尔雅翼曰鸩似鹰而大食蛇及橡实知木石有蛇即为禹步以禁之须臾木倒石崩而蛇出也图赞曰蝮维毒魁鸩鸟是噉拂翼鸣林草瘁木惨羽行戮厥罚难犯其雄者运日运日鸣则晴雌者阴谐阴谐鸣则雨杨维桢集云鸩出蕲州黄梅山状训狐声如击鼓今交广人谓之同力鸟又运日一作防日陶贞白云防日与鸩是两种盖陶之误也】
　　又东北二百里曰宜诸之山其上多金玉其下多青防洈水出焉【郭曰音诡】而南流注于漳【郭曰今洈水出南郡东洈山至华容县入江也任臣案水经漳水又南洈水注之】其中多白玉
　　又东北三百五十里曰纶山【郭曰音伦】其木多梓柟多桃枝多柤栗【郭曰柤似梨而酢濇　任臣案柤榠栌也诗谓之木李通志畧谓之蛮栌埤雅谓之木梨李时珍曰榠栌乃木之大者柦栗乃木之小者阙　则阙　之生于北方者也三物与木一栗古文作防梵书名笃迦今有吴栗板栗西栗天师栗莘栗诸名　颂云倭韩国诸岛栗大如鸡子】橘櫾【任臣案本草纲目橘柚柑三者相而不同橘实小其瓣味防酢柑大于橘其瓣味甘皮稍厚柚大皆如橙瓣味酢皮最厚而黄韩氏橘谱云柑橘南出闽广西出荆州斯山与阙山铜山所产皆荆州种也】其兽多闾麈【任臣案名苑云鹿大者曰麈小鹿随之视其尾为准其尾能辟麈拂毡则不蠧急就篇注云似鹿尾大而一角谈说者饰其尾执之以为仪逸周书武王狩禽麈十有六华阳国志云郪县宜眷山出麈尾恩平郡谱曰麈谓之荒鹿谓之擢】麢防【郭曰防似莬而鹿脚青色音绰　任臣案六书正譌防作注云青色似兔而大头足似鹿説文曰防兽青色而大头与兔同足与鹿同】
　　又东北二百里曰陆防之山【郭曰音如跪对之跪】其上多防琈之玉其下多垩其木多杻橿
　　又东百三十里曰光山【任臣案续通考引比作曰光山误】其上多碧其下多木神计处之其状人身而龙首恒逰于漳渊出入必有飘风暴雨【任臣案卢柟泰字赋云防山皷而折计葢此神也图赞云涉三脚围虎爪计蒙之神独禀异表升降风雨茫茫渺】
　　又东百五十里曰岐山其阳多赤金其阴多白珉【郭曰石似玉者音芠　任臣案玉书云石似玉者珷玞琨珉璎也】其上多金玉其下多青防其木多樗神涉处之【郭曰徒何切一作笑逰切任臣案宛委余编作涉鼍古鼍字谈荟云防山神名围岐山神名涉】其状人身而方面三足又东百三十里曰铜山其上多金银铁其木多谷柞柤栗橘櫾其兽多豹
　　又东北一百里曰美山其兽多兕牛多闾麈多豕鹿其上多金其下多青防
　　又东北百里曰大尧之山其木多松柏多梓桑多机其草多竹其兽多豹虎麢防
　　又东北三百里曰灵山其上多金玉其下多青防其木多桃李梅杏【郭曰梅似杏而酢也　任臣案陆玑云梅杏也华叶皆略似杏其外有鸳鸯梅一蒂双实见范成大梅阙又有樃梅乃樃树而梅实者邢氏尔雅疏荆州人呼阙木亦为梅杏有数种沙杏梅杏柰杏金杏西京杂记云蓬莱杏花五色六出是仙人所食】
　　又东北七十里曰龙山上多寓木【郭曰寄生也一名宛童见尔雅　任臣案陆玑草木疏叶似阙　子如覆盆一名茑小雅云茑与女萝是也东方朔传云在树为寄生在地为窭薮】其上多碧其下多赤锡【任臣案赤锡疑即铅丹砂锡之属】其草多桃枝钩端
　　又东南五十里曰衡山上多寓木谷柞多黄垩白垩又东南七十里曰石山其上多金其下多青防多寓木又南百二十里曰山其上多防琈之玉多赭【郭曰赤土】多邽石【郭曰未详】多寓木多柘【郭曰或作前】
　　又东南一百二十里曰山多美石多柘
　　又东南一百五十里曰玉山其上多金玉其下多碧铁其木多柏【郭曰一作楢】
　　又东南七十里曰讙山其木多檀多邽石多白锡【郭曰今白镴也　任臣案本草锡谓之贺尔雅锡谓之鈏】郁水出于其上潜于其下其中多砥砺
　　又东北百五十里曰仁举之山其木多谷柞其阳多赤金其阴多赭
　　又东五十里曰师每之山其阳多砥砺其隂多青防其木多栢多檀多柘其草多竹
　　又东南二百里曰琴皷之山其木多谷柞椒柘【郭曰椒为树小而丛生下有草木则蠚死】其上多白珉其下多洗石其兽多豕鹿【任臣案野豕形似猪而大牙出口外如象牙能与虎鬭】多白犀【任臣案犀有山犀水犀兕犀三种白者絶少此与辟寒触忿辟尘辟暑诸犀皆异种也】其鸟多鸩
　　凡荆山之首自景山至琴皷之山凡二十三山二千八百九十里其神状皆鸟身而人面其祠用一雄鸡祈瘗【郭曰祷请已埋之也】用一藻圭糈用稌骄山冢也其祠用羞酒少牢祈瘗婴毛一璧
　　中次九经岷山之首曰女几之山其上多石湼其木多杻橿其草多菊【任臣案菊苦薏也茎如马兰花山蓟也有赤白二种】洛水出焉东注于江其中多雄黄【郭曰雄黄亦出水中　任臣案苏颂曰阶州出水窟雄黄生于山岩中有水流处】其兽多虎豹【任臣案豹有金钱艾叶金线文之异又本经有豹诗经有赤豹尔雅有白豹种不同沈括笔谈云秦人谓豹为程东国谓之失刺孙】
　　又东北三百里曰岷山江水出焉【郭曰岷山今在汶山郡广阳县西大江所出　任臣案岷山即渎山也亦谓文汶阜山纬书曰岷山之精上为井络帝以防昌神以建福刘防孟云岷山今四川茂州即陇山之南四川总志曰岷山在茂州之列鵞村一名鸿蒙为陇山之南首乂名沃焦山江水所出也水利志云蜀诸江咸出岷江江源在羊防岭分为二一西南流为大渡河一正南流谓之南江益州记曰大江泉源始发羊防岭下縁崖散漫小大百数殆未滥觞图赞曰岷山之精上络东井始出一勺终致淼溟作纪南夏天清地静又全蜀艺文志云蜀山在左皆名岷在右皆名嶓不独茂州之汶山为岷金牛之嶓冢为嶓也】东北流注于海【郭曰至广阳县入海】其中多良【郭曰良善任臣案禹贡九江纳锡大】多鼍【郭曰似蜥蜴大者长二丈有鳞彩皮可以冒皷　任臣案博物志名土龙本草谓之鮀鱼苏颂曰形似守宫鲮鲤其声夜鸣应更号曰鼍更埤雅云鼍身十二生肖肉惟蛇肉在尾最毒】其上多金玉其下多白珉其木多梅棠【任臣案尔雅杜赤棠白者棠葢棠梨也亦名楟丹铅录云尹伯竒采楟花以济饥此也】其兽多犀象多防牛【郭曰今蜀山中有大牛重数千斤名为防牛晋太兴元年此牛出上庸郡人弩射杀得三十八担物即尔雅所谓魏　任臣案本草纲目云即犩牛也韵防引经作犪牛图赞曰西南巨牛出自江岷体垂云肉盈千钧虽有逸力难以挥轮】其鸟多翰鷩【郭曰白翰赤鷩　任臣案雗雉白鵫也今谓之白鹇鷩雉华虫也今谓之锦鸡】又东北一百四十里曰崃山江水出焉【郭曰卭来山今在汉嘉严道县南江水所自出也山有九折坂出防防似熊而黑白駮亦食铜鐡也　任臣案华阳国志崃山卭崃山也一曰新道山南有九折坂夏则凝氷冬则毒寒王阳按辔处也水经注崃山中江所出刘防孟云崃山崌山今属四川睂州彭山县寰宇记云崌崃山在彭山县东北十二里导江从山南合流王鉴禹贡注释云今荣经县四十里即卭崃山地非是圗赞曰卭崃峻险其坂九折王阳逡巡王尊逞节殷有三仁汉称三哲　乂案防即貘亦作膜兽之食铜铁者防之外复有一角之豻南方之啮铁叶火罗之大兽昆吾之狡兔皆防也附记之】东流注大江其阳多黄金其隂多麋麈其木多檀柘其草多薤韭多药【郭曰即嚣】空夺【郭曰即蛇皮脱也】
　　又东一百五十里曰崌山【郭曰音居】江水出焉【郭曰北江任臣案水经注崌山北江所出景纯江赋云流二江干崌崃】东流注于大江其中多怪蛇【郭曰今永昌郡有钩蛇长数丈尾岐在水中钩取岸上人牛马啖之又呼马绊蛇谓此也　任臣案张文仲云钩蛇尾如钩能钩人兽入水食之又南方有呴蛇人若伤之不死终身伺其主】多防鱼【郭曰音贽木闻】其木多犹杻【郭曰楢刚木也中车材音秋】多梅梓其兽多防牛麢防犀兕有鸟焉状如鸮而赤身白首其名曰窃脂【郭曰今呼小青雀曲觜肉食者为窃脂疑此非也　任臣案窃脂有三种九鳸中窃窃黄窃脂窃训浅言浅白色也小雅交交桑扈乃今青雀好窃脂肉者此之赤身白首自与二种逈别不得以名之偶同混为一也】可以御火
　　又东三百里曰髙梁之山其上多垩其下多砥砺其木多桃枝钩端有草焉状如葵而赤华荚实白柎有可走马
　　又东四百里曰蛇山其上多黄金其下多垩其木多栒多豫樟其草多嘉荣少辛有兽焉其状如狐而白尾长耳名狼【郭曰音】见则国内有兵【郭曰一作国有乱　任臣案骈雅曰狼獙獙狐属也圗赞云狼之出兵不外击雍和作恐乃流疫同恶殊灾气各有适】
　　又东五百里曰鬲山其阳多金其阴多白珉蒲【郭曰音薨】之水出焉而东流注于江其中多白玉其兽多犀象熊罴多猨蜼【郭曰蜼似猕猴鼻露上向尾四五尺头有岐苍黄色雨则自县树以尾塞鼻孔或以两指塞之　任臣案猕猴有数种总名禺属小而尾短者猴也似猴而多髯者豦也小于猴文彩蔚然者果下豹也以猴而大者玃也大而尾长赤目者禺也小而尾长仰鼻者狖也狖即蜼也南人名仙猴似狖而大者果然也似狖而小者防颂也似狖而善跃越者獑鼳也似猴而长臂者猨也似猨而狗首以猨为雌者猵狚也猵狚一名獦牂似猿而金尾者狨也似猨而大能食猨者独也食猴者防也图赞曰禺属之才莫过于蜼雨则自县塞鼻以尾厥形虽随列象宗彛】
　　又东北三百里曰隅阳之山其上多金玉其下多青防其木多梓桑其草多茈徐之水出焉东流注于江其中多丹粟
　　又东二百五十里曰岐山【郭曰今在扶风羡阳县西】其上多白金其下多铁其木多梅梓【郭曰梅或作】多杻楢减水出焉东南流注于江
　　又东三百里曰勾檷之山【郭曰音络椐之椐】其上多玉其下多黄金其木多栎柘【任臣案严粲诗缉曰栎柞栎也橡斗也又栩亦谓之柞栎故陆玑云秦人谓柞栎为栎河内人谓木蓼为栎木蓼即橡斗】其草多芍药
　　又东一百五十里曰风雨之山其上多白金其下多白湼其木多棷椫【郭曰棷木未详也椫木白理中节驺善二音　任臣案说文棷木薪也博雅校棷紫也又初九切椫白木之有文理者礼器椫杓玉藻栉用椫栉亦音展】多杨【任臣案杨有蒲栁白杨栘杨数种与柳不同陈藏器曰杨树枝叶短柳树枝叶长】宣余之水出焉东流注于江其中多蛇其兽多闾麋多麈豹虎其鸟多白鷮又东北二百里曰玉山其阳多铜其隂多赤金【任臣案郭以赤金为铜则一物何以叠见即此足证前注之谬】其木多豫樟楢杻其兽多豕鹿麢防其鸟多鸩
　　又东一百五十里曰熊山有穴焉熊之穴恒出神人夏啓而冬闭【任臣案天问云焉有非虬熊以逰周拱辰注虬龙与熊絶不相而相以逰葢神熊也山海经熊穴恒出神人即此也又熊穴一谓之熊舘说文云熊以豕山居冬蛰图赞曰熊山有穴神人是出与彼石皷象殊应一祥虽先见厥事非吉】冬启乃必有兵【郭曰今邺西北有鼔山下有石鼓象悬着山旁鸣则有军事与此穴殊象而同应】其上多白玉其下多赤金其木多樗柳其草多寇脱
　　又东一百四十里曰騩山其阳多美玉赤金其隂多铁其木多桃枝荆芭【任臣案荆牡荆也或谓之楚芭疑芑字之譌卷中多以荆芑连文】又东二百里曰葛山其上多赤金其下多瑊石【郭曰碱石劲石似王也音缄】其木多柤栗橘櫾犹杻其兽多麢防其草多嘉荣【任臣案骈雅曰嘉荣之草不霆】
　　又东一百七十里曰贾超之山其阳多黄垩其阴多美赭其木多柤栗橘櫾其中多龙脩【郭曰龙须也似莞而细生山石穴中茎倒垂可以为席　任臣案郑缉之东阳记仙姥岩下尽出龙须即此草也广志云龙脩一名西王母簪述异记周穆王东海岛中飬八骏处有草名龙刍龙刍亦龙脩也古语云一束龙刍化为龙驹谓此耳】
　　凡岷山之首自女几山至于贾超之山凡十六山三千五百里其神状皆马身而龙首【任臣案范槲蜀都赋马首之神何其烈江鎏注云山海经江有神生汶州马首龙身禹导江神实佐之与本文小异】其祠毛用一雄鸡瘗糈用稌文山勾檷风雨騩之山【任臣案文山即岷山史记汶岷通】是皆冢也其祠之羞酒【郭曰先进酒以酹神】少牢具婴毛一吉玉熊山席也【郭曰席者神之所凭止也】其祠羞酒大牢具婴毛一璧干儛用兵以禳【郭曰禳祓除之祭名儛者持盾武儛也】祈璆冕舞【郭曰祈求福祥也祭用玉儛者冕服也美玉曰璆已求反】
　　中次十经之首曰首阳之山【任臣案刘防孟曰首阳山有二一属山西蒲州一属河南偃师】其上多金玉无草木
　　又西五十里曰虎尾之山其木多椒椐多封石【任臣案别録曰封石味甘无毒主消渴生常山及少室】其阳多赤金其隂多铁
　　又西南五十里曰繁缋之山【郭曰音溃】其木多楢杻其草多枝勾【郭曰今山中有此草】
　　又西南二十里曰勇石之山无草木多白金多水又西二十里曰复州之山其木多檀其阳多黄金有鸟焉其状如鸮而一足尾其名曰跂踵【郭曰音企】见则其国大疫【郭曰铭曰跂踵之鸟一足似防不为乐兴反以来悲　任臣案览曰一足之鸟有槖焉有跂踵焉有毕方焉有商羊焉骈雅曰絜钩跂踵兆疫鸟也圗赞云青耕御疫跂踵降灾物之相反各以气来见则民咨实为病媒】
　　又西三十里曰楮山多寓木多椒椐多柘多垩【郭曰一作渚州之山】
　　又西二十里曰又原之山其阳多青防其隂多铁其鸟多鸜鹆【郭曰鸲鹆也传曰鸲鹆来巢音臞　任臣案考工记鸲鹆不逾济地气使然也一名哵哵鸟一名寒臯读书考定云干睾鸲鹆也又云防防晴交鸲鹆足交师旷禽经曰鹦鹉摩背而瘖鸲鹆剔舌而语张华注云山海经谓之鹆以鸜鹆似误】
　　又西五十里曰涿山其木多谷作杻其阳多防琈之玉又西七十里曰丙山其木多梓檀多弞杻【郭曰弞义所未详　任臣案弞音哂】
　　凡首阳山之首自首山至于丙山凡九山二百六十七里其神状皆龙身而人面【任臣案汲冢语曰晋平公至于浍见人乗白骖八驷以来狸身而狐尾问师旷师旷曰其名首阳之神饮酒霍太山而归见之甚善所言形状与此不同】其祠之毛用一雄鸡瘗糈用五种之糈堵山冢也【任臣案即楮山】其祠之少牢具羞酒祠婴毛一璧瘗騩山帝也其祠羞酒大牢其合巫祝二人儛婴一璧【任臣案此亦祠騩山者明有统也祭以大牢者诎于所同而伸于所独也】
　　中次一十一山经荆山之首曰翼望之山湍水出焉【郭曰鹿反　任臣案水经湍水出郦县北芬山注云湍水出农翼望山水甚清彻东南流迳南郦县故城东一统志云今湍水在邓州城北三里源出熊耳山鎗竿岭】东流注于济【郭曰今湍水迳南阳穣县而入清水】贶水出焉【郭曰音况】东南流注于汉其中多蛟【郭曰似蛇而四脚小头细颈颈有白瘿大者十数围卵如一二石瓮能吞人　任臣案龙无角曰螭龙有角曰虬龙有翼曰应龙有鳞曰蛟龙圗赞曰匪蛇匪龙鳞彩炳焕腾跃波涛蜿蜓江汉汉武饮羽佽飞叠断】其上多松栢其下多漆梓其阳多赤金其阴多珉
　　又东北一百五十里曰朝歌之山【任臣案淮南子云墨子非乐不饮朝歌邹阳岳中书云邑号朝歌墨子回车论语撰考防曰邑名朝歌顔渊不舍即此地也路史云今卫之黎阳卫镇西二十里有朝歌城】潕水出焉【郭曰潕水今在南阳舞阳县音武任臣案刘防孟云今之衞辉也水经潕水出潕隂县西北扶予山东过其县南不云朝歌者岂山之异名】东流注于荣其中多人鱼其上多梓柟其兽多麢麋有草焉名曰莽草可以毒鱼【郭曰今用之杀鱼　任臣案周礼翦氏掌除蠧物以莽草熏之郑注莽草药物杀虫者览云莽草熏庶蛊蜃炭攻貍虫李氏谓即芒草也一名防草山人以毒防故又谓之防莽别録云一名葞一名春草沈括笔谈补曰世人用莽草多是谬误本草云若石南而叶稀无花实亦误也今莽草蜀道襄汉浙江湖间山中有枝叶稠宻团栾可爱叶光厚而香烈花红色大小如杏花六出反卷向上中心有新红蕋倒垂下汉间渔人竞采以防饭饴鱼皆翻上乃捞取之南人谓之石桂唐人谓之红桂李徳裕诗序龙门敬善寺有红桂树故是蜀道莽草徒得佳名耳古用此毒鱼有验本草木部所收不审何缘谓之草】
　　又东南二百里曰帝囷之山【郭曰去伦反　任臣案卢柟泰宇赋颈帝囷而俘太逢指此山之神】其阳多防琈之玉其阴多铁帝囷之水出于其上潜于其下多鸣蛇
　　又东南五十里曰视山其上多韭有井焉名曰天井【任臣案尔雅井一有水一无水为汋注云即天井也邢昺疏曰非人为之者曰天井荆州记云江陵县有天井台东临天井井周二里许中有潜室人时见之辄有兵疫鱼豢典畧曰浪井者勿凿而成皆斯又孙子地滔曰天井此兵法家言也非此】夏有水冬竭其上多桑多美垩金玉又东南二百里曰前山其木多槠【郭曰音诸似柞子可食冬夏生作屋柱难腐或作储　任臣案槠子有苦甜二种甜槠子粒小木文细白俗名面槠苦槠子粒大木文粗赤俗名血槠其色黑者名铁槠】多栢其阳多金其阴多赭
　　又东南三百里曰丰山【任臣案名胜志紫川又束北五里曰丰山一统志云丰山在南阳东北三十里元好问诗丰山一何髙古屋苍烟重谓此】有兽焉其状如蝯【任臣案蝯即猿尔雅猱蝯善援雄赋蝯狖拟而不敢下】赤目赤喙黄身名曰雍和见则国有大恐【任臣案麟书云天狗电落不恐雍和本此】神耕父处之【任臣案骈雅曰耕父野仲语忘敬遗皆名也麟书云耕父淩波歳华纪丽云囚耕父歼淤光文选注曰耕父早】常逰清泠之渊出入有光【郭曰清泠水在西号郊县山上神来时水出有光耀今有屋祠之　任臣案张衡东京赋囚耕父于清泠溺女魃干神潢南都赋耕父扬光于清泠之渊黄省曾读山海经诗耕父尔何神常逰清泠渊冯氏杂録曰耕父居清泠之渊见则其国败事物绀珠云南阳府东北丰山下有清泠泉神耕父处之神来则水赤说苑云白龙下清泠之渊真诰云务光入清泠之渊淮南子北人无择非舜自投清泠之渊夏竦赋湛清泠之素液即斯水圗赞曰清泠之水在平山顶耕父是防流光洒景黔首祀荣以弭灾】见则其国为败有九钟焉是知霜鸣【郭曰霜降则钟鸣故言知也物有自然感应而不可为也　任臣案文苑英华南阳有丰山山有钟霜降则鸣于是乔潭作霜钟赋五行记云丰山有钟霜降则鸣黄河有钟阴雨则鸣李那答徐陵书繁霜应管能响丰山之钟王褒诗律改三秋节气应九钟霜王勃净恵寺碑九乳仙钟独鸣霜雪杨烱浑天赋钟何鸣兮动霜气骆賔王啓云浮础润霜落钟鸣昌黎子曰丰山有钟感而自鸣沈亚之乞巧文咽吟梦语之涟涟感霜钟之流越吴淑霜赋覆员峤之寒振丰山之洪钟黄省曾诗九钟知霜鸣宋濂文霜钟初动巢鸟咸忧释义曰霜降鸣金气应也卢柟集丰山有九钟焉不知夫霜降气凝轰阗雷触天然自鸣于火荒之野葢自况也白帖引经云丰山有钟九耳霜降则鸣与本文小异圗赞曰峣崩泾竭麟闘日薄九钟将鸣淩霜乃落气之相应触感而作】其上多金其下多谷柞杻橿
　　又东北八百里曰牀之山其阳多铁其木多藷藇【任臣案此木藷藇也】其草多鸡谷其木如鸡卵其味酸其食者利于人
　　又东六十里曰皮山多垩多赭其木多松柏
　　又东六十里曰瑶碧之山其木多梓柟其阴多青防其阳多白金有鸟焉其状如雉恒食蜚名曰鸩【郭曰蜚盘也音翡此更一种鸟非食蛇之鸩也　任臣案蜚一名蠦蜰本草谓之蜚廉春秋经云有蜚似此也音费汉中人食之名为石姜或以为即蜚厉虫非是】
　　又东四十里曰支离之山济水出焉南流注于汉【郭曰今济水出郦县西北山中南入汉郦离音字亦同】有鸟焉其名曰婴勺其状如鹊【任臣案鹊大如雅长尾尖觜黒爪淮南子云干鹊知来禽经谓之喜鹊内典谓之刍尼】赤目赤喙白身其尾勺【郭曰似酒勺形　任臣案事物绀珠云婴勺如鹊目喙赤身白尾勺骈雅曰婴勺鹊属也圗赞曰支离之山有鸟似鹊白身赤眼厥尾如勺维彼有斗不可以酌】其鸣自呼多防牛多羬羊
　　又东北五十里曰祑之山【郭曰音雕　任臣案五音集韵作祙】其上多松栢机栢【郭曰栢叶似柳皮黄不措子似拣着酒中饮之辟恶气浣衣去垢核坚正黑可以间香缨一名括楼也　任臣案栢有数种松叶栢身者枞栢叶松身者桧亦谓之栝叶扁而侧生者名曰侧栢】又西北一百里曰堇理之山其上多松栢多美梓其阴多丹防多金其兽多豹虎有鸟焉其状如鹊青身白喙白目白尾名曰青耕可以御疫【任臣案事物绀珠曰青耕如鹊青身喙首尾皆白骈雅曰青耕肥遗御疠鸟也读书考定云寓辟兵青耕辟疫】其鸣自呌
　　又东南三十里曰依轱之山【郭曰音枯】其上多杻橿多苴【郭曰未详音葅　任臣案雌麻谓之苴又粤西不死草亦名苴未审孰是】有兽焉其状如犬虎爪有甲其名曰獜【郭曰言体有鳞甲音吝】善駚【郭曰跳跃自扑也鞅奋两音】食者不风【郭曰不畏天风　任臣案图赞曰有兽虎爪厥号曰獜好自跳扑鼔甲振奋食其肉不觉风迅】
　　又东南三十五里曰即谷之山多美玉多豹【郭曰黑豹也即今荆州山中出黑虎也】多闾麈多麢防其阳多珉其阴多青防又东南四十里曰鸡山其上多美梓多桑其草多韭又东南五十里曰髙前之山【任臣案髙前山今在南阳府内郷县东南五十里亦名天池山】其上有水焉甚寒而清【郭曰或作潜】帝台之浆也【郭曰今河东县檀首山上有水潜出停不流俗名为盎浆即此也　任臣案名胜志天池山有水甚寒而冽比于帝台之浆又盐池录曰檀道山谓之百梯山山东岭出水喷流如雪澄渟为池呼曰天池俗名止渴泉故老传有玉女得道于比亦名玉女溪云即此处疑非也吴淑事赋云天池之泉帝台之浆夏竦河清赋帝台之浆映日卢柟沧溟赋饮帝台之浆徐氏謇修赋云潄帝台之鸯浆刘防孟云帝台之浆所谓神瀵也亦泰山醴泉虞渊甜水之属释义曰前有帝台之石此有帝台之浆葢气清无如水天一之所生也】饮之者不心痛【任臣案图赞曰帝台之水饮蠲心病灵府是涤和神养性食可逍遥濯髪浴泳】其上有金其下有赭
　　又东南三十里曰游戏之山多杻橿谷多玉多封石又东南三十里曰从山其上多松柏其下多竹从水出于其上潜于其下其中多三足鼈枝尾【郭曰三足鼈者能见尔雅　任臣案罗良愿尔雅翼云能鼈之三足者今阳羡县君山有池出三足鼈葢自是一种故魁下六星两两而比者曰三能取此象也或以为鲧化黄熊即此又说文称蜮似鼈三足以气射害人岂亦能之耶束晢发蒙记曰鼈三足熊论衡曰鼈三足为能韵通云能乃来翻左传黄能入寝今本熊误也览云伊水有三足之从水有三足之鼈两京赋云王鲔岫居能鼈三趾景纯江赋云有鼈三足有六眸又白泽圗载一足龞池精名顼更异也】食之无蛊疫【任臣案庚巳编太仓民得三足鼈烹食毕形化为血水苏颂云三足鼈食之杀人经谓食之无蛊疫而李时珍亦云近有误食无恙者说都不同两记之】
　　又东南三十里曰婴防之山【郭曰音真】其上多松柏其下多梓櫄
　　又东南三十里曰毕山帝苑之水出焉东北流注于视其中多水玉多蛟其上多防琈之玉
　　又东南二十里曰乐马之山有兽焉其状如彚【任臣案彚猬防也】赤如丹火其名曰【郭曰音戾　任臣案十六国春秋南燕太上四年燕主超祀南郊有兽防而色赤集于圜丘之侧疑即此兽但其大如马未审是非】见则其国大疫又东南二十五里曰葴山亲水出焉【郭曰或曰视宜为亲瀙水今在南阳也　任臣案水经作瀙水出无阴县东上界山许慎云出中阳山皆山之殊目也】东流注于汝水其中多人鱼多蛟多颉【郭曰如青狗】
　　又东四十里曰婴山其下多青防其上多金玉
　　又东三十里曰虎首之山多苴椆椐【郭曰椆未详也音雕】
　　又东二十里曰婴侯之山其上多封石其下多赤锡又东五十里曰大孰之山杀水出焉东北流注于视水其中多白垩
　　又东四十里曰卑山其上多桃李苴梓多累【郭曰今虎豆狸豆之属累一名縢音诔　任臣案本草谓之黎豆】
　　又东三十里曰倚帝之山【任臣案荒史循蜚纪倚帝氏都南阳倚帝山前编云南阳有倚帝之山唐吴筠下弟遂居南阳倚帝山即此窦子野云今内郷东三十里踦立山也】其上多玉其下多金有兽焉其状如鼣防【郭曰尔雅说防有十三种中有此防形所未详也音狗吠之吠　任臣案本草纲目作鼣广博物志作鼣】白耳白喙名曰狙如【郭曰音即蛆　任臣案事物绀珠云狙如防耳白喙】见则其国大兵【任臣案图赞曰狙如防虫厥体无害见则师兴两阵交防物之所感焉有小大】
　　又东三十里曰鲵山【郭曰音倪】鲵水出于其上潜于其下其中多美垩其上多金其下多青防
　　又东三十里曰雅山澧水出焉【郭曰音礼今澧水出南阳　任臣案南阳府今有澧水其源与淮水同出于桐栢山而别流西注故亦谓是水为派水又苍梧九疑间亦有澧水汉地理志充县歴山澧水出焉王仲宣赠孙文始诗悠悠澹澧非此水也】东流注于视水其中多大鱼其上多美桑其下多苴多赤金
　　又东五十里曰宣山【任臣案顔延之赋要帝台于宣岳宣岳即斯山也】沦水出焉东南流注于视水其中多蛟其上有桑焉大五十尺【郭曰围五丈也】其枝四衢【郭曰言枝交互四出】其叶大尺余赤理黄华青柎名曰帝女之桑【郭曰妇女主故以名桑　任臣案张衡南都赋枫柙栌帝女之桑昭明太子锦带书依依耸葢俱临帝女之桑庾信集云春则帝女采桑吴淑桑赋状凤阙之万桷擢帝女之四衢本此图赞曰爰有洪桑生濵沦潭厥围五丈枝相交参园客是采帝女所蚕】
　　又东四十五里曰衡山【郭曰今衡山在衡阳湘南县南岳也俗谓之峋嵝山　任臣案寰宇记云宿当翼轸度应玑衡衡者北斗第二星玉衡也故名衡盛之荆州记南岳衡山朱陵之灵台太虚之寳洞五岳真形图云灊庐麻玉笥洞阳小沩九疑罗浮等十山为之佐命复有神山圣境曰朱陵洞天尽指衡山也又云南岳姓崇名河圗云南岳衡山君神姓丹名灵峙云笈七籖云南岳姓烂名洋光葛洪枕中书祝融氏为赤帝治衡霍山杨慎云衡山一名芝冈】其上多青防多桑其鸟多鸜鹆
　　又东四十里曰丰山其上多封石其木多桑多羊桃状如桃而方茎【郭曰一名桃　任臣案羊桃茎大如指似树而弱尔雅长楚铫芅诗曰隰有苌楚是也本草一名羊肠一名细子】可以为皮张【郭曰治皮肿】
　　又东七十里曰妪山其上多美玉其下多金其草多鸡谷
　　又东三十里曰鲜山其木多楢杻苴其草多冬其阳多金其阴多铁有兽焉其状如膜大赤喙赤目白尾【任臣案膜即貘南中志云貘大如驴状似熊苍白色多力舐铁消十斤其皮温暖五侯鲭云食铁之兽貘也食烟之防鼯也又曰貘粪可以切玉貘溺可以消铁成水】见则邑有火名曰即【郭曰音移任臣案骈雅曰即如膜事物绀珠云即如犬目喙赤尾白见则大火谈荟曰火兽兆火即火兽见则】
　　【邑有火灾也】
　　又东三十里曰章山【郭曰或作童山　任臣案尚书日记云章山在江夏竟陵县东北古文以为内方山疑即斯山又四川总志成都西六十里亦有章山一名洛通山非此也】其阳多金其阴多美石臯水出焉东流注于澧水其中多脆石【郭曰未闻鱼脆反】
　　又东二十五里曰大支之山其阳多金其木多谷柞无草木
　　又东五十里曰区吴之山其木多苴
　　又东五十里曰声匈之山其木多谷多玉上多封石又东五十里曰大騩之山【郭曰上已有此山疑同名】其阳多赤金其隂多砥石
　　又东十里曰踵臼之山无草木
　　又东北七十里曰歴【郭曰或作磨】石之山其木多荆芑其阳多黄金其阴多砥石有兽焉其状如貍而白首虎爪名曰梁渠见则其国有大兵【任臣案骈雅曰梁渠朏朏蒙颂皆貍属也圗赞曰梁渠致兵即起灾防鵌辟火物各有能闻之见大风乃来】
　　又东南一百里曰求山求水出于其上潜于其下中有美赭其木多苴多防【郭曰篠属】其阳多金其阴多铁
　　又东二百里曰丑阳之山其上多椆椐有鸟焉其状如乌而赤足名曰防鵌【郭曰音如枳柑之枳　任臣案骈雅曰防鵌御火鸟也】可以御火
　　又东三百里曰奥山其上多柏杻橿其阳多防琈之玉奥水出焉东流注于视水【任臣案水经注作澳水泚水又西澳水注之】又东三十五里曰服山其木多苴其上多封石其下多赤锡
　　又东三百里曰杳山【任臣案释义木作查山】其上多嘉荣草多金玉
　　又东三百五十里曰几山其木多楢檀杻其草多香有兽焉其状如黄身白头白尾名曰闻【郭曰音隣】见则天下大风【郭曰一作音瓴　任臣案骈雅曰闻黄也事物绀珠云闻如猪黄身头尾白又云彘如黄身首尾白亦斯兽也谈荟云风兽兆风闻之兽见则天下大风也集韵作亃又作甐音吝】凡荆山之首自翼望之山至于几山凡四十八山三千七百三十二里其神状皆身人首其祠毛用一雄鸡祈瘗用一珪糈用五种之精【郭曰备五谷之美者】禾山帝也【任臣案禾山疑即帝囷山】其祠太牢之具羞瘗倒毛【郭曰荐羞反倒牲埋之也】用一璧牛无常堵山玉山冢也皆倒祠羞毛少牢婴毛吉玉中次十二经洞庭山之首曰篇遇之山【郭曰或作肩】无草木多黄金
　　又东南五十里曰云山无草木有桂竹甚毒伤人必死【郭曰今始兴郡桂阳县出筀竹大者围二尺长四丈又交趾有篥竹实中劲强有毒锐以刺虎中之则死亦此也　任臣案竹谱云棘竹一名芀竹芒棘森然大者围二尺可御盗贼亦桂竹之属】其上多黄金其下多防琈之玉
　　又东南一百三十里曰山其木多谷柞椆椐其上多黄金其下多青雄黄多扶竹【郭曰卭竹也髙节实中中杖也名之扶老竹　任臣案竹谱卭竹剡俗谓之扶老广志云出南康卭都县陶潜归去来辞策扶老以憇息谓此竹也】
　　又东七十里曰丙山多筀竹【任臣案筀竹出桂阳见云山注】多黄金铜铁无木
　　又东南五十里曰风伯之山【任臣案事赋注引经作鳯伯之山】其上多金玉其下多痠石文石【郭曰未详痠石之义　任臣案痠苏官反音酸】多铁其木多柳杻檀楮其东有林焉名曰莽浮之林【任臣案王崇庆曰今庐山冇东林寺疑即此】多美木鸟兽
　　又东一百五十里曰夫夫之山【任臣案释义本作大夫之山续通考引此亦作大夫山又案泰绎山碑及汉印篆文大夫都作夫夫则二字古相通也】其上多黄金其下多雄黄其木多桑楮其草多竹鸡皷【任臣案草有鸡湼鸡肠鸡蓊鸡脚鸡冠苋之名无所为鸡皷者疑即鸡谷之譌】神于儿居之其状人身而身操两蛇常逰于江渊出入有光【任臣案图赞曰于儿如人蛇头有两常游江渊见于洞广乍潜乍出神光惚恍】
　　又东南一百二十里曰洞庭之山【郭曰今长沙巴陵县西又有洞庭陂潜伏通江离骚曰邅吾道兮洞庭洞庭波兮木叶下皆谓此也字或作铜宜从水　任臣案刘防孟曰今属湖广徳安府应山县中有一穴深不可测或云洞庭山浮于水上也事物绀珠曰君山在洞庭湖中亦名洞庭山状如十二螺髻】其上多黄金其下多银铁其木多柤梨橘櫾【任臣案图赞曰厥色橘櫾竒者维卝朱实金鲜叶蒨翠蓝灵均是咏以为美谈】其草多葌蘪芜芍药芎防【郭曰麋芜似蛇牀而香也】帝之二女居之【郭曰天帝之二女而处江为神即列仙传江妃二女也离骚九歌所谓湘夫人称帝子者是也而河图玉版曰湘夫人者帝尧女也秦始皇浮江至湘山逢大风而问博士湘君何神博士曰闻之尧二女舜妃也死而葬此列女传曰二女死于江湘之间俗谓为湘君郑司农亦以舜妃为湘君说者皆以舜陟方而死二妃从之俱溺死而湘江遂号为湘夫人按九歌湘君湘夫人自是二神江湘之冇夫人犹河洛之有虙妃也此之为灵与天地并矣安得谓之尧女且既谓之尧女安得复总云湘君哉何以考之礼记曰舜葬苍梧二妃不从明二妃生不从征死不从葬义可知矣即令从之二女灵达鉴通无方尚能以鸟工龙裳救井廪之难岂当不能自免于风波而有双沦之患乎假复如此传曰生为上公死为贵神礼五岳比三公四渎比诸矦今湘川不及四渎无秩于命祀而二女帝者之后配灵神祗无縁当复下降小水而为夫人也参互其义义既混错错综其理理无可据斯不然矣原其致谬之由由乎俱以帝女为名名实相乱莫矫其失习非胜是终古不悟可悲矣　任臣案髙似孙纬略曰刘向列女传帝尧之二女长曰娥皇次曰女英尧以妻舜于沩汭舜既为天子娥皇为后女英为妃舜死于苍梧二妃死于江湘之间俗谓之湘君罗含湘中记舜二妃死为湘水神故曰湘妃韩愈黄陵碑秦博士对始皇帝云湘君者尧之二女舜妃者也刘向康成皆以二妃为湘君而离骚九歌既有湘君又有湘夫人王逸注以湘君为正妃之称则次妃自宜降曰夫人也故九歌谓娥皇为君女英为帝子而山海经亦言帝之二女者其称谓审矣陈氏江汉丛谭曰沈存中云舜陟方时二妃皆百余岁岂得俱存犹称二女其说诚是但未考黄陵舜妃墓及潇湘二女之故惟路史发挥则以黄陵为癸比之墓潇湘二女乃帝舜女也癸比氏帝舜第三妃而二女皆癸比氏所生一曰宵明一曰烛光帝王世纪云舜三妃娥皇无子女英生商均今女英墓在商州葢舜崩之后女英随子均徙于封所故其卒葬在焉而癸比氏则亦从二女徙于潇湘之间故其卒葬在此山海经所谓洞庭之山帝之二女居之是也九歌之湘君湘夫人则又洞庭山神岂谓帝女之灵耶博物志云洞庭君山帝一女居之曰湘夫人荆州图经又曰洞庭湘君所游故曰君山则更合为一矣】是常逰于江渊澧沅之风交潇湘之渊【郭曰此言二女逰戏江之渊府则能鼔三江令风波之气共相交通言其灵响之意也江湘沅水皆共防也陵头故号为三江之口澧又去之七八十里而入江焉淮南子曰弋钓潇湘今所在未详也潇音肖　任臣案图赞曰神之二女爰宅洞庭游化五江惚恍窈防号曰夫人是维湘灵又王子年拾遗记曰洞庭之山其下金台数百间帝女居之四时匏管之清音金石之凄唳彻于山抄张鷟龙筋凤髓判云潇湘帝子乗洞浦而扬波本此】是在九江之间【郭曰地理志九江今在浔阳南江自浔阳而分为九皆东防于大江书曰九江孔殷是也　任臣案书传云九江即今之洞庭也今沅水渐水元水辰水叙水酉水澧水资水湘水皆合于洞庭意以是名九江也】出入必以飘风暴雨【任臣案北齐李騊駼聘陈门陆士秀江南有孟婆是何神士秀曰山海经帝之女逰于江中出入必以风雨自随以帝女故曰孟婆犹郊祀志以地神为泰媪陆言似谬也】是多怪神状如人而载蛇左右手操蛇多怪鸟
　　又东南一百八十里曰暴山其木多防柟荆芑竹箭防箘【郭曰箘亦篠中箭见禹贡】其上多黄金玉其下多文石铁其兽多麋鹿就【郭曰就雕也见广雅　任臣案即麂也就即鹫也本草古麂字麂味甘防故字以防鹫一名鷻禽经云雕以周之鹫以就之鷻以之梵书谓之揭罗阇】
　　又东南二百里曰即公之山其上多黄金其下多防琈之玉其木多柳杻檀桑有兽焉其状如而白身赤首名曰蛫【郭曰音诡】是可以御火【任臣案事物绀珠云蛫状如白身赤首又相如上林赋獑胡豰蛫栖息乎其间】
　　又东南一百五十九里曰尧山【任臣案今真定府唐山县亦有尧山以尧始封名南阳府鲁山县亦有尧山非此】其阴多黄垩其阳多黄金其木多荆芑柳檀其草多藷藇
　　又东南一百里曰江浮之山其上多银砥砺无草木其兽多豕鹿
　　又东二百里曰真陵之山【任臣案吴淑事赋注作直陵之山其柳赋云复有直陵凤伯谓此】其上多黄金其下多玉其木多谷柞柳杻其草多荣草
　　又东南一百二十里曰阳帝之山多美铜其木多檀杻檿楮【郭曰檿山桑也　任臣案禹贡厥篚檿丝诗经其檿其柘国语檿弧箕箙考工记凡为干之道檿桑次之檿于检反音掩】其兽多麢麝
　　又南九十里曰柴桑之山【郭曰今在浔阳柴桑县南共庐山相连也】其上多银其下多碧多冷石赭【任臣案冷石滑石见别録】其木多柳芑楮桑其兽多麋鹿多白蛇飞蛇【郭曰音螣蛇乗雾而飞者任臣案尔雅疏螣蛇能兴云雾而逰其中或以为奔蛇许慎云奔蛇驰蛇也或呼为莽蛇荀子云螣蛇无足而飞慎子云螣蛇游雾飞云乗龙淮南子云螣蛇雄鸣于上风雌鸣于下风图赞曰螣蛇配龙因雾而跃虽欲登天云罢陆莫材非所任难以久托】
　　又东二百三十里曰荣余之山其上多铜其下多银其木多柳芑其虫多怪蛇怪虫
</div>
    <div class="pagination">
<a href="山海经广注_page4.html">上一页</a><a href="山海经广注.html">1</a><a href="山海经广注_page2.html">2</a><a href="山海经广注_page3.html">3</a><a href="山海经广注_page4.html">4</a><span class="current-page">5</span><a href="山海经广注_page6.html">6</a><a href="山海经广注_page7.html">7</a><a href="山海经广注_page8.html">8</a><a href="山海经广注_page9.html">9</a><a href="山海经广注_page10.html">10</a><a href="山海经广注_page6.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
