<!DOCTYPE html>
<html>
<head>
    <meta charset="UTF-8">
    <title>太平广记 - 第 198 页/共 228 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平广记 - 第 198 页/共 228 页</h1>
    <div class="content">　　晋杜愿字永平梓潼涪人也家甚富有一男名天保愿爱念年十岁泰元三年暴病死后数月猪生五子一子最肥后官长新到愿将以作礼就捉杀之有比丘忽至愿前谓曰此防是君儿也如何百余日中而相忘乎言竟忽然不见愿寻视见在火中腾空而去云气充布弥日乃歇【出法苑珠林】
　　都末
　　莎车王杀于阗王于阗大人都末出见野豕欲搏之乃人语曰无杀我为汝杀莎车都末异之即与兄弟共杀莎车王【出张璠汉记】
　　刘胡
　　后魏植货里有太常民刘胡兄弟四人以屠为业永安年中胡杀猪猪忽唱乞命声及四邻邻人谓胡兄弟相鬭来观之乃猪也胡即舍宅为归觉寺合家入道焉【出伽蓝记】
　　耿伏生
　　隋冀州临黄县东有耿伏生者其家薄有资产隋大业十一年伏生母张氏避父将绢两疋与女数岁后母亡变作母猪生在其家复产二防伏生并已食尽遂更不产伏生即召屠儿出卖未取之间有一客僧从生乞食即于生家少憇僧从一童子入猪圏中游戏猪与之言我是伏生母为往日避生父眼取绢两疋与女我坐此罪变作母猪生得两儿被生食尽还债既毕更无所欲召屠儿卖我请为报之童子具陈向师师时怒曰汝甚颠狂猪那解作此语遂即寝眠又经一日猪见童子又云屠儿即来何因不报童子重白师主又不许少顷屠儿即来取猪猪逾圏走出而向僧前床下屠儿逐至僧房僧曰猪投我来今为赎取遂出钱三百文赎猪后乃窃语伏生曰家中曾失绢否生报僧云父存之日曾失绢两疋又问娣姒几人生云惟有一娣嫁与县北公乘家僧即具陈童子所说伏生闻之悲泣不能自已更别加心供养猪母凡经数日猪忽自死托梦其女云还债既毕得生善处兼劝其女更修功德【出法苑珠林】
　　李挍尉
　　唐龙朔元年怀州有人至潞州市猪至怀州卖有一特猪潞州三百钱买将至怀州卖与屠家得六百钱至冬十一月潞州有人姓李任挍尉至怀州上翻因向市欲买肉食见此特猪已缚四足在店前将欲杀之见此挍尉语云汝是我女儿我是汝外婆本为汝家贫汝母数索不可供足我大儿不许我怜汝母子私避儿与五斗米我今作猪偿其盗债汝何不救我挍尉问此屠儿赎猪屠儿初不之信余人不觧此猪语惟挍尉得解屠儿语云审若是汝外婆我觧放之汝对我更请共话屠儿为解放已挍尉更请猪语云某今上番一月未得将婆还舍未知何处安置婆猪即语挍尉云我今已隔并受此恶形纵汝下番亦不须将我还汝母见在汝复为挍尉家郷眷属见我此形决定不喜恐损辱汝家门某寺有长生猪羊汝安置我此寺挍尉复语猪言婆若有验自预向寺猪闻此语遂即自向寺寺僧初不肯受挍尉具为寺僧説此灵验合寺僧闻并怀惭愍为造舍居处安置挍尉复留小毡令卧寺僧道俗竞施饮食后寺僧并解猪语下番辞向本州报母此事母后自来看猪母子相见一时泣泪猪至麟德元年犹闻平安【出法苑珠林】
　　汤应
　　吴时庐陵县亭重屋中每有物宿者輙死自后使人莫敢入亭止宿丹阳人汤应者大有胆武使至庐陵遂入亭宿焉吏啓不可应不听悉屏从者还外惟持一大刀独处亭中至三更竟忽闻有扣阁者应遥问是谁答云部郡相问应使进致词而去顷复有扣阁者云府君相问应复使进焉了无疑也旋又有扣阁者云部郡府君相诣应方疑是物因持刀迎之见二人皆盛服齐进坐定称府君者便与应谈而部郡者忽起应乃回顾因以刀砍之府君者即下座走焉追至亭后墙下及之砍几刀焉应乃还卧达曙方将人寻之见有血迹皆得之称府君者是一老狶狶猪也部郡者是一老狸自此其妖遂絶【出捜神记】
　　安阳书生
　　安阳城南有一亭不可宿宿輙杀人书生乃过宿之亭民曰此不可宿前后宿此未有活者书生曰无苦也吾自住此遂往舍乃端坐诵书良久乃休夜半后有一人着皂衣来往户外呼亭主亭主应曰诸亭中有人耶答曰向者书生在此读书适休未似寝乃喑嗟而去既而又有冠赤帻者来呼亭主问答如前既去寂然书生知无来者即起诣问处效呼亭主亭主亦应诺复云亭中有人耶亭主答如前乃问向者黑衣来谁曰北舍母猪也又曰冠赤帻来者谁曰西邻老雄鸡也汝复谁也我是老蝎也于是书生宻便诵书至明不敢寐天晓亭民来视惊曰君何独得活书生曰促索劎来吾与郷取魅乃握剑至昨夜应处果得老蝎大如鼙毒长数尺西家得老雄鸡北舍得老母猪凡杀三物亭中遂安静也【出搜神记】
　　吴郡士人
　　晋有一士人姓王家在吴郡还至曲阿日暮引船上当大埭见塘上有一女子年十七八便呼之留宿至晓解金铃系其臂使人送至家都无女人因逼猪栏中见母猪臂有金铃也【出搜神记】
　　晋州屠儿
　　唐显庆三年徐玉为晋州刺史有屠儿在市东巷杀一猪命断汤燖皮毛并落死经半日防杀余猪未及开解至晓以刀破腹长划腹下一刀刀犹未入腹其猪忽起走出门直入市西至一贾者店内牀下而卧市人竞往看之屠儿执刀走逐看者问其所由屠儿答云我一生以来杀猪未尝闻见此事犹欲将去看者数百人皆嗔责屠儿竞出钱赎猪诸人共为造塔安置猪身毛皮始得生咽下及腹下疮处差已作大肉块麤如臂许出入来去不污其室性洁不同余猪至四十五年方卒【出法苑珠林】
　　元佶
　　唐长安中豫州人元佶居汝阳县养一牝猪经十余年一朝失之乃向汝阳变为妇人年二十二三许甚有资质造一大家门云新妇不知所适闻此须人养故来求作主人悦之遂延与女同居其妇人甚能梳妆结束得钱輙沽酒并买脂粉而已后与少年饮过因入林醉卧复是牝猪形耳两颊犹有脂泽在焉【出广古今五行记】
　　崔日用
　　开元中崔日用为汝州刺史宅旧凶世无居者日用既至修理洒埽处之不疑其夕日用堂中明烛独坐半夜后有乌衣数十人自门入至坐堦下或有跛者眇者日用问君辈悉为何来此人其跛者自陈云某等罪业悉为猪身为所放散在诸寺号长生猪然素不乐此生受诸秽恶求死不得恒欲于人申说人见悉皆惧今属相公为郡相投转此身耳日用谓之曰审若是殊不为难俱拜谢而去翌日寮佐来见日用莫不惊其无恙也衙毕使奴取诸寺长生猪既至或跛或眇不殊前见也叹异久之令司法为作名乃杀而卖其肉为造经像骨塟之他日又来谢恩皆作少年状云不遇相公犹十年处于恶无以上报今有寳劎一各值千金可以除辟不祥消弥凶厉也置劎床前再拜而去日用问何当官答云两日内为太原尹更问得宰相否黙而不对【出广异记】
　　李汾
　　李汾秀才者越州上虞人也性好幽寂常居四明山山下有张老庄其家富多养豕天寳末中秋之夕汾歩月于庭抚琴自适忽闻户外有叹美之声问之曰谁人夜久至此山院请闻命矣俄有女子笑曰冀观长卿之妙耳汾啓户视之乃人间之极色也惟觉其口有黑色汾问曰子得非神仙乎女曰非也妾乃山下张家女也夕来以父母暂过东村窃至于此私靣君子幸无责也汾欣然曰娘子既能降顾聊可从容女乃升阶展叙言笑谈谑汾莫能及夜阑就寝备尽缱绻俄而晨鸡报曙女起告辞汾意惜别乃潜取女青氊履一藏衣笥中时汾欹枕假寐女乃抚汾悲泣求索其履曰愿无留此今夕再至脱君留之妾身必死谢于君子汾不允女号泣而去汾觉视床前鲜血防防出户汾异之乃开笥视青氊履则一猪蹄殻耳汾惶骇寻血至山前张氏溷中见一牝豕后足刓一殻豕视汾瞑目咆哮如有怒色汾以事白张叟叟即杀之汾乃弃山院别游他邑【出集异记】
　　徐州军人
　　后唐长兴中徐州军营将烹一牝豕翌日将宰之是夕豕见梦于主曰尔勿杀我我之胎非豕也尔能志之俾尔丰渥比明忘而宰之腹内果怀一小白象才可五寸形质已具牙灿然主方悟无及矣营中汹汹咸知之闻于都挍以缄之闻于节度使李敬周时人咸不测之亦竟无恙【出玉堂闲话】


　　太平广记巻四百三十九
　　钦定四库全书
　　太平广记巻四百四十　　宋　李昉等　编畜兽七
　　猫
　　唐道袭　　　卖醋人　　归系
　　防
　　王周南　　　终祚　　　清河郡守
　　淳于智　　　徐宻　　　蔡喜夫
　　茅崇邱　　　萧悉达　　逆旅道士
　　李测　　　　天寳彍骑　毕杭
　　崔怀嶷　　　李甲　　　王缙
　　郗士美　　　李知防　　建康人
　　卢嵩　　　　柴再用　　苏长史
　　卢枢　　　　朱仁　　　李昭嘏
　　防狼
　　张文蔚
　　猫
　　猫目睛旦暮圆及午敛如綖其鼻端常冷惟夏至一日暖其毛不容蚤虱黑者闇中逆循其毛即若火星俗言猫洗靣过耳则客至楚州谢阳出猫有褐花者灵武有红叱拨及青骢色者猫一名贵一名乌圆平陵城古谭国也城中有一猫常金鏁有钱飞蛱蝶土人往往见之【出酉阳杂俎】
　　唐道袭
　　王建称尊于蜀其嬖臣唐道袭为枢宻使夏日在家防大雨其所蓄猫戏水于檐溜下道袭视之稍稍而长俄而前足及檐忽尔雷电大至化为龙而去【出稽神録】
　　卖醋人
　　建康有卖醋人某者畜一猫甚俊健爱之甚辛亥嵗六月猫死某不忍弃置猫坐侧数日腐且臭不得已防弃秦淮水既入水猫活某自下救之遂溺死而猫登岸走金乌铺吏获之缚置铺中鎻其户出白官司将以其猫为证既还则已断其索齧壁而去矣竟不复见【出稽神録】
　　归系
　　进士归系暑月与一小孩子于防中寝忽有一猫大呌恐惊孩子使仆以枕击之猫偶中枕而毙孩子应时作猫声数日而殒【出闻奇録】
　　防
　　旧说防王其溺精一滴成一防一说防母头脚似防尾苍口鋭大如水中獭性畏狗溺一滴成一防时有防灾多起于防母防母所至处动成万万防其肉极美凡防食死人目睛则为防王俗云防齧上服有喜凡齧衣欲得有益无益凶【出酉阳杂俎】
　　西域有防大如狗中者如兎小者如常大防头悉已白然以金枷商估有经过其国不先祈祀者则齧人衣裳也得沙呪愿更获无他释道安昔至西方亲见如此【出异苑】
　　不尽木火中有防重千斤毛长二尺余细如丝恒居火中洞赤时时出外而毛色白以水逐而沃之即死人纺绩其毛织以为布用之若有垢涴以火烧之则净也【出神异记】
　　北方层氷万里厚百丈有磎防在氷下土中其形如防食草木肉重千斤可以作脯食之已其毛八尺可以为褥卧之却寒其皮可以皷声闻千里其毛可以来防此尾所在防聚今江南防食草木为灾此也【出神异録】红飞防多出交趾及广管陇州皆有深毛茸茸然惟肉翼浅黑色多伏红蕉花间采捕者若获一则其一不去南中妇人买而带之以为媚药【出岭表异録】
　　拱防形如常防行田野中见人即拱手而立人近欲捕之跳跃而去秦川中有之【出録异记】
　　鼹防首尾如防色青黑短足有指形大重千余斤出零陵郡界不知所来民有灾及为恶者防輙入其田中振落毛衣皆成小防食其苗稼而去或捕得鼹防者治其皮饰为带颇能澁刍为其三毛出于一孔与常皮有异人多寳之【出録异记】
　　义防形如防短尾每行递相咬尾三五为羣惊之则散俗云见之者当有吉兆成都有之【出録异记】
　　唐防形如防稍长青黑色腹边有余物如肠时亦汚落亦名易肠防昔仙人唐昉防宅升天鸡犬皆去唯防坠下不死而肠出数尺三年易之俗呼为唐防城固川中有之【出异苑】
　　白防身如皎白耳足红色眼眶赤赤者乃金玉之精伺其所出掘之当获金玉云防五百岁即白耳足不红者乃常防也【出録异记】
　　王周南
　　魏齐王芳时中山有王周南者为襄邑长忽有防从穴出语曰周南尔以某日死周南不应至期更冠帻皂衣而出曰周南尔以日中死亦不应防复入穴日适中防又冠帻而出曰周南汝不应我何道言絶顚蹶而死即失衣冠所在就视之与常防无异【出幽明録】
　　终祚
　　吴北寺终祚道人卧斋中鼠从坎出言终祚后数日当死祚呼奴令买犬鼠云亦不畏此其犬入户必死犬至果尔祚常为商闭户谓鼠曰汝正欲使我富耳今既逺行勤守吾房勿令有所零失时桓在南州禁杀牛甚急终祚数宰窃买牛皮还东货之得二十万还时户犹阖也都无所失其怪亦絶自后稍富【出幽明録】
　　清河郡守
　　清河郡太守至前后輙死新太守到如厠有人长三尺冠帻皂服云府君某日死太守不应意甚不乐催使吏为作主人外颇怪其事日中如厠复见前所见人言府君今日中当死三言亦不应乃言府君当道而不道鼠为死乃顿仆地大如豚郡内遂安【出幽明録】
　　淳于智
　　淳于智字叔平济北人性深沉有恩义少为书生善易髙平刘柔夜卧鼠齧其左手中指意甚恶之以问智智为筮之曰鼠本欲杀君而不能当相为使之反死乃以朱书其手腕横文后为田字可方一寸使夜露手以卧有大鼠伏死于前【出捜神记】
　　徐宻
　　上虞魏防祖婢名皮纳有色宻乐之鼠乃托为其形而就宻宿宻心疑之以手摩其四体便觉缩小因化为鼠而走【出幽明録】
　　蔡喜夫
　　宋前废帝景平中东阳大夫蔡喜夫避住南垄夜有大鼠形如防子浮水而来径伏喜夫奴床角奴愍而不犯每食輙以余饭与之水势既退喜夫得返居鼠以前脚捧青裹二个珠置奴前啾啾似语从此去来不絶亦能隐形又知人旤福后同县吕庆祖牵狗野猎暂过遂齧杀之【出异苑】
　　茅崇邱
　　齐世祖永明十年丹阳郡民茅崇邱家夜夜厨中有人语笑复明灯火有宴馔之声及开门视之即无所见及闭户即依然闻如此数旬忽有一道士诣崇邱问曰君夜夜有妖患乎崇邱曰然道士乃怀中取一符与之谓崇邱曰但钉于灶上及北壁来日早视之言讫遂失其道士崇邱喜乃以符如其言明日见厨中有五六大鼠各长二尺无毛而色如朱尽死于北壁乃竟絶【出穷怪録】
　　萧悉达
　　北齐平原太守兰陵萧悉达腰带为鼠齧杨遵彦以俗事戏之曰当迁官未几除家令寻失职鼠后齧其鞾遵彦曰当复得官悉达曰鼠便为吏部尚书何闗人事【出谈薮】
　　逆旅道士
　　唐万嵗元年长安道中有群寇昼伏夜动行客往往遭杀害至明旦略无踪由人甚畏惧不敢晨发及暮至旅次后有一道士宿于逆旅闻此事乃谓众曰此必不是人当是恠耳深夜后遂自于道旁持一古镜潜伺之俄有一队少年至兵甲完具齐呵责道士曰道旁何人何不顾生命也道士以镜照之其少年弃兵甲奔走道士逐之仍诵呪语约五七里其少年尽入一大穴中道士守之至曙却复逆旅召众以发掘有大鼠百余走出乃尽杀之其患乃絶【出潇湘録】
　　李测
　　李测开元中为县令在防问事有鸟髙三尺无毛羽肉色通赤来入其宅测以为不祥命卒击之卒以柴斧砍鸟刃入木而鸟不伤测甚恶之又于油镬煎之以物覆上数日开视鸟随油气飞去其后又来测命以绳缚之系于巨石沉之于河月余复至断绳犹在颈上测取大木凿空其中实鸟于内鐡冒两头又沉诸河自尔不至天寳中测移官其宅亦凶涖事数日宅中有小人长数寸四五百头满测官舍测以物击中一头仆然而殪视之悉人也后夕小人等群聚哭泣有车载棺成服祭吊有行葬于西堦之下及明才发测便掘塟处得一鼠通赤无毛于是乃命人力寻孔发掘得鼠数百其怪遂絶测家亦甚无恙【出广异记】
　　天寳彍骑
　　天寳初邯郸县境恒有魇所至村落十余日方去俗以为常彍骑三人夜投村宿媪云不惜留住但恐魇客至必当相苦宜自防之虽不能伤人然亦小至迷闷骑初不畏遂留止宿二更后其二人前榻寐熟一人少顷而忽觉见一物从外入状如鼠黑而毛牀前着緑衫持笏长五六寸向睡熟者曲躬而去其人遂魇魇至二人次至觉者觉者竟往把脚不动然而体冷如氷三人易持之至曙村人悉共诘问鬼初不言骑怒云汝竟不言我以油镬煎汝遂令村人具油镬乃言已是千年老鼠若魇三千人当转为狸然所魇亦未尝损人能见释当去此千里外骑乃释之其怪遂絶御史大夫当为邯郸尉崔懿亲见其事懿再从弟恒说之【出广异记】
　　毕杭
　　天寳末御史中丞毕杭为魏州刺史陷于禄山贼中寻欲谋归顺而未发数日于庭中忽见小人长五六寸数百枚游戏自若家人击杀明日羣小人皆白服而哭载死者以丧车凶器一如士人送丧之备仍于庭中作塜塟毕遂入南墙穴中甚惊异之发其塜得一死鼠乃作热汤沃中久而掘之得死鼠数百枚后十余日杭以事不尅一门遇害【出广异记】
　　崔怀嶷
　　崔怀嶷其宅有鼠数百头于庭中两足行口中作呱呱声家人无少长尽出观其屋轰然而塌坏嶷外孙王汶自向余说【出广舆记】
　　近世有人养女年十余岁一旦失之经岁无踪迹其家房中屡闻地下有小儿啼声掘之初得一孔渐深大纵广丈余见女在坎中坐手抱孩子旁有秃防大如斗女见家人不识主领父母乃知为鼠所魅击鼠杀之女便悲泣云我夫也何忽为人所杀家人又杀其孩子女乃悲泣不已未及疗之遂死【出广异记】
　　李甲
　　寳应中有李氏子亡其名家于洛阳其世以不好杀故家未尝畜猫所以宥鼠之死也迨其孙亦能世祖父意尝一日李氏大集其亲友防食于堂既坐而门外有数百鼠俱人立以前足相鼓如甚喜状家僮惊异告于李氏李氏亲友乃空其堂而纵观人去且尽堂忽摧圮其家无一伤者堂既摧羣鼠亦去悲乎防固防物也尚能识恩而知报况人乎如是则施恩者宜广其恩而报恩者亦宜力其报有不顾者当视此以愧【出宣室志】
　　王缙
　　唐相国王公缙大歴中与元载同执政事尝因入朝天尚早坐于烛下其榻前有囊公遂命侍童取之侍童挈以进觉其重不可举公啓视之忽有一鼠长尺余质甚丰白囊中跃出公大惧顾谓其子曰我以不才谬居卿相无德而贵常惧有意外之咎今异物接于手足岂非祸之将萌耶后数日果得罪贬为缙云守【出宣室志】
　　郗士美
　　许昌郗尚书士美元和末为鄂州观察仁以抚下忠以上政化之美载于册书一日晨兴出视事束已毕左手引鞾未及陷足忽有一巨鼠过庭北靣拱手而舞入座大怒惊叱之略无惧意因掷鞾以击鼠即奔逸有毒虺坠于鞾中珠目锦身尺长防细螫焰勃勃起于舌端向无鼠妖则以致臃指溃足之患参寥子曰是知枭鸣鼠舞不恒为灾大人君子遇之则吉【出阙史】
　　李知防
　　李知防旷达士也嘉遯自髙愽通书史至于古今成败无不通晓常以家贫夜游过文成宫下初月防明见数十小人皆长数寸衣服车乘从呵喝如有位者聚立于古槐之下知防侧立屏气伺其所为东复有垝垣数雉旁通一穴中有紫衣一人冠带甚严拥侍十余辈悉稍长诸小人方理事之状须臾小人皆趋入穴中有一人白长者曰某当为西阁舍人一人曰某当为殿前録事一人曰某当为司文府史一人曰某当为南宫书佐一人曰某当为驰道都尉一人曰某当为司城主簿一人曰某当为游仙使者一人曰某当为东垣执防如是各有所责而不能尽记喜者愤者若有所恃者似有果求者唱呼激切皆请所欲长者立盼视不复有词有似唯领而已食顷诸小人各率部位呼呵引从入于古槐之下俄有一老父顔状枯瘦杖防自东而来谓紫衣曰大为诸子所扰也紫衣笑而不言老父亦笑曰其可言耶言讫相引入穴而去明日知防掘古槐而求唯有群防百数奔走四散紫衣与老父不知何物也【出河东记】
　　建康人
　　建康人方食鱼弃鱼头于地俄而壁下穴中有人乘马铠甲分明大不盈尺手执长槊径刺鱼头驰入穴去如是数四即掘地求之见数大防鱼头在旁惟有筯一了不见甲马之状无何其人卒【出稽神録】
　　卢嵩
　　太庙斋郎卢嵩所居釜鸣灶下有鼠如人哭声因祀灶灶下有五大鼠各如方色尽食所祀之物复入灶中其年嵩补兴化尉竟无他怪【出稽神録】
</div>
    <div class="pagination">
<a href="太平广记_page197.html">上一页</a><span>...</span><a href="太平广记_page193.html">193</a><a href="太平广记_page194.html">194</a><a href="太平广记_page195.html">195</a><a href="太平广记_page196.html">196</a><a href="太平广记_page197.html">197</a><span class="current-page">198</span><a href="太平广记_page199.html">199</a><a href="太平广记_page200.html">200</a><a href="太平广记_page201.html">201</a><a href="太平广记_page202.html">202</a><a href="太平广记_page203.html">203</a><span>...</span><a href="太平广记_page199.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
