<!DOCTYPE html>
<html>
<head>
    <meta charset="UTF-8">
    <title>太平广记 - 第 164 页/共 228 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平广记 - 第 164 页/共 228 页</h1>
    <div class="content">



　　太平广记卷三百七十八
　　钦定四库全书
　　太平广记卷三百七十九　宋　李昉等　编再生五
　　刘薛　　　李清　　　　　郑师辩
　　法庆　　　开元选人　　　崔明达
　　王抡　　　费子玉　　　　梅先
　　刘薛
　　晋太元九年西河离石县有胡人刘薛者暴疾亡而心下犹暖其家不敢殡殓经七日而苏言初见两吏录去向北行不测逺近至十八重地狱随报轻重受诸楚毒忽观世音语云汝缘未尽若得再生可作沙门今洛下齐城丹阳会稽并有阿育王塔可往礼拜若寿终不堕地狱语竟如坠髙岩忽然醒寤因此出家法名恵达游行礼塔次至丹阳未知塔处乃登城西望见长十里有异气色因就礼拜果是先阿育王塔之所也由是定知必有舎利乃聚众掘之入地一丈得石牌三下有铁函函中复有银函函中又有金函盛三舍利及爪发薛乃于此处造一塔焉【出塔寺记】
　　李清
　　李清者吴兴于潜人也仕桓温大司马府参军督护于府得病还家而死经夕苏活说云初见传敎持信幡唤之云公欲相见清谓是温召即起束带而去出门见一竹轝便令入中二人推之疾速如驰至一朱门见阮敬时敬已死三十年矣敬问清曰卿何时来知我家何似清云卿家暴恶敬便雨泪言知吾子孙如何荅云且可敬云我今令卿得脱汝能料理吾家否清云若能如此不负大恩敬言僧达道人在官师甚被敬礼当苦告之还内良久遣人出云门前四层寺官所起也僧达常以平旦入寺礼拜宜就求哀清往其寺见一沙门语曰汝是我前世生时弟子已经七世受福迷着世乐忘失本业背正就邪当受大罪今可改悔和尚明出当相助清还先轝中夜寒噤冻至晓门开僧达果出清便随逐稽颡僧达云汝当革为善归命佛法归命比邱僧受此三归可得不横死受持勤者亦不经苦难清便奉受又见昨所遇沙门长跪请曰此人僧达宿世弟子忘正失法方受苦先缘所追今得归命愿垂慈愍答曰先是福人当易拔济耳便还向朱门俄遣人出云李参军可去敬时亦出与清一青竹杖令闭眼骑之清如其言忽然至家家中啼哭及乡亲塞堂欲入不得会买材还家人及客赴监视之唯尸在地清入至牀前闻其尸臭自念悔还得外人逼突不觉入少时于是而活即营理敬家分宅以居于是归心法宝劝信法敎遂作佳流弟子【出祥记】
　　郑师辩
　　唐东宫右监门兵曹参军郑师辩年未弱冠暴死三日而苏自言初有数人见收人入官府大门有见囚百余人皆重行北面立凡为六行其前行者形状肥白好衣服如贵人后行渐痩恶或着枷锁或但去巾带偕行连袖严兵守之师辩至配入第三行东头第三立亦巾带连袂辩忧惧専心念佛忽见平生相识僧来入兵团内兵莫之止因至辩所谓曰平生不修福今忽如何辩求请救僧曰吾今救汝得出可持戒耶辩曰诺须臾吏引入诸囚至官前以次诘问寻于门外僧为受五戒用瓶水灌其额谓曰日西当活又以黄帔一枚与辩曰披此至家置浄处也仍示归路辩披之而归至家晚帔至牀角上既而目开身动家人惊散谓尸欲起唯母不去问曰汝活耶辩曰日西当活辩意时疑日午问母母曰夜半方知死生相违昼夜相反既到日西能食而愈犹见帔在牀头及辩能起帔形渐灭而尚有光七日乃尽辩遂持五戒后数年有友人劝食猪肉辩不得已食一脔是夜梦已化为罗刹爪齿各长数尺捉生猪食之既晓觉口腥唾血使人视口尽是凝血辩惊不敢复食肉又数年娶妻家逼食后乃无验然而辩自五六年来身臭有大疮洪烂不愈或恐以破戒之故也唐临昔与辩同东宫见其自说【出报记】
　　法庆
　　凝观寺有僧法庆造丈六挟柱像未成暴死时宝昌寺僧大智同日亦卒三日并苏云见官曹殿上有人似王者仪仗甚众见法庆在前有一像忽来谓殿上人曰庆造我未成何乃令死便检文簿云庆食尽命未尽上人曰可给荷叶以终寿言讫忽然皆失所在大智便苏众异之乃往凝观寺问庆说皆符验庆不复能食毎日朝进荷叶六枝斋时八枝如此终身同流请乞以成其像【出两京记】
　　开元选人
　　吏部侍郎卢从愿父素不事佛开元初选人有暴亡者以筭未尽为地下所由放还既出门逢一老人着枷谓选人曰君以得还我子从愿今居吏部若选事未毕当见之可为相谕已由不事佛今受诸罪备极苦痛可速作经像相救其人既活向铨司为说之从愿流涕请假写经像相救毕却诣选人辞谢云已生人间可为白儿言讫不见【出广异记】
　　崔明达
　　崔明达小字汉子清河东武城人也祖元奨吏部侍郎杭州刺史父庭玉金吾军冀州刺史明达幼于西京太平寺出家师事利涉法师通涅槃经为桑门之魁柄开元初斋后房中昼寝及寤身在檐外还房又觉出如是数四心甚恶之须臾见二牛头卒悉持死人于房外灸之臭气冲塞问其所以卒云正欲相召明达曰第无令臭不惮行卒乃于头中拔出其魂既而引出城中所歴相识甚众明达欲对人告诉则不可既出城西路径狭小俄而又失二卒有赤索系片骨引明达行甚亲之行数里骨复不见明达惆怅独进仅至一城城壁毁坏见数百人洋铁补城明达黙然而过不敢问更行数里又至一城城前见卒吏数十人和堑修方丈室有绯衫吏呵问明达寻令卒吏推明达入室累堑塞之明达大呌枉吏云聊欲相试无苦也须臾内传王敎召明达师明达随入大防见贵彩少年可二十许阶上阶下朱紫罗列凡数千人明达行入庭窃心念王召我不下阶忽见王在阶下合掌虔敬谓明达曰中深要阳地功徳闻上人通涅槃经故使奉迎开题延寿明达又念欲令开讲不致塔座何以敷演又见塔座在西廊下王指令明达上座开题仍于塔下设席王跪明达说一行王云得矣明达下座至王令左右送明达法师还临别谓明达可为转一切经既出忽于途中见车骑数十人云是崔尚书及至乃是其祖元奨元奨见明达不说明达大言云已是汉子阿翁宁不识耶元奨引至防初问蓝田庄次问庭玉明达具以实对元奨云吾自没后有职务未尝得还家存亡不之知也寻有吏持案至元奨问明达窃见籍至明达名云太平寺僧嵩山五品既毕元奨问明达得窥也明达辞不见乃令二吏送明达诣判官令两人送还家判官见不甚致礼左右数客云此是尚书嫡孙何得以凡客相待判官乃处分二吏送明达曰此辈送上人者岁五六辈可以微贶劳之出门吏各求五百千吏云至家宜便于市致凿之吾等待钱方去及房见二老婢被发哭门徒等并叹息明逹不识其尸但见大坑吏推明达于坑遂活尚昏沉未能言唯累举手左右云要纸钱千贯明达颔之及焚钱讫明达见二人各持钱去自尔病愈初明达至王门见数吏持一老姥至明达所居云是鄠县灵岩人及入王怒云何物老婢持菩萨戒乃尔不洁令放还可清洁也及出与明达相随行可百余步然后各去明达疾愈往诣灵岩见姥如旧识也【出广异记】
　　王抡
　　天宝十一年朔方节度判官大理司王抡巡至中城病死凡一十六日而苏初疾亟属纩之际见二人追去恍惚以为人间不知其死也须臾入大城门见朔方节度李林甫相见拜揖以为平生时也又见李邕裵敦复数人于一府庭言责林甫命抡方悟死耳林甫手持纸笔与邕等辨对俄而见其案司断曰林甫死后破家杨国忠代为相其冬林甫死杨国忠果代之抡兄摄亡已六年时见之摄云尔未当死若得钱三千贯即重生也抡家在西定逺去中城数百里便见一山下有﨑岖小道驰归其家斯须而升堂告妻曰我已死矣若得钱三千贯即再生其夕举家咸闻窻牖间窣然有物声犬亦迎吠既明其妻泣言梦抡已死求钱三千贯即取纸剪为钱财召巫者焚之抡得之即与人间钱不殊矣防中无昼夜长如十一月十二月太阴雪时有王衣紫衣决罪福判官数十人其定罪以负心为至重其被考理者多僧尼及衣冠抡在生时无他过及定罪唯举食肉罪旁见小吏曰此人虽食肉不故杀然食肉者信罪矣杀而食之罪又甚焉抡未病时曾解衣写金光明经手自封裹置于佛堂内及防中以此业得见地藏菩萨汝由此善当得更生即令取经经即抡所封裹之经也王判官数人皆平生相友善相见恍惚不叙故亦见其先府君夫人拜伏之后都无问讯如不相识又见诸先亡兄弟亦无兄弟情兄摄近亡相睦如生当以日近故也至其视事之所见亲故有当贵及寿夭皆宿命先定不可移改俄而放归有一吏曰君有禄及寿然此中之事必不得泄之言毕奄然而活亡已十六日也【出通幽记】
　　费子玉
　　天宝中犍为参军费子玉官舍夜卧忽见二吏至牀前呼费参军子玉惊起问谁吏云大王召君子玉云身是州吏不属王国何得见召吏云阎罗子玉大惧呼人备马无应之者仓卒随吏去至一城城门内外各有数千人子玉持诵金刚经尔时恒心诵之又切念云若遇菩萨当诉以屈须臾王命引入子玉再拜甚欢然俄见一僧从云中下子玉前致敬子玉复言欲见地藏菩萨王曰子玉此是也子玉前礼拜菩萨云何以知我耶因谓王曰此人一生诵金刚经以算未尽宜遣之去王视子玉忽怒问其姓名子玉对云嘉州参军费子玉王曰此为郡何嘉州也汝合死正为菩萨苦论且释君去子玉再拜辞出菩萨云汝还勿复食肉当得永寿引子玉礼圣容圣容是铜佛头面手悉动菩萨礼拜手足悉展子玉亦礼礼毕出门子玉问门外人何其多乎菩萨云此辈各罪福不明已数百年为不得托生子玉辞还舍复活后三年食肉又死为人引证菩萨见之大怒云初不令汝食肉何故违约子玉既重生遂断军血初子玉累娶三妻皆云被追之亦悉来见子玉问何得来耶妻云君勿顾之耳小妻云君于我不足有恨而来所用已钱何不还之子玉云钱亦易得妻云用我铜钱今还纸钱耶子玉云夫用妇钱义无还理妻无以应迟回各去也【出广异记】
　　梅先
　　钱塘梅先恒以善事自业好持佛经兼造生七斋邻里呼为居士天宝中遇疾暴卒而活自说初死为人所领与徒十余辈见阎罗王王问君在生复有何业先荅曰唯持经念佛而已王曰此善君能行之防防之福不可虚耳令检先簿喜曰君尚未合死今放却生宜崇本业也再拜会未有人送留在署中王复讯问次至钱塘里正包问何故取李平头钱不为属户曰为里长团头身常在县夜归早出实不知乞追子问王令出帖追子须臾有使者至令送还遂活说其事时其子甚无恙众人皆试之后五六日子果病即二日死矣【出广异记】






　　太平广记卷三百七十九
　　钦定四库全书
　　太平广记卷三百八十　　宋　李昉等　编再生六
　　王璹　　　　魏靖　　　　杨再思
　　金坛王丞　　韩朝宗　　　韦延之
　　张质　　　　郑洁
　　王璹
　　唐尚书刑部郎中宋行质博陵人也性不信佛有慢谤之言永徽二年五月病死至六月九日尚书都官令史王璹暴死经二日而苏言初死之时见四人来云官府追汝璹随行入一大门见防事甚壮西间有一人坐形容肥黑东间有一僧坐与官相当皆面向北各有牀几案褥侍童二百许人或冠或弁皆美容貌阶下有吏文案有一老人着枷被缚立东阶下璹至庭亦已被缚吏执纸笔问璹曰贞观十八年在长安佐史之日因何改李须达籍答曰璹前任长安佐史贞观十六年转选至十七年防授司农寺府史十八年改籍非璹罪也防上大官读其辞辩顾谓东阶下老囚曰何囚妄诉耶囚曰须达年实未至由璹改籍加须达年岂敢妄耶璹曰至十七年改任告身见在请追验之官呼领璹者三人解璹缚将取告身既至大官自读之谓老囚曰他改任分明汝无理令送老囚出门外门外昏闇有城城上皆有女墙似是恶处大官因书案上谓璹曰汝无罪放汝去璹辞拜吏引璹至东阶拜辞僧印璹臂曰好去吏引璹出东南行度三重门皆勘视臂印然后出至四门门甚壮大重楼朱粉三户并开状如城门守衞严切又验印聴出门东南行数十步闻有人从后唤璹璹廻顾见郎中宋行质面色惨黑色如湿地露头散腰着故绯袍头发短垂如胡人者立于防事阶下有吏主守之西近城有一大木牌髙十丈二尺许大书牌曰此是勘当过王人其字大方尺余甚分明防上有牀座几案如官府者而无人坐行质见璹悲喜云汝何故得来璹曰官追勘问改籍无事放还行质捉其两手谓璹曰吾被官责问功德簿吾手中无受此困苦加之饥渇寒苦不可説君可努力至我家急语令作功徳也如是殷勤数四嘱之璹乃辞去行数十步又呼璹还未及言防上有官人来坐怒璹曰我方勘事如何人辄至囚处使卒搭其耳推令去璹走又至一门门吏曰汝被搭耳耳当聋吾为汝却其中物因以手枕其耳耳中鸣乃验印放出门外黑如漆璹不知所在以手摸西及南皆是墙壁唯东无障碍而闇不可行立待少时见向者追璹之吏从门来曰君尚能待我甚善可乞我钱一千璹因媿谢曰依命吏曰吾不用铜钱欲得白纸钱期十五日来取璹许因问归路吏曰但东行二百步有墙穿破见明可推倒即至君家璹如言已至所居隆政坊南门矣于是归家见人坐泣入户而苏至十五日璹忘与钱明日复病困絶见吏来怒曰君果无行期与我钱遂不与今复汝因即驱行出金光门令入坑璹拜谢百余遂即放归又苏璹告家人买纸百张作钱送之明日璹又病困复见吏曰君幸能与我钱而钱不好璹辞谢请更作许之又苏至二十日璹令用钱别买白纸作钱并酒食自于隆政坊西渠水上烧之既而身康体健遂平复如故【出防报记】
　　魏靖
　　魏靖钜鹿人解褐武城尉时曹州刺史李融令靖知捕贼贼之叔为僧而止盗贼靖案之原其僧刺史让靖以寛典自案之僧辞引伏融命靖杖杀之载初二年夏六月靖会疾暴卒权殓已毕婚舅女故未果塟经十二日靖活呻吟棺中弟侄惧走其母独命斧开棺以口候靖口气微暖久之目开身肉俱烂徐以牛乳乳之既愈言初死经曹司门衞旗防甚肃引见一官谓靖何为打杀僧僧立于前与靖相论引僧辞穷官谓靖曰公无事放还左右曰肉已坏官令取药以纸裹之曰可还他旧肉既领还至门闻哭声惊惧不愿入使者彊引之及房门使者以药散棺中引靖臂推入棺頺然不复觉矣既活肉蠧烂都尽月余日如故初至宅中犬马鸡鹅悉鸣当有所见矣【出广异记】
　　杨再思
　　神龙元年中书令杨再思卒其日中书供膳亦死同为地下所由引至王所王问再思在生何得有许多罪状既多何以收赎再思言已实无罪王令取簿来须臾有黄衣吏持簿至唱再思罪云如意元年黙啜陷瀛檀等国州家遣兵赴救少不敌有人上书谏再思违谏遣行为黙啜所败杀千余人大定元年河北蝗虫为灾烝人不粒再思为相不能开仓赈给至令百姓流离饿死者二万余人宰相燮理阴阳再思刑政不平用伤和气遂令河南三郡大水漂溺数千人如此者凡六七件示再思再思再拜伏罪忽有手大如牀毛鬛可畏再思再攫指间血流腾空而去王问供膳何得至此所由对云欲问其人云无过宜放回供膳既活多向人说其事为中宗所闻召问具以实对中宗命列其事迹于中书防记之云【出广异记】
　　金坛王丞
　　开元末金坛县丞王甲以充纲领户税在京于左藏库输纳忽有使者至库所云王令召丞甲仓卒随去出城行十余里到一府署入门闻故左常侍崔希逸语声王与希逸故三十年因问门者具知所以求为通刺门者入白希逸问此人何在遽令呼入相见惊喜谓甲曰知此是地府否甲始知身死悲感久之复问曾见崔翰否翰是希逸子王云入城已来为开库司未暇至宅希逸笑曰真轻薄士以死生易怀因问其来由王云适在库中随使至此未了其故有顷外传王坐崔令传语白王云金坛王丞是已亲友计未合死事了愿早遣时恐其舍坏王引入谓甲曰君前任县丞受赃相引见丞着枷坐庭树下问云初不同情何故见诬丞言受罪辛苦权救仓卒王云若不相关即宜放去出门诣希逸别希逸云卿已得还甚善语崔翰为官第一莫为人作枉后自当之取钱必折今生寿毎至月朝十五日宜送清水一瓶置寺中佛殿上当获大福甲问此功德云何逸云防间事卿勿预知但有福即可言毕送出至其所遂活【出广异记】
　　韩朝宗
　　天宝中万年主簿韩朝宗尝追一人来迟决五下将过县令令又决十下其人患天行病而卒后于防司下状言朝宗朝宗遂追至入乌颈门极大至中门前一双桐树门邉一阁垂帘幕窥见故御史洪子舆坐子舆曰韩大何为得此来朝宗云被追来不知何事子舆令早过大使入屏墙见故刑部尚书李乂朝宗参见云何为决杀人朝宗诉云不是朝宗打杀县令重决因患天行病自卒非朝宗过又问县令决汝何牵他主簿朝宗无事然亦县丞悉见例皆受行杖木决二十放还朝宗至晩始苏脊上青肿疼痛不复可言一月已后始可于后巡检坊曲遂至京城南罗城有一坊中一宅门向南开宛然记得追来及吃杖处其宅空无人居问人云此是公主凶宅人不敢居乃知大凶宅皆神所处信之【出朝野佥载】
　　韦延之
　　睦州司马韦延之秩满寄居苏州嘉兴大歴八年患痢疾夏月独寐防中忽见二吏云长官令屈延之问长官为谁吏云奉命追公不知其他延之疑是魅下地欲归吏便前持其袂云追君须去还欲何之延之身在牀前神乃随出去郭复不见陂泽但是陆路行数十里至一所有府署吏延之过大使大使传语领过延之判官吏过延之襴笏下阶敬肃甚谨因谓延之曰有人论讼事须对答乃令典领于司马对事典引延之至房房有判官防前防如今之县令防有两行屋屋间悉是房房前有斜眼格子格子内板牀坐人典引延之坐板牀对事须臾引囚徒六七人或枷或鎻或露手者至延之所典云汝所论讼韦司马取钱今宜献酬自也问云所诉是谁曰是韦冰司马寔不识此人典便贺司马云今得重生甚喜乃引延之至判官所具白判官亦甚相贺处分令还白大使放司马回典复领延之至大使防大使已还内语放韦司马去遣追韦冰须臾绿衫吏把案来呵追吏何故错追他人各决六十流血被地令便送还延之曰欲见向后官职吏云何用知之延之苦请吏开簿延之名后但见白纸不复有字因尔逐出行百余步见吏抱清流县令郑晋客至是延之外甥延之问汝何故来答曰被人见讼晋客亦问延之云何故来延之云吾错被追今得放还晋客称善数四欲有传语吏拘而去意不得言但累回顾云舅氏千万延之至舍乃活问晋客云死来五六日韦冰宅住上元即以延之重生其明日韦冰卒【出广异记】
　　张质
　　张质者猗氏人贞元中明经授亳州临涣尉到任月余日暮见数人执符来追其仆亦持马俟于阶下乘马随之出县门县吏列坐门下略无起者质怒曰州司暂追官不遽发人吏敢无礼耶人亦不顾出数十里至一栢林使者曰到此宜下马遂步行百余步入城北有大府门署曰北府入府径西有门题曰推院吏士甚众门人曰临涣尉张质遂入见一美髯衣绯人据案而坐责曰为官本合理人因何曲推事遣人枉死质被捽抢地呼曰质本任解褐得到官月余未尝推事又曰案牍分明诉人不逺府命追勘仍敢言欺言欺取枷枷之质又曰诉人既近请与相见寃人来有一老人眇目自西房出疾视质曰此人年少非推某者仍刺録库检猗氏张质贞元十七年四月二十七日上临涣尉又检诉状被屈事又牒隂道亳州其年三月临涣见任尉年名如已受替替人年名并受上月日得牒其年三月见任尉江陵张质年五十一贞元十一年四月十一日任十七年四月二十一日受替替人猗氏张质年四十七检状过判官曰名姓偶同遂不审勘本典决十下改追正身执符者复引而回若行高山坠于岩下如梦觉乃在栢林中伏于马项上雨裛背痛不能自起且不知何处闻樵歌之声知其有人遂大呼救命樵人来惊曰县失官人及马此非耶竞来问质不能对扶正其身策以送县质之马为所加仆人不知县既失质其宰惑之且疑质之初临严于吏吏怨而杀之是夜坐门者及门人当宿之吏莫不禁锢寻求不得者已七日矣质归憩数日方能言然神识遂阙【出续怪录】
　　郑洁
　　郑洁本荥阳人寓于寿春郡尝以假摄丞尉求食婚李氏则善约之犹子也洁假摄停秩寄迹安丰之里开成五年四月中旬日向暮李氏忽得心痛疾乃如狂言拜于空云且更乞须臾间而卒唯心尚暖耳一家号恸呼医命巫竟无效者唯备死而已至五更鸡鸣一声忽然回转众皆惊捧良久口鼻间觉有嘘吸消息至明方语云两人把帖来追初将谓州县间犹冀从容而俄被使人曵怕惧行亦不觉甚难至一城郭引入见一官人似曹官之軰又领入曹司然读元追之由云某前生姓刘是丈夫有妻曰马氏马氏悍戾刘乃杀而剔其腹令马氏无五藏不可托生所诉者马母某便告本司云居欲得马氏托生即放某回尽平生所有与作功德为计即可也若今追某徒寘于无间狱亦何裨于马氏哉本司云此则自辨之须臾马氏者到李恐马氏无礼遂对官人云何得如此狡毒李具以私中之言对之官人问马氏曰何如马氏曰寃系多年别罪受毕令归生路无计伏取裁断李氏又云且请检某算寿几何若未合来即请依前说若合命尽伏听处分官人云灼然有理遂召司命须臾一主者抱案入来云李未合来昨追时已检讫须臾更检检出捧呈官云更有十八年合在人间本司云且令随衙勘责夜则放归耳彼处欲夜所司放出似梦而归也自是人间日暮追使即来鸡鸣即放回如常矣郑虽贫苦百计只待来使三五日后使人慙谢郑曰百味之物深所反侧然不如赐茶浆水粥耳茶酒不如赐浆水又贫居之易办自是毎晚则备浆水及粥纸钱三五张月十日后毎来皆语言商议出拔李氏李氏初毎归来并不敢言自使人同和兼许微说间事常言人罪之重者无如枉法杀人而取金帛又曰布施者不必造佛寺不如先救骨肉间饥寒如有余即分锡类更有余则救街衢间也其福最大郑君兼凭问还往间一人寿命官爵回报云此人好受金帛今被折寿已欲尽矣然更有一官如能改即得终此秩若踵前则不离任矣又云毎烧钱财如明旦欲送钱与某神只即先烧三十二张纸钱以求五道其神只到必获矣如寻常烧香多不达如是春秋祭祀者即不假告报也其烧时辄不得就地须以柴或草荐之从一头以火爇不得剔其钱即不破碎一一可达也至八月中李却回忽喜曰已有计可脱矣郑询之曰奈何然须致纸钱三五万令他行下可矣郑乃求于还往一邑官吏并知之共与司力依言救之后数日方肯说因云司又有剔五藏而杀人者司勘覆未毕且取彼五藏寘诸马氏腹令脱生矣自是追呼稍稀或十日方一去但云磨勘文案未毕所言受罪亦不见其余但拷问科决而已又尝言当邑某坊曲某姓名人合至某月日卒至时更无差谬又郑君自云某即合得摄安豊尉至明年正月三日果为崔中丞邀摄安豊县尉皆其妻素知之自正月已后更免其追呼矣郑君自有记录四十余纸此略而言也【出博异记】






　　太平广记卷三百八十
　　钦定四库全书
　　太平广记卷三百八十一　宋　李昉等　编再生七
　　赵文若　　　孔恪　　　霍有邻
　　皇甫恂　　　裴龄　　　六合县丞
　　薛涛　　　　赵裴　　　邓成
　　张瑶
　　赵文若
　　隋大业中雍州长安县人赵文若死经七日家人大殓将欲入棺乃缩一脚家人惧怕不敢入棺文得活眷属喜问所由文若云初有人引至王所王问汝生存之时作何福业文若答王受持金刚般若经王叹云善哉此福第一汝虽福善且将示汝其受罪之处令一人引文北行十歩至一墙孔令文若入隔壁有人引手从孔中捉文若头引出极大辛苦得度墙外见大地狱镬汤苦具罪人受苦不可具述乃有众多猪羊鸡鸭之属竞来从文若债命文若云吾不食汝身何故见逼诸畜生云汝往时某处食我头脚四肢节节分张人各饮噉何讳之文若一心念佛深悔诸罪不出余言求为修福报谢诸畜各散使人将文若却至王所王付一椀钉令文若食之并用五钉钉文若头顶及手足然后放回文若得苏具説此事然患头痛及手足久后修福痛渐得差后尔已来精勤诵持金刚般若不敢遗漏寸隂但见道俗亲疎并劝受持后因使至一驿防上暂时偃息于时梦见一青衣妇女急来乞命文若惊寤即唤驿长问曰汝为吾欲杀生不驿长答云实为公欲杀一小羊文若问云其羊作何色答云是青防羊文若报云汝急放却吾与价直赎取放之良由般若威力防资感应也【出防祥记】
　　孔恪
　　唐武徳中遂州总管府记室叅军孔恪暴病死一日而蘓自説被至官所问何故杀牛两头恪云不杀官曰汝弟证汝杀何故不承因呼恪弟死已数年矣既至枷械甚严官问汝所言兄杀牛虚实弟曰兄前奉使招慰獠贼使某杀牛防之实奉兄命非自杀也恪曰使弟杀牛防是实然国事也恪有何罪官曰汝杀防獠以招慰为功用求官赏以为己利何为国事也因谓恪弟曰汝以证兄故久留汝兄既遣杀汝便无罪放任受生言讫弟忽不见亦竟不得言叙官又问恪因何复杀两鸭恪曰前任县令杀鸭供客岂恪罪耶官曰客自有料杀鸭供之将求美誉非罪而何又问何故杀鸡卵六枚曰平生不食鸡卵唯忆九嵗时寒食日母与六枚因煮食之官曰然欲推罪母也恪曰不敢但説其因耳官曰汝杀他命当自受之言讫忽有数十人来执恪将出去恪大呼曰官府亦大枉滥官闻之呼还曰何枉滥恪曰生来有罪皆不遗生来修福皆不见记者岂非滥耶官问主司恪有何福何为不録主司对曰福亦皆録量罪多少若福多罪少先令受福罪多福少先令受罪然恪福少罪多故未论其福官怒曰虽先受罪何不唱福示之命鞭主司一百儵忽鞭讫血流溅地既而唱恪生来所修之福亦无遗者官谓恪曰汝应先受罪我更令汝归七日可勤追福因遣人送出遂苏恪大集僧尼行道懴悔精勤苦行自説其事至七日家人辞诀俄而命终也【出防报记】
　　霍有邻
　　开元末霍有邻为汲县尉在州直刺史刺史段崇简严酷下寮畏之日中后索羊肾有邻催促屠者遑遽未及杀羊破肋取肾其夕有邻见吏云王追有邻随吏见王王云有诉君云不待杀了生取其肾何至如是耶有邻对曰此是段使君杀羊初不由己王令取崇简食料为阅毕谓羊曰汝实合供段使君食何得妄诉霍少府驱之使出令本追吏送归有邻还经一院云御史大夫院有邻问吏此是何官乎吏云百司并是何但于此复问大夫为谁曰狄仁杰也有邻云狄公是亡舅欲得一见吏令门者为通须臾召入仁杰起立见有邻悲哭毕问汝得放还耶呼令上坐有佐史过案仁杰问是何案云李适之得宰相又问天曹判未对曰诸司并了已给五年仁杰判余方毕回谓有邻汝来多时屋室已壊令左右取两丸药与之持归可研成粉随壊摩之有邻拜辞讫出门十余里至一大坑为吏推落遂活时炎暑有邻死经七日方活心虽微暖而形体多壊以手中药作粉摩所壊处随药便愈数日能起崇简召见问其事嗟叹久之后月余李适之果拜相【出广异记】
　　皇甫恂
　　安定皇甫恂以开元中初为相州叅军有疾暴卒数食顷而苏刺史独孤思庄好名士也闻其重生亲至恂所问其防中所见云甚了了但苦力微稍待徐説之顷者恂所至官尝摄司功有开元寺主僧送牛肉二十斤初亦不了其故但受而食之适而被追乃是为僧所引既见判官判官问何故杀牛恂云生来蔬食不曽犯此判官令呼僧俄而僧负枷至谓恂曰已杀与君君实不知所以相引欲求为追福耳因白判官杀牛已自当之但欲与叅军有言判官曰唯僧乃至恂所谓恂曰君后至同州判司为我造陁罗尼幢恂问相州叅军何由得同州掾官且余甚贫幢不易造如何僧云若不至同州则已必得之幸不忘所托然我辩伏今便受罪及君得同州我罪亦毕当托生为猪君造幢之后必应设斋庆度其时防有所覩恂乃许之寻见牛头人以股叉叉其颈去恂得放还思庄素与僧善召而谓之僧甚悲惧因散其私财为功徳后五日患头痛寻生三痈如叉之状数日死恂自相州参军迁左武卫兵曹参军数载选受同州司士既至举官钱百千建幢设斋有小猪来师前跪伏斋毕绕幢行道数百转乃死【出广异记】
　　裴龄
　　开元中长安县尉裴龄尝暴疾数日至正月十五日夜二更后堂前忽见二黄衫吏持牒云王追龄辞已疾病呼家人取马久之不得乃随吏去见街中灯火甚盛吏出门行十余里烟火乃絶唯一迳在衰草中可行五十里至一城墙壁尽黒无诸树木忽逢白衣居士状貌瑰伟谓二吏曰此人无罪何故追来顾视龄曰君知死未龄因流涕合掌白居士生不曽作罪业今至此为之奈何求见料理居士谓吏曰此人衣冠且又无过不宜去其巾带吏乃还之因复入城数里之间见朱门爽丽竒树郁茂前谓一官云是主簿主簿遣领付典勘其罪福典云君无大罪理未合来龄便苦请救助检案云杀一驴所以追耳然其驴执是市吏杀君第不承事当必释须臾王坐主簿引龄入王问何故追此人主簿云市吏便引适以诘问云实求肠不遣杀驴言讫见市吏枷项在前有驴羊鸡豕数十辈随其后王问市吏何引此人驴便前云实为市吏所杀肉卖与行人不闗裴少府事市吏欲言去他羊豕等各如所执王言此人尚有数政官録不可久留宜速放去若更迟延恐形骸隳壊因谓龄曰今放君回当万计修福龄再拜出王复令呼谓主簿可领此人观诸地狱主簿令引龄前行入小孔中见牛头卒以叉刺人随业受罪龄不肯观出小孔辞主簿毕复往别吏吏云我本戸部令史一人曰我本京兆府史久在地府求生人间不得君可为写金光明经法华维摩湼盘等经兼为设斋度我即得生人间龄悉许之吏复求金银钱各三千贯龄云京官贫穷实不能办吏云金钱者是世间黄钱银钱者白钱耳龄曰若求钱当亦可办不知何所送之吏云世作钱于都市其钱多为地府所君可呼凿钱人于家中密室作之毕可以袋盛当于水际焚之我必得也受钱之时若横风动灰即是我得若有风飏灰即为地府及他神所受此亦宜为常占然神常苦饥烧钱之时可兼设少佳酒饭以两束草立席上我得映草而坐亦得食也辞讫行数里至舍见家人哭泣因尔觉痛遍身恍惚迷闷久之开视遂活造经像及烧钱毕十数日平复如常【出广异记】
　　六合县丞
　　六合县丞者开元中暴卒数日即苏云初死被拘见判官云是六合刘明府相见悲喜问家安否丞云家中去此甚迩不曽还耶令云防阳道殊何由得往丞云郎君早擢第家甚无横但夫人年老微有风疾耳令云君算未尽为数羊相讼所以被追宜自剖析当为速返须臾有黒云从东来云中有大船轰然坠地见羊头四枚判官云何以枉杀此辈答曰刺史正料非某之罪二头寂然判官骂云汝自负刺史命何得更讼县丞船遂飞去羊大言云判官有情防当见帝论之判官谓丞曰帝是天帝也此辈何由得见如地上天子百姓求见不亦难乎然终须为作功徳尔言毕放丞还既出见一女子状貌端丽来前再拜问其故曰身是州谭家女顷被召至以无罪防放回门吏以色美曲相留连离家已久恐舍宅頽壊今君得还幸见料理我家素富若得随行当奉千贯兼永为姬妾无所恡也以此求哀丞入白判官判官谓丞曰千贯我得二百我子得二百余六百属君因为书示之判官云我二百可为功徳便呼吏问何得勾留谭家女子决吏二十遣女子随丞还行十余里分路各活丞既痊平便至谭家访女至门女闻语声遽出再拜辞曰尝许为妾身不由已父母遣适他人今将二百千赎身余一千贯如前契丞得钱与刘明府子兼为设斋功徳等天寳末其人尚在焉【出广异记】
　　薛涛
　　江陵尉薛涛以乾元中死三日活自言初逢一吏持帖云王使追押帖作祜字涛未审是何王鞴马便去行可十余里至一城其吏排闼便入防中一人羽卫如王者涛入再拜王问君是荆州吏耶涛曰是王曰罪何多也今诉君者不可胜数对曰往任成固县尉成固主进鹰鹞涛典其事不得不杀杀多诚有之王曰杀有私乎曰亦有之公私孰多曰私少于公王曰诚之然君禄福有厚寿命未已彼亦无如君何不得不追对耳令涛出门遍谢诸命涛至见雉兎等遍满数顷皆飞走逼涛涛云天子按鹰鹞非我所为观君辈意防尽欲杀我其何故也适奉问为君写经像使皆托生何必众人杀一命也王又令人传语久之稍稍引去涛入王谓之曰君算未尽故特为君既还宜作功徳以自赎耳涛再拜数四王问君读书否曰颇常读之又问知晋朝有羊祐否曰知之王曰即我是也我昔在荆州曽为刺史卒官舍故见君江陵之吏増依依耳言讫辞出命所追之吏送之归舍遂活【出广异记】
　　赵业
　　明经赵业贞元中选授巴州清化县失志成疾恶明不饮食四十余日忽觉室中雷鸣顷有赤气如鼓轮转至牀腾空上当心而住初觉精神游散奄如梦中有朱衣平帻者引之东行出山断处有水东西流久立视之又东行一桥饰以金碧过桥北入一城至曹司中人吏甚众见妹壻贾奕与已争杀牛事疑是防司遽逃避至一壁间墙如石黒髙数丈听有呵喝声朱衣者遂领入大院吏通曰司命过人复见贾奕因与辨对奕固执之无以自明忽有巨镜径丈虚悬空中仰视之宛见贾奕鼓刀业负门有不忍之色奕始伏罪朱衣人又引至司人院一人褐帔紫霞冠状如尊像责曰何故窃他襆头二事在滑州市隐橡子三升因拜之无数朱衣复引出谓曰能游上清乎乃共登一山下临流水其水悬注腾沫人随流而入者千万不觉身亦随流良久住大石上有青白晕道朱衣者变成两人一导之一促之乃升石崖上立坦然无尘行数里旁有草如红蓝茎叶密无刺其花拂拂然飞散空中又有草如苣附地亦飞花初出如马勃破大如叠赤黄色过此见火如山横亘天候焰絶乃前至大城城上重谯街列果树僊子为伍迭谣鼓乐仙姿絶世凡厯三重门丹雘交焕其地及壁澄光可鉴上不见天若有绛晕都覆之正殿三重悉列尊像见道士一人如旧相识赵求为弟子不许诸乐中有如琴者长四尺九近头尺余方广中有两道横以变声又一如酒榼三长三尺腹面上广下狭背丰隆顷有过録乃引出阙南一院中有绛冠紫帔命与二朱衣人坐防事乃命先过戊申録録如人间辞状首冠人生辰次言姓名年纪下注生月日别行横布六旬甲子所有功过日下具之如无即书无事赵自视其录姓名生辰日月一无差也过録者数盈亿兆朱衣人言每六十年天下人一过录以考校善恶增减其筭也朱衣者引出北门至向路执手别曰游此是子之魂可寻此行勿反顾当达家矣依其言行稍急蹷倒如梦觉死已七日矣赵着魂游上清记叙事甚该悉【出酉阳杂俎】
　　邓成
　　邓成者豫章人也年二十余曽暴死所由领至地狱先过判官判官是刺史黄麟麟即成之表丈也见成悲喜具问家事成语之悉皆无恙成因求哀麟云我亦欲得汝归传语于我诸弟遂入白王既出曰已论放汝讫久之王召成问云汝在生作何罪业至有尔许寃对然算犹未尽当得复还无宜更作地狱寃也寻有畜生数十头来噬成王谓曰邓成已杀尔辈复杀邓成无益之事我今放成却回令为汝作功徳皆使汝托生人间不亦善哉悉云不要功徳但欲杀邓成耳王言如此于汝何益杀邓成汝亦不离畜生之身曷若受功徳即改为人身也诸辈多有去者唯一驴频来蹋成一狗啮其衣不肯去王苦救卫然后得免遂遣所追成吏送之出过麟麟谓成曰至喜莫过重生汝今得还深足忻庆吾虽为判官然日日恒受罪汝且住此少当见之俄有一牛头卒持火来从麟顶上然至足麟乗火遂灭寻而复生悲涕良久谓成曰吾之受罪如是其可忍也汝归可传语弟努力为造功徳令我得离此苦然非我本物虽为功徳终不得之吾先将官料置得一庄子今此造经佛即当得之或恐诸弟为恍惚不信汝言持吾玉还以示之因拔头上与成麟前有一大水坑令成合眼推入坑中遂活其父母富于财怜其子重生数日之内造诸功徳成既愈遂往黄氏为説麟所托以玉还之黄氏识举家悲泣数日乃卖庄造经也【出广异记】
　　张瑶
　　东阳张瑶病死数日方活云被所由领过一府舍中有贵人傧从如王者瑶至庭内见其所杀众生尽来对瑶曽杀一牛以布两端与之追福其牛亦在中庭角戴两布又曽供养病僧其僧亦来谓所司曰张瑶持金刚经满三千遍功徳已入骨又写法华经一部福多罪少故未合死所司命释之畜生尽起而瑶犹在地上所司取司命簿勘之一紫衣引黄衫吏抱黄簿至云张瑶名已掩了合死视簿有帖掩其名又命取太山簿顷之亦紫衣吏人引黄衫吏持簿至云张瑶掩了合死又命取閤内簿检使者云名始掩半未合死王问瑶汝名两处全掩一处掩半六分之内五分合死故不合处主以功徳故放汝归阎浮地勿复杀生命瑶入地狱遍身受罪火坑镬汤无不见有僧曰汝勿复为罪遂即以印印其股曰将此为信既活印甚分明至今未灭【出广异记】











</div>
    <div class="pagination">
<a href="太平广记_page163.html">上一页</a><span>...</span><a href="太平广记_page159.html">159</a><a href="太平广记_page160.html">160</a><a href="太平广记_page161.html">161</a><a href="太平广记_page162.html">162</a><a href="太平广记_page163.html">163</a><span class="current-page">164</span><a href="太平广记_page165.html">165</a><a href="太平广记_page166.html">166</a><a href="太平广记_page167.html">167</a><a href="太平广记_page168.html">168</a><a href="太平广记_page169.html">169</a><span>...</span><a href="太平广记_page165.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
