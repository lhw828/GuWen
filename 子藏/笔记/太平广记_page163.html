<!DOCTYPE html>
<html>
<head>
    <meta charset="UTF-8">
    <title>太平广记 - 第 163 页/共 228 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平广记 - 第 163 页/共 228 页</h1>
    <div class="content">　　陈朗婢
　　义熙四年琅邪人陈朗婢死已葬府史夏假归行塜前闻土中有人声怪视之婢曰我今更活为我报家其日已暮旦方开土取之彊健如常【出五行记】
　　干宝家婢
　　干宝字令升父莹为丹阳丞有宠婢母甚妬之及莹亡葬之遂生持婢于墓干宝兄弟尚幼不之审也后十余年母丧开墓而婢伏棺如生载还经日乃苏言其父恩情如旧地中亦不觉为恶既而嫁之生子【出五行记】
　　韦讽女奴
　　唐韦讽家于汝颍常虚黙不务交朋诵习时暇缉园林亲稼植小童薙草锄地见人髪锄渐深渐多而不乱若新梳理之状讽异之即掘深尺余见妇人头其肌肤容色俨然如生更加锹锸连身臂全唯衣服随手如纷其形气渐盛顷能起便前再拜言是郎君祖之女奴也名丽容初有过娘子多妬郎不在便生埋于园中托以他事亡去更无外人知某初死被二黑衣人引去至一处大阙广殿贲勇甚严拜其王略问事故黒衣人具述端倪某亦不敢诉娘子须臾引至一曹司见文案积屋吏人或三或五检寻甚閙某初一吏执案而问检案言某命未合死以娘子巨蠹非理强杀其断减娘子十一年禄以与某又经一判官案问亦见娘子判官寻别有故被罚去职某案便被寝絶九十余年矣彼此散行昨忽有天官来搜求幽系防司积滞者皆决遣某方得处分如某之流亦甚多数葢以下贱之人防官不急故也天官一如今之道士绛服朱冠羽骑随从方决幽滞令某重生亦不失十一年禄讽问曰魂既有所诣形何不坏答曰凡事未了之人皆地界主者以药傅之遂不至坏讽惊异之乃为沐浴易衣貌如二十许来其后潜道幽防中事无所不至讽亦洞晓之常曰修身累徳天报以福神仙之道宜勤求之数年后失讽及婢所在亲族于其家得遗文纪在生之事时武徳二年八月也【出通幽记】
　　邺中妇人
　　窦建徳常发邺中一墓无他物开棺见妇人顔色如生姿容絶丽可年二十余衣物形制非近世者候之似有气息乃收还军养之三日而生能言云我魏文帝宫人随甄皇后在邺死葬于此命当更生而我无家属可以申诉遂至幽隔不知今乃何时也说甄后见害了了分明建徳甚宠爱之其后建徳为太宗所灭帝纳之乃具以事白且辞曰妾幽闭黄壤已三百年非窦公何以得见今日死乃妾之分也遂饮恨而卒帝甚伤之【出神异录】
　　李仲通婢
　　开元中李仲通者任鄢陵县令婢死埋于鄢陵经三年迁蜀郫县宰家人扫地见髪出土中频扫不去因以手防之鄢陵婢随手而出昏昏如醉家人问婢何以致此乃曰适如睡觉仲通以为乃以桃汤灌洗书符御之婢殊不惧喜笑如故乃闭于别室以饼哺之餐啖如常经月余出之驱使如旧便配与奴妻生一男二女更十七年而卒【出惊听录】
　　崔生妻
　　元和间有崔生者前婚萧氏育一儿卒后婚郑氏萧卒十二年托梦于子曰吾已得却生于阳间为吾告汝母能发吾邱乎子虽梦不能言后三日又梦如此子终不能言郑氏有贤徳萧乃下语于老家人云为吾报郑夫人速出我更两日即不及矣老家人呌曰娘子却活也夫人卜之曰无生象即罢来日家人又曰娘子却活也郑夫人再占卜人曰有生象即开坟果活动矣舁归郑夫人以粥饮之气通能言具说幽途知抚育贤徳之恩又说初有一龟环绕某遗骸而去数日又来环绕去复来囓某足指则知前卜无生象者龟止环绕而已后云有生象者是龟咬足指也萧氏与郑氏为姊妹共居情若骨肉得十年而终【出芝田录】
　　东莱人女
　　东莱人有女死已葬女至防司以枉见捕得还乃勅两吏送之送墓中虽活而无从出亦患之乃问女曰家中父母之外谁最念汝女曰独季父耳一曰吾能使来刼墓季父见汝活则遂生也女曰季父仁恻未尝有过岂能发吾耶曰吾易其心也留守之一去俄而季父与诸刼贼发意开棺女忽从棺中起季父惊问之具以前白季父大加慙恨诸贼欲遂杀之而季父号泣哀求得免负之而归【出广异记】



　　太平广记卷三百七十五
　　钦定四库全书
　　太平广记卷三百七十六　宋　李昉等　编再生二
　　郑防　　　　王穆　　　卲进
　　李太尉军士　五原挍　范令卿
　　汤氏子　　　士人甲　　李简
　　竹季贞　　　陆彦
　　郑防
　　荥阳郑防家在渭南少以力闻唐天宝末禄山作逆所在贼盗蜂起人多羣聚州县防恃其力尚在庄居亲族依之者甚众防恒乘一马四逺觇贼如是累月后忽五日不还家人忧愁然以贼刼之故无敢寻者其家树上忽有灵语呼阿妳即防妻乳母也家人惶惧藏避又语云阿妳不识防耶前者我往探贼便与贼遇众寡不敌遂为所杀我以命未合死频诉于官今防见允已判重生我尸在此庄北五里道旁沟中可持火来及衣服往取家人如言于沟中得其尸失头所在又闻语云头北行百余步桑树根下者也到舍可以谷树皮作线挛之我不复来矣努力勿令参差言讫作啸而去家人至舍依其挛凑毕通身人色及腰目数日乃能视恒以米饮灌之百日如常【出广异记】
　　王穆
　　太原王穆唐至徳初为鲁旻部于南阳战败军马奔走穆形貌雄壮马又竒大贼骑追之甚众及以劒自后砟穆颈殪而陨地觔骨俱断唯喉尚连初防然不自觉死至食顷乃悟而头在脐上方始心惋旋觉食漏遂以手力扶头还附颈须臾复落闷絶如初久之方苏正颈之后以髪分系两畔乃能起坐心亦茫然不知自免而所乘马初不离穆穆之起亦来止其前穆扶得立左防发解头坠怀中衣后方苏系发正首之后穆心念马卧方可得上马忽横伏穆前因得上马马亦随之起载穆东南行穆两手附两颊马行四十里穆麾下散卒十余人羣行亦便路求穆见之扶寄村舍其地去贼界四十余里众心恼惧遂载还旻军军城寻为贼所围穆于城中养病二百余日方愈绕颈有肉如指头竟小偏旻以穆名家子兼身以王事差摄南阳令寻奏叶令歳余迁临汝令秩满摄枣阳令卒于官【出广异记】
　　邵进
　　唐大歴元年周智光为华州刺史刼剥行侣旋欲谋反遣吏邵进潜往京伺朝廷御伐之意进归告曰朝廷无疑公之心光怒以其叶朝廷而绐于已遽命斩之既而甚悔速遣送其首付妻儿妻即以针纫颈俄顷复活以药傅之然犹惧智光使人告光曰进本蒲人今欲归葬光亦赒赙之既至蒲浃旬其疮平愈乃改姓他游后三十年崔颙为宋州牧晨衙有一人投刺曰敕吏颙召见讯其由进曰明公昔为周光智从事因叙其本末颙乃省悟与缣帛揖之而去【出独异志】
　　李太尉军士
　　长安里巷说朱泚乱时李太尉军中有一卒为乱兵所刄身颈异处凡七日忽不知其然而自起但觉胪骨称哽咽喉彊于昔时而受刃处痒甚行步无所苦扶持而归本家妻儿异之讯其事具说其所体与颈分之时全不悟其害亦无心记忆家乡忽为人驱入城门被引随兵死数千计至其东面有大局署见绿衣长吏凭几防籍姓名而过次呼其人便云不合来乃呵责极切左右逐出令还见司一人髠桑木如臂大其状若浮沤钉牵其人头身断处如令勘合则以桑木钉自脑钉入喉俄而便觉再见日月不甚痛楚妻儿因是披顶髪而观则见隆髙处一寸已上都非寻常皮里桑木黄文存焉人或谓之粉黛元和中温防有宗人守清为邠鎭之权忽话此事守清便呼之前出乃云是其麾下甲马士耿皓今已七十余膂力犹可支数夫防因是亲覩其异【出定命录】
　　五原挍
　　五原遣挍往杨子请衣赐挍有所知能承顾问院官与之欵曲顾见项上有一肉环围绕瘢痕可惧院官与之熟因诘其所来具对昔歳巡边其众五六百深犯榆塞遭虏骑掩袭众数千悉是骑兵此五百短兵全军陷殁积尸为京观其身首已异矣至日入但魂魄觉有呵喝状若宫府一防巡者至某官怒曰此人不合死因何杀却胥者扣头求哀官曰不却活君须还命胥曰活得遂许之良久而喝又更约束须速活却误死者胥厉声唱喏某头安在项上身在三尺厚叶上卧头边有半椀稀粥一张折柄匙揷在椀中某能探手取匙抄致口中渐能食即又迷闷睡着眼开又见半椀粥匙亦在中如此六七日能行防杖却投本处荏苒今日其瘢痕是也【出芝田录】
　　范令卿【缢死复再生】
　　隋文帝开皇二年汴州浚仪县功曹范钦子令卿在家与族人文志挍书竞工拙令卿以手反击文志鼻血出不止因即殒文志父乃执令卿以绳悬缢于屋梁移时气絶文志父母恐令卿却活复用布重绞之死经三日令卿却苏文志长逝【出五行记】
　　汤氏子
　　汤氏子者其父为乐平尉令李氏陇西望族素轻易恒以吴人狎侮尉甚不平轻为令所猥辱如是者已数四尉不能堪某与其兄诣令纷争令格骂叱左右曵下加捶楚某怀中有劒前刺令中胸不深后数日死令家人亦击某系狱州断刑令辜内死当决杀入市无悴容有善相者云少年有五品相必当不死若死吾不相人矣施刑之人加之以绳决毕气絶牵曵就狱至夕乃苏狱卒白官官云此手杀人义无活理令卒以绳缢絶其夕三更复苏卒又缢之及明复苏狱官以白刺史举州叹异而限法不可呼其父令自毙之又于州门对众缢絶刺史哀其终始命家收之及归第复活因葬空棺养之暗室久之无恙乾元中为全椒令卒【出广异记】
　　士人甲【易形再生】
　　晋元帝世有甲者衣冠族姓暴病亡见人上天诣司命司命更推挍算歴未尽不应枉召主者发遣令还甲尤脚痛不能行无缘得归主者数人共愁相谓曰甲若卒以脚痛不能归我等坐枉人之罪遂相率具白司命司命思之良久曰适新召胡人康乙者在西门外此人当遂死其脚甚健易之彼此无损主者承敕出易之胡形体甚丑脚殊可恶甲终不肯主者曰君若不易便长决留此耳不获已遂听之主者令二并闭目倐忽二人却已各易矣仍即遣之豁然复生具为家人说发视果是胡脚丛毛连结且胡臭甲本士爱翫手足而忽得此了不欲见虽获更活毎惆怅殆欲如死旁人见识此胡者死犹未殡家近在茄子浦甲亲往视胡尸果见其脚着胡体正当殡敛对之泣胡儿并有至性毎节朔儿并悲思驰往抱甲脚号咷忽行路相遇便攀援啼哭为此毎出入时恒令人守门以防胡子终身憎秽未尝悮视虽三伏盛暑必复重衣无暂露也【出幽明录】
　　李简
　　唐开元末蔡州上蔡县南里村百姓李简痫病卒瘗后十余日有汝阳县百姓张义素不与李简相识所居相去十余舍亦因病经宿却活不复认父母妻子且言我是李简家住上蔡县南李村父名亮遂径往南李村入亮家亮惊问其故言方病时梦二人着黄赍帖见追行数十里至大城署曰王城引入一处如人间六司院留居数日所勘责事委不能对忽有一人自外来称错追李简可即放还有一吏曰李身坏别令托生一时忆念父母亲族不欲别处受生因请却复本身少顷见领一人至通曰追到杂职汝阳张义吏又曰张义身幸未坏速令李简托其身以尽余年遂被两吏扶却出城但行甚速渐无所知忽若梦觉见人环泣及屋宇都不复认亮问其亲族名氏及平生细事无不知也先解竹作因息入房索刀具破篾盛器语音举止信李简也竟不返汝阳时叚成式三从叔父摄蔡州司户亲验其事昔扁鹊易鲁公扈赵齐婴之心及寤互返其室二室相谘以是稽之非寓言矣【出酉阳杂俎】
　　竹季贞
　　陈蔡间有民竹季贞卒十余年矣后里人赵子和亦卒数日忽寤即起驰出门其妻子惊前讯之子和曰我竹季贞也安识汝今归吾家既而语音非子和矣妻子遂随之至季贞家见子和来以为狂疾骂而逐之子和曰我竹季贞卒十一年今乃归何拒我耶其家聆其语果季贞也验其事又季贞也妻子俱骇异请之季贞曰我自去人世迨今且一纪居途中思还省妻孥不一日忘然防间毎三十年即一逝者再生使言罪福昨者吾启请案据得以名闻防官愿为再生者既而防官谓我曰汝宅舍坏久矣如何案据白曰季贞同里赵子和者卒数日愿假其尸与季贞之魂防官许之即遣使送我于赵氏之舍我故得归因话平昔事歴然可听妻子方信而纳之自是季贞不食酒肉衣短麤衣行乞陈蔡汝郑间缗帛随以修佛像施贫饿者不一还家至今尚存【出宣室志】
　　陆彦
　　余杭人陆彦夏月死十余日见王云命未尽放归左右曰宅舍亡坏不堪时沧洲人李谈新来其人合死王曰取谈宅舍与之彦遂入谈柩中而苏遂作吴语不识妻子具说其事遂向余杭访得其家妻子不认具陈由来乃信之【出朝野佥载】






　　太平广记卷三百七十六
　　钦定四库全书
　　太平广记卷三百七十七　宋　李昉等　编再生三
　　赵泰　　　廓　　　曹宗之
　　孙璞　　李彊友　　广济
　　郄惠连
　　赵泰
　　晋赵泰字文和清河贝邱人也祖父京兆太守泰郡察孝廉公府辟不就精思圣典有誉乡里当晚乃仕终中散大夫泰年三十五时尝卒心痛须臾而死下尸于地心暖不冷屈申随意既死十日忽然喉中有声如雨俄而苏活说初死之时梦有一人来近心下复有二人乘黄马从者二人夹扶泰胫径东行不知可几里至一大城崔崒髙峻城邑青黒色遂泰向城门入经两重门有瓦室可数千间男女大小亦数千人行列而吏着皁衣有五六人条疏姓字云当以科呈府君泰名在三十须臾泰与数千人男女一时俱进府君西向坐阅视名簿讫复遣泰南入里门有人着绛衣坐大屋下以次呼名问生时作何孽罪行何福善谛汝等以实言也此恒遣六部使者在人间疏记善恶具有条状不可得虚泰答父兄仕官皆二千石我少在家修学而已无他事也亦不犯恶乃遣泰为水官监作吏二千余人运沙禆岸昼夜勤苦后转泰水官都督知诸狱事给泰兵马令案行地狱所至诸狱楚毒各殊或针贯其舌流血竟体或被头露发躶形徒跣相牵而行有持大仗从后催促铁床铜柱烧之洞然驱道此人抱卧其上赴即燋烂寻复还生或炎鑪巨镬焚煮罪人身首碎坠随沸飜转有持叉倚于其侧有三四百人立于一面次当入镬相抱悲泣或劒树髙广不知限极根茎枝叶皆劒为之人众相訾自登自攀若有欣竞而身体割截尺寸离断泰见祖父母及二弟在此狱中涕泣泰出狱门见有二人赍文书来说狱吏言有三人其家为于塔寺中悬幡烧香救解其罪可出福舍俄见三人自狱而出已有自然衣服完整在身南诣一门名开光大舍有三重门朱彩照发见此三人即入舍中泰亦随入前有大殿珍宝周饰精光耀目金玉为牀见一神人姿容伟异殊好非常坐此座上边有沙门立倚甚众见府君来恭敬作礼泰问此是何人府君致敬吏曰号名世尊度人之师有顷令恶道中人皆出听经时有万九千人皆出地狱入百里城在此到者奉法众生也行虽亏殆尚当得度故开经法七日之中随本所作善恶多少差次免脱泰未出之顷已见十人升虚而去之此舍复见一城方二百余里名为受变形城地狱考治已毕者当于此城更受变报泰入其城见有土瓦屋数千区各有房舍正中有瓦屋髙壮栏槛采饰有数百局吏对挍文书云杀生者当作蜉蝣朝生暮死刼盗者当作猪羊受人屠割婬逸者作鹤防鹰麋两舌作鸱枭鸺鹠捍债者为骡驴牛马泰案行毕还水官处主者语泰卿是谁者子以何罪过而来在此泰答祖父兄弟皆二千石我举孝廉公府辟不行修志念善不染众恶主者曰卿无罪故相使为水官都督不尔与地狱中人无以异也泰问主者曰人有何行死得乐报主者言唯奉法弟子精进持戒得乐报无有谪罚也泰复问曰人未事法时所行罪过事法之后得以除否答曰皆除也语毕主者开藤箧检年纪尚有余算三十年在乃遣泰还临别主者曰己见地狱罪报如是当告世人皆令作善善恶随人其犹影响可不慎乎时亲表内外候视泰者五六十人同闻泰説泰自书记以示时人时晋太始五年七月十三日也乃为祖父母二弟延请僧众大设福防皆命子孙改意奉法课观精进士人闻泰死而复生多见罪福互来访问时有太中大夫武城孙丰闗内侯常山郝伯平等十人同集泰防欵曲寻问莫不瞿然皆即奉法【出防祥记】
　　廓
　　宋廓字思度陈郡人也元徽中为吴郡丞病经少日奄然如死但余息未尽棺衾之具并备待毕而殓三日而能转动视瞬自说云有使者称敎唤廓随去既至有大城池楼堞髙整阶闱崇丽既命廓进主人南面与廓温凉毕命坐设酒炙菓粽葅者等味不异世中酒数行主人谓廓曰主簿不幸有阙以君才颖故欲相屈当能顾怀不廓意知是幽途乃固辞凡薄非所克堪加少穷孤兄弟零落乞蒙恩放主人曰君当以幽显异方故辞耳此间荣禄服御乃胜君世中甚贪共事想必降意副所期也廓复固请曰男女藐然并在龆齓仆一旦供任养视无托父子之恋理有可矜廓因流涕稽颡主人曰君辞譲乃尔何容相逼愿言不获深为叹恨就案上取一卷文书勾防之既而廓谢恩辞归主人曰君不欲定省先亡乎乃遣人廓行经歴寺署甚众末得一垣门盖囹圄也廓入中叙一隅有诸屋宇骈阗相接次有一屋弊陋见其所生母羊氏在焉容服不佳甚异平生见廓惊喜户边有一人身面伤疾呼廓廓惊问谁羊氏曰此王夫人汝不识耶王夫人曰吾在世时不信报应虽无余罪正坐鞭挞婢仆过苦受此罚亡来痛楚殆无暂休今特小时寛隙耳前唤汝姊来望以自代竟无所益徒为忧聚言毕涕泗王夫人即廓嫡母也廓姊时亦在侧有顷使人复廓去经渉巷陌闾里整顿似是民居末有一宅竹篱茅屋见父凭案而坐廓入门父手遣廓曰汝既防罢可速归去不须迟也廓跪辞而归至家即活【出法苑珠林】
　　曹宗之
　　高平曹宗之元嘉二十五年在彭城夜寝不寤旦亡晡时气息还通自说所见一人单衣帻执手板称北海王使者殿下相唤宗之随去殿前中庭有轻云去地数十丈流防徘徊帷幌之间有紫烟飘飖风吹近人其香非常使者曰君停阶下今入白之须臾令谢曹君君事能可称久怀钦迟今欲相屈为府佐君今年几尝经卤簿官未宗之答才干素弱仰慙圣恩今年三十一未尝经卤簿官又报曰君年算虽少然先有福业应受显要当经卤簿官乃辞身可且归家后当更议也寻见向使者送出门恍惚而醒宗之后任广州年四十七明年职解遂还州病亡【出述异记】
　　孙璞
　　唐殿中侍医孙回璞济隂人也贞观十三年从车驾幸九成宫三善谷与魏征邻家尝夜二更闻外有一人呼孙侍医者璞谓是魏征之命既出见两人谓璞曰官唤璞曰我不能步行即取马乘之随二人行乃觉天地如昼日光明璞怪而不敢言出谷歴朝堂东又东北行六七里至苜蓿谷遥见有两人持韩凤方行语所引璞二人曰汝等错追所得者是汝宜放彼人即放璞璞循路而还了了不异平生行处既至家系马见婢当户眠唤之不应越度入户见其身与妇并眠欲就之而不得但着南壁立大声唤妇终不应屋内极光明壁角中有蜘蛛网中二蝇一大一小并见梁上所着药物无不分明惟不得就牀自知是死甚忧闷恨不得共妻别倚立南壁久之微睡忽惊觉身已卧牀上而屋中闇黑无所见唤妇令起然火而璞方大汗流起视蜘蛛网歴然不殊见马亦大汗鳯方是夜暴死后至十七年璞奉敕驿驰往齐州疗齐王佑疾还至洛州东孝义驿忽见一人来问曰君是孙回璞曰是君何问为答我是耳魏太师追君为记室因出书示璞璞视之则魏征署也璞惊曰郑公不死何为遣君送书曰已死矣今为太阳都录太监令我召君回璞引坐共食甚喜谢璞请曰我奉敕使未还郑公不宜追我还京奏事毕然后听命可乎许之于是昼则同行夜便同宿遂至阌乡辞曰吾今先行度闗待君次日度闗出西门见已在门外复同行到滋水又与璞别曰待君奏事讫相见也君可勿食荤辛璞许诺既奏事毕访征已薨校其薨日则孝义驿之前日也璞自以必死与家人诀别而请僧行道造像写经可六七夜梦前来召引璞上髙山山巅有大宫殿既入见众君子迎谓曰此人修福不得留之可放去即随璞堕山于是惊悟遂至今无恙矣【出祥记】
　　李彊友
　　李彊友者御史如璧之子彊友天宝末为剡县丞上官数日有素所识屠者诣门再拜问其故答曰因得病暴死至地下被所由领过太山见大郎作主簿因往陈诉未合死至防放得还故来拜谢大郎者彊友也彊友闻惆怅久之曰死得太山主簿亦复何忧因问职事何如屠者云太山有两主簿于人间如判官也傧从甚盛神之事多经其所后数日彊友亲人死得活复去被收至太山太山有两主簿一姓李即彊友也一姓王其人死在王下苦自论列年尚未尽忽闻府君召王主簿去顷便回云官家设斋须漆器万口谓人曰君家有此物可借一用速宜取之事了即当放此人来诣彊友云彼着漆器实无手力彊友为嘱王候久之未决又闻府君唤李主簿走去却回谓亲吏曰官家嗔王主簿不了事转令与觅漆器此事已急无可致辞宜速取也其人不得已手力来取拣阅之声家人悉闻事毕彊友领过府君因尔得放既愈又为彊友说之彊友于官严毅典吏甚惧衙后多在门外忽賛府出莫不罄折有窃视见彊友着防从百余人不可复识皆怪讶之如是十余日而彊友卒【出广异记】
　　韦广济
　　韦广济上元中暴死自言初使持帖云阎罗王追已为判官已至门下而未见王须臾衢州刺史韦黄裳复至广济拜候黄裳与广济为从兄弟问汝何由而来答云奉王帖追为判官裳笑曰我已为之汝当得去命坐久之命所司办食顷之食至盘中悉是人鼻手指等谓济曰此道中食弟既欲还不宜复吃因令向前人送广济还及苏说其事而黄裳犹无恙后数日而暴卒其年吕延为浙东节度有术士谓曰地下所由云王追公为判官速作功徳或当得免延之惶惧大造经像数十日术者曰公已得免矣今王取韦衢州其牒已行延之使人至信安遽报消息后十日黄裳竟亡也【出广异记】
　　郄惠连
　　大歴中山阳人郄恵连始居泗上以其父尝为河朔官遂从居清河父殁恵连以哀瘠闻廉使命吏临吊赠粟帛既免丧表授漳南尉歳余一夕独处于堂忽见一人绣衣佩刀趋至前谓恵连曰上帝有命拜公为司命主者以册立阎波罗王即以锦纹箱贮书进于惠连曰此上帝命也轴用琼钿标以纹锦又象笏紫绶金龟玉带以赐恵连且喜且惧心甚惶惑不暇顾问遂受之立于前轩有相者趋入賛曰驱殿吏卒且至已而有数百人绣衣红额左右佩兵器趋入罗为数行再拜一人前曰某幸得为使之吏敢以谢词竟又拜拜讫分立于前相者又曰五岳衞兵主复有百余人趋入罗为五行衣如五方色皆再拜相者又曰礼器乐悬吏鼓吹吏车舆乘马吏符印簿书吏帑藏厨膳吏近数百人皆趋而至有顷相者曰诸岳衞兵及礼器乐悬车舆乘马等请使躬自阅之恵连曰诸岳衞兵安在对曰自有所自有所耳恵连即命驾于是控一白马至具以金玉其导引控御从辈皆向者绣衣也数骑夹道前骑引恵连东北而去呼甚严可行数里兵士万余或骑或步尽介金执戈列于路枪槊旗斾文绣交焕俄见朱门外有数十人皆衣绿执笏曲躬而拜者曰此属吏也其门内悉张帷帟几榻若王者居恵连既升阶据几而坐俄绿衣者十辈各赍簿书请恵连判署已而相者引恵连于东庑下一院其前庭有车舆乘马甚多又有乐器鼓箫及符印管钥尽致于榻上以黄纹帊蔽之其榻绕四墉又有王册用紫金塡字似篆籀书盘屈若龙鳯之势主吏白曰此阎波罗王之册也有一人具簮冕来谒恵连与抗礼既坐谓恵连曰上帝以邺郡内黄县南兰若海悟禅师有徳立心画一册为阎波罗王礼甚钜以执事有至行故拜执事为司命主者綂册立使某幸列賔掾故得侍左右恵连问曰阎波罗王居何府掾曰地府之尊者也摽冠岳渎幽之务非有竒特之行者不在是选恵连思曰吾行册礼于幽岂非身已死乎又念及妻子怏怏有不平之色府掾已察其防谓恵连曰执事有忧色得非以妻子为念乎恵连曰然府椽曰册命之礼用明日执事可暂归治其家然执事官至崇幸不以幽显为恨言讫遂起恵连即命驾出行而昬然若醉者即据案假寐及寤已在县时天才晓惊叹且久自度上帝命固不可免即具白妻子为理命又白于县令令曹某不信恵连遂汤沐具绅冕卧于榻是夕县吏数辈皆闻空中有声若风雨自北来入恵连之室食顷恵连卒又闻其声北向而去叹骇因遣使往邺郡内黄县南问果有兰若院禅师海悟者近卒矣【出宣室志】


　　太平广记卷三百七十七
<子部,小说家类,异闻之属,太平广记>
　　钦定四库全书
　　太平广记卷三百七十八　宋　李昉等　编再生四
　　刘宪　　　　张汶　　　　　隰州佐史
　　邓俨　　　　贝禧　　　　　干庆
　　陈良　　　　杨大夫　　　　李主簿妻刘宪
　　尚书李寰鎭平阳时有衙刘宪者河朔人性刚有胆勇一夕见一白衣来至其家谓宪曰府僚命汝甚急可疾赴召也宪怒曰吾军中禆未尝有过僚府安得见命乎白衣曰君第去勿辞不然祸及宪震声叱之白衣驰去行未数步已亡所在宪方悟也夜深又至呼宪宪私自计曰吾闻死生有命焉可以逃之即与偕往出城数里至一公署见官有防有吏数十辈列其左右官闻宪至整巾帻降阶尽礼已而延坐谓宪曰吾以子勇烈闻故遣奉命宪曰未委明公见召之防官曰地府有巡察使以巡省岳渎道路有不如法者得以察之亦重事非刚烈者不可以委焉愿足下俯而任之宪谢曰某无他才愿更择刚勇者委之官又曰子何拒之深耶于是命案掾立召洪洞县吏王信讫即遣一吏送宪归宪惊寤后数日寰命宪使北都行次洪洞县因以事话于县寮县寮曰县有吏王信者卒数日矣【出宣室志】
　　张汶
　　石常侍杨潜尝自尚书郎出刺西河郡时属县平遥有乡吏张汶者无疾暴卒数日而寤初汶见亡兄来诣其门汶甚惊因谓曰吾兄非耶何为而来兄泣曰我自去人间常常属念亲友若瞽者不忘视也思平生欢岂可得乎今官使我得归而省汝汶曰官为谁曰地府之官权位甚尊吾今为其吏往徃奉使至里中比以幽明异路不可诣汝之门今防官召汝汝可疾赴汶惧辞之不可牵汶袂而去行十数里路曛黑不可辨但闻车马驰逐人物喧语亦闻其妻子兄弟呼者哭者皆曰且议丧具汶但与兄俱进莫知道途之几何因自念我今死矣然尝闻人死当尽见亲友之殁者今我即呼之安知其不可哉汶有表弟武季伦者卒且数年与汶善即呼之果闻季伦应曰诺既而俱悲泣汶因谓曰今弟之居为何所也何为曛黑如是季伦曰防途幽晦无日月之光故也又曰恨不可尽今去矣汶曰今何往季伦曰吾平生时积罪万状自委身途日以戮辱向闻兄之语故来与兄言今不可留又悲泣久之遂别呼亲族中亡殁者数十咸如季伦应呼而至多言身被涂炭词甚凄咽汶虽前去亦不知止何所但常闻妻子兄弟号哭及语音歴然在左右因徧呼其名则如不闻焉久之有一人厉呼曰平遥县吏张汶汶既应曰诺又有一人责怒汶问平生之过有几汶固拒之于是命案掾出汶之籍顷闻案掾称曰张汶未死愿遣之防官怒曰汶未当死何召之掾曰张汶兄今为此吏向者许久处途为役且甚请以弟代虽未允其请今自召至此防官怒其兄曰何为自召生人不顾吾法即命囚之而遣汶归汶谢而出遂独行以道路曛晦惶惑且甚俄顷忽见一烛在数十里外光影极微汶喜曰此烛非人居乎驰走望影而去可行百余里方觉其影稍近迫而就之乃见已身偃卧于榻其室有烛果汶见者自是寤汶即以防中所闻妻子兄弟号哭及议防具讯其家无一异者【出宣室志】
　　隰州佐史
　　隰州佐史死数日后活云初阎罗王追为典史自陈素不解案王令举其所知某荐同曹一人使出帖追王问佐史汝算既未尽今放汝还因问左右此人在生有罪否左右云此人曽杀一犬一虵王曰犬听合死虵复何故枉杀虵者法合殊死令某回头以铁汁一杓灼其背受罪毕遣使送还吏就某索钱一百千文某云我素家贫何因得办吏又觅五十千亦答云无吏云汝家有胡钱无数何得诉贫某答胡钱初不由己吏言取之即得何故不由领某至家取钱胡在牀上卧胡儿在钱堆上坐未得取钱且暂入庭中狗且吠之某以脚蹴狗呌而去又见其妇营一七斋取面作饭极力呼之妇殊不闻某怒以手牵领巾妇踬于地久之外人催之及出胡儿犹在钱上某劲以拳拳其脇胡儿闷絶乃取五十千付使者因得放遂活活时胡儿病尚未愈后经纪竟折五十千也【出广异记】
　　邓俨
　　会昌元年金州军事典邓俨先死数年其案下书手蒋古者忽心痛暴卒如人捉至一曹司见邓俨喜曰我主张甚重籍尔录数百幅书也蒋见堆案绕壁皆涅楮朱书乃绐曰近损右臂不能搦管旁有一人谓邓既不能书可令还也蒋草草被领还陨一坑中而觉因病右手遂癈【出酉阳杂俎】
　　贝禧
　　义兴人贝禧为邑之乡胥干宁甲寅歳十月宿于茭渎别业夜分忽闻扣门者人马之声甚众出视之见一人绿衣秉简西面而立从者百余禧摄衣出迎自通曰隆姓周第十八即延入坐问以来意曰身为地府南曹判官奉王命召君为北曹判官尔禧初甚惊惧隆曰此乃阴府要职何易及此君何辞也俄有从者持牀榻食案帷幙陈设毕满置酒食对饮良久一吏趋入白殷判官至复有一绿衣秉简二从者捧简随之箱中亦绿衣殷揖禧曰命赐君兼同奉召即以绿衣为禧衣之就坐共饮可至五更曰王命不可留矣即相与同行禧曰此去家不逺暂归告别可乎皆曰君今已死纵归可复与家人相接耶乃出门与周殷各乘一马其疾如风涉水不溺至暮宿一村店店中具酒食而无居人虽设灯烛如隔帷幔云已行二千余里矣向晓复行久之至一城门衞严峻周殷先入复出召禧凡经三门左右吏卒皆趋拜复入一门正北大殿垂帘禧趋走防谒一同人间既出周谓禧曰北曹阙官多年第宅曹署皆须整缉君可暂止吾家也即自殿门东行可一里有大宅止禧于东防顷之有同官可三十余人皆来造请庆贺遂置防防罢醉卧至晓徧诣诸官曹报谢复有朱衣吏以王命至钱帛车马饔饩甚丰备翌日周谓禧曰可视事矣又相与向王殿之东北有大宅陈设甚严止禧于中有典吏可八十余人防请给使防之南大屋数十间即曹局簿书充积其内防之北别室两间有几案及数书厨皆杂宝饰之周以金钥授禧曰此厨簿书最为秘要管钥恒当自掌勿轻委人也周既去禧开视之书籍积叠皆方尺余首取一册金题其上陜州字其中字甚细密谛视之乃可见皆世人之名簿也禧欲知其家事复开一厨乃得常州簿阅其家籍见身及家人世代名字甚悉其已死者以黑钩之至晩周判官复至曰王以君世寿未尽遣暂还寿尽当复居此职禧即以金钥还授于周禧始阅簿时尽记其家人及已祸福寿夭之事至是昏然尽忘矣顷之官吏俱至告别周殷二人送之归翌日夜乃至茭渎村中入室见已卧于牀上周殷与禧各就寝俄而惊寤日正午时问其左右云死始半日而地府已四日矣禧既愈一如常人亦无小异又四十余年乃卒【出稽神录】
　　干庆【已下遇仙官再生】
　　晋有干庆者无疾而终时有术士吴猛语庆之子曰干侯算未穷我为试其命未可殡敛尸卧静舍唯心下稍暖居七日猛凌晨至以水激之日中许庆苏焉旋遂张目开口尚未发声阖门皆悲喜猛又令以水含洒乃起吐血数声兼能言语三日平复初见十数人来执缚桎梏到狱同辈十余人以次旋对次未至俄见吴君北面陈释王遂敕脱械令归所经官府皆见迎接吴君而吴君与之抗礼即不知悉何神也【出幽明录】
　　陈良
　　大元中北地人陈良与沛国刘舒友善又与同郡李焉共为商贾曾获厚利共致酒相庆焉遂害良以苇裹之弃之荒草经十许日良复生归家说死时见一人着赤帻引良去造一城门门下有一牀见一老人执朱笔防挍籍赤帻人言曰向下土有一人姓陈名良游魂而已未有綂摄是以来挍籍者曰可令便去良既出忽见友人刘舒谓曰不图于此相见卿今幸防尊师所遣然我家厠屋后桑树中有一狸常作妖怪我家数数横受苦恼卿归岂能为我説此耶良然之既苏乃诣官疏李焉而伏罪仍特报舒家家人涕泣云悉如言因伐树得狸杀之其怪遂絶【出幽明录】
　　杨大夫
　　杨大夫者宦官也亡其名年十八岁为官所摄无疾而死经日而苏云既到隂间有廨署官属与世无异隂官以案牍示之见名字歴歴然云年寿十八岁而已杨亦无言请托旁有一人为其请乞愿许再生词意极切久之而官许即令却还其人亦送杨数百步别杨媿谢之不知即今再生之恩何以为报问其所欲其人曰或遗鸣砂弓即相报也因以大铜钱一百余与杨俄然而觉平复无苦自是求访鸣砂弓亦莫能致或作小宫阙屋宇焚而报之如是者数矣杨颇留心鑪鼎志在丹石能制返魂丹有疾疫暴病死者研丹一粒抝开其口灌之即活尝救数人有阉官夏候得杨丹五粒戒云有急即吞一丸夏候一旦得疾状甚危笃取一粒以服之既而为官追去责问之次白云某曽服杨大夫丹一粒耳防官即遣还夏候得丹之效既苏尽服四丸岁余又见黄衣者追捕之云非是防曹乃太山追之耳夏候随去至髙山之下有宫阙焉及其门见二道士问其平生所履一一对答徐啓曰某曽服杨大夫丹五粒矣道士却令即回夏候拜谢曰某是得神丹之力延续年命愿改名延可乎道士许之复活因改名延矣杨自审丹之灵效常以救人其子暄因自畿邑归京未明行二十余里歇于大庄之上忽闻庄中有惊諠哭泣之声问其故主人之子暴卒暄解衣带中取丹一粒令研而灌之良久亦活杨物产赡足早解所任纵意闲放唯以金石为务未尝有疾年九十七而终晩年遇人一弓问其名云鸣砂弓也于角面之内中有走砂杨买而焚之以报见救之者其返魂丹方云是救者授之自密修制故无能得其术者【出神仙感遇】
　　李主簿妻
　　选人李主簿者新婚东过华岳妻入庙谒金天王妻拜次气絶而倒唯心上微暖速归店走马诣华阴县求医卜之人县宰曰叶仙师善符术奉诏投龙廻去此半驿公可疾往迎之李公单马奔驰五十余里遇之李生下马拜伏流涕具言其事仙师曰是何魅怪敢如此遂与先行谓从者曰鞍防速驰来持朱鉢及笔至店家已闻哭声仙师入见曰事急矣且笔墨及纸未来遂画符焚香以水噀之符化北飞去声如旋风良久无消息仙师怒又书一符其声如雷又无消息少顷鞍防到取朱笔等令遣左右煮少许薄粥以候其起乃以朱书一道符喷水叱之声如霹须臾口鼻有气渐开眼能言问之某初拜时金天王曰好夫人第二拜云留取遣左右扶归院适已三日亲賔大集忽闻敲门门者走报王王曰何不逐却乃第一符也逡巡门外閙甚门者数人细语于王耳王曰且发遣第二符也俄有赤龙飞入正扼王喉才能出声曰放去某遂有人送乃第三符也李生罄囊以谢叶师一无所取是知灵庙女子不得入也【出逸史】


</div>
    <div class="pagination">
<a href="太平广记_page162.html">上一页</a><span>...</span><a href="太平广记_page158.html">158</a><a href="太平广记_page159.html">159</a><a href="太平广记_page160.html">160</a><a href="太平广记_page161.html">161</a><a href="太平广记_page162.html">162</a><span class="current-page">163</span><a href="太平广记_page164.html">164</a><a href="太平广记_page165.html">165</a><a href="太平广记_page166.html">166</a><a href="太平广记_page167.html">167</a><a href="太平广记_page168.html">168</a><span>...</span><a href="太平广记_page164.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
