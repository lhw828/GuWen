<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 510 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 510 页/共 1019 页</h1>
    <div class="content">　　内骇【齐书王敬则传溪谷易盈防枭难改猜心丨丨丑辞外布】
　　内虞【唐书陆贽传举吐蕃众未当中国十数大郡而丨丨外备与中国不殊所以能宼边者无几】内艰【五代史李琪传其兄珽唐末举进士及第为监察御史丁丨丨贫无以葬乞食而后葬珽饥卧庐中闻者哀怜之】
　　内疚【嵇康幽愤诗惩难思复心焉丨丨】
　　内畏【宋书后废帝纪见外惮下　又序传见外迫下五代史豆卢革传时荘宗丨丨刘皇后外惑宦官伶人郭崇韬虽尽忠于国而亦无学术革説俯仰黙黙无所为唯诺崇韬而已　梅尧臣欧阳郡太君挽歌外词阳磊磊丨丨实兢兢】
　　内戒【隋众经目録菩萨丨丨经后秦始年罗什于长安译】
　　内讥【汉书王嘉传宠臣淳于长张放史胥育数贬退家资不满千万放斥逐就国长榜死于狱不以私爱害公义故虽多丨丨朝廷安平注师古曰虽有好丨之丨而不害政也】
　　内忌【后汉书袁绍传绍外寛雅有局度忧喜不形于色而性矜愎自髙短于从善故至于败及军还或谓田丰曰君必见重丰曰公貌寛而丨丨不亮吾忠而吾数以至言迕之若胜而喜必能赦我战败而怨丨丨将发若军出有利当蒙全耳今既败矣吾不望生绍还曰吾不用田丰言果为所笑遂杀之　晋书宣帝纪见外寛下　魏书公孙表传表为人外和丨丨时人以此薄之　唐书萧铣传铣性外寛丨丨疾胜己者于是大臣旧将皆疑间多叛去铣不能禁由此愈弱　又郑絪传李吉甫密谮絪漏言于从史帝怒坐浴堂殿召学士李绛语其故且曰若何而处绛曰诚如是罪当族然谁以闻陛下者曰吉甫为我言绛曰絪任宰相识名节不当如犬彘枭獍与奸臣外通恐吉甫势轧丨丨造为丑辞以怒陛下帝良久曰几误我】
　　内叛【畔同春秋正义序丨丨外侵　史记髙祖纪大臣丨丨诸侯外反　后汉书陈传见左部下　易林丨丨生贼则生祸难】
　　内整【魏书郦范传见外潜下】
　　内闭【夏侯湛大暑赋大吕统律祝融纪节蒸泽外熙太隂丨丨】
　　内乱【礼记杂记丨丨不与焉疏丨丨不与焉者谓国内有同僚为乱则身自畏辟不干与焉以其力弱不能讨也虽不与而已若力能讨则当讨之　史记六国年表秦惠文王七年义渠丨丨庶长操将兵定之　又天官书木星与土合为丨丨　又伍子胥传楚昭王见吴有丨丨乃复入郢封夫概于堂谿　宋书天文志光熙元年九月己亥填星守房心又犯岁星占曰填与岁合为丨丨是时司马越秉权终以无礼破灭丨丨之应也】
　　内擅【宋史魏了翁传了翁念国家权臣相继丨丨国柄外变风俗纲常沦斁法度堕弛贪浊在位举事弊蠧不可涤濯遂应诏上章论十弊乞复旧典以彰新化】
　　内向【北史齐髙祖纪时魏眀帝衔郑俨徐纥逼灵太后未敢制私使荣举兵丨丨荣以神武为前锋至上党眀帝又私诏停之及帝崩荣遂入洛　隋书薛道衡传皇威逺慑帝徳遐畅稽颡归诚称臣丨丨　云笈七签偃卧屈膝令两膝头丨丨相对手翻两足生腰以鼻内气　又作向五代史范延光传隰州刺史刘遂凝驰驿入见献防言绥银二州之人皆有丨丨之意请除二刺史以招降之　又作乡易林商之子孙资无所食贪贝逐狐留连都市还辕丨丨嘉喜何咎　司马相如谕巴蜀檄系絫号泣丨丨而怨注师古曰乡读曰向】内悖【唐书韩愈传孽臣奸蠧居某处揺毒自防外顺丨丨父死子代以祖以孙如古诸侯自擅其地不朝不贡六七十年】
　　内侮【诗四方以无侮疏崇是大敌伐即克之故无复敢侮慢周者竟文王之世不复伐国是丨无丨故也国语富辰曰兄弟阋于墙外御其侮则阋乃丨丨而虽阋不败亲也　宋书五行志晋孝武帝太元十三年】
　　【十二月己未大风晦暝其后诸侯违命干戈丨丨权夺于元显祸成于桓元　魏书桓元传徳宗下书曰竖子桓元故大司马不腆之息少懐狡恶长而不悛遂与王恭协同奸谋阻兵丨丨三方云集志在问鼎闚拟神器赖祖宗威灵宰傅神略忠义奋发罪人斯殒】
　　内争【易同人上九同人于郊注郊者外之极也处同人之时最在于外不获同志而逺于丨丨故虽无悔吝亦未得其志　晋语见内睦下　后汉书齐武王縯传今赤眉复有所立如此必将丨丨今王莽未灭而宗室相攻是疑天下而自损权非所以破莽也】
　　内讨【公羊楚人杀陈夏征舒传此楚子也其称人何贬曷为贬不与外讨也不与外讨者因其讨乎外而不与也虽丨丨亦不与也疏讨者除也眀乎国中人人得讨之所以广忠孝之路以此言之则弑君之贼则国内人人皆得杀之而言虽丨丨亦不与者正以与荘王非国内是以不与其外讨又言虽外讨亦不与者正以荘王身为君而见在宁得更有弑君之贼而讨之乎】
　　内拒【唐书永安王孝基传刘武周宼太原夏人吕崇茂以县应贼诏孝基为行军总管攻之工部尚书独孤懐恩内史侍郎唐俭陜州总管于筠焉筠请急攻城絶外援且当有变时懐恩挟异计绐説孝基曰夏城坚攻之引日宋金刚在近丨丨外彊一败涂地不如顿兵待秦王破贼则夏自孤此谓不战而屈人也】内败【公羊郑人来输平传输平者何输平犹堕成也何言乎堕成败其成也曰吾成败矣吾与郑人未有成也吾与郑人则曷为末有成壤之战隐公获焉然则何以不言战讳获也注君获不言师败绩故以输平讳也与鞌战辟丨丨文异　谷梁及郑师伐宋丁未战于宋传于伐宋而与郑战丨丨也战轻于败战可道而败不可道　汉书五行志见外灭下】
　　内战【管子春失其地夏失其苖秋起繇而无止此之谓谷地数亡民食什五之谷君已籍九矣有衡求币焉此盗之所以起刑罚之所以众也谓之丨丨注繇徭役也籍籍殳也有当作又衡与横同丨丨干戈自内作非敌国外患也　武帝内传贼则使心鬬而口干是故丨丨而外絶　白居易和梦游春诗外熏性易染丨丨心难衂】
　　内伐【宋书五行志晋安帝义熙初童謡曰官家飬芦化成荻芦生不止自成积其时官飬卢龙宠以金紫奉以名州养之已极而不能懐我好音举兵丨丨遂成仇敌也】
　　内御【何逊行经孙氏陵诗交战无丨丨重门岂外扉】
　　内侵【汉书匃奴传当周宣王时猃狁丨丨至于泾阳命将征之尽境而还其视戎狄之侵譬蟁虫之螫敺之而已故天下称眀是为中策　吴志钟离牧传牧为平魏将军领武陵太守徃之郡魏遣郭纯诱致诸夷邑君郡中震惧牧问朝吏曰边郡见侵何以御之皆曰诸夷阻兵不可以军惊扰牧曰不然外境丨丨诳诱人民当及其根柢未深而扑取之此救火贵速之势也　宋史食货志嘉祐初西人侵耕屈野河地知并州厐籍谓非絶其互市则丨丨不已且闻出兀臧讹厐之谋若互市不通其国必归罪讹厐年岁间然后可与计议从之説苑晋丨丨于臣下外困于兵乱弱之渐也】
　　内乖【隋书突厥传且彼渠帅其数凡五昆季争长父叔相猜外示弥缝丨丨心腹世行虐家法残忍东夷诸国尽挟私讐西戎羣长皆有宿怨】
　　内判【唐书契苾何力传诏兵部侍郎崔敦礼持节许延陁尚主因求何力乃得还授右骁衞大将军公主行有日何力陈不可帝曰天子无戏言既许之叵奈何何力曰礼有亲迎宜诏毗伽身到京师或诣灵武彼畏我必不来则姻不成而忧愤不知所出下必携贰不及一年交相疑沮毗伽素狠戾必死死则二子争国丨丨外携不战而禽矣帝然之】
　　内韄【荘子夫外韄者不可繁而捉将内揵丨丨者不可修而捉将外揵】
　　内揵【荘子见上】
　　内溃【后汉书隗嚣传大臣反据亡形已成大司马董忠国师刘歆衞将军王渉皆结谋丨丨　宋书礼志昔嵗破吴虏于江汉今兹屠蜀贼于陇右其震荡丨丨在不复淹就当探其窟穴无累于封禅之事也　皇甫谧三都赋序曩者汉室丨丨四海圮裂　曽巩序越州鉴湖图然恐工程之日浮议外揺役夫丨丨则虽有智者犹不能必其成】
　　内攻【宋书刘勔传琰婴城固守自始春至于末冬薛道摽厐孟虬并向寿阳勔丨丨外御战无不防　唐书突厥传序方其彊也竭人力以征之其服也养之如初病则受养彊则丨丨中国为羌胡服役且千载可不悲哉　吕览齐攻廪丘赵使孔青将死士而救之与齐人战大败之齐将死得车二千得尸三万以为二京甯越谓孔青曰惜矣不如归尸以丨丨之越闻之古善战者莎随贲服却舍延尸车甲尽于战府库尽于葬此之谓丨丨之】
　　内胁【牛希济刑论节其饮食严其徽纆外残其躯丨丨其心壮士勇夫且必流涕孤弱之人敢不从命】内狙【宋史刘拯等传论绍述説行权臣颛假以攻元祐正士网既尽矣复假以攻异已鹰犬外搏鬼丨丨宜小人得志而空朝廷也】
　　内阋【诗兄弟阋于墙外御其务传阋狠也笺御禁务侮也兄弟虽丨丨而外御侮也】
　　内携【唐书刘仁轨传扶余丰猜贰表合丨丨势不支久宜坚守伺变以图之不可轻动】
　　内清【宋书文帝纪论见南面下】
　　内平【左传见外成下　公羊曹伯归自京师传执而归者名曹伯何以不名而不言复归于曹何易也其易奈何公子喜时在内也公子喜时在内则何以易公子喜时者仁人也丨丨其国而待之外治诸京师而免之　又张衡天象赋酒旗缉醼以承欢丨丨防愆而执礼　张渊观象赋丨丨秉礼以伺邪天牢禁愆而察失注丨丨四星在中宫南有邪媚之事以礼正之】
　　内安【宋史刘子羽传见前愆下】
　　内亲【诗小序伐木燕朋友故旧也疏正义曰言所燕之由自天子至于庶人未有不须友以成者王者既能丨丨其亲以使和睦又能外有其贤而不弃不遗忘故旧之恩旧而燕乐之以此化民于上民则效之于下民则皆归于淳厚不浇薄矣　汉书张安世传天子甚尊惮大将军然丨丨安世密于光焉　吕览越王苦防稽之耻欲深得民心以致必死于吴身不安枕席口不厚甘味目不视靡曼耳不聼钟鼔三年苦身劳力焦唇干肺丨丨羣臣下养百姓以求其心】
　　内结【唐书隐太子建成传帝晚多内宠张媫妤尹徳妃最幸亲戚分事宫府建成与元吉通谋丨丨妃御以自固　宋史谢绛传见外走下　常衮扶风王马公神道碑铭惠化旁流人心丨丨】
　　内睦【诗行苇小序见上至下　晋语鄢陵之役大夫欲争郑范文子不欲曰吾闻人臣者能丨丨而后图外不睦内而图外必有内争盍姑谋睦乎】
　　内穆【宋书礼志见南脑下】
　　内和【礼记乐记乐极和礼极顺丨丨而外顺则民瞻其颜色而弗与争也望其容貌而民不生易慢焉又昏义见内治下　北史魏圣武帝纪论见南被下】
　　内节【荀子见下调下】
　　内厚【宋史律厯志见外围下　屈原九章丨丨质正兮大人所盛注史记作内直质重兮】
　　内昌【云笈七签朱眀南丹庆合上阳天光交防六愿丨丨】
　　内畅【管子和于形容见于颜色注心和者容晬也丨丨者体泽也】
　　内密【隋书郭荣传见外疎下　云笈七签八素经曰仙者心学心诚则成仙道者内求丨丨则道来　胡宿除曽公亮枢密使制贰公之司久陪于论道丨丨之任宜正于筦枢】
　　内圆【宋史律厯志见中通下】
　　内健【易防彖传内阳而外隂丨丨而外顺内君子而外小人君子道长小人道消也　京房易传大畜阳长隂消积气凝盛外止丨丨二隂犹盛成于畜义　夏侯嘉正洞庭赋外婉而固丨丨而障降以姤始升以复张】
　　内刚【易坎彖传行有尚注内亨外闇丨丨外顺以此行险行有尚也　宋史范仲淹传仲淹丨丨外和性至孝以母在时方贫其后虽贵非賔客不重肉妻子衣食仅能自充　又胡宿传宿为人清谨忠实丨丨外和羣居不哗笑与人言必思而后对故临事重慎不辄发发亦不可回止】
　　内劲【宋史苏元老传见外子下】
　　内贞【隋书律厯志仲吕一部二十七律一曰丨丨　嵇康东方朔至清诗外以贪汚丨丨秽身滑稽隐名】内阳【易防彖传见内健下　又坎彖辞习坎有孚维心亨疏有孚者丨丨不外发而在乎内心亨者也若外阳内隂则内心柔弱故不得亨通今以阳在于内阳能开通故维其在心之亨也】
　　内亨【易坎彖传行有尚疏正义曰丨丨外闇者内阳故丨丨外隂故外闇】
　　内隂【易否彖传见外阳下　云笈七签所以隂气为母者是丨丨之根本非外隂邪之气也】内寒【史记仓公传济北王侍者韩女病要背痛寒热众医皆以为寒热也臣意诊胍曰丨丨月事不下也即窜以药旋下病已病得之欲男子而不可得也】
　　内热【左传天有六气隂阳风雨晦眀也过则为甾隂淫寒疾阳淫热疾风淫末疾雨淫腹疾晦淫惑疾眀淫心疾女阳物而晦时淫则生丨丨惑蛊之疾今君不节不时能无及此乎　后汉书刘陶传窃见天下前遇张角之乱后遭边章之宼每闻羽书告急之声心灼丨丨四体惊竦　庄子蒹葭始萌以扶吾形寻擢吾性并溃漏发不择所出漂疽疥痈丨丨溲膏是也　又朝受命而夕饮氷我其丨丨欤　吕览张毅好恭门闾惟薄聚居众无不趋舆姻媾小童无不敬以定其身不终其寿丨丨而死　杜甫寄李十四员外布诗逺行无自苦丨丨比何如　李贺长歌续短歌长歌破衣襟短歌断白发秦王不可见旦夕成丨丨　白居易清夜琴兴诗念此忽丨丨坐防成白头】
　　内重【后汉书祭彤传彤性沉毅丨丨自恨见诈无功出狱数日呕血死　宋史髙宗纪见外轻下】内湛【宋书武帝纪嶷然丨丨视险若夷　陈书衡阳王昌传眀哲在躬珪璋早秀孝敬丨丨聪睿外宣梁简文帝慈觉寺碑贵妃才实母师行为女楷聪眀丨丨慈慧天发】
　　内光【唐仪坤庙乐章外睦九族丨丨一庭】
　　内刻【史记商君传注丨丨刀锯之刑外深鈇钺之诛　又宋史律厯志见上倍下】
　　内深【史记杜周传其治与宣相放然重迟外寛丨丨刺骨　汉书公孙传其性意忌外寛丨丨】内涵【张环新潭赋见中映下】
　　内拙【荘子以瓦注者巧以钩注者惮以黄金注者殙其巧一也而有所矜则外重也凡外重者丨丨】内廉【史记韩安国传赞壶遂官至詹事天子方倚以为汉相防遂卒不然壶遂之丨丨行修斯鞠躬君子也】
　　内熯【齐书五行志见下灾下】
　　内王【王俭侍太子九日宴元圃诗微言外融几神丨丨】
　　内阗【后汉书班固传命荆州使起鸟诏梁野而驱兽毛羣丨丨飞羽上覆接翼侧足集禁林而屯聚】内足【陈书文帝纪诏朕自诸生颇为丨丨而家敦朴素室靡浮华观览时俗常所扼腕】
　　内盈【宋书礼志陛下以万乗之尊履布衣之礼服麤席藳水饮疏食慇忧丨丨毁悴外表而躬勤万机坐而待旦降心接下仄不遑食】
　　内眀【隋书李徳林传见外顺下　黄庭内景经回紫抱黄入丹田幽室丨丨照阳门】
　　内着【蜀志吕凯传凯恩威丨丨为郡中所信故能全其节　晋书王沈传诏曰入歴常伯纳言之位出干监牧方岳之任丨丨谋猷外宣威略】
　　内敏【诗不显亦临笺文王之在辟雍也有贤才之质而不眀者亦得观于礼疏人性不同固容多过或丨丨而外讷或貌懦而志强故有贤才之质而不眀者亦得观于礼　汉书黄霸传察补河东均输长复察廉为河南太守丞霸为人眀察丨丨又习文法然温良有让足知善御众为丞处议当于法合人心太守甚任之吏民爱敬焉　南史王琳传琳虽无学业而强记丨丨府军佐史千数皆识其姓名　梁武帝立皇太子诏晋安王刚威惠外宣徳行丨丨】
　　内慧【宋史度宗纪齐国夫人黄氏亦梦神人采衣拥一龙纳懐中已而有娠及生室有赤光资识丨丨七岁始言言必合度】
　　内喜【易蹇九三往蹇来反象曰往蹇来反丨丨之也疏正义曰丨丨之者内卦三爻惟九三一阳居二隂之上是内之所恃故云丨丨之也　北史齐髙祖纪尝南履众星而行觉而丨丨】
　　内荣【魏书田益宗传授征南将军金紫光禄大夫改封曲阳县开国伯益宗生长边地不愿丨丨仰餐王化拥率部曲三千余家弃彼边荣归投乐土方欲仰凭国威冀雪寃耻岂容背宠向讐就险危命　梁武帝拜何逺给事黄门侍郎诏宜升丨丨以显外迹】
　　内庆【髙允征士颂季才之性柔而执竞届彼南秦申威致命诱之以权矫之以正帝道用光边士丨丨】内灵【宋书乐志丨丨八辅外光四瀛蒿宫仰盖日馆希旌】
　　内曜【萧子范七诱见外通下　王粲车渠椀赋光清朗以丨丨泽温润而外津】
　　内充【齐书武帝纪见外牣下　司空图诗品大用外腓真体丨丨返虚入浑积健为雄】
　　内孚【宋史乐志王化之始治繇丨丨时庸作命玉简金书】
　　内洽【梁书武帝纪见上哲下　淮南子执其大指以丨丨五藏瀐濇肌肤被服法则而与之终身】内铸【史记淮南厉王传见东煮下】
　　内销【宋史李纲传夫外御强敌丨丨盗贼修军政变士风裕邦财寛民力改弊法省冗官诚号令以感人心信赏罚以作士气择帅臣以任方面选监司郡守以奉行新政俟吾所以自治者政事已修然后可以问罪金人迎还二圣此所谓规模也】
　　内益【唐太宗临层台赋鉴髙深之外固荡心神而丨丨】
　　内愈【云笈七签夫修无为入真道者先须保道气于体中息元气于藏内然后辅之以药物助之以百行则能丨丨万病外安万神内气归元外邪自息却灾害于外神道徳于内内外相济保守身命岂不善乎】内空【史记吴太伯世家方今吴外困于楚而丨丨无骨鲠之臣是无奈我何　又伍子胥传吴王僚因楚丧使二公子将兵往袭楚楚发兵絶吴兵之后不得归吴国丨丨而公子光乃令专诸袭刺吴王僚而自立是为吴王阖庐　又仲尼弟子传伐吴不胜民人外死大臣丨丨是君上无彊臣之敌下无民人之过孤主制齐者唯君也　守防国界主陁罗尼经复次善男子如来知眼界色界眼识界当云何知有三因故谓知丨丨外空内外空故如是徧知乃至知意界法界意识界丨丨外空内外空故】
　　内赡【宋史食货志又有解池盐钞晋矾市舶遗利丨丨京师外实边鄙间遇水旱随以振济盖量入为出沛然有余】
　　内荡【袁桷桐柏观赋见中戒下】
　　内浸【后汉书班固传厥道至乎经纬乾坤出入三光外运混元丨丨豪芒性类循理品物咸亨其已久矣】内泻【晋书杜预传见南土下】
　　内流【水经注观鸡水东有观鸡寺寺内起大堂甚髙广可容千僧下悉纳石为之上加涂塈基内疎通枝经脉散基侧室外四出爨火炎势丨丨一堂尽温】
　　内壤【谷梁传见外壤下】
　　内息【史记商君传令民父子兄弟同室丨丨者为禁而集小都乡邑聚为县置令丞】
　　内危【唐书狄仁杰传王者宁外容有丨丨陛下姑敕边兵谨守备以逸待劳则战士力倍以主御客则我得其便】
　　内兴【唐书蘓颋传臣谓岐陇凋弊积年若千乗万骑供亿不涯诚恐徭役丨丨寇掠外虞斯人不堪也宋史苏辙传汉武帝外事四征丨丨宫室财用匮竭于是修盐鐡酤均输之政民不堪命几至大乱】内举【左传祁大夫外举不避仇丨丨不失亲其独遗我乎　史记晋世家悼公问羣臣可用者祁傒举解狐解狐傒之仇复问举其子祁午君子曰祁傒可谓不党矣外举不隐仇丨丨不隐子　傅元大晋篇见外简下　张子容赠萧郎中诗国以推贤答家无丨丨疑杜牧贺崔大夫崔正字诗丨丨无惭古所难燕台遥想拂尘冠】
　　内协【傅元朝防赋雅歌丨丨颂声外扬】
　　内修【诗小序宣王能丨丨政事外攘夷狄复文武之竟土修车马备器械复防诸侯于东都因田猎而选车徒焉　史记申不害传丨丨政敎外应诸侯十五年终申子之身国治兵彊无侵韩者　后汉书陆康传时袁术屯兵夀春部曲饥饿遣使求委输兵甲康以其叛逆闭门不通丨丨战备将以御之术大怒遣其将孙防攻康围城数重　又任隗传隗义行丨丨不求名誉而以沈正见重于世　隋书潘徽传见外振下　五代史王朴传见外事下　梁献出师赋见外整下】
　　内怿【文心雕龙缀文者情动而辞发观文者披文以入情夫唯深识鉴奥必欢然丨丨】
　　内辑【宋书王歆之传见外清下　又大且渠蒙逊传无讳克绍遗业保据方隅外结邻国丨丨民庶系心阙庭践修贡职宜加朝命以褒笃勲】
　　内受【潘岳西征赋外离西楚之祸丨丨牧竖之焚】
　　内掌【易涣六四涣其羣疏见外宣下　唐书上官昭容传自通天以来丨丨诏命掞丽可观】内归【白居易夏日诗外养物不费丨丨心不烦】
　　内连【眀一统志镇江府形胜丨丨天堑外蔽日畿】
　　内叩【欧阳詹上郑相公书丨丨潜鸣外聼无声】
　　内领【汉书母将隆传见中郎下】
　　内叙【晋书王浚传俊之承制也参佐皆丨丨】
　　内表【南史后妃纪论情有覃被爱罔偏流专贞丨丨妖蛊外息】
　　内构【云笈七籖幽元丨丨合竒万津】
　　内筑【齐书桓崇祖传若舍外城贼必据之外修楼橹丨丨长围四周无碍表里受敌此坐自为擒守郭筑堰是吾不败之策也】
　　内画【元史天文志仰仪之制以铜为之形若釡置于甎台丨丨周天度唇列十二辰位盖俯视验天者也】内守【黄庭内景经魂魄丨丨不争竞神生腹中衔玉当】
　　内塞【汉书元后传司校尉解光奏曲阳侯根蔽上壅下丨丨王路外交藩臣】
　　内蕴【北史齐帝纪论孝昭地道身危逆取顺守外敷文教丨丨雄图将以牢笼区域奄有函夏享龄不永绩用无成　隋书卢思道传见外呈下　权徳舆祭屯田柳郎中文和易丨丨发于文章　白居易射中正鹄赋诚心丨丨壮容外奋】
　　内蓄【宋史宁宗纪赞见中更下】
</div>
    <div class="pagination">
<a href="御定骈字类编_page509.html">上一页</a><span>...</span><a href="御定骈字类编_page505.html">505</a><a href="御定骈字类编_page506.html">506</a><a href="御定骈字类编_page507.html">507</a><a href="御定骈字类编_page508.html">508</a><a href="御定骈字类编_page509.html">509</a><span class="current-page">510</span><a href="御定骈字类编_page511.html">511</a><a href="御定骈字类编_page512.html">512</a><a href="御定骈字类编_page513.html">513</a><a href="御定骈字类编_page514.html">514</a><a href="御定骈字类编_page515.html">515</a><span>...</span><a href="御定骈字类编_page511.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
