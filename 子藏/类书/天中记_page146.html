<!DOCTYPE html>
<html>
<head>
    <meta charset="UTF-8">
    <title>天中记 - 第 146 页/共 201 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>天中记 - 第 146 页/共 201 页</h1>
    <div class="content">　　渉氷帻湜晋明帝年少不伦常微行诏唤入以衣帻迎之渉氷过衣帻悉元帝已不重明帝忽复有此以为无不废理既入帻不正元帝自为正之明帝大喜【语林】缃帻改素哀帝隆和元年太学士曹攸之等议立秋应读令不应着缃帻改为素【晋书要事】
　　缃帻谒者着缃帻大冠【汉官】
　　赤帻凡救曰蚀者皆着赤帻以阳也侍臣皆赤帻带剑【挚虞夫疑】
　　翡翠帻交阯苍梧俗以翡翠为帻【广志】
　　介帻中书监令着介帻
　　衣
　　衣始世本曰胡曹作衣宋注曰黄帝臣也
　　隠形衣者隠也裳者鄣也所以隠形自鄣蔽也【白虎通】庇寒暑衣者依也人所依以庇寒暑也【释名】
　　衣襟衣梳谓之视黼领谓之襮縁谓之纯谓之褮衣眦谓之襟衱谓之裾衿谓之袸佩衿谓之褑执衽谓之祮扱衽谓之襭衣蔽前谓之防妇人之祎谓之缡缡緌也裳削幅谓之纀【尔雅】
　　治丝麻孔子曰昔先王未有火化食草木之实鸟兽之肉饮其血茹其毛未有丝麻衣其羽皮后果有作治其丝麻以为布帛【礼器】
　　昭物臧哀伯曰衮冕黻珽带裳幅舄衡紞纮綖昭其度也藻率鞞鞛□厉游缨昭其数也火龙黼黻昭其文也五色比象昭其物也【相二】
　　蓝缕栾武子曰训之以若敖蚡冐筚路蓝缕以启山林【宣下】
　　不得曵地文帝衣弋绨所幸慎夫人令衣不得曵地【史记】三服齐国有三服之官奉献冠帻纵为首服纨素为冬服轻绡为夏服【汉书】
　　锦衣武帝末郡国贼盗羣起暴胜之为置指使者衣锦衣持斧捕之【上】
　　褒衣朱慱为琅琊太守勅官属多作褒衣大祒不中节度自冬掾吏衣皆令去地三寸【上】
　　上禇下禇帝赐南粤玉佗上禇五十衣中禇三十衣下禇二十衣
　　常服见上江充初召见犬台宫自请愿以所常被服冠见上上许之充衣纱縠禅衣曲裙后垂交输冠禅纚缀摇冠飞翮之缨容貎甚壮帝望而异之谓左右曰燕赵固多竒士【上】
　　盛服至门隽不疑佩环玦褒衣带盛服至门下谒暴胜之【上】
　　衣服鲜明王吉字子阳好车马衣服自奉养极为鲜明而迁徙所载不过囊衣天下服其洁而怪其奢世传阳能作黄金也【上】
　　庖人着綉更始时授官爵皆羣小贾竪膳夫庖人多着綉而衣锦袴防防诸子骂詈道中时智者见之以为服之不中身之灾也【后汉】
　　衣韦祭遵为人亷节家无私财常衣韦袴寝布被夫人裳不加緑【上】
　　无兼副祭彤在辽东防三十年衣无兼副题宗美其清约赐之衣被什物无不悉备【上】
　　衣屦耿恭自疏勒还衣屦穿敝形容枯稿【上】
　　衣大练明徳为后身长七尺二寸方口美髪能卜易好读春秋常衣大练不加縁朔望诸姫主朝请望见后袍衣疎麄反以为绮縠就视乃笑后辞曰此缯特直染色故用之耳六宫莫不叹息【上】
　　青绛采衣袁忠乘船戴笠诣王朗见朗左右僮从皆着青绛采衣非其奢丽即辞疾发而退【谢承后汉书】
　　赐服郭贺拜荆州刺史有殊政题宗巡狩到南阳特见嗟叹赐以三公之服黻黼冕旒勅行部去防帏令百姓见其容服以彰有徳【上】
　　三世长者文帝诏曰三世长者知被服五世长者知饮食此言被服饮食难晓也【魏志】
　　白布皁衣明帝徴管宁为光禄勲辞不就诏问青州刺史程喜宁守节高乎审疾至顿耶喜上言宁相着皁防布袴而裙随时单复出入闺庭能自任杖不须扶持四时祭祀辄自力强改加衣服着絮巾故在辽东所有白布单衣亲荐馔馈跪拜成礼【上】
　　玉衣覆上文昭甄后以汉光和五年十二月丁酉生每寐家中髣髴见有人持玉衣覆其上者常共恠之【魏畧】衣败清吏王允为吏部郎中选郡守明帝疑其所用非次召入将加罪允妻阮出谓曰明主可以理夺难以请求允颔之而入帝怒诘之允对曰某郡太守虽限满文书先至年限在后月限在前帝取事视之乃释遣山望其衣败曰清吏也【吕氏春秋】
　　赐衣百领孙权每赐周瑜衣寒暑皆百领诸将皆不能及【吴书】
　　如厠易新石崇以奢豪矜物厠常有十余婢列侍置香粉有容如厠皆易新衣而出客多羞脱故而王敦脱故着新意气无怍婢相谓曰此必能作贼【晋书】
　　韦布衣高士郭文字文举河内轵人也洛阳防入吴居大辟山恒着鹿裘葛巾余杭令顾飏与葛洪造之飏使致韦布衣不纳使置室中乃烂于内竟不服用【上】今本作袴褶一具
　　百结董威辇不知何许人忽见洛阳止宿白社中于市得残许缯辄结以为衣号曰百结衣【王隠晋书】
　　不容换服沈庆之领队防东掖门刘湛被收之夕上开门召庆之庆之戎服履韎防袴入上见而惊曰卿何意乃尔急装庆之曰夜半唤队主不容换服【宋书】
　　着小皮衣明帝体肥憎风夏月常着小皮衣【上】
　　召着黄罗明帝疾召禇彦囘入帝坐帐中流涕曰吾近危笃故召卿欲使着黄罗耳指床头大凾曰文书皆凾得不复开彦囘亦悲不自胜黄罗乳母服也【上】増损制度范晔性精微有思致触类多善衣裳器服莫不増损制度世人皆法学之【上】
　　澣衣称疾江湛字微深为吏部尚书家甚贫不营财利饷馈盈门一无所受无兼衣余食尝为上用召遇澣衣称疾经日衣成然后起【上】
　　不衣自暖谢超宗为义兴太守升明二年公事免诣东府门自通其日风寒高帝谓曰座曰此客至使人不衣自暖【上】
　　白服侍宴宋元嘉制诸王入斋各得自服防见主人唯出太极西厢乃备朝衣车驾幸其弟乃白服乌纱防以侍宴焉至于衣服制度动皆陈启事无专制【齐书】裁减称体高帝即位后手诏赐张融衣曰见卿衣服粗故成乃素懐有本交尔蓝缕亦亏朝望今送一通故本意谓虽故乃胜新也是吾所着已令裁减称卿之体衣履一量【上】
　　脱朝服陶元景永明十年脱朝服挂神武门上表辞禄诏许之【上】
　　衣垢不前王思逺立身简防诸容诣己者觇知衣服垢秽方便不前仪形新楚乃与促虽然及去之后犹令二人交帚拂其坐处【上】
　　戒严须紫王琨性俭约景和中讨义阳王防六军戒严应须紫服左右欲云辨琨曰元嘉初征谢晦有紫服在匣不须臾制检取果得焉
　　朝服穿补刘溉性率俭不好声色庭室单牀傍无姫侍冠履十年一易朝服或至穿补【梁书】
　　衣裳熨燋何敬容为吏部尚书侍中领太子中庶子敬容身长八尺白哲美须眉性矜庄衣冠鲜丽武帝虽衣而左右衣必须防尝有侍臣衣带卷折帝怒曰卿衣带如绳欲何所防敬容希防故益鲜明常以胶清刷须衣裳不整伏牀熨之或暑月皆为燋【上】
　　冬月葛帔任昉有子东里西华南容北庾西华冬月着葛帔练裙【上】
　　遗裙衫迎任昉为义兴太守友人彭城刘溉弟洽从昉共为山泽游及被代登舟止有绢七疋米五石至都无衣镇军将军沈约遗衫迎之【上】
　　着百戯衣乐浪王万夀孙忠明帝时位太常少卿孝武帝泛舟天泉池命宗室诸王陪宴忠愚而无智性好衣服着红罗绣作领碧纳袴锦为縁帝谓曰朝廷衣冠应有常式何为着百戯衣忠曰臣少来所爱情存绮罗歌衣儛服是臣所愿帝曰人之无良乃至此乎【后魏书】防靡见讥胡叟于高允馆中见书侍郎李璨被服华靡叟贫老衣褐璨颇忽之叟谓曰老子今若相脱体上袴褶衣防君欲作何计也讥其唯假成服璨愓然失色【上】絶食防袖文宣因元韶幽于京畿地牢絶食防衣防而死【上】
　　窦走易衣尔朱敞字干罗彦伯之诛敞小随母养于宫中年二十敞自窦走大街见童儿羣戯觧所着绮罗金翠服易衣而遁追骑至不识敞便执绮衣儿比防门知非防日已暮由是免【北齐书】
　　丝袍拂踝徐陵为吏部尚书精简人物缙绅之士皆向慕焉陈暄以玉防簮挿髻红丝布褁头拂踝靴至膝不陈爵里直上陵坐陵不知识命吏持下暄徐歩而出举止自若竟无怍客作书谤陵陵甚病之【陈书】
　　衣防缕齐后主于内作贫儿村亲衣防缕之服而行乞其间以为笑乐多令人服乌衣以相执防后主果为周所败被虏妃后穷困至以卖烛为业【随书】
　　差等太宗诏冠冕制度已备令文寻常服饰未为差等于是三品以上服紫四品以上服绯六品七品以緑八品九品以青妇从夫之色仍通服【唐书】
　　鸣玉曵组李纲帝以舞工安叱奴为散骑常侍纲諌曰魏武使祢衡击鼓衡光解朝衣曰不敢以先王法服为伶人衣今先令舞胡鸣玉曵组位五品趋丹地殆非创业垂统贻子孙之道
　　衣妇人服李密简骁勇数十人衣妇人服戴羃内离藏刀裙下诈为家婢要者入桃林传舍须臾变服出据其城
　　制六服阎立徳迁尚衣奉御制衮冕六服舆伞扇咸有典法
　　羽裳吹箫张易之时无检轻薄者又謟言昌宗乃王子晋后身后使被羽裳吹萧乘寓鹤裴囘庭中如仙去状刺绣杨妃宠爱特甚宫中主贵妃刺绣者七百人杨益及诸戚里每嵗进衣服布之于庭光夺人目
　　紫袍主事杨国忠侍郎韦见素张倚与本曹郎趋走堂下抱按牍国忠顾女弟曰紫袍二主事何如皆大噱竒服宗贵妃杨氏竒服变化若神
　　衣带絶孙孝哲契丹部人禄山对侧门俟召衣带絶不知所为孝哲箴缕素具徐为纫绽禄山大悦
　　覆以己安禄山林甫稍厚之引至中书覆以己寳鸡赐安禄山品目有金鵉紫罗绯罗立马寳鸡袍【酉阳杂爼】
　　结今生縁开元中赐邉衣制自宫中有军校袍中得一诗云留意多添线含情更着绵令生已过了重结后生縁持诗白帅帅以闻明皇问之有一宫人自言万死即以嫁得诗者与汝结今生縁【本事诗】
　　朝服黄裙天寳初贵族及士民好为胡服胡防妇人则簮歩摇钗袗防窄小杨贵妃常以假防为首餙而好服黄裙近服妖也时人为之语曰义髻抛河里黄裙逐水流
　　百鸟毛裙安乐公主使尚方合百鸟毛织二裙正视为一色旁视为一色日中为一色影中为一色而百鸟之状皆见以其一献韦后【五行志】
　　碧罗笼裙安乐公主初出降益州献单丝碧罗笼裙缕金为花鸟细如丝髪大如黍米眼鼻觜甲皆备了视者方见之
　　着白者山人李泌肃宗即位欲授以官固辞愿以客从入议国事出陪舆辇众指曰着黄者圣人着白者山人帝闻因赐金紫
　　缝战士衣肃宗废后张氏驻灵武产子三日起缝战士衣太子敕止对曰今岂自养时耶
　　已三浣肃宗性节俭尝出衣防示近臣曰此衣已三浣矣
　　乞袴初徳宗居奉天储蓄空窘尝遣卒视贼以苦寒乞袴帝不能致剔亲王带金而鬻之【食货志】
　　蜀襭袍韦绶徳宗时为翰林学士帝尝幸其院韦妃从防绶方学士郑栶欲驰告之帝不许时大寒以妃蜀襭袍覆而去其待遇若此
　　文防非制贞元六年徳宗初赐节度观察使新制时服尚方织作呈阅所宜上曰顷来赐衣文防不非制也朕今思之节度使以雕衔绶带取武毅以靖封内观察使以鴈衔威仪委取其竹列有序牧人有威仪也褐衣到阙下阳城徳宗召拜諌议大夫遣长安尉杨宁赍束帛诣其家城衣到阙下辞让帝遣中人持绯衣衣之
　　亲纫绽衣和政公主代宗以主贫诏诸节度饷亿主一不取亲纫绽裳衣诸子不敢服纨絺
　　緑袍木简杨炎道州还也家人以緑木简弃之炎止曰吾岭上一逐吏超登上台可常哉且有非常之福必有非常之祸安可弃是及贬还所服
　　无文绮餙卢懐谨服无文绮之餙
　　解衣衣之陆贽帝亲倚至解衣衣之同类莫敢望垢衣败服武儒衡宰相郑余庆不事华防门下客多垢衣败服独儒衡上谒未尝有所易
　　常衣垢萧复传常衣垢
　　澣衣小节栁公权尝与六学士对便殿帝称汉文帝恭俭因举袂曰此三澣矣学士皆贺独公权无言帝问之对曰人主当进贤退不肖纳諌诤明赏罚服瀚濯之衣此小节尔
　　朝服擅着贾直言始刘悟子从諌贵甚见直言辄衣紫拥笏以兵自卫直言諌悟曰郎少年无使袭山东熊朝服可擅着耶
　　逾制得罪文帝朝淮南节度使李徳裕奏比以妇人长大袖朝廷制度尚未颁行微臣之分合副天心比闻闾阎之间神阔四尺今令阔一尺五寸裙曵四尺今曵五寸初延安公主以衣服逾制驸马窦澣得罪徳裕因而奏之
　　正服李徳裕臣在先朝尝献大明赋以讽二曰正服讽服御非法也
　　视衣制广狭汉阳公主文宗尤恶世流侈因主入问曰姑所服何年法也今之何代而然对曰妾自贞元时辞宫所服者皆当时赐未尝敢变元和后数用兵悉出禁藏纎丽赏战士由是散于人间内外矜似以成风若陛下示所好于下谁敢不变帝悦诏宫人视主衣制广狭徧谕诸主
　　衣紫韦澳一日召入屏左右问曰朕于敕使何如澳陈帝烕制前世无比帝摇首曰未也防安出澳仓卒答曰若谋之外廷则大和事可用追鍳不若就择可任者与计事帝曰朕固行之矣自黄至緑自緑至绯犹可衣紫即合为一矣
　　解衣以赠夏侯端夀春人王世充遣人以淮南郡公尚书少吏部印绶召端解衣服以赠端曰吾天子使宁汚贼官耶非持首去不可见即焚书及衣
　　以衣敝辞张仲武范阳人子直方时郑畋辅政颇言仲武防昌中功第一今直方百口不自存每内燕以衣敝恶辞不赴陛下録功念旧宜少优假
　　衣纸自蔽周智光先是淮西李忠臣入朝次潼关闻智光反率兵讨之防败忠臣因入华大掠自赤水至潼关畜产财物皆尽官吏至衣纸自蔽累日不食者
　　危防散衣开成初李绅为河南尹河南多恶少或危防散衣击大毬当官道车马不敢前绅治刚严皆望风遁去
　　不为鲜明卢钧玩服不为鲜明
　　衣服喜鲜明李贞素衣服喜鲜明
　　衣锦半臂来子珣迁游击将军常衣锦半臂自异軿罗衣敬宗寳厯二年闽东国贡舞女二人衣軿罗之衣无缝而成其文巧织人未之识焉
　　裙曵地淮南观察使李德裕令管内妇人衣褒四尺者皆阔一尺五寸裙曵地四五寸者减三寸
　　银绯张宿使淄青裴度欲为请银绯韦贯之曰宿防侫吾等纵不能斥柰何欲假以宠乎
　　蒿氷湿衣唐咸通末淮南李公防江舟子刺船误为竹蒿所溅水湿近侍衣李公为之变色裴余庆时佐幕适在坐遽献诗云半额鹅黄金缕衣翠翘浮动玉钗垂从教水溅罗湿疑是巫山行归
　　散幅裙周逢行为武安节度妇人所着裙皆不缝谓之散幅裙或曰裙之于身以幅多为尚周匝子身今乃散开是不周也不周不缝是姓与名俱去矣幅者福也福破散其能乆乎未防行逢卒【陶岳荆湖近事】
　　画云霞蜀王衍尝与太后太妃逰青城山宫人衣服皆画云霞飘然望之若仙
　　遗浦浣衣杨行密尝过楚州台蒙盛供帐之行密一夕去遗衣卧内皆经补浣蒙帐之行密曰吾兴细微不敢忘本君笑我耶蒙大慙
　　黄衫昭宗既诛宦官第五可范等凖国故事量留三十人各赐黄绢衫一领以备宫中指使仍不得辄有养男其左右神防军诸道监军并令停废
　　寒不假衣陈无已赵挺之邢和叔皆郭大夫壻陈在馆职当侍祠郊非重裘不能御寒气无已止有其一其内子为于挺之家假以衣之无已诘所从来内以实告无已曰汝岂不知我不着渠衣邪却之既而遂以冻病而死谢克家作其文集序中有云箧无副裘又云此岂易衣食者盖指此事【朱语録】
　　寳衣武王伐纣纣防寳衣投火而死【六韬】
　　紫衣齐桓好服紫国人尽服之公患之管仲曰君谓左右甚恶紫臭于是三日境内莫有紫衣者【韩子】
　　妾不衣帛季文子相宣成无衣帛之妾无食粟之马仲孙它諌曰子为鲁上卿妾不衣帛马不食粟人其以子为爱且不华国乎文子以告孟献子献子囚之七日自服之妾衣不过七升之布文子闻之曰过而能改者民之上也使为上大夫【鲁语】
　　偏裻之衣晋献公使太子申生伐东山衣之偏裻之衣防之金玦仆人賛闻之曰大子殆哉君赐之竒竒生怪怪生无常无常不立使之出征先以观之且是衣也狂夫阻之衣也【晋语】狂夫方相氏之士也阻古诅字将服是衣必先诅之
　　防羊之裳晋文公好仕之恶衣故文公之臣皆防羊之裳韦以为带【墨于】
　　大布之衣昔晋国苦奢文公以俭矫之乃衣不重帛食不兼肉无防时国人皆大布之衣脱粟之饭【尹文子】四时衣宋景公之时悬四时衣春夏以珠玉为秋冬以翡翠为温【拾遗録】
</div>
    <div class="pagination">
<a href="天中记_page145.html">上一页</a><span>...</span><a href="天中记_page141.html">141</a><a href="天中记_page142.html">142</a><a href="天中记_page143.html">143</a><a href="天中记_page144.html">144</a><a href="天中记_page145.html">145</a><span class="current-page">146</span><a href="天中记_page147.html">147</a><a href="天中记_page148.html">148</a><a href="天中记_page149.html">149</a><a href="天中记_page150.html">150</a><a href="天中记_page151.html">151</a><span>...</span><a href="天中记_page147.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
