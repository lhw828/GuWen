<!DOCTYPE html>
<html>
<head>
    <meta charset="UTF-8">
    <title>万姓统谱 - 第 368 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 368 页/共 403 页</h1>
    <div class="content">　　成阳【见姓苑】
　　【汉】成阳恢生【安阳防军】　　　成阳升【河东人】
　　成功【禹治水成功而少子遂以为姓】
　　【汉】成功恢禹
　　成纪【天水】
　　【唐】成纪慕仁【将军】
　　成公【姬姓卫成公之后以諡为氏】
　　【周】成公干【楚令尹死景公遇成公干曰令尹将焉归成公干曰殆于屈春乎】
　　【汉】成公简【字宗舒东郡人家世二千石性朴素不求荣利濳心味道黙识过人张茂先毎言简靖比扬子云默识拟张安世后官至太子中允庶子散骑常侍永嘉末奔茍晞与晞同没】
　　【三国】成公英【仕魏为军师封列侯从行出猎有三鹿走过前公命英射之三发三中皆应而倒晋】成公绥【东阳白马人性寡欲不营赀产有孝乌集庐舍公绥作赋以美之累官中书侍郎】成公防【通直】
　　成王【姓楚成王之后】
　　【汉】成王弻【中　　　唐郎】成王千里【中宗时将】
　　丁若【姜姓风俗通齐丁公子懿伯食菜于若因氏焉晋】丁若坚【髙宻人遂兴令】
　　荣叔【周大夫荣叔之后】
　　【汉】荣叔遥【郑大夫】
　　平陵【史记平陵老之后】
　　行其【见姓苑】
　　九青
　　青阳【风俗通青阳黄帝子也始得姓焉】
　　【汉】青阳愔【东海太守】　　　　青阳精【东海王国中尉】
　　【宋】青阳相【咸平登科】　　　　青阳囘【陵井监人元符登科】
　　青阳楷【永丰尹持江人】　　　青阳完
　　青阳仲博　　　　　青阳师鲁
　　青阳燮【绍兴进士俱仁夀人】　　青阳泰【政和进士郫县人】
　　【元】青阳梦炎【丹徒人初仕宋世祖闻其名召至都赐第以居歴官礼部尚书翰林学士子奎累官
　　同知临江总管府壁以廕为扬州通判】
　　青史【英贤传晋太史董狐之子受封青史之田因氏焉汉】青史子【著书见艺文志】
　　行人【周礼大行人也】
　　【周】行人烛过【见左传】
　　清尹【楚大夫清尹弗忌之后】
　　【周】清尹午【楚大夫】
　　青牛
　　【三　魏初平中有青牛国　先生山东人也】
　　青乌
　　【汉】青乌子【善术数】　　　　青乌公【神仙传】
　　精纵【姬姓周平王子精别封纵邑因氏】
　　青萍【见姓苑】
　　精娄【见姓苑】
　　十蒸
　　乘马
　　【汉】乘马延年【谏议大夫汉书沟洫志】乘马敦【张掖人】
　　滕叔【滕叔绣之后】
　　【周】滕叔辛【老列时人】
　　陵阳【捜阳记陵阳子明止陵阳山得仙其后因山为氏】伶伦【黄帝乐官二名分为四氏所以别族】
　　婴齐【姓楚穆公之子公子婴齐之后也】
　　陵尹【楚大夫陵尹喜陵尹报之后】
　　陵终【王莽曾祖翁孺与东平陵终氏有怨】
　　伶舟【左传周伶州舟鸠之后】
　　十一尤
　　周生【见姓苑】
　　【汉】周生丰【见容斋随笔】
　　【南北】周生烈【侍中】
　　周阳【汉王淮南王舅赵兼受封周阳侯子由为河东尉因父封为周阳氏汉】周阳由【见容斋随笔】
　　【南北】周阳成能【魏文帝时人占异】
　　浮丘
　　【周】浮丘伯【周太子晋时道士伯控鹤上嵩山】
　　【汉】浮丘伯【荀卿门人】
　　浮屠
　　【唐】浮屠【为张说市宅戒母穿东北隅他日过之云宅气索共视则穿三坎曰公富贵一阶而已
　　后诸子果污贼被诛】
　　勾龙【共工氏之后勾龙为士正】
　　【宋】勾龙庭实【嘉州夹江人政和初进士召试学士院除校书郎后知眉州作通济阙以溉民田眉州德之刻石记其事以传】　　勾龙庆【字昌裔平阳人开宝初为秘书丞】
　　勾龙如渊【御史中丞】　　　勾龙谔【崇宁进士云阳人】
　　勾龙传【撰春秋三传分国记事本末】勾龙将【乾道进士】
　　勾龙杰【淳佑进士俱成都人】　　勾龙公翊【嘉定进士仁夀人】
　　勾龙倬【夀州人嘉泰进士】　　勾龙森【绍兴进士夹江人】
　　勾龙骧【字文举夀州人绍兴进士与朱熹同师】
　　辛蓼【楚大夫辛蓼之后】
　　【汉】辛蓼通【河间相】
　　由吾【姓纂云由余之后仕吴子孙入越国因号由吾氏南北】由吾道荣【有道术于隂阳厯数天文药性无不通解隐琅琊山辟谷饵松术求长生秘诀】侯史【风俗通董狐为晋侯史官因氏焉】
　　【汉】侯史光
　　防水
　　【汉】防水发根【武帝时人】
　　欧阳【渤海宫音越王勾践之后支孙封乌程亭因氏焉汉】欧阳生【字正思千乘人事伏生受尚书传至曾孙髙为博士髙孙地余亦为博士论石渠官至少
　　府由是尚书世为欧阳氏学】
　　欧阳歙【千乘人自欧阳生传伏生尚书至歙八世皆为博士光武时拜汝南太守推用贤俊政称
　　异迹在郡教授数百人征为河南尹终大司徒】
　　欧阳伯和【授尚书】　　　欧阳髙【博士】
　　欧阳政【少府】　　　　　欧阳参【扬州刺史】
　　【晋】欧阳建【字坚石才藻美赡擅名北州语曰渤海赫赫欧阳坚石】
　　欧阳持【髙安人天复中进士为太学博士昭宗迁洛持察朱全忠有异志遁归西山扬行宻奏除
　　左拾遗未防归复】
　　【南北】欧阳頠【字靖世长沙人少质直以言行著称博通经史梁时从将军兰钦征讨夷獠以功为直阁将军湘衡五十余洞不宾頠为都督悉皆平殄封新丰县男元帝尝令朝宰各举所知未对帝独曰頠公正有匡济才恐萧广州不肯致之乃授武州刺史后封始兴县侯陈天嘉中卒赠司空諡曰穆】
　　【唐】欧阳询【字信本临湘人幼敏悟絶人每读书辄数行同尽遂博贯经史仕隋为太常博士唐髙祖微时数与防既即位累官擢给事中询初仿王羲之书后遒劲过之尺牍所传人以为法贞观初歴太子率更令文馆学士封渤海男卒年八十五】
　　欧阳通【字性本询子仪凤中为中书舍人累迁殿中监封渤海子天授初转司理卿判纳言事防以武承嗣为太子通因争忤诸武意下狱死之神龙初追复官爵通蚤孤母徐教以父书通乃刻意临仿与父齐名号大小欧阳体】
　　欧阳衮【闽县人有文学仕为监察御史】
　　欧阳詹【字行周晋江人其先皆为本州州佐县令詹弱冠能文观察使常衮大奇之贞元初举进士与韩愈等联第皆天下选时称龙虎榜仕为国子四门助教詹事父母孝与朋友信义其文章深切明辨有集十卷子柜亦能文举进士】
　　欧阳持【髙安人天复中进士为太学博士昭宗迁洛持察朱全忠有异志遁归西山杨行宻奏除
　　左拾遗未防复归】
　　【宋】欧阳观【字仲宾庐陵人少孤力学举进士歴绵泗颖三州推官天性仁孝岁时祭祀必涕泣曰祭而丰不如养之薄也常夜烛治官书屡废而叹妻问之曰此死狱也我求其生不得耳后以子修贵赠崇国公】
　　欧阳晔【孛日华观弟与观同登进士累官至桂阳监民有相殴至死者狱久不决晔出囚饮食之独留一人曰汝持匕以左手今死者伤在右肋此汝杀之明也囚即服其决狱多类此官至都官员外郎】
　　欧阳修【字永叔观子四岁而孤母郑氏守节教之举进士甲科仁宗时为諌官论事切直韩琦范仲淹相继罢去修上疏极谏出知滁州还为翰林学士拜防知政事尽心匡弼与韩琦防立英宗熙寜初以太子少师致仕自号六一居士卒赠兖国公諡文忠修多所著述撰唐书五代史文章名冠天下与唐韩愈竝称云】
　　欧阳发【修子少好学师事安定胡瑗得古乐钟律之説不治科举文独探古立论议以父补将作监主簿累迁殿中丞弟棐广览强记能文词累官职方员外郎知襄州徙知潞蔡州】
　　欧阳珣【字全美庐陵人崇宁中进士授南安军司录以荐上京师遇国难议欲割地讲和珣上书极论不可忤时宰加将作监丞出使河朔至深州恸哭谓城上人曰朝廷为奸臣所误吾已办一死来矣汝等宜勉为忠义以报国金人怒执送燕山焚死之】
　　欧阳椿【字永年分宜人绍兴中进士瑞金县簿稍迁至道州判官改临江军转儒林郎永州教授进通直郎赐绯鱼服未老以奉议郎致仕萧散林泉号宜林老人有自备集行于世】
　　欧阳献可【字晋叔连州人幼领乡荐俄厌科举程度之文即弃去乃学为古文尝作所居见山
　　台记张魏公称诵不已为名其读书处曰致一堂作记而亲书之】
　　欧阳旻【字彦昭隆兴初任县簿儒雅朴素莅政公勤尝着尽心録以承务郎致仕时相有与为深契者欲留之不可遗以书云精神尚壮年亦未至遽还官政古今所难执事独易为之髙风凛然足律贪激懦其卒也胡忠简公铨志其墓】
　　欧阳守道【字公权庐陵人少孤贫自力于学以德行为乡里儒宗淳佑初举进士授雩都主簿以忧归后累官著作郎兼崇政殿説书于学无所不讲尤深前代治乱兴废存亡之说学者称为防斋先生卒祠于学所着有文集】
　　欧阳棐【字叔弼修次子治平进士以秘书校理知襄州坐元佑党夺校理寻知蔡州会有诏书止覆折之令佐吏惮使者不敢奉行棐曰天子德意深厚知覆折病民而止之今惮而不行何以为长吏即日行之】
</div>
    <div class="pagination">
<a href="万姓统谱_page367.html">上一页</a><span>...</span><a href="万姓统谱_page363.html">363</a><a href="万姓统谱_page364.html">364</a><a href="万姓统谱_page365.html">365</a><a href="万姓统谱_page366.html">366</a><a href="万姓统谱_page367.html">367</a><span class="current-page">368</span><a href="万姓统谱_page369.html">369</a><a href="万姓统谱_page370.html">370</a><a href="万姓统谱_page371.html">371</a><a href="万姓统谱_page372.html">372</a><a href="万姓统谱_page373.html">373</a><span>...</span><a href="万姓统谱_page369.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
