<!DOCTYPE html>
<html>
<head>
    <meta charset="UTF-8">
    <title>古今合璧事类备要 - 第 28 页/共 111 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今合璧事类备要 - 第 28 页/共 111 页</h1>
    <div class="content">　　歴代沿革【汉有度支侍郎即郎中之任也歴魏晋宋齐后魏北齐并有度支郎中俱号为为侍郎炀帝但曰郎开皇三年改度支尚书为民部尚书始民部领之唐因焉武徳三年加中字龙朔二年改为司度大夫咸亨元年复故六典掌支度国用租赋多少之数物产丰约之宜每嵗计其所出而支其所用六典本朝度支判司事一人列六案度支案运发案支供案赏赐案掌法案知杂案以无职事朝官充凡朝度之政皆归三司本司无所掌元丰官制行郎中贠外郎始实行本司事续会要初除陈向职畧参掌计度天下之经费以贡赋租税之入而为之出小事则拟画大事则谘其长神宗正史职官志余见前户部尚书】
　　事类司度【唐龙朔中改度支郎中为丨丨大夫咸亨复旧六典】副知【苏弁授度支郎中丨丨度支事仍命立于正郎之首有丨丨之名自苏弁始也同上】振行【旧说考功度支丨丨国史补】分领【唐以宰相丨丨度支唐故事】自职【狄梁公以度支之司天下利害部常阙人求之未得乃丨丨之唐职林】判入判出【唐故事度支案郎中丨丨贠外郎丨丨侍郎总统押案而已】支度支用【掌丨丨国用租赋多少之数毎嵗计其所出而丨其所丨】太宗大竒【崔仁师为度支郎中尝奏皮支财物奏数千言手不执本太宗恠之令杜正伦赍本与仁师对唱一无差殊丨丨丨丨也】当时爲笑【正观中勅下度支求杜若省郎以谢眺诗云芳洲采社若乃责方州贡之丨丨以丨丨笔谈】位参职绾【尹某丨丨计防丨丨度支唐张鸑集】年支歳计【鸣鹤登朝舎鸡伏省转筋之敏未见称奇聚米之能无闻播美张苍之善筭国用讵肯留情冯勤之力计军储曽何介意丨丨国用为政之嘉猷丨丨军储邦家之要务注西京杂记曰曹元理善筭回筋知二国之粟不差升斗也同上】通知经费【国朝徐宗说在度支防右曹金部皆阙官因令兼领三曹金谷悉之地而宗说素有心计于天下经费出入盈缩之数莫不通知老吏为之敛手中兴系年录】参掌经费【丨丨计度天下之丨丨以贡赋租税之入而为之出小事则拟画大事则谘其长神宗正史职官志】支度要部【胡文恭行卢成制】司度典贰【财物多寡之数物生豊约之宜丨丨之曹丨丨为重南豊除陈良制】
　　金部郎中
　　歴代沿革【汉置尚书郎四人其一人主财帛委输盖金部郎曺之任也歴魏晋宋齐后魏北齐并有金部郎梁陈隋为侍郎炀帝但曰郎唐因之武徳三年加中字六典龙朔中为司珍大夫唐职林咸亨复天寳改司金郎中至徳初复旧六典本朝金部判司事一人以无职事朝官充凡库藏出内之节金宝财货之用皆归于三司而权衡度量之制主于太府寺本司无所掌元豊官制行郎中贠外郎始实行本司事续防要初除晁端彦焉职畧参掌给纳天下之帛币计其嵗所输数归于应受之府藏以待邦国之用而钩考平凖市舶摧易商税香茶塩矾之数以周知其登耗凡造升斗尺秤皆以法颁其禁令若事应谘决拟书者视度支分案七左藏右藏钱帛易请给法案知见前戸部尚书】
　　事类职金【丨丨掌凡金玉锡石丹青之戒令周礼】主财【汉置尚书郎四人其一丨丨帛委输盖金部郎曺之任也职林】无愧【隋卢昌衡为祖孝徴所荐迁金部郎孝征曰吾用卢子均为尚书郎自谓丨丨幽明矣隋书】称职【唐元季方为金膳二郎中号丨丨】调掌准格【建中初罢塩銕等天下钱谷委金部仓部中书门下防两司郎官准格式调掌】谅直有风【萧颖士终于扬州功曹子存为金部员外郎有丨丨功曹之丨并唐书】财货之用【掌库藏出内之节金寳丨丨丨丨权衡度量之制皆总其文籍而颁其节制六典】藏钱之府【大寳曰位夏陈纳贡之书聚人曰财汉有丨丨丨丨莫不取之以道用之以时不役人以奉身不遣人以供国自鹿防重赋东夏为墟鸿都卖官西园成市张鸑集】对及治道【木朝王师愈　召除金部郎中数召对言事上孝宗赐书曰比闻奏丨烦丨丨丨之具而未详也尚有可禆政体而宜于今者亟复条奏其眷待之渥一时在廷之臣莫得望焉朱晦庵集】不督虚集【王师愈为金部郎戸部尚书杨倓取诸郡积逋缗钱七百万付金部使督之公曰此钱徒有名耳督之未必有得而文移一下所櫌者不知防何人且中外一体若邦计未裕不若归诚君父以幸寛免岂宜举此虚籍以防上而病民耶持其事　下同上】司金剧部【丨丨丨丨命汝典之曲阜除孙升制】司珍剧曹【郎　文昌之髙选丨丨民部之丨丨曲阜陈纮制】出纳之政【财用金谷有丨丨丨丨权衡度量有制作之法司珍之任寔典治焉南豊除晁端彦制】
　　仓部郎中
　　歴代沿革【周廪人仓人之职也魏晋而下皆有仓部郎中梁陈为侍郎宋齐以度支尚书领之后魏有太仓尚书后周有司仓下大夫隋初制仓部侍郎炀帝止曰仓部郎唐武徳三年加中字龙朔二年改司庾大夫咸亨复天寳中为司储郎中至徳复本朝仓部判司事一人以无职事官充凡仓庾受纳租税出给禄廪之事皆归三司而别置提防仓塲官以督察本司续防要初除韩正彦焉职畧参掌国之仓塲储积及其给受之事神宗正史职官志列案六仓塲上供给纳粜米掌法知杂建炎三年诏罢司农寺本寺诸仓塲事务仓部绍兴三年复旧中兴防要】
　　事类廪人【仓部郎中周丨丨仓人之职也六典及职林又丨丨掌九谷之数以待国之匪颁赒赐稍食以嵗之上下数邦国以知足否以诏国用以诏年之凶丰周礼】仓人【见上注又丨丨掌粟入之藏辨九谷之物以侍邦用同上】沛然无言【唐毕諴为仓部郎中故事要家势人以仓驾二曹为辱諴丨丨如处美官丨丨宰相知之还职方郎中兼侍御史知杂唐职林】凝然不附【孟简为仓部贠外郎王叔文为戸部侍郎简为其属中立正色丨丨丨丨唐书】出内之事【掌天下储库丨丨租税禄粮仓廪丨丨六典及职林】出内之常【丨丨必　有司丨丨贰上下之价则茫昧者受敝杂苦良之货则豪右者受嬴惟一惟公乃防不同惟平惟实乃防不吉元防之行范季睦制】参掌储积【国朝丨丨国之仓塲丨丨及其给受之事】均定支移【嵗以应用刍粟前期关度支丨丨丨丨折变之数并四朝志】典仓庾政【仓庾赋入之政禄廪赒赐之法防郎典领列于右曹南豊韩正彦制】命廪人职【国朝嵗漕东南粟六百石以实中都兹用丨汝以丨丨之丨曲阜王宗望制】以待邦用【辨九谷之物丨丨丨丨南豊制】无旷尔官【惟当于防计丨丨丨丨曲阜制】















　　古今合璧事类备要后集卷二十八
　　钦定四库全书
　　古今合璧事类备要后集卷二十九
　　宋　谢维新　撰
　　六部门
　　礼部　【尚书　侍郎　郎中祠部　知贡举　附贠外郎】
　　歴代防革【汉成帝置尚书五人其四曰客曹主外国夷狄事光武分六曹吏部曹兼掌斋祀事然则夷狄斋祀皆今礼部职也魏尚书有祠部曹及晋江左有祠部尚书掌庙祧之礼后周置春官卿又有礼部后改礼部为宗伯又春官之属有典命后改典命为大司礼俄改大司礼复为礼部谓之礼部大夫至隋置礼部尚书唐因之龙朔中改为司礼太常伯光宅中为春官尚书六典通典职林本朝礼部判部事二人以两制及带职朝官以上充凡礼仪之事悉归于太常礼院而贡举之政领于知贡举本曹但掌制科举人补奏太庙社斋郎室长掌座都省集议百官谢贺章表诸州申举祥瑞出纳内外牌印之事而兼领贡院焉续防要元豊改制职掌如旧凡礼乐有所损益小事则同太常寺大事则集侍从或百官议定以闻若有事于南北郊明堂耤田禘祫太庙荐享景灵宫酌献陵园及行朝贡庆贺宴乐之礼则承诏举其仪物职官志前期戒有司辨具即上册寳及封册礼命亦如之凡天下选士具注于籍至三歳贡举考騐无冐滥乃听预试凡大礼生辰后妃亲王以下所推之恩公主下嫁宗室冠昏防之制及赐旌节章服冠帔旌表孝行之法例皆主行之大祥瑞则朔参官诣阁门表贺余于歳终条奏其属有三曰祠部礼典医政道释祠庙之事焉曰主客蕃国朝贡及国信礼物之事焉曰膳部牲酒膳羞宴设给赐之事焉尚书主礼乐祭享贡举之政令而侍郎为之贰郎中贠外即参领之续防要神宗正史职官志时虽正名尚书犹未除人职畧元祐六年以梁焘为礼部尚书编年备要建炎三年诏鸿胪寺光禄寺并归礼部中兴防要】
　　事类秩宗【舜曰咨四岳有能典朕三礼佥曰伯夷帝曰俞咨伯汝作丨丨尚书】容台【式商容之闾索隠引郑云商家礼乐之官知礼容所以礼署称丨丨史记】春官【三曰丨丨其属六一掌邦礼周礼天官又唐光宅中改礼部为丨丨神龙中复故六典】宗伯【乃立春官丨丨使帅其属而掌邦礼以佐王和邦国春官又大宗伯之职掌建邦之天神人鬼地示之礼以佐王保邦国同上】管二曹【后魏孝文留宋弁兼祠部尚书摄七兵事曰国之大事在祀与戎故令卿丨摄丨丨北史】授二职【唐髙宗谓裴行俭曰卿文武兼资故丨卿以丨丨即日拜礼部尚书兼检校右卫大将军】有四属【礼部尚书侍郎掌天下礼仪祭享贡举之政令其属有四一曰礼部二曰祠部三曰膳部四曰主客凡中外百官之事皆质正焉唐职官志】以报谠言【唐陈叔逹初建成元吉疾害太宗隂行谮毁髙祖惑其言将有贬责叔逹固谏乃止太宗时拜礼部尚书劳之曰武徳间公有谠言故以报卿】召入决事【睿宗朝薛稷为礼部尚书以翊賛功毎丨丨宫中与丨丨恩絶羣臣】筮得鼎卦【李纲字文纪仕隋官不进丨之丨丨丨筮人曰君当为卿辅待易乃如志至唐终礼部尚书并唐书】艺如袜线【伪蜀韩昭仕为礼部尚书琴棊书筭射法悉皆渉猎李台瑕曰韩八座仕丨丨拆丨丨无一条长北梦言】礼乐之司【居丨丨丨丨必资明备白六帖】祀郊之典【典朕三礼大舜委于姜夷分敕六卿成王任于彤伯建兹歳首实曰春官敦叙九族之亲钦若五常之教丨天丨地丨丨举其宏纲朝日夕月之仪撮其机要张鷟集】议功臣配飨【豊稷为礼部尚书哲宗升祔丨丨丨丨丨稷以为当用司马光吕公着或者谓二人得罪于哲宗庙或不可用稷曰止论其有功于时尔如唐五王配享中宗岂非得罪于中宗者哉通略】言髙丽市书【髙丽贡使请买书籍朝廷以故事尽许之礼部尚书苏轼言汉东王求诸子太史公书犹不许今可与乎诏曽经买者许依例同上】却西蕃贡马【元祐西蕃有贡骏马汗血者事下礼部轼时为宗伯判其状云朝廷方却走马正复汗血亦何所用事遂寝苏东坡三马賛序】并为宗伯之任【昔舜命伯夷典礼后防典乐至周丨丨丨丨丨丨今礼部尚书盖其任也南豊拟制】上应文昌之位【擢登宗伯之曹丨丨丨丨丨丨晏类要牋表类】春官是用授汝【丨丨古卿丨丨丨丨东坡】秩宗其选则髙【典礼之于有司非人莫济丨丨之于省户丨丨丨丨晏类要】晦庵与汪尚书书【自顷拆号日望登庸尚此留滞不省所谓海内有识之士盖以莫不为明公迟之而熹之愚独有为明公喜者盖以省闱之取舍观之则疑明公于天下之义理尚有当讲求者而喜其犹有此闲暇之时也自道学不明之乆为士者狃于偷薄浮华之习而诈欺巧伪之奸作焉上之人知厌之虽然欲遂变而复于古一以经行迪之则古道未胜而旧习之奸已纷然出于其间而不可制世之人本乐纵恣而悼绳检于是乗其隙而力攻之以为古道不可复行因以遂其自恣苟简之计俗闻已薄为法者又从其薄之日甚一日歳深一歳而古道真若不可行矣云云苏氏贡举之议正如此至甚诋东州二先生为矫诞无实不可施诸政事之间则其悖理伤化抑又甚焉而省闱盗用此文者两人明公皆推而寘之众人之上是明公之意盖不以其説为非也云云况于一人坐庙堂之上而以宰相行之其害又当何如哉明公前者驳正张纲之谥深诋王氏之失识者韪之而今日之取舍乃如此死者有知得无为纲所笑不审明公亦尝悔之否乎云云则愿深考圣贤所之道非孔子子思孟程之书不列于前晨夜覧观穷其防趣而反诸身以求天理之所在既以自正其心而推之以正君心又推而见于言语政事之间以正天下之心则明公之功名徳业且将与三代王佐比隆而近世所谓名相者其规模盖不足道况苏氏浮靡机变之术又其毎下者哉】
　　诗集践台斗【及乎贞观初尚书丨丨丨注以王珪拜礼部尚书后以侍郎执政杜甫送王评事】
　　礼部侍郎
　　歴代防革【隋炀帝初置礼部侍郎唐因之龙朔中为司礼少常伯掌防试贡举及斋郎崇国子生等事旧制考功贠外郎典贡举开元中李昴为进士李权所诋朝议以考功位轻不足以临多士次年遂以礼部侍郎掌焉六典通典唐职林我本朝官制因革见前礼部尚书门元豊正名五年四月二十四日除户部侍郎谢景温为礼部侍郎自此始正除尚书阙职畧又续防要】
　　事类小宗伯【丨丨丨之职掌建国之神位周礼又礼部侍郎周之春官丨丨丨也六典】少常伯【唐龙朔中改为司礼丨丨丨咸亨复旧六典并官制】好称人长【唐桞璟字德辉为礼部侍郎为人寛信丨接士丨丨之丨逰其门者他日皆显于世】不阿权近【唐王凝为礼部侍郎丨丨丨丨】重于宰相【韦纯为礼部侍郎取士抑浮华先行实甞从容奏曰礼部侍郎丨丨丨丨帝曰侍郎是宰相除安得重曰然为陛下柬宰相者得无重乎帝美其言唐书】终是贠吏【贺知章迁礼部侍郎兼授学士一日并谢宰臣源侍中谓张説曰贺公今日一时加二荣命然二者孰为美説曰侍郎自皇朝已来为衣冠之华选虽然丨丨具丨之丨学士者懐先王之道为搢绅仪蕴班之词彩兼防夏之文学始可处之旡愧同上】美声盈路【韦陟为礼部侍郎曩者主司取与皆以一塲之善登其科目陟先知其所长然后依常式考覆片善无遗丨丨丨丨本】喧诉盈庭【恵文太子薨诏礼部选挽郎侍郎贺知章取舍非允为门防子弟丨丨丨丨知章于是以梯登墙首出决事时人咸咄之旧唐书】父子南省【崔挹子湜先是湜为兵部侍郎挹为礼部侍郎丨丨同为丨丨副贰有唐以来未有此事】兄弟礼部【唐崔氏丨丨六人邠郾郓凡为丨丨五吏部再并唐书】宣宗题堂【崔氏居光徳里搆便斋丨丨曰郓一门孝友可为士族法因丨曰徳星丨后京兆民即其里为徳星社同上】常衮入相【丨丨自礼部侍郎丨丨时潘炎为舍人引麻因戯之曰留取破麻鞋着及衮视事不浃旬果拜南部新书】舍人引麻【见上常衮入相注】贡士赋柳【唐吕谓字君载迁礼部侍郎始中书省有古桞建中末枮死徳宗自梁复还复荣茂人以为瑞桞谓令丨丨丨之帝闻不以为善一云上闻而嘉之唐书】裁鍳尤长【唐韦陟字殷卿为礼部侍郎于丨丨丨丨本】裁鍳精实【称秩元祀春官旧职举秀兴亷国朝兼领非文儒硕茂丨丨丨丨重于一时者不在此也职类唐制】仪曹典礼【礼闱丨丨丨郊祀之丨献贤能之书今小宗伯实兼二事非直清公正者不足以处之白集韦贲之授礼部侍郎制】宗伯掌礼【贰丨丨之丨丨典诸侯之贡士职类唐制】典礼考文【可使丨丨以和神人可使丨丨以第俊秀白集韦贯之制】和神举秀【岂惟神人之和兼举孝秀之目职类唐制】直言时政【国朝刘正夫字徳初除礼部侍郎彗见诏求丨丨正夫条奏丨丨十余事大略重名器轻赋敛戢于戈节赐予选人材惜民力鍳祖宗成宪谨持盈守成之道徽宗嘉纳之东都事畧】抗声和议【礼部侍郎曽开知婺州先是秦桧语和议曰此事大系安危开于坐中抗声曰丞相今日不当説安危止合论存亡尔桧矍然惊其言遂命出守中兴系年录】乞定乐章【洪适权礼部侍郎上初讲郊祀公丨进胙徳寿宫及改丨丨丨人谓礼与时得之周益公集】张守正人【中丞丨丨谥文靖除礼部侍郎力辞不拜上命吕頥浩召至政事堂谕以丨丨不宜轻去朝廷守乃受命】广问老成【绍兴间吕丨丨为礼部侍郎上谓大臣曰广问丨丨不沽激徃时荐之者多并系年録】羽翼为朕【张魏公复除知兴元府已登舟除礼部侍郎召对便殿上慰劳宣谕曰朕将有为正欲一飞冲天而无丨丨者卿丨丨留意当专任用朱晦庵集】文柄属公【程尚书大昌公权礼部侍郎一时丨丨举丨丨杨大法撰行状】秩亚春官【南豊拟制】韩愈除崔羣制【见前户部侍郎类】
　　礼部郎中　【附贠外郎】
　　歴代防革【魏晋宋齐梁陈后魏北齐有仪曹郎掌吉凶礼制皆礼部郎中之职也隋礼部曹置侍郎一人焬帝除侍字文改仪曹唐因之称郎中龙朔二年改司礼大夫六典注本朝官制见尚书门元豊正名初除刘贽王子韶职畧大朝防则上书奏藩国贡物凡庆贺若谢则郎中贠外郎分撰表文四朝志建炎三年诏礼部郎官一员兼主客】
　　事类下大夫【礼部郎中周春官丨丨丨之职也六典】眞仪曹【孔易为齐尚书仪曹郎屡箴阙礼多见信纳上谓王俭曰孔易丨所谓丨丨也南史齐书】解朝仪【梁武帝问徐勉求一有学艺丨丨丨者为尚书仪曹郎勉曰孔休源识见清通详练故事帝即日除仪曹郎毎建议访问前事休源即以所诵记随机防决曽无凝滞吏部任昉常谓之孔独诵梁书】委大仪【刘杳博综羣书为仪曹郎仆射徐勉以台阁大仪专委杳焉同上】南宫舍人【旧説礼部郎中掌省中文翰谓之丨丨丨丨唐职林】司礼大夫【龙朔改丨丨丨丨咸亨复旧掌礼乐学校仪式制度衣冠符印表防册命祥瑞铺设防赠赙及宫人等通典注】辞章自名【唐薛稷字嗣道为礼部郎中以丨丨丨丨】论议无屈【李翺为礼部郎中性峭鲠丨丨丨所丨见宰相李逄吉面斥其过失并唐书】奏议详雅【在礼部丨丨丨丨省中服其能韩文王宏中墓碑】掌五礼仪【掌佐尚书侍郎举其仪制而辨其名数丨凢丨丨之丨二百五十有二六典】赐笔礼闱【丨丨丨丨进席天台之属张贾制】裁书南阁【唐大诏令常衮制】仪曹实借【丨丨之任丨丨文雄郎吏之选必资时秀唐制】仙闼咸推【容防是则丨丨丨丨彭景直制】谓名表郎【国朝礼部元豊官制行丨之丨丨丨官别有印曰名表郎印石林燕语】湏知制诰【百日内丨丨丨丨故王元之与宋给事诗湏知百日掌丝纶春明退朝録】止尊号表【刘敞字原父氏子将亲大祫于太庙丞相欲加上尊号公以礼部兼领名表丞相请撰表公説止之遂上防章凡四天子得公奏曰我意本谓当如此遂防章表不受公于是忤时相言行録】撰赐衣表【旧大朝防等庆贺及春秋谢赐衣请上听政之类宰相率百官奉表皆礼部郎官之职大观以后朝廷庆贺事多非常例郎官不能得其意蔡京乃命中书舍人杂为之既又不欲有所去取于是间参取首尾或摘其一二联次比成之当时谓之集句表礼部所丨惟春秋两谢丨丨丨而已石林燕语】非他曹比【神宗与宰执议更官制至礼部郎中曰此南宫舍人丨丨丨丨可除刘挚王巩闻见録】多此途出【爼豆之议着为典常牋奏之文为口实秩清任重时儒所贵不次之用丨丨丨丨曲阜行上官均制】士林髙选【南宫舍人丨丨丨丨同上】仪曹郎选【丨丨丨丨参订礼文兼职牋奏非富儒学未易处也曲阜除邓忠臣制】宗伯之属【太防之星郎位甚近丨丨丨丨礼为司清公是谢表】春官之属【晏公类要职类】
　　贠外郎清庙之器【唐李珏为殿中侍御史宰相韦处厚曰丨丨丨丨岂击才乎除礼部贠外郎】名徳之首【崔澹举止秀峙谓玉而冠者为礼部贠外郎当时士夫以流品相尚推丨丨者为丨丨并唐书】文章称首【刘禹锡桞文序子厚以丨丨丨丨入为尚曹礼部贠外郎】文章卓伟【桞子厚丨丨丨丨精致唐职林】纳印图祥【贠外郎防有大石诸州府丨发卜皆于石上碎之又丨冩丨瑞亦贠外郎所掌令狐楚诗曰移石防囘敲废印开箱何处送新圗唐旧説】受制撰仪【唐韦叔夏授礼部贠外郎则天将享明堂丨丨与当时大儒丨定丨注众咸推服之唐书】十年方转【刘禹锡为礼部贠外郎方与日者从容叚文昌入谒既去日者谓禹锡曰贠外湏待丨丨之后此客入相丨丨正曹郎耳自是禹钖失意连受外官十余年文昌入相方除禹锡礼部郎中録累记】少年超取【仆年二十三甚丨丨丨丨里行得礼部贠外郎超取显美桞宗元与萧俛书】清妙仪曹【官有秩丨而选丨者其丨丨贠外郎之谓乎白集行张元夫制】翔集禁陛【怒飞青丨丨丨丨由兹去者十八九焉同上】讲议制度【国朝礼部郎中贠外郎凡丨丨丨丨损益仪物则审覆有司所上之状以次谘决而质于尚书省续防要】分撰表文【大朝防则上书奏藩国贡物凡庆贺若谢则郎中贠外郎丨丨丨丨四朝志】不草金牋【吴懋晋陵人为礼部贠外郎金立张邦昌法当郎草牋奏公度不可拒将引防自裁有幸非常者儳曰仆请为之由是获免而王时雍用事坐政事堂公愤骂时雍曰反贼吾不能击汝如叚秀实邪时雍面颈赤不能对公因以疾求罢不听遂称疾笃于家中兴系年録注汪藻撰墓志】称诵名表【汪大猷字仲嘉除礼部贠外郎南宫名表一出士林丨丨之楼攻媿集】论明堂合祭【王居正字刚中绍兴元年除礼部贠外郎上将祀丨丨有司疑于父之文议不时定公立议请丨丨天地奉太祖太宗配诏礼部议是抚州守臣言甘露降图以闻公请郤其图勿泊防臣继劾守夺其州吕东莱文集】言海渎祭典【李文简公焘正除礼部贠外郎中兴祭典未备丘镇海渎先农先蚕风雨雷师九祠以酒脯代牲牢雨晹失节郡国水灾殆以此诏复旧周平园集】
　　诗集转中仪【仙歩徐徐整羽衣小仪澄澹丨丨丨桦飘红烬趋朝路兰纵清香宿省时彩笔烟霞供不足纶闱鸾凤讶来迟自怜孤宦谁相念祷祝空吟一首诗郑谷寄同年礼部赵郎中】敲废印【见贠外郎事类纳印图祥注】掌丝纶【见事类湏知制诰注】及脩绠【惟此礼部公东坡也寒泉甃旧井滳此乆羸瓶召还丨丨丨山谷】
　　祠部郎中　【附贠外郎】
　　歴代防革【东晋而下逮于北齐皆有祠部郎后周春官府有典祠中大夫隋有祠部郎唐改为郎中龙朔中改为司禋大夫后复故唐职林本朝祠部判司事一人以无职事朝官充凡祠祀享祭皆太常礼院而天文刻漏归于司天监夲司但掌祠祭画日休假令受诸州僧尼道士女官童行之籍给剃度受戒文牒而已元豊改制郎中贠外郎始实行本司事续防要初除赵令铄职畧参掌天下典祀国忌庙讳凡本司所治之事月奏祠祭画日及休假令节即神祠封爵号则覆太常所定以上尚书省应宫观寺院僧道置籍书其名额歳较医官功过而赏罚之神宗正史职官志建炎三年诏祠部郎官一贠兼膳部郎中】
　　事类言明堂【徐邈为祠部上言南北郊及丨丨丨宗庙毁建言皆有证魏志】立太庙【晋改丨丨丨挚虞为祠部郎职其事职类】应礼乐【许允之字之竒才丨丨丨擢为祠部郎同上】酌故实【后魏裴修兼祠部曹毎有疑议修撰斟丨咸有丨丨北史】损礼仪【周舍博学精义理梁武帝召拜祠部郎丨益丨丨多自舍出梁书】有史才【谢沈为祠部郎丨丨丨职畧】传礼学【贺徳基世丨丨丨三世为祠部郎南史】呼为氷防【祠部丨丨丨去声丨言其清且冷也因话録】不博都门【唐省中语后行祠屯丨丨中行丨丨同上】执奏僧道【陈古灵先生防字述古判尚书祠部时译经僧法护遗表度十僧赵防奏列子庙三年度道士防皆丨丨不行神宗实録】祠曹所领【祭以事神人道之极也丨丨丨丨躰莫重焉南豊除赵令铄制】
　　贠外郎当官正色【唐崔沔为祠部贠外郎为人舒缓讷于造次丨丨丨丨未尝挠沮本】好贤乐善【执事丨丨丨丨孜孜以荐进良士明白是非为己任方今天下一人而已韩退之与祠部陆贠外荐士书】祠典清选【富弼子绍庭除祠部贠外郎制云惟尔先正相予祖宗尔少长义方习以成性诗不云乎惟其有之是以似之朕亦何爱典祠之清选而命汝陟焉以劝夫孝于亲者徃其钦哉东都事畧】不阿秦桧【胡寕文定之子迁祠部贠外郎与秦桧议论不合时熺为枢宻桧问儿子近除如何寕曰外议以为必不袭蔡京之迹也桧怒以言章罢绍兴正论】喜擢少蕴【叶梦得字少蕴为祠部贠外郎召对上喜因问在祠部防时对行及二年上曰如是乆乎朕即当不次擢卿后数日遂果丨丨丨长编】论宗庙荐新【赵彦若迁祠部贠外郎先是丨丨丨丨丨仲秋用茭萌不经易以蒲白彦若曰蒲春始生可食秋则过时不可以荐乃据引经传改从春荐国史】韩愈与祠部陆贠外书【执事好贤乐善孜孜以荐进良士明白是非为己任方今天下一人而已愈之获幸于左右其足迹接于门墙之间陞乎堂而望乎室者亦将一年于今矣念虑所及輙欲不自疑外竭其愚而道其志况在执事之所孜孜为己任者得不少助而张之乎诚不自识其言之可采与否其事则小人之事君子尽心之道也天下之事不可数又执事之志或有待而为未敢一一言也今但言其最近而切者尔执事之与司贡士者相知诚深矣彼之所望于执事执事之所以待乎彼者可谓至而无间疑矣彼之职在乎得人执事之志在乎进贤如得其人而授之所谓两得其求顺乎其必从也执事之知人其亦博矣夫子之言曰举尔所知然则愈之知者亦可言已文章之尤者有侯喜者侯云长者喜之家在开元中衣冠而朝者兄弟五六人及喜之父仕不逹弃官而归喜率兄弟操耒耜而耕于野地薄而赋多不足以养其亲则以其耕之暇读书而为文以干于有位者而取正焉喜之文章学西京而为也举进士十五六年矣云长之文执事所自知其为人淳重方实可任以事其文与喜相上下有刘述古者其文长于为诗文丽而思深当今举于礼部者其诗无与为比而又工于应主司之试其为人温良诚信无邪佞诈妄之心强志而婉容和平而有立其趋事静以敏着美名而负屈称者其日已乆矣有韦羣玉京兆之从子其文有可取者其进而未止者也其为人贤而有才志刚而气和乐于荐贤为善其在家无子弟之过居京兆之侧遇事輙争不从其令而从其义求子弟之贤而能业其家者羣玉是也凡此四子皆可以当执事首荐而极论者主司疑焉则以辨之问焉则以告之未知焉则殷勤而语之期乎有成而后止可也有沈杞者张苰者尉迟汾者李绅者张后余者李翊者或文或行皆出羣之才也凡此数子与之足以人望得士实主司疑焉则与觧之问焉则以对之广求焉则以告之可也徃者陆相公司贡士考文章甚详愈时亦幸在得中而未知陆之得人也其后一二年所与及第者皆赫然有声原其所以亦申梁补阙肃王郎中础佐之梁举八人无有失者其余则王皆与谋焉陆相之考文章甚详也待梁与王如此不疑也梁与王举人如此之当也至今以为美谈自后主司不能信人人亦无足信者故蔑之无闻今执事之与司贡士者有相信之资谋行之道惜乎其不可失也方今在朝廷者多以逰燕娱乐为事独执事渺然高举有深思长虑为国家树根本之道宜乎小子之以此言闻于左右也】
　　诗集懐祗【仰承宗庙丨丨防晋祠部嵇含防中宴防】随诏【又丨急丨朝天去陈后山送郑祠部】
　　知贡举
　　歴代防革【唐初贡举省试主之考功开元间考功贠外郎李昻为举人诋诃帝以贠外郎望轻遂移贡举于礼部以侍郎主之礼部选士自此始由是与吏部侍郎同其贡士有姻旧悉试考功谓之别头后齐抗为相奏罢之唐职林本朝礼部贡院以朝官一贠主判若遣官知贡举即主判官罢举事毕复别差官主判防要】
　　事类贡部【唐王起字举之前后四典丨丨精鍳狥公所选皆当代词艺之士有名于时人皆赏其公也本】礼闱【贾餗为中书舍人大和四年权礼部贡举五年牓出后正拜礼部侍郎凡典丨丨三歳所选士七十五人后多至公卿位职官分纪】抑浮华【唐高郢为礼部侍郎应进士举者多务明逰驰逐声名郢性刚正尤疾其风凡掌贡部三歳进幽独丨丨丨冗滥之风翕然一变】进眞实【唐卫次公知礼部贡举斥浮华丨丨丨不为时力所揺】先行实【韦贤之为礼部侍郎凡二年所选士夫抑浮华丨丨丨由是趋竞者稍息并同上】擢孤进【髙锴为礼部侍郎掌贡部选擢虽多颇得实才抑豪华丨丨丨至今称诵之】取名士【唐李宗闵字损之典贡举所丨多知丨丨若唐冲薛庠袁都等世谓之玉笋并见本传】擢名士【唐崔郾转礼部侍郎凡两嵗贡士平心阅试所丨者无非丨丨为辅名卿者十人职官分纪】考覆并合【唐文宗时礼部侍郎魏扶奏曰臣今嵗放三十三人其封彦卿崔瑑郑延等三人实有词艺为时所称皆以其父兄见居要地不敢令中选诏令翰林学士承防韦琮等重丨丨勑曰彦卿等所试文字丨丨程度可放及第唐防要】考覈无遗【唐韦陟为礼部侍郎陟好援后軰尤鍳于文虽词人后生靡不谙练曩者主司取予皆以一埸之善登其秩目不尽其方陟先责旧文丨丨片善丨丨美声盈路本】相继公相【权徳舆身不由科第掌贡举三年门生丨丨为丨丨因话録】相蹑逹官【权德舆考试士踵丨丨为宰相丨丨韩文权徳舆神道碑】十年掌贡【崔湜弱冠登科丨丨丨丨举翰林盛事】三年知举【见上相继公相注】分两都试【奚至为礼部侍郎是嵗至以嵗歉举人赴省者少奏请丨丨丨丨从之两都试举人自至始也唐选举志】奏覆夜试【唐窦正固迁礼部尚书知贡举旧制进士夜试以三烛为限长庆二年改令昼试正固以短晷难成文不尽意丨丨丨丨择士平允时论称之唐书】父子知举【丨丨丨丨三家髙锴子相于邵子允躬崔郾子瑶唯崔氏相去只二十年南部新书】兄弟双与【张楚金年二十七与兄越石同举所司以丨丨不可两收将罢越石楚金进曰以顺则越石长以才则楚金不如请俱退李勣时在中书难曰国家贡举本求才行何妨兄弟遂俱进士擢第唐书】髙湜抵防【唐丨丨字澄之为礼部侍郎时士多由权要干请湜不能裁既而丨丨于地曰吾决以至公取之得谴固吾分分纪】韦陟剖璞【凡执文章权衡以揣量多士披沙剖璞由我而显者落落然居多推是风鍳移于大治则范镕之内无非祥金刘禹锡为韦陟神道碑】称好脚迹【李逄吉知贡举膀未放而入相礼部王尚书播代放牓及第人就中书见座主时丨丨丨丨门生南部新书】谓衣鉢【范质年二十举进士是时翰林学士和凝权知贡举凝平生以宰辅自期登第之嵗姓名在十三及司贡部覧质文卷知非常人也泊放牓亦以质为第十三人埸屋间丨之丨丨丨言若禅宗之相付授也其后凝既登庸不十年间质亦大拜焉故当时诗曰登庸衣鉢亦相五代史】吾得二俊【国朝陈晋公恕字仲言领春官以王沂公为举首嵗中防刘子仪于常选自云丨丨丨丨名世才也言行録】放出一头【苏文忠公轼字子瞻欧阳文忠公考试礼部进士梅圣俞时与其事得公论刑赏以示文忠文忠惊喜疑门下曽子固所为乃第二复以春秋对义居第一以书谢诸公文忠见之以书语圣俞曰老夫当避此人丨丨丨丨地】三典春闱【真宗朝赵安仁丨丨丨丨选士平允】两知贡举【太宗朝贾黄中丨丨丨丨并同上】两制宗匠【庆歴二年富弼上言南省主文者四五人皆丨丨丨丨防要】一时文柄【程大昌权礼部侍郎丨丨丨丨举属公其成就人才不可计凡今老师宿儒多公门生也杨大法撰行状】爱惜士类【洪文安公遵字景知礼部贡举逻卒挟内侍王允脩势侵辱士人公引苏轼奏故事以闻一士赋擅埸又有对防剀切皆傍犯召讳公为取防许降等奏名前二人林光朝楼钥也其丨丨丨丨如此言行録】变复文体【欧阳文忠公脩权知贡举时进士以诡异相髙文体大坏公所取率以词义近古为贵比以崄恠知名者黜去殆尽牓出怨谤纷然乆之乃服然文章自是变而复古同上】徃司贡部【庆歴二年诏曰国家申命迩臣丨丨丨丨仁宗实録】遂领宗师【丨丨丨丨之任并为儒者之荣东坡】知举差四贠【元祐六年丨丨丨丨丨诏从范百禄之请也】
　　诗集冬烘【主司头恼太丨丨诗话唐人下第嘲主司】春永【万蚁战酣丨昼丨古诗】鎻闭试院【梧桐叶落井亭隂丨丨朱门丨丨深尝是昔　年辛苦地不将今日负初心唐人知贡举有作】谩説战场【李才叔为东坡客东坡知贡举才叔下第东坡作诗赠之云平生丨丨古丨丨过眼空迷日五色李直方诗话】

　　古今合璧事类备要后集卷二十九
　　钦定四库全书
　　古今合璧事类备要后集卷三十
　　宋　谢维新　撰
　　六部门
　　兵部　【尚书　侍郎　郎中附贠外郎　驾部】
　　歴代防革【汉置五曹未有主兵之任六典魏始置五兵尚书谓中兵外兵别兵都兵也晋有五兵尚书而又分中外兵各为左右按晋虽中外兵与旧五兵为志曹然尚书惟置五兵无七兵尚书之名至后魏始有七兵尚书今诸家著述或谓晋太康中置七兵尚书误矣后魏为七兵尚书后周置大司马其属又有兵部中大夫小兵部下大夫其职并阙至隋乃有兵部尚书统兵部职方驾部库部四曹唐因之龙朔二年改司戎太常伯咸亨元年复旧光宅元年改夏官尚书神龙元年复故天寳十一载改武部至德二载复旧通典选举亦为三铨制如吏部通典本朝尚书兵部掌武举民兵厢土军卤簿及蕃夷官贠承袭之事凡联其什伍而教之战兵部武选之制效贡举法若遣将出兵露布奏防必告于庙其属有三曰职方郡县地啚蕃夷归附之事焉曰驾部辇辂车乗廐驿之事焉曰库部军器仪仗卤簿供帐之事焉神宗正史职官志正名之初尚书犹未除人职畧元豊五年九月诏应防邉义勇保甲事并枢宻院其余民兵悉兵部续防要建炎三年并卫尉寺归兵部中兴防要】
　　事类夏官【四曰丨丨其属六十掌邦政周礼又丨丨大司马之职掌以九伐之法正邦国制军诰禁以紏邦国领校人牧师职方司兵之属即今兵部之任也通典】司马【丨丨掌邦政统六师平邦国礼春官又乃立夏官丨丨使帅其属而掌邦政以佐王平邦国礼夏官】圻父【矧惟若畴丨丨薄违书酒诰注丨丨司马也上注】夏卿【尚书大司马亦曰丨丨职林又兵部尚书丨官丨也通典】武部【唐天寳改丨丨至德复旧通典】武官【大司马者丨丨也大揔武事训马为武者取其徤行释名】西曹【崔融吏部兵部选人议曰伏望诏东丨二丨两都分简东谓吏部西谓兵部文苑英华】南省【李辅国为兵部尚书丨丨视事使武士戎装夹道唐书】数访时政【王起字举之为兵部尚书文宗丨丨逮丨丨起因积雨愿寛逐臣唐职林】自得岐路【朱崔为兵部尚书丨丨丨丨必当大用封川多方沮之同上】为宰相兼【姚崇三丨丨丨丨兵部尚书屯戍斥堠士马储械无不暗记】知五品选【庐承庆检校兵部尚书丨丨丨丨辞曰选事在尚书臣掌之为出位帝曰朕信卿卿何不自信并唐书】居位简率【唐李懐逺除兵部尚书虽乆丨荣丨而弥尚丨丨常乗欵叚马左仆射豆卢钦望曰公荣贵如此何不买骏马乗之答曰此马幸免惊蹶无假别求闻者叹美通典】掌武选授【丨天下兵卫丨官丨丨之政令凡军师戍卒之借山川要害之图廐牧甲仗之数六典】恭守戎曹【丨丨丨丨训齐武部简稽之务军国是殷许公集】实掌戎政【惟兹夏官丨丨丨丨白居易行柳公绰制】董正六师【缉熙九法丨丨丨丨孙逖授李林甫兵部尚书制】歴用九法【周之九法歴代用焉故夏官之重髙位乆虚钱翊授陆扆兵部尚书制】防劾乱行【上祀南郊苏轼以兵部尚书为卤簿使上因太庙宿斋行礼毕特至青城忽有赭伞犊车并青盖犊车百余乗冲突而来公呼御营廵检使立车前曰西来谁何敢尔乱行曰皇后并某国大夫人某大长公主也公即于青城上防劾之明日中使命申勑有司严整仗卫言行録】召入坐语【黄中谥简肃公为兵部尚书兼侍读毎当入直上常先遣人侯视至则亟丨丨丨丨从容月必一再见公知无不言朱文公撰黄端明碑】论制狄道【兵部尚书王庶丨丨丨之丨在扵民周文王问太公以为国太公曰爱民而已兵书无不本诸爱民者上叹曰大臣才也遂拜枢宻副使中兴系年録】掌武举政【尚书丨丨丨地图车辇甲械之丨令而侍郎为之贰凡军民以民籍统者阅习按试选募迁补续防要】司马之任【中台政事所出兵部丨丨丨丨南豊拟制】中台之秩【掌国五兵叨进丨丨丨丨欧阳公制】独省文书【武选扵天官兵政緫扵枢辅故司马之职丨丨丨丨东坡表】超进崇资【夏官掌武丨丨丨丨杨亿代表】周礼命卿【丨丨丨丨司马掌国征之事牋表类】夏官古卿【丨丨丨丨欧公谢表】七兵之秩【文昌丨丨丨丨杨亿代表】欧阳脩青州谢上表【臣某言伏蒙圣慈特授臣兵部尚书依前观文殿学士知青州军州事充京东东路安抚使臣已扵今月二十七日赴上讫掌国五兵叨进中台之秩宣风一面俾绥东土之人祗荷宠灵徒知殒越臣某中谢伏念臣学非通敏材实空踈幸逄千载之休明误被三朝之奬擢乆陪法从常与政机国恩未报而身已先衰世涂可畏而命亦多蹇顷縁灾疾遂决退休敢上恻扵皇慈未忍捐扵旧物而复过推优渥以慰癃残惟孤拙之无堪蹈艰危而已甚世之所荣者臣之所惧人以为宠者臣以为忧是故輙殚悃愊之诚累黩髙明之聴迫扵危虑防避烦辞而圣度并容寛其罪戾恩言屡降譬以丁宁知成命之难囘勉腼顔而祗受而况全齐旧壌负海奥区民俗富完而凿井耕田各安其业诏条寛大而奉法守职足以脩官内省庸虚奚朌忝幸此盖伏遇皇帝陛下日新求治天防淮仁谓簮履虽为扵贱防尚堪収録而犬马苟丰扵豢养犹可使令臣敢不防励疲嬴勤思夙夜庶期尽瘁少答鸿私】
　　兵部侍郎
　　歴代防革【隋置兵部侍郎唐因之龙朔为司戎少常伯光宅中为夏官侍郎后复故唐职林旧制一贠緫章元年加一员通典掌武选地图车马甲械之政唐职林详见前兵部尚书门本朝官制元豊正名详见前兵部尚书门元豊五年四月二十日随许将试兵部侍郎除侍郎自此始也】
　　事类小司马【兵部侍郎夏官丨丨丨中大夫之任也六典又丨丨丨之职周礼阙】少常伯【见官制】有文武材【唐太宗以杨洪礼丨丨丨丨擢为兵部侍郎唐本】有大臣器【韩臯资质重厚丨丨丨丨为兵部侍郎号称职】朕今信卿【卢承庆迁民部侍郎太宗寻令检校兵部侍郎仍知选事承庆辞曰选事职在尚书臣今掌之便是越局太宗不许曰丨丨丨丨卿何不自信也】帝笑不罪【杨宏武为司戎少常伯迁西台帝尝诮曰尔在戎司授官多非其才何耶宏武曰臣妻刚悍此其所属不敢违以讽帝周后言丨丨丨丨】召询时政【唐韦澳迁兵部侍郎与同寮萧寘深为宣宗所遇每二人同直无不丨见丨访丨丨有邦国政刑大事中使宣草词澳心欲论谏却曰此一事湏降御札方敢施行迟留至旦必论其可否上防多从之】见咨天下【唐蒋伸字大直为兵部侍郎宣宗雅信爱伸毎丨必丨丨丨得失伸三起三留曰他日不复对卿矣伸不喻未防拜相云】能绍祖奕【卢元辅简洁贞方丨丨其丨丨】故有家风【杨洪礼为兵侍入参机务出统众政太宗曰越公儿郎丨丨丨丨矣并同上】父子同省【唐崔湜为兵部侍郎父挹为兵部侍郎丨丨丨为南丨副贰有唐未有】祖先有勲【唐卫次公为兵部侍郎选人李勣徐有功之孙名在黜中次公召而谓曰子之丨丨丨在王府岂限常格并优秩而遣之并唐书】掌凡军戍【尚书侍郎丨天下军卫武官选授之政令丨丨师卒丨之籍山川要害之图廐牧甲仗之数六典】佐平邦国【惟兹夏官实掌戎政简稽调补今方其时司马贰卿丨丨丨丨白集桞公绰兵部侍郎制】夏卿之亚【兵部侍郎祈父之贰丨丨丨丨在而举者悉以咨之张九龄为裴光庭碑】司马之法【入亚六卿并行丨丨丨丨出膺九命俱受元戎之筭伯乐川记】条奏八事【许将入为兵部侍郎丨丨丨丨以为兵之事有三曰禁兵曰厢兵曰民兵马之事有三曰养马曰市马曰牧马兵器之事有二曰缮作曰给用东都事畧】首奏四事【周文忠公权兵部侍郎丨丨丨丨曰重侍从増台谏择监司郡守乆任监司郡守上曰皆今日要务也言行録】手画形胜【王敏节庶为兵部侍郎对便殿口陈丨丨秦陇丨丨利害上大喜即日迁兵部尚书北盟防编】宻言恢复【周简惠公葵除兵部侍郎元顔亮毙张公自督府来朝丨丨丨丨公请对谓不可轻举累数千言上唯唯五月败书闻上思公言以左中大夫参知政事平园集】力诋和议【兵部侍郎张焘丨丨拜诏之议秦桧患之焘托疾在告桧使楼炤谕之曰北扉阙人上欲以公为直院宜早出焘大骇曰愈不敢出矣若使草国书岂能曲狥意防哉焘尝思之不过一去桧不能夺遂止中兴系年録】气折羣丑【李文敏公邴召为兵部侍郎苗刘反露刃宫门上登楼抚谕公亟趋前叱苖刘等凶焰稍息公扣宰相朱胜非问计防等皆在公反覆镌诘人为公危公无惧色太后垂帘胜非奏变故以来能助朝廷者惟李邴郑防乃除公翰林学士上赐亲札畧曰卿毅然正辞丨丨丨丨万众动色具臣腼顔周益公集】愿佐司马【王居正字刚中迁兵部侍郎兼直学士院公辞曰臣愚不足以任二事丨尽力丨丨丨不受直院东莱集】还贰祈父【六卿之亚皆髙选也而夏官实主武事丨丨丨丨用均尔劳曲阜除陈埙制】韩愈上兵部李侍郎书【伏以閤下内仁而外义行髙而德钜尚贤而与能哀穷而悖屈自江而西既化而行矣今者入守内职为朝廷大臣当天子新即位汲汲于理化之日出言举事宜必施设既有听之之明又有振之之力寗戚之歌鬷明之言不于左右则后而失其时矣】
　　兵部郎中　【附贠外郎】
　　歴代防革【魏有五兵晋有七兵皆置郎中歴代或单为郎或为郎中隋初为兵部侍郎焬帝除侍字又改为兵曹郎唐初皆因隋制武德三年改兵部郎中龙朔改司戎大夫咸亨光宅神龙随曹改复二贠一贠掌判帐及天下武官之阶品卫府之名数一贠掌判簿以緫军戎差遣之名数通典六典唐职官志及本朝官制元豊正名并见前尚书类初除潘良器职畧本曹所治之事郎中贠外郎参掌之续防要建炎三年并省冗职以兵部郎中兼职方中兴题名】
　　事类下大夫【兵部郎中周大司马属官军司马丨丨丨之任也唐职林又中兵丨丨丨权徳舆兵部郎中杨凝集序】兵曹郎【隋炀帝改丨丨丨唐武徳改兵部郎中通典】掌武阶【兵部郎中二贠一贠丨判帐及天下丨官之丨品卫府之名数一贠掌判簿以揔军戎差遣之名数唐官志】掌勲簿【丨武职丨官三衙及兵士丨书朝集禄赐假告差武职告身之事职贠令】奏决若流【姚崇为夏官郎中契丹扰河北兵檄丛进崇丨丨丨丨武后贤之拜侍郎】所歴有声【唐卢奕懐愼之子与其兄涣齐名开示中任京兆司録参军天寳初为鄠县令兵部郎中丨丨丨丨皆如涣之所治也】公务修整【唐裴光庭转兵部郎中既歴清要人未之许及在职丨丨丨丨众皆叹服】吏干有称【唐李憕骤歴兵部郎中憕有丨丨明于几案甚丨当言之丨并唐书本】夏官之属【既忝丨丨丨丨元和制诰】司武之属【丨丨丨丨重于文昌同上】不居外省【兵部郎中二贠一在侍从丨丨丨丨元防之行杨嗣复制】并兼职方【国朝建炎中丨省冗职以兵部郎中丨丨丨中兴题名】一台之华【姑宠七兵之秩用服丨丨丨丨胡文恭行吕公弼制】五兵之属【徃践丨丨丨丨公是行周思永制】郎选甚宠【七兵之曹丨吏之丨丨丨南豊潘良器制】中台妙选【夏卿首曹丨丨丨丨张朂制】韩愈撰兵部郎中杨君墓碣【为尚书司封贠外郎革正封邑申明嫡庶事连权右斥退勿惮直声彰闻仍参选部仍一本作乃选去声谓为吏部员外郎以驭羣吏奸臣席势成福自己他人求附离而不可得者公则却之私以胥吏求署一皆罢遣曰吾不以三尺法为己利害云云为右司郎中危言直已以致其诚然卒中于疲辞不得朝请以检校吏部郎中为宣武军节度判官防人缺守徃莅其政孤老抚安强猾戮死垦凿墝卤芟艾榛荒作爰田以赡人食濬决潢污筑复堤防为洛渠以定水祸理不半嵗利垂千祀防朝复命次于汴郊师丧卒乱不可以入遂西走阙下玺书迎门劳徕甚备以疾居家三年复登于朝十八年凝起家为兵部郎中遐迩咏歌】
　　贠外郎能益百姓【魏徴荐杜正伦为兵部贠外郎太宗劳之曰朕举贤者非朕独私以丨丨丨丨也杜正伦】分掌二人【贠外郎二人一人掌贡举及杂请之事凡应举之人有谋畧才艺平射筒射皆待命以举若州府嵗贡皆勘贡文状而引试焉一人掌选院谓之南选曹每嵗选人有觧状簿书资歴考课必由之以覈其实乃上三铨进甲则书焉六典】处不阅旬【唐张嘉贞为兵部贠外郎时功状盈凡郎吏不能决嘉贞为详丨丨丨丨廷无稽牒本】参所治事【国朝兵部本曹所治之事郎中贠外郎参掌之续防要】
　　驾部郎中　【附贠外郎】
　　歴代防革【周夏官之属有舆司马有校人主马之官有牧师掌牧放布巾车掌公车之政及王之五辂皆驾部之本也魏晋尚书有驾部郎宋驾部属左民尚书齐有之后魏与北齐并曰驾部郎中隋曰侍郎属兵部焬帝除侍字唐武德加中字龙朔改司舆大夫咸亨复故天寳中改司驾至徳复故通典本朝驾部司事一人以无职事朝官充舆辇车乗于太仆驿给受一出于枢宻院廐牧之政緫于羣牧司本司无所掌元豊改制郎中贠外郎始实行本司事续防要初除王钦职畧参掌舆辇车马驿置廐牧之事大礼则戒有司具五辂凡奉使之官赴阙视其官职及所沼事给马如格官文书则量其迟速附马歩急应内外监牧租入多寡孶产登耗皆检察焉神宗正史职方志建炎三年以驾部兼库部复并太仆寺归驾部本朝防要绍兴元年复裁内外官于是驾部又当省而郎适賛读王府而诏听留需其迁勿补厥后间或一置而一贠之制定矣题名兵部四曹而止一贠】
　　事类孝昭阅簿【北齐冯子琮为驾部郎中摄库部丨丨帝曽丨丨领试令口陈子琮闇对无有遗失职官分纪】杨素拊床【李靖在隋为驾部贠外郎左防射丨丨丨丨谓曰卿终当坐此】公义奉国【隋辛公义为驾部郎勾检马牧所获十余万匹帝嘉曰唯我丨丨丨丨竭忠通典】如处美官【唐毕諴字存之为驾部贠外郎故事要家势人以仓驾二曹为辱諴沛然丨丨丨丨本传】不愽前行【中行刑户丨丨丨丨驾军唐国史补】清谨介特【崔元亮字晦叔为驾部贠外郎丨丨丨丨澹如也本】辇乗之奉【舆马丨丨丨丨邮驿圉牧之治中台要务主以郎官南豊拟制】舆马之政【擢司丨丨丨丨初寮除季伦制】卤簿之式【甲胄弓矢之器乗舆丨丨丨丨武藏之任郎选甚髙南豊驾部兼库部判】
　　诗集南宫老库【幽闲静境别无事惟有丨丨丨丨兄白居易赠驾部吴郎中】







　　古今合璧事类备要后集卷三十
<子部,类书类,古今合璧事类备要>
　　钦定四库全书
　　古今合璧事类备要后集卷三十一
　　宋　谢维新　撰
　　六部门
　　刑部　【尚书　侍郎　郎中附贠外郎都官　比部】
　　歴代防革【汉成帝时尚书初置二千石曹主郡国二千石又置三公曹主断狱光武改三公曹主考课二千石曹掌水火盗贼词讼亦谓之贼曹魏置尚书都官郎佐督军事晋以三公尚书掌刑狱宋三公比部主刑法又置都官尚书主军事刑狱齐梁陈并有都官尚书隋开皇改都官为刑部尚书统都官刑部比部司门四曹唐因之龙朔改司刑太常伯咸亨复故武后改为秋官神龙复故天寳改为宪部至德复故唐职林本朝刑部尚书侍郎郎中止为阶官而刑部判官事二人以御史知杂以上或朝官充淳化二年以刑部复大辟案増置审刑院凡四方以具狱来上则谳于审刑院大中祥符二年置紏察在京刑狱司元丰三年并倂归刑部五年官制行六部各正其职而刑部始得专其官续防要国朝尚书刑部掌律法狱讼奏谳叙复之事凡防狱本于律而随时损益以勑令格式若情可矜悯或法不中情者皆其谳阅其按状传例拟进应诏狱及按劾命官以程督之审覆京都辟囚其在外已论决则摘按检察大理开封殿前马歩司狱则紏正其当否即有所辨诉以法理与夺如朞赦应格则听其叙复其属有三曰都官军大将及徒名籍之事焉曰比部钩攷帐籍及赃罚负欠之事焉曰司门津梁道路及国门稽察之事焉神宗正史职官志是时尚书犹未除人职畧】
　　事类士师【唐虞之时丨丨以正五刑周秋官大司冦掌邦之三典以佐王刑邦国盖其任也通典】秋官【五曰秋官其属六十掌邦刑周礼春官又乃立丨丨司防使帅其属而掌邦禁以佐王刑邦国同上秋官】司冦【丨丨苏公式敬尔由狱以长我王国书左政】诘奸慝【司防掌邦政丨丨丨刑暴乱书周官】听狱讼【司防正刑明辟以丨丨丨听之扵棘木之下以狱之成告于王记王制】大司防【丨丨丨之职掌建邦之三典以佐王刑邦国诘四方周礼】秋官卿【刑部尚书周礼之丨丨丨也六典】不前僧【羊侃为都官尚书宦者张僧侃侃曰我牀非阉人所坐竟丨丨之时论美其贞正梁书】不屈仙客【崔隠甫为刑书帝欲相之也曰牛仙客可与语卿常见否曰未也帝曰可见之隠甫终不诣他日又问对如初帝乃不用賛曰严挺之拒宰相不肯见李林甫崔隠甫违诏丨丨牛丨丨信刚者乎二人坐是皆不得相彼亦各申其志也崔隠甫传】覆狱歔欷【刘祥道迁司刑太常伯每丨大丨必丨丨累叹奏决之日为之不食】上防激切【顔真卿为检校刑书永防中元载引用私党请百官凡欲论事必先白长官长官白宰相然后闻奏真卿丨丨曰天寳后李林甫威权日盛羣臣不先咨宰相輙奏事不过托以他故中伤独不敢明约百司令先白宰相如今日之事旷古未有陛下不早觉悟渐成孤立矣其丨丨如此扵是中人争写内本布扵外】屈突固辞【丨丨通为刑书自以不习文丨丨改工部并唐书】隠甫自守【崔丨丨不屈牛仙客洁介丨丨以强正称分纪】昼决公务【李适之拜刑部尚书夜则宴赏丨丨丨丨留无庭事李】日为不食【见前覆狱歔欷注】弼我五教【丨丨丨丨掌兹三典常衮制】诘彼四方【掌其三典丨丨丨丨记室新书】秋卿恤刑【丨丨丨丨事无枉桡又云绍蔽芾扵讴謡尽侀成扵法里唐大诏令杜审权制】士师致理【国之二柄在德与刑邦之三典惟清与慎大舜有钦恤之言穆王有哀矜之教爽鸠之为司冦务在泽人臯陶之作丨丨期扵丨丨】超司秋典【丨丨丨丨盖尝为宪部尚书顔鲁公集冯翊太守谢上表】分司臬事【设官丨职以丨丨丨中兴题名】建请谳疑【燕肃字穆之知审刑院先是天下疑狱虽听奏而州郡惧得罪不敢谳故寃狱常多肃丨丨丨路疑狱皆听有不当者释其罪自是全活者众东都事畧】建议违制【王文正公曽在审刑日丨丨丨丨亲被乃坐罪未防外郡有以具狱谳闻章圣俾以违制坐之公以制非亲被请从违失上可其奏言行録】奏命官刑【苏颂字子容神宗朝知审刑院知金州张仲宣受财枉法抵死法官援前比贷死杖脊黥配海岛公丨古者刑不上大夫今刑为徒恐污辱衣冠耳仲宣由是得免杖黥止流海外自是丨丨丨无杖黥者】更盗党法【韩忠献琦知审刑院先是盗杀同党既自己就捕例不抵死公曰此但并有其赀或就灭其口非有自新改过之心无足矜者请丨议其法乃诏盗杀其徒而不首者毌得原以上四事本部通用并同上】天台刑官【望峻丨丨仍忝丨丨之重欧阳公谢表】秋官古
　　卿【丨丨丨丨云云中台八座典司邦禁南丰拟制】一人钦恤【丹笔平刑爰副丨丨之丨丨牋表类】八座典司【见上秋官古卿注】韩愈与凤翔刑尚书书【今阁下为王爪牙为国藩垣威行如秋仁行如春戎狄弃甲而逺遁朝廷髙枕而不虞是岂负大丈夫平生之志愿哉岂负明天子非常之顾遇哉赫赫乎洸洸乎功业逐日以新名声随风而流宜乎讙呼海隅髙谈之士奔走天下慕义之人使或愿驰一或愿操一戈纳君扵唐虞收地扵河湟然而未至乎是者盖亦有説云岂非待士之道甚厚遇士之礼未甚优请麄言其事阁下试详而聴之夫士之来也必有求扵阁下夫以贫贱而求扵富贵正其宜也阁下之财不可以徧施扵天下在择其人之贤愚而厚薄等级之可也假如贤者至阁下乃一见之愚者至不得见焉则贤者莫不至而愚者日逺矣假如愚者至阁下以千金与之贤者至亦以千金与之则愚者莫不至而贤者日逺矣欲求得士之道尽扵此而已欲求士之贤愚在扵精鍳博采之而已精鍳扵己固已得其十七八矣又博采扵人百无一二遗者也若果能是道愈见天下之竹帛不足书阁下之功德天下之金石不可知阁下之形容矣】欧阳脩谢刑部尚书表【职清书殿寔为儒者之荣望峻天台仍忝刑官之重内循谫薄仰玷光华臣某中詌伏念臣禀质迂愚麄知业履因时幸会遂窃宠灵无拾遗补阙之勤常陪法从非大册髙文之手久厠翰林晚缀宰寮俾闻国论荷三朝之眷遇毎察愚忠幸四海之清平得容尸禄居满盈而不戒积灾衅以自贻属圣统之嗣兴赫皇明而继照诬言诘服已大释于羣疑危迹保全俾不亏于素守犬马合思于报效桑榆奈廹于衰迟屡贡恳私上干聦眷遂开允俾觧繁机然而晚节余生本期避宠清资显秩益更贪荣被优渥之非常但凌兢而失措此盖伏遇皇帝陛下圣神御极亭育推仁闵孤拙之势危无容自立谓疲驽之力竭难责逺啚曲轸至慈俯从诚请仍怜旧物特示殊恩顾非木石之顽宜识乾坤之造飒然素领虽难强于筋骸皎若丹心犹自期于尘露】
　　刑部侍郎
　　歴代防革【隋炀帝置刑部侍郎唐因之龙朔改为司刑少常伯光宅中为秋官侍郎天寳中为宪部侍郎掌律令刑名覆按大理及诸司应奏之事通典六典本朝官制防革见前刑部尚书门元丰正名除大理卿崔台符为之续防要】
　　事类五听【小司冦之职以丨丨听狱讼求民情一曰辞听二曰色听三曰气听四曰耳聼五曰目听周礼】八辟【以丨丨丽邦法附刑罚一曰议政之辟二曰议故之辟三曰议贤之辟四曰议能之辟五曰议功之辟六曰议勤之辟七曰议贵之辟八曰议賔之辟同上】小司冦【丨丨丨之职掌外朝之政以致万民而询焉周礼】中大夫【周之秋官小司冦丨丨丨也六典】掌律令【侍郎二人丨丨丨刑法之政徒校覆谳禁之事其属有四一曰刑部二曰都官三曰北部四曰司部唐志】行制命【刑部侍郎一贠掌天下刑法及徒勾覆关禁之政令其属有四总其职务丨其丨丨凡中外咸质正焉唐职官志】精法律【刘瑑转刑侍丨于丨丨选制勑可用者议其轻重成一家书号大中统类奏行之】三司使【唐有大狱即命御史中丞刑部侍郎大理卿充谓之大丨丨丨唐职林】宰相材【狄仁杰荐张柬之丨丨丨召为洛州司马仁杰曰臣荐宰相而为司马非用也乃授司刑少卿迁秋官侍郎张柬之】详决如神【王播元和中转刑侍备举格条置之座右凡有丨丨疾速丨丨僚属叹服唐书】剖决如流【王播转刑侍精于法律商处轻重丨丨丨丨】妙择道裕【唐太宗时刑部侍郎有阙令执政丨丨其人奏皆不可太宗曰朕得其人矣徃昔李丨丨议张亮云反刑未具此言当矣虽不即从至今追悔遂授道裕唐书】宣授栖楚【寳歴初宣中书以谏议大夫刘栖楚为刑侍丞郎宣授自此始并同上】谏迎佛骨【韩愈为刑侍宪宗遣使迎佛骨入禁中愈上表谏】擢亚秋官【韩愈祭马总文】佐平邦宪【秋卿之贰丨丨丨丨类要】贰于刑谳【唐大诏令刘瑑制】予罪勿罪【丨曰丨尔丨丨予曰寛尔勿寛杜牧行李从诲制】薄亡珠罪【吕公孺元祐初为刑侍原庙亡珠系治甚乆公孺言殿中主者不一前后代者未尝以服御相授且讳日宫嫔徃还不一有所亡岂可指意吏卒狱虽具顾非圣裁不可上深以为然国史本】原杀人情【范百禄字功父除刑部侍郎有以强盗及故杀闘杀情可矜者谳于朝法官援例贷免司马光曰杀人不死则法废矣百禄曰谓之杀人则可制刑而以为不疑原情而以为无可悯则不可百禄在刑部用法多所平反迁吏部侍郎东都事畧】奏伶人戯【元祐中驾幸凝祥池宴从臣丨丨丨以先圣为丨刑部侍郎孔宗翰奏唐文宗时尝有为此戏者诏斥去之今岂宜有此诏付伶官于理渑水燕谈】定给使制【程大昌权刑部侍郎旧法宰执初除转防皆有给使减年具后用例浸尖法意公请自侍从而执政执政而相则为初除法当与全余为转防皆减半遂为定制上知公特立不避怨滋欲用之周益公集】平反被赐【陈鲁公康伯諡文正兼刑部侍郎前此有司专用权臣风防为狱重轻公丨丨之故家多丨其丨言行録】平反辞赏【张文忠公九成兼刑侍一日法寺以成案上大辟公阅首末得其情因请覆实囚果诬服者也奏黜之时法官抵罚而朝论欲以丨丨为赏公丨曰职在详刑而卖众以邀丨可乎同上】上防请例【范百禄迁刑部侍郎奏狱门下省多驳正当贷者百禄屡以告执政言上有诏例在有司者悉取还中书百禄丨丨论之悉如所丨自是丨复归刑部矣丁未録】执狱引例【初刑部有刼杀人狱侍郎彭汝砺引例乞加贷配执政不以为是降特防皆杀之汝砺执不可长编】不徇执政【彭汝砺字器资元祐中迁刑部郎中防有巨狱执政以为可杀汝砺以为不可杀与执政异徙礼部东都事畧】
　　刑部郎中　【附贠外郎】
　　歴代防革【汉尚书有三公曹后汉有二千石曹魏有都官曹皆掌刑法狱讼之事晋宋齐并以三公郎曹掌刑狱置郎中一人隋初省三公曹置刑部曹掌刑法置侍郎一人炀帝除侍字又改宪部郎唐因之武德改刑部郎中龙朔改司刑大夫咸亨光宅神龙并随曹复改六典通典本　朝官制见刑部尚书元丰正名初除胡瑗杜弦职畧建炎诏刑郎以二贠为额绍兴诏见任郎官依元丰旧法分左右防治事从右司汪应辰之请也中兴防要】
　　事类大司冦【周礼丨丨丨属官有士师下大夫盖郎官之任也六典】定科郎【魏有丨丨丨晋贾充定律令以裴楷为之职类】掌刑狱【晋宋齐并以三公郎曹丨丨丨置郎中一人通典】掌律法【郎中贠外郎丨丨丨按覆大理及天下奏谳为尚书侍郎之贰唐书】不博前行【省中语中行刑户丨丨丨丨驾部国史补】又请小秋【杜牧顷于宰执求小仪不遂请丨丨又不遂尚书故实】分治狱事【刑部掌天下刑狱之政令而郎中贠外郎丨丨其事中兴题名】奏决省事【韩晋卿擢刑部郎中天下大辟请谳执政以为烦将劾治不应谳者晋卿适白事省中因曰谳不至矣议者欲天下狱悉从奏决晋卿曰恐罪人之死于狱多于伏辜者皆从之长编】进丞郎省【宜正秋台之聫丨丨丨丨之务胡文恭廖询制】参综制刑【刑者所以助治圣人尤谨中台丨丨丨丨郎选甚髙南豊除韩晋卿制】丹笔议刑【丨丨丨丨国纲作重白云司职人命是悬牋表类】
　　贠外郎守法不挠【唐杜景佺为刑部贠外郎丨丨丨丨本】遗直何加【令狐峘大歴中为刑部贠外郎上防谏山陵事诏荅曰古之丨丨丨以丨焉】小三司使【唐有大狱以刑部贠外郎御史大夫理寺官为之以决疑谓之丨丨丨丨通典】第一课最【韦夏卿以课最第一转长安令改刑部贠外郎职官分纪】温敏静専【侍御史王镒自居殿中能察非法连鞫庶狱多恊平允加以丨丨丨丨可当是选一嵗之狱决在秋冬今方其时宜敬乃职白居易王镒刑部贠外郎制】亟缓深纵【丨则失情丨则留狱丨则碍恕丨则生奸惟是四者持刑之权元稹冯宿刑部贠外郎制】秩进知州【至道初张昱为刑部贠外郎西川安抚奏望授昱诸司使知雅州上以省郎之重不欲换它职故进秩加赐令服而遣通鉴长编】例藏刑部【元祐元年三省言中书置刑房检例官从之独刑部贠外郎刘上疏言元丰官制以丨丨丨丨可比则取钞不可则取防今非故事诏如所请而例复藏刑部自是中外奏谳无所避矣九朝通畧】
　　都官郎中　【附贠外郎】
　　歴代防革【都官本因汉置司校尉其属官有都官从事一人掌中郎官不法事因以名官歴晋宋齐都官郎中并掌京师非违得失事非今都官之任开皇改都官尚书曰刑部其都官郎曹遂改掌簿録配没官私奴婢唐因之龙朔改曰司仆大夫咸亨复故六典本朝都官判司事一人以无职事朝官充凡俘簿籍分领于他司本司无所掌元丰改制郎中贠外郎始实行本司事参掌徙流配及吏籍之事续防要初除韩宗良职畧列案四军大将案吏籍案　配籍案　知杂案职源建炎三年诏都官郎官以一贠为额供权司门比部中兴防要】
　　事类司【丨丨掌五之法周礼又司其奴男子入于罪女子入于舂槀注郑司农云谓生为盗贼而为奴者输于罪舂人槀人之官也同上】司宪【裴秀奏事曰都曹二千石曹司国宪内掌京畿诘奸听讼外緫邉境类要】督征战【嵇含牋曰今都官中兵三曹郎昼丨丨丨夜还治事同上】掌罪【后周置司丨诸奴男女男子入于丨丨女子入于舂饎之事此今都官之任六典】掌俘【都官郎中贠外郎丨丨丨簿録给衣粮医药而理其诉寃唐书】入省不数【省中司都官屯田虞部主客皆闲简无事谚曰司门都官屯田水部丨丨丨丨南部新书】后行不博【丨丨祠屯丨丨中行都门国史补】最为清选【唐韦温奏曰国朝以来都官丨丨丨丨不可以赏能吏唐书】皆为清秩【书曰庶狱庶事予罔敢知此乃周文王之所理天下也惟狱惟事防于南宫求郎之难岂敢轻易今者各有所授丨丨丨丨杜牧都官贠外郎制】骚雅宗师【薛尚书能李贠外频尝郎都官皆一时丨丨丨丨都官之曹振盛于此唐郑谷为都官作诗自贺序余早年请益受知实深今忝此官复正是秩】轻微贵胄【十伦创制舆台之号肇兴百裁规僮仆之名斯着苍头卑贱匪子宻之封侯防面丨丨殊季珪之丨丨张鷟集】赏功严籍【庾建炎初擢都官员外郎时庶事草创赏功补副尉者不可计以致是非混淆公于是随事爬梳闻诸朝丨其丨周益公集】擢联典【丨之秋丨丨我丨士胡文恭行刘杞制】进以都【丨秋台者丨丨丨为峻胡文恭行张士奕等制】命尔司仆【曲阜行制】今有梅都官【郑谷诗名盛于唐末号灵台编世但称郑都官诗梅圣俞官至都官刘原父戯之曰圣俞官至此昔有郑都官丨丨丨丨丨诗话】
　　诗集践歴曾闻薛许昌【都官虽未是名郎丨丨丨丨丨丨丨能复有李公频陪雅躅岂宜郑子谷忝余光荣为后进趍兰署喜拂前题在粉墙他日节麾如可继云云郑谷】
　　比部郎中
　　歴代防革【魏尚书有比部曹晋因之宋比部主法制北齐掌诏书律令勾检等事后周曰计部中大夫隋为比部侍郎焬帝除侍字唐加中字龙朔改司计大夫通典本朝比部判司事一人以无职事朝官充凡勾防内外赋敛经费出纳逋欠之政皆归三司勾院磨勘理欠司本司无所掌两朝国史志自治平至熙宁钱帛刍粟亏损不可胜数遂置提率帐司领之元豊官制行厘其事归比部郎中贠外郎始实行本司事四朝志初除宇文昌龄职畧列五案勾覆案　磨勘案　理欠案　慿由案　知杂案出职源建炎三年诏都官郎官并权比部郎官中兴防要】
　　事类奏赋【何损丨许都之丨魏明帝竒之擢为比部郎魏志】知名【唐徳宗丨武元衡才丨召授比部贠外郎见本】号比【比部得廐下食以饮从者丨丨丨国史补】梦昆脚【杜牧顷于宰执求小仪小秋皆不遂尝丨人谓曰辞春不及秋丨丨与皆头后果得比部贠外尚书故实】奏京兆用【裴延龄丨丨丨府妄破用钱谷请令比部勾丨】覆左藏财【唐制天下财赋皆纳左藏库太府四时以数闻尚书比部覆其出入并唐书】掌诸司廨【丨内外丨丨公丨及公私债负徒役工程赃物帐及勾用度物通典】职在勾司【位膺列宿丨丨丨丨张鷟集】郎于防府【柳子厚裴令碑碣】勾籍天下【比部掌丨丨丨丨文帐周官宰夫所谓乗其财用之出入也续防要】司计中台【进丨丨于丨丨胡文恭行窦平制】比计之曹【稍升丨丨丨丨胡文恭行吴伸制】勾考之司【内外经费之任緫于丨丨丨丨南豊拟制】防计之事【惟是丨丨勾考丨丨命汝听之曲阜吴景渊制】
</div>
    <div class="pagination">
<a href="古今合璧事类备要_page27.html">上一页</a><span>...</span><a href="古今合璧事类备要_page23.html">23</a><a href="古今合璧事类备要_page24.html">24</a><a href="古今合璧事类备要_page25.html">25</a><a href="古今合璧事类备要_page26.html">26</a><a href="古今合璧事类备要_page27.html">27</a><span class="current-page">28</span><a href="古今合璧事类备要_page29.html">29</a><a href="古今合璧事类备要_page30.html">30</a><a href="古今合璧事类备要_page31.html">31</a><a href="古今合璧事类备要_page32.html">32</a><a href="古今合璧事类备要_page33.html">33</a><span>...</span><a href="古今合璧事类备要_page29.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
