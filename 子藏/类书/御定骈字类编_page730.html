<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 730 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 730 页/共 1019 页</h1>
    <div class="content">　　【防茅赋愿当丨丨之时不弃轻微之质　楼异三十六峰赋方阳春之盎盎兮烧痕丨丨而青青　吴均秋念诗芳杜果丨丨缨带欲何为　李白过四皓墓诗荒凉千古迹丨丨四坟边　刘长卿孙权故城下懐古兼送友人归建业诗威灵絶想像丨丨空林薮　白居易东园玩菊诗秋蔬尽丨丨好树亦凋残　刘禹锡赠尹果毅诗田园已丨丨流浪江海湄　吴融无题诗万态千端一瞬中沁园丨丨伫秋风　朱子白鹿讲防次卜文韵诗宫墙丨丨几经年祗有寒烟鎻涧泉】
　　芜杂【卢藏用陈子昻别传常恨国史丨丨乃自汉孝武之后以迄于唐为后史记纲纪粗立笔削未终】芜秽【史记司马相如传坟墓丨丨而不修兮魂无归而不食　汉书杨恽传田彼南山丨丨不治种一顷豆落而为萁　后汉书陈蕃传蕃年十五尝闲处一室而庭宇丨丨父友同郡薛勤来候之谓蕃曰孺子何不洒埽以待賔客蕃曰大丈夫处世常埽除天下安事一室乎　隋书髙祖纪逮于暮年持法尤峻喜怒不常过于杀戮诣武库见署中丨丨不治于是执武库令出开逺门亲自临决　新论杂者孔甲尉缭尸佼淮南之类也明隂阳通道徳兼儒墨合名法苞纵横纳农植触类取与不拘一绪然而薄者则丨丨蔓衍无所系心也离骚虽萎絶其亦何伤兮哀众芳之丨丨　东方朔七谏何周道之平易兮然丨丨而险戏　曹植自序所着繁多然丨丨者众　贾谊旱云赋廓荡荡其若条兮日昭昭而丨丨　成公绥芸香赋去原野之丨丨植广厦之前庭　刘因雪翠轩诗正教丨丨洗欲空谁为千年栋梁惜】
　　芜废【后汉书王景传见芍陂下　辽史食货志田园丨丨者则给牛种以助之　陶潜诗往迹浸复湮来迳遂丨丨】
　　槀【亦作藁】
　　槀鞂【礼记礼器莞簟之安而丨丨之设疏丨丨除穏粒取秆为郊席祭不用莞簟之可安而用设丨丨之粗席亦修古也　又郊特牲莞簟之安而蒲越丨丨之尚明之也注蒲越丨丨借神席也　唐书礼乐志前祀一日晡后太史令郊社令冬常服率其属升设昊天上帝神座于坛上北方南向上以丨丨　宋史礼志感生帝祀仪太史设帝位于坛上北方南向席以丨丨　又尤袤传漕司输丨丨致一束数十全力请台阃奏免之皮日休诗明水在丨丨太羮临豆笾　苏轼戏和正甫一字韵诗已归耕稼供丨丨公贵干蛊髙巾冠　程】
　　【俱杂兴诗新丨丨补此茅屋漏　赵孟頫耕织图诗弥望四野空丨丨亦在　又作秸史记夏本纪三百里纳秸服注索隠曰礼郊特牲云蒲越丨丨之美则秸是藁之类也　汉书礼乐志其席丨丨　元史河渠志其用物之凡桩木大者二万七千榆栁杂梢六十六万六千带梢连根株三千六百丨丨蒲苇杂草以束计者七百三十三万五千有竒】
　　藁本【淮南子夫乱人者若芎防之与丨丨也　本草丨丨释名藁茇鬼卿鬼薪微茎苏颂曰西川河东州郡及兖州杭州皆有之叶似白芷香又似芎防但芎防似水芹而大丨丨叶细五月有白花七八月结子根紫色气味辛温无毒　王氏谈録京师市药须当精别市中丨丨多杂以葳灵仙不可称辨往往误售入药遂不为効丨丨盖柔细而芳香者是　邵氏闻见録夏英公病泄太医以虚治不効霍翁曰风客于胃也饮以丨丨汤而止　又韵会丨丨草剏之本】
　　藁苃【本草释名见上】
　　槀粟【书禹贡三百里纳秸服注秸槀也疏盖纳粟之外斟酌纳槀四百里尚犹纳粟此当丨丨别纳非徒纳槀也】
　　槀积【左传哀公三年夏五月司铎火火逾公宫富父槐至曰无备而官办者犹拾沈也于是乎去表之槀道还公宫注表表火道风所向者去其丨丨】
　　藁芼【论衡子路问孔子曰猪肩羊膊可以得兆雚苇丨丨可以得数何必以蓍龟孔子曰夫蓍之为言耆也之为言旧也明狐疑之事当问耆旧也】
　　藁上【汉书元后传车骑将军王音席藁请罪注师古曰自坐丨丨言就刑戮也】
　　藁役【书禹贡三百里纳秸服传秸藁也服丨丨】
　　藁草【汉书淮南王安传武帝方好艺文以安属为诸父辨博善为文词甚尊重之每为报书及赐常召司马相如等视草乃遣注草谓为文之丨丨　温庭筠题贺知章故居作叠韵诗老媪宝丨丨愚儒输逋租】藁人【周礼司厉其奴男子入于罪隶女子入于舂藁注谓坐为盗贼而为奴者输于罪隶舂人丨丨之官也　北史杨大眼传为荆州刺史尝防丨为丨衣以青布而射之召诸蛮渠指示之曰卿等若作贼吾政如此相杀也　唐书张巡传城中矢尽巡防丨为丨千余被黒衣夜缒城下令狐潮兵争射之乃丨丨还得箭数十万】
　　槀街【汉书甘延寿陈汤传延寿汤上防曰臣闻天下之大义当混为一昔有唐虞今有彊汉匈奴呼韩邪单于已称北藩唯郅支单于叛逆未伏其辜大夏之西防为彊汉不能臣也郅支单于惨毒行于民大恶通于天臣延寿臣汤将义兵行天诛赖陛下神灵隂阳并应天气精明陷陈克敌斩郅支首及名王防下宜县头丨丨蛮夷邸间防示万里明犯彊汉者虽逺必诛注晋灼曰黄图在长安城门内师古曰丨丨街名蛮夷邸在此街也邸若今鸿胪客馆也　玉海兵防露布征而不战聊麾荆柄之幡枭以示惩永震丨丨之邸　又布告语于丨丨憺英威于毳幕　又告清庙以献俘即正丨丨之僇坐明堂而受计尽还葱岭之图　左思魏都赋广成之传无以畴丨丨之邸不能及】
　　槀道【左传见槀积下】
　　菅
　　菅根【本草地筋释名丨丨】
　　菅苇【礼记少仪笏书脩苞苴弓注苞苴谓编束丨丨以裹鱼肉也】
　　菅茅【诗英英白云露彼丨丨传英英白云貌露亦有云言天地之气无微不着无不覆飬　墨子凡守城之法石有积樵薪有积丨丨有积雚苇有积　本草丨丨只生山上似白茅而长入秋抽茎开花成穗如荻花袁郊露诗丨丨丰草皆霑润不道良田有旱苗】
　　菅蕙【山海经西山经天帝之山上多椶柟下多丨丨郭注菅茅类也】
　　菅蒯【左传楚师围莒莒城亦恶庚申莒溃楚遂入郓莒无备故也君子曰恃陋而不备罪之大者也备豫不虞善之大者也莒恃其陋而不修城郭浃辰之间而楚克其三都无备也夫诗曰虽有丝麻不弃丨丨虽有姬姜无弃蕉萃凡百君子莫不代匮言备之不可以已也　宋书乐志见麻枲下】
　　菅蘧【苏轼诗莫借锦绣偿丨丨】
　　菅苎【神异经南方大荒有树焉名曰如何叶长一丈广二尺余似丨丨色青厚五分】
　　菅草【本草释名见蒲席下】
　　菅庙【史记封禅书雍丨丨有杜主杜主故周之右将军其在秦中最小鬼之神者】
　　菅屦【仪礼士丧礼斩衰裳苴绖杖绞带冠绳缨丨丨者】
　　菅屩【淮南子有诡文繁绣弱緆罗纨必有丨丨跐踦短褐不完者】
　　菅筲【仪礼士丧礼既夕苇苞长三尺一编丨丨三其实皆瀹疏筲用菅草黍稷皆淹而清之】菅束【诗白华丨兮白茅丨兮传白华野菅也已沤为菅】
　　芵
　　芵明【尔雅薢茩注丨丨也叶黄鋭赤华实如山茱萸或曰防也关西谓之薢茩】
　　芵茪【尔雅薢茩丨丨疏药草芵明也一名丨丨一名芵明】
　　蔏
　　蔏藋【尔雅拜丨丨注丨丨亦似藜疏此亦似藜而叶大者名拜一名丨丨庄子云藜藋柱宇是也】蔏陆【尔雅蓫薚马尾疏郭云广雅曰马尾丨丨本草云别名薚今关西呼为薚江东为当陆按本草丨丨一名薚根一名夜呼不同者所见本异也】
　　蔏苗【淮南子丨丨类絮而不可为絮□不类布而可以为布】
　　茺
　　茺蔚【尔雅萑蓷注今丨丨也叶似荏方茎白华华主节间又名益母疏案本草丨丨一名益母故刘歆曰蓷臭秽即丨丨也　本草马先蒿其叶大如丨丨】
　　茺叶【徐贲莱薖诗雀弁丨丨峨马帚茾茎直】
　　苻
　　苻蓠【尔雅莞丨丨其上蒚注今西方人呼蒲为莞蒲蒚谓其头台首也今江东谓之丨丨西方亦名蒲中茎为蒚用之为席疏某氏曰本草云白蒲一名丨丨楚谓之莞蒲其上台别名蒚　诗疏白蒲一名丨丨西方人谓之莞蒲】
　　苻止【尔雅丨丨注未详】
　　苻娄【尔雅瘣木丨丨　说文丨丨尫伛内病】
　　蘧
　　蘧麦【尔雅大菊丨丨防大菊一名丨丨药草也郭云一名麦句姜即瞿麦广雅云茈萎麦句姜丨丨按本草云瞿麦一名巨句麦一名大菊一名大兰陶注云今出近道一茎生细叶花红紫赤可爱子颇似麦故名瞿麦】
　　蘧蔬【尔雅出隧丨丨注丨丨似上菌生菰草中今江东啖之甜滑音同氍防】
　　蘧蒢【春秋文公十有三年夏五月壬午邾子丨丨卒疏丨丨邾子之子也庄二十九年即位僖元年与鲁盟于荦而云未同盟盖据文公为言故云未同盟刘以荦盟规之非也】
　　蘧庐【庄子仁义先王之丨丨也止可以一宿而不可以乆处注丨丨传舎也　苏轼诗人生何者非丨丨耶律楚材思亲诗老母琴书老自娱吾山侧近结丨丨】
　　茏
　　茏古【尔雅红丨丨其大者蘬注俗呼红草为茏鼓语转耳】
　　茏鼓【尔雅注见上】
　　茏葛【尔雅拔丨丨防拔一名丨丨葛类也郭云似葛蔓生有节江东呼为龙尾亦谓之虎葛细叶赤茎】
　　藨
　　藨蒯【仪礼丧服传曰防屦者丨丨之菲也】
　　藨苎【张衡南都赋其草则丨丨苹莞蒋蒲蒹葭】
　　藨莓【尔雅葥山莓注今之木莓也实似丨丨而大亦可食】
　　藨席【宋史食货志诸州上供丨丨黄芦之类六十色悉令计直从民愿鬻者市之给用】
　　莨【稂通】
　　莨【史记仓公传菑川王美人懐子而不乳来召臣意臣意往饮以丨丨药一撮以酒饮之旋乳　亦作菪宋史河渠志始皇疏凿以灌魏郡谓之鸿沟丨丨渠本草丨丨释名天仙子横唐行唐时珍曰丨丨一作防其子服之令人狂浪放宕故名】
　　莨莠【宋史地理志开徳府贡丨丨蓆南粉】
　　稂荍【王令藏芝赋序见薇蕨下】
　　莓
　　莓苔【宋书谢灵运传表神异于纬牒騐感应于庆灵凌石桥之丨丨越楢溪之纡萦　异苑天台山石有丨丨之险　孙绰游天台山赋践丨丨之滑石搏壁立之翠屏　白行简五色露赋满林岭而霞駮遍丨丨而锦章　王諲柱础赋披林离之修萝刮丨丨之烂漫喻餗仙掌赋见葛藟下　杜甫陪郑广文逰何将军山林诗兴移无洒埽随意坐丨丨　髙适宋中诗篱根长花草井上生丨丨　李白襄阳歌君不见晋朝羊公一片石龟头剥落生丨丨　孟浩然越中逢天台太乙子诗丨丨异人间瀑布当空界　又寄天台道士诗屡蹑丨丨滑将寻汗漫期　常建白龙窟泛舟寄天台学道者诗因忆丨丨峰初阳照髪　刘长卿自道林寺至麓山过法崇禅师故居诗山僧谷口石路拂丨丨又客舎喜郑三见寄诗穷巷无人鸟雀闲空庭新雨丨丨緑　韦应物题石桥诗逺学临海峤横此丨丨石钱起谷口新居寄同省朋故诗橡栗石上村丨丨水中路　卢纶萧常侍瘿柏亭歌丨丨旧防色尚青霹残痕节犹黒　又翫春诗见萱草下　秦系山中赠诸暨丹丘明府诗荷衣半破带丨丨笑向陶酒瓮开　韩愈咏雪赠张籍诗城寒装睥睨树冻裹丨丨　栁宗元法华寺石门精舎诗见萝葛下　又新植海石榴诗粪壤擢珠树丨丨插琼英　白居易游石门涧诗云覆丨丨封苍然无处觅　卢仝归醉诗摩莎青丨丨莫嗔惊着汝　刘禹裴相公示荅张袐书谢马诗初自塞垣衔苜蓿忽行幽径破丨丨　孟郊送豆卢防归别墅诗见薜荔下　又游石龙涡诗水飞林木杪珠缀丨丨屏又寻言上人诗万里丨丨地不见驱驰踪　张籍古树诗蠧节丨丨老烧痕霹雳新　梁锽省试方士进恒】
　　【春草诗东吴有灵草生彼剡溪傍既乱丨丨色仍连防萏香　杜牧早鴈诗莫厌潇湘少人处水多菰米岸丨丨　陆引泉诗呼童其畚锸立凿丨丨穿　韩偓诗疎雨从东送疾雷小庭凉气浄丨丨　胡令能小儿垂钓诗蓬头稚子学垂纶侧坐丨丨草映身　欧阳修题净慧大师禅斋诗巾屦诸方遍丨丨一室前　王安石呈陈和叔诗数椽生草覆丨丨一径墙隂斸雪开又金陵诗金陵陈迹老丨丨南北逰人自往来　又奉和蔡枢宻南京种山药法诗难追老圃丨丨径空对珍盘玳瑁筵　苏轼次韵杨公济梅花诗明日酒醒应满地空令饥鹤啄丨丨　陈造金地寺诗竹柏围荒寺丨丨上缭垣　杨万里西府直舍盆池种莲诗飞空天镜堕丨丨玉井移莲旋旋栽　薛季宣晚渡东坡诗唯有东坡旧烟栁道人犹解指丨丨　赵秉文游上清宫诗细雨薰风未熟梅仙禽啄实下丨丨　元好问读书山月夕诗层崖多古木细路深丨丨　史公奕临泉道中诗涧曲丨丨滑松盘雾雨溟　刘因睡起诗晚醉城南不记回虚檐髙枕藉丨丨　虞集赋蔡七祖新斋诗城南烟树听莺啼石上丨丨觅旧题　揭傒斯过族侄诗见薜茘下　谢宗可龙形松诗夭矫拏云海上来蜿蜒蜕骨老丨丨　陈樵翠光亭诗丨丨着雨长黏石翡翠迎风欲堕翎　萨都拉黄亭驿晓起诗积雨丨丨上壁青晓寒山馆梦初醒　袁桷静芳亭诗松花落径无人扫失却丨丨一半青　吴莱五泄东源诗老石崚嶒欲见骨天河防破丨丨湾】
　　莓渚【谢朓曲池之水乐府缓步遵丨丨披衿待蕙风】
　　莓径【秦观游龙瑞宫诗丨丨翠依屏上转藕花红绕槛中开】
　　莓翠【贯休春末寄周琏诗暮角含风雨气曛寂寥丨丨上衣巾】
　　莓小【尔雅茥蒛葐注覆盆也实似丨而丨亦可食】
　　菎
　　菎蕗【东方朔七谏丨丨杂于黀蒸兮机蓬矢以射革注一作箟簬】
　　菎蔽【宋玉招魂丨丨象棊有六簙些】
　　萎
　　萎黄【宋玉九辩顔滛液而将罢兮柯彷佛而丨丨按萎一作委】
　　萎蕤【本草丨丨释名女萎葳蕤萎防委萎萎香荧玉竹地节别録时珍曰按黄公绍古今韵会云葳蕤草木叶垂之貌此草根长多须如冠缨下垂之緌而有威仪故以名之凡羽盖旌旗之缨緌皆象葳蕤是矣】萎防【本草释名见上】
　　萎香【本草释名见萎蕤下】
　　茵
　　茵芋【本草丨丨集解别録曰茵蓣生太山川谷三月三日采叶隂干】
　　茵陈【本草青蒿二月生苗其叶微似丨丨　群芳谱丨丨蒿生泰山及丘陵坡岸上近道亦生不如防山者佳春初生苗髙三五寸叶似青蒿而紧细背白五月七月采茎叶隂干性苦平微寒无毒治风湿寒热邪气热结黄疸江南所用者茎皆似家丨丨而大髙三四尺气极芬香味甘辛吴中所用乃石香葇也　又山丨丨二月生苗其茎如艾叶如淡青蒿背白叶岐紧细而匾整九月开细黄花结实大如艾子亦有无花实者　又蒌蒿即丨丨嫩苗以沸汤瀹过浸于浆水则成虀　杜甫陪郑广文游何将军山林诗棘树寒云色丨丨春藕香　王世贞诗坐来薜荔时添润斋罢丨丨尚送香】
　　茵于【志竒笛一名丨丨】
　　茵蓐【诗文茵畅毂防车上又有虎皮文章之丨丨其车又是长毂之戎车　魏志武帝纪注太祖雅性节俭不为华丽后宫衣不锦绣侍御履不二采帷帐屏风坏则补纳丨丨取温无有縁餙　采葛妇歌増封益地赐羽竒机杖丨丨诸侯仪　又作褥魏志卫觊传觊上疏曰武皇帝之时后宫食不过一肉衣不用锦绣丨丨不縁餙噐物无丹漆用能平定天下遗福子孙此皆陛下之所亲览也　唐书旧神功传大厯八年神功自力入朝卒代宗为撤乐赠司徒赙绢千匹布五百端百官吊丧赐屏风丨丨饭千桑门追福　世说晋孝武冬天画日不着复衣但着单练衫五六重夜则累丨丨　通典宋有太子家令铜印墨绶进贤两梁冠绛朝服主内丨丨牀几诸宫中之物　陆机百年歌呼吸频慼反侧难丨丨滋味不复安】
　　茵席【顾瑛金粟冡中秋燕集诗周垣设丨丨矮几陈脯脩】
　　茵蓣【本草集解见茵芋下】
　　葶
　　葶苈【本草丨丨集解别録曰丨丨生藁城平泽及田野立夏后采实隂干　弥勒成佛经尔时摩诃迦叶踊身虚空作十八变或现大身满虚空中大复现小如丨丨子小复现大身上出水身下出火履地如水履水如地　晏殊中园赋见菖蒲下】
　　葶防【山海经中山经熊耳之山浮濠之水出焉而西流注于洛其中多水玉多人鱼有草焉其状如苏而赤华名曰丨丨可以毒鱼】
　　芫
　　芫草【本草茵芋释名丨丨】
　　芫花【史记仓公传临菑汜里女子薄吾病甚众医皆以为寒热笃当死不治臣意诊其脉曰蛲瘕蛲瘕为病腹大上肤黄麤循之戚戚然臣意饮以丨丨一撮即出蛲可数升病已三十日如故　急就篇乌喙附子椒丨丨注丨丨一名鱼毒渔者煮之以投水中鱼则死而浮出　本草集解别録曰丨丨生淮源川谷三月三日采花隂干普曰芫根生邯郸二月生叶青色加厚则黒花有紫赤白者三月实落尽叶乃生三月采花五月采叶八月九月采根隂干　种树书果树有蠧出者以丨丨纳孔中即或纳百部叶　甘泽謡红线辞去嵩曰女生我家而今欲安往又方赖女岂可议行红线曰某前世本男子学江湖间读神农药书救世人灾患时里有孕妇忽患蛊防某以丨丨下之妇人与腹中二子俱毙是某一举杀三人隂功见诛降为女子使身居贱隶气禀贼星所幸生于公家今十九年矣使身厌罗绮口穷甘鲜宠待有加荣亦至矣况国家建极庆且无疆此辈背违天理当尽弭患昨往魏郡以示报恩两地保其城池万人全其性命使乱臣知惧烈士安谋某一妇人功亦不小固可赎其前罪还其本身便当遁迹尘中栖心物外澄清一气生死常存　茹草纪事青牛先生者字正方客三辅晓知星歴风角鸟情常食菁葙丨丨年似五六十者】
　　芫木【本草芫花集解时珍曰顾野王玉篇云丨丨出豫章煎汁藏果及卵不壊洪迈容斋随笔云今饶州处处有之茎干不纯是木小人争鬭者取叶挼擦皮肤辄作赤肿如被伤以诬人至和盐擦卵则又染其外若赭色也】
　　芫根【本草集解见芫花下】
　　菟
　　莬丝【本草丨丨子释名菟缕菟蔂菟芦莬丘赤纲玉女唐火焰草野狐丝金线草禹曰按吕氏春秋云或谓丨丨无根也其根不属地茯苓是也抱朴子云丨丨之草下有伏菟之根无此菟则丝不得生于上然实不属也伏菟抽则菟丝死又云丨丨初生之根其形似握故割其血以和丹服立能变化则丨丨之名因此也　古诗与君为新婚丨丨附女萝丨丨生有时夫妇防有宜　朱子诗丨丨附朴樕佳木生髙冈】菟缕【本草释名见上】
　　菟蔂【本草释名见菟丝下】
　　菟芦【本草释名见菟丝下】
　　菟丘【本草释名见菟丝下】
　　菟竹【本草黄精释名黄芝戊巳芝丨丨鹿竹仙人余粮救穷草采餔野生姜重楼鸡格龙衔垂珠】菟槐【本草苦参释名苦□苦骨地槐水槐丨丨骄槐野槐白茎】
　　菟葵【本草丨丨释名天葵莃雷丸草集解恭曰丨丨苗如石龙芮而叶光泽花白似梅其茎紫黒煮噉极滑所在下泽田间皆有人多识之六月七月采茎叶曝干入药】
　　菟奚【本草款冬花释名款冻颗冻氏冬钻冻丨丨橐吾虎防】
　　蔛
　　蔛草【本草丨丨释名蔛采蔛荣集解恭曰蔛菜所在有之生水旁叶似泽防而小花青白色亦堪蒸啖江南人用蒸鱼食甚美五六月采茎曝干用】
　　蔛菜【本草释名见上】
</div>
    <div class="pagination">
<a href="御定骈字类编_page729.html">上一页</a><span>...</span><a href="御定骈字类编_page725.html">725</a><a href="御定骈字类编_page726.html">726</a><a href="御定骈字类编_page727.html">727</a><a href="御定骈字类编_page728.html">728</a><a href="御定骈字类编_page729.html">729</a><span class="current-page">730</span><a href="御定骈字类编_page731.html">731</a><a href="御定骈字类编_page732.html">732</a><a href="御定骈字类编_page733.html">733</a><a href="御定骈字类编_page734.html">734</a><a href="御定骈字类编_page735.html">735</a><span>...</span><a href="御定骈字类编_page731.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
