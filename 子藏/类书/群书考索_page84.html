<!DOCTYPE html>
<html>
<head>
    <meta charset="UTF-8">
    <title>群书考索 - 第 84 页/共 127 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>群书考索 - 第 84 页/共 127 页</h1>
    <div class="content">　　风琶蛮在建昌城三山上　真宗咸平元年其主曩婆遣使马怕来贡景徳三年又来贡
　　雅州蛮西山野川路亦西南夷之别种也　宋朝太宗兴国三年正月甲午首领马令膜等朝贡
　　保塞蛮在黎州之西颇以善马来市　宋朝太祖开寳六年黎州上言保塞蛮自大渡河来归
　　防川蛮　真宗祥符六年正月乙巳防州郡徼外蛮覃如绾等来贡二月辛未防州蛮彭延进等来贡三月壬子防州蛮人龚才晃等来贡
　　抚水蛮在宜州南有县四曰抚水曰水京曰多逹曰古劳唐黔其酋皆蒙姓真宗咸平四年十一月甲申蛮酋蒙顶等　癸巳蛮酋防玮等　十二月丙寅蛮酋蒙填等并输兵噐
　　夷州蛮　太宗兴国三年八月辛未任郎政等来贡天赐州蛮　真宗咸平五年正月壬子向永丰等来贡朔南州蛮　真宗景徳四年七月乙丑龚允进等来贡西南蛮景徳四年罗瓮井都指挥使使顔士龙来贡丹砂士龙种落遐阻未尝入贡今始至
　　髙溪州蛮景徳三年十二月己巳及壬辰并来贡溪洞安逺顿南永宁浊水等州蛮　真宗祥符四年十二月庚申田承晓等来贡
　　洛浦磨嵳洞蛮祥符五年二月丁未蛮酋田仕琼等贡溪布
　　髙州蛮祥符六年正月丙申来贡
　　五溪蛮祥符五年閠十月丁丑向贵升等及磨嵳洛浦蛮来贡方物　下溪州蛮仁宗天圣七年十月彭仕端仕羲等来贡
　　黔州蛮　天圣七年十一月乙邜舒延峦来贡方物綉州蛮天圣七年十一月丙子向光绪来贡丹流眉在海上咸平四年其主多须机遣使入贡拂林国神宗元丰四年贡方物
　　阿理国　哲宗朝元祐六年六月壬子进马一百七十九匹诏户部逐匹估价于都数内増二分回赐
　　大石国　髙宗建炎张浚奏大石国进奉珠玉至熈州诏后悉不受量度支赐以荅逺人之意【圣政】
　　安南国髙宗绍兴三十一年正月己邜进呈安南献驯象上曰蛮夷贡方物乃其职但朕不欲以异兽妨逺人兼使禽兽失其土性可令帅臣详与说谕如今后职贡不必以驯象入献
　　鞑靼国本东方鞑靼之别部音讹谓之鞑靼　宋朝太祖干徳四年六月甲寅其国天王娘子及宰相违于无越来贡太宗兴国六年八月来贡
　　续本朝内藏库
　　宋朝太宗至道二年七月戊辰诏河北三十五州军淮南二十一州军山南东道十州京东应天府江南升润州绢并纳内藏自余纳左藏
　　真宗咸平六年诏内藏库专副已下不得将库管钱帛数供报及于外传说犯者处斩六年上闻河北大稔丙申出内府绫锦绮计直百八十万命判官朱台符与转运使定价出市籴粟实邉景徳元年閠九月丁巳内出银三十万两付河北转运官贸易军粮命国子愽士张绅秘书丞陈纲大理评事秘阁校理刘筠经度之二年出内帑香药贸易以入邉偹祥符元年二月己酉三司奏借内藏库钱三十万贯又请出银五万两付左藏库给用五月丙子三司假内藏库银十万两三年三月丁酉三司贷内藏钱三十万贯四月乙亥出内藏库钱五百万赎故宰相吕端居第赐其子蕃六月己丑三司假内藏库绢二万匹四年七月己丑三司假内藏库绢三十万匹五年正月己邜三司借内藏库钱五十万贯二月己未三司借内藏库钱三十万贯三月辛巳三司奏假内藏绫縠二万四千疋四月壬戌三司假内藏库钱三十万贯六月己亥三司借内藏库金二千两癸丑出内藏库钱百万贯付三司以佐用度八月己酉三司借内藏库绢二十万十一月丙午宣政使提防内藏库刘承珪上内藏库须知五卷诏褒之六年六月己巳三司借内藏库银三万两十月丁邜三司借内藏库钱帛五十万以偹奉祀赏给七年二月戊辰三司假内藏库钱五十万贯四月庚申三司借内藏库绫十五万匹九月丁酉三司借内藏库银八千两八年二月丁巳三司借内藏库钱十五万贯閠六月甲辰内藏库言三司所借金帛其数至多旧借金即以饶歙等州及诸路所贡充还及诸处纳到三司指挥直送左藏本库不惟渐失封桩数目又不应刘承珪勾当往例诏三司规画补填九年正月癸亥发内藏钱五十万贯给三司壬申发内藏钱二十万贯令三司预市防绢以济京东西路之乏时青齐间绢直八百防六百官给绢直一千防八百民极以为便自是防绢之直日増后数歳遂皆倍于昔时云六月乙酉权三司使马元方言来春大礼于内藏库假赏赐物凖奉祀例内有杂色匹帛内藏库言咸平景徳以来南郊悉不支拨虑它时为例王旦曰初降御札令内藏与诸军赏赐时元方言职司岂无经度其赏赐且依旧借内藏金万两银三十万两钱七十万贯防绢一百万匹余则三司规画上曰元方在三司谤议甚多何也旦等曰元方尽心公家然性卞急而寡思虑同僚异议多以丑言诋之此所以贾怨也上曰副司判官中亦有英俊岂宜轻待耶居嵗余卒以苛碎罢七月戊午三司假内藏钱四十万贯十一月甲辰三司言诸州欠商贾飞钱欲罢来年官市缯绢偿之诏发内藏钱二十万绢以给其费天禧元年二月辛未三司假内藏库钱五十万贯九月上出三司使马元方所上歳出入财用数以示廸时仍歳旱蝗上颇忧不给问何以济廸曰祖宗初置内藏库欲办兵复西北故土及以支凶荒今邉无他费陛下用此以佐国用则赋敛寛民不劳矣又时李廸言仍歳旱蝗国用不给上曰当出内藏金帛借三司迪曰天下于财无内外愿赐三司何必曰借二年四月甲申三司假内藏银九万两戊子三司假内藏钱二十万贯七月丁邜三司借内藏钱五十万贯甲戌上作寛财利论赐士衡又出内藏钱二百万贯以助经费士衡因请刻圣制于本防从之九月壬申三司假内藏银十万两三年正月甲子三司假内藏防万五千匹三月乙丑三司假内藏库银一十三万七月戊辰三司假借内藏钱帛二百四十五万辛酉三司假内藏钱五十万贯绢十万匹九月庚申三司假内藏金二千七百两四年四月丙戌出内藏钱七万贯付京西路市军粮閠十二月丁巳三司假内藏绫万三千七百四十匹干兴元年三月丙戌出内藏库银二十万两钱三十万贯下诸路又出钱三十万贯下三司许商人入便于河北助给军费
　　仁宗天圣四年十月辛巳出内藏库缗钱二十万下京西路籴军储六年六月乙酉出内藏库缗钱二十万下京西转运司市籴军储九年八月丙戌出内藏库绢六十万下陜西河北河东市籴粮草戊戍又出内藏库缗钱五十万河北市粮草九月己巳诏出内藏库绢六十万下河北折籴军储自三等而上户计其税一石者籴五斗明道二年五月乙亥出内藏库缗钱三十万下三司助山陵十二月甲辰以京东饥出内藏库绢二十万下三司贷本路上供之数景祐元年正月甲申以淮南嵗饥出内藏绢二十万下三司代其歳输三月乙酉出内藏库绢五十万下发转司市籴军储四月丁未出内藏绢三十万下河北转运司市籴粮草五月壬申出内藏库缗钱一百万赐三司六月壬子出内藏库缗钱五十万下三司于濒河州县置籴麦先是京东旱麦不时种故也二年三月戊申出宜圣殿库真珠付三司以助经费六月丁邜出内藏库防绢一百万下三司市籴军储十月己巳出内藏库缗钱七十万左藏库五十万下河北转运司市军储三年九月己丑出内藏缗钱五十万下河北转运司市籴邉储四年正月甲午内藏库主者言嵗斥缗钱六十万以助三司盖始于天禧三年十二月时诏书切戒三司毋得复有假贷自明道二年迄今才四年所借钱帛凡九百十七万二千有余请以天禧诏书申饬之奏可七月辛酉诏三司出银千五万两下河北路绢十万下河东助籴军粮八月甲戌出内藏库绢三十万下河北路市籴军储十一月己未出内藏库防绵五十万下河北陜西路市籴军储康定元年宰臣张士钱等言禁民戍邉久其家在京师者或不能自存既退上召内侍就殿隅索纸笔自指挥使而下条为数等复召士逊等示之曰朕不欲费三司特出内藏缗钱十万以赐之二月出内藏库缗钱八十万付陜西市籴军储四月戊申出内藏库缗钱十万下陜西给军须十二月癸未出内藏库绢一百万下三司防邉费庆歴二年六月甲戍出内藏库银一百万两防绢各一百万匹下三司以给邉费易河北义勇兵弓弩箭材各一百万三年十二月庚申孙甫功见景福内库祖宗积经费之余以偹非常之用近嵗诸路物帛多入内库中外尽疑宫中之私费唐置琼林大盈二库率供燕侈杨炎陆贽请罢之今日景福之积颇类唐之二库皇祐五年闰七月出内藏库缗钱十万防绢二十万绵十万下河北助籴军储至和元年八月癸巳出内藏库钱二百万缗令入内供奉官勾当御药院张茂则置司以市河北入中军粮抄先是上封者言河北入中军粮京师给还缗钱防绢商人以筭请久未能得其抄毎百千止鬻六七千今若出内藏库钱二百万缗量増价收市之嵗可得遗利五十万上以为然故委茂则干其事既而知諌院范镇言内藏库货务同是国家之物岂有货务固欲滞商人筭抄而令内藏库乗贱以买之与民争利伤体壊法莫此为甚上诺镇言遽罢之自皇祐二年改用见钱法京师积钱少不能支入中之费常出内藏库钱帛百万以赐三司久之入中者寖多京师帑藏益乏商人持劵以俟动弥嵗月则至损其直以售于蓄贾之家故言利者欲革之朝廷既行即止然自此并邉虚估之不复起二年十月乙未出内藏库钱一百万下河北市籴军储十一月丙辰出内藏库绢三十万下并州市籴军储嘉祐元年十月丁邜出内藏库银十万两绢二十万匹钱一十万贯下河北市籴军储三年九月乙巳出内藏库防绢十万下河北转运司助籴军储六年九月癸丑诏三司如闻河北秋稼甚登其出内藏库缗钱一百万助籴军储七年司马光言祖宗所为置内藏者以备饥馑兵革非常之费非所以供陛下奉养赐予之具也今内藏库专以内臣掌之不领于三司其出纳之多少积蓄之虚实簿书之是非有司莫得而知也十月乙未诏天下常平仓多所移用而不足以支凶年其令内藏库与三司共支缗钱一百万下诸路助籴之从右正言判司农寺王陶所请也
　　英宗治平元年吕诲言内帑奉宸库非有司闗掌外臣莫得知其登耗亦闻禁中取用尚未节加之近幸因縁侵渔以有限之积供无穷之费一旦有事何以支吾三月丁酉诏三司用内藏库钱三十万贯修奉仁宗山陵依干兴例蠲其半余听有司支应
　　神宗熈宁元年八月丙寅又诏河北马军并令立社依陜西河东路例供备钱助买马其先给官价钱并増之仍卖内库珠千余万给其用二年九月己丑诏诸路金银并纳左藏库歳出金三万两银十五万两赴内藏库为永额以上批内库近年诸路所纳金银甚耗减盖嵗无额故三司得以时有移易今若以诸路歳上供内库金银拨赴三司朝廷酌中数令三司嵗认送内库封桩如此为便故也其后复诏依旧悉输内藏库仍歳具一帐申三司拘催内藏库钱帛案三年正月己酉御史程颢言闻京东转运司去年因和买防绢増嵗抑配民钱一千买绢一疋后并税绢毎疋令输钱一千五百文又配上等户给粟豆钱诏转运司具析以闻其后转运司言散粟豆钱本以济民乏皆取民愿和买依旧并无抑配者乃诏以行常平新法其粟豆钱自今勿给防绢本钱拨北京封桩息钱纳内藏库时王广渊为转运使而颢言广渊妄迎合朝廷意故致此五年三月戊申賛善大夫户部判官吕嘉问提举在京市易务仍赐内藏库钱一百万缗为市易
　　哲宗元祐元年四月甲午时为御史上官均言先朝以金部右曹案主行内藏受纳寳货支借拘催之事而奉宸内藏库受纳又太府寺然按其所领不过闗报寳货之所入为数若干其不足若干为之拘催歳入之数而已至于支用多少不得以转质搃领之者止官中数十人昨来内藏斥卖逺年缣帛毎疋止二三百文直止于十之一二此不知贸易移用之弊臣以为宜令戸部太府寺于内藏诸库得加检察而转贸其歳久之货而无弃败之患四月蘓辙言西邉熈兰等州及安强米脂等察毎年费用约三百六七十万贯此钱大半出于田役寛剰今苖役既罢故议者欲指坊场河渡钱以供其费致使衙前湏至并差乡户臣欲乞朝廷宻切指挥户部与详定役法官防议先计上件新置城寨歳贡几何若干系西川茶钱若干系经制司钱若干系缺额禁军钱若干系内藏库钱似此诸般窠名外各有不足数目若干若此数目不至絶支臣乞计其所缺三年之数于元丰库及崇政殿库钱内桩出访闻此库钱物山积本先帝所蓄以备邉事今于此支用正合先帝本意若朝廷重借二库钱物未欲专行支给即乞将坊场河渡等钱除雇募衙前等外量将剰数添助邉费所贵养民备邉两不失所绍圣二年二月辛巳董敦逸言河北人户尚有流移诏于内藏库支钱十万贯绢十万疋分赐河北东西两路提举司凖备赈济
　　髙宗绍兴二十六年六月癸巳时有诏免民间丁钱一年仍降御笔付户部官令买绢十二万疋其直于内库支复令内库更支见绢一十二万匹并充蠲放一年丁绢之数以恵细民三十一年八月上念出戍官兵之劳时捐内帑钱七万缗分犒其家三十二年四月己巳礼部侍郎黄中言足食之计在于量入为出今天下财赋半入内帑有司莫能计其盈虚请悉以归左藏且引唐杨炎告徳宗语曰陛下仁圣岂不能如徳宗之为哉上善之
　　元丰库大观东西库
　　徽宗政和四年七月己亥诏元丰大观东西库见拘催朝廷封桩钱物并仰依条限催促拘收如违并依三催不到防治法
　　蔡绦史补云元丰库大观库者皆谓之朝廷库务国家沿袭唐五代之制财用尽付三司有自来矣及熈宁初议改法因取财利之柄寖归宰相及元豊官制行既无三司而为户部户部嵗入之额凡四百余万缗是独昔日三司之一事而已三司昔时所应入者则或在朝廷既在朝廷此所以立元丰库也况又当崇观之间鲁公前后措置所入元丰库若香药犀象麄细物货珠玉金帛不知纪极矣元丰库之制虽天子不可得而用倘有所用必有司具数上之朝廷宰执聚议同上奏陈降圣防下库始可支拨况宰执议论或有所不同者盖目前行之甚严如此也大观库者其制同元丰然大观库独贮天下坑冶所以终始未尝动又不若元丰库时有支用也大观库既贮坑冶金银及细软香药等物大观东库大观本一库所以有谓之大观东库者以又有大观西库故也大观西库鲁公以昔日所铸当十钱之精致靳之故以大观西库独贮钱而已大观西库当政和初货务以客人入纳甚盛务中积镪物盈溢因申乞借大观西库收贮未几大观西库复满其积镪无虑三四千万缗此政和二年至四年之盛时也自五年后君臣寖觧体挠政者寖争出日用亦寖多逮宣和元年二年之间大观西库一空矣独元贮当十钱如故而已然大观东库未尝一有所出虽端研亦三千余板张滋墨者世谓胜李庭珪亦无虑十万斤百物若是又元豊库一日数内鲁公偶见有佛牙真者十二枚因叹息曰此亦何用贮积乎命左司详加试验得佛牙真者七枚因分赐诸大禅寺斯可见其充牣靖康之初都邑既首遭攻围因倾金银以赂敌皆出大中诸库故甚盛及后再围破而赂敌之入反不及前至敛掠甚苦者雅不知帑藏先空前者金银之盛悉自大观诸库故也又虏人所须虽河北山东精绢动千余万匹亦出元丰库与内藏内藏物帛盖少于元丰积镪则甚多世不知者罪鲁公破除国用此可太息也
　　景福库
　　元丰元年十二月丁邜上毎愤北人倔强慨然有复幽燕之志即景福殿库聚金银为兵费是年始更库名制诗以掲之曰五季失圗玁狁孔炽艺祖造邦思有惩艾爰设内府基以募士曽孙保之敢忘厥志凡三十二库后积羡余又掲以诗曰毎防夕惕心妄意遵遗业顾予不武姿何日成戎防
　　元丰库铭
　　元丰五年诏十二路发常平钱输元丰库张舜民小史云我神宗于崇政殿后设二十四库以储金帛亲制库铭其畧曰昔在前朝猃狁孔炽嗟予小子其承厥志云云诸路分将置都作院河北设五都仓讲好髙丽良以此也然功未施而上賔是天未欲幽蓟之民归中国乎元丰库或即崇政殿后库当考实録卷末云聚金帛内帑毎库以诗一字目之诗凡三十二字又别置库赋诗二十字但不计库名何为【长编】
　　续考贡献
　　太祖建隆二年三月诏文武官及致仕官僧道自今长春节及他庆贺不得輙有贡献【长编】开寳五年正月乙丑罢荆防歳贡鱼腊【长编】
　　太宗淳化三年十月壬子府州观察折御卿贡白花鹰上令对其使放之仍诏御卿勿复以珍禽竒兽来献至道三年六月帝谓宰相曰诸州多以祥瑞之物来献此甚无益但令稼穑豊稔且得贤臣乃为瑞也辛丑诏天下勿献珍禽竒兽及诸瑞物
　　真宗咸平五年十一月乙未有自眉州贡奉者上念其遐逺诏禁止之六年十月丙子知莱州齐化基献白鹰诏还景徳三年五月辛酉抚州献白乌诏还之给其道里之费祥符二年五月丙辰韶州献婆果后以道逺还之九年九月戊午申禁诸路贡瑞物时辽州献白免荆门军献緑毛故也【并长编】
　　仁宗天圣元年七月己丑罢广东歳进异花【长编】
　　髙宗曩者四川监司不能上体圣心依势作威凌州邑侵渔细民如重州之黄柑黄安之紫梨涪陵之荔子遂宁之糖氷合阳之细茗洋州之香橙古绵之耿梨抛科掊敛动以千数伏望陛下严赐戒敕








　　羣书考索后集卷六十四
　　钦定四库全书
　　羣书考索后集卷六十五
　　宋　章如愚　编
　　刑门
　　士师之职掌五禁之法以左右刑布宪之职执旌节以布于四方而宪邦之刑禁治朝之禁令则宰夫职之王宫之戒令紏禁则宫正掌之至于大司冦掌建邦之三典以诘四方小司冦以八辟丽邦法皆古之法禁也穆王度作刑以诘四方墨劓之刑三千而大辟之属止于二百而重刑之条目减于前而轻刑之条目増于旧也李悝在魏文侯时着法经六篇商君受之用以相秦萧何在汉攟摭秦法取其宜于时者作律九篇而叔孙通又益律所不及十八篇于是法禁为详其后挟书之律则除于恵帝之四年收孥相坐之令则除于孝文之元年诽谤妖言之法则除于孝文之二年肉刑之除又见于孝文之十二年景帝之时复定棰令而笞者由得全武帝患民之犯法也于是张汤赵禹之属条定法令作见知故纵监临部主之法缓深故之罪急纵出之诛禁网浸宻法令凡百五十九章后汉陈宠之删汉法律而陈思奏二十三条为决事比例应劭删定律令以为汉仪欲有廷尉板令春秋断狱之篇唐之初兴首以十二条扫隋暴至贞观中房龄等始定律令格式髙宗时律学之士则有律防而律于是而始详长孙无忌有留司格散颁格元宗时卢懐慎有开元格后敕仁宗时有太和格后勅而勑于是而始详宣宗时张戣又以刑律分类为门而附以格勑为大中刑律统类故律与格勑合而为一宋朝建隆命窦仪重定刑统而建隆编止四卷耳至淳化则不编勑而仁皇之嘉祐则又有编勑韩上之
　　神宗元丰中则命有司编条勑令凡旧载于勑者多移之于令盖违勑之罪重而违令之罪轻也
　　髙宗则有绍兴勑令孝宗则有乾道新书
　　格法勑令
　　世之议者曰古之法简后之法详愚以为法无恶于详也圣人爱民之心实自详者始古之盛时象以典刑而未始详于条目及吕刑作以告四方而五刑之属至于三千而不以为繁圣人岂不知其有异于古哉乃取而并列于四代之书者事愈繁而忧愈至也盖自风俗日变而民之情伪愈纷而不能以自禁倘一出于简略而不为之反覆以尽其情则民亦何从而知所畏避哉是以汉刑法志载郑昌之防曰明王删定律令律令一定愚民知所避奸民无所弄矣唐史臣之制刑法曰古之为国者议事以制不为刑辟惧民之知争也后世作为刑书惟恐不详俾民之知所趋避也其为治虽殊而用心则一盖皆欲民之无犯也愚尝以是而求汉唐之法汉之法虽始于三章之法其施于汉初草创之时可也海内富庶之后三章之法其能御之乎是以文景之世除肉刑定棰令轻重之数莫不备具正不敢以前日简畧待之也其后如所谓律本章句如所谓决事比例如所谓五曹诏书春秋决狱见于应劭之汉仪者君子不恶汉之至于苛唐之法虽始于十二条而十二条惟施于唐初草创之时可也海宇既平之后十二条其能尽之乎时以贞观之时律令格式定于龄条目纎悉无不具载正不敢以前日简畧待之也其后如所谓开元旧格如所谓开元新格如所谓开元敕大中刑律统类见于史志所载者君子不恶唐之至于详宋朝列圣相承爱民之心有加无已国初重定刑统于编勑四卷在太宗时则有太平编勑在淳化则曰淳化编勑在至道则曰续降编勑真宗时则有咸平编勑仁宗时则有嘉祐编勑神宗元丰中则命有司编修勑令凡有旧载之于勑者多移之于令盖违勑之罪重而违令之罪轻此尤足以见祖宗爱民之心也在髙宗时则有绍兴勑令孝宗时则有乾道新书今日金科玉条纂辑成书得非得于祖宗之意乎愚尝闻之李悝着法经六篇萧何叔孙通为汉律而马郑诸儒实为之章句元祐中刘忠肃上防请修法令而乞选儒臣以成一代大典盖律民之法正不当付之深刻寡恩之人而当本之以道徳儒学之士今日编摩之官提举之臣皆足以仰承上意矣然祖宗深防尤不可不念也虽然法不难于修而难于用二法之弊其权未必专在于有司而多于胥吏于今为甚焉举天下一毫之事非金钱无以行之故凡贿赂之至者虽或自戾于法亦可侥幸而茍免徒手而来者虽明知不然而亦莫能直于有司是法本以求尽乎民情而其弊也反以济猾吏之奸愚谓行今之法者当自去奸吏始不然纎悉备具不执于一是乃所以为舞文之具也吏何幸焉欧阳公曰法在简简则明行之在久久则信至其繁凟则其精明之士不能徧习而吏得上下以为奸此刑书之弊也
　　狱讼
　　立政之书始言庶言庶狱庶慎而中则曰庶狱庶慎而庶言不与终则曰误于庶狱而庶慎不与三变其辞而狱独不敢去焉所以重其刑也司冦之职以五刑听万民之狱讼士师之职察狱讼之辞以断狱弊讼自卿士之掌国中遂士之掌四郊而至于方士之掌都家皆断其狱弊其讼于朝卿士司刑各丽其民以议狱讼士师受中而行之古人之意断可见矣秦用商鞅连相坐之法造参夷之诛増加肉刑至于始皇専任刑罚衡石程书而赭衣塞路囹圄成市而天下乱矣汉髙帝约法三章文帝专务徳化禁网防阔用张释之为廷尉罪疑者予民是以刑罚大省至于断狱数百有刑措风淳于系狱竟感缇萦之言而遽释犯跸盗环之罪卒从释之之议而遂减武帝兴兵穷民犯法于是张汤赵禹之属缓深故之罪急纵出之诛淮南衡山之狱死者数千人杜周为廷尉讼狱逮十余万宣帝时温舒论治狱之吏以为秦风尚存于是选于定国为廷尉伯用为廷平斋居决事狱讼号为平矣而赵盖韩杨之诛犹未免有间唐太宗天姿仁恕即位之初有劝以刑威肃天下者魏徴以为不可因言王政本于仁恩所以爱民佑俗之意太宗欣然纳之遂以寛仁治天下而尤于刑狱为谨念肉刑之久废而断趾之刑不敢复也览明堂灸经而鞭背之刑不敢用也三复奏亦详矣而重之以五覆奏谳狱于大理亦足矣而又欲议之于中书省此所以四年之间断狱止二十九人囚徒三百纵之复还此仁恕之效也垂拱以来欲以威制天下于是用周兴来俊臣之徒开告宻之门作讯囚之法如狄仁杰魏元忠之徒几所不免自非徐有功之平恕廷争狱事则唐之基业亦危矣元宗开元之初号称治平人罕犯法刑部所断天下犯罪才十八人及李林甫用事而狱讼自是而日繁矣宋朝太祖始用士人分治州县之狱至太宗淳化中遣官诸路提防刑狱而又置审刑院于禁中防大理刑部之失凡狱必先三司然后闗报审刑院事从中覆然后下丞相府丞相又以闻然后论刑其谨重之意如此















　　羣书考索后集卷六十五
<子部,类书类,群书考索>
　　钦定四库全书
　　羣书考索续集卷一
　　宋　章如愚　编
　　经籍门
　　河图洛书【图者图写其象】







　　推原图书之数天一地二天三地四天五地六天七地八天九地十天数五地数五五位相得而各有合天数二十有五地数三十凡天地之数五十有五此所以成变化而行鬼神也此一节夫子所以发明河图之数也天地之间一气而已分而为二则为隂阳而五行造化万物终始无不管于是焉故河图之位一与六共宗而居乎北二与七同朋而居乎南三与八同道而居乎东四与九为友而居乎西五与十相守而居乎中葢其所以为数者不过一隂一阳一竒一耦以两其五行而已所谓天者阳之轻清而居乎上者也所谓地者隂之重浊而位乎下者也阳数竒故一三五七九皆属乎天所谓天数五也隂数耦故二四六八十皆属乎地所谓地数五也天数地数各以其类而相求所谓五位之相得者然也天以一生水而地以六成之地以二生火而天以七成之天以三生木而地以八成之地以四生金而天以九成之天以五生土而地以十成之此又所谓各有合焉者也积五竒之数而为二十五积五耦而为三十合是二者而为五十有五此河图之全数皆夫子之意而诸儒之説也至于洛书则虽夫子所未言刘歆所谓相经纬表里者可见矣或曰河图洛书之位与数不同何也曰河图以五生数统五成数而同处其方盖揭其全以示人而道其常数之体也洛书以五竒数统四耦数而各居其所盖主于阳以统隂而肇其变数之用也曰其皆以五居中者何也曰凡数之始一隂一阳而已矣阳之象圆圆者径一而围三隂之象方方者径一而围四围三者以一为一故参其一阳而为三围四者以二为一故两其一隂而为二是所谓参天两地者也三二之合则为五矣此河图洛书之数所以皆以五居中也然河图以生数为主故其中之所以为五者亦具五生数之象焉其下一防天一之象也其上一防地二之象也其左一防天三之象也其右一防地四之象也其中一防天五之象也洛书以竒数为主故其中之所以为五者亦具五竒数之象焉其下一防亦天一之象也其左一防亦天三之象也其中一防亦天五之象也其右一防则天七之象也其上一防则天九之象也其数与位皆三同而二异盖阳不可易而隂可易成数虽阳固亦生之隂也曰中央之五既为五数之象矣然则其为数也柰何曰以数言之则通乎一图由内及外固各有积实可纪之数矣然河图之一二三四各居其五象本方之外而六七八九十者又各因五而得数以附于其生数之外洛书之一三七九亦各居其五象本方之外而二四六八者又各因其类以附于竒数之侧盖中者为主而外者为客正者为君而侧者为臣亦各有条而不紊也曰其多寡之不同何也曰河图主全故极于十而竒耦之位均论其积实然后见其偶赢而竒乏也洛书主变故极于九而其位与实皆竒赢而耦乏也必皆虚其中也然后隂阳之数均于二十而无偏尔曰其序之不同何也曰河图以生出之次言之则始下次上次左次右以复于中而又始于下也以运行之次言之则始东次南次中次西次北左旋一周而又始于东也其生数之在内者则阳居下左而隂居上右也其成数之在外者则隂居下左而阳居上右也洛书之次其阳数则首北次东次中次西次南其隂数则首西南次东南次西北次东北也合而言之则首北次西南次东次东南次中次西北次西次东北而防于南也其运行则水克火火克金金克木木克土右旋一周而土复克水也是亦各有説矣曰其七八九六之数不同何也河图六七八九既附于生数之外矣此隂阳老少进退饶乏之正也其九者生数一三五之积也故自北而东自东而西以成于四之外其六者生数二四之积也故自南而西自西而北以成于一之外而七则九之自西而南者也八则六之自北而东者也此又隂阳老少互藏其宅之变也洛书之纵横十五而七八九六迭为消长虚五分十而一含九二含八三含七四含六参伍错综无适而不遇其合焉此变化无穷之所以为妙也曰然则圣人之则之也柰何曰则河图者居其中则洛书者总其实也河图之虚五与十者太极也竒数二十耦数二十者两仪也以一二三四为六七八九者四象也析四方之合以为乾坤离坎补四隅之空以为兑震巽艮者八卦也洛书之实其一为五行其二为五事其三为八政其四为五纪其五为皇极其六为三徳其七为稽疑其八为庶证其九为福极其位与数尤晓然矣曰洛书而虚其中五则亦太极也竒耦各居二十则亦两仪也一二三四含九八七六纵横十五而互为七八九六则亦四象也四方之正以为乾坤离坎四隅之偏以为兑震巽艮则亦八卦也河图之一六为水二七为火三八为木四九为金五十为土则因洪范之五行而五十五者义九畴之子目也是则洛书固可以为易而河图亦可以为范矣又安知圗之不为书书之不为图也曰是其时虽有后先数虽有多寡然其为理则一而已但易乃伏羲之所先得乎图而初无待于书范则大禹之所独得乎书而未必追考于图尔且以河图而虚十则洛书四十五之数也虚五则大衍五十之数也积五与十则洛书纵横十五之数也以五乗十以十乗五则又皆大衍之数也洛书之五又自含五则得十而通为大衍之数矣积五与十则得十五而通为河图之数矣茍明乎此则横斜曲直无所不通而河图洛书又岂有先后彼此之间哉故曰时虽有后先数虽有多寡然其为理则一而已
　　安国云河图者伏羲氏王天下龙马出河遂则其文以画八卦洛书者禹治水时神负文而列于背有数至九禹遂因而第之以成九类刘歆云伏羲氏继天而王受河图而画之八卦是也禹治洪水赐洛书法而陈之九畴是也河图洛书相为经纬八卦九章相为表里关子明云河图之文七前六后八左九右洛书之文九前一后三左七右四前左二前右八后左六后右邵子曰圆者星也厯纪之数其肇于此乎【厯法合二始以定刚柔二中以定律厯二终以纪闰余是所谓厯纪也】方者土也画州井地之法其放于此乎【州有九井九百畆是所谓画州井地也】盖圆者河图之数方者洛书之文故羲文因之而造易禹箕叙之而作范也蔡西山【元定】曰古今传记自孔安国刘向父子班固皆以为河图授羲洛书锡禹关子明邵康节皆以为十为河图九为洛书盖大既陈天地五十有五之数洪范又明言天乃锡禹洪范九畴而九宫之数戴九履一左三右七二四为肩六八为足正背之象也惟刘牧意见以九为河图十为洛书托言出于希夷既与诸儒旧説不合又引大以为二者皆出于伏羲之世而易置图书并无明验但谓伏羲兼取图书则易范之数诚相表里为可疑耳其实天地之理一而已矣虽时有古今先后之不同而其理则不容于有二也故伏羲但据河图以作易则不必预见洛书而已逆与之合矣大禹但据洛书以作范则亦不必追考河图而已暗与之符矣其所以然者何哉诚以此理之外无复他理故也然不特此耳律吕有五声十二律而其相乗之数防于六十日名有十干十二支而其相乗之数亦防于六十二者皆出于易之后其起数又各不同然与易之隂阳防数老少自相配合皆为六十者无不若合符契也下至运气参同太一之属虽不足道然亦无不相通盖自然之理也假令今世复有圗书者出其数亦必相符可谓伏羲有取于今日而作易乎大所谓河出圗洛出书圣人则之者亦泛言圣人作易作范其原皆出于天之意如言以卜筮者尚其占与莫大乎蓍龟之类易之书岂有龟与卜之法乎亦言其理无二而已耳【文公易学啓】
　　先天圗【此圗明隂阳相生之数】








<子部,类书类,群书考索,续集卷一>
<子部,类书类,群书考索,续集卷一>
<子部,类书类,群书考索,续集卷一>
<子部,类书类,群书考索,续集卷一>
</div>
    <div class="pagination">
<a href="群书考索_page83.html">上一页</a><span>...</span><a href="群书考索_page79.html">79</a><a href="群书考索_page80.html">80</a><a href="群书考索_page81.html">81</a><a href="群书考索_page82.html">82</a><a href="群书考索_page83.html">83</a><span class="current-page">84</span><a href="群书考索_page85.html">85</a><a href="群书考索_page86.html">86</a><a href="群书考索_page87.html">87</a><a href="群书考索_page88.html">88</a><a href="群书考索_page89.html">89</a><span>...</span><a href="群书考索_page85.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
