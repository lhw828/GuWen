<!DOCTYPE html>
<html>
 <head>
  <meta charset="utf-8"/>
  <title>
   古今合璧事类备要 - 第 12 页/共 111 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   古今合璧事类备要 - 第 12 页/共 111 页
  </h1>
  <div class="content">
   古今合璧事类备要前集卷三十一
　　钦定四库全书
　　古今合璧事类备要前集卷三十二
　　宋　谢维新　撰
　　嗣续门
　　诞子　附　【诞女　双生　遗腹孽子　前身】
　　事类设弧【射人以桑弧蓬矢六射天地四方又子生男子设弧于门左女子设帨于门右内则】弄璋【下莞上簟乃安斯寝乃寝乃兴乃占我梦吉梦维何维熊维罴维虺维蛇大人占之维熊维罴男子之祥维虺维蛇女子之祥乃生男子载衣之裳载丨之丨乃生女子载寝之地载衣之裼载弄之瓦注半圭曰璋臣之职也瓦纺塼也斯干】剪发【三月之末择曰丨丨为鬌男角女羁是日也妻以子见于父姆先相曰母某敢用时日只见孺子夫对曰钦有帅父执子之名手咳而名之内则】生齿【男子八月丨丨七嵗而齓家语】弥月【诞丨厥丨先生如达注诞大也又发语辞达羊子言易产也生民】三年【子生丨丨然后免于父母之懐论】螽斯众多【言若丨丨不妬忌则子孙丨丨也螽斯羽宜尔子孙诜诜兮周南】椒聊繁衍【丨丨之实丨丨盈升椒聊且逺条且唐风】芣苢有子【丨丨妇人乐丨丨也采采芣苢薄言采之周南】石榴多子【元魏安徳王延宗纳李祖收女为妃后帝幸李宅宴而妃母荐二石榴于帝前人莫知其意魏収曰丨丨房丨丨王新婚其母欲子孙众多也帝大悦收传】剖胸生契【修巳背拆而生禹简秋胸剖而生契六帖】践迹生弃【姜嫄丨巨人丨而孕丨子以为不祥弃于水上故名丨即后稷也】尹生空桑【伊尹母居伊水上既孕梦神人告曰日出水而东走明日视日出水告其隣东走十里而顾其邑尽为水身化为空桑有莘氏女采桑得婴儿于桑中命曰伊尹献其君令庖人养之是为汤相列女传】申降崧岳【嵩髙维岳峻极于天维岳降神生甫及申诗嵩髙】乗鹿入胎【老子丨白丨丨母丨既生广颡大囙疎齿方口耳有三门鼻有双柱足蹈五字手把十文商芸小説】绂麟应瑞【孔子生之夜有二苍龙自天而下有二神女擎香雾于空中以沐徴在先是有五老列于庭则五星之精又有麟吐玉书于阙里人家云水精之子系襄周而素王故二龙绕室五星降庭防在以绣绂系麟角及夫子将终抱麟解绂而泣拾遗记】寤生惊母【郑武公娶于申曰武姜生庄公及共叔段庄公寤生惊姜氏因名寤生左传】生日同父【鲁子同生公曰是其生也与吾同物命之曰同注同日生也左桓公】有文在手【鲁成季之生也丨丨丨其丨曰友遂以命之　宋武公生仲子丨丨丨其丨曰为鲁夫人故仲子归于我○邑姜方娠大叔梦帝谓己子名曰虞乃生丨丨丨丨曰虞遂以名之并左传】及堂闻声【叔向欲娶申公巫臣氏其母止之曰甚羙必有甚恶叔向惧不敢娶平公强使娶之生子伯石始生子容之母走谒诸姑曰长叔姒生男姑视之丨丨丨其丨而还曰豺狼之声非是莫丧羊舌氏矣遂弗视昭二十八】虎状豺声【楚子良生子越椒子文子良之兄曰熊丨之丨而丨狼之丨弗杀必灭若敖矣子良不可子文以为大感及将死聚其族曰椒也知政乃速行矣旡及于难且泣曰鬼犹求食若敖氏之鬼不其馁而子文卒子越为司马攻王王遂灭若敖氏宣四】鸢肩牛腹【叔鱼生其母视之曰是子虎目豕喙丨丨而丨丨谿壑可盈是不可压又叔向曰晋有羊舌鲋者叔鱼之母弟渎货无厌亦将及矣】梦天与兰【郑文公有贱妾燕姞丨丨使丨已丨曰以是为而子以兰有国香人服媚之如是既而文公与之兰而御之曰妾幸而有子敢徴兰乎】梦虏脱衣【索充丨丨丨上丨索紞曰虏字去上男也夷狄隂类也君妇当生男果然】梦应长庚【李白欲生其母梦长庚星遂生白本传】梦懐日精【陶隠居初生母梦日精在懐二天人手执金香炉降云笈经陶景母梦两天人手执香炉来至其所已而有孕生景本传】梦凤集身【南史王昙逸母昼寝丨灵丨丨丨因有娠又闻腹中啼声僧宝志曰生子当为神仙宗伯鸡跖集唐王知逺母昼寝丨丨丨丨因有娠本传】梦凤集肩【徐陵母臧氏丨五色云化为丨丨左丨上已而诞陵焉时有宝志上人者世称有道年数嵗家人携以候之宝志摩其顶曰天上石麒麟也】梦燕投懐【张説母丨玉丨丨丨遂生说定命録】梦鹤集庭【张九龄丨九丨自天而下飞丨于丨遂生龄九龄家传】旗盖坠天【梁任昉母昼卧梦五防旗盖四角悬铃自天而坠其一铃落入懐中心悸因而有孕占曰必生才子遂生昉本传】印绶登楼【魏张奂为武威太守妻方孕梦丨丨丨丨而歌奂占曰夫人生男复临此郡必死官乎及生子猛后果然】肠绕吴门【孙坚母姙坚梦丨出丨丨昌丨寝而惧告隣母曰安知非吉证曰遂生坚吴纪注】枫生腹上【唐张志和母梦丨丨丨丨遂生志和本传】白鹄耸云【吴时张承家有丨丨丨丨占者曰鹄是延年之物从室入云自卑升髙之象当使子孙位极人臣名擅江表若生子可以名曰鹄后承生昭至辅吴将军王子年拾遗】庭鸠集树【唐王廷凑始生有鸠数十朝丨庭丨暮宿檐户长骈脇歴居戎职值乱杀田洪正推为留后子孙相继藩镇一百年唐年补録】匹练升天【后汉虞升初生有物若丨丨上丨于丨占以为吉后至太尉】神光照社【后汉应妪生四子见丨丨丨丨枢见光以问丨者曰此天符也子孙其兴乎乃探得黄金自是诸子宦学有名至玚七世通显孝子传】铜盆坠星【桓温之孽子母马氏尝与同辈夜坐于月见一流星坠铜盆中水忽如二寸火珠烱然明净以飘接取马氏得而吞之遂有孕生晋传】泗濵得石【髙琳母尝褉丨丨见一石光彩可爱遂持归是夕梦人谓曰此浮磬之精若保之必生令子俄而有孕生琳北史】蓝田生玉【诸葛恪少有名孙权见其父瑾曰丨丨丨丨真不虚也】老蚌出珠【后汉韦元将弟诞仲将孔融与其父书曰前日元将来渊才亮茂雅度毅世之器也昨日仲将来文敏笃诚保家之主也不意双珠近出老蚌】有孕生卵【徐君宫人丨丨而丨丨弃于水濵有大颉衔卵归其母母腹暖之遂生儿宫人闻之乃取为己子是为偃王】产子并蛇【窦武母丨丨丨产一丨】戎妇生子【苏武留匈奴十九嵗年老子前坐事死宣子闵之问左右武在匈奴久岂有子乎武因平恩侯白前发匈奴时戎妇适产一子通国有声问来愿因使者致金帛赎之上许焉通国至上以为郎】翁子无影【陈留有富翁年九十娶田客女为妾一交接而死后生男大男谓其母曰我父年尊无复人道一宿斯须何因有子汝小家淫泆反欲恶我种类乎争财数年州郡不决丞相丙吉思惟良久言曽闻真人旡影老丨丨亦丨丨又不耐寒可共试之时八月取同年小儿俱解裸之此儿独啼言寒又并日中行后独旡影人咸服风俗通】五月诞生【见端午类注】及期不产【北齐窦太母有娠期而不产大惧有巫云渡河湔裙必易生因至水所忽一人云当生贵子还家生秦北史】子慰人心【王浑妻钟氏琰太繇曽孙览记籍美容止善啸咏既适浑生子济浑尝与琰坐济趍庭而过浑欣然曰生丨如此足丨丨丨琰笑曰若使新妇得配参军生子故不翅如此参军谓浑中弟沦也】儿有英骨【桓温生未期温峤见之曰此丨丨丨丨可试使啼及闻其声曰真英物也以其为峤所赏故名之曰温本传】命字为塼【范晔母如厠产晔额为塼所伤故以塼为小字】取义充闾【贾充始生父达曰后当充闾之庆故名充字公闾本传】名曰添丁【卢仝生子丨丨丨丨欲为国持役也本传】字曰缁郎【崔慎由镇西川有异人曰君四十旡子为公求之终南翠微寺有僧絶粒五十年君遗以服玩受之则其嗣也果受之僧寻卒遂生子丨丨丨丨即崔微也南部新书】生子美并【五代和现晋宰相和凝之子现生防凝入翰林加金紫知贡举凝喜曰我平生大事三者并集此子宜于我矣且名曰三美范蜀公求】生子分定【范云与梁武帝宿顾暠之舍暠妻方产有鬼在门曰此中有王有相云起曰王当仰属相以见归南史○魏舒微时尝诣野王主人妻夜产俄闻车马之声相问曰男也女也曰男答云十五以兵死复问寝者为谁曰魏公舒后十五年诣主人问所生儿曰因条桑为斧伤而死魏自知当为公矣后果位至司徒】禁人杀子【贾彪为新息令人贫困多不养子彪严为至于杀人同罪】赐民生子【勾践令有娩者以告公令医守之生男壶酒一犬生女壶酒一豚生三人公与之乳母二人与之饩】里中羊酒【卢绾与汉髙祖同里庐亲与太上皇相爱及生男同日丨丨持丨丨贺两家汉书】生日汤饼【唐明皇王后恩宠日衰不自安一日诉曰三郎独不记阿忠脱新半臂换一斗麫为生日汤饼耶上戚然闵之】错写弄璋【太常少卿姜度诞子李林甫手书庆之有曰闻有弄麞之喜客视之掩口职林】深愧无勲【晋元帝生子普赐羣臣殷羡谢曰臣无勲猥颁赉帝笑曰此事岂可使卿有勲世説南唐时宫中尝赐洗儿果有近臣谢表云猥宠数深媿无功李主曰此事卿安得有功】梦赐贵子【窦禹钧家甚丰年三十旡子夜梦亡祖亡父聚谓之曰汝早修行縁汝旡子又寿数不永禹钧唯诺后十年复梦其祖父告之曰汝自数年以来名挂天曹隂府以汝有隂徳延算三纪赐五子各荣显范文正公述】梦赐玉童【相国王公丙申嵗为谯幕值亡者数千户公奏乞贷种粒牛粮恳诉甚切朝廷可之一夕次驿舍梦中有人召公出拜见一人紫绶象简如牧守之仪遣一緑衣绯童曰以汝有忧民之心上帝嘉之赐此童为宰相子授讫寤是夕夫人亦有祥兆而孕焉后果生一字庆之器格清粹谈紫府间事祥符壬子嵗谓所亲曰上元夫人命我为玉童只为吾父未受相印受则吾去矣不数日公果正拜及逾月庆之卒湘山野録】武夷仙君【杨大年初生母章氏梦羽人自言丨丨君托化既生乃一鹤雏尽室惊骇弃之江叔父曰吾闻间世之人其生必异追视之则鹤蜕而婴儿具焉体尚有毳经月乃落诗序】怀玉山人【杨大年父文逸为唐玉山令大年将生一道士袖刺来谒自称丨丨丨丨冠褐秀爽斯须遽失公遂生后三十七为学士昼寝于玉堂忽梦道士来谒称丨丨丨丨故出一牒阅之写三十七字大年惊曰得非数乎许添乎道士命笔一防为四十一字至其数果卒王壶清话】道士弈棊【李泰伯母初无子祈祷无所不至祥符二年梦二丨丨丨丨户外往观之其一人取局之一子授焉遂孕生泰伯】道士赠【梅圣俞生男前一日梦丨丨丨丨一枚详见诗集】黄鹤楼光【王钦若父仲华侍祖郁任官鄂渚钦若母有孕值江水暴溢亟迁丨丨丨始免身生公时隔岸汉阳居人望楼上若有丨景青箱记】慈乌庭集【邵康节母李氏其姑张氏遇之甚严一夕欲自尽梦神人令以玉筯食羮一杯告曰旡自尽当生佳儿后李夫人因山行于云霞间见大黑猿有感遂孕临蓐时丨丨满丨人以为瑞是生康节七嵗戏于庭蚁穴中别见天日云气往来也本传】有貛入室【富献简公曰王荆公之生也丨丨丨其丨俄失所在故小名貛郎】大蛇压帐【崇宁中大将刘法欲生其母帏帐忽堕压而下视之一丨丨蜿蜒母怖甚避之他所法生再视之但见蛇蜕耳其后法为将有贤称帅熙河童贯俾用老弱策应遂防邵氏録】
　　诞女设佩巾【女子生丨帨于门右帨丨丨也礼】作门楣【唐杨贵妃宠幸时有謡曰男不封侯女作妃君防女却丨丨丨杨妃外传】翠鸡飞下【西子母浣帛于溪有明珠射体感而孕又梦有丨丨五色自空丨丨久而化为鹗飞去翰府名谈】雌鹤飞来【欧阳公在夷陵目游姜嫄庙潜祷续嗣家人梦一鹤飞来自云是丨丨果得女八嵗忽惊魇曰梦一鹤丨去数日卒闻见録】
　　双生后生居上【古人尚质双生以丨丨者丨丨取以为兄公羊传】孪子相似【丨丨之丨丨唯其母知之孪双生也战国策】一臣一妾【晋惠公之在梁也梁伯妻之梁嬴孕过期十云将生一男一女男为人臣女为人妾故名男曰圉名女曰妾僖十七】一弟一兄【霍将军妻产二子疑所为兄弟或曰前生为兄后生为弟或曰居上者宜为兄居下者宜为弟居下前生今宜以前生为弟时霍光闻之曰昔殷王祖甲一产二子曰嚣曰良以卯生嚣以巳生良则以嚣为兄以良为弟并以前生者为长霍氏亦以前生为兄焉西京杂记】三左三右【陆终娶鬼方国君之妹谓之女嫔孕而不育三年启其母左胁三人出右胁三人出帝系】
　　遗腹存赵孤儿【赵朔为屠岸贾攻灭朔有遗腹子朔夫人置儿袴中得脱朔客公孙杵臼程婴二人谋取婴儿负之以文褓匿山中婴谬谓诸将曰吾知赵氏孤处诸将发兵随之公孙杵臼谬呼曰赵氏孤儿何罪请活之诸将杀杵臼与孤儿然赵氏真孤乃反在程婴为匿十五年因韩厥复立之是为赵武程婴自杀曰我将下报宣孟与公孙杵臼武为服齐衰三年为之祭邑史记】有祖风烈【李广子当户早卒有遗腹生子陵有广之风烈】立为嗣王【汉泗水王戴前薨旡嗣国除后宫有遗腹子暖相内史不奏言上闻而怜之立暖为泗水王相内史皆下狱】名曰小同【郑子为孔融吏举孝亷融被围往赴难被贼害有遗腹子以丁卯日生以丁卯嵗生故丨丨丨丨】继父不容【杜祁公衍越州人父早卒遗腹生公前母有二子不孝其母改适河南钱氏公年十五六其二兄以为其母匿私财以适人就公索之不得引剑斫之伤脑走投其姑姑匿其重橑上出血数升仅而得免乃诣河南归其母丨丨丨之丨往来孟洛间贫甚佣书以自资东轩笔録】叔父收养【范忠文公镇兄镃卒于陇城旡子闻其有遗腹子在外公时未仕徒步求之两蜀间二年乃得之曰吾兄异于人体有四乳是儿亦未然验之果然名之曰百常春志铭阙】子【事类并见前庶母类】
　　前身探取金环【羊祜年五嵗令乳母取所弄金环乳母曰汝先旡此物祜即诣隣人李氏东垣桑木中探得之主人惊曰此吾亡儿所失物也去可持去乳母具言之知李氏子则祜前身也】索取香囊【后蜀文澹生五嵗谓母曰有五色香囊在杏林中往取得之乃澹前生五嵗失足落井今再生也】记弄刀时【向靖有女数嵗而亡始病时弄小刀子母夺取不与伤母手后又产一女年四嵗曰前时刀子何在母曰旡也女曰昔争刀子故伤母手云何旡也靖覔数刀合置一处令女自识女见大喜即取先者祥记】言堕井事【晋鲍静字太原年五嵗语父母云本是李家儿九嵗堕井而死父母访之皆验】弥勒后身【御史郭霸称武后乃丨丨佛丨丨张仁愿传】沙门前身【中书令王珉有一胡沙门瞻珉风采曰使我后生得为此人作子愿亦足矣后珉生一子始能言便解外国语及絶国硃贝生所未见即识其名咸谓丨丨丨丨洞冥记】永师前身【唐房琯为卢氏宰与道士邢和璞出游过夏口村入发寺坐古松下和璞使人凿地得瓮中所藏刘师徳与丨禅丨书谓琯曰颇忆此耶因怅然悟丨丨之为永禅师也东坡诗序】张衡后身【后汉张衡死日蔡邕母始懐孕二人才貌甚相类人云邕是丨丨丨丨商芸小説】灵运来谒【江南边镐初生父忽梦前永嘉守谢丨丨丨丨愿托君为父子镐生貌类梦中者小字康乐及冠頴秀嗣主累甲之平建州克湘潭号为边罗汉玉壶清话】僧孺来见【刘沆曽祖景洪事杨行宻为江西牙将有彭盱者称太守胁景洪附湖南伪许之复以归行宻遂不仕初景洪曰我不从彭盱当活万余人后必隆因名所居山曰复隆山山有牛僧孺读书堂沆母梦牛相公来而生沆】邓禹复生【范祖禹母梦一丈夫被金甲至寝曰吾故汉将丨丨也祖禹是日生公遂以名初字梦得温公以传称邓禹笃行淳备改字淳夫家传】太白现梦【郭祥正母梦李丨丨而生祥正少有诗名梅尧臣曰天才如此真太白后身也】
　　诗集麟儿【君不见徐卿二子生絶竒感应吉梦相追随孔子释氏亲抱送尽是天上麒丨丨大儿九龄色清彻秋水为神玉为骨小儿五嵗气食牛满堂宾客皆回头吾知徐公百不忧积善衮衮生公侯丈夫生儿有如此二雏者名位岂肯卑微休杜甫徐卿二子歌】骥子【骨秀已知麒丨丨性仁端坐凤凰雏不腾渥水称神俊应出岐山作瑞符渐指家人知姓氏试防屏上识之无乃翁防狱多隂徳径作髙门待汝车黄鲁直贺叔父防子睟日】添丁【行年已合识头颅旧学屠龙意转疎有子丨丨助征戍肯令辛苦更冠儒朱乔年洗儿】举子【丨丨三朝夀一壶百年歌笑好掀须厌兵已识天公意不忍回头更指渠同上】生珠【旧闻老蚌丨明丨未省老兎生于莵老兎自谓月中物不骑快马骑蟾蜍蟾蜍爬沙不肯行坐令清衫垂白须于莵骏猛不类渠指挥黄熊驾黑防丹沙紫麝不用涂眼光百步走妖狐妖狐莫夸智有余不劳摇牙咀尔徒东坡贺子由生子子由卯生其子名虎儿】峙玉【今日散幽忧弹冠及新沐况闻万里孙已报三日浴朋来四男子大壮泰临复开书喜见面未饮春生腹无官一身轻有子万事足举家传好梦殊相惊凡目烂烂开眼电硗硗丨头丨但今强筋骨可以耕衍沃不湏富文章端解耗纸竹君归定何日我计久已熟长留五车书要使九子读箪瓢有内乐轩冕无流瞩人言迨似我穷达已可十早谋二顷田莫待八州督苏子瞻贺子由生第四孙我有长头儿角颊丨犀丨四嵗不知行抱负烦背腹师来为摩顶起走趂奔鹿苏子瞻东坡中子生四嵗不能行请辨材禅师为落发摩顶祝之不数日能行东坡集头玉峣峣眉刷翠骨重神寒天庙器一双瞳子剪秋水竹马梢梢摇翠尾李贺】望聪明【人皆养子丨丨丨我被聪明误一生惟愿孩儿愚且鲁无灾无难到公卿苏子瞻洗儿】系贤愚【我今行年四十五生男方始为人父鞠育教诲诚在我夀天贤愚系于汝我若夀年七十嵗眼前见汝二十五我欲愿汝成大贤未必天意肯从否邵尧夫】子秀眉【夜梦有人衣帔水边授我黄儿明朝我妇忽在蓐乃生男丨实丨丨梅圣俞诗事见前】儿丰角【未得丰盈犀角儿先逢玉雪王郎子苏子瞻眼中犀角真吾子身后牛衣愧老妻同上郑语云史伯言幽王恶犀角丰盈而近顽童穷困】贺客汤饼【郁葱佳气夜充闾始见徐卿第二雏剰欲去为汤饼客惟愁错写弄麞书参军新妇贤相敌阿大中郎喜有余我亦从来识英物试教啼防定何如苏子瞻贺述古弟忆食汤饼日余为坐上賔举筯食汤饼祝辞天麒麟刘禹锡】利市钱果【犀钱玉果利市平分霑四座自愧旡功此亊如何得到侬东坡贺洗儿】前身金粟如来【湖州司马问李白是何人白以诗答曰青莲居士谪仙人江肆藏名四十春湖州司马如相问丨丨丨丨是后身白诗】玉源道君【刘沆赴举有老人赠一聮云今年且跨穷驴去异日当乗宝马归公曰何以知之叟曰公自是罗浮山丨丨丨丨公愧谢而去青】金阙侍郎【待制王素常梦至玉京黄阙殿上有绀服翠冠者曰吾东门侍郎公则西门侍郎昔以奏牍语訏责于世公梦回题诗曰似去华胥国里来云霞深处见楼台月明泠落鸡牕急惊觉浮仙梦一回晚嵗复思王京之梦诗曰虚碧中藏白玉京梦魂飞入凤凰城何时再步云霞外皓齿青童已扫古今诗话】玉华侍郎【莆田方朝散政和中为歙县宰病热蹷三日而苏厯言所见闻天乐声冇女童迎至一城楼阁明焕金字书其门曰大华之宫正中殿设榻使就坐俄有道士直前再拜曰碧落防玉华宫莫真君敬问先生云先生昔有隂功帝召见白玉楼试文一首帝览之大喜拜为丨丨丨丨有过下迁羣玉外监与侍女宋道华泛舟有人间夫妇之想责堕人世生闽中莫真君乃代先生为侍郎者夷坚志】李白后身【梅圣俞赠郭功甫诗以为丨丨丨丨云在昔孰识汾阳王纳官贳死义难忘今观郭氏竒俊郎眉目真似攻文章死生往复犹康庄树穴探环知姓羊苕溪渔话】乐天后身【白乐天晚极喜李义山诗文尝谓我死得为尔子足矣义山生子遂以白老字之既长畧旡文性温庭筠尝戯之云以尔为丨丨丨丨不亦忝乎然义山有衮师我娇儿美秀乃旡匹之誉何也蔡寛夫云】亡儿再生【顾况字逋翁暮年一子即非熊前身也非熊暴亡况追悼哀切乃吟曰老人丧爱子日暮泣成血老人年七十不作多时别非熊在冥间闻之以情告官皆悯之却令生况家三嵗能言间父苦吟之事】
　　无子　附　【丧子　遗孤立嗣　祈嗣】
　　事类不孝【丨丨有三○后为大孟离娄】无告【老而无子曰独天下之穷民而丨丨者梁惠下】后当有人【商瞿年老无子其母为取室孔子曰无忧瞿年四十后当有五丈夫已而果然家语】子自晚生【梁鳣年三十未有子欲出其妻商瞿曰吾恐丨丨丨丨耳未必妻之过从之二年而有子并家语】老而无子【楚灵王闻羣公子之死自投于车下曰人之爱其子亦如子乎侍者曰甚焉小人丨丨丨丨知挤于沟壑矣绛县人丨丨丨　　丨预于城杞之食辱在泥涂赵孟谢之左传】善而无后【王思子文之治楚国也曰子文无后何以劝善使复其所改命曰生宣四成季之勲宣孟之忠而旡后为善者惧矣成八】无男有女【齐太仓令淳于公无子有女五人有罪当行骂曰生女不生男缓急非益其幼女缇萦自伤泣上书愿没入为官婢以赎父罪书奏文帝怜之除肉刑】无子依人【楼防字君卿故人吕公无子归防防养之终身】馈妾不受【后汉祭遵为征戎将军同产兄于以遵无子取妾以送遵不受曰自以身任于国不敢虑继嗣之计】出妻改娶【陵穆子娶妻五年无子父母欲其改娶其妻闻之中夜悲啸陵穆子感之而作别鹤操韩文】仲宣无后【魏王粲死后二子犯法诛絶后时太祖在汉中闻粲子死叹曰孤若在彼不使丨丨丨丨三国志】伯道无儿【邓攸字伯道后石勒过泗水攸以牛马负妻子而逃遇贼掠其牛马步走担其儿及弟子绥度不能两全乃谓其妻曰吾弟早亡唯有一息理不可絶但当自絶我儿耳幸而得存我后当有子妻泣而从之乃弃之其子朝弃而暮及明日攸系之于树而去后妻不复孕过江纳妾甚宠之讯其家属説是遭乱忆父母姓名乃攸之甥攸素有徳行闻之感恨遂不复畜妾卒以无嗣时人哀之为之语天道无知使邓丨丨丨丨○赞曰攸弃子存侄以义防恩若力所不能自可割情忍痛何至预加徽纆絶其奔走者乎斯岂慈父仁人之用心也卒以絶嗣宜哉勿谓天道无知乃有知矣】丧子子死不忧【魏人有东门吴者年四十有一子丧之而不忧其相室曰公之爱子也天下旡有今丨丨丨丨何也东门吴曰吾尝旡子之时不忧今子死乃与向日旡子同吾何忧焉列子】子溺不葬【澹台灭明之子溺死于江弟子欲收而葬之明止之曰蝼蚁何亲鱼鼈何仇弟子曰何夫子之不慈乎对曰生为吾子死非吾鬼遂不收葬博物志】葬于嬴博【延陵季子适齐其长子死丨丨丨丨之间还封且号者三曰骨肉复于土命也夫】瘗于路侧【天赤子于新安坎路侧而瘗之亭有千秋之号子旡七旬之期虽勉励于延吴实潜恸于予慈注岳子以三月壬寅五月甲辰天六十余日也潘岳西征赋】丧明之戚【子夏丧其子而丨其丨曽子吊而怒之曰丧尔子而丧其明尔罪三也子夏投其杖而拜之曰吾过矣】防犊之爱【后汉王彪位至太尉见汉祚将终称脚挛不复行积十年后子修为曹操所杀操见彪问曰公何瘦之甚答曰悔旡日防先见之明犹懐老牛丨丨丨丨操为之改容】我辈钟情【王衍尝丧幼子山简吊之衍悲不自胜简曰孩抱中物何至于此衍曰圣人忘情最下不及情然则情之所钟正在我辈简服其言更为之恸】天下痛心【王愆期谓陶侃曰贤子越骑酷没丨丨为公丨丨况慈父乎世説】嘱令出书【郄超字嘉宾将亡出其所与桓温宻谋之书一箧嘱其门生曰若家君眠食大减即出此书方回见之曰是子死已晩矣乃不复念】不忍开箧【王导还台其子悦未尝不送又为襞敛箱箧中物悦亡导还台至常送处哭至台其母封箧丨丨丨之】一人来见【王导子悦为中书郎先导卒导先梦人以百万钱买悦潜为祈祷者备矣寻掘地得钱百万意甚恶之一一皆藏闭及悦疾笃导忧念特至不食积日忽见一人形状甚伟被甲持刀导问是何人曰仆蒋侯也公儿不佳欲为请命故来耳导因与之食食至数斗食毕谓导曰中书命尽非可救也言讫不见悦亦殒絶】二子同亡【王祥丨丨烈芳丨时而丨将死烈欲还葬旧土○芳欲留葬京邑祥流涕曰不忘故乡人也不恋本土达也二子俱有焉】不及庄生【晋魏舒子混元卒舒每哀恸退而叹曰丨丨丨丨逺矣岂以旡益自损】叹无延陵【豫章太守顾邵雍之子也在郡卒雍时盛集宾客自与客棊而读至旡儿书虽神色不变而心了其故以爪搯掌流血沾襟客散方丨已丨丨丨之髙岂有丧明之痛世説】
　　遗孤负薪于楚【孙叔敖死旡立锥之地其子丨丨丨丨】牧豕于泽【陈祐年二十而孤家贫丨丨丨长垣丨中其父之友谓曰子二千石子而牧豕纵子旡耻柰何先君】抱啼于朝【穆嬴日丨太子丨丨丨出朝则抱以适赵氏顿首于宣子曰先君奉此子也而属诸子曰此子也才吾受子之赐不才吾唯子之怨今君虽终言犹在耳而弃之若何左文公】收养于宫【吴凌统卒二子皆孙权丨丨丨丨中爱遇与诸子同宾客进见呼之曰此吾虎子八嵗令读书十日一令乗马及长追録统功封亭侯还其故兵】张禹有托【安昌侯丨丨疾病罢侯帝车驾亲临令幼子拜于床下】稽绍不孤【丨康临刑谓子丨曰山公在汝丨丨晋史】
　　立嗣移根以继【移根继絶六帖】式糓尔似【螟蛉有子果臝负之教诲尔子式糓似之诗】恭继黯后【后汉伏恭字叔髙湛之兄子湛弟黯字雉文位至光禄旡子以恭为嗣】乔为亮嗣【蜀诸葛乔字伯松瑾第三子本字冲真亮未有子求乔为后瑾启吴王而遣之以为嫡故改其字乔子举亮后自有子举还复为瑾后】少继叔父【宋谢微本名宻年十嵗出继从叔父峻】长还本生【晋皇甫谧字士安汉太尉嵩之曽孙出继叔父徙居新安谧年四十叔父有子谧丧本生遂还其父】兄子为后【唐戴胃旡子以丨丨丨丨○杜正伦旡子以丨丨志静丨丨】侄孙为后【白乐天旡子以丨丨阿新丨之丨墓志】外孙奉后【诏以丨丨韩谧丨贾充丨曰外孙骨肉至近推恩继情合于人心也】以甥为嗣【司空图旡人丨丨丨丨尝为御史所劾昭宗不责也】
　　祈嗣祠于郊禖【时维姜嫄克禋克祀以弗旡子履帝武敏歆载生载育时维后稷笺云祀郊禖之时有天神之迹姜嫄履之足不能满拇指之处心体歆歆然于是生子曰弃诗生民】祷于尼山【叔梁纥娶顔氏女征在少而旡子丨丨丨丨生孔子顶象尼丘因名焉家语】祈于龙门【刘元海父刘豹妻丨子丨丨丨有大鱼二角跃麟而出其夜梦所见鱼变为人把一物授其妻曰此是日精服之生贵子自是十三月生元海载记】祈西门祠【符坚母荀氏丨子于丨丨豹丨其夜梦与神交有孕生坚有神光自天烛其庭背有赤文隠起成字曰草符臣载记及符坚传】祷轧荦山【安禄山母丨子于丨丨丨狄所谓战鬬神者既而姙及生有光照穹庐野兽尽鸣望气者言其祥范阳节度张仁愿遣搜欲杀之匿而免母以神所命遂字轧荦随母嫁狄将安延偃遂冐姓安归国更名禄山遂乱天下本传】
　　诗集仙菓迟【莫嗟华发与无儿却是人间久逺期雪里髙山头白早海中丨丨子生丨于公必有髙门庆谢守何烦晓镜悲幸免如新分非浅祝君长咏梦熊诗刘禹锡赠白苏州】琼树折【吟君苦调我霑缨能使无情尽有情四望车中心未释千秋亭下赋初成庭梧已有雏栖处池鹤今旡子和声从此期君比丨丨一枝吹丨一枝生刘禹锡吟白居易哭崔儿诗】泪先垂【书报微之晦叔知欲题崔字丨丨丨文章十帙官三品身后传谁庇防谁白居易丧子崔儿】泣成血【老人丧爱子日夜丨丨丨老人年七十不作多时别顾况】啄母脑【鸱枭丨丨丨母死子始蕃蝮蛇生子时坼裂肠与肝好子虽云好未还恩与勤恶子不可説鸱枭蝮蛇然有子且勿喜旡子固勿叹○东野连产三子不数日数失之防老念无后以悲友人韩愈推天假其命以喻之】割老肠【我泪犹可拭日逺当日忘母哭不可闻欲与汝俱亡故衣尚悬架涨乳已流床仍将恩爱刃丨此衰丨丨苏子瞻】







　　古今合璧事类备要前集卷三十二
&lt;子部,类书类,古今合璧事类备要&gt;
　　钦定四库全书
　　古今合璧事类备要前集卷三十三
　　宋　谢维新　撰
　　师友门
　　师　附　丧师
　　事类主善【徳无常师丨丨为师书】喻徳【师也者教之以事而丨诸徳者也学记】博喻【能丨丨然后能为师同上】知新【温故而丨丨可以为师矣语二】长善【学者有四失教者必知之人之学也或失则多或失则寡或失则易或失则止此四者心之莫同也知其心然后能救其失也教也者丨丨而救失者也学记】待问【善丨丨者如撞钟叩之以小者则小鸣叩之以大者则大鸣同上】束脩【自行丨丨以上吾未尝旡诲焉语】函丈【凡讲问席间丨丨函容也容杖足以指画曲礼】表仪【智如泉源行可为丨丨者人之师也韩诗】模范【师哉师哉童子之命也务学不如务求师师者人之丨丨也丨不丨丨不丨为不少矣○一卷之书必立之师扬子】大宝【故人无师而知则必为盗勇则必为贼能则必为乱察则必为怪辩则必为诞有师而知则速通勇则速威能则速成察则速尽辩则速论故有师者人之丨丨旡师者人之大殃荀子】青蓝【丨出于丨而丨于丨氷水为之而寒于水荀子青成蓝蓝谢青师何常在明经北李谧传】道尊【凡学之道严师为难师严然后丨丨丨丨然后民知敬学是故君之所不臣于其臣者二当其为尸则弗臣也当其为师则弗臣也大学之礼虽诏于天子旡北面所以尊师也】功倍【善学者师逸而丨丨又从而庸之不善学师勤而功半又从而怨之学记】师资【善人者不善人之丨也不善人者善人之丨也故因曰丨丨老】师术【尊严而惮可以为师耆艾而信可以为师诵説而不陵不犯可以为师知微而论可以为师丨丨有四而博习不与焉荀子】何常师【夫子焉不学而亦丨丨丨之冇子张】有余师【夫道若大路然岂难知哉人病不求耳子归而求之丨丨丨告子】记问师【丨丨之学不足为人丨必也其聴语乎力不能问然后语之语之而不知虽舍之可也学记】章句师【马融郑丨丨丨且今世固不少章句师仆幸非其人吾子欲之其有乐而望吾子者矣言道讲古穷文辞以为师则固吾属事栁宗元答严厚与书】三人师【孔子曰丨丨行必有我丨择其善者而从之其不善者而改之语】百世师【孟子曰圣人丨丨之丨也伯夷栁下惠是也故闻伯夷之风者顽夫亷懦夫有立志闻栁下惠之风者薄夫敦鄙夫寛尽心】夫子善诱【丨丨循循然丨丨人博我以文约我以礼语】老聃博古【孔子曰吾闻丨丨丨丨知今通礼乐之原明道徳之归则吾师也吾将往矣家语】子思传道【孟子长师孔子之孙子思】孟子设科【夫子之设科也往者不追来者不拒孟】设教洙泗【孔子丨丨于丨丨之上修诗书礼乐弟子弥众至自逺方莫不受业焉史】讲道河濵【文中子丨丨丨丨着六经北面受学者皆当时伟人隋书】正席而坐【苏秦张仪俱是鬼谷先生受捭阖之术十有二章复受转丸祛箧二章然秦仪用之裁得温言酒食坐席交往货财之礼耳秦也仪也乃复往见具言所受于师者行之少有口吻之验耳未有倾河填海移山之力先生曰为子陈言至道斋戒择日而往先生乃丨丨丨丨严顔而言告二子以全身之道】下帷以讲【董仲舒为博士丨丨丨丨弟子传以久次相授业学士皆师尊之】绛帐女乐【马融教授诸生常有千数坐髙堂施丨纱丨前授生徒后列丨丨】后堂丝竹【安昌侯张禹成就弟子尤著者彭宣戴崇崇恺悌多智每候禹责师○宜置酒设乐与弟子相娱禹将崇入丨丨饮食妇女优人管丨丨铿锵极乐宣之来禹见之于便坐讲论经义日晏赐食不过一肉巵酒相对两人闻知各自得也】立郑公乡【郑字康成北海人也好学学徒相寻数千百人国相孔融深敬特丨一乡曰丨丨丨广其门曰通徳门后汉】轻东家丘【邴原欲逺游学诣长安孙崧崧辞曰君乡里郑君君知乎原答曰然崧曰学览古今博闻强识钩深致逺诚学者之师模也君乃舍之蹑屣千里所谓以郑为东家丘也原曰人各有志所向不同有登山而采玉者有入海而探珠者岂可以登山者不如海之深入海者不如山之髙哉君谓仆以郑为东家丘则君以仆为西家之愚夫耶崧辞谢焉】杨震鳣堂【后丨丨字伯起明经博览旡不穷究诸儒为之语曰闗西夫子杨伯起尝客居于胡有冠雀啣三丨鱼飞集讲丨前都讲取鱼进曰蛇鳣者卿大夫服之象也数三者法三台也先生自此升矣本传又华岳西北谷有槐市云杨震讲授学徒成市其处多槐故号焉华山记】边韶经笥【后丨丨教授数百人当昼卧弟子私嘲之韶答曰腹便便五丨丨本传】精舍鸣鼔【童春防稽余姚人少好学师事王君仲授古文尚书后诣京房授易后迂师立丨丨逺方门徒学者常数百人诸生每升讲堂丨丨三通堂下横经捧手请问者百人汉书】东陵立学【诏微士周劾于丨丨丨丨褁粮受业者百余人宋纪】坐帷诵书【张奂使匈奴休屠及朔方乌桓并同反叛遂烧度辽将军门烟火相望兵将大恐各欲亡去奂安丨丨中与弟子丨丨自若军士稍安东观汉记】隔幔授业【符坚幸太学问博士经典博士卢壶对曰周官礼注未有其师韦逞母宋传其父业得周官音义自非此母旡可授后生于是就宋立讲室书堂生徒百二十人丨绛丨而丨丨焉拜宋爵号宣文君赐侍婢十人裴景仁前秦记】舌耕得粟【贾逵通经门徒来学不逺万里献粟盈仓或云逵非力耕所谓丨丨拾遗云】稽古赐车【后汉桓荣明帝时为师传以所赐车马陈诸生曰此丨丨之力也】教不求资【邴原年十一丧父家贫隣有书舍原过之必泣其师问之曰何泣原曰孤者易伤贫者易感夫学者必有父兄羡其不孤而得学师感之曰欲学何书原曰旡钱资师曰茍有志徒相丨丨丨丨遂从学也】礼无往教【孙宝字子严御史大夫张忠欲令授子经乃为除害宝遂去忠遂署为主簿以屈之宝曰君男欲学而移宝自近丨有来学丨丨丨道不可屈屈身何伤且不遇者旡所不为况主簿乎忠闻之大慙遂荐宝○又太守黄谠署包咸为户曹欲召咸入授其子咸曰丨有来学而丨丨丨谠遂遣子就师之包咸传】不教生徒【董遇善左传更为作朱墨别墨有从学遇不肯教谓之曰必当先读百徧而义自见于是生徒少从遇学旡为朱墨也】不荐弟子【孔光为三公弟子多就见以师居位几得其助光终旡所荐举至有怨者其公如此】选髙弟官【后汉鲁恭在公位丨羣丨丨至郡守者数十人而其耆旧大生或不荐举有怨者恭闻之曰学之不讲是吾忧也诸生不有乡荐者终旡言也】免门生役【王褒门人为县役褒不嘱县令乃步担干饭立路旁磬折云云门生为役故来送令即放之】不絶恶人【后汉左原为郡学生犯法见斥郭林宗遇于路乃设酒肴以慰之人讥林宗丨丨丨丨林宗曰人而不仁疾之已甚乱也原后结客报诸生值林宗在学愧负前言遂罢去人乃服其知识】不拒曲士【阳城出为道州刺史栁宗元遗何蕃等书曰俞扁之门不拒病夫绳墨之侧不拒曲木师儒之席丨丨丨丨】吾之师表【頴川荀淑至真阳遇黄宪于逆旅时年十四淑竦然异之揖与语终日不能去谓宪曰子丨丨丨丨也】学者取法【李峤为文章老宿一时丨丨丨丨焉】学非一师【夏侯胜始从始昌受尚书后事简卿又从欧阳氏问为丨所问丨丨丨】学者千余【牟长为博士诸生讲丨丨常有丨丨人着録前后万言东汉儒林传马融才髙博学为世通儒教养诸生常有千数涿郡卢植北海郑皆其徒也本传】趍慕数百【河南禇冲吴何圆等起拜学官为之师表执经问义逺迩丨丨至徒丨丨人李栖筠传】翼赞一人【髙祖镇太厚引张复为客以经授秦王太宗即位赐燕月池帝从容曰今日弟子何如曰昔孔子门人三千达者旡子男之位臣丨丨丨丨乃王天下计臣之功过于先圣帝为之笑】事若严君【魏常爽门徒七百余人京师学业翕然复兴立训甚严有劝罚之科弟子丨之丨丨丨焉本传】慕者接迹【阳城逺近丨其行来学丨丨丨于道】诸生请留【阳城为司业出为道州刺史太学丨丨何蕃等顿首阙下丨丨数日为吏遮抑不得上本传】四逺传业【李善坐与贺兰敏之善流姚州遇赦还居汴郑间讲授诸生丨丨至丨其丨号文选学】南方从游【栁宗元徙栁州刺史丨丨为进士者千数千里丨宗元丨经指授者为文辞皆有法】矮国愿师【萧頴士丨丨遣使入朝自陈国人愿得萧夫子为师者中书舍人张渐谏不可而止】着师授谱【唐韦表微以学者薄师道不如声乐贱工能尊其师乃丨九经丨丨丨以诋其违】作师友箴【栁宗元以世之为人师者众笑之为友者不以道而以利因丨丨丨丨以儆巳又以诫人云不师如之何吾何以成不友如之何吾何以増吾欲从师可师者谁借有可从举世笑之吾欲取友谁可取之借有可取中道或舍仲尼不生牙也久死二人可作惧不吾似中焉可师耻焉可友笔是二物用惕尔后道茍在焉佣丐为偶道之反是公侯以走内考诸古外考诸物师乎友乎儆尔旡忽栁文】韩作师説【古之学者必有师师者所以传道受业解惑也人非生而知之者孰能旡惑惑而不从师其为惑也终不解矣生乎吾前其闻道也固先乎吾吾从而师之生乎吾后其闻道也亦先乎吾吾从而师之吾师道也夫庸知其年之先后生于吾乎是故旡贵旡贱旡长旡少道之所存师之所存也嗟乎师道之不传也久矣欲人之无惑也难矣古之圣人其出人也逺矣犹且从师而问焉今之众人其去圣人也亦逺矣而耻学于师是故圣益圣愚益愚圣人之所以为圣愚人之所以为愚其皆出于此乎爱其子择师而教之于其身也则耻师焉惑矣彼童子之师授之书而习其句读者也非吾所谓传其道解其惑者也句读之不知惑之不解或师焉或不焉小学而大遗吾未见其明也巫医乐师百工之人不耻相师士大夫之族曰师曰弟子云者则羣聚而笑之问之则曰彼与彼年相若也道相似也位卑则足羞官盛则近谀呜呼师道之不复可知矣巫医乐师百工之人君子鄙之今其智乃反不能及可怪也欤圣人无常师苌师襄老聃郯子之徒其贤不及孔子孔子曰三人则必有我师故弟子不必不如师师不必贤于弟子闻道有先后术业有専攻如是而已李氏子蟠年十七好古文六艺经传皆通习之不拘于时请学于余余嘉其能行古道作师説以贻之】栁论师道【宗元白辱书云欲相师仆道不笃业甚浅近环顾其中未见可师者虽尝好言论为文章甚不自是也不意吾子自京师来蛮夷中乃幸见取仆自卜固旡取假令有取亦不敢为人师为众人师且不敢况敢为吾子师乎孟子称人之患在好为人师由魏晋氏以下人益不事师今之世不闻有师有辄哗笑之以为狂人独韩愈不顾流俗犯笑侮收召后学作师説因抗顔而为师世果羣怪聚骂指目牵引而増与为言词愈以是得狂名居长安炊不暇熟又挈挈而东如是者数矣屈子赋曰邑犬羣吠吠所怪也仆往闻庸蜀之南恒雨少日日出则犬吠予以为过言前六七年仆来南上年冬幸大雪逾岭被南越中数州数州之犬皆苍黄吠噬狂走者累日至旡雪乃已然后信前所説者今韩愈既自以为蜀之日而吾子又欲使吾为越之雪不以病乎非独见病亦以病吾子然雪与日岂有过哉顾吠者犬耳度今天下不吠者防人而谁敢衒怪于羣目以召閙取怒乎平居望外遭齿舌不少独欠为人师耳旡招越蜀吠怪而为外廷所笑则幸矣栁答韦中立书】师事濓溪【明道先生程颢字伯淳伊川先生颐字正叔少侍父珦通守南安军时濓溪先生周惇颐茂叔为理曹掾相从讲学遂能绍千载不传之秘】师事伊川【吕希哲字源明与伊川隣斋首以丨礼丨先生而四方从逰者日益众○丨丨先生隠居龙门止四方学者曰尊所闻行所知可矣不必及吾门也】明体用学【安定先生胡翼之在湖学时福唐刘彞执中往从之学者数百人尽为髙弟凡纪纲于学者彞之力为多后召对上问从学何人对曰臣少从学于安定先生胡瑗上曰其人文章与王安石孰优彞曰胡瑗以道徳仁义教东南诸生时王安石方在屋修进士业臣闻圣人之道有体有用有文君臣父子仁义礼乐厯世而不可变者其体也诗书史传子集垂法后世者其文也举而措之天下能润泽其民归于皇极者其用也国家累朝取士不以体用为本而尚其声律浮华之词是以风俗偷薄臣师瑗尤病其失遂丨丨丨之丨以授诸生故今学者明夫圣人体用以为政教之本皆臣师之功也上悦李荐书】先养生术【客有话胡翼之为国子先生日畨禺有大商遣其子来就学其子儇宕所赍千金染病甚瘠客于逆旅若将毙焉偶其父至京师闵而不责携其子谒胡先生告其故曰是宜先儆其心而后诱之以道者也乃取一帙书曰汝读是可以丨知丨丨之丨知养生而后可以进学矣其子视其书乃黄帝素问也读之未竟惴惴然惧伐性命之过甚痛悔自责冀可自新胡知其已悟召而诲之曰知爱身则可以修身自今以始其洗心向道取圣贤之书次第读之既通其义然后为文则汝可以成名圣人不贵旡过而贵改过旡怀昔悔苐勉事业其人亦頴鋭善学二三年登上第而归同上】
　　丧师门人无服【孔子丧丨丨疑所服子贡曰昔者夫子之丧顔回若丧子而丨丨丧子路亦然请丧夫子若丧父而旡服】弟子心丧【孔子丧鲁城北泗上丨丨服三年丨丨毕相诀而去唯子贡庐于冡上凡六年然后去史记】门人庐墓【仲尼既葬弟子皆家于墓行心丧之礼三年丧毕或去或留家语孟子曰昔者孔子殁三年之外丨丨治任将归入揖于子贡相向而哭皆失声然后归子贡反筑室于独居三年然后归孟子】弟子起坟【侯芭从杨雄受太法言雄卒芭为起坟丧之三年本传杨雄死丨丨共为丨冢号曰杨冢七畧】负土成坟【后汉桓荣字春卿事九江朱普普卒荣乃奔丧丨丨丨丨】服斩居庐【郭禹师郭荷荷卒曰五服之师者重服圣人嫌也遂丨丨丨丨】
　　门第
　　事类亲师【安其业而丨丨学记】请业【丨丨则起请益则起曲礼】就养【事师有隠而旡犯左右丨丨无方服勤至死檀弓】抠趋【侍先生之礼丨衣丨隅必谨唯喏曲礼】假馆受业【曹交曰交得见于邹君可以丨丨愿留而丨丨于门告子】逺道愿见【士成绮见老子而问曰吾闻夫子圣人也吾固不辞丨丨而来丨丨百舍重趼而不敢息今吾观子非圣人也防壤有余疏注曰言不惜物也】孔门弟子【孔子弟子身通六艺七十有二人孔子世家自孔子卒七十子之徒散游诸侯大者为师傅卿相小者友教士大夫或隠而不见史儒林传】申公弟子【丨丨丨丨为博士者十余人孔安国至临淮太守周羁夏寛为内史鲁阳至东海太守缪生内史徐偃中尉同上】王通门人【文中子绍明王道游其门皆天下俊杰刘禹锡碑门人自逺而至董常姚义杜淹李靖程元窦威薛收贾琼房元龄魏证温大雅陈叔达咸称师北面而受王佐之道焉如往来受业者不可胜数盖千余人世家门人窦威贾琼姚义受礼温彦博杜如晦陈叔达受乐杜淹房乔魏证受书李靖薛方士裴晞王珪受诗叔恬受元经董常仇璋薛收程元备闻六经之义中説先君门人布在廊庙王福畤杂録】韩门弟子【贾岛刘义皆丨丨丨丨卢仝传昌黎先生殁门人陇西李汉辱知最厚且亲遂收拾遗文旡所去失文集序】贵游知学【李固郃之子也少好学尝改易姓名杖策骑驴负笈从师不逺千里遂究览坟籍为世大儒每到太学宻入公府定省父母不令同业诸生知其为郃子也】厮役授书【后汉赵伟字君长耻于丨丨遂弃车马诣资中杜抚丨丨二十年】易已东矣【田何受易于丁寛学成寛东归何谓门人曰丨丨丨丨】吾道东矣【郑事马融在门下三年不得见使髙业弟子传受于日夜寻诵辞归融喟然谓门人曰郑生今去丨丨丨丨】吾受道矣【孙奋少从刘歆受春秋左氏传歆称之谓门人曰丨已从君鱼丨丨丨本传】纸上语耳【沈重讲学授业徐旷从之不数日辞去曰先生所説丨丨丨丨若奥境彼有所未见者唐史】不称官阀【汝南应劭自赞于郑曰故太山太守应仲逺北面称弟子何如笑曰仲尼之门考以四科回赐之徒丨丨丨丨劭有慙色】从学外家【蒋义幼丨外家丨得其书博览强记逮冠该综羣籍】白首北面【贾琼曰夫子十五为人师陈留王孝逸先达之傲者也然丨丨丨丨岂以年乎文中子】日暮从师【晋王承为东海吏録一犯夜人来云从师不觉丨丨承曰鞭挞越以立威名恐非正化之本遣吏送归家】担囊从学【吴商故鄣人学通五经百氏四方学者丨丨负笈不可胜数】执经受业【孙期逺人从其学者皆丨丨垄畔以追之本传丨丨下座北面丨丨梁书】嘲慢其师【边韶常昼卧弟子嘲之曰边孝先腹便便懒读书但欲眠本传】荐进其师【前试宣州溧水县尉胡震博通六经华皓一志臣童幼之时于震授业岂谓年逾四纪位列三公虽自君恩亦由儒训臣幸因家门旧事辄敢荐闻李徳裕集】请脱师罪【晋嵇康将刑东市学生三千人上书请为师帝不许】不叛师教【籍湜辈虽屡指教不知果能丨丨去否韩答孟蕳书】涣然自悟【横渠先生张载字子厚年十八以功名自许又访诸释老之书知旡所得反而求之六经见二程于京师共悟道学之要丨丨丨丨】相见甚喜【山先生杨时字中立寻医调官京师因往颖昌从学明道明道甚喜每言曰杨君最防得容易及归送之出门谓坐客曰吾道南矣】挹坐中风【朱公掞见明道于汝归谓人曰光庭在春风中坐了一个月涪隂记善録】立门外雪【游定夫杨中立初见伊川伊川瞑目而坐二子侍丨既觉顾谓曰尔辈尚在此乎今既晚且休矣及出门丨丨之丨深三尺同前】
　　诗集梁栋桷欀【安定先生自庆厯中教学于苏湖间欧公诗曰吴兴先生富道徳诜诜弟子皆贤才王荆公诗曰先收先生作丨丨以次收拾丨与丨先生在学时每公私试罢掌仪率诸学子防于首善堂合乐雅歌诗乙夜乃散诸斋亦自歌咏奏琴瑟之声彻于外】
　　朋友　互见后交游类　附　丧友
　　事类同门【丨丨曰朋同志曰友公羊】同方【儒有合志丨丨营道同术并立则乐相下不厌久不相见闻流言不信其行本方立义同而进不同而退其交友有如此者儒行】盍簪【勿疑朋丨丨豫卦】断金【二人同心其利丨丨同心之言其臭如兰易系】切偲【朋友丨切丨偲语】讲习【丽泽兑君子以朋友丨丨易】辅仁【君子以文防友以友丨丨语】责善【丨丨朋友之道也】有信【与朋友交言而丨丨虽曰未学吾必谓之学矣语】友徳【友者丨其丨也不可有所挟也】孤陋【独学而无友则丨丨而寡闻学记】须成【伐木燕朋友故旧也自天子至于庶人未有不丨友以丨者亲亲以睦友贤不弃不遗故旧则民徳归厚矣伐木丁丁鸟鸣嘤嘤出自幽谷迁于乔木嘤其鸣矣犹求友声矧伊人矣不求友生伐木】俱化【孔子曰不知其子视其父不知其人视其友不知其君视其所使不知其地视其草木与善人居如入芝兰之室久而不闻其香即与之化矣与不善人居如入鲍鱼之肆久而不闻其臭亦与之化矣是以君子谨其所与处焉家语】争友【士有丨丨则身不离于令名记】僚友【丨丨称其弟也执友称其仁也交游称其信也曲礼】良朋【每有丨丨况也永叹诗】面朋【朋而不心丨丨也友而不心面友也扬子】三友【孔子曰益者丨丨损者丨丨友直友谅友多闻益矣友便辟友便佞友善柔损矣语】四友【孔子曰文王有丨丨自吾得回也门人加亲是非疏附耶自吾得赐也逺方之士至是非奔走耶自吾得师也前有辉后有光是非先后耶自吾得由也恶言不入于耳是非御侮耶】取友【尹公之他端人也其丨丨必端矣孟子】卖友【天下以郦寄为丨丨为见利而忘义也】相视莫逆【子桑户孟子反子琴张三人丨丨而笑丨丨于心遂相与友子桑户死二人编曲鼔琴相和而歌子贡曰彼何人者耶修行而外其形骸临尸而歌孔子曰彼游方之外者也庄子】裹饭徃见【子与与子桑友淋雨十日子舆丨丨而丨食之至子桑之门则若歌若笑鼓琴曰父耶母耶人乎天乎子舆曰子之歌何故若是曰吾思夫使我至此极者而弗得也】结绶弹冠【王吉与贡禹为友时称王阳在位贡禹弹冠又萧育与朱为友着闻当代长安语曰萧朱丨丨王贡丨丨言相荐达也】同舆连璧【夏侯湛芙蓉观与潘岳友善每行止丨丨接茵京师谓之丨丨】如期谒见【后汉范式字巨卿少游太学与汝南张邵为友邵字元伯二人各归乡里式谓元伯曰后二年当过拜尊亲至期元伯白母请设馔候之母曰二年之别千里结言尔何相信之审耶对曰巨卿信士必不乖违至日巨卿果到升堂拜母尽欢而别】遇贼不避【荀巨伯逺防友人疾值狄贼攻郡巨伯不忍去贼既至谓巨伯曰大军至一郡并空汝何男子敢独止此巨伯曰有友人疾不忍委之宁以我身代友人之命贼知其贤旋军而还】为友驺导【范式丨荆州丨人孔嵩家贫为新野县佣县遣嵩为式导驺式曰孔仲山耶命代嵩以佣未毕不肯去】访友马廏【王尼为防军府士王澄胡母辅之指防军府尼时给府养马辅之等遂入座马廏下防军大惊即与尼长假免为兵】因子拜父【孔融才髙倨傲年在陈纪陈羣之间融先与纪友后与羣交更为纪拜魏志】升堂拜母【周瑜与孙策同年独相友善推道南大宅以舍防丨丨丨丨有无通共】思每入梦【六国时张敏与髙惠为友每相思不能得敏便于梦往寻但行至半路即迷不知路】思辄命驾【吕安服嵇康髙致每一相丨丨千里丨丨从之】时请一言【衞玠遇有胜日亲友丨丨丨丨】相与一笑【曹修交南都刘损曰艰难之际颇怀朋友何时丨丨抵掌丨丨涤我尘冗】与谈必久【尹敏与班彪相厚每相丨丨常日旰不食昼即至冥夜彻旦】见侮不较【程普以年长数侮周瑜瑜折节不与较普后自敬服而亲重之乃告人曰与周瑜交若饮醇醪不觉自醉江表传】同师之友【郑崇弟立与傅喜同门相友善西汉卢植字子干少事马融与郑立同门相友】摠角之好【孙策下令曰公瑾与孙有丨丨丨丨骨肉之分】青云之交【江淹曰袁炳与余有丨丨丨丨非直衔杯酒而已】芳樽之友【刘毕丨丨丨丨本赞】作尔汝交【祢衡有逸才少与孔融丨丨丨丨交时衡未满二十而融已五十敬衡而忘年也本传】为忘年交【郑当时年少其所交者皆大父行天下有名之士山涛举嵇康等丨竹林之交着忘年之契王戎少阮籍二十嵗而籍与之交张镒有重名陆贽年十八往见语三日竒之请丨丨丨丨孟郊性介少合韩愈一见丨丨丨丨】号耐久朋【唐魏元同与裴炎缔交能保终始时丨丨丨丨】为莫逆交【杨宁与阳城丨丨丨丨徳宗召城宁与俱来唐史】号山林友【韦温少合所善惟萧祜少贫隠居以孝闻不以尘事自故温丨丨丨丨】书金兰簿【戴洪正每得宻友一人则丨于编简焚香告祖考号丨丨丨宣武盛事】华歆三友【丨丨与邴原管宁为友时人号丨丨为一龙歆为龙头原为龙腹宁为龙尾魏志】乐天三友【白丨丨以诗酒为丨丨自作北牕三友诗云云】方外十友【陆余庆雅善赵贞固卢藏用陈子昻杜审言宋之问毕搆郭袭微司马承祯释懐一时号丨丨丨丨】文章四友【杜审言少与李峤崔融苏味道为丨丨丨丨世号崔李苏杜】出谒更仆【韩参政忆李参政若谷未第时俱贫同途赴试京师共有氊一席一割分之每丨丨丨为丨李先登第授许州长社县主簿赴官自控妻驴韩为负一箱将至长社三十里李谓韩曰恐县吏来箱中只有钱六百以其半遣韩相持大哭别去后举韩亦登第皆至参政邵氏録】死当同传【熙宁元丰间士大夫论天下贤者必曰君实景仁其道徳风流足以师表当世其议论可否足以荣辱天下二公盖相得欢甚皆自以为莫及曰吾与子生同志丨丨丨丨而天下之人亦旡敢优劣之者二公既约更相为传而后死者则志其墓故君实为景仁传其畧曰吕献可之先见景仁之勇决皆予所不及也盖二公用舍大节皆不谋而同○仁宗时论立皇嗣英宗时论濮安懿王称号神宗时论新法其言若出一人相先后如左右手故君实尝谓人曰吾与景仁兄弟也但姓不同耳然至于论钟律则反复相非终身不能相一君子是以知二公非茍同者墓志】
　　丧友莫可为语【惠施死而庄子寝説言世丨丨丨丨也淮南子】无与为善【子产归未至闻子皮卒哭且曰吾以丨丨丨丨矣唯夫子知我也】入哭甚哀【臧武仲臧孙纥也孟孙死臧孙丨丨丨丨多涕出其御曰孟孙之恶子而哀如是季孙若死其若之何臧孙曰季孙之爱我疾疢也孟孙之恶我药石也美疢不如恶石夫石犹生我疢之美其毒滋多】先友而死【羊角哀左伯桃二人为死友欲仕于楚道遇雪饥寒不得行自度不俱生伯桃谓角哀曰俱死之后骸骨莫收我不如死我乐在树中角哀聼之伯桃入树中而死楚平王哀角哀之贤以上卿礼葬伯桃后角哀梦伯桃曰正苦荆将军冢相近今月十五日当大战角哀至期陈兵马指其冢作三铜人自杀下从之列士传】赈其妻子【朱晖与同县张堪为友把晖臂曰欲以妻子托朱生堪卒晖闻其妻子贫困自徃候视厚赈给之曰堪尝有知己之言吾已信于其心也】酹于墓道【曹操感乔知巳后经过墓自为祭文曰承誓约之言徂役之后路有经过不以斗酒只鸡过祠沃酹车过三步腹痛勿怨】为复其雠【郅恽友人董子张父为乡人所害及子张病将终恽往候之子张视恽歔欷不能言恽曰吾知子不恐天命而痛雠不复也子在吾忧而不手子亡吾手而不忧恽即将客遮仇人取其头以示子张子张遂死】因思所与【李元实既没其文益可贵思元賔而不见见元賔之所与者则如元賔焉韩答李师宝书】
　　诗集轻言【丨丨托朋友对面九疑峯多花必早落桃李不如松管鲍久已死何以继其踪箜篌谣】强诺【谷风刺轻薄交道方斗酒丨然丨寸心终自疑李白】









　　古今合璧事类备要前集卷三十三
　　钦定四库全书
　　古今合璧事类备要前集卷三十四
　　宋　谢维新　撰
　　宾主门
　　宾主
　　事类肃入【主人丨客而丨主人入门而右客入门而左主人就东阶客就西阶曲礼】先拜【主人敬客则丨丨客客敬主人则先拜主人同上】有礼【宾丨丨主则择之左传】相得【鱼川泳而鸟云飞是宾主之相得也韩文】东道主【烛之武曰若舍郑以为丨丨丨行李之往来供其乏用僖三十】主人翁【魏使须贾于秦范睢闻之为微行敝衣间步之邸见须贾贾惊问曰秦相张君公闻之乎范睢曰丨丨丨愿为君借大车驷马于丨丨丨范睢为御之入秦相府须贾待门下良久问门下曰范叔不出何也门下曰乃吾相张君贾大惊乃肉袒膝行谢罪】东都主人【丨丨丨丨问于西都之宾东都赋】北道主人【常山太守邓晨防光武于钜鹿请从击邯郸光武曰伟卿以一身从我不如以一郡为我丨丨丨丨又光武至蓟将欲南归耿弇以为不可官属腹心皆不肯光武指弇曰是我丨丨丨丨也又彭宠将反光武问朱浮浮曰大王倚宠为丨丨丨丨今既不然所以失望】宾主失欢【翁思召王式为博士既至诸博士持酒肉劳之博士江公心嫉式谓歌吹诸生曰歌骊驹式曰闻之师客歌骊驹主人歌客旡庸归今日诸君为主人曰尚早未可也江公曰经何以言之式曰在曲礼江公曰何狗曲也式耻为竪子所辱遂免归】宾主相忘【诸葛孔明每至庞徳公独拜牀下徳公初不令止司马徳操尝诣徳公值其上冢徳操径入其室呼徳公妻子使速作黍徐元直当来就我与徳公谈妻子皆罗拜堂下奔走供设须臾徳公还直入相就不知何者是客也】无主客礼【许汜曰昔遭乱过下邳见陈元龙元龙丨丨丨之丨久不相与语自上大床卧使客卧下床刘备闻此语谓汜曰今天下大乱帝王失所望君忧国忘家有救世之意而君求田问舍言旡可采如小人欲卧百尺楼上卧君于地何但上下床之间耶魏志】无宾主意【王恬傲诞不拘礼节谢安造之坐少顷恬便入内安以为必厚待已久之沐头散发而去竟丨丨丨之丨晋史】作生死别【李胜出为荆州刺史往辞司马懿懿阳为昏谬错乱其词因欲自力设薄主人生死共别曹爽传】无迎送礼【五代桑维翰已作相尝过裴皥皥不迎不送或问之皥曰我见桑公于中书庶僚也桑公见我于私第门生也何迎送之有】
　　宾客　附　【延遇宾客　薄待宾客谢絶宾客　宾客谒见】
　　事类尊客【丨丨之前不叱狗曲礼】嘉宾【鹿鸣燕丨丨也既饮食之又实币帛筐篚以将其厚意然后忠臣嘉宾得尽其心矣呦呦鹿鸣食野之苹我有丨丨鼓瑟鼓琴我有防酒以宴乐丨丨之心诗】出门【丨丨如见大宾诗】布席【若非饮食之客则丨丨席间函丈曲礼】就馆【叔弓如晋晋人曰子姑丨丨叔弓辞曰敢辱大馆左传】坏垣【子产如晋丨其馆之丨而纳车马士文伯曰缮完葺墙以待宾客今吾子壊垣其若异客何同上】狗盗献裘【秦昭王囚孟尝君欲杀之客下坐有能为丨丨者夜入秦宫藏中取所丨狐白丨以献幸姬为言昭王孟尝君得出即驰去变姓名夜半出函谷闗闗法鸡鸣而出客孟尝君恐追至客之居下坐有能为鸡鸣而鸡尽鸣遂发传出】囊锥脱頴【秦围邯郸赵使平原君赵胜求救合从于楚约与食客有勇力文武者二十人得十九人余无可取者门下有毛遂者自赞曰臣得如锥之处囊中乃脱頴而出毛遂行左手持盘血而右手招十九人曰公相与防此血于堂下公等碌碌所谓因人成事者也】客皆珠履【赵平原君使人于春申君瑇瑁簪舍之于上舍赵使欲夸楚刀劒室以珠玉饰之请命春申君春申君客三千余人其上客皆蹑珠履以见赵使赵使大慙史记】客皆冠带【隽不疑曼倩冠进贤冠带礧具劒上谒暴胜之】扫舍人门【魏勃欲见曹参早丨齐相丨丨丨以自达】曳王门裾【邹阳上书曰臣饰庸陋则何王之门不可曳长裾乎】此客噉名【右军指晋简文顾语孙兴公曰此噉名客简文曰天下自有利齿儿世説】此客逼人【谢安弱冠诣王蒙蒙曰丨丨亹亹为来丨丨】我有此客【谢安造桓温温甚喜言平生欢笑竟日既出温问左右颇尝见丨丨丨丨不】门无杂客【袁灿丨丨丨丨文士见遇不过一两人宋书】得此竒客【崔礼过武宣从刘佐猎酒酣顾曰崔生不知此乐耶礼笑曰我固喜武请为公欢佐臂鹰与礼驰逐急缓在手一军惊曰安丨丨丨丨】以为恶客【元次山丨不饮者丨丨丨本集】
　　延遇宾客食客三千【魏公子无忌封信陵君仁而下士致丨丨丨丨人诸侯以公子贤多宾不敢加兵谋魏】食客数千【孟尝君田文在薛丨丨尝丨丨人旡贵贱一与文等人人自以为亲已史厨有三列上客食肉中客食鱼下客食菜列女传】弹铗而歌【冯驩闻孟尝君好客蹑屩而见之置传舍十日间传舍长曰客何为曰冯先生甚贫犹有一劒耳又蒯茅之类可为防缑把剑之处弹其劒而歌曰长铗归来乎食无鱼孟尝君迁之幸舍食有鱼矣复弹劒而歌曰长铗归来兮出无车迁之代舍出入乗舆车矣又弹劒而歌长铗归来乎无以为家孟尝不悦】脱頴而出【见毛遂事】置驿请客【汉郑当时为太子舍人五日一洗沐常丨丨马长安诸郊丨谢宾丨夜以继日至明旦常恐不徧】开馆延贤【公孙为相起客馆开东阁以延贤人身食一肉脱粟饭故人宾客仰衣食奉禄皆给之其后李蔡为相客馆丘墟而已】倒屣迎宾【蔡邕见王粲而竒之时邕才学显著贵重朝廷常车骑填巷宾客盈坐闻粲在门丨丨丨之后汉】投辖留客【陈遵大饮酒宾客满座取客车辖投井中虽有急不得出本传】连榻坐客【晋杜预拜镇南将军朝士皆毕贺乃连榻而坐羊琇与裴楷后至曰杜元凯乃复以丨丨而丨丨客遂不坐而去】扫径接宾【王仁裕每大雪则自所居至坊巷口丨雪开丨迎丨丨客至所居处饮宴谓之暖寒防天宝遗事】且留东閤【薛宣为丞相朱云徃见之宣谓曰在田野无事丨丨我丨丨可以观四方竒士云曰小生乃欲相吏耳云传】常满座上【北海孔融性寛容好士及退闲职宾客日盈其门常叹曰座上客常满尊中酒不空吾无忧矣】盛修肴膳【崔瑗字子玉爱士好宾客丨丨丨丨或言其太奢瑗闻之怒勑妻子曰吾并日而食以供宾客而反以获讥士大夫不足养如此后勿过以菜具无为诸子所也华峤书】别进异馔【长孙澄好賔客接引忘倦虽不饮而好观人酣兴常恐賔客请归每勒厨丨丨丨丨留之后周书】日夜剧饮【阳城拜右谏议大夫与二弟延宾客丨丨丨丨】终日献酬【羊侃不饮酒而好宾游丨丨丨丨同其醉醒南史】不计有无【毕埛喜宾客家未尝以有无计新唐书】相与娱乐【牛僧孺治第洛之归仁里多致嘉石美木与賔客娱乐李日知既罢不治田园唯饰台池与賔客娱乐】
　　薄待宾客饭以脱粟【公孙食故人髙贺以脱粟覆以布被贺曰何用故人丨贵为脱粟布被我自有之怒而去语人曰内厨五鼎外膳一肴其俭诈也闻之惭曰宁逢恶客不逢故人】待以粗食【宗慤任气好武不为乡曲所知乡人庾业家富与宾客相对必方丈而为慤设粟米菜葅谓客曰宗军人串噉粗食慤致饱而退它日为豫州刺史业为慤长史待之甚厚不以昔事为嫌】不与共席【步骘避难江东与广陵衞旌俱以种自给防稽焦征羌名矫郡之豪族惧其见侵乃共修刺奉以献征羌作食身享大案殽膳重沓设席置地坐骘旌于牖外以小盘饭与之惟菜茹而已旌不能食骘取致饱乃出旌怒曰何能忍此骘曰吾等贫贱主人以贫贱遇之宜也当何所耻】不与交言【嵇康夏月于大树下鍜向子期佐之钟防结客同造之康视鍜如旧傍若无人良久不交一言防去康曰何所闻而来何所见而去防曰闻所闻而来见所见而去大耻之遂深怨恨】与吏论钱【布衣张汾无绍而于邢君牙轩然坐客上防吏擿簿书以盗没宴钱五万君牙怒吏之欺汾不谢去曰吾在京师闻邢君牙豪杰今丨丨丨丨云何君牙慙遽释吏引为上客】据案引见【栁冕辟薛戎佐其府先是马揔位郑滑府监军宦人诬劾之贬泉州别驾欲除揔以附幸家即使戎摄刺史按其辠戎不肯还白其状冕怒丨丨丨戎入丨戎叱引者曰见宾客乃尔乎由东厢进冕度不可屈揖而去之】
　　谢絶宾客秦王下令【李斯上丨丨书曰臣闻吏议逐客切以为过矣昔缪公取由余于戎东得百里奚于宛迎蹇叔于宋求丕豹公孙支于晋此五子者不产于秦而缪公用之孝公用商鞅惠王用张仪昭王得范睢此四君者皆以客之功客何负于秦哉今逐客以资敌国求国旡危不可得也秦王乃除逐客之令】翟公书门【郑当时始与汲黯列为九卿内行脩两人中废宾客益落先是下邽翟公为廷尉宾客亦填门及废门外可设雀罗后复为廷尉客欲往翟公大署其门曰一死一生乃知交情一贫一富乃知交态一贵一贱交情乃见郑传】杜复至者【亷颇失势客尽去及复用客又复至颇曰客退矣详见后市交门】摈弃去者【魏其侯灌夫俱失势宾客尽衰二人相引重排丨生平慕之后丨之而丨丨】不纳宾客【主父偃为齐相至齐散五百金与昆弟宾客数之曰吾贫时昆弟不我衣食宾客不我内今吾与诸君絶矣旡复入偃之门】谢退宾客【唐萧俛位宰相性简洁以声利为汚既老家于洛嵗时宾客请谢以为烦乃舍济源墅自放山野优游穷年】谢不与通【尉迟恭晚节丨宾客丨丨丨】避不出见【李景怀清素寡欲门无杂宾李涿罢浙西以同里访之丨丨见及责之劚其骗石焉本传】宾客谒见书刺进谒【有谒者自丨丨言爵里髙帝纪六帖云若今之通名也】怀刺漫灭【祢衡来游许下隂丨一丨既旡所适于是刺字丨丨】入堂举哭【后汉赵壹为郡计吏到京师造河南尹羊陟不得见壹以非陟无托名者乃日到门陟许通尚卧未起壹径丨上丨曰切伏西州承髙风久矣乃今方遇而忽然命也因丨丨声陟知非常人乃起延话大竒之壹既为陟所称名动京师而还过农候太守皇甫规门者即不通壹遂遁规知是壹大惊进之壹不顾而去】上牀就卧【蜀彭羡见厐统统非羡故旧又值有宾客羡径上统牀卧曰须宾客罢与卿谈賔罢请食然后语统大竒之并六帖】诗集费招呼【俗子推不去可人丨丨丨世事每如此我生亦何娱陈师道寄黄充】期不来【书当快意读易尽客有可人丨丨丨世事相逢每如此好懐百嵗防时开前人絶句】宾客世情【唐李适之在相位每退朝则邀丨丨谐谑赋诗曽不避李林甫之害尝为诗曰朱门长不闭亲友恣相过年今将半百不乐待如何及罢相又为诗曰避权仍罢相乐圣且衘杯借问门前客今朝防个来及死非其罪时人寃之】
　　馆宾
　　事类辟为僚属【汉孙宝御史大夫张忠辟宝为属欲令授子经更为馆舍储峙】馆以下客【谢方明为防稽太守灵运造方明遇惠连大相知赏时何长瑜教惠连读书亦在郡内灵运又以为絶伦谓方明曰阿连才悟如此而尊作常儿遇之长瑜当今仲宣而丨丨丨丨之食尊既不能礼贤宜以长瑜还灵运载之而去】子陪太祝【富郑公之父甚贫客吕文穆公门下一日白公曰有子十嵗许欲令入书院事廷评太祝公许之其子郑公也文穆公见之惊曰此儿他日名位与吾相似公供给甚厚后郑公两入相闻见録】女嫁门宾【孙贲公素昔为程宣徽门宾后娶程公之女又见婚姻门事类】教训严毅【吕正献公通判頴州欧阳文忠公适知州事焦先生千之伯强客文忠所严毅方正正献公招延之使教诸子诸生小有过差先生端坐召与相对终日竟夕不与之语诸生恐惧畏伏先生方畧降词色时荥阳公方十余嵗内则正献公与申国夫人教训之严外则焦先生化导之笃故公徳器成就大畏众人公尝言人生内旡贤父兄外旡严师友而能有成者鲜矣家传】狎游纵饮【滕龙图达道布衣时尝为范文正公门客时范公尹京而滕方年少颇不羁往往潜出丨丨丨丨范公病之一夕至书室中滕已出矣因明烛观书以俟意将媿之至夜分乃大醉而归范文阳不视以观其所为滕畧旡惭惧长揖而问曰公所读者何书也公曰汉书也复问汉髙祖何如人公逡巡而入洎宅编】得一伟人【薛简肃公知成都范蜀公方为举子一见爱之馆于府第俾与子弟讲学每曰范君廊庙人也公益自谦退乗小驷至铜壶阁下即步行趍府门逾年人不知为帅客也简肃公还朝载蜀公以去或问简肃曰自成都归得何竒物曰蜀珍产不足道吾归丨丨丨丨耳闻见録】得一人才【蔡京晚嵗渐觉事势狼狈亦有隠忧其从子应之自兴化来因访问近日有甚人才应之曰福州有张觷字柔直者抱负不茍时适到部京遂宾致之为塾客然亦未暇与之相接柔直以师道自居待诸生严厉诸生已不能堪一日呼之来前曰汝曹曽学走乎诸生曰某等尝闻先生长者之教但令缓行柔直曰天下被汝翁作坏了非晩贼发首先到汝家汝曹若学得走缓急可以逃死诸子大惊走告京曰先生忽心恙如此京闻之矍然曰此非汝所知也即入书院与柔直倾倒因访策焉柔直曰今日救时已是迟了只有收拾人才是第一义京因扣其所知遂以杨山为对山自是有诏命朱子语録】
　　诗集诗讽馆宾【韩魏公出镇中山有门客夜逾墙出娼家公知作种竹诗以警之曰慇懃洗濯加培埴莫遣狂枝乱出墙门客自愧作诗云主人若也怜髙节莫为狂枝赠斧斤公置一女奴赠之青集】诗戏馆宾【山谷戏答史应之云嵗晩亦旡鸡可割庖蛙煎鳝荐香醪以应之尝授馆于人为童子师故云尔前辈尝有诗曰来朝为送先生饭一夜防溪捉鳝鱼】馆宾为守【赵平叔客涟水军郡守召置门下数年平叔以馆职守涟水后守以所居为豹隠堂石曼卿有诗云熊飞清渭逢何暮龙卧南阳去不还年少客游今郡守蔚然今在立谈间】馆宾遭遇【王竒汉谋有声埸屋有李文定客文定薨乃章圣临奠见屏间有诗云鴈声不到歌楼上秋色偏欺客路中爱之即召见占对称防特许赴殿试谢诗曰不拜春官为座主亲逢天子作门生】
　　交游　附　【缔交择交】
　　事类不谄【上交丨丨下交不凟易】有信【与朋友交言而丨丨语】全交【君子不尽人之欢不竭人之忠以丨丨也记】定交【君子丨其丨而后求易】淡如水【君子之交丨丨丨小人之交甘如醴表记】臭如兰【同心之言其丨丨丨易系】交未易言【丨道之难丨丨丨也世称管鲍次则王贡张陈凶其终萧朱隙其末故知全之者鲜矣后汉王吉传】交深易怨【褚遂良以为朋友丨丨者丨丨唐史】交久而敬【子曰晏平仲善与人丨丨丨丨之语】交推其长【孔子曰与丨丨丨丨者违其短者故能久也】为刎颈交【亷颇与蔺相如丨丨丨丨西汉张耳陈余相与丨丨丨丨】与金石交【汉王丨信为丨丨丨汉书】结奔走交【何颙与蕃膺袁绍丨为丨丨之丨同上】为云霞交【谢瞻范秦丨丨丨之丨南本传】恨相见晚【魏其灌夫两人相引重相得甚驩无厌丨丨丨丨也】如平生欢【马援见公孙述以为当握手欢丨丨丨】坚如胶漆【雷义举茂才让于陈重刺史不聴义遂阳狂被发走不聴命乡里为之语胶漆自谓坚不如雷与陈】契若金兰【山涛与阮籍嵇康皆一面丨丨丨丨】嵇阮神交【丨康丨籍山涛一见便为丨丨】魏裴久交【见朋友类注】贵客与游【王珪与房元龄杜如晦善母窥见大惊曰二客皆公辅才汝贵不疑详见母子类注】名公为交【韩愈家江南读书者文其誉蔼鬰当时丨丨皆折官位辈行愿丨丨○萧嵩为洛阳尉名士争往交之】
　　缔交缟带纻衣【吴季札见郑子产如旧相识与之丨丨子产献丨丨左传○鲁肃指囷米与周瑜瑜益知其竒遂定侨札之分谓季札与子产也本传】白犬丹鸡【越人每相能交于山下作坛祭以丨丨丨丨盟曰甲与乙为友上下四旁莫不并见卿若乗车我戴笠后日相逢下车揖我若步行君乗马后日相逢君当下段公路北户録】倾盖相顾【子华子程本反自郯遭孔子于涂丨丨而顾丨语终日甚相亲也子华子】赁舂与语【后汉公沙穆来游太学旡资粮乃变服客佣为吴祐丨丨丨丨大惊遂共定交于杵臼之间】
　　择交交可与者【子夏之门人问交于子张子张曰子夏云何对曰子夏曰可者与之其不可者拒之子张曰异乎吾所闻君子尊贤而容众嘉善而矜不能我之大贤与于人何所不容我之不贤与人将拒我如之何其拒人也】友胜巳者【赐也好丨丨丨丨商也好丨不丨丨丨家语】非徳不交【赵典闭门却埽丨丨丨丨续汉书】非儒不游【萧复丨名士夙丨丨与丨以清澡显】无所交接【李膺性简亢丨丨丨丨惟以同郡荀淑陈寔为师友续汉书】不妄交游【常衮丨丨丨丨○王珪恬于所遇交不茍合】所至择交【邴原至陈则师韩子助頴川则宗陈仲弓汝南则交范孟博涿郡则亲卢士干魏志郭泰传适陈留则友符伟明游太学则师仇季智之陈国则亲厐徳公入汝南则交黄叔度】与名者游【孔纬多丨有丨丨丨】交皆名士【郑絪善属文所丨丨天下丨丨○孔述睿少修洁能交当时豪杰　韩滉幼有善名所游皆天下豪杰】交必长者【张廵所丨丨大人丨丨不与庸俗合】不妄通宾【袁绍居洛阳丨丨丨丨客非海内知名不得见英雄传】不妄与语【杨仁辟司徒桓虞府府掾朱章贪奢不法仁终不与交言同席六帖刘巴不与张飞语诸葛亮问之巴曰大丈夫处世当交四海英雄如何与兵卒共语海録】不交权利【崔从丨喜丨丨丨】不交流俗【陆防不喜与流俗交虽造门不肯见】
　　诗集审交【种树须择地恶土变木根结交若失人中道生谤言君子芳桂性春浓寒更繁小人槿花心朝在夕不存莫蹑冬氷坚中有潜浪翻唯当金石交可与贤达论孟郊审交】择交【兽中有人性形异遭人隔人中有兽心防人能真识古人形似兽皆有大圣徳今人表以人兽心安可测虽笑未必和虽哭未必戚面结口头交肚里生荆棘好人常直道不顺世间逆恶人巧谄多非义茍且得若是效直人坚心如铁石不谄亦不欺不奢复不溺面无恡色容心旡诈忧愓君子大道人朝夕常的的孟郊择友】
　　市交
　　事类转弃【将恐将惧惟予与汝将安将乐汝丨丨予谷风】终背【初则许之以死狥体面俱柔丨乃丨之而饱飞身名已遂张九龄书】心面【朋而不丨丨朋也友而不丨丨友也扬子】顔膝【有交际曰以奴丨婢丨为晓解岳峙独立为澁抱朴子】势利【以丨交者势倾则絶以丨交者利穷则散文中子】权货【鲁连曰丨交者不久丨交者不亲诫子拾遗】貌亲【君子不以色亲人情疎而貌亲在小人则穿窬之盗也与表记】面交【有丨丨如携手见利即解携而去也顔尧志文】争门而入【孟尝君废诸客皆去冯驩曰富贵多士贫贱寡交君独不见夫朝趋市者乎明旦侧肩丨丨丨丨日暮之后过市朝者掉臂而不顾非好朝而恶暮所期物亡其中今君失位而宾客皆去事之固然也】无势则去【亷颇免长平归故里故客尽去及复用为将客又复至颇曰客退矣客曰吁君何见之晚也夫天下以市道交君有势则我从君丨丨丨丨此固其理也有何怒乎】贵贱交情【见前谢絶宾客类翟公事】利害反眼【子厚召至京师而复为刺史也中山刘梦得亦在选中当诣播州子厚泣曰播州非人所居而梦得亲在堂吾不忍梦得之穷无辞以白其大人且万无母子俱往理请于朝将拜疏愿以栁易播虽重得罪死不恨遇有以梦得事上白者梦得于是改刺连州呜呼士穷乃见节义今夫平居里巷相慕悦酒食游戏相征遂诩诩强笑语以相取下握手出肺肝相示指天日涕泣誓生死不相负背真若可信一旦临小丨丨仅如毛髪比丨丨若不相识落陷穽不一引手救挤之而又下石焉者皆是也此宜禽兽夷狄所不忍为而其人自视以为得计闻子厚之风亦可少媿矣韩愈栁子厚墓志】始附终叛【王荆公荐吕惠卿为参知政事既得位遂叛荆公闻见録】易恩为隙【曽布以翰林学士权三司使坐言市易事落职知饶州舍人许将当制颇多斥词制将下往见曽曰始得词头深欲缴纳又思之衅隙如此不过同贬耳于公旡益也遂黾勉为之然其中语言颇经改易公它日当自知之曽曰君不闻宋子京之事乎昔晏元献当国子京为翰苑晏爱宋之才雅欲旦夕相见遂税一第于旁近延居之其亲宻如此遇中秋启晏召宋出妓饮酒赋诗达旦方罢翌日罢相宋当草词颇极诋斥至有广营产以殖私多役兵而规利之语方子京挥毫之际余酲犹在观者亦骇叹盖此事由来久矣何足较耶许亦怃然而去东轩笔録】
　　诗集翻覆【丨手作云丨手雨纷纷轻薄何须数君不见管鲍贫时交此道今人弃如土杜甫贫交行】浮薄【勿去草草无恶若比世俗俗丨丨君不见长安公卿家公卿盛时客如麻公卿去后门无车又不见千里万里江湖滨触目凄凄旡故人唯有芳草随车轮一日还旧居门前草先锄草于主人实旡负主人于草宜何如勿去草草旡恶若比世俗俗丨丨杨次公勿去草行】方寸山海【攀天草登龙走山草骑虎贵贱结交心不移惟有严陵及光武周公称大圣管蔡宁相容汉谣一斗粟不与淮南舂兄弟尚路人吾心安所从他人丨丨间丨丨防千重重言托朋友对面九疑峯多花必早落桃李不如松管鲍久已死何人继其踪李白箜篌谣】肚里荆棘【见交游类诗集】
　　絶交
　　事类【故事互见前谢絶宾客类】谷风道絶【丨丨天下俗薄朋友丨丨焉诗】伐木道缺【丨丨废则朋友缺矣同上】着絶交论【后汉朱穆字公叔丨丨丨丨亦矫时而作注穆与刘伯宗书曰昔我为丰令足下不遭母忧乎亲解缞绖衣入丰寺及我为侍书御史足下亲来入台足下今为二千石我下为郎乃反因计吏以谒足下相与岂丞掾之徒我岂下部欲以此谒为荣乎咄刘伯宗以此三义道何其薄哉其诗曰北山有鸱不洁其翼飞不正向寝不定息饥则木揽饱则泥伏饕饕贪汚臭腐是食填肠满嗉嗜欲旡极长呜呼鳯谓凤与徳凤之所趣与子异域永从此诀各自努力盖因此而著论也】广絶交论【任昉子四人东里西华南客北叟皆旡术业兄弟流离不能自振生平旧交莫与相防道逢刘孝标然惊曰我当为汝作计乃着丨丨丨丨讥其旧友云若其宠均董石防压梁窦雕刻百工鑪锤万物九域从其风尘四海叠其熏灼靡不望影星奔借响川骛鸡人始唱鹤盖盖如飞鹤成隂髙门旦开流水马后车如流水接轸皆愿摩顶至踵隳胆抽肠约同要离焚妻子誓殉荆卿湛七族是曰势交其流一也富埒陶白赀巨程罗山擅铜陵家藏金冗出平原而聨骑居里闬而鸣钟则有穷巷之宾绳枢之士冀宵烛之末光邀润屋之微泽鱼贯鳬跃防沓鳞萃分鴈鹜之稻粱霑玉斚之余沥防恩遇进欵诚援青松以示心指白水而旌信是曰贿交其流二也陆大夫宴喜西都郭有道人伦东国公卿贵其籍甚搢绅羡其登仙加以顩颐蹙頞涕唾流沬骋黄马之剧谈纵碧鸡之雄办叙温郁则寒谷成暄论严苦则春丛零叶升沉出其顾指荣辱定其一言于是有弱冠王孙绮纨公子道不挂于通人声未遒于云阁攀其鳞翼丐其余论附驵骥之旄端轶归鸿于碣石言托附而声名逺也是曰谈交其流三也阳舒隂惨生民大情忧合欢离品物恒性故鱼以泉涸而煦沬鸟因将死而鸣哀同病相怜缀河上之悲曲恐惧寘懐昭谷风之盛典斯则断金由于秋隘刎颈起于苫盖言贫贱时也是以伍员濯漑于宰嚭张王抚翼于陈相言相杭持翼佐而致荣贵是曰穷交其流四也驰骛之俗浇薄之伦旡不操权衡秉纎纩衡所以量其轻重纩所以属其鼻息若衡不能举纩不能飞虽顔冉龙翰凤雏曽史兰薫雪白舒向金玉渊海卿云黼黻河汉视若游尘遇如断梗莫肯费其半菽罕有落其一毛若衡重锱铢纩微彯撇虽共工之搜慝驩兠之掩义南荆之跋扈东陵之巨猾皆为匍匐委蛇折支防痔金膏翠羽将其意脂韦便辟导其诚故轮盖所游必非夷惠之室苞苴所入实行张霍之家谋而后动芒毫寡忒是曰量交其流五也凡斯五交义均贾鬻故桓谈譬之于阛阓林回喻之于甘醴夫寒暑逓进盛衰相袭或前荣而后悴或始富而终贫或初存而末亡或古约而今泰循环翻覆迅若波澜此则殉利之情未尝异变化之道不得一由是观之张陈所以凶终萧朱所以隙末断焉可知矣而翟公方规规然勒门以箴客何所见之晚乎然因此五交是生三衅败徳殄义禽兽相若一衅也难固易携讐讼所聚二衅也名陷饕防贞介所羞三衅也古人知三衅之为梗惧五交之速尤故王丹威子以槚楚朱穆昌言而示絶有防哉有防哉】
  </div>
  <div class="pagination">
   <a href="古今合璧事类备要_page11.html">
    上一页
   </a>
   <span>
    ...
   </span>
   <a href="古今合璧事类备要_page7.html">
    7
   </a>
   <a href="古今合璧事类备要_page8.html">
    8
   </a>
   <a href="古今合璧事类备要_page9.html">
    9
   </a>
   <a href="古今合璧事类备要_page10.html">
    10
   </a>
   <a href="古今合璧事类备要_page11.html">
    11
   </a>
   <span class="current-page">
    12
   </span>
   <a href="古今合璧事类备要_page13.html">
    13
   </a>
   <a href="古今合璧事类备要_page14.html">
    14
   </a>
   <a href="古今合璧事类备要_page15.html">
    15
   </a>
   <a href="古今合璧事类备要_page16.html">
    16
   </a>
   <a href="古今合璧事类备要_page17.html">
    17
   </a>
   <span>
    ...
   </span>
   <a href="古今合璧事类备要_page13.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
