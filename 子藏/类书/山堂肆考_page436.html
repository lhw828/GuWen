<!DOCTYPE html>
<html>
<head>
    <meta charset="UTF-8">
    <title>山堂肆考 - 第 436 页/共 632 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山堂肆考 - 第 436 页/共 632 页</h1>
    <div class="content">　　举节收章
　　东汉诸葛丰为司举节以收侍中许章于是上收丰节不复与司去节自丰始
　　持节不失
　　见使臣
　　持节不拜
　　东汉明帝遣郑众持节使匈奴虏欲众拜众不为屈
　　卧起常持
　　见使臣
　　前后三持
　　杜子美赠诸将诗主恩前后三持节
　　驻节劳来
　　见将帅
　　仗节抚绥
　　晋武帝伐呉杜预进攻江陵克之于是沅湘以南接于交广州郡皆望风送上印绶预仗节称诏而抚绥之遂指授羣帅径造建业呉主皓防
　　建节东出闗
　　见闗隘
　　持节北渡河
　　光武行大司马事持节北渡河
　　仗节制军
　　蜀汉诸葛亮伐魏数挑战司马懿不出乃遗以巾帼妇人之服懿怒上表请战魏主叡使卫尉辛毗仗节为军师以制之姜维谓亮曰贼不复出矣亮曰彼本无战情所以固请者以示武于众耳后亮挑战毗仗节立于军门懿不得出军
　　仗节斩弟
　　晋茍晞为兖州刺史从弟为将军犯法当死晞仗节斩之从母叩头流血请之不能得已乃素服哭之曰斩弟者兖州刺史哭弟者茍仲将也
　　夺节不还
　　东汉献帝使太傅马日防太仆赵岐和解闗东至寿春岐守志不挠袁术惮之日防颇有求于术借节观之因夺不还求去不遣日防呕血而死
　　授节非饰
　　梁韦叡攻魏小岘城未拔城中忽出数百人阵于门外叡欲击之诸将迟疑叡指其节曰朝廷授此非以为饰韦叡之法不可犯也乃进兵败魏兵急攻其城中宿而拔
　　命取故节
　　晋苏峻反诸军攻石头斩之司徒王导令取故节陶侃笑曰苏武节似不如是导有惭色
　　亡所持节
　　唐荆南节度使张伯仪与李希烈战于安州大败亡其所持节
　　执节督战
　　晋江州都督何无忌讨徐道覆遇于豫章贼令彊弩数百登山邀射乗风暴急以大舰逼之众遂奔溃无忌厉声曰取我苏武节来节至执以督战贼众云集遂握节而死諡忠肃
　　取节投火
　　唐李晟收复京城朱泚亡走至泾州其党田希鉴闭城拒之泚谓之曰汝节吾所授也奈何临危相负使焚其门希鉴輙取投火中曰还汝节泚众大哭北走其将韩旻斩泚以防
　　笏
　　释名笏者忽也君有教命及所啓白则书其上备忽忘也礼玉藻笏天子以球玉诸侯以象大夫以鱼须文竹士竹本象可也注云大夫以近尊而屈故饰竹以鱼须士以逺尊而伸故饰竹以象象象骨也受命则书
　　礼玉藻见于天子与射无説笏入太庙説笏非礼也小功不説笏当事免则説之凡有指画于君前用笏造受命于君前则书于笏笏毕用也因饰焉笏度二尺有六寸其中三寸其杀六分而去一
　　有事则搢
　　晋舆服志古者贵贱皆执笏其有事则搢之于腰带所谓搢绅之士者搢笏而垂绅带也
　　置笏殿阶
　　唐禇遂良谏立武昭仪为后曰臣今忤陛下意罪当死因置笏于殿阶叩头流血愿还陛下笏放归田里
　　置笏陛下
　　见谏议
　　举笏荐贯之
　　孔帖唐韦贯之为长安丞或荐之京兆尹李实实举笏示所记曰此其姓名也素闻其贤愿荐之而进于上
　　举笏荐平仲
　　见荐举
　　书思对
　　玉藻将适公所宿斋戒居外寝沐浴史进笏书思对命注云大夫之有史盖掌文书之事耳思谓意所思念欲告君之事对谓君若有问则对答之词命谓君所命令当奉行者此三者皆书于笏谓敬谨之至恐或遗忘也
　　賛功徳
　　呉孙权称皇帝大赦改元百官毕贺权归功于周瑜将军张昭举笏欲褒賛功徳未及言权曰如张公计今已乞食矣昭大慙汗按昭初欲迎防曹操故云
　　署谨宻字
　　唐崔澄性滑稽善辩帝恐其漏禁中语以谨宻二字亲署笏端
　　书安危字
　　唐裴晋公以文皇敇起居郎书居安思危四字书于笏以为至戒
　　笏谓楚客
　　唐王无竞三迁监察御史又改殿中会朝见宰相宗楚客杨再思离位偶语无竞笏谓曰朝礼不敬
　　拥笏见直言
　　唐刘从谏悟子也见贾直言輙衣紫拥笏以兵自卫直言谏悟曰郎少年毋使袭山东态朝服可擅著者耶
　　搢笏乗马
　　唐故事公卿皆搢笏于带而后乗马张九龄体弱独使人持之因设为笏囊笏有囊自此始又常朝録会昌以来宰相则有笏架入禁中逐门送至殿前朝罢则置于架上百僚各有笏囊使吏持之
　　举笏击蛇
　　见推官
　　以榻置笏
　　唐崔琳每嵗时宴于家以一榻置笏重积其上
　　以帛褁笏
　　杂俎陈希烈不便执笏骑马以帛裹笏令左右执之
　　相笏多验
　　南部新书李叅军善相笏休咎多验呼为李相笏又有龙复本者无目凡有象简竹笏以手捻之必知官禄年寿
　　坠笏放还
　　初唐昭宗屡徴司空图不起栁璨以诏书徴之图惧入见阳为衰野坠笏失仪璨复下诏曰养髙钓名匪夷匪惠难居公正之朝可放还山按栁璨希贼臣意诛天下才望故图无意于世
　　笏书遗藁
　　唐魏徴薨帝临朝叹曰朕比使人至徴家得书一纸乃半藁其可识者曰公卿之内情有爱憎憎者惟见其恶爱者止见其善爱憎之间所宜详谨其大略如此朕自思不免斯过公卿侍臣宜书于笏庶知过必谏也
　　笏书奏事
　　宋余靖奉使入辞书所奏事于笏各用一字为目上顾见之问其所书者何靖以实对上指其字一一问之尽而后已
　　出笏击延龄
　　唐裴延龄方横无敢忤者尝与顾少连防田镐第酒酣少连捉笏曰段秀实以笏击贼臣今吾以笏击奸臣奋且前时元友直在坐劝解之
　　出笏归魏謩
　　唐宣宗大中六年诏出魏文贞公徴笏归其五世孙丞相謩进士孙樵请铭其笏曰灵豸荐角比干献骨合以愤烈在公为笏怒虎可唾笏不可挫太华可裂笏不可折拄天不侧指日不食标仪条臆起鲠开直按文宗开成元年尝诏謩献其祖父文贞公笏见祖孙类
　　传笏三世
　　唐语林韩皋家自黄门以来三世传执一笏经祖父所执未尝轻授于仆人之手归则别置卧内一榻以示敬谨
　　执笏百人
　　宋李穆拜太师赞拜不名一门执象笏者百余人
　　举笏却揖
　　唐宋璟告满入朝公卿以次谒见张易之等后至促步而附璟举笏却揖唯唯
　　举笏相贺
　　见丞相
　　以笏叩额
　　唐文宗与同平章事宋申锡谋诛宦官王守澄郑注等知之使人诬告申锡谋立漳王贬为开州司马申锡望延英门以笏叩额还第
　　以笏叩颡
　　见奸邪
　　题诗赐太常
　　唐王起兼太常卿礼仪使帝题诗太子笏以赐之
　　书字趣太子
　　宋太宗有疾宰相吕端问疾禁中见太子不在旁疑有变乃以笏书大渐字令亲宻吏趣太子入侍
　　以笏陈胜负
　　五代王彦章至京师入见上以笏画地陈胜负赵岩等劾其不恭勒还第
　　以笏击仆
　　宋晏元献公以笏击死仆出守南京
　　手板
</div>
    <div class="pagination">
<a href="山堂肆考_page435.html">上一页</a><span>...</span><a href="山堂肆考_page431.html">431</a><a href="山堂肆考_page432.html">432</a><a href="山堂肆考_page433.html">433</a><a href="山堂肆考_page434.html">434</a><a href="山堂肆考_page435.html">435</a><span class="current-page">436</span><a href="山堂肆考_page437.html">437</a><a href="山堂肆考_page438.html">438</a><a href="山堂肆考_page439.html">439</a><a href="山堂肆考_page440.html">440</a><a href="山堂肆考_page441.html">441</a><span>...</span><a href="山堂肆考_page437.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
