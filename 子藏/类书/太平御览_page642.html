<!DOCTYPE html>
<html>
<head>
    <meta charset="UTF-8">
    <title>太平御览 - 第 642 页/共 737 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平御览 - 第 642 页/共 737 页</h1>
    <div class="content">张《汉记》曰：梁冀起兔苑河南，移檄所在，调发生兔。刻其毛以为识，民有犯之者，罪至死。西域常有贾胡来，不知禁，误杀一兔。转相告，坐死者十馀人也。
《晋书□载记》曰：石勒时，茌（叔之切。）平令师欢获黑兔，献之于勒，或以为勒龙飞革命之祥：“於晋以水承金，兔阴精之兽，玄为水色，此殿下宜速应天人之望也。”於是大赦，改咸和三年曰大和。
王隐《晋书》曰：慕容田於南鄙，见父老曰：“杆非猎所。”言卒不见。明日又出，见白兔，驰射之，坠马于石，即死。
《後魏书》曰：有兔入于後宫，检问门官，无从得入。太祖怪之，令崔浩推其咎徵，浩以为当有邻国贡嫔嫱者。明年，姚兴果来献女。
《三国典略》曰：周命尉迟迥伐蜀，帅甲士一万二千，骑万匹，自散关由固道而入。太祖送於城西，见一走兔，命弟中领军网射之。网誓曰：“若获此兔，必当破蜀。”俄而获兔。太祖喜曰：“事平之日，赏汝佳口。”及克蜀，乃赐侍婢二人。
《隋书》曰：华秋，汲郡临河人也。幼丧父，事母以孝闻。家贫，佣赁为养。其母卒，秋尽秃落，庐於墓侧，负土成坟。有人欲助之者，秋辄拜而止之。大业初调狐皮，郡县大猎。有一兔，人逐之，奔入秋吕晷，匿秋膝下。猎人至庐所，异而免之。自尔此兔常宿吕晷，驯其左右。郡县嘉其孝感，具以状闻。
《春秋考异邮》曰：荧惑不明，雉生兔焉。
《春秋运斗枢》曰：行失摇光则兔出月。（宋均注曰：阴不衔阳，故兔出月也。）
《春秋玄命苞》曰：君失德则地吐泉，鱼衔兔。（宋均注曰：兔，阳精，鱼是阳，见制也。）
《诗推度灾》曰：八月成光，决鼻始明。决鼻，兔也。
《皇帝占书》曰：月望而月兔不见者，所见之国山崩，大水滔民。
崔豹《古今注》曰：兔口有缺，有九孔。
《括地图》曰：天池之山有兽如兔，名曰飞兔，以背毛飞。
《庄子》曰：蹄者所以在兔也，得兔而忘蹄。（蹄者，取兔网。）
《韩子》曰：宋人有耕者，田中有株，兔走触，折头而死。因释耕守株，冀复得兔，为宋国笑。
《慎子》曰：一兔走街，百人追之。积兔於市，过而不视。非不欲得，分定不争也。
《韩子》曰：赵王游于圃中，左右以兔与则辍之，虎ツ然环其眼。王曰：“可恶哉！虎在。”左右曰：“平阳之目可恶过此。”（平阳君，赵王之弟。）
《文子》曰：飞鸟反乡，兔走归窟，狐死首丘。
《抱朴子》曰：兔寿千岁，五百岁其色白。
又曰：山中卯日称丈人者，兔也。
又曰：彩女丹法，以兔血和丹与蜜，蒸之百日，服之如梧子者二丸，一百日，有神女二人来侍之，可役使。
《淮南子》曰：以兔之走，使大如马，则逐日追风。及其为马，则不走矣。
又曰：楚王佩逐兔，为速破。乃取两重而着之，其破愈疾。
《述异记》曰：殷纣之时，大龟生毛，兔生角，兵甲将兴兆也。
《春秋後语》曰：昔齐有良兔曰东郭俊，（本或作狡兔。以其善走，故曰俊。）一日走百里。有良狗韩子犭卢，（黑犬也。犭卢，读之如卢也。）亦一日而走百里。使人遥见而指属，（指属，犹指踪也。属，音之欲切。）则虽韩犭卢不及良兔；蹑迹而踪之，则虽东郭不能离也。
《春秋後语》曰：淳于髡说齐威王曰：“韩子犭卢，天下之壮犬也。东郭俊者，海内之狡兔也。韩子犭卢嘱狞郭俊，环山者三，腾山者五，兔极於前，而犬疲於後，犬兔俱疲，各死其处。田父见而获之，无劳倦之苦而擅其功。今齐魏相持，顿兵敝众，臣恐强秦大楚乘其後而有田父之功也。”威王惧而罢兵。
又曰：庄辛对楚王曰：“臣闻鄙谚曰：见兔而顾犬，未为晚也；亡羊而补牢，未为迟也。”
又曰：冯爰谓孟常君曰：“闻狡兔有三穴。”
《范子计然》曰：兔毫出玄菟、乐浪。
《竹书纪年》曰：昭王十九年，天大а，雉、兔皆震。宣王三十年，有兔舞镐。
《风俗通》曰：食兔膑（音牝。）者令人面生膑。食得膑者赏以寒酒。案秦法言好车裂抽胁，黔首饮泣永叹，故食兔膑以为嘉瑞，全己之膑也，所以有赏耳。
《古今注》曰：成帝建平玄年，山阳得白兔，目赤如朱。
京房《妖占》曰：兔止城上，邑必虚；入宫生子，宫空。
《广志》曰：汉诸郡献兔毫书鸿都门题，惟赵国毫中用。
《论衡》曰：兔舐雄毫而孕，及其生子，从口中出。
又《博物志》曰：兔望月而孕，兔吐子。旧有此说，余目所见也。
又曰：儒者言月中兔。夫月，水也。兔在死晷，无不世者。夫兔，月气也。
又曰：妊娠者不食兔肉，令儿口缺。
《幽明录》曰：桓大司马温时，有参军夜坐，忽见屋梁栋间有一伏兔，张目切齿向之，甚可畏恶。兔来转近，遂引刀而斫之，正中於兔，而实反伤其膝，流血滂沱。深怪此意，命家中悉藏刀刃，不以自近。後忽复见如前，意回，或复索刀重斫，因伤委顿，幸刀不利，故不至死。再过而止。
傅玄歌辞曰：兔捣药月间，安足道？神乌戏□间，安足道？
《楚辞□天问》曰：夜光何德，死则又育？（夜光，月也。育，生也。言月得于天，死而复生也。）
古艳歌曰：茕茕白兔，东走西顾。衣不如新，人不如故。
乐府歌诗曰：彩取神药山之端，白兔捣成虾蟆丸，奉上陛下一玉半。（音盘。）
卷九百八　兽部二十
貔
《尔雅》曰：貔，白狐。其子，。（郭璞症曰：一名执夷，虎豹之属。，许卜切。）
《说文》曰：貔，豹属，出貉（音陌。）国。（猛什。）
《尚书》曰：如虎如貔，如熊如罴。
《毛诗》曰：献其貔皮，赤豹黄罴。
《礼记□曲礼》曰：前有挚兽，则戴貔貅。
《庄子》曰：丰狐文貔，搏於山林，伏於岩穴，夜行昼居，求食江湖之上。
《韩子》曰：虎貔不用爪牙，与鼢鼠同威。
《毛诗草木虫鱼疏》曰：貔，似虎，或曰势熊，一名执夷，一名白狐。其子为。辽东人谓之熊罴。
熊
《说文》曰：熊兽似豕，山居冬蛰。
《诗义疏》曰：熊能攀缘上高树，见人则颠倒投地而下。冬入穴而蛰，始春而出。
《孝经援神契》曰：赤熊见则奸宄自远。
《本草经》曰：熊脂，一名熊白，味甘微温，无毒，主治风痹。
《穆天子传》曰：舂山，百兽所聚也，爰有赤豹熊罴。
《六韬》曰：文王囚里。散宜生受命而行。宛怀条途之山，有黄熊，得而献於纣。
《左传》曰：晋灵公使宰夫熊蹯不熟，杀之，置诸畚，载以过朝。
又曰：楚子将以商臣为太子令尹，子上谏之，不听。又欲立王子职而黜商臣，商臣以宫甲围成王。王请食熊蹯而死，竿育，王缢。
《史记》曰：赵简子病，不知人。五日而寤，曰：“我之帝所，见一熊欲援我，帝命我射之，中熊，死。有当道者曰：帝令主君灭晋二卿，熊，其祖也。”
《汉书》曰：昌邑王贺在藩邸，见熊。以问左右，左右皆答不见。
又曰：孝玄帝冯昭仪。上幸虎圈斗兽。後宫皆坐，熊出圈，攀槛欲上殿，昭仪乃当熊而立。及左右格杀熊，上问人情惊惧，何故当熊。昭仪曰：“夫猛兽得人而止，妾恐熊至御坐，故身当之耳。”帝嗟叹，以此倍敬重之。
《淮南子》曰：诚中之人乐而彳及，（彳及，急也。忠信之人，自乐为之，非彳及彳及也。）如鹗之好声，熊之好经，夫有谁为务？
又曰：爱熊而食之盐，爱獭而饮之酒，虽欲养之，非其道也。（熊食盐而死，獭饮酒而败，故曰非其道也。）
《周书□王会》曰：成王时，不屠何国献青熊一。
《孟子》曰：鱼我所欲也，熊掌亦我所欲也，二者不可得兼，舍鱼而取熊掌也。仪者我所欲，生亦我所欲，二者不可得兼，舍生而取义。
《列子》曰：黄帝战于阪泉，帅熊驱虎为前驱。
《缠子》曰：桀王天下，酒浊而杀厨人。纣王天下，熊蹯不熟而杀厨人。
《抱朴子》曰：《玉策记》称熊寿五百岁，五百岁则能化。
《琐语》曰：晋平公梦见赤熊窥屏，恶之，而有疾。使问子产，子产曰：“昔共工之御曰浮游，既败於颛顼，自没沉淮之渊。其色赤，其言善笑，其行善顾，其状如熊。常为天王祟，见之堂上，则王天下者死；见堂下则邦人骇；见门，近臣忧；见庭，则无伤。窥君之屏，病而无伤，祭颛顼共工则瘳。”公如其言而疾间。
《魏略》曰：大秦国出玄熊赤螭。
《建武故事》曰：咸和七年，左右启以米饴熊。上曰：“此无益而费于，且是恶兽，所不宜畜。”使遣打杀，以肉赐左右直人。
《异苑》曰：邵陵高平黄秀，以玄嘉三年入山，经月不还。其儿根生寻觅，见蹲空树中，从头至腰，毛色如熊。问其何故，答曰：“天谪如此，汝但自去。”生哀恸而归。逾年，人见其形，尽为熊矣。
又曰：熊兽藏於山穴，穴里不得枷及伤残，见则舍穴自死。
《续搜神记》曰：晋升平中，有人入山射鹿，忽堕一坎，然深绝。内有数头熊子。须臾，有一大熊来入，瞪视此人，人谓必以害己。良久，出藏果分与诸子，末後作一分，著此人前。人饥久，於是冒死取啖之。既转相狎。熊母每且觅食果还，辄分此人，人赖以支命。後熊子大，其母一一负将出，子既尽，人分死坎中，穷无出路。熊母寻复还入，坐人边，人解意，便抱熊之足，於是跳出，遂得无他。
又曰：熊无穴，居大树孔中。东土呼熊为子路，以物击树，云“子路可起”，於是便下。不呼则不动也。
罴
《尔雅》曰：罴如熊，黄白文。（郭璞症曰：似熊而长头高脚，猛憨多力，能拔树木。关西呼为罴。）
《搜神契》曰：赤罴见，奸宄息。佞人离则出。
《山海经》曰：れ冢之山，其兽多罴。
《尚书□禹贡》曰：熊罴狐狸织皮。
《诗》曰：吉梦维何？维熊维罴，男子之祥。
《诗□荡□韩奕》曰：献其貔皮，赤豹黄罴。
《毛诗草木虫鱼疏》曰：黄罴，大如熊，脂如熊白而稍粗理。
《史记》曰：赵简子疾，梦之帝所，听钧天之乐，次射杀熊，又有一罴来，亦杀之。天帝甚喜。
《晋书□载记》曰：符健字业，洪第三子也。初，母姜氏梦大罴而孕，长而勇果。
《北史》曰：齐神武遣韩轨、司马子如从河东宵济华州，袭王罴，罴不觉。比晓，轨众已乘梯入城，罴尚卧未起，闻阁外匈匈有声，便袒身露髻徒跣，持一白挺，大呼而诟曰：“老罴当道卧，犭子那敢过！”敌见惊退。
窳（上音轧，下音庾）
《尔雅》曰：窳，类犭区虎，食人，迅走。（犭区，敕俱切。）
《海内经》曰：窳龙首而蛇身人面，居於弱死晷，食人。
《山海经》曰：少咸之山兽，其状如牛而赤身，人面马足，名曰窳。其音如婴儿，食人。
《淮南子》曰：尧时，窳为民害，尧乃使羿杀之。
犭区
《尔雅》曰：犭区，似狸。（郭璞曰：今犭区虎大于虎豹，文如狸，山民呼犭区虎大者为犭区犴。）
《搜神记》曰：江汉之域有犭区人，其先，禀君之苗裔也。能化为虎。长沙所属蛮县痘赃居民，作槛捕虎，得一亭长，赤帻大冠，在槛中。问其故，亭长大怒曰：“昨忽被县召，避雨，遂误入此中。”於是即出之，乃化为虎上山。俗云犭区虎化为人，好着葛衣，其足无踵。虎有五指者皆是犭区。
貘
《尔雅》曰：貘，白豹也。（郭璞症曰：似熊，小头痹脚，黑白驳，能舐食铜铁及竹、骨，骨节强直，中实少髓，皮辟湿。）
</div>
    <div class="pagination">
<a href="太平御览_page641.html">上一页</a><span>...</span><a href="太平御览_page637.html">637</a><a href="太平御览_page638.html">638</a><a href="太平御览_page639.html">639</a><a href="太平御览_page640.html">640</a><a href="太平御览_page641.html">641</a><span class="current-page">642</span><a href="太平御览_page643.html">643</a><a href="太平御览_page644.html">644</a><a href="太平御览_page645.html">645</a><a href="太平御览_page646.html">646</a><a href="太平御览_page647.html">647</a><span>...</span><a href="太平御览_page643.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
