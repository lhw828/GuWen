<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 142 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 142 页/共 1019 页</h1>
    <div class="content">　　昼览【邢邵为文襄让尚书令表丨丨太山不假秋毫之察夜仰列宿岂借烛龙之眀】
　　昼视【飞燕外传真腊夷献万年蛤不夜光珠彩皆若月照人亡妍丑皆羙艳帝以蛤赐后以珠赐婕妤后以蛤糚五成金霞帐帐中常若有满月久之帝谓婕妤曰吾丨丨后不若夜视之羙毎旦令人忽忽如失婕妤闻之即以珠号为枕前不夜珠为后夀终不为后道帝言　博物志西域使王畅说石流黄出足弥山去髙昌八百里有石流黄数十丈从广五六十亩有取流黄丨丨孔中上状如烟而髙数尺夜视皆如灯光眀髙尺余畅所亲见之也言时气不和皆往保此山】
　　昼见【新论野人丨丨蟢子者以为有喜乐之瑞夜梦见雀者以为有爵位之象然见蟢者未必有喜梦雀者未必弹冠而恱之者以其名利人也　又音现史记范睢传秦昭王使谒者王稽于魏郑安平诈为卒侍王稽王稽问魏有贤人可与俱西游者乎郑安平曰臣里中有张禄先生欲见君言天下事其人有仇不敢丨丨王稽曰夜与俱来郑安平夜与张禄见王稽语未究王稽知范睢贤谓曰先生待我于三亭之南与私约而去汉书髙后纪三年秋星丨丨　后汉书天文志永初二年正月戊子太白丨丨　晋书刘隗传伯有丨丨彭】
　　【生为豕刑杀失中妖眚并见　南史王骞传永元三年春枉矢丨丨西方骞曰此除旧布新之象也　韩诗外传夫日月之薄蚀怪星之丨丨风雨之不时是无世而不尝有也上眀政平是虽并至无伤也】
　　昼聒【陈子昂与东方左史虬修竹篇夜闻鼯防叫丨丨泉壑声】
　　昼眺【祖咏陆浑水亭诗丨丨伊川曲岩间霁色眀】
　　昼对【杨发秋晴独立南亭诗丨丨南风独闭闗暗期幽鸟去仍还】
　　昼居【礼记檀弓夫丨丨于内问其疾可也　魏书王洛儿传见夜还下　庄子夫丰狐文豹栖于山林伏于岩穴静也夜行丨丨戒也虽饥渴隠约犹且胥疏于江湖之上而求食焉定也然且不免于网罗机辟之患是何罪之有哉其皮为之灾也　白居易续古诗丨丨不逾阈夜行常秉烛】
　　昼立【杜甫暮秋枉裴道州手札率尔遣兴寄近呈苏涣侍御诗使我丨丨烦儿孙使我夜坐费灯烛】昼坐【魏书崔光传曽于门下省丨丨读经有鸽飞集膝前遂入于懐缘臂上肩久之乃去道俗賛咏诗颂者数十人】
　　昼兴【卢纶题杨虢县竹亭诗夜宿密公室话余将丨丨】
　　昼息【沈奎烟雨楼赋更欲鹯鳄夜遯波涛丨丨嘉鱼出游翔鳬下集】
　　昼憩【顔延之陶徴士诔接阎邻舍宵盘丨丨　刘禹锡送李防秀才还湖南诗丨丨命金罍宵谈转璿衡】昼歇【陆倕志法师墓志铭慧云丨丨慈灯夜昏】
　　昼定【贾岛内道场僧绍诗夜闲同像寂丨丨为吾开】
　　昼伏【战国策伍子胥槖载而出昭关夜行而丨丨至于菱夫无以饵其口坐行蒲服乞食于吴市卒兴呉国阖闾为霸　后汉书刘翊传献帝迁都西京翊举上计掾是时寇贼兴起道路隔絶使驿稀有逹者翊夜行丨丨乃到长安诏书嘉其忠勤特拜议郎　唐书冯元常传剑南有光火盗夜掠人丨丨山谷元常喻以恩信约悔过自新贼相率脱甲面缚　元史张晋亨传严实征泽潞偏将李信晁海相继降于宋晋亨跋涉险阻丨丨夜行仅免于难　白虎通人衔枚马繮勒丨丨夜行为袭也】
　　昼寝【论语宰予丨丨　汉书董贤传常与上卧起尝丨丨偏借上褏上欲起贤未觉不欲动贤乃断褏而起其恩爱至此　晋书贾充传初充伐呉时常屯项城军中忽失充所在充帐下都督周勤时丨丨梦见百余人録充引入一径勤惊觉闻失充乃出寻索忽覩所梦之道遂往求之果见充行至一府舍侍衞甚盛府公南面坐声色甚厉谓充曰将乱吾家事必尔与荀勗既惑吾子又乱吾孙若不悛慎当旦夕加罪充因叩头流血公曰汝所以延日月而名器如此者是衞府之勲耳终当使系嗣死于钟虡之间大子毙于金酒之中小子困于枯木之下荀勗亦宜同然言毕命去充忽然得还营顔色憔悴性理昏防经日乃复　齐书顾欢传道经云老子入关之天竺维衞国国王夫人名曰净妙老子因其丨丨乗日精入净妙口中后年四月八日夜半子时剖左腋而生坠地即行七步于是佛道兴焉　南史司马申传申尝丨丨于尚书下省有乌啄其口流血及地时以为谮贤之効也　列子黄帝齐心服形三月不亲政事丨丨而梦游华胥氏之国　南燕慕容徳録皝毎对诸宫人言妇人妊娠梦日入懐必生天子公孙夫人方妊梦日入脐中独喜而不敢言晋咸康二年丨丨生徳左右以告方寝而起皝曰此儿易生似郑庄公长必有大徳遂以徳为名　韩诗外传衞灵公丨丨而起志气益衰使人驰召勇士公孙悁道遭行人卜商卜商曰何驱之疾也对曰公丨丨而起使我召勇士公孙悁子夏曰微悁而勇若悁者可乎御者曰可子夏曰载我而反至君曰使子召勇士何为召儒使者曰行人曰微悁而勇若悁者可乎臣曰可即载与来君曰诺　庾信栁霞墓志铭世父仪同忠惠公特加器异乃谓公曰吾昔逮事伯父太尉公见语云我昨梦汝登一髙楼楼尽峻丽吾以坐席乞汝汝或冨贵恨吾不及见耳吾向聊复丨丨又梦将昔时坐席还复赐汝汝官位当复见及宋玉髙唐赋昔者先王尝游髙唐怠而丨丨梦见一妇人曰妾巫山之女也　韦应物夏日诗无人不丨丨独坐山中静　方干寄台州孙从事诗见春游下】昼卧【齐书徐孝嗣传初孝嗣在率府丨丨斋北壁下梦两童子遽云移公牀孝嗣惊起闻壁有声行数步而壁崩压牀　越絶书呉王曰寡人丨丨梦见井嬴溢大与越争彗越将埽我军其凶乎　罗虬比红儿诗争知丨丨纱窓里不见神人覆玉衣】
　　昼睡【宋史周王元俨传见夕兴下　陆游舟行蕲黄间雨霁得便风有感诗江厎鱼龙贪丨丨淮南草木借秋声】
　　昼眠【齐书东昏侯纪于阅武堂设牙门军顿毎夜严警帝于殿内骑马从凤庄门入徽眀门马被银莲叶具装铠杂羽孔翠寄生逐马左右衞从丨丨夜起如平常　周兴嗣千字文丨丨夕寐篮笋象牀　宋之问玩郡斋海榴诗野禽宵未啭山蜚丨仍丨　李白赠崔秋浦诗崔令学陶令北窗常丨丨　卢纶晚次鄂州诗估客丨丨知浪静舟人夜语觉潮生　韩愈古藤杖诗空堂丨丨倚户牖飞电着壁搜蛟螭　刘禹锡闻董评事疾因以书赠诗见秋鬓下　杜牧春思诗自是求佳梦何须讶丨丨　苏轼铁拄杖诗入懐氷雪生秋思倚壁蛟龙防丨丨】
　　昼寐【陆游眉州驿舍睡起诗雨余古驿凉丨丨无错履】
　　昼行【魏志张既传出为雍州刺史太祖谓既曰还君本州可谓衣绣丨丨矣　宋书天文志日最南去极最逺故景最长黄道斗二十一度出辰入申日丨丨地上百四十六度强故日短夜行地下二百一十九度少弱故夜长　宋史于阗国传大中祥符二年其国和罕王遣回鹘罗斯温等以方物来贡温跪奏曰臣万里来朝获见天日愿圣人万嵗与逺人作主上询以在路防时去此防里对曰渉道一年丨丨暮息不知里数　栁宗元谢赐时服表见夕惕下　方岳秀锦楼赋皇畀予以左竹兮岂锦衣之丨丨　张谓湖上对酒行夜坐不厌湖上月丨丨不厌湖上山】
　　昼涉【王维投道一师兰若宿诗丨丨松路尽暮投兰若邉】
　　昼往【晋书霍元传年十八观太学行礼因留习之贵游子弟闻而重之欲与相见以其名微不欲丨丨乃夜共造焉】
　　昼游【战国策见夕调下　魏书甄琛传除征北将军定州刺史衣锦丨丨大为称满治体严细甚无声誉宋史张愈传见秋霖下　越絶书南越宫在长乐里东到春申君府秋冬治城中春夏治姑胥之台旦食于】
　　【纽山丨丨于胥母　黄庭内景经注见暮隠下　苏颋奉和魏仆射秋日还郷有懐诗南宫夙拜罢东道丨丨初　孙逖送李给事归徐州觐省诗见晨省下】
　　昼出【庄子鸱鸺夜撮蚤察毫末丨丨瞠目而不见丘山说苑専诸刺王僚彗星袭月奔星丨丨　韩愈董生行嗟哉董生丨丨耕夜归读古人书】
　　昼作【袁桷余闲斋赋见夏耘下】
　　昼反【齐书东昏侯纪出輙不言定所东南西北无处不驱人髙障之内设部伍羽仪复有数部皆奏鼓吹羌胡伎鼓角横吹夜出丨丨火光照天】
　　昼入【晋语栾盈丨丨为贼于绛范宣子以公入于襄公之宫栾盈不克出奔曲沃遂刺栾盈灭栾氏是以没平公之身无内乱也】
　　昼进【汉书天文志日阳也阳用事则日进而北丨丨而长阳胜故为温暑】
　　昼来【蔡襄慈竹赋或薰风丨丨或秋露宵坠】
　　昼同【杜甫洗兵马诗中兴诸将收山东捷书夜报清丨丨】
　　昼防【齐书礼志漏未尽七刻羣臣入白贺未尽五刻就本位至漏尽皇帝出前殿百官上贺如汉仪礼毕罢入羣臣坐谓之晨贺昼漏上三刻更出百官奉夀酒大飨作乐谓之丨丨别置女乐三十人于黄帐外奏房中之歌】
　　昼洒【沈封指侫草赋薰风丨丨湛露宵零　元稹神面酒诗丨丨蝉将饮宵挥鹤误聆】
　　昼洗【杜甫骢马行见朝趋下】
　　昼暴【周礼考工记防氏涷丝以涗水沤其丝七日去地尺暴之丨丨诸日夜宿诸井七日七夜是谓水湅】昼炽【白居易香山寺石楼潭夜浴诗炎光丨方丨暑气宵弥毒】
　　昼笑【束晳元居释见暮落下】
　　昼慨【宋书鲁爽传嵩霍咫尺江河匪逺夷庚雍塞隔同天地痛心疾首丨丨宵悲】
　　昼闷【皮日休苦雨诗宵愁将琴攻丨丨用睡过】
　　昼烦【后汉书应奉传注奉少为上计吏许训为计掾俱到京师训自发乡里在路丨丨莫宿所见长吏賔客亭长吏卒奴仆训皆密疏姓名】
　　昼警【戴少平王荣神道碑公家之事知无不为丨丨暮廵考课尢着】
　　昼惊【宋史梁颢传昨者命将出师乗秋备塞而傅潜奉眀诏握重兵逗挠无谋守陴翫寇老精兵于不用以至藩马南牧边尘丨丨】
　　昼骇【栁宗元自警赋惶惶乎夜寤而丨丨兮类麏防之不息】
　　昼怯【方干自缙云赴郡叙事诗巢鸟夜惊离岛树啼猿丨丨下岩藤】
　　昼愕【张玉相科斗文字赋苍灵夜震柔只丨丨】
　　昼哭【礼记檀弓穆伯之防敬姜丨丨文伯之防昼夜哭孔子曰知礼矣】
　　昼战【齐语伍之人祭祀同福死防同恤祸灾共之人与人相畴家与家相畴世同居少同游故夜战声相闻足以不乖丨丨目相视足以相识　孙子见夜战下】
　　昼劫【宋史向拱传拱尹河南十余年专治园林第舍好声妓纵酒为乐府政废弛群盗丨丨太宗闻之怒移镇安州】
　　昼掠【左传哀公七年秋伐邾及范门犹闻钟声大夫諌不听茅成子请告于呉不许师遂入邾处其公宫众师丨丨邾众保于绎师宵掠以邾子益来献于亳社囚诸负瑕】
　　昼骋【晋书束晳传夜兼忘寐之勤丨丨鑚立之思】
　　昼系【宋史苏颂传知杭州一日出遇百余人哀诉曰某以转运司责逋市易缗钱夜囚丨丨虽死无以偿颂曰吾释汝使汝营生奉衣食之余悉以偿官期以嵗月而足可乎皆谢不敢负果如期而足】
　　昼翦【张何授衣赋丨丨绮纨夜调砧杵】
　　昼构【呉浩石渠阁赋见夕营下】
　　昼接【易晋彖康侯用锡马蕃庶丨日三丨　梁书韦叡传见夜算下　贾餗庄周梦为蝴蝶赋六梦纷其夜动七情忘于丨丨】
　　昼连【李白出自蓟北门行羽书速惊电烽火丨丨光】
　　昼拔【王逢危脑帽歌大木丨丨贪狼风犹泛楼船济江水】
　　昼锁【李商隠华师诗见秋日下】
　　昼闭【后汉书班勇传置校尉以扞抚西域设长史以招懐诸国欲弃而不立则西域望絶望絶之后屈就北虏缘边之郡将受困害恐河西城门必有丨丨之儆矣　又西域传永平中北虏乃胁诸国共寇河西郡县城门丨丨　晋书王弥传弥有众数万朝廷不能制进逼洛阳京邑大震城门丨丨　宋史刘沪传时任福败边城丨丨居民畜产多为贼所掠沪独开门纳之　又陈希亮传于阗使者入朝过秦州经略使以客礼享之使者骄甚留月余壊传舍什器纵其徒入市掠饮食民户皆丨丨　隋炀帝秦孝王诔琴台夜开书帷丨丨顔延之赠王太常诗侧同幽人居郊扉常丨丨】
　　昼扃【郑刚中山斋赋寂无人声柴门丨丨　魏学洢茅檐赋闉阇之北酒帘之西有扉丨丨虫吟鸟啼】昼掩【陶景寻山志见春苔下　庾信郑伟墓志铭永安中洛城丨丨黄河凌合翟泉盟防之地苍鸟忽飞武库兵栏之中鳞鱼遂上　朱子次亭字韵诗呈秀野丈兼简王宰诗吏散庭空丨丨扃行春只到桞邉亭】昼閟【宋璟梅花赋见晨昏下】
　　昼卷【云仙杂记见夜舒下　夏允彛垂丝海棠赋薇帐晨开缃帘丨丨】
　　昼塞【皇甫松大隠赋飞尘宵合嚣声丨丨】
　　昼埋【陆游雨夜诗苍云丨丨山白雪夜溢渠】
　　昼偃【汉灵帝招商歌凉风起兮日照渠青荷丨丨叶夜舒惟日不足乐有余清丝流管歌玉鳬千年万嵗嘉难喻】
　　昼聂【尔雅守宫槐叶丨丨宵炕注槐叶昼日聂合而夜炕布者名为守宫槐】
　　昼敛【埤雅荷花日舒夜敛芡花丨丨宵放此隂阳之异也　张甫花萼楼赋见暮屯下】
　　昼藏【宋书自序传一门既陷妖党兄弟并应从诛逃伏草泽常虑及祸而沈预家甚彊冨志相陷灭林子与诸兄丨丨夜出即货所居宅营墓葬父祖诸叔凡六防俭而有礼】
　　昼隠【郭璞鹃讃昏眀是互丨丨夜觌】
　　昼盲【吕览有丨丨有宵见】
　　昼密【张融海赋夜满深雾丨丨长云张协七命幽堂丨丨明室夜朗】
　　昼寂【曹组艮岳赋花虽芳而丨丨鸟虽啼而人静　陆游水亭偶题诗金井梧桐生丨丨緑池苹藻弄风漪】
　　昼静【徐陵玉台新咏序见晨严下　王勃九成宫颂见夜谧下　王休清清堂赋见春姸下　韦应物游开元精舍诗见春余下　元稹晚春诗丨丨帘疎燕语频防防鬪雀动阶尘　朱子书事诗重门掩丨丨寂无人境喧　眀太宗赐姚广孝七十夀诗丨丨槐隂合秋清桂子香】
　　昼闲【周必大和龙舒兄春日出郊韵诗庭束蒲鞭吏丨丨禽声人语两关关】
　　昼翻【徐陵报徳寺刹下铭梵偈宵唱云花丨丨】
　　昼荡【宋之问秋莲赋春风丨丨烁日相煎】
　　昼开【庾信望美人山铭恰对妆台诸窗丨丨　戴叔伦詶卢端公饮后赠诸公见示诗绮席丨丨留上客朱门半掩拟重闗】
　　昼啓【夏録勃勃掠取岭北诸城门不敢丨丨】
　　昼张【李东阳对鸥阁赋见秋碧下】
　　昼临【江淹莲花赋见夕照下】
　　昼上【魏书李谐传闻虏马之夕嘶见胡尘之丨丨】
　　昼下【杜甫都坛歌子规夜啼山竹裂王母丨丨云旗翻】
　　昼生【淮南子丨丨者类父夜生者类母】
　　昼陨【宋书天文志太安二年十一月辛巳有星丨丨中天北下有声如雷】
　　昼坠【史记魏世家恵王十二年星丨丨有声】
　　宵
　　宵月【髙允鹿苑赋奉请驾以毕日兼六时而丨丨何精诚之至到良九劫之可越　顾野王拂崖篠赋入翠壁之丨丨映沅澧之惊湍　鲍照和王义兴七夕诗丨丨向掩扉夜露方当白　郭正一奉和太子纳妃太平公主出降诗见夕蜺下】
　　宵魄【韩愈防合聮句夏隂偶髙庇丨丨接虗拥注丨丨谓月也】
　　宵雨【张蠙题宣平里古藤诗昼风圆影乱丨丨细声重杨载次韵韶卿壬寅元日又三日闻游人颇盛之作堂堂丨丨过栗栗晓寒仍】
　　宵露【陈羽小苑春望宫池栁色诗见夕尘下】
　　宵雾【成公绥隶书体仰而望之郁若丨丨朝升游烟连云俯而察之凛若清风厉水漪澜成文】宵霭【赵蕃萤光照字赋炫防质于幽邃阅羣言于丨丨】
　　宵烟【唐太宗三层阁上置音声诗绮筵移暮景紫阁引丨丨】
　　宵旰【唐书刘蕡传终任贤之効无丨丨之忧　宣和书谱唐代宗好学强记深于易象丨丨之暇留心翰墨　杨宗瑞辟雍赋思臻霖雨之佐以协丨丨之心杜甫秋日防府咏懐诗丨丨忧虞轸黎元疾苦骈　罗隠淮南送李司空朝觐诗圣君丨丨望时雍丹诏南来雨露浓　马祖常送宋诚夫太监祠海上诸神诗伏波封莫请丨丨念华勋】
　　宵漏【梁书武帝纪丨丨未分躬劳政事白日西浮不遑餐饭　诚斋杂记大厯中有人独行到凤凰台望见一男子与一妇人相和而歌声彻云际男子曰纎阿敛照窗风起渐觉霜寒逼玉牀幽恨恰来无早暮不知丨丨向人长　崔颢奉和许给事夜直简诸公诗建章丨丨急阊阖晓钟传　韦应物夏至避暑北池诗见昼晷下】
　　宵晨【陶潜自祭文翳翳柴门事我丨丨】
　　宵昼【韦应物赠丘员外诗丨丨方连燕烦恡亦顿祛】
　　宵夕【宋书自序传髙祖毎征讨林子輙摧锋居前虽有营部至于丨丨輙敕还内侍】
　　宵夜【大戴礼女及日乎闺门之内不百里而犇防事无独为行无独成之道参知而后动可验而后言丨丨行烛宫事必量六畜蕃于宫中谓之信也　淮南子因其饥渴冻暍劳倦怠乱恐惧窘步乗之以选卒击之以丨丨此善因时应变者也　张渊观象赋序常韵发于丨丨不任吟咏之末】
　　宵昧【傅咸萤火赋当朝阳而戢景兮必丨丨而是征】
　　宵晖【梁元帝漏刻铭见晚合下元稹春诗见昼漏下】
　　宵祲【韩愈同宿聮句曦光霁曙物景曜铄丨丨】
　　宵晕【杨亿直夜诗月魄生丨丨风乌送晚凉】
　　宵晦【刘向九叹顺风波以南北兮雾丨丨以纷纷】
　　宵冻【李峤十二月奉教诗池冷凝丨丨庭寒积曙霜】
</div>
    <div class="pagination">
<a href="御定骈字类编_page141.html">上一页</a><span>...</span><a href="御定骈字类编_page137.html">137</a><a href="御定骈字类编_page138.html">138</a><a href="御定骈字类编_page139.html">139</a><a href="御定骈字类编_page140.html">140</a><a href="御定骈字类编_page141.html">141</a><span class="current-page">142</span><a href="御定骈字类编_page143.html">143</a><a href="御定骈字类编_page144.html">144</a><a href="御定骈字类编_page145.html">145</a><a href="御定骈字类编_page146.html">146</a><a href="御定骈字类编_page147.html">147</a><span>...</span><a href="御定骈字类编_page143.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
