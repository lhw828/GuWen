<!DOCTYPE html>
<html>
 <head>
  <meta charset="utf-8"/>
  <title>
   册府元龟 - 第 286 页/共 736 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   册府元龟 - 第 286 页/共 736 页
  </h1>
  <div class="content">
   李琼初仕後唐为侍卫牙队指挥使长兴中从高祖讨东川至剑州琼以部下兵破贼军数千身负重疮军还改龙武指挥使清泰中屯云   州累擒获契丹人马以功改右奉圣军指挥使。
    方泰为奉国都虞侯屯渭州天福初会苻彦饶乱泰与马万卢顺密等擒之使泰缚送至阙寻从杜重威破张从宾於汜水以功除赵州刺史从杨光远平范延光於邺移刺莱州。
    刘处让为左监门卫上将军充宣徽南院使天福二年范延光据邺城叛命宣武军节度杨光远前灵武节度张从宾等讨之时处让奉诏与光远同参议军政从宾行次河阳密与延光连结以兵南入雒京东抵成皋将犯梁城谋为大逆处让奉诏自黎阳分兵讨袭从宾平复。又与杨光远攻邺四年冬范延光将谋纳款尚窃疑留处让亲入以祸福谕之乃决归命以功转检校太傅。
    郭金海为护圣都虞侯天福二年从王师讨范延光於魏州以功转本军都指挥使领黄州刺史是岁安从进谋犯阙以金海为襄州道行营先锋都指挥与李建崇等同於唐州湖阳遇从进万馀人金海以一旅之众突击大败之策勋授检校太保商州刺史。
    马全节除安州节度使将赴镇会金全据安州叛引淮南军为援因命全节将兵讨之杀数千人俘四百馀人送阙俄复郧乡以功加检校太尉授招义军节度使六年移镇邢州安重荣之叛也。授镇州行营副招讨兼排阵使与重荣战於宗城大败之镇州平加开府仪同三司充义武军节度使开运元年授邺都留守寻加天雄军节度使北面行营副招讨使阳城之战甚有力焉。
    王清为奉国军都虞侯天福六年襄州安从进叛高行周讨之逾年不下清请先登诸军继後遂拔其城累迁溪州刺史八年诏遣以所部兵屯於邺九年春契丹南牧围其城清与张从恩守之少帝飞蜡诏勉谕锡之第宅虏退以干城功继迁军额开运二年从杜重威北征解阳城之围加检校司徒。
    程福ど为军校天福七年从杜重威讨镇州与安重荣大战於宗城以功迁州团练使检校太保。
    皇甫遇为邓州节度使少帝即位罢归阙下二年虏南寇从至澶州战於郓州北津虏众大败溺死者数千人以功拜滑州节度使。
    汉王周初仕後唐为礻卑校以战功累历都守晋天福初范延光叛於卫州周从杜重威讨之以功授贝州节度使。
    刘在明初仕後唐为捧圣左厢都指挥使领和州刺史从明宗幸汴州至荥阳闻朱守殷叛用为前锋至汴城率先登城贼平授汴州马步军都指挥使晋天福初为安州刺史会李金全以安州叛在明从李守贞攻之大破淮贼以功授安州防御使明年移纟州杨光远据青州叛召为行营马步军都指挥使青州平迁相州留後高祖践阼授幽州道行营都部署时虏守中山在明出师经略虏乃弃城而去遂授镇州留後。
    杜重威初仕晋典禁军遥授舒州刺史天福二年张从宾构乱据汜水晋高祖遣重威与侯益率众破之以功授潞州节度使与杨光远降范延光於邺城改许州节度使累迁侍卫亲军马步军都指挥使及镇州安重荣称兵向阙下重威御之重威败重荣於宗城重荣奔据常山重威寻拔其城斩重荣首传於阙下授成德军节度使。
    李守贞初仕晋为侍卫马步军都虞侯领滑州节度使开运元年春虏众犯澶魏少帝幸澶州虏主遣将麻答以奇兵由郓州马家口济河立栅於东崖守贞率师自澶州驰赴之契丹大败溺死者数千人晋少帝还京以守贞为兖州节度使是岁以守贞为青州行营都部署率兵二万东讨杨光远降之以功加同平章事二年春虏王全军南下前锋至相州汤阴县以守贞为北面行营都监与招讨使杜重威北伐洎获汤城之捷遂收军还累加侍卫都指挥使领郓州节度使三年夏为北面行营都部署军到长城北二十里与蕃贼千馀骑相遇转斗行四十里悉驱拥入河斫得首领解里相公首级。
    王景崇为右卫大将军乾元年春凤翔侯益永兴赵替以受契丹伪署引蜀军至南山诏委景崇以西面之事景崇至雍赵替已入朝遂部分雍军破蜀寇於子午谷纠合诸军再破蜀军於大散关诏景崇为凤翔巡检。
    李彦从为左飞龙使领恩州刺史乾中赵晖讨王景崇於岐下彦从为兵马都监破州军有功贼平授濮州刺史。
    周周密字德峰初仕後唐武皇为军职庄宗之平常山明宗之袭汶阳密皆从征有功。
    安审晖初仕後唐庄宗从平幽蓟战山东定河南皆预其功晋天福五年李金全据安州叛诏马全节为都署领兵讨之以审晖为副安陆平移镇邓州。
    冯晖初仕後唐为军校同光中从明宗征潞州杨立有功。又从魏王继岌伐蜀蜀平授夔州刺史。又从晋高祖讨蜀蜀人守剑阁晖领部下兵逾险阻从他道出於剑门之左掩击杀之守兵殆尽会晋祖班师以晖为澶州刺史。
    宋彦筠初仕後唐典禁军同光中伐蜀之役彦筠率所部从康延孝为前锋蜀平历维渝州刺史晋初自汝州防御使从高行周破安从进於襄阳以功拜邓州节度使。
    高行周初仕後唐为纟州刺史天成中预平朱守殷於浚下其攻王都於中山与符彦卿为军马左右厢都将败王都擒秃馁首功也。累迁天平军节度使杜重威据邺叛用行周总兵讨之邺平授邺都留守太尉封临清王。
    李从敏初仕後唐为陕府节度使天成中王都据定州叛命宋州王晏球为招讨使率师北伐以从敏为副领沧州节度使王都平移授定州节度。
    李怀忠初仕後唐为陕府都指挥使天成中康福授灵武节度时蕃部作梗屯于保静命怀忠援送攻破诸戎道途无滞历许州沧州都指挥使遥领辰州刺史。
    赵晖初仕晋为禁军指挥使天福初从马全节围平陆佐杜重威战宗城皆有功开运末以步兵屯於陕闻汉建义并门乃与部将王晏侯章叶谋戮契丹伪命官属据有陕州驰骑闻於汉祖乃命晖为陕州节度使乾初移镇凤翔加同平章事属王景崇叛据岐山不受代以晖为西南面行营都部署统兵以讨之时李守贞叛於蒲赵思绾据於雍与景崇相为援。又引蜀军出自大散关势不可遏晖领兵数千战而胜明年拔其城加检校太师兼侍中。
    李建崇初仕晋为申州刺史天福七年夏晋祖幸邺襄州安从进与镇州安铁胡合从构逆从进出军攻南阳时州刺史武廷翰虑贼攻寇继以湖阳主簿严景思觇贼状告急於朝时建崇步骑千馀北屯叶县开封尹郑王遣兵马都监宣徽使张从恩皇城使焦继勋率在京诸军及叶县军拒贼至湖阳县之花山遇从进军建崇接战大破之移授亳州团练使襄阳平迁安州防御使。
    刘词初仕晋为奉国第一军都虞侯天福中从马全节伐安陆败淮贼万馀众晋祖嘉之授奉国都校赐扈銮忠孝功臣加检校司空汉乾初李守贞叛於河中充行营都虞侯屯於河西守贞遣敢死士数千夜入其营诸将惶怖唯词曰：小盗耳不足惊也。遂免胄横戈叱短兵击之贼众大败而退河中平周太祖嘉其功表为华州节度使。
    王令温初仕晋为州团练使及安重荣称兵於镇州晋高祖以令温为行营马军都指挥使与都帅杜重威败贼於宗城以功授亳州防御使。
    王饶初仕晋为奉国军校属范延光叛命於邺张从宾以兵连之朝廷命将讨焉饶以偏礻卑从繇善战功迁本军都虞侯累加检校尚书左仆射复以下常山功加检校司空迁本军都校领连州刺史时安从进叛於襄阳晋祖命高行周率兵讨之以饶为行营军都指挥使贼平第功授梁州刺史。
    安审琦初仕汉为山南东道节度使兼中书令属荆人叛命潜遣舟师数千将屠襄郢审琦御之而遁朝廷嘉之就加守太保进封齐国公。
    折德为府州防御使广顺二年二月刘崇贼军三千馀人入州境德与巡检使李处稠同部领兵士杀贼二千收夺衣甲鞍马万馀事是月德言出兵收下河东界岢岚军使张德仁十寨都指挥使苏审并斩之已遣人於岢岚军守御。
    曹英为昭武军节度使侍卫步军都指挥使广顺二年春总兵讨慕容彦超於兖州梯冲{渐土}垒颇有力焉及凯旋授彰信军节度使总兵如故。
    史彦超为郑州防御使显德初刘崇之寇潞州也。世宗亲征以彦超为先锋都指挥使高平之战先登陷阵以功授华州节度使。
    王汉璋为右龙武将军显德五年正月从征淮南收下海州诏以汉璋为海州刺史。
    ●卷三百六十一
    ○将帅部　机略第一
    《传》曰：兵凶器战危事。又曰：以正合以奇胜不得已而用之属在主将而已故得其术，於是为庙胜之师失其宜不异驱市人而战用舍之要焕然明白。若乃登坛受临军对敌既知此而知彼或示弱而示缓亦有势同破竹所谓夺人之心声如疾雷使之不暇掩耳因敌变化不可谈悉虽复无名之举前王所慎黩武之事有国共戒。然则伐谋决策不战而屈人谅匪英才孰能必取军志有之曰：有必胜之将无必胜之兵其是之谓矣。
    公子突郑庄公子也。北戎侵郑（鲁隐公九年）郑伯御之患戎师曰：彼徒我车惧其侵轶我也。（徒步兵也。轶突也。）公子突曰：使勇而无刚者尝寇而速去之（尝试也。勇则能往无刚不耻退）君为三覆以待之（覆伏兵也。）戎轻而不整贪而无亲胜不相让败不相救先者见获必务进进而遇覆必速奔後者不救则无继矣。乃可以逞（逞解也。）从之戎人之前遇覆者奔祝{日冉}逐之（祝{日冉}郑大夫）衷戎师前後击之尽殪（为三部伏兵祝{日冉}帅勇而无刚者先犯戎而速奔以遇二伏兵至後伏兵起戎还走祝反逐之戎前後及中三处受敌。故曰：衷戎师殪死也。）戎师大奔。
    栾枝晋大夫也。晋楚战於城濮（僖公二十八年）楚将子玉从晋师晋师陈於莘北胥臣以下军之佐当陈蔡子玉以。若敖之六卒将中军曰：今日必无晋矣。斗宜申将左斗勃将右胥臣蒙马以虎皮先犯陈蔡陈蔡奔楚右师溃（陈蔡属楚右师）狐毛设二旆而退之（旆大旗也。又建二大旗而退使。若大将稍却也。）栾枝使舆曳柴而伪Т（曳柴起尘诈为众走）楚师驰之原轸溱以中军公族横击之（公族公所帅之军）狐毛狐偃以上军夹攻子西楚左师溃楚师败绩子玉收其卒而止故不败。
    阳处父晋大夫也。阳处父侵蔡楚子上救之与晋师夹氵氐而军（氵氐水出鲁阳县东经襄城定陵入汝）阳子患之使谓子上曰：吾闻之文不犯顺武不违敌子。若欲战则吾退舍子济而陈（欲避楚使渡成陈而後战）迟速唯命不然纾我（纾缓也。）老师费财亦无益也。（师久为老）乃驾以待子上欲涉大孙伯曰：不可晋人无信半涉而薄我悔败何及不如纾之乃退舍（楚退欲使晋渡）阳子宣言曰：楚师遁矣。遂归楚师亦归魏舒晋大夫也。中行穆子败无终及群狄於太原崇卒也。（崇聚也。）将战魏舒曰：彼徒我车所遇。又厄（地险不便车也。）以什共车必克（更增十人以当一车之用）困诸厄。又克（车每困於厄道今去车故为必克也。）请皆卒（去车为步卒也。）自我始乃毁车以为行（魏舒先自毁其属车为步阵也。）乘为三伍荀吴之嬖人不肯即卒斩以徇为五陈以相离两於前伍於後专为右角参为左角偏为前距以诱之狄人笑之未陈而薄之大败之。
    孙叔敖楚令尹也。晋楚战于必阝晋魏赵旃请致师（鲁宣公十二年）晋人惧二子之怒楚师也。使屯车逆之（屯车兵车名）潘党望其尘使骋而告曰：晋师至矣。楚人亦惧王之入晋军也。遂出陈孙叔敖曰：进之宁我薄人无人薄我诗云：元戎十乘以先启行先人也。（元戎戎车在前也。诗小雅言王者军行必有戎车十乘在前开道先人为儆）军志曰：先人有夺人之心薄之也。（夺敌战心）遂疾进师车驰卒奔乘晋军晋师败绩养繇基楚大夫也。吴侵楚（鲁襄公十三年。）养繇基奔命子庚以师继之（子庚楚司马）养叔曰：吴乘我丧谓我不能师也。（养叔养繇基也。）必易我而不戒（戒供儆也。）子为三覆以待我（覆伏也。）我请诱之子庚从之战於庸浦（庸浦楚地）大败吴师获公子党君子以吴为不吊（不用天道相吊恤）《诗》曰：不吊昊天乱靡有定（言不为昊天所恤则致罪也。）。
    中行献子晋大夫也。献子伐齐（鲁襄公十八年）军於平阴齐侯登巫山以望晋师（巫山在卢县东北）晋人使司马斥山泽之险虽所不至必旆而疏陈之（斥堠也。疏建旌旗以为陈示众也。）使乘车者左实右伪以旆先（伪以衣服为人形也。建旆以先驱多为阵示众也。）舆曳柴而从之（以扬尘）齐侯见之畏其众也。乃脱归（脱谓不张旗帜也。脱身而归）。
    胥梁带晋大夫也。齐乌馀以廪丘奔晋晋（鲁襄公二十六年）侯使胥梁带讨之胥梁带使诸丧邑者具车徒以受地必周（诸丧邑谓齐鲁宋也。周密也。必密来勿以受地为名）使乌馀具车徒以受封（乌馀以地来故诈许封之）乌馀以其众出（出受封也。）使诸侯伪效乌馀之封者（效致也。使齐鲁宋伪。若致邑封乌馀者）而遂执之尽获之（皆获其徒众）皆取其邑而归诸侯诸侯是以睦於晋（传言赵《文子》贤故平公虽失政而诸侯犹睦）。
    荀吴晋大夫也。伪会齐师者（鲁昭公十二年）假道於鲜虞遂入昔阳（鲜虞白狄别种在中山新市县昔阳肥国都乐平沾县东有昔阳城）秋八月壬午灭肥以肥子绵皋归（肥白狄也。绵皋其君名钜鹿下曲阳县西南有肥累城）公子光吴公子也。楚师大败吴师（鲁昭公十七年）获其乘舟馀皇公子光请於其众曰：丧先王之乘舟岂唯光之罪众亦有焉请藉取之以救死（藉众之力以取舟。）众许之使。
    长鬣者三人潜伏於舟侧曰：我呼馀皇则对师夜从之三呼皆迭对（迭更也。）楚人从而杀之楚师乱吴人大败之取馀皇以。
    乌枝鸣齐大夫也。宋华氏之乱（乌枝鸣助宋戍守昭公二十一年）华登以吴师救华氏乌枝鸣曰：用少莫如齐致死齐致死莫如去儆（儆长兵也。）彼多兵矣。请皆用剑从之华氏北复即之（北败走也。）。
    公子期楚公子也。吴师败楚师於雍ㄛ（鲁定公五年）秦师。又败吴师吴师居麇（麇地名）子期将焚之子西曰：父兄亲暴骨焉不能收。又焚之不可（前年楚人与吴战多死麇中言不可并焚）子期曰：国亡矣。死者。若有知也。可以歆旧祀（言焚吴复楚则祭祀不废）岂惮焚之焚之而。又战吴师败。又战於公胥之（楚地名）吴师大败。
    阳虎鲁人晋赵鞅纳卫太子于戚（鲁哀公二年）齐人输范氏粟郑子姚子般送之（子姚即罕达子般驷弘）士吉射逆之赵鞅御之遇於戚阳虎曰：吾车少以兵车之旆与罕驷兵车先陈（旆先驱车也。以先驱车益其兵车以示众）罕驷自後随而从之彼见吾貌必有惧心，於是乎！会之必大败之从之郑师大败获齐粟千车。
    孙膑齐人也。显王二十八年魏与赵攻韩告急於齐齐使田忌为将孙膑为师而往直走大梁魏将庞涓闻之去韩而归齐军既已过而西矣。孙子谓田忌曰：彼三晋之兵素悍勇而轻齐齐号为怯善战者因其势而利导之兵法百里而趣利者蹶上将五十里而趣利者军半至使齐军入魏地为十万灶明日为五万灶。又明日为三万灶庞涓行三日大喜曰：我故知齐军怯入吾地三日士卒亡者过半矣。乃弃其步军与其轻锐倍日并行逐之孙子度其行暮当至马陵马陵道狭而旁多阻隘可伏兵乃斫大树白而书之曰：庞涓死於此树之下，於是令齐军善射者万弩夹道而伏期曰：暮见火举而俱发庞涓果夜至见白书乃钻火烛之读其书未毕齐军万弩俱发魏军大乱相失庞涓自知智穷兵败乃自刭曰：遂成竖子之名齐因乘胜尽破其军虏魏太子申以归。
    乐毅为燕将昭王问以伐齐之事毅对曰：齐霸国之馀业也。地大人众未易独攻也。王必欲伐之莫如与赵及楚魏，於是使乐毅约赵惠文王别使连楚魏令赵阎秦以伐齐之利诸侯害齐王之骄暴皆争合从阎进说之意与燕伐齐乐毅还报燕昭王悉起兵使乐毅为上将军赵惠文王以相国印授乐毅乐毅，於是并护赵楚韩魏燕之兵以伐齐破之济西诸侯兵罢归而燕军乐毅独追至於临淄齐王之败济西亡走保於莒乐毅独留徇齐齐皆城守乐毅攻入临淄尽取齐宝财物祭器输之燕燕昭王大悦亲至济上劳军行赏飨士封乐毅於昌国号为昌国君，於是燕昭王收齐卤获以归而使乐毅复以兵平齐城之不下者乐毅留徇齐五岁下齐七十馀城皆为郡县以属燕。
    白起为秦上将军而王为尉裨将令军中有敢泄武安军将者斩赵将赵括至则出兵击秦军秦军佯败而走张二奇兵以劫之赵军逐胜追造秦壁壁坚拒不得入而秦奇兵二万五千人绝赵军後。又一军五千骑绝赵壁间赵军分而为二粮道绝而秦出轻兵击之赵战不利。
    李牧者赵之北边良将也。尝居代雁门儆匈奴边士皆愿一战，於是乃具选车得千三百乘选骑得万三千匹百金之士五万人（《管子》曰：能破敌擒将者赏百金）彀者十万人悉勒习战大纵畜牧人民满野匈奴小入佯北不胜以数千人委之单于闻之大率众来入牧多为奇陈张左右翼击之大破杀匈奴十馀万骑灭褴（音耽蓝胡名在代北）破东胡降林胡单于奔走。
    田单者齐诸田疏属也。王时单为临市掾不见知及燕使乐毅伐破齐齐王出奔己而保莒城燕师长驱平齐而田单走安平（今之东安平也。在青州临淄县东十九里古纪之邑齐改为安平秦灭齐改为东安平县属齐郡以定州有安平故加东字）令其宗人尽断其车轴末而傅铁笼（傅音附）已而燕军攻安平城坏齐人走争涂以彗拆车败（彗车轴头也。）为燕所虏唯田单宗人以铁笼故得脱东保即墨即墨城中以单习兵立为将军以即墨拒燕顷之昭王卒惠王立与乐毅有隙田单闻之乃纵反间於燕宣言曰：齐王已死城之不拔者二耳乐毅畏诛而不敢归以伐齐为名实欲连兵南面而王齐齐人未附故。且缓攻即墨以待其事齐人所惧唯恐他将之来即墨残矣。燕王以为然使骑劫代乐毅乐毅因归赵燕人士卒忿而田单乃令城中人食必祭其先祖於庭飞鸟悉翔舞城中下食燕人怪之田单因宣言曰：神来下教我乃令城中人曰：当有神人为我师有一卒曰：臣可以为师乎！田单乃起引东乡坐师事之卒曰：臣欺君诚无能也。田单曰：子勿言也。因师之每出约束必称神师乃宣言曰：吾惟惧燕军之劓所得齐卒置之前行与我战即墨败矣。燕人闻之如其言城中人见齐诸降者尽劓皆怒坚守唯恐见得单。又纵反间曰：吾惧燕人掘吾城外垄墓﹃先人可为寒心燕军尽掘垄墓烧死人即墨人从城上望见皆涕泣其欲出战怒自十倍田单知士卒之可用乃身操版插与士卒分功妻妾编於行伍之间尽散饮食飨士令甲卒皆伏使老弱女子乘城遣使约降於燕燕军皆呼万岁田单。又收民金得千镒令即墨富豪遗燕将曰：即墨即降愿无虏掠吾族家妻妾令安堵燕将大喜许之燕军繇此益懈田单乃收城中得千馀牛为绛缯衣画以五彩龙文束兵刃於其角而灌脂束苇於尾烧其端凿城数十穴夜纵牛壮士五千人随其後牛尾热怒而奔燕军燕军夜大惊牛尾炬火光明炫燕军视之皆龙文所触尽死伤五千人因衔枚击之而城中鼓讠从之老弱皆击铜器为声声动天地燕军大骇败走齐人遂夷杀其将骑劫燕军扰乱奔走齐人追亡逐北所过城邑皆畔燕而归田单兵日益多乘胜燕日败亡卒至河上而齐七十馀城皆复为齐乃迎襄王於莒入临而听政襄王封田单号曰：安平君。
    汉韩信为左丞相击魏魏王盛兵蒲坂塞临晋信益为疑兵陈船欲渡临晋而伏兵从夏阳以木罂缶渡袭安邑（以木卑缚罂缶以渡也。罂缶谓缶之大腹小口者也。音一攻反临晋在同州朝邑县夏阳在韩城县界）魏王豹惊引兵迎信信遂虏豹定河东。又信伐赵未至井陉口三十里止舍夜半传发选轻骑二千人人持一赤帜从间道萆山而望赵军（萆音蔽依山自覆蔽也。）诫曰：赵见我走必空壁以逐我。若疾入拔赵帜立汉帜令其礻卑将传餐曰：今日破赵傅食诸将皆呒然阳应曰：诺信谓军吏曰：赵已先据便地壁。且彼未见大将旗鼓未肯击前行（行音胡郎反）恐吾阻险而还乃使万人先行出背水陈赵兵望见大笑平旦信建大将旗鼓鼓行出井陉口赵开壁击之大战良久，於是信张耳弃旗鼓走水上军复疾战赵空壁争汉鼓旗逐信耳信耳已入水上军军皆殊死战不可败信所出奇兵二千骑者候赵空壁逐利即驰入赵壁皆拔赵旗帜立汉赤帜二千赵军已不能得信耳等欲还壁壁皆汉赤帜大惊以为汉皆已破赵王将矣。遂乱遁走赵将虽斩之弗能禁也，於是汉兵夹击破虏赵军斩成安君氵氐水上信既破赵诸将效首虏休皆贺（效致也。谓各致其所获）因问信曰：兵法有右背山陵前左水泽今者将军令臣等反背水陈曰：破赵会食臣等不服然竟以胜此何术也。信曰：此在兵法顾诸君弗察耳兵法不曰：陷之死地而後生投之亡地而後存乎！。且信非得素拊循士大夫此所谓驱市人而战之也。其势非置死地人人自为战今即予之生地皆走宁尚可得而用之乎！诸将皆服曰：非所及也。後为相国击齐楚使龙。且将兵救齐与信夹氵维水陈（氵维音维氵维水出琅邪北箕县）信乃夜令人为万馀囊盛沙以壅水上流引兵半渡击龙。且阳不胜还走龙。且果喜曰：固知信怯遂追渡水信使人决壅囊水大至龙。且军大半不得渡即急击杀龙。且龙。且水东军散走齐王广亡去信追北至城阳虏广楚卒皆降遂平齐。
    陈平为护军中尉尽护诸将高祖为汉王三年楚围汉王於荥阳平乃夜出女子二千人荥阳东门楚因击之平乃与汉王从城西门出去遂入关收聚兵而复东七年从高祖击韩王信於代至平城为匈奴所围七日用陈平奇计得出（陈平使画工图美女间遣人遗阏氏云：汉有美女如此今皇帝困厄欲献之阏氏畏其夺已宠因谓单于曰：汉天子亦有神灵得其土地非能有也，於是匈奴其一角得突出去）。
    李广为上郡大守从百骑追匈奴射雕者杀其二人生得一人已缚之上山望匈奴数千骑见广以为诱骑皆惊上山陈广之百骑皆大恐欲驰还走广曰：我去大军数十里今如此走匈奴追射我立尽耳今我留匈奴必以我为大军之诱不我击广令曰：前未到匈奴陈二里所止令曰：皆下马解鞍骑曰：虏多如是解鞍即急奈何广曰：彼虏以我为走今解鞍以示不去用坚其意有白马将出护兵广上马与十馀骑奔射杀白马将而复还至其百骑中解鞍纵马卧时会暮胡兵终怪之弗敢击夜半胡兵以为汉有伏军於傍欲夜取之即引去平旦广乃归其大军。
    霍去病为骠骑将军武帝尝欲教之孙吴兵法（吴吴起也。孙孙武也。）对曰：顾方略何如尔不至学古兵法匈奴单于怒浑邪王居西方数为汉所破亡数万人以故欲召诛浑邪王浑邪王与休屠王谋欲降汉使人先要道边（道犹言也。先为要约来言之於边界也。）是时大行李息将城河上得浑邪王使即驰传以闻（传音张恋反）帝恐其以诈降而袭边乃令去病将兵往迎之去病既渡河与浑邪众相望浑邪裨王将见汉军而多欲不降者颇遁去去病乃驰入与浑邪王相见斩其军欲亡者八千人遂独遣浑邪王乘传先诣行在所尽将其众度河降者数万人号称十万。
    赵充国为後将军时叛羌轩开豪靡当儿使弟雕库来告都尉曰：先零欲反後数日果反雕库种人颇在先零中都尉即留雕库为质充国以为亡罪遣归告种豪大兵诛有罪者明白自别毋取并灭（言勿相和同自取灭亡）天子告诸羌人犯法者能相捕斩除罪斩大豪有罪者一人赐钱四十万中豪十五万下豪二万大男三千女子及老小千钱。又以其所捕妻子财物尽与之充国计欲以威信招降开及劫略者解散虏谋徼极乃击之（徼要也。要其倦极者也。徼音工尧反）时上已发三辅太常徒弛刑（弛刑谓不加钳钛者也。弛之言解也。）三河颍川沛郡淮阳汝南材官金城陇西天水安定北地上郡骑士羌骑与武威张掖酒泉太守各屯其郡者合六万人矣。酒泉太守辛武贤奏言郡兵皆屯儆南山北边空虚势不可久，或曰：至秋冬乃进兵此虏在竟外之册（竟读曰境）今虏朝夕为寇土地寒苦汉马不能冬（能读曰耐。）屯兵在武威张掖酒泉万骑以上皆多羸瘦可益马食以七月上旬赍三十日粮分兵并出张掖酒泉合击开在鲜水上者虏以畜产为命今皆离散兵即分出虽不能尽诛夺其畜产虏其妻子（读曰但）复引兵还冬复击之大兵仍出虏必震坏（仍频也。）天子下其书充国令与校尉以下吏士知羌事者博议充国及长史董通年以为武贤欲轻引万骑分为两道出张掖回远千里（回谓路纡曲也。音胡梅反）以一马自佗负三十日食（佗音徒何反凡以畜产载负物者皆为佗）为米二斛四斗麦八斛。又有衣装兵器难以追逐勤劳而至虏必商军进退稍引去（商计度也。）逐水花入山林（花古草字）随而深入虏即据前险守後以绝粮道必有伤危之忧为夷狄笑千载不可复（复音扶目反）而武贤以为可夺其畜产虏其妻子此殆空言非至计也。（殆仅也。）。又武威县张掖日勒皆当北塞有通谷水草（日勒张掖之县）臣恐匈奴与羌有谋。且欲大入幸能要杜张掖酒泉以绝西域（要进也。杜塞也。）其郡兵尤不可发先零首为叛逆它种劫略（言被劫略而反叛非其本心）故臣愚册欲捐花开ウ昧之过隐而勿章先行先零之诛以震动之宜悔过反善因赦其罪选择良吏知其俗者拊循和辑（拊古抚字辑与集同）此全师保胜安边之册天子下其书公卿议者咸以为先零兵盛而负开之助（负恃也。）不先破开则先零未可图也。乃拜侍中乐成侯许延寿为︹弩将军即拜酒泉大守武贤为破羌将军（即就也。就其郡而拜之也。）赐玺书嘉纳其册以书敕让充国曰：（让责也。）皇帝问後将军甚苦暴露将军计欲至正月乃击羌羌人当获麦已远其妻子（徙其妻子令远居而身来为寇也。）精兵万人欲为酒泉敦煌寇边兵少民守保不得田作今张掖以东粟石百馀刍藁束数十（皆谓钱直之数言其贵）转输并起百姓烦扰将军将万馀之众不早及秋共水草之利争其畜食（此畜谓畜产牛羊之属也。食谓麦之属也。一曰：畜食畜之所食者谓草也。）欲至冬虏皆当畜食（此畜读曰蓄蓄聚积之也。）多藏匿山中依险阻将军士寒手足皲瘃（皲坼裂也。瘃寒创也。皲音军瘃音竹足反）宁有利哉！将军不念中国之费欲以岁数而胜微（久历年岁乃胜小敌也。数音所具反）将军谁不乐此者（言凡为将军者皆乐此）今诏破羌将军武贤将兵六千一百人敦煌太守快将二千人长水校尉富昌酒泉侯奉世将月氏兵四千人（音儿遮反）亡虑万二千人（亡虑大计也。）赍三十日食以七月二十二日击开羌入鲜水北句廉上（句音钩句廉谓水岸曲而有廉棱也。）去酒泉八百里去将军可千二百里将军其引兵便道西并进虽不相及使虏闻东方北方兵并来分散其心意离其党与虽不能殄灭当有瓦解者已诏中郎将邛将胡越飞射士步兵二校尉益将军兵今五星出东方中国大利蛮夷大败（五星所聚其下胜羌人在西星在东为汉）太白出高用兵深入敢战者吉弗敢战者凶将军急装因天时诛不义万下必全勿复有疑充国既得让以为将任兵在外便宜有守以安国家（言为将之道受任行兵於外虽受诏命。若有便宜则当固守以取安利也。）上书谢罪因陈兵利害曰：臣窃见骑都尉安国前幸赐书择羌人可使使开谕告以大军当至汉不诛开以解其谋恩泽甚厚非臣下所能及臣独私美陛下盛德至计亡已故遣开豪雕库宣天子至德开之属皆闻知明诏今先零羌杨玉此羌之首帅名王将骑四千及煎巩骑五千阻山石木候便为寇（谓依阻山之石木以自保）羌未有所犯今置先零先击释有罪诛无辜起一难就两害诚非陛下本计也。臣闻兵法攻不足者守有馀。又曰：善战者致人不致於人（皆兵法之书也。致人引至而取之也。致於人为人所引也。）今羌欲为敦煌酒泉寇宜饬兵马练战士以须其至（饬整也。须待也。饬与敕同也。）坐得致敌之术以逸击劳取胜之道也。今恐二郡兵少不足以守而发之行攻释致虏之术而从为虏所致之道（失废弃也。）臣愚以为不便先零羌虏欲为背畔故与开解仇结约然其私心不能亡恐汉兵至而开背之也。臣愚以为其计常欲先赴开之急以坚其约先击羌先零必救之今虏马肥粮食方饶击之恐不能害使先零得施德於羌坚其约合其党（施德自树恩德也。）虏交坚党合精兵二万馀人迫胁诸小种附著者稍众莫须之属不轻得离也。（莫须小种羌名也。）如是虏兵浸多（浸渐也。）诛之用力数倍臣恐国家忧累繇十年数不二三岁而已（累音力瑞反繇与由同）臣得蒙天子厚恩父子俱为显列臣位至上卿爵为列侯犬马之齿七十六为明诏填沟壑死骨不朽亡所顾念缘思惟兵利害至熟悉也。於臣之计先诛先零已则开之属不烦兵而服矣。先零已诛而开不服涉正月击之得利之理。又其时也。以今进兵诚不见其利唯陛下裁察六月戊申奏七月甲寅玺书报从充国计焉充国引兵至先零在所虏久屯聚解弛（解读懈弛放也。）望见大军弃车重欲渡湟水（重音直用反）道厄狭充国徐行驱之，或曰：逐利行迟（逐利宜疾今行少迟）充国曰：此穷寇不可迫也。缓之则走不顾急之则还致死（谓更回还尽力而死战）诸校皆曰：善虏赴水溺死者数百降及斩首五百馀人卤马牛羊十万馀头车四千馀两。
    後汉任光为信都太守光武初为大司马徇河北王郎称号於邯郸光武至信都光迎入傅舍光武谓光曰：伯卿今势力虚弱欲俱入城头子路刁子都（城头子路刁子都皆贼之号也。）兵中何如邪光曰：不可光武曰：卿兵少何如光曰：可募发奔命出攻傍县。若不降者恣听掠之人贪财物则兵可招而致也。光武从之拜光为左大将军封武成侯留南阳宗广领信都太守事使光将兵从光乃多作檄文曰：大司马刘公将兵百万众从东方来击诸反虏遣骑驰至钜鹿界中吏民得檄傅相告语光武遂与光等投暮入堂阳界（堂阳今冀州县也。）使骑各持火炬弥满泽中光焰烛天地举城莫不震惊惶怖其夜即降旬日之间兵众大盛因攻城邑遂屠邯郸遣光归郡。
    耿纯更始中为前将军从光武平邯郸。又破铜马时赤眉青犊上江大枪铁胫五幡十馀万众并在射犬光武引兵将击之纯军在前去众营数里贼忽夜攻纯雨射城头子路刁子都营中（矢下如雨）士多死伤纯勒部曲坚守不动选敢死二千人俱持︹弩各傅三矢使衔枚行绕出贼後齐声呼讠︹弩并发贼众惊走追击遂破之驰骑白光武光武明旦与诸将俱至营劳纯曰：昨夜困乎！纯曰：赖明公威德幸而获全光武曰：大兵不可夜动故不相救尔。
    陈俊为︹弩将军光武初为萧王与五校战於安次五校退入渔阳俊言於光武曰：宜令轻骑出贼前使百姓各自坚守壁以绝其食可不战而殄也。光武然之遣俊将轻骑驰出贼前视人保壁坚完者敕令固守放散在野者因掠取之贼至无所得遂散败及军还光武谓俊曰：困此虏者将军策也。及即位封俊为列侯。
    铫期字次况更始中为贼曹掾从光武徇蓟时王郎檄书到蓟蓟中起兵应郎光武趣驾出百姓聚观讠宣呼满道遮路不得行期骑马奋戟目大呼左右曰：趋（《周礼》隶仆掌じ宫中之事郑众曰：止行清道也。若今警じ《说文》じ与跸同）众皆披靡及至城门门已闭攻之得出。
    寇恂更始中为河内太守行大将军事朱有闻光武北而河内孤使讨难将军苏茂副将贾︹将兵三万馀人渡巩河攻温（巩温并今雒州县也。临黄河。故曰：巩河也。）檄书至恂即勒军驰出并移告属县发兵会於温下军吏皆谏曰：今雒阳兵渡河前後不绝宜待众军毕集乃可出也。恂曰：温郡之藩蔽失温郡不可守遂驰赴之旦日合战而偏将军冯异遣救及诸县兵至士马四集幡旗蔽野恂乃令士卒乘城鼓讠大呼言曰：刘公兵至苏茂军闻之陈动恂因奔击大破之追至雒阳遂斩贾︹茂兵自投河死者数千生获万馀人岑彭为征南大将军建武三年率傅俊臧宫刘宏等三万馀人南击秦丰拔黄邮（聚名在南阳新都县）丰与其大将蔡宏拒彭等於邓数月不得进帝怪以让彭彭惧，於是夜勒兵马申令军中使明旦西击山都（山都县名属南阳郡旧南阳之赤乡秦以为县故城在今襄州义清县东北）乃缓所获虏令得逃亡归以告丰丰悉率其军西邀彭彭乃潜兵度沔水击其将张杨於阿头山大破之（沔水源出武都东狼谷之中即汉水之上源也。阿头山在襄阳也。）从川谷间伐木开道直袭黎丘击破诸屯兵丰闻大惊驰归救彭与诸将依东山为营丰与蔡宏夜攻彭彭豫为之备出兵逆击之丰败走追斩蔡宏更封彭为舞阴侯秦丰相赵京举宜城降。
    王霸建武四年为偏将军与捕虏将军马武东讨周建於垂惠苏茂将五校兵四千馀人救建而先遣精骑遮击马武军粮武往救之建从城中出兵来击武武恃霸之援战不甚力为茂建所败武军奔过霸营大呼求救霸曰：贼兵盛出必两败努力而已乃闭营坚壁军吏皆争之霸曰：茂兵精锐其众。又多吾吏士心恐而捕虏与吾相恃两军不一此败道也。今闭营固守示不相援贼必乘胜轻进捕虏无救其战自倍如此茂众疲劳吾承其弊乃可克也。茂建果悉出攻武合战良久霸军中壮士路润等数十人断请战霸知士心锐乃开营後出精骑袭其背茂建前後受敌惊乱败走。
    耿为建威将军建武五年诏遣东讨张步悉收集降卒结部曲置将吏率骑都尉刘歆太山太守陈俊引兵而东从朝阳桥济河以度（朝阳县名属济南在朝水之阳）张步闻之乃使其大将军费邑军历下（故城在今之济州历城县）。又分兵屯祝阿别於太山锺城列营数十以待渡河（济州县名）先击祝阿自旦攻城未中而拔之故开围一角令其众得奔归锺城锺城人闻祝阿已溃大恐惧遂空壁亡去费邑分遣弟敢守巨里（巨里聚名也。一名巨合在今济州）进兵先胁巨里使多伐树木扬言以填塞坑堑数日有降者言邑闻欲攻巨里谋来救之乃严令军中趣修攻具宣敕诸部後三日当悉力攻巨里城阴缓生口令得亡归归者以期告邑邑至日果自将精兵三万馀人来救之喜谓诸将曰：吾所以修攻具者欲诱致邑耳今来其所求也。即分三千人守巨里自引精兵上冈阪（山脊曰：冈坡者曰：阪）乘高合战大破之临陈斩邑既而收首级以示巨里城中凶惧（凶音呼勇力）费敢悉众亡归张步复收其积聚纵兵击诸未下者平四十馀营遂定济南时张步都剧使其弟蓝将精兵二万守西安（县名属齐郡也。）诸郡太守合万馀人守临淄相去四十里进军画中（邑名画音胡麦反）居二城之间视西安城小而坚。且蓝兵。又精临淄名虽大而实易攻乃敕诸校会後五日攻西安蓝闻之晨夜儆守至期夜半敕诸将皆蓐食（未起而床蓐中食也。）会明至临淄城护军荀梁等争之以为宜速攻西安曰：不然西安闻吾欲攻之日夜为备临淄出不意而至必惊扰吾攻之一日必拔拔临淄即西安孤张蓝与步隔绝必复亡去所谓击一而得二者也。若先攻西安不卒下顿兵坚城死伤必多纵能拔之蓝引军还奔临淄并兵合势观人虚实吾深入敌地後无转输旬月之间不战而困诸君之言未见其宜遂攻临淄半日拔之入据其城。
    冯异为征西大将军建武六年诸将上陇为隗嚣所败乃诏异军邑未及至隗嚣乘胜使其将王元行巡将二万馀人下陇因分遣巡取邑异即驰兵欲先据之诸将皆曰：虏兵盛而新乘胜不可与争宜止军便地徐思方略异曰：虏兵临境忸忄太小利遂欲深入。若得邑三辅动摇是吾忧也。夫攻者不足守者有馀今先据城以逸待劳非所以争也。潜往闭城偃旗鼓行巡不知驰赴之异乘其不意卒击鼓建旗而出巡军惊乱奔走追击数十里大破之。
    臧宫为辅威将军建武十一年将兵至中卢屯骆越（中卢县名属南郡骆越人徙於此因以为名）是时公孙述将田戎任满与征南大将军岑彭相拒於荆门彭等战数不利越人谋叛从蜀宫兵少力不能制会属县送委输车数百乘至宫夜使锯断城门限令车声回转出入至旦越人候伺者闻车声不绝而门限断相告以汉兵大至其渠帅乃奉牛酒以劳军宫陈兵大会击牛酾酒飨赐慰纳之（酾音所宜切《说文》下酒也。）越人繇是遂安。
    廉范为云   中太守明帝永平中匈奴大入塞烽火日通故事虏入过五千人移书傍郡吏欲傅檄求救范不听自率士卒拒之虏众盛而范兵不敌会日暮令军士各交缚两炬三头火营中星列虏遥望火多谓汉兵救至大惊待旦将退范乃令军中蓐食晨往赴之斩首数百级虏自相辚藉死者千馀人繇此不敢复向云   中。
    邓训为护羌校尉章帝元和中迷唐烧当羌叛训，於是赏赂诸羌种使相招诱迷唐伯父号迷吾乃将其母及种人八百户自塞外来降训因发湟中秦胡羌兵四千人出塞掩击迷唐於写谷（写一作雁）斩首虏六百馀人得马牛万馀头迷唐乃去大小榆（两谷名也。）居颇岩谷众悉破散其春复欲归故地就田业训乃发湟中六千人令长史任尚将之缝革为船置於上以渡河（木筏也。音步惟切）掩击迷唐庐落大豪多所斩获复追逐奔北尚等夜为羌所攻，於是义从羌胡并力破之斩首前後一千八百馀级获生口二千人马牛羊三万馀头一种殆尽（一种谓迷唐也。）迷唐遂收其馀部远徙庐落西行千馀里诸附落小种皆背叛之烧当豪帅东号稽颡归死（东号羌名）馀皆款塞纳质，於是绥接归附威信大行遂罢屯兵各令归郡唯置弛刑徒二千馀人分以屯田为贫人耕种修理城郭坞壁而已。
    班超为西域将兵长史章帝章和元年发于阗诸国兵二万五千人复击莎车而龟兹王遣左将军发温宿姑墨尉头合五万人救之超召将校及于阗王议曰：今兵少不敌其计莫。若各散去于阗从是而东长史亦於此西归可须夜鼓声而发阴缓所得生口龟兹王闻之大喜自以万骑於西界遮超温宿王将八千骑於东界徼于阗超知二虏已出密召诸部勒兵鸡鸣驰赴莎车营遂大惊乱奔走追斩五千馀级大获其马畜财物莎车遂降龟兹等因各退散自是威震西域。
    虞诩为怀令安帝时羌寇武都邓太后以诩有将帅之略迁武都太守羌乃率众数千遮诩於陈仓崤谷诩即停军不进而宣言上书请兵须到当发羌闻之乃分钞傍县诩因其兵散日夜进道兼行百馀里令吏士各作两灶日增倍之羌不敢逼或问曰：孙膑减灶而君增之兵法日行不过三十里以戒不虞而今日。且二百里何也。诩曰：虏众多吾兵少徐行则易为所及速进则彼所不测虏见吾灶日增必谓郡兵来迎众多行速必惮追我孙膑见弱吾今示强势有不同故也。既到郡兵不满三千而羌众万馀攻围赤亭数十日诩乃令军中使︹弩勿发而潜发小弩羌以为矢力弱不能至并兵急攻诩，於是使二十︹弩共射一人发无不中羌大震退诩因出城奋击多所俘杀明日悉陈其兵众令从东郭门出北郭门入贸易衣服回转数周羌不知其数更相恐动诩计贼当退乃潜遣五百馀人於浅水设伏候其走路虏果大奔因掩击大破之斩获甚众贼繇是败散南入益州。
    度尚桓帝时为荆州刺史既击破长沙零陵郡贼而桂阳渠帅卜阳潘鸿等畏尚威烈徙入山谷尚穷追数百里遂入南海破其三屯多获珍宝而阳鸿等党众犹盛一作西尚欲击之而士卒骄富莫有斗志尚计缓之则不战逼之必逃亡乃宣言卜阳潘鸿作贼十年习於攻守今兵寡少未易可进当须诸郡所发悉至尔乃并力攻之申令军中恣听射猎兵士喜悦大小皆相与从禽尚乃密使所亲密潜焚其营珍积皆尽猎者来还莫不泣涕尚人人慰劳深自咎责因曰：卜阳等财宝足富数世诸卿但不并力尔所亡少少何足介意众闻咸愤踊尚敕令秣马蓐食明旦径赴贼屯阳鸿等自以深固不复设备吏士乘锐遂大破之。
    朱俊为镇贼中郎将灵帝时南阳黄巾张曼成起兵称神上使众数万杀郡守褚贡屯宛下百馀日後太守秦颉击杀曼成贼更以赵宏为帅众浸盛遂十馀万据宛城俊与荆州刺史徐ギ及秦颉合兵万八千围宏自六月至八月不拔有司奏欲徵俊司空张温上疏曰：昔秦用白起燕任乐毅皆旷年历载乃能克敌俊讨颍川已有功效引师南指方略已设临军易将兵家所忌宜假日月责其成功灵帝乃止俊因急击宏斩之贼馀帅韩忠复据宛拒俊俊兵少不敌乃张围结垒起土山以临城内因鸣鼓攻其西南贼悉众赴之俊自将精卒五千掩其东北乘城而入忠乃退保小城惶惧乞降司马张超及徐ギ秦颉皆欲听之俊曰：兵有形同而势异者昔秦项之际民无定主故赏附以劝来耳今海内一统唯黄巾造寇纳降无以劝善讨之足以惩恶今。若受之更开逆意贼利则进战钝则乞降纵敌长寇非良计也。因急攻连战不克俊登土山望之顾谓张超曰：吾知之矣。贼今外围周固内营逼急乞降不受欲出不得所以死战也。万人一心犹不可当况十万乎！其害甚矣。不如彻围并兵入城忠见围解势必自出自出则意散易破之道也。既而解围忠果出战俊因击大破之乘胜逐北数十里斩首万馀级忠等遂降而秦颉积忿忠遂杀之馀众惧不自安复以孙夏为帅还屯宛中俊急攻之夏走追至西鄂精山。又破之复斩万馀级贼遂解散皇甫嵩为北地太守时黄巾起旬日之间天下乡应京师震动诏敕州郡修理攻守简练器械召群臣议嵩以为宜解党禁益出中藏钱西园厩马以班军士帝从之，於是发天下精兵博选将帅以嵩为左中郎将持节与右中郎将朱俊共发五校三河骑士及募精勇合四万馀人嵩俊各统一军共讨颍川黄巾俊前与贼波才战战败嵩因进保长社波才引大众围城嵩兵少军中皆恐乃召军吏谓曰：兵有奇变不在众寡今贼依草结营易为风火。若因夜纵烧必大惊乱吾出兵击之四面俱合田单之功可成也。其夕遂大风嵩乃约敕军士皆束炬乘城使锐士出围外纵火大呼城上举燎应之嵩因鼓而奔其陈贼惊乱奔走帝遣骑都尉曹操将兵至嵩操与朱俊合兵更战大破之斩首数万级封嵩都乡侯嵩俊乘胜进讨汝南陈国黄巾追波才於阳翟击彭脱於西华并破之馀贼降散二郡悉平。又进击东郡黄巾卜已於仓亭生擒卜已斩首七千馀级後为左将军灵帝中平五年梁州贼王国围陈仓复诏嵩督前将军董卓各率二万人拒之卓欲速进赴陈仓嵩不听卓曰：智者不後时勇者不留决速救则城全不救则城灭全灭之势在於此也。嵩曰：不然百战百胜不如不战而屈人之兵是以先为不可胜以待敌之可胜不可胜在我可胜在彼彼守不足我攻有馀有馀者动於九天之上不足者舀於九地之下今陈仓虽小城守固备非九地之舀也。王国虽︹而攻我之所不救非九天之势也。夫势非九天攻者受ο莘蔷诺厥卣卟弧马褚严菔芎χ囟悦保不拔之城我可不烦兵动众而取全胜之功将何救焉遂不听王国围陈仓自冬迄春八十馀日城坚守固竟不能拔贼众疲敝果自解去嵩进兵击之卓曰：不可兵法穷寇勿追归众勿迫今我追国是迫归众追穷寇也。困兽犹斗蜂虿有毒况大众乎！嵩曰：不然前吾不击避其锐也。今而击之待其衰也。所击疲师非归众也。国众。且走莫有斗志以整击乱非穷寇也。遂独进击之使卓为後拒连战大破之斩首万馀级国走而死卓大惭恨繇是忌嵩。
    董卓为中郎将讨黄巾军败抵罪韩遂等起凉州复为中郎将西拒遂於望垣硖北为羌胡数万人所围粮食乏绝卓伪欲捕鱼堰其还道当所渡水为池使水停满数十里默从堰下过其军而决堰比羌胡闻知追逐水已深不得渡六军上陇西五军败绩卓独全众而还。
    公孙瓒为辽东属国长史尝从数十骑出行塞下见鲜卑数百骑瓒乃退入空亭中约其从者曰：今不冲之则死尽矣。瓒乃自持两头矛刃驰出冲贼杀伤数十人瓒左右亦亡其半遂得免鲜卑惩艾後不敢复入塞。
    陈登为广陵太守甚得江淮间欢心，於是有吞灭江南之志孙策遣攻登於匡琦城策初到旌甲覆水群下咸以今贼众十倍於郡恐不能抗可引军避之与其空城水人居陆不能久处必寻引去登厉声曰：吾受国命来镇此土昔马文渊之在斯位能南平百越北灭群狄吾既不能遏除凶慝何逃寇之为邪吾其出命以报国仗义以整乱天道与顺克之必矣。乃闭门自守示弱不与战将士衔声寂。若无人登乘城望形势知其可击乃申令将士宿整兵器昧爽开南门引军指贼营步骑钞其後贼周章方结阵不得还船登手执军鼓纵兵乘之贼遂大破皆弃船并走登乘胜追奔斩虏以万数。
    ●卷三百六十二
    ○将帅部　机略第二
    魏夏侯渊为护军将军时赵衢尹奉等谋讨马超姜叙起兵卤城以应之衢等谲说超使出击叙於後尽杀超妻子超奔汉中还围祁山叙等急求救诸将议者欲须太祖节度渊曰：公在邺反覆四千里比报叙等必败非救急也。遂行使张督步骑五千在前从陈仓路入渊自督粮在後至渭水上超将氐羌数千逆未战超走进军收超军器械渊到诸县皆已降韩遂在显亲渊欲袭取之遂走渊收遂军粮追至略阳城去遂二十馀里诸将欲攻之或言当攻兴国氐渊以为遂兵精兴国城固攻不可卒拔不如击长离诸羌长离诸羌多在遂军必归救其家。若遂独守则孤救长离则官兵得与野战可必虏也。渊乃留督将守辎重轻兵步骑到长离攻烧羌屯斩获甚众诸羌在遂军者各还种落遂果救长离与渊军对阵诸将见遂众恶之欲结营作堑乃与战渊曰：我转斗千里今复作营堑则士众罢敝不可久贼虽众易与耳乃鼓之大破遂军得其旌麾还略阳进军围兴国氐王千万逃奔马超馀众降转击高平屠谷皆散走收其粮牛马乃假渊节。
    曹仁以议郎督骑时太祖与袁绍相持於官渡绍遣刘备徇氵隐︹诸县多举众应之自许以南吏民不安太祖以为忧仁曰：南方以大军方有目前急其势不能相救刘备以︹兵临之其背叛固宜也。备新将绍兵未能得其用击之可破也。太祖善其言遂使仁将骑击备破走之仁复尽收诸叛县而还绍遣别将韩荀钞断西道仁击荀於鸡雒山大破之繇是绍不敢复分兵出复与史涣等钞绍运军烧其粮。
    曹休领虎豹骑宿卫刘备遣将吴兰屯下辨太祖遣曹洪征之以休为骑都尉参洪军事太祖谓休曰：汝虽参军其实帅也。洪闻此令亦委事於休备遣张飞屯固山欲断军後众议狐疑休曰：贼实断道者当伏兵潜行今乃先张声势此其不能也。宜及其未集促击兰兰破则飞自走矣。洪从之进兵击兰大破之飞果走。
    徐晃为横野将军时韩遂马超等反关右遣晃屯汾阴太祖至潼关恐不得渡召问晃晃曰：公盛兵於此而贼不复别守蒲阪知其无谋也。今假臣精兵渡蒲阪津为军先置以截其众贼可擒也。太祖曰：善使晃以步骑四五千人渡津作堑栅未成贼梁兴夜将步骑五千馀人攻晃晃击走之太祖军得渡遂破超等田豫为弋阳太守鄢陵侯彰征代郡以豫为相军次易北虏伏骑击之军人扰乱莫知所为豫因地形回车结圜阵弓弩持满於内疑兵塞其隙胡不能进散去追击大破之遂前平代皆豫策也。文帝初北狄强盛侵扰边塞使豫持节护乌丸校尉牵招解俊并备鲜卑自高柳以东貊以西鲜卑数十部比能弥加素利割地统御各有分界乃共要誓皆不得以马与中国市豫以戎狄为一非中国之利乃先构离之使自为雠敌互相攻伐素利违盟出马千匹与官为比能所攻求救於豫豫恐遂相兼并为害滋深宜救善讨恶示信众狄乃单将锐卒深入虏庭胡人众多钞军前後断截归路豫乃进军去虏十馀里结屯营多聚牛马粪然之从他道引去胡见烟火不绝以为尚在去行数十里乃知之追豫到马城围之十数重豫密严使司马建旌旗鸣鼓吹将步骑从南门出胡人皆属目往赴之豫将精锐自北门出鼓讠而起两头俱发出虏不意虏众散乱皆弃弓马步走追讨二十馀里僵尸蔽地。
    文聘黄初中为後将军屯沔口吴孙权尝自将数万众围聘於石阳时大雨城栅隳坏人民散在田野未及补治聘闻权到不知所施乃思惟莫。若潜默可以疑之乃敕城中人使不得见。又自卧舍中不起权果疑之语其部党曰：北方以此人忠臣也。故委之以此郡今我至而不动此不有密图必当有外救遂不敢攻而去之。
    张既黄初中为雍州刺史凉州卢水胡伊健妓妾治元多等反河西大扰文帝忧之曰：非既莫能安凉州乃召凉州刺史邹岐以既代之遣护军夏侯儒将军费曜等继其後既至金城欲渡河诸将等以为兵少道险未可深入既曰：道虽险非井陉之隘夷狄乌合无左车之计今武威危急赴之宜速遂渡河贼七千馀骑逆拒军于阴口既扬声军从阴乃潜繇。且次出至武威胡以为神引还显美既已据武威曜乃至儒等犹未达既劳赐将士欲进军击胡诸将皆曰：士卒疲倦虏众气锐难与争锋既曰：今军无见粮当因敌为资。若虏见兵合退依深山追之则道险穷饿兵还则出候寇钞如此兵不得解所谓一日纵敌患在数世也。遂前军显美胡骑数千因大风欲放火烧营将士皆恐既夜藏精卒三千人为伏使参军成公英督千馀骑挑战敕使佯退胡果争奔之因发伏截其後首尾进击大破之斩首获生以万数。
    牵招为雁门太守以蜀将诸葛亮数出而鲜卑轲比能狡猾能相交通表为防备议者以为悬远未之信也。会亮在祁山果遣使连结比能比能至故北地石城与相首尾帝乃诏招使从便宜讨之时比能已还漠南招与刺史毕轨议曰：胡虏迁徙无常。若劳师远追则迟速不相及。若潜袭则山溪艰险资粮转运难以密办可使守新兴雁门二牙门出屯陉北外以镇抚内令兵田储蓄资粮秋冬马肥州郡兵合乘[C260]征讨计必全克未及施行会病卒。
    贾逵为建威将军豫州刺史明帝初吴孙权在东关当豫州南去江四百馀里每出兵为寇辄西从江夏东从庐江国家征伐亦繇淮沔是时州军在项汝南弋阳诸郡守境而已权无北方之虞东西有急并军相救故尝少败逵以为宜开直道临江。若权自守则二方无救二方无救则东关可取乃移屯潦口陈攻取之计帝善之帝使贾逵督前将军满宠东莞太守胡质等四军从西阳直向东关曹休从皖司马宣王从江陵逵至五将山休更表贼有请降者求深入应之诏宣王驻军逵东与休合进逵度贼无东关之备必并军於皖休深入与贼战必败乃部署诸将水陆并进行二百里得生贼言休战败权遣兵断夹石诸将不知所出，或欲待後军逵曰：休兵败於外路绝於内进不能战退不得还安危之机不及终日贼以军无後继故至此今疾进出其不意此所谓先人以夺其心也。贼见吾兵必走。若待後军贼已断险兵虽多何益乃兼道进军多设旗鼓为疑兵贼见逵军遂退逵据夹石以粮给休休军乃振。
    郭淮为雍州刺史齐王正始末督诸军伐蜀蜀将姜维出石营从︹川乃西迎叛胡至无戴留阴平太守廖化於成重山筑城敛破羌保质淮欲分兵取之诸将以维众西接︹胡化以据险分军两持兵势转弱进不制维退不拔化非计也。不如合而俱西及胡蜀未接绝其内外此伐交之兵也。淮曰：今往取化出贼不意维必狼顾比维自致足以定化。且使维疲於奔命兵不远西而胡交自离此一举而两全之策也。乃别遣夏侯尚等追维於沓中淮自率诸军就攻化等维果驰还救化皆如淮计。
    陈泰齐王嘉平初代郭淮为雍州刺史加奋威将军蜀大将军姜维率众依麴山筑二城使牙门将句安李歆等守之聚羌胡质任等寇Τ诸郡征西将军郭淮与泰谋所以御之泰曰：麴城虽固去蜀险远当须运粮羌夷患维劳役未必肯附今围而取之可不血刃而拔其城虽其有救山道阻险非行兵之地也。淮从泰计使泰率讨蜀护军徐质南安太守邓艾等进兵围断其运道及城外流水安等挑战不许将士困窘分粮聚雪以稽日月维果来救出自牛头山与泰相对泰曰：兵法贵在不战而屈人今绝牛头维无反道则我之禽也。敕诸军各坚垒勿与战遣使白淮欲自南渡白水循水而东使淮趣牛头截其还路可并取维不惟安等而已淮善其策进率诸军军洮水维惧遁走安等孤县遂皆降其後王经白泰云：姜维夏侯霸欲三道向祁山石营金城求进兵为&lt;走羽&gt;使凉州军至χ罕讨蜀护军向祁山泰量贼势终不能三道。且兵势恶分凉州未宜越境报经审其定问知所趣向须东西势合乃进时维等将数万人至χ罕趣狄道泰敕经进屯狄道须军到乃规取之泰进军陈仓会经所统诸军於故关与贼战不利经辄渡洮泰以经不坚据狄道必有他变并遣三营在前泰率诸军继之经已与维战大败以万馀人还保狄道城馀皆奔散维乘胜围狄道泰军上わ分兵守要晨夜进前邓艾胡奋王秘亦到即与邓艾秘等分为三军进到陇西艾等以为王经精卒破衄於西贼众大盛乘胜之兵既不可当而将军以乌合之卒继败军之後将士失气陇右倾荡古人有言蝮也。螫手壮士解腕孙子曰：兵有所不击地有所不守盖小有所失而大有所全故也。今陇右之害过於蝮也。狄道之地非徒不守之谓姜维之兵是所辟之锋不如割险自保观[C260]待弊然後进救此计之得者也。泰曰：姜维提轻兵深入正欲与我争锋原野求一战之利王经当高壁深垒挫其锐气今乃与战使贼得计走破王经封之狄道。若维以战克之威进兵东向据栎阳积之实放兵收降招纳羌胡东争关陇傅檄四郡此我之所患也。而维以乘胜之兵挫峻城之下锐气之卒屈力致命攻守势殊客主不同兵书云：修橹贲せ三月乃成拒堙三月而後已诚非轻军远入维之诡谋仓卒所办悬军远侨粮不继是我速进破贼之时也。所谓疾雷不及掩耳自然之势也。洮水带其表维等在其内今乘高据势临其项领不战必走寇不可纵围不可久君等何言如此遂进军度高城岭潜行夜至狄道东南高山上多举烽火鸣鼓角狄道城中将士见救者至皆愤踊维始谓官救兵当须众集乃发而卒闻已至谓有奇变宿谋上下震惧自军之发陇西也。以山道深险贼必设伏泰诡从南道维果三日施伏定军潜行卒出其南维乃缘山突至泰与交战维退还凉州军从金城南至沃于阪泰与经共密期当共向其还路维等闻之遂遁城中将士得出经叹曰：粮不至旬向不应机举城屠裂覆丧一州矣。泰慰劳将士前後遣还更差军守并治城垒还屯上わ。
    王昶为征南将军督荆豫诸军事嘉平二年昶上言孙权流放良臣庶分争可乘[C260]而制吴蜀白帝夷陵之间黔巫秭归房陵皆在江北民夷与新城郡接可袭取也。乃遣新城太守周泰袭黔巫秭归房陵荆州刺史王基诣夷陵昶诣江陵两岸引竹ㄌ为桥渡水击之贼奔南岸凿七道并来攻，於是昶使积弩同时俱发权大将施绩夜遁入江陵城追斩数百级昶欲引致平地与合战乃先遣五军按大道发还使南军望见以喜之以所获铠马甲胄驰环城以怒之设伏兵以待之绩果追军与战克之振旅而还。
    王基齐王时为荆州刺史时朝廷议欲伐吴诏基量进取之宜基对曰：夫兵动而无功则威名折於外财用穷於内故必全而後用也。若不资通川聚粮水战之备则虽积兵江内而无必渡之势矣。今江陵有沮漳二水溉灌膏腴之田以千数安陵左右陂池沃衍。若水陆并农以实军资然後引兵诣江陵夷陵分据夏口顺沮漳资水浮而下贼知官兵有经久之势则拒天诛者意沮而向王化者益固然後率合蛮夷以攻其内精卒劲兵以讨其外则夏口以上必拔而江外之郡不守如此吴蜀之交绝而吴禽矣。不然兵出之利未可必矣，於是遂止其後母邱俭文钦作乱以基为行监军假节统许昌军与司马景王於许昌景王曰：君筹俭等何如基曰：淮南之逆非吏民思乱也。俭等诳胁迫惧畏目下之戮是以尚群聚耳。若大兵临Τ必土崩瓦解俭钦之首不终朝而悬於军门景王令基居军前议者咸以俭钦悍难以争锋诏基停驻基以为俭等举军足以深入久不进者是其诈伪已露众心疑沮也。今不张示威形以副民望而停军高垒有似畏懦非用兵之势也。若或虏略民人。又州郡兵家为贼所得者更怀离心俭等所迫胁者自顾罪重不敢复还此为错兵无用之地而成奸宄之源吴寇因之则淮南非国家之有谯沛汝豫危而不安此计之大失也。军宜速进据南顿南顿有大邸阁计足军人四十日粮保坚城因积先人有夺人之心此平贼之要也。基屡请乃听进据氵隐水既至复言曰：兵闻拙速未睹巧迟之久方今外有︹寇内有叛臣。若不时决则事之深浅未可测也。议者多欲将军持重将军持重是也。停军不进非也。持重非不行之谓也。进而不可犯尔今据坚城保壁垒以积实资虏悬运军粮甚非计也。景王欲须诸军集到犹尚未许基曰：将在军君令有所不受彼得则利我得亦利是谓争城南顿是也。遂辄进据南顿俭等从项亦争欲往发十馀里闻基先到复还保项时兖州刺史邓艾屯乐嘉俭使文钦将兵袭艾基知其势分进兵Τ项俭众遂败钦等已平迁镇南将军都督豫州诸军事领豫州刺史诸葛诞反基以本官行镇东将军都督扬豫诸军事时大军在项以贼兵精诏基敛军坚垒基累启求进讨会吴遣朱异来救诞军於安城基。又被诏引诸军转据北山基谓诸将曰：今围垒转固兵马向集但当精修守备以待越逸而更移兵守险使得放纵虽有智者不能善後矣。遂守便宜上疏曰：今与贼家对敌当不动如山。若迁移依险人心摇荡於势大损诸军并据深沟高垒众心皆定不可倾动此御兵之要也。书奏报听大将军司马文王进屯邱头分部围守各有所统基督城东城南一十六军文王敕军吏入镇南部界一不得有所谴城中食尽昼夜攻垒基辄拒击破之寿春既拔文王与基《书》曰：初议者云：求移者甚众时未临履亦谓宜然将军深算利害独秉固志上违诏命下拒众议终至制敌擒贼虽古人所述不是过也。
    蜀赵云   为翊军将军先主时魏将夏侯渊败曹公争汉中地运米北山下数千万囊黄忠以为可取云   兵随忠取米忠过期不还云   将数十骑轻行出围迎视忠等值曹公扬兵大出云   为公前锋所击（臣钦。若曰：公谓曹公也。其下皆同）方战其大众至势Τ遂前突其阵。且斗。且却公军散已复合云   舀敌还趣围将张著被创云   复驰马还营迎著公军追至围此时沔阳长张翼在云   围内翼欲闭门拒守而云   入营更大开门偃旗息鼓公军疑云   有伏兵引去云   擂鼓震天惟以戎弩於後射公军公军惊骇自相蹂践堕汉水中死者甚多先主明旦自来至云   围视昨战处曰：子龙一身都是胆也。作乐饮宴至暝军中号云   为虎威将军。
    李恢为降都督先主薨高定恣睢於越雍跋扈於建宁朱褒反叛於丞相亮南征先繇越而恢案道向建宁诸县大相纠合围恢军於昆明时恢众少敌倍。又得亮声息绐谓南人曰：官军粮尽欲规退还吾云   字中间久斥乡里乃今得旋不能复北欲还与汝等同计谋故以诚相告南人信之故围守怠缓，於是恢出击大破之追奔逐北南至江东接与亮声势相连南土平定恢军功居多。
    诸葛亮後主时为丞相大将军屯於阳平遣魏延诸将并兵东下亮惟留万人守城魏将司马宣王率二十万众拒亮而与延军错道径至前当亮六十里所侦候白宣王说亮在城中兵少力弱亮亦知宣王垂至已与相Τ欲前赴延军相去。又远回迹反追势不相及将士失色莫知其计亮意气自。若敕军中皆卧旗息鼓不得妄出幔。又令大开四城门扫地却洒宣王常谓亮持重而猥见势弱疑真有伏兵，於是引军北趣山明日食时亮谓参佐拊手大笑曰：司马懿必谓吾怯将有︹伏循山走矣。候逻还白如亮所言姜维後主时为征西将军随丞相诸葛亮与魏将司马宣王相持於渭南会亮卒长史杨仪等整军而出百姓奔告宣王宣王追焉维令仪反旗鸣鼓。若将向宣王者宣王乃退不敢Τ，於是仪结阵去入谷然後发景耀初拜大将军初先主留魏延镇汉中皆实兵诸围以御外敌敌。若来攻使不得入及兴势之役王平捍拒曹爽皆承此制姜维建议以为错守诸围虽合《周易》重门之义然可御敌不获大利不。若使闻敌至诸围皆敛兵聚退就汉乐二城使敌不得入平。且重关镇守以捍之有事之日令游军并进以伺其虚敌攻关不克野无散千里县粮自然疲乏引退之日然後诸城并出与游军并力搏之此殄敌之术也，於是令督汉中胡济却住汉寿监军王含守乐城护军蒋斌守汉城。又於西安建威武卫石门武城建昌临远皆立围守。
    王平为镇北大将军统汉中魏大将军曹爽率步骑十馀万向汉中前锋己在骆谷时汉中守兵不满三万诸将大惊，或曰：今力不足以拒敌听当固守汉乐二城遇贼令入比尔间涪军足得救关平曰：不然汉中去涪垂千里贼。若得关便为祸也。今宜先遣刘护军杜参军据兴势平为後拒。若贼分向黄金平率千人下自临之比尔间涪军行至此计之上也。惟护军刘敏与平意同即便施行涪诸军及大将军费自成都相继而至魏军退还如平本策。
    刘敏为左护军扬威将军与王平俱镇汉中魏遣曹爽袭蜀时议者，或谓但可守城不出拒敌必自引退敏以为男女布野农栖亩。若听敌入则大事去矣。遂帅所领与平据兴势多张旗帜弥亘百馀里会费从成都至魏军即退敏以功封云   亭侯。
    蒋琬为大司马住汉中琬以为昔诸葛亮数秦川道险运艰竟不能克不。若乘水东下乃多作舟船欲繇汉沔袭魏兴上庸会旧疾连动未时得行而众论咸谓如不克捷还路甚艰非长策也，於是遣尚书令费中监军姜维等喻指琬承命上疏曰：芟秽弭难臣职是掌自臣奉辞汉中已经六年既以ウ弱加婴疾规方无成夙夜忧惨今魏跨带九州根蒂滋蔓平除未易。若东西并力首尾犄角虽未能速得如志。且当分裂蚕食先摧其支党然吴期二三连不克果俯仰惟艰实忘寝食辄与费等议以凉州胡塞之要进退有资贼之所惜。且羌胡乃心思汉如渴。又昔偏军入羌郭淮破走其长短以为事首宜以姜维为凉州刺史。若维征行衔持河右臣当帅军为维镇继今涪水陆四通惟急是应。若东北有虞赴之不难繇是琬遂还涪。
    吴陆逊初为孙权帐下右部督会丹阳贼帅费栈受曹公印绶扇动山越为作内应权遣逊讨栈栈支党多而主兵少逊乃益施牙幢分布鼓角夜潜山谷间鼓讠而前应时破散遂部伍东三郡︹者为兵羸者补户得精兵数万人宿恶荡除所过肃清後为偏将军右部督代吕蒙镇陆口逊至书与荆州守将曰：前承观[C260]而动以律行师小举大克一何巍巍敌国败绩利在同盟闻庆拊节想遂席卷共奖王纲今以不敏受任来西延慕光尘思禀良规。又曰：于禁等见获遐迩欣叹以为将军之勋足以长世虽昔晋文城濮之师淮阴拔赵之略蔑以尚兹闻徐晃等步骑驻旌望麾葆操猾虏也。忿不思难恐潜增众以逞其心虽云：师老犹有骁悍。且战捷之後尝苦轻敌古人杖术军胜弥警愿将军广为方计以全独克仆书生疏迟忝所不堪喜邻威德乐自倾尽虽未合策犹可怀也。傥明注仰存以察之蜀览逊书有谦下自托之意意大安无复所嫌逊具启形状陈其可擒之要权乃潜军而上使逊与吕蒙为前部至即克公安南郡黄武元年刘备率大众来向西界权命逊为大都督假节督朱然潘璋宋谦韩当徐盛鲜于丹孙桓等五万人拒之备从巫峡建平连围至夷陵界立数十屯以金锦爵赏诱动诸夷使将军冯习为大都督张南为前部辅匡赵融廖淳傅肜等各为别督先遣吴班将数千人於平地立营欲以挑战诸将皆欲击之逊曰：此必有谲。且观之备知其计不可乃引伏兵八千从谷中出逊曰：所以不听诸军击班者揣之必有巧故也。逊上疏曰：夷陵要害国之关限虽为易得亦复易失失之非徒损数郡之地荆州可忧今日争之当令必谐备干天常不守窟穴而敢自纵臣虽不材凭奉威灵以顺讨逆破坏在近寻备前後行军多败少成推此论之不足为戚臣初嫌彼水陆俱进今反舍船就处处结营察其布置必无他变伏愿至尊高枕不以为念也。诸将并曰：攻备当在初今乃令入五六百里相衔持经七八月其诸要害皆以固守击之必无利矣。逊曰：备是猾虏更尝事多其军始集思虑精专未可干也。今住已久不得我便兵疲意沮计不复生犄角此寇正在今日乃先攻一营不利诸将皆曰：空杀兵耳逊曰：吾已晓破之之术乃敕各持一把茅以火攻拔之一尔势成通率诸军同时俱攻斩张南冯习及胡王沙摩柯等首破其四十馀营备将杜路刘宁等穷逼请降备升马鞍山陈兵自绕逊督促诸军四面蹙之土崩瓦解死者万数备因夜遁驿人自担烧铙铠断後仅得入白帝城其舟船器械水步军资一时略尽尸骸漂流塞江而下备大惭恚曰：吾乃为逊所折辱，岂非天耶初孙桓别讨备前锋於夷道为备所围求救於逊逊曰：未可诸将曰：孙安东公族见围已困奈何不救逊曰：安东得士众心城牢粮足无可忧也。待吾计成欲不救安东安东自解及方略大施备果奔溃桓後见逊曰：前实怨不见救定至今日乃知调度自有方尔後为荆州牧嘉禾五年权北征使逊与诸葛瑾攻襄阳逊遣亲人韩扁赍表奏报还遇敌於沔中钞逻得扁瑾闻之甚惧书与逊云：大驾已旋贼得韩扁具知吾阔狭。且水乾宜当急去逊未答方催人种葑豆与诸将奕棋射戏如常瑾曰：伯言多智略其当有以自来见逊逊曰：贼知大驾已旋无所复得专力於吾。又已守要害之处兵将意动。且当自定以安之施设变术然後出尔今便示退贼当谓吾怖仍来相蹙必败之势也。乃密与瑾立计令瑾督舟船逊悉上兵马以向襄阳城敌素惮逊乃还赴城瑾便引船出逊徐整部伍张拓声势步趋船敌不敢干军到白围言往猎潜遣将军周峻张梁等击江夏新市安陆石阳石阳市盛峻等奄至人皆捐物入城城门噎不得关敌乃自斫杀已民然後得阖斩首获生者凡千馀人。
    贺齐为南郡都尉讨候官贼候官既平而建安汉兴南平复乱齐进兵建安立都尉府郡发属县五千兵各使本县长将之皆受齐节度贼洪明洪进苑御吴免华当等五人率各万户连屯汉兴吴五（姓吴名五）六千户别屯大潭邹临六千户别屯盖竹大潭同出馀汗军讨汉兴经馀汗齐以为贼众兵少深入无继恐为所断令松阳长丁蕃留备馀汗蕃本与齐邻城耻见部伍辞不肯留齐乃斩蕃，於是军中震忄栗无不用命遂分兵留备进讨明等连大破之临阵斩明其免当进御皆降转击盖竹军向大潭三将。又降凡讨治斩首六千级名帅尽擒复立县邑料出兵万人拜为平东校尉後为威武中郎将讨丹阳黟歙时武︹叶乡东阳丰浦四乡先降齐表言以叶乡为始新县而歙贼帅金奇万户屯安勤山毛甘万户屯乌聊山黟帅陈仆祖山等二万户屯林历山林历山四面壁立高数十丈径路危狭不容刀贼临高下石不可得攻军住经日将吏患之齐身出周行观视形便阴募轻捷士为作铁戈密於隐险贼所不备处以戈拓斩山为缘道夜令潜上乃多悬布以援下人得上百数人四面流布俱鸣鼓角齐勒兵待之贼夜闻鼓声四合谓大军悉已得上惊惧惑乱不知所为守路备险者皆走还依众大军因是直上大破仆等其馀皆降凡斩首七千馀级。
    黄盖为周瑜部将建安十三年九月曹公入荆州刘琮举众降吴将士闻皆恐大帝延见群下问以计策议者咸劝迎之周瑜曰：不然操名汉相其实汉贼也。瑜请精兵三万保为将军破之大帝曰：君言当击甚与孤合此天以君授孤也。时刘备为曹公所破欲引南渡江与鲁肃遇於当阳遂共图计因进住夏口遣诸葛亮诣大帝帝遂遣瑜及程普等与备并力逆曹公遇於赤壁时曹公军众已有疾病初一交战公军败退引次江北瑜等在南岸盖曰：今寇众我寡难与持久然观操军方连船舰首尾相接可烧而走也。乃取蒙冲斗舰数十艘实以薪草膏油灌其中裹以帷幕上建牙旗先书报曹公欺以欲降（江表傅载盖《书》曰：盖受孙氏厚恩常为将帅见遇不薄然顾天下事有大势用江东六郡山越之人以当中国百万之众众寡不敌海内所共见也。东方将吏无有愚智皆知其不可惟周瑜鲁肃偏怀浅戆意未解耳今日归命是其实计瑜所督领自易摧破交锋之日盖为前部当因事变化效命在近曹公时见行人密问之口敕曰：但恐汝诈尔盖。若信实当授爵赏超於前後也。）。又豫备走舸各系大船後因引次俱前曹公军吏士皆延颈观望指言盖降盖放诸船同时发火时风猛火烈悉延烧岸上营落顷之烟炎涨天人马烧溺死者甚众军遂败退还保南郡（江表传载盖至战日先取轻利舰十舫载燥荻枯柴积其中灌以鱼膏赤幔覆之建旌旗龙幡於舰上时东南风急因以十舰最著前中江举帆盖举火白诸校使众兵齐声大呼曰：降降操军人皆出营立观去北军二里馀同时发火火烈风猛往船如箭飞埃绝烬烧尽北延及岸边营栅瑜等率轻锐军继其後擂鼓大进北军大坏曹公退走）备与瑜等复共追曹公曹公留曹仁等守江陵城径自北归。
    潘璋为平北将军襄阳太守魏将夏侯尚等围南郡分前部三万人作浮桥渡百里洲上时诸葛瑾杨粲并会兵赴救未知所出而魏兵日渡不绝璋曰：魏势始盛江水。又浅未可与战便将所领到魏上流五十里伐苇数百万束缚作大筏欲顺流放火烧败浮桥作筏毕伺水长当下尚便引退。
    吕蒙为横野中郎将同周瑜程普等围魏将曹仁於南郡瑜使甘宁前据夷陵曹仁分众围宁宁困急使使请救诸将以兵少不足分蒙谓瑜普曰：留凌公绩（凌统字）蒙与君行解围释急势亦不久蒙保公绩能十日守也。又说瑜分遣三百人柴断险道贼走可得其马瑜从之军到夷陵即日交战所杀过半敌夜遁去行遇柴道骑皆舍马步走兵追蹙击获马三百匹方船载还，於是将士形势自倍乃渡江立屯与相攻击曹仁退走遂据南郡抚定荆州还拜偏将军後从大帝拒曹公於濡须数进奇计帝欲立坞诸将皆曰：上岸击贼洗足入船何用坞为蒙曰：兵有利钝战无百胜如有邂逅敌骑蹙人不暇及水其得入船乎！帝曰：善遂作之曹公不能下而退其後刘备令关公镇守专有荆土帝命蒙西取长沙零桂三郡蒙移书二郡望风归服惟零陵太守郝普城守不降而备自蜀亲至公安遣公争三郡帝时住陆口使鲁肃万人屯益阳拒公而飞书召蒙使舍零陵急还助肃初蒙既定长沙当之零陵过酃载南阳邓玄之玄之者郝普之旧也。欲令诱普及被书当还蒙秘之夜召诸将授以方略晨当攻城顾谓玄之曰：郝子太闻世间有忠义事亦欲为之而不知时也。左将军在汉中为夏侯渊所围关公在南郡今至尊身自临之近者破焚本屯救芦逆为孙规所破此皆目前之事君所亲见也。彼方首尾倒县救死不给，岂有馀力复营此哉！今吾士卒精锐人思效命至尊遣兵相继於道今子以旦夕之命待不可望之救犹牛蹄中鱼冀赖江汉其不可恃亦明矣。若子太必能一士卒之心保孤城之守尚能稽延旦夕以待所归者可也。今吾计力度虑而以攻此曾不移日而城必破城破之後身死何益於事而令百岁老母戴白受诛，岂不痛哉！度此家不得外问谓援可恃故至於此尔。若可见之为陈祸福玄之见普具宣蒙意普惧而听之玄之先出报蒙普寻後当至蒙豫敕四将各选百人普出便入城守门须臾普出蒙迎执其手与俱下船语毕出书示之因拊手大笑普见书知备在公安而关公在益阳惭恨入地蒙留孙河委以後事即日引军赴益阳刘备请盟帝乃归普等割湘水以零陵还之以寻阳阳新为蒙奉邑後为右护军虎威将军代鲁肃屯陆口与蜀将关公分土接境蒙至外倍修恩厚与公结好後公讨樊留兵将备公安南郡蒙上疏曰：蜀讨樊而多留备兵必恐蒙图其後故也。蒙尝有病乞分士众还建业以治疾为名蜀闻之必撤备兵尽赴襄阳大军浮江昼夜驰上袭其空虚则南郡可下而敌可擒也。遂称病笃帝乃露檄召蒙还阴与图计蜀果信之稍撤兵以赴樊魏使于禁救樊蜀尽擒禁等人马数万以粮乏擅取湘关米帝闻之遂行先遣蒙在前蒙至寻阳尽伏其精兵中使白衣摇橹作商贾人服昼夜兼行至蜀所置江边屯候尽收缚之是故蜀不闻知遂到南郡傅士仁麋芳等皆降也。
    吕岱为交州刺史时交趾太守士燮卒帝以燮子徽为安远将军领九真太守以校尉陈时代燮岱表分海南三郡为交州以将军戴良为刺史海东四郡为广州岱自为刺史遣良与时南入而徽不承命举兵戍海口以拒良等岱，於是上疏请讨徽罪督兵三千人晨夜浮海，或谓岱曰：徽藉累世之恩为一州所附未易轻也。岱曰：今徽虽怀逆计未虞吾之卒至。若我潜军轻举掩其无备破之必也。稽留不速使得生心婴城固守七郡百蛮云   合响应虽有智者谁能图之遂行过合浦与良俱进徽闻岱至果大震怖不知所出即率兄弟六人肉袒迎岱岱皆斩送其首徽大将甘醴桓治等率吏民攻岱岱奋击大破之。
    朱桓为濡须督黄武元年魏使大司马曹仁步骑数万向濡须仁欲以兵袭取州土伪先扬声欲东攻羡溪桓分兵将赴羡溪既发卒得仁进军拒濡须七十里间桓遣使追还羡溪兵兵未到而仁蚤至时桓手下及所部兵在者五千人诸将业业各有惧心桓喻之曰：凡两军交对胜负在将不在众寡诸军闻曹仁用兵行师孰与桓邪兵法所以称客倍而主人半者谓俱在平原无城池之守。又谓士众勇怯齐等故尔今仁既非勇智加其士卒甚怯。又千里步涉人马罢困桓与诸军共据高城南临大江北背山陵以逸待劳为主制客此百战百胜之势也。虽曹丕自来尚不足忧况仁等邪桓因偃旗鼓外示虚弱以诱致仁仁果遣其子泰攻濡须城分遣将军常雕督诸葛虔王双等乘油船别袭中洲中洲者部曲妻子所在也。仁自将万人留橐皋复为泰等後拒桓部兵将攻取油船或别击雕等桓等身自拒泰烧营而退遂枭雕生虏双送武昌临阵斩溺死者千馀大帝嘉桓功封嘉兴侯。
  </div>
  <div class="pagination">
   <a href="册府元龟_page285.html">
    上一页
   </a>
   <span>
    ...
   </span>
   <a href="册府元龟_page281.html">
    281
   </a>
   <a href="册府元龟_page282.html">
    282
   </a>
   <a href="册府元龟_page283.html">
    283
   </a>
   <a href="册府元龟_page284.html">
    284
   </a>
   <a href="册府元龟_page285.html">
    285
   </a>
   <span class="current-page">
    286
   </span>
   <a href="册府元龟_page287.html">
    287
   </a>
   <a href="册府元龟_page288.html">
    288
   </a>
   <a href="册府元龟_page289.html">
    289
   </a>
   <a href="册府元龟_page290.html">
    290
   </a>
   <a href="册府元龟_page291.html">
    291
   </a>
   <span>
    ...
   </span>
   <a href="册府元龟_page287.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
