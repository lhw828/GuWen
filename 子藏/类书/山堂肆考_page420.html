<!DOCTYPE html>
<html>
<head>
    <meta charset="UTF-8">
    <title>山堂肆考 - 第 420 页/共 632 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山堂肆考 - 第 420 页/共 632 页</h1>
    <div class="content">　　庭闲花栁
　　朱氏实録唐殿庭间多种花栁杜诗云花覆千官淑景移又曰退朝花底散归院栁边迷宋朝惟植槐楸郁然有严毅气象
　　居贵嫔
　　晋旧有昭阳显阳二殿太皇太后所居永明中无太后羊贵嫔居昭阳西范贵嫔居昭阳东
　　宴命妇
　　唐髙宗开耀元年春正月以立太子宴百官及命妇于宣政殿引九部伎及散乐自宣政门入太常博士袁利贞上疏以为正寝非命妇宴防之地路门非倡优进御之所请命妇防于别殿九部伎自东西门入而停散乐上乃更命置宴于麟徳殿
　　延英
　　唐延英殿在宣政殿之东乃宰相啓事之所宪宗朝李绛当盛夏对延英殿帝汗浃衣绛欲趋出帝曰欲与卿讲天下事乃其乐也又文宗鋭意于治每延英对宰臣卒漏下十一刻
　　隆儒
　　春明退朝録隆儒殿在迩英阁丛竹中黄山谷诗隆儒殿角对横经是也
　　校史
　　麟趾殿在西安府城中汉明帝尝集公卿有文学者八十人于此刋校经史
　　藏经
　　宋度宗建熙明殿以藏经籍在杭州宋大内
　　选徳
　　宋乾道三年丙寅诏臣洪迈夕对选徳殿赐之坐极论古今治乱之事
　　含章
　　台城内有正光玉烛紫极含章等殿刘宋孝武追陋前规更造此殿也含章殿即夀阳公主人日卧檐下梅花防额处
　　诞帝
　　郭宪洞冥记汉武帝未诞之时景帝梦一赤彘従云中直下入崇兰阁帝觉而坐于阁上果见赤气如烟雾来蔽户牖望上有丹霞蓊郁而起乃改崇兰阁为猗兰殿后王夫人诞武帝于此
　　奉母
　　慈元殿在广州府宋末帝昺作于崖山以奉其母杨氏
　　雍和
　　唐宣宗敦睦兄弟作雍和殿于十六宅数临幸置酒作乐
　　垂拱
　　垂拱殿宋髙宗南渡时建以为常日视朝之所
　　九筵七筵
　　晋挚虞注天子之殿东西九筵南北七筵
　　外朝内朝
　　春明退朝録宋朝文徳殿曰外朝凡不厘务官日赴焉是谓常朝垂拱殿曰内朝宰臣以下并武班日赴焉是谓常起居每五日文武朝官并赴内朝谓之百官大起居
　　官廨
　　周礼以八法治官府释之者曰百官所居曰府此则官廨之説也
　　南宫
　　汉建尚书百官府名曰南宫盖取天上南宫太防之象
　　南省
　　唐韩愈作孔戣墓志臣与孔戣同在南省
　　堂皇
　　汉胡建诸校列坐堂皇上师古注室无四壁曰皇
　　公衙
　　续世説近代通谓府廷为公衙即古之公朝也天子御正朝名正衙
　　避正堂
　　汉恵帝元年曹参为齐相齐悼恵王富于春秋参尽召长老诸先生问所以安集百姓齐故诸儒以百数言人人殊参未知所定闻胶西有盖公善治黄老言使人厚币请之盖公至为言治道贵清浄而民自定参于是避正堂舎盖公焉
　　虚正寝
　　挥麈録吕防仲当轴兄大中自陕漕入朝防仲虚正寝以待之大中辞防仲云界以中即私家也时安厚卿在政府父日华尚康宁厚卿夫妇偃然居东序时人以此别二公之贤否
　　雀集
　　汉黄霸为相京兆尹张敞舎鹖雀飞集丞相府遂以为神雀
　　乌栖
　　见御史大夫
　　吉甫菑除
　　唐李吉甫歴彬饶二州刺史防前刺史相继死吉甫命菑除其廨然后视事
　　房琯缮治
　　唐房琯歴慈溪宋城济源县令所在多兴利除害缮治廨舎颇着能名
　　官舎得貍
　　晋乐广为河南尹官舎多怪前尹不敢居之广后穿壁得貍杀之怪遂絶
　　厅事鸣蛩
　　鸡跖集河中府有緑莎厅事唐治平中好事者常加浇溉王禹偁送柴谏议任河中府诗緑莎厅事旧鸣蛩
　　廨舎喧扰
　　晋罗含字君章为相州别驾以才学知名以廨舎喧扰自于城西小湖安茅屋伐树为牀织苇为席而居
　　厅事华侈
　　五代王浚为枢宻起厅事极其华侈邀太祖临幸赐予甚厚
　　禁毁旧府
　　晋羊祜都督荆州长史相继死传言有鬼怪害人皆云宜毁旧府祜曰死生有命富贵在天勅征镇禁断之
　　不徙官廨
　　梁吕僧珍世居广陵后为本州刺史旧宅在市北前有督邮廨乡人咸劝徙廨以益宅僧珍怒曰岂可徙官廨以益私宅乎
　　市第为廨
　　唐赵恵伯为河南尹尝市宰相杨炎第为官廨御史劾炎宰相与吏市私第贵取其直卢召大理正田晋评其罪晋曰宰相与庻官比监临计羡利罪夺官怒谪晋于是当以监主自盗罪绞
　　僦舎而居
　　石林燕语国初京师职事官旧皆无公廨虽宰相执政官亦僦舎而居每遇出省或有中批外奏急速文字则省吏徧持于私第呈押既然稽缓又多所泄漏
　　擅饰官舎
　　晋杜预为东羌校尉以擅饰城门官舍稽乏军兴征诣廷尉
　　立成公宇
　　宋冦莱公谪道州司马素无公宇百姓闻之竞荷瓦木不督而防公宇立成颇亦宏壮守土者闻于朝遂有海康之命
　　如传舎
　　宋欧阳公诗嗟我官居如舎
　　如佛室
　　宋杨秀题太和主簿赵昌父思隠堂诗西昌主簿如禅僧日餐秋菊嚼春冰西昌官舎如佛室一物也无唯有竹俸钱三月不曾支竹阴过午未晨炊大儿怒呌小儿啼乃翁对竹方哦诗
　　库藏
　　释名库舎也舎也者言物所在之舎也魏有库名曰藏盖秋为白藏故云
　　台焚
　　韩诗外传晋平公藏寳之台烧救火三日三夜乃止公子晏贺曰臣闻王者藏于天下诸侯藏于百姓农夫藏于囷庾商贾藏于箧匮今百姓藏于外而赋敛无已皇天降灾于藏台是君之福也故贺之
　　屋壊
　　谢承后汉书灵帝光和中武库屋自坏
　　宴器
　　蔡邕月令章句审五库之量者审所用多少也五库一曰车库二曰兵库三曰祭库四曰乐库五曰宴器库
　　兵车
　　説文库兵车所藏也帑金布所藏也
　　鱼集屋上
　　魏志嘉平中二鱼集于武库屋上
　　龙见井中
　　晋书太康中有二龙见于武库井中
　　小吏守蔵
　　左僖三十四年初晋侯之竖头须守藏者也其出也窃藏以逃
　　令史直曹
　　唐故事诸司甲库以令史直曹刓脱为奸及闗播再迁给事中悉易以士人时韪其法
　　庑署二库
　　唐徳宗始出幸奉天府藏委弃卫兵无褚衣至是天下贡进稍至乃于行在夹庑署琼林大盈二库别藏贡物陆贽谏以为琼林大盈于古无传耆老皆言开元时贵臣饰巧以求媚建言郡邑赋税当委有司以制经用若贡献悉归天子私有之则荡心侈欲终以饵冦
　　廊列三库
　　唐陆宣公贽奏议忽观古廊之下防列三库之名窃揣军情或生觖望
　　自供乗舆
　　母将隆君房言大司农钱自供乗舆不以给供养供养劳赐一出少府盖不以本藏给末用也
</div>
    <div class="pagination">
<a href="山堂肆考_page419.html">上一页</a><span>...</span><a href="山堂肆考_page415.html">415</a><a href="山堂肆考_page416.html">416</a><a href="山堂肆考_page417.html">417</a><a href="山堂肆考_page418.html">418</a><a href="山堂肆考_page419.html">419</a><span class="current-page">420</span><a href="山堂肆考_page421.html">421</a><a href="山堂肆考_page422.html">422</a><a href="山堂肆考_page423.html">423</a><a href="山堂肆考_page424.html">424</a><a href="山堂肆考_page425.html">425</a><span>...</span><a href="山堂肆考_page421.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
