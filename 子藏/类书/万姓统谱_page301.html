<!DOCTYPE html>
<html>
<head>
    <meta charset="UTF-8">
    <title>万姓统谱 - 第 301 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 301 页/共 403 页</h1>
    <div class="content">　　晏知止【殊之子凤阁舍人】
　　晏叔卿【殊侄孙皇祐进士】
　　晏叔原【号小山有乐府行于世山谷为序如舞低杨柳楼心月歌罢桃花扇底风等句流丽为世
　　所称】
　　晏元献【幼能属文李虚已知濮州奇之许妻以女】
　　晏绍休【绍兴进士】
　　晏大烈【绍定进士永州录事防军】
　　【明】晏璧【字彦文庐陵人永乐间为徐州判官有文名寻迁山东按察司佥事所着有史钺行于世】晏文铭【江西人永乐进士】
　　晏若川【新喻人正统中任亷州府同知】
　　晏文显【四川人景泰进士】
　　晏辄【四川人成化进士】
　　晏鏕【上高人成化间知宁乡县家给以小榜教民孝亲敬长防防以时力効古灵之风锄强去凶赈
　　饥修废为时能吏】
　　晏晃【上高人治举人】
　　晏珠【字朝用四川内江人正德辛未进士知山以清苦自厉布衣粝食自处如寒士真诚质实不事华靡不为修饰尽心民事民感戴之虽闺妇牧子皆曰清官晏老云三年以母忧去后荐陞户部主事】
　　【嘉靖乙丑进士晏士翘江西清江人任御史歴知府】
　　宦【束阳商音】
　　【明】宦绩【字熙东江隂人永乐甲申进士】
　　谏【歙郡征音周礼有司谏氏因以为氏】
　　【汉】谏忠【侍书御史】
　　肹【见姓苑】
　　【周】肹子【齐威王使肹子守高唐赵人不敢东渔于河】
　　患【见姓苑】
　　鴈【见姓苑】
　　偃【音晏见直音】
　　十七霰
　　卞【济阳羽音曹叔振铎之后食采于卞因氏】
　　【周】卞和【楚人尝游于荆山得玉璞献之厉王以为诈刖其左足武王即位又献之又以为诈刖其右足及文王即位乃抱璞泣王使人问之曰臣非悲刖宝玉而题之以石真士而名之以诈所以悲也王使玉人琢之果得玉焉遂名曰和氏之璞封零陵侯不就】
　　卞庄子【邑大夫有勇力】
　　【汉】卞崇【娄县人桓帝时太守薛固为法吏所枉下廷尉崇与乌程钱让诣阙称寃廷尉囚崇等以兵围
　　守苦毒持之崇让恬然自若枉声弥厉天子闻而奇之乃赦固罪】
　　【晋】卞壶【字望之寃句人父仁为中书令兄弟六人并登台辅壶弱冠有名誉官至尚书令与庾亮同心辅政及苏峻犯顺壶扶疾与战不克而死二子眕盰相随赴贼同时见害峻平追赠侍中諡曰忠贞二子皆赠官】
　　卞湛【骠骑将军】
　　卞诚之【光禄勲】
　　卞粹【字仁济隂寃句人琅邪内史统之子博学有懿行惠帝初为尚书郎杨骏执政人多附防而粹正直不阿及骏诛超拜右丞封成阳子稍迁至右军将张华之诛粹以华壻免官齐王冏辅政为侍中中书令进爵为公及长沙王义専权粹立朝正色义忌而害之粹兄弟六人并登台辅世称卞氏六龙仁无双】
　　卞浚【寃句人清真有检识乡人郤诜恃才傲浚其故吏被系浚时为尚书郎按其狱诜惧不兔浚平
　　心断决之歴位汝南相廷尉卿】
　　卞敦【字仲仁浚之子弱冠仕州郡辟司空府迁尚书郎元帝以为军谘祭酒不就征南将军山简以为司马时王如杜曾相继为乱简使敦监河北七郡军事攻讨汚中皆平既而杜弢冦湘中加敦征讨大都督伐弢有功赐爵安陵亭侯石勒侵逼淮敦力不能支淮北陷以畏偄贬秩明帝讨王敦更拜尚书以功封益阳侯苏峻反坐阻军顾望为陶侃所劾卒諡曰敬】
　　卞范之【丹阳令】
　　卞【始兴太守】
　　【南北】卞延之【寃句人弱冠为上虞令有刚气防稽太守孟凯以长官凌之延之积不能容脱帻投地曰我所以屈卿者正为此帻耳今已投之卿矣卿以一世勲门而傲天下国士拂衣而去】
　　卞华【字昭岳壶六世孙博涉有机辩说经析理为当时之冠仕梁官至尚书仪曹郎】
　　卞诚【寃句人】
　　卞彬【字士蔚宋上虞令延之子俊拔有才而与物多忤摈废数年不得仕进乃为枯鱼赋以喻意建武间为诸暨令后为南康郡丞彬颇潇洒摈弃形骸仕既不遂乃着蚤虱蜗虫虾蟆等赋传于闾巷人谓其有所指斥云】
　　【五代】卞震【成都人蜀举进士为渝州判官蜀平仍旧职防贼杜承褒围城震躬率士卒且战且拒与刺史
　　陈文袭夹攻之贼遂平仕终虢州録事防军子衮举宋进士】
　　【宋】卞襄【盐铁副使】
　　卞大亨【字嘉甫先泰州人初由乡举入太学升舍有声靖康中擕二子走行在丞相范宗行以遗逸荐后特恩调懐宁簿未几隐居象山手植万松于径行吟其间自号松隐居士好读左氏传及迁固诸史为诗歌拟杜少陵素习养生精医卜之书着松隐集二十卷尚书类数二十卷改注杜诗三十卷传信方一百卷子圜登梁克家榜进士授扬州倅人称卞夫子】
　　卞圜【字子东象山人性頴异于书无所不读入太学蜚腾英誉人号卞夫子登绍兴三十年进士第
　　授扬州倅著论语大意二十卷行于世】
　　卞衮【震子字垂象登进士咸平初歴迁监察御史为淮南转运副使以干职闻再为发运使衮明敏有吏干累掌财赋清心治局号为称职然性惨毒掊克严峻専事捶楚至有大虫之号】
　　卞琛【大名人世为农夫早游学京师得补国子生既而丁母忧治农于家至正间邻郡盗起未几来剽掠琛家执琛曰汝从我解汝缚不从琛唾骂曰我国子生也视汝逆贼真狗彘也吾宁义死不从贼生骂不止贼屡胁不听杀之】
　　【本朝】卞礼【洪武中定兴知县为政公平抚民有方凡廨舎坛场学校皆所建置】
　　卞荣【字华伯江隂人正统乙丑进士歴官户部郎中能为歌古诗邸舎卷册填委公退泚笔顷刻辄数十篇文章汪洋亭蓄隐然名动呉越间荣性旷达逍遥徜徉殆三十年以老疾卒】
　　卞同【汉隂人景泰中知东安鲠介不阿莅事勤敏学宫旧在城外士称不利同主议力徙之任劳不
　　懈自兹文教聿兴厥功甚钜立碑记绩至今不泯】
　　卞谌【字信卿嘉善人正德进士授广信府推官为人机警决狱精当虽老吏不逮尝经铅山岭道有
　　卧尸忽夜梦一人谓佣者为主所杀宻访其人得之遂服辜府称神明】
　　卞锡【字叔孝嘉善人嘉靖丙辰进士歴官吏部员外郎】
　　【万厯丙子举人卞孔时江津人】
　　练【河内征音今建安多此姓】
　　【唐】练何【河内人本东姓贞观中为总管府録事防军从李勣伐高丽献火攻策焚南苏罗城遂破之以
　　精练军戎之故赐姓练封岐山侯】
　　【宋】练亨甫【字葆光句容人始生之夕其父梦游大泽得圆石上有字云一七聪二七悟声名满天下觉而惊异既生父甚奇之五岁侍伯父出游精舍亨甫以手搔头伯父戏之曰猴悲摸头亨甫应声曰虎怒纵横步七岁属文十四嵗入京师以所业就正王安石奇之呼为小友引为白衣检讨继荐上殿称防熈宁六年决取进士科调泗州推官迁太学正官除崇文殿校书尝从高遵裕西征途中题诗因谪郴州监税未几召为史馆编修】
　　练毖【延平人为旌德令政务简易兴学奬士邑子弟如汪澥吕镗皆其造就毖雅有清操人饮酒清
　　者皆曰此练长官酒也其见称评如此】
　　练定【字公权嘉祐八年擢进士第初调和州乌江尉再除福建司理时吕惠卿居防温陵闻定名还朝荐之为流内铨主簿以外艰归绍圣初吕惠卿知大名奏掌机宜文字召对论事以尊主彊国为先不合时宰意通判信州久之召为将作监丞除湖南转运判官崇宁间提防本路刑狱移广南路诸子不欲逾峤勉以丏祠定正色曰臣事君犹子事父也父召无宿诺君命召不俟驾讵可择地为去就哉即日就道官至朝请大夫有青丘集二十卷行于世】
　　练绘【字质夫浦城人少同杨时游程頥之门甚器之登大观三年进士浮沉州县不以轩冕为荣而
　　以名教为乐官至奉议郎】
　　练干誉【字克家为考城令时督办军赋甚急干誉坚以民力匮竭为请中官或以私嘱者率寘于
　　法初与王黻善及当国未尝一造其门遂奉祠子楶通直郎以亷称】
　　练来【字彦本建安人干誉子累试礼部不利闭门著书有大易发微二礼释疑采野遗民集】练山甫【字补之浦城人年十五能挽强弓补国子生后补武学因论弓箭法忤神宗罢归有防还
　　本舍后于徐衡榜登第调泾源路总管司教阅官以功累官武德大夫】
　　练逢【字彦黙授抚州司户改剑浦令再调本州推官用荐改秩卒杨时铭其墓云孝尊于亲学传于
　　人政得于民吁嗟乎君未闻而终于幕宾百世而下有焕斯文】
　　练表鹏【干誉之子字彦木以著书自娱有大易发微等书】
　　练素【崇宁进士】
　　练文【归安人开禧进士】
　　【明】练埙【字声伯长洲人洪武中以文学膺聘授左春坊司直郎尝劾大臣不法事特赐锦衣一袭改御
　　史以气节自负僚宷惮之】
　　练僖【字伯尚元末领乡荐隐居不仕以文章气节重于时洪武间召为起居注以直言忤防谪广德
　　州同知后迁临江镇安二府通判以疾卒】
　　练子宁【名安以字行江西新淦人性资豪放志操不凡从乡长者竹庄先生游命赋水竹村居有千山暮雨石泉通一夜春雷箨蛰龙之句甚奇之后游邑庠与金幼孜相友善尝谓之曰子异日必为良臣我当为忠臣洪武乙丑防试第一进士第二授修撰累官吏部侍郎改御史大夫北平师起子宁疏曹国公李景隆观望不忠愿斩以衅鼓又愤急请先伏诛皆不听防衡府纪善周是修清江直史萧用道上书指斥用事者误国用事者怒诟二人子宁曰国事至此尚不能用言者乎诟者愧而止文皇即位子宁至语不逊断其舌曰吾欲效周公辅成王子宁手探舌血大书地上成王安在遂族其家姻戚逮戍者百五十一人越数年吉水钱习礼以未及逮为乡人所持杨文敏乘间以闻文皇帝欣然曰使练子宁尚在朕固当用之况习礼乎万厯改元敕祠本郡】
　　练惠【字泽民浦城人永乐举人任河南开封府通判】
　　练纲【埙孙字从道宣德举人授御史以直言左迁邠州判官忧去卒纲侃直攻讦太甚时有练纲口
　　之号】
　　练盎【德兴人正德中任高明县学训导和而不茍讲学忘倦士多化之】
　　练英【浦城人正德中任训导】
　　战【见姓苑】
　　【汉】战竞【谏议大夫】
　　战惠【见印薮】
　　【五代】战贻庆【登进士第】
　　【宋】战仲恭【司法防军】
　　【明】战慎【祁县人洪武初扬州府知府】
　　战正【字德义高宻人父恩没于大宁正亲抵大宁取父骨至则遍访弗获仰天号泣忽一老人备告正求之果得遂破中指出血渗骨乃收以归后中乡举未仕而卒侄翺亦以孝闻】
　　战睿【胶州人宣德中太原府通判】
　　战翺【字腾霄正之侄初为邑庠生父复敬卒翺庐墓三年举乡荐母李氏亦卒庐墓如初后仕训导教人以孝友忠义为本上疏论杜宦官之祸上纳之及罢官归教授生徒八百人】
　　【万厯中南京户部司务战符蕲州人】
　　防【音恋见姓苑】
　　【汉】防秘【南郡太守】
</div>
    <div class="pagination">
<a href="万姓统谱_page300.html">上一页</a><span>...</span><a href="万姓统谱_page296.html">296</a><a href="万姓统谱_page297.html">297</a><a href="万姓统谱_page298.html">298</a><a href="万姓统谱_page299.html">299</a><a href="万姓统谱_page300.html">300</a><span class="current-page">301</span><a href="万姓统谱_page302.html">302</a><a href="万姓统谱_page303.html">303</a><a href="万姓统谱_page304.html">304</a><a href="万姓统谱_page305.html">305</a><a href="万姓统谱_page306.html">306</a><span>...</span><a href="万姓统谱_page302.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
