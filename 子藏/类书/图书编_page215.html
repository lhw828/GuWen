<!DOCTYPE html>
<html>
<head>
    <meta charset="UTF-8">
    <title>图书编 - 第 215 页/共 220 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>图书编 - 第 215 页/共 220 页</h1>
    <div class="content">






　　厯代立八尺之表以量日景故表短而晷景短尺寸易以差元朝立四丈之表于二丈折中开窍以量日景故表长而晷景长尺寸纵有毫秒之差则少矣元朝立简仪为圆室一间平置地盘二十四位于其下屋背中开一圆窍以漏日光可以不出户而知天运矣古法以五表求地中以今思之惟用一表其表与人齐高当午日中画其短景于地以为指北凖绳置窥筒于表首随凖绳以窥北极若见北极当筒心则其处为得东西之正或窥见北极之东则其地偏东窥见北极之西则其地偏西矣既得东西之正乃于二分之前十日内就其处置壶漏定十二时以两日午中短景求与时参合于春分前二日或秋分后二日日正当赤道之际于卯酉中刻视其表景画地以定东西准绳若卯酉两景相直而不偏平衡成一字则南北正中矣两景或曲而向南则其地偏南或曲而向北则其地向北矣此法盖以午景与北极定东西之偏正又以东西之景定南北之偏正测验之最精者也






















　　凡地偏于南多暑偏于北多寒偏于东多风偏于西多隂唯中得天地之正隂阳之和
　　大司徒以土圭之法测土深正日景以求地中日至之景尺有五寸谓之地中天地之所合也四时之所交也风雨之所防也隂阳之所和也然则百物阜安乃建王国焉制其畿方千里而封树之
　　按洛诰所谓自服于土中盖以自三代以前则洛为中国之中以今天下观之则南北袤而东西蹙则其所谓中者盖在荆襄之间也朱子曰岂非天旋地转闽浙反居天地之中闽浙乃东南海尽处难以为中朱子盖以声明文物通论天下非论地势也
　　土圭法
　　自伏羲造盖天而土圭之制已寓至周公稽日景而土圭之名始立迨虞氏用九尺表而土圭之用始验其所谓土圭者所以求土地之中而稽日景之永短也是故掌以司徒崇地官也县以阳城辨中域也立表于夏至之日示相等也置圭于昼漏之半取中正也然则天地之所合四时之所交风雨之所防隂阳之所和不以土圭验之其可哉要必置中圭而后可以测日之中置南圭而后可以测日之南置北圭而后可以测日之北置东圭而后可以测日之东置西圭而后可以测日之西否则不足以辨千里之景也必于平地立南表而后可以测南土之深望北极立北表而后可以测北土之深于东方立东表而后可以测东土之深于西地立西表而后可以测西土之深于南表影末立中表而后可以测中土之深否则不足以辨五方之正也由是而推证之于天则为春为夏为秋为冬验之于地则或东或西或南或北质之于人则多暑多寒多风多隂举造化之大皆不外于尺有五寸之制又奚必候气于缇室占象于浑天定晦朔于蓂荚哉盖天地之升降不过三万里自地以至日不过一万五千里圭之景茍差一寸则地差千里宜矣故古人置五土圭而皆以千里为证是必有高天下之见
　　今之地中与古已不同汉时阳城是地之中宋朝岳台是地之中【岳台在浚仪属开封府】已自差许多












　　周礼匠人置臬以度日影辨方正位之法
　　水地以垂谓先以水平也高下四方皆平乃于营造处四角立四柱于四柱用垂绳以正柱柱正然后以水平之法遥视柱高下高下定则知地之高下然后平高就下则地乃平也
　　置臬以垂眡以景臬柱也于所平之地中央树八尺之木以为表表界其四面之中又四棱垂八绳以等之绳皆附表则正然后视表之景表必八尺者日从上向下八万里故以八尺为法
　　厯代立八尺之表以量日景表短而晷景短尺寸易以差元朝立四丈之表于二丈折中开窍以量日景故表长而晷景长尺寸纵有毫秒之差则少矣元朝立简仪为圆室一间平置地盘二十四位于其下屋背中开一圆窍以漏日光可以不出户而知天运矣
　　工总考
　　舜典帝曰畴若予工佥曰垂哉帝曰予咨垂汝共工垂拜稽首让于殳斨暨伯与帝曰俞徃哉汝谐帝曰畴若予上下草木鸟兽佥曰益哉帝曰咨益汝作朕虞益拜稽首让于朱虎熊罴帝曰俞徃哉汝谐　按工之官缺则民用不周虞之官缺则物生不遂故舜视百工万物皆予一体故皆曰予而虞工列于九官自古重之矣周礼属虞衡于夏官今则幷山泽虞衡统属之于工部益垂犹且让之任是职者可轻视之哉
　　周礼冬官其属有考工掌百工之事曰国有六职百工是其一焉汉成帝初置尚书有民曹主凢民上书后汉光武改民曹主缮修工作盐地园囿魏置左民尚书亦领其职晋宋以来有起部尚书而不常置每营宗庙宫室则权置之事毕则省以其事分属都官左民二尚书北齐起郎亦掌工造属祠部尚书后周有冬官大司空卿掌五材九范之法其属工部中大夫承司之事百工之籍而理其禁令至隋乃有工部尚书统工部屯田二曹盖因后周工部之名兼前代起部之职唐龙朔二年改工部尚书为司平太常伯咸亨元年复旧宋则工部判部事一人以两制已上充凢城池土木工役皆三司修造案本曹无所掌元丰官制行尚书工部掌天下城池宫室舟车器械符印钱寳之事与山泽沟洫屯田之政令焉

<子部,类书类,图书编,卷一百二十四>








　　按营国每旁三门城郭各十二门城内纵横大道各二界为井字中之州有九其余道涂九经九纬各有区城中为王宫前朝后市左祖右社凢制礼大物不过十二贾氏之説得之匠人云九里盖有阙误不足为据然所谓十二里者必以道计四面皆如其数然后可以容百官府之次舍賔客之旅寓工商之防肆茍以方计之则每面止三里尚足为王者之都乎都邑制度
　　古者建国必先于辨方正位是以匠人置眂景必正地中以天地之所合四时之所交风雨之所防隂阳之所和然后建王国也匠人营国方九里旁三门国中九经九纬【南北之道为经东西之道为纬】经凃九轨左祖右社前朝后市市一夫【百畆之地方足以容之】其制大畧如此然必有土方氏掌土圭之法而大司徒又掌其凢盖重其事也而建都之本则更有在焉周礼曰惟王建国辨方正位体国经野设官分职以为民极盖王基立而后根本定方位设而后等级明国野分而后疆理正官职举而后纲目张凢以为民立极也昔人有言曰京都为四方之极犹紫辰为周天之极然京都固为四方之极而帝王又以建惟皇之极也则宅中图大以定四海之民者固自有本矣











　　尔雅释宫曰西南隅谓之奥西北隅谓之屋漏东北隅谓之防东南隅谓之窔邢昺曰室中四隅之异名也贾公彦曰室中谓四壁之内朱子曰庙室之制皆如此
　　按朱子殿屋説殿屋五间前皆为堂中间后为室又释宫文曰堂之室南北五架北两架之间为室则室止一间而当两架之中其地甚窄意者朱子举此以见例耳其实古之为所谓巨室者东西不止一间而南北不止两间也




















</div>
    <div class="pagination">
<a href="图书编_page214.html">上一页</a><span>...</span><a href="图书编_page210.html">210</a><a href="图书编_page211.html">211</a><a href="图书编_page212.html">212</a><a href="图书编_page213.html">213</a><a href="图书编_page214.html">214</a><span class="current-page">215</span><a href="图书编_page216.html">216</a><a href="图书编_page217.html">217</a><a href="图书编_page218.html">218</a><a href="图书编_page219.html">219</a><a href="图书编_page220.html">220</a><a href="图书编_page216.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
