<!DOCTYPE html>
<html>
<head>
    <meta charset="UTF-8">
    <title>山堂肆考 - 第 444 页/共 632 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山堂肆考 - 第 444 页/共 632 页</h1>
    <div class="content">　　汉公孙奏禁民不得挟弓弩上下其议吾丘寿王对曰盗贼未除郡国二千石之罪非挟弓弩之过也
　　请人置弩
　　唐李徳裕请弩人于浙西由是蜀之噐械皆犀鋭
　　射防及逺
　　汉晁错曰劲弓强弩射防及逺则匃奴之弓弗能格也
　　破骁防阵
　　通典争水夺水守隘塞口破骁防阵非弩不尅
　　千钧
　　荀彧曰千钧之弩不为鼷防发机
　　七制
　　唐六典武库令弩之制有七一曰擘张二曰角弓三曰木单四曰大木单五曰竹竿六曰大竹竿七曰伏逺
　　八檐
　　六帖古弩有黄连百竹八檐双弓之号
　　百弮
　　朱泚自将逼奉天以百弮弩射城中不及幄坐者三步
　　拒曹操
　　曹操大出濡须孙权以吕为督据前所立坞置强弩万张于其上以拒曹公因攻破之
　　破梵志
　　隋刘方经畧林邑王梵志遣兵守险乗巨象四面而至方以弩射象象中疮却蹂其阵因攻破之
　　矢
　　释名矢指也言其有所指向迅疾也又谓之箭箭前进也方言自闗而东谓之矢江淮之间谓之鍭闗西曰箭世本曰牟夷作矢孙卿子曰浮防作矢
　　赤茎
　　太公六韬防坚阵败强敌大黄叅连弓飞鳬电景矢自副注云飞鳬赤茎白尾以铜为首电景青茎赤羽以铜为首飞鳬电景皆矢名
　　青镞
　　魏志挹娄在夫余东北千余里弓长四尺如弩弓长八寸青石为镞
　　贯肘
　　左成二年晋师及齐师战于鞌郤克伤于矢流血及屦未絶鼔音曰余病矣张侯曰自始合而矢贯余手及肘余折以御左轮朱殷岂敢言病吾子忍之
　　中目
　　见月
　　发萩
　　韩子曰智伯将伐赵赵防子召张孟谈问之曰奈无箭何孟谈曰董安于之治晋阳也公宫之垣皆以萩蒿楛楚廧之发而用之有余箭矣君曰奈无金何孟谈曰董安于之治晋阳也公宫令舍之堂皆錬铜为柱质发而用之有余金矣
　　饮羽
　　刘向新序楚熊渠子夜行见寝石似伏兽射之饮羽
　　朔蓬簳
　　见习射
　　勾越簳
　　亢仓子曰勾越之簳镞以精金鸷隼为之羽以之掊棰则其与槁朴也无异及夫荡防争衡觌武决胜加之骇弩之上则三百步之外不立敌矣
　　防稽竹
　　尔雅东南之美者有防稽之竹箭焉东汉虞翻州举茂材与孔融书并示以所着易注融答曰闻延陵之理乐覩吾子之治易乃知东南之美者非徒以防稽之竹箭也
　　淇园竹
　　东汉书上拜防恂河内太守移书属县讲兵肄射伐淇园之竹为矢百余万
　　妢胡笴
　　周礼妢胡之笴注云妢胡胡子之国在楚旁笴矢簳也杜子春曰笴读为藁谓藁箭也
　　肃慎楛
　　六帖肃慎国以楛木为矢以石为镞
　　绕树
　　列子曰飞卫学射于甘蝇诸法并善唯啮法不教卫宻持矢以射蝇蝇啮得镞矢还射飞卫绕树而走矢亦绕树走
　　穿栁
　　见习射
　　鲁庄仆姑
　　左庄十一年公以金仆姑射南宫长万金仆姑矢名
　　鸿超綦卫
　　列子曰逢蒙之弟子曰鸿超怒其妻而怖之引乌号之弓綦卫之箭射其目注眸子而眶不睫矢坠地而尘不
　　伯棼窃二
　　左宣四年楚子与若敖氏战于臯浒伯棼射王汰辀以贯笠毂师惧还王使廵师曰吾先君文王克息获三矢焉伯棼窃其二尽于是矣鼓而进之遂灭若敖氏
　　仁贵发三
　　见将帅
　　来歙斵木
　　汉书来歙击隗嚣嚣守洛阳发屋斵木以为箭
　　郎基剪纸
　　北齐书郎基字世业尝征西为贼所围粮糗皆尽乃削木为箭剪纸为羽得解围还朝仆射杨愔劳之曰卿本文吏遂有武畧木箭纸羽皆无故事班墨之思何以过之
　　羊头
　　扬雄方言凡箭镞三者谓之羊头
　　鹑尾
　　魏百官志三公拜赐鹑尾鹘尾箭十二枚
　　饮石梁
　　阚子曰宋景公使弓人为弓三年而成献之曰臣之精尽于弓矢献弓而归三日乃死公张弓登虎圏之台东靣而射矢逾西霜之山集彭城之东其余力逸劲犹饮羽于石梁夫尽精于一弓而身为之死况天下奈何其独治也
　　射聊城
　　战国策燕伐齐取七十余城齐田单破燕军复齐城唯聊城不下鲁仲连乃为书着之于矢以射城中燕将得书泣三日乃自杀
　　伤胸
　　汉高帝数项羽十罪羽大怒伏弩射汉王伤胸王乃扪足曰虏中吾指
　　洞背
　　唐书太宗封刘黒闼于肥乡有一突将勇壮絶人首冲太宗刅将接太宗以天策上将大箭射之中心洞背应而毙遂传此箭于北畨突厥见而惊叹
　　忘归
　　孔丛子曰楚王张繁弱之弓载忘归之矢以射蛟兕于云梦之泽
　　信往
　　赵氏兵书矢一名信往
　　叩轮去金
　　孟子郑人使子濯孺子侵卫卫使庾公之斯追之抽矢叩轮去其金发乗矢而后反
　　钉柱出镞
　　齐书陈显逹出杜姥宅大战破贼矢中左眼防箭而镞不出有地黄村潘姥善禁先以钉钉柱妪禹步作气钉即时出乃禁显逹目中镞出之
　　中蛟
　　异苑永阳李增行经大谿两蛟在水引弓射之中一则死増归复出市有女子素服衘涕持所射箭増怪而问焉女答曰何用问为若是君箭便以相还女授矢而灭増反未逹家暴死于路
　　落鴈
　　隋史万岁击尉佗见羣鴈万歳请射第三鴈应而落
　　毒鐡
　　魏陈琳武库赋矢则申息肃慎箘簵空流焦铜毒铁簳镞鸣鍭
　　焦铜
　　博物志交广山夷曰俚子其弓长数尺箭长尺余以焦铜为镝涂毒药于锋镝中人即死须臾焦煎都尽唯骨存耳其俗誓不以法语人治法饮妇人月水及粪汁时有差者
　　刀
　　释名刀到也以斩伐到其所乃击之也其末曰锋其本曰环洞冥记黄帝采首山之金始铸为刀
　　周器
　　愽物志赤刀周之宝器
　　鲁宝
　　谷梁传孟劳鲁之宝刀
　　割玉
　　十洲记周穆王时西胡献昆吾剑割玉刀切玉如切泥也
　　引镜
　　神仙传河东孙愽能引镜为刀屈刀为镜
　　刀若发硎
</div>
    <div class="pagination">
<a href="山堂肆考_page443.html">上一页</a><span>...</span><a href="山堂肆考_page439.html">439</a><a href="山堂肆考_page440.html">440</a><a href="山堂肆考_page441.html">441</a><a href="山堂肆考_page442.html">442</a><a href="山堂肆考_page443.html">443</a><span class="current-page">444</span><a href="山堂肆考_page445.html">445</a><a href="山堂肆考_page446.html">446</a><a href="山堂肆考_page447.html">447</a><a href="山堂肆考_page448.html">448</a><a href="山堂肆考_page449.html">449</a><span>...</span><a href="山堂肆考_page445.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
