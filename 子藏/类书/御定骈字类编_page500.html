<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 500 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 500 页/共 1019 页</h1>
    <div class="content">　　左万【唐书百官志左右两仗内有六廏三曰丨丨四曰右万】
　　左城【宋书薛安都传诏安都领马军北讨沈法系受徐州刺史申垣节度时虏已去垣求回军讨任榛见许安都当向丨丨左城去滑台二百余里安都以去虏镇近军少不宜分行至东坊城遇任榛三骑讨禽其一余两骑得走任榛闻知皆得逃散】
　　左省【杜甫有春宿丨丨诗　罗隐詶寄右司李员外诗丨丨望髙推健笔右曹官重得名人　周昻夜诗丨丨诗频咏南楼兴不辜】
　　左仗【唐书李密传以防为左亲卫大都督东宫千牛备身额鋭角方瞳子黑白明澈炀帝见之谓曰丨丨下黑色小儿为谁曰蒲山公李寛子密帝曰此儿顾盼不常无入卫】
　　左藏【唐书崔光逺传元宗西狩诏留光逺为京兆尹西京留守采访使乗舆已出都人乱火丨丨大盈库争辇财珍至乗驴入宫殿者光逺乃募官摄府县谁何宫阙斩十数人乃定　又裴延龄传假领度支延龄素不善财计乃广钩距取宿奸老吏与谋以固帝幸因建言丨丨天下歳入不赀耗登不可校请列别舍以检盈虚于是以天下宿负八百万缗析为负库抽贯三百万缗为賸库様物三十万缗为季库帛以素出以色入者为月库帝皆可之　宋史孝宗纪乾道六年秋七月癸未诏以沙田芦场歳收租税六十余万缗入丨丨南库又职官志金部郎中员外郎参掌天下给纳之泉币计其嵗之所输归于受藏之府以待邦国之用分案六】
　　【曰丨丨曰右藏曰钱帛曰易曰请给曰知杂　又宋庠传兵以食为本食以货为资圣人一天下之具也今丨丨无积年之镪太仓无三嵗之粟尚方冶铜匮而不发承平如此已自雕困良由取之既殚用之无度也元史世祖纪见右藏下】
　　左墄【后汉书班固传于是丨丨右平重轩三阶闺房周通门闼洞开列钟虡于中庭立金人于端闱仍增崖而衡阈临峻路而啓扉　宋史乐志见中庭下　张衡西京赋右平丨丨青丹墀注天子殿高九尺阶九齿各为九级其侧阶各中分左右左有齿右有滂沱平之令辇车得上　何晏景福殿赋西则有丨丨右平讲肄之场】
　　左掖【宋书天文志魏文帝黄初三年九月甲辰客星见太微丨丨门内　又宋史地理志见东华下　李庾两都赋见右掖下　黄佐乾清宫赋端门载啓执法当中丨丨右掖星共云从　俞安期衡岳赋入南端历丨丨歩丹墀纳文石　王维有丨丨棃花诗　杜甫有宣政殿退朝晚出丨丨诗　李嘉祐送王谏议充东都留守判官诗衰栁寒闗道髙车丨丨臣　权徳舆和许阁老霁后慈恩寺杏园看花诗见中园下　赵嘏和令狐补阙春日独游西街诗丨丨初辞近侍班马嘶寻得过街闲　皮日休送令狐补阙归朝诗且愿仲山居丨丨只忧徐邈入南宫　张昱晚归诗丨丨归时日未斜小园检防旧生涯】
　　左个【礼记月令孟春之月天子居青阳丨丨注青阳丨丨大寝东堂北偏　又孟夏之月天子居明堂丨丨注明堂丨丨大寝南堂东偏　又孟秋之月天子居緫章丨丨注緫章丨丨大寝西堂南偏　又孟冬之月天子居元堂丨丨注元堂丨丨大寝北堂西偏　魏书孝文帝纪太和十六年宗祀显祖献文皇帝于明堂以配上帝遂升灵台以观云物降居青阳丨丨布政事每朔依以为常　宋史李觏传见右个下　谢观周公朝诸侯于明堂赋见上圆下　王起东郊迎春赋展东郊之盛礼出丨丨而迎春　于沼明堂赋丨丨右个分以寒暑之宜以筵以几度以堂室之际刘基诗时维青阳初天子在丨丨】
　　左序【唐书代宗皇后沈氏传建中元年乃具册前上皇太后尊号帝供张含元殿具衮冕出自丨丨立东方羣臣在位帝再拜奉册欷歔感咽左右皆泣　王勃乾元殿颂瑶鲸戒响悬猛虡于端闱铜狄分形肃严扃于丨丨】
　　左学【礼记王制养庶老于丨丨注丨丨小学也在国中李华含元殿赋盖丨丨之遗制协前王之讲徳栁贯赠别宋季赴任甘肃提举诗丨丨将兴蜀西庠昉自虞】
　　左塾【书顾命先辂在丨丨之前　尚书大传距冬至四十五日始出学傅农事上老平明坐于右塾庶老坐于丨丨余子毕出然后皆归夕亦如之余子皆入】
　　左祖【周礼考工记匠人见后市下】
　　左帑【宋史食货志绍圣元年两浙丝蚕薄收和买并税防绢令四等下戸输钱易丨丨防绢】左顺【杨荣皇都大一统赋有奉先之祠大善之殿文楼武楼之特耸丨丨右顺之并建】
　　左绵【左思蜀都赋于东则丨丨巴中百濮所充外负铜梁于宕渠内函要害于膏腴　杜甫海棕行丨丨公馆清江濆海棕一株髙入云　又姜楚公画角鹰歌此鹰写眞在丨丨却嗟眞骨遂虚传】
　　左担【益州记见左肩下　杜甫坐愁诗葭萌氐种迥丨丨犬戎存】
　　左能【明一统志丨丨寨长官司在临安府城西南二百三十里】
　　左封【隋书附国传其东北连山緜亘数千里接于党项往往有大小丨丨昔卫葛延白狗向人望族林台春桑利豆迷桑婢药大硖白兰北利摸徒那鄂当迷渠歩桑悟千碉并在深山穷谷】
　　左方【书甘誓左不攻于左汝不恭命传左车左丨丨主射攻治也治其职　诗魏谱魏无世家而郑于丨丨中云葛屦至十亩之间为一君伐檀硕鼠为一君知者以上五篇刺俭下二篇刺贪其事相反故分为异君或父祖或子孙不可知　史记匈奴传自此之后单于益西北丨丨兵直云中右方直酒泉炖煌郡　汉书霍去病传去病骑兵车重与大将军军等而亡裨将悉以李敢等为大校当裨将出代右北平二千余里直丨丨兵所斩捕功已多于青　北史长孙晟传通使玷厥説合阿波则摄图回兵自防右地又引处罗遣连奚霫则摄图分众还备丨丨首尾猜嫌腹心离阻十数年后承衅讨之必可一举而定其国　又唐书忠义传序次叙夏侯端以来凡三十三人于丨丨　元史安南郡县附录安南古交阯也陈氏叛服之迹已见本传今取其城邑之可纪者録于丨丨　太上虚无自然本起经其丨丨之一者亦天也亦日也亦父也亦阳也亦得也亦师也亦魂也为人主作政也其右方之一者亦地也亦月也亦母也亦隂也亦形也亦司命鬼为邪为魔主为人作邪恶】
　　左角【左传晋中行穆子败无终及羣狄于太原崇卒也将战魏舒曰彼徒我车所遇又阨以什共车必克困诸阨又克请皆卒自我始乃毁车以为行五乗为三伍荀吴之嬖人不肯即卒斩以狥为五陈以相离两于前伍于后专为右角参为丨丨偏为前拒以诱之翟人笑之未陈而薄之大败之　苏轼次韵定慧钦长老见寄诗丨丨看破楚南柯闻长滕　又史记孝景帝纪月贯天庭注索隠曰天庭即龙星右角也按石氏星传曰龙在丨丨曰天田右角曰天庭　又天官书见右角下又杓欈龙角注正义曰按角星为天关其间天门其内天庭黄道所经七耀所行丨丨为理主刑其南为太阳道右角为将主兵其北为太隂道也　齐书天文志永元二年十二月丙戌月犯轩辕丨丨　北史晁崇传天兴五年月晕丨丨崇奏占为角虫将死帝既尅姚平于柴壁以崇言之征遂命诸军焚车而反牛果大疫杨炯浑天赋丨丨右角两曜之所廵行隂间阳间五星之所取舍　又庄子有国于蜗之丨丨者曰触氏有国于蜗之右角者曰蛮氏　又萧子显从军行丨丨明王侵汉边轻薄良家恶少年】
　　左端【唐书骠传有两头笛二长二尺八寸中隔一节节左右开冲气穴两端皆分洞体为笛量丨丨应太蔟管末三穴一姑洗二蕤賔三夷则右端应林钟管末三穴一南吕二应钟三大吕下托指一穴应清太蔟两洞体七穴共备黄钟林钟两均　宋史礼志其载于爼以两体丨丨两肩两脇次之脊居中皆进末至荐熟沈肉于汤止用右胖髀不升爼】
　　左侧【宋史礼志大射仪射官丨丨临阶取弓箭侍立皇帝再射中的或双中如上仪进酒临时取防　南史齐东昏侯纪每三四更中鼓声四出幡防横路百姓喧走士庶莫辨或于市肆丨丨过亲幸家环绕宛转周徧都下老小震惊啼号塞道】
　　左旁【宋书乐志八音七曰匏匏笙也竽也笙随所造不知何代人列管匏内施簧管端宫管在中央三十六簧曰竽宫管在丨丨十九簧至十三簧曰笙其它皆相似也　宋史兵志见左符下　又见中剖下】左边【宋史仪衞志见左班下　观佛三昧海经时阿修罗纳彼女已心意泰然与女成礼未乆之间即便有娠经八千嵗乃生一女其女仪容端正挺特天上天下无有其比色中上色以自庄严面上姿媚八万四千丨丨亦有八万四千右边亦有八万四千前亦有八万四千后亦有八万四千阿修罗见以为瓌异如月处星甚为竒特　又佛坐树下此光赫奕如众金华散祗树间有人谛观佛顶光者前行看者见佛在前从后看者见佛在后丨丨看之见佛在左右边看之见佛在右八方人来遥见顶光各作是言　陈暄应诏赋拟金人于右阶称石人于丨丨鲍照字谜诗见中央下】
　　左近【水经注佷山县东十许里至平乐村有石穴出清泉中有潜龙每至大旱平乐村丨丨村居辇草秽着穴中龙怒须臾水出荡其草秽傍侧之田皆得浇灌】
　　左畔【仪礼士虞礼见右盐下　吕直指大丹歌列女擎乌当丨丨将军戴镇西边】
　　左隣【韦肇敧器歌见西扃下】
　　左上【宋史礼志豆二十有六为四行以丨为丨羞豆二为第一行朝事豆八次之馈食豆八又次之加豆八又次之　云笈七籖老君明照法叙事或见童子长五六尺立而笑其丨丨有自然盖者日中童子也右上有自然盖者月中童子也】
　　左西【宋书陆徽传出补建康令清平无私为太祖所善迁司徒丨丨掾】
　　左南【后汉书彭宠传遣使以美女缯防赂遗匈奴要结和亲单于使丨丨将军七八千骑往来为游兵以助宠　魏书秃发傉檀传引众而西众皆杂散遂降炽盘用为骠骑大将军封丨丨公　又水经河水又迳丨丨城南注十三州志曰石城西一百四十里有丨丨城者也】
　　左右【论语见前后下　书咸有一徳任官惟贤才丨丨惟其人　又说命爰立作相王置诸其丨丨　又立政丨丨常伯常任准人缀衣虎贲　又冏命见前后下　又君奭小序召公为保周公为师相成王为丨丨诗参差荇菜丨丨流之注丨丨毛如字郑上音佐下音佑　又悉率丨丨以燕天子　又曾孙来止以其妇】
　　【子馌彼南亩田畯至喜攘其丨丨尝其防否　又平平丨丨亦是率从　又文王陟降在帝丨丨　又济济辟王丨丨趣之　又殷其靁在南山之侧传亦在其隂与丨丨也疏隂谓山北丨谓东丨谓西也　礼记内则丨丨佩用丨佩纷帨刀砺小觽金燧丨佩玦捍管遰大觽木燧　仪礼乡射礼释获者遂进取贤获执以升自西阶尽阶不升堂告于賔疏丨丨数齐有余则贤获故告又若右胜则曰右贤于左若左胜则曰左贤于右以纯数告若有竒者亦曰竒若丨丨钧则丨丨皆执一算以告曰丨丨钧　周礼人掌公墓之地辨其兆域而为之图先王之葬居中以昭穆为丨丨凡诸侯居丨丨以前卿大夫士居后各以其族　又小子凡师田斩牲以丨丨狥陈　又司几筵凡大朝觐大享射凡封国命诸侯王位设黼依依前南乡设莞筵纷纯加缫席画纯加次席黼纯丨丨玉几　又师氏五曰六书注六书象形会意转注处事假借谐声也疏云转注者考老之类是也类一首文意相受丨丨相注故名转注　春秋僖公五年杞伯姬来朝其子注朝其子者时年在十嵗丨丨国有诸侯子得行朝义而卒不成朝礼故系于母而曰朝其子　左传郑伯使祭足劳王且问丨丨　又僖公二十六年公以楚师伐齐取谷凡师能丨丨之曰以孟子四境之内不治则如之何王顾丨丨而言他又丨丨皆曰贤未可也　又有贱丈夫焉必求龙防而登之以丨丨望而罔市利人皆以为贱故从而征之又资之深则取之丨丨逄其原　周语二十四年秦师将袭郑过周北门丨丨免胄而下超乗者三百乗　吴语见中军下　战国防王斗曰王之忧国爱民不若王爱尺縠也王曰何谓也王斗曰王使人为冠不使丨丨便辟而使工者何也为能之也今王治齐非丨丨便辟无使也臣故曰不如爱尺縠也　史记五帝纪置丨丨大监监于万国　又秦纪二年初置丞相樗里疾甘茂为丨丨丞相　又赵世家武灵王少未能聴政博闻师三人丨丨司过三人　又蔺相如传秦王不肯击缻相如曰五歩之内相如请得以颈血溅大王矣丨丨欲刃相如相如张目叱之丨丨皆靡于是秦王不怿为一击缻　又李牧传牧多为竒陈张丨丨翼击之大破杀匈奴十余万骑　又淮隂侯传何闻信亡不及以闻自追之人有言上曰丞相何亡上大怒如失丨丨手　又邹阳传百里奚乞食于路缪公委之以政寗戚饭牛车下而桓公任之以国此二人者岂借宦于朝假誉于丨丨然后二主用之哉感于心合于行亲于胶漆昆弟不能离岂惑于众口哉　又蟠木根柢轮囷离诡而为万乘器者何则以丨丨先为之容也　汉书张释之传见上林下　又枚乗传见北地下　又李广传武帝即位丨丨言广名将也由是入为未央卫尉　又李陵传陵昏后便衣独歩出营止丨丨毋随我丈夫一取单于耳又张敞传伏闻胶东勃海丨丨郡嵗数不登盗贼并起至攻官寺簒囚徒搜市朝劫列侯吏失纲纪奸轨不禁臣敞不敢爱身避死惟明诏之所处愿尽力摧挫其暴虐存抚其孤弱事即有业所至郡条奏其所由废及所以兴之状　又史丹传诸曹亲近在丨丨史氏凡四人又萧育传见后曹下　又注师古曰丨丨者言与同列在其丨丨若今言旁人也　又匈奴传置丨丨贤王丨丨谷蠡丨丨大将丨丨大都尉丨丨大当戸丨丨骨都侯　后汉书梁皇后纪常以列女图画置于丨丨以自监戒　又铫期传光武趣驾出百姓聚观喧呼满道遮路不得行期骑马奋防瞠目大呼丨丨曰防众皆披靡　又班彪传见前后下　又隂识传帝每廵郡国识常留镇京师委以禁兵入虽极言正议及与賔客语未尝及国事帝敬重之常指识以勅戒贵戚激厉丨丨焉又何进传见上军下　又董卓传卓膂力过人双带两鞬丨丨驰射为胡所畏　又南匈奴传昭君丰容】
　　【靓饰光照汉宫顾景徘徊竦动丨丨　宋书武帝纪刘藩死于阊阖之内诸葛毙于丨丨之手　又百官志魏元帝咸熙中晋文帝为相国相国府置中卫将军骁骑将军丨丨长史司马从事中郎四人主簿四人舍人十九人参军二十二人参战十一人掾属三十三人　齐书天文志见上下下　又临川献王映传映善骑射解声律工丨丨书丨丨射应接賔客风韵诏美　南史梁元帝纪性爱书籍旣患目多不自执巻置读书丨丨番次上直昼夜为常略无休己　魏书官氏志第二品下太子丨丨詹事　又房伯玉传昔武帝恺悌之恩忝侍丨丨此之厚遇无忘夙夜　又王建传太祖幸濡源遣建使慕容垂辞色髙亢垂壮之还为丨丨大夫　唐书选举志千牛备身八十人备身丨丨二百五十六人进马十六人　又百官志尚书丨丨仆射各一人龙朔二年改曰丨丨匡政光宅元年曰文昌丨丨相开元元年曰丨丨丞相天宝元年复丨丞一人丨丞一人龙朔元年改曰丨丨肃机　又隋废散骑常侍贞观元年复置显庆二年分丨丨隶门下中书省　又唐改内尚方署曰中尚方署武后改少府监曰尚方监而中丨丨尚方织染方掌冶方五署皆去方以避监　又丨丨卫上将军各一人从二品大将军各一人正三品将军各三人从三品掌宫禁宿卫丨丨骁卫丨丨武卫丨丨威卫丨丨领军丨丨金吾丨丨监门卫上将军以下品同又丨丨龙武丨丨神武丨丨神防号六军　又兵志凡府三等置折冲都尉一人丨丨果毅都尉各一人长史兵曹别将各一人校尉六人　宋史孝宗纪淳熙元年三月戊子朔诏寄禄官及选人并去丨丨字　又孙洙传见前后下　又郑穆传熙宁三年召为岐王侍讲嘉王出阁改诸王侍讲府僚阙员御史陈襄请择人神宗曰如郑穆徳行乃宜丨丨王者凡居馆阁三十年而在王邸一纪非公事不及执政之门　元史选举志元统癸酉科廷试进士丨丨榜各三人皆赐进士及第余赐出身有差　山海经南海之外赤水之西流沙之东有兽丨丨有首名曰防踢　老子大道泛兮其可丨丨万物恃之以生而不辞功成不居衣被万物而不为主管子见前后下　又使羣臣大吏父兄便辟丨丨不能议成败人主之任也　孙子夫吴人与越人相恶也当其同舟而遇风其相救也如丨丨手　又故知战之地知战之日则可千里而会战不知战地不知战日则丨不能救丨右不能救左前不能救后后不能救前而况逺者数十里近者数里乎　韩非子丨丨旣立开门而当注丨丨谓丨辅丨弼也君臣旣通辅弼之臣斯立如此则同类相从同声相应四方贤才毕来矣君但开门而当之无所遮拥也　又优笑侏儒丨丨近习此人主未命而唯唯未使而诺诺先意承防观貎察色以先主心者也　易林张氏揖酒请谒丨丨王时枯槁独不所　又羸豕踯躅虎来都邑遮遏丨丨国门勅急　论衡大智之重遭小才之将无丨丨沙土之助虽在显位将不能持　邺中记石季龙丨丨直卫万人皆着五色细铠光耀夺目　水经注新头河又西南流屈而东南流迳中天竺国两岸平地有国名毗荼佛法兴盛有迳满那般河边丨丨有二十僧伽蓝　又汝水东北流迳太和城西又东流迳其城北丨丨深松列植筠柏交防尹公度之所栖神处也　又关水南流迳鲁阳关丨丨连山插汉秀木千云　又渠水西北流注于浊水浊水又北入门水水之丨丨即函谷山也　又漓水又东北臯兰山水自山丨丨翼注漓水　鼠璞汉以右为尊谓贬秩为左迁仕诸侯为左官居髙位为右职周昌相赵髙帝曰吾极知其左迁陈平以右丞相逊周勃位第一平为左丞相位第二谓左戚右贤居客之右朝廷无出其右皆此意也本朝官制如丨丨仆射丨丨丞相丨丨丞丨丨司丨丨曹丨丨谏议丨丨司谏正言皆不以右为尊犹以右丈为秘省殿名何邪　谢氏诗源轻云鬒髪甚长毎梳头立于榻上犹拂地已绾髻丨丨余髪各粗一指结束作同心带垂于两肩以珠翠饰之谓之流苏髻　云笈七籖正中思赤云之气匝满斋堂朱雀凤皇悲鸣丨丨　屈原九章漂翻翻其上下兮翼遥遥其丨丨　宋玉九辩旣骄美而伐武兮负丨丨之耿介司马迁报任安书今少卿抱不测之罪渉旬月迫季冬仆又薄从上雍恐卒然不可为讳是仆终己不得舒愤懑以晓丨丨则长逝者魂魄私恨无穷　班固西都赋丨丨廷中朝堂百僚之位萧曹魏邴谋谟乎其上佐命则垂统辅翼则成化流大汉之恺悌荡亡秦之毒螫马融长笛赋间介无蹊人迹罕到猨蜼昼吟鼯鼠夜叫寒熊振颔特麚昏髟山鸡晨羣野雉朝雊求偶呜子悲号长啸由衍识道噍噍讙噪经渉其丨丨哤防其前后者无昼夜而息焉　鲍照野鵞赋瞰东西之绣戸眺丨丨之金扄　刘允济明堂赋顺春秋之丨丨法天地之圆方　丁谓大搜赋见上长下　曹植大魏篇丨丨宜供养中殿宜皇子　王粲从军诗逍遥河堤上丨丨望我军　阮籍咏懐诗被服纎罗衣丨丨佩双璜　傅元鸿雁生塞北行百鸟并侍丨丨鼔翼腾华光　宋孝武帝北伐诗表里跨原隰丨丨御川梁　顔延之秋胡诗戒途在昧旦丨丨来相依　鲍照建除诗开壤袭朱绂丨丨佩金章　王融清楚引四面通寒色丨丨竟严飇谢朓和沈祭酒行园诗回潮旦夕上寒渠丨丨通梁武帝天安寺疏圃堂诗参差照光彩丨丨皆春色沈约襄阳蹋铜蹄歌蹀鞚飞尘起丨丨自生光　江淹拟魏文帝游宴诗神飇自逺至丨丨芙蓉披　吴均城上麻诗麻生满城头麻叶落城沟麻茎丨丨披沟水东西流　陈后主洛阳道乐府纵横肆八达丨丨辟康庄又画堂良夜诗见前后下　张正见重阳殿成诗东西跨函谷丨丨瞩伊瀍　庾信杨栁歌见西北下　李峤笔诗何当遇良史丨丨振竒才　李白赠从弟南平太守之遥诗彤庭丨丨呼万嵗拜贺明主收沈沦　又望庐山瀑布水诗空中乱潨射丨丨洗青壁　杜甫夏日李公见访诗清风丨丨至客意已惊秋　又骢马行夙昔传闻思一见牵来丨丨神皆竦　顔真卿题杼山癸亭诗丨丨苔石攅低昻桂枝蠧　李华仙游寺诗日暮松风来箫声生丨丨　孟浩然涧南即事诗丨丨林野旷不闻朝市喧　又归至郢中诗丨丨看桑土依然即匪他　又题李十四庄诗丨丨瀍涧水门庭缑氏山畅当偶宴西蜀摩诃池诗珍木郁清池风荷丨丨披梁徳裕感寓诗丨丨美人弄朝夕春风吹　姚合陜】
　　【城即事诗丨丨分京阙黄河与宅连　李商隐奉同诸公题河中任中丞新剏河亭诗丨丨名山穷逺目东西大道鎻轻舟　薛能咏夹迳菊诗丛比髙低等香连丨丨并　郑畋麦穗两岐诗瑞露纵横滴祥风丨丨吹陆茶焙诗丨丨捣凝膏朝昏布烟缕　徐夤门外闲田数亩长有泉源因筑直堤分为两沼诗丨丨澄猗小槛前直堤髙筑古平川　皎然詶秦山人见寻诗丨丨香童不识君担簦访我领鸥群　赵抃题周敦颐濓溪书堂诗琴尊日丨丨一堂不为泰　苏轼次韵和王巩诗丨丨玉纎纎束薪为谁缚】
　　左相【左传叔孙宣伯之在齐也叔孙还纳其女于灵公嬖生景公丁丑崔子立而相之庆封为丨丨　又孟懿子会城成周庚寅栽仲防不受功曰滕薛郳吾役也薛宰曰薛之皇祖奚仲居薛以为夏居正奚仲迁于邳仲虺居薛以为汤丨丨若复旧职将承王官何故以役人　史记齐太公世家景公立以崔杼为右相庆封为丨丨二相恐乱起乃与国人盟曰不与崔庆者死晏子仰天曰婴所不获唯忠于君利社稷者是从不肯盟庆封欲杀晏子崔杼曰忠臣也舍之　宋书百官志见右相下　齐书丘巨源传见西武下　旧唐书李适之传雅好賔友饮酒一斗不乱夜燕赏昼决公务天宝元年代牛仙客为丨丨　唐书髙宗纪总章元年十二月甲戌姜恪检校丨丨司平太常伯阎立本守右相　又睿宗纪天宝元年二月丙申改侍中为丨丨中书为右相　又阎立本传总章元年拜右相时姜恪以战功擢丨丨故时人有丨丨宣威沙漠右相驰誉丹青之嘲水经注漷水又西迳仲虺城北晋太康地记曰奚仲迁于邳仲虺居之以为汤丨丨　云笈七籖琅琊王逺知陈扬州刺史昙首之子时有窦徳元先经扬州遇司命使者言其有重禄以九九数当终命徳元求哀于使者云真人王法主是少室仙伯检録人鬼之命关奏天曹无不即应徳元遂恳祈于先生先生不得已因与请命使者报曰更延十三年至髙宗朝徳元为丨丨捐馆舍之日言皆如之故举世呼先生为法主　杜甫饮中八仙歌丨丨日兴费万钱饮如长鲸吸百川衔杯乐圣称避贤　杨维桢奉题伏生受书图诗典坟孰求楚丨丨金丝未壊孔子堂】
　　左将【史记建元以来侯者年表元封元年四月丁酉下郦侯黄同以故瓯骆丨丨斩西于王功侯　晋书天文志参白兽之体其中三星横列三将也东北曰左肩主丨丨西北曰右肩主右将　杜甫喜闻官军已临贼境诗见前军下】
　　左王【史记建元以来侯者年表元狩四年六月壮侯复陆支以匈奴归义匈奴因淳王从骠骑将军四年击丨丨以少破多捕虏二千一百人功侯　汉书赵破奴传撃虏楼兰王后为浞野侯后六嵗以浚稽将军将二万骑击匈奴丨丨左王与战兵八万骑围破奴破奴为虏所得遂没其军】
　　左侯【后汉书西域传明帝永平十六年兹王建攻杀疏勒王成自以兹丨丨兜题为防勒王】左蕃【齐书天文志永元元年九月庚辰月犯太白丨丨度】
　　左宰【左传季孙使饮已酒而以具徃尽舍防故公鉏氏富又出为公丨丨注出季氏家臣仕于公】左揆【宋史姜特立传留正为右相执政尚阙人特立一日语正曰帝以丞相在位久欲迁丨丨就二尚书中择一人执政孰可者明日正论其招权纳贿之状遂夺职与外祠】
　　左丞【后汉书百官志尚书丨右丨各一人掌録文书期防　又太官令掌御饮食丨丨甘丞汤官丞各一人本注曰丨丨主饮食甘丞主膳具汤官丞主酒　又黄香传拜尚书郎数陈得失永元四年拜丨丨功满当迁和帝留增秩六年累迁尚书令　晋书职官志晋丨丨主台内禁令宗庙祠祀朝仪礼制　齐书陆澄传见南司下　北史杨汪传隋文帝谓谏议大夫王达曰卿为我覔一好丨丨达遂私于汪曰我当荐君为丨丨若事果当以良田相报也汪以达言奏之达竟获罪卒拜汪尚书丨丨汪明习法令果于剖断当时号为称职唐书百官志尚书省丨丨一人正四品上右丞一人正四品下掌辨六官之仪糺正省内劾御史举不当者吏部戸部礼部丨丨总焉兵部刑部工部右丞总焉　宋史徽宗纪建中靖国元年十一月庚申以陆佃为尚书丨丨吏部尚书温益为尚书右丞　金史百官志见右丞下　又张汝弼传汝弼懐表乞致仕上使人止之曰卿年未老未可退也进丨丨与族弟参知政事汝霖同日拜族里以为荣　元史百官志尚书省右丞一员正二品丨丨一员正二品副宰相裁成庶务号左右辖文献通考秦置尚书丞一人属少府汉因之至成帝建始四年置丞四人及后汉光武始减其二唯置丨右丨佐令仆之事台中纪纲无所不统丨丨主吏民章服及驺伯史右丞与仆射皆掌授廪假钱谷又假署印绶及纸笔墨诸财用库藏丨右丨阙以次夕郎补之　又后魏北齐丨丨为上阶右丞为下阶北齐丨丨掌吏部等十七曹右丞掌驾部等十一曹隋丨右丨掌分尚书诸司糺駮唐因隋置宋制丨右丨掌参议大政通治省事以贰今仆射之职　又刘治字义瓘为丨丨准绳不避贵戚尚书省赂遗莫敢通　又崔昻除丨丨兼度支尚书丨丨兼尚书近代未有惟昻为冠首朝野荣之　傅咸荅辛旷诗序尚书丨丨弹八座以下居万机之防乃皇朝之司直天台之管辖　苏舜钦送韩三子华还家诗丨丨镇京亳相去路重复黄庭坚诗丨丨似是李元礼】
　　左尹【左传宣公十一年楚丨丨子重侵宋王待诸郔史记项羽纪楚丨丨项伯者项羽季父也】左更【史记秦本纪丨丨白起攻新城　又白起传白起为丨丨攻韩魏于伊阙斩首二十四万　汉书百官公卿表见中更下　又外戚传充依视千石比丨丨又隋书天文志娄东五星曰丨丨娄西五星曰右更张衡天象赋丨丨处东而掌虞】
　　左君【宋书百官志汉制丞郎见尚书呼曰明时郎见二丞呼曰丨丨右君】
　　左辖【晋书天文志辖星传轸两旁主王侯丨丨为王者同姓右辖为异姓　唐六典丨右丞掌管丨省事文献通考元夀字长夀为尚书左丞萧摩诃妻患将死奏令其子向江南收家产夀奏劾之曰摩诃逺念资】
　　【财近忘匹好令其子舍危惙之母为聚敛之行御史韩微之等见而不弹请付大理臣黍居丨丨无容寝黜杨炯浑天赋见南河下　卢照邻赠许左丞从驾万年宫诗见中枢下　杜甫上韦左丞丈诗丨丨频虚位今年得旧儒　白居易喜钱左丞再除华州诗丨丨辍中台门东委上才　许有壬至正改元皇帝幸护圣寺扈行纪恩遇之隆诗见中书下　杨维桢赠王左丞诗卧云道人今丨丨当时出岫本无心】
　　左辅【晋书潘尼传煌煌四海蔼蔼万乗匪誓焉凭丨丨右弼前疑后丞一日万机业业兢兢　魏书崔浩传见右弼下　又长孙嵩传诏世祖临朝监国嵩为丨丨　宋史徽宗纪政和二年九月癸未正三公三孤官改侍中为丨丨中书令为右弼左右仆射为太宰少宰罢尚书令　又职官志蔡京当国率意自用然动以继志为言首更开封守臣为尹牧由是府分六曹县分六案又内侍省职悉仿机延之号已而修六尚局建三卫郎又更两省之长为丨丨右弼易端揆之称为太宰少宰　孔丛子王者前有疑后有丞丨有丨右有弼谓之四近　易林见右弼下　田备髙洁之士防对前疑后丞龙翰凤翼丨丨右弼岳气星精　又宋史礼志丨丨奉耒耜载于上辂　又丨丨以御耒耜授籍田令横执之诣耕籍所　又礼直官引丨丨诣御坐前北向俛伏跪奏丨丨具官臣某言礼毕俛伏兴退复位　又杜甫沙苑行君不见丨丨白沙如白水缭以周墙百余里又留花门诗连云屯丨丨百里见积雪　又俞安期衡岳赋右弼释氏之寮丨丨黄冠之宅】
　　左民【宋书百官志魏世有吏部丨丨民曹五兵度支五曹尚书晋初有吏部三公客曹驾部屯田度支六曹尚书武帝咸宁二年省驾部尚书四年又置太康中有吏部殿中五兵田曹度支丨丨六尚书惠帝世又有右民尚书尚书止于六曹不知此时省何曹也　又废帝纪以丨丨尚书刘思考为益州刺史　齐书竟陵王子良传自宋道无章王风陵替窃官假号骈门连室今丨丨所检动以万数渐渍之来非复始适一朝洗正理致沸腾　又天文志永元八年十一月丙子月入在轩辕丨丨星东北七寸为犯】
　　左徒【史记屈原传屈原者名平楚之同姓也为楚懐王丨丨博闻强志明于治乱于辞令入则与王图议国事以出号令出则接遇賔客应对诸侯王甚任之】
　　左台【唐书髙宗则天皇后武氏传擢国俊丨丨侍御史又张知謇传调露时知謇监察御史里行知黙丨丨侍御史　又唐绍传时为太常博士迁丨丨侍御史度支员外郎　张元一叙可笑事诗将名作姓李千里将姓作名吴栖梧丨丨胡御史右台御史胡】
　　左署【后汉书百官志左中郎将比二千石本注曰主丨丨郎　宋书百官志见中郎下】
　　左师【左传宋襄公即位以公子目夷为仁使为丨丨以聴政于是宋治故鱼氏世为丨丨　晋语见南阳下　史记微子世家平公三年楚共王拔宋之彭城以封宋丨丨鱼石四年诸侯共诛鱼石而归彭城于宋又赵世家赵王新立太后用事秦急攻之赵氏求救于齐齐侯曰必以长安君为质兵乃出太后不肯大臣彊谏太后明谓左右曰复言长安君为质者老妇必唾其面丨丨触龙言愿见太后太后盛气而胥之入徐趋而坐】
　　左史【春秋序周礼有史官疏正义曰周礼无左右之名得称左右者直是时君之意处之左右则史掌之事因为立名故传有丨丨倚相掌记左事谓之丨丨左传王出复语丨丨倚相趋过王曰是良史也子善视之是能读三坟五典八索九丘　公羊传疏六艺论云春秋者国史所记人君动作之事丨丨所记为春秋右史所记为尚书是以玉藻云动则丨丨书之言则右史书之郑注云其书春秋尚书具存者记文先言丨丨郑注先言春秋明以丨丨为春秋矣　楚语又有丨丨倚相能导训典以叙百物以朝夕献善败于寡君使寡君无忘先王之业又能上下说乎鬼神顺道其欲恶使神无有怨恫于楚国　后汉书荀恱传古者天子诸侯有事必告于庙朝有二史丨丨记言右史书事事为春秋言为尚书君举必记善恶成败无不存焉　晋书徐广传见右官下　又职官志著作郎周丨丨之任也　齐书髙帝纪祯祥发米丨丨载其竒元象垂文保章审其度　北史序传虽丨丨笔削无乏于时微婉所传唯称班范　唐书张文瓘传干封二年迁东台侍郎同东西台三品遂与勣同为宰相俄知丨丨事　隋唐嘉话武后游龙门命羣官赋诗先成者赏锦袍丨丨东方虬旣拜赐坐未安宋之问诗复成文理兼美左右莫不称善乃就夺袍衣之　明道杂志某左除秘书省正字时与今刘端明奉世同谢刘时除丨丨余旧见相人术贵天地相临余见刘有此相又精爽明润心颇奇之归谓同舍晁无咎曰刘丨丨不迟作两府晁不以为然刘竟再嵗签书两府无咎尝怪余言之验】
　　左龙【隋书百官志丨丨署有丨丨局右龙署有右龙局左牝署有左牝局右牝署有右牝局　又礼仪志见右兽下　唐书王廷凑传廷凑尝使至河阳醉寝于路有过其所者视之曰非常人也从者以告廷凑驰及之问其故曰吾见君鼻之息丨若丨右若虎子孙当王百年家有大树覆及堂公兴矣　云笈七籖见右虎下司马承桢含象鉴文见右虎下】
　　左牝【隋书百官志见上】
　　左貂【后汉书宦者传论汉兴仍袭秦制置中常侍官然亦引用士人以参其选皆银珰丨丨给事殿省隋书礼仪志季秋讲武出征告庙冠武弁黄金附蝉丨丨　又董巴志曰内常侍右貂金珰银附蝉内书令亦同此今宦者去貂内史令金蝉右貂纳言金蝉丨丨唐书百官志左散骑与侍中为丨丨右散骑与中书令为右貂】
　　左珥【南史何戢传上欲转戢领选问尚书令褚彦回以戢资重欲加散骑常侍彦回曰宋时王球从侍中中书令单作吏部尚书资与戢相似领选职方昔小轻不容顿加常侍圣旨每以蝉冕不宜过多臣与王俭旣已丨丨若复加戢则八座便有三蝉若帖以骁游亦不为少廼以戢为吏部尚书加骁骑将军　陆云牛责季友文元貂丨丨华蝉右顾　萧子显日出东南隅行鞶囊虎头绶丨丨鳬卢貂】
　　左理【史记天官书斗魁戴匡六星曰文昌宫一曰上将二曰次将三曰贵相四曰司命五曰司中六曰司禄注索隐曰春秋元命苞曰上将建威武次将正左右贵相理文绪司禄赏功进士司命主灾咎司中主丨丨也】
　　左司【唐书陆希声传迁殿中侍御史凤阁舍人尝命草诏殿上恐惧不能得一词降丨丨郎中　又归融传初戸部员外郎卢元中丨丨员外郎判戸部案姚康受平籴官秦李元绢六千匹贷干没钱八千万俱贬岭南尉　宋史潘良贵传除提防荆湖南路刑狱主管江州太平观除考功郎迁丨丨　元史百官志丨丨郎中二员正五品员外郎二员正六品都事二人正七品文献通考隋炀帝三年于尚书都省初置丨右丨郎二人品同诸曹郎掌都省之职唐贞观二年改为郎中掌副左右丞所管诸司事省置抄自勘稽失知省内宿直判都省事若右司不在则左并行之丨丨不在右亦如之　又宋置丨丨郎中右司郎中丨丨员外郎右司员外郎各一人掌受付六曹之事而举正文书之稽失分治省事丨丨治吏户礼奏钞班簿房右司治兵刑工案钞房而开拆制勅御史催驱封椿印房则通治之　又绍圣二年诏御史台察六曹稽缓违失者送丨丨籍记刘禹锡詶白舍人曹长寄新诗诗苏州刺史例能诗西掖今来替丨丨】
　　左衙【宋史兵志歩军武和武肃忠静威勇丨丨平难奉化衙队开武保宁开逺安平静边六奇开山武勇懐安建安静海随身崇顺忠略安海　又河东路骑军之额自威边而下二歩军之额自丨丨而下十有八并改号曰雄猛】
　　左曹【宋史髙宗纪建炎元年六月甲申并尚书户部右曹所掌归丨丨命尚书总领　又职官志户部以版籍考戸口之登耗以税赋持军国之歳计以土贡辨郡县之物宜以征榷抑兼并而佐调度以孝义婚姻继嗣之道和人心以田务劵责之理直民讼凡此归于丨丨】
　　左评【宋书百官志廷尉评一人汉宣帝地节三年初置左右评汉光武省右犹云丨丨魏晋以来直云评正监评】
　　左侍【隋书王颁传服阕常布衣蔬食借藁而卧周明帝嘉之召授丨丨上士　云笈七籖见上灵下】左监【魏书冯跋传后慕容熙僭号以跋为殿中丨丨稍迁卫中郎将】
　　左班【宋史仪卫志丨丨七十六人二十四人在驾前左边引驾五十二人作两队马随驾　张昱辇下曲国戚来朝总盛容丨丨翘鹖右王封】
　　左珰【黄庭坚读崇寜后长编诗见中防下】
　　左尚【唐书百官志丨丨署令一人丞五人掌供翟扇盖繖五路五副七辇十二车及皇太后皇太子公主王妃内外命妇王公之车路　文献通考少府监丞主簿中尚织縁掌冶等五署丨丨右尚暴室等丞　又汉末分尚方为中丨右三丨魏晋因之自过江惟置一尚方哀帝以隶丨丨方而本署谓之右尚方并掌造军器】左士【宋书百官志见西朝下】
　　左廵【唐书百官志监察御史分日直朝堂开元七年诏随仗入阁分丨右丨纠察违失丨丨知京城内右廵知京城外尽雍洛二州之境　宋史礼志见右廵下】
　　左甄【晋书周访传贼率杜曾等引兵向江陵王敦以从弟廙等讨曽而大败于女观湖元帝命访击之访使将军李恒督丨丨许朝督右甄访自领中军髙张旗帜曾果畏访先攻丨右丨曾勇冠三军访甚恶之自于阵后射雉以安众心　又朱伺传陈敏作乱陶侃时镇江夏以伺能水战晓作舟舰乃遣作大舰署为丨丨宋书礼志见右甄下　陈书武帝纪封陈公防公丨丨右落箕张翼舒埽是欃枪驱其猃狁】
　　左镇【庾信豳国公墓铭星裂中台山倾丨丨】
　　左尉【后汉书桥元传少为县功曹时豫州刺史周景行部到梁国元谒景因伏地言陈相羊昌罪恶乞为部陈从事穷案其奸景壮元意署而遣之元到悉收昌賔客且考臧罪昌素为大将军梁冀所厚冀为驰檄救之景承防召元元还檄不发案之益急昌坐槛车征元由是著名举孝亷补洛阳丨丨注丨部丨也　宋书贾恩传母亡居丧过礼未为邻火所逼恩及妻柏氏号哭奔救邻近赴助棺榇得免恩及柏俱见烧死有司奏改其里为孝义里蠲租布三世追赠天水部显亲县丨丨　洞林郭璞为丨丨周恭卜云君堕马伤头尉后乗马行黄昏坂下有犊车触马马惊头打石上流血殆死　杨炯诗丨丨才何屈东关望渐赊】
　　左驺【后汉书羊续传灵帝欲以续为太尉时拜三公者皆输东园礼钱千万令中使督之名为丨丨其所之徃辄迎致礼敬厚加赠赂续乃坐使人于单席举緼袍以示之曰臣之所资惟斯而已丨丨白之帝不恱以此故不登公位而征为太常】
　　左旅【隋书权武传宣帝时拜劲捷丨丨上大夫】
　　左盂【左传见右盂下　徐晋卿春秋经传类对赋楚子右广郑伯丨丨】
　　左队【后汉书光武帝纪注见前队下　唐书突厥传思太等分为二队北走王晙又破其丨丨　水经颍水出颍川阳城县西北少室山注秦始皇十七年灭韩以其地为颍川郡盖因水以著称者也汉髙帝二年以为韩国王莽之丨丨也】
　　左率【晋书怀帝纪刘曜王弥石勒同冦洛川王师频为贼所败死者甚众太子丨丨温畿夜开广莫门奔小平津】
　　左校【史记卫将军传汉军丨丨捕虏言单于未昏而去汉军因发轻骑夜追之　后汉书百官志丨丨令一人掌左工徒　又朱穆传有宦者赵忠丧父归葬安平僭为璵璠玉匣偶人穆闻之下郡案验吏畏其严明遂发墓剖棺陈尸出之而收其家属帝闻大怒征穆诣廷尉输作丨丨注丨丨署名属将作　又李夑传燮以谤毁宗室输作丨丨　又皇甫规传及党事大起天下名贤多见染逮规虽为名将素誉不髙自以西州豪杰耻不得豫乃先自上言臣前荐故大司农张奂是附党也又臣昔论输丨丨时太学生张凤等上书讼臣是为党人所附也臣宜坐之朝廷知而不问　宋书百官志魏右校又置材官校尉主天下材木事晋江左改材官校尉曰材官将军又置丨丨令今材官隶尚书起部及领军　唐书百官志丨丨署令二人丞一人掌梓匠之事乐县簨簴兵械丧葬仪物皆供焉宫室之制自天子至士庶有等差官修者丨丨为之　蔡邕上汉书十志疏元初中故尚书郎张俊坐漏泄事当服重刑已出毂门复聴续鞫诏书驰赦一等输作丨丨　陈琳为袁绍檄豫州文大军过荡西山屠各丨丨皆束手奉贽争思为先登注屠各丨丨皆匈奴别部也　任昉天监三年防秀才文自君临万防介在民上何尝以一言失防转徙朔方睚眦有违论输丨丨使直臣杜口忠谠路絶】左衞【晋书职官志二衞始制前驱由基彊弩为三部司马各置督史丨丨熊渠武贲右卫佽飞武贲二卫各五部督其命中武贲骁骑游击各领之　宋书武帝纪以丨丨将军王仲徳为冀州刺史　又文帝纪以丨丨将军赵伯符为徐兖二州刺史　魏书官氏志从第二品上丨丨将军　北史杨播传时车驾耀威城沔水上已设宴帝与中军彭城王勰赌射丨丨元遥在勰朋内而播居帝曹遥射侯正中筹限已满帝曰丨丨筹足右卫不得不解对曰仰恃圣恩庶几必争于是箭中正帝笑曰虽养由之妙何复过是遂举巵以赐播　隋书王劭传稽览图云治道得则隂物变为阳物郑元注云葱变为韭亦是谨案自六年以来逺近山石多变为玉石为隂玉为阳又丨丨园中葱皆变为韭　元史百官志丨丨秩正三品至元八年以侍卫改置掌宿卫扈从兼屯田国有大事则调度之　又舆服志丨丨青甲队丨丨指挥使二人骑服紫罗绣雕虎裲裆余同左右卫大将军帅骑士三十有八人】
　　左骁【宋史度宗纪见右武下】
　　左翊【后汉书光武帝纪十五年封皇子辅为右翊公焉为丨丨公　元史百官志丨丨古侍卫亲军都指挥使司秩正三品至元十八年以古侍卫总管府依五卫之例为指挥使司设官十二员鄂勒官二员大徳七年奏改为丨丨古侍卫亲军都指挥使司】
　　左领【隋书独孤罗传擢拜罗为丨丨左右将军　文献通考隋有丨右丨左右府大将军一人将军二人掌侍卫左右供御兵仗　韩愈乌氏庙碑铭八年八月庙成三室同宇祀自丨丨府君而下作主于第乙巳升于庙】
　　左武【宋史曲端传浚欲慰人望下令以冨平之役泾原军马出力最多旣却退之后先自聚集皆縁前帅曲端训练有方叙端丨丨大夫兴州居住　韩愈乌氏庙碑铭乌氏在唐有家于初丨丨左领二祖绍居　又潘炎君臣相遇乐赋或右文而丨丨或先吁而后唱】
　　左部【后汉书陈传永和五年拜使匈奴中郎将时南匈奴丨丨反乱以单于不能制下外顺内畔促令自杀　唐书髙丽传见西部下　宋史仪卫志政和三年议礼局上文徳殿视朝之制黄麾半仗供二千二百六十五人殿内仗首左右厢各一部每部一百二十四人在金吾仗南东西相向綘引幡十分部之南北为五重当御厢丨右丨同丨丨在帅兵官东右部在帅兵官西各为十重左右领军卫大将军各一员居部之中水经注汾水之右有丨丨城侧临汾水盖刘渊为晋都尉所筑也】
　　左街【唐书李石传帝曰张元昌为丨丨副使而用金唾壶比坐事诛之吾闻禁中有金乌锦袍二昔元宗幸温泉与杨贵妃衣之今冨人时时有之　又令狐彰传从安禄山署左卫郎将与张通儒入长安又署丨丨使　又仇士良传文宗与李训欲杀王守澄以士良素与守澄隙故擢左神策军中尉兼丨丨功徳使使相糜肉　宋史沙门洪蕴传见右街下】
　　左军【左传桓公五年王夺郑伯政郑伯不朝秋王以诸侯伐郑郑伯御之王为中军虢公林父将右军蔡人卫人属焉周公黑肩将丨丨陈人属焉郑子元请为左拒以当蔡人卫人为右拒以当陈人　吴语见中水下　史记赵世家见右军下　晋书哀帝纪兴宁二年春二月改丨丨将军为游撃将军罢右军前军后军将军五校三将官　宋书礼志见中坚下　又乐志烈武惟略景王勲南康华容变政文猛绩爰着有丨丨　魏书萧道成传思话之镇襄阳启之自随任以统戍稍迁丨丨中兵参军　北史周太祖纪见右拒下　宋史髙宗纪绍兴十一年六月甲申知河南府李兴部兵至鄂州以兴为丨丨统制　元史太祖纪命皇弟哈扎尔及旺沁纳延卓齐台博恰为丨丨遵海而东取蓟州平滦辽西诸郡而还】
　　左拒【左传见上　又见后伍下北史周太祖纪见右拒下】
　　左察【唐书突厥黙啜传立咄悉匐为丨丨骨咄禄子黙矩为右察皆统兵二万子匐俱为小可汗位两察上典处木昆等十姓兵四万号拓西可汗】
　　左杀【唐书仆固怀恩传雍王以元帅为中军拜懐恩同中书门下平章事为之副乃与丨丨为先锋　又突厥传见西杀下】
　　左屯【唐书王及善传父君愕从太宗征辽领丨丨营兵与髙丽战驻跸山死于阵　又狄仁杰传见右戍下】
　　左行【音杭左传秦伯使冷至报问且召三子郤芮曰币重而言甘诱我也遂杀防郑祁举及七舆大夫丨丨共华右行贾华叔坚骓歂累虎特宫山祁皆里防之党也　史记晋世家见右行下　又如字史记天官书歳隂丨丨在寅嵗星右转居丑　北史崔仲方传见右转下　京氏易略隂从午阳从子子午分行子丨丨午右行左右凶吉吉凶之道子午分时　又龙徳十一月在子在坎卦丨丨　三界寳录二月八月昼夜各中余月长短南北互差故月建在子冬至之分日极于南昼短夜长日出于防日没于坤从丨丨而至于防历于夜分西北东方三方天下一十九位分为五更　又法苑珠林造书有三人长曰梵其书右行次曰佉卢其书丨丨少者苍颉其书下行　又离骚补注说文曰元气起于子男丨丨三十女右行二十俱立于巳日为夫妇懐妊于己巳为子十月而生男起巳至寅女起巳至申故男年始寅女年始申也】
　　左列【元史舆服志次四列以下执葆盖四十人服绯絁生色寳相花袍勒帛乌靴执仪锽斧四十人冠服同上其色黄执小防蛟龙掌四十人冠服同上其色青丨丨亦如之皆以北为上押仗四人行视仗内而检校之冠服同警跸者】
　　左伏【宋史夏国李彛兴传庆厯元年攻逼逺城行营总管任福等击之桑怿为前锋至羊牧隆城夏兵四合怿先犯中军继之自辰至午酣战阵中忽树鲍老旗长二丈余怿等莫测旣而鲍老挥右则右伏出挥左则丨丨出翼而袭之宋师大败】
　　左贤【汉书匈奴传自丨右丨王以下至当戸大者万余骑少者数千　又汉使博望侯及李将军广出右北平击匈奴丨丨王丨丨王围李广广军四千人死者过半　齐书王融传臣乞以执殳先迈式道中原澄澣诸之恒流埽狼山之积雾系单于之颈屈丨丨之膝习呼韩之旧仪拜銮舆之廵幸　陈书武帝纪见右角下魏书袁翻传呼韩来朝丨丨入侍史籍谓之盛事千载以为美谈　骆賔王荡子从军赋抗丨丨而列阵屯】
　　【右校以疏营　范云效古诗朝驱丨丨阵夜薄休屠营王胄白马篇折冲摧右校搴旗殪丨丨　卢思道从军行平眀偃月屯右地薄暮鱼丽逐丨丨　常建塞下诗丨丨未遁旌竿折过在将军不在兵　马戴闗山曲火发龙山北中宵易丨丨　又庄子凤鸟之文戴圣婴仁右智丨丨　又仪礼乡射礼见左右下】左箱【厢同北史齐髙祖纪神武使窦泰与丨丨大都督莫多娄贷文逆显智韩贤逆暹乙素军降泰】左计【宋史魏羽传见中分下】
　　左公【黄州丨丨歌我欲逃乡里我欲去坟墓丨丨今旣来谁忍弃之去】
　　左陆【王僧孺太常敬子任府君传职等曹张声髙丨丨】
　　左尧【荀子虽丨丨而右舜未有能以此道得免焉者也】
　　左禹【说苑昔者虞舜丨丨右臯陶不下堂而天下治此使能之効也】
　　左仙【云笈七籖玉帝七圣元记云上皇元年九月十七日七圣齐灵清斋长宫金青盟天誓告灵奉受灵文记为回天九霄得道之篇封以启命之章付于五老仙都丨丨公掌箓琼宫也】
　　左神【黄庭内景经丨丨公子发神语右有白元并立处陆入林屋洞诗知名十小天林屋当第九题之以丨丨礼之以天后注林屋洞为丨丨幽居之天即天后真君之便阙】
　　左媵【公羊传立适以长不以贤立子以贵不以长注见右媵下】
　　左姬【陈书刘师知传堂室之内亲賔具来齐斩麻缌差池哭次元冠不吊莫非素服见门生故吏绡縠间趋丨丨右姜红紫相揉】
　　左男【黄庭内景经肾部章注元阳子曰寒暑相生男女相形肾中二神常衣青丨丨戴日右女戴月存想见之则充无灾患者也】
　　左儒【说苑丨丨友于杜伯皆臣周宣王宣王将杀杜伯而非其罪也丨丨争之于王九复之而王弗许也王曰别君而异友斯汝也丨丨对曰臣闻之君道友逆则顺君以诛友友道君逆则率友以违君王怒曰易而言则生不易而言则死丨丨对曰臣闻古之士不枉义以从死不易言以求生故臣能眀君之过以死杜伯之无罪王杀杜伯丨丨死之】
　　左氏【汉书艺文志春秋丨丨传三十卷　又五行志宣帝地节元年十二月癸亥晦日有食之在营室十五度五凤元年十二月乙酉朔日有食之在婺女十度四年四月辛丑朔日有食之在毕十九度是为正月朔慝未作丨丨防为重异　又河间献王徳传其学举六艺立毛诗丨丨春秋博士　又司马迁传賛司马迁据丨丨国语采世本战国策述楚汉春秋接其后事讫于大汉其言秦汉详矣至于采经摭传分散数家之事甚多疏略或有抵捂　又翟方进传方进虽受谷梁然好丨丨传天文星厯其丨丨则国师刘歆星厯则长安令田终术师也　又刘歆传初丨丨传多古学古言学者传训故而已及歆治丨丨引传文以解经转相发眀由是章句义备焉歆以为左丘眀好恶与圣人同亲见夫子而公羊谷梁在七十子后传闻之与亲见之其详略不同歆数以难向向不能非间也然犹自扶其谷梁义及歆亲近欲建立丨丨春秋及毛诗逸礼古文尚书皆列于学官哀帝与五经博士讲论其义诸博士或不肯置对歆因移书太常博士责譲之　后汉书班彪传唐虞三代诗书所及世有史官以司典籍曁于诸侯国自有史故孟子曰楚之梼杌晋之乗鲁之春秋其事一也定哀之间鲁君子左丘明论集其文作丨丨传三十篇又撰异同号曰国语二十篇由是乗梼杌之事遂闇而丨丨国语独章　又延笃传少从颍川唐溪典受丨丨传旬日能讽诵之典深敬焉　又郑传时任城令何休好公羊学遂着公羊墨守丨丨膏肓谷梁废疾元乃发墨守鍼膏肓起废疾休见而叹曰康成入吾室操吾矛以伐我乎注说文曰肓膈也心下为膏喻丨丨之疾不可为也　桓谭新论刘子政子骏伯玉三人尤珍重丨丨教子孙　孔安国尚书序春秋丨丨传曰楚左史倚相能读三坟五典八索九丘即谓上世帝王遗书也何休公羊传序讲诵师言至于百万犹有不解时加醸嘲辞防引他经失其句读以无为有甚可闵笑者不】
</div>
    <div class="pagination">
<a href="御定骈字类编_page499.html">上一页</a><span>...</span><a href="御定骈字类编_page495.html">495</a><a href="御定骈字类编_page496.html">496</a><a href="御定骈字类编_page497.html">497</a><a href="御定骈字类编_page498.html">498</a><a href="御定骈字类编_page499.html">499</a><span class="current-page">500</span><a href="御定骈字类编_page501.html">501</a><a href="御定骈字类编_page502.html">502</a><a href="御定骈字类编_page503.html">503</a><a href="御定骈字类编_page504.html">504</a><a href="御定骈字类编_page505.html">505</a><span>...</span><a href="御定骈字类编_page501.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
