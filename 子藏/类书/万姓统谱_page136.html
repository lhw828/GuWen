<!DOCTYPE html>
<html>
<head>
    <meta charset="UTF-8">
    <title>万姓统谱 - 第 136 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 136 页/共 403 页</h1>
    <div class="content">　　乞送二人骸骨归葬之遂隐不仕】
　　杨彪【秉孙献帝时拜太尉李催郭汜之乱尽节衞主魏文帝立欲拜为太尉彪固辞乃赐几杖待以
　　賔礼子脩】
　　杨阜【天水冀人为安定长史后去官察孝廉辟丞相府言于曹操曰马超得西羌若不为之严备陇
　　上非国家有操善之后与超战超败陇右平累官武都太守】
　　杨戏【武阳人为督军从事职典刑狱论法决疑号为平当累拜护军监军出领梓橦太守入为射声
　　校尉所在清约不烦延禧间着季汉辅臣赞】
　　杨赐【字伯献少传家学笃志博闻灵帝召侍读光华殿迁司空自震至赐三叶宰相自震至彪四世
　　为太尉故东京杨氏为汉名族】
　　【三国】杨仪【字威公襄阳人昭烈即位以为丞相亮长史亮数出军仪尝规昼分部筹度粮谷亮深爱其才后随亮出屯谷口亮卒仪领军还又诛讨魏延自以当代亮乗政既至拜中军师】
　　杨颙【字子昭仪族子襄阳人为诸葛亮主簿亮自校簿书颙谏曰坐而论道谓之三公今明公亲校
　　簿书不亦劳乎及颙死亮哭三日】
　　杨洪【武阳人诸葛亮常咨以事累迁蜀郡太守洪清忠欵亮忧公如家事继母至孝】
　　杨俊【字季才太祖时以乱兵方起而河内处四达之衢必为战塲乃扶持老弱诣宗宻山间同行者百余家俊赈济贫乏通其有无宗族知故为人所畧作奴仆者凡六家俊皆倾财赎之】
　　杨脩【字德祖好学有俊才汉末为曹操主簿能解曹娥碑隐语脩即解操行水路三十里方解曰有
　　智无智校三十里操后杀之父彪悼痛答操曰犹懐老牛防犊之爱】
　　杨沛【字孔渠冯翊万年人也初平中为公府令史以牒除为新郑长兴平末人多饥穷沛课民畜干椹收防豆阅其有余以补不足如此积得十余斛藏在小仓防太祖为兖州刺史西迎天子所将千余人皆无粮过新郑沛谒见乃皆进干椹太祖大喜】
　　杨轲【天水人好易弟子受业至数百人后赵征之固辞过之乃发既见不拜与语不言命舎之既而
　　上疏求还归秦乃教授不絶】
　　杨佺期【汉太尉震之后曽祖准大常自震至准七世有名徳】
　　【南北】杨愔【字遵彦六岁受史书十一岁受诗易从兄昱器重之曰此儿驹齿未落已是吾家龙文更十年
　　当求之千里之外梁保大初拜太子少保封开国公】
　　杨懿【农华隂人延兴末为广平太守有称绩魏高祖南巡吏人颂之加宁逺将军赐帛三百疋徴为选部给事中有公平之举懿父真亦曽为清河太守而懿能广其家声云】
　　杨侃【字士业爱琴书父播叔父椿一门朱紫盈庭侃独不仕曰茍有良田何忧晚岁仕魏为大都督】杨机【冀人祖阙恩徙居洛阳机少有志节为士人所称魏永熈中除度支尚书方直之心乆而益励
　　家贫无马多乘小犊车时论许其清白】
　　杨津【字罗汉除定州刺史时贼残掠州境津置炉铸铁持以灌贼遂相告曰不畏利槊坚城唯畏杨
　　公铁星】
　　杨【正平人少豪侠仕后魏拜伏波将军元颢入洛孝庄帝南讨至马渚具舟以济王师颢平封
　　肥如县伯后从孝武入关进侯爵】
　　杨庆【河间人祖父刚并以至孝知名庆美姿仪颇涉书记察孝廉以侍养不行其母有疾不解襟带者七旬及居母忧哀毁骨立负土成坟北齐表其门赐粟帛隋高祖受禅版授平阳太守卒年八十五】
　　杨播【字延庆农人本字元休孝文改焉母王氏文明太后之姑征蠕蠕贼围急播廼令精骑三百
　　歴其船大呼曰我欲度能战者出遂拥而济贼莫敢当赐爵华隂州子】
　　杨仲宣【字就幼而俊防魏孝章帝时尔朱隆入洛收捕时年九岁牵挽兵人曰欲害诸尊乞先
　　就死兵以刀斫断其臂犹请死不止遂先杀之】
　　杨纂【广宁人少慷慨有志畧勇力兼人徙北齐神武起兵信都以功迁武州刺史后入关周文授以征南将军累封陇东郡公进柱国大将军纂性质朴不识文字但推诚信吏人懐其忠恕子睿位至上柱国渔阳郡公】
　　杨文思【字温才素从叔后为魏州刺史甚有惠政及去吏民思之为立碑颂德转冀州刺史焬帝
　　嗣位征为民部尚书】
　　杨公则【字君翼天水人父仲懐战死公则随父至军年未弱冠冐阵抱父尸号哭几絶徒歩负防归田由此著名歴荆州节度使尝与敌对垒矢贯胡牀左右失色公则谈笑如初】
　　杨绍【字子华隂人少慷慨有志畧屡从征伐有功为鄜城郡守性刚直有威惠百姓安之累迁骠
　　骑大将军】
　　【隋】杨雄【绍子美姿容有器度雍容闲雅进止可观为太子司旅大夫雄寛容下士朝野倾属累官司空】杨伯丑【冯翊人读易隠于华山文帝召与语竟无所答赐衣服舍之而去其论易辞义皆异先儒
　　之防而思理妙出于独得非常人所及】
　　杨素【字处道华隂人少有大志为御史大夫数进取陈之策及伐陈为行军元帅江南平与高颎专
　　掌朝政累加上柱国封越国公】
　　杨武通【华隂人性果烈善驰射以讨西南夷功封白水郡公后羌为边患朝廷以其威名歴岷兰
　　二州总管以镇之】
　　杨善防【华隂人大业中为鄃令以清正闻后以击贼拜清河郡丞时山东思乱从盗者如市郡县
　　陷没相继能抗贼者惟善防而已】
　　杨恭仁【隋仁夀中甘州刺史临政不苛细微人安之文帝谓其父雄曰匪特朕得人乃卿善教子
　　矣】
　　杨成【隋帝好征伐成隂求将领帝嘉之曰将门有将故虚之也】
　　杨达【字士达为鄯郑赵三州刺史文帝差品天下牧宰达为第一擢拜工部尚书杨素每曰有君子
　　貌兼君子心者唯杨达耳】
　　【唐】杨琮【字孝璋为上津令防天下乱去官与秦王同里居武德初为王府叅军兼库直隠太子事平诏亲王宰相一人入宴而琮独预太宗赐懐昔赋申以恩意歴沔绥二州刺史姆馈孺子以饼妻伪受而弃之垣其人咨其廉】
　　杨师道【字景猷清景有才思客洛阳为王世充所拘贞观十年拜侍中预朝政性周谨朱尝语禁省事迁中书令善草书工诗毎与名士燕集歌咏自适后赐燕卒諡曰懿】
　　杨礼【字履荘素从子太宗征辽东礼为中书舍人与褚遂良等掌行在机务还拜司农卿弟
　　武高宗时为西台侍郎居职以清简称】
　　杨元琰【字温卿虢州受乡人性孝居父丧七日不食初补梓州司仓叅军累迁右羽林将军与张柬之等谋诛二张后以削发免祸睿宗立四迁刑部尚书以太子賔客致仕】
　　杨武【少修谨唐高宗永徽中累为吏部郎中太子中书舍人高宗东封泰山自荆州司马擢司戎太常伯从帝还诏补授吏部五品官迁西台侍郎帝尝让曰尔在戎司授官多非其才何耶武曰臣妻刚悍此其所属不敢违以讽帝用武后言也帝笑不罪】
　　杨烱【中童科授校书郎年十一待制文馆武后朝与宋之问分直艺馆终盈川令张说曰杨盈川
　　文如悬河注水酌之不竭与王勃等为四杰】
　　杨相如【南昌人聪明博古神龙初进士补当涂尉屡上书言当世事改歴晋陵陆浑又上君臣政要三卷明皇曰朕身之寳也拜右拾遗开元末复上书语益切直出为懐州别驾】
　　杨仲昌【字蔓卿宗时以通经对策宗擢第一授蒲州法曹叅军判入异等迁监察御史坐累为孝义令鸾降庭树太守萧恕表其政徙下邽终吏部郎中仲昌常分父邑租振宗党御身以约善与人交士乐从之游】
　　杨汝士【与元桢白居易赋诗席上汝士后成最佳警句云文章旧价留鸾掖桃李新隂在鲤庭归
　　曰今日压倒元白】
　　杨德干【相州刺史歴四郡所至威严时人语曰宁食三斗炭莫逢杨德干】
　　杨光翼【肃宗时信州刺史治有惠爱州人立祠祀之】
　　杨朝晟【邠宁节度使请城方渠合道木波以遏吐蕃路从之吐蕃悉众引去】
　　杨元卿【河阳节度使何进滔乱魏博元卿请自赍三月粮举军出讨文宗嘉美之】
　　杨凭【字虚受农人善文词与弟凝凌齐名大厯中踵擢进士第累官至太常少卿湖南江西观察
　　使入拜京兆尹终太子詹事】
　　杨凌【字恭履凭之弟大厯进士贞元中为协律郎韦苏州有寄杨协律者是也子敬之亦有诗名先
　　名记云杨氏兄弟者虢州农人凌以大理评事卒最善云】
　　杨绾【字公瓘华隂人少孤贫事母甚孝性沈静大厯中拜相制下朝士相贺奢侈者靡然改行】杨于陵【字达夫华隂人有奇志擢进士德宗时拜中书舎人迁浙东观察使政声流闻入为京兆尹请限丁制奸人无所隠赖元和初为岭南节度以尚书左仆射致仕子嗣复】
　　杨炎【天兴人祖哲以孝行称父播举进士拜谏议大夫弃官归养炎豪爽尚气父丧庐墓号慕不废声有紫朱白鹊之祥诏表其闾炎三世以孝行闻至门树六阙唐德宗时拜相】
　　杨懐賔【朔方人为韩游瓌将李懐光反懐賔斩贼党张昕及同谋者告行在德宗劳问位御史中
　　丞子朝晟为懐光所絷】
　　杨巨源【字景山蒲州人贞元进士文宗太和中为河中少尹诗一卷】
　　杨扶【浦江人为武源令迁交州刺史所至有恩惠州人为之谣曰杨圣仪政多奇】
　　杨敬【字茂孝凭子擢进士第兼太常少卿是日二子戎戴登科时号杨家三喜】
　　杨茂谦【临洺令有治绩擢制举授左拾遗内供奉为吏介而勤歴秘书郎当道推重其才荐为大
　　理正左台御史中丞】
　　杨仪之【湖南度支使韩愈称其智足以造谋才足以立事忠足以存下而又侈之以诗书六艺之
　　学】
　　杨虞卿【农人父宁国子祭酒虞卿第进士博学宏词累官监察御史穆宗初上疏极谏累迁
　　文馆学士出为常州刺史迁京兆尹后贬防州司户叅军】
　　杨收【字藏之冯翊人早孤母授之经遂善属文号神童懿宗时为学士承防累迁尚书右仆射兄发弟严及长子钜皆翰林学士次子鏻民部尚书严二子渉吏部尚书汪翰林学士】
　　杨玚【麟游令时窦懐贞大营金仙玉真二观暴征畿内佐费玚拒不应懐贞怒曰县令而拒大夫命
　　乎玚曰所论者民寃抑也位高下乎何取懐贞壮其对为止】
　　杨发【收兄字至之登进士又中防萃科累官左司郎中为苏州刺史治以恭长慈幼为先】杨严【收弟字凛之由进士累迁给事中工部侍郎翰林学士】
　　杨嗣复【字继之于陵子其舅韩滉抚其顶曰名与位皆逾其父杨氏之庆也字之曰庆门文宗朝
　　与李珏同相】
　　杨复光【僖宗时以节义自高有谋畧王仙芝反阙岌受贼命尝夜召复光饮复光往泣曰丈夫不
　　顾恩义利害与禽兽等尔岌流涕因持杯盟即遣子斩贼】
　　杨彦伯【新淦人幼颖敏大顺间擢童子科昭宗亲试之彦伯应对详雅帝谓左右曰刘晏之徒也
　　御制诗赐之后宰安福境内按堵牛产六犊莲茎四花州以状闻赐绯鱼】
　　杨行宻【合肥人唐末刺史郑綮奇其貌以功补队长后累官至诸道行营都统检校太师中书令封吴王行宻仁恕善御众持身节俭淮南人多归之第四子溥称帝国号吴】
　　【五代】杨师厚【斤沟人梁时累立战功为天雄节度使太祖与晋战河北乃为招讨使悉领劲兵朱友珪欲图之召计事其吏劝勿行师厚曰吾不负梁今虽往无如我何乃朝京师】
　　杨邠【冠氏人仕汉官至中书侍郎兼吏部尚书同平章事为人颇俭静长于吏事】
　　杨端【干符初南诏陷播州端本太原人应募领兵复播州能谕以威德縻以恩信蛮人懐服五代以
</div>
    <div class="pagination">
<a href="万姓统谱_page135.html">上一页</a><span>...</span><a href="万姓统谱_page131.html">131</a><a href="万姓统谱_page132.html">132</a><a href="万姓统谱_page133.html">133</a><a href="万姓统谱_page134.html">134</a><a href="万姓统谱_page135.html">135</a><span class="current-page">136</span><a href="万姓统谱_page137.html">137</a><a href="万姓统谱_page138.html">138</a><a href="万姓统谱_page139.html">139</a><a href="万姓统谱_page140.html">140</a><a href="万姓统谱_page141.html">141</a><span>...</span><a href="万姓统谱_page137.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
