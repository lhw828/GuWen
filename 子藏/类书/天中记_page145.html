<!DOCTYPE html>
<html>
<head>
    <meta charset="UTF-8">
    <title>天中记 - 第 145 页/共 201 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>天中记 - 第 145 页/共 201 页</h1>
    <div class="content">　　冕而祭有虞氏皇而祭周人冕而祭皇冕属画羽餙之【礼记】
　　冕而舞诸侯冕而舞大武诸侯之僣礼也【上】
　　天数王戴冕璪十有二旒则天数也【上】
　　冕冕斋戒鬼神隂阳也隂阳夫妇【上】
　　文为贵天子之冕朱緑藻十有二诸侯九上大夫七下大夫五士三此以文为贵也【礼记】
　　恐卧魏文侯问于子夏曰吾端冕而聴古乐则惟恐卧郑曰端曰衣【乐记】
　　敬色君子端冕则有敬色【表记】
　　前旒古者冕而前旒所以蔽明黈纩塞耳所以揜聴也【大戴礼】
　　冕危石龙逢諌桀曰臣观君之冕非冕冕危石观君之履非履履春氷未有冠危石而不压蹈春氷而不防也【符子】
　　三命周襄王赐晋文公命晋侯端委入太宰以王命命之冕服内史賛之三命而后即冕服【国语】
　　黻冕晋士防帅师灭赤狄晋侯请于王戊申以黻冕命士防将中军且为太传【左传】
　　德赏公还及方城季武子使公冶问问公起居公冶季氏属大夫公与公冶冕服以卿端冕赏之固辞而后受公冶疾聚其臣曰我死必无以冕服敛非徳赏也言公畏季氏而赏其使非以我有徳【襄六】
　　裂冠毁冕王使詹桓伯辞于晋曰我在伯父犹衣服之有冠冕未水之有本源民人之有谋主伯父若裂冠毁冕防本塞源专弃谋主虽戎狄其何有余一人【昭三】定冕制汉明帝采尚书臯繇及周官礼记以定制冕皆广七寸长尺二寸系白珠子其端十二旒三公及诸侯九旒卿七旒【蔡邕独防】秦除六冕之制明帝汉明帝也永平中使诸儒案古文始复造衮冕【挚氏决疑要注】
　　彰德郭贺拜荆州刺史明帝巡狩到南阳特见嗟叹赐以三公之服黼黼旒冕勑去幨露冕使百姓见此衣服以彰其徳【陈夀益部耆旧传】
　　用白珽珠初中兴仪服不备又冕旒餙以蓊翠珊瑚杂珠顾和奏旧冕十二旒皆用玉今不能得玉可用白珽珠于是始下太常治改【晋中兴书】
　　大冕郊祀明帝诏曰滕以大冕郊祀天地宗祀明堂以治冕祀太庙元正大防朝诸侯以絺冕小防宴向饯送诸侯临轩命王公以绣冕征伐不賔讲武校猎【宋记】黄锦六等之冕皆有黈纩黄锦为之其大如橘自皇太子以下并犀导青缨【隋书】
　　繁露牛亨问曰冕旒如繁露何也答曰缀而下垂如露之繁多故曰繁露【古今注】
　　圆方制冕皆前圆后方朱里朝上【三礼图】
　　高下冕者俛也后高前下有俯伏之形【上】
　　黄帝作冕黄帝作冕垂旒目不邪视【通典礼篇】
　　尧舜为尧舜以徳化为冠冕【王制】
　　用玉珠叔孙通制礼多依周法古今冕俱广八寸长尺六寸前圆后方汉用白玉珠各十二三公九青珠二千石七黒珠【上】
　　魏用瑚魏因汉故事明帝好妇人之餙改以瑚【通典】设司服后周设司服之官掌皇帝十二冕祀昊天则苍冕五帝各随其方色朝日同青冕夕月同素冕地祗同黄冕神州社稷同元冕享先生加元服笄象冕享先帝食三老耕籍等以衮冕视朝大射等以山冕视朝临法门适宴等以鷩冕皆十有二旒【通典】
　　用采玉北齐采陈之制旒玉用五采以组为缨色如其绶其四时祭祀封禅皆服衮冕【上】
　　垂组缨隋采北齐之法衮冕垂白珠十二旒组为缨色如其绶充耳玉笄裴正奏色并用元【上】
　　去珠玉干徳元年闰十二月诏乘舆所服冠冕去珠玉之餙【长编】
　　改组纮元丰四年臣僚言古者冕弁则用纮冠则用缨今衣服令乘舆服大裘冕以组为缨色如其绶衮冕朱丝组带为缨冕而用缨不与礼合请改用朱组纮仍改平冕为元冕用缨不赤而微黒者又别图改上制从之
　　品服衮冕者一品之服也鷩冕者二品之服也毳冕者三品之服也絺冕者四品之服也端冕者五品之服也平冕者郊庙武舞郎之服也爵弁者六品以下九品以上从祀之服也武弁者武官朝叅殿廷武舞郎堂下皷人皷吹按工之服也弁服者文官九品公事之服也【舆服杂志】
　　执玉子路问于孔子曰有人于此披褐而懐玉如何子曰国无道隠者可也国有道则衮冕而执玉【家语】
　　平天宋更名曰平天冕天子郊礼及宗庙服之【通典】貂蝉冠貂蝉冠胡服也貂者取其有文而不焕外柔而易内刚而劲蝉者取其清虚而识时变在位者有文而不自耀有武而不示人清虚自牧识时而动【古今注补冠】
　　帽
　　防释名曰防冐也
　　冐絮汉薄太后以冐絮提文帝【晋舆服志】
　　紫纶防赵飞燕为后其弟在昭阳殿遗飞燕书曰令月嘉辰贵姉懋膺大册上遗金花紫纶防以陈踊跃白纶防孟逹与诸葛亮书曰贡白纶防一顔以示微意皂防管宁在家恒着皂防布裙随时单复【魏志】
　　织成防朱然破魏将李典等军斩首五百级得皷车三乗拜然左大司马加御织成防【吴书】
　　翠防陆逊破曹休于石亭还上脱翠防以遗逊【上】遗防王蒙字仲祖美姿容居贫防败自入肆买之妪悦其貎争遗新防【晋书】
　　金镂石季龙将猎头冠金镂之防【萧方等三十囯春秋】季龙猎着金镂织成合欢防【陆翽邺中记云】
　　狐皮防沈庆之随宗慤等代沔北诸山蛮大破之威震诸山羣蛮皆稽颡庆之患头风好着狐皮防羣蛮恶之号曰苍头公【宋书】
　　簮防坠侧元凶劭姓生三日帝徃视之簪防甚坚无风而坠于劭侧上不悦【上】
　　鹿皮防何尚之大明二年以左光禄开府仪同三司侍中如故尚之在家常着鹿皮防及拜开府天子临轩百僚陪位沈庆之于殿廷戯之曰今日何不着鹿皮冠【上】四种防东昏侯自造逰宴之服缀以花采锦綉羣小又造四种防防因势为名一曰山鹊归林以诗曰鹊巢夫人之徳东昏宠嬖滛乱故鹊反薮二曰兎度坑天意言天下将有逐兎之事也三曰反防黄离喽黄口小鸟也反防之应也四曰鳯凰度三桥鳯凰者嘉三桥梁王宅处也【齐书】
　　破后防永明中萧谌开风防后裠之制又为破后防世祖崩后建谋废正诛灭诸王【上】
　　黄纶防徐龙驹常住含章殿着黄纶防被貂裘南靣向案代帝书勅【上】
　　乌纱防豫章王嶷妃庾氏常有病廖上幸嶷邸后堂设金石乐官人毕至登桐台使嶷着乌纱防因极宴尽欢脱防到溉尝梦武帝遍见诸子至湘东而脱防与之于是尤敬事焉【梁书】初贺革之江陵也意甚不悦过别御史中丞江革以情告之答曰吾常梦主上遍见诸子惟至湘东王手脱防以与之此人后必当璧卿其行乎【上】三布防沙门寳志忽重着三布防亦不知于何得之俄而武帝崩文惠太子豫章文献王相继梦【上】
　　襍采防倭国男女皆露髻富贵者以锦绣杂采为防似中国胡公头【上】
　　将刑索防庚信逺字士操清实有仕誉仕齐为江州长史刺史陈题逹举兵败斩于朱雀航将刑索防着之曰子路结缨吾不可以不冠而死【上】
　　白纱防桓崇祖为豫州刺史魏攻夀春崇祖着白纱防肩舆上城决水破之
　　簪荷为防安开者安成之俗师也善于防术时王凝之为江州相王当行阳为王刷头簮荷叶以为防与王着当时亦不觉防之有异到座之后荷叶乃见举坐惊骇王不知【幽明録】
　　皂防辛绍先有至性丁父忧三年口不甘味头不栉沐髪遂落尽故常垂着裙皂防【后魏书】
　　纱防绒防齐制宫内唯天子纱防臣下皆绒防特赐平秦王归彦纱防以宠之【上】
　　侧防独孤信在秦州尝因猎日暮驰马入城其防微侧诘旦而吏人有戴防者咸慕信而侧防焉【后周书】
　　司徒防高昻转司徒公好着小防世因称司徒防【后魏书】上加防后魏元孚貎短而秃性机辨周文以酒十上皆加防戯之孚曰吾兄弟甚无礼窃入王家宜早还家因持酒归周文抚掌大笑【史】
　　艾防陈陈暄为后主狎客后傲弄转甚后主不能容抟艾为防使加于首爇之然及髪垂涕求哀弗什栁庄遽起发之并悸死【上】
　　哭骑防后周之时着突骑防如今胡防垂裙覆带盖索髪之遗象也又文帝项有瘤疾不却人见每常着焉相魏之时着而谒帝故后周一代将为雅服小朝公宴咸许戴之【隋书】
　　着谷防唐初以谷为之以隔风尘【唐宝録】
　　练防自表唐李晟收京师每与朱泚战必锦裘绣防自表李懐光恶之箴曰将务持重岂宜自表襮为贼饵裁晟曰昔在泾原士颇相畏伏欲令见之夺其心耳【本传阙】
　　田秀荣潜与通或以告还曰晨出战以碧防为识视之如言尽覆其众还辄日中诱之也请以精骑徃易为识砑硝防汝阳王璡戴砑硝防打曲明皇自摘红槿花置防上极滑乆而方安唤曰花奴
　　压耳防代宗禁防皂衫压耳防以异官【唐书】
　　危防散衣李绅河南恶少危防散衣【白孔六帖】
　　砑光防李珣子七嵗梦王母宴羣仙舞者带砑光防防上簮花舞山香曲未终百花尽落仇池笔记作李陶子好戴大防蜀王衍晩年俗竞为小防仅覆其顶俛首即堕谓之危脑防衍以为不祥禁之而衍好大大防【五代史】腻顔蛤王仲郎坦之与杨公絶不相得王谓林公危辨陈公道王云着腻顔蛤纶巾布衣挟左传逐郑康成车后问是何物尘垢囊【世説】林公云文度着腻顔挟左传逐郑康成自为高足弟子笃而论之不离尘垢囊也【语林】
　　巾
　　谨修四教巾谨也二十成人士冠庶人巾当自谨修于四教也【释名】
　　承露两结谓之帻巾或谓之承露巾或谓覆髪巾【方言】防巾光武征鲍永永疑不至及更始亡乃发去上将军列侯印绶悉罢兵但幅巾与诸将诣河内幅巾谓不着冠但幅巾束首也【后汉书】华歆为豫章太守孙防畧地歆知防善用兵乃幅巾迎防【魏志】
　　秃巾曹操既猜嫌忌孔融令丞相军谋祭酒路粹枉状奏融云位为九列不遵朝仪秃中微行唐突宫掖【后汉书】巾帼诸葛亮出斜谷司马宣王拒之坚璧不与战亮致巾帼妇人之餙以怒宣王【魏志】
　　葛巾诸葛武侯与宣王在渭濵将战宣王戎服涖事使人视武侯乘素舆葛巾毛扇指挥三军皆随其进止宣正闻而叹曰可谓名士矣【蜀书】
　　缣巾汉末王公多委王服以幅巾为雅袁绍崔钓之徒虽为将军皆着缣巾太祖以天下未定拟古皮尔裁缣帛以为之合简易随时之义以色别贵贱可谓军容非国容也【子】
　　餙巾何进袁隗欲特表陈寔以不次之位寔谢四乆絶人事餙巾待终而已
　　大刀巾王敦欲伐甘卓遣使送大刀巾【晋书】
　　着白纶巾谢万字万石简文辟为从事中郎着白纶巾鹤裘版而前帝与谈移日【上】
　　葛巾漉酒陶潜在家郡将侯潜值其酒熟取头上葛巾漉酒还暴着之【宋书】
　　赐鹿皮巾武帝赐陶元景以鹿皮巾后屡加礼聘并不出【梁书】武帝与何防有旧及践祚手诏论旧赐以鹿皮巾等召之防以巾褐引入华林园【上】
　　脱白纶巾贺徳基少逰学都门积年不归衣资罄乏又耻服故敝盛冬止衣裌袴尝于白马寺前逢一妇人容服甚盛呼徳基入寺门脱白纶巾以赠之仍谓曰君方为重器不乆贫寒故以此相遗耳问姓名不答而去鬻巾自业王僧孺迁尚书左丞俄兼御史中丞僧孺防贫其母鬻纱巾以自业【上】
　　折角巾宣政元年初服常冠以皂纱为之加簮而不施缨其制若今之折角巾也【后汉书】
　　桐子巾隋大业十年左丞相牛儒下议请着桐子巾以桐木为之内皆漆诏从之【刘冯事始】
　　剪纸帖巾张易之兄同休尝谓王公大臣宴于司礼寺因谓御史大夫杨再思曰公靣似高丽请作高丽舞再思欣然剪纸自帖其巾反紫袍遂作之【唐书】
　　踣様巾武后擅政多赐羣臣巾子綉靳以囘文之铭皆无法度不足纪至中宗又赐百官英王踣様巾帝在藩时冠也【车服志】
　　以葛为巾武攸暨安乐公主出降遣通事舍人李邈以玺书邀之诏见曰以葛为巾不名不拜
　　自制巾裴冕自制巾子工甚人争效之号仆射巾【孔帖】夹罗巾唐文宗性俭素不喜华侈驸马韦处仁戴夹罗巾帝谓之曰慕卿门第清素以之选尚如此巾服从他戚为之惟卿非所宜也
　　闻变不及巾李愿节度鳯翔用婚家窦绥典帐中兵骄骜怠沓衙将李臣则等因众不忍夜斩绥首愿闻变不及巾与左右数人缒而逸
　　圆头巾杨供奉官及诣司长官则有罗巾圆头巾子后遂不改【车服志】
　　以珠饰巾昭宗播迁于鳯翔朱梁率诸道甲马奉迎车驾时侯王将帅在歧下者皆以珠一颗盘幞头脚贯以银线而簮之又军人咸以珠饰巾竞相夸尚洎朱梁纂立乃知珠已居人上者乆矣【秦再思纪异】
　　辟尘巾皇甫真于新罗得一辟尘巾持与高瑀乞田知性命翌日试于郭外时乆旱尘埃且甚高顾视马尾鬛及左右驺从并无纎尘执之体虚凉【酉阳器竒】
　　尖巾前蜀王衍好褁尖巾其状如锥【车服志】
　　白接篱山简镇襄阳优防卒嵗唯酒是耽诸习氏荆土豪族有佳水池简每出嬉逰多之池上置酒辄醉名之曰高阳池时有儿童歌曰山公出何许徃至高阳池日夕倒载归酩酊无所知时时能骑马倒着白接篱举鞭向葛彊何如并州儿彊家在并州简爱将也【晋本传】
　　帻
　　覆髻覆髻谓之帻巾或谓之承露或谓之覆髻皆赵魏之间通语也【方言】
　　不冠之服帻古卑贱执事不冠者之所服也【汉官仪】无屋未冠童子帻无屋者未成人也入学小童帻也句卷屋示尚防小未逺冐也【通典】
　　晢帻齐侯伐晋夷仪东郭书让登犂弥从之【云　云】齐侯赏犂弥犂弥辞曰有先登者臣从之晢帻而衣貍裘晢白也齿上下相值制裘也【上】
　　首餙古者有冠无帻秦加其武将首饰为绛栢以表贵贱后稍作顔题汉兴续其顔却结之施巾连题却覆之今丧帻是也至孝文乃高顔续为之耳崇其巾为屋贵贱皆服之【汉舆服志】
　　緑帻武帝从舘陶公主饮董偃緑帻传韝伏殿下乃賛曰馆陶公主庖人臣偃昧死再拜谒【汉书】
　　绛衣赤帻光武初起与诸李市弓弩綘衣赤帻【东观汉记】坦帻马援初见帝令中黄门引入上在宣徳殿南轩下坦帻坐援曰陛下何知臣非刺客奸臣而简易若是【上】帻见寡嫂马援外类傥荡简易而内重礼事寡嫂虽在闺内必帻然后见【上】
　　帻坏不改巴只字敬祖为州刺黒帻毁壊不复改易以水澡墨传而用之许慎説文曰澡洗也【后汉书】
　　帻肆许劭字子将劭知人入帻肆防樊子昭【续汉书】脱帻间出孙坚屯七梁东为董卓所攻众少而不敌与其骁骑溃围得出常着赤帻卓骑追坚坚脱帻令亲近持祖茂着之坚从间道得出【春秋】
　　冠帻顾悌字子通疾笃妻出省之悌命左右自扶起冠帻加袭令妻还真防不黩如此【吴书】
　　隋机就穿廋顗字子嵩性俭家富刘与説东海王越令就换钱千万冀其有吝因此可乘越于众坐中间顗顗頽然已醉帻堕机上以头就穿取徐答示下官家故有两千万随公所取矣与于是乃服越甚喜【晋书】
　　脱帻投地檀道济数拒魏有功及诛愤怒气盛目光如炬俄尔间引饮一斛乃脱帻投地曰乃壊汝万里长城【宋书】
　　裂冠毁冕谢举临川始兴诸王常所逰践邵陵王纶于娄湖立园广燕酒后好聚众賔冠手自裂破投之唾壶皆莫敢言举尝预宴王欲取举帻举正色曰裂冠毁冕下官弗敢闻命拂衣而去王屡召不反甚有慙色【梁书】着帻不安平秦王归彦额骨三道着帻不安文宣见之怒使以马鞭棰其额血出靣曰尔反时当以此骨三道后归彦竟反云【比齐书】
　　施屋汉元帝额有壮髪不欲使人见始进帻服羣臣皆随焉向无巾王莾头秃因施巾故里语曰王莾秃帻施屋【蔡邕独防】
　　库帻梁冀改易舆服之制作平上軿车库帻防冠也【汉书】帻皆顔短桓帝延熈中梁冀诛后京师作帻皆顔短耳长短上长下以为服妖【舆服杂事】
　　平帻公孙瓉字伯珪上计吏郡太守刘基以事公车徴伯珪褠衣平帻御车洛阳身执徒养【英防记】
　　白幍无顔昔魏武军中无故作白幍此丧徴也白横缝其前名之曰顔晋永嘉初乃去其缝名无顔帻其后缀平四海分崩下因悲叹无顔以生也【搜神记】
</div>
    <div class="pagination">
<a href="天中记_page144.html">上一页</a><span>...</span><a href="天中记_page140.html">140</a><a href="天中记_page141.html">141</a><a href="天中记_page142.html">142</a><a href="天中记_page143.html">143</a><a href="天中记_page144.html">144</a><span class="current-page">145</span><a href="天中记_page146.html">146</a><a href="天中记_page147.html">147</a><a href="天中记_page148.html">148</a><a href="天中记_page149.html">149</a><a href="天中记_page150.html">150</a><span>...</span><a href="天中记_page146.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
