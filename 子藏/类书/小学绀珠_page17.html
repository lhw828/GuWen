<!DOCTYPE html>
<html>
<head>
    <meta charset="UTF-8">
    <title>小学绀珠 - 第 17 页/共 54 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>小学绀珠 - 第 17 页/共 54 页</h1>
    <div class="content">　　晋乗　楚梼杌　鲁春秋　【孟子】
　　春秋纲领七家
　　孟子　庄子　董子　文中子　邵子　张子　程子【胡文定公春秋传】
　　春秋五十凡
　　称凡者五十其别四十有九【释例　母弟二凡其义不异】
　　三科九旨
　　新周故宋以春秋当新王此一科三旨也　所见异辞所闻异辞所传闻异辞此二科六旨也　内其国而外诸侯内诸侯而外夷狄此三科九旨也　【何休说】
　　百二十国宝书
　　孔子制春秋之义使子夏等十四人求周史记得百二十国宝书【公羊　史通如楚书郑志鲁之春秋传疏　魏之纪年此其可得言者】
　　国语二十一篇
　　周　鲁　齐　晋　郑　楚　吴　越
　　四谱
　　国谱　年谱　地谱　人谱　【邓明世春秋四谱】
　　三传疏
　　左氏正义【孔颖达】　公羊疏【徐彦】　谷梁疏【杨士勋】
　　古易五家
　　吕大防【十二篇】　晁说之【并十二为八】　睢阳王氏　东莱吕氏【各定为十二篇】　周燔【乂改更　读书目言古次序　　易者为五家】
　　易九家
　　荀爽　京房　马融　郑　宋衷　虞翻　陆绩姚信　翟子　【释文序　荀爽九家集解】
　　易九师说
　　淮南王安聘明易者九人号九师说【汉艺文志】
　　易九图
　　河图　洛书　伏羲八卦次序　八卦方位　六十四卦次序　六十四卦方位　【伏羲四图其说出邵氏】　文王八卦次序　八卦方位　卦变　【朱文公易本义易之图九】
　　四易
　　有天地自然之易　有伏羲之易　有文王周公之易有孔子之易【易本义】
　　易有四体一用三伏羲先天体也连山天易归藏地易周易人易用也【张行成云】
　　易百有余家所可取者古先天图扬雄太关子明洞极魏伯阳参同契邵尧夫皇极经世而已四家之学皆兆于先天图【郑东卿云】
　　书三家
　　欧阳【字和伯】　大小夏侯【胜　建　汉儒林传】
　　补亡诗六篇
　　南陔　白华　华黍　由庚　崇邱　由仪　【晋束晳肄修乡饮之礼补着其文　刘原父曰六篇有声无诗故云笙不云歌非亡失乃无也　朱文公曰乡饮酒燕礼曰笙曰乐曰奏而不言歌则有声而无辞明矣】
　　三礼图
　　冠冕衣服见吉凶之象宫室车旗见古今之制弓矢射侯见尊卑之别钟鼓管磬见法度之均祭器祭玉见大小之数圭璧缫借见君臣之序丧葬饰具见上下之纪【聂崇义重集三礼图二十卷】
　　礼五传弟子
　　高堂生传萧奋　孟卿　后苍　戴德戴胜　【郑康成六艺论】
　　仪礼经传通解
　　朱文公以仪礼为经取礼记及诸经史书所载附本经之下具列注疏诸儒之说为经传通解二十三卷【家礼五乡礼三　学礼十一　邦国礼四】集传集注十四卷【王朝礼十四】丧祭二礼属之门人黄榦类次
　　三朝记
　　孔子三见哀公言成七卷【七略曰孔子三见哀公作三朝记七篇】
　　三家礼范
　　司马氏　程氏　张氏　【张宣公栻所次】
　　孝经六家
　　孔安国【古文二十二章】　郑康成【十八章】　韦昭　王肃　虞翻刘邵　【孝经序举六家之异同　古文庻人章分为二曾子敢问章分为三又多闺门一章】
　　孝经二家
　　孔安国　郑氏【或云　隋志梁代二家并立国学　唐郑　刘子元上孝经注议云孝经非郑所注其验十二条行孔废郑于义为允司马贞请郑孔并行明皇纂诸说自注以夺二家】
　　论语三家
　　古论【二十一篇分尧曰下章有两子张】　鲁论【二十篇】　齐论【二十二篇有问王知道】
　　论语十三家
　　衞瓘　缪播　栾肇　郭象　蔡谟　袁宏　江惇蔡系　李充　孙绰　周怀　范甯　王珉　【皇侃疏列十三人云此十三家江熙所集】
　　四子
　　大学　论语　孟子　中庸　【朱文公曰四子六经之阶梯近思录四子之阶梯　先读大学次及语孟而后会其归于中庸】
　　孟子音释二家
　　张镒　丁公着　【孙奭等刊正二家集成音义一卷】
　　尔雅十九篇
　　释诂　释言　释训　释亲　释宫　释器　释乐释天　释地　释邱　释山　释水　释草　释木释虫　释鱼　释鸟　释兽　释畜【许六　疏云释诂反　　一篇盖周公所作释言以下或言仲尼所增子夏所足叔孙通所益梁文所补】
　　小尔雅十三章【孔鲋　晁氏曰先儒谓尔雅撰　　周公训成王之书】
　　郑氏九书
　　周书　尚书　尚书中候　尚书大传　毛诗　周礼仪礼　礼记　论语　【唐刘子曰晋中经簿凡九诗皆曰郑氏注名】
　　五说
　　诗　书　春秋　礼　乐【唐刘迅】
　　三经
　　书　诗　周礼　【龟山先生三经义辩辩王安石三经义之失】
　　羣经音辩
　　辩字同音异　辩字音清浊　辨彼此异音　辩字音疑混　辩字训得失　【贾昌朝辨正凡五门】
　　河洛六艺
　　河洛五九　六艺四九　谓八十一篇【后汉张衡传注】
　　百名
　　百名以上书于策不及百名书于方【聘礼　名书文也今谓之字策简也方版也】
　　三字石经
　　古　篆　隶　【水经注魏正始中立】
　　六书
　　象形【日月之类】　会意【武信之类】　转注【考老之类】　处事【上下之类说文云指事汉志云象事】　假借【令长之类】　谐声【江河之类　说文云形声汉志云象声周礼保氏注】
　　九数
　　方田【以御田畴界域】　粟米【以御交质变易】　差分【一名衰分以御贵贱禀税】　少广【以御积幕方圆】　商功【以御力程积实】　均输【以御逺近劳费】　盈朒【一云赢不足以御隐杂互见】　方程【以御错糅正负】　勾股【一云旁要以　即九御高深广逺　章周礼保氏注　内则十年学书计谓六书九数】
　　三苍
　　苍颉篇【李斯作】　训纂篇【扬雄作】　滂喜篇【贾访　隋作　　志】苍颉篇爰歴篇【赵髙作】　博学篇【胡毋敬作】通谓之三苍【说文系传】
　　六体书
　　古文　奇字　篆书　隶书【又曰佐书】　缪篆　虫书　【说文甄丰等改定古文时有六书】
　　大篆　小篆　八分　隶书　行书　草书　【张怀瓘六体论】
　　八体书
　　大篆　小篆　刻符　虫书　摹印　署书　殳书隶书　【说文秦书有八体】
　　古文　大篆　小篆　隶　飞白　八分　行　草【周越书苑八体】
　　四体
　　古文　篆　隶　草　【衞恒四体书势】
　　十体
　　古文　大篆　八分　小篆　飞白　倒薤　散隶悬针　鸟书　垂露　【唐元度十体】
　　古文　大篆　籀文　小篆　八分　隶书　章草行书　飞白　草书　【张怀瓘十书】
　　书学
　　石经三体【古文篆隶】　说文　字林　【唐志】
　　书五变
　　古文【苍颉】　大篆【史篆】　小篆【李斯】　隶书【程邈】　草书【汉　隋志】
　　字五体
　　古文【废而不用】　大篆【石经载之】　小篆【印玺旛碣所用】　八分【石经碑碣所用】隶书【典籍表奏公私文疏所用　　唐六庾肩吾曰隶书今之正书　　典】
　　三体
　　古文　秦篆　汉隶　【句中正书孝经】
　　俗　通　正　【颜氏干禄字书】
　　算学
　　九章　海岛　孙子　五曹　张邱建　夏侯阳　周髀　五经　缀术　缉古　记遗　二等数　【唐志】
　　七略
　　辑略　六艺略　诸子略　诗赋略　兵书略　术数略　方技略　【刘歆总羣书奏七略】
</div>
    <div class="pagination">
<a href="小学绀珠_page16.html">上一页</a><span>...</span><a href="小学绀珠_page12.html">12</a><a href="小学绀珠_page13.html">13</a><a href="小学绀珠_page14.html">14</a><a href="小学绀珠_page15.html">15</a><a href="小学绀珠_page16.html">16</a><span class="current-page">17</span><a href="小学绀珠_page18.html">18</a><a href="小学绀珠_page19.html">19</a><a href="小学绀珠_page20.html">20</a><a href="小学绀珠_page21.html">21</a><a href="小学绀珠_page22.html">22</a><span>...</span><a href="小学绀珠_page18.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
