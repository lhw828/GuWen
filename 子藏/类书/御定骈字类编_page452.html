<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 452 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 452 页/共 1019 页</h1>
    <div class="content">　　御定骈字类编卷一百十六
　　方隅门四
　　西
　　西朝【晋书羊祜传表曰故太尉广陵公准党翼贼伦祸加淮南因逆为利窃飨大邦值丨丨政刑失裁中兴因而不夺今王道维新岂可不大判臧否　又郭璞传论见南夏下　又刘波传逺观汉魏衰灭之由近览丨丨倾覆之际超然易虑为于未有则灵根永固社稷无虞　宋书百官志晋丨丨则直事殿中祠部仪曹吏部三公比部金部仓部度支都官二千石左民右民虞曹屯田起部水部左主客右主客驾部车部库部左中兵右中兵左外兵右外兵别兵都兵骑兵左士右士北主客南主客为三十四曹郎后又置运曹凡三十五曹齐书豫章王嶷传臣在丨丨拜王仪饰悉依宋武陵事例有二鄣扇仍此下都脱不为疑小儿奴子并青布】
　　【袴衫臣斋中亦有一人意谓外庶所服不疑与羊车相类曲荷慈防今悉改易】
　　西庙【唐书睿宗纪开元四年十一月丁亥迁中宗于丨丨　独断后汉时丨丨五主髙帝文帝武帝宣帝元帝也】
　　西殿【宋书良吏传序孝武末年清暑方搆髙祖受命无所改作所居唯称丨丨不制嘉名　又谢晦传禀顾命于丨丨受遗寄于御牀　齐书茹法亮传延兴元年为前军将军延昌殿为世祖隂室藏诸御服二少帝并居丨丨髙宗即位往东斋开隂室出世祖白纱帽防身刀法亮歔欷流涕　王昌龄殿前曲胡部笙歌丨丨】
　　【头棃园子弟和凉州　贾岛赠泉上人诗丨丨宵灯磬东林曙雨风】
　　西清【史记司马相如传青虬蚴蟉于东箱象舆婉蝉于丨丨注郭璞曰丨丨西箱清净地也　汉书扬雄传览樛流于髙光兮溶方皇于丨丨　宋史乐志言旋北极永燕丨丨　徐铉茱萸诗长和菊花酒髙宴奉丨丨　陈傅良送辛卿幼安帅闽诗澘然北顾关河水简在丨丨日月边　张翥题长孙皇后諌猎圗诗黄门晓出丨丨仗秋色满天鹰犬王　又水经注见东浊下】
　　西阙【唐书宪宗纪元和三年四月壬申大风壊含元殿丨丨槛　宋史刘温叟传一日晚归由阙前太祖方与中黄门数人偶登明徳门丨丨前驺者潜知之以白温叟温叟令传呼如常过阙翌日请对具言人主非时登楼则近制咸望恩宥辇下诸军亦希赏给臣所以呵道而过者欲示众以陛下非时不登楼也太祖善之】西内【唐书睿宗纪至徳二载十二月丁未至自蜀郡居于兴庆宫上元元年徙居于丨丨甘露殿　又黄巢传自禄山陷长安宫阙完雄吐蕃所燔唯衢衖庐舍朱泚乱定百余年治缮神丽如开元时至巢败方镇兵互入虏掠火大内惟含元殿独存火所不及者止丨丨南内及光启宫而已　宋史徽宗纪以丨丨成曲赦京西　周伯琦立秋日书事诗大驾留丨丨兹辰祀典　杨维桢诗下马宴琼林宫花出丨丨】
　　西禁【沈佺期和中书侍郎杨再思春夜宿直诗丨丨青春满南端皓月微】
　　西库【唐书李绛传帝以戸部故有献而绛独无有何哉答曰凡方镇有地则有赋或啬用度易羡余以为献臣乃为陛下谨出纳乌有羡赢哉若以为献是徙东库物实丨丨进官物结私恩帝瞿然悟　宋史食货志措置陜西阬冶蒋彞奏本路阬冶收金千六百两他物有差诏谕大观丨丨彞增秩　又艺文志隆安丨丨书目二卷】
　　西仓【唐书裴耀卿传河南租船候水始进呉工不便河漕处处停留易生隠盗请置仓河口以纳东租然后官自顾载分入河洛度三门东西各筑敖仓自东至者东仓受之三门迫险则旁河凿山以开车道运数十里丨丨受之度宜徐运抵太原仓趋河入渭更无留阻可减费钜万　元史百官志秦家渡仓尖塜丨丨尖冢东仓长芦仓武强仓夹马营仓已上各置监支纳一员从八品大使一员从九品】
　　西寺【南史何传居虎丘山丨丨讲经论学僧复随之东境守宰经途者莫不毕至　明一统志丨丨在凤阳府定逺县治西旧名西祥寺宋咸淳间建永乐七年重修　元稹遣行诗南堤衰柳意丨丨晚钟声　欧阳詹和严长官西山童子上方玩月诗见东溟下陆游闭阁诗云收忽见北山雪月落正闻丨丨钟】西省【后汉书董皇后纪何进与三公及弟车骑将军苗等奏孝仁皇后使故中常侍夏恽永乐太仆封谞等交通州郡辜较在所珍寳货赂悉入丨丨藩后故事不得留京师请永乐后迁宫本国奏可注丨丨即谓永乐宫之司　晋书徐邈传年四十四始补中书舍人在丨丨侍帝虽不口传章句然开释文义标明指趣撰正五经音训学者宗之　齐书竟陵王子昭胄传先是王敬则事起南康侯子恪在吴郡髙宗虑有同异召诸王侯入宫晋安王寳义及江陵公寳览等住中书省髙武诸孙住丨丨敕人各两左右自随过此依军法　陈书武帝纪诏依前代置丨丨学士兼以伎术者预焉　魏书刘义隆附传义恭单马奔骏劝即位劭大怒遣休明就丨丨杀义恭子南丰王朗等十二人　隋书李徳林传授殿中将军既是丨丨散员非其所好又以天保季世乃谢病还乡阖门守道　郭颁魏晋世语徐邈字景山烈宗始览典籍招延礼乐之士后将军谢安举邈应选补中书舍人专在丨丨撰正五经音训　徐彦伯赠刘舍人古意诗浩歌在丨丨经传恣潜心　苏轼再次韵答完夫穆父诗岂知丨丨深严地也着东坡病瘦身沈遘詶余少卿诗赐环已许归丨丨拥檝方来絶大江】
　　西台【晋书祖逖传逖率众伐陈川石季龙领兵五万救川逖设竒以击之季龙大败收兵掠豫州徙陈川还襄国留桃豹等守川故城住丨丨逖遣将韩潜等镇东台同一大城贼从南门出入放牧逖军开东门相守齐书巴陵隠王寳义列传和帝丨丨建以为侍中司空使持节都督刺史如故　陈书姚察传元帝于荆州】
　　【即位父随朝士例往赴丨丨元帝授察原乡令　北史奚康生传以勲除太子三校丨丨直　隋书庾季才传湘东王绎重其艺术引授外兵参军丨丨建累迁中书郎领太史封宜昌县伯　唐书髙宗纪龙朔二年十月庚戌丨丨侍郎上官仪同东丨丨三品　宋史陶谷传尝上言顷涖丨丨每见台司详断刑狱少有即时决者元史多尔济巴勒传拜中书平章政事阶光禄大夫首言治国之道纲常为重前丨丨御史张桓伏节死义不】
　　【汚于寇宜首旌之以劝来者　顔氏家训兄弟篇江陵王元绍弟孝英子敏兄弟三人特相友爱及丨丨陷没元绍以形体魁梧为兵所围二弟争共抱持各求代死终不得解遂并命耳　明一统志丨丨在归徳府虞城县西二里世传汉髙祖将台　王建送吴郎中赴忠州诗见南省下　施肩吾寄丨丨李侍御诗唯有绣衣周柱史独将珠玉挂丨丨　苏轼金门寺中见李留台与二钱唱和絶句戏用其韵跋之丨丨妙迹继杨风无限龙虵洛寺中　赵秉文上方诗山近丨丨易夕烟东台占得夕阳偏　元好问送希顔赴召丨丨诗昨日游崧丘今日丨丨行】
　　西府【晋书忠王尚之传苻下丨丨令出勇力二千人尚之不与曰西藩濵接荒余寇虏无常兵止数千不足戍卫无复可分彻者　又庾楷传时防稽王道子惮王恭殷仲堪等擅兵故出王愉为江州督豫州四郡以为形援楷上疏以江州非险塞之地而丨丨北带寇戎不应使愉分督诏不许　宋书序传亮启太祖陈府事曰伏见丨丨兵士或年几八十而犹伏隶或年始七嵗而已从役衰耗之体气用湮微儿弱之躯肌肤未实而使伏勤昬稚鹜苦倾晚于理既薄为益实轻　南史谢朓传长史王秀之以朓年少相动欲以启闻朓知之因事求还道中为诗寄丨丨曰常恐鹰隼击时菊委严霜寄言罻罗者寥廊已髙翔　唐书髙宗纪总章元年四月庚申以太原元从丨丨功臣为二等　又艺文志萧淑丨丨新文十卷　宋史胡宪传折彦质入丨丨又言于上趣召愈急宪力辞乃赐进士出身授左廸功郎添差建州教授宪犹不屈　司空曙送史泽之长沙诗谢朓懐丨丨单车触火云　耿湋南亭诗丨丨军城暮南城吏事稀　吕渭经湛长史草堂诗谁同丨丨僚几谢南平客】
　　西宅【五代史王处直传契丹之举小吏和昭训劝都举事都因执处直囚之丨丨自为留后凡王氏子孙及处直将校杀戮殆尽明年正月朔旦都拜处直于丨丨处直奋起揕其胸而呼曰逆贼吾何负尔然左右无兵遂欲囓其鼻都掣袖而走处直遂见杀】
　　西阁【汉书杨敞传恽上观丨丨上画人指桀纣画谓乐昌侯王武曰天子过此一二问其过可以得师矣晋书卫玠传辟命屡至皆不就久之为太傅丨丨祭酒拜太子洗马　宋书五行志晋武帝太康八年三月】
　　【乙丑震灾丨丨楚王所止坊及临商观窗　又百官志晋初凡位从公以上置长史丨丨东阁祭酒西曹东曹掾戸曹仓曹贼曹属各一人　又礼志世祖武皇帝圣徳钦明应运登禅受终于魏崇儒兴学致治升平经始明堂营建辟雍告朔班政乡饮大射丨丨东序图禁籍台省有宗庙太庙金墉故事太学有石经古文先儒典训　南史孔琳之传桓元辅政为太尉以为丨丨祭酒唐书任敬臣传授越王府丨丨祭酒当代王再表留宋史乐志自彼丨丨聿来殿中　杜甫不离丨丨诗不知丨丨意肯别定何人　又中宵诗丨丨百寻余中】
　　【宵歩绮疏　郑谷寄献湖州从叔员外诗丨丨归何晚东呉兴未穷　苏轼九日舟中望见有美堂上鲁少卿饮处以诗戏之诗丨丨珠帘卷落晖水沉烟断佩声微方防沃祥卿和前韵见寄再和答之诗丨丨梅林迷雨浦画桥松韵接寒滩　又閤同宋史礼志皇太子冠仪皇帝出丨丨乗辇协律郎俯伏跪举麾兴工鼓祝奏干安之乐】
　　西园【后汉书灵帝纪中平五年八月初置丨丨八校尉又马融传遂栖凤凰于髙梧宿麒麟于丨丨晋书山涛等传论自东京丧乱吏曹湮灭丨丨有三公之钱蒱陶有一州之任贪饕方驾寺署斯满　宋书乐志曹植鞞舞歌序曰汉灵帝丨丨故事有李坚者能鞞舞遭乱西随叚煨先帝闻其旧有技召之坚既中废兼古曲多谬误异代之文未必相袭故依前曲改作新歌五篇不敢充之黄门近以成下国之陋乐焉　又符瑞志元嘉二十四年五月辛未白燕集司徒府丨丨　北史元景安传孝昭尝与功臣丨丨宴射侯去堂一百三十歩中的者赐以良马及金玉锦防有一人射中兽头去鼻寸余唯景安最后有矢未发帝令景安解之景安引满正中兽鼻帝嗟异称善特赏马二匹玉帛杂物又加常等　尚书故实清夜游丨丨图顾长康画有梁朝诸王跋尾处云图上若干人并食天厨　明一统志丨丨在彰徳府邺县旧治魏曹操所作古今题咏甚多又丨丨在开封府陈州城西宋知州张咏创中有七亭曰流芳中燕流杯香隂环翠洗心望京有阁曰冷风堂曰清思晏殊以故相守此于此得隙地有莎丛生殊爱防之为莎场既成作庭莎记　又丨丨在镇江府丹徒县治西宋韩世忠所创中有飞盖堂传觞亭凌云台留仙洞　李献民云斋广録陈文恵尧佐退居郑下张退傅知西京以姚黄魏紫及酒恵文恵答诗曰有花无酒头慵举有酒无花眼倦开正向丨丨念萧索洛阳花酒一时来　任昉为范尚书让吏部封侯表齐季陵迟官方淆乱鸿都不纲丨丨成市　朱玚与徐陵书比肩东阁之吏继踵丨丨之賔　米芾有李伯时画丨丨雅集图记　扬雄羽猎赋秋秋跄跄入丨丨切神光　张衡东京赋嵗惟仲冬大阅丨丨虞人掌焉先期戒事　萧子云元圃园讲赋轻辇丨丨齐宫北囿　谢观中堂逺千里赋东阁苔满丨丨草平　平列舞赋荣分帝子宠列天孙集贤东阁追宴丨丨　魏文帝芙蓉池作乗辇夜行游逍遥歩丨丨　曹植公防诗清夜游丨丨飞盖相追随　王粲杂诗日暮游丨丨冀写忧思情　又吉日简清时从君出丨丨　陶潜和胡西曹示顾贼曹诗流目视丨丨晔晔荣紫葵　王融永明乐丨丨抽蕙草北沼掇芳莲　梁简文帝望月诗空闻丨丨弹未举丨丨觞　梁元帝去丹阳尹荆州诗终朝陪北阁清夜侍丨丨　沈约应王中丞思逺咏月诗髙楼切思妇丨丨游上才　又解佩去朝市诗游丨丨兮登铜雀攀青璅兮眺重阳　刘孝仪和昭明太子钟山讲解诗见东序下　刘孝绰侍宴集贤堂应令诗北阁特既启丨丨又已辟　庾肩吾侍宴应令诗北陆冰方壮丨丨春欲周又暮游山水应令诗余春属清夜丨丨恣游厯　陈后主上已宣猷堂褉饮诗乐是丨丨日欢兹南馆情又同管记陆瑜九日观马射诗连翻北幽骑驰射丨丨傍　孙万夀逺戍江南寄京邑亲友诗旅食南馆中飞盖丨丨里　又和张丞奉诏于江都望京口诗尚想丨丨夕犹懐北固时　张正见薄帷鉴明月诗岂及丨丨夜长随飞盖游　江总宴乐修堂应令诗北宫降恩赏丨丨度羽觞　唐太宗赐房元龄诗太液仙舟迥丨丨隠上才　褚亮和望月应教诗所欣东观里预奉丨丨篇　董思恭咏月诗北堂未安寝丨丨聊骋望　李百药赋得魏都诗南馆招竒士丨丨引上才　谢偃乐府新歌应教诗上客莫畏斜光晚自有丨丨明月轮　骆宾王秋月诗丨丨徒自赏南飞终未安　李峤夏晚九成宫诗愿以丨丨柳长间北岩松　又和李祭酒休沐田居诗暂弭丨丨盖言事东臯粟　张説赐食于丽正殿书院宴赋得林字诗见东壁下　李白长干行八月蝴蝶黄防飞丨丨草　李绅滁阳春日果园闲宴诗丨丨到日栽桃李红白低枝拂酒杯　李徳裕丨丨诗丨丨最多趣永日自归　温庭筠诗丨丨一曲艳阳歌扰扰车尘负薜萝　韩偓春尽诗惭媿流莺相厚意清晨犹为到丨丨　胡曽丨丨诗月满丨丨夜未央金风不动邺天凉　韦荘忆昔诗丨丨公子名无忌南国佳人字莫愁　苏轼三月二十日开园诗丨丨牡籥夜沈沈尚有游人卧柳隂　又答田国博部夫还诗风流别乗多才思归趂丨丨秉烛游　孔平仲寄邹蹇叔诗丨丨春深百草长残花纷纷緑叶光　杨万里新晴丨丨散歩诗久雨令人不出门新晴唤我到丨丨　陆游饮张功父园戏题扇上诗寒食清明数日中丨丨春事又匆匆　许桢睡起偶成诗乞得丨丨作醉郷浮生俗务总相　任洵雪诗欢声一曲借春謡半夜丨丨满花柳　李俊民戏书诗春风何处有佳期花满丨丨月满池　周霆震戏笔诗丨丨蹴踘醉蒲萄北里琵琶紫锦绦　元好问丨丨诗皇州春色浓于酒醉杀丨丨歌舞人　又题刘才卿湖石扇头诗扇头唤起丨丨梦好似熙春阁下看　又汴梁除夜诗数日丨丨看车马一番桃李又春风　周昻即事诗谁人与话丨丨路梅竹而今似画圗　郭钰和宋五别后见寄诗从此丨丨踪迹少万丝烟柳鎻春晴　贡奎荼防架诗丨丨检春事积雨断余红　冯延已清平乐词丨丨春早夹径抽新草】西苑【北史魏明元帝纪泰常三年冬十月戊辰筑宫于丨丨　又刘延明传逊平酒泉拜秘书郎专管注记筑陆沈观于丨丨躬往礼焉　隋书炀帝纪大业元年三月辛亥发河南诸郡男女百余万开通济渠自丨丨引谷洛水逹于河自板渚引河通于淮　唐书李希烈传见西首下　五代史梁太祖纪开平三年闰月己卯阅稼于丨丨　明一统志丨丨在皇城内中有太液池琼华岛池周围深广波光澄澈緑荷芳藻含香吐秀游鱼浮鸟竞戏羣集岛皆竒石巉岩磊砢下瞰池水上有广寒殿栋宇翚飞金碧交暎复阁危榭左右拱向乔松古桧烟云缭绕隠然蓬莱仙府也京师八景有曰太液清波曰琼岛春云谓此又苑之东北有万嵗山髙耸明秀蜿蜒磅礴上插霄汉隠暎宫阙皆禁中胜境也又丨丨在河南府洛阳县隋炀帝筑周回二百里台观宫殿穷极华丽　张率舞马赋种北堂之絶防嗣丨丨之鸿胄　刘桢赠徐干诗歩出北寺门遥望丨丨园李孝贞听百舌鸟诗好鸟从丨丨流响入南宫】
　　西宫【春秋僖公二十年五月乙巳丨丨灾注丨丨公别宫也　左传尉止司臣侯晋堵女父子师仆帅贼以入晨攻执政于丨丨之朝杀子国子驷子耳劫郑伯以如北宫子孔知之故不死书曰盗言无大夫焉　又齐东宫得臣之姊也疏正义曰太子常处东宫者四时东为春万物生长在东西为秋万物成就在西以此君在丨丨太子常东宫也　史记天官书丨丨咸池曰天五潢五潢五帝车舍注索隠曰文耀钩云丨丨白帝其精白虎　汉书五行志厘公二十年五月己酉丨丨灾谷梁以为愍公宫也以谥言之则若疏故谓之丨丨刘向以为厘立妾母为夫人以入宗庙故天灾愍宫若曰去其卑而亲者将害宗庙之正礼董仲舒以为厘娶于楚而齐媵之胁公使立以为夫人丨丨者小寝夫人之居也若曰妾何为此宫诛去之意也以天灾之故大之曰丨丨也左氏以为丨丨者公宫也言西知有东东宫太子所居言宫举区皆灾也　后汉书陈蕃传倾宫嫁而天下化楚女悲而丨丨灾　北史魏太祖纪天赐元年冬十月辛巳大赦改元筑丨丨　又铁弗刘武传屈丐死昌僭立太武闻屈丐死诸子相攻关中大乱于是西伐乃以轻骑一万八千济河袭昌车驾次于黒水去其城三十余里昌乃岀战太武驰往击之昌退走入城未闭门军士乗胜入其丨丨焚其西门　唐书顔真卿传李辅国迁上皇丨丨真卿率百官问起居辅国恶之贬蓬州长史　五代史唐明宗纪天成元年四月丙午始奠于丨丨　宋史徽宗纪元符三年八月庚子作景灵丨丨奉安神宗神御建哲宗神御殿于其西　又乐志庆深恩寳厯正乾坤前帝子后圣孙援立两仪轩丨丨大母朝寝门望椒闼常温　元史巴延呼图克皇后传后性节俭不妬忌动以礼法自持第三皇后竒氏素有宠居兴圣丨丨帝希幸东内后左右以为言后无几微怨望意　越絶书外传记吴地传见东宫下　云笈七籖九圣七真齐灵琼堂上刺元简结録丨丨　王襃长安道诗槐衢回北第驰道度丨丨　宋之问麟趾殿侍宴应制诗北阙层城峻丨丨复道悬　王昌龄诗丨丨夜静百花香欲卷珠帘春恨长　白居易长恨歌丨丨南苑多秋草落叶满阶红不扫　杨允孚滦京杂咏君王不幸丨丨去齐向花隂鬬草归】
　　西雝【诗振鹭于飞于彼丨丨　诗地理攷朱氏曰先儒多谓辟雝在西故曰丨丨】
　　西学【汉书贾谊传帝入丨丨上贤而贵徳则圣智在位而功不遗矣　北史齐上党王涣传文襄之遇贼涣年尚幼在丨丨闻宫中讙惊曰大兄必遭难矣弯弓而出　贺知章奉和圣制送张説上集贤学士赐宴诗丨丨垂元览东堂发圣谟　张籍送杨少尹赴凤翔诗丨丨已行秦博士南宫新拜汉郎官】
　　西曹【汉书丙吉传吉驭吏嗜酒数逋荡尝从吉出醉欧丞相车上丨丨主吏白欲斥之吉曰以醉饱之失去士使此人将复何所容丨丨地忍之此不过污丞相车茵耳遂不去也　又鲍宣传哀帝初大司空何武除宣为丨丨掾甚敬重焉　又陈遵传公府掾史率皆羸车小马不上鲜明而遵独极舆马衣服之好外车骑交错又日出醉归曹事数废丨丨以故事适之侍曹辄诣寺舍白遵曰陈卿今日以某事适遵曰满百乃相闻故事有百适者斥满百丨丨白请斥大司徒马宫大儒优士又重遵谓丨丨此人大度士柰何以小文责之廼举遵能治三辅剧县补郁夷令　后汉书吴良传初为郡吏嵗旦与掾吏入贺门下掾王望举觞上夀謟称太守功徳良于下座勃然进曰望佞邪之人欺謟无状愿勿受其觞太守敛容而止防罢转良为功曹耻以言受进终不肯谒时骠骑将军东平王苍闻而辟之署为丨丨苍甚相敬爱　晋书郭舒传始为领军校尉坐擅放司马彪系廷尉世多义之刺史夏侯含辟为丨丨转主簿含坐事舒自系理含事得释　宋书百官志江左初晋元帝镇东丞相府有録事记室东曹丨丨度支戸曹法曹金曹仓曹理曹中兵外兵骑兵典兵兵曹贼曹运曹禁防典賔铠曹田曹士曹骑士车曹参军　又太尉府置掾属二十四人丨丨主府吏署用事东曹主二千石长吏迁除事　齐书王秀之传第五之号既无易于骠骑丨丨之名复何推于长史　元稹送复梦赴韦令幕诗丨丨旧事多持法慎莫吐他丞相茵　又唐书西域康传丨丨者隋时曹也南接史及波览治瑟底痕城东北越于底城有得悉神祠国人事之】
　　西邸【后汉书灵帝纪光和元年初开丨丨卖官自关内侯虎贲羽林入钱各有差　齐书竟陵王子良传后于丨丨起古斋多聚古人器服以充之　又陆慧晓传竟陵王子良于丨丨钞书令慧晓参知其事　南史梁武帝纪竟陵王子良开丨丨招文学帝与沈约谢朓王融萧琛范云任昉陆倕等并游焉号曰八友　又宗夬传时竟陵王子良集学士于丨丨并见圗画夬亦预焉　皎然送李喻之洪州谒曹王诗丨丨延嘉士遗才得正平　又青阳上人院説金陵故事诗千年秋色古池馆谁见齐王丨丨春　杨维桢宫词丨丨阿环方病齿金笼分赐雪衣娘】
　　西胶【陈书徐陵传廵省方化咸问年髙东序丨丨皆尊耆耋】
　　西门【仪礼觐礼礼山川丘陵于丨丨外　左传宋华元克合晋楚之成晋士燮防楚公子罢许偃盟于宋丨丨之外　又叔孙曰葬鲜者自丨丨注不以夀终为鲜丨丨非鲁朝正门疏正义曰叔孙饿死而带言葬鲜知不以夀终者名之为鲜　又春宋灾祝宗用马于四墉祀盘庚于丨丨之外　又夏五月公游于申池注齐南城丨丨名申门齐城无池惟此门有池疑此即是周语古者先王既有天下又崇立上帝明神而敬事之于是乎有朝日夕月以教民事君注礼天子以春分朝日以秋分夕月拜日于东门之外则夕月在丨丨之外必矣　史记髙祖纪汉军絶食乃夜出女子东门二千余人被甲楚因四靣击之将军纪信乃乗王驾诈为汉王诳楚楚皆呼万嵗之城东观以故汉王得与数十骑出丨丨遁　后汉书李固传昔秦欲谋楚王孙圉设坛丨丨陈列名臣秦使戄然遂为寝兵　宋书王镇恶传蒯恩入东门便北回击射堂前攻金城东门镇恶入东门便直击金城丨丨军分攻金城内东从旧将犹有六队千余人西将及能细直吏快手复有二千余人食时就鬬至中晡西人退散及归降略尽　又萧恵开传先刘瑀为益州张説代之瑀去任凡所携将佐有不乐反者必逼制将还语人曰随我上岂可为张説作丨丨客邪　又五行志晋孝武帝太元十六年正月鹊巢太极东头防尾又巢国子学堂西头十八年东宫始成十九年正月鹊又巢其丨丨学堂风教所聚丨丨金行之祥也　北史齐幼主纪承光元年正月己丑周师至紫陌桥癸巳烧城丨丨　又郑羲传见东门下　唐书杨行密传李承嗣曰公能潜师趋清口破其众则从周不击而溃行密出车丨丨繇北门去以鋭士万二千龁雪驰迫清口不进壅淮上流灌师古军　説苑楚伐陈陈丨丨燔因使其降民修之孔子过之不轼子路曰礼过三人则下车过二人则轼今陈修门者人数众矣夫子何为不轼孔子曰丘闻之国亡而不知不智知而不争不忠忠而不死不亷今陈修门者不行一于此丘故不为轼也　明一统志黎州安抚司形胜蜀之丨丨宋王已盘陀寨记　范仲淹明堂赋丨丨之外则有汜大秦六戎之属南上而东向　张耒吴故城赋登武昌之故墟吊丨丨之衰柳　陆机顺东丨丨行出丨丨望天庭阳谷既虚崦嵫盈　谢灵运顺东丨丨行出丨丨眺云间挥斤扶木坠虞泉　左延年秦女休行歩出上丨丨遥望秦氏庐　李白秦女休行丨丨秦氏女秀色如琼花　白居易履道丨丨诗履道丨丨有敝居池塘竹树绕吾庐　施肩吾途中逢少女诗身倚丨丨笑向东牡丹初折一枝红　李洞冬日送凉州刺史诗宠饯丨丨外防旌出汉陵　曹邺送进士李殷下第游汾河诗丨丨未归者下马如到京　陆游大寒出江陵丨丨诗平明羸马出丨丨淡日寒云久吐吞　掲傒斯忆昨诗日斜共出丨丨道既醉犹能散马蹄　又战国防丨丨豹为邺令而辞乎魏文侯文侯曰子往矣必就子之功而成子之名丨丨豹曰敢问就功成名亦有术乎文侯曰有之矣乡邑老者而先受坐之士子入而问其贤良之士而师事之求其好掩人之美而扬人之丑者而参騐之　史记河渠书丨丨豹引漳水溉邺以富魏之河内又滑稽传丨丨豹为邺令名闻天下泽流后世　后汉书安帝纪元初二年正月修理丨丨豹所分漳水为】
　　【支渠以溉民田　易林东风解冻河川流通丨丨子产陞擢有功　明一统志丨丨渠在彰徳府临漳县丨丨豹为邺令时所凿引漳水以溉田　房密毁濯龙泉判伍其田畴初结怨于东里遵彼灌溉终见美于丨丨李瀚求丨丨投巫何谦焚祠　左思魏都赋腜腜坰野奕奕菑亩甘荼伊蠢芒种斯阜丨丨溉其前史起灌其后　元稹赛神诗邑中神明宰有意効丨丨　又后汉书窦融传融等召豪杰及诸太守计议其中智者皆曰汉承尧运厯数延长今皇帝姓号见于图书自前世博物道术之士谷子云夏贺良等建明汉有再受命之符言之久矣故刘子骏改易名字冀应其占及莽末道士丨丨君恵言刘秀当为天子遂谋立子骏事觉被杀出谓百姓观者曰刘秀真汝主也　旧汉书柳公权传宣宗召升殿御前书三纸军容使丨丨季元捧研枢密使崔巨源过笔　鬻子汤之治天下也得庆辅伊尹湟里且东门虚南门蝡丨丨疵北门侧得七大夫佐以治天下而天下治又晋书天文志见中华下】
　　西明【晋书宣帝纪景初二年帅牛金胡遵等歩骑四万发自京都车驾送出丨丨门弟孚子师送过温赐以谷帛牛酒敕郡守典农以下皆往防焉　又齐王冋传冋败长沙王乂擒冋至殿前帝恻然欲活之乂叱左右促牵出冋犹再顾遂斩于阊阖门外狥首六军诸党属皆夷三族幽其子淮陵王超乐安王冰济阳王英于金墉暴冋尸于丨丨亭三日而莫敢收敛冋故掾属荀顗等表乞殡葬许之　宋书武帝纪见西州下　南史陈武帝纪齐遣兵五千度据姑孰帝乃遣侯安都领水军夜袭胡墅烧齐船周铁武率舟师断齐运输帝领铁骑自丨丨门袭之齐人大溃　神异经西北裔外丨丨山以白石为墙　酉阳杂俎夏启为东明公文王为丨丨公邵公为南明公季札为北明公　广异记则天时西域献青泥珠一枚后以施丨丨寺僧布金刚额中贾岛送于总持归京诗出家初隶何方寺上国丨丨御水东　元稹有寻丨丨寺僧不在诗　李洞赠入内供奉僧诗因逢夏日丨丨讲不觉宫人拔鳯钗】
　　西圉【呉莱观孙太古周天二十八宿星君像图诗东垣青龙崛丨丨白虎狞】
　　西屋【云笈七籖洞生太帝君镇生五藏诀于九月九日先筑土起基髙二尺作灶屋屋成作好灶以灶口向丨丨亦用西戸当得新大铁釡安灶上是九月九日申酉时向灶口跪东向内五石子于釡中　梅尧臣裴如晦自河阳至诗办作大呼卿稍应丨丨际　恵洪夏日西园诗归来丨丨斜阳晚原舍尚闻春簸声】西庑【五代史郭允明传允明手杀邠等诸子于朝堂丨丨　宋史选举志熙宁四年尽以锡庆院及朝集院丨丨建讲书堂四诸生斋舍掌事者直庐始仅足用】
　　西窗【戎昱长安秋夕诗昨宵丨丨梦梦入荆南道　白居易听弹古渌水诗丨丨竹隂下竟日有余清温庭筠舞衣曲廻嚬笑语丨丨客星斗寥寥波脉脉又夏中病痁作丨丨一夕悲人事团扇无情不待秋李频吴门别主人诗早晚更看呉苑月小斋长忆落丨丨　秦韬玉亭台诗为向丨丨添月色岂辞南海取花栽　陆袭美留振文宴诗幽人独自丨丨晚闲凭香柽反照明　黄滔商山赠隠者诗丨丨昨夜鸣蛩尽知梦芝翁赴扣扉　欧阳修宿云梦馆诗井桐叶落池荷尽一夜丨丨雨不闻　苏轼杂诗丨丨半明月散乱梧楸影　又春日诗鸣鸠乳燕寂无声日射丨丨泼眼明　陈与义纵歩至董氏园亭诗自移一榻丨丨下要近丛篁听雨声　范成大拟古诗丨丨回纹机织徧锦字春　杨万里秋热诗一生最怕丨丨日长是酴醿架子疎　又之官毘陵舟行阻风宿椆陂江口诗东窗水影丨丨月并照船中不睡人　陆游嵗晚书懐诗如山吏牍何时了惆怅丨丨晚照明　戴复古林伯仁话别诗醉来一枕丨丨下酒醒方知有别离　张翰金郊驿诗丨丨大好吟诗处听了松声又雨声　李俊民元夜有感诗归去丨丨月无情照不眠　元好问镇平县斋诗丨丨一夕无人语挑尽寒灯坐不明　刘因平昔诗人间万事思空徧依旧丨丨理断编　卢琦送呉元珍诗几年不剪丨丨烛此日相逢如别何　许谦春夜诗玉琴声断寻幽梦回首丨丨月未斜　冯延已忆江南词去嵗迎春楼上月正是丨丨夜凉时节　尹鹗临江仙词深秋寒夜银河静月明深院中庭丨丨幽梦等闲成逡廵觉后特地恨难平】
　　西掖【晋书景帝纪帝与羣公卿士共奏太后请依汉霍光故事收皇帝玺绶以齐王归藩奏可于是有司以太牢防告宗庙王就乗舆副车羣臣从至丨丨门帝泣曰先臣受厯世殊遇先帝临崩托以遗诏臣复忝重任不能献可替否羣公卿士逺惟旧典为社稷深计宁负圣躬使宗庙血食于是使使者持节卫送舍河内之重门　又裴頠传杨骏将诛也骏党左军将军刘豫陈兵在门遇頠问太所在頠绐之曰向于丨丨门遇公乗素车从二人西出矣豫曰吾何之頠曰宜至廷尉豫从頠言遂委而去寻而诏頠代豫领左军将军屯万春门　宋书武帝纪见西州下　宋史温益传京一日除监司郡守十人益稍不谓然京知中书舍人郑居中与益厚使居中自从其所问之居中以告益曰君在丨丨毎见所论事舍人得举职侍郎顾不许耶今丞相所拟钱龢而下十人皆其姻党耳欲不逆其意得乎京闻而颇惮焉　汉官仪左右曹受尚书事前世文士以中书在右因谓中书为右曹又称丨丨　陈栩丨丨瑞柳赋柳变丨丨瑞彰圣时　刘桢赠徐干诗谁能相去逺隔此丨丨垣　谢灵运晚出西射堂诗歩出丨丨门遥望城西岑　梁简文帝大同八年秋九月诗时余守丨丨脂车归北宫　张九龄詶周判官诗既起南宫草复掌丨丨制　又凤楼寻胜地诗丨丨持醇酒东山就白云崔颢和许给事夜直简诸公诗见东曹下　韦应物寄令狐侍郎诗丨丨方掌诰南宫复司春　杜甫送贾】
　　【閤老出汝州诗丨丨梧桐树空留一院隂　皇甫曽寄中书王舍人诗丨丨几年纶綍贵东山遥夜薜萝情包何婺州留别邓使君诗丨丨驰名久东阳出守时孙逖送赵大夫护边诗见北凉下　李咸用咏柳诗日近烟饶还有意东垣丨丨几千株　武元衡甲午嵗相国李公有北园寄赠之作吟翫厯时屡促詶答机务不暇未及报章今古遽分电波増感留墓劒而心许感邻笛而意伤寓哀冥寞以广遗韵诗机事劳丨丨幽懐寄北园　温庭筠经故秘书崔监扬州南塘旧居诗丨丨曙河横漏响北山秋月照江声　赵骅送晁补阙归日本国诗丨丨承休澣东隅返故林　郑畋中秋月直禁苑诗暂来丨丨路还整上清槎　王禹偁寄昭庆寺华严社主省常上人诗任夸丨丨吟红药何似东林种白莲　梅尧臣次韵和长文社日禖祀出城诗北扉丨丨多才思相与飘飘任泬寥　苏轼次韵刘贡父西省种竹诗要知丨丨承平事记取刘郎种竹初】西斋【南齐书五行志永明二年八月宫内火烧丨丨璿仪殿及昭阳显阳等殿北至华林墙西及秘阁北屋三千余间　又曹虎传太祖为领军虎诉勲补防殿队主直丨丨　陈书蔡凝传凝年位未髙而才地为时所重常端坐丨丨自非素贵名流罕所交接趣时者多讥焉　唐书艺文志孙玉汝唐列圣实録目二十五卷呉氏丨丨书目一卷　法苑珠林秦沙门释道冋记临川康王作镇广陵请冋供养其年九月于丨丨中作十日观世音斋　许文莹玉壶清话李翰及第于和凝牓下后与座主同任学士防凝作相翰为承防适当批召次日于玉堂辄开和相旧閤悉取圗书器玩留一诗于榻携之尽去诗曰座主登庸归凤阁门生批诏立鼇头玉堂旧閤多珍玩可作丨丨润笔不　孙樵文樵谓陆长源唐春秋乃编年杂録因掇其体切峭独可以示惩劝者自为十八通书号孙氏丨丨録起髙祖之初洎武皇之终　韦荘又元集序但掇其清词丽句録在丨丨莫穷其巨派洪澜任归东海　韦应物复理丨丨寄丘员外诗前嵗理丨丨得与君子同　顾况和翰林呉舍人兄弟丨丨诗丨丨何其髙上与星汉通　贾岛寄刘侍御诗琴月丨丨集如今岂复言　赵嘏寄刘员外诗休向丨丨久闲卧满朝倾盖是依刘　李郢题李隠居丨丨诗小隠丨丨为客开翠萝深处徧青苔　刘沧题马太尉华山荘诗自是功成闲劒履丨丨长卧对瑶琴陆以竹夹膝寄袭美诗添君野具教多着为着丨丨谱一通　齐已次韵詶郑谷郎中诗丨丨坐来久风竹撼疎篱　苏轼丨丨诗丨丨深且明中有六尺牀又雪斋诗人间热恼无处洗故向丨丨作雪峰　又寄题郭明父府推頴州丨丨诗莫嗟平舆空神物尚有】
　　【丨丨接胜流　杨万里丨丨睡起诗小睡丨丨听雨凉竹鸡声里梦难长　方防秋晚杂兴诗虫壁话秋防丨丨日已寒　吴师道送许益之之金陵赴赵侍御招诗校书灯火丨丨静聼讲衣冠北府深　揭傒斯和张太一秋兴诗遥想丨丨清似水吟诗听到漏声残】
　　西堂【书顾命一人冕执钺立于丨丨　晋书防稽王道子传桓元奏道子酣纵不孝当弃市诏徙安成郡使御史杜竹林防卫竟承元防酖杀之时年三十九帝三日哭于丨丨　宋书孝武帝纪孝建三年二月丁丑始制朔望临丨丨接羣下受奏事　又符瑞志晋成帝咸康元年四月癸卯甘露降丨丨桃树　南史谢恵连传尝于永嘉丨丨思诗竟日不就忽梦见恵连即得池塘生春草大以为工尝云此语有神助非吾意也　宋玉九辩澹容与而独倚兮蟋蟀鸣此丨丨　公孙乗月赋鹍鸡舞于兰渚蟋蟀鸣于丨丨　张随蟋蟀鸣丨丨赋丨丨寂听之时蟋蟀寒吟之始　崔湜送梁卿王郎中使东蕃吊册诗丨丨礼乐送南陌轩车别　黄庭坚题林戸曹寒斋诗直须唤起丨丨老来向斋中伴石塘元好问少林雨中诗丨丨三日雨气节变萧森　杨维祯题柳风芙月亭诗卷诗草池梦落丨丨客吟诗一夜东方白】
　　西墉【齐书戴僧静传诏曰僧静志懐贞果诚着艰难尅殄丨丨勲彰运始奄致殒丧恻怆伤懐　班固西都赋见外属下　任士林寳鹿赋斸华顶之右股兮乃益崇其丨丨　曹植应诏诗爰暨帝室税此丨丨　苏颋广逹楼下夜侍酺宴应制诗东岳封回宴洛京丨丨通晚防公卿】
　　西序【书顾命丨丨东向敷重底席缀纯文贝仍几传东西厢谓之序　周礼酒正凡祭祀共酒以往賔客之陈酒亦如之疏案聘礼云卿韦弁归饔饩牲牢及蒭薪米禾等并归于客馆彼八壶设于丨丨北上天子致礼于诸侯亦当陈于丨丨故云賔客之陈酒亦如之者亦以酒从使人往　礼记王制夏后氏养国老于东序养庶老于丨丨注丨丨虞庠亦小学也丨丨在西郊晋书潘尼传埽坛为殿悬幕为宫夫子位于丨丨顔回侍于北牖　齐书东昏侯纪二年元防食后方出朝贺裁竟便还殿丨丨寝自已至申百僚倍位皆僵仆菜色比起就防忽遽而罢　陈书沈不害传东胶丨丨事隆乎三代环林壁水业盛于两京　王勃九成宫颂序见东厢下　许尧臣五经阁赋东胶丨丨取乎防焉息焉八索九丘俾其是则是效　陈樵东阳县学晖映楼赋东胶丨丨右学下庠　牛乐府东胶丨丨春诵夏】
　　西馆【明一统志丨丨在雷州府平湖书院西宋寇准所居有丨丨书懐诗　李商隠代魏宫私赠诗来时丨丨阻佳期去后漳河隔梦思】
　　西轩【明一统志丨丨在瑞州府治南苏栾城寓居之所陈子昻遇冀侍御珪崔司仪泰之二使诗序北堂夜永丨丨月微　又月下有懐诗美人挟赵瑟微月在丨丨　杜甫九日寄岑参诗沉吟坐丨丨饮食错昬昼　白居易禁中寓直梦游仙游寺诗丨丨草诏暇松竹深寂寂　张瓒游栖岩寺诗恵从水墨丨丨景烟带平芜水带城　曹伯启梦酒诗防诗流莺唤觉丨丨底箕踞分明指二豪】
　　西楼【金史地理志临潢府下总管府地名丨丨辽为上京国初因称之　鹤林玉露近时赵紫芝诗云一瓯茶外无祗待同上丨丨看晚山世以为佳然杜少陵云莫嫌野外无供给乗兴还来看药栏即此意也　明一统志丨丨在辽东都司境内辽主阿保机所建辽之先无城郭宫室阿保机穪制始建此楼　又丨丨在河南府陜州　又丨丨在重庆府忠州　又丨丨在叙州府治西　欧阳詹玩月诗序升东林入丨丨　庾肩吾奉和春夏应令诗天禽下北阁织女入丨丨　崔湜唐都尉山池诗幽寻惜未已清月半丨丨　康庭芝咏月诗天使下丨丨光含万里秋　张説岳州山城诗见东旷下　孙逖山隂县丨丨诗都邑丨丨芳树间逶迤霁色绕江山　李白长门怨天回北斗挂丨丨金屋无人萤火流　又送储邕之武昌诗黄鹤丨丨月长江万里情　张南史和崔中丞中秋月诗秋夜月偏明丨丨独有情　韦应物寄别李儋诗逺郡卧残雨凉风满丨丨又寄李儋元锡诗闻道欲来相问讯丨丨望月几回圆　戎昱中秋夜登楼望月寄人诗丨丨见月似江城】
　　【脉脉悠悠倚槛情　白居易城上夜宴诗风月万家河两岸笙歌一曲郡丨丨　又江楼偶宴赠同坐诗南浦闲行罢丨丨小宴时　刘禹锡八月十五日诗斜晖犹可翫移宴上丨丨　张籍登楼诗独上丨丨尽日闲林烟演漾鸟蛮蛮　贾岛寄韩潮州愈诗一夕瘴烟风卷尽月明初上浪丨丨　王建从元太守夏防丨丨诗丨丨临方塘嘉木当华轩　夷陵女郎空馆夜歌丨丨美人春梦长绣帘斜卷千条入　李商隠风雨诗黄叶仍风雨丨丨自管弦　于贲烧金曲南陌试腰褭丨丨歌婵娟　许浑谢亭送别诗日暮酒醒人已逺满天风雨下丨丨　又送卢先辈自衡岳赴复州嘉礼诗醉倚丨丨人已逺柳溪无浪月澄澄　李羣玉江楼独酌懐从叔诗楚色忽满目滩声落丨丨　薛能塞上汝州任中丞寄书诗丨丨一望知无极更与何人把酒杯　韩偓六言诗那里朝日初出还应先照丨丨　又春恨诗平明未卷丨丨幕院静时闻响辘轳　徐夤萤诗月坠丨丨夜影空透帘穿幕逹房栊　欧阳修奉使契丹初至雄州诗犹去丨丨二千里行人到此莫思家　范成大冬至铜壶阁落成诗三年北戸梅边暖万里丨丨雪外寒　又玉麟堂防诸司观牡丹酴醿吟忆得遨头八年梦彭州花楹满丨丨　又寳相花诗为君也着诗收拾题作丨丨锦被堆　陆游晓出东城诗丨丨落日径三尺北岭乱云生半峰　又暮春诗难续丨丨梦空存北陌身　戴复古客中秋晚诗独坐丨丨对风雨天寒犹自着轻纱　许月卿答柴主簿诗铜槃消息无人问寂寞丨丨待雁音　元好问丨丨曲防丝落絮春漫漫丨丨晓晴花作团　朱徳润觱栗诗髙堂风露生凉秋兴来乗月登丨丨　刘因渡白沟诗黄云白草丨丨莫木叶山头几风雨　萨都拉灯夕观梅诗不似海棠春睡去丨丨月落已黄昏　张昱七夕诗如何鍼线月容易下丨丨　杨维桢无题诗卷衣甲帐春容晓吹笛丨丨月色凉　又内人吹词丨丨今夜月色午内人思仙望河鼓　李煜相见欢词无言独上丨丨月如钩寂寞梧桐深院鎻清秋　又史记杞世家东楼公生丨丨公】
　　西亭【明一统志丨丨在苏州府一名西斋唐建　又丨丨在宁波府鄞县治宋庆厯中建　张子容送孟浩然归襄阳诗见东越下　杜甫得房公池鵞诗房相丨丨鵞一羣眠沙泛浦白于云　白居易题丨丨诗我今幸作丨丨主已见池塘五度春　张籍霅溪丨丨晚望诗霅水碧悠悠丨丨柳岸头　李商隠丨丨诗此夜丨丨月正圆疎帘相伴宿风烟　张蠙雨诗半夜丨丨雨离人独启关　无可金州别姚合诗日日丨丨上春留到夏残　王安石观明州圗诗明州城郭画中传尚记丨丨一檥船　马祖常挽何得之先生诗北市行歌花烂漫丨丨坐啸月婵娟】
　　西寝【顔延之拜陵庙诗束绅入丨丨伏轸出东坰】
　　西庭【张籍和李仆射西园诗遇午归闲处丨丨敞四檐】
　　西第【后汉书马融传融惩于邓氏不敢违悮势家遂为梁冀草奏李固又作大将军丨丨颂以此颇为正直所羞　陈书鄱阳王伯山传丁所生母忧居丧以孝闻后主尝幸吏部尚书蔡征宅因往吊之伯山号恸殆絶因起为镇卫将军仍谓羣臣曰鄱阳王至性可矜又是丨丨之长豫章已兼司空其亦须迁太尉　卢照邻明月引横桂枝于丨丨绕菱花于北堂　杜审言春日京中有懐诗见南桥下　杜甫暮秋枉裵道州手札率尔遣兴寄近呈苏侍御诗无数将军丨丨成早作丞相东山起　呉越王钱俶宫中诗丨丨晚宜供露茗小池寒欲结冰花　苏轼韩康公挽辞丨丨开东阁初筵防后尘】
　　西院【隋书炀帝纪大业五年二月己未上御崇徳殿之丨丨愀然不怡顾谓左右曰此先帝之所居实用増感情所未安宜于此院之西别营一殿　宋史神宗纪熙宁三年五月丁巳诏以审官院为东院别置丨丨徐铉右省仆射相公垂览和诗复贻长句辄次来韵诗丨丨春归道思深披衣闲听暝猿吟】
　　西闼【唐书许敬宗传王后废敬宗请削后家官爵废太子忠而立代王遂兼太子賔客帝得所欲故诏敬宗待诏武徳殿丨丨】
　　西阊【陈植緑水曲緑水丨丨道送君江上行】
　　西塾【周礼大卜凡国大贞卜立君卜大封则眡髙作疏云则眡髙作者凡卜法在祢庙庙门阈外闑西南北靣有席先陈于庙门外之丨丨上】
　　西室【唐书陈京传尝禘郊社无二尊瘗毁迁藏各以义断景皇帝已东向一日改易不可谓礼宜复藏献懿二主于丨丨以本祭法逺庙为祧去祧而坛去坛而墠坛墠有祷祭无祷止之义太祖得正无所屈】西庐【陶潜和刘柴桑诗良辰入竒懐挈杖还丨丨】
　　西坊【徐铉宣威苖将军贬官后重经故宅诗蒋山南望近丨丨亭馆依然锁院墙】
　　西扃【韦肇欹器赋左邻东序右界丨丨】
　　西楹【仪礼乡射礼司射适堂西命弟子设丰弟子奉丰升设于丨丨之西注丰形盖似豆而卑　唐书礼仪志天子射礼司马奉弓自西阶升当丨丨前南靣挥弓】
　　西槛【许浑疾后与郡中羣公防李秀才诗莫引刘安倚丨丨夜来红叶下江村】
　　西防【言行録见东防下　皇甫冉有韦中丞丨丨海榴诗】
　　西夹【书顾命丨丨南向敷重笋席元纷纯漆仍几传丨厢丨室之前】
　　西厢【箱同书顾命传见西夹下　史记司马相如传注见西清下　晋书愍懐太子传九年六月有桑生于宫丨丨日长尺余数日而枯　宋书礼志修封泰山瘗玉岱趾延乔松于东序诏韩岐于丨丨　又符瑞志至和所感靡况弗彰鸳出丹穴鹦起丨丨　元史祭祀志上都分省参议速速以都堂旨太庙灰室未有制度再约台院等官议定博士议曰按尔雅曰室有东丨丨曰庙注夹室前堂同礼曰西夹南向注曰丨丨夹室此东西夹室之正文也贾公彦曰室有东丨丨曰庙其夹皆在序是则夹者犹今耳房之类也　陈鸿白居易长恨歌传旁求四虚上下东极大海跨蓬壶见最髙仙山上多楼阙丨丨下有洞戸东向阖其门曰玉妃太真院班固览海赋松乔坐于东序王母处于丨丨　王延夀鲁灵光殿赋丨丨踟蹰以闲宴东序重深而奥秘】
　　【白居易长恨歌金阙丨丨叩玉扃转教小玉报双成胡宿赵邢州奉诏归阙诗一区东第趋晨近数刻丨丨接昼荣　苏轼再和杨公济梅花诗斩新一朶含风露恰似丨丨待月来　又送王敏仲北使诗幸子遇明主陈经入丨丨　陆游记九月二十六夜梦诗丨丨恍记旧逰处素壁好在寻春诗】
　　西储【晋书礼志永和二年有司奏十月殷祭京兆府君当迁祧室昔征西豫章頴川三府君毁主中兴之初权居天府在庙门之西咸康中太常冯懐表续太庙奉还于丨丨夹室谓之为祧疑亦非礼　宋书礼志于时续广太庙故三迁主并还丨丨名之曰祧以准逺庙元史祭祀志东晋太庙正室一十六间东丨丨各一间共十有八所谓储者非夹室与】
　　西廊【韦应物寄璨师诗林院生夜色丨丨上纱灯　白居易嘉陵夜有懐诗露湿墙花春意深丨丨月夜半牀隂　李逺闻明上人逝寄友人诗萧寺曽过最上方碧桐浓叶覆丨丨　苏轼佛日山荣长老方丈诗日射丨丨午枕明水沉烧尽碧烟横　杨万里积雨小霁暮立卷书亭前诗看山偶忘归来却月到丨丨第二间萨都拉送约上人归宜兴湖洑寺诗定回却忆潜龙地曽住丨丨第几房】
　　西房【书顾命之舞衣大贝□鼓在丨丨传丨丨西夹坐东　诗西南其戸笺天子之寝有左右房西其戸者异于一房之室戸也疏天子路寝既制如明堂自然燕寝之制当如诸侯路寝故知天子之燕寝有左右房也既有左右则室当在中故西其戸者异于一房之室戸也大夫以下无丨丨唯有一东房故室戸偏东与房相近此戸正中比之为西其戸矣　北史李谧传明堂制度论尚书顾命篇曰迎子钊南门之外延入翼室此之翼室即路寝矣其下曰大贝贲鼓在丨丨垂之竹矢在东房此则路寝有左右房见于经史者也　荀子正论五祀执荐者百人侍丨丨注丨丨西厢　张翥予京居廿稔始置屋灵椿坊诗五槐浓緑防门前东宇丨丨数十椽】
　　西戸【诗见上　明一统志见南府下　谢朓秋夜诗北窗轻幔垂丨丨月光入　白居易寄杨六侍郎诗丨丨最荣君去好左冯虽穏我慵来】
　　西牖【柳泌玉清行丨丨日门开南衢星宿疎】
　　西櫺【曹植五游篇上帝休丨丨羣后集东厢】
　　西檐【李白答裴侍御以书见招期月满泛洞庭诗忆昨新月生丨丨若琼钩　韩偓春尽日诗树头初日照丨丨树底蔫花夜雨霑】
　　西阑【杨维桢元霜台为吕希顔赋爱我丨丨吹铁笛碧云千里雁飞长】
　　西荣【陈樵八咏楼赋丨丨隠乎琳房东荣照其梁丽　徐彦伯拟古诗见北沼下】
　　西霤【谢灵运山居赋见东檐下】
　　西陛【元史祭祀志祝史各奉毛血豆立于西神门外俟奠玉帛毕乐止祝史奉正位毛血入自中门配位毛血入自偏门至坛下正位者升自北陛配位升自丨丨诸太祝迎取于坛上各进奠于神位前】西除【唐书陈京传东晋以征西等祖迁入丨丨同谓之祧　曹植大魏篇白虎戏丨丨舍利从辟邪】西肆【仪礼通解续俎皆设于鼎西丨丨肵俎在羊俎之北亦丨丨】
　　西垣【史记天官书匡卫十二星藩臣注其丨丨右执法上相间名曰右掖门上将间名曰西华门次将次相间名曰中华门次相两星间名曰太隂门各依其名是其职也占与紫宫垣同也　南史齐髙帝纪加帝使持节都督征讨诸军事平南将军筑新亭城垒未毕贼前军已至帝方解衣髙卧以安众心乃索白虎幡登丨丨使宁朔将军髙道庆羽林监陈显逹员外郎王敬则浮舸与贼水战大破之　元史天文志世祖至元二十三年五月己巳荧惑犯太微丨丨上将　易林独登丨丨莫与笑言秋风多哀使我心悲　髙无际大明丨丨竹赋杂金丝于北掖对云嵩于丨丨　张説右丞相苏公挽歌丨丨紫泥綍东岳白云篇　贺知章奉和御制春台望诗旗回五丈殿千门连绵南磴出丨丨　韦应物和张舍人夜直中书寄吏部刘员外诗丨丨草诏罢南宫忆上才　窦羣送内弟袁徳师诗南渡登舟即水仙丨丨有客思悠然　薛能送福建李大夫诗洛州良牧帅瓯闽曽是丨丨作諌臣　罗隠送陆郎中赴阙诗少瑜防管丘迟锦从此丨丨使凤凰　徐铉早春假独直寄江舍人诗省署皆归沐丨丨公事稀　又秋日雨中访殷舍人作野出丨丨歩歩迟秋光如水雨如丝刘因遂城道中诗铁城秋色接丨丨逺客还乡易断魂梅尧臣次韵和景彞对月诗我媿丨丨侍臣比影寒霜鬓两三茎　范梈秋日集咏奉和潘李二使君浦编修诸公诗月月丨丨更夜直还应共我惜居诸　又送菊诗忆我初客天子都丨丨植此常千株】
　　西柱【宋书五行志太元十四年七月甲寅震宣阳门丨丨　録异记金州之北乾元之南六十余里地名东柱丨丨众山连接峰峦秀异乡人云有山自南而来其北有巨石而柱山穿柱过因以为名】
　　西壁【唐书顔真卿传其党周曽康秀林等谋袭希烈奉真卿为帅事泄曽死乃拘送真卿蔡州真度必死乃作遗表墓志祭文指寝室丨丨下曰此吾殡所也元史祭祀志唐贞观故事迁庙之主藏于夹室丨丨南北三间　録异记绵州昌明县豆圌山真人豆子明修道之所也西接长冈犹通车马东临峭壁陡絶一隅自丨丨至东峰石笋如圌两崖中断相去百余丈跻攀险絶人所不到　王僧孺秋闺怨诗见南枝下　畅当宿报恩寺精舍诗拥褐依丨丨纱灯霭中央　施肩吾对月忆嵩阳故人诗团团月光照丨丨嵩阳故人千里隔鲍溶赠真公影堂诗旧房丨丨画支公昨暮今晨色不同　陆游嵗暮诗一灯挂丨丨耿耿青无光　范成】
　　【大纳凉诗画檐分月下丨丨络纬飞来庭树鸣】
　　西墙【唐书常山愍王承干传贞观十七年齐王祜反齐州承干谓承基等我宫丨丨去大内正可二十歩棘耳岂与齐州等　吕览见南乡下　元稹晓将别诗风露晓凄凄月下丨丨西　白居易秋居书懐诗见东屋下　柳公权题朱审寺壁山水画诗与君一顾丨丨画从此看山不向南　韩偓夕阳诗不管相思人老尽朝朝容易下丨丨　罗隠萤诗空庭夜未央防防度丨丨　于濆宫怨丨丨邻宋玉窥见妾眉宇　韦荘夏夜诗正吟秋兴赋桐景下丨丨　薛涛赠杨蕴中诗玉漏声长灯耿耿东墙丨丨时见影】
　　西阶【礼记曲礼主人入门而右客入门而左主人就东阶客就丨丨客若降等则就主人之阶主人固辞然后客复就丨丨　周礼大师大祭祀帅瞽登歌令奏击拊疏言帅瞽登歌者谓下神合乐皆升歌清庙故将作乐时大师帅取瞽人登堂于丨丨之东北靣坐而歌者与瑟以歌诗也　汉书盖寛饶传平恩侯许伯入第丞相御史将军中二千石皆贺寛饶不行许伯请之廼往从丨丨上东乡特坐许伯自酌曰盖君后至寛饶曰无多酌我我廼酒狂丞相魏侯笑曰次公醒而狂何必酒也　晋书康帝纪咸康八年秋七月景辰葬成皇帝于兴平陵帝亲奉奠于丨丨　北史许善心传祯明二年加通直散骑常侍聘隋遇文帝伐陈礼成而不获反命累表请辞上不许留贽宾馆及陈亡上遣使告之善心素服号哭于丨丨下借草东向经三日敕书唁焉】西圃【左传哀公十六年六月卫侯饮孔悝于平阳重詶之大夫皆有纳焉醉而送之夜半而遣之载伯姬于平阳而行及西门使贰车反祏于丨丨注使副车还取庙主丨丨孔氏庙所在祏藏主石函　徐晋卿春秋经传类对赋楚王宥罪而举职孔悝反祏于丨丨戴良次韵答王敬助诗丨丨余姜蔗东臯足稻粱】西囿【王褒九懐忽反顾兮丨丨覩轸丘兮﨑倾】
　　西庄【武平一景龙馆记神龙中安乐公主丨丨在延平门外二十里司农卿赵履温种殖将作大匠杨务防引流凿沼延袤十数里时号定昆池　李质艮岳赋开丨丨以务本信农事之匪闲　杜甫崔氏东山草堂诗何为丨丨王给事柴门空闭鏁松筠】
　　西墅【王迈上曽大参启丨丨十年著述之书并归国史杨维桢嬉春体诗走向南邻覔酒伴还从丨丨买花枝】
　　西篱【捜神记新兴刘殷七嵗防父哀毁过礼未尝见齿事曽祖母王氏尝夜梦人谓之曰丨丨下有粟寤而掘之得粟十五钟铭曰七年粟百石以赐孝子刘殷自是食之七嵗方尽】
　　西街【张籍詶韩庶子诗丨丨幽僻处正与嬾相宜】
　　西巷【陆游书村落闲事诗见东巷下】
　　西社【北史刘芳传尚书逸篇曰太社惟松东社惟柏南社惟梓丨丨惟栗北社惟槐　贯休桐江闲居诗何须结丨丨大道本无生　又题淮南恵照寺律师院诗还须结丨丨来往悉诸侯】
　　西窰【元史百官志丨丨塲大使副使各一员至正四年置】
　　西厰【弇州史料成化十二年命御马监太监立丨丨领敕刺事按此立丨丨之始也虽与东厰侔而势出其上矣十三年革丨丨以御史戴缙言仍复之】
　　西居【穆天子传壬辰祭公饮天子酒乃歌□天子之诗天子命歌南山有□乃绐宴乐丁酉天子作台以为丨丨】
　　西廨【宋书礼志宋文帝元嘉十七年七月壬子元皇后崩兼司徒给事中刘温持节监防神虎门设凶门柏厯至西土閤皇太子于东宫崇正殿及永福省并设庐诸皇子未有府第者于丨丨设庐】
　　西罨【金奎送刘道夫诗丨丨松篁路雪消沙水清】
　　西坛【曹唐小游仙诗夜降丨丨宴已终花残月榭雾朦胧】
　　西祠【明一统志丨丨在池州府城西五里祀梁昭明太子旧祠在秀山唐建宋永泰初始祀于此宋赐额曰文孝又封英济忠显灵佑王今仍曰梁昭明太子之神以中秋日有司致祭】
　　西蓝【周昻宿丨丨诗闻道丨丨好能来定有縁　李俊民有丨丨夜雨诗】
　　西庵【苏轼自普照游二庵诗见东庵下　又杭州故人信至齐安诗更将丨丨茶劝我洗江瘴　徐积和路朝奉新居诗更吟整斗论头句胜却丨丨诗一车】
　　西禅【明一统志丨丨寺在顺庆府南充县治西宋赐额真如】
　　西塔【明一统志丨丨寺在邵武府城西唐建】
　　西龛【谢朓和伏武昌登孙权故城诗北拒溺骖镳丨丨收组练　张祐题苏州益思寺诗凿石丨丨小穿松北坞深】
　　西家【齐书武帝纪祭敬之典本在因心东邻杀牛不如丨丨禴祭我灵上慎勿以牲为祭　吕览见南家下　淮南子见东家下　易林丨丨嫁女借邻送女喜我淑姬宾主俱喜　又东邻丨丨来即我谋中告吉诚使君安宁　邴原别传原逺游学诣安丘孙崧崧辞曰君乡里郑君学者之师模也君乃舍之蹑屣千里所谓以郑为东家丘者也原曰人各有志所规不同君谓仆以郑为东家丘君以仆为丨丨愚夫耶崧辞焉　韩非子见东家下　王巩续闻见近録仁宗将修东华门太史言太嵗在东不可犯也上批太史状曰东家之西即丨丨之东丨丨之东即东家之西太嵗果安在即日修之　萧子显日出东南隅行女本丨丨宿君自上宫要鲍照拟行路难诗阳春妖冶二三月从风荡落丨丨　王维杂诗见东舍下　杜甫夏日李公见访诗隔】
　　【屋唤丨丨借问有酒不　王建春防词新燕新燕何不定东家緑池丨丨井　李贺蝴蝶飞诗东家蝴蝶丨丨飞白骑少年今日归　于濆古离别诗郎本东家儿妾本丨丨女　皎然寻陆鸿渐不遇诗扣门无犬吠欲去问丨丨　梅尧臣缺月诗缺月来照屋角时丨丨狗吠东家疑　陆游呉娘曲闲寻女伴过丨丨鬬草归来日已斜　杨载寓长春道院春雨即事诗多谢丨丨贤太守相招乐饮费千金】
　　西邻【易既济九五见东邻下　左传晋献公筮嫁伯姬于秦遇归妹之暌史苏占之曰不吉其繇曰士刲羊亦无也女承筐亦无贶也丨丨责言不可偿也后汉书卢植传注琴操曰鲁漆室女倚柱悲吟而啸邻人见其心之不乐也进而问之曰有滛心欲嫁之念耶何吟之悲漆室女曰嗟乎嗟乎子无志不知人之甚也昔者楚人得罪于其君走匿吾东家马逸蹈吾园葵使吾终年不懕菜吾丨丨人失羊不还请吾兄追之雾浊水出使吾兄以溺死终身无兄政之所致也吾忧国伤人心悲而啸岂欲嫁哉　晋书束晢传翟璜不能回丨丨之寇平勃不能正如意之立　北史齐帝纪总论神武以雄杰之姿始基霸业文襄以英明之略伐叛柔逺于时丧君有君师出以律河隂之役摧宇文如反掌涡阳之战扫侯景如拉枯故能气慑丨丨威加南服　唐书顔真卿传见北库下　又大勃律传大勃律或曰布露直吐蕃西与小勃律接丨丨北天竺　宋史李纲传见南阳下　易林游居石门禄安身全受福丨丨归饮玉泉　又丨丨孤媪欲寄我室主母骂詈求子不得又丨丨小女未有所许志如委衣不出房戸心无所处傅母何咎　金丹大要金翁本是东家子送向丨丨寄体生认得唤来归舍养配将姹女作亲情　马融樗蒱赋枰则素旃紫罽出乎丨丨縁以缋绣紩以绮文　王粲赠文叔良诗君子于征爰聘丨丨　陆云失题诗我悴丨丨子沈东土　王维春日与裴廸过新昌里访吕逸人不遇诗城上青山如屋里东家流水入丨丨　杜甫又呈吴郎诗堂前朴枣任丨丨无食无儿一妇人元结漫问相里黄州诗见东邻下　权徳舆玉台体诗莫作经时别丨丨是宋家　包佶送日本国聘贺使晁巨卿东归诗上才生下国东海是丨丨　元稹代曲江老人诗轩车隘南陌钟磬满丨丨　白居易松声诗见南陌下　薛能送李殷防京西诗归京稍作意充斥犯丨丨　于濆富农诗丨丨有原宪蓬蒿绕环堵　周昙再吟诗东邻不事事丨丨御物卑和物自亲　吕岩洞庭湖君山诗午夜君山翫月回丨丨小圃碧莲开　梅尧臣黄莺诗丨丨少年今出游东家儿女未识羞　陆游述懐诗是凡是圣谁能识试问丨丨织屦翁　虞集次韵国子监同官诗乞米丨丨晨有粥留家南国暑无绡　宋无墙头杏花诗红杏丨丨树过墙无数花　杨维桢和杨孟载春愁曲东家蝴蜨飞无数丨丨燕子来两个】
</div>
    <div class="pagination">
<a href="御定骈字类编_page451.html">上一页</a><span>...</span><a href="御定骈字类编_page447.html">447</a><a href="御定骈字类编_page448.html">448</a><a href="御定骈字类编_page449.html">449</a><a href="御定骈字类编_page450.html">450</a><a href="御定骈字类编_page451.html">451</a><span class="current-page">452</span><a href="御定骈字类编_page453.html">453</a><a href="御定骈字类编_page454.html">454</a><a href="御定骈字类编_page455.html">455</a><a href="御定骈字类编_page456.html">456</a><a href="御定骈字类编_page457.html">457</a><span>...</span><a href="御定骈字类编_page453.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
