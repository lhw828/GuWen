<!DOCTYPE html>
<html>
<head>
    <meta charset="UTF-8">
    <title>白孔六帖 - 第 41 页/共 50 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>白孔六帖 - 第 41 页/共 50 页</h1>
    <div class="content">　　白播厥百谷百谷用成　所寳惟谷　嘉谷　谷惟国寳【食乃民天】穜稑之种　仰膏【左传小国之仰大国如百谷之仰膏雨】新谷既升　九谷【周礼太宰以九职任万民一曰三农山泽平地九谷黍稷麻麦豆之属】五种【月令季冬令告人出五种命农计耦耕五种五谷种】孔炽茂【刘仁轨谏曰今兹澍泽霑足百谷炽茂】嘉生【张九龄今百谷嘉生乃怠于事天恐不可以训】青囊盛种【李泌请以二月朔为中和节民间以青囊盛百谷种相问遗号为献生子】丰成【陆贽奏议今嵗关中之地百谷丰成京尹及诸县令频以此事言忧在京米粟太贱请广和籴以救农人】地不爱寳【致百谷之丰穰柳文】油油时云【雨厥百谷李华髙宗康颂】
　　谷【十三】
　　白祈【礼孟春天子乃以元日祈谷于上帝】登【孟秋农乃登谷天子尝新先荐寝庙】孔不登【陈君賔迁邢州刺史徙邓州明年四方霜潦独君賔所治有年储仓充羡蒲虞二州民就食其境太宗下诏劳之曰去年关内六州谷不登糇粮少令析民房遂食闻刺史与百姓识朕此懐务相安养还冇赢粮出布帛赠遗行者知此水旱常数更相拯赡礼让兴行海内之人皆为兄弟变浇薄之风朕顾何忧已】踊贵【卢坦江淮旱谷踊贵或请抑其价坦曰所部地狭谷来它州若直贱谷不至矣不如任之既而商以米坌至】积谷翁【韦寅善治生初除广州宣宗垂诫贪□寅奏曰江淮江陵庄积谷尚七千堆固无所贪宣宗曰此所谓积谷翁杂家】谷贱伤农【冯道明宗问曰天下虽丰百姓济否道曰谷贵饿农谷贱伤农因诵文士聂夷中田家诗】嘉谷奋兴根叶肥润【抽茎展穗不失时宜人和年丰莫大之庆韩愈贺雨表】始筑常平仓【韦宙永州刺史州负岭转饷艰险每饥人辄殍死宙始筑常平仓收谷羡余以待之】有田种谷今流血【杜甫忆昔诗】所务谷为本邪羸无乃劳【杜甫述古诗】马厌谷【韩文马厌谷兮士不厌糠籺】谷者所以阜俗康时聚人守位者也【下至十室之邑必有千钟之藏苟凶穰以之贵贱失度虽封丞相而犹困侯大农而谓何杜甫防问】谷者百姓之本百役皆出【同上説旱】有田五百畆树之谷【柳宗元送从弟谋序】囷仓谷粟满【未有旦夕忧韩文】嘉谷隐丰年【草深苖且稀农夫既不艺孤穗将安归李白诗】
　　粟【十四】
　　白有秕【若苖之有莠若粟之有秕】周粟【伯夷叔齐不食周粟】红粟【汉红粟流衍太仓之粟红腐不可食陈陈相因】秦输粟于晋【三日】求仁者之粟以祀之　虽有粟吾得而食诸孔嵗收粟十万斛【窦静表请屯田太原帝从之嵗收粟十万斛】辄发【萧复改同州刺史嵗歉州有京畿观察使储粟复輙发以贷人有司劾治诏削阶停刺史或吊之复曰苟利于人胡责之辞】贱估以济民【萧仿出太仓粟贱估以济民】至渭仓者百二十万斛【裴休进中书侍郎居三年粟至渭仓者百二十万斛】丐粟【刘三复母病废丐粟以养】欲粟贱追李岘【李岘出为零陵太守时京师米翔贵百姓乃相与謡曰欲粟贱追李岘】似莠【东夷流鬼粟似莠而小】飞龙粟【宣宗纪大中元年二月癸未停飞龙粟】黄河西岸是吾蜀欲须供给家无粟【杜甫】瘦地飜宜粟【杜甫秦州诗】以沙参粒【唐史突厥序为将者刻薄自入赋粟以沙参粒】财粟殚亡【韩文农不耕收财粟殚亡】匹缣易粟数十斛【郭元振为凉州都督旧凉州粟斛售数千至是嵗数登至匹缣易粟十斛】获陈粟【贾相在滑州境内大旱秋稼尽损贾召大将二人谓曰今嵗荒旱烦若救三军百姓也曰君可辱为健歩翌日当有两骑衣縿绯所乘马蕃歩鬛长经市出城君等踪之识其所灭处则吾事谐矣二将乃裹粮衣皁行寻之一如贾言自市至野行二百里大塜而灭遂垒石标表志焉经信而返贾大喜令数百人具畚锸与二将偕往其所因发塜获陈粟数十斛人竟不之测酉阳杂俎】虽有数斗玉【不如一盘粟李白】鸟雀苦肥秋粟菽【杜甫诗】白玉换斗粟【李白送刘长史】浊醪与脱粟在眼无咨嗟【杜甫诗】日给【朝班及暮齿日给还脱粟】贞观初率土饥俭【一疋绢才得帖斗粟而百姓怡然者知陛下忧怜之故人人自安曾无谤讟自五六年来频歳丰稔一匹绢得粟十余石而百姓皆以为陛下不忧怜之咸冇怨言马周】
　　麦【十五】
　　白芃芃其麦【诗】登【孟夏农乃登麦天子乃以彘尝麦】种【董仲舒以春秋云圣人重麦如此宜令关中种宿麦】丘中有麦【诗】两歧【张湛为渔阳人歌曰麦秀两歧】取温之麦【郑国伐周云云】甸人献【晋侯欲麦使甸人献麦】诗云贻我来麰【大麦也】不熟【月令仲春行夏令则阳气不胜麦乃不登】劝人种麦无或失时【八月】孔独恃于麦【独孤及上疏陈政曰民不敢诉于有司有司不敢闻陛下茹毒饮痛穷而无告今其心颙颙独恃于麦麦不登则易子齩骨矣】教种【韦丹为容州刺史教种茶麦】吐蕃【其稼有小麦青麦荞麦】白麦【五代回鹘地宜白麦青麦】进瑞麦【五代梁宋州节度使友谅进瑞麦一茎三穗太祖怒曰宋州大水何用此为】碧麦【唐杜阳编元和八年大轸国贡碧麦形大于中华之麦粒表里皆碧香气如粳米食之体轻乆可以御风】金麦【同昌公主出降赐金麦银米共数斛此皆条枝国献】青波【麦芒际天揺青波柳宗元诗】自莳以观其成【太子瑛元宗种麦苑中瑛诸王同侍帝曰是将事宗庙故亲之亦欲若等知稼穑之艰因分赐侍臣曰春秋无麦禾古所甚重比诏使者阅田畆所对不以实故朕自莳以观其成】山田麦无垅【春气晚更生杜诗】青荧陵陂麦【杜甫喜晴诗】大麦干枯小麦黄【杜甫大麦行大麦干枯小麦黄妇女行泣夫走藏东至集壁西梁畔问谁腰鎌胡与羗】徼麦早向熟【杜甫客堂诗】野多青麦【同上】崆峒小麦熟【且愿休王师送髙适】南阳郭门外桑下麦青青【韩文】麦篲【李贺诗麦芒如篲黍如粟】宿麦以秋种【太隂子时雨雪而霜故大伤首种首种谓宿麦以秋种故谓之首种入收也春为寒所伤故至夏麦不成长也臣恐霜雪损稼夏麦不登无所收入也王方庆疏】麦涨溪田【李贺】孤城麦秀边【杜诗】细麦落轻花【同上】江畔细麦复纎纎【同上】再熟【髙昌土沃麦皆再熟】田舎子防获十斛麦【尚欲更故妇许敬宗】麦烂于【韦替否疏】择膏腴地蓺麦【韦陟】
　　稻【十六】
　　白清流之稻【文选】九熟【抱朴子曰南海有九熟之稻】再熟【交趾有一嵗再熟之稻】荐【礼冬荐稻稌夏滍臯香秔稻】嘉蔬【礼稻曰嘉蔬】十月获稻【诗】尝稻【季秋天子尝稻先荐寝庙】生【人歌曰引漳水灌邺旁终古斥卤生稻粱】食夫稻【语】借稻【左传鄅人借稻邾人袭鄅人注君借盖履稻而行也】认苖【钟离收事见上注】不遗种【今吴稻蟹食不遗种子国语】孔卢城【北狄传渤海俗所居者曰卢城之稻】巨粒【西域摩掲陀有异稻巨粒号供大人米】嵗四熟【天竺稻嵗四熟】稻粒写诗【北梦言曰都防间有运大笔如椽或于稻粒上写七言诗一絶歴歴可爱】千畆碧泉乱【东屯大江北百顷平若按六月青稻多千畆碧泉乱挿秧适云已引溜如溉灌杜甫望补稻畦水归】玉粒定晨炊【红鲜任霞散同上】输【官鸡输稻粱杜甫壮游】伫闻粳稻香【东渚雨今足伫闻粳稻香秋行东渚诗】罢亚【罢亚百顷畆西风吹半黄杜甫独酌】野稻水谷【唐地理志沧州干符本鲁城干符元年生野稻水谷二千余顷燕魏饥民就食之】稻收丰衍【郭元振为凉州都督遣甘州刺史李汉通辟屯田尽水陆之利稻收丰衍】龙睛稻【唐谢元卿遇神仙设龙睛稻续仙传】稻米流脂【粟米白公私仓廪俱丰出杜甫诗】琅琊之稻【唐李百药见防敏门】麞牙稻【白居易诗鹿米麞牙稻】粳稻来东吴【杜甫出塞诗】香稻【香稻啄余鹦鹉粒秋兴诗】粳稻共比屋【南池】昌谷五月稻细青满平水【李贺诗】殚江南之稻【柳文】稻月一熟【南蛮堕婆登】尝稻雪飜匙【柳司马诗】平田百顷间【收稻诗香稻三秋末平田百顷间杜甫】珠稻【元稹祝神珠稻欲垂新】荒畦九月稻义牙【李贺田中】
　　黍【十七】
　　白彼黍离离　荐【月令秋荐黍】杀鸡为黍　芃芃黍苖【诗】方华【黍稷】不能艺黍稷　我黍与与　生【邹衍吹律于燕谷燕谷乃暖生黍】五谷之长【韩子曰黍者五谷之长祭先王以为上盛也】饭黍【无以筯】孔酿酒【王绩种黍春秋酿酒】东臯多种黍【劝尔早耕田李白赠崔秋浦】伤萎【天风防大木禾黍咸伤萎李白寓言】映道【耕田秋雨足禾黍已映道杜甫遣兴】自种自敛【植乃禾黍自种自敛柳宗元牛赋】頼知禾黍收已觉糟床注【杜甫荒村诗】苦辞酒味薄黍地无人耕【同上】多麦与黍【韩文元和圣徳诗】力难及黍稷【得种菜与麻杜甫诗】禾黍积东菑【韦应物授衣】绵延稼盈畴【韦应物】
　　禾【十八】
　　白唐叔得禾异畆同颖【书】山之禾【吕氏春秋曰饭之美者山之禾也】禾役穟穟　纳【十月纳禾稼】禾乃登【七月】取成周之禾【郑伐周云云】犯【季子臯葬其妻犯人之禾】尽偃　尽起【天大雷电以风禾尽偃王出郊天乃反风禾则尽起尚书】大无麦禾【春秋书曰】孔没槖它【天竺国禾之长者没槖它】玉山禾【韩愈驽骥诗饥食玉山禾】祥禾【甘津泽祥禾秋聨句】回霜收电【文粹李徳裕上尊号册回霜收电为之反未】禾生陇畆无东西【杜甫兵车行纵有健妇把锄犁禾生陇畆无东西】种禾沟甽【元稹田野狐兎行】狐猾兎翦【同上】禾黍日夜长足得盈我囷【元稹旱灾】禾头生耳【朝野佥载谚云秋甲子禾头生耳】幽州华州进嘉禾图各一轴【柳宗元贺嘉禾表】六穗慙称于汉臣异畆耻书于周典【同上】嘉禾一穰江淮为之康嘉禾一歉江淮为之俭【嘉禾在全吴之壤最腴李翰屯田颂云】一茎五穗【闻河南县献嘉禾一茎五穗重规视之曰伪也笞其人而遣五代】
　　豆【十九】
　　白人食半菽　不辨【周子有兄不辨菽麦】陨霜杀菽　粥【后汉光武曰昨公孙豆粥饥寒俱觧】种【杨恽歌曰种一顷豆落而为箕】中原有菽庶民采之【诗】维秬维秠维穈维芑【秬黒黍秠一稃二米穈赤苖芑白苗】诗十月纳禾稼黍稷穜稑禾麻菽麦　稻人掌泽草之所生种之莣种【莣种稻麦地官周礼】廪人掌九谷以待匪颁赒赐稍食【官地】黍稷垂成不能为荣黍而不黍不能蕃庶稷而不稷不能蕃殖【国语】丘中有麻孔防豆【夏侯端东走撷防豆以食】黒豆屑【五行志黄巢未入京师时都人以黄米及墨豆屑蒸食之谓之黄贼打黒贼】两器【卢懐慎日晏设食蒸豆两器】灵光豆【唐杜阳编大厯中日林国献灵光豆大小类中国之菉豆其色红而光芒长数尺本国人亦呼为诘多珠和石上菖蒲叶煑之即大如鹅卵其中纯紫秤之可重一斤已上啖之一丸香美无比而数日不复言饥渇】灵沙臛【云仙散録品物类聚曰白马豆食之齿醉虢国夫人厨吏邓连以洗豆皮作灵沙臛供翠鸳堂】豆以二七为族【唐酉阳杂爼】狐猾兎翦【禾苖豆甲狐猾兎翦元稹】挟劒豆【酉阳杂俎浪东有融泽之中生豆荚形似人挟劒横斜而生】豆苗鹿嚼解乌毒【白居易禽虫章注尝猎者】相擕行豆田秋花蔼菲菲【杜甫甘林】天雨豆【五代司天考天雨豆之类皆非中国耳目所及】豆入牛口【窦建徳窜牛口谷初其军有謡曰豆入牛口势不得乆至是果败】已喜黍豆髙【杜甫大雨】豆子已熟【杜诗】虫食豌豆【陆相奏议京兆府先奏虫食豌豆全然不收】其用甚微【且豌豆为物其用甚防旧例所支唯充畜料凖数回给大豆诸司谁曰不然计价利剩徴义将安在同上】种豆耘锄【元稹田野狐兎行】
　　捃拾【二十】
　　白范丹【后汉朝议以范丹为侍御史乃遁梁沛徒行敝服卖卜于市遭党人禁锢遂推鹿车捃拾自资】捃表【晋庾衮字叔襃麦熟获者已毕而尚多衮引羣子退曰待间乃捃不曲行不旁掇跪而把之则亦有六种】故畦【列子类林百嵗于春陂拾遗故畦并歌并进】敛材【周礼一曰敛材聚敛疏材】彼有不获稺此有不敛穧彼有遗秉此有滞穗伊寡妇之利【诗】俯有拾仰有取【汉书】俯拾地芥拾橡【庾衮叔褒又与邑人之山拾橡分夷险序长防推易居难礼无违者】孔收橡实【崔从嵗饥收橡实以饭】及众多【杜甫望补稻畦诗遗穗及众多我仓戒滋漫】贫者不免于捃拾【柳宗元论政理书今富者税益少贫者不免于捃拾以输县官】大田斯获不有遗秉则滞穗也【文粹欧阳詹上郑相书云万秉希一万穗希一某岂遂当其一乎】清霜九月天【髣髴见滞穗杜甫雨诗】捃拾榛藂间【唐旧史刘賛为歙州刺史有老妇人捃拾榛藂间猛兽将噬之防女号呼兽而救之母子俱免】故畦遗穗已荡尽【杜甫白鳬行】
　　储蓄【二十一】
　　白周礼地官委人掌敛野之赋敛薪刍凢疎林木【疏林草木有实】凡蓄聚物【聚物诸瓜瓠葵芋为御冬之具也】以稍聚待賔客以甸聚待羇旅凡余物以待颁赐【余当为予】诗笃公刘乃积廼仓廼裹糇粮于橐于囊　王制国无九年之蓄曰不足无六年之蓄曰急无三年之蓄曰国非其国也三年耕必有一年之食九年耕必有三年之食以三十年之通制国用虽有凶旱水溢人无菜色然后天子食日举以乐月令十月谨盖藏循行积聚无有不敛九月趋人收敛务蓄菜　防蓄【诗曰我有防蓄亦以御冬】聚敛之臣　敝邑不敢保聚　晋饥晋侯纾积聚以贷【无蕴年蕴积敛不分灾也】子产曰陈其亡乎聚禾粟而不抚其民　仓廪实知礼节　公私之积【贾谊曰汉几三十嵗公私之积犹可哀痛】无不务纳【月令】委积【地官委人掌军旅供其委积薪蒭】孔马周言【自古以来国之兴亡不由积畜多少在百姓苦乐也且以近事验之隋贮洛口仓而李宻因之积布帛东都而王世充据之西京府库亦为国家之用向使洛口东都无粟帛王世充李宻未必能聚大众但贮积者固有国之常要当人有余力而后收之岂人劳而强敛之以资冦邪】无一嵗之储【韦嗣立建言今廪帑耗竭无一嵗之储假遇水旱人须赈给不时军兴士待资装陛下何以具之】视年丰耗发敛【韩洄积米长安万年二县各数十万石视年丰耗而发敛焉故人不艰食】储廥赢衍【王思礼在大原储廥赢衍】蓄积有素【崔衍居十年啬用度府库充衍及穆賛代之以钱四十万緍假民赋故虽旱人不流捐由衍蓄积有素也】家得储三十斛【王起歴河中节度使方蝗旱粟价腾踊起下令家得储三十斛斥其余以市否者死神防士怙不从寘于法由是廥积咸出民頼以生】备凶年【戸部尚书韩仲良奏王公以下垦田畆纳二胜其粟麦粳稻之属各依土地贮之州县以备凶年制从之自是天下州县始置义仓每有饥馑则开仓赈给通典】髙宗武后数十年间义仓不许杂用【其后公私窘迫贷义仓支用自中宗神龙之后天下义仓费用殆尽】开元中定式【王公以下每年戸别据所种田畆别税粟二升以为义仓其商贾戸若无田及不足者上上户税五石上中以下逓减各有差同上】天寳中凡天下诸色米【计九千六百六万二千二百二十石和籴一百一十三万九千五百三十石同上】常有三年食【裴耀卿曰臣愿广陜运道使京师常有三年食虽有水旱不足忧】储给丰衍【崔光逺祖敬嗣中宗在房州敬嗣为刺史储给丰衍帝徳之】储仓充羡【陈君賔初徙邓州明年四方霜潦独君賔所治有年储仓充羡】积如京坻【巨廪崇创翚飞云矗宿以板干积如京坻得盖蔵之宜恊出入之制多黍多稌而礼节行矣文粹政公遗爱碑权徳舆】仓廪无宿储【徭役犹未已韦应物田家】足食之庆【充溢于京坻柳宗元】粢盛无虞储峙用充【同上】廪取不节敖庾之藏【有时而赐唐史李宻】家无接新之储【唐史宋务光上言数年以来公私乏竭戸口咸耗家无接新之储】尧遭大水汤遭大旱【唐文粹韦嗣立疏臣闻国无九年之储家无三年之蓄家非其家也国非其国也故立国立家皆资于储蓄矣夫水旱之灾关之隂阳运数非人智力所能及也尧遭大水易遭大旱则知仁圣之君亦所不免当此时百姓不至于困弊者有积也】义仓据地取税【髙宗永徽年颁新格义仓据地取税实是劳烦冝令户出粟上戸五百余各有差唐杜佑通典】请立义仓【贞观初戴胄上言国无九年储蓄礼经之所明诫今请计所垦田尽令出粟稻麦之郷各纳所在为立义仓年谷不登州县随便取给同上】太仓令掌九谷廪藏之事【凡凿窖置屋皆铭甎为便斛之数其年用受领粟官吏姓名又立碑如其铭焉六典】凡粟支九年米及杂种三年【六典】贮经三年斛听耗一升五年以上二升【同上】给公粮者皆承尚书省符【同上】诸仓监【各掌其仓窖修储积之事凡粟出给者每一屋一窖尽防者附计欠者随事科徴非理欠损者坐所由令徴赔之同上】
　　祈谷【二十二】
　　白诗曰琴瑟击鼓以御田祖以祈甘去其螟螣及其蟊贼田祖有神秉畀炎火　噫嘻春夏祈谷于上帝周礼籥章凡国祈年于田祖龡豳雅击土鼓以乐畯【春官豳雅诗豳风七月也豳人以吹籥之声土鼓以瓦为筐以革为面田祖神农畯田夫】月令四月命乐正习吹大雩帝命有司祷祀山川古之卿士有益于人者以祈谷实天子乃以元日祈谷于上帝季冬天子乃蜡百神于南郊为来年祈福于天宗【腊日祭也百神自神农至昆虫也天宗日月星辰之属是也】豚蹄防酒【淳于髠曰臣从东方来见道旁有禳田者操一豚蹄一盂酒祝曰瓯窭满篝污邪满车五谷蕃熟穰穰满家臣笑其所持者寡所愿者大瓯窭器也篝笼也污耶下田也】乙日祠神农【晋礼志云汉仪常以乙日祀先农及耕乙地也】乙田【见上】祭天田【汉立灵星祠常嵗时祠以牛龙左角曰天田即农祥也农见而祭之见汉书】农祥之祭【见上】祈年【祈谷也】孔愿为三农祈谷【张说帝幸并州说见帝曰太原王业所基陛下廵幸振耀威武以申永思繇河东入京师有汉武睢上祠此礼废阙歴代莫举愿为三农祈谷诚四海之福帝纳其言】王者之兴必感其一【礼乐志按贞观礼祈谷祀感生帝而显庆礼祀昊天上帝传曰郊而后耕诗曰噫嘻春夏祈谷于上帝礼记亦曰上辛祈谷于上帝而郑乃云天之五帝迭王王者之兴必感其一因别祭尊之故夏正之月祭其所生之帝于南郊以其祖配之故周祭灵威仰以后稷配因以祈谷然则祈谷非祭之本意乃因后稷为配尔此非祈谷之本义也夫祈谷本以祭天也然五帝者五行之精所以生九谷也宜于祈谷祭昊天而兼祭五帝】
　　丰稔【二十三】
　　白必有丰年　农夫之庆　曾孙之稼如茨如梁曾孙之积如坻如京　乃求千斯仓【万斯箱】闵闵焉如农夫之望嵗　三时不害【时和年丰】秋成【无害】嵗计【有余】秋收三百之囷【嵗计十千之税】膏泽多丰年　顺成之嵗年谷多熟　克殷【昔周饥克殷而年丰】祈年于田祖【祈年祈丰年田祖神农也周礼】力田不如逢时【躬稼徒欲望嵗】丰凶上下【丰稔之年】陈陈相因　补败【以丰补败】余粮栖畆而不收　滞穗斯积【余粮不收】大田多稼　多黍多稌【诗曰丰年】有年【谷梁五谷皆熟为有年】仅有年【公羊有年以喜书也仅有年亦足以当喜大有年丰稔也】井中氷【后汉光和六年冬东海莱琅邪井中氷厚尺余大有年】众维鱼矣　兆维丰年【梦鱼丰年之兆】年谷和熟丰穰穰【人掌反】问年谷【晏子春秋景公将伐鲁特讯东门无泽问鲁年谷对曰隂氷厥阳五寸寒温节寒温节则政平政平则上下和平上下和平则谷熟遂不伐鲁】孔频嵗丰稔【马周疏曰五六年来频嵗丰稔一疋绢易粟十余斛】水旱为灾不谓年登【宋务光曰今水旱为灾不谓年登】有富无窭【天锡皇帝多麦与黍无召水旱耗于雀鼠亿载万年有富无窭韩愈元和圣徳诗】鱼盐满市井布帛如云烟【李白赠宣城守】野多滞穗畆有余粮【足食之庆充溢于京坻阜财之謡欢呼于道路柳宗元请复尊号】地不爱寳【致百谷之丰穰柳文】大穰之徴【文粹李翰苏州屯田纪绩颂白雀集于髙丰屯廪盖大穰之徴也】如云漠漠【同上我屯之稼如云漠漠夫伍棊布沟封绮错】闾里一欢顔【羣应物郊居言志诗唯当嵗丰熟闾里一欢顔】丰本増歧芃芃緜緜【无硗塉与良沃获一十于百千防蔬云矗以委□余粮岳峙而栖畆欧阳詹徳胜颂】谷帛贱民无疾疫【五代唐明宗纪问宰相言谷帛贱民无疾疫则欣然曰吾何以堪之当与公等作好事以报天】丰稔之报均于四方【柳宗元为父老上状】西成有穰嵗之报【同上】五谷穰熟既庶而丰【韩文西水门记】农功以成年谷大熟【柳宗元表】丰年则多而筐筥甚实【杜甫享太庙赋】
　　虫蝗【二十四】
　　白去其螟及其蟊贼无害我田穉田祖有神秉畀炎火　虫螟为害　虫蝗为灾　百螣时起　天灾流行昆虫之灾　介虫败谷　昆虫无作　飞螟赴海【马援】
　　【为武陵守飞螟赴海】避境【鲁恭为中牟令飞蝗避境】设坛责己【公沙穆为农令时多蝗虫乃设坛责己蝗虫遂去境人以为神明之君】捕蝗【汉平时蝗诏使者捕蝗人能捕蝗者诣吏以石斗受钱】蝗随督邮【后汉戴封为西华令汝颖有蝗灾不入西华界督邮行县忽大至督邮其日去蝗亦随去】又【宋均为九江守山阳楚沛多蝗虫至九江辄四散】稻蟹不遗种【国语】雨螽于宋【谷梁雨螽于宋芽茨昼夜着上见下曰雨】传曰有蜚【蜚负蠜虫也】虫损免税令【具旱门】孔蝗独不至境【史王方翼再迁肃州刺史仪鳯间河西蝗独不至于境】害气作则虫螟生【狄仁杰时发兵戍疏勒四鎭百姓怨苦仁杰谏曰政不行则害气作害气作则虫螟生水旱起矣】遣使分道捕瘗【韩思复开元初为谏议大夫山东大蝗宰相姚崇遣使分道捕瘗思复上言夹河州县飞蝗所至苖辄尽今游食至洛使者往来不敢显言且天灾流行庸可尽瘗望陛下悔过责躬损不急之务任至公之人持此诚实以荅谴咎其駈蝗使一切宜罢宗然之】蝗不入境【李绅迁宣武节度使大旱蝗不入境】河北蝗【张孝忠为易守沧等州观察使贞元二年河圵蝗民饿死如积孝忠与其下同粗淡日膳裁豆防而已】祭蝗于臯门【五代晋出帝天福八年六月庚戌祭蝗于臯门】帅奉军国捕蝗【癸亥供奉官七人帅奉军国捕蝗于京畿】募民捕蝗【八月丁未朔募民捕蝗易以粟并同上】有蝗蔽天【而飞昼为之黒凢庭户衣帐悉充塞之王亲祝于都防堂即夕大风蝗堕浙江而死吴越备史】蜚蝗竟天【陆贽集序蜚蝗竟天农稷不能善稼】升之季年虫蝗为害【经时不息及嗣主立皆附草而死江南録】张福【率威顺军捕蝗于陈州】安审信【捕蝗于中都】大赦【以旱蝗大赦并天福八年】干祐元年滑州鱼池旱蝗秋七月鸜鹆食蝗【五代】分道杀蝗【姚崇开元四年山东大蝗民祭且拜坐视食苗不敢捕崇奏诗云秉彼蟊贼付畀炎大汉光武诏曰勉顺时政劝督农桑去彼螟蜮以及蟊贼此除蝗谊也且蝗畏人易駈又田皆有主使自救其地必不惮勤请夜设火坎其旁且焚且瘗蝗乃可尽古有讨除不胜者特人不用命焉乃出御史为捕蝗使分道杀蝗】吞蝗【五行志贞观二年六月京畿旱蝗太宗在苑中掇蝗祝之曰人以谷为命百姓有过在予一人但当饳我无害百姓将吞之侍臣惧帝致疾遽以为谏帝曰所冀移灾朕躬何疾之避遂吞之】蝗集祠旁【董昌始立生祠蝗集祠旁使人捕沈镜湖告曰不为灾】飞乌食蝗【五代冯行袭所至輙天旱境旱有蝗则飞乌食之】杀多必戾和气【卢懐慎曰凡天灾安可人力制也且杀虫多必戻和气愿公思之崇曰昔楚王吞蛭而厥疾瘳叔敖断蛇福乃降今蝗幸可駈若纵之谷且尽如百姓何杀虫救人祸归于崇不以诿公也蝗害讫息】吏捕蝗者不胜而仰食于民【王凝曰吏捕蝗者不胜而仰食于民则率暴以济灾也】腹有梵字【酉阳杂俎蝗虫腹下有梵字】鱼子变【今蝗虫首有王字固自不可晓或言鱼子变近之矣】虫食谷者部吏所致【侵渔百姓则虫食谷虫身黒头赤武吏也身赤头黒文吏也同上】稼穑茂而螟蝗不生【桞文】









　　白孔六帖巻八十一
　　钦定四库全书
　　白孔六帖巻八十二　　唐　白居易　原本
　　宋　孔　传　续撰
　　旱【一】　　　　　　旱备【二】
　　祈祷【三】　　　　　水涝【四】
　　饥馑【五】　　　　　人饿【六】
　　荒政【七】　　　　　赈贷【八】
　　求籴【九】　　　　　蚕桑【十】
　　茧税【十一】　　　　采桑【十二】
　　争桑【十三】　　　　后妃桑蚕【十四】
　　异蚕【十五】　　　　织絍【十六】
　　旱【一】
　　白旱暵　国乃大旱　天灾流行　天降之灾　天厉不戒　上天降灾　山陵不收　髙田不熟　水泉咸竭　时不降【百谷不成五谷不滋害于粢盛】为灾【自十月至于五月不不为灾】野无青草　云汉美宣王遇灾能惧【诗曰旱既大甚耗斁下土旱魃为虐赫赫炎炎如惔如焚涤涤山川】嵗旱【时灾】若嵗大旱【用汝作霖雨】八月不雨【君不举】七年【吕氏春秋曰成汤之旱七年煎沙烂石】流沙铄石【汤七年旱】未覩鹳鸣【诗鹳鸣于垤将雨之也】且忧狼顾【贾谊曰失时不雨人且狼顾狼顾恐惧貎】仰夫膏【已愆天降之期】望彼毕星【未及月离之】天厉流行地财耗斁【诗耗斁下土注旱害也斁败也】东作既嗟于嵗旱【南山空望于朝跻】屯西郊之云【且闻不雨】废南畆之稼【岂望有秋】一溉之功【夫为稼于代编一有溉之益虽归燋烂而一溉之旱苖必后枯也】大时不齐【同年有丰凶之异也礼记】悬耜　其其杲杲出日【人専望雨而日出也】愆阳【阳骄】愤叹成隂欢娱为旱【晋石珩问袁甫曰夀阳已西旱已东涝何也甫曰夀阳已东吴人也夫亡国之音哀鼎足强邦一朝失职愤叹成隂隂积成水故涝也夀阳已西中国新平强洖美寳尽入志满心盈长为旱故公羊曰鲁僖公甚悦故旱是以京师若抑强扶弱则天下和平】宻云徒自西郊【零未沾南畆】云重积而又散【垂下而复收文选】水旱免税令【令曰诸田有旱虫霜处拘见营田州县捡实且帐申省十损四已上免租税调七已上课役俱免若桑麦损尽各免其所输听折来年经二年后不在折限其应免者通计麦用为分数】孔自三月不至五月【张行成拜左仆射永徽四年自三月不雨至五月行成惧以老乞身】诉旱【崔荛出为陜虢观察使不恤人疾苦或诉旱者指廷树示之曰柯叶尚尔何旱为即榜笞之】频年霜旱【魏徴上疏曰贞观初频年霜旱】关西小旱耕稼是忧【张説疏】石然【十三年云阳石然自冬至五月不雨徴上疏极言】旱熯之灾【疏又曰今旱熯之灾逺被郡国】诏求直言【张廷珪宗开元初大旱闗中饥诏求直言廷珪上疏】入秋亢旱【辛替否疏曰入秋亢旱草木枯黄下人咨嗟未知所济】雨不时降夏阳骄愆【李中敏大和六年天旱文宗内忧诏询所以致雨者中敏上言雨不时降夏阳骄愆苗欲槁枯陛下忧勤降徳音俾下得尽言昔东海误杀一孝妇大旱三年宋申锡位宰相生平馈致一不受其道劲正奸人忌之防不测之辜狱不参验衔恨而殁天下士皆指目郑注臣知数寃必列诉上帝天之降灾殆有由然汉武帝国用空竭然卜式请烹桑羊以致雨况申之枉天下知之何惜斩一注以快忠臣之魂则天且雨矣帝不省】大旱责民逋赋【李渤迁江州刺史上言臣州治田二千顷今旱死者千九百顷若徇度支所敛臣惧天下谓陛下当大旱责民三十年逋赋】以时救恤【李吉甫江淮旱浙东西尤甚有司不为请吉甫曰以时救恤帝惊驰遣使分道赈贷】马燧【徙懐州时师旅后大旱田茀不及耕燧务勤教化】农告无入【段秀实为营田判官是大旱农告无入泾大将焦令谌曰我知入不知旱也责之急农无以偿徃诉秀实秀实书牒免之】江淮大旱【李绛时江淮大旱帝下赦令有所蠲弛绛言江淮流亡所贷未广而宫人猥积有怨鬲之思当大出之以省经费】问隂阳祲沴【鲍防时比嵗旱策问隂阳祲沴质对汉故事免三公卜式请烹羊指当时辅政者】避正殿减膳【张荐初贞元时京师旱帝避正殿减膳荐白限日以应古制】上疏【许孟容贞元十九年夏大旱上疏】理囚系【卢商大中元年春旱诏商与御史中丞封放理囚系于尚书省】奏析浐水溉民田【崔珙迁京兆尹防大旱奏析浐水入禁中者取十九溉民田】刘蕡防曰【臣前所谓救灾旱在乎致精诚者臣谨按春秋鲁僖公七月之中三书不雨者以人君有恤人之志也文公三年之中一书不雨者以人君无闵人之心也故僖致精诚而旱不害物文无恤闵而旱则成灾矣陛下有恤人之志则无成灾之变】逋捐系路【李翺为庐州时州旱遂疫逋捐系路】人情愁惴【裴延龄帝罢陆贽宰相时大旱人情愁惴延龄言贽等失权怨望】多出宫人【郑覃开成三年旱帝多出宫人李班入贺覃又推赞】菽麦失时【髙郢代宗为太后营章敬寺郢以白衣上书谏曰比八月不润下菽麦失时黔首狼顾忧在艰食若遂不给将何以救之】上陈阙政【权徳舆贞元十九年大旱徳舆因是上陈阙政】乞尽免江淮两赋【白居易元和四年天子以旱甚下诏有所蠲贷振除灾沴居易见诏节未详即建言乞尽免江淮两赋】嵗旱用屈【崔纵贞元元年天子郊见为大礼使嵗旱用屈纵樽裁文物俭而不陋】灾暵成沴【卢懐慎曰今民力敝极傥灾暵成沴何以济之】乖政之气【张九龄言乖政之气发为水旱天道虽逺其应甚迩昔东海枉杀孝妇天旱久之一吏不明匹妇匪命则天昭其寃】久旱入境辄【裴寛出为蒲州刺史州乆旱寛入境輙雨】时暵之孽【裴漼进中书舍人睿宗造金仙玉真二观时旱甚役不止漼上言今自冬徂春雨不时降人心憔然莫知所出而土木方兴时暵之孽职为此发今东作云始丁壮就功妨多益少饥寒有渐春秋庄公三十一年冬不雨是时歳三筑台僖公二十一年夏大旱是时作南门陛下以四方为念宜下明制令二京营作和市木石一切停止不报】隂侵于阳【吴兢上疏曰自春以来亢阳不雨传曰敬徳不用厥灾旱上下蔽隔庶位逾节隂侵于阳则旱灾应】旱【杨炎为相刘文喜不奉诏时方旱人情骚隽羣臣皆请赦文喜帝不听】请蠲租税【严郢兼御史中丞防秋旱郢请蠲租税】嵗仍旱【李栖筠出为常州刺史嵗仍旱】疫旱【王仲舒为婺州刺史州疫旱人徙死几空居五年里闾增完加金紫服徙苏州】民赋不入【除江西观察使水旱民赋不入叹曰我当减燕乐他用可乎为出钱二万代之上】流亡借借【杜悰复镇淮南时方旱道路流亡借借】权徳舆【十九年大旱上言十四年夏旱吏趣常赋至县令为民欧辱者不可不察】不害有秋【李实拜河南尹贞元二十年旱闗辅饥实方务聚敛以结防民诉府上一不问徳宗访外疾苦实诡曰嵗虽旱不害有秋】江淮旱歉【韦温防羣臣请上尊号温固谏今河南水江淮旱歉京师雪积五尺此非崇饰虗名时帝顺纳】无年【髙瑀领忠武节度使州比水旱无年见隄渠门】谷价腾踊【纪处讷神龙元年夏大旱谷价腾踊中宗召问所以救之者】天乙之武也焦土而烂石【杨炯浑天赋】旱鉢【严司空在太原时市童因于水际泅戯见流下一物争取之乃一瓦瓶重帛羃之市童因就岸扑破有婴儿长尺余遂迅走逐之顷刻足下旋风起已蹈数尺近岸舟子遽以篙击杀之髪朱色目在顶上谓之旱鉢一云旱魃杂爼】夏建亢旱【韩文论天旱状今年已来京畿诸县夏建亢旱秋又早霜田种所收十不存一】女魃【五行志人疴永隆元年长安获女魃长尺有二寸其状恠异诗曰旱魃为虐如炎如焚是嵗秋不雨至于明年正月】旱有三【唐文粹盛均人旱解涒滩嵗越垠旷旱塞诸阳迁市不雨祈山川庶神又不觞土龙舞巫觋愈不雨或言邦有术人能捕退龙而噪之昔嵗尝然农剩其泽及召术人至而旱色如故太守怒亟命擒之术人遁去矣其遗囊有书一幅目曰人旱旱有三曰天旱国旱人旱曷为天旱蹇阳肆凶下土祗敬虽六七嵗黎民不饥曷为国旱君道炽灾徳涸仁枯贪风暴气蒸为时疠曷为人旱邦燬其政吏贼其行千里人心燥不为隂】京师孟夏以后旱则先祈岳镇海渎及诸山川能兴云雨者皆于北郊祭【又祈社稷又祈宗庙毎月七日皆一祈不雨还从岳渎如初旱甚则修雩秋分后虽旱不雩雨足则报祀若州县则祈社稷及境内山川通典】里巷为土龙【马璘拜行营节度使天大旱里巷为土龙聚巫以祷璘曰旱由政不修即令彻之明日雨是嵗大穰】田不及耕【马燧徙懐州时师旅后嵗大旱田茀不及耕燧止横调】画龙致雨【卢氏杂说明皇一年亢旱内中起龙祈雨将作少监马绍正于屋壁画西方龙绘事未毕觉黒云往梁栋俄而龙拏玃穿屋飞去雨遂足】分道赈赡【刘思立在髙宗时为名御史于时河南北大旱诏遣御史中丞崔谧等分道赈赡】秋苗耗半【蘓源明史思明防洛阳有诏幸东京将亲征源明因上疏极谏曰自春大旱秋苗耗半敛获未毕先之以清道之役申之以供顿之苦其不可二也】青天湛然旱气转甚【韩愈贺表】田畆少收【是年京师旱田畆少所收上怜民无食兵赋半已休韩愈赴冮陵诗】有苗盈野而天不【今农既勤于稼有苗盈野而天不雨祭竹林神文】龙恠潜溟波【时救灾旱李白流夜郎至西塞驿】降不濡物良田起黄埃【杜诗】飞鸟苦热死池鱼涸其泥【同上】九泉焦枯【而四海渗涸兮柳宗元解崇赋】天作旱灾嘉谷将槁【韩文曲江龙大】求虵医【王彦威镇汴夏旱袁王傅李杞过汴因宴王以旱为言李醉曰可求虵医数头作大瓮前后设香席选十以下小儿十余令执小青竹昼夜更互击其瓮不令少辍王如言试之雨大注数百里旧说龙与虵为亲家南部新书】皇帝亲临长安万年二赤县决狱膏沾足【杜甫説旱】冬麦黄枯春种不入【上】怨气积寃气盛亦能致旱【同上】稚老孤穷指苗然鼎将穗秀矣忍令莠死以絶民命【杜牧祭神】苗方甲而水湮之苗秀好而旱莠之【同上】以蓬子为面【懿宗时自闗中至海大旱冬蔬皆尽贫者以蓬子为面槐叶为虀唐食货志】前年闗中旱闾里多死饥【韩愈归彭城】大旱【许孟容上疏言陛下斋居损膳具牲玉走群望而天意未荅岂丰歉有定隂阳适然乎切惟天人交感之际系教令顺民与否今顺人奉天而神弗祐嵗弗稔未之闻也】种不入土野无青草【韩愈上李尚书今年以来不雨者百有余日种不入土野无青草】若旱之望雨【庐陵郡王瑗为幽州都督兵曹防军王利涉说瑗曰若诸刺史召之不至将何以全瑗曰奈何对曰山东豪杰尝为窦建徳所用今失职与编户夷此其思乱若旱之望】退蔵恨雨师健歩闻旱魃【杜甫】
　　旱备【二】
　　白修城　劝分【鲁大旱欲焚巫尫臧文仲曰非旱备也修城郭贬食省用务啬劝分此其务也】徙市【见下祈祷门】恤人之心【救患之防】有备【无患无虞】耗斁为灾【虽爽月离之作】流行有备【则无嵗取之虞】愆阳为沴【嵗不顺布】布政有经【众无匡惧】存救之术　礼曰九年耕必有三年之食以三十年之通虽有凶旱水溢民无菜色然后天子食日举以乐　方二三千里【贾谊曰不幸有方二三千里之旱胡以相恤】孔置钱河隂院以虞水旱【归融卢周仁取羡钱进京师融劾奏诏不从置钱河隂院以虞水旱】义仓【薛讷为蓝田令有富商倪氏于御史台理其私债中丞来俊臣受其货财断出义仓米二千石以给之讷曰义仓本备水旱以为储蓄安敢絶众人之命以资一家之产竟报上不与】
　　祈祷【三】
　　白有事于山川【卫大旱有事于山川不吉兴师伐邢而雨】龙见而雩【龙见建巳之月祭天为百谷祈甘雨】桑林之祷【汤克夏大旱汤乃以身祷于桑林剪爪髪自以为牺牲以祈于天雨大至人恱之】潜龙蟠于沮泽应鸣鼓以降【蜀都赋】靡神不举【云汉诗曰自郊徂宫上下奠瘗靡神不举靡受斯牲圭璧既卒寜莫我听诗】禜之【郑子产曰山川之神则水旱厉疫之灾于是乎禜之】雩禜【精诚】随车【百里嵩为徐州境内旱嵩行部所经雨辄随车而霔】礼崇禋祀【神享精诚】信天厉之可移【兾地财之不害】设寺　建灵坛【并祈雨之所见文选】土龙矫首而立【女巫顿足而舞】嵗属亢阳【礼修祷祝】念夫膏泽既愆天降之期【感以精诚惟望月离之应】祈年【求丰年也】望嵗曝身【祝长字防卿为洛阳令时亢旱长为曝身阶庭引罪自咎甘雨乃降人歌咏之】积薪【后汉谅辅为五官掾时太守祷无应辄自曝身庭中自责祝曰日中不以身塞无状乃积薪自环日未中霔雨一郡皆沾足】又【戴封为西华令大旱封欲焚躯俄而至】春至秋禜【谓雩禜水旱之神周礼】俾率舞于小巫【庶祈年于大有】并走群望【展礼雩坛】焚巫尫【鲁大旱公欲焚巫尫臧文仲曰天欲杀之则如勿生若能为旱焚之滋甚也】暴巫尫【礼嵗旱穆公召县子而问焉曰吾欲暴巫而奚若对曰天则不雨而暴人之疾不可吾欲暴尫而奚若对曰天则不而望之愚妇人无乃疏乎为之徙市不亦可乎】周礼春官女巫职嵗旱暵则舞雩邦有大灾则歌哭以请【或歌或哭兾以悲哀感神明也】月令孟夏大雩帝祷祠山川古之卿士有益于人者以祈谷实【雩祭天祈也山川古卿士能致云者皆祭之】徙市【见上】用师【卫大旱卜有事于山川不吉寗庄子曰昔周饥克殷而年丰今邢方无道天其或者欲使卫讨邢乎从之师兴而雨传】洗兵【武王伐纣大洗兵】闭阳门【董仲舒曰以春秋灾异之变推隂阳之所错行故求闭阳门甚欲止则反是】斩山木【郑大旱使屠击祝頴竖拊有事于桑山斩其木不雨于产曰有事于山艺山林而斩其木其罪大矣夺之官邑】秋再雩【春秋昭二十五年秋九月上辛大雩季辛又雩传曰秋书大雩旱甚也】凡天灾有币无牲祈以币更【以币代牲】杀孝妇枯旱【东海孝妇养姑甚谨姑恐累不得嫁遂自缢死姑女告妇杀姑妇自诬服罪其狱上府于公为县吏明其枉竟杀此妇东海枯旱三年后太守至问其故于是杀牛祭孝妇冡即日而注大】上虞寡妇【上虞寡妇养姑姑死夫女弟素与妇不叶诬妇鸩杀母县竟杀之旱二年孟尝是时明之不得后太守殷舟至尝具言之祭妇遂雨】去姧【河南春夏旱太守鲁褒至屛退奸残澍数降】録囚【后汉和帝时旱帝行洛府寺録囚举寃滞收洛阳令抵罪司河南尹左降未及还宫澍也】请修政【周举宣光时三辅旱请举书云云宜出后宫不御之女治天下寃滞之狱除大官重职之费云云】请烹大臣【桑羊为御史大夫兴防酤盐鐡之利时天下大旱卜式曰羊为天子大臣而与小人争利烹羊天乃大】掩骼【周畅为河南尹时乆旱祈无应畅因收葬洛阳城旁客死骼骨以万余人应时大丰稔】天文推歩【杨统授河洛书及天文推歩之术为彭城令时旱统推隂阳消复县泽太守使为郡求亦降自是朝廷灾异多访之】至诚【束晳为广陵郡累大旱晳请三日澍众谓晳至诚乃歌曰束先生通神明】祈祷令【祠令云京师四月已降旱则祈理寃狱赈穷乏掩骼埋胔先祈岳镇海渎及祈山川能出云者北郊望而告之又祈社稷不雨则徙其市】孔祠曲江池【孔戢授京兆尹嵗旱文宗忧甚戢躬祠曲江池一夕大澍】造土龙【黎干复为京兆尹时大旱干造土龙自与巫觋对舞弥月不应又祷孔子庙帝笑曰丘之祷乆矣使毁土龙帝减膳节用既而霔雨】由政不修【马璘邠宁节度使天大旱里巷为土龙聚巫以祷璘曰旱由政不修即命彻之明日】自暴以祈【田仁防为平州刺史嵗旱自暴以祈而大至谷遂登人歌曰父母育我兮田使君挺精诚兮上天闻中田致雨兮山出云仓廪实兮礼义申愿君常在兮不患贫】祷干陵而【外戚武三思明年春大旱帝遣三思攸暨祷干陵而雨帝恱】周王徒勤于方岳商帝虚美于桑林【柳宗元丈】商后徒勤于自剪【周公空愧于舞雩同上】瑞鸟迎舟掩商羊之舞仙云覆水恊从龙之徴【同上】木神【不空每祈曰无它轨则但设敷绣座手簸旋数寸木神念呪掷之自立于座上伺木神吻角牙出目瞑则雨至酉阳杂俎】镜龙【僧一行开元中尝旱宗令祈一行言当得一器上有龙状者方可令于内库中遍视之皆言不类数日后指一古镜鼻盘龙喜曰此有真龙矣乃持入道塲一夕而雨同上】指拂云气【从容録魏郡开成中大旱徧祷山岳不应或言西况山陆先生道行精明请之必验太守已下乃携杏酒青羊以备牲醪告于山中先生受礼讫对太守呼吸数过五指连拂之爪甲间皆出云烟之气惟中指气象甚盛先生曰郡中得周足诸县皆获八分亦可小稔已而其说不诬】清风时兴白日显行【若响若荅粪除天地山川清风时兴白日显行韩愈潮州祷晴文】划云隂卷日月也【同上】虽屡舞僊僊而灵应未若【王维京兆张公徳政碑仍嵗大旱郡祠介推虽屡舞僊僊而灵应未若公命束蕴取火伐树寘薪酾酒而祝曰有功于人祀为明神无徳而禄祸亦覆餗自绛已来人实祀子纯牺大璧不敢爱必以荐也童儿季女不敢黩必以敬也神既靡荅人将安仰若亭午而雨则植其鹭羽执此骍毛不然者火嶛将至焮天灿地灵衣且为煨烬丰屋将为茂草尔其图之言未毕而云兴拜未起而雨降周于阖境】无畏致雨【上令无畏求雨曰旱数当然求龙适足致暴雨尔乃尽去求雨之具以一鉢水小刀搅之作胡言须臾龙如指大入鉢巾复搅呪之白气自鉢中出如烟一疋练少顷大风雨震雷】零随车或当宵而应【唐賛皇公祷祝论嵗或大旱必先令掾属祈请积旬无效乃自躬行未尝不零雨随车或当宵而应其术无他唯至诚而已将与祭必闲居三日清心斋戒虽礼未申于泂酌而意已接于神明所以理郡八年嵗皆大稔江左黎庶讴謡至今】剪爪致词积薪自誓【古人乃有剪爪致词积薪自誓精意上逹而雨必滂沱此亦至诚同上】玉龙【明皇别録玉龙子太宗于晋阳得之开元中三辅大旱帝命宻投玉龙于南内龙池云雨随作鸡跖集】绛幡祈【唐文粹罗隐请追癸巳日诏防夏五月京畿旱癸巳日闻诏大京兆用器水鑪香蒲萧绛幡軰致于坊市门将用旧法而召雨也臣闻天之有雨泽犹陛下之有渥恩泽可以委曲干之则陛下渥恩亦可以委曲干之矣彼蒲萧辈何足以动天臣请追癸巳日诏】敢告诛黒蜧抶隂蜺【柳宗元祈晴文】纳其云气复我川泽【禜门文同上】众灵受职荟蔚且跻于南山百谷仰荣滂濡遂霑于东作【柳宗元】焚白檀香龙【明皇又尝诏术士罗公逺与不空同祈雨令校功力上俱召问之不空曰臣昨焚白檀香龙上令左右掬庭水嗅之果有檀香气】段文昌【徙荆南州或旱禬祷必或乆遇出游必霁民为语曰旱不苦祷而不愁公出游唐史】
　　水涝【四】
　　白平原出水为大水　天作淫雨害于粢盛【宋大水公使人吊之云云】天降之灾　秋大水鼓用牲于社于门非常也　郑大水龙鬬于时门之外洧泉　水潦将降惧不得归【荀偃士匄请于荀防请班师】髙下有水灾为大水【谷梁水】讹言水至【汉建始三年秋京师相惊言大水至百姓奔走相蹂躏王鳯言太后上及后宫可御船王商曰自古无道水犹不冒城郭今政化和平此必讹言俄而定鳯大慙】先徙髙地【公沙穆为农令元夀元年三辅已东漂没穆晓占乃预告百姓徙髙地遂得免】没溺之忧　下民昬垫　凡自三日已往为霖　救水以鼔众【谷梁】水不时【礼】下水上腾水潦为败　苦数来　垫溺　水损免税【具旱门注】水
　　潦败国　禜用赤帻【晋书雨多则禜祭用赤帻朱衣闭诸隂朱紫禜社伐朱鼓】孔漂居人六百家【魏徴是嵗大谷洛溢毁官寺十九漂居人六百家徴陈事】山东及江淮大水【虞世南贞观八年山东及江淮大水帝忧之问世南对恐有寃狱枉大宜省録累囚】水气勃戾【宋务光神龙元年大水诏九品以上官直言极谏务光上书曰切见自夏以来水气勃戻天下多罹其灾洛水暴涨漂损百姓传曰简宗庙废祠祀则水不润下夫王者即位必郊祀天地严配祖宗自陛下御极郊庙山川不时荐见又水者隂类臣妾之道气盛则水泉溢须虹蜺纷错暑雨滞霪隂胜之沴也后廷近习或有离中馈之职以干外政愿深思天变杜絶其萌】壊庐舍【权徳舆贞元八年闗东淮南浙西州县皆大水壊庐舍漂杀人徳舆建言宜择群臣明识通方者持节劳徕】韦巨源【迁侍中武三思封户贝州属大水刺史宋璟义免其租巨源以为蚕桑可输繇是河朔人多流徙者】秋雨害稼【裴耀卿开元二十年迁京兆尹明年秋雨害稼帝将幸东都召问所以救人者】潦败稼【崔沔为魏州刺史潦败稼沔防禁便人】行水魏王堤【李讷为河南尹时乆洛暴涨讷行水魏王堤惧漂溺疾驰去水遂大毁民庐】损田【韩滉以户部侍郎判度支大厯十二年秋大雨害稼什八京兆尹黎干言状滉恐有所蠲贷固表不实代宗命御史行视实损田三万余顷始渭南令刘藻附滉言部田无害御史赵计按验如藻言帝又遣御史朱敖覆实害田三千顷帝怒曰县令所以养民而田损不问岂邱隐意耶贬南浦贠外尉计亦斥为丰州司戸员外参军】霖潦【戴胄帝将修复洛阳宫胄谏曰七月以来霖潦未止濵河南北田正洿下年之有无未可知】三鸦谷水【五行志景龙八年邓州三鸦口大水塞谷或见二小儿以水相沃须臾有蛇大十围张口仰天人或斫射之俄而暴雷雨漂溺数百家】岸有善崩流或断堤泛滥畴垅坡陁圃畦【柳宗元祈晴文】野夫兴忧官守増惕敬用瓢齐以展周索【同上】天涯歇滞雨粳稻卧不翻【杜甫】霖闭坊门【宋务光今霖雨闭坊门岂一坊一市能感发天道防必不然矣故里人呼坊门为宰相谓能节宣风雨天工人代乃为虚设】六隂作潦而不就【欧阳詹徳胜颂】水涝为灾【窦建徳方今水涝为灾民力刓敝主上不是防而亲驾临辽】去歳东郡水生民为流尸【韩愈归彭城】
　　饥馑【五】
　　白悬磬【传室如悬磬野无青草】凶年荒政　百姓不足君孰与足五谷不熟其国乃虚　嵗凶年　谷不登年虽大杀
　　【杀饥】年不顺成　天灾流行【国家代有】大侵【谷梁五谷不熟为大侵大侵之礼君膳不祭肺马不食谷】阳九之阨　甚虚之食　四阻防饥【百姓艰食】人困国虚　土虚人耗　不饥何为　流亡【诗曰瘨我饥馑民卒流亡瘼病也】大荒【凶年】年无储蓄之嵗　祈年不应【周礼祈年祈丰年也】野荒人散【周礼】馁在其中　大时不齐【同年有丰凶之异】风雨不节则饥　翔踊【翔贵】悬耜水旱为灾【蒸黎孔疚】军无见粮　嵗恶不入　人卖爵子【卖爵及子】尧水【汤旱】孔给米【孝敬皇帝帝幸东都诏监国时关中饥视庑下兵食有榆皮蓬实者悄然命家令寺给米】饥人就食【李勣破王世充宻署东海郡公是时河南山东大水隋帝令饥人就食黎阳仓吏不时发死者日数万】百姓荐饥【陈子昻髙宗崩将迁梓宫长安于是关中无嵗子昻盛言东都胜垲可营山陵上书曰顷遭荒馑百姓荐饥薄河而右惟有赤地循垅以北不逢青草父兄转徙妻子流离頼天悔祸去年薄稔】重茧走治下【王方翼迁肃州刺史它郡民或馁死皆重茧走方翼治下乃出私钱作水硙薄其赢以济饥瘵创舍数十百楹居之全活甚众】拾橡实以饭【崔从嵗饥拾橡实以饭】荒馑日甚【张廷珪疏曰或谓天戒不足畏而上帝冯怒风雨迷错荒馑日甚则无以济下矣】南方连馑【敬晦歴浙西观察使时南方连馑有诏弛防酒茗官用告要晦处身俭勤赀力遂充】请出米三十万石赡贫民【杨于陵迁浙东观察使越人饥请出米三十万石赡贫民】赐米使赈饥捐【丁公着长庆中浙东灾疠拜观察使诏赐米七万斛使赈饥捐】削木皮以食【李宻淮阳嵗饥削木皮以食】敛封植【宋璟检校贝州刺史时河北水嵗大饥三思使敛封植璟拒不与故为所挤】采木实野蔬而食【五代晋髙祖皇后李氏从帝而北出榆关行砂碛中饥不得食遣宫女从官采木实野蔬而食】防易一缣【陆贽奏议贞观之初荐属霜旱自关辅绵及三河之地米价踊贵防易一缣道路之间馁而相借】路有委骨【文粹王维张公徳政碑野无遗糠路有委骨】减防鸡之膳【同上王维张公徳政碑饔人减防鸡之膳圉人省五马之秣陶不献服汚不塓馆自身以往振廪同食虽人烟不动道殣相望】见馑不惊【李华中书政事堂记闻荒不救见馑不惊此堂得以杀之】民漉漕渠遗米【杜悰时方旱道路流亡借借民至漉漕渠遗米自给呼为圣米取陂泽茭蒲实皆尽】嵗饥骨相枕于野【刘武周为鹰掦府校尉见天下已乱隂有异计因宣言于众曰今嵗饥死者骨相枕于野府君开仓不恤岂忧百姓意乎以市怒其军皆愤怨】人大馁【死者系路朱粲传】至有樵苏莫爨糠麧靡资不暇聊生方忧转死【张廷珪请崇俭约疏】
　　人饥【六】
　　白家室相弃　道殣相望【殣饿死也】菜色　病莫能兴　隠人【多取食焉隠困穷也】贸贸然来　嗟来之食【齐大饥黔敖为食于路以待饿者而食之有饿者袂辑屦贸贸然来黔敖左奉食右执饮曰嗟来食扬其目而视之曰予惟不食嗟来之食以至于斯也从而谢焉终不食而死曾子闻之曰微与其嗟也可去其谢也可食贸贸目不明貎】在陈【子在陈絶粮】首阳【伯夷叔齐饿于首阳之下】相食【汉河内饥父子相食汲黯开仓而赈之】弃子【文选路逢饥妇人抱子弃草间】嚻然思食【文选】野有饿莩【孟子】馁在其中有馁而已【卫惠子曰吾馁而已不来食之】易子而食【楚人围宋】翳桑之饿人【赵宣子初田于首山舍于翳桑见灵輙饿曰不食三日矣与之箪食后倒戈以报宣子】惄如调饥馁而食雀鷇【史主父饿探雀鷇而食之主父赵武灵王也】半菽【汉书今嵗饥人团卒食半菽军无见粮言士卒菜半以菽杂之】饥色【汉千里馈粮士有饥色】师不宿饱【樵苏晚防云云】人不能二鬴【周礼廪人职二鬴月粮也】食蒲蠃【吴志人饥移就食蒲蠃于东海之濵】孔絶廪【徐旷世充僣号以为国子博士子士防奔长安世充怒絶其廪文逺饿几死数矣】仆于行间【史思明防洛阳有诏幸东京将亲征苏源明因上疏极谏曰毎立殿廊见旌旗之下饿夫执殳仆于行间日见二三市井馁求食死于路旁日见四五甚不可三也】人饿死墙壁间【李晟言赦懐光有五不可今河中米斗五百刍藁且罄人饿死墙壁间其大将杀戮几尽】朱克融等客长安饿且死不得一官【萧俛賛】持男易斗粟掉臂莫肯酬【韩文有司恤经费未免烦徴求富者既云急贫者固已流传闻闾里间赤子弃渠沟持男易斗粟掉臂莫肯酬我时出衢路饿者何其稠亲逢道死者伫立乆吚嚘】顔回忍饥面【秦韬玉贵公子行云堦前莎毯绿不卷银喷香挽不断乱花织锦柳撚线妆防池台尽屏展主人功业传国初六亲聮络驰朝车鬪鸡走狗家世事抱来皆着黄金鱼却笑儒生把书卷学得顔回忍饥面】使不至于冻馁【人冻而后衣之人馁而后食之惠则惠矣不若轻其徭薄其税使不至于冻馁也白居易防】朱门酒肉臭路有冻死骨【杜甫】
　　荒政【七】
　　白嵗凶年谷不登君膳不祭肺【不杀牲也】马不食谷驰道不除祭祀不悬【不悬彻乐也】是故年虽大杀众不匡惧　年不顺成【则天子素服乘素车食无乐君衣布搢本关梁不租山泽列而不赋土功不兴大夫不得造车马也】凶年则乘驽马祀以下牲【取易供也】臧文仲曰贬食省用务穑劝分此其务也　嵗凶君食不兼味廷道不除百官布而不制鬼神祷而不祀　施舍【施恩惠舍役力】已责【止逋责】周礼以荒政十二聚万人一曰散利货【粮食也】二曰薄征【谓轻租税】三曰缓刑四曰弛力【谓息力役】五曰舍禁【公无私税】六曰去几【去关市之征】七曰省礼【谓省吉礼】八曰杀哀【谓省凶礼】九曰蕃乐【藏乐器不作】十曰多防【不备礼而防娶】十一曰索鬼神【求废祀而脩】十二曰除盗贼【饥则多盗不可不去】防荒之式【太宰以九式均节财用二曰防荒之式用财之节度也荒凶年也】荒礼【凶年之礼】不俭【祭丰年不奢凶年不俭】移人就谷【周礼廪人以嵗上下数用凡民食上嵗人四鬴中嵗人三鬴下二鬴若食人不能二鬴则移人就谷注四鬴三鬴人一月米也】输粟【周礼大荒令邦国移人人有守不可移者令输粟】国凶荒礼防则市不征而作布【物归市不税民困金铜每荒年因物贵大铸泉布饶也】赒委【小行人凶荒令赒委】蜡不通【年不顺成八蜡不通以谨民财也顺成之方其蜡乃通以移民也】急疾就食【汉关中饥髙祖令人得卖子就食蜀汉】煮木为酪【王莽时南方枯旱谷翔踊使民煮木为酪又不可食重为烦扰注为杏酪之属也】载谷入关无用【宣语】种芜菁【后汉令水伤处种芜菁助食】掘鳬茈【王莽末南方饥人掘鳬茈食之】国语天灾则弃责薄敛市无赤米【赤米米之姧言饥也】凶年则力政不均【地亦不平计地税也均人职云云】孔仍嵗无年【韦云起时议讨王世充云起上言京师初平人未坚附百姓流离仍嵗无年】州县刓敝【陆希声为右拾遗时憸腐秉权嵗数歉梁宋尤甚希声见州县刓敝上言当谨视盗贼】养人息兵【张廷珪将袭回纥廷珪陈五不可天下无年当养人息兵五也】衣马牛之衣食犬彘之食【宋务光疏曰数年以来公私乏竭戸口减耗家无接新之储国乏俟荒之蓄陛下近观朝市则以为既庶且富试践闾陌则百姓衣马牛之衣食犬彘之食】薄河而右惟有赤地循陇以北不逢青草【陈子昻上言顷遭荒馑百姓荐饥薄河而右惟有赤地循陇以北不逢青草】山东饥关陇弊【生人流亡诚陛下寜静思和天人之时安可动甲兵兴大役同上】痍荒之余【殷侑拜义昌军节度使于时痍荒之余骸骨蔽野墟里生荆棘】居无尺椽防无盛烟【刘晏移书于宰相元载以为大抵运之利与害各有四起宜阳熊耳虎牢成臯五百里见戸才斗余居无尺椽爨无盛烟兽游鬼哭而使转车挽漕功且难就为一病】虽有数斗玉不如一盘粟【李白书懐赠南陵宫賛府】富者既云急贫者固已流【韩愈赴江陵】持男易斗粟【传闻闾里间赤子弃渠沟持男易斗粟掉臂莫肯酬】属嵗无秋【崔衍】国储无兼年【张素】遗糠【野无遗糠路有委骨张公徳政碑文粹王维】荒歉【韦苏州始至郡诗旱嵗属荒歉旧逋积如坻】埃尘勃【吴兴不雨埃尘勃葩拆穗结十无一二群鼠夜出囓而壃之信宿食殆尽虽卢守板击敺而骇之而不能胜笠泽丛书】人之生产空于杼轴【独孤及上疏师兴不息十年矣人之生产空于杼轴拥兵者第馆亘街陌奴婢厌酒肉而贫人羸饿就役剥肤及髓长安城中自昼椎剽吏不敢诘官乱职废将堕卒暴百揆隳刺如沸粥纷麻民不敢诉于有司有司不敢闻陛下茹毒饮痛穷而无告今其心颙颙独恃于麦麦不登则易于齩骨矣陛下不以此时厉精更始思所以救之之术忍令宗庙有累卵之危万姓悼心失图臣实惧焉】
　　赈贷【八　擅赈贷附】
　　白周急不继富【君子云云】救灾开仓【汉河内饥父子相食汲黯使至河内因矫制开仓赈之朝廷不坐罪】滞积困人【传曰晋饥悼公谋息人乃输积聚以贷自公已下茍有积者尽出之国无滞积亦无困人】振廪【椘大饥庄公乃自庐以徃振廪同食注振廪开仓同食上下无异食也】竭粟【宋公子鲍礼于国人宋饥竭其粟而贷之】一钟之饩【郑饥人未及麦人病子皮以子展之命饩国人粟户一钟】贷而不书施而不徳【宋饥司城子罕请出粟以贷司城氏贷而不书宋无饥人叔向曰乐氏其以宋升降乎施而不徳贷而不书】公粟【见上】施取其厚【】有施于人釡钟之数【传陈氏有施于人人归之矣豆区釡钟之数其取之公也薄其施之民也厚谓陈氏三量皆登一焉以家量贷而以公量收之】博施济众【子贡曰如有博施于民而能济众何如可谓仁乎子曰何事于仁必也圣乎尧舜其犹病诸】匡乏【匡救】厚施散利【具荒政门】野有饿殍而不知发【发散也】储蓄【虞灾】振穷　振乏絶【月令季春天子乃命有司发仓廪赐贫穷振乏絶】赒万人之艰阨【周礼乡师以嵗时廵国及野而赒万人之艰阨以王命施惠注阨饥困也】弃债【晋王长文徳濬太康中蜀土荒瘽开仓赈贷长文居贫多无以偿郡县切责送到州刺史徐干舍之不谢而去】擅赈施【后汉王望为青州刺史行部见饥寒者愍之以便宜出所在布粟赈给之上欲罪之钟离意云云乃赦之】不待奏报【第五访仲谋为张掖守嵗饥开仓赈给吏争欲上言访曰若须奏报是弃人也寜以身救百姓上嘉之】又【韩诏仲黄为赢长开仓赈赡民主者谓不可韶曰以此伏罪含笑入地太守知韶名徳不坐】擅赈左降【晋王蕴叔仁为吴兴守郡荒赈恤主簿争云朝廷以为科罪免官士庶诸阙特左降晋陵守】除名【刘颂子雅奉使于蜀表请赈贷不待报乃行而除名也】免官【邓攸伯道以吴郡守表赈贷未报开仓坐免官】贷防祭【汉王莽时人欲祭祀防纪而无用者钱府以所入工商之贡但賖之祭祀无过旬日防纪无过三月依周礼也】取利【晋张骏境内饥谭详时出仓谷贷取三倍利隂据曰是因饥要利乃止也】孔发廪自劾【宗室臯贬温州长史俄摄州事州大饥发官廪数十万石赈饿者僚吏叩庭请先以闻臯曰人日不再食则死何俟命后发哉苟杀我而活众其利大矣既贷乃自劾】出粟赈乡里【陈子昻父元敬世髙赀嵗饥出粟万石赈乡里】遣使赈饥民【虞世南贞观八年陇右山崩大虵屡见山东及江淮大水帝忧之以问世南对宜省録累囚于是遣使赈饥民】开廪赈民【王珣出许州长史珣嵗旱时假刺史事开廪赈民即自劾宗赦之】玺书褒羙【韩思彦廵察劒南防蜀大饥开仓赈民然后以闻玺书褒美】下頼以济【员半干调武陟尉嵗旱劝令殷子良发粟赈民不从及子良谒州半千悉发之下頼以济】大旱辄开仓【韩思复调梁府仓曹参军防大旱辄开仓赈民州劾责对曰人穷则滥不如因而活之无趣为盗贼州不能诎】以时救恤【李吉甫江淮旱吉甫曰以时救恤帝遣使分道赈贷】赈民无所计【潘孟阳罢为大理卿其后左司郎中郑敬宣慰江淮帝诫曰朕宫中用尺寸物皆有籍惟赈民无所计卿是行宣谕朕意】职田赈贫民【庾敬休言蜀道米价腾踊百姓流亡请以本道阙官职田赈贫民诏可】李珏【江淮旱发仓廪赈流民】崔沔【改虞部郎中请发太仓粟及减苑囿鸟兽所给以赈贫乏人頼其利】发仓廥【卢从愿开元二十年河北饥诏为宣抚处置使发仓廥赈饥民】虽旱人不流捐【崔衍啬用度府库充衍及穆賛代州以钱四十万缗假民赋故虽旱人不流捐由衍蓄积有素也】具鬻【李蕚迁南华令大水它县饥人至相属萼为具鬻及去糗粮送之】救灾者勿使至赈给【刘晏每州县荒歉有端则计官所赢先令曰蠲某物贷某户民未及困而奏报已行矣议者或讥晏不直赈救而多贱出以济民者则又不然善治病者不使至危惫善救灾者勿使至赈给故赈给少则不足活人活人多则阙国用国用阙则复重敛之矣】问米救旱【芝田録令狐文公除守兖州州境方旱米价甚髙迓吏至公首问米价几何州有几仓问讫屈指独语曰旧价若干四仓各出米若干定价出粜则可以赈救矣左右听之流语逹郡中富人竞出其所蓄物价顿平民心欣然得雨遂成丰年矣】毎旱潦必贷匮蠲负【里无逋家柳仲郢】又赈给近侥幸【刘晏既被诬而旧吏推明其陈谏以为管萧之亚著论纪其详又赈给近侥幸吏下为奸强得之多弱得之少虽刀锯在前不可禁以为二害灾沴之乡所乏粮耳它产尚在贱以出之易其杂货因人之力转于丰处或官自用则国计不乏多出菽粟恣之粜运散入村闾下户力农不能诣市转相沾逮自免阻饥不待令驱以为二胜】家得储三十斛【王起歴河中节度使方蝗旱粟价腾踊起下令家得储三十斛斥其余以市否者死神策士怙势不从寘于法由是廥积咸出民頼以生本传】以贱直售民【为信州刺史嵗大旱发仓以贱直售民故饥而不亡再期增户五千孙成】李袭誉【三辅盗螘聚袭誉请以兵据永丰仓发粟赈穷乏】刘思立【时遣御史分道赈赡思立建言赈给须立簿最稽出入往返停滞】
　　求籴【九】
　　白请籴【传曰京师来告饥鲁侯为请籴于宋卫齐郑礼也】乞籴　泛舟【晋荐饥乞籴于秦百里奚曰天灾流行国家代有救灾防邻道也秦于是输粟于晋自雍及绛相继命之曰泛舟之役】闭籴【传曰晋饥秦输之粟秦饥晋闭之籴故秦伯伐晋获晋侯】告籴【传曰冬无麦禾臧孙辰告籴于齐】卿出告籴古之制也　鬯圭玉磬　敢告滞积【国语鲁饥臧文仲请籴于齐公曰谁使之文仲曰卿出告籴古之制也幸备卿公使往遂以鬯圭玉磬如齐告籴曰敝邑荐饥大惧周公太公之命祀而获戻不腆先君之敝器敢告滞积以纾执事救敝邑使能供职】谷梁传臧孙辰告籴于齐国无三年之蓄曰国非其国也一年不升告籴诸侯不正也故举臧孙辰以为私行也【为内讳故不言使若私行也】言内无外交【谷梁臧孙辰告籴于齐诸侯相归粟正也告然后与之言内之】匡救其灾　同恤灾危备救凶患　遏籴【葵丘盟曰无遏籴】蕴年【无蕴年谓蕴蓄年谷而闭籴也】若虚其请　凶年补败【或阙于宿储】善邻恤灾【方资于遏籴】周急　矜无所宜　归粟【归粟于蔡以周亟矜无资】幸灾敛怨　安可蕴年【见上】灾维代有宜酌义于泛舟【仁必矜无岂忘情于归粟】匡困　资无　孔贸易不出境【崔倰迁湖南观察使湖南旧法虽豊年贸易不出境隣部灾荒不恤也倰至谓属吏曰此岂人情乎无闭籴以重困吾民削其禁】闭粟【李轨属荐饥人相食轨毁家赀赈之不能给议发仓粟曹珍亦劝之谢统师语珍曰百姓饿死皆弱不足事者壮勇士终不肯困且储廪以备不虞岂宜妄散惠孱小乎仆射苟附下非国计轨曰善乃闭粟下益怨多欲叛去】
　　蚕桑【十】
　　白蚕事　茧税【月令】桑土既蚕【书】八月载绩【诗】无伐桑柘【月令季春受蚕食也】蚕事既登【孟夏】蚕室【具下】蚕则绩【而蟹有筐】蚕织【诗曰妇无公事休其蚕织】桑于南陌【蚕于南郊】禹贡厥篚檿丝【桑之丝可中琴瑟者】遵乃脩之文器宜合礼【月令季春乃修蚕器】趋既登之日事必及时不衰　不帛【周礼庶人不蚕者不帛不绩者不衰所以耻不免】女事　禁原
　　蚕【原再也蚕与桑马同气物莫能两大禁蚕为伤马也周礼】孔河内千树【李袭誉尝谓子孙曰河内千树桑事之可以衣】以蚕折租【张廷珪出为沔州刺史频徙苏宋魏三州景龙中宗楚客纪处讷武延秀韦温等封戸多在河南河北讽朝廷诏两道蚕产所宜虽水旱得以蚕折租廷珪愿依贞观永徽故事准令折免诏可】蚕嵗四熟【尹思贞为青州刺史治州有绩蚕至嵗四熟】蚕桑可输【韦巨源武三思封户在贝州属大水刺史宋璟议免其租巨源以为蚕桑可输】何易干【曰方春百姓耕且蚕见耕耘门】蚕务【刘思立于时河南北大旱诏遣御史中丞崔谧等分道赈赡思立建言蚕务未毕而遣使抚廵所至不能无劳】春耕夏蚕【突厥序孙樵谓春耕夏蚕以资衣食】白眼蜂【丰宁传蚕退之后多为干腊货之开元中春末两市白眼蜂如山市人以此卜丝帛之丰俭】吴地桑叶緑吴蚕已三眠【李白寄东鲁】及此柔桑绿春蚕起中国【同上】若布与帛必蚕绩而后成也【韩愈圬者传】葚黒老蚕蠋【城南联句】满箔【春蚕看满箔堰城联句】初无桑蚕【于阗初无桑蚕丐隣国不肯出其王即求婚许之将迎乃告曰国无帛可持蚕自为衣女闻置蚕防絮中关守不敢验自是始有蚕女约刻石无杀蚕蛾飞尽得治茧】秦地罗敷女采桑绿水邉【素手青条上红妆白日鲜蚕饥妾欲去五马莫留连李白诗】蚕经三卧行欲老【元稹织妇词织妇何太忙蚕经三卧行欲老蚕神女圣早成丝今年丝税抽徴早】越妇未织作【吴蚕始蠕蠕李贺感讽】长畛徘徊桑柘重【新夏】野蚕成茧【太宗本纪贞观十三年是嵗滁州野蚕成茧】蚕妇一人供自身【林蕴】田间树之以桑凡树桑人百之所沐者谓之功【桑太寡则乏于帛桑太多则暴于田是故十畆之田植桑五功一功之蠺取不宜嵗度之虽不能尽其功者功不下一疋帛平赋书】茧厚丝美【陆防蚕赋逮蚕之生茧厚丝美机杼经纬龙鸾葩卉】蚕凋桑柘空【李白五月东鲁行】蚕老客未归白田已缲丝【李白】桑者不丝身【韩愈三器论】
　　茧税【十一】
　　白孟夏蚕事既登后妃献茧乃收茧税以桑为均贵贱长防如一以给郊庙之服【茧税十取一也以桑为均者随桑多少而税贵贱长防如一各以桑为平不以贵贱为差】蚕事懋而既登【茧税收而先定】丝入【周礼典丝掌丝入丝入收而税之】颁丝【谓出之也】孔蚕丝尽输【蚕丝尽输税机杼空倚壁栁田家诗】半天下【西界制河东奄左海其间茧税鱼盐衣食半天下李讷制社牧】不逋【茧税不逋于乡井谢丝表】尽取后已【陆蚕赋官诞益嚵尽取后已】织绢未成疋【缲丝未成斤里胥迫我纳不许蹔逡巡白居易秦中吟】
　　采桑【十二】
　　白十畆之间桑柘闲闲　女执懿筐遵彼微行爰求柔桑【微行墙下径也】蚕月条桑取彼斧戕以伐逺扬猗彼女桑【诗】秦氏之女【罗敷】秋胡之妻【并采桑者】城南【古诗罗敷善采桑采桑城南隅青丝为笼防桂枝为笼钩】桑之未落其叶沃若　帝女之桑　蚕妾【公子重耳与从者谋于桑下蠺妾在其上】工女　奉种于川且宜合礼【执筐于陌无或失时】南陌【桑也】无伐我树桑　翳桑　翟车采桑【祝明钦曰礼家说后以翟车采桑】绿条映素手【妾本秦罗敷玉顔艶名都绿条映素手采桑向城隅李白陌上桑】采桑绿水邉【同上】
　　争桑【十三】
　　白楚边邑名卑梁其处女与吴边邑处女争桑而伤卑梁女卑梁人让吴人吴人应不恭怒而杀之吴往尽屠其家于是吴楚大争【吕氏春秋】环庐树桑【周礼】维桑与梓【必防敬止】桑椹【翩彼飞鸮集于泮林食我桑椹懐我好音】孔据党人桑【顔翊季父非理据党人桑牙诣邑求治时令尹下翊因私评之私出已缗偿之其讼遂息然使终身不之知江南野史】
　　后妃桑蚕【十四】
　　白月令季春后妃斋戒享先蚕而躬桑以劝蚕事【先蚕天驷星也后妃躬桑率先天下也】后妃献茧【孟夏蚕事既登后妃献茧乃收茧税月令】古者天下诸侯必有公桑蚕室近川而为之筑宫仞有三尺棘墙而外闭之及大昕之朝【季春朝日之朝】君皮弁素帻卜三宫夫人世妇之吉者使入蚕于蚕室奉种浴于川桑于公桑风戾以食之【风戾者恐露湿叶伤蚕风之使燥而后食之】嵗既单矣【谓三日尽之事】世妇卒蚕奉茧以示君遂献茧于夫人夫人曰此所以为君服与遂副袆而受之因少牢以礼之古之献茧者其率用此欤及良日夫人缲三盆手遂布于三宫夫人世妇之吉者使缲遂朱绿之元黄之以为黼黻文章君服以祀先王先公敬之至也【三盆手三淹也凡缲每淹大緫而手振之以出丝绪】王后亲蚕于北郊以供缁服夫人蚕于北郊以供冕服王后夫人非莫蚕也身致其诚信也　蚕宫　桑坛【晋元康议皇后采桑桑坛于蚕宫之西南】茧馆【汉孝元皇后采桑茧馆】织室【东观汉纪明帝马皇后数来往视之】三洒【古今事曰蚕始生蚕后食之三洒而已】宿瘤【齐王后也王遇其采桑可之遂娶为后】采帝女之桑【爰求十畆】献后妃之茧【遂布三宫】周礼仲春诏后率外宗内命妇始蚕于圵郊以为祭服　昕朝【良日】苟三宫夫人【时展北郊之礼】则十畆桑柘【尽趍南陌之功】汉仪【晋礼志汉仪皇后亲蠺桑东郊苑中蚕室祭蚕神曰苑窳妇人寓氏公主祠用少牢侍中成粲草定其仪取列侯妻六人为蚕毋择吉日皇后着十二笄步揺衣青乘油画云母安车驾六丑马女尚书陪载筐钩外命妇皆步揺青衣各载钩筐先桑二日蠺室生蠺着薄上桑日皇后未到太祝质明以太牢祀之祠毕班余胙于从桑后东面躬桑采三条诸妃公主采五条郡县已下九条以桑受蚕毋也】一条【皇后仪曰皇后躬桑始将一条执筐受叶】三洒【见上】孔后采桑【祝钦明曰礼家説文言后以翟车采桑】上桑条歌【中宗庶人韦氏太史迦叶志忠表上桑条歌十二篇葢后妃之徳専蚕桑共宗庙事也】享先蚕【唐礼志皇后嵗祀一季春吉已享先蠺遂以亲桑散斋三日后服钿钗礼衣结佩乗舆出自西房华盖警跸后即御座尚仪妾姓言请就斋室尚仪版奏外辨后服鞠衣乘舆以出华盖侍衞警跸尚仪妾姓言请降车皇后降车乘舆之大次尚宫曰有司谨具备行事尚仪跪取币于篚皇后受币进北向跪奠于神座少退再拜皇后已奠币乃奉血毛入尚仪持版进于神座之右东面跪读祝文皇后再拜尚宫曰礼毕尚功奉金钩皇后受钩采桑典制以筐受之皇后采三条止各以钩受内外命妇司宾客引内外命妇采桑者以从至蚕室尚功以桑受蚕母母切之以受媫妤食蠺一止尚仪曰礼毕皇后还大次车驾还宫】后亲于郊桑【李白】贞观元年三月癸巳皇后亲蚕【太宗本纪】亲蚕苑中羣命妇相礼【肃宗废后张氏亲蚕苑中羣命妇相礼仪物甚盛】
　　异蚕【十五】
　　白八蚕【吴都赋郷贡八蠺之緜六测记曰一嵗八蠺出日南】氷蚕之茧【拾遗録东海圆峤山有氷蠺长七寸有鳞角以霜雪覆之则为茧五色丝织为文锦入水不濡】园客之丝【列仙传有园客种五色香草上有蛾上草客收养之生桑蠺得茧大如盆有女称客妻缲讫俱去】欧丝【山海经诸天之野有女子跪树欧丝注蚕类也】孔南诏【自曲靖州至滇池人水耕食蚕以柘蚕生阅二旬而蠒织锦缣精致】于阗【初无桑蚕丐隣国不肯出其王即求婚许之将迎乃告曰国无帛可持蚕自为衣女闻置蚕防絮中守不敢验自是始有蚕女刻石约无杀蚕蛾飞尽得治蠒】四熟【尹思贞治州有绩蚕嵗至四熟黜降使路敬潜至部叹曰是非善政致祥于表言之】正月蚕【南蛮庄蹻之裔正月蚕生二月熟】扶桑蚕【白公丁记扶桑蚕长七尺卵大如燕】宫北田塍晓气酣【黄桑饮露窣宫帘长腰健歩偷攀折将餧吴王八茧蚕李贺南园】色金【杜阳编弥罗国有桑连延十数顷其上有蠺长四寸其色金其丝碧】饲池中【大轸国以五色石甃池塘采大柘叶饲蚕于池中始生如蚊睫及老可长五六寸池中有挺荷大者可阔四五尺蚕经十五日即入荷中成茧形如斗同上】
　　织絍【十六】
　　白诗妇无公事休其蚕职【休者刺其废职事也】女功恤纬【传曰不恤纬注纬少寡妇之所宜忧】报章【诗曰跂彼织女终日七襄虽则七襄不成报章】回文【窦滔妻苏氏织锦廻文字】织素【新人工织缣故人工织素织缣日一匹织素日五文】精麤中数　广狭中量　龙梭【女手】金梭　焚机【公仪休焚机去织妇曰欲使女工织妇安所售其利哉】机杼【王丹持缣一匹与友人曰如丹此缣出自机杼】投杼【曽参母方织人告参杀人始言不信乃三告而投杼惊疑】渊室之人虽闻潜织【渊室潜织以巻绡渊室鲛人之所居】河汉之女不见报章【古诗皎皎河汉女札札弄机杼终日不成章泣涕涟如雨】札札【弄机杼之声】霜降【季秋霜始降则百工休】化理丝枲【周礼太宰以九织任万民七曰嫔妇化理丝枲嫔亦妇人之称】化材【丝枲周礼】展其功织【妇功也周礼】女事【周礼任妇以女事贡布帛也】理其丝麻【以为布帛】执麻理丝【礼女子十年不出母教以婉娩执麻枲理丝茧织絍组紃学女事以供衣服】稽其女工【周礼】妇工【周礼丝枲以成之谓之妇工注谓成布帛】一妇不织【贾谊曰一妇不织有受其寒者】断织【乐羊子学未就而归其妻执刀欲断织曰此织未毕而断之则不成功学未就而归犹妇断织】三盆既缲【八月载绩】载元载黄【无衣无褐】劝课【后汉崔寔子真为五原守土宜麻枲而俗不知织绩实为作纺绩织絍练緼以教之得免其寒苦】孔嫂为绩织【张志和常欲以大布制裘嫂为躬绩织】勤织絍【列女饶娥饶州乐平人生小家勤织絍】絍戎衣给战士【郑畋为鳯翔陇节度使防黄巢防东都妻自絍戎衣给战士】蚤织而缕【柳宗元种树郭槖駞蚤缲而绪蚤织而缕】经而不纬【文粹陆论文书譬犹织也经而不纬可成幅乎】蚕妇冻而织【陆贽蚕妇冻而织殚力忍死以供十倍之赋】竭力蚕织【陆相奏议论边守状使伤耗遗甿竭力蠺织西输贿币北偿马资尚不足塞其烦言】缲丝鸣机杼【李白赠清漳明府缲丝鸣机杼百里声相闻】越妇拜县官桑牙今尚小【防待春日晏丝车方掷掉李贺】妇不知织【韩文】杼轴和鸣机罕嚬蛾之女【李白任城防记】美人懒态燕脂愁【春梭抛掷鸣髙楼李贺染丝】
　　白孔六帖卷八十二
<子部,类书类,白孔六帖>
　　钦定四库全书
　　白孔六帖卷八十三　　唐　白居易　原本
　　宋　孔　传　续撰
　　商贾【一】　　　　　市【二】
　　酒【三】　　　　　筭缗【四】
　　百工【五】　　　　　材木【六】
　　胶皮【七】
　　商贾【一　守业　通商抑商市籍】
　　白乘时射利通天下之财【以有易无趋日中之市】交易【日中爲市交易而退各得其所】趋利喻利【小人喻于利】放于利而行【多怨】择利而行　欲赢　恶嚻【贾欲赢而恶嚻乎】锥刀之末【将尽争之】朝夕识贵贱【晏子曰小人近市朝夕得所小人之利也公曰近市识贵贱乎】易资求丰【传曰晋文公示信于是人易资不求丰焉明徴其辞也】倚市门【史记夫用资求富工不如商刺绣文不如倚市门】商贾百族裨贩【禆夫贩妇】赢优　贸迁三倍【诗曰如贾三倍利三倍也】大贾贩卖
　　【史记吕不韦阳翟大贾以贩卖爲事家累千金】市井相语以利【管子曰处商就市井合羣萃而别其郡之货以知其市之价负任担何以周四方料多少贵贱以有易无是以竒怪珍异以时而来旦夕从事于此以教子弟相语以利相示以时相陈以知价其父兄之教不肃而成子弟之学不劳而能故商之子恒爲商】商有十倍之价【文选】识其贵贱【迁以有无】争利于市通财市事【又曰任商以市事贡财货】百货操其竒赢【利也】日游都市　贸迁有无　周礼司市以商贾阜财货而行布【布泉布也】通四方之货【见通商门】阜通【太宰九赋六曰商贾阜通货贿注贿布帛货金玉也】郑商【周贾】彊贾【郑桓公与商人俱出自周斩蓬蒿而共处盟曰尔无我叛我无彊货尔有利市寳货我勿与知】禇中【晋荀防囚于楚郑贾人将寘诸禇中以出未行而楚人归之后贾人如晋荀防待之如实出己者】夏则资皮冬则资絺【国语言贾人也】桑羊贾人子以心计言利事析秋毫【心计不用筹筭】贪贾亷贾【汉书亷贾三之贪贾五之三倍五倍利】以商贾自秽【王列辞公孙度之命云云】服贾【书曰肇牵车牛逺服贾】百贾【尹翁归爲市吏清亷百贾畏之】贾区【胡建爲军正丞监军御史穿军垒垣爲贾区建斩之贾区立庐道旁卖物】　守业敢不贰事【谓兼他业】商修族代之所鬻【文选】不败其业笃在守业【易业】代守其业【工贾不变】抑其淫业石人【管子曰四人者国之石人言守业不移如柱石】四人各业　杂处【四人不可杂处】异物【管子曰少而习焉其心安焉不见异物而迁焉故商之子恒爲商】业惟善守【利不竝行】得朝夕之求【利宜相示】脩族代之鬻【业贵不迁】茍能争利【安可恶嚻】　通商月令孟冬易关市来商旅纳货财以便人事四方来集远乡皆至则财不匮上无乏用百事乃遂【易关市谓轻税以来通商旅】通天下之财【趋日中之市】关市无索【索不禁察月令季春】通商【卫文公通商惠工】通五都之货　识其贵贱【易以有无】贿以通商　浚农工以生【利宜招损】急关市之税【货则不通】阜通货财【太宰以九赋任万人六曰商贾阜通货财注云行曰商处曰贾阜盛也周礼】通四方【周礼通四方之珍异以资人谓之商旅】轻其关市【利以货迁】　抑商市籍周礼司关掌货贿之节以防门故有关市之征【谓税商也】专市之商【兼人之利】鬻良杂苦【良善也苦恶也】素封之富【史诸富者无秩禄爵邑之入与封君比者命曰素封】卓郑猗陶【竝富者】不鬻斜【斜不中尺度物】专利夺人急商缓农　去末反本　通四方之财【诚宜如惠】专三倍之利【何用损多】关市之征【必专其利】商旅不至【则匮于财】政贵得中【法惟经乆】如欲赢之罔极【下必兼平】傥知惧而莫来【上将乏用】纵则不可【无之亦难】汉制【汉髙制贾人无得衣锦绣绮縠乗车骑马也】履丝曵缟【鬻良杂苦】乘坚策肥其邉鄙　弛律【孝惠髙后时以天下初定复弛商贾之律】子孙不得爲吏【汉孝惠髙后时市井子孙亦不得官爲吏】名田【贾人有争籍及家皆不得名田】滞财假货【乘时射利】汉发七科谪戍边【身有市籍父母及大父母有市籍者皆调】令相纠吿【桓谭君山上防言可令商贾自相纠吿非身力所得皆以赃卑吿者如此则力弱而归田】举选令【诸官人身乃国籍大功已上亲自执工商家专其业不得任其旧经职任自解黜必有事用者三年之后听用】市籍【有市籍不得官父母大父母有市籍者亦不得官】稽市物【秦时民蓄积余业以稽市物汉髙重租税以困辱】孔商旅之人多【宋务光上书曰稼穑之人少商旅之人多愿坦然更化以身先之】均利【陆贽四赋曰占商贾以均利】负贩【钟传洪州髙安人以负贩自业】商贾流通【崔陵爲湖南观察使商贾流通赀物益饶】饶盈【徐申进岭南节度使外蕃嵗以珠瑇瑁香文犀浮海至申于常贡外未甞防索商贾饶盈】征【穆宁迁鄂岳沔都团练淮西节度使李忠臣不奉法设戍逻以征商贾又纵兵剽行人道路几絶与宁夹淮爲治惮宁威掠劫爲衰】不取【卢钧擢岭南节度使海道商舶始至异时帅府争先往贱售其珍钧一不取】贩盐虏【张濬黄巢乱王铎奏暑都统判官时王敬武己臣贼濬召将伏至鞠场倡言黄巢贩盐虏耳舍天子而臣之何利耶】黠商大贾【李峤曰今道人私度者几数十万黠商大贾诡作台符羼名僞度】愚贾【刘元子曰有学无才犹愚贾操金不能殖货】通其有无【韩愈原道篇爲之贾以通其有无】分遣人爲商贾【庄宗皇后刘氏好聚敛分遣人爲商贾】坐贾颙颙行贾遑遑【利心中惊贪目不瞬刘禹锡观市】贾所以务财【化书】京都诸市令【以三贾钧市注精爲上贾次爲中贾麄爲下贾六典】万舡继至百货错出【南京象齿航海贸迁悍将反覆逺夷怨櫌吏困沓贪商乆阻絶公乃导其善利推以信诚万舡继至百货错出文粹权德舆撰岐公遗爱碑】金珠贝甲脩牙文犀【刘蜕献南海崔尚书书南海实筦之地有金珠贝甲脩牙文犀之货】列铺率税【崔融上防今江津河浒列铺率税捡覆稽留加主司僦畧邀丐则商人废业有如师兴费广虽倍筭商旅加敛齐人可也后纳之】万商往来四海緜歴【李白任城壁记】出入万里【唐史韩琬上言往商贾出入万里今市井至失业】屠沽兴贩者爲商【唐六典戸部】
　　市【二　市防　货殖　屠杂买卖　牙市并附】
　　白易曰日中爲市【致天下之民聚天下之货交易而退各得其所】三时【周礼大市日中而市百族爲主朝市朝时爲市商贾爲主夕市夕时爲市贩夫贩妇爲主】朝满夕虚【禫裕子曰市朝满而夕虚非朝爱而夕憎也求存故往来亡故去】争利【张仪曰争名于朝争利于市】阛阓【市巷曰阛市门曰阓】九市【京师九市以致九州之货】三市【洛阳三市】百壥　旗亭五重俯察百禭【旗亭市门楼】廓开九市　通阛带阓　开场九市货别隧分　聚五都之货列百族【商贾】裨贩【交质】倚门【史记刺绣文不如倚市门】居肆【百工】立市【周礼建国立市】开壥【列肆】易其有无【孟子曰古之为市以其所有易其所无】贸迁有无【书】毕陈【运命论曰游五都之市则天下之货皆毕陈】聚四方之人【致九州之货】设次置叙【周礼建立市设其次叙其货贿出有度量】陈肆【辨物】阜货　成贾【定物价也】敛賖【谓人货不售则敛而买之人无货则贳而与之司市之职】平肆【正其行列展成】奠贾【奠定也定其物】恒价【常价】鬻慝【慝恶物也】不物【不合度之物】关市之征防而不税【税其舍而不税其物】宅近市识贵贱【景公谓晏子曰子之宅近市对曰小人近市朝夕得所求小人之利也公曰近市识贵贱乎】司市以政令禁物靡而均平【物靡者易售而无用禁之则市平】以量度成价而征贾【征召也物有定价买者则来也】以质剂结信而止【质剂谓两书一札而别之也若今下书手言保物要还也司农云质剂月平也】国凶荒礼防则市无征而作泉【大铸钱以饶民】僞饰之禁【凡爲僞饰之禁在民者十有二在商贾上者各十有二也】市刑　过市【国君过市刑人赦之夫人罚一幕世子罚一帟命夫罚一盖命妇罚一帷】大市小市【质人掌凡卖买者质剂焉大市以质小市以剂注质剂契劵也大市人民奴婢小市兵器珍异也】司虣掌禁属游饮食于市者司稽掌廵市察其犯禁与不物者肆长掌其肆之政令陈其货贿各相近者相远也郑伯有死于羊肆　美言可以市【老子】吴市【子胥吹箫乞食于吴市】燕市【史记荆轲与髙渐离饮于燕市】柳市【汉万章子夏豪侠居长安城西柳市号曰城西万子夏】狱市爲寄【曹参爲齐相将去属后相曰以狱市爲寄夫狱市者所并容也若扰之奸人无所容也奸人无所容将爲乱故寄之】君门如市【哀帝谓郑崇曰君门如市对曰臣门如市臣心如水】闭门成市【樊重治产闭门成市】游市【魏时衣冠无不游市华歆爲吏休沐出府阖门自守】卜肆【严君平卖卜】成都市【司马相如沽酒于成都市】阿枉【第五伦伯鱼督铸钱市无阿枉】阅书【王充游洛阳市阅所卖书一见皆记】公超【张楷字公超能作五里雾学者成市因号曰公超市】卒【梅福变姓名爲吴市门卒】市也婆娑五均【王莾时刘歆书言乐语有五均专记各有干焉今开赊贷张五均诸设干者所以齐众庶而抑兼并也遂于长安及五都立五均官吏】长安五都市爲五均【洛阳邯郸临淄苑成都也】绛市【传曰晋获秦谍杀之绛市六日而更生】　市侩汉书云节驵侩【节谓节物贵贱际侩其余利比于千乘之家侩谓合防二家交易者驵侩首率也子朗反】淮南子干木晋大驵【大驵市侩也】侩牛【后汉王君公侩牛自隐号曰墙东王君公】爲吏所辱【长安市侩刘仲爲市吏所辱踏折其足学问经行周流海内后以有道征不就众归其德也】邪嬴【在侩牛下】周礼贾师定物价各掌次物有货财奠其价质人【质平也】司市以度量成价郡吏平肆展成奠价上旌于思次【上旌爲众望见旌知当市思次市亭也】观君子衣服服劔乘马不价【不敢平奠者物】　货殖闭门成市【樊重治产】贪贾三之亷贾五之【贪贾未当买而买故得利少十得三之利亷贾什得五之利】翁伯以贩脂而倾县邑张氏以卖浆而逾侈质氏以洗削而鼎食【治刀劒也】浊氏以胃脯而连骑【沸汤燖羊胃以末椒姜桂之暴使燥是也】张里以马医而击钟　鸡鸣而起惶惶求财　货殖传水居千石【一嵗出千石也】山居千章楸【章千丈材曰章也】安邑千树枣燕秦千树栗蜀汉江陵千树橘淮北荥南河济之间千树棃陈夏千树漆齐鲁千树桑麻渭川千畆竹名国万家之城带郭千畆畆钟之田【一钟爲六斛】若千畆巵茜【可用染也】千畦姜虀皆与千户侯等大都酤一嵗千酿醯酱千瓮浆千儋【儋瓦甖也】屠牛羊彘千皮谷籴千钟【常籴而居之】薪藁千车船长千丈【总积船丈数也】木千章竹竿万介【介读爲个数】轺车百乘【轻小车也】牛车千两木器漆者千枚铜器千钧【三千斤爲钧】素木铁器若巵茜千石【百二十斤爲石】马蹄噭千【噭口也蹄与口共千马二百匹】牛千足羊彘千防童手指千【奴婢有巧技者】筋骨丹砂千斤帛絮丝布文采千匹荅布皮革千石【注布帛叠也】漆千大斗蘖麴盐防千合【蘖麴以千石称之轻重齐则爲合盐防以斛斗量之多少等亦爲合】鲐鮆千斤【上音贻下音齐】鲰【音陬】鲍千钧枣栗千石者狐裘千皮羔裘千石旃席千具他果采千钟【采取果实】子贷金钱千贯　节驵侩【节物贵贱驵其余利侩首领也】亦比千乘之家也　生聚【传】善居室始有曰茍合矣少有曰茍完矣富有曰茍美矣赐不受命而货殖焉　人弃我取【白圭】积居与时逐【陶朱公】施惠【后汉樊重好殖货资至巨万息加乡曲赈赡宗族】屠刀匕是供　刲羊　牛刀　禽兽不中杀不鬻于市隠于屠【史侯嬴谓魏公子曰臣所知屠者朱亥贤而世莫知隠于屠耳意不显名也】鼓刀【聂政杀人避仇与母如齐以屠爲事曰政乃市井鼓刀者耳】屠狗【荆轲好屠狗】又【樊哙以屠狗爲事】解牛【贾谊曰屠牛坦一朝解十二牛而芒刄不絶所排剥刺皆中理至于髋髀之间非斤即斧也】千皮【货殖志屠牛羊彘千皮比千乘之家】屠羊説【庄子楚昭王出有屠羊説从反国赏之辞曰大王失国説失屠羊大王反国説反屠羊何赏之有】投刃皆虚【庖丁解牛者砉然騞然矣不中者投刃皆虚丁曰臣始解牛之时所见非牛三顾之后未甞见全牛也今臣之刀十九年所解千牛而刃无肯綮若初发硎以其游刃必有余地】良庖　杀老牛莫之敢尸　觳觫【孟子齐王见牵牛将以衅钟王曰吾不忍其觳觫而就死地故以羊易之】未能操刀而使割其伤实多【传】　杂买卖礼曰金璧珪璋不鬻于市【戎器用器兵车不中度布帛精麄不中数幅广狭不中量姧色乱正色锦文珠玉成器衣服饮食五谷不时果实未熟木不中伐禽兽鱼鳖不中杀并不鬻于市】山木如市不加于山【如在山之价】鱼盐蜃蛤不加于海【如海畔之价】踊贵屦贱【踊刖足之用也】命市纳贾以观人之所好恶志淫好僻【后汉韩康字伯休卖药不二价】卖鱼【魏任嘏遇乱家贫卖鱼鱼贵倍虾直如常】鬻畚【晋王猛少贫贱以卖鬻爲业有一人贵买其畚引入深山见一老父皓然左右十许人王猛拜曰三公何以拜也乃千倍其直既出顾乃嵩山】周礼陶人爲甗旊人爲簋瓦陶之事髺【音刮】垦薛【音百】【音剥】不入市【爲其不任居也暴起也薛裂也垦损伤也】裨贩　贩妇　鬻缯【灌婴以鬻缯爲业】訾呵减价【魏卫臻文慈字子许与周文生俱称盛德郭林宗与二人共至市子许买物随价雇直文生訾呵减价乃取林宗曰许少欲而文生多情非徒兄弟父子也言相去逺如此也】如贾三倍君子是识【言非君子宜识】贩鬻爲业【见防酤门】　互市交易以有易无　虑怀寳以越乡【虽献环而勿阙】坐贾人【汉浑邪王至贾人与市者坐当死五百余人汲黯曰浑邪王来献灵府赏赐物然良人待愚夫市贾长安中文吏绳以爲阑出财物如边关乎切不取也】疆场互市【晋周浚随王浑伐吴在弋阳南北爲互市而诸将相袭夺以为功吴察敏兄珏爲将在秣林与敦书曰疆场之事上往往有袭互市此甚不可无以小利而忘大义】羌互市格【金部格云勅松当悉维翼等州熟羌每年十月已后即来彭州互市易法时差上佐一人于蚕崖关外依市法致市塲交易勿令百姓与往还】关市令【令云诸外蕃与縁边互市皆令立官司检校其市四靣穿壍及立篱垣遣人守门市易之日卯后各将货物畜产俱赴市所官司先与蕃人对定物价然后交易】私互市【晋祖逖在镇石勒求互市不报而聼私市收利十倍公私丰赡】又【张骞通国酒贾间出物私丰赡】斩胡率【梁习子虞爲西部都督鲜卑大人育延五千骑请互市习许于空城中交易胡侵民习乃责延因斩之余不敢动】不与市【晋滕修数讨南贼不能制陶璜曰两岸仰吾盐铁断而不市当坏田器如此二年可一战而灭从之果破贼也】禁市【髙氏时有司请禁南越关市铁器尉他遂称南武帝】立夷市【晋陶侃镇武昌立夷市于郡东大收其利】楚材晋用孔置数十百人阅物防左【张建封是时宦者主宫市置数十百人阅物防左谓之白望无诏文验覈但称宫市则莫敢谁何大率与直十不偿一又邀阍闼所奉及脚佣至有重荷趍肆而徒返者有农卖一驴薪宦人以数尺帛易之又取他费且驱驴入宫而农纳薪辞帛欲亟去不许恚曰惟有死耳遂击宦者有司执之以闻帝黜宦人赐农帛十疋然宫市不废也諌臣交章列上皆不纳故建封请间爲帝言之帝颇顺聼】极论宫市【韩愈迁监察御史上防极论宫市德宗怒贬阳山令】大搜市防【裴延龄甞奏句获干隠二千万缗请舎别库爲羡余供天子私费故上之兴作广宣索多矣延龄欲实其言乃大搜市防夺所入献逮捕匠徒迫胁就工号曰敕索弗雠其直名曰和雇弗与之庸】禁屠牛【韩滉爲镇海军节度使以贼非牛酒不笑乐遂禁屠牛以絶其谋】罢市【赵雠子珝卒陈人爲罢市】卖卜【武攸绪少变姓名卖卜长安市得钱辄委去】阅书【吕向每卖药即市阅书】多淫巧【崔融防周官七曰关市以市多淫巧】市者兼受好恶【若甚则细人无所容乆必爲乱同上】要津【市必要津同上】货隧分防【唐文粹李庾西都赋货隧分防物次軿连中署肆师夕咽朝昏】市軿比【东都赋】业于饔者列饔饎陈防饵而苾然业于酒者举酒旗涤盂杯而泽然鼓刀之人设髙爼解豕羊而赫然【刘禹锡观市】市物襁属于防【魏征曰比者市物襁属于防递子背望于道脱有一谷不收百姓之心恐不能如前日之帖泰】百货杂集【刘晏移书宰相舟车既通百货杂集】建标立侯陈肆辨物【唐六典诸市令】以三价均市【同上精爲上贾次爲中贾麄爲下贾】凡买卖不和而防固【注防谓专畧其利固爲障固其市】若三市而规自入者竝之【谓在旁髙下其贾以相惑乱也】以二物平市【同上谓秤以格斗以概六典注】夫贾居阛防【藏其货物候有求者虽巨人必恭然而请贾人言其直则髙之曰必若干乃得求者率不能小减而市矣及其人持物货歴戸而自唱曰某好物某好货其将市虽小儿童则色然视之问其直几何诚金玉其物货秪以盗有而窃置爲宜然何以至是彼不求此望售也房鲁上节度使书】万货丛集百工填委【罗隠防书市赋齐侯幸晏子所止引目长视曰彼也何哉如蜂如蚁万货丛集百工填委纷纷汩汩胡可胜纪】货盈则盈货散则散【晏婴曰货盈则盈货散则散贤愚并货善恶混货物或戾时虽是亦非工如善事虽贱必贵参杂胡越奔走孩稚同上】谁有帐籍讵假文字【蜀桑万畮吴蠺万机及此而耗繄何所之东海鱼盐南海宝贝及此而耗其谁主宰同上】市外区琛琲【王方庆累广州都督南海嵗有昆仑舶市外区琛琲】今和市专刻剥【唐史韩琬上言太宗朝司农以市木橦倍价抵罪大理卿孙伏伽言官木橦贵故百姓者贱臣见司农识大体未闻其过太宗曰善令和市专刻剥名爲和而实夺之】置东西南三市【按东都西市则隋南市也南市则隋东市也都南市旧两坊之地武德中减爲坊半焉中省京南地开元十年又省都西市唐六典】华实之毛畋渔之生【交蜚走错水陆羣状移而入隧而分韫藏而待价者负挈而求沽者乘射其利者竒赢以游者同上】冒良苦之巧言斁量衡于险手【杪忽之差鼔舌伧儜诋欺相尚诡态横出同上】鼓嚣哗坌烟埃【奋腥羶叠巾屦同上】凡市日中击鼓三百以防众【唐史百官志】鱼盐满市井布帛如云烟【李白赠宇文宣城】金部郎中【掌两京市互市和市官市交易之事百官志】
　　防酒【三　沽酒已具酒门】
　　白汉武帝天汉三年初防酒贤良对策请罢防酒　昭帝时罢防官　王莽爲五均六斡　虽利在其中【而敝归其下】夺利于民【敛怨于下】斡酒沽【王莽义和鲁匡言名山大泽盐铁布帛五均賖货斡在县官唯酒沽未斡谓王货酒者天下之美禄帝王所以頥养百礼之防非酒不行今官作酒以二千五百爲均率开一垆以卖之计其利而什分之以七入官其三乃糟胾灰炭工器薪苏之价所用】陈鲁匡之谋【收荣公之利】爲贾人防【史记赵王彭祖使使即县爲贾人防之入多于租税以是赵多金钱注伻侩两家买卖之价防者禁他家独王家得爲之者】孔爲州县弊【孔戣爲谏议大夫条上四事四山泽防沽爲州县】肃宗以廪食方屈乃禁京城沽酒【期以麦熟如初二年饥复禁沽非光禄祭祀燕蕃客不御酒广德二年定天下沽户以日收税建中元年罢之三年复禁民沽以佐军费置肆醸酒斛收直三千州县总其醨薄私醸者论其罪寻以京师四方所凑罢防贞元二年复禁京城畿县酒天下置肆以沽者斗酒钱百五十免其徭役独淮南忠武宣武河东防麴而已元和六年罢京师沽肆以防酒钱随两税青苗敛之太和八年遂罢京师沽凡天下防酒爲钱百五十六万余缗而酿费居三之一贫户逃沽不在焉昭宗世以用度不足易京畿近镇麴法复酒以赡军鳯翔节度使李茂贞方专其利按兵入奏利害天子遽罢之唐史食货志】
　　筭缗【四】
　　白汉书武帝初筭缗【缗钱贯也一云贯筭】食货志商以取利者虽无市籍各以其物自占率缗二千而筭一【率计以二千钱者则出一筭一筭者百二十】诸作有租及铸【谓以手功所作而卖】率缗钱四千筭一天子既作下缗令而尊卜式【式出财佐军故尊之而劝人也】百姓终莫分财佐县官于是吿缗者纵矣【故令相吿】杨可吿缗徧天下往往即治郡国缗钱【就其所在而治之得财物以亿计县官用益饶矣】孔筭禆贩之缗【陆贽上书方且筭禆贩之缗】口筭【初开元诏书以口筭第郡县爲三品输缗钱十六万嵗贡纎纻三篚刘禹锡和州刺史防记】失平长僞【陆宣公奏议资产之中事情不一有藏于襟怀囊箧物虽贵而人莫能窥有积于场圃囷仓直虽髙而众以爲富有流通蕃息之货数虽寡而计日收赢有庐舎器用之资价虽髙而嵗终无利如此之比其流实繁一防计估筭缗宜其失平长僞】末法【今之两税独异旧章惟筭缗之末法同上】
</div>
    <div class="pagination">
<a href="白孔六帖_page40.html">上一页</a><span>...</span><a href="白孔六帖_page36.html">36</a><a href="白孔六帖_page37.html">37</a><a href="白孔六帖_page38.html">38</a><a href="白孔六帖_page39.html">39</a><a href="白孔六帖_page40.html">40</a><span class="current-page">41</span><a href="白孔六帖_page42.html">42</a><a href="白孔六帖_page43.html">43</a><a href="白孔六帖_page44.html">44</a><a href="白孔六帖_page45.html">45</a><a href="白孔六帖_page46.html">46</a><span>...</span><a href="白孔六帖_page42.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
