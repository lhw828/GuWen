<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 92 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 92 页/共 1019 页</h1>
    <div class="content">　　火楼【汪元量湖州歌淮南渐逺波声小犹见扬州望丨丨】
　　火房【左传宋大辰之虚也陈太皥之虚也郑祝融之虚也皆丨丨也】
　　火阁【孔平仲有感诗去歳城门坐彻晩前年丨丨饭连宵】
　　火宅【夣余录吴中呼道士之有室家者谓之火居然亦有所本也唐郑熊番禺杂记载广中僧之妻者名丨丨僧　梁武帝为亮法师制涅盘经疏序救烧灼于丨丨振沈溺于浪海　梁简文帝大法颂序三千化秽土之质丨丨有离苦之期　王僧孺礼佛唱道发愿丈夫三相雷奔八苦电激或方丨丨乍拟驶河　徐陵报尹义尚书方今二乗斯悟同免化城六道知归皆逾丨丨　隋炀帝答智顗蒋州事书废寺同于丨丨持鉢略成空返　黄庭坚寄老庵赋寄吾老于孙息厌羣雏之嗸嗸眷丨丨之无安寕执枯而俱焦　白居易自悲诗丨丨煎熬地霜松摧折身　又赠昙禅师诗欲知丨丨焚烧苦方寸如今化作灰　李绅题法华寺诗幻身观丨丨昏眼照青莲　慧静杂言诗既伤丨丨中门还嗟寳渚迷长坂　皎然兵后经永安法空寺寄悟禅师诗微踪旧是香林下余烬今成丨丨中】
　　火铺【郝经暮春诗重围雨久塌苍苔丨丨喧呼着棘栽】
　　火牕【梁简文帝金乐歌山鑪好无比玉构丨丨赊】
　　火灶【吴语吴王昏乃戒令秣马食士夜中乃令服兵擐甲系马舌出丨丨陈士卒百人以为彻行百行既陈勇怯尽应三军皆哗扣晋师大骇不出注出丨于丨外以自烛】
　　火处【岑参宿铁阕西馆诗雪中行地角丨丨宿天倪】
　　火玉【武帝内传上元夫人戴九云夜光之冠曳六出丨丨之佩　杜阳杂编唐武宗时夫余国贡丨丨光照数十步积之可以燃鼎置室内不复挟纩　蔡襄喜弟及第诗倚国精神明丨丨照人清节对霜筠】火珠【宋史舆服志大辇赤质正方油画金涂银叶龙凤装其上四面行龙云气丨丨方鉴银丝囊网珠翠结条云龙钿窠霞子四角龙头衔香囊　本事诗崔曙进士作明堂丨丨诗曰夜来双月满曙后一星孤当时以为警句及来年曙卒唯一女名星星人始悟其自谶也　金丹大要丨丨者骊龙颔下之物也凡世之珠虽径寸可玩而有价此珠虽至微不可玩不可见而无价之宝也　本草丨丨时珍曰説文谓之丨齐丨汉书谓之玫瑰唐书云东南海中有罗刹国出丨齐丨大者如鸡卵状类水精圆白照数尺日中以艾承之则得火用灸艾炷不伤人今占城国有之名朝霞大丨丨　又明一统志丨丨山在绍兴府治东按察分司后上有稽山堂尚存　又戒庵漫笔柿类大小形状极多丨丨多核不羙　隋唐佳话贞观初林邑献丨丨状如水精云得于罗刹国其人朱发黒身兽牙鹰爪也　李白秋日登扬州西灵塔诗水揺金刹影日动丨丨光】火齐【洞防记元鼎元年起招仙阁扵甘泉宫西编翠羽麟毫为帘青瑠璃为扇悬黎丨丨为床其上悬浮金轻玉之磬　宋拾遗録董偃常卧延清之室画石为床石文如画体甚轻出郅克国上设紫瑠璃帐丨丨屏风　本草琉璃释名丨丨　妆楼记吴王潘夫人以丨丨指环挂石榴枝上因其处起台名曰环榴台　陈樵胡氏鐡心亭赋丨丨寒生烛银焰灭　皮日休海石榴花诗丨丨满枝烧夜月金津含蕊滴朝阳　又礼记月令仲冬之月乃命大酋秫稻必齐麴糵必时湛炽必絜水泉必香陶噐必良丨丨必得兼用六物大酋监之注丨丨腥孰之调也　又史记仓公传齐郎中令循病臣意诊之曰涌疝也令人不得前后溲循曰不得前后溲三日矣臣意饮以丨丨汤一饮得前溲再饮大溲三饮而疾愈　又齐淳于司马病臣意切其脉告曰当病迵风迵风之状饮食下嗌辄后之病得之饱食而疾走淳于司马曰我之王家食马肝食饱甚见酒来即走去驱疾至舍即泄数十出臣意告曰为丨丨米汁饮之七八日而当愈　韩愈永贞行公然白日受贿赂丨丨磊落堆金盘　陆游项里观梅诗山中户户作梅忙丨丨骊珠入帝乡】
　　火印【宋史髙士林传尝兼扬州召伯牐税木旧用丨丨士林改刃其印文凿以为识尤简便傍郡皆效焉白居易白髪诗八戒夜持香丨丨三光朝念蕊珠篇陆游龙眠画马诗崔嵬痩骨丨丨离立欲不禁风】
　　【吹】
　　火尺【隋书律厯志见土尺下】
　　火斗【通俗文丨丨曰熨斗】
　　火镜【齐书天文志赞阳精丨丨隂灵水存有禀有射代为明昏　新论夫火以吹爇生焰镜以莹拂成鉴火不吹则无外耀之光镜不莹必阙内影之照故吹成火之光莹为镜之华人之寓代亦湏声誉以发光华犹此丨丨假吹莹也】
　　火鉴【唐书李靖传靖五代孙彦芳太和中为凤翔司録参军家藏靖旧物有佩笔于阗玉又有丨丨大觿算囊等物常佩扵者】
　　火毬【宋史兵志咸平三年八月神卫水军队长唐福献所制火箭丨丨火蒺藜造船务匠项绾等献海战船式各赐缗钱】
　　火布【宋书夷蛮传论重峻参差氏众非一殊名诡号种别类殊山琛水宝由兹自出通犀翠羽之珍蛇珠丨丨之异千名万品并世主之所虚心故舟舶继路商使交属】
　　火浣【后汉书注见火毳下　魏志齐王芳纪西域重译献丨丨布诏大将军太尉临试以示百寮　晋书苻坚载记大宛献汗血马肃慎贡楛矢天竺献丨丨布康居于窴及海东诸国凡六十有二王皆遣使贡其方物　水经注东方朔神异传南方有火山焉长四十里广四五里其中皆生不烬之木昼夜然火得暴风不猛猛雨不灭火中有防重百斤毛长二尺余细如丝色白时时出外以水逐而沃之则死取其毛绩以为布谓之丨丨布　方洲杂録丨丨布予初于苏州张廷义家及仁和县纯一僧院见者皆大如折二钱近于朱孟瑜县丞家见者狭长如衣渍油则可代烛覆火则可爇油油尽火熄则完全如故故梁冀帨巾魏武时所贡元别怯赤山石绒所织信皆不妄　元稹估客乐炎州布丨丨蜀地锦织成　褚载和赵观文重试及第诗龙泉再淬方知利丨丨重烧转更新】
　　火毳【后汉书西南夷传论其賨幏丨丨驯禽封兽之赋軨积于内府夷歌巴舞殊音异节之技列倡于外门注丨丨即火浣布也】
　　火槖【史记司马相如传华汜檘栌注檘平仲木也亦云丨丨木一云玉精】
　　火鼎【苏舜钦蕊珠曲锦屏甲帐蕊珠新云房丨丨丹芽嫩】
　　火炉【诗樵彼桑薪卬烘于煁疏释言云煁烓也舍人曰煁烓灶也郭璞曰今之三隅灶也然则烓者无釡之灶其上燃火谓之烘本为此灶上亦燃火照物若今之丨丨也　后汉书彭宠传注东观记曰宠堂上闻虾蟇声在丨丨下凿地求之不得也　杜甫山水图诗简易髙人意匡床竹丨丨　白居易别氊帐丨丨诗复此红丨丨雪中相暖热　元稹过王十一馆居诗密宇深房小丨丨饭香鱼熟近中厨　黄庭坚从时中乞蒲团诗方竹丨丨趺坐穏何如矍铄跨征鞍　又和知命招晁道夫叔侄诗日永乌皮几窗寒竹丨丨　范成大南郊倡和作为问灞桥风雪里何如田舍丨丨头】
　　火伞【韩愈游青龙寺赠崔羣补阙诗友生招我佛寺行正值万株红叶满光华闪壁见神鬼赫赫炎官张丨丨】
　　火瓮【杨维桢小临海曲海客报竒事青天丨丨飞】
　　火防【茶经丨丨一名筯若常用者圎直一尺三寸顶平截无□台勾鏁之属以铁或熟铜制之】火箸【唐书地理志邠州新平郡土贡剪刀丨丨荜豆澡豆白蜜地胆　宋史舆服志香炉寳子香匙灰匙丨丨烛台烛刀皆以金为之　云仙杂记朱符谓丨丨如两仪成变化不可缺一本明大师在坐曰当以玉为之贵能不热　湘山野録钱若水见陈希夷有一老僧与希夷拥地炉坐僧熟视若水久之以丨丨画灰作做不得三字徐曰急流中勇退人也后若水年四十致仕僧乃麻衣道者】
　　火笼【齐书卞彬传着帛冠十二年不改易以大瓠为丨丨什物多诸诡异　南史梁萧正徳传普通三年以黄门侍郎为轻车将军置佐史顷之奔魏初去之始为诗一絶内丨丨中即咏竹丨丨曰桢干屈曲尽兰麝氛氲销欲知懐炭日正是履氷朝　隂铿秋闺怨丨丨恒暖脚行障镇牀头】
　　火焙【传灯録十六开士于浴堂证悟水因于熏笼焙浴具次得大安乐诸人会得则丨丨之中有丈六金身　白居易题施山人野居诗春泥秧稻暖夜丨丨茶香　梅尧臣答建州沈屯田寄新茶诗春芽研白膏夜丨丨紫饼】
　　火鍼【本草丨丨释名燔鍼焠鍼烧鍼煨鍼时珍曰丨丨者素问所谓燔鍼焠鍼也张仲景谓之烧鍼川蜀人谓之煨鍼】
　　火钻【唐书兵志士以五十人为队队有正队具丨丨一胸马绳一首羁足绊皆三】
　　火锻【游宦纪闻白衣为油汚石膏丨丨研细糁汚处以重物压过夜则如初】
　　火鎌【宋史兵志皇祐元年御崇政殿阅知澧州供备库副使宋守信所献冲阵无敌流星弩拒马皮竹牌丨丨石火纲三刄黒漆顺水山字铁甲野战拒马刀弩砦脚车冲阵劔轮无敌车大风翎弩箭八种】火铃【黄庭内景经雷电八振扬玉旌龙旂横天掷丨丨金丹诸真飞仙吟丨丨将军呵一声左右万真耸毛髪　金丹曲肱诗当时不合擡头看忽见天丁叱丨丨　皮日休入林屋洞诗腰下佩金兽手中持丨丨】火箭【魏志明帝纪注魏略曰使将军郝昭筑陈仓城防亮至进兵攻昭起云梯冲车以临城昭于是以丨丨逆射其云梯梯然梯上人皆烧死　齐书崔慧景传恭祖劝慧景射丨丨烧北掖楼慧景以大事垂定后若更造费用功力不从其计　南史杜慧庆传除交州刺史卢循袭破合浦径向交州令三军入城乃食慧庆悉出宗族私财以充劝赏自登髙舰合战放丨丨循众舰俱然一时散溃循中箭赴水死　元史郭寳玉传进兵下挦思干城次暗木河敌筑十余垒陈船河中俄风涛暴起宝玉令发丨丨射其船一时延烧乗胜直前破获岸兵五万　徐陵裴使君墓志见云梯下　韩愈晩秋郾城夜会聫句峩峩云梯翔赫赫丨丨着　李商隠送千牛李将军赴阙诗丨丨侵乗石云桥逼禁营】
　　火弩【北史段韶传有百谷城者敌之絶险诸将莫可攻围韶曰城势虽髙其中甚狭丨丨射之一旦可尽】火锋【王逢同酌背郭堂晚步口号诗林腰烟帛束天角丨丨生】
　　火枪【宋史陈规传会濠桥防规以六十人持丨丨自西门出焚天桥以火牛助之湏臾皆尽】火鞭【韩愈和虞部卢四酬翰林钱七赤藤杖歌又云羲和操丨丨暝到西极睡所遗】
　　火炮【宋史兵志乾道四年幸茅滩教阅兵分东西呈大刀丨丨上问李舜举按阅比曩时如何舜举奏今日之兵陛下亲训链抚以深恩锡以重赏忠勇倍常元史张荣传至沙洋丞相巴延命率炮手军攻其北面丨丨焚城中民舍防尽遂破之】
　　火烽【明一统志丨丨山在中江县东南蜀汉诸葛亮尝于此置烽火】
　　火旗【杜甫送卿二翁统节度镇军还江陵诗丨丨还锦缆白马出江城　刘禹锡和河南裴尹侍郎诣九龙祠祈雨诗丰隆震天衢列缺挥丨丨　李绅早发诗丨丨似辨吴门戍水驿遥迷椘塞城】
　　火斾【黄滔秋赋昨日金舆天子自西郊而迎入此时丨丨祝融指南极以遄征　雍裕之四色诗劳鲂莲渚内汗马丨丨间　李羣玉祭广利王庙诗海客敛威惊丨丨天吴收浪避楼船　唐彦谦送樊琯司业归朝诗黉室青衿尽渠门丨丨扬】
　　火旛【张説破阵乐词百里丨丨焰焰千行云骑霏霏】
　　火轮【黙记王朴与世宗微行自厚载门同出至野次止于五丈河旁中夜后指谓世宗曰陛下见隔河如渔灯者否世宗随亦见之一灯荧荧然迤逦甚近则渐大至隔岸丨如车丨矣其间一小儿如三数歳引手相指既近岸朴曰陛下速拜之既拜渐逺而没朴曰陛下既见无可复言至明年而天授我宋矣丨丨小儿盖圣朝火徳之兆夫岂偶然　韩愈桃源图诗夜半金鸡啁哳鸣丨丨飞出客心惊　王毂暑日题道边树诗丨丨迸焰烧长空浮埃扑面愁朦朦　章碣夏日湖上即事诗亭午羲和驻丨丨开门嘉树庇湖濆　苏轼刘道原见访滞留京口不及赴会诗翻翻缇骑走香尘激激飞涛射丨丨】
　　火车【齐书髙帝纪索儿引军顿石梁太祖追之至葛冢骑还云贼至太祖乃顿军引营分両马军夹营外以待之俄顷贼马步奄至又推丨丨数道攻战相持移日乃出轻兵攻贼西使马军合撃其后贼众大败唐书马燧传燧令大将李自良等以骑兵守双冈戒曰令悦得过者斩燧乃推丨丨焚朝光栅自晨讫晡急撃大破之斩朝光】
　　火蹋【宋史舆服志金涂银鐡胎杆鞫四鱼钩四丨丨一】
　　火舫【南史徐世谱传领水军从司徒陆法和与景战于赤亭湖时景军甚盛世谱乃别造楼船拍舰丨丨水车以益军势将战又乗大舰居前大败景军禽景将任约景退走】
　　火舰【南史王僧辩传侯景浮江西寇军次夏首僧辩为大都督军次巴陵乗城固守景军肉薄苦攻城内同时鼔噪矢石雨下贼乃引退元帝又命平北将军胡僧祐率兵援僧辩是日贼复攻城不克又为丨丨烧栅风不便自焚而退　庾信吴明彻墓志铭见风船下】
　　火栰【筏同魏书李崇传又于楼船之北连覆大船东西竟水防贼丨丨　元史顺帝纪徐夀辉伪将徐文俊复陷沔阳府威顺王库春布哈令王子报恩努等同湖南元帅阿尔斯兰水陆并进讨之至汉川水浅文俊用丨丨烧船报恩奴遇害】
　　火盆【梅尧臣青龙海上观潮诗何时更看弄潮儿头戴丨丨来就湿】
　　火炬【礼记曲礼烛不见跋疏古者未有防烛唯呼丨丨为烛也丨丨照夜易尽尽则藏所然残本　晋书王濬传吴人于江险碛要害之处并以鐡锁横截之濬乃作丨丨长十余丈大十数围灌以麻油在船前遇锁然炬烧之须臾融液防絶　宋书礼志故事正月朔贺殿下设两百华镫对于二阶之间端门设庭燎丨丨端门外设五尺三尺镫月照星明虽夜犹昼矣　李为日赋闪闪荧荧丨丨纵横　沈炯六府诗丨丨邨前发林烟树下昏】
　　火烛【魏书李谐传竟丨丨之不事徒博奕其贤矣　宋史李全传制府遣就盱眙刘琸议琸集诸将燕全时青夏全咸愿以长枪三千人从夜半渡淮潜向泗之东城将蹋濠氷傅城下掩金人不备俄城上荻炬数百齐举遥谓曰贼李三汝欲偷城耶天黒故以丨丨之全知有备引去　厯代名画记见风日下　文同织妇怨不敢辄下机连宵停丨丨】
　　火消【本草消石释名丨丨　又白居易送兄弟廻雪夜诗夜长丨丨尽歳暮雨凝结】
　　火灰【诗话总顔师古解霍去病穿域蹋鞠云以皮为之实以毛蹴蹈为戯也顔时鞠乃如此至后唐已不同归氏子弟嘲皮日休曰八片尖斜砌作毬丨丨挦了水中揉一包闲气如常在惹踢招拳卒未休　郝经仪真馆诗泪逐催花雨心同泼丨丨】
　　火炭【桂海果志丨丨子如乌李　又苏轼再答段屯田乔太博二公诗二豪沉下位暗丨埋湿丨】火油【宋史三佛齐国传开寳四年遣使李何末以水晶丨丨来贡】
　　火树【齐书礼志晋武帝初更定朝会仪夜漏未尽十刻庭燎起火羣臣集傅元朝会赋云华灯若乎丨丨炽百枝之煌煌此则因魏仪与庭燎并设也　本事诗见星桥下　谢氏诗源苏味道诗丨丨银花合人谓银花即丨丨中花光明如银故曰银花殊不知银花亦自有本昔薛琼至孝父病尝其溲而家甚贫尝出求薪遇老父以一物与之曰此银实也用四壁土种之铜盆中置卧床下当得银足赡汝家琼归如言种之旬日发苖又旬日生花花有银色若钿螺及结实皆银也　傅失题诗枝灯若丨丨庭燎继天光　张説安乐郡主花烛行平台丨丨连上阳紫炬红轮十二行　白居易山枇杷花诗丨丨风来翻绛焰琼枝日出晒红纱　段成式观山灯献徐尚书诗丨丨枝柯密烛龙鳞甲张】
　　火木【宋书厯志史臣按邹衍五徳周为火行衍生在周时不容不知周氏行运且周之为厯年八百秦氏即有周之建国也周之丨丨其事易详　素问丨丨同徳上应荧惑歳星】
　　火林【晋书曹毗传述粗者循一徃之智狷介者守一方之矫岂知丨丨之蔚炎柯氷津之擢阳草　十洲记炎洲有丨丨山山中有火光兽大如鼠毛长三四寸或赤或白山可三百里许晦夜即见此山林乃是此兽光照状如火光相似取其兽毛以缉为布时人号为火浣布此是也　新论譬由愚者之养鱼鸟也见天之寒则内鱼于温汤之中而栖鸟于丨丨之上】
　　火枝【梁简文帝南郊颂序珠树素禽越丨丨之地银瓮邛杖逾沉羽之涘】
　　火花【古今注飞蛾善拂灯一名丨丨一名慕光】
　　火芝【云笈七籖老君念于志学之子再下平盖山授张陵为云台治丨丨火仙之经方术变化不死之药登升云天之道勅陵为第六代道之外孙】
　　火蓼【曲洧旧闻红蓼即诗所谓游龙也俗呼水荭江东人别泽蓼呼之为丨丨】
　　火艾【宋书袁粲传尝谓周旋人曰昔有一国国中一水号曰狂泉国人饮此水无不狂唯国君穿井而汲独得无恙国人既并狂反谓国主之不狂为狂于是聚谋共执国主疗其狂疾丨丨针药莫不毕具国主不任其苦于是到泉所酌水饮之饮毕便狂君臣大小其狂若一众乃欢然我既不狂难以独立比亦欲试饮此水急就篇注灸以丨丨灼病也　白居易罢灸诗莫遣净名知我笑休将丨丨灸浮云】
　　火枣【真诰紫微王夫人谓许长史曰君胸中荆棘未除是以交棃丨丨不生也　李商隠戊辰会静中出贻同志诗玉馆会圃丨丨承天姻　苏辙次韵子瞻和渊明饮酒诗浮云扫欲尽丨丨行当成　又夜坐诗平生误与道士游妄意交棃求丨丨】
　　火米【本草丨丨有三有火蒸治成者有火烧治成者又有畬田丨丨与此不同　李徳裕岭南道中诗五月畬田收丨丨三更津吏报潮鸡　元稹酬翰林白学士代书诗麪棃通蔕朽丨丨芒炊】
　　火糓【礼记月令仲夏之月天子乃以雏尝黍羞以含桃先荐寝庙注必以黍者黍丨丨之主也】火丹【王鉴七夕织女诗丨丨秉瑰烛素女执琼华】
　　火薪【素问脉至如丨丨然是心精之予夺也草干而死】
　　火帝【魏书刘芳传孟夏令云其数七又云迎夏于南郊卢植云南郊七里郊也贾逵云南郊丨丨炎帝七里许慎云南郊七里郊也　周兴嗣千字文龙师丨丨鸟官人皇　徐陵与王僧辩书晋者云师丨丨非无战阵之风尧誓汤征咸用干戈之道　张衡天象赋粤若荧惑丨丨之精　刘攽鸿庆宫三圣殿赋伯益始掌火而底绩而宋以丨丨兴于火墟】
　　火师【左传炎帝氏以火纪故为丨丨而火名注炎帝神农氏姜姓之祖也亦有火瑞以火纪事名百官】火正【左传丨丨曰祝融　又晋侯问于士弱曰吾闻之宋灾于是乎知有天道何故对曰古之丨丨或食于心或食于咮以出内火是故咮为鹑火心为大火陶唐氏之丨丨阏伯居商丘祀大火而火纪时焉相土因之故商主大火商人阅其祸败之衅必始于火是以日知其天道也　孔子家语见土正下　郑语夫黎为髙辛氏丨丨以淳燿惇大天明地徳光昭四海故命之曰祝融其功大矣　史记厯书少皥氏之衰也九黎乱徳民神杂扰不可放物祸菑荐至莫尽其气颛顼受之乃命南正重司天以属神命丨丨黎司地以属民使复旧常无相侵凟　庾肩吾团扇铭炎隆丨丨石铄沙煎】
　　火官【礼记月令孟夏之月其帝炎帝其神祝融注祝融颛顼之子曰黎为丨丨　汉书五行志説曰古之火正谓丨丨也掌祭火星行火政　周祀五帝歌配帝舞章以炎为政以丨为丨】
　　火帅【徐灵期南岳记衡山者朱陵之灵台太灵之寳洞上承翼轸钤总万物故名衡山下踞离宫统摄丨丨故号南岳赤帝馆其巅祝融宅其阳】
　　火神【礼记王制天子将出类乎上帝注帝谓五徳之帝疏木神仁金神义丨丨礼水神知土神信是五徳也　周语昔夏之兴也祝融降于崇山其亡也回禄信于耹隧韦昭注回禄丨丨再宿为信耹隧地名　宋史礼志神州地祗丨丨祝融南岳于坛第一龛南】
　　火灵【隋郊庙歌辞减下章丨丨降祚火厯载隆】
　　火仙【云笈七籖见火芝下】
　　火母【左传梓慎曰是谓融风火之始也注火心星东北曰融风融风木也木丨丨故曰火之始】火妻【法言见灰子下】
　　火长【唐书兵志士以三百人为团团有校尉五十人为队队有正十人为火丨有丨】
　　火头【宋史食货志崇寕初蔡亰当国置居养院安济坊差官卒充使令置丨丨具饮饍给以衲衣絮被】火首【普庵大徳禅师释谈章南无百万丨丨金刚王菩萨　又无数天龙八部百万丨丨金刚】火伴【木兰词出门见丨丨火伴始惊惶同行十二年不知木兰是女郎　元稹估客乐出门见丨丨入门辞父兄丨丨相勒缚卖假莫卖诚】
　　火者【张昱宫中词从行丨丨笑相招步辇相将过钓桥】
　　火主【晋书步熊传熊少好卜筮数术门徒甚盛熊学舎侧有一人烧死吏持熊诸生谓为失火熊曰己为卿卜得其人矣使从道南行当有一人来问得丨丨来者便缚之吏如熊言果是耕人自言草恶难耕故烧之忽风起延烧逺近实不知草中有人　宋书五行志义熙十一年亰都所在大行火灾呉界尢甚火防甚峻犹自不絶王时为吴郡白日在防事上见天上有一赤物下状如信幡径集路南人家屋上火即复大发知天为之灾不罪丨丨】
　　火兵【通典丨丨以骁骑夜衔枚傅马口人负束薪蕴火直抵敌营一时举火　黄庭内景经负甲持符开七门丨丨符图备灵关】
　　火丁【元史食货志本司所辖塲司三十四处各设令丞管勾典史管领灶户丨丨用工之时正当炎暑之月昼夜不休才值隂雨束手彷徨贫穷小户余无生理衣食所资全借工本稍存抵业之家十无一二有司不体其劳又复差充他役】
　　火伍【栁宗元段太尉逸事状汾阳王以副元帅居蒲王子晞为尚书领行营节度使寓军邠州縦士卒无赖军士十七人入市取酒又以刃刺酒翁壊醸器酒流沟中太尉列卒取十七人皆断头注槊上植市门外晞一营大噪尽甲太尉选老躄者一人持马至晞门下晞出见太尉太尉曰副元帅勲塞天地当务始终今尚书恣卒为暴暴且乱乱天子边欲谁归罪罪且及副元帅晞再拜曰公幸教晞以道恩甚大愿奉军以从顾叱左右曰皆觧甲散还丨丨中敢哗者死】
　　火刘【汉书王莽传诸欲依废汉丨丨皆沃灌雪除殄灭无余杂矣】
　　火都【元史国寳传中统元年从攻阿勒达尔有功阿勒达尔叛将丨丨据吐番之防西岭国寳摄帅事讨之众欲速战国寳曰此穷防也宜少缓以计破之遂以精兵袭其后丨丨欲西走国寳防险要之挑战则敛兵自固相持两月潜兵出其不意擒杀之】
　　火忽【元史耶律希亮传二年至昌巴哩城夏逾玛纳斯河抵额宻埒城乃定宗潜邸汤沐之邑也时六皇后之妹主后位与宗王丨丨皆欲东觐希亮母密知其事擕希亮入见已而事不果】
　　火拔【唐书突厥传黙啜使子移涅可汗引同俄特勒丨丨攻北庭都防郭防瓘击之斩同俄城下虏奔解丨丨不敢归妻子来奔拜左武卫大将军燕山郡王号其妻为金山公主赐赉优缛】
　　火精【晋书天文志夫日丨之丨也月水之精也　又宋书符瑞志延康元年九月十日黄昏时月蚀荧惑过人定时荧惑出营室宿羽林月为大臣侯王之象荧惑丨丨汉氏之行占曰汉家以兵亡　齐书五行志永明四年正月丁亥夜有丨丨三处　又闰月丁巳夜有丨丨四所　新论太白晖芒鸡必夜鸣丨丨光盛马必晨惊　灵宪注歳星木精荧惑丨丨镇星土精太白金精辰星水精也　陆云盛徳颂丹辉栖列丨丨幽光爰兹圣绪頽维弛纲　徐陵河东康简王墓志丨丨不退奚应善言水蛭难消徒持隂徳　孔武仲石诗灼以炎皇之丨丨衅以少昊之金液　欧阳修劔聨句诗南帝输丨丨西隍降金液　又素问夫水之精为志丨之丨为神水火相感神志俱悲是以目之水生也　又续汉书哀牢夷出丨丨琉璃】
　　火怪【博物志水石之怪为龙罔象木之怪为躨罔两土之怪为獖羊丨之丨为宋无忌】
　　火体【旧唐书礼仪志刘承庆疏臣谨按左传曰人火曰火天火曰灾因人而兴故指丨丨而为称天火不知何起直以所灾言之　抱朴子丨丨宜炽而有萧丘之寒焰】
　　火位【论衡近水则寒近火则温逺之渐微之所加逺近有差成事丨丨在南水位在北北边则寒南极则热】
　　火职【江淹齐太祖髙皇帝诔丨丨咸允云官亦熙】
　　火姓【唐书吕才传春秋以陈卫秦为水姓齐郑宋为丨丨或所出之祖所分之星所居之地以着由来非宫商角徴羽所管摄也】
　　火名【左传见火师下　宋书五行志晋武帝太康六年南阳送两足虎此毛虫之孽也于寳曰虎者隂精而居阳金兽也南阳丨丨也金精入火而失其形王室乱之妖也六水数言水数既极金慝得作而金受其败也】
　　火号【刘禹锡凯旋之辰率尔成咏寄荆南严司空诗丨丨休传警机桥罢亘空】
　　火龙【左传丨丨黼黻昭其文也　挚虞五礼冠议駮天子成君独有丨丨黼衣便不可乎意为宜冠有加曹植武帝诔九锡昭备大路丨丨　又宋史林灵素传建上清寳箓宫密连禁省天下皆建神霄万寿宫浸】
　　【浸造为青华正昼临坛及丨丨神劔夜降内宫之事金丹周易同契通真义序水虎潜形寄庚辛而西转丨丨服体逐甲乙以东旋　王毂苦热行祝融南来鞭丨丨火旗焰焰烧天红　梅尧臣送黄殿丞通判润州诗前年江州飞丨丨楼殿化尽山将镕　陆游苦热诗万瓦鳞鳞若丨丨日车不动汗珠融　又洞防记西域献丨丨髙七尺映日看之光如聚炬火】
　　火凤【齐武舞阶步辞金人降泛丨丨来巢　元稹筝诗丨丨有凰求不得春莺无伴啭空长　李商隠镜槛诗拨惊丨丨交扇拂天鵞】
　　火牛【宋史王徳传绍兴元年平秀州水贼邵青初徳与战于崇明沙亲执旗麾兵拔栅以入青军大溃他日余党复索战谍言将用丨丨徳笑曰是古法也可一不可再今不知变此成擒耳　元史按扎尔传辛丑伐西川破二十余城成都守将田显开北门以纳师宋制置使陈隆之出奔追获之缚至汉州令诱守将王夔夔不降进兵攻之夔夜驱丨丨突围出奔遂斩隆之　金丹诸真奥诗三三灌溉资神水不用工夫运丨丨胡曽即墨诗即墨门开纵丨丨燕师营里血波流　苏轼云龙山观烧得云字诗丨丨入燕垒燧象奔吴军陆游秋思诗利欲驱人万丨丨江湖浪迹一沙鸥】
　　火鼠【神异经不烬木丨中有丨取其毛绩纺织以为布用之若有垢涴以火烧之则净　水经注见火浣下　发防记西域有丨丨之布东海有不灰之木　纪谈録四虫氷蚕不知寒丨丨不知热蓼虫不知苦蝍蛆不知臭　张説喜雨赋南极丨丨之泽北尽烛龙之会王贞白寄郑谷诗丨丨重收布氷乍吐丝　苏轼徐大正闲轩诗氷蚕不知寒丨丨不知暑】
　　火【尔雅一曰神二曰灵三曰摄四曰寳五曰文六曰筮七曰山八曰泽九曰水十曰丨丨疏丨丨生火中者】
　　火禽【茶经风炉置墆防于其内设三格其一格有翟焉翟者丨丨也画一卦曰离其一格有彪焉彪者风兽也画一卦曰巽其一格有鱼焉鱼者水虫也画一卦曰坎巽主风离主火坎主水风能兴火火能熟水故备其三卦焉】
　　火鸟【吕氏春秋文王时见丨赤丨衔丹书集于周社故色尚赤　温子升钟铭铜盘韵响丨丨和声　卢仝月蚀诗南方丨丨赤泼血项长尾短飞跋躠】
　　火鸦【本草阳火隂火集觧丨丨蝙蝠能食焰烟火火防生于火地】
　　火乌【李贺白虎行丨丨日暗崩腾云秦皇虎视苍生羣】
　　火鸡【觥记注丨丨卵杯注酒自热】
</div>
    <div class="pagination">
<a href="御定骈字类编_page91.html">上一页</a><span>...</span><a href="御定骈字类编_page87.html">87</a><a href="御定骈字类编_page88.html">88</a><a href="御定骈字类编_page89.html">89</a><a href="御定骈字类编_page90.html">90</a><a href="御定骈字类编_page91.html">91</a><span class="current-page">92</span><a href="御定骈字类编_page93.html">93</a><a href="御定骈字类编_page94.html">94</a><a href="御定骈字类编_page95.html">95</a><a href="御定骈字类编_page96.html">96</a><a href="御定骈字类编_page97.html">97</a><span>...</span><a href="御定骈字类编_page93.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
