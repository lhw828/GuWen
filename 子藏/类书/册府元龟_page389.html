<!DOCTYPE html>
<html>
<head>
    <meta charset="UTF-8">
    <title>册府元龟 - 第 389 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 389 页/共 736 页</h1>
    <div class="content">    二年八月户部侍郎李班奏京诸司六品以下官请假往外违假不到本官停给料钱敕旨违限停俸料宜依馀准令式。
    十月诏曰：书载尧典首陈睦族诗歌周德实羡维城朕嗣统百王宪章二代义虽本於叙族道无愧於尊贤式遵旧章爰举成命嘉王运循王通王常等皆孝敬恭懿敏裕斋庄播兰ぇ之清芬炳玉之符采易陵沛献诗掩楚元古人素风造次，於是师氏典训周旋以之固可以超金紫之贵阶升台铉之崇秩策勋诏爵以宠分茅并可金紫光禄大夫检校司空赐上柱国仍依百官例给料钱敕检校吏部尚书安王溶检校兵部尚书[A13C]王谅宜并依百官例赐料钱。
    三年七月敕尚书省自长庆三年赐本钱後岁月滋久散失颇多或息利数重经恩放免或人户逋欠无处徵收如闻尚书丞郎官入省日每事阙供须议添助除旧赐本钱徵利收及吏部告身钱外宜每月共赐一百贯文委户部逐月支付其本钱任准前收利添充给用仍委都省纳勒旧本及新添钱量多少均配逐行分析闻奏须令占额用度不得妄有破除每至季终委都省磨勘申中书门下。
    四年二月诏曰：司徒兼中书令裴度盛有勋烈累任台衡以疾恙未任谢上须加优异用示恩荣其本官俸料宜起今日便付给所司。
    三月诏曰：仙韶院乐官每月料钱数内减三百千转给翰林侍讲太子少师王起（起富於文学宽厚长者理家无法俸入及门尽为仆妾所有老年寒馁帝念以故老哀其贫{宀娄}故特有加给起不知陈让而与令人分俸急於苟得时论让之）。
    六月文宗御紫宸殿宰臣李珏奏堂厨食利钱一千五百贯文供宰相香油蜡烛捉钱官三十人颇扰百姓今勘文书堂头共有一千馀贯所收利亦无几臣欲总收此钱用自不尽假令十年之後更无此钱直令户部供给亦得两省亦有此钱臣亦欲商量共有三百馀人在外求利米监细碎非国体所宜帝曰：大细碎杨嗣复曰：百司食利实为烦碎自贞观以後留此弊法臣等即条流闻奏乃奏宰臣置厨捉钱官并勒停其钱并本钱并追收勒堂後驱使官置库收掌破用量入计费十年用尽後即据所须奏听进止敕旨宜依。
    ●卷五百八
    ○邦计部　俸禄第四
    唐武宗以开成五年正月即位二月制曰：诸道承乏官等虽云：假摄当责课程但г一半料钱不获杂给料例自此手力纸笔特委中书门下条流贵在酌中共为均济。
    三月中书门下奏准今年二月八日赦节文应京诸司勒留官令本处克留手力杂给钱与摄官者臣等检详诸道正官料钱绝少杂给手力即多今正勒留亦管公事俸入多少事未得中臣等商量其料钱杂给等钱望每贯割留二百文典摄官其职田禄米全还正官从之。
    五月中书奏准今年二月八日赦节文应诸色勾留官令克下手力杂给等与本道州府充摄官课料无本司起请者臣等详检诸道官员俸料不一或正官料钱绝少杂给杂料过多。若准赦文手力纸笔并令克下则正官勾留亦领公事所请俸料不如摄官既未得中亦恐难守本司既无起请中书门下须与条流臣等商量应诸色勾留官正料及手力课杂职课杂给杂料纸笔等钱望各委本州都计钱数每贯克二百文充摄官俸料其职田禄粟米望令全还正官不在计入诸色钱数之限臣等。又以诸州长马本是散员判司簿尉或须假摄其所克留钱望委州司酌量闲剧差署均融多少支给亦不要各占本色钱数及填满缺员仍令每至岁终分析申报户部从之。
    会昌元年二月中书奏河东陇右诸州或兴王旧都或陪京近地州县之职人合乐为祗缘禄俸寡薄官同北远元和六年闰十二月十二日及元和七年十二月二十四日敕河东凤翔坊州易定等道令户部加给课料钱共六万二千五百贯文曹省出得平留官数百员时议以为至当自後访闻户部所给零碎兼不及时观察使以其虚折皆别将破用徒有加给不及官人近地好官依前北远伏望今日已後令户部却兴实物仍及时支遣诸道并委观察判官专判此案随月加给官人不得别将破用如有违越观察判官远贬观察使奏取进止有选人官成後皆于城中举债到任填还致其贪求罔不繇此其今年河东陇州坊州新授北远官等许连状相保户部各借两月加给料钱至支给时克下所冀初官到任不滞息债衣食稍足可责清廉从之。
    四月河南府奏当府食利本钱出举与人敕旨河南府所置本钱用有名额既无别赐所阙则多宜令改正名额依旧收利充用。
    六月河中晋绛慈隰等州观察使孙简奏准赦书节文量县大小各置本钱逐月四分收利供给不乘驿前观察使刺史前任台省官等晋慈隰三州各置本钱讫得绛州申称无钱置本令使司量贷钱二百贯充置本以当州合送使钱充敕旨宜依仍付所司。
    是月户部奏准正月九日敕文放免诸司食利钱每年别赐钱三万贯文充诸司公用今准赦文酌量闲剧率配如後准长庆三年十二月九日敕赐诸司食利本钱共八万四千五百贯文四分收利一年祗当四万九百九十二贯文今据赦文所赐钱三万贯文。若据旧数率配即欠一万九百九十二贯不足今请落下徵钱驱使官每贯二百文课并更请於合给钱内四分中落一分均摊分配长庆三年得新赐钱三十二司外更有剩钱五百四贯八百文便将此钱均给东都台省等一十四司祗用新赐钱三万贯文并得充足诸司虽落下一分钱缘置驱使官员於人户上徵钱皆被延引或人逃散失落常不得足虽有四分收利之名而无三分得利之实今新赐钱入日便请更无悬欠用即可足繁剧司比有官钱出放欠亦侵用本钱今既无本钱支料须足伏缘中书门下公事不同诸司恐不可落下一分及徵钱人课今请每月并旧钱添至三百贯文其御史台频得报牒称本钱数多支用处广虽有诸道赃罚钱公用常不充足今请每月合得利钱数外每月更添至三百贯文内侍省据自司报牒称省内公用稍广利钱比於诸司最多今请於合得钱外亦添至三百贯文兵部吏部尚书等铨一十一司缘有旧本钱准敕放免。又有公事今请每月共与一百五十贯文并中书门下御史台及兵吏部诸铨每年共当六千八百二十九贯六百文伏缘三万贯文均给诸司已尽臣今於新赐外更请添赐上件钱所费不广所利至多则内外诸司永得优足伏望圣恩允臣所奏其诸司分配赐钱。若据诸司牒报见收利多少分配，或以人户逃散经恩放免见在本钱所存无几其间有三五司自方圆致本数即稍多事例不同难於均一人吏得以欺隐实数不可交寻今请依长庆三年十二月九日均赐钱敕额分配新赐钱三万贯事有根抵亦得均平酌量闲剧皆有所据其逐日钱数多少续具子细分析闻奏敕旨宜依。
    二年正月敕去年赦书所放食利祗是外百司食钱令户部共赐钱讫。若先假以食利为先将充公用者并不在放免如闻内诸司息利钱皆以食利为名百姓因此亦求蠲免宜各委所司不在放免限。
    六年二月诏以诸道铸钱已有次第须令旧钱流布绢价稍增文武百寮俸料起三月一日并给见钱其一半先给虚匹段对估时价支给。
    三月户部奏百官俸料一半匹段给见钱则例敕旨其一半先给元估匹段者宜令户部准元和十二年四月十三日敕例每贯给见钱四百文使起四月以後支给。
    八月敕夏州等四道土无丝蚕地绝征赋自节度使以下俸料赏设皆克官彳建衣粮所以兵占虚名军无战士缓急寇至无以支敌将欲责课。又皆有词须有商量用革前弊夏州灵武振武节度使宜每月各给料钱厨钱共三百贯文监军每月一百五十贯文别敕判官每月五十贯文节度副使每月七十贯文判官掌书记观察判官每月各五十贯文推官四十贯文赏设每道每年给五千贯文修器械每道给二千贯文天德军使料钱厨钱每月共给二百贯文监军每月二百贯文都防御副使每月五十贯文判官每月四十贯文巡官每月三十贯文赏设每年给三千贯文修器仗每年一千贯文如以後依前兵额不实器仗不修其本判官重加贬降王师别举处分其所给料钱等并以户部钱物充起十月支给一年以後仍每秋一度差御史一人点简兵士器仗闻奏。
    十月京兆府奏诸县徵纳京百司官秋职田斛斗等伏请从今已後却准会昌三年已前旧例上司官斛斗勒人户使自送纳所冀输纳简便百官各得本分职田县司所由无因隐欺者并从之。
    十二月中书门下奏应诸州刺史既欲责其洁已须令俸禄稍充但以厚薄不同等给无制致使俸薄处无人愿去禄厚处终日争先应诸中下州司马军事俸料共不满一百千者诸添至一百千其紧上州不满一百五十千者请添至一百五十千其雄望州不满二百千者请添至二百千其先已过者即得仍旧并任於军事杂钱中方圆置本收利充给如别带使额者并仍旧不在添限敕旨依准奏。
    宣宗大中元年十月屯田奏应内外官请职田陆田限三月三十日水田限四月三十日麦田限九月三十日已前上者入後人已後上者入前人伏以令式之中并不该闰月每遇闰月交替者即公牒纷纭有司即无定条莫知所守伏以公田给使须准期程时限未明实恐遗阙今请至前件月遇闰即以十五日为定式十五日已前上者入後人已後上者入前人据今条其元阙职田并限六月三十日春麦限三月三十日宿麦限十二月三十日已前上者入新人已後上者并入旧人今亦请至前件月遇闰即以十五日为定式所冀给受有制永无诉论敕曰：五岁再闰固在不刊二稔职田须有定制自此已後宜依屯田所奏永为常式。
    三年九月敕秦州刺史并秦成两州经略天雄军使职田夏小麦共八十石秋粟一百二十石原威州刺史职田夏小麦各二十三石秋粟各六十六石七斗。又敕秦州刺史禄粟每月给五十一石原州威州刺史禄粟每月各给四十一石。
    四年正月敕设官分局各有主张其於在公责办斯切诸州府及县官到任已後多请远假或称周亲疾病或言将赴婚姻令式既有假名长吏难为止遏遂使本曹公事并委北厅手力俸钱尽为己有勤劳责罚则在他人须有条流俾其兼济其诸州府县官如请公廨假故一月已下即任权差诸厅判官一月已下即任权差诸厅判官一月已上即准勾留例其课料等据数每克二百文与见判案官添给九月赐张直方简校工部尚书料钱直方仲武之子以其全家归阙故优假之。
    哀帝天元年八月四镇节度使朱全忠进汴滑监军使俸料绢四千匹充百官八月九日俸钱。
    九月敕奉太后慈旨以两司纲运未来百官事力多阙旦夕霜冷深轸所怀令於内库方圆银二千一百七十二两充见任文武尝参官救接委御史台依品秩分。
    二年四月敕文武二柄国家大纲东西两班官职同体咸礻卑圣运共列朝廷品秩相对於高卑禄俸皆均於厚薄不论前代祗考本朝太宗皇帝以中外臣寮文武参用或自军卫而居台省亦繇衣冠而秉节旄足可明武列文班不合分清浊优劣近代浮薄相尚凌蔑旧章假偃武以修文竞弃本而逐末虽蓝衫鱼章简一见而便许堂纵拖紫腰金。若非类而无繇接席以是显扬荣辱分别重轻遽失人心尽隳朝体致其今日实此之由须议更改渐期通济文武百官自一品已下逐日所给料钱并须均匀数目多少一般支给兼差使诸道亦依轮次既就公平必期开泰凡百臣庶宜体朕怀。
    三年三月诏曰：所有百官俸料实系国用盈虚昨自去冬令给全俸及支遣之後公帑不充盖道途初通纲运未集徒挂忧勤之念尚牵经费之资。若不议均分则必至悬绝量其物用须有指挥其百官逐月料钱宜令左藏库自今年正月支半俸。
    梁太祖开平三年正月诏曰：秩俸所以养贤而励奉公也。兵车未戢贡赋莫充朝谒甚勤禄廪盖寡朕今启建都市已毕郊职采至多费用差少其百官逐月俸料委左藏库依前例全给後唐庄宗同光元年十月敕如闻京百官俸钱至薄骨肉数多支赡不充朝夕难遣为庭时刻削严急不敢披陈今既混同是行优恤下御史台在班行有欲求外职或要分司各许於中书门下投状奏闻。
    三年二月租庸院奏诸道州县官并防御团练副使判官等俸料各据逐处供到事例文帐内点简旧来支遣则例钱数不等所折给物色。又加抬钱数不定难为勘会合除东京管内州县官见支手力课钱。且依旧外其三京并诸州约旧日支遣料钱等重定则例兼切循本朝事体防御团练除副使判官外其馀推巡已下职员皆是本使自要辟请圆融月俸赡给亦乞依旧规绳省司更不给支钱物其防御团练副使判官副使逐月料钱三十贯文实判官逐月二十贯文实刺史州元无副使。若有请废其军事判官所有月俸亦是刺史俸内支赡三京少尹料钱逐月三十贯文实赤县令每月正授料钱二十五贯文实主簿每月料钱一十二贯文实畿县令每月料钱二十贯文实主簿每月料钱一十贯文实司录参军每月料钱二十贯文实诸曹判司每月料钱一十二贯文实文学参军每月料钱五贯文实诸州府录事参军各依逐州上县令支州司判司各依逐州上县主簿支一万户已上县县令每月料钱二十三贯文实主簿每月料钱一十二贯五百文实九千户已上县县令每月料钱二十二贯文实主簿每月料钱一十二贯文实八千户已上县县令每月料钱二十一贯文实主簿每月支一十贯五百文实七千户已上县县令每月支二十贯文实主簿每月支一十一贯文实六千户已上县县令每月支一十九贯文实主簿每月支一十贯五百文实五千户已上县县令每月支一十八贯文实主簿每月支一十贯文实四千户已上县县令每月支一十七贯文实主簿每月支九贯五百文实三千户已上县县令每月支一十六贯文实主簿每月支九贯文实二千五百户已上县县令每月支一十五贯文实主簿每月支八贯五百文实二千户已上县县令每月支一十四贯文实主簿每月支八贯文实一千五百户已上县县令每月支一十三贯文实主簿每月支七贯五百文实一千户已上县县令每月支一十二贯文实主簿每月支七贯文实五百户已上县县令每月支一十一贯文实主簿每月支六贯五百文实五百户已上县令每月支一十贯文实主簿每月支六贯文实自赤县令已下考满并差摄比正官并支一半如诸道旧有田处令後不得占留开破并依百例轮税奉敕宜依。
    是月租庸院奏新定四京及诸道副使判官已下俸料请降敕各下逐虔支遣兼除所置副使判官掌书记推官外如本处更安排简置官员即勒本道节使自备请给不得正破系省钱物其诸道藩镇请氐置节度副使节度副使每月料钱四十贯文依除实钱厨料米一石面二石肉价钱三贯文蒿六十束柴三十束春服绢一十五匹冬服绢一十五匹绵三十两私马二匹草料节度观察判官料钱每月三十贯文依除实钱厨料米六<豆斗>面一石五斗肉价钱二贯蒿四十束柴二十束春服绢一十二匹冬服绢一十二匹绵二十五两私马一匹草料节度掌书记料钱每月二十五贯文依除实钱厨米六<豆斗>面一石二<豆斗>肉价钱一贯五百文蒿三十束柴一十五束春服绢一十匹冬服绢一十匹绵二十两私马一匹草料留守兼判六军请置副使判官推官三员副使依节度副使例判官依节度观察判官例推官依诸道推官例留守不判六军请置判官推官二员判官依节度观察判例推官依诸道推官例四京府请氐置推官一员如己有判官即不置推官其请受准留守推官例其料钱准百官例折支所有厨料时服等即给本色敕宜令诸道节镇依旧更置观察支使一员其俸料春冬衣赐仍准掌书记例支遣馀依租庸院所奏。
    明宗天成元年十月水部员外郎刘知新奏尚书省京会府辇毂繁司奏议虽委於官寮行遣亦资於胥史六典之制官吏有俸有粮其尚书省诸司令史伏请给赐月粮俾其奉职。
    二年十月诏曰：策名筮仕诚切於进身制禄命官仪从於责实既惩黩货宜有代耕应天下州县官员逐月俸料如闻支给多不及时纵或支遣皆是烂弱斛<豆斗>既阙供须难责廉慎自北随处官员所破料钱宜令逐县人户於合送纳税物内计折充支一则免劳人户轮送一则便於官寮仍下三司速与计度四年七月给事中许光义奏请支令录实料钱责於守法。
    八月北京奏留守巡官料钱未有省司则例取敕旨承前使府置判官皆本使临时辟请无朝廷除拜之例（同光初租庸使孔谦以军储诸给白於郭崇韬诸道奏请判官员外数过多徒费军食请为定额乃奏使幕氏置节度观察判官书记支使推官十一员留守置判官各一员三京府置判官馀并罢俸钱自节度判官三十千已降有差谦。又奏百官俸钱数目人多折支非实请减半数皆支实钱并从之洎同光末谦得罪废租庸使额谦之弊政皆削除惟有定官员减俸之事因循未革所及一半实俸馀从虚折议者非之）。
    长兴二年闰五月起居郎曹琛奏两班或请假归宁或染病未损才注班簿便住料钱敕旨有礼於君克勤於国为臣所重自古皆然其或令朝不朝即亏匪懈无病称病亦属自欺傥异下冰须资勿药卧疾非人情所欲归宁光孝治之朝曹琛所奏文武官员请归宁准式假及实卧病者并许支给本官料钱宜依或有病不赴朝参故涉旷怠者慢於事君何以食禄如闻纠奏当责尤违。
    是月敕诸道行军司马副使判官已下宾寮等考满未有使替人宜令并全支俸料元不在省司给俸者不在此例。
    八月敕刑法之司朝廷重委是以前王应运必繇狱讼所归庶物无冤然後阴阳式序岂独系於彼相实亦赖於有司会致和平共期仁寿宜示优崇之道以明奖激之方此後大理寺官员宜同台省官吏进其法直比礼直官任使庶皆知劝咸切奉公如有能雪冤疑则别议超擢苟舞弄文法必举宪章明悬黜陟之科贵益公忠之恳御史台每月支钱三百贯充曹司人力纸笔粮课其大理寺先支钱二十贯文与台中此类全少刑部一司则未曾支给宜於两班罚钱及三京诸道赃罚钱内每月支钱一百贯文赐两司其刑部官吏人力不多兼使纸笔较少宜於所赐一百贯内三分支与一分。
    十月将作丞袭封介国公宇文颉奏泰恩袭封除官无袭爵俸给诏时给本官俸。
    三年五月枢密使范延光等奏诸道指挥使月俸未有定制请大藩镇都指挥使月赐料钱三十贯粮二十石春衣十五匹冬衣二十五匹其馀藩府约此为等第从之。
    七月范延光奏侍卫亲军都指挥与小指挥每月料钱春冬衣赐元一例支给无等差昨并省军都自捧圣严卫相羽林已下逐厢都指挥使新定名管禁兵五千人欲为等第每月添支料钱各三十千粮十五石衙官粮十分从之。
    四年七月辛丑以亲直指挥使王敬迁领高州刺史奉化左厢都指挥使乌敬千领漳州刺史神武右厢都指挥使安彦领融州刺史神武右厢都指挥使李彦超领州刺史内直都指挥使薛怀德领峦州刺史将校赏功遥领郡牧而以郡之高下给刺史俸料故也。
    九月范延光奏隔在两川兵士家口自来支给衣粮今缘国计不充欲权停支给帝曰：彼非愿留因事暌阻父子仳离非人情也。不可顿绝支给其间愿归乡贯者从之如有子弟许继其父兄本军名粮如无乡里可归无子弟承继。且粮支一半以是晓喻其家愍帝以长兴四年即位十一月前祁州军事判官张东周献封事判官及长史司马无料钱处请权停掾曹一员以本官料钱充给从之。
    末帝清泰元年七月诏洋王从璋泾王从敏月各给俸钱一十万米麦各五十石亻兼三十人衣粮马十五匹刍粟（二王自方镇入朝自是留守洛阳）。
    晋高祖天福二年十月详定院奏前隰州蒲县令窦温颜进策一十一件可行者有二其一曰伏见所在县令有差配百姓纸笔及课钱户者朝廷付以宰字贵要抚绥支给料钱合专慎守逐日纸笔之用所费不多随处等力之名皆有定数多是擅放甚为贪污时望降以严条除其宿弊伏虑州县官逐月所给正俸皆无见钱使府给配之时皆是虚额计伏请州县官所给料钱杂物准折一依逐处时估者臣等参详凡关课户皆是强名县宰将治凋疲不合别生差配据兹条件请赐改更所给料钱难议条理敕旨宜并施行。
    六年二月甲午诏诸卫上将军月增俸钱二万。
    少帝天福八年二月权知开封府事边蔚逐月支钱七十贯米五石面十石亻兼人十人日食十匹马草料别支公用米二十石面五十石羊二十口每年面三十斤钱四百贯。
    汉少帝乾三年七月敕节文诸道州府令录判司主簿宜并等第支与俸户每月纳钱五百文与除二税外免放杂差遣不得更种职田所定俸户於中等无色役人户内差置不得令当直及赴衙参如有阙额及不达明申州府差填不得里私替换。若是令录判司主簿除本分人数外剩占一人俸户及今当直手力更纳课钱并许百姓陈告事。若不虚其陈告人与免户下诸杂差徭所犯人追毁告身配遽力役如令佐录事参军内有员阙州府差摄亦依例支与俸钱其差摄曹官不得援例供破内三千以上县令逐月一十贯文主簿六贯文一千户已上至三千户县令八贯文主簿五贯文一千户以下县令六贯文主簿四贯文录事参军判司依本部内户口取最多县分例支破其录事参军依县令例判司即依主簿例周太祖广顺元年四月敕牧守之任委遇非轻分忧之务既同制禄之数宜等自前者富庶之郡请给则优或边远之州俸料素薄以至迁除之际拟议亦难既论资叙之高低。又患禄秩之降所宜分多益寡均利同恩曾无党偏以劝勋效今重定则例者州防御使料钱二百贯禄粟百石食五石马十匹草粟元随三十人衣粮团练使料钱一百五十贯禄粟七十石食五石马十匹草粟元随三十人衣粮刺史料钱一百贯禄粟五十石食五石马五匹草粟元随二十人衣粮仍取今年五月一日後到任者依新定例支其已前在任者所请如故。
    世宗显德三年十二月谓侍臣曰：文武百寮所请俸给支遣之时非唯後於诸军抑亦。又多折估岂均养之理邪如其有过朕不敢私责重俸薄甚无谓也。此後并宜支与实钱。
    五年十二月中书奏诸道州府县官及军事判官一例逐月各据逐处主户等第依下项例别定料钱及米麦等取显德六年三月一日後起支其俸户并停废一万户已上县县令逐月料钱二十贯米麦共五石主簿料钱一十二贯米麦共三石七千户已上县县令每月料钱一十八贯米麦共五石主簿料钱一十贯米麦共三石五千户已上县县令逐月料钱一十五贯米麦共四石主簿料钱八贯米麦共三石三千户已上县县令逐月料钱一十二贯米麦共四石主簿料钱七贯文米麦共二石不满三千户县县令逐月料钱一十贯米麦共三石主簿料钱六贯米麦共二石五万户已上州司录录事参军及两京司录每月料钱二十贯米麦共五石司户司法每月料钱一十贯米麦共三石三万户已上州司录录事参军每月料钱一十八贯米麦共五石司户司法料钱八贯米麦共三石一万户已上州司录录事参军每月料钱一十五贯米麦共四石司户司法每月料钱七贯米麦共三石五千户已上州司录录事参军每月料钱十二贯米麦共四石司户司法每月料钱六贯米麦共二石不满五千户州录事参军每月料钱一十贯米麦共三石司户司法每月料钱五贯米麦共二石诸州军事判官一例每月料钱一十贯米麦共二石其诸州府京百司内诸司州县官课户庄户俸户柴炭纸笔户等望令本州及简田使臣依前项指挥勒归州县侯施行毕具户数闻奏仍差本判官精细点简如他後差使臣点简及有人论诉称其漏落祗罪在本判官及行系官典如今後更有人户愿充此等户者便仰本州勒充军户配本州牢城执役从之。
    六年十二月诏诸道州府摄官起今後支给本官所请俸钱之半。
    ●卷五百九
    ○邦计部　鬻爵赎罪
    尚。《书》曰：德懋懋官不闻以贿也。秦汉以来乃悬纳粟之令开鬻爵之品及参错建议并许赎罪其初或因岁之荐饥兵之屡出边陲饣鬼运国用虚乏因立从权之制以济一时之务至於免转饷之役无雠敛之烦斯亦足食之奇策爱民之深旨也。厥後作法於贪流风益蠹乃有贮之别库入於私门浸以成弊莫之能救还於蠲课役之户度释老之徒条制弥烦驱役不已政典益坏俗化弥薄仲尼曰：惟名与器不可以假人固在上者之所慎自非因时救急不得已者非可拟议焉。
    秦始皇四年十月庚寅蝗虫从东方蔽天天下疫百姓内粟千石拜爵一级。
    汉惠帝元年十二月诏民有罪得买爵三十级以免死罪（谓人出买爵之钱以赎罪一级直钱二千凡为六万。若令赎罪入三十匹缣矣。）。
    六年十月令民得买爵。
    文帝後六年四月诏民得买爵时中大夫参错说帝曰：圣王在上而民不冻饥者非能耕而食之织而衣之也。为开其资财之道也。故尧禹有九年之水汤有七年之旱而国亡捐瘠者（捐谓民有饥相弃捐者瘠瘦病也。言无相弃捐而瘦疲者）以畜积多而备先具也。今海内为一土地人民之众不避汤禹加以亡天灾数年之水旱而畜积未及者何也。地有遗利民有馀力生之土未尽垦山泽之利未尽出也。游食之民未尽归农也。民贫则奸邪生贫生於不足不足生於不农不农则不地著不地著则离乡轻家民如鸟兽虽有高城深池严法重刑犹不能禁也。夫寒之於衣不待轻（风霜不求靡丽也。）暖饥之於食不待甘旨（旨美也。）饥寒至身不顾廉耻人情一日不再食则饥终岁不制衣则寒夫腹饥不得食肤寒不得衣虽慈父不能保其子君安能以有其民哉！明主知其然也。故务民於农桑薄赋敛广蓄积以实仓廪备水旱故民可得而有也。民者在上所以收之趋利如水走下四方亡择也。夫珠玉金钱饥不可食寒不可衣然而众贵之者以上用之故也。其为物轻微易藏在於把握可以周海内而亡饥寒之患（周谓周遍而游行）此令臣轻背其主而民易去其乡盗贼有所劝亡逃者得轻资也。粟米布帛生於地长於时聚於力非可一日成也。数石之重中人弗胜（中人者处强弱之中也。）不为奸邪所利一日弗得而饥寒至是故明君贵五而贱金玉今农夫五口之家其服役者不下二人（服事也。给公事之役也。）其能耕者不过百亩百亩之收不过百石春耕夏耘秋获冬藏伐薪樵治官府给繇役春不得避风尘夏不得避暑热秋不得避阴雨冬不得避寒冻四时之间亡日休息。又私自送往迎来吊死问疾养孤长幼在其中勤苦如此尚复被水旱之灾急政暴虐赋敛不时朝令而暮改当其有者半贾而卖（本直千钱者止得五百也。）亡者取倍称之息（取一偿二为倍称举称也。今俗所谓举钱者也。），於是有卖田宅鬻子孙以偿债者矣。而商贾大者积贮倍息小者坐列贩卖（行卖曰：商坐贩曰：贾列贩。若市中卖物行也。）操其奇嬴日游都市（奇嬴谓有馀财蓄聚奇异之物也。一说残馀长也。）乘上之急所卖必倍（上所急求其偿倍贵）故其男不耕耘女不蚕织衣必文采食必梁肉（梁好粟也。）亡农夫之苦有仟伯之得（仟谓千钱伯谓百钱也。今俗犹谓百钱为一百）因其富厚交通王侯力过吏执以利相倾千里游遨冠盖相望乘坚策肥履丝曳缟（乘坚谓好车也。缟皓素也。缯之精白者也。）此农人所以流亡者也。今法律贱商人商人已富贵矣。尊农夫农夫已贫贱矣。故俗之所贵主之所贱也。吏之所卑法之所尊也。上下相反好恶乖迕（迕违也。）而欲国富法立不可得也。方今之务莫。若使民务农而已矣。欲民务农在於贵粟贵粟之道在於使民以粟为赏罚今募天下入粟县官得以拜爵得以除罪如此富民有爵农民有所渫（渫散也。）夫能入粟以受爵皆有馀者也。取於有馀以供上用则贫民之赋可损（损减也。）所谓损有馀补不足令出而民利者也。顺於民心所补者三一曰主用足二曰民赋少三曰劝农功令民有车骑马一匹者复卒三人（复三卒之钱也，或曰：除三夫不作甲卒也。又曰：为卒者免其三人不为卒者复其钱也。）车骑者天下武备也。故为复卒神农之教曰：有石城十仞（八尺曰：亻刃取人申臂之一寻也。）汤池百步（池城边池也。以沸汤为池不可辄近喻严周之甚也。）带甲百万而亡粟弗能守也。以是观之粟者王者大用政之本务令民入粟受爵至五大夫以上乃复一人耳（五大夫第九等爵也。）此其与骑马之功相去远矣。爵者上之所擅出於口而亡穷（擅专也。）粟者民之所种生於地而不乏夫得高爵与免罪人之所甚欲也。使天下人入粟於边以受爵免罪不过三岁塞下之粟必多矣，於是文帝从错之言令民入粟於边三百石爵上造（上造第二等爵也。）稍增至四千石以五大夫万二千石为大庶长（大庶长第十八等爵也。）各以多少级数为差景帝时上郡以西旱复修卖爵令而裁其贾以招民（裁谓减省之也。）及徒复作得输粟於县官以除罪（时司马相如以赀为郎）。
    武帝时事边府库并虚乃募民能入奴婢先为郎者增秩及入半者为郎（庶人入婢奴则复终身先为郎者就增其秩也。一曰奴婢少者复终身多者得为郎旧仓郎更增秩也。）後卫青比岁十馀万众击胡（比岁频岁也。）斩捕首虏之士受赐黄金二十馀万斤而汉军士马死者十馀万兵甲转漕之费不与焉，於是大司农陈赋钱经用赋税既竭不足以奉战士（陈谓列奏之经常也。既尽也。言常用之钱及诸赋秩并竭）有司请令民得买爵及赎禁故免减罪请置赏官名曰：武功爵（茂陵中书有武爵一级曰：造士二级曰：闲舆卫三级曰：良士四级曰：元戎士五级曰：官首六级曰：秉铎七级曰：千夫八级曰：乐卿九级曰：执戎十级曰：政戾庶长十一级曰：军卫此武帝所制以宠军功也。）级十七万凡直三十馀万金诸买武功爵官首者使补吏先除千夫如五大夫（五大夫旧二十等爵之第九级也。至此以下始免徭役故每先选以为吏千夫者武功十一等爵之第七也。亦得免役今则先除为吏比於五大夫也。）其有罪。又减二等爵皆至乐卿（乐卿者武功爵第八等也。言买爵唯得至第八也。）臣显军功军功多用超等大者封侯卿大夫小者郎吏道杂而多端则官职耗废，於是以东郭咸阳孔忄堇为大农丞（姓东郭名咸阳并孔忄堇二人也。）咸阳齐之大鬻监孔忄堇南阳大冶皆致产累千金是时豪富皆匿财唯卜式数求入财以助县官天子乃超拜式为中郎赐爵左庶长田十顷布告天下以风百姓其後桑宏羊为大司农中丞管设会计事始令吏得入补官郎至六百石（吏迁补高官郎。又就增其秩得至六百石也。）近臣所忠言世家子弟富人或斗鸡走狗弋猎忄专戏乱齐民（所姓忠名也。）乃徵诸犯令相引数千人名曰：株送徒入财者得补郎郎选衰矣。（诸坐博戏事史为徒者能入钱得补郎，或曰：被引者为其根株所送当充徒役而能入财者即当补郎）时江充为直指绣衣使者督三辅盗贼禁察逾侈贵戚近臣多奢僭充皆举刻奏请没入车马令身待北军击匈奴（令贵戚身待於北军也。）奏可充即移书光禄勋中黄门逮召近臣侍中诸当诣北军者移劾门卫禁止无令得出入宫殿，於是贵戚子弟惶恐皆见帝叩头求哀愿得入钱赎罪帝许之令各以秩次输钱北军凡数千万。
    大汉三年九月令死罪入赎钱五十万减死一等。
    大始二年秋旱九月募死罪人赎钱五十万减死一。
    黄霸字次公准阳阳夏人以豪杰役使徒陵（身为豪杰而役乡里人也。）霸少学律令喜为吏（喜谓爱好也。）武帝末以待诏入钱赏官补侍郎谒者（因入钱而见赏官）坐同产有过劾免（同产谓兄弟也。）後复入沈黎郡补左冯翊二百石卒史（三辅郡得仕门它人而卒史独二百石所谓尤异者）冯翊以霸入财为官不署右职（轻其为人也。右职高职也。）使领郡钱计（计谓出入之数）。
    章帝地节三年西羌反遣後将军征之京兆尹张敞上书言国兵在外军以夏发陇西以北安定以西吏民并给转输田事颇废素无馀积虽羌虏以破来春民食必乏穷辟之处买亡所得县官度不足以振之愿令诸有罪非盗受财杀人及犯法不得赦者皆以差入此八郡赎罪（差次也。八郡即陇西以北安定以西）务益致以豫备百姓之急事下有司左冯翊萧望之与少府李疆议以为民函阴阳之气有仁义欲利之心在教化之所助尧在上不能去民欲利之心而能令其欲利不胜其好义也。虽桀在上不能去民好义之心而能令其好义不胜其欲利也。故尧桀之分在于义利而已道民不可不慎也。今欲令民量粟以赎罪如此则富者得生贫者独死是贫富异刑而法不一也。人情贫穷父兄囚执闻出财得以生活为人子弟者将不顾死亡之患败乱之行以赴财利求救亲戚一人得生十人以丧如此伯夷之行坏公绰之名灭（公绰鲁大夫孟公绰也。《论语》称孔子曰：若臧武仲之智公绰之不欲卞。《庄子》之勇冉求之艺文之以礼乐可以为成人矣。）政教一倾虽有周召之佐恐不能复古者藏于民不足则取有馀则与。《诗》曰：爰及矜人哀此鳏寡（小雅鸿雁之诗也。矜人可哀矜之人谓贫弱者也。言王者惠泽下及哀矜之人以至鳏寡）上惠下也。又曰：雨我公田遂及我私（小雅大田之诗也。言庶众喜于时雨先润公田。又及私田是则其心先公後私）下急上也。今有西边之役民失作业虽户赋口敛以赡其困乏（率户而赋计口而敛也。）古之通义百姓莫以为非以死救生恐未可也。（子弟竭死以救父兄令其生也。）陛下布德施政教化既成尧舜亡以加之今议开利路以伤既成之化臣窃痛之，於是天子复下其议两府丞相御史以难问张敞敞曰：少府左冯翊所言常人之所守耳昔先帝征四夷兵行三十馀年百姓犹不加赋而军用给今羌虏一隅小夷跳梁於山谷间汉但令罪人出财减罪以诛之其名贤於烦扰良民横兴赋敛也。又诸盗及杀人犯不道者百姓所疾苦也。皆不得赎首匿见知纵所不当得为之属议者或颇言其法可蠲除（以其罪轻而法重故常欲除此科条）今因此令赎其便明甚何化之所乱甫刑之罚小过赦薄罪赎（吕侯为周穆王司寇作赎刑之法谓之吕刑後改为甫侯故。又称甫刑也。）有金选之品（金铢两名也。字本作锊锊即锾也。其重十一铢二十五分铢之十三一曰重六两吕刑曰：墨辟疑赦其罚百锾劓辟疑赦其罚惟倍非刂辟疑赦其罚倍差宫辟疑赦其罚六百锾大辟疑赦其罚千锾是其品也。）所从来久矣。何贼之所生敞备皂衣二十馀年（虽有五时服至朝皆着皂衣）尝闻罪人赎矣。未闻盗贼起也。窃怜凉州被寇方秋饶时民尚有饥乏病死於道路况至来春将大困乎！不早虑所以振救之策而引常经以难恐为後重责常人可与守经未可与权也。敞幸得备列卿以辅两府为职不敢不尽愚望之疆复对曰：先帝圣德贤良在位作宪乖法为无穷之规永惟边境之不赡（惟思也。）故金布令甲曰：（金布者令篇名也。其上有府库金钱布帛之事因以篇名令甲者其篇甲乙之次）边境数被兵离饥寒（离遭也。）夭绝天年父子相失令天下共给其费（同共给之也。自此以上令甲之文）故为军旅卒暴之事也。（言此令文专为军旅卒暴而施设）闻天汉四年尝使死罪人入五十万钱减死罪一等豪强吏民请夺假贷至为盗贼以赎罪其後奸邪横暴群盗并起至攻城邑杀郡守充满山谷吏不能禁明诏遣绣衣使者以兴兵击之（军兴之法也。）诛者过半然後衰止愚以为此使死罪赎之败也。。故曰：不便时丞相魏相御史大夫丙吉亦以为羌虏。且破转输略足相给遂不施敞议。
    成帝鸿嘉三年四月赦天下令吏民得买爵贾级千钱。
    永始二年诏曰：关东比岁不登吏民以义收食贫民入物助县官赈赡者已赐直（收食贫人谓收取而养食之助县官赈赡谓出物以助郡之官也。已赐直谓官赐其所费直也。令方更入爵及免赋耳食读曰饮）其百万以上加赐爵右更（第十四爵也。更音工行切。）欲为吏补三百石其吏也。迁二等（先以为吏则迁二等）二十万以上赐爵五大夫（第九爵也。）吏亦迁二等民补郎十万以上家无出租赋三岁万钱以上一年。
    平帝元始元年六月诏天下徒已谕归家顾出钱月三百（谓女徒论罪已定并放归家不亲役之但令一月出钱三百以顾人）。
    王莽时雒阳张长叔薛子仲赀亦十千万莽皆以为纳言士欲法武帝然不能得其利（法武帝者言用卜式东郭咸阳孔忄堇等为官也。）。
    後汉明帝以中元二年二月即位十二月甲寅诏天下亡命殊死以下听得赎论死罪人缣二十匹右趾至髡钳城旦舂十匹（右趾谓刖其右足次则左足次劓次髡次髡钳为城旦舂城旦者昼日司寇虏夜暮筑长城舂者妇人犯罪不任军役之事但令舂以食徒者）完城旦舂至司寇作三匹（完者谓不加髡钳而筑城也。次鬼薪白粲次隶臣妾次作司寇）其未发觉诏书到先自告者半入赎。
    永平十五年二月辛丑诏亡命自殊死以下赎死罪缣四十匹右趾至髡钳城旦舂十匹完城旦至司寇五匹犯罪未发觉诏书到日自告者半入赎。
    十八年三月丁亥诏曰：其令天下亡命自殊死已下赎死罪缣三十匹右趾至髡钳城旦舂十匹完城旦至司寇五匹吏人犯罪未发觉诏书到日自告者半入赎。
    章帝建初七年九月辛夕阝诏赎死罪入缣二十匹右趾至髡钳城旦舂十匹完城旦至司寇三匹吏人有罪未发觉诏书到日自告者半入赎。
    元和元年八月癸酉诏亡命者赎各有差。
    章和元年九月壬子诏亡命者赎死罪缣二十匹右趾至髡钳城旦舂七匹完城旦至司寇三匹吏民犯罪未发觉诏书到日告者半入赎。
    和帝永元三年正月甲子皇帝加元服郡国中都官系囚死罪赎缣至司寇及亡命各有差。
    八年八月辛酉诏自死罪已下至司寇及亡命者入赎各有差。
    安帝永初元年九月丙戌诏死罪以下及亡命者赎各有差。
    二年四月丙寅三公以国用不足奏令吏人入钱得为关内侯虎贲羽林五大夫官府吏缇骑营士各有差。
    元初二年十月诏郡国中都官系囚减死一等勿笞诣冯翊扶风屯妻子自随占著所在女子勿输亡命死罪以下赎各有差其吏人聚为盗贼有悔过者除其罪。
    延光三年九月乙巳诏郡国中都官死罪系囚减罪一等诏敦煌陇西及度辽营其右趾以下及亡命者赎各有差。
    顺帝永建元年十月诏减死罪以下徙边其亡命赎各有差。
    永和五年五月丁丑令死罪以下及亡命者赎各有差。
    汉安二年十月辛丑令郡国中都官系囚殊死以下出缣赎各有差其不能入赎者遣诣临羌县居作二岁。
    桓帝建和三年八月庚寅诏死罪以下及亡命者赎各有差。
    延熹四年七月占卖关内侯虎贲羽林缇骑营士五大夫钱各有差。
    灵帝建宁元年十月甲辰令天下系囚罪未决入缣赎各有差。
    熹平三年十月癸丑令天下系囚罪未决入缣赎。
    四年十月丁巳令天下系囚罪未决入缣赎。
    光和元年初开西邸卖官自关内侯虎贲羽林入钱各有差（是岁卖关内侯假金印紫绶传世入钱五百万晋武帝尝南郊礼毕问司隶校尉刘毅曰：卿以吾可方山阳公载记曰：时卖官二千石二千万四百石四百万其以德次应选者半之或三分之一于西园立库以贮之）私令在左卖公卿公千万卿五百万是时太尉段纪明樊陵司空张温等虽有功勤名誉然皆入钱上千万下五百万以买三公先输货财而後登公位崔烈名重北州历位郡守九卿因传母入钱五百万得为司徒及拜日天子临轩百僚毕会帝顾谓亲亻幸者曰：悔不小靳可至千万（靳顾惜也。）程夫人于傍应曰：崔公冀州名士岂肯买官赖我得是反不知姝邪（姝美也。）烈于是声誉衰减曹嵩以货得拜大司农大鸿胪代崔烈为太尉。
    三年八月令系囚罪未决入缣赎各有差。
    五年七月癸酉令系囚罪未决入缣赎。
    中平四年九月丁酉令天下系囚罪未决入缣赎是岁卖关内侯假金印紫绶傅世八钱五百万
    晋武帝常南郊礼毕问司隶较尉刘毅日卿以吾可方汉何主也。对曰：桓灵之主帝曰：吾虽德不及古人犹克己为理南平吴会一同天下方之桓灵不亦甚乎！对曰：桓灵卖官钱入官库陛下卖官钱入私门以此言之乃不如也。
    後赵石季龙下书令刑赎之家得以钱代财帛无钱听以麦皆随时价输水次仓。
    宋前废帝时军旅大起国用不足募民上米二百斛钱五万杂五百斛同赐荒县除上米三百斛钱八万杂千斛同赐五品正令史满报。若欲署四品在家亦听上米四百斛钱十二万杂一千三百石同赐四品令史满报。若欲署三品在家亦听上米五百斛钱十五万杂一千五百斛同赐三品令史满报。若欲署内监在家亦听上米七百斛钱二十万二十斛同赐荒郡除。若欲署诸王国三令在家亦听。
    後魏孝明帝初任城王澄奏都城府寺犹未周悉今军旅初宁无宜发众请取诸职人及司州郡犯十杖已上百姓鞭已下收赎之物绢一匹输忄专二百以渐造诏从之太傅清河王怿表奏其事遂寝不行。
    孝庄帝初承丧乱之後仓廪虚罄遂班入粟之制输粟八千石赏散侯六千石散伯四千石散子三千石散男职人输七百石赏一大阶授以实官白民输五百石听依第出身一千石加一大阶无第者输五百石听九品出身一千石加一大阶诸沙门有输粟四千石入京仓者授本州统。若无本州者授大州都统。若不入京仓入外郡仓者三千石畿郡都统依州格。若输五百石入京仓者授本郡维舟阝其无本郡者授以外郡粟入外州郡仓者七百石入京仓者三百石授县维舟阝。
    永安三年二月诏曰：关陇遭罹寇难燕赵贼逆冯陵苍生波流耕农靡业加诸转运劳役已甚州仓储实无。且悬匮自非开输赏之格何以息漕运之烦凡有能输粟入瀛定岐雍四州者官斗二百斛赏一阶入二华州者五百石赏一阶不限多少粟毕授官。
    唐肃宗至德元年九月以军典事殷国用不足诏权卖官及爵度僧尼节级纳钱时裴冕为相不识大体以聚人曰：财乃下令卖官鬻爵度僧尼道士以储积为务人不愿者科令就之其价益贱事转为弊。
    二年七月宣谕使侍御史郑叔清奏承前诸使下召纳钱物多给空名告身虽假以官赏其忠义犹未尽才能今皆量文武才艺兼情愿稳便据条格拟同申奏闻便写告身诸道士女道士僧尼如纳钱请准敕回授馀人并情愿还俗授官勋邑号等亦听如无人回授及不愿还俗者准法不合畜奴婢田宅资财既助国纳钱不可更拘常格其所有资财能率十分纳三分助国馀七分并任终身自阴身殁之後亦任回与近亲。又准敕纳钱百千文与明经出身如曾受业粗通帖策修身慎行乡曲所知者量减二十千文如先经举送到省落第灼然有凭帖策不甚寥落者减五十千文。若粗识文字者准元敕处分如未曾读学不识文字者加三十千应授职事官并勋阶邑号赠官等有合阴子孙者如户内兼阴丁中三人以上免课役者加百千文每加一丁中累加三千文其商贾准令所在收税如能据所有资财十分纳四助军者便与终身优复如於敕条外有悉以家产助国嘉其竭诚待以非次先出身及官资并量资历好恶各据本条格例节级优加拟授如七十以上情愿致仕官者每色内量十分减二分钱时属幽寇内侮天下多虞军用不充权为此制寻即停罢。
    德宗贞元四年正月制军州官吏寄客能务农业入粟助边量其多少酬以官秩。
    宪宗元和十二年七月诏曰：入粟助边古今通制如闻定州侧近秋稼多登属以军府虚贫未任收籴将设权宜之制以成储蓄之资念切救人不同常例有人能于定州纳粟五百石放同承优出身仍减三选听集纳粟一千石者使授解褐官有官者依资授官纳粟二千石者超两资授官如先有出身及官情愿减选者每纳三百石以减一选。
</div>
    <div class="pagination">
<a href="册府元龟_page388.html">上一页</a><span>...</span><a href="册府元龟_page384.html">384</a><a href="册府元龟_page385.html">385</a><a href="册府元龟_page386.html">386</a><a href="册府元龟_page387.html">387</a><a href="册府元龟_page388.html">388</a><span class="current-page">389</span><a href="册府元龟_page390.html">390</a><a href="册府元龟_page391.html">391</a><a href="册府元龟_page392.html">392</a><a href="册府元龟_page393.html">393</a><a href="册府元龟_page394.html">394</a><span>...</span><a href="册府元龟_page390.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
