<!DOCTYPE html>
<html>
<head>
    <meta charset="UTF-8">
    <title>册府元龟 - 第 116 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 116 页/共 736 页</h1>
    <div class="content">明宗天成二年十一月敕太宗朝仆射李靖赠太保郑州仆射陂改为太保坡（此坡盖後魏时赐仆射李冲今云：李靖非也。）。
三年九月密州上言辅唐县民华延福事父母有至孝之行旌表之。
十一月诏赐故夔州节度使西方邺男钱绢各五百贯疋布一百疋米麦共二百石以父没王事故也。
夏鲁奇天成四年镇遂州军府将吏上言以节度使到任已来有善政七条以安百姓奏敕鲁奇宣力两朝统戎三镇居富庶之地无奢侈之心上为国家下安生聚每行公道全塞亻幸门傥非大洽人情讵致远闻余听有兹为作宜示褒称仍下诸州令各知悉时孟知祥董璋据有两川鲁奇僻居南鄙董璋之叛与知祥攻遂州旬月援路断绝兵尽食穷势知必屈乃自刎而卒上以其尽节王事闻其死也。恸哭久之给其家钱百万绢千疋粟麦等赠太师封齐国公长兴元年正月赐故灵武行营马军指挥使邢彦洪男恩进钱绢米麦以其父殁王事故也。
十二月邢州奏光山彭爽四世义居乞改乡里名号从之。
己未沧州乾符县人张建立乾宁五年割股治母病母卒割心沥血祭辫跣足庐於墓所三十年敕旨以其乡为孝友乡和顺里。
二年九月登州黄县人苗四世义居宜改为和孝乡邕顺里。
十月棣州渤海县人邢钊四世义居旌表门闾。
四年正月丙戌磁州武安县崇礼乡万善里人马肇三世义居旌表门闾仍改崇礼乡为崇孝乡为和庆里。
九月寿州奏登州黄县累世义居人王义下所司旌表门闾（所司初言自丧乱已来亡失旌令式虽载条目别无制度时有明经生王守诚者即义之孙自言累代义居今乡里尚有载初元年旌表门闾见在载初中奏臣远祖六代同居有白雀嘉禾之瑞其旌表门闾样请下本州简验以闻即召房知温遣画工至王义乡里画门闾以进所司方得安行）。
末帝清泰二年七月镇州元氏县文成乡七义里民曹重兴七世义居孝义闻於乡党诏文成乡孝乡七义里改为旌义里仍委本道依令式旌表门闾其曹重兴宜令授本府不赴任文参。
十月晋州临汾县平阳乡圣泉里民宗连同县原隰乡百社里民刘环累世同居义闻州里诏改平阳乡圣泉里为敦俗乡崇仁里刘环改为广孝乡永和里仍委本道版署文参之名。
晋高祖天福元年闰十一月壬午敕应自起义已来或尽节捐躯殁於王事宜加褒赠兼恤妻孥俾义激於忠贞庶恩г於幽显。
二年四月丁亥制曰：遇荥阳而因思纪信届夷门而尚想侯嬴著高义者犹足叹嘉蹈忠节者固宜旌赏事资激劝恩在褒扬梁故滑州节度使王彦章效命当时致身所事禀千年之正气流百代之令名宜令超赠太师子孙量才叙录。
六月宗正卿石光赞奏昔周武王奄有天下过商容之闾必式见比干之墓即封盖褒赏贤良尊崇忠义伏惟皇帝陛下显膺天命开创鸿图解网行仁救时顺动乐业不知於帝力悦随但听於山呼盛德难名太平可待臣伏见荥阳道左有万石君庙本前汉大中大夫石奋之庙奋有四人各二千石禄景帝曰：人臣尊宠毕集其门故号万石君德行懿绩备列前书唐大中十三年郑州司马石贯称裔孙刊石庙廷备纪其事伏遇皇帝行幸浚郊经过荥水展义已闻於岐路覃恩宜布於幽明其万石君庙伏乞俯弘霈泽特降封崇俾光远祖之徽猷益茂我朝之盛典敕汉大中大夫石奋德盛轩裳道光简素享万石休明之禄成一门忠孝之名彰茂实於前契兴隆於景运宗正卿石光赞特上章疏欲示封崇冀表深原式昭丰祚宜赠太傅。
七月诏曰：东都奏留守判官监左藏库李遐当张从宾作乱之际遣李彦强取钱帛李遐称不奉诏旨安敢从命寻遇害朕以李遐读古人书持君子行攻苦食淡承家不坠於素风激浊扬清历宦咸推於贞操一昨叛臣猖獗凶党凭陵而能守正不回临难无惧忘身犭旬节虽死犹生。若无优异渥恩何以光扬忠烈仍闻母《老子》纟刀乡远家贫宜超赠於华资兼赏延於嫡嗣是覃漏泽慰彼沈冤可赠右谏议大夫其母田氏封京兆郡太君所有子孙候服阕日量才叙录朝廷虽已特支救接钱帛粟麦其本官赙赠物色宜依尝例指挥仍长给遐在生官俸禄终母一世噫朕以薄德属兹多难致害忠良实多轸恻以子之俸终母之年用表[B242]伤俾慰存殁布告中外当体朕怀。
是月。又以东头供奉官王思勋前赍诏抚谕河阳为张从旨宾所害制曰：思勋早承家荫久列内廷奉王命而不辞顾贼众而无惧宣扬朝旨劝谕兵师遂被凶徒横加杀害而闻厥父抱疾其家甚贫不有旌酬何彰忠烈可赠左武卫大将军仍以思勋旧请俸禄终王元正一世思勋男候有长成者量才叙录兼令所司厚给赙赠噫以子之俸终父之年足表渥恩以慰存殁布告中外咸使闻知。
四年正月尚书户部奏深州司功参军李自伦六世义居奉敕准格处分按格敕节文孝义旌表苟存虚滥不可褒称必在累世同居一门和睦尊卑有序财食无私遐迩钦承乡闾推伏州县亲加按验状迹殊尤简覆既同准令申举方得旌表当司当本州审到乡老呈言等自伦高祖训训生灿灿生财财生忠忠生自伦自伦生光厚六从弟兄同居不妄敕以所居飞凫乡为孝义乡孕圣里为仁和里仍准式旌表门闾自伦委吏部以本道一官注拟（闰七月丙子尚书户部奏自伦义居六世准敕旌表门闾先有登州义门王仲昭六代同居其旌表府厅事步栏前列屏树乌头正门阀阅一丈二尺二柱相去一丈柱端安瓦桷墨染号乌头筑双阙一丈在乌头之南三丈七尺去街十有五步槐柳成列今举此为例则令式不该敕曰：仲昭正厅乌头门等事不载令文。又无敕命既非故事难冫卖大伦几创业之朝求理是务静执守常之本动为经久之期志在普励人情永孚王化据自伦之家所立实耀时风依仲昭之语便行何成世范至於问古官於剡子得坠典於伏生以昔方今彼与此异宜从令式只表门闾於李自伦所居之前量地之宜高其外门人安集禊门外右左各建一台高一丈二尺广狭方正称台之形圬以白泥四隅染赤其行列树镇随其事力使不孝者见以悦心不义者闻而易行岂独荣於赵国实亦光於晋朝广训黔黎永标青史其同籍课役一准今文）。
十月故房州刺史李廷诰赠太保张从宾虎牢之乱殁於王事故也。
十二月丁未赵郡民曹典义居七世表其门闾。
五年七月己巳诏曰：故银青光禄大夫检校左散骑常侍兼御史大夫贾仁诏顷自内廷出为外职李金全愚宜而猜忌胡汉筠邪佞而贪残竟罹涂地之殃诚堪叹息爰示漏泉之泽用表褒崇必有贞魂钦兹茂典可赠右卫将军。又曰：故安州马军副都指挥使桑千威和指挥使王万金成彦温等皆精武略咸著军功或列偏礻卑或尝屯戍当奸臣之叛国或执节不从全烈士之犭旬名或衔冤而死实兴永叹宜示追崇或列部符或升环卫贲诸幽壤彰彼明诚千可赠峡州刺史万金可赠左监门卫将军彦温可赠左千牛卫将军。
八月辛亥磁州武安民郝平义居五世改所居武成乡为兴孝乡崇福里为光和里仍旌表其门闾。
六年十月壬寅诏曰：唐室中贤臣挺生凛然英风向冠千古不有典册曷旌忠良唐梁国公狄仁杰禀五行正气耸九谏直操鼎祚危而复安黔庶否而获泰惠流河北名振寰中惟尔事君无愧臣节用光遗像式示明恩筠简赛函著周官之贵位贞魂英爽焕魏土之灵祠韶是宠嘉永光缇素可追赠太师仍令所司择日备礼册命。
七年闰三月辛丑旌表陈州西华县人张厚门闾仍改礼教乡为孝义乡株林里为和顺里厚家四十馀口五世聚居家门雍睦乡党称之本州以闻故有是命。
六月戊午敕故襄州元随都押衙王令谦赠忠州刺史押衙潘知麟赠顺州刺史令谦与知麟早事节度使安从进历数镇从进临汉上所为多不法令谦知麟每谏之及萌逆节数形谠言会从进子弘超自宫苑副使省父至郡郡有山寺弘超率令谦登赏酒酣临峭壁使人推落诬云：令谦因醉堕崖而死皆从进之意也。知麟相次遇害朝廷闻其事故有赠典旌其忠也。时诏处仍委高行周候收复城池访觅两家骨肉切加安抚具以名闻当与叙录潘知麟本贯陕州兼下本处如有亲的骨肉亦仰录奏。
少帝开运元年敕曰：故淄州刺史翟进宗不不德营兵叛予舀尔厉阶力屈遇害念兹忠瘁实用伤蜀主恕其黄权鲁缪诔其卜国皆非罪也。吾将赠之用慰贞魂宜颁漏泽可赠左武卫上将军。
曹敏蔡州汝阳县荆河乡苏村人数世义居乡人耿温等五十五人论奏请加旌表敕旨荆河乡宜改为孝义乡费郑里改为仁和里。
三年敕孟州奏河阴县版籍乡谢明里义居百姓王均宜改版籍乡为孝悌乡谢明里为积庆里馀准格文处分。
汉隐帝乾三年春汝州防御使刘审交卒汝为近辅号为难治审交尽去烦弊无扰於民百姓歌之及卒郡人聚哭於柩所列状乞留葬本州界立碑起祠以时致祭本州以闻诏曰：朝廷之制皆有旧章牧守卒官比无赠典其或政能殊异惠及蒸黎生有令名殁留遗爱褒贤奖善岂限彝章可赠太尉吏部所请宜依。
周太祖广顺元年八月契丹遣幽州教练使曹继筠护送赵莹丧柩至其家制曰：礼云：利禄先死者而後生者则民不悖先亡者後存者则民可以圣人垂训与我同心因嗟既殁之贤俾举追崇之典晋故中书令赵莹行高言善性达心平鼎号函牛斯为重器剑称斩马可谓灵锋遗清白於子孙行忠信於蛮貊断魂外境归骨中华，於是尽伤载深轸悼俾赠三师之秩以伸一去之悲可赠太傅。
二年三月乙丑故控鹤指挥使郭超赠镇海军节度使超从曹英攻兖州用命中流矢而卒四月乙未供奉官盖继明自乐寿来言齐州兵作乱之日只有镇州雄胜都头杨肇十将李铎二人部署兵士登城守御遂保安城池诏褒之。
五月太祖平兖州乃下敕曰：阎弘鲁崔周度死义之臣礼加二等所以渗漏泽而贲黄泉也。尔等贞节昭彰正容肃厉以从顺为己任以立义作身谋履此祸机并罹冤横宜伸赠典以慰贞魂弘鲁赠骁卫大将军周度赠秘书少监。
六月壬子以故虎捷左第三都指挥使景进赠静江军节度使故虎捷第七都指挥使杜赠武清军节度使皆军兴兖州时殁於王事也。
三年五月户部言济州金乡县民索修已陈州项城县民常真皆散跣足守坟本州以闻户部以赦书节文孝子义夫所宜旌表以厚时风敕宜依令文施行。
显德元年正月丙子朔赦文自开创已来诸军将校死王事者军使都头已上并与追赠已追赠者更追赠有亲嫡子孙量才录用。
世宗以显德元年正月丙申即位三月诏诸军将校自开创已来有殁於战阵及身死疆场者并与追赠如有亲嫡子孙未曾录用者并与录用。
七月辛夕阝制曰：故输忠翊戴功臣镇国军节度华商等州观察处置等使兼河东道行营先锋都指挥使检校太保史彦超严能齐众武可推凶振铎号军伸其胆勇登锋捍寇誓以身先一昨北戎阻兵同恶相济尔乃力排群鬼体中重疮虽敌骑已大奔而将军之先殁衽金革而刚强已矣。听鼓鼙而伤叹如何言念纯臣宜膺褒美俾追赠於崇秩用报慰於重泉可赠检校太师。
三年二月庚辰赠故右金吾卫将军萧处仁汉州防御使处仁晋汉之间繇通事舍人历阁门客省之职而於环卫继护兵於外颇有声望帝率兵渡淮以为先锋兵马都监攻舀滁州日为流矢所中而卒以其殁於王事故优其赠典。
九月庚寅朔辛夕阝赠故济州刺史李实睦州防御使赠故蕲州刺史解行德明州防御使赠故引进使王演太府卿皆以淮甸之役殁於王事故也。
六年赠故华州节度使史彦超为太师先是大军至河东城下契丹营於忻代之间遥应贼势诏天雄军节度使符彦卿率诸将屯忻州以拒之彦卿袭契丹於忻口彦超以先锋军追蕃寇离大军稍远贼兵伏发为贼所舀世宗痛惜久之故有是命。
●卷一百四十一
○帝王部　念良臣
良臣之於君也。有股肱之喻有心腹之寄故存则倚任没而追思此哲王之所同也。汉氏而下乃有怀其勋烈念其才德形於震悼发乎！叹喟以至申命文学颂其画像亲枉舆驾临其馆舍或裒述其懿范或存记其谠言称咏发于章句则赙越於夷等逮夫罢宴停景惊食流涕靡涓日而发哀遥望车而增恸极云：亡殄瘁之痛深遗畀予之嗟斯足以笃爱贤之心厚同体之义者传所谓听鼓鼙琴瑟而必有所思焉其是之谓矣。
汉成帝时西羌常有警帝思将帅之臣追美赵充国乃召黄门郎扬雄即充国图画而颂之充国宣帝时以功德与霍光等列画未央宫。
後汉光武时祭遵为征虏将军屯陇下建武九年春卒於军光武愍悼之尤甚遵丧至河南县诏遣百官先会丧所车驾素服临之望哭哀恸还幸城门过其车骑涕泣不能已丧礼成复亲祠以太牢既葬车驾复临其坟存见夫人室家其後会朝帝每叹曰：安得忧国奉公之臣如祭征虏者乎！遵之见思。若此帝数嗟叹卫尉铫期见帝感动对曰：陛下至仁哀念祭遵不已群臣各怀惭惧。
祭彤为太仆坐伐北匈奴逗挠下狱免呕血死帝雅重彤方更任用闻之大惊召问其疾状嗟叹者良久焉。
贾复与五校战於真定大破之复伤创甚光武大惊曰：我所以不令贾复别将者为其轻敌也。果然失吾名将闻其妇有孕生女邪我子娶之生男邪我女嫁之不令其忧妻子也。
明帝永平四年郭丹为司徒坐事免卒於家後帝回朝会问群臣郭丹家今何如宗正刘裔对曰：昔孙叔敖相楚马不秣粟妻不衣帛子孙竟蒙寝丘之封丹出典州郡入为三公而家无遗产子孙困匮帝乃下南阳访求其嗣。
锺离意为仆射以上疏出为鲁相後德阳殿成百官大会帝思意言谓公卿曰：锺离尚书。若在此殿不立章帝建初三年光禄大夫周举卒朝廷以举清公亮直方以为宰相深痛惜之乃诏告光禄勋汝南太守曰：昔在前世求贤如渴封墓式闾以光贤哲故公叔见诔翁归蒙述所以昭忠厉俗作范後昆故光禄大夫周举性侔夷鱼（伯夷史鱼也。）忠逾随管前授牧守及还纳言出入京辇有钦哉！之绩在禁闱有密静之风予录乃勋用登九列方欲式序百物亮协三事不永夙终用乖远图朝廷愍悼良为怆然诗不云：乎！肇敏戎功用锡尔祉其令将大夫以下到丧发日复会吊加赐钱十万以旌委蛇素丝之节焉。
灵帝时杨赐为太尉以寇贼免先是黄巾帅张角等执随食管仲左道称大贤以诳耀百姓天下襁负归之赐时在司徒召掾刘陶告曰：张角等遭赦不悔而稍益滋蔓今。若下州郡捕讨恐更搔扰速成其患。且欲切敕刺史二千石简别流人各护归本郡以孤弱其党然後诛其渠帅可不劳而定何如陶对曰：此孙子所谓不战而屈人之兵庙胜之术也。赐遂上书言之会去位事留中後帝乃徙南宫阅录故事得赐所上张角奏及前侍讲注籍乃感悟下诏封赐临晋侯邑千五百户。
献帝时尚书令荀卒帝哀惜之祖日为之废宴乐（祖日谓祭祖神之日因为废乐也。共工氏好远游祀以为祖神）。
魏太祖时郭嘉字奉孝为军祭酒深见委遇会疾笃帝问疾者交错及薨临其丧哀甚谓荀攸等曰：诸君年皆孤辈惟奉孝最少天下事竟欲以後事属之而中年夭折命也。夫。又与荀书追伤嘉曰：郭奉孝年不满四十相与周旋十一年险阻艰难皆共罹之。又以其通达见世事无所凝滞欲以後事属之何意卒尔失之悲痛伤心今表增其子满千户然何益亡者追念之感深。且奉孝乃知孤者天下人相知者少。又以此痛惜奈何奈何。又与《书》曰：追惜奉孝不能去心其人见时事事过绝於人。又人多畏病南方有疫尝言往南方则不生还然与共论计之当先定此为不但见计之忠厚必欲立功名推命定事人心乃尔何得使人忘之後太祖征荆州还於巴丘遇疾疫烧船叹曰：郭奉孝在不使孤至此初陈群非嘉不治行检数廷诉嘉嘉意自。若太祖愈益重之然以群能持正亦悦焉（傅子曰：太祖。又云：哀哉！塥奉孝痛哉！奉惜哉！奉孝。又表於天子曰：臣闻褒忠宠贤未必当身念功继续恩隆後嗣是以{林之}宗孙叔显封厥子岑彭既没爵及支庶故军祭酒郭嘉忠良渊淑体通性达每有大议发言盈庭执中处理动无遗策自在军旅十有馀年行同骑乘坐共幄席东禽吕布西取睢固斩袁谭之首平朔土之众逾越险塞荡定乌丸震威辽东以枭袁尚虽假天威易为指麾至於临敌发扬誓命凶逆克殄勋实繇嘉方将表显短命早终上为朝廷钦惜良臣下自毒恨丧失奇佐宜追增嘉封并前千户裒亡为存厚往劝来也。）。
王粲字仲宣为侍中从征吴道卒二子为魏讽所引诛後绝太祖时征汉中闻粲子死叹曰：孤。若在不使仲宣无後。
荀攸字公达为尚书令从征孙权道薨太祖言则流涕令曰：孤与荀公达周游二十馀年无毫毛可非者真贤人也。
明帝太和中中护军蒋济上疏曰：宜遵古封禅诏曰：闻济斯言使吾汗出流足事寝历岁後遂议修之使高堂隆撰其礼仪帝闻隆没叹息曰：天不欲成吾事高堂生舍我亡也。
晋武帝时太保睢陵公王祥薨时文明皇太后丧始逾月其後诏曰：为睢陵公发哀事乃至今虽每为之感叹要未得特叙哀情今便哭之。
刘毅为青州大中正卒武帝抚几惊曰：失吾名臣不得生作三公即赠仪同三司使者监护丧事。
羊祜为征南大将军都督荆州诸军事及薨武帝素服哭之甚哀是日大寒帝涕沾须鬓皆为冰焉。
李裔为司徒薨武帝後思其清节诏曰：故司徒李裔太常彭灌并履忠清俭身没家无馀积赐裔家钱二百万千斛灌家半之。
惠帝时稽绍为侍中成都王举兵向京师帝出御之绍被害於帝侧血溅御服天子深哀惜之及事定左右欲浣衣帝曰：此稽侍中血勿去之。
明帝时王е为荆州刺史及卒明帝与大将军温峤《书》曰：痛谢鲲未绝於口世将复至於此并盛不遂其志痛切于心е明古多通鲲远有识致其言虽未足令人改听然味之不倦近未易有也。坐视尽如何。
成帝时刘超为右卫将军为帝所亲遇藓峻之乱超侍帝石头峻使任让将兵入收超及侍中锺雅帝抱持悲泣曰：还我侍中右卫任让不奉诏因害之及峻平任让与陶侃有旧侃欲持不诛之乃请於帝帝曰：让是杀我侍中右卫者不可宥繇是遂诛让及超将改葬帝痛命之不已诏遣高显近地葬之使出入得瞻望其墓追赠卫尉谥曰：忠世将е字。
穆帝时荀羡为兖州刺史镇下邳以疾笃解职升平二年卒帝闻之叹曰：荀令则王敬和相继凋落股肱腹心将复谁寄乎！。
後魏太武监国以穆观为右弼出则统摄朝政入则应对左右事无巨细皆关决焉泰常八年暴疾薨帝亲临其丧悲动左右及即位每与群臣谈宴未尝不叹息殷勤以为自秦以来佐命勋臣文武兼济无及之者其见称如此。
于栗为镇南将军卒栗自少治戎迄于白首临事善断所向无前加以谦虚下士刑罚不滥太武甚悼惜之。
屈桓为镇东大将军历官公正帝信任之真君四年坠马卒时太武幸阴山恭宗遣使乘传奏状太武甚惜之谓使人曰：汝等杀朕良臣何用乘马遂令步归赠征西大将军。
崔浩为司徒浩死後太武北伐时宣城公李桓疾笃传者以为卒帝闻而悼之谓左右曰：李宣城可惜。又曰：朕向失言崔司徒可惜李宣城可哀。
孝文时李冲为仆射卒葬於覆舟山後帝车驾自邺还雒路经冲墓左右以闻帝时卧疾望坟掩涕久之诏曰：司空文穆公德为时宗勋简朕心不幸殂逝坟邙岭旋銮覆舟盼睇茔域悲仁恻旧有恸朕哀可遣太牢之祭以申吾怀及与留京百官相见皆叙冲亡没之故言及流涕。
孝明时崔光为车骑大将军仪同三司薨车驾亲临抚尸恸哭御辇还宫流涕於路为减常膳言则追伤每至光坐讲读之处未曾不改容凄悼。
孝庄帝时李苗为冠军将军讨尔朱世隆於河南桥左右尽死浮於河帝闻苗死哀伤久之曰：苗。若不死当应更立奇功。
後周太祖时苏绰为大行台度支尚书卒於位帝痛惜之哀动左右及将葬乃诏公卿等曰：苏尚书平生谦退敦尚俭约吾欲全其素志便恐悠悠之徒有所未达如其厚加赠谥。又乖宿昔相知之道进退维谷孤有疑焉尚书令史麻瑶越次而进曰：昔《晏子》齐之贤大夫一狐裘三十年及其死也。遣车一乘齐侯不夺其志绰既操履清白谦挹自。若愚谓宜从俭约以彰其美太祖称善及绰归葬武功唯载以布车太祖与群公皆步送出同州郭门外太祖亲於车後酹酒而言曰：尚书平生为事妻子兄弟不知者吾皆知之惟尔知吾心吾知尔意方欲其定天下不幸遂舍我去奈何因举声恸哭不觉失卮於手至葬日。又遣使祭以太牢太祖自为其文。
刘亮为车骑大将军东州刺史卒丧还京师太祖亲临之泣而谓人曰：股肱丧矣。腹心何寄。
隋文帝时刘行本为太子左庶子太子虚心敬惮未卒官帝甚伤惜之及太子废帝曰：嗟乎！。若使刘行本在男不及此（又裴政为太子左庶子多所规正见称纯终出为襄州总管卒官及太子废高祖追忆之曰：向遣裴政刘行本在共辅弼之应不令至此）。
王韶字子相为晋王并州行台右仆射秦王俊为并州总管仍为长史岁馀驰驿入京劳敝而卒时年六十八高祖甚伤惜之谓秦王使者曰：语尔王我前令子相缓来如何乃遣驰驿杀我子相，岂不繇汝耶言甚凄怆使有司为之立宅曰：往者何用宅为但以表我深心耳。又曰：子相受我委寄十有馀年终始不易宠章未极舍我而死乎！发言流涕因命取子相封事数十纸传示群臣帝曰：其直言规正礻卑益甚多吾每披寻未尝释手。
元岩为蜀王秀益州总管长史王性好奢侈惮岩为人每循法度岩卒之後王渐致非法寮佐无敢谏正者及秀得罪帝曰：元岩。若在吾儿，岂有是乎！。
柳裘开皇初为曹州刺史高祖思裘定策功欲加荣秩将徵之顾问朝臣曰：曹州刺史何当入朝或对曰：即今冬也。帝乃止裘寻卒高祖伤惜者久之。
炀帝时长孙晟为右骁卫将军卒帝深悼惜之赠甚厚後突厥围雁门帝叹曰：向使长孙晟在不令匈奴至此。
元寿为右光禄大夫大业七年兼左翊卫将军从征辽东行至涿郡遇疾卒时年六十三帝悼惜焉哭之甚恸赠尚书右仆射光禄大夫後帝追思之擢子敏为守内史舍人。
唐高祖武德中许绍为陕州刺史行军总管赵郡王孝恭之击萧铣也。复令绍督兵以围荆州会绍卒帝闻而伤惜为之流涕。
太宗贞观四年尚书右仆射杜如晦薨帝手诏著作郎虞世南曰：朕与如晦君臣义重不幸奄从物化追念勋旧痛惜于怀卿体吾此意为制碑文也。後因食瓜而美怆然悼之遂辍食之半遣使置之灵座焉後赐房玄龄黄银带因谓玄龄曰：如晦与公同辅朕今日所赐唯独见公因玄然下泣以黄银辟恶恐为鬼神所畏令取金带遣玄龄亲送于灵所其後帝梦见如晦。若平生及旦以告玄龄言毕欷侍卫莫不掩涕因遣送御食以祭焉明年如晦忌日帝复遣尚书官至第慰问妻子其国官府佐皆不之罢终始恩遇未之有焉。
六年襄州都督张公谨卒太宗闻而嗟悼出次发哀有司奏言阴阳《书》曰：子在辰不可哭泣。又为流俗所忌帝曰：君臣之义同於父子情发于中安避辰日遂哭之。
十二年弘文馆学士虞世南卒帝手敕魏王泰曰：虞世南於我犹一体也。拾遗补阙无日暂忘当代名臣人伦准的吾有小失必犯颜而谏之今其云：亡石渠东观之中无复人矣。痛惜，岂可言也。未几作诗一篇追思往古兴亡之道既而叹曰：锺子期死伯牙破琴朕之此篇将何所视因令起居郎褚遂良诣其灵帐读而焚之世南神识感悟。
十六年太子太师魏徵薨帝追思不已谓侍臣曰：夫以铜为镜可以正衣冠以古为镜可以知兴替以人为镜可以明得失朕尝保此三镜以防己过今魏徵殂逝遂亡一镜矣。
十八年宴司徒长孙无忌以下十馀人於丹霄殿各赐以貘皮右卫大将军薛万彻豫焉帝意在赐万彻而误呼其兄万均怆然不乐曰：万均朕之兄旧不幸早亡朕不觉呼名岂其魂灵欲朕之赐也。因令取皮呼万均以同赐而焚之於前侍坐者无不感叹是岁右卫大将军工部尚书李大亮卒帝素服哭於雒阳苑甚恸。
十九年车驾征辽中书令岑文本卒帝亲临视抚之流涕其夕帝闻岩鼓之声曰：文本殒逝情深恻怛今宵夜警所不忍闻遂命停之。
温彦博为中书令薨太宗谓侍臣曰：彦博以忧国之故劳精竭神我见其不逮已二年矣。恨不纵其逸致夭性灵。
姜确为左屯卫将军辽东之役以行军总管督兵攻盖牟城中流矢而卒时年五十一太宗甚哀悼之为五言《诗》曰：凿门初奉卫仗节始临戎振鳞方跃浪骋翼正凌风未展六骑术先亏一篑功防身不足智犭旬命有馀忠悲骖嘶向路哀笳咽远空凄凉大树下流悼满深衷时人荣之子柬嗣以确死王事拜朝散大夫。
高宗总章二年司空英国公李薨帝谓左相姜恪等曰：贞观之初已经事朕荏苒之间四十馀载岁月既久情素可知此人奉上忠贞事亲孝谨执心平直终始不渝历事三朝未尝有过自古贤臣罕有其比忽此殂逝痛惜良深此公为性慎不营产业今既亡没当无馀财所有捕赙务令优厚因泣下久之开耀元年十二月太子少保郝处俊卒赠开府仪同三司荆州大都督帝甚伤悼之顾谓侍臣曰：处俊志存忠正兼有学识至於雕饰服玩虽极知无益然常人不能抑情弃舍皆好尚奢侈处俊常保其质素终始不渝虽非元勋佐命固亦多时驱使。又见遗表忧国忘家今既云：亡深可伤惜即於光顺门举哀一日不视事祭以少牢。
玄宗开元八年右散骑常侍褚元量卒帝震悼久之谓宰相宋藓等曰：元量硕儒。且有德业朕蚤所师习每用尊崇三史九经前言往行有可以礻卑益时政规正朕躬未尝不了了切论昨闻其属纟广之时唯以修书为意永念其逝实轸于怀庶事宜皆优厚。
十五年卒其葬日帝游咸宜宫将出猎闻丧出怆然曰：苏今日葬吾宁忍娱游遂中路还宫。
二十二年八月追赠故大理卿袁仁敬为越州刺史。
仁敬修身简俭为政以清介称帝思其为人乃诏褒赠。
肃宗时辛京太原节度回纥畏之数年无烽警之虞卒肃宗为之流涕後宰臣子仪元载等见帝言及京泫然久之。
代宗大历中宰相杨绾薨帝惊悼久之诏赠司空仍宣旨谓百官曰：天不使朕致太平夺我杨绾之速也。甫及大殓与卿等悲悼同怀宰辅赙赠恩遇哀荣之盛近来未有其比。
德宗兴元元年二月在奉天赠故永平军节度行营兵马使右散骑常侍兼御史大夫武威郡王贾隐林左仆射赐实封三百户隐林累有殊功性颇朴直初奉天围解百寮称贺隐林舞因质言曰：朱Г奔遁臣下大庆此皆宗社无疆之休然陛下性灵太急不能容忍。若旧性不改虽朱Г败亡臣亦恐忧未艾也。帝虚怀纳之及是思其谠言功效故褒赠有加焉仍赠绢百疋米百石丧官给。
贞元元年八月西平王李晟既卒时初城盐州复盐池帝赐宰相新盐恻然思之命致盐於灵座。又特遣中使至晟第存抚诸子教戒备至闻愿等有一善帝喜见於色九月以赠太师李晟薨日近罢九日宴会十一年十一月辛亥以前太子宾客李愿为左领军大将军李凭为右威卫大将军依前兼中丞皆太尉晟之子以免丧故晟诸子同日授官者凡九人景辰李愿及诸弟等九人召见於延英帝见愿等悯然久之曰：朕虽在此常念卿等追怀勋旧何日总之卿等咸善居襄或出於等伦朕甚嘉之各赐衣一袭帛三十疋。
张宏靖为监察御史时德阳公主下嫁治地将侵宏靖家庙宏靖拜章陈情具述祖考之德（宏靖祖嘉贞相玄宗父延）德宗慰抚之不令毁庙宪元和四年览贞观故事见侍中魏徵谏诤匪躬诏令京兆尹访其子孙及故居其居在永兴坊已质卖更无魏姓折为九家矣。帝愍之出内库钱二百万购之以赐其孙稠及善仍禁其质卖。
文宗开成四年司徒中书令裴度以疾归第帝思其勋旧劳问赐与中使旁午仍形於咏言御扎及闻度已薨殁帝震悼久之重令缮写置於灵座。
周太祖时翟光邺权知京兆尹光邺卒帝初闻讣至然惊叹曰：天不助余为治贤良之臣遽此奄忽非独予之不幸亦民之不幸也。伤哉！。
世宗显德六年三月枢密使王朴暴卒帝闻之骇愕即时幸其第及柩前以所执玉钺卓地而恸者数四赏相德宗抑外戚。
</div>
    <div class="pagination">
<a href="册府元龟_page115.html">上一页</a><span>...</span><a href="册府元龟_page111.html">111</a><a href="册府元龟_page112.html">112</a><a href="册府元龟_page113.html">113</a><a href="册府元龟_page114.html">114</a><a href="册府元龟_page115.html">115</a><span class="current-page">116</span><a href="册府元龟_page117.html">117</a><a href="册府元龟_page118.html">118</a><a href="册府元龟_page119.html">119</a><a href="册府元龟_page120.html">120</a><a href="册府元龟_page121.html">121</a><span>...</span><a href="册府元龟_page117.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
