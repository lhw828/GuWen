<!DOCTYPE html>
<html>
 <head>
  <meta charset="utf-8"/>
  <title>
   御定佩文韵府 - 第 82 页/共 470 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   御定佩文韵府 - 第 82 页/共 470 页
  </h1>
  <div class="content">
   对语【雨霁　荷净　朝爽　岭瘴　星沉晓　街鼓旦　春淡沲云昏　栁昏　夕昏　江昏　雾敛昏　寺钟昏　月黄昏】摘句【花坞带烟昏　天低雨气昏　疎磬发朝昏　野色逺村昏林深宿雾昏　苍藤翳树昏　孤灯极浦昏　慧日破重昏】【防衣鹤发对晨昏　碧水春风野外昏　烟伴残阳绿树昏花濑蒙蒙紫气昏　翡翠深笼烛影昏　月楼谁伴咏黄昏】
　　婚【呼昆切丨姻嫁也礼娶以昏时妇人隂也故曰丨通作昏】
　　韵藻求婚【易丨丨媾往吉无不利】新昏【诗燕尔丨丨如兄如弟左传楚子及诸侯围宋宋公孙固如晋告急狐偃】【曰楚始得曹而丨丨于衞若伐曹衞楚必救之则齐宋免矣古诗与君为新婚丝附女萝秦嘉述昏诗敬兹丨丨六礼不愆刘琨】【荅卢谌诗郁穆旧姻嬿婉新婚刘瑗左右新婚诗小史如新日得妇类行云琴声妾曽聼桃子壻经分王绩游北山赋携始醉之鸣】【鹤对新婚之伯鸾杜甫新婚别乐府勿为新婚念努力事戎行白敏中息夫人不言赋势异丝萝徒新婚而非偶华如桃李虽结子】【而无言陆游诗牲酒赛秋社箫鼓迎新婚】大昏【礼记敬之至矣丨丨为大】多昏【周礼以荒政十有二聚万民十曰丨丨注】【丨丨不备礼而娶昏者多也】师昏【左传郑太子忽帅师救齐齐侯欲以文姜妻郑太子忽固辞人问其故曰以君命奔齐之】【急而受室以归是以丨丨也】连昏【汉书王商传大将军凤丨丨杨彤为琅琊太守其郡有灾害十四已上商部属按问凤以】【晓商商不听竟奏兔彤注丨丨者婚家之姻亲也】结婚【后汉书梁皇后纪丨丨之际有命既集又邓训传防羗校尉张纡诱】
　　【诛烧当种羗迷吾等由是诸羗激忿遂相与解仇丨丨交质盟诅古诗千里逺丨丨悠悠隔山陂元稹送王师范诗今君别我欲何】【去自言逺丨迢迢丨】离婚【晋书王献之传献之遇疾家人为上章道家法应首过问其有何得失曰惟忆与郄家丨丨献之前】【妻郄昙女也旧唐书李徳武妻裴氏传字淑英户部尚书安邑公矩女也徳武坐从父金才事徙岭表矩奏请徳武丨丨炀帝许之】【裴守之以死必无他志】停婚【唐书魏征传征亡帝思不已闻者之毁短百为又言征尝录前后谏争语示史官褚遂良帝】【滋不悦乃丨叔玉丨而仆所为碑额】卖婚【史通山东士人尚阀阅嫁娶必多取资人谓之丨丨】幽婚【孔氏志怪卢充范阳】【人家西三十里有崔少府墓充出猎射麞逐之不觉逺忽见一府舍进见少府崔曰近得尊府君书为君索小女婚故相延耳即令】【女郎庄严使充就东廊充至妇已下车立席头共拜焉三日毕崔曰君可归矣女有娠相生男当以相还敇外严车送客湏防至家】【居四年三月三日临水戏忽见一犊车乍浮乍没既上岸见崔氏女与三嵗男儿共载女抱儿还充又与金盌别充诣市卖盌有一】【老婢问充得盌之由还报其大家即女姨也谓充曰我姨姊崔少府女未嫁而亡家亲痛之赠一金盌着棺中今视卿盌甚似得盌】【本末可得闻否充以事对即诣充家迎儿儿有崔氏状又似充貎姨曰我舅甥三月末间产父曰春煗温也愿休强也即字温休温】【休葢丨丨也苏轼梅花诗人间草木非我对奔月偶桂成丨丨】索婚【见上】
　　敛钱为婚【晋书阮修传修居贫年四十余未有室王敦等丨丨丨丨皆名士也时慕之者求入钱而不得】增重婚【易匪冦婚媾疏丨丨曰媾】初昏【诗岂不夙夜疏周礼云仲春之月令会男女谓丨丨者也又彼姝者子传姝者】【丨丨之貎】早婚【诗摽有梅疏文王十五生武王武王有兄伯邑考故知人君丨丨所以重继嗣文中子早婚少娉教人以偷妾】【媵无数教人以乱】合昏【诗有女懐春疏昏礼主于交接春是丨丨之时故以女懐配春为句史记甘茂传齐使甘茂于楚楚】【懐王新与秦合婚而驩楚辞与织女兮合婚举天罼兮掩邪】正昏【诗有女懐春疏正义曰传以秋冬为丨丨此云春者此女】【年二十期已尽不暇待秋也】更昏【诗我行其野小序疏宣王之末妻无犯七出之罪无故弃之丨丨王不能禁是不能正其】【嫁娶之数崔骃七依孔子倾于阿谷栁下忽而丨丨】外昏【诗求尔新特传新特丨丨也】男昏【诗不思旧姻疏昏姻对文】【则丨丨女姻散则通故外来之妇为外昏也又黄庭坚诗头白眼花行作吏儿婚女嫁望还山】冠昏【礼记夫礼必本于天殽于】【地列于神达于防祭射御丨丨朝聘王勃平原郡公行状眀冠婚于县邑布庠塾于闾阎韩愈诗前荣馔宾亲丨丨之所于】乐昏【周礼遂人以丨丨扰甿注丨丨劝其昏姻如媒氏防男女也】成昏【左传郑公子忽在王所故陈侯请妻之郑伯许之乃】【丨丨又防于嬴丨丨于齐也古焦仲卿妻诗今已二十七卿可去成婚陆游岳池农家诗买花西舎喜成婚持酒东隣贺生子】絶昏【左传杞宣公来朝始朝公也且请絶叔姬而无丨丨公许之】图婚【公羊传三年之内不丨丨孔丛子诗云娶妻如之何】【必告父母父母在则宜丨丨若己殁则已之娶必告其庙】賔婚【史记留侯世家项伯见沛公沛公与饮为夀结丨丨】不婚【汉书叙传不疑肤敏应变当理辞霍丨丨逡遁致仕黄溍诗欲娶弗及养矢言终丨丨】访昏【晋书礼志穆帝将纳皇后何氏】【以礼纳采主人曰皇帝嘉命丨丨陋族备数采择】降婚【晋书礼志皇帝嘉命丨丨卑陋】交婚【北史魏昭成帝纪七年二】【月遣大人长孙秩迎后慕容氏于和龙晃送女于境七月慕容晃遣使来聘求丨丨帝许之以烈帝女妻焉】请婚【隋书长孙】【览传宣帝时突厥摄图丨丨于周以赵王招女妻之世说新语王丞相初在江左欲结援吴人丨丨陆太尉对曰培塿无松柏薰莸】【不同器玩虽不才义不为乱伦之始】朝婚【隋书礼仪志轺车青通幰驾二马王侯入学五品丨丨通给之】户婚【旧唐书职】【官志凡律十有二章四丨丨】防婚【旧唐书萧至忠传韦庶人为亡弟赠汝阳王洵与至忠亡女为丨丨合及韦氏败至忠】【发墓持其女柩归人以此讥之】赐婚【旧唐书张茂昭传待其终制然后丨丨】买昏【唐书髙士亷传太宗诏士防等为氏】【族志而崔干仍居第一帝曰齐据河北梁陈在江南故以崔卢王谢为重今谋臣劳士以忠孝学艺从我定天下者何容纳货旧门】【向声背实丨丨为荣耶】禁昏【唐书髙士亷传天下衰宗落谱昭穆所不齿者皆称丨丨家益自贵】定婚【金史昭徳皇后】【传上谓天锡曰朕四五嵗与皇后丨丨乃祖太尉置朕于膝上曰吾壻七人此壻最幼后来必大吾门续幽怪录杜陵韦固少孤思】【早娶妇旅次宋城南店有老人向月检书固问何书曰天下之婚牍耳君妇适三嵗当示君入米市有眇妪抱三嵗女来老人指曰】【此君之妻也固怒磨一小刀付奴杀此女奴于众中刺之而走又十四年相州刺史王泰妻以女年十六七容色华丽眉间常贴一】【花钿固问之曰昔在襁褓乳母陈氏抱行市中为狂贼所刺刀痕尚在故以花子覆之固曰陈氏眇乎曰然固曰所刺者固也因尽】【言之相敬愈极宋城宰闻之题其店曰丨丨店】世婚【世说诸葛恢大女适太尉庾亮儿次女适徐州刺史羊忱儿亮子被苏峻】【害改适江虨恢儿娶邓攸女于时谢尚书求其小女婚恢乃云羊邓是丨丨江家我顾伊庾家伊顾我不能复与谢裒儿婚韩愈诗】【女丁妇壬传丨丨】覔婚【世说温公防妇从姑刘氏一女甚有姿慧姑以属公丨丨公宻有自婚意荅云但如峤比云何姑云】【何敢希汝比郤后少日公报姑云已丨得丨处壻身名宦尽不减峤因下玉镜防一枚既婚交礼女以手披纱扇抚掌大笑曰我固】【疑是老奴】将婚【文中子既冠读冠礼丨丨读婚礼】约婚【王曾笔録太祖在位歴年石守信王审琦等犹分典禁兵赵普】【屡以为言于是召信臣等曲宴因谕之曰朕与公等义同骨肉而言事者进说不已今莫若自择善地各守外藩优游卒嵗不亦乐】【乎朕后宫中有诸女当丨丨以示无间庶防异日无累公等】止婚【判决录敫堪虽眇作配于江滨丁仪丨丨兴嗟于魏帝】感婚【曹植有丨丨赋】欲婚【庾信鸳鸯赋若乃韩夀丨丨温峤愿妇玉防不送胡香未有必见此之双飞觉空牀之难守】难婚【魏收祭隂道方文老莱丨丨梁鸿难偶筵无馈奠室无箕箒】诏昏【张说万泉县主碑环佩冕旒璆然在驭黼藻朱】【黛烂其盈门丨丨之礼于斯为盛】暮婚【杜甫新婚别丨丨晨告别无乃太怱忙陆游诗丨丨晨别己可悲犹胜空房未相识】未婚【杜甫赠卫八处士诗昔别君丨丨儿女忽成行】女婚【崔融啓母庙碑子娶于度土之辰丨丨于台桑之地】两婚【苏辙诗志士岂弃友列女无丨丨】财昏【陈造师师昏古所辞丨丨今不耻】论婚【陆游诗比隣渐熟约丨丨又诗寒士】【邀同学单门与议婚】通婚【陆游诗见说终年常闭户仍闻累世自丨丨又村女诗白襦女儿繋青裙东家西家世丨丨】一婚【陆游示子虡诗丨丨倘毕吾无累三釡虽微汝有期】
　　与五婚【易匪寇婚媾注寇谓初也无初之难则丨丨丨矣故曰匪寇婚媾也】二月昏【诗迨冰未泮笺冰未散正月中】【以前也丨丨可以丨矣】善时婚【诗绸缪束薪三星在天疏薪刍待人事而束犹室家待礼而成室家既须以礼当及丨丨】【为丨三星在天始见东方于礼可以婚矣】不亲昏【春秋单伯送王姬注天子嫁女于诸侯使同姓诸侯主之丨丨丨尊卑不】【敌】与楚婚【史记屈原传时秦昭王丨丨丨欲与懐王防华阳国志巴人伐楚败于鄾是后楚主夏盟秦擅西土巴国分逺】【故于盟防希与战国时尝丨丨丨及七国称王巴亦称王】一族婚【北史魏文帝纪诏曰夏殷不嫌丨丨之丨周世始絶同姓】【之娶斯皆教随时设政因事改者也】不许婚【旧唐书张延赏传延赏与李晟不协防韩滉来朝因防防说晟使释憾遂同饮】【极欢及延赏当国用事晟请一子聘其女固情好焉延赏拒而不许晟谓人曰今丨丨丨衅未忘也】协和婚【蔡邕丨丨丨赋】【惟休和之盛代男女得乎年齿婚姻协而莫违播欣欣之繁祉】未有婚【古焦仲卿妻诗说有兰家女承籍有宦官云有第五】【郎娇逸丨丨丨又李商隠公子诗金唐公主年应小二十君王未许婚】
　　阍【呼昆切守门人也】
　　韵藻大阍【左传鬻拳强谏楚子楚子弗从临之以兵惧而从之鬻拳曰吾惧君以兵罪莫大焉遂自刖也楚人以为丨丨】【谓之大伯】帝阍【旧唐书韩思复传丨丨九重涂逺千里故借天下之耳以聼聼无不聪离骚吾令丨丨开关兮倚阊阖而望予】【张衡赋叫丨丨使辟扉兮觌天皇于琼宫元稹竞渡诗倐辞蛙黾穴递排天丨丨】紫阍【沈佺期诗金牓扶丹掖银河属丨丨】增在阍【晋书齐献王攸传攸献箴于太子曰庶事不可以不恤大本不可以不敦见亾戒危覩安思存冢子司义敢告丨丨】内阍【旧唐书职官志太子内坊丨丨八人主出入】叫阍【唐书徐有功传丨丨弗聼叩鼓弗闻杜甫诗昭代将垂白穷途】【乃丨丨李商隠诗自叹难通籍何尝忘丨丨】昆阍【庄子黄帝将见大隗乎具茨之山方眀为御昌防骖乗张若謵朋前马丨】【丨滑稽后车至于襄城之野七圣皆迷无所问涂】命阍【庄子齐人蹢子于宋者其丨丨也不以完】天阍【屈原逺游命丨】【丨其开关兮排阊阖而望予蒋防诗恩波懐魏阙献纳望丨丨】衞阍【张衡周天大象赋置平星以决狱列骑官而丨丨】当阍【沈炯为陈太傅让表奏六代之舞不能祚天具百神之歌无以动圣延首丨丨转増危慓】丹阍【王勃上李常伯啓龙门髙】【逺眇黄道而无阶爵里既投叫丨丨而有地】九阍【刘禹锡楚望赋髙莫髙兮丨丨逺莫逺兮故园陆游诗丨丨不可叫百身】【何由赎栁贯饯正傅诗胸中五色线天上丨重丨】守阍【刘基述志赋命侏儒令举鼎兮刖都卢使丨丨又题蓬莱山图诗琪】【华烂日珠炫夜翠楼玉殿虎丨丨】陛阍【刘基游仙诗琼楼十二重虎豹夹丨丨】
　　煇胞翟阍【礼记夫祭有卑丨丨丨丨者恵下之道也又丨者甲吏之贱者也丨者肉吏之贱者也丨者乐吏之贱者也丨】【者守门之贱者也】韩起为阍【左传吾若以丨丨丨丨以羊舌肸为司宫足以辱晋吾亦得志矣注刖足使守门】擐甲及阍【宋史安守忠传淳化二年守忠知雄州方与僚佐宴饮有军校谋变丨丨丨丨阍者仓卒入白守忠言笑自若徐顾】【坐客曰此辈酒狂耳擒之可也人服其量】以忍为阍【刘禹锡口兵诫以慎为键丨丨丨丨可以多食勿以多言】
　　痕【户恩切瘢也】
　　韵藻水痕【魏志邓哀王冲传孙权曽致巨象太祖欲知其斤重访之羣下咸莫能出其理冲曰置象大船之上而刻其丨】【丨所至称物以载之则校可知矣太祖大悦岑参诗药椀揺山影渔竿帯丨丨】刀痕【蔡琰胡笳十八拍沙塲白骨兮丨丨箭瘢】
　　啼痕【岑参长门怨绿钱生履迹红粉湿丨丨】苔痕【刘禹锡陋室铭丨丨上阶绿草色入帘青】潮痕【任蕃诗海山藏】【日影江石落丨丨郑巢诗古房关藓色秋径埽丨丨】烧痕【苏轼诗稍闻决决流冰谷尽放青青没丨丨党懐英诗东风欲放】【芽动已有疲牛齧丨丨】爪痕【陆游示子遹诗日晏突无烟垢靣有丨丨又龙门洞诗古穴吹腥风峭壁挂丨丨】刻舟痕【吕氏春秋楚有渉江者其剑自舟中坠于水刻其舟曰是吾剑所从坠也舟去从所刻处入水求之不亦惑乎苏轼】【诗堪笑东坡痴钝老区区犹记丨丨丨又赵长卿词风髙防影疾目送舟痕碧】屋漏痕【法书苑顔鲁公与怀素同学草书于】【邬兵曹或问曰张长史见公孙大娘舞剑器始得低昻回翔之状兵曹有之乎怀素以古钗脚对顔鲁公曰何如丨丨丨】斧凿痕【宣和画谱邉鸾长于花鸟精于设色如良工之无丨丨丨韩愈调张籍诗徒观丨丨丨不瞩治水航又辍耕録铜器入土千年】【纯青如铺翠其色子后稍淡午后乗隂气翠润欲滴间有土蚀处或穿或剥并如蜗篆自然或有斧痕则是伪也苏轼诗天工不见】【雷斧痕晁冲之僧舍小山诗一运郢斤手都无禹凿痕陆游白帝庙诗禹功何巍巍尚覩防凿痕】增瘢痕【后汉书赵壹传所好则鑚皮出其毛羽所恶则洗垢求其丨丨北史崔瞻传大宁元年除卫尉少卿寻兼散骑常侍】【聘陈时经热病面多丨丨然雍容可观辞韵温雅南人大相钦服杜牧诗周钟既窕槬黥阵亦丨丨】膝痕【南史梁宗室传藻性】【恬静独处一室床有丨丨拾遗记频斯国有大枫木成林树东有大石室可容万人坐壁上刻为三皇之像缉石为床床上有丨丨】【深三寸】体痕【洞防记武帝所幸宫人名丽娟年十四玉肤柔软吹气胜兰不欲衣缨拂之恐丨丨也】灭痕【拾遗记孙】【和悦邓夫人常置膝上和于月下舞水精如意误伤夫人頬命太医合药医曰得白獭髓杂玉与琥珀屑当丨此丨】泪痕【拾遗】【记郅竒字君珍居防尽礼以丨洒石则成丨杜审言伤美人诗丨丨销夜烛愁绪乱春风岑参巴南舟中诗见雁思乡信闻猿积丨】【丨戎昱闺情诗寳镜窥妆影红衫裛丨丨无名氏诗纱窓不施红粉图遣萧郎问丨丨】席痕【全唐诗话孙鲂夜坐句云划多】【灰渐冷坐久丨成丨沈彬曰此田舍翁火炉头之作耳】墨痕【图绘寳鉴姜济写山水无丨丨有云烟出没之竒苏轼诗孤山】【寺下水侵门每到先防醉丨丨陆游诗壊壁苔侵醉丨丨】蹄痕【古读曲歌奈何不可言朝防暮牛迹知是宿丨丨戴复古诗折】【桞亭前送故人平沙留得马丨丨】沙痕【王君攸临水诗光浮动岸影浪息累丨丨杜甫木皮岭诗润聚金碧气清无丨土丨】【叶梦得词平波不尽蒹葭逺清霜半落丨丨浅陆游诗淡烟孤榜繋村桥叠叠丨丨印落潮】残痕【唐太宗经破薛举战地诗】【沉沙无故迹减灶有丨丨陆游诗草径盘纡入废园涨余野水有丨丨】流痕【扬炯诗风响髙牕度丨丨曲岸侵】无痕【宋之问江亭晚望诗鸟归沙有迹防过浪丨丨】玉痕【张文琮昭君怨丨丨垂粉泪】露痕【李颀双笋歌春风解箨雨润根】【一枝半叶清丨丨赵长卿词丨丨双脸湿山様两眉愁】石痕【张均诗丨丨秋水落岚气夕阳沉】雨痕【杜甫返照诗楚】【王宫北正黄昏白帝城西过丨丨严武楠木诗临谿插石盘老根苔色青苍山丨丨李商隠乱石诗虎踞龙蹲纵复横星光渐减丨】【丨生雍陶诗晚虹斜日塞天昏一半山川丨丨】旧痕【杜甫诗三月桃花浪江流复丨丨李商隠越燕诗命侣添新意安巢】【复丨丨薛能黄河诗岸裂新冲势滩余丨落丨陆游诗陂塘夜雨添新涨原野烟芜减丨丨】双痕【杜甫诗繋舟身万里伏枕】【泪丨丨】藓痕【张鼎小池诗引出白云根潺潺涨丨丨女郎紫竹词丨丨印得鞋痕小】鞋痕【见上】穿痕【何象朔野】【阵云飞诗塞日丨丨断边鸿背影飞】成痕【张仲素三复白圭赋贤智之心慎枢机之所啓瑾瑜之质惧毫发以丨丨】屐痕【刘长卿诗晚竹疎帘影春苔双丨丨姚合盆池诗浮萍重叠水团圆客绕千遭丨齿丨】涕痕【韩愈陆浑山火诗帝赐九河湔】【丨丨】酒痕【白居易故衫诗袖中吴郡新诗本襟上杭州旧丨丨韩偓春尽诗惜春连日醉昏昏醒后衣裳见丨丨】古痕【赵蕃湖穿石赋贯白云之幽抱滴滴方来破苍苔之丨丨泠泠斯至】尘痕【杜牧诗衣上丨丨拂渐难】溪痕【许浑诗晴烟和】【草色夜雨长丨丨】灯痕【李商隠郢叔言别诗念君千里舸江草漏丨丨】箭痕【沈彬诗苦战沙间卧丨丨】泥痕【项斯】【诗山当日午回峰影草带丨丨过鹿羣杨万里诗紫陌微干未放尘青鞋不惜涴丨丨】瑕痕【陆龟防读隂符经诗未能穷意】【义岂敢求丨丨陆游感旧诗小人谤伤实不根妄指拱璧求丨丨】香痕【陆龟防置酒行落尘花片排丨丨阑珊醉露栖愁魂】【马祖常诗丨丨怜粉白酒晕惜红轻】泉痕【马戴山中词木叶摇山翠丨丨入涧扉】面痕【吴融个人诗熨来身热定防得】【丨丨平】涨痕【李中诗丨丨山雨过翠积岸苔铺陆游初夏诗庭草饶生意溪沙记丨丨杨万里黄州铺诗道是今年春水小】【丨丨也到岸花梢】旁痕【曹松观穿井诗丨丨终变藓圆影即澄星】耗痕【曹松砌下泉诗丨丨延黒藓净罅吐微澌】枕痕【司空图诗世间第一风流事借得王公玉丨丨苏轼诗坐久丨丨犹着面周邦彦词丨丨一线红生玉】卧痕【曹唐病马】【诗风吹病骨无骄气土蚀葱花见丨丨】冻痕【释栖白诗髙杉残叶落深井丨丨生】船痕【林逋诗诗景多留石丨丨半载】【书】岸痕【林逋诗早烟村意逺春涨丨丨深陆游诗前山雨过云无迹别浦潮回丨有丨】妆痕【苏轼词娟娟侵鬂丨丨浅】【双颦相媚弯如剪】着痕【苏轼弹琴诗苦心欲记常迷旧信指如归自丨丨】手痕【苏轼诗开元有东塔摩诘留丨丨】江痕【苏辙诗丨丨涨犹在梅气润相侵】篆痕【王安中词咽咽清泉岩溜细弯弯碧甃丨丨湥】眉痕【周邦彦词愁入】【丨丨添秀美毛幵词归家愁未寝黛浅丨丨沁】沁痕【范成大垂丝海棠诗晓镜为谁妆未辨丨丨犹有泪胭脂】霜痕【范成】【大木芙蓉诗慵妆酣酒夕阳浓洗尽丨丨防绮丛】粉痕【范成大荷池诗方池留水胜埋盆露入莲腮沁丨丨】檐痕【陆游】【晚歩诗月出照西壁参差见丨丨】草痕【陆游诗丨丨沙际犹余绿枫叶霜前已頳】黛痕【陆游雨晴歩至湖塘诗山】【埽丨丨如尚湿湖开镜面似新磨蔡珪画眉诗丨丨试与双双印封入云笺认得无】剑痕【陆游诗人生万事皆如梦自笑区区】【记丨丨】月痕【陆游烧香诗寳熏清夜起氤氲寂寂中庭伴丨丨又暁寒诗鸡唱欲阑闻井汲丨丨渐浅觉窓明孙淑诗隔窓】【久坐怜清影闲划金钗记丨丨】温痕【杨万里诗帘日漏丨丨】退痕【杨万里诗金沙有丨丨】霁痕【释道潜诗石室】【暗灯火天窻开丨丨】半痕【蔡珪画眉曲龙尾云根玉作纹纹间有月丨丨新谢宗可游丝诗一缕绿杨风正輭丨丨红杏雨初】【晴】诗痕【刘因诗微茫山意丨丨在灎滪江声饮兴多】星痕【张翥诗杏花树防血犹红一宿丨丨雨洗空】秋痕【曹伯启诗风杉苍晚节雨径绿丨丨】痕【栁贯送乡僧南还诗笠影翩翻云作葢丨丨依约浪生苔】绿痕【尹廷髙过故里】【感懐诗谁消一夜昆仑雨洗净千峯见丨丨】
　　胭脂痕【六朝事迹景阳井石栏上多题字旧传云栏有石脉以帛拭之作丨丨丨】指头痕【林下诗谈齐凌波以藕丝】【连螭锦作囊饰以鳯毛金实以辟寒香以寄钟观玉观玉谢以诗曰锦囊寄赠可销魂解道缝时独掩门不敢唤人收堕珥兰膏留】【得丨丨丨又韩偓玉合诗开椷不见新书迹带粉犹存旧指痕】数尺痕【真隠传不见河邉之树乎仆御折其技波浪荡其根】【上无径尺之隂身被丨丨之丨此岂与天地有仇怨所居然也】激浪痕【刘臻河邉枯树诗无复凌云势空余丨丨丨又张建】【诗桥柱苔粘浪打痕】麤刺痕【杜甫园官送菜诗一经器物内永挂丨丨丨】波涛痕【杜甫石笋行君不见益州城西】【门陌上石笋双髙蹲古来相传是海眼苔藓蚀尽丨丨丨白居易诗烟翠三秋色丨丨万古丨杨万里中秋月诗径从碧海升青天】【半湿尚带丨丨丨】玉筯痕【葢嘉运诗坐对银缸晓停留丨丨丨】霹雳痕【卢纶瘿柏诗丨丨残丨节犹黒】风霆痕【沈传师岳麓寺诗樛枝竞骛龙蛇势折榦不没丨丨丨又苏辙雪浪斋诗旌旗旋逐金鼔发簔笠尚带风雨痕】竹上痕【李商隠咏泪诗湘江丨丨丨无限岘首碑前洒防多】青烟痕【张碧诗半酣书破丨丨丨】水漱痕【吴融泗河中石床诗】【一片苔床丨丨丨何人清赏动乾坤】氷雪痕【陆龟防以毛公泉献清河公诗又闻虚静姿早挂丨丨丨又李嘉祐诗春景生】【云物风潮敛雪防方干诗蜡烬凝来多碧熖香醪滴处有氷痕】虫蚀痕【方干竹诗细防枝上蝉吟处犹是笋时丨丨丨】鞭棰痕【苏轼诗下马作雪诗满地丨丨丨】履舃痕【苏轼诗至今行吟处尚余丨丨丨又刘克庄豫章沟诗野店萧萧掩】【竹门岸沙犹记履綦痕】落笔痕【苏轼诗更防龙蛇丨丨丨】刺篙痕【陆游诗崖有丨丨丨】旧巢痕【陆游东坡】【诗序东坡诗曰五亩渐成终老计九重新埽丨丨丨昔祖宗以三馆飬士储将相材及官制行罢三馆东坡尝直史馆然自谪为散】【官削去史馆之职久矣至于史馆亦废故云新埽丨丨丨其用事之严如此而凤巢西隔九重门则又李义山诗】消长痕【陈傅良诗风亭波自平却视丨丨丨】弹子痕【杨万里诗竹扉日影针来大射壁千丸丨丨丨】逺山痕【刘因逺山笔架】【诗何物能支笔万钧案头依约丨丨丨】镜上痕【指月录心是根法是尘两种犹如丨丨丨】对语【月晕　岚气　香印　响　竹籁　鬓影　石脉　墨沈星痕　潮痕　酒痕　衣痕　梅痕　眉痕　沙痕　笔痕】【烟霞格　胶瑟柱　花送影　弓腰势　松翠粒　拨棹响氷雪痕　刻舟痕　月移痕　屐齿痕　竹斑痕　刺篙痕】
　　摘句【露蕊湿新痕　风软水无痕　披蓑钓月痕　苔深屐印痕墙髙月有痕　花晴带雨痕　潮平减石痕　寒水各依痕】【春水生波满旧痕　小小荷钱没涨痕　花落春衣半酒痕空堦春色绿苔痕　荳蔲枝头月一痕　一潭碧玉碎无痕】






　　御定佩文韵府巻十三之五
&lt;子部,类书类,御定佩文韵府&gt;
　　钦定四库全书
　　御定佩文韵府巻十三之六目録
　　上平声　　　十三元韵六
　　根　恩　吞　騵　沅　嫄　湲　媛　援　膰　蹯　燔　爰薠　蘩　袢　矾　幡　墦　繙　轓　番　璠　反　谖　貆啍　焞　埙　骞　鸳　宛　掀　鞬　昆　琨　鹍　鲲　缊扪　荪　飱　惇　芚　贲　仑　髠　惛　黁　跟　垠　　防　防　攑　　防　防　薞　鷷　驐　弴　抡　軘榬　蕴　防　鞎　緷　甗　犍　靬　杬　羱　芫　蚖　榞邧　阮　袁　洹　　蠜　笲　防　晅　咺　眢　防　鹓怨　蜿　樠　鼲　沄　溷　昆　瑥　辒　璊　虋　亹　嶟繜　炖　蜳　饨　臀　庉　湓　棔　防　喷　拫　纯




　　钦定四库全书
　　御定佩文韵府巻十三之六
　　上平声　　　　十三元韵六
　　根【古痕切丨柢也又姓】
　　韵藻归根【易利用安身以崇徳也注理必由乎其宗事必本乎其根丨丨则宁天下之理得也老子夫物芸芸各复丨其】【丨岑参诗隐几阅吹叶乘秋眺丨丨陆防诗云闲忘出岫叶落喜丨丨】本根【见上左传葛藟犹能庇其丨丨摰虡连理槐颂】【二榦一心以蕃丨丨】天根【尔雅丨丨氐也注角下系于氐犹木之有根国语辰角见而雨毕丨丨见而水涸晋书张协传逾丨】【丨越地隔适汗漫之所不逰蹑章之所未迹物理论地者丨之丨也邵子诗干遇巽时为月窟地逄雷处见丨丨又魏志管辂传】【鼻无梁柱脚无丨丨】孤根【国语丨其丨本密其枝叶杜甫诗灎滪既没丨丨深罗隐灵山寺诗槛虚从四面江濶奈丨丨苏轼】【甘菊诗丨丨防长松独秀无众草】不根【汉书严助传其尤亲幸者东方朔枚臯严助吾邱夀王司马相如朔臯丨丨持论上】【颇俳优畜之】金根【后汉书舆服志殷瑞山车丨丨之色注殷人以为大路始皇作丨丨之车殷曰乘根秦改曰丨丨独断永】【安七年建丨丨畊根诸御车皆一辕或四马或六马尚书故实韩昶名父之子也见太后卤簿中有丨丨车奋笔改为金银曹植文】【丨丨黄屋翠葆龙鳞韦荘诗鳯引丨丨疾兵环玉弩强】畊根【见上晋书舆服志丨丨车驾四马建赤旗十有二旒天子亲耕】【所乘金史舆服志丨丨车青质盖三重制如玉辂而无玉饰】盘根【后汉书虞诩传诩为朝歌长笑曰不遇丨丨错莭何以别】【利器乎魏书萧琛传琛迁河南尹上表曰凡使人攻坚木者必为之择良器今河南郡是陛下天山之坚木丨丨错莭乱植其中六】【部里尉即攻坚之利器非贞刚精铳无以治之杜甫诗仙李丨丨大猗兰奕叶光萧頴士伐樱桃赋于是命寻斧伐丨丨方干竹诗】
　　【莫见凌风飘粉箨湏知碍石作丨丨孙元化题庭中老树诗深影变文豹丨丨髙卧龙】深根【后汉书荀彧昔高祖保关中】【光武据河内皆丨丨固本以制天下荘子丨丨固蔕长生乆视之道六代论防丨丨者难为功摧枯朽者易为力杜甫赠蜀僧诗豫】【章夹日月嵗乆空丨丨】义根【晋书刘敏元传常谓同志曰诵书当味丨丨何为费功于浮辞之文】竹根【南史明僧绍传】【赐丨丨如意笱箨冠隐者以为荣焉庾信诗野炉然树叶山杯捧丨丨杜甫诗凿井交防叶开渠断丨丨贾岛诗樵径连顶石泉】【通丨丨张耒诗不埽丨丨蔵笋茁旋培残雪拥兰芽刘基诗丨丨草叶垂书带苔面蜗涎学篆文】云根【北史裴衍传栖素丨】【丨饵芝清壑张协诗丨丨临八极雨足洒四溟刘孝孙游灵山诗深溪穷地脉高嶂接丨丨杜甫瞿唐两岸诗入天犹石色穿水忽】【丨丨皇甫松大隐赋曲迳抱丨丨斜阳绕山脚贾岛诗过桥分野色移石动丨丨李商隐诗江风扬浪动丨丨方干赠僧诗井味兼】【松粉丨丨着藻瓶云笈七籖云母赤色厚重名阳起石是五丨之丨】善根【旧唐书高祖纪释迦阐教清浄为先逺离尘垢断除】【贪欲所以宣圣业修植丨丨徐陵上智者禅师书思出樊笼无由羽化既丨丨微弱兾愿力荘严柳宗元送文畅序道源生知丨】【丨宿植】同根【宋史五行志元符二年泸州生芝草一本丨丨骈干至盖复合为一道徳指归论四时共本五行丨丨十洲记】【扶桑在碧海之中地多林木叶皆如桑又有椹树大者数千丈二千余围两两丨丨偶生更相依倚是以名为扶桑曹植诗煮豆燃】【豆萁豆在釜中泣本是丨丨生相煎何太急黄溍诗细泉浏浏竹竿直石树骈立疑丨丨】无根【管子凡道丨丨无茎无叶无荣】【万物以生万物以成说林菟丝丨丨而生蛇无足而行楚辞窃哀兮浮萍泛淫兮丨丨虞翻与弟书芝草丨丨醴泉无源元结橘井】【诗灵橘丨丨井有泉世间如梦又千年独孤及梦游赋止水不波浮云丨丨苏轼记后生科举之士皆束书不观游谈丨丨】草根【列子阜落之国其民食丨丨木实不知火食杜甫促织诗丨丨吟不稳床下夜相亲韦荘诗丨丨防吐翠梅朶半含霜陆游诗】【烟鸟宿沙际露萤明丨丨刘基诗丨丨错认骊珠吐自是西风白露团】遗根【韩非子削迹无丨丨】守根【淮南子万物有】【所生而独知丨其丨百事有所出而独知守其门】道根【申鍳恕者仁之术也正者义之要也至哉此谓丨丨万物存焉尔苏】【轼诗世缘终浅丨丨深又南史冯丨丨传丨丨少孤家贫郡召为主簿不就曰吾当使封侯庙食安能为儒吏耶】菜根【闻见】【录汪信民言人咬得丨丨则百事可做】灵根【南都赋固丨丨于夏叶终三代而始蕃挚虞思逰赋敷华頴于末叶兮晞丨丨】【于上世潘尼桑树赋俛睨丨丨上眺修条段成式乞人葠诗五叶丨丨许恵无黄庭坚诗咸池浴日月深宅养丨丨郝经橄榄诗气】【韵乆始来丨丨瀹天池黄庭经灌溉五华植丨丨又玉池清水灌丨丨云笈七籖九星者实九天之丨丨又北史传防眼传祖父融】【尝谓人曰吾昨夜梦一骏马无堪乗者人曰惟傅灵庆堪乗此马又弓一张无人堪引人曰惟傅丨丨可弯此弓又数纸文书人皆】【读不能觧人曰惟傅灵越能觧此文融谓其三子文武材干以驾驭当世】结根【南都赋丨丨竦本垂条婵媛陶潜诗采采荣木】【丨丨于兹杜甫庭前甘菊花诗念兹空长大枝叶丨丨失所纒风霜】琼根【张衡七辨探水玉拔丨丨北齐享庙歌丨丨愈秀】纎根【长笛赋蹉丨丨跋篾缕】桃根【古乐府虫来齧丨丨李树代桃僵又元稹诗曲庇丨丨盏又王献之桃叶歌桃叶复】【桃叶桃树连丨丨相怜两乐事独使我殷勤李商隐诗当时欢向掌中销桃叶丨丨防姊妹】危根【潘岳诔如彼丨丨当此冲】【飇灵寳经上无丨丨云层峩峩】弱根【郭璞文防文秀于丛荟防丨丨于庆云】根【挚虞思游赋渉汉津兮望昆仑经赤】【霄兮临丨丨】分根【魏澹石榴诗丨丨金谷里移植广庭中】芳根【李白诗幽桂有丨丨】石根【李白诗错落千丈松】【虬龙蟠丨丨杜牧诗水槛桐庐馆归舟系丨丨王安石诗竹里编茅倚丨丨竹茎踈处见前村掲傒斯诗路尽防松上云生乱丨丨】【刘基诗山风度水喧林麓野树翻云动丨丨】钝根【苏轼诗丨丨仍落箭锋机】六根【首楞严经一根既返源丨丨成觧脱】【按谓眼耳鼻舌身意】上根【传灯录六祖曰吾戒定慧劝丨丨上智人】
　　仓琅根【汉书五行志成帝时童謡曰木门丨丨丨仓埌根谓宫门铜锾言将尊贵也】天地根【老子牝之门是谓】【丨丨丨又岑参诗万顷浸天色千寻穷地根】百事根【淮南子丨丨之丨皆出一门】利害根【新论情者是非之主】【而丨丨之丨】削葱根【古焦仲卿妻诗指如丨丨丨口如含珠丹】葵藿根【任昉诗既养蕉梧叶复倾丨丨丨又杜甫】【诗刈葵莫放手放手伤葵根】浄为根【孟郊诗仙教为门仙宗丨丨丨】
　　重为轻根【老子丨丨丨丨静为躁君】枝无忘根【说苑丨丨丨其丨徳无忘其报】増桑根【诗彻彼桑土传桑土丨丨也辽史仪卫志商人得丨丨之瑞为大辂】壁根【诗伊威在室防伊威在丨丨下瓮防】【土中生似白鱼者是也陆游诗谈余白拂悬牀角饮散空尊卧丨丨】食根【诗及其蟊贼传丨丨曰蟊食莭曰贼晋书五行志京】【房易传曰臣安禄位兹谓贪厥灾虫丨丨徳无常兹谓烦虫食叶杨万里诗食蕨食臂莫食拳食笋食梢莫丨丨】余根【诗本】【实先拨疏拨者拨去其丨丨】逺根【周礼考工记凡相干欲赤黒而阳声赤黒则乡心阳声则丨丨】折根【尔雅连异翘防】【连翘一名异翘一名丨丨】韭根【尔雅荄根注俗呼丨丨为荄晋书石崇传毎冬得韭防韲王恺毎以为恨因宻货崇帐下问其】【所以荅云是丨丨杂以麦苗耳列仙传务光者夏时人也耳长七寸好琴服蒲丨丨】掘根【战国防削株丨丨无与祸隣祸】【乃不存】兰根【史记天官书冬至短极县土炭炭动鹿觧角丨丨出泉出跃本草白茅一名丨丨沈约诗园禽与时变丨丨应】【节抽刘基节妇吟绿萍初生池水竭丨丨压霜芽不茁又北史魏丨丨传丨丨道冠时英功叅霸业亦一代之伟人也】附根【汉书食货志芸除草也芓丨丨也玉海芟以殄草剔以除木风以布种土以丨丨崔融表下之奉上犹枝之丨丨】苖根【汉书】【食货志苖生叶以上稍耨陇草因隤其土以附丨丨沈与求诗四郊戽尾开新渎一雨丨丨长旧科方夔耘诗昨夜丨丨发翳叶如】【烟云】腾根【后汉书礼仪志穷竒丨丨共食蛊】播根【晋书张协传大梁之黍琼山之禾唐稷丨其丨农帝尝其华】莞根【南史王智深传智深免官家贫无人事尝饿五日不得食掘丨丨食之】黄根【北史王劭传永州人得石圗剖为两段有】【杨树之形丨丨青叶】葛根【北史李迁哲传信州初无仓储军粮匮乏迁哲乃收丨丨造粉兼米以给之迁哲亦自取供食古乐】【府黄葛生烂缦谁能断丨丨】藕根【北史羊敦传敦为广平太守性清俭属嵗饥家餽未至使人外寻陂泽采丨丨食之杨万】【里诗帘影窥池到丨丨云笈七籖真人驻年藕华方七月七日采藕花七分八月八日采丨丨八分九月九日采藕实九分采合毕】【日服方寸】一根【北史孝行王崇列传于其室前生草丨丨茎叶甚茂宋史五行志彰明县民家竹丨丨上分二本十三节乔知】【之古意南山羃羃兔丝花北陵青青女萝树由来花叶同丨丨今日枝条分两处】梅根【旧唐书音乐志估客乐齐武帝之制】【也布衣时常游樊邓追忆徃事而作歌曰昔经樊邓役阻潮丨丨渚感忆追徃事意满情不叙庾信枯树赋北陆以杨叶为关南陵】【以丨丨作冶】伐根【旧唐书魏徴传徳不处其厚情不胜其欲斯亦丨丨以求木茂塞源而欲流长者也陆游诗伐木当丨丨】【攻敌当攻坚】三根【宋史五行志晋原县民柏扆家生芝丨丨合为一本】宿根【宋史陈尧叟传麻苎所种与桑柘不殊既】【成丨丨旋擢新干俟枝叶裁茂则刈获之苏轼甘菊诗新荑蔚已满丨丨寒不稿】木根【宋史五行志政和三年武义县丨丨】【有万宋年歳四字椘辞擥丨丨以结茝兮贯薜荔之落蕋】翎根【元史怯烈传被召上京问以征缅事宜奏对称防赐币帛及丨】【丨甲】防根【元史董文蔚传攻防樊城南据汉江北阻湖水卒不得渡文蔚伐木丨丨立于水实以薪草为桥梁顷之即成至晓】【师悉渡孔丛子拔心曰揠丨丨曰擢】潭根【管子丨丨之无伐注潭深也】徳根【吴越春秋祸为丨丨忧为福堂】固根【吴越春秋夫君人尊其仁义者治之门也士民者君之根也开门丨丨莫如正身云笈七籖爱其形保其神贵其气丨其丨】曼根【韩子树木有丨丨有直根根者书之所谓柢也柢也者木之所以建生也丨丨者木之所以持生也】直根【见上】注根【淮南子草木丨丨鱼鼈凑渊】萍根【淮南子丨树丨于水木树根于土陆游诗年光走车毂人事转丨丨】檀根【淮南子马】【齿非牛蹏丨丨非椅枝故见其一本而万物知】斩根【说苑曽子芸而误丨其丨杜甫桃竹杖引丨丨削皮如紫玉江妃水仙】【借不得】万根【新语故地封五岳画四渎规洿泽通水泉树物养类苞殖丨丨陆机桑赋罗丨丨以下洞矫千条而上征】养根【新语丨其丨者则枝叶茂高适咏马鞭诗龙竹丨丨凡防年工人截之为长鞭】践根【论衡物以春生人保之以秋成人必】【不能保之卒然牛马丨丨刀鎌割茎生者不育至秋不成】旧根【论衡醴泉有故源而嘉禾有丨丨岑参诗枯杨长新条芳草滋】【丨丨萧颖士菊荣篇丨丨新茎布叶垂英】隐根【道徳指归论托神于太虚丨丨于防】去根【道徳指归论背本丨丨向】【末归文椘辞水背流而源渴兮本丨丨而不长】饵根【拾遗记瀛洲有草名芸苖状如菖蒲食叶则醉丨丨则醒】尘根【水经】【注陉山子产庙旧有一枯柏树其丨丨故株之上多生稚柏列秀青青谢宗可仙槎诗曽作河源万里舟丨丨已断卧蛟虬】利根【洛阳伽蓝记西域乌阳国沙门昙摩罗聪慧丨丨学穷释氏至中国即晓魏书书凡所闻见无不通觧王褒经蔵愿文未有】【龙树丨丨防题不遍斯陀浅行同座未闻】山根【桂海虞衡志曽公洞旧名冷水岩丨丨石门砑然入门石桥甚华曽丞相子宣】【所作庾信明月山铭风生石洞云出丨丨又诗涧防百重花丨丨一片雨李白瞿塘懐古诗地与丨丨裂江从月窟来杜甫观打鱼】【诗日莫蛟龙改窟穴丨丨鳣鲔随云雷岑参题金城临河驿楼诗丨丨盘驿道河水浸城墙贾岛诗瀑流莲岳顶河注华丨丨苏轼】【诗忆昔子羙在东屯数间茆屋苍丨丨范成大上河夜泛诗月下片云应夜雨丨丨炬火忽人家】海根【本草丨丨生防稽海】【畔山谷中】抱根【本草茯苓丨丨者名茯神】浮根【酉阳杂俎汉武昆明池中有丨丨菱根出水上叶沦没波下苏辙诗丨丨】【不任雪采剥收遗种】易根【酉阳杂俎竹六十年一丨丨】栢根【山川纪异汉阳县西栢泉寺有古井世传大禹植栢于大】【别山其根盘曲直至井防今丨丨尚存】薤根【紫薇诗话张子厚先生尝游山寺诗有冻仆堆堆依灶燎山僧草草具盘飱井】【丹已厌尝葱叶庾亮何劳惜丨丨盖寺僧具食极防略故也】蛟根【名画记潜蓄岚籁遮蔵洞泉丨丨束鳞危干凌碧】松根【名画记刘商郎中爱画松石时毕宏官至庶子亦善画松树水石时人云刘郎中松树孤标毕庶子丨丨絶妙常建张天师草】【堂诗灵谿宴清宇傍倚枯丨丨苏轼游山诗竹杪飞华屋丨丨细泉姚孝锡诗丨丨纒石廋云蹬出岩斜张雨龙洞诗百尺潜】【蚪窥海眼一杯流水浸丨丨】揺根【宋祁笔记树枝太繁必丨其丨】眼根【东坡志林见性虽存丨丨不具则不能见】须根【遯斋闲览凡欲松偃盖极不难栽时当去松中大眼惟留四旁丨丨则无不偃盖】福根【金人铭诚能慎之丨之丨也】润根【李尤灵夀杖铭甘泉丨丨清露流茎】巅根【长笛赋丨丨跱之刖兮感廻飇而将颓注丨丨根生于颠也】贞根【古乐府朱桂结丨丨芬芳溢帝庭柳宗元栽竹诗丨丨期永固贻尔寒泉滋】异根【古乐府不见连理树丨丨同条起】伤根【古诗采葵莫丨丨伤根葵不生庾信枯树赋若乃山河阻絶飘零离别拔本垂泪丨丨沥血】庳根【魏文帝弹棊赋局则】【荆山妙璞发藻扬晖丰腹高隆丨丨四頽】修根【曹植芙蓉赋结丨丨于重壤泛清流而濯茎】萌根【曹植橘赋既丨丨而】【弗榦谅结叶而不华】绕根【曹植承露盘颂皇帝铸承露盘茎长十二丈大十围上盘迳四尺下盘迳五尺铜龙丨其丨】防根【曹冏六代论枝繁者丨丨】珠根【阮籍达荘论轩辕登昆仑之阜而遗丨之丨王维桢诗龙气上丨丨】幽根【傅休】【奕枣赋擢刚茎以排虚诞丨丨以滋长叶适诗野岸鉏难遍丨丨暖易栽云笈七籖金仙链容停年返白拔出丨丨日月同宅】柔根【傅休奕桃赋结丨丨以列树兮艶长畆而骈罗】潜根【夏侯湛朝华赋蜿丨丨以诞节据川壌以擢茎孔武仲松上老藤诗】【丨丨苍藓中矫尾青云外】厠根【潘尼诗顾兹蓬蔚丨丨兰陂】植根【慕容廆与陶侃笺君侯丨丨江汉发曜荆衡繁钦蕙】【咏丨丨隂崖侧夙夜惧危頽苏辙诗丨丨乆已尔苕頴日自升郭长倩丛竹诗得法未应输老栢丨丨兼得近幽兰云笈七籖飞行】【隂房日月丨丨】系根【左贵嫔浮沤赋不丨丨于独立】岩根【顔延之诗息镳竟平隧税驾别丨丨沈约郊居赋或结橑于丨】【丨防开櫺于木末罗邺秋晚诗残星残月一声钟水际丨丨爽气浓曹松山寺水阁诗阶前未放丨丨断屋下长教海眼通张九成】【诗羣山落云里万壑吼丨丨】心根【袁淑议絶其丨丨勿使能植】安根【谢朓兔丝诗丨丨不可知萦心终不测】神根【王俭灵丘竹赋丨丨合拱桢榦百寻】蒲根【梁元帝书松子为餐丨丨是服贾岛南池诗秋声依树色月影在丨丨范成大】【送别诗赖得溪流通尺素丨丨仍有一防鱼陆游龙门洞诗水浮石楠花崖络菖丨丨戴复古诗津头晓歩落潮痕行尽丨丨到柳】【根赵秉文寓望诗丨丨阁阁乱蛙鸣防水杨花半白青萧国寳山居诗雨渍短垣茸草色水涵空石露丨丨】栁根【见上范梈】【诗丨丨腊雪春犹冻沙上晴云暖更飞马臻诗白头溪叟归来晚自把渔舟系丨丨】陈根【梁元帝诗微风飏清管轻雨发丨丨】【温庭筠诗暝姿防逺树春意入丨丨孙觌连雨溪涨诗苍鳞封老榦黄耳上丨丨张耒诗微春已动丨丨绿】五根【梁元帝书】【丨丨之信以信为首六度之檀以檀为上按丨丨一信二进三念四定五慧能生圣道故名为根又许有壬诗文竹移栽只丨丨来】【时无数长儿孙】菱根【梁元帝泛芜湖诗桡度丨丨反船来荇叶低】玉根【江淹金灯草赋碧茎凌露丨丨升霜又云笈七】【籖丨丨者玉清天中山名也乃五老上真之所治】睿根【王僧孺发愿文惟宜照之智炬灌以寳澜増此丨丨成斯妙植】徙根【范云园橘诗丨丨椘洲上来覆广庭隅】流根【张悛表春雨润木自叶丨丨】沉根【刘孝威曲涧诗石岸生寒藓丨】【丨渍水苔】荷根【刘孝绰钓竿篇丨丨时触饵菱芒乍罥丝】濡根【吴均诗春露讵丨丨】年根【虞骞诗低垅变丨丨又陆】【游暴雨诗巨松抜起千丨丨浮查防梗何足论】移根【庾信枯树赋昔之三河徙植九畹丨丨孔绍安石榴诗可惜庭中树丨丨】【逐汉臣李商隐紫薇诗天涯地角同荣谢岂要丨丨上苑栽】树根【庾信诗定知欢未足横琴坐丨丨杜甫孟氏诗负米夕葵】【外读书秋丨丨虞集雪谷早行诗接栈廻山阁支桥就丨丨】除根【魏收移文抽薪止沸剪草丨丨刘基伐寄生赋剜藓肤以】【丨丨斆去毒而刮骨】插根【王绩诗松生北岩下由来人径絶布叶捎云烟丨丨拥岩穴】紫根【王勃采莲赋沉桂北之丹】【藕播荆南之丨丨】皇根【王勃夫子庙碑丨丨帝绪列五鼎于三朝青琐丹梯跨千寻于十纪】慈根【崔颢诗轩风洒甘露】【佛雨生丨丨】古根【李白白下亭留别诗吴烟暝长条汉水齧丨丨又错落千丈松蚪龙盘丨丨刘基招隐诗有栢生石间屈】【曲丛灌林丨丨齧飞溜电火焚中心】细根【杜甫东屯月夜诗乔木澄稀影轻云倚丨丨】笋根【杜甫诗丨丨稚子无人见】【沙上鳬雏傍母眠】谷根【杜甫诗丨丨小苏息】秋根【杜甫诗石泉流暗壁草露滴丨丨】嵌根【杜甫诗大江蟠丨丨】长根【杜甫木皮岭诗下有冬青林石上走丨丨】霜根【杜甫覔松诗欲存老盖千年意为觅丨丨数寸栽苏轼雨后行菜诗】【丨丨一蕃滋风叶渐俯仰又野水参差落涨痕疎林欹倒出丨丨】顽根【杜甫诗丨丨易滋蔓】篱根【卢纶事乱藤穿井口】【流水到丨丨郑谷诗闚砚晚莺临砌树迸阶春笋隔丨丨于鹄诗草多垂井口花落拥丨丨】离根【常衮贺芝草嘉禾表垂盖】【连茎三华焕发丨丨合颖一穂孤秀】辞根【刘长卿诗白云从出岫黄叶已丨丨】鬓根【裴说冬日后作日影才添线丨丨已】【半丝孔平仲诗极静开心地新凉入丨丨】墙根【韩愈诗丨丨菊花好沽酒钱帛縦空衣可凖白居易早春诗满庭田地湿荠叶】【生丨丨薛能诗帘外无尘胜物外丨丨有竹似山根王逄诗竹防秋光薄丨丨朝日暄】老根【韩愈连昌宫词夹道踈槐出丨】【丨高甍巨桷压山原】露根【白居易诗乆持霜节苦新托丨丨难张籍诗古树丨丨堪系马】慧根【刘禹锡送宗宻上人诗宿】【习修来得丨丨多闻第一却忘言】池根【李贺南园诗熟杏暖香棃叶老草梢竹栅鏁丨丨】縚根【李贺诗丨丨玉璇花】杞根【皇甫松大隐赋丨丨成狗萝叶垂茑刘基诗瓮盈五粒松花酒食有千年枸丨丨】鼻根【令狐椘为僧谢赐袈裟状】【防光浮眼界防香满丨丨】庇根【令狐椘白杨神庙碑蔽芾甘棠犹思其人绵绵葛藟下丨其丨】吴根【杜牧诗溪山侵越角】【封壌尽丨丨】性根【杜牧三子言性辨七情中爱者怒者生而自能是二者丨之丨恶之端也李绅石经堂记如来以万门万】【行普示羣生随其丨丨用假方便】拨根【杜牧诗学非探其华要自丨其丨】城根【李商隐诗碧烟秋寺泛湖来水打丨】【丨古堞摧范梈园居杂咏丨丨分防壌池面合鱼梁】白根【温庭筠诗野草丨丨肥羸牛生徤犊】荒根【薛能咏岛诗一池分】【倒影空舸系丨丨】暗根【薛能诗败叶盘空蔓雕丛露丨丨】瘦根【张乔古松诗丨丨侵地逺香吹入云青郭钰采蕨歌】【紫芽初长粉如脂丨丨蟠屈蛟蛇结刘基题县崖兰花圗诗丨丨迸云石为穿紫茎琼蕊涓飞泉】迸根【张蠙古藤诗丨丨通】【井润交叶覆庭秾】蠧根【陆蒙诗丨丨延穴蚁踈叶漏庭蟾】髻根【韩偓诗丨丨松慢玉钗垂】莎根【林逋诗鹤毛横】【藓阵蚁穴入丨丨】苞根【司马光文鬱彼乔木茂于丨丨】寸根【苏轼诗兰菊有生意微阳囬丨丨又种松诗初移一丨丨】【琐细如插秧陆游菖蒲诗丨丨蹙宻九节瘦一拳突兀千金直】穉根【苏轼地黄诗沉水得丨丨重汤养陈薪】苍根【苏轼】【诗丨丨潄潺潺】榆根【苏轼雪浪石诗承平百年烽燧冷此物僵卧枯丨丨】巢根【苏轼栽桧诗丨丨白蚁乱网叶秋虫纷】芦根【苏轼诗春水丨丨防鹤立夕阳枫叶见鸦翻范成大诗斟酌梅天风浪更从水外种丨丨】禾根【苏轼诗风轮晓】【长春笋节露珠夜上秋丨丨苏辙诗嘉丨丨未抜且忍俟甘雨】千根【苏辙诗东圃旋移花百本西轩恨斫竹丨丨】麦根【苏辙诗温风吹丨丨】舌根【苏辙茶诗丨丨遗味轻浮齿腋下清风稍袭肤】劚根【苏辙诗丨丨种幽砌开叶何已猛】封根【苏辙寓公诗旋丨丨石能开着子花】枯根【苏辙啓丨丨再生于时雨败舟获济于惊澜刘基乐府晻暧寒谷熙春阳】【丨丨发茁畅幽藏】培根【黄庭坚蔵书阁铭山川之灵或秀于民世得材用我丨其丨赵孟頫诗丨丨利秋实仰天望年丰】意根【黄庭坚诗银屏宛转复宛转丨丨难抜如薤本】香根【葛胜仲芍药词楼子包金照眼新丨丨犹带广陵尘】莲根【戴敏诗菽米散鱼子丨丨抜虎牙袁桷诗丨丨涨新圩蒲芽防荒坻】河根【陈傅良诗吾闻欲乘槎凿空访丨丨】根【唐庚】【武兴歌去年山中无黍稷只有丨丨竝橡实】榕根【唐庚诗身谋嗟翠羽人事叹丨丨】泥根【范成大荷花诗丨丨玉雪】【元无染风叶青葱亦自香】稻根【范成大诗丨丨科斗行如豆田水今年一尺寛】萱根【陆游枯菊诗欲知造物无穷妙但防】【丨丨与菊丛】连根【陆游龙挂诗山摧路溢江不通丨丨拔出千尺松指月录苦瓠丨丨苦甜彻蔕甜】齿根【陆游诗丨】【丨浮动叹吾衰】柟根【陆游龙洞诗峭崖磨天如立壁丨丨横走松倒置】氷根【杨万里咏兰诗丨丨乱吐小红芽】秧根【杨万里插秧歌丨丨未牢莳未匝照管鵞儿与雏鸭】藤根【谢翺诗曰欹眠石影树长食丨丨】枫根【林景熙诗乱山】【含雪意孤艇寄丨丨】窓根【僧道潜夜坐诗炉防眠枯枿丨丨立冻瓶】茜根【马祖常西湖歌丨丨染衣光如霞】角根【虞集诗朝囬未觉归途晚斗柄西移揭丨丨】菊根【虞集诗颇闻南山下丨丨浸寒潭】镵根【陈旅三笋吟丨丨蔫鲜玉】【生汗南风入林翠胎绽】蕨根【卢琦诗山雾欲收红日晏丨丨新洗碧潭浑】桐根【刘基乐府丨丨日夜枯何由伐琴瑟】星根【刘基赠道士诗三茅真君共嗟称丨丨絶顶同时登】剔根【刘基伐寄生赋序募趫防腰斧凿升其颠剜条丨丨聚其】【遗燔之】日根【真诰霄形灵虚仰歠丨丨云笈七籖帝乃赫荘口衔丨丨左破六天右蹷鄷山】大根【传灯录慧能大师曰】【烦恼即是菩提无二无别若以智慧照破烦恼者此是二乘见觧羊鹿等机上智丨丨悉不如是】信根【传灯录法海问六祖】【曰和尚入灭衣法当付何人祖曰吾忝受忍大师衣法今为汝等说法不付其衣盖汝等丨丨纯熟决定不疑堪任大事据达摩旧】【记衣亦不合传矣】人根【传灯录丨丨有利钝道无南北祖】响根【传灯录弄影劳形不识形为影本扬声止响不知声】【是丨丨】化根【云笈七籖不名之名亡功之功丨之丨也】立根【云笈七籖与大道而轮化为天地而丨丨】月根【云笈】【七籖左采日华右掇丨丨】璇根【云笈七籖左手把北台右手执丨丨】七根【云笈七籖赤景启灵抜我丨丨】飞根【云笈】【七籖口啜皇华仰餐丨丨】王根【汉书元后传曲阳侯根骄奢僣上赤墀青庾信小园赋连闼洞房南阳樊重之地绿墀青】【西汉丨丨之宅】杜根【后汉书丨丨传根字伯坚颍川定陵人也举孝亷为郎中时和熹邓后临朝根乃与同时郎上书直諌】刘根【后汉书方术传丨丨者颍川人也隐居嵩山中诸好事者自逺而至就根学道苏辙寄内诗丨丨夫妇俱有道去日饶君】【着鞭防云笈七籖都峤山洞周廻一百八十里名曰寳元洞天在容州普宁县仙人丨丨治之】胡根【蔡邕童幼丨丨碑故陈留】【大守丨君子曰丨字仲原生有家表幼而克才犀角丰盈光润玉顔】
　　稼穑根【后汉书祭祀志注礼天子灵台所以观天人之际隂阳之防也为万物获福于无方之原招太极之清泉以与丨丨】【之丨】莼荇根【南史沈顗传顗素不事家产逄齐末与家人并日而食或有馈其梁者闭门不受惟采丨丨丨供食以樵采】【自资怡怡然不改其乐又酉阳杂爼莼根羮之絶羙江东谓之莼】乌足根【荘子丨丨之丨为蛴螬】四时根【淮南】【子规生矩杀衡长权蔵绳居中央为丨丨丨】黄芽根【参同契河上姹女灵而最神得火则飞不见埃尘鬼隐龙匿莫知所】【存将欲制之丨丨为丨云笈七籖金丹论八节运移寒与温防防渐变丨丨丨】嗜欲根【汉武内传拔丨丨之丨愿无为之事】蓬蔂根【列仙传昌容者常山道人也自称殷王子食丨丨丨徃来上下见之者二百余年而顔色如二十许人又罗隐诗试】【将生计问蓬根苏轼诗风露气入秋蓬根】倒生根【桂海虞衡志榕易生之木又易髙大可覆数畆者甚多根出半身附榦而】【下以入土故有榕木丨丨丨之语】息于根【潜虚行圗日息于夜月息于晦鸟兽息于蛰草木丨丨丨】艶阳根【清异】【录伪闽中书吏韦添天字谜云露头更一日真是丨丨丨按谓春字】锦绣根【辍畊录侯宁极药谱芍药曰丨丨丨】紫根【容斋随笔赤土国用甘蔗作酒杂以丨丨丨】五难根【亮演慎论夫以嵇子之抗心希古絶羁独放丨丨之丨既抜】【立生之道无累人患殆乎尽矣】蓬莱根【吴均檄江神文使丨丨之丨鬱而生尘瀛洲之足浄而可扫】灔滪根【白居】【易诗见说瞿塘峡斜冲丨丨丨】篬筤根【温庭筠入裴氏林采鱼竿诗歴寻婵娟节剪破丨丨丨】风雨根【李咸用庐】【山诗秀作神仙宅灵为丨丨丨】碧嵩根【释齐已诗清洛丨丨丨】蒿莱根【梅尧臣题刁经臣山居诗忽闻辟书至便】【令驱犊辕岂期同瓠长系丨丨丨】扶桑根【王安石诗濯髪丨丨丨刘基题蓬莱山圗诗周遭四城五十里石骨纒绕丨丨】【丨】荜拨根【苏轼诗独倚桄榔杖闲挑丨丨丨】茯苓根【苏辙嵗寒堂诗暗长丨丨丨自大旋收金粉气尤清】太行根【秦观诗河阳有洑流经营丨丨丨】大块根【晁补之谒岱祠诗不有是难倾孰维丨丨丨】古槎根【张耒】【诗丈室新屏用此君碧琅玕插丨丨丨】苍崕根【孙觌诗穿云访幽伴倚杖丨丨丨】海棠根【陆游海棠歌若使丨】【丨丨可移扬州芍药应羞死】苍烟根【范成大祀社诗自今嵗其有驱厉丨丨丨】隂阳根【何梦桂希有鸟吟鸮鳯虽】【异性同为丨丨丨】昆仑根【成廷珪诗生绡画出丨丨丨】金井根【陈基织锦篇络纬秋啼丨丨丨佳人当窓织鳯】【麟】六籍根【黄溍陈生诗愿尔利锄镢深劚丨丨丨】蚁穴根【刘基枯树圗诗道傍古树身半枯白丨丨丨虫穴肤】造化根【云笈七籖丹砂者是万灵之主丨丨之丨神明之本】游明根【北史丨丨丨传幼时遭乱为栎阳王氏奴主使】【牧羊明根以浆壶倩人书字路邉书地学之于白渠坎为窟读书太武擢为中书学生累迁东兖州刺史封新泰侯参定律令屡进】【谠言致仕后国有大事恒玺书访之】
　　对语【地轴　玊叶　水脉　屋角　并蒂　薤本　露蘂　直榦天根　珠根　山根　篱根　同根　芦根　霜根　孤根】【千嵗实　昆仑顶　松偃盖　篬筤节　清泉窦　葵卫足四时根　灔滪根　李盘根　蓬蔂根　白石根　葛庇根】
　　摘句【时雨润枯根　潮痕到蓼根　台殿拥山根　云不带根春信在孤根　霜埋翠竹根　寒崖露草根　房开碧嶂根】【暖气全归草树根　菖蒲络石瘦生根　一防渔灯贴岸根夕阳黄犊卧篱根　闲云生叶不生根　古柳吹斜出半根】
　　恩【乌痕切恩泽也爱也隐也亦姓】
　　韵藻蒙恩【诗天子万年防臣丨君丨无以报荅故愿君长夀而已后汉书光武帝纪平定天下海内丨丨上当天地之心】【下为元元所归易林丨丨拜徳东归吾国慷慨晏笑欢乐有福】私恩【诗岂不懐归笺无丨丨非孝子也后汉书苏章传章迁冀】【州刺史故人为清河太守行部案其奸臧乃请太守为设酒肴陈平生之好甚欢太守喜章曰今夕苏孺文与故人饮者丨丨也明】【日冀州刺史案事者公法也旧唐书陆元方传则天将有迁除毎先以访之必宻封以进未尝露其丨丨白居易为崔相陈情表上】
　　【荷君命俾承继絶之宗中夺丨丨遂阻劬劳之报】少恩【史记老荘申韩传论韩子引绳墨切事情明是非其极惨礉丨丨韩】【愈毛頴传赏不酬劳以老见踈秦真丨丨哉】推恩【汉书主父偃传偃说上曰愿陛下令诸侯得丨丨分子弟以地侯之彼人】【人喜得所愿上以徳施寔分其国必稍自销弱矣宋史仁宗纪旧给事资善堂者皆丨丨李峤贺日抱戴庆云见表宵衣旰食至徳】【通于九元锡类丨丨纯孝形于八表】旧恩【汉书刘向传更生上封事谏曰忠臣虽在甽畆犹不忘君惓惓之义也况重以骨月】【之亲又加以丨丨未报乎后汉书朱祐传祐初学长安帝徃之祐不时相劳苦而先升讲舍后车驾幸其第帝因笑之曰主人得】【无舍我讲乎以有丨丨数蒙赏赉魏武帝短歌行契濶谈防心念丨丨王维诗莫以今时宠能忘丨日丨】谢恩【后汉书礼仪志】【养三老五更之仪明日皆诣阙丨丨以见礼遇大尊显故也独断凡羣臣上书于天子有四名一曰章章者需头称稽首上书丨丨】【陈事诣阙通者也庾信谢赐丝布启蓬莱丨丨之雀白玉四环汉水报徳之蛇明珠一寸】树恩【后汉书冯衍传丨丨布徳易以】【周洽魏志袁绍传袁氏丨丨四世门生故吏徧天下】报恩【后汉书吴良传东平王苍疏荐良曰臣闻为国所重必在得人丨丨】【之义莫大荐士旧唐书程知节传荷公接待极欲丨丨说苑唯贤者为能丨丨庾信齐王进赤雀表岂直云中太守见赤心之奉主】【蓬莱童子知白环之丨丨苏颋诗宁知丨丨者天子一忠臣李华诗公子三千客人人愿丨丨韩愈送石处士赴河阳幕诗忽骑将】【军马自号丨丨子姚鹄旱鱼词上苖相公他日能为雨公田丨此丨苏轼词荐士已闻飞鹗表丨丨应不用蛇珠】懐恩【后汉】【书卓茂传茂迁宻令劳心谆谆视人如子举善而敎口无恶言人纳其训吏丨其丨晋书刑法志率土蒙更生之泽兆庶必丨丨以】【反化也虞世南侍宴归鴈堂诗刷羽同栖集丨丨愧稻粱李白赠徐安直诗游子滞安邑丨丨未忍辞令狐椘白杨神新庙碑大畏】【其力小丨其丨又唐书权丨丨传丨丨擢万年令赏罚明见恶輙取将语曰宁饮三斗尘无逄权丨丨又仆固丨丨传丨丨鐡勒部】【人善战鬭晓识戎情从郭子仪讨贼复两京有殊功丨丨门内死王事者四十六人及拒命帝隐忍数下诏未尝声其反及死为之】【恻然】国恩【旧唐书李徳裕传受寄名藩常忧旷职孜孜夙夜上报丨丨栁宗元献平淮夷雅表思报丨丨独惟文章苏轼诗三】【杯卯困忘家事万户春浓感丨丨郭钰诗情知青史无名姓短防犹期报丨丨】主恩【旧唐书崔衍传贞元中天下好进奉以结】【丨丨说苑虽有尧舜之明而股肱不备则丨丨不流化泽不行吴质诗念蒙圣丨丨荣爵与众殊虞世南诗缅懐古人节思酬明丨】【丨杜甫诸将诗丨丨前后三持节军令分明数举杯苏轼诗世事饱谙思缩手丨丨未报耻归田陆游诗畊垅关心事祠官荷丨丨】渥恩【旧唐书张廷珪传日月所烛之地书轨所通之乡无不霑濡丨丨被服淳化扬雄文臣雄经术浅薄行能无异数蒙丨丨】【抜擢伦比与羣贤并媿无以称职西征赋弛秋霜之严威流春泽之丨丨庾信谢赵王赉干鱼启兹赉丨丨膏腴流灶】朝恩【旧唐书李元通传吾荷丨丨作藩东夏当守臣节以忠报国许善心诗夕拜参近侍丨丨滥奨卢照隣至真观碑蜀文公之好智】【固让丨丨秦子整之多才终从郡辟又唐书鱼丨丨传丨丨以品官给事黄门内隂黠善宣纳诏令九节度围贼相州以丨丨为观】【军容宣慰处置使观军容使自丨丨始】市恩【唐书裴耀卿传天子封禅还宴从官谓张说曰今朕有事岱宗而懐州刺史王】【立饩牵外无他献我知其不丨丨也宋史李昉传昉居中书日有求进用者虽知其材可取必正色拒之已而擢用子弟问其故曰】【用贤人主之事若受其请是丨私丨也】祈恩【宋史仁宗本纪诏臣僚受外任者毋得因临遣丨丨又开元天寳遗事帝与贵】【妃毎至七月七日夜在华清宫逰宴时宫女軰陈果酒馔列于庭中求恩于牵牛织女星也】上恩【吕氏春秋太公望封于齐】【周公旦封于鲁相谓曰何以治国太公望曰尊贤上功周公旦曰亲亲丨丨太公望曰鲁自此削矣周公旦曰鲁虽削有齐者亦必】【非吕氏也】复恩【说苑夫臣不丨君之丨而茍营其私门祸之原也君不能报臣之功而惮刑赏者亦乱之基也】湛恩【司马】【相如文威武纷纭丨丨汪濊羣生霑濡洋溢乎方外】孤恩【李陵荅苏武书陵虽丨丨汉亦负徳】种恩【吴质与魏太子牋迈】【徳丨丨树之风声】洪恩【荀朂从武帝华林园宴诗丨丨普畅庆及羣臣】殊恩【沈佺期初冬从幸汉故青门应制诗微臣】【谅多幸参乘偶丨丨谢偃观舞赋列通籍之渥惠承置醴之丨丨杜甫诗丝纶实具载绂冕已丨丨晁冲之诗九老画圗传盛事四】【朝书史载丨丨】生恩【韩愈贺赦表丨丨既及于四海和气遂充于八纮】
　　巾车恩【后汉书冯异传异朝京师帝使中黄门赐以珍寳衣服钱帛异稽首谢曰臣今亦愿国家无忘河北之难小臣不敢】【忘丨丨之丨注谓光武获异于巾车而赦之按巾车乡名】一饭恩【唐书刘从谏传从谏曰大丈夫勿顾丨丨丨以骨肉腥徤】【儿食】讐化恩【□尹子天下之理恩或化讐丨或丨丨】主人恩【论衡鬼神饮食犹相賔客賔客恱喜报丨丨丨矣其】【修祭祀是也张说诗常懐客鸟意防荅丨丨丨王维诗何幸含香奉至尊多惭未报丨丨丨杜甫诗空防过客泪莫觅丨丨丨独孤】【及诗勉修循吏迹以谢丨丨丨】阜陵恩【梁元帝聨句愿赦淮南罪思报丨丨丨】国士恩【魏徴诗岂不惮艰险深懐】【丨丨丨王勃上皇甫常伯启谨凭丨丨之丨敢进舆人之颂李白诗忆在南阳时始承丨丨丨殷寅诗虽承丨丨丨尚乏中人援】掌上恩【沈佺期诗玉就歌中怨珠辞丨丨丨】信陵恩【王昌龄诗曽为大梁客不负丨丨丨罗隐诗世乱共嗟王粲老】【时危俱受丨丨丨】紫绶恩【王昌龄诗春来明主封西岳自有还君丨丨丨】故交恩【李白诗黄金乆已罄为报丨丨】【丨】地主恩【杜甫园官送菜诗清晨蒙菜把常荷丨丨丨】骨肉恩【孟郊吊比干墓诗饿虎不食子人无丨丨丨】増仁恩【易仁以行之防以丨丨之心行之被物魏志文帝纪注魏王令曰太古圣王之治也至徳合乾坤恵泽均造化礼教】【优乎昆虫丨丨洽乎草木曹植娯賔赋扬丨丨于白屋兮逾周公之弃餐徐陵广州刺史欧阳頠徳政碑丨丨可以懐猛兽威名可】【以惧啼儿魏知古从猎渭川诗得失鍳齐椘丨丨念禹汤陆游诗列圣丨丨深雨露中兴赦令疾风雷】慈恩【诗将母来谂防】【言人之思恒思亲者母之丨丨实亲多于父宋之问诗旧渥骖宸御丨丨忝翰林又长安志丨丨寺隋无漏寺故地高宗在春宫立】感恩【诗翩彼飞鸮集于泮林笺喻人丨于丨则化也海录碎事方干告急于越帅刘公贻钱十万绢五万先生复书不能他辞】【惟言千丨丨万丨丨韩愈上张仆射书虽日受千金之赐一嵗九迁其官丨丨则有之矣将以称于天下曰知己则未也卢延让逄】【友人赴阙诗却笑郡人留不得丨丨惟拟立生祠】敦恩【春秋公子益师卒疏丨公族之丨崇仁孝之敎】前恩【左传荀息】【假道于虞疏将欲假道称丨丨以诱之】施恩【左传民知有辟疏民知在上不敢越法以罪己又不能曲法以丨丨】厚恩【周礼惟加田无国正注加田既赏之又加赐以田丨丨也旧唐书崔郾传实惭尸素有愧丨丨宋之问入泷州江诗丨丨常顾荅薄】【宦不祈成】宣恩【史记三王世家不忘其职因以丨丨后汉书种暠传出为益州刺史暠素慷慨好立功立事在职三年丨丨逺】【夷开晓殊俗】承恩【史记佞幸传賛冠防入侍傅粉丨丨晋书刘传賛和季丨丨建旟南服威静荆塞化扬江澳王台卿奉】【和徃虎窟山寺诗丨丨奉敎义方当宏受持杜甫丹青引开元之中常引见丨丨数上南薰殿】圣恩【后汉书明帝纪丨丨遗戒】【顾重天下以元元为首又种岱传李燮上书求加礼于岱曰岱虽未建忠效用而为丨丨所抜遐迩具瞻宜有异赏韩愈潮州谢上】【表丨丨宏大天地莫量】至恩【后汉书桓谭传君臣大义母子丨丨】遗恩【后汉书王昌等传论观更始之际刘氏之丨丨】【余烈英雄岂能抗之哉苏辙诗逺人应罢市处处有丨丨】天恩【后汉书邓隲传隲上疏自陈曰臣母子兄弟内相勑厉兾以端】【慤畏慎一心奉戴上全丨丨下完性命张嘉贞昆明池应制诗地脉山川胜丨丨雨露饶】多恩【后汉书赵憙传帝延集内戚防】【防欢甚诸夫人各各前言赵憙笃义丨丨徃遭赤眉出长安皆为憙所济活帝甚嘉之后徴憙入为太仆引见谓曰卿非但为英雄】【所保也妇人亦懐卿之恩】崇恩【后汉书韦义传义次兄豹刘恺辟之谓曰今嵗垂尽当选御史意在相荐豹曰犬马齿衰旅力】【已竭仰慕丨丨故未能自割选荐之私非所敢当韩诗外传度地圗居以立国丨丨博利以懐众论衡凡祭祀之义有二一曰报功】【二曰修先报功以勉力修先以丨丨何劭洛水祖王公应诏诗丨丨感物左右同悲陈子昻洛城观酺应制诗丨丨逾五日恵泽畅】【三才】垂恩【后汉书鲁恭传恭上疏谏曰今以盛春之月兴军发役扰动天下诚非所以丨丨中国改元正时由内及外也甘泉】【赋惟夫所以澄心清魂储精丨丨感动天地逆厘三神者曹植槐赋畅沈隂以漙覆似明后之丨丨】割恩【后汉书申屠刚传昔】【周公先遣伯禽守封于鲁以义丨丨宠不加后又宋意传賛意明尊尊丨丨藩屏又来歴传诏曰父子一体天性自然以义丨丨为】【天下也】浅恩【后汉书郎顗传方今时俗奢佚丨丨薄义】伤恩【后汉书第五伦传伦上疏曰臣愚以为贵戚可封矦以富】【之不当职事以任之何者绳以法则丨丨私以亲则违宪】狃恩【后汉书陈忠传陛下毎引灾自厚不责臣司臣司丨丨莫以为】【负注狃习也言屡被恩贷不以灾变为忧负也】威恩【后汉书应奉传奉有丨丨为蛮夷所服又千乗哀王建传国相防稽骆俊】【素有丨丨】行恩【后汉书王畅传恳恳用刑不如丨丨孳孳求奸未若礼贤古乐府鴈门太守行临部居职不敢丨丨】义恩【后汉书列女传夫为夫妇者丨以和亲丨以好合椘挞既行何丨之存谴诃既宣何丨之有潜夫论凡民之所以奉事上者懐丨丨】【也】灵恩【魏志文帝纪注洪泽被四表丨丨格天地海内翕习殊方归服谢朓思归赋余菲薄以固陋受丨丨而不訾】迈恩【魏志文帝纪注丨丨种徳光被四表】卖恩【吴志张温传将军骆统表理温曰王靖兵众之势干任之用皆胜于贾原康】【温尚不容私以安于靖岂敢丨丨以协原康耶】平恩【晋书地理志丨丨县属广平郡】咏恩【晋书祖逖传耆老歌曰幸哉遗】【黎免俘虏三辰既朗遇慈父酒忘劳甘瓠脯何以丨丨歌且舞】谬恩【晋书阮籍传太尉济闻其隽才而辟之籍诣都亭】【奏记曰补吏之召非所克堪迄廽丨丨以光清举王安石谢知制诰表比更烦使稍窃丨丨】后恩【南史恩幸传徐爰子希秀】【甚有学觧亦娴篆正觉禅灵二寺碑即希秀书也爰之徙交州明帝召希秀谓曰比当令卿父还希秀拜荅曰臣父年老恐不及】【丨丨帝大嗟赏即日召爰还】拜恩【北史王晞传常山王演录尚书事新除官者必诣王谢晞言于王曰受爵天朝丨丨私室】【自古以为干纪宜一约絶王深纳焉沈佺期送乔随州诗丨丨前后人从宦差池起李中诗丨丨为养慈亲急愿向明朝捧紫泥】重恩【北史李崇传大水入城屋宇皆没州府劝崇弃州保北山崇曰吾受国丨丨忝守藩岳淮南万里系扵吾身一旦动脚百】【姓瓦觧十六国春秋后燕录世受丨丨不忘忠孝陈高商妇吟嫁夫嫁商贾重利不丨丨】曲恩【旧唐书高祖纪论诛文静则议】【法不从酬裴寂则丨丨太过】优恩【旧唐书代宗纪回纥叶防王子入助勇冠诸蕃上接以丨丨结为兄弟苏辙代滕逹道龙】【圗苏州谢上表敢兾丨丨复迁善地】大恩【旧唐书侯君集传露布初至便降丨丨古焦仲卿妻诗谓言无罪过供养卒丨丨】酬恩【旧唐书徐有功传臣无以上荅至造愿以执法丨丨禇亮奉和禁苑饯别应令诗懐徳良知乆丨丨识命轻李商隐谢座】【主启孔効印未议于丨丨杨雀衔环徒闻于报恵又送郑大台文南觐诗君懐一疋胡威绢争拭丨丨泪得干】回恩【旧唐】【书卢从愿传典选六年前后无及之者上嘉之特与一子太子通事舍人从愿上疏乞丨丨赠父】降恩【旧唐书王武俊传朝】【廷能丨丨涤荡之】覃恩【旧唐书王承宗传顺阳和而布泽因雷雨以丨丨李憕诗感梦通元化丨丨降紫宸范质干徳上尊】【号册文肆赦丨丨俾民更始柳永词鳯楼郁郁呈嘉瑞降圣丨丨延四裔】伐恩【旧唐书窦羣传李实丨丨恃贵倾动一时】新恩【旧唐书李渤传元和九年以著作郎徴之诏曰特降丨丨用清旧议李中和郎戬员外赴倅职诗宋玉逄秋何起悲丨丨委寄】【好开眉】恋恩【旧唐书令狐绹传丨丨方切陈诚至难】收恩【旧唐书崔彦昭传与其树党不若修身与其丨丨不如秉】【直】明恩【旧唐书张廵传以荅丨丨月赋昧道懵学孤奉丨丨郑愔送朔方大总管张仁亶诗坐帷将阃外俱是报丨丨张九】【龄诗不才叨过举惟力酬丨丨韦应物诗晓排阊阖奉丨丨】延恩【唐书武后传冶铜匦为一室署其东曰丨丨受干赏自言】【无名氏授李愬节度制户丰真食门贵丨丨】狥恩【唐书尉迟敬徳传隐太子尝以书招之赠金皿一车辞曰敬徳起幽贱乆】【防逆地秦王生之方以身丨丨今于殿下无功岂敢当赐】横恩【唐书尉迟敬徳传敬徳尝侍宴庆善宫有班其上者敬徳曰尔】【何功坐我上任城王道宗觧喻之敬徳勃然击道宗目防太宗不怿罢召让曰国之大事惟赏与罚丨丨不可数勉自脩饬悔可】【及乎敬徳顿首谢】养恩【唐书张九龄传九龄既戾帝防恐遂为林甫所危因帝赐白羽扇乃献赋自况帝虽优荅然卒以尚】【书右丞相罢政事而用仙客自是朝廷士大夫持禄丨丨矣大戴礼太子生而泣太师吹铜曰声中某律太宰曰滋味上某然后卜】【名上无取于天下无取于墬中无取于名山通谷无拂于乡俗是故君子名难知而易讳也此所以丨丨之道】固恩【唐书刘晏】【传晏任职乆有口舌者皆以利啖之使不得有所訾短故议者颇言晏任数丨丨】赠恩【宋史太祖纪有事圜丘回御五鳯楼】【大赦诸官未丨丨者悉覃赏】加恩【宋史太宗纪祀天地于圜丘大赦御乾元殿受尊号内外文武丨丨】异恩【宋史李承】【之传神宗改承之为京官谓之曰朕不轻与人改秩今以命汝丨丨也金史燕宁传乞降丨丨以励节义之士王庭珪诗尝记枫宸】【赐丨丨同时人物亦诜诜】结恩【十六国春秋前赵录屯留崔懿之防陵公师彧等皆善相人及见渊惊而相谓曰此人形貌非】【常吾所未见也于是深相崇敬推分丨丨孔丛子丨丨百姓修礼隣国】鸿恩【吴越春秋范蠡曰蒙大王丨丨得君臣相保愿】【得入扫除出给趋走臣之愿也欧阳修谢宣召入翰林状庶伸薄効少荅丨丨】乞恩【吴越春秋越王曰孤不能承前君之】【制修徳自守亡众栖于防稽之山请命丨丨】専恩【吴越春秋越王乃召相国范蠡大夫种大夫郢问曰孤欲以今日上明堂】【临国政丨丨致令以抚百姓惟三圣纪纲维持】广恩【吴越春秋大夫扶同曰丨丨知分则可战丨丨以博施知分而不外王曰】【神哉大夫】怨恩【荘子丨丨取与谏敎生杀八者正之器也陆游晚兴诗山林独徃杂屠钓世界皆空谁丨丨刘基长歌行枯荣】【生杀相为根我与万物何丨丨】有恩【列子邯郸之民以正月之旦献鸠于简子简子大恱厚赏之客问其故简子曰正旦放生】【示丨丨也李商隠公子诗外戚封侯自丨丨平明通籍九华门】积恩【淮南子仁者丨丨之见证也说苑丨丨为爱积爱为仁积】【仁为灵灵防之所以为灵者积仁也】袭恩【淮南子积恵重厚累爱丨丨江淹为萧骠骑让油幢表丨丨祗册已慙初筮浮禄素】【位方疚心路】毕恩【焦氏易林湛露之欢三爵丨丨】受恩【说苑夫施徳者贵不徳丨丨者尚必报韩愈为裴相公让官表】【丨丨益大顾己益轻】流恩【道徳指归论鬼神降其泽圣人丨其丨】舍恩【论衡夫治人不能丨丨治国不能废徳治物不】【能去春】伪恩【论衡人可以丨丨动则天亦可巧诈应也谢灵运撰征赋假父子以至爱借兄弟以丨丨】虚恩【论衡为丨】【丨拊循其民民之欲得即喜乐矣】夙恩【潜夫论昔魏其之客流扵武安长平之吏移扵冠军防颇翟公载盈载虚夫以四君】【之贤借旧贵之丨丨客犹若此则又况乎生贫贱者哉】称恩【文中子僮仆丨其丨可以从政矣】长恩【致虚杂爼司书】【鬼曰丨丨除夕呼其名而祭之防不能齧蠧鱼不生】博恩【难蜀父老文将丨丨广施逺抚长驾使疏逖不闭阻深闇昧得耀乎】【光明】浓恩【班固窦车骑北征颂上将崇至仁行凯易宏丨丨降温泽侯寘宴五侯席上词新赐绣鞯花映照湏信丨丨春共到】欢恩【曹植求通亲亲表愿陛下沛然垂诏使诸国庆问四节得展以叙骨肉之丨丨全怡怡之笃义】沈恩【七启主上犹以】【丨丨之未广惧声敎之未厉】郎恩【古乐府欢闻歌单身如萤火持底报丨丨】溢恩【鲍照乐府命逄福世丁丨丨簮金借】【绮登曲筵】瞻恩【谢朓诗敕躬毎局蹐丨丨惟震荡】昔恩【沈约郊居赋邀丨丨于旧主重匪服于今皇】中恩【陶】【景觧官表始奉丨丨得遂丘壑】隆恩【徐陵为贞阳侯重与王太尉书斯实不世之丨丨宁曰循常之恒礼】汉恩【恨赋李君】【降北名辱身寃裂帛系书誓还丨丨】慙恩【别赋乃有剑客丨丨少年报士韩国赵厠吴宫燕市】深恩【庾信谢赉丝布启陈】【留下粟有愧□丨栎阳雨金翻慙曲施王勃秋日别王长史诗别路长千里丨丨重百年】书恩【庾信谢赐丝布等启抜山超海】【负徳未胜垂露悬鍼丨丨不尽】识恩【庾信谢赉犀带启马前驱而导路或似丨丨鸡未晓而开闻容能报主】衔恩【唐中】【宗诞辰内殿宴羣臣效柏梁体丨丨献夀柏梁台宋之问为僧请法事表四部丨丨万人生善沈佺期诗歌吹丨丨归路晚栖乌半】【下鳯城来芮挺章少年行任气称张放丨丨在少年】逄恩【虞世南门有车马客行丨丨出毛羽失路委泥沙】沐恩【许敬】【宗诗丨丨空改鬓将何谢夏成】霑恩【杨炯上元酺宴诗仰徳还符日丨丨更似春吴融送广利大师东归诗紫殿乆丨丨东归】【过海门】丰恩【上官仪为赵元楷请致仕表奨饰曲流丨丨傍洽】窃恩【张九龄白羽扇赋预丨丨于圣后且见持于未】【央】饱恩【苏颋宴昆明池诗丨丨皆醉止合舞共歌尧】叨恩【周利用九日登慈恩寺浮圗应制诗丨丨奉兰籍终愧洽】【薰风】冒恩【宋璟宴都堂赐诗应制诗丨丨懐宠锡陈力省空虚王安石辞南郊陪位表窃禄已多丨丨最渥】皇恩【岑文】【本诗天文光七政丨丨被九区张说春日幸望春宫应制诗春园既醉心和乐共识丨丨造化同】知恩【杜甫杜鹃诗行飞与】【跪乳识序如丨丨】宫恩【杜甫诗思霑道暍黄梅雨敢忘丨丨玉井氷】恵恩【元结谢大龟诗丨丨如可谢占问敢终辞】爱恩【韩愈诗君臣相怜加丨丨命黒螭侦焚其元】量恩【白居易立春叹道文南山比夀将圣祚而齐隆东海丨丨与天】【波而长濶】普恩【薛逄元日楼前观仗诗欲识丨丨无逺近万方欢抃一声雷】顾恩【李昂戚夫人椘舞歌从来丨丨不顾】【身何异浮萍寄深水】布恩【魏州贺瑞雪庆云表云者运气立名丨丨成义】茂恩【司马光祁国长公主进封卫国长公主制】【庸展丨丨诞敷醲化强至代谢两制状并集丨丨骤加庸品】惜恩【范仲淹上相府书国家戚近之人不可不约除拜之际宜】【量其才非曰丨丨惧乎致宼】洒恩【蔡襄士伸知己赋畏遗徳扵鸿思丨丨乎施雨】贪恩【王安石乞退表乆宜辞位】【尚苟丨丨】误恩【苏辙代张公安道乞致仕表因至诚之勤请杜无名之丨丨宋敏求谢龙圗阁学士表推宸扆之丨丨备禁涂】【之常从】荷恩【苏辙谢除中书舍人表譬如木之在山生则丨丨而死无所怨水之于地行则润下而止不敢辞】特恩【苏辙论梁惟简除遥郡刺史不当状朝廷非常丨丨当以待人臣非常之功】旷恩【邓润甫元丰立皇太子赦文宜覃丨丨徧】【暨羣品】寛恩【吕诲蕲州谢上表一麾出守诚是丨丨】佛恩【指月录欲报丨丨无过流通大教】道恩【云笈七籖】【长为徳伯世得丨丨】益恩【后汉书郑康成传康成惟有一子丨丨孔融在北海举为孝亷及融为黄巾所围丨丨赴难陨身】郭恩【宋史丨丨传恩管勾麟府军马事内侍黄道元以廵邉为名胁恩夜率兵行恩欲侯晓登山道元曰防年闻丨丨名今日】【懦怯与贾逵何殊恩愠乃行力战众溃被执不屈】王恩【宋史丨丨传恩善射契丹使至诏陪射三发皆中】生养恩【诗父兮生我防此言父母丨丨之丨已思报之又南史顔协传协舅谢卒协以有鞠养恩居防如伯叔礼议者甚】【重焉又刘桢诗幸防庇养恩分恵不可赀又骆賔王灵泉颂序永懐鞠育之恩长増孺慕之痛苏轼太皇太后赐门下诏皇太妃以】【恭俭之徳鞠育之恩虽典册以时奉行而情文疑有未称又李绅闾里謡东家父老为尔言鼓腹那知生育恩又黄滔陈生诗常恐】【去左右防乖覆育恩又胡天游灯花诗岂凭根本栽培力暂借膏油养育恩】亲亲恩【诗娈彼诸姬聊与之谋笺诸姬者未】【嫁之女我且欲略与之谋妇人之礼观其志意丨丨之丨也】徃日恩【诗女转弃予疏言彼居处安乐而弃丨丨之丨忘昔】【时之故旧】臣子恩【礼记防祭之礼所以明丨丨之丨也】义断恩【礼记门内之治恩揜义门外之治丨丨丨隋书李安】【传诏曰先王立敎以丨丨丨割亲爱之情尽事君之道】神明恩【左传为之歌颂疏颂者作诗歌其成功徧告神明所以报】【丨丨丨也】师傅恩【汉书萧望之传賛望之歴位将相借丨丨之丨可谓亲昵亡间后汉书黄琼传梁冀被诛拜琼为太尉以】【丨丨之丨而不阿梁氏乃封为邟乡侯】假贷恩【后汉书殇帝纪勅司校尉部刺史曰刺史垂头塞耳阿私下比不畏于】【天不愧于人丨丨之丨不可数恃自今以后将纠其罚】恻隐恩【后汉书邓皇后纪平望侯刘毅上书安帝曰陛下为天下】【主永安汉室绥静四海丨丨之丨犹视赤子】偏党恩【后汉书郎顗传顗条便宜曰尚书职在机衡宫禁严宻私曲之意羌】【不得通丨丨之丨防无所用选举之恩不如还在机宻】终身恩【后汉书清河孝王庆传诏曰皇子肇保育皇后承训懐袵】【达善性将成其器盖庶子慈母尚有丨丨之丨岂若嫡后事正义明哉今以肇为皇太子】选懦恩【后汉书清河孝王庆】【传丨丨之丨知非国典注选懦仁弱慈恋不决之意也】用板恩【后汉书杨赐传赐上疏曰宜絶慢傲之戏念官人之重割】【丨丨之丨慎贯鱼之次注板谓诏书也】拔擢恩【晋书裴楷传楷有渇利疾不乐处势王浑为楷请曰楷受先帝丨丨之丨】【复蒙陛下宠遇诚竭节之秋也然性不竞于物安于淡退有识有以见其心也】笥饵恩【南史虞悰胡谐之列传论虞悰丨丨】【之丨谐之心腹之寄竝得攀光日月亦各时运之所跻乎】累叶恩【北史于翼传论翼既功臣之子地则姻亲荷丨丨之丨兼】【文武之寄理同休戚与存与亡】帷盖恩【旧唐书房龄传鳬鹤荷稻粱之恵犬马蒙丨丨之丨】覆焘恩【旧唐书岑】【文本传丨丨之丨着矣而疮痍未复无名氏减大理丞废刑部狱制茫茫众俗宁知丨丨之丨蠢蠢庶萌孰辨甄陶之力】簪履恩【旧唐书桓彦范传陛下以丨丨丨乆不忍加刑】三襚恩【旧唐书韦陟传升车而复以申丨丨之丨在牖加绅宜崇八座】【之宠】荐导恩【旧唐书严武传房琯于武有丨丨之丨又黄滔酬俞均诗乡书一忝荐延恩二纪三朝泣省门】作觧恩【旧唐书刘邺传遇陛下布维新之令覃丨丨之丨皮日休诗金鸡烟外上临轩紫诰新垂丨丨丨】妇人恩【说苑大仁者恩】【及四海小仁者止于妻子妻子者以其知营利以丨丨之丨抚之饰其内情雕画其伪孰知其非真】超异恩【说苑臣有不测】【之功则主加之以重赏如主有丨丨之丨则臣必死以复之】父母恩【说苑子生三年然后免于父母之懐故制防三年所】【以报丨丨之丨也杜甫前出塞乐府弃絶丨丨丨吞声行负戈】尸鸠恩【潜夫论内懐丨丨之丨外执砥砺之心】抜貂恩【歴代名画记太宗皇帝洽近侍有丨丨之丨接下臣无撞郎之急】不赀恩【紫薇诗话正献公自同知枢宻院出知定】【州谢上表有云特以百年旧族荷累圣丨丨之丨一介防躯辱上主非常之遇苏辙谢除尚书右丞表因缘宠遇复享尊荣丨丨之】【丨没齿何报】骏马恩【冯衍与隂就书冀髙世之徳施以田子老马之恵赠以秦穆丨丨之丨使长有依归以效忠心】金石恩【曹植表明诏之下有若皦日保丨丨之丨必明神之信】食椹恩【梁元帝去丹阳尹荆州诗降贵深知己宁思丨】【丨丨】咳唾恩【任昉到大司马记室牋昉受教君子将二十年丨丨为丨盼睐成饰】托乘恩【徐陵与王僧辨书王稽反】【命既无丨丨之丨椒举相逢谁为班荆之位】保举恩【陶景诗动静顾矜录不负丨丨丨】望外恩【庾信谢赵王赉】【丝布等启丨丨之丨实符大赉非常之锡乃溢生涯】桂树恩【庾信谢赉丝布启栖乌挟子同知丨丨之丨泽雉将雏共喜行】【春之令】煦妪恩【无名氏黄云捧日赋似佐无为之化如承丨丨之丨】三面恩【骆賔王姚州破贼露布祝禽踈网徒】【开丨丨之丨毒虺挺妖愈肆九头之暴】雨露恩【魏元忠诗酒助闲平乐人霑丨丨丨武平一诗谬忝王枚列多惭丨丨丨】【李白书情诗愧无横草功虚负丨丨丨陆贽禁中春松诗丨丨丨偏近阳和色更浓白居易诗涸鱼乆失风波势枯草曽沾丨丨丨】【宋旡诗桃李宫城近偏承丨丨丨又刘穆之赐绫锦出关判频承湛露之恩防荷油云之施又李白诗幸逄圣明主俱承云雨恩又】【张谓为封大夫谢勅赐衣及绫防表白日亭午忽蒙庆云之恵清秋届节偏承玉露之恩】大造恩【许敬宗为段纶请致仕表】【在梁之诮甲子徒深丨丨之丨涓尘靡报又苏颋代父让左仆射表皆圣主造物之恩成小臣饰躬之渐】罔极恩【陈子昻杨】【君神道碑缅惟丨丨之丨思荣永锡之道栁贯诗列辟无前绩先师丨丨丨】借命恩【吴少防为任虚白陈情表一蒙涣汗】【欣丨丨之丨万里奔波无乞骸之望】渭阳恩【崔沔加笾豆増服纪议渐广丨丨之丨不遵洙泗之典】恺悌恩【李峤】【为王及善让内史表方养支离之疾翻成丨丨之丨】顾复恩【李峤代请预斋防表思酬丨丨之丨愿假招提之福】不次恩【李峤陈情表降非常之泽垂丨丨之丨常衮为河南魏尹谢官表丨丨之丨九霄横落无阶之位四裔超登李商隐诗共受征】【南丨丨丨报恩惟是有忘言】复除恩【苏颋过晋阳宫应制诗里颁慈恵赏家受丨丨丨】骖乘恩【张说姚崇神道】【碑始则天人让王承置醴之顾终以飞龙利见延丨丨之丨】养老恩【宋璟告老表归全之望获在愚臣丨丨之丨成于圣】【代】荅母恩【崔国辅漂母岸诗后为椘王来逝欲丨丨丨】寛大恩【杜甫舂陵行更无丨丨丨但有廹促期】馔玉恩【杜甫奉汉中王手札诗前后缄书报分明丨丨丨】伏枥恩【杜甫髙都防骢马行雄姿未受丨丨丨猛气犹思战】【场利】劬劳恩【李华龙泉寺大律师碑永以报生育丨丨之丨光先师训诱之徳】外家恩【卢纶送姨弟裴均诗相悲】【得成长同是丨丨丨】凤凰恩【韩愈南山有高树行上承丨丨丨自期永不衰】涣汗恩【栁宗元为润州太守贺赦表降】【元猷丨丨之丨賛朱明长养之气陆龟蒙徐方平后闻赦诗新春旒扆御翚轩海内初传丨丨丨】三接恩【栁宗元为崔中】【丞请朝觐表非敢窃国宾五献之礼希康侯丨丨之丨】挟纩恩【段文昌平淮西碑乃命御史中丞裴度布丨丨之丨奉如】【丝之命吕温代李侍郎谢表楚师思丨丨之丨汉将望觧衣之恵】亭毒恩【权徳舆贺元谊李文通等出洛州表实赖丨丨】【之丨再全臣子之节】觧衣恩【令狐椘谢赐春衣牙尺状推汉后丨丨之丨宠锡春服稽有虞审度之典荣颁象尺】广利恩【白居易诗节表中和徳方垂丨丨丨】醉饱恩【白居易谢曲江赐宴表肉食无谋未展涓埃之効素餐有愧难胜丨丨之】【丨】君亲恩【白居易诗下有妻子累上有丨丨丨齐暎进封章表丨丨之丨天地之理在臣所感异于常伦】圣明恩【白居易诗忝尘亲近地孤负丨丨丨】拂拭恩【白行简石韫玉赋石不能言莫遇琢磨之力玉未成器难逄丨丨之丨】北阙恩【刘禹锡谢手诏慰抚表丨丨之丨谬加倚赖东门之寄又切防虞】推食恩【刘禹锡代杜相公谢赐食状光荣曲】【被猥承丨丨之丨驽蹇未施益重素餐之责苏辙生日谢表既竭大烹之养兼存丨丨之丨庶无饥渴之忧以尽腹心之报】绮罗恩【李绅闾里謡东家父老为尔言鼓腹那知丨丨丨】胙土恩【陆扆授朱崇节节度制勲劳夙着宜申丨丨之丨韬】【略素精屡委殿邦之任】廵狩恩【谢观上阳宫望幸赋尚轸忧人之念未垂丨丨之丨】一字恩【李商隐为绛郡公上】【李相公启昔在丘门尝忝四科之列今瞻鲁史将期丨丨之丨】稻粱恩【李商隐诗侵宵送书鴈应为丨丨丨】帝戚恩【李商隐行次西郊诗中原遂多故除授非至尊或出幸臣軰防由丨丨丨】壶浆恩【温庭筠诗茍无海岱气奚取丨丨丨】饲秣恩【曹唐病马诗一朝千里心犹在争肻潜忘丨丨丨】郑重恩【曹唐寄永州萧使君诗不知何路却飞翻虚受贤侯】【丨丨丨】顾念恩【赵嘏别牛郎中门馆诗整襟收泪别朱门自料难酬丨丨丨】未终恩【薛能春日北归舟中有懐】【诗边城不是忆廻首丨丨丨】丘山恩【苏辙代齐州李肃之谏议谢表惟是丨丨之丨猥被桑榆之景报効无所寝兴不遑】册命恩【苏辙论西事状接以君臣之礼加以丨丨之丨】将相恩【秦观诗封疆尽是春秋国庙食多懐丨丨丨】赐予恩【杨亿谢赐衣表鸟兽氄毛俯及严凝之衣裳在笥爰推丨丨之丨又宋无老农诗倩搔背痒坐村爱说前朝赐帛恩】野人恩【王逢诗稍通邻曲好荷丨丨丨】禄食恩【刘基诗邦家丨丨丨岂为臣奉已】帝王恩【刘基诗感荷丨丨丨禄食厠朝行】
　　对语【神祉　燕喜　述徳　遗爱　三徴礼　壶浆恵　簮履旧圣恩　鸿恩　咏恩　旧恩　一顾恩　笥饵恩　盖帷恩】摘句【鼔舞荷皇恩　绨袍懐旧恩　万国初衔圣主恩长思魏阙恩　蛇珠亦报恩　雨露由来一防恩】
　　吞【吐根切咽也又先韵】
　　韵藻鲸吞【旧唐书萧铣等传论自隋朝维絶宇县分小则鼠窃狗偷大则丨丨虎据杜甫渼陂行鼍作丨丨不复知恶风白浪何嗟及元稹诗廽悲曝腮者未免丨鲵丨刘因喜雨诗呼酒欲丨丨哦诗有神助】气吞【五代史唐明宗纪梁龙骧军以赤白马为两阵旗帜铠仗皆如马色晋兵望之皆惧荘宗举钟以饮嗣源曰卿望梁家赤白马惧乎虽吾亦怯也嗣源笑曰有其表耳翊日归吾厩也荘宗大喜曰卿当以丨丨之因引钟饮釂奋檛驰骑犯其白马挟二禆将而还元稹杜工部墓铭言夺苏李丨丨曹刘薛逄诗君不见马侍中丨丨河朔称英雄苏轼王维吴道子画诗当其下手风雨快笔所未到丨已丨】龁吞【淮南子丨丨者】【八窍而卵生嚼咽者九窍而胎生】兼吞【孔丛子秦有丨丨天下之志】梦吞【虞翻别传翻初立易注奏上曰臣郡吏陈桃丨臣与道士相遇放髪被鹿裘布易六爻挠其三以饮臣臣乞尽丨之道士言易道在天三爻足矣岂臣受命应当知经苏轼诗丨丨三画旧通灵】并吞【过秦论囊括四海之意丨丨八荒之心】吐吞【韩愈陆浑山火诗山狂谷狠相丨丨风怒不休何轩轩陆游诗狂风疾雷撼乾坤壮哉涧壑相丨丨】噬吞【柳宗元诗湏臾力尽道渴死狐鼠蜂蚁争丨丨】
　　灵蛇吞【屈原天问丨丨丨象厥大何如又指月录僧问洞山禅师曰蛇吞虾蟇救则是不救则是师曰救则防目不覩不救】【则形影不彰】云梦吞【子虚赋秋田乎青丘徬徨乎海外吞若云梦者八九于其胸中曽不蔕芥苏辙诗川原不论顷丨丨】【可胜丨】软弱吞【韩愈诗由来骨鲠材喜被丨丨丨】日月吞【苏轼众妙堂诗欲收月魄餐日魂我自丨丨谁使丨】富贵吞【黄庭坚诗不受青云丨丨丨】一口吞【指月录南岳慧思禅师曰三世诸佛被我丨丨丨尽黄庭坚诗四大】【海水丨丨丨又薛季宣石盆诗连鳌觊一钓欲以大口吞】
　　増误吞【史记三代世表契母浴于丘水有燕衔卵堕之契母得故含之丨丨之即生契】奄吞【隋书杨感传论轥】【轹轩唐丨丨周汉】鱼吞【说苑大之伐小强之伐弱犹大丨之丨小鱼也谢逸词香饵悬钩丨不轻丨萧国寳诗冷砚乆荒时】【一洗墨香狼籍引丨丨】狼吞【盐鐡论辞小取大鸡防丨丨】感吞【论衡黄帝帝喾帝颛顼帝舜之母何所受气文王武】【王周公孔子之母何所丨丨】北吞【华阳国志诸葛亮虽资英霸之能而主非中兴之器欲以区区之蜀丨丨强魏抗衡上国】【不亦难哉】鹄吞【述异记西海外有鹄国人长七寸日行千里百兽不犯惟畏海鹄丨见必丨之】交吞【屈原天问何羿之射】【革而丨丨揆之注谓丨合而丨灭之】外吞【诸葛亮表操丨丨天下内残羣僚】啄吞【鲍照升天行何时与尔曹丨腐共丨】【腥苏轼诗两鹤摧頽病不言年来相继亦乘轩悮闻九奏聊飞舞可得徘徊为丨丨陆游观薛公鹤诗丨丨不恨菰米微从吾曹游】【安得肥】咀吞【韩愈南食诗腥臊始发越丨丨面汗骍黄庭坚食笋诗丨丨千畆余胸次不虿芥】悲吞【马戴诗夜入咸】【阳中丨丨不能饭】暗吞【薛能黄河诗九曲终柔胜常流可丨丨】平吞【苏辙泛汴泗诗丨丨百涧暴灭尽三洪恶】潜吞【苏辙诗南近清淮鲈鳜好钓筒时问有丨丨】声吞【秦观题傅钦之草堂诗天子色为动羣公丨亦丨】倾吞【叶适】【诗椒橙失滋味糁絮劳丨丨】波吞【张元干登垂虹亭诗山暗松江雨丨丨震泽天】雄吞【周昻诗庙谋新控扼万里可丨】【丨】潮吞【党怀英髙邮道中诗丨丨淮泽小云抱楚天低】光吞【指月录心月孤悬丨丨万象】横吞【指月录阇黎丨】【丨巨海老僧背负湏弥云笈七籖毒龙奋爪金头丨丨】傍吞【云笈七籖地机在东南之分九泉之下上通天源之淘注丨丨】【九洞之渊澳】
　　八荒吞【王筠诗九圻良易举丨丨安足丨】炭可吞【庾信诗直言珠可吐宁知丨丨丨】溟渤吞【晁补之谒】【岱祠诗涛波巻堆阜一一丨丨丨】江湖吞【苏轼送黄师是诗哀哉吴越人乆为丨丨丨又吴师道送许益之之金陵诗山】【倚石头青入画江吞天际白吹潮】蛟鳄吞【苏轼诗顷年三韩使防为丨丨丨】风雨吞【陆游诗丨丨澒洞丨孤村】【读书拥褐不出门】客谩吞【叶适宿觉庵诗麦熟僧常饿茶枯丨丨丨】势欲吞【刘因逺山笔架诗灯横烟影隐犹见】【秋入霜毫丨丨丨】胸中吞【刘基永先和尚醉墨圗诗老仙行脚遍天下五湖七泽丨丨丨】
　　騵【愚袁切駵马白腹曰丨】
　　韵藻驷騵【诗檀车煌煌丨丨彭彭】
　　増乗騵【礼记周人尚赤戎事丨丨】骊騵【崔损北斗城记何爽鸠之代谢騐丨丨之运亏】骝騵【苏轼书韩干牧马图】【诗骓駓骃骆骊丨丨白鱼赤兔骍皇防】
　　沅【愚袁切水名水出象郡镡淫城西韵防又阮韵】
　　韵藻湘沅【后汉书寇荣传愿赴丨丨之波从屈原之悲沉江湖之流吊子胥之哀洛阳伽蓝记登泰山者小培塿渉江海】【者小丨丨东方朔七谏赴丨丨之流澌兮恐逐波而复东王昌龄诗闻道将军破海门如何逺谪渡丨丨岑参感旧赋泣贾谊于长】【沙痛屈平于丨丨元稹诗从兹耿幽梦夜夜丨与丨苏辙黄州快哉亭记江出西陵始得平地其流奔放肆大南合丨丨北合汉沔】【其势益张至于赤壁之下波流浸灌与海相若陆游诗拟骚无杰语千古愧丨丨】
　　増临沅【后汉书郡国志武陵郡丨丨注县南丨丨水水源出牂牁且兰县至郡界分为五溪故云五溪蛮】澧沅【山海】【经洞庭之山帝之二女居之是常游于江渊丨丨之风交潇湘之渊】江沅【方言婬愓逰也丨丨之间谓戯为婬或谓之愓或谓】【之嬉】浮沅【椘辞宁丨丨而驰骋兮下江湘以邅廻】上沅【楚辞乘舲船余丨丨兮齐吴榜以击汰】清沅【刘禹锡诗】【百雉俯丨丨】漓沅【云笈七籖葛璝山在彭州九陇县界与丨丨山相连】
　　嫄【愚袁切姜丨帝喾元妃史记作原】
　　韵藻姜嫄【诗厥初生民时维丨丨史记周本纪周后稷名弃其母有邰氏女曰姜原姜原为帝喾元妃】
　　湲【于元切韵防潺丨水流貌又山韵先韵】
　　韵藻潺湲【孔丛子夫子作丘陵之歌曰将伐无柯患兹蔓延惟以永叹涕霣丨丨椘辞九歌横流涕兮丨丨隐思君兮悱】【恻又九辨倚结軨兮长太息涕丨丨兮下霑轼江淹泣赋欷丨丨兮沫防泣呜唈兮染裳唐明皇廵游温泉诗隂崖含秀色温谷吐】【丨丨卢照隣诗夕济防丨丨晨登毎惆怅刘希夷诗巴歌不可聼聼此益丨丨吴筠天柱观记沂溪十里登陆而南弄丨丨入峥嵘】【韩愈孟郊城南聮句机舂丨丨力吹簸飘飖精张仲素昆明池赋春水平兮丨丨春日煦兮沙暖晁冲之诗高轩纳翠微修筒引丨】【丨朱子诗春山既妍秀清溪亦丨丨又始悟真源行不到倚笻随处弄丨丨】
　　増封湲【水经注渭水东南流迳首阳县南得丨丨水】湲湲【七发鱼鼈失势颠倒偃侧沋沋丨丨蒲伏连延注鱼鼈颠】【倒之貌】
　　媛【雨元切婵丨枝相连引又霰韵】
　　韵藻邦媛【诗展如之人兮丨之丨也】嫱媛【后汉书宦者传丨丨侍皃歌童舞女之玩充备绮室】淑媛【三国志后】【妃传序丨丨位视御史夫人爵比县公又曹植传注盖有南威之容乃可以论于丨丨有龙渊之利乃可以议于割断薛道衡宴喜】【赋妖姬丨丨玉貌花丛】婵媛【椘辞女之丨丨兮申申其詈予又心丨丨而伤懐兮不知其所蹠南都赋结根竦本垂条】【丨丨邉让章华赋形便娟以丨丨兮若流风之靡草李白诗虎口何婉娈女空丨丨】天媛【谢朓七夕赋歩广阶而延睐属】【丨丨之淹留】
　　増御媛【隋书礼仪志后周制皇后乘翠辂率三妃三防丨丨御婉三公夫人三孤内子至蚕所以一太牢亲祭进奠先蚕西】【陵氏神】昭媛【旧唐书后妃传序昭仪昭容丨丨脩仪脩容脩媛充仪充容充媛各一人为九嫔正二品】脩媛【见上宋史】【张贵妃传妃巧慧多智庆歴元年封清河郡君嵗中为才人迁丨丨忽被疾曰妾姿薄不胜宠名愿为羙人许之】充媛【见上】妃媛【旧唐书隐太子建成传太宗毎总戎律惟以抚接才贤为务至于参请丨丨素所不行】唐媛【皇甫规女师箴丨丨】【兴妫文母盛周】英媛【王粲闲邪赋夫何丨丨之丽女貎洵美而艶逸】美媛【傅休奕乐府妙哉丨丨徳宜配侯与王】冯媛【张华女史箴熊攀槛丨丨趋进夫岂无畏知死不恡】二媛【顔延之诗婺女俪经星姮娥栖飞月慙无丨丨灵托身侍】【天阙】巧媛【丘巨源画圗扇诗妙缟贵东夏丨丨出吴闉】伯媛【江总为陈六宫谢章鲁宫夜火丨丨匪惊椘榭奔涛贞姜】【何惧】灵媛【何据镜花赋汉臯丨丨觧仙佩洛川神女献明珰】
　　援【雨元切丨引也又霰韵】
　　韵藻钩援【诗以尔丨丨与尔临冲传钩钩梯也所以钩引上城者】手援【孟子子欲丨丨天下乎君山父老闲吟湘】【中老人读黄老丨丨紫藟坐碧草】攀援【汉书翟方进传故光禄大夫陈咸与红阳侯立交通厚善欲相丨丨荘子至徳之世】
　　【禽兽可系羁而逰鸟鹊之巢可丨丨而闚屈原逺逰轩辕不可丨丨兮吾将从王乔而娱戯招隐士丨丨桂枝兮聊淹留魏文帝与】【吴质书少壮真当努力年一过徃何可丨丨刘孝孙诗信羙谐心赏幽防且丨丨王维诗蹇歩守穷巷高驾难丨丨李白蜀道难黄】【鹤之飞尚不得过猿猱欲度愁丨丨韩愈荅崔立之书丨丨古昔辞义高逺尹枢华山仙掌赋莲萼高生如将搴撷桂枝傍倚状欲】【丨丨苏洵上欧阳内翰书独执事在朝廷之间而其位差不甚贵可以丨丨闻之以言苏辙诗归路逢僧暂容与登山无力强丨丨】【袁桷诗令严植前茅高下相丨丨】外援【韩非子内党丨丨以争事势者可亡也】攫援【淮南子盲者目不能别昼夜分】【黒白然而抟琴抚参弹复徽丨丨摽拂手若蒙不失一】苏援【淮南子贤士大夫学问讲辨日以自娱丨丨世事分白黒】【利害注丨丨犹索也】
　　増不援【礼记臣仪刑不重辞丨丨其所不及不烦其所不知则君不劳矣又在下位丨丨上国语事君丨丨而进不阿而退】善援【尔雅猱蝯丨丨防猱一名蝯丨攀丨树枝】牵援【孟子注见嫂溺水则当以手丨丨否耶水经注髙山嵯峨岩石磊落】【倾侧潆洄下临峭壑行者扳缘丨丨绳索元稹诗闲因醉舞竝丨丨】戚援【南史顾晃家世单门旁无丨丨】右援【唐书杜牧】【传自负才略拟致公辅以时无丨丨者怏怏不平】引援【荘子东海有鸟名曰意怠其为鸟也翂翂翐翐而似无能丨丨而飞】【廹胁而栖】据援【韩诗外传竒物变怪所未尝闻见卒然起一方则举统类以应之无所丨丨法而度之奄然如合符节是大儒】【者也】藩援【辨亡论夫蜀盖丨丨之与国而非吴人之存亡也】推援【权徳舆祭卢华州文因缘践履根本丨丨】待援【钱珝表溺以丨丨痿而念起】
　　不可援【国语僬侥不可使举侏儒丨丨使丨韩愈诗天阙悠悠丨丨丨】进相援【柳宗元荅元公瑾书独不得与足下】【偕生中古之间丨丨丨也退相拯也】溺是援【栁贯诗固谓炊将熟终期丨丨丨又僧大防诗美俗时丕变吾人溺可援】膰【附袁切祭余熟肉通作燔】
　　韵藻脤膰【周礼大宗伯以丨丨之礼亲兄弟之国注丨丨社稷宗庙之肉以赐同姓之国同福禄也韩愈诗红帷赤幕罗】【丨丨沈初周以宗彊赋寳玉分赐丨丨均庆】执膰【左传祀有丨丨戎有受脤神之大节也隋书音乐志敬殚如此恭惟丨丨】【张九龄裴光庭神道碑云亭苗扈非一时之事也受脤丨丨非三代之礼也李徳裕易州防记卲公受命作伯宅兹燕土列分冀】【为幽之都専受脤丨丨之命孔武仲四海以职来祭赋荐牡惟时推至诚而茂对丨丨有序賛大事以灵承】増羞燔【仪礼特牲馈食礼注丨进也丨炙肉也隋书音乐志丨丨己具奠酹将终】受燔【仪礼有司彻尸左执爵丨丨左】【传受脤于社丨丨于庙】羊燔【仪礼有司彻次賔羞丨丨】致燔【史记孔子世家孔子曰鲁今且郊如丨丨乎大夫则吾犹】【可以止】
　　有事膰【左传宋先代之后也于周为客天子丨丨丨焉】
　　蹯【附袁切足有文也一作】
　　韵藻熊蹯【左传宰夫胹丨丨不熟曹植诗炰鼈炙丨丨七命封丨之丨翰音之跖燕髀猩唇髦残象白庾信哀江南赋探】【雀鷇而未饱待丨丨而讵熟张耒诗我嗜不可辍丨丨荐朝饥陆防诗烹栗煨芋魁味羙敌丨丨又青青摘葵苋恨不羙丨丨】虎蹯【战国防人有置系蹄者而得虎虎怒絶蹯而去丨非不爱其丨也然不以环寸之蹯害七尺之躯陆机赋金又蜜筩小青大】【斑骭素腕貍首丨丨】絶蹯【见上陈琳檄夫系蹄在足则猛虎丨其丨蝮蛇在手则壮士断其节】増掌蹯【尔雅貍狐貒貈其足蹯防蹯掌也此四兽之类皆有丨丨】食蹯【北史宇文述传论衅深指鹿事切丨丨】桀蹯【蔡邕述行赋马丨丨而不进兮心鬱悒而愤思】禽蹯【徐干七喻云鸧水鹄丨丨豹胎】柔蹯【孔纬七引秋熊丨丨文豹】【胎】深蹯【晁补之谒岱祠诗髙举躐风海丨丨跆火轮】
　　燔【附袁切炙也】
　　韵藻炰燔【诗有兔斯首丨之丨之苏轼诗玉腕亲丨丨栁贯诗背汗喘息逾丨丨炰亦作炮礼记以丨以丨以亨以炙张】【孙宪反古脩火利判后圣有作乃教丨丨钱珝谢酒食状温醖既陈丨丨兼至名茶馥郁嘉果骈罗陆防诗饥坐丨丨多巨栗醉归】【懐袖有新橙又山栗丨丨疗夜饥又夜热诗泊船鄂州歩终日如丨丨】载燔【诗丨丨载烈取羝以軷】秦燔【汉书艺文】【志及丨丨书而易为卜筮之事传者不絶陈傅良诗此道未轲死此书未丨丨钱惟善诗丨丨经籍狱讼炽乃当书趋约易】燧燔【谕巴蜀檄边郡之士闻烽举丨丨则摄弓而驰荷戈而走注昼举烽夜燔燧】
　　増肉燔【诗或燔或炙疏燔者火烧之名炙者逺火之称以难熟者近火易熟者逺之故肝炙而丨丨也】火燔【诗炮之燔】【之防一兔虽微尚并毛而炮之加丨而丨之以为饮酒之羞论衡丨丨野草车轹所致火所不燔俗喜之名曰幸草又野丨丨山】【泽山泽之中草木皆烧其叶为灰疾风暴起吹扬之参天而飞风衰叶下集于道路鲍溶长城诗万嵗骊山下徒悲野丨丨】庙燔【史记孔子世家鲁桓厘丨丨南宫敬叔救火孔子在陈闻之曰灾必于桓厘庙乎已而果然】烧燔【后汉书公孙述传妇】【子系获室屋丨丨陶潜诗正夏长风急林室顿丨丨】救燔【隋书音乐志平慕夷险拯溺丨丨苏轼诗拯民如丨丨】重燔【海赋阳氷不冶隂火潜然熺炭丨丨吹炯九泉】辟燔【郭璞山海圗鳛鳛鱼賛是谓怪鱼食之丨丨】自燔【韩愈诗摆磨出】【火以丨丨苏轼诗芝兰得雨自青青何用出火以丨丨】扇燔【元稹诗炎黄炽如炭蚩尤丨其丨】朝燔【费昶诗夕宴银】【为烛丨丨桂作樵】枝燔【刘基枯树圗诗丨丨叶焮根半赤朽腐樠液非时湏】李燔【宋史理宗纪故直华文阁丨丨先儒】【朱子门人赐諡文定】
　　登山燔【韩诗外传叶公子髙终身不仕鲍焦抱木而泣子推丨丨而丨故君子博学深谋不遇时者众矣】刍狗燔【苏辙诗铜虎不可留丨丨行当丨】香薪燔【传灯录摩诃迦叶尊者自念衰老宜入定于鸡足山以待弥勒乃语山曰若阿】【阇世王与阿难来汝当为开去己复合阿阇世王知尊者己入鸡足山乃请阿难同至山山果为开见尊者入定俨然王礼讫欲以】【丨丨茶毘阿难曰未可丨也大迦叶方以禅定持身俟慈氏下生乃般湼槃王闻敬叹】
　　爰【两元切于也行也为也哀也引也又姓】
　　韵藻兔爰【诗有丨丨爰】周爰【诗丨丨咨询】亶爰【山海经丨丨之山多水无草木不可以上有兽焉其状如】【狸而有髦其名曰类自为牝牡食者不妒列子丨丨之兽自孕而生曰类河泽之鸟视而生曰鶂】増晁爰【栁贯诗先机轻绛灌末患稔丨丨】徐爰【南史恩幸传丨丨字长玉本名瑗后以与傅亮父同名亮啓改为爰】【先是元嘉中使著作郎何承天草创国史孝建六年又以爰领著作郎使终其业爰虽因前作而専为一家之书上表起元义熙为】【王业之始载序宣力为功臣之断诏如爰议隋书经籍志周易集注系辞二巻梁有宋大中大夫丨丨注】
　　薠【附袁切似莎而大】
　　韵藻莎薠【淮南子夏桀之时田无立禾路无丨丨】白薠【椘辞登丨丨兮骋望与佳期兮夕张】青薠【子虚赋其】【髙燥则生葴菥苞荔薛莎丨丨注丨丨似莎而大】
　　蘩【附袁切皤蒿】
　　韵藻采蘩【诗于以丨丨于沼于沚又春日迟迟丨丨祁祁礼记士以丨丨为节丨丨者乐不失职也左传穆叔赋鹊巢赵】【孟曰武不堪也又赋丨丨嵇含伉俪诗余执百两辔之子咏丨丨陈后主乐府丨丨钩手弱微汗杂妆垂沈佺期入卫诗丨丨忆豳】【吹理棹想荆歌】苹蘩【左传茍有明信涧谿沼沚之毛丨丨蕰藻之菜筐筥锜釜之噐潢污行潦之水可荐于鬼神可羞于王公】【潘尼诗张生抜幽华丨丨登二宫刘商送赴防诗手奉丨丨喜盛门心知礼义感君恩栁贯诗因防问花栁湏暇采丨丨】増执蘩【诗传公侯夫人丨丨菜以助祭神飨徳与信不求备焉】荐蘩【诗笺执蘩菜者以豆丨丨葅】洁蘩【皇甫】【规女师箴穆穆夫人爰采丨丨】緑蘩【潘尼迎大驾诗青松防修丨丨被广隰傅亮登陵嚣馆赋悴丨丨于寒渚陨丰灌于荒】【澨李贺安乐宫诗丨丨悲水曲茱萸别秋子】水蘩【梁辰鱼屈原庙诗寒云掩映庙堂门旅客秋来荐丨丨】小国为蘩【左传丨丨丨丨大国择而用之】
　　袢【附袁切絺绤】
　　韵藻绁袢【诗蒙彼绉絺是丨丨也传絺之靡者为绉是当暑袢延之服也防丨丨去热之名故言袢延之服袢延是热之】【气也】
　　矾【附袁切丨石】
　　韵藻山矾【韵语阳秋江南野中有小白花木高数尺春间极香土人呼为玚花玚玉名取其白也鲁直云荆公欲作传而】【陋其名予谓名曰丨丨野人取其叶以染黄不借矾而成色故以名耳尝有絶句云髙节亭边竹已空丨丨独自倚春风是也黄庭】【坚题髙节亭边丨丨花诗北岭丨丨取次开清风正用此时来又水仙花诗含香体素欲倾城丨丨是弟梅是兄杨万里李花诗露】【酣月色苍茫外梅与丨丨伯仲间又栀子花诗如何山谷老只为赋丨丨】
　　増黄矾【唐书地理志沙州州皆贡丨丨本草丨丨丹灶家所湏】苍矾【唐书地理志房州贡丨丨】矾【宋史刘希】【古传建隆二年受诏制置晋州丨丨増课八十余万缗】链矾【宋史薛顔传坊州募人丨丨嵗乆课重顔奏罢坊矾则晋矾当】【大售】白矾【唐本草矾石有五种丨丨入药用又有矾精矾蝴蝶栁絮矾皆丨丨也又丨丨方士谓之白君洁白者为雪矾光明】【者为明矾】雪矾【见上】明矾【见上】青矾【唐本草丨黒二丨疗疳】黒矾【见上又丨丨惟出西戎亦谓之皁矾染须】【髪用之亦染皮又丨丨铅矾】皁矾【见上】铅矾【见上】紫矾【本草状如紫石英火引之成金线□刀上即紫金色者为】【波斯丨丨丹灶用之】鐡矾【本草状如赤石脂有金星者为丨丨】绛矾【本草丨丨烧之则赤今亦稀见】胆矾【本草石胆】【一名丨丨梦溪笔谈信州鈆山县有苦泉流以为涧挹其水熬之则成丨丨烹丨丨则成铜熬丨丨鐡釜乆之亦化为铜水能为铜】【物之变化固不可测】石矾【本草石斑鱼一名丨丨鱼】五矾【云笈七籖丹论诀损去丨丨不用八石诀云不用药用五行理】【之要也】
　　金星矾【五代史四夷传州所贡碙砂羚羊角波斯锦安西白丨丨丨胡桐律大鹏砂眊褐玉团又本草黄矾波斯出者】【打破中有金丝文谓之金线矾磨刀剑显花文多入烧炼用】温泉矾【宋史杜纯传隰州商尹竒贸丨丨丨有羡数云官润】【之寺欲觧讯河东纯曰若傅致其罪恐自是民无复敢货矾请姑没其羡而释其人】马齿矾【名毉别录矾石生益州北部西】【川从河西来色青白生者名丨丨丨】栁絮矾【本草矾石之轻白者名丨丨丨】昆仑矾【本草攀出晋地状如黒泥者为】【丨丨丨】波斯矾【海药本草丨丨大秦所出白丨色白而莹浄内有束针文入丹灶家功力逾于河西石门者】
　　幡【孚袁切说文书儿拭觚布】
　　墦【附袁切冡也】
　　韵藻东郭墦【孟子丨丨丨间之祭者】
　　増春墦【类聚丨月丨间祭扫曰丨丨】乞墦【陆游诗道边醉饱休相避作吏堪羞甚丨丨申万全诗画像功名元有命】【丨丨富贵果何心】丘墦【柳贯诗玉女委蜕空丨丨】
　　繙【孚袁切缤丨风吹旗貌】
　　韵藻増賸繙【范成大惊蛰诗恵风全觧墨池冻清昼丨丨云笈籖】连繙【杨万里谢张功父送诗集诗两夜丨丨约】【斋集防眸再见帝城春】
　　黒蚁繙【陆防书室诗丨丨常丨鲁壁简瘦蛟时落越溪藤】贝叶繙【宋无诗汤休丽藻还题徧丨丨应多此处丨】
　　轓【孚袁切车大箱也】
　　韵藻朱两轓【后汉书舆服志中二千石二千石皆皁盖丨丨丨其千石六百石朱左轓独孤及诗使君丨丨丨春日整】【东辕又江淹为萧领军拜侍中刺史章红骖耸服朱轓伫盖王勃九成宫颂序朱繙缉化泣故老于中溪墨绶宣风绕春童于上陌】【顔真卿石樽聮句旄麾间翠幄箫鼔来朱轓李绅闾里謡莫令太守驰朱轓悬鼓一鸣卢鹊喧苏轼词共挽朱轓留半日强揉青蘂】【作重阳苏辙诗晚春首归路朱轓照长亭】画鹿轓【谢承后汉书郑迁淮隂太守行春大旱随车致雨白鹿方道挟毂而行】【怪问主簿黄国鹿为吉为凶国拜贺曰闻三公车轓画作鹿明府必为宰相苏轼诗霜鬓真宜丨丨丨栁贯诗稳蹑飞鳬舄徐升】【丨丨丨】
　　増黒轓【后汉书舆服志公列侯安车朱班轮倚鹿较伏熊轼皁缯盖丨丨右騑】车轓【后汉书舆服志景帝中元五年】【始诏六百石以上施丨丨】辀轓【后汉书舆服志皇太子诸侯王倚虎伏鹿文画丨丨】木轓【后汉书舆服志属车皆皁】【盖赤里丨丨】皁轓【江淹为萧骠骑让油幢表不宜假文丹幰空饰丨丨】熊轓【王勃乾元殿颂序彤帏独选丨丨下芦雁】【之祥墨绶分贤犀检降槐鸾之祉王维诗忽觧羊头削聊驰丨首丨王世贞诗中丞防豹尾刺史五丨丨】左轓【黄庭坚诗安得】【丨丨清颍尾】
  </div>
  <div class="pagination">
   <a href="御定佩文韵府_page81.html">
    上一页
   </a>
   <span>
    ...
   </span>
   <a href="御定佩文韵府_page77.html">
    77
   </a>
   <a href="御定佩文韵府_page78.html">
    78
   </a>
   <a href="御定佩文韵府_page79.html">
    79
   </a>
   <a href="御定佩文韵府_page80.html">
    80
   </a>
   <a href="御定佩文韵府_page81.html">
    81
   </a>
   <span class="current-page">
    82
   </span>
   <a href="御定佩文韵府_page83.html">
    83
   </a>
   <a href="御定佩文韵府_page84.html">
    84
   </a>
   <a href="御定佩文韵府_page85.html">
    85
   </a>
   <a href="御定佩文韵府_page86.html">
    86
   </a>
   <a href="御定佩文韵府_page87.html">
    87
   </a>
   <span>
    ...
   </span>
   <a href="御定佩文韵府_page83.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
