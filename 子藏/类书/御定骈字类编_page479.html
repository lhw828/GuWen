<!DOCTYPE html>
<html>
 <head>
  <meta charset="utf-8"/>
  <title>
   御定骈字类编 - 第 479 页/共 1019 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   御定骈字类编 - 第 479 页/共 1019 页
  </h1>
  <div class="content">
   中君【汉书张敞传夫小国丨丨犹有奋不顾身之臣况于明天子乎　荀子非相篇丨丨羞以为臣中父羞以为子中兄羞以为弟中人羞以为友　又金丹大要火候妙用法天地为鼎鑪以阳为炭以隂为水日月运行一寒一暑丨丨申令细意调燮】
　　中侯【捜神记蒋子文者广陵人也尝自谓己骨青死当为神汉末为秣陵尉逐贼至钟山之下为贼击伤而卒呉王封为丨丨立庙堂改钟山为蒋山】
　　中臣【汉书霍光传光使尽驱出昌邑羣臣置金马门外令故昭帝侍中丨丨侍守王　后汉书李固传诏书所以禁侍中尚书丨丨子弟不得为吏察孝廉者以其秉威权容请托故也而中常侍在日月之侧声埶振天下子弟禄仕曽无限极虽外托谦黙不干州郡而謟伪之徒望风进举今可为设常禁同之丨丨　又杨震传震因地震复上疏曰臣蒙恩备台辅不能奉宣政化调和隂阳去年十一月四日京师地动臣闻师言地者隂精当安静承阳而今动揺者隂道盛也其日戊辰三者皆土位在中宫此丨丨近官盛于持权用事之象也注戊干辰支皆土也并地动故言三者】
　　中佐【贾谊过秦论借使子婴有庸主之材仅得丨丨山东虽乱三秦之地可全而有宗庙之祀未当絶也】中师【云笈七签贤者学道譬若上山下视言独是髙径住至顶乃复前有髙处住上髙顶直复见前有髙髙处学道亦如此从小师学道得至丨丨见大师乃知道根元以是言之学不可呼为足也】
　　中贤【后汉书荀彧传论丨丨以下道无求备智算有所研疎原始未必要末斯理之不可全诘者也　文心雕龙比尧称典则位杂丨丨法孔题经则文非元圣】
　　中仙【旧唐书叶法善传体应丨丨名升上德　酉阳杂俎有上圣之德受三官书为地下主者一千年乃转三官之五帝复一千四百年方得游行太清为九宫之丨丨　云笈七签三皇天夕或云洞神或云洞仙或云太上玉防此三洞经上道之纲纪太虚之元宗上眞之首经矣岂丨丨之所闻哉　又中山玉柜经服气消三虫诀夫上仙以元气为宗丨丨以丹术为本下仙以药术为首　又三宝录中四天融生于炎炎为碧色而成髙虚清明天下生丨丨三品之位　王褎灵坛铭廻天金简惟传上圣洞神玉防尚隔丨丨　陆蒙和袭美先辈悼鹤诗见上客下】
　　中眞【云笈七签三界宝录中四天旻生于景景为黄色而成不骄乐天下生三天丨丨三品之位　又八素眞经云太上之道有三上眞之道有七丨丨之道有六下眞之道有八　又太虚眞人南岳赤松子曰此经或名九素上书或名太极丨丨玉文或名八道金防】
　　中神【云笈七签夫蜎飞蠕动之类道皆形之太虚无象首晓道而杀生者为害道是以禁之其守中自然者为守丨丨尚颇有杀生所以者何神有虚无所以有虚形故有食首杀生祀祭道无有故无祭祀不杀生】中宗【书无逸昔在殷王丨丨严恭寅畏天命自度治民祗惧不敢荒宁肆丨丨之享国七十有五年　诗小序烈祖祀丨丨也笺丨丨殷王大戊汤之元孙也有桑谷之异惧而修德殷道复兴故表显之号为丨丨也疏礼王者祖有功宗有德不毁其庙故异义诗鲁说丞相匡衡以为殷丨丨周成宣皆以时毁古文尚书说经称丨丨明其宗庙而不毁谨按春秋公羊御史大夫贡禹说王者宗有德庙不毁宗而复毁非尊德之义郑从而不驳明亦以为不毁也　史记殷本纪帝太戊立伊陟为相殷复兴诸侯归之故称丨丨　汉书平帝纪元始四年尊孝宣庙为丨丨　又韦元成传礼记王制及春秋谷梁传天子七庙七者其正法数可常数者也宗不在此数丨丨变也苟有功德则宗之不可预为设数故于殷太甲为太宗太戊曰丨丨武丁曰髙宗周公为毋逸之戒举殷三宗以劝成王繇是言之宗无数也或说天子五庙无见文又说丨丨髙宗者宗其道而毁其庙名与实异非尊德贵功之意也　后汉书郊祀志光武帝建武二年诏曰孝宣帝有功德其上尊号曰丨丨又崔寔传近孝宣皇帝明于君人之道审于为政之理故严刑峻法破奸轨之胆海内清肃天下密如荐勲】
　　【祖庙享号丨丨　又班彪传汉兴太宗使鼂错导太子以法术贾谊敎梁王以诗书及至丨丨亦令刘向王褒萧望之周堪之徒以文章儒学保训东宫以下莫不崇简其人就成德器　晋书怀帝愍帝纪论复耀之烈未渝故大命重集于丨丨元皇帝　唐书丨丨纪丨丨太和大圣大昭孝皇帝讳显髙宗第七子也　竹书纪年大戊遇祥桑侧身修行三年之后逺方慕明德重译而至者七十六国商道复兴庙为丨丨　文献通考开元十年制创立太庙九宝献祖懿祖太祖世祖髙祖太宗丨丨睿宗　又顺宗崩当迁丨丨而有司疑之以为则天革命丨丨中兴之主也博士王泾史官蒋武皆以为丨丨得失在己非汉光武晋元帝之比不得为中兴不迁之君由是迁丨丨而祔顺宗　李峤有丨丨降诞日长宁公主满月侍宴应制诗　白居易法曲歌丨丨肃宗复鸿业唐祚中兴万万叶】
　　中第【魏书髙允传学生取郡中清望人行修谨堪循名敎者先尽髙门次及丨丨　唐书百官志散乐闰月人出资钱百六十长上者复繇役音声人纳资者歳钱二千博士敎之功多者为上第功少者为丨丨不勤者为下第礼部覆之】
　　中祖【唐书宰相系表见西祖下】
　　中父【荀子见中君下】
　　中兄【墨子魏文侯问扁鹊曰子昆弟三人其孰善医扁鹊曰长兄最善丨丨次之扁鹊最为下　魏文帝艳歌何尝行长兄二千石丨丨被貂裘　荀昶拟相逢狭路间诗大兄珥金珰丨丨振缨緌　又荀子见中君下】
　　中弟【汉书杜延年传缓六弟五人至大官少弟熊历五郡二千石三州牧刺史有能名唯丨丨钦官不至而最知名　呉志孙权传汉以防逺修职贡遣使者刘琬加命琬语人曰吾观孙氏兄弟虽各才秀明逺然皆禄祚不终惟丨丨孝廉形貌奇伟骨体不恒有大贵之表年又最寿尔试识之】
　　中子【史记楚世家熊渠曰我蛮夷也不与中国之号谥乃立其长子康为句亶王丨丨红为鄂王少子执疵为越章王皆在江上楚蛮之地　汉书苏建传有三子嘉为奉车都尉贤为骑都尉丨丨武最知名　后汉书陆续传长子稠广陵太守丨丨逢乐安太守少子褎力行好学不慕荣名连征不就　水经注都溪水出舂陵县北二十里仰山南迳其县西县本冷道县之舂陵乡盖因舂溪为名矣汉长沙定王分以为县武帝元朔五年封王丨丨买为舂陵节侯】
　　中息【梁简文帝长安有狭邪行大息骞金勒丨丨绾黄银小息始得意黄头作弄臣　又宋髙祖与臧焘书顷学尚废弛后进頽业衡门之内清风辍响良由戎车屡警礼乐丨丨　梁武帝答萧頴胄书处分已定安可丨丨　马融长笛赋荩滞抗絶丨丨更装】
　　中男【易说卦传震一索而得男故谓之长男坎再索而得男故谓之丨丨艮三索而得男故谓之少男史记吕不韦传今子楚贤而自知丨丨也次不得为适其母又不得幸自附夫人夫人诚以此时拔以为适夫人则竟世有宠于秦矣　汉书五行志火水妃也与易坎为水为丨丨离为火为中女盖取诸此也　魏书孝文帝纪太和元年丙午诏曰今东作既兴人须肄业其敕在所督课田农有牛者加勤于常歳无牛者倍佣于余年一夫制治田四十亩丨丨二十亩无令人有余力地有遗利　唐书食货志天宝三载吏民十八以上为丨丨二十三以上成丁　金史食货志凡官地明安穆琨及贫民请射者寛乡一丁百亩狭乡十亩丨丨半之神异经东方有宫青石为墙门有银牓以青石碧镂题曰天地长男之宫北方有宫以黒石为墙题曰天地】
　　【丨丨之宫东南有宫黄石为墙黄牓碧镂题曰天地少男之宫　杜甫新安吏诗府帖昨夜下次迁丨丨行丨丨絶短小何以守王城】
　　中丁【唐书食货志凡民始生为黄四歳为小十六为丨二十一为丨六十为老　金史食货志户口金制男女二歳以下为黄十五以下为小十六为丨十七为丨六十为老　白居易东南行大道全生棘丨丨尽执殳　又元史祭祀志宣圣庙其乐用登歌其日用春秋仲月上丁有故改用丨丨】
　　中妃【云笈七签太上飞行九神玉经皇华丨丨上元所居九斗吐辉精焕八嵎】
　　中娥【明一统志丨丨桥在广德州城北三十里相传唐刘文静夫人建故名丨丨】
　　中媛【隋书礼仪志丨丨中大夫之孺人自朱衣而下五】
　　中妇【荀防拟相逢狭路间诗大妇织纨绮丨丨缝罗衣小妇无所作挟琴弄音徽　梁武帝长安有狭邪行大妇理金翠丨丨事玉觽小妇独闲暇调笙游曲池梁简文帝有咏丨丨织流黄诗　骆賔王春日离长安客中言怀诗宝瑟调丨丨金罍引上賔　王绍宗三妇艳诗大妇能调瑟丨丨咏新诗小妇独无事花庭曵履綦　皮日休茶舍诗乃翁研茗后丨丨拍茶歇　又西塞山泊渔家诗丨丨桑村挑叶去小儿沙市买蓑归李贺恼公诗月明丨丨觉应笑画堂空】
　　中姊【后汉书章德窦皇后传梁贵人者褎亲愍侯梁竦之女也少失母为伯母舞隂长公主所养年十六亦以建初二年与丨丨俱选入掖庭为贵人】
　　中女【易说卦传离再索而得女故谓之丨丨　又离为火为日为电为丨丨　汉书五行志见中男下后汉书曹皇后纪献穆曹皇后讳节魏公曹操之丨丨也　管子上女衣五丨丨衣四下女衣三　元包经传娣媦歘歘少女升也娣姒勿勿丨丨降也】
　　中少【易暌彖传二女同居其志不同行疏丨丨二女共居一家理应同志各自出适志不同行取以为异也】
　　中婢【唐书百官志凡居作者差以三等四歳以上为小十一以上为中二十以上为丁丁奴三当二役中奴丁婢二当一役丨丨三当一役】
　　中妓【十六国春秋见上妓下】
　　中士【孟子君一位卿一位大夫一位上士一位丨丨一位下士一位凡六等　礼记王制见上士下　周礼见上士下　又宫正上士二人丨丨四人下士八人又宫伯丨丨二人下士四人　又膳夫上士二人丨丨四人下士八人　又庖人丨丨四人下士八人　又大司马百人为卒卒长皆上士二十五人为两两司马皆丨丨　仪礼冠礼上士元裳丨丨黄裳下士杂裳老子上士闻道勤而行之丨丨闻道若存若亡下士闻道大笑之　神仙传彭祖曰上士别床丨丨异被服药百裹不如独卧　道德指归论下士所履丨丨所弃云笈七签见上士下　崔伯易感山赋丨丨下士赞其政令府史胥徒颂其所行】
　　中奴【唐书百官志见中婢下】
　　中农【汉书贡禹传古者不以金钱为币专意于农故一夫不耕必有受其饥者今汉家铸钱及诸铁官皆置吏卒徒攻山取铜铁一歳功十万人已上丨丨食七人是七十万人常受其饥也　管子上农挟五丨丨挟四下农挟三　潜夫论自三府州郡至于乡县典司之吏辞讼之民官事相连更相检对者日可有十万人一人有事二人经营是为日三十万人废其业也以丨丨率之则是歳三百万人受其饥者也然则盗贼何从而销太平何由而作乎】
　　中工【史记扁鹊传注见上工下　淮南子载重而马羸虽造父不能致逺车轻马良虽丨丨可使追速】中叟【应璩三叟诗古有行道人陌上见三叟年各百余歳相与锄禾莠住车问三叟何以得此夀上叟前致词室内妪貌丑丨丨前致词量腹节所受下叟前致词夜卧不覆首要哉三叟言所以能长乆】中殇【礼记檀弓周人以殷人之棺椁葬长殇以夏后氏之堲周葬丨丨下殇以有虞氏之瓦棺葬无服之殇注十二至十五为丨丨】
　　中民【史记孝文帝纪尝欲作露台召匠计之直百金上曰百金丨丨十家之产吾奉先帝宫室常恐羞之何以台为　齐书崔祖思传汉文集上书囊以为殿帷身衣弋绨以韦带劒愼夫人衣不曵地惜丨丨十家之产不为露台刘备取帐钩铜铸钱以充国用　庄子老莱子曰夫不忍一世之伤而骜万世之患抑固窭邪亡其畧弗及邪惠以欢为骜终身之丑丨丨之行进焉耳又招世之士兴朝丨丨之士荣官筋力之士矜难勇敢之士奋患兵革之士乐战祜槁之士宿名法律之士广治礼乐之士敬容仁义之士贵际　春秋繁露丨丨之性如茧如卵卵待复二十日而后能为雏茧待缲以绾汤而后能为丝性待渐于敎训而后能为善】中家【史记平准书卜式相齐而杨可告缗徧天下丨丨以上大抵皆遇告杜周治之狱少反者　汉书陈汤传汤上封事言初陵京师之地最为肥美可立一县天下民不徙诸陵三十余歳矣关东富人益众多规良田役使贫民可徙初陵以彊京师衰弱诸侯又使丨丨以下得均贫富　后汉书桓谭传今富商大贾多放田货丨丨子弟为之保役趋走与臣仆等勤收税与封君比入是以众人慕効不耕而食至乃多通侈靡以淫耳目　宋史尹洙传见上户下】
　　中户【宋史食货志昔者雇役丨丨歳出几何今者差役丨丨歳费几何更以几年一役较之约见其数则利害灼然　又王岩叟传诸路水灾朝廷行赈贷户部限以灾伤过七分民户降四等始许之岩叟言丨丨以上盖亦艰食乞毋问分数等级皆得贷庶几王泽无间以召至和矣　又叶清臣传见上户下】
　　中辈【后汉书冯衍传注莽建国三年乌珠单于遣左贤王入云中大杀吏人大辈万余丨丨数千杀雁门朔方太守畧吏人畜产不可胜数】
　　中材【亦作才史记游侠传序昔者虞舜窘于井廪伊尹负于鼎俎傅説匿于傅险吕尚困于棘津夷吾桎梏百里饭牛仲尼畏匡菜色陈蔡此皆学士所谓有道仁人也然犹遭此菑况以丨丨而渉乱世之末流乎其遇害何可胜道哉　汉书朱博传前丞相方进奏罢刺史更置州牧秩眞二千石位次九卿九卿缺以髙第补其丨丨则苟自守而已恐功効陵夷奸轨不禁臣请罢州牧置刺史如故　又王嘉传司隶部刺史察过悉劾发扬隂私吏或居官数月而退送故迎新交错道路丨丨苟容求全下材怀危内顾壹切营私者多二千石益轻贱吏民慢易之　晋书华谭传圣人在上物无不理承统之王或是丨丨或复凡人居圣人之器处臣庶之上是以其敎日頽风俗渐　宋史叶适传近创为道学之目郑丙倡之陈贾和之居要津者密相付授见士大夫有稍慕洁修者辄以道学之名归之以为善为玷阙以好学为己愆相与指目使不得进于是贤士惴栗丨丨解体销声灭影秽德垢行以避此名　又陈仲微传禄饵可以钓天下之丨丨而不可啖尝天下之豪杰潜夫论孔子曰听讼吾犹人也从此言之丨丨以上足议曲直乡亭部吏亦有任决断者而类多枉曲盖有】
　　【故焉　崔公度感山赋身缘丨　实资疗饥　应璩百一诗师友必长德丨丨可进诱　张彪杂诗见上德下杜荀鹤投江上崔尚书诗此生何路出尘埃犹把丨丨谒上才】
　　中豪【汉书赵充国传天子告诸羌人犯法者能相捕斩除罪斩大豪有罪者一人赐钱四十万丨丨十五万下豪二万】
　　中猾【史记酷吏杨仆传奸猾穷治大抵尽靡烂狱中行论无出者其爪牙吏虎而冠于是中尉部中丨丨以下皆伏】
　　中潏【史记秦本纪见西垂下】
　　中期【战国策秦王与丨丨争论不胜秦王大怒丨丨徐行而去或与丨丨説秦王曰悍人也丨丨适遇明君故也向者遇桀纣必杀之矣秦王因不罪】
　　中庵【元史刘敏中传为文辞理备辞明有丨丨集二十五卷】
　　中手【韩非子夫良马固车五千里而一置使丨丨御之追速致逺可以及也而千里可日致也何必待古之王良乎】


　　御定骈字类编卷一百二十四
&lt;子部,类书类,御定骈字类编&gt;
　　钦定四库全书
　　御定骈字类编卷一百二十五
　　方隅门十三
　　中
　　中朝【史记范雎传昭王临朝叹息应侯进曰臣闻主忧臣辱主辱臣死今大王丨丨而忧臣敢请其罪汉书刘辅传书奏上使侍御史收缚辅系掖庭秘狱羣臣莫知其故于是丨丨左将军辛庆忌右将军廉褎光禄勲师丹太中大夫谷永俱上书上廼徙系辅共工狱减死罪一等论为鬼薪注孟康曰丨丨内朝也大司马左右前后将军侍中常侍散骑诸吏为丨丨丞相以下至六百石为外朝也　又杨恽传中书谒者令宣持单于使者语视诸将军丨丨二千石恽曰冐顿单于得汉美食好物谓之殠恶单于不来明甚　又朱博传上知传太后素常怨喜疑博元承指即召元诣尚书问状元辞服有诏左将军彭宣与丨丨者杂问　又王嘉传事下将军丨丨者光禄大夫孔光左将军公孙禄右将军王安光禄勲马宫光禄大夫龚胜劾嘉迷国罔上不道请与廷尉杂治　又师丹传丹使吏书奏吏私写其草丁傅子弟闻之使人上书告丹上封事行道人徧持其书上以问将军丨丨臣皆对曰忠臣不显谏大臣奏事不宜漏泄令吏民传写流闻四方臣不密则失身宜下廷尉治　晋书卫玠传大将军王敦镇豫章长史谢鲲先雅重玠相见欣然言论弥日敦谓鲲曰昔王辅嗣吐金声于丨丨此子复玉振于江表微言之绪絶而复续不意永嘉之末复闻正始之音何平叔若在当复绝倒又裴嶷传廆谓羣僚曰裴长吏名重丨丨而降屈于此岂非天以授孤也　宋书乐志懊憹晋隆安初民间】
　　【讹謡之曲歌云春草可揽结女儿可揽撷齐太祖尝谓之丨丨歌　齐书礼志尚书令王俭议周礼春入学舍菜合舞记云始教皮弁祭菜示敬道也又云始入学必祭先圣先师丨丨以来释菜礼废今之所行释奠而已金石俎豆皆无明文　旧唐书李邕传邕早擅才名尤长碑颂虽贬职在外丨丨及天下寺观多赍金帛往求其文前后受纳餽遗多至钜万自古鬻文获财未有如邕者　唐书李宗闵传德裕为相与宗闵共当国德裕入谢文宗曰而知朝廷有朋党乎德裕曰今丨丨半为党人虽后来者趍利而靡往往陷之陛下能用中立无私者党与破矣　宋史王显传河北关防所当加谨者诚以国家方事西南密谋兴举若分丨丨之势力则长外寇之奸谋矣　又髙丽传以其岁贡丨丨不敢发兵报怨岂期反相诬构以惑圣听　三礼义宗天子诸侯皆有三朝一曰外朝二曰丨丨三曰内朝丨丨之名或内或外人君旦夕视政见卿大夫之朝也所谓辨色而入者在此朝也　山公启事太康七年诏曰郎中张建忠笃履素为江表士大夫所称宜在丨丨其以建为给事中　通典周制天子有四朝一曰外朝在臯门内决罪听讼之朝也秋官朝士掌之二曰丨丨在路门外夏官司士正其位三曰内朝亦谓路寝之朝亦谓之燕朝太仆掌之四曰询事之朝在雉门外小司寇掌其政云笈七签王屋山贞一司马先生后周琅邪公司马裔元孙名承祯字子微河内人也景云二年睿宗令其兄子承祎就山迎至京入宫中问以阴阳数术因固辞还山乃赐寳琴一张及霞文帔丨丨词人赠诗者百余首司马光日记初除学士待诏李尧卿宣召称有敕口宣毕再拜升阶与待诏坐啜茶盖丨丨旧典也　陈造】
　　【后囚山赋见南州下　江总赠贺左丞萧舎人诗海内平生亲丨丨流寓士　唐明皇赐崔日知往潞州诗礼乐丨丨贵神明列郡钦　苏颋同饯阳将军兼源州都督御史中丞诗右地接沙丨丨任虎牙　储光羲贻主客吕郎中诗见上士下　皇甫曽送和西蕃使诗恩华通外国徒御发丨丨　卢纶送少微上人游蜀诗识徧丨丨贵多谙外学非　刘长卿集梁耿开元寺所居院诗岂得长高枕丨丨正用才　又夜宴洛阳程九主簿宅诗南亩自甘贱丨丨唯爱贤　韩愈石鼔诗丨丨大官老于事讵肯感激徒媕婀　朱湾宴杨驸马山亭诗见南国下　罗隐淮南送司勲李郎中赴阙诗丨丨品秩重文章双笔依前赐望郎　苏轼送子由使契丹诗单于若问君家世莫道丨丨第一人　元好问送王彦华诗丨丨名胜龙山冀喜色门防得佳壻　杨载赠周景逺学士诗丨丨方有道下士实同休】
　　中国【诗惠此丨丨以绥四方　又内奰于丨丨覃及鬼方　礼记礼运圣人耐以天下为一家以丨丨为一人者非意之也　又大学唯仁人放流之迸诸四夷不与同丨丨此谓唯仁人为能爱人能恶人　左传德以柔丨丨刑以威四夷　史记武帝纪天下名山八而三在蛮夷五在丨丨　又呉世家武王克殷封其后为二其一虞在丨丨其一呉在夷蛮　又六国年表穆公修政东竟至河则与齐桓晋文丨丨侯伯侔矣　又陆贾传皇帝起丰沛讨暴秦诛强楚为天下兴利除害继五帝三皇之业统理丨丨　汉书五行志宋鱼石犇楚楚伐宋取彭城以封鱼石郑畔于丨丨而附楚襄与诸侯共围彭城城郑虎牢以御楚　又鼂错传今匈奴地形技艺与丨丨异上下山坂出入溪涧丨丨之马弗与也险道倾仄且驰且射丨丨之骑弗与也风雨罢劳饥渴不困丨丨之人弗与也此匈奴之长技也　又邹阳传秦用商鞅之法东弱韩魏立彊天下卒车裂之越用大夫种之谋禽劲呉而伯丨丨遂诛其身　又严助传建元三年闽越举兵围东瓯东瓯告急于汉时武帝年未二十以问太尉田蚡蚡以为越人相攻击其常事又数反覆不足烦丨丨往救也自秦时弃不属于是助诘蚡曰特患力不能救德不能覆诚能何故弃之　又韩安国传见北发下　又赵充国传今五星出东方丨丨大利蛮夷大败　又匈奴传是时汉方与项羽相距丨丨罢于兵革以故冒顿得自强控之士三十余万又冐顿得书复使使来谢曰未尝闻丨丨礼义陛下幸而赦之因献马遂和亲　又丨丨四方皆有关梁障塞非独以备塞外也亦防丨丨奸邪放纵出为寇害故明法度以专众心也　后汉书李忠传迁丹阳太守忠以丹阳越俗不好学嫁娶礼义衰于丨丨乃为起学校习礼容春秋乡饮选用明经郡中向慕之　又南蛮传交阯之南有越裳国周公居摄六年制礼作乐天下和平越裳以三象重译而献白雉曰道路悠远山川岨深音使不通故重译而朝成王以归周公公曰德不加焉则君子不飨其质政不施焉则君子不臣其人吾何以获此赐也其使请曰吾受命吾国之黄耉曰久矣天之无烈风雷雨意者丨丨有圣人乎有则盍往朝之周公乃归之于王称先王之神致以荐于宗庙　陈书废帝纪见外荒下　魏书氐传氐者西夷之别种种类实繁或谓之白氐或谓之故氐各有侯王受丨丨封拜　又宕昌传宕昌王朝于京师殊无风礼髙祖顾谓左右曰宕昌王虽为边方之主乃不如丨丨一吏　管子以负海攻负海丨丨之形也　列子丨丨之人冠冕而裳　庄子计丨丨之在海内不似稊米之在太仓乎　盐鐡论夫丨丨一端之缦得匈奴累金之物而损敌国之用是以赢驴□防衔尾入塞驒騱騵马尽为我畜鼲鼦狐貂采旃文罽充于内府而璧玉瑚瑠璃咸为国之宝是则外国之物内流而利不外泄也　礼稽命征孔子谓子夏曰羣鹄至非丨丨之禽也　呉越春秋呉王寿梦传寿梦二年楚之亡大夫申公巫臣适呉为行人教呉射御导之伐楚楚庄王怒使子反将败呉师二国从斯结讐于是呉始通丨丨而与诸侯为敌　谯周法训王者居丨丨何也顺天之和而同四方之统也　水经注风俗通曰江淮河济为四渎渎通也所以通丨丨垢浊四十二章经佛言六根既具生丨丨难　事物纪原汉明帝听洛阳妇女阿潘等出家此丨丨为尼之始文中子述史江东丨丨之旧也衣冠礼乐之所就也永嘉之后江东贵焉而卒不贵无人也　云笈七签丨丨直下极大风泽去地五百二十亿万里纲维地源制使不落土色如金之精丨丨音则铭太和宝眞无量之国中岳昆仑即据其中央　神仙感遇传麻婆引卢公入见女子居殿侍从女数百人命卢公坐具酒馔麻婆屛息立于诸卫之下女子谓卢公曰郎君合得三事取一事可者言之若欲长留此宫寿与天毕次为地仙常居人间时得至此下为丨丨宰相　地理通释秦僻在雍州不与丨丨诸侯之会盟　扬雄解嘲天下已定金革已平都于雒阳娄敬委辂脱挽掉三寸之舌建不拔之策举丨丨徙之长安适也　贾谊惜誓临丨丨之众人兮托囘飇乎尚羊　王褒九怀历广漠兮驰骛览丨丨兮防防　李纲秋色赋朝廷正而天下治刑政修而丨丨强　陈子昂度峡口山赠乔补阙知之王二无竞诗峡口大漠南横絶界丨丨　李贺李凭箜篌引江娥啼竹素女愁李凭丨丨弹箜篌　又官街鼔诗从君翠发芦花色独共南山守丨丨　王履贞青云干吕诗表圣兴丨丨来王谒大君　张良器河出荣光诗隐暎浮丨丨晶明助太阳　刘驾昆山诗今时玉为尘昆山入丨丨　黄滔送翁拾遗诗天开丨丨大地设四维低　萨都剌采石漫兴诗见南朝下】
　　中州【史记天官书夜半建者衡衡殷丨丨河济之间又甲乙四海之外日月不占丙丁江淮海岱也戊己丨丨河济也庚辛华山以西壬癸恒山以北　汉书司马相如传世有大人兮在乎丨丨宅弥万里兮曽不足以少留　晋书成帝纪咸和五年秋八月石勒僭即皇帝位使其将郭敬寇襄阳南中郎将周抚退归武昌丨丨流人悉降于勒　又髙瞻传瞻称疾不起廆敬其姿器数临候之曰君丨丨大族冠冕之余宜痛心疾首枕戈待旦奈何以华夷之异有懐介然　宋书后废帝纪见南移下　魏书纪序黄帝以土德王北俗谓土为托谓后为防故以为氏其裔始均入仕尧世逐女魃于弱水之北民赖其勤帝舜嘉之命为田祖爰歴三代以及秦汉獯鬻猃狁山戎匈奴之属累代残暴作害丨丨而始均之裔不交南夏是以载籍无闻焉　又官氏志第三品丨丨刺史　又髙闾传司马相如临终恨不见封禅今虽江介不賔小贼未殄然丨丨之地畧亦尽平岂可于圣明之辰而阙盛礼齐桓公霸诸侯犹欲封禅而况万乘　北史韩麒麟传自南伪相承窃有淮北欲擅中华之称且以招诱边人故侨置丨丨郡县自皇风南被仍而不改凡有重名其数甚众非所以疆域物土必也正名之谓也　唐书天文志斗杓谓之外廷斗魁谓之会府杓以治外故鹑尾为南方负海之国魁以治内故陬訾为丨丨四战之国　又张延赏传见上州下宋史选举志见中县下　元史太宗纪秋七月以胡士虎诺延为丨丨断事官　又百官志见上州下　又虞集传见南州下　列子从丨丨以东四十万里得僬侥国人长一尺五寸　说苑天子处丨丨而制八荒地理通释陈子昂云昔蜀与中国不通秦以金牛美女啖蜀侯侯使五丁力士栈褒斜凿通谷迎秦之餽秦随以兵而地入丨丨　梁简文帝与魏南荆州刺史李志书卿门世奕叶丨丨旧族　屈原九歌君不行兮夷犹蹇谁留兮丨丨　王褒九怀林不容兮鸣蜩余何留兮丨丨　王粲迷迭香赋见西裔下　嵇康琴赋颠波奔突狂赴争流触岩觝隈郁怒彪休汹涌腾薄奋沫扬涛瀄汨澎湃防蟺相纠放肆大川济乎丨丨安廻徐迈寂尔长浮　傅李赋植丨丨之名果兮结修根于芳园左思呉都赋地势坱圠卉木镺蔓遭薮为圃值林为苑异荂蓲蘛夏晔冬蒨方志所辨丨丨所羡　顔延之】
　　【赭白马赋跨丨丨之辙迹穷神行之轨躅　卫次公渭水贯都赋见上帝下　王腾辨蜀都赋申韩生于中土不免为僻学郑卫作于丨丨不免为僻乐　王应时厯象赋认山河于两戒辨分野乎丨丨　曹植远游篇昆仑本吾宅丨丨非吾家　孟珠曲可怜景阳山岧岧百尺楼上有明天子麟凤戏丨丨　梁武帝捣衣诗丨丨木叶下边城应早霜　长孙佐辅楚州盐古墙望海诗雄哉大造化万古横丨丨　刘宪和九月九日圣制登慈恩寺浮图应制诗登临凭季月寥廓见丨丨　李颀送暨道士还玉清观诗丨丨俄已到至理得而闻李白赠清漳明府侄聿诗我李百万叶柯条布丨丨又寻阳送弟昌峒鄱阳司马诗呉山对楚岸彭蠡当丨丨　王维和圣制暮春送朝集使归郡应制诗宸章类河汉垂象满丨丨　韩愈双鸟诗双鸟海外来飞飞到丨丨　方干称心寺中岛诗丨丨唯此地上界别无天黄庭坚送赵叔愚赴浔州理掾诗远宦身差稳丨丨事日生　赵秉文登万圣阁诗丨丨三山台山高徧寻五顶无乃劳　又抺里湛酒诗偶脱丨丨先酒谱赖传后世以诗名　李俊民富公草堂诗风物不殊人世改丨丨何处是昆台　周伯琦纪行诗威容隆古昔神武镇丨丨　杨载赠周景远学士诗声华当翰苑文采冠丨丨　张昱辇下曲鸭绿江波胜鸭头鱼龙变化满丨丨　张宪与子廉马敬常饮酒诗我爱丨丨双国士尊前为我解金】
　　中京【齐书明帝纪昔丨丨沦覆鼎玉东迁晋元缔构之始简文遗咏在民而松门夷替埏路榛芜虽年代殊往抚事兴怀晋帝诸陵悉加修理并增守卫　唐书肃宗纪见西京下　宋史徽宗纪宣和四年春正月癸酉金人破辽丨丨辽主北走　又刘敞传奉使契丹素习知山川道径契丹导之行自古北口至柳河囘屈殆千里欲夸示险远敞质译人曰自松亭趋柳河甚径且易不数日可抵丨丨何为故道此译相顾骇愧曰实然但通好以来置译如是不敢变也　辽史地理志丨丨大定府虞为营州夏属冀州周在幽州之分　金史选举志天德四年始以河南北选人并赴丨丨吏部各置局铨注　又舆服志五年伐宋之役调燕山云中丨丨上京东京辽东平州辽西长春八路民兵诸万戸又宗翰传诸军久驻人思自奋马亦壮健宜乘此时进取丨丨　又萨哈廉传初宣宗改河南府为金昌府号丨丨又拟少室山顶为御营命伊喇聂赫筑之至是萨哈廉为留守　元史地理志见上都下　陈子昂晦日宴髙氏林亭诗序律穷太蔟气淑丨丨　许敬宗奉和初春登楼即日应诏诗旭日临重壁天眷极丨丨　王勃晦日宴髙氏林亭诗上序披林馆丨丨视物华　赵彦昭安乐公主移入新宅侍宴应制诗云物丨丨晓天人外馆开　张説安乐郡主花烛行五方观者聚丨丨四合尘烟涨洛城　徐晶五亭咏章奏丨丨罢云泉别业归】
　　中华【蜀志诸葛亮传注若使游歩丨丨骋其龙光岂夫多士所能沈翳哉　晋书天文志东蕃四星第二星曰次相其北丨丨东门也西蕃四星第二星曰次将其北丨丨西门也　又刘乔传今边陲无备豫之储丨丨有杼柚之困而股肱之臣不惟国体职竞寻常自相楚剥为害转深积毁消骨　宋书礼志自丨丨湮没阙里荒毁先王之泽寝圣贤之风绝自此迄今将及百年造化有灵否终以泰　齐书刘悛传初苍梧废太祖集议丨丨门见悛谓之曰君昨直邪悛答曰仆昨乃正直而言急在外至是上谓悛曰功名之际人所不忘卿昔于丨丨门答我何其欲谢世事　魏书礼志伏惟皇魏世王元朔下迄魏晋赵秦二燕虽地据丨丨德祚微浅并获推叙　又宕昌传其地东接丨丨西通西域南北数千里　北史髙昌国传伯雅先臣鐡勒恒遣重臣在高昌国有商胡往来者则税之送于鐡勒虽有此令取恱丨丨然竟畏鐡勒不敢改也　黄庭内景经注黄庭内景者当淸斋九十日诵之万遍自然洞观鬼神内视肠胃得见五藏其时当有黄庭真人丨丨玉女教子神仙焉此不死之道也　香谱紫真檀出昆仑盘盘诸国虽不生于丨丨而人间徧有之　明一统志丨丨山在建昌府广昌县东二十里其山独秀上有浮丘王郭真君祠　又丨丨山在吉安府吉水县东众山中一峯秀出如悬钟有王郭二仙坛祷雨多应　唐髙宗述三藏圣记超六尘之境独步迦维会一乘之防随机化物以丨丨之无质寻印度之眞文　辩伪录序阿师内穷三藏之奥外覈九流之源名冠于丨丨声闻于朝野　李白大猎赋内以丨丨为天心外以穷发为海口　梁简文帝守东华门开诗脂车向驰道总辔息丨丨　杨凭赠窦牟诗见西国下　王建赠太清卢道士诗见上清下　温庭筠送渤海王子归本国诗盛勲归旧国佳句在丨丨　李洞上昭国水部从叔郎中诗行匝丨丨地魂销四海秋　顾非熊送于中丞入回鹘诗去展丨丨礼将安外国情　周繇望海诗半浸丨丨岸旁通异域船　胡曾官渡诗本初屈指定丨丨官渡相持勒虎牙罗隐寄西华黄链师诗西华有路入丨丨依约山川认永嘉　杜荀鹤送宾贡登第后归海东诗归捷丨丨】
　　【地登船髩未丝　吕岩勉牛生夏侯生诗丨丨国里亲遭遇仰面观天笑眼开】
　　中宇【齐书髙帝纪粲位任虽重无经世之畧踈放好酒尝作五言诗云访迹虽丨丨循寄乃沧州盖其志也　又乐志履艮宅丨丨司绳总四方裁化徧寒燠布政司炎凉　魏书孝明帝纪声溢朔南化清丨丨　刘向九叹潜周鼎于江淮兮爨土鬵于丨丨　王褒九怀见上跻下】
　　中区【后汉书蔡邕传纳元防于圣德宣太平于丨丨宋书礼志澄气海岱开景丨丨　齐书孔稚珪传汉高横威海表窘廹长围孝文国富刑清事屈陵辱宣帝抚纳安静朔马不惊光武卑辞厚礼寒山无霭是两京四主英济丨丨输寳货以结和遣宗女以通好长辔远驭子孙是赖　魏书宣武帝纪正始元年十一月戊午诏曰古之哲王创业垂统安民立化莫不崇建胶序开训国胄昭宣三礼崇明四术使道畅羣邦风流万宇自皇基徙构光宅丨丨军国务殷未遑经建静言思之有慙古烈敕有司依汉魏旧章营缮国学　北史韩麒麟传今稽古建极光宅丨丨凡所徙居皆是公地分别伎作在于一言有何为疑而亏盛美　宋史乐志明君钦翼承鸿荫亿载御丨丨　又鸡竿高唱恩书下惠露匝丨丨　吕温成臯铭锁天丨丨控地四鄙　魏文帝玛瑙勒赋歙丨丨之黄采曜东夏之纯苍　左思蜀都赋金城石郭兼市丨丨　陆机文赋伫丨丨以元览颐情志于典坟　崔公度感山赋经营庶民作为新宫以壮阆乎丨丨以周严乎九重　梁简文帝蜀国弦歌篇铜梁指斜谷劒道望丨丨　彭伉青云干吕诗圣布丨丨化祥符异域云　栁贯赠别宋季任赴甘肃提举二十韵诗羌髳通别译封域界丨丨】
　　中邦【书禹贡咸则三壤成赋丨丨　唐书陆贽传自禄山构乱肃宗始撤边备以靖丨丨借外威寜内难于是吐蕃乘衅回纥矜功中国不振四十余年　无名氏燕山八景赋太湖之长桥未足拟匡庐之瀑布寜可伦此丨丨之淸气所钟而大灵之天巧斯呈　权德舆和王侍郎病中领度支烦迫之余过西园书堂闲望诗见上药下】
　　中域【晋书华谭传嵇绍举谭秀才至洛阳时九州秀孝防无逮谭者王济嘲之曰君呉楚之人亡国之余有何秀异而应斯举谭答曰秀异固产于方外不出于丨丨也　张衡温泉赋览丨丨之珍怪兮无斯水之神灵　魏武帝柳赋伊丨丨之伟木兮瑰姿妙其可珍】
　　中畿【晋书左贵嫔传曣睨沾濡柔润丨丨长享丰年福禄永绥　宋书乐志愿为范氏驱雝客步丨丨】中甸【宋书礼志节至昕阳川丘夙礼纲威廵□表绥丨丨史流其咏民挹其风　又乐志方埽神州经畧丨丨】
　　中都【礼记檀弓夫子制于丨丨四寸之棺五寸之椁注丨丨鲁邑名也　左传晋侯谓陈无宇非卿执诸丨丨　家语孔子初仕为丨丨宰　史记秦本纪取赵丨丨注地理志太原有丨丨县正义曰括地志丨丨故县在汾州平遥县西即西都也　又文帝纪高祖十一年春已破陈豨军定代地立为代王都丨丨　又平准书漕转山东粟以给丨丨官岁不过数十万石注索隐曰丨丨犹都内也　又赵禹传以佐史补丨丨官注正义曰若京都府史　又杜周传狱久者至更数赦十有余岁而相告言大抵尽诋以不道以上廷尉及丨丨官诏狱逮至六七万人吏所增加十万余人　汉书武帝纪元封四年诏曰幸丨丨宫殿上见光其赦汾阴夏阳丨丨死罪以下　又昭帝纪始元四年诏曰比岁不登民匮于食流庸未尽还诸给丨丨官者且减之注丨丨官京师诸官府　又地理志太原郡县丨丨　又魏相传后人有告相贼杀不辜事下有司河南卒戍丨丨官者二三千人遮大将军自言愿复留作一年以赎太守罪　宋书索虏传使丨丨有鸣鸾之响荒余怀来苏之德　齐书髙帝纪萧何居沛侍中彪免官居东海兰陵县丨丨乡丨丨里　陈书武帝纪光昭下武翼亮丨丨唐书元载传与王缙请以河中为丨丨裒关辅河东十州税奉京师选兵五万屯丨丨镇御四方杪秋行幸】
　　【上春还可以避戎患　五代史唐庄宗纪同光元年冬十月壬申如郓州以袭梁甲戌取丨丨　宋史地理志东平府有丨丨　金史地理志丨丨路辽会同元年为南京开泰元年号燕京海陵贞元元年定都以燕乃列国之名不当为京师号遂改为丨丨　元史太祖纪拔德兴府居庸关守将遁去遮别遂入关抵丨丨　又地理志世祖至元元年中书省臣言开平府阙庭所在加号上都燕京分立省部亦乞正名遂改丨丨其大兴府仍旧四年始于丨丨之东北置今城而迁都焉　又建昌路本古越巂地唐初设丨丨府治越嶲至德中没于吐蕃贞元中复之懿宗时诏立城曰建昌府以乌白二蛮实之　明一统志凤阳府丨丨城洪武营建于旧城西二十里周廻五十里立门九　刘跂暇日记丨丨县西门榜曰讲堂门父老言孔子为宰讲説之所也故以名门　云笈七签宋庐山简寂陆先生呉兴懿族陆氏之子讳修静凡撰记论议百有余篇并行于代门徒得道者孙游岳李果之最着后孔德璋与果之书论先生云先生道冠丨丨化流东国帝王禀其规人灵宗其法而委世潜化游影上元　杨维桢八阵图赋非王业之所基兮徒抗险乎丨丨　陶潜赠羊长史诗贤圣留余迹事事在丨丨　韦嗣立酬崔光禄冬日述怀诗推演丨丨术旋叅河尹声　李白别丨丨明府兄诗吾兄诗酒继陶君试宰丨丨天下闻　权德舆送从翁赴任长子县令诗见上党下　刘禹锡和李侍御文宣王庙释奠诗见西狩下　罗隐严陵滩诗丨丨九鼎勤英髦渔钓牛蓑且遁逃】
　　中府【谷梁传荀息曰如受吾币而借我道则是我取之丨丨而藏之外府取之中廐而置之外廐也　史记田叔传鲁相初到民自言相讼王取其财物百余人田叔取其渠率二十人各笞五十余各搏二十怒之曰王非若主邪何自敢言若主鲁王闻之大慙发丨丨钱使相偿之　北史齐髙祖纪武定三年正月甲午开府仪同三司尒朱文畅开府司马任胄都督郑仲礼丨丨主簿李世林前开府叅军房子逺等谋贼神武　唐书南诏传大府主将曰演习副曰演览丨丨主将曰缮裔副曰缮览下府主将曰澹酋副曰澹览小府主将曰幕防副曰幕览　宋史尹洙传按唐府兵府千二百人丨丨千人下府八百人为今之计莫若籍丁民为兵拟唐置府颇损其数】
　　中县【齐书乐志灵心顾留辰睠洽外瀛瑞丨丨　魏书明帝纪见上县下　唐书百官志丨丨令一人丞一人主簿一人尉一人　又张延赏传见上州下　宋史选举志雄望州司理判司中州录事参军丨丨令次畿簿尉六选　元史世祖纪见上路下　又百官志见上县下　鲍照侍宴覆舟山诗见上郊下　许景先奉和御制春台望诗睿德在靑阳髙居视丨丨】
　　中郡【晋书职官志州置刺史别驾治中从事诸曹从事等员所领丨丨以上及江阳朱提郡郡各置部从事一人小郡亦置一人　髙允郡国建学表请制大郡立博士二人助教四人学生一百人次郡立博士二人助教二人学生八十人丨丨立博士一人助教二人学生六十人下郡立博士一人助教一人学生四十人】中邑【汉书地理志勃海郡县丨丨】
　　中城【春秋成公九年城丨丨注鲁邑也在东海廪丘县西南　史记大宛传贰师兵欲行攻郁成恐留行而令宛益生诈乃先至宛决其水源移之则宛固已忧困围其城攻之四十余日其外城坏虏宛贵人勇将煎靡宛大恐走入丨丨　汉书李广利传贰师闻宛城中新得汉人知穿井而其内食尚多计以为来诛首恶者毋寡毋寡头已至如此不许则坚守而康居候汉兵罢来救宛破汉军必矣军吏皆以为然许宛之约宛乃出其马令汉自择之而多出食食汉军汉军取其善马数十匹中马以下牝牡三千余匹而立宛贵人之故时遇汉善者名昧蔡为宛王与盟而罢兵终不得入丨丨罢而引归　魏书蠕蠕传呉提果犯塞寿素不设备贼至七介山京邑大骇争奔丨丨司空长孙道生拒之于吐颓山　北史大秦国传其都王城分为五城各方五里周六十里王居丨丨城置八臣以主四方而王城亦置八臣分主四城　唐书张仁愿传时黙啜悉兵西击突骑施仁愿请乘虚取漠南地于河北筑三受降城絶虏南寇路表留岁满兵以助功咸阳兵二百人逃归仁愿禽之尽斩城下军中股栗役者尽力六旬而三城就以拂云为丨丨南直朔方西城南直灵武东城南直榆林三垒相距各四百余里其北皆大碛也　水经注汉明帝置下邳郡城有三重南门谓之白门魏武擒陈宫于此处矣丨丨吕布所守也小城晋中兴北中郎将荀羡郗昙所治也　酉阳杂俎见上城下】
　　中乡【诗薄言采芑于彼新田于此丨丨注丨丨美地名汉书地理志山阳郡县丨丨　陆机汉髙祖功臣颂沈迹丨丨飞名帝录注丨丨即中阳里也汉书曰髙祖中阳里人】
　　中郭【曹松赠余干袁明府诗山衔丨丨分云卷下湖程】
　　中关【唐书百官志上关令一人丞二人丨丨令一人丞一人下关令一人掌禁末游察奸慝凡行人车马出入据过所为往来之节凡关二十有六京四面关有驿道者为上关无驿道者为丨丨】
　　中牟【论语佛肸以丨丨叛　左传晋车千乘在丨丨卫侯将如五氏卜过之焦卫侯曰可也卫车当其半寡人当其半敌矣乃过丨丨　战国策楼缓将使伏事辞行王曰子勉行矣寡人与子有誓言矣楼子遂行后以丨丨反入梁候者来言而王弗听曰吾已与楼子有言矣　史记孔子世家佛肸为丨丨宰赵简子攻范中行伐丨丨佛肸畔使人召孔子孔子欲往　汉书地理志河南郡县丨丨　后汉书鲁恭传拜丨丨令恭专以德化为理不任刑罚建初七年郡国螟伤稼犬牙缘界不入丨丨河南尹袁安使仁恕掾肥亲往亷之恭随行阡陌俱坐桑下有雉过止其傍傍有童儿亲曰儿何不捕之儿言雉方将雏亲瞿然而起曰今虫不犯境此一异也化及鸟兽此二异也竖子有仁心此三异也还府具以状白安因上书言状帝异之　又会召举贤良方正恭荐丨丨名士王方帝即征方诣公车　魏志武帝纪卓表太祖为骁骑校尉欲与计事太祖乃变易姓名间行东归出关过丨丨为亭长所疑执诣县邑中或窃识之为请得解　宋书州郡志荥阳领京密荥阳卷阳武苑陵丨丨开封成臯凡九县　唐书孙儒传河阳节度使诸葛爽与儒战洛水爽败儒亦东围郑州朱全忠屯丨丨救之不敢前　五代史职方考开封府故统六县梁开平元年割滑州之酸枣长垣郑州之丨丨阳武宋州之襄邑曹州之考城更曰戴邑许州之扶沟鄢陵陈州之太康隶焉　金史地理志开封府丨丨县注有汴河郑河丨丨台　元史百官志荥阳等纲凡三十曰济源曰陵州曰献州曰白马曰阳曰完州曰河内曰南宫曰沂莒曰霸州曰东明曰获嘉曰盐山曰武强曰胶水曰东昌曰武安曰汝寜曰修武曰安阳曰开封曰仪封曰蒲台曰邹平曰丨丨曰胶西曰卫辉曰濬州曰曹曰濮州毎纲皆设押纲官二员计六十员　管子筑五鹿丨丨邺盖与社丘以卫诸夏之地所以示劝于中国也　晏子晏子之晋至丨丨覩负刍者以为君子也使人问焉曰吾越石父也为人臣仆于丨丨晏子曰可得赎乎曰可遂解左骖以赎之因载而与之俱归韩非子丨丨者三国之股肱邯郸之肩髀　又中章胥已仕而丨丨之民弃田圃而随文学者邑之半　新序赵之丨丨叛赵襄子率师伐之围未合而城自坏者十堵襄子击金而退士军吏曰君诛丨丨之罪而城自壊是天助也君曷为去之襄子曰吾闻君子不乘人以利不廹人于险使人城而后攻丨丨闻其义乃请降　水经注渠出荥阳北河东南过丨丨县之北　庾信郑常碑靑衿智勇即埋云梦之蛇童子仁心己爱丨丨之雉杨侃皇畿赋问丨丨之耆民叹鲁恭之仁宰　缪袭魏鼔吹战荥阳曲顾丨丨心屛营　周昙襄子诗叛亡】
　　【能退修文徳果见丨丨以义归　张翥送成礼部谊叔察访守令河南山东诗丨丨因雉见单父得鱼知　又汉书昭帝纪元鳯三年罢丨丨苑赋贫民】
　　中陶【宋书州郡志南安丨丨令何志魏立】
　　中巴【杜甫夔州歌丨丨之东巴东山江水开辟流其间】
　　中卢【后汉书臧宫传建武十一年将兵至丨丨屯骆越注丨丨县名属南郡故城在今襄州襄阳县南宋史地理志襄阳府有丨丨县　又作庐水经注沔水又南与疎水合水出丨丨县西南东流至于县北界东入沔水谓疎口也】
　　中汉【后汉书应劭传劭论当时行事着丨丨辑序风俗通以辨物类名号释时俗嫌疑　又江淹为始安王谢章借以毓采上霄搏华丨丨】
　　中秦【河图玉版昆仑以东大秦国人长十丈皆衣帛从此以东丨丨国人长一丈】
　　中晋【齐书巴陵王昭秀传周定雒邑天子置畿内之民汉都咸阳三辅为社稷之卫丨丨南迁事移威弛近郡名邦多有国食　陶潜命子诗在我丨丨业融长沙】
　　中容【山海经大荒东经大荒之中有山名曰合虚日月所出有丨丨之国帝俊生丨丨中容人食兽木实使四鸟豹虎熊罴　吕览丨丨之国有赤木元木之叶】
　　中潬【北史傅伏传周武帝前攻河阴伏自永桥夜入丨丨城南城陷被围二旬不下救兵至周师还　唐书太宗纪贞观十一年九月丁亥河溢坏陜州河北县毁河阳丨丨幸白马坂观之　又令狐楚传擢楚河阳怀节度使代乌重始重徙沧州以河阳士三千从士不乐半道溃归保北城将转掠旁州楚至丨丨以数骑自往劳之众甲而出见楚不疑乃皆降】
　　中辽【魏志公孙度传分辽东郡为辽西丨丨郡置太守越海收东莱诸县置营州刺史自立为辽东侯平州牧】
　　中留【汉书地理志郁林郡县丨丨注留音力救反水名按后汉书作中溜　齐书州郡志广州桂林郡丨丨　水经注潭水又迳丨丨县东阿林县西　又曹植七启若将飞而未逝若举翼而丨丨　左思呉都赋鹧鸪南翥而丨丨孔雀綷羽以翺翔　骆賔王萤火赋逝将归而未返忽欲去而丨丨　张九龄九月九日登龙山诗极远何萧条丨丨坐惆怅】
　　中冀【五代史晋髙祖皇后李氏传犯露霜度雁门之险驰风击电行丨丨之诛黄钺一麾天下大定势凌宇宙羲感神明　皇甫谧帝王世记炎帝杀蚩尤于丨丨名其地曰絶辔之野　庾信哀江南赋埋长狄于驹门斩蚩尤于丨丨　李峤鹿诗涿鹿闻丨丨秦原辟帝畿】
　　中曹【唐书西域康传丨丨者居西曹东康之北王治迦底眞城其人长大工战鬭石或曰柘支曰柘折曰赭时汉大宛北鄙也去京师九千里　明一綂志丨丨蛮夷长官司在贵阳府城北十五里　又魏书封磨奴传为丨丨监西使张掖赐爵富城子】
　　中阳【史记秦本纪昭襄二十二年与赵王会丨丨　又燕世家武成王七年齐田单伐我拔丨丨　又赵世家十年秦取我西都及丨丨　汉书地理志西河郡县丨丨　又髙帝纪髙祖沛丰邑丨丨里人也　后汉书鲍永传更始二年征再迁尚书仆射行大将军事持节将兵安集河东并州朔部得自置偏裨辄行军法永至河东因击青犊大破之更始封为丨丨侯　晋书凉武昭王传论丨丨勃兴资豢龙之搆趾景亳垂统本吞燕之开基　陈书徐陵传逮乎丨丨受命天下同规廵省诸华无闻幽辱　竹书纪年显王十五年东周与郑髙都郑厘侯来朝丨丨　水经注河水又南过丨丨县西　又魏城有七门南曰鳯阳门中曰丨丨门次曰广阳门东曰达春门北曰广德门次曰廐门西曰金明门又史记天官书中宫天极星注杨泉物理论云北极天之丨丨气之北极也极南为太阳极北为太阴日月五星行太隂则无光行太阳则能照故为昏明寒暑之限极也】
　　中印【陆和夏景无事因懐章来二上人次韵诗山重海澹怀丨丨月冷风微宿上方】
　　中胄【齐书州郡志广州郁林郡丨丨】
　　中宫【史记天官书丨丨天极星注文耀钩曰丨丨大帝期精北极星含元出气流精生一也　又周礼内宰疏汉旧仪称皇后为丨丨　史记天官书隂德注正义曰隂德星丨丨女主之象　汉书霍光传自先帝时桀已为九卿位在光右及父子并为将军有椒房丨丨之重皇后亲安女光廼其外祖而顾专制朝事繇是与光争权　又陈咸传少府多宝物属官咸皆钩校发其奸臧没入辜财物官属及诸丨丨黄门钩盾掖庭官吏举奏按论畏咸皆失气　后汉书第五伦传臣愚愿陛下丨丨严敕宪等闭门自守无妄交通士大夫防其未萌虑于无形令宪永保福禄君臣交欢无纎介之隙此臣之所至愿也　晋书裴頠传或説頠曰幸而丨丨内外可得尽言言若不行则可辞病屛退若二者不立虽有十表难乎免矣頠慨然久之而竟不能行　又姚兴载记兴既托意于佛道公卿以下莫不钦附沙门自逺而至者五千余人起浮图于永贵里立波若台于丨丨沙门坐禅者恒有千数　宋书符瑞志黄帝黄服斋于丨丨坐于元扈洛水之上有鳯凰集不食生虫不履生草或止帝之东园或巢于阿阁或鸣于庭其雄自歌其雌自舞　齐书舆服志皇太后皇后重翟车盖碧旂九旒棨防宋元嘉东宫仪记云丨丨仆御重翟金根车未详得称为金根也　魏书皇后传序太祖追尊祖妣皆从帝谥为皇后始立丨丨余妾或称夫人多少无限隋书礼仪志丨丨六尚一曰緅衣诸命秩之服曰公服其余常服曰私衣　五代史唐庄宗敬皇后刘氏传分遣人为商贾至市肆之间薪刍果茹皆称丨丨所卖四方贡献必分为二一以上天子一以入丨丨宫中货贿山积　梁元帝赋得蒲生我池中诗未好丨丨荐行堪隐士轮　王建宫词内宴初秋入二更殿前灯火一天明丨丨传防音声散诸院门开触处行　杨维桢宿瘤词尧舜桀纣陈兴亡丨丨笑口慙且惶　又汉书杜钦传土者丨丨之部也　后汉书苏竟传德在丨丨刑在木木胜土刑制德今年兵事毕已中国安寜之效也黄庭外景经脾中之神主丨丨注丨丨戊己主于土府万物蚑行土地之子脾为明堂神治丨丨也　叅同契解黄者丨丨之色丹者丨丨之寳　云笈七签道德仁义礼此五者不可斯须暂离可离者非道德仁义礼也道则信也故尊于丨丨曰黄帝之道德则智也故尊于北方曰黑帝之德仁则人也故尊于东方曰靑帝之仁义则时也故尊于西方曰白帝之义礼则法也故尊于南方曰赤帝之礼　又太上玉晨郁仪奔日赤景玉文结璘奔月黄景玉章西元山洞台中有此二经刻以玉简书以金字丨丨仙人泰清诸官并不知此书为何事也　又西南王母东有青龙习气发裔地戸间防上四期入丨丨算出丨丨升于干西之大泽华山巅东北之上寅艮间南之炎火离霍山幡然变化北入元　金丹金碧古文火链丨丨土金入北方水水土金三物变化六十日　又土镇丨丨笼罩四方三光合度以致太平　吕岩七言诗见上谷下　又明一统志丨丨寺在永州府祁阳县浯溪上即唐元结旧宅址】中禁【魏书髙闾传诏曰闾昔在丨丨有定礼正乐之勲作藩于州有廉淸公干之美自大军停轸庶事咸丰可谓国之老成善始令终者也毎惟厥德朕甚嘉焉张镜观象赋既觌钩陈丨丨复覩天帝休息注钩陈六星在紫宫中天皇大帝之所居　宗楚客奉和人日清晖阁宴羣臣遇雪应制诗九重丨丨启七日早春还韦述和圣制送张説上集贤学士赐宴诗修文丨丨启改字令名加　孙逖送新罗法师还国诗上卿挥别】
　　【藻丨丨下禅衣　杜甫送许拾遗归江寜觐省诗见北堂下　韦应物和呉舎人早春归沐西亭言志诗晓漏戒丨丨淸香肃朝衣　杨凌即事寄人诗见北窗下卢象和徐侍郎丛篠咏丨丨夕沈沈幽篁别作林　李商隐留赠畏之诗丨丨词臣寻引领左川归客自回肠呉融寄僧诗见上卿下　韩维太后閤帖子迎得韶华入丨丨和风次第徧神州】
　　中掖【白居易病中辱张常侍题集贤院诗因以继和诗见上台下】
　　中殿【宋书乐志左右宜供养丨丨宜皇子】
　　中阙【史记扁鹊传见扁鹊于丨丨曰窃闻髙义之日久矣】
　　中宸【宋史乐志先天气祖魄宝御丨丨列位冠髙眞绿符锡瑞昭元圣宝厯亘千春　又朝太室返丨丨被衮接神明　又现彼南极昭然瑞文腾光丙位荐寿丨丨太史骈奏升歌有闻轩宫就养亿万斯春　又仙宗灵祖御气降丨丨孚宥庆惟新　司马光交趾献奇兽赋见南金下　呉浩石渠阁赋瞰丨丨于天表播休烈而垂后　黄佐乾清宫赋垂拱丨丨恭黙如渊】
　　中寝【魏书孝文帝纪太和十六年十有一月乙卯依古六寝权制三室以安昌殿为内寝皇信堂为丨丨四下为外寝　唐书马璘传家富不赀治第京师侈甚其寝堂无虑费钱二十万缗徳宗在东宫闻之不喜及即位乃禁第舍不得逾制诏毁璘丨丨　谢脁思归赋忽丨丨而念厉魂申旦而九移　李频长安书情投知己诗幽斋丨丨觉珍木正隂圆】
　　中门【礼记曲礼立不丨丨注丨丨谓枨闑之中央疏立不丨丨者中央有闑闑傍有枨枨谓之门梐今云不丨丨者谓枨闑之中是尊者所行故人子不得当之而行也　又玉藻賔入不丨丨不履阈疏不丨丨谓不当闑西枨闑之中央而稍东近闑也　周礼阍人掌守王宫之丨丨之禁注丨丨于外内为中若今宫阍门疏丨丨者王有五门雉门为丨丨掌守雉门之禁讥其出入之者也　又司仪出及丨丨之外问君客再拜对君拜客辞而对注丨丨之外即大门之内也　汉书董贤传初丞相孔光为御史大夫时贤父恭为御史事光及贤为大司马与光并为三公上故令贤私过光光雅恭敬知上欲尊宠贤及闻贤当来也光警戒衣冠出门待望见贤车廼却入贤至丨丨光入閤既下车廼出拜谒送迎甚谨不敢以賔客均敌之礼贤归上闻之喜立拜光两兄子为谏大夫常侍贤繇是权与人主侔矣　又霍光传注如淳曰黄图北出丨丨有长安防故谓之防城门　后汉书宦者传序阍者守丨丨之禁寺人掌女宫之戒　宋书礼志皇后采桑坛在蚕室西帷宫丨丨之外　北史牛传时杨素恃才矜贵贱侮朝臣唯见未尝不改容自肃素将击突厥诣太常与言别送素至丨丨而止素谓曰大将出征故来叙别何相送之近也遂揖而退素笑曰竒章公可谓其智可及其愚不可及也　隋书礼仪志凡人非土不生非谷不食土谷不可偏祭故立社稷以主祀古先圣王法施于人则祀之故以勾龙主社周弃主稷而配焉岁凡再祭盖春求而秋报列于丨丨之外外门之内尊而亲之与先祖同也　唐书归崇敬传学生谒师贽用腵脩一束酒一壶衫布一裁色如师所服师出丨丨延入与坐割脩酒三爵止乃发箧出经抠衣前请师为説经大畧又拂菻传王宫有三袭门皆饰异寳丨丨中有金巨称一作金人立其端属十二丸率时改一丸落　五代史唐明宗纪天成元年四月乙未丨丨使安重诲为枢密使杀元行钦及租庸使孔谦　又刘仁赡传仁赡子崇谏幸其父病谋与诸将出降仁赡立命斩之监军使周廷搆哭于丨丨救之不得于是士卒皆感泣愿以死守宋史礼志视学宰臣以下从官之次设于丨丨外又向敏中传会大傩有告禁卒欲倚傩为乱者敏中密使麾兵被甲伏庑下幕中明日尽召賔僚兵官置酒纵阅无一人预知者命傩入先驰骋于丨丨外后召至阶敏中振袂一挥伏出尽擒之果各怀短刃即席斩焉既屛其尸以灰沙扫庭张乐宴饮坐客皆股栗边藩遂安又漳泉留氏世家从效出自寒微知人疾苦在郡专以勤俭养民为务常衣布素置公服于丨丨之侧出则衣之每言我素贫贱不可忘本民甚爱之　张潮江风行惠好一何深丨丨不曾出　白居易池上闲咏蹔尝新酒还成醉亦岀丨丨便当游　又重到毓村宅有感诗欲入丨丨泪满巾庭花无主两囘春　韩偓偶见诗见客入来和笑走手搓梅子映丨丨　聂夷中行路难谓言骨肉亲丨丨如异域】
　　中闼【南史陈宣帝纪太建十二年六月壬戌大风吹坏臯门丨丨】
  </div>
  <div class="pagination">
   <a href="御定骈字类编_page478.html">
    上一页
   </a>
   <span>
    ...
   </span>
   <a href="御定骈字类编_page474.html">
    474
   </a>
   <a href="御定骈字类编_page475.html">
    475
   </a>
   <a href="御定骈字类编_page476.html">
    476
   </a>
   <a href="御定骈字类编_page477.html">
    477
   </a>
   <a href="御定骈字类编_page478.html">
    478
   </a>
   <span class="current-page">
    479
   </span>
   <a href="御定骈字类编_page480.html">
    480
   </a>
   <a href="御定骈字类编_page481.html">
    481
   </a>
   <a href="御定骈字类编_page482.html">
    482
   </a>
   <a href="御定骈字类编_page483.html">
    483
   </a>
   <a href="御定骈字类编_page484.html">
    484
   </a>
   <span>
    ...
   </span>
   <a href="御定骈字类编_page480.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
