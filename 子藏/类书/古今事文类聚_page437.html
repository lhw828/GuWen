<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 437 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 437 页/共 485 页</h1>
    <div class="content">　　祥符五年陜西转运使薛顔言诸州司理参军朝廷谓其刑狱重难与免选限或任非其人多致枉滥请自今误入人徒已上罪者令批厯依例守选冀有所惩
　　不胜任者两易
　　雍熈二年诏曰王者任人各有攸处茍适其用则无旷官近以新及第人爲司理参军恐其初到官尚未通刑法令州郡长吏视其不胜任者于判司簿尉中两易之古今文集
　　杂著
　　平江府司理防修造记　　刘漫塘
　　呉门台府之防事虽小必上闻理掾刑狱之官令虽严不下达故相承以省事爲能掾舍久不治更丙戌夏秋风雨之变殆甚而呉兴章君巽享实来君才足以爲勇足以决而智足以审所先后曰吾职守之未知遑恤乎私乃相囚宇而以式法庀囚其坏者必葺阙者必补而非法者必去使不幸而丽于罪者寒燠不爽其宜食饮不愆其度囚知君之爱我而非厉我欲安全我而非一于断弃我也辞皆以情曰吾情实然死不憾上具狱于台若府台府亦曰掾当是也吾何云既细大之狱不寃而上下之情咸若乃敢图安而以掾舍不治告时今司农卿林公介实以宪节摄府事闻之曰子刑官也而吾刑是司子宜其官吾庸多矣敢勤子至于他人乎报下给緍钱若干即因地度宜市材鸠工顾防治以前旧贯可仍则仍之余皆更造经始于丁亥中秋前一日而落成于良月之末合爲屋一十有四楹合土石竹木瓦甓钉灰工食之费过所给倍取诸俸料不以烦官其中之岿然者曰清安堂堂之后爲斋曰尽钦而其东之翼然者曰务平轩皆取昔人刑狱清平钦恤之意沿其名诉其实君之用心可知君以其成之难而虑来者怠其葺之之易也属余以记余君之先公侍郎门下士也故受简不辞而复于君曰吾闻诸夫子有一言而可以终身行之者其恕乎己所不欲勿施于人夫拘系之桎梏之压焉使不得避戚戚然赧赧然居之不安孰有甚于囹圄之人乎曩君与家人之未获所安也犹汲汲然求有以安之君与家人既得所安矣独不能因吾身之安而念彼之不安乎因吾家人之安而念彼室家之不遑安乎若然则夫子所谓恕孟子所谓善推所爲不外是矣充是心也国可治天下可平也独理掾乎哉独刑罚清平乎哉君曰然当书子言镵之石与来者共图之君字某今官某郎
　　送张总之温州司理序　　蔡　襄
　　提封千里民堵万区加其上者独太守耳守之责无已重乎曰不若理官之重然则使死者不怨刑者甘心遂理官之重可乎曰不夺则责之可也凡县邑之民事不得其平者则平之于尹尹之不能平及事之大者咸得平之于守守视其事之小者立决之其大者下于理官理官得以考其情而弃之故曰守之责不若理官之重然理官之専其重而不得专其官有昏耄柔懦则事丛而下有偏怒竒怜则举手左右有狭中矜乎简歴日召而前頥指教敕迎合其意则喜违之则怒至有锻链迁就而爲之使寃者不得吐其臆巧者得毕其虑故曰不夺则责之可也使能者爲之期止于是不期于夺然每一事之下审狱具文谘于从事谋于监郡上于太守而又质于掌法者若文不比囚不直则移而谳之众皆可焉班而署之然后乃得已矣若是积三岁而罢归其勤亦甚矣总之力学修文行之亷厚复爲理官使主郡者贤明不夺则其责愈重总之宜如何爲心哉夫与鼔瑟者游而言操刀之事则言者之过也总之于行不敢指异事以规
　　理曹箴　　　　　　　　刘漫塘
　　録纠事遗户察民情法曹殿之持三尺平惟理曹掾司狱之成两造易惑单辞难明宜脱而收盍重而轻善者惧矣爲恶曷惩泰山压之不震不惊氛雾障之且明且清察辞必审得情必矜神之听之福禄来宁
　　古诗
　　范仲淹爲广徳司理与太守争非孙莘老以诗纪其事
　　维持狴犴下枉直情必通太守异趋舍挺然不曲从有事争救之粉屏记其终官小俸禄薄家居率穷空卖马以自给徒步气弥充
　　送吕景山防州理掾　　　郑　侠
　　江西古浩壤昭信雄江濵州狱千里平舒惨系訚嚚景山之胷中晓然乌兔轮敢爲防人贺何以致龙神
　　録事
　　歴代沿革后汉有郡主簿官晋爲督邮皆太守自辟掌总録众曹文簿举弹善恶其后刺史有军而开府者并置之隋初以録事参军爲郡官则并州郡主簿之职皆吏部选除炀帝置郡有东西曹掾及主簿唐武德复爲録事开元改司録参军掌府事勾稽首署抄目糺弹部内稽违监印给纸笔之事乾元又制凡县令判司与録事异礼尊其任也五代中下州録事三考者注剧县宋沿唐制州有録事参军然不尽置也诸府爲司诸州爲録事干兴元年丁度申请诸州各置録亊参军庆厯二年河西河东陜西诸州权令京官知録事参军熈宁三年诏繁难去处録事参军并差职官知县及奏举县令人充政和三年参军改爲掾建炎初复旧名録事掌州院庶务纠诸曹稽违元各路置録事司有诸録事司达噜噶齐并録事正八品録事判官正九品
　　羣书要语纠职【周礼】纠司【白六帖】纠绳大郡管辖外台　勾稽　典簿书　掌符印提举列曹纠察羣吏　置标府掾任重功曹　列股肱之郡居管辖之司　茍非三语之才则忝六联之首　称其职则事举绩成非其材则官邪政废一郡纪纲六曹表则【并同上】爲枢爲相何莫由斯【权集】纪纲大府【常集】宜列府联之职俾展官常之效【常集】大府要会六联纪纲常务之委积择通才条理而利可析滞明可照奸【常集除京兆府司録制】往参都録雅有能名【録参制】驯置州纲【胡文恭制】督邮纲掾之峻　郡督邮秉一州之纲任纪纲于州曹【同上】大和七年中书门下奏録事参军纠察属县课责下寮纪纲一郡借其提举焉【续通典】録事参军之职掌总録众曹管其文案目上佐以意违失者弹正以法掌凡诸司察之事【平寳司徒仪】督邮郡之极位【汉官仪】诗句纠郡南海湄【韦应物】爲吏专文法【陈后山】
　　古今事实
　　廊庙才
　　孙劭北海人爲孔融功曹融曰廊庙才也后爲呉丞相【呉録】
　　御史才
　　乔琳歴果緜遂怀四州刺史尝谓録事参军任绍业曰子纪纲一州能劾刺史乎绍业出条所失示之惊曰能知吾失御史才也【乔録】
　　千里驹
　　韦康成字元将年十五身长八尺爲郡主簿郡尹杨彪竒之曰韦主簿昻昻千里驹乎【三辅决録】
　　一府望
　　士东亭爲桓武主簿既承籍有美誉爲一府之望【世纪】
　　接以友礼
　　虞翻字仲翔防稽人太守王朗命爲功曹接以交友之礼【魏志】
　　置在賔席
　　裴澥爲陜府録参李免除观察召澥曰素闻公名朝中规友谈公美事置在宾席
　　穉来设榻
　　徐穉时陈蕃爲太守以礼请爲功曹蕃在郡不接宾客徐穉来时特设榻去则悬之
　　宗资坐啸
　　后汉宗资爲南阳太守委任功曹范滂人歌曰汝南太守范孟博南阳宗资主画喏【后汉纪】
　　成瑨坐啸
　　成瑨爲南阳太守任功曹岑晊人语曰南阳太守岑公孝农成瑨但坐啸【同上】
　　刘君坐啸
　　君转陇州録事参军时刘仁轨以宰相之贵持节此州坐帷中主诺责下君提纲未几羣辖载孚刘君坐啸以爲能【陈子昻传王府君墓志】
　　仁祖见称
　　罗含字君章太守谢仁祖一见称爲湘中之琳琅自江下从事转主簿
　　皓荐陈寔
　　汉钟皓颍川人爲郡功曹命辟司徒府临去辞太守荐陈寔爲功曹
　　璨举谢谭
　　呉璨爲防稽守举谢谭爲功曹【呉志】
　　请举公过
　　韩绅卿爲扬州録事参军事故相崔圆久狎爱州民丁某至顾省其家后大衙防日司録君趋以前曰请举公过公与小臣狎至其家害于政圆惊谢曰録事言是圆实过乃自罚【韩文韩绅卿墓志】
　　谙书録考
　　李详爲盐亭尉令考爲録事所挤详谙书録事考刺史许之即书曰怯断大案好勾小稽自隐不清言他总浊阶前竞鬬鬬困方休狱里囚徒非赦不出天下笑之【御史台记】
　　意与天通
　　杜景佺性严正爲益州録参逆折房司马之不视事吏歌之曰録事意与天通州司马折威风由是寖知名
　　事以干治
　　君爲京兆司録诸曹白事不敢平面视揖起趋去无敢间语县令丞尉如严京兆事以干治【韩愈铭张署墓】
　　王涣简核
　　益郡太守陈宠以功曹王涣简核举爲主簿
　　明政理
　　刘聪字明年十四究通经史时有太守郭頥辟爲郡主簿吏歌曰我有贤后能任明政理人殷【前赵録】
　　务在举弹
　　刘洪教云録事参军务举善弹非令史亦各随事修习也【北堂书抄】
　　一以殿最
　　齐映刘滋执政戴叔伦劝以天下尤切者县令録事参军此二者宜出中书门下无计资序限逺近髙卑一一以殿最升降则人人知劝映重其言
　　摄纠愆缪
　　阎用之初爲彭州参军尝摄録事一日纠愆缪不法数十事太守以爲材
　　振举纲目
　　顔杲卿爲魏州録事参军振举纲目政称第一
　　骜倨忤物
　　崔信明扬州録事参军郑世翼骜倨数轻佻忤物
　　浮险恣威
　　杜兼拜豪州刺史属徳宗厌兵革姑息戎镇兼性浮险恣凶威録事参军韦赏团练判官陆楚皆以守职论事忤兼兼密诬二人扇动军中忽有制使至兼率官吏迎于驿中前呼韦赏陆楚出宣制杖杀之二人皆名家有士林文言一朝以无罪受戮天下寃之
　　与一府政
　　公爲京兆司録参军与一府政
　　迎上曹官
　　政和中尚书省言録参充近上曹官
　　傅公英才
　　傅忠肃公察李擢少负英才时爲青州司録公掾职事往来淄青相与琢磨士论称美
　　参军诗人
　　张乖崕在蜀有録事参军老病废事公责之曰胡不归明日参军求去且以诗留别曰秋光都似宦情薄山色不如归兴浓惊谢之曰吾过矣同寮有诗人而吾不知因留而荐之
　　问以邉策
　　胡则字正调宪州録事参军时灵夏用兵转运使索湘遣则入奏太宗因问以边策对称防帝顾左右曰州县岂乏人遂令记姓名中书
　　乃陈世务
　　杜祁公知永兴军辟孙甫之翰司録事一以委之公叹曰待我以此可以去矣祁公爲谢之乃从容陈当世之务祁曰喜得友矣
　　求狱脱寃
　　黄裳字文叔爲兴元府録参能以情求狱脱寃死伸无告甚众终任不讯一囚
　　理狱有能
　　陈尧佐字希元諡文惠知开封府録事参军用理狱有能绩迁府推官
　　召爲校勘
　　李垂字舜工自湖州録事参军召爲崇文校勘
　　举爲御史
　　参军王沼与杨炎有防恩及炎入相举沼拜爲监察御史始讲公议
　　诉属叶掾
　　叶颙字正简调建州録事参军建俗狠而喜讼或积年官不得决部使者贺允中多以属公原情诹律必得平亭旁部民闻之有诉于漕台者辄请以属叶掾用荐者改宣教郎
　　狱争宰相
　　陈希亮字公弼爲开封府司録青州男子赵字上书言元昊反宰相以爲狂言徙建州而元昊果反字至京师自讼宰相怒下字开封狱希亮奏乞以字所上封事付所司共騐不当加责与宰相争事不已字由此得释【东都事畧】古今文集
　　杂著
　　汴州纠曹防壁记　　　　刘寛夫
　　郡府之有録事参军犹文昌之有左右辖南台之有大夫中丞也纠正邪慝提举条目俾六联承式属邑知方致上于坐啸举纲维之未振俾侧者不敢挟其侧奸者不敢萌其奸法令修明典宪不紊此其任也大梁当天下之要总舟车之繁控河朔之咽喉通淮湖之运漕丞相治所鹓鹭成列地辟土沃兵多甲坚人尚矜豪气率骄蹇有梁园兔苑之遗事当四防五达之通庄杂燕赵悲歌之人迩呉楚剽轻之俗爲吏之道不伦他邦滔滔来往断断阡陌任刚毅则失于突犯守谦卑则病于委随刚则害身随则弛法贞元以来戎帅自擅威令已出无复国章隄防不完徽墨荡失调补斯任者但叠迹敛手以脱祸爲心何有意于勾稽而敢思其职业者哉太和二年琅琊郡葛公元方由天长令而焉至则以爲当今圣上务治丞相镇静以至清肃羣下以至公奉朝廷凡所启建惟道是适茍踵弊于兹日不分画于兹辰则縁奸积蠧无时而去于是端诚守职以正束邪以俭慎律同寮以直方改属邑绰绰自立职分随举故得上下叶和逺近修整法有刋定之制军无侵渔之患人存政举其在于斯游刃恢恢肯綮无滞主画诺而克胜其任司准绳而无忝厥官从容其间进退不茍其爲葛君乎元和中宪宗皇帝励精理道注意法律特设科以招士欲闻明理后诏有司覈其妍否先君仆射公时爲司续外郎实专斯寄絶因縁之举以公共爲先于数十人中得君充诏故君之行实敢不详知夫公署有记其来自逺灿名氏于屋壁示成败于将来俾善恶克彰韦弦斯在此葢春秋之防也岂可阙哉葛君以余从事斯文叨官倚相见托论撰无愧直书大和三年记
　　亳州纠曹防壁记　　　　陈章甫
　　汉官仪郡主簿秩四百石纲纪一郡纠整不法岳牧无政苍生有瘼则天子责我污吏侵人奸声载路则使臣责我吏不述职曹有留事则二千石责我役夺人时官有虐典则黎元怨我由此观之録事参军待责之府也所以天官署吏独难其人触邪外台礼隔宜矣由斯赏拔多至重官谯亳都上应星火禹贡属徐州分野陇西李公负王佐之才所以顾盼防壁叹曰官犹四序功成者去屋壁无纪吾将安仰始编旧政令余叙之天寳九载七月十日记
　　江州録事参军防壁记　　符　载
　　録事参军之于郡县纪纲也车辖也纲弛则目踈辖抗则载轻政之成败亦繇是也自汉魏以还歴江左郡有督邮主簿后魏北齐后周隋文州有録事参军炀帝时罢州置郡有东西曹掾主簿国朝省掾主簿复爲録事参军其于勾稽失紏愆谬省节目守符印一州之能否六曹之荣悴必系乎其人也其人强其务举其人困其务削循名责实岂容易哉况浔阳古郡也地方千里江涵九派緍钱粟帛动盈万数加以四方士庶且多环至驾车乗舟叠毂联樯威猛则腾口以飞讪阿懦则腹非而生诮重轻之得尤难其人陇西李尹少昌切玉刜钟之利也恪勤强毅当官而行其于公家也不掩善以蔽才不隠过而贷非不苛细以作烦不濶畧而破方刚柔疎致雅得其度繇是官府有程准案牍无留阂游我宇下清风凛然是时郡守李公以钜鹿超异之政来领此郡内用六条外理百姓使人人门户兴行孝睦井赋均一然后从容郡閤时与羽衣缝掖讲黄老言其余枝叶节目委于有司而不领故李君得以息心奉法上事牧守下督寮吏畅于中发于外人无间言也夫士无贵贱尊有道也位无小大观有政也茍素飡碌碌俾躬处厚禄虽多亦奚以爲是宜书録事之美于壁间耸善而儆不肖葢春秋之微防矣先是此庭此宇荒凉防黩端士不履今前后有修竹左右有廊庑穆然清邃皆自我焉聊记述之序遂以李君为首亦所以重绩而新防也
</div>
    <div class="pagination">
<a href="古今事文类聚_page436.html">上一页</a><span>...</span><a href="古今事文类聚_page432.html">432</a><a href="古今事文类聚_page433.html">433</a><a href="古今事文类聚_page434.html">434</a><a href="古今事文类聚_page435.html">435</a><a href="古今事文类聚_page436.html">436</a><span class="current-page">437</span><a href="古今事文类聚_page438.html">438</a><a href="古今事文类聚_page439.html">439</a><a href="古今事文类聚_page440.html">440</a><a href="古今事文类聚_page441.html">441</a><a href="古今事文类聚_page442.html">442</a><span>...</span><a href="古今事文类聚_page438.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
