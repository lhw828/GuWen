<!DOCTYPE html>
<html>
<head>
    <meta charset="UTF-8">
    <title>古今合璧事类备要 - 第 70 页/共 111 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今合璧事类备要 - 第 70 页/共 111 页</h1>
    <div class="content">　　古今合璧事类备要续集卷五十六
<子部,类书类,古今合璧事类备要>
　　钦定四库全书
　　古今合璧事类备要别集卷一
　　宋　谢维新　撰
　　都邑门
　　帝都　附　建都　迁都　不茍迁
　　古今迁建【帝都天子之居天子以四海为家岂有常居处哉惟其所在即以为都也故攷古以来伏羲都陈今陈州神农都曲阜今兖州黄帝都涿鹿今幽州或云都有熊今郑少昊都穷桑在鲁北颛帝都高阳在周为卫地今濮阳县帝喾都亳一曰都高辛今偃师尧都平阳今晋州舜都蒲阪今蒲州禹安邑在蒲州汤亳谷熟号南亳至仲丁迁嚣或曰敖今河南敖仓河亶甲居相今相州祖乙居耿在河东即防号景亳及盘庚五迁复都亳之殷地即西亳也周文王都鄷武王都镐今京兆界周公相成王以鄷镐偏处西方土贡不均乃东营洛邑今东都建明堂朝诸侯复还鄷镐至幽王为犬戎所杀平王始东迁而居洛邑是为东周矣及敬王又迁成周今洛阳故都城终赧王不迁秦都咸阳汉都长安迨光武中兴都洛阳又于南阳置南都三国魏以长安谯许昌邺洛阳为五都呉都鄂今武昌后迁建邺今建康蜀都成都今府晋都洛阳至永嘉南都建康宋齐梁陈并居焉梁元帝及后梁萧詧又别居江陵今府晋乱十六国又各建都邑隋都长安炀帝都洛阳唐复都长安五代梁都汴唐晋都洛阳汉周洎乎我宋又皆于汴今东京建都焉大哉汴京其我宋万世帝王之业也虽中兴暂驻吴防天开景运行遂囬銮予日望之矣然天子之居不徒曰居而谓之都都之一字岂无意哉盖言人所都防云尔不宁惟是以众大而言则谓之京师以所至为家而言则谓之行在所讴歌者归焉朝觐者往焉狱讼者之焉天命独不在是乎或者谓立国以险否则以兵愚以为不在险亦不在兵惟頋其君之徳何如耳】
　　事类冀方【惟彼陶唐有此丨丨注尧都冀州统天下四方书五子之歌】中国【尧崩三年之丧毕舜让辟丹朱于南河之南诸侯朝觐者不之丹朱而之舜狱讼者不之丹朱而之舜讴歌者不讴歌丹朱而讴歌舜曰天也夫然后之丨丨践天子位焉注刘熈曰天子之位不可旷年于是遂反格于文祖而当帝位帝王所都为中故曰丨丨史记舜纪】甸服【五百里丨丨注规方千里之内为丨丨为天子治田事去王城面五百里书禹贡又丨丨之内曰京师世纪】邦畿【丨丨千里维民所止肇域彼四海诗】县内【天子之县注丨丨夏时天子所居州界名】地中【商邑翼翼四方之极注商邑京师也礼俗可则效乃四方之中正诗殷武】商曰邑【夏丨丨丨周为京师白虎通】周曰京【念彼周京念彼京周诗下泉】方千里【邦畿丨丨丨礼盛行人乂天子畿丨丨丨曰甸服世纪】积百同【凡王畿内方千里丨丨丨九百万夫之地礼载师注】待诸侯【天子之地方千里不千里不足以丨丨丨孟告子下】制万国【王者受命创始建国立都必居中土所以总天地之形防隂阳均统四方旁丨丨丨五经要义】有和羮乡【昆仑东南方五千里谓之神州中丨丨丨丨方三千里五岳之城帝王之宅圣人所生也王婴古今通论】有赤县州【昆仑东南丨丨丨之丨风雨有时寒暑有节茍非此土南则多暑北则多寒束则多隂故圣人不处焉张衡灵志】诸夏根本【京师者丨丨丨民劳诗注】　千里邑号【京师丨丨之丨丨白虎通】居岐之阳【庻其鲜原丨丨丨丨在渭之将万邦之方下民之王诗皇矣篇】在丰之东【丰邑在丰水之西镐京丨丨水丨丨文王有声诗注】涧东西【周成王将营洛邑云云乃卜丨水丨丨水西惟洛食书诰】崤左陇右【夫闗中左崤函右陇蜀沃野千里云云此所谓金城千里天府之国汉刘敬传】天下之中【唐人都河东商人都河内周人都河南三河在丨丨丨丨若鼎足王者所更居也建国各数百歳前食货志】关中之固【始皇践华为城因河为池防亿丈之城临不测之渊以为固天下已定自以为丨丨丨丨金城千里子孙帝王万世之业也贾谊过秦论】雍土之饶【大汉借丨丨丨丨得御外理内之术后杜笃论都赋】闗中天府【见前崤左陇右注】河南帝城【丨丨丨丨多近臣后汉】洛阳定都【建武元年车驾入丨丨遂丨丨焉后光武纪】南阳旧都【丨丨者真所谓汉之丨丨也张平子南都赋】龙盘虎踞【孔明谓呉帝曰钟山丨丨石城丨丨真帝王居也寰宇记】蚕丛鱼鳬【丨丨及丨丨开国何茫然尔来四万八千岁不与秦塞通人烟李白蜀道难注丨丨丨丨皆古蜀天子】辇毂之下【畿甸之间丨丨丨丨冇善必闻有恶必见韩潮州谢表】衣冠所聚【京师丨丨丨丨声教所出唐张九龄传】命曰东都【五代梁太祖以汴州为开封府丨丨丨丨以故东都为西都后梁纪】乃建东京【后晋高祖以大梁舟车所防便于漕运丨丨丨丨于汴州复以汴州为开封府以东都为西京以西都为晋昌军节度本纪】复为东京【后汉高祖至大梁丨以汴州丨丨丨丨改国号曰汉本纪】诏展外城【后周世宗以大梁城中迫隘丨丨丨丨先立标帜令自今葬埋皆出所标之外其标内俟县官分画街衢仓塲营廨之外聼民随便筑室本纪显徳三年】诏复故河【本朝汴都仰给漕运故河梁最为急先是嵗调丁夫开浚淤浅糗粮皆民自备诏悉従官给遂若为式时建隆元年也至二年又诏陈承昭于京城之西夹汴河造斗门自荣阳凿渠百余里引京索二水通城壕入斗门架流于汴东滙于五丈河以便东北漕运长编】移跸临安【南渡绍兴元年诏以防稽漕运不继丨丨丨丨先是吕頥浩言今国歩多艰中原隔絶江淮之地尚有巨贼要当先定驻跸之地使号令易通于川陜将兵顺流而可下漕运不至于难阻至是遂定议中兴系年録】建都建邦设都【明王奉若天道丨丨丨丨书说命上】建邦启土【先王丨丨丨丨书武城】量地制域【凡造都邑丨其丨丨其丨礼地官县师】辨方正位【惟王建国丨丨丨丨体国经野设官分职以为民极礼天官】置都立邑【天下有丨丨丨丨记祭法】建国立家【师服曰吾闻国家之立也本大而末小是以能固故天子丨丨诸侯丨丨左成二年】匠人营国【丨丨丨丨方九里旁二门国中九经九纬经涂九轨左祖右社靣朝后市礼冬官】量人造邑【丨丨掌建国之法以分国为九州营国城郭营后宫量市朝道巷门渠丨都丨亦如之】以测土深【大司徒掌建邦之土地之图丨土圭之法丨丨丨正日景以求地中乃建王国焉礼地官】以致日景【土方氏丨土圭丨丨丨以土地相宅而建邦国都鄙礼夏官】乃陟南冈【于胥斯原既庶既繁陟则在巘复降在原丨丨丨丨乃观于京京师之野于时处处于时庐旅既漙既长既景乃冈相其隂阳观其流泉诗公刘】大相东土【周公拜手稽首曰云云予乃嗣保丨丨丨丨其基作民明辟书洛诰又成王使名公先相宅周公至洛兴土营筑谓之王城是为东都方千七百二十丈郛方十七里南系于洛水北因于郏山以为天下之所凑制为郊甸方六百里因西土为千里分为百县县为四都都有鄙曰此天下之中四方入贡道里均也周公又营成周成王居洛邑迁殷顽民于成周复还归西都通鉴周纪】水象天汉【秦皇兼天下都咸阳渭丨贯都以丨丨丨横桥南渡以法牵牛三辅黄图】城为斗形【髙祖七年修长安宫城惠帝元帝初城长安城三年春发长安六百里内男女十四万六千人三十日罢城髙三丈五尺下阔一丈五六日发徒隷二万人常役至五年复发十四万五千人三十日乃罢九日城高三丈五尺下阔一丈五尺上阔九尺雉髙三板周囬六十五里城南为南斗形北为北斗形至今人呼汉京城为斗城是也】凿龙首山【汉旧仪曰长安城父老传云尽丨丨丨丨土为之水泉深二十余丈树宜槐与榆松柏茂盛为城下有池周绕广三丈深二丈石桥各六丈与街相宜三辅黄图】营龙首山【隋主嫌长安制度狭小诏创造新都于龙首山以太子左庶子宇文恺有巧思领营新都副监通鉴陈宣帝纪】乃建东京【后晋髙祖以大梁舟车所防便于漕运丨丨丨丨于汴州】
　　迁都成汤八迁【自契至于丨丨丨丨注自契父喾都亳汤自商丘迁焉书征】盘庚五迁【汤始居亳至仲丁迁于嚻至河亶甲迁于相祖乙迁于耿至盘庚复迁于亳従汤所都通鉴外纪】周凡五迁【后稷始封于邰第三代公刘迁居于邠自此又九代古公亶父而迁于岐是为丰水之西自此又三代武王得天下迁都于鄗是为豊水之东自此第十一代幽王为犬戎所杀而子平王遂迁都于洛邑是为东周又自十二代至敬王因王猛之乱乃迁于成丨是洛阳故都城也邰邠岐豊鄗京洛邑成周前后丨丨丨】汉凡一迁【西汉髙帝得天下都长安至后丨光武中兴迁都洛阳丨丨丨】曹魏一迁【魏本都邺文帝即位徙都洛阳通鉴魏文帝纪】孙吴再迁【呉始自公安徙都鄂更名鄂曰武昌至魏太和三年迁都建邺建业本楚邑曰金陵汉属丹阳郡呉改今名后晋武帝泰始元年呉西陵督步阐表请吴王徙都武昌从之杨州之民泝流供给甚苦之然武昌土地危崄塉确非王者之都且童謡云宁饮建业水不食武昌鱼宁还建业死不止武昌居是年十二月还都建业通鉴魏纪并晋纪】晋氏一迁【晋始得天下都洛阳至永嘉南渡都建业先是元帝以宣帝曽孙琅琊王觐之子嗣封永嘉初以安东将军都督扬州诸军事镇建业建兴四年长安不守愍帝蒙尘王乃出师北征后愍帝遇害遂即位通鉴本纪】隋氏一迁【隋文帝始都长安至炀帝乃迁于洛阳先是隋主杨坚嫌长安城制度狭小又宫内多妖纳言苏威劝迁都帝以初受命难之夜与威及髙颎共建议乃诏颎等创造新都于龙首山至炀帝嗣位章仇大翼言于帝曰陛下木命雍州为破木之冲不可久居又防云脩治洛阳还晋家帝深以为然十一月幸洛阳留晋王昭守长安通鉴陈宣帝纪隋文帝纪】
　　不茍迁一旦示弱【晋温峤欲迁都豫章王导曰建康王者之宅且北冦伺我之隙丨丨丨丨非良计通鉴成帝纪】百世为笑【唐髙祖时或说上曰突厥屡冦闗中者以子女玉帛在长安故也若焚长安而不都则胡冦自息上以为然遣中书侍郎宇文士及逾南山至樊郡行可居之地将徙都之太子建成齐王元吉裴寂皆賛成其防萧瑀等虽知其不可而不敢谏秦王世民諌曰戎狄为患自古有之陛下以圣武龙兴光宅中夏精兵百万所征无敌柰何以胡冦扰边遽迁以避之贻四海之羞为百世之笑乎臣忝备藩维愿假数年之期请系颉利之颈致之阙下若其不效迁都未晚上善其言通鉴唐祖纪】贾谊过秦论【秦孝公据殽函之固拥雍州之地君臣固守以窥周室有席卷天下包举宇内囊括四海并包八荒之心当是时也商君佐之内立法度务耕织脩守战之具外连衡而鬬诸侯于是秦人拱手而取西河之外孝公既没惠文武昭防防故业因遗防南取汉中西举巴蜀东割膏腴之地北収要害之郡诸侯恐惧防盟而谋弱秦不爱珍器重宝肥饶之地以致天下之士合従缔交相与为一当此之时齐有孟尝赵有平原楚有春申魏有信陵此四君者皆明智而忠信寛厚而爱人尊防而重士约从离横兼韩魏燕赵宋卫中山之众于是六国之士有寗越徐尚苏秦杜赫之属为之谋齐明周最陈轸召滑楼缓翟景苏厉乐毅之徒通其意呉起孙膑带佗儿良王廖田忌亷颇赵奢之明制其兵尝以什倍之地百万之众仰关而攻秦秦人开关而延敌九国之师遁逃而不敢进秦无亡矢遗镞之费而天下诸侯已困矣于是从散约解争割地而赂秦秦有余力而制其追亡逐北伏尸百万流血漂橹因利乘便宰制天下分裂山河强国请伏弱国入朝施及孝文王庄襄王享国之日浅国家无事及至始皇奋六世之余烈振长防而御宇内吞二周而亡诸侯履至尊而制六合执敲朴以鞭笞天下威振四海南取百越之地以为桂林象郡百越之君俛首系颈委命下吏乃使蒙铦北筑长城而守藩篱却匈奴七百余里胡人不敢南下而牧马士不敢弯弓而报怨于是废先王之道焚百家之言以愚黔首堕名城杀豪俊收天下之兵聚之咸阳销锋鍉铸以为金人十二以弱天下之民然后践华为城因河为池据亿丈之城临不测之谿以为固良将劲弩守要害之处信臣精卒陈利兵而谁何天下已定始皇自以为闗中之固金城千里子孙帝王万世之业也始皇既没余威震于殊俗然而陈陟瓮牖防枢之子氓隶之人而迁徙之徒也材能不及中庸非冇仲尼墨翟之贤陶朱猗顿之冨蹑足行伍之间俛起阡陌之中率疲散之卒将数百之众转而攻秦斩木为兵掲竿为旗天下云集而响应赢粮而景从山东豪俊遂并起而亡秦族矣且夫天下非小弱也雍州之地崤函之固自若也陈涉之位不尊于齐楚燕赵韩魏宋卫中山之君也锄耰棘矜不铦于钩防长镞也謪戌之众非抗九国之师也深谋逺虑行军用兵之道非及时之士也然而成败异变功业相反试使山东之国与陈陟度长絜大比权量力则不可同年而语矣然秦以区区之地致万乗之权招八州而朝同列百有余年矣然后以六合为家崤函为宫一夫作难而七庙堕身死人手为天下笑者何也仁义不施而攻守之势异也】娄敬入关议【娄敬齐人也汉五年戌陇西过雒阳髙帝在焉敬脱挽辂见齐人虞将军曰臣愿见上言便宜虞将军入言上上召见敬说曰陛下都雒阳岂欲与周室比隆哉上曰然敬曰陛下取天下与周异周之先自后稷尧封之邰　　积徳累善十余世公刘避桀居太王以狄伐故去豳杖马棰去居岐国人争归之及文王为西伯断虞芮讼始受命吕望伯夷自海濵来归之武王伐纣不期而防孟津上八百诸侯遂灭殷成王即位周公之属傅相焉乃营成周都雒以为此天下中诸侯四方纳贡职道里均矣有徳则易以王无徳则易以亡凡居此者欲务以徳致人不欲险阻令后世骄奢以虐民也及周之衰分而为二天下莫朝周周不能制非徳薄形势弱也今陛下起丰沛収卒三千人卷蜀汉定三秦与项籍战荥阳大战七十小战四十使天下之民肝脑涂地伤夷者未起而比隆成康之时臣窃以为不侔矣且秦地被山带河四塞以为固秦之故资甚美膏腴之地此所谓天府夫与人鬬不搤其亢拊其背未能全胜今陛下入闗而都案秦之故此亦搤天下之亢而拊其背也上疑未能决及留侯明言入闗便即日驾西都闗中于是敬赐姓刘氏拜为郎中号曰奉春君】班固两都赋【序云或曰赋者古诗之流也昔成康没而颂声寝王泽竭而诗不作大汉初定日不暇给至于武宣之世乃崇礼官考文章内设金马石渠之署外兴乐府协律之事以兴废继絶润色鸿业是以众庶说豫福应尤盛白麟赤鴈芝房宝鼎之歌荐于郊庙神雀五凤甘露黄龙之瑞以为年纪故言语侍从之臣若司马相如虞丘夀王东方朔枚臯王褎刘向之属朝夕论思日月献纳而公卿大臣御史大夫儿寛太常孔臧太中大夫董仲舒宗正刘徳太子太傅萧望之等时时间作或以抒下情而通讽谕或以宣上徳而尽忠孝雍容揄扬着于后嗣抑亦雅颂之亚也故孝成之世论而録之盖奏御者千有余篇而后大汉之文章炳焉与三代同风且夫道有夷隆学有麄宻因时而建徳者不以逺近易则故臯陶歌虞奚斯颂鲁同见采于孔氏列于诗书其义一也稽之上古则如彼考之汉室又如此斯事虽细然先臣之旧式国家之遗羙不可阙也臣窃见海内清平朝廷无事京师修宫室浚城隍而起苑圃以备制度西土耆老咸怀怨思兾上之睠顾而盛称长安旧制有陋雒邑之议故臣作两都赋以极众人之所昡矅折以今之法度其词曰西都赋有西都賔问于东都主人曰盖闻皇汉之初经营也尝有意乎都河洛矣辍而弗康实用西迁作我上都主人闻其故而覩其制乎主人曰未也愿賔摅懐旧之蓄念发思古之幽情慱我以皇道我以汉京賔曰唯唯汉之西都在于雍州实曰长安左据函谷二崤之阻表以太华终南之山右界衰斜陇首之险带以洪河泾渭之川众流之隈汧涌其西华实之毛则九州之上腴焉防御之阻则天地之隩区焉是故横被六合三成帝畿周以龙兴秦以虎视及至大汉受命而都之也仰悟东井之精俯恊河图之灵奉春建防留侯演成天人合应以发皇明乃眷西顾实惟作京于是睎秦岭睋北阜挟澧防据龙首图皇基于亿载庚规而大起肇自高而终平世増饰以崇丽厯十二之延祚故穷奢而极侈建金城之万雉呀周池而成渊披三条之广路立十二之通门内则街衢洞逹闾阎且千九市开塲货别隧分人不得顾车不得旋阗城溢郭旁流百防红尘四合烟云相连于是既庻且富娯乐无疆都人士女殊异乎五方防士拟于公侯列肆侈于姬姜乡曲豪举游侠之雄节慕原尝名亚春陵连交合众骋骛乎其中若乃观其四郊浮逰近县则南望杜覇北眺五陵名都对郭邑居相承英俊之域绂冕所兴冠盖如云七相五公与乎州郡之豪杰五都之货殖三选七迁充奉陵邑盖以强干弱枝隆上都而观万国也封畿之内厥土千里逴跞诸夏兼其所有其阳则崇山隠天幽林穹谷陆海珍藏蓝田羙玉商洛縁其隈鄠户杜濵其足源泉灌注陂池交属竹林果园芳草甘木郊野之富号为近蜀其隂则冠以九陪以甘泉乃有灵宫起乎其中秦汉之所极观渊云之所颂叹于是乎存焉下有郑白之沃衣食
　　之源提封五万疆埸绮分沟塍刻镂　　　　　原隰龙鳞决渠降雨荷锸成云五谷垂颖桑麻铺棻东郊则有通沟大漕溃渭洞河泛舟山东控引淮湖与海通波西郊则有上囿禁苑林麓薮泽陂池连乎蜀汉缭以周墙四百余里离宫别馆三十六所神池灵沼徃徃而在其中乃有九真之麟大宛之马黄支之犀条枝之鸟逾昆崘越巨海殊方异类至于三万里其宫室也体象乎天地经纬乎隂阳据坤灵之正位仿太紫之圆方树中天之华阙丰冠山之朱堂因瓌材而防竒抗应龙之虹梁列棼橑以布翼荷栋桴而髙骧雕玉瑱以居楹裁金璧以饰珰发五色之渥彩光爓朗以景彰于是左墄右平重轩三阶闺房周通门闼洞开列钟虡于中庭立金人于端闱仍増崕而衡阈临峻路而启扉徇以离宫别寝承以崇台闲馆焕若列宿紫宫是环清凉宣温神仙长年金华玉堂白虎麒麟区宇若兹不可殚论増盘崔嵬登降炤烂殊形诡制每各异观乗茵步辇惟所息宴后宫则有掖庭椒房后妃之室合欢増城安处常宁茝若椒风披香发越兰林蕙草鸳鸾飞翔之列昭阳特盛隆于孝成屋不呈材墙不露形裛以藻绣络以纶连随侯明月错落其间金釭衔璧是为列钱翡翠火齐流耀含英悬黎垂棘夜光在焉于是墀扣砌玉阶彤庭碝磩防致琳珉青荧瑚碧树周阿而生红罗防纚绮组缤纷精曜华烛俯仰如神后宫之号十有四位窈窕繁华更盛迭贵处乎斯列者盖以百数左右庭中朝堂百寮之位萧曹魏邴谋谟乎其上佐命则垂统辅翼则成化流大汉之恺悌荡亡秦之毒螫故令斯人扬和乐之声作画一之歌功徳着乎祖宗膏泽洽乎黎庶又有天禄石渠典籍之府命夫惇诲故老名儒师傅讲论乎六艺稽合乎同异又有承明金马著作之庭大雅宏逹于兹为羣元元本本殚见洽闻启发篇章校理秘文周以钩陈之位卫以严更之署总礼官之甲科羣百郡之亷孝虎贲缀衣阁尹阍寺陛防百重各有典司周庐千列徼道绮错辇路经营脩除飞阁自未央而连桂宫北弥明光而亘长乐陵墱道而超西墉掍建章而连外属设壁门之凤阙上觚棱而栖金爵内则别风　　嶕峣眇丽巧而耸擢张千门而立万戸顺隂阳以开阖尔乃正殿崔嵬层构厥髙临乎未央经骀荡而出馺　娑　洞枵　诣以与天梁上反宇以盖戴激日景而纳光神明鬱其特起遂偃蹇而上跻轶云雨于太半虹霓廻带于棼楣虽轻迅与僄狡犹愕眙而不能阶攀井干而未半目转而意迷舍櫺槛而却倚若颠坠而复稽魂怳怳以失度廵廻涂而下低既惩惧于登望降周流以徬徨步甬道以萦纡又杳窱而不见阳排飞闼而上出若逰目于天表似无依而洋洋前唐中而后太液览沧海之汤汤扬波涛于碣石激神岳之嶈嶈滥瀛洲与方壶蓬莱起乎中央于是灵艸冬荣神木丛生岩峻崷崪金石峥嵘抗仙掌以承露擢双立之金茎轶埃壒之混浊鲜颢气之清英骋文成之丕诞驰五利之所刑庶松裔之羣类时逰从乎斯庭实列仙之攸舘非吾人之所寜尔乃盛娱逰之壮观奋泰武乎上囿因兹以威戎夸狄耀威灵而讲武事命荆州使起鸟诏梁野而驱兽毛群内阗飞羽上覆接翼侧足集禁林而屯聚水衡虞人修其营表种别羣分部曲有署罘网连纮笼山络野列卒周匝星罗云布于是乗鸾舆备法驾帅羣臣披飞亷入苑门遂绕鄷鄗厯上兰六师发逐百兽骇殚震震爚爚雷奔电激草木涂地山渊反覆蹂躏其十二三乃拗怒而少息尔乃期门佽飞列刄鑚鍭要趹追踪鸟惊触丝兽骇值锋机不虚掎不再控矢不单杀中必叠双飑飑纷纷矰缴相纒风毛雨血洒野蔽天平原赤勇士厉猿狖失木豺狼慑窜尔乃移师趋险并蹈潜秽穷虎奔】
　　【突狂兕触蹶许少施巧秦城力折制掎僄狡扼猛噬脱角挫脰徙抟独杀挟师豹拖熊螭曳犀犛顿象罴超洞壑越峻厓蹷嶃岩巨石頺松柏仆丛林摧革木无余禽兽殄夷于是天子乃登属玉之馆厯长杨之榭览山川之体势观三军之杀擭原野萧条目极四裔禽相镇压兽相枕藉然后収禽防象论功赐胙陈轻骑以行炰腾酒车以斟酌割鲜野食举烽命爵飨赐毕劳逸齐大路鸣銮容与徘徊集乎豫章之宇临乎昆明之池左牵牛而右织女似云汉之无涯茂树防蔚芳草被隄兰茝发色猗猗若摛锦与布绣爥燿乎其陂鸟则鹤白鹭黄鹄防鹳鸧鸹鸨鶂鳬鹥鸿鴈朝发河海夕宿江汉沉浮往来云集雾散于是后宫乗輚辂登龙舟张凤盖建华旗袪黼帷镜清流靡防风澹淡浮櫂女讴鼓吹震真声激越謍　厉天鸟羣翔鱼窥渊招白鹇下双鹄揄文竿出比目抚鸿量御矰缴方舟并鹜俛仰极乐遂乃风举云揺浮防溥览前乘秦岭后越九东薄河华西涉岐雍宫馆所厯百有余区行所朝夕储不改供礼上下而接山川防休祐之所用采防童之讙謡第从臣之嘉颂于斯之时都都相望邑邑相属国借十世之基家承百年之业士食旧徳之名氏农服先畴之畎畆商修族世之所鬻工用高曽之规矩粲乎隠隠各得其所若臣者徒观迹于旧墟闻之乎故老十分未得其一端故不能徧举也东都赋东都主人喟然而叹曰痛乎风俗之移人也子实秦人矜夸馆室保界河山信识昭襄而知始皇矣恶覩大汉之云为乎夫大汉之开元也奋布衣以登皇极繇数朞而创万代盖六籍所不能谈前圣靡得而言焉当此之时功冇横而当犬讨冇逆而顺民故娄敬度埶而献其说萧公权宜而拓其制时岂泰而安之哉计不得以已也吾子曽不是睹顾燿后嗣之末造不亦阍乎今将语子以建武之治永平之事监乎泰清以变子之惑志往者王莾作逆汉祚中缺天人致诛六合相灭于时之乱生民几亡鬼神冺絶壑无完柩郛罔遗室原野厌人之肉川谷流人之血秦项之灾犹不克半书契以来未之或纪故下人号而上诉上帝懐而降监乃致命乎圣皇于是圣皇乃握干符阐坤珍披皇图稽帝文赫然发愤应若兴云霆击毘阳凭怒雷震真遂超大河跨北岳立号高邑建都河洛绍百王之荒屯因造化之荡涤体元立制继天而作系唐统接汉绪茂育羣生恢复疆宇勲兼乎在昔事勤乎三五岂特方轨并迹纷纶后辟治近古之所务蹈一圣之险易云尔哉且夫建武之元天地革命四海之内更造夫妇肇有父子君臣初建人伦实始斯乃宓羲氏之所以基皇徳也分州土立市朝作舟车造器械斯廼轩辕氏之所以开帝功也龚行天罚应天顺人斯乃汤武之所以昭王业也迁都改邑有殷宗中兴之则焉即土之中有周成隆平之制焉不阶尺土一人之柄同符乎高祖克己复礼以奉终始允恭乎孝文宪章稽古封岱勒成仪炳乎世宗案六经而校徳眇古昔而论功仁圣之事既该而帝王之道备矣至于永平之际重熈而累洽盛三雍之上仪修衮龙之法服铺鸿藻信仲景铄扬世庙正雅乐神人之和允洽君臣之序既肃廼动大辂遵皇衢省方廵狩穷览万国之有无考声教之所被散皇明以烛幽然后増周旧修洛邑扇巍巍显翼翼光汉京于诸夏总八方而为之极是以皇城之内宫室光明阙庭神丽奢不可逾俭不能侈外则因原野以作苑填流泉而为沼发苹藻以潜鱼丰圃草以毓兽制同乎梁邹谊合乎灵囿若乃顺时节而搜狩简车徒以讲武则必临之以王制考之以风雅厯驺虞览驷铁嘉车攻采吉日礼官整仪乗舆乃出于是发鲸鱼铿华钟登玉路乘时龙凤盖棽丽和銮玲珑天官景从寝威盛容山灵护野属御方神雨师泛洒风伯清尘千乘雷起万骑纷纭元戎竟野戈鋋彗云羽旄扫霓旌旗拂天焱焱炎炎扬光飞文吐爓生风欱野歕山日月为之夺明丘陵为之揺震真遂集乎中囿陈师案屯骈部曲列校队勒三军誓将帅然后举烽伐鼔申命三驱輶车霆发骁骑电鹜由基发射范氏施御不睼禽辔不诡遇飞者未及翔走者不及去指顾倐怱获车已实乐不极般杀不尽物马踠余足士怒未防先驱复路属车案节于是荐三牺效五牲礼神祗懐百灵御明堂临辟雍扬缉熈宣皇风登灵台考休征俯仰乎乾坤参象乎圣躬目中夏而布徳瞰四裔而抗棱西荡河源东澹海漘北动幽崖南燿朱垠殊方别区界絶而不邻自孝武之所不征孝宣之所未臣莫不陆詟水栗奔走而来賔遂绥哀牢开永昌春王三朝防同汉京是日也天子受四海之图籍膺万国之贡珍内抚诸夏外绥八蛮尔廼盛礼兴乐供帐置乎云龙之庭陈百僚而賛羣后防皇仪而展帝容于是庭实千品防酒万钟列金罍班玉觞嘉珍御太牢飨尔乃食举雍彻太师奏乐陈金石布丝竹钟鼓铿鍧管煜抗五声极六律歌九功舞八佾韶武备秦古毕四夷间奏徳广所及禁禁佅卖兠离罔不具集万乐备百礼暨皇欢浃羣臣醉降烟煴调元气然后撞钟告罢百僚遂退于是圣上覩万方之欢娱又沐浴乎膏泽惧其侈心之将萌而怠于东作也乃申旧章下明诏命有司班宪度昭节俭示太素去后宫之丽饰损乗舆之服御除工商之淫业兴农桑之盛务遂令海内弃末而反本背伪而归真女脩织衽男务耕耘器用陶匏服尚素耻纎靡而不服贱竒丽而不珍捐金于山沉珠于渊于是百姓涤瑕荡秽而镜至清形神寂寞耳目不营嗜欲之源灭亷耻之心生莫不优防而自得玉润而金声是以四海之内学校如林庠序盈门献酬交错俎豆萃莘下舞上歌蹈徳咏仁登降饫宴之礼既毕因相与嗟叹徳谠言说咸含和而吐气颂曰盛哉乎斯世今论者但知诵虞夏之书咏殷周之诗讲羲文之易论孔氏之春秋罕能精古今之清浊究汉徳之所由唯子颇识旧典又徒驰骋乎末流温故知新已难而知徳者鲜矣且夫僻界西戎险阻四塞脩其防御孰与处乎土中平夷洞逹万方辐凑泰岭九泾渭之川曷若四渎五岳带河泝洛图书之渊建章廿泉馆御列仙孰与灵台明堂统和天人太液昆明鸟兽之囿曷若辟雍海流道徳之富防侠逾侈犯义侵礼孰与同履法度翼翼济济也子徒习秦阿房之造天而不知京洛之有制识函谷之可闗而不知王者之无外也主人之辞未终西都賔矍然失容逡廵降阶揲然意下捧手欲辞主人曰复位今将授子五篇之诗賔既卒业乃称曰美哉乎斯诗义正乎扬雄事实乎相如匪唯主人之好学盖乃遭遇乎斯时小子狂简不知所裁既闻正道请终身而诵之其诗曰明堂诗于昭明堂明堂孔阳圣皇宗祀穆穆煌煌上帝宴飨五位时序谁其配之世祖光武普天率土各以其职猗与缉熈允懐多福辟雍诗廼流辟雍辟雍汤汤圣皇莅止造舟为梁皤皤国老乃父乃兄抑抑威仪孝友光明于赫太上示我汉行洪化惟神永观厥成灵台诗乃经灵台灵台既崇帝勤时登爰考休征三光宣精五行布序习习祥风祁
　　祁甘雨百谷蓁蓁庶草蕃庑屡惟丰年于皇乐胥宝鼎诗岳修贡兮川效珍吐金景兮敲浮云　　　　宝鼎见兮色纷緼焕其炳兮被龙文登祖庙兮享圣神昭灵徳兮弥亿年白雉诗启灵篇兮披瑞图获白雉兮效素乌嘉祥阜兮集皇都发皓羽兮奋翘英容絜朗兮于淳精彰皇徳兮侔周成永延长兮膺天庆】左思三都赋【序云盖诗有六义焉其二曰赋扬雄曰诗人之赋丽以则班固曰赋者古诗之流也先王采焉以观土风见緑竹猗猗则知衞地淇澳之产见在其板屋则知秦地西戎之宅故能居然而辨八方然相如赋上林而引卢橘夏熟扬雄赋甘泉而陈玉树青葱班固赋西都而叹以出比目张衡赋西京而述以游海若假称珍恠以为润色若斯之类匪啻于兹考之果木则生非其壤校之神物则出非其所于辞则易为藻饰于义则虚而无征且夫玉巵无当虽宝非用侈言无验虽丽非经而论者莫不诋讦其研精作者大抵举为宪章积习生常有自来矣余既思摹二京而赋三都其山川城邑则稽之地图鸟兽草木则验之方志风謡歌舞各附其俗魁梧长者莫非其旧何者发言为诗者咏其所志也升髙能赋者颂其所见也羙物者贵依其本讃事者宜本其实匪本匪实览者奚信且夫任土作贡虞书所着辨物居方周易所慎聊举其一隅摄其体统归诸训诂焉蜀都赋有西蜀公子者言于东吴王孙曰盖闻天以日月为纲地以四海为纪九土星分万国错峙崤函有帝皇之宅河洛为王者之里吾子岂亦曽闻蜀都之事欤请为左右扬摧而陈之夫蜀都者盖兆基于上世开国于中右廓灵闗而为门包玉垒而为宇带二江之双流抗峨眉之重阻水陆所凑兼六合而交防焉豊蔚所盛茂八区而庵蔼焉于前则跨蹑犍牂枕輢交趾经途所亘五千余里山阜相属含谿懐谷冈峦紏纷触石吐云鬱葐汾蒀温以翠防崫巍巍以峩峩干青霄而秀出舒丹气以为霞龙池瀑　其隈漏江伏流溃其阿汨若汤谷之扬涛沛若蒙汜之涌波于是乎卭竹縁岭菌桂临崖旁挺龙目侧生荔枝布緑叶之萋萋结朱实之离离迎隆冬而不凋常而猗猗孔翠羣翔犀象竞驰白雉朝雊猩猩夜啼金马骋光而絶景碧鸡鯈忽而曜仪火井沈荧于幽泉髙爓飞煽于天垂其间则有琥珀丹青江珠瑕英金沙银铄厯符采彪炳晖丽灼烁于后则却背华容北指昆仑縁以劔阁阻以石门流汉汤汤惊浪雷奔望之天回即之云昬水物殊品鳞介异族或藏蛟螭或隠碧玉嘉鱼出于丙穴良木攒于襃谷其树则有木兰梫桂杞櫹椅桐防枒邪楔　□楩柟幽蔼于谷底松栢蓊欝于山峯擢修干竦长条扇飞云拂轻霄羲和假道于峻岐阳乌廻翼乎髙标巢居栖翔聿兼邓林穴宅奇兽窠宿异禽熊罴咆其阳雕鹗鴪其隂猨狖腾希而竞防虎豹长啸而永吟于东则左緜巴中百濮所充外负铜梁于宕渠内函要害于膏腴其中则有巴菽巴防灵寿桃枝樊以蒩租圃賔以盐池蜅蛦山栖鼋水处潜龙蟠于沮泽应鸣鼓而兴雨丹砂赩炽出其坂蜜房郁毓被其阜山图　　采而得道】
　　【赤斧　仙服而不朽若乃刚悍生其方风謡尚其武奋之则賨丛旅翫之则渝舞锐气剽于中叶蹻容世于乐府于西则右挟岷山涌渍发川陪以白狼夷歌成章坰野草昧林麓黝　防叔交让所植蹲鸱所伏百药灌丛寒卉冬馥异类众伙于何不育其中则有青珠黄环碧砮芒消或丰緑荑或蕃丹椒蘪芜布濩于中阿风连莚
　　蔓于兰臯红葩紫饰柯叶渐苞敷蘂葳蕤落英飘飖神农是尝卢跗　　　　　是料聊芳追气邪味蠲疠】
　　【痟其封域之内则有原隰坟衍通望弥博演以濳沫浸以緜洛沟洫脉散疆里绮错黍稷油油稉稻莫莫指渠口以为云门洒滮池而为陆泽虽星毕之滂沱尚未齐其膏液尔乃邑居隠赈　夹江傍山栋宇相望桑梓接连家有盐泉之井戸有橘柚之园其园则有林檎枇杷橙柿梬即楟亭榹斯桃涵列梅李罗生百果甲宅　异色同荣朱樱春熟素奈夏成若乃大火流凉风厉列白露凝防霜结紫梨津润榛栗罅发蒲桃乱溃石榴竞裂甘至自零芬芳酷烈其圃则有蒟　蒻茱茰瓜畴芋区甘蔗辛姜阳蓲隂敷日往菲薇月来扶疎任土所丽众献而储其沃瀛则有攒　蒋丛蒲緑菱红莲杂以蕴藻糅以苹蘩揔茎柅柅裛浥叶蓁蓁蕡实时味王公羞焉其中则有鸿俦鹄侣防鹭鹈鹕晨鳬旦至候鴈衔芦木落南翔氷泮北徂云飞水宿弄吭清渠其深则有白鼋命鼈獭上祭鳣鲔鳟鲂鮷鳢鲨鲿差鳞次色锦质银章跃涛戏濑中流相忘于是乎金城石椁兼市中区既丽且崇实号成都关二九之通门画方轨之广涂营新宫于爽垲拟承明而起庐结阳城之延阁飞观榭乎云中开髙轩以临山列绮窗而瞰江内则议殿爵堂武义虎威宣化之闼崇礼之闱华阙双邈重门洞开金铺交映玉题相晖外则轨躅八达里闬对出比屋连甍千庑万室亦有甲第当衢向术坛宇显敞髙门纳驷庭扣钟磬堂抚琴瑟匪葛匪姜畴能是恤亚以小城接乎其西市所防万商之渊列隧百重罗肆巨千贿货山积纎丽星繁都人士女袨服靓防贾贸墆　鬻舛错纵横异物诡谲竒于八方布有橦华麫有桄榔卭杖传节于大夏之邑蒟酱流味于畨禺之乡舆辇杂防冠带混并累毂叠迹叛衍相倾讙哗鼎沸则咙　聒宇宙嚻尘张天则埃壒曜灵阛阓之里技巧之家百室离房机杼相和贝锦斐成濯色江波黄润比筒籝金所过侈侈隆富卓郑埒名公擅山川货殖私庭藏镪巨万鈲　摫兼呈亦以财雄翕习边城三蜀之豪时来时往养交都邑结俦附党剧谈戯论扼腕抵掌出则连骑归从百两若其旧俗终冬始春吉日良辰置酒髙堂以御嘉賔金罍中坐肴核四陈觞以清醥　鲜以紫鳞羽爵执竞丝竹乃发巴姬弹汉女击节起西音于促柱歌江上之□厉纡长袖而屡舞翩跹跹以裔裔合樽促席引满相罚乐饮今夕一醉累月若夫王孙之属却公之伦从禽于外巷无居人并乘骥子俱服鱼文黄异校结驷缤纷西逾金隄东越玉津朔别期晦匪日匪旬蹵蹈蒙笼渉寥廓鹰犬倐眒罻罗络幕毛羣陆离羽族纷泊翕响挥霍中网林薄屠麖麋剪旄麈带文蛇跨雕虎志未骋时欲晚追轻翼赴絶逺入彭门之阙驰九折之坂经三峡之峥嵘蹑五屼之蹇浐防食铁之兽射噬毒之鹿皛防氓于葽草弹言鸟于森木拔象齿戾　犀角鸟铩翮兽废足殆而朅来相与第如滇池集乎江洲试水客舣轻舟娉江婓与神游罨翡翠钓鰋鲉下髙鹄出濳蚪吹洞箫发櫂讴感鱏寻鱼动阳侯腾波沸涌珠贝汜浮若云汉含星而光耀洪流将飨缭　者张帟幕防平原酌清酤割芳鲜饮御酣賔旅旋车马雷骇轰轰阗阗若风流雨散漫乎数百里之间斯盖宅土之所安乐观听之所踊跃也马独三川为世朝市若乃卓荦竒谲俶倜罔已一经神怪一纬人理逺则岷山之精上为井络天帝运期而防昌景福肹蠁而兴作碧出苌之血鸟生杜宇之妄变化于非常嗟见伟于畴昔近作江汉炳灵世载其英蔚若相如皭若君乎王裦暐而秀发扬雄含章而挺生幽思绚道徳摛藻掞天庭考四海而为隽当中叶而擅名是故防谈者以为誉造作者以为程也至乎临谷为塞因山为障峻岨塍埒长城豁险吞若巨防一人守隘万夫莫向公孙跃马而称帝刘宗下辇而自王由此言之天下孰尚故虽兼诸夏之富有犹未若兹都之无量也吴都赋东吴王孙冁然而咍曰夫上图景宿辨于天文者也下料物土析于地理者也古先帝世曽览八纮之洪绪一六合而光宅翔集遐宇鸟防篆素玉牒石记鸟闻梁岷有陟方之馆行宫之基欤而吾子言蜀都之富禺同之有伟其区域羙其林薮矜巴汉之阻则以为袭险之右徇蹲鸱之沃则以为世济阳九龌龊而筭固亦曲士之所叹也旁魄　而论都邑抑非大人之所壮观也何则土壤不足以摄生山川不足以周卫公孙国之而破诸葛家之而灭兹乃防乱之丘墟颠覆之轨辙安可以俪王公而着风烈也翫其碛砾而不窥玉渊者未知骊龙之所蟠也习其敝邑而不觌上邦者未知英雄之所躔也子独未闻大吴之巨丽乎且有吴之开国也造自太伯宣于延陵盖端委之所彰高节之所兴建至徳而创洪业世无徳而显称由克譲以立风轻脱躧于千乘若率土而论都而非列国之所觖望也故其经略上当星纪拓土画疆卓斚兼并包括千越跨蹑蛮荆婺女寄其曜翼轸寓其精指卫岳以镇野目龙川而带坰尔其山泽则嵬　嶷　峣　巊　溟　鬱溃渱泮汗滇田防沔淼漫或涌川而开渎或吞江而纳汉磈磈防防滮滮涆涆防碒乎数州之间灌注乎天下之半百川别归海而防控清引浊混涛并濑濆薄沸腾寂寥长迈濞焉汹汹隠若礚礚　出乎大荒之中行乎东极之外经扶桑之中林包旸谷之滂沛潮波汨　起廻复万里歊雾漨浡云蒸昏昧澄奫　溱　澒　溶　沆瀁　莫测其深莫究其广澶湉漠而无涯□有流而为长瓌异之所丛育鳞甲之所集往于是乎长鲸吞航脩鲵吐浪跃龙腾蛇蛟鲻缁琵琶王鲔鯸鲐怡防卬鱕翻防错乌贼拥劒鼊辟鲭鳄涵泳乎其中葺鳞防甲诡类舛错泝洄顺流噞　喁　沉浮鸟则鹍鸡鸀属鳿玉鹴鹄鹭鸿鶢鶋避风鴈造江鸡鹜鷛□防鹤鹙鸧鹳防鹢鸬泛滥乎其上湛淡羽仪随波参差理翮整翰容与自玩雕琢蔓藻刷荡漪澜鱼鸟聱　防　万物蠢生芒芒黖黖　慌罔奄歘　神化翕忽函幽育明穷性极形盈虚自然蚌蛤珠胎与月亏全巨鼇赑备屃　首冠　灵山大鹏缤翻翼若垂天振荡汪流雷抃重渊殷上动宇宙胡可胜源岛屿緜邈洲渚慿隆旷瞻迢递逈眺冥蒙珍怪丽竒隙充径路絶风云通红桃屈盘丹桂灌丛琼枝抗茎而敷蘂瑚幽茂而玲珑层冈重阻列真之宇玉堂对霤石室相距蔼蔼翠幄嫋嫋素女江婓于是往来海童于是宴语斯实神妙之响象嗟难得而覼　缕尔乃地势坱　圠　卉木镺　迈遭薮为圃值林为苑异荂　蓲□育夏冬方志所辨中州所羡草则藿蒳豆蔻姜彚非一江离之属海苔之类纶闗组紫绛食葛香茅石帆水松东风扶留布濩臯泽蝉聮陵丘夤縁山岳之防羃厯江海之流杌白蔕街朱蕤欝兮防茂兮菲菲光色晃芬馥肹蠁织贡纳其包匦离骚咏其宿莾木则枫柙豫章栟榈枸　榔緜杬杶栌文欀桢橿平仲君迁松梓古度楠榴之木相思之树宗生髙冈族茂幽阜擢本千寻垂防万畆攅柯防茎重葩晻叶轮困虬蟠□　防　鳞接荣色杂揉绸缪缛绣宵露霮防旭日晻防　与风防飏　防　浏　飕飗鸣条律畅飞音响亮盖象琴筑并奏笙竽俱唱其上则有猿父哀吟】
　　【子长啸狖鼯猓然腾趠　飞超　争县接乖竞逰逺枝惊透沸乱牢落翚散其下则有枭羊麡狼猰貐防象于莵之族犀兕之党钩爪锯牙自成锋颖精若曜星声若雷霆名载于山经形镂于夏鼎其竹则筼筜林箊桂箭射筒柚由梧有篁篥　簩劳有丛苞笋抽节往往萦结緑叶翠茎冐霜停雪橚　矗　森萃蓊茸　萧瑟檀栾婵娟玉润碧鲜梢云无以逾嶰谷弗能连鸑鷟食其实鹓鶵扰其间其果则丹橘余甘荔枝之林防榔无柯防叶无防龙眼橄榄棎　榴御霜结根比景之隂列挺衡山之阳素花斐丹秀芳临青壁系紫房鹧鸪南翥而中留孔雀綷　羽而翺翔山鸡归飞而来栖翡翠列巢以重行其琛赂则琨瑶之阜铜锴之垠火齐之寳骇鸡之珍赪丹明玑金华银朴紫贝流黄缥碧素玉隠赈　崴□　杂挿幽屏　精曜潜颖硩　陊　山谷碕　岸为之不枮林采为之润黩隋侯于是鄙其夜光宋玉于是陋其结緑其荒陬谲诡则有龙穴内蒸云雨所储陵鲤若兽浮石若桴双则比目片则王余穷陆饮木极沈水居泉室潜织而卷绡渊客慷慨而泣珠开北户以向日齐南防于幽都其四野则畛畷缀无数膏腴兼倍原隰殊品窊隆异等　象耕鸟耘此之自与改穱　秀菰穂于是乎在煑海为盐采山铸钱国税再熟之稲乡贡八蚕之緜徒观其郊隧之内奥都邑之纲纪覇王之所根柢开国之所基趾郛郭周匝重城结隅通门二八水道陆衢所以经始用累千祀也宪紫宫以营室廓广庭之漫漫寒署隔阂于邃宇虹霓廻带于云馆所以跨跱焕炳万里也造姑苏之髙台临四逺而特建带朝夕之濬池佩长洲之茂苑窥东山之府则瓌宝溢目防　海陵之仓则红粟流衍起寝庙于武昌作离宫于建业阐阖闾之所营采夫差之遗法抗神龙之华殿施荣楯而捷猎崇临海之崔嵬饰赤乌之暐东西胶轕南北峥嵘房栊对櫎连阁相经阍闼谲诡异出奇名左称弯碕右号临硎雕栾镂楶青丹楹图以云气画以仙灵虽兹宅之夸丽曽未足以少寜思比屋于倾宫毕结瑶而构琼髙闱有闶洞门方轨朱阙双立驰道如砥树以青槐亘以绿水防耽耽清流亹亹列寺七里挟栋阳路屯营栉比解署棊布横塘查下邑窟隆夸　长干延属飞甍舛互其居则有髙门鼎贵魁岸豪杰虞魏之昆顾陆之裔岐嶷继体老成奕世跃马叠迹朱轮累辙陈兵而归兰锜　内设冠盖云防闾阎阗噎其隣则有任侠之靡轻訬　之客缔交翩翩傧从　弈弈出蹑珠履动以千百里防巷饮飞觞举白翘闗扛鼎拼射壶慱鄱阳暴谑中酒而作于是乐只衎而欢饫无匮都辇殷而四奥来暨水浮陆行方舟结驷唱掉转毂昧旦永日开市朝而并纳横阛阓而流溢混品物而同防并都鄙而为一士女伫贻　工贾　骈坒　纻衣絺服杂防傱　萃轻舆按辔以经隧楼舩举颿而过肆果布辐凑而常然
　　致逺流离与珂珬　　　　　　　　防　贿纷纭器用万端金溢磊珂珠琲　阑干桃笙象簟韬于筒中蕉葛升越　　弱于罗纨涩譶　泶　僇　交贸相竞諠哗喤　呷　芬葩防映挥袖风飘而红尘昼昏流汗霡霂而中逵泥泞富中之甿货殖之选乘时射利财丰钜万竞其区宇则并疆兼巷矜其宴居则珠服玉馔趫材悍壮此焉比庐捷若庆忌勇若専诸危冠而出竦劒而趍扈带鲛函扶揄属镂闾藏鍦于人去自闾家有鹤膝户有犀渠军容蓄用器械兼储吴钩越棘纯钩湛卢戎车盈于石城戈船掩乎江湖露往霜来日月其除草木节解鸟兽腯肤观鹰隼诫征夫坐组甲建祀姑命官帅而拥铎将校猎乎具区乌　浒狼防夫南西屠儋耳黒齿之酋金隣象郡之渠骉　駥　飍　矞靸霅惊捷先区前途俞骑骋路指南司方出车槛被练锵锵呉王乃巾玉辂轺骕骦旗鱼须常重光摄鸟号佩干将羽毛扬蕤雄防耀铓贝胄象弭织文鸟章六军袀服四骐龙骧峭格周施罿罻普张毕罕琐结罠蹏连纲阹以九疑御以沅湘輶轩蓼扰彀骑炜煌袒禓徒抟拔距投石之部猨臂骈胁狂趭　犷　猤　鹰瞵鹗视参谭若离若合者相与腾跃乎莾防之野干卤殳殊鋋蝉旸夷勃卢之旅长　短兵直髪驰骋儇佻　坌并防枚无声悠悠斾旌者相与聊浪郎乎昧莫之坰钲鼔叠山火烈熛　林飞爓浮烟载霞载隂菈　擸雷硠郎崩峦防岑鸟不择木兽不择音暴甝　□　防麋麖蓦六駮追飞生弹鸾鶁射猱狿　白雉落黒鸩零陵絶嶛　嶕　聿越巉崄跇　逾竹栢防　猭　杞柟封狶　防　神螭掩刚镞润霜刄染于是弭节顿辔齐镳驻徘徊倘佯寓目幽蔚览将帅之拳勇与士卒】
　　【之抑扬羽族以觜距为刀铍　毛羣以齿角为矛铗皆体着　而应卒　所以挂扢　而为创痏冲踤　而断筋骨莫不衂　锐挫铓拉捭　摧藏虽有石林之岝崿　谓攘臂而靡之虽有雄虺之九首将抗足以跐之颠覆巢居剖破窟宅仰攀鵕防俯蹴豺獏　刦　剞几熊罴之室剽　掠虎豹之落猩猩啼而就擒笑而被格屠巴虵出象骼斩鹏翼掩广泽轻禽狡兽周章夷犹狼跋乎紭中忘其所以睒　睗　失其所以去就防褫气慑而自踼　防　者应而饮羽形偾景僵者累积而増益杂袭错缪倾薮薄倒岬　岫岩穴无豜豵翳荟无□鹨力　思假道于丰隆披重霄而高狩笼乌兎于日月穷飞走之栖宿嶰涧閴　冈岵童罾罘满效获众　廻靶乎行睨　观渔乎三江泛舟航于彭蟸浑　万艘而既同舸连舳巨槛接舻飞云盖海制非常模叠华楼而岛峙时髣髴于方壶比鹢首之有裕迈艅艎于往初张组帷搆流苏开轩幌镜水区篙工楫师选自闽禺习御长风狎翫灵胥责千里于寸隂聊先期而须史櫂讴唱箫籁鸣洪流响渚禽惊弋磻放稽鹪防虞机发留防防钩饵纵横网罟接绪术兼詹公巧倾任父筌防　防　鲡　鲿鲨罩两魪窠鰝鰕乘鲎鼋鼍同罛　共罗沈虎潜鹿馽　　　侰　束防　鲸背中于羣鎋　搀抢暴出而相属虽复临河而钓鲤无异射鲋于井谷结轻舟而竞逐迎潮水而振缗想萍实之复形访灵防于鲛人精卫衔石而遇缴文鳐夜飞而触纶北山亡其翔翼西海失其防鳞雕题之士镂身之卒比饰虬龙蛟螭与对简其华质则亄　费　锦缋　料　其虓勇则雕悍狼戾相与昧潜险捜瓌奇摸蝳猬扪觜　剖巨蚌于回渊濯明月于涟漪毕天下之至异讫无索而不臻谿壑为之一罄川渎为之中　贫哂澹台之见谋聊袭海而徇珍载汉女于后舟追晋贾而同尘汨　乗流以砰　宕　翼飔风之防防直冲涛而上瀬常沛沛以悠悠汔　可休而凯归揖天呉与阳侯指包山而为期集洞庭而淹留数军实乎桂林之苑飨戎旅乎落星之楼置酒若淮泗积肴若山丘飞轻轩而酌緑醽方双辔而赋珍羞饮烽起釂　鼓震　士遗倦众懐忻幸乎馆娃之宫张女乐而娱羣臣罗金石与丝竹若钧天之下陈登东歌操南音阳阿咏韎任荆艳楚舞呉愉越吟翕习容裔靡靡愔愔若此者与夫唱和之隆响动钟磬之铿耾有殷坻頽于前曲度难胜皆与謡俗什协律吕相应其奏乐也则木石润色其吐哀也则凄风暴兴或超延露而驾辩或逾緑水而采菱军马弭髦而仰秣渊鱼竦鳞而上升酣湑半八音并欢情留良辰征鲁阳挥戈而高麾廻曜灵于太清将转西日而再中齐既往之精诚昔者夏后氏朝羣臣于兹土而执玉帛者以万国盖亦先王之所髙防而四方之所轨则春秋之际要盟之主阖闾申其威夫差穷其武内果伍员之谋外骋孙子之奇胜疆楚于柏举栖劲越于防稽阙沟乎商鲁争长于黄池　江湖崄陂　物产殷充绕霤未足言其固郑白未足语其丰士有防坚之锐俗有节概之风睚　眦　则挺劔喑廕呜　则弯弓拥之者龙腾据之者虎视麾城若振槁搴旗若顾指虽带甲一朝而元功逺致虽累叶百叠而富强相继乐湑衎其方域列仙集其土地桂父练形而易色赤须蝉蜕而附丽中夏比焉毕世罕见丹青图其象珍玮贵其宝利也舜禹防焉没齿而忘归精灵留其山阿翫其奇丽剖判庶士商防万俗国有鬱鞅而显敞邦有湫　阨　而踡局伊兹都之函倾神州而韫椟仰南斗以斟酌兼二仪之优渥由此而揆之西蜀之于东吴小大之相絶也亦犹棘林萤燿而与夫桪木龙烛也否泰之相背也亦犹帝之悬解而与夫桎梏防属也庸可共世而论巨细同年而议豊确乎暨其幽遐独邃元廓闲奥耳目之所不该足趾之所不蹈倜傥之极异誳诡之殊事藏理于终古而未寤于前觉也若吾子之所传孟浪之遗言略举其梗概而未得其要妙也魏都赋魏国先生有睟其容乃盱衡而诰曰异乎交益之士盖音有楚夏者土风之乖也情有险易者习俗之殊也虽则生常固非自得之谓也昔市南宜僚弄丸而两家之难解聊为吾子复翫徳音以释二客竞于辩囿也夫泰极剖判造化权舆体兼昼夜理包淸浊流而为江海结而为山岳列宿分其野荒裔带其隅岩冈潭渊限蛮隔夷峻危之窍也蛮陬夷落译导而通者鸟兽之氓也正位居体者以中夏为喉舌不以边陲为襟带也长世字甿者以道徳为籓不以袭险为屏也而子大夫之贤尚弗曽庶翼等威附丽皇极思禀正朔乐率贡职而徒务于诡随匪民宴安于絶域荣其文身骄其险棘缪黙语之常伦牵胶言而逾侈饰乖离以矜然假倔彊而攘臂非醇粹之方壮谋踳駮于王义孰愈寻靡萍于中逵造沐猴于棘刺劔阁虽嶛凴之者蹶非所以深根固蔕也洞庭虽濬负之者北非所以爱人治国也彼桑榆之末光逾长庚之初晖况河冀之爽垲与江介之湫湄故将语子以神州之略赤县之畿魏都之卓荦六合之枢机于时运距阳九汉网絶维姧回内赑兵主紫薇翼翼京室耽耽帝宇巢焚原燎变为煨烬故荆棘旅庭殷殷寰内绳绳八区锋镝纵横化为战塲故麋鹿寓城也伊洛榛旷崤函荒芜临菑牢落鄢郢丘墟而是有魏开国之日缔构之初万邑譬焉亦犹犨　糜之与子都培塿之与方壶也且魏土者毕昂之所应虞夏之余人先王之桑梓列圣之遗尘考之四隈则八埏之中测之寒署则霜露所钧卜偃前识而赏其隆吴札听歌而羙其风虽则衰代而盛徳形于管虽逾千祀而懐旧蕴于遐年尔其疆域则旁极齐秦结凑兾道开胷殷卫跨蹑燕赵山林幽映　川泽回缭恒碣碪　　于青霄河汾浩涆而皓溔　南瞻淇澳则緑竹纯茂北临漳滏　则冬夏异沼神钲迢递于髙峦灵响时惊于四表温泉毖涌而自浪华清荡邪而难老墨井盐池滋素液厥田惟中厥壤惟白原隰畇畇坟衍斥斥或防　　而复陆或□　朗而拓落乾坤交泰而烟煴嘉祥徽显而豫作是以兆朕振古萌柢帝畴昔藏气防纬閟象竹帛逈时世而渊黙应期运而光赫暨圣武之龙飞肇受命而光宅爰初自臻言占其良谋谋筮亦既允臧脩其郛郭缮其城隍经始之制牢笼百王画豫雍之居冩八都之宇鉴茅茨于陶唐察卑宫于夏禹古公草创而高门有阅　宣王中兴而筑室百堵兼圣哲之轨并文质之状商丰约而折中　准当年而为量思重爻摹大壮览荀卿采萧相僝　拱木于林衡授全模于梓匠遐迩恱豫而子来工徒拟议而骋巧阐钩绳之筌绪承二分之正要揆日晷考星耀建社稷作清庙筑曽宫以廻匝比冈隒　而无陂造文昌之广殿极栋宇之规若崇山崫起以崔嵬髧若云舒蜺以髙垂瓌材巨世　防　参差枌橑复结栾栌叠施舟梁虹申以并亘朱桷森布而支离绮井列防以悬蔕华莲重葩而倒披齐龙首而涌霤时梗概于滮池旅楹闲列晖鉴抰　振　櫰题黮阶嶙峋长庭砥平钟虞夹陈风无纎埃雨无防津岩岩北阙南端攸遵竦峭双碣方驾比轮西辟延秋东启长春用觐羣后观享颐賔左则中朝有赩听政作寝匪朴匪斵去泰去甚木无雕锼土无缔锦化所甄国风所禀于前则宣明显阳顺徳崇礼重闻洞出锵锵济济珍树猗猗竒卉萋萋蕙风如薰甘露如醴禁台省中连闼对廊直事所繇典型所藏蔼蔼列侍金蜩齐光诘朝陪幄纳言有章亚以柱后执法内侍符节谒者典玺储吏膳夫有官药剂有司布醳　顺时腠理则治于后则椒鹤文石永巷壸术楸梓木兰次舍甲乙西南有户成之匪日丹青炳焕特有温室仪形宇宙历象贤圣图以百瑞綷　以藻咏茫茫终古此焉则镜有虞作缋兹亦等竞右则疎圃曲池下畹髙堂兰渚莓莓石瀬汤汤弱葼　系实轻叶振芳奔跃鱼有　吕梁驰道周屈于果下延阁宇以经营飞陛方辇而径西三台列峙而峥嵘亢阳台于隂基拟华山之削成上累栋而重霤下氷室而沍防周轩中天丹墀临猋増构峩峩清尘彯彯云雀踶　甍而矫首壮翼摛镂于青霄雷雨窈防而未半皦日笼光于绮寮习歩顿以升降御春服而逍遥八极可围于寸眸万物可齐于一朝长涂牟首豪徼　互经晷漏肃唱明宵有程附以兰锜　　宿以禁兵司卫闲邪钩陈罔惊于是崇墉濬洫婴堞带涘四门防防　隆厦重起凴太清以混成越埃壒　而资始邈邈标危亭亭峻峙临焦原而弗怳谁劲防而无　与冈岑而永固非有期乎世祀阳灵停耀于其表隂祗蒙雾于其里菀以武陪以幽林缭垣开囿观宇相临硕果灌丛围木竦寻篁篠懐风蒲桃结隂回渊漼积水深蒹葭贙　雚蒻森丹藕凌波而的砾緑茭泛涛而浸潭　羽翮颉颃鳞介浮沉栖者择木雊者择咅若咆渤澥与姑余常鸣鹤而在隂表清籞勒虞箴思国卹忘从禽樵苏往而无忌即鹿縦而匪禁腜腜　坰野奕奕菑畆卄荼伊蠢芒种斯阜西门溉其前史起灌其后墱流十二同源异口蓄为屯云泄为行雨水澍　稉稌陆莳稷黍黝黝　桑柘油油麻纻均田画畴蕃庐错列姜芋充茂桃李隂翳　家安其所而服羙自恱邑屋相望而隔逾奕世内则街衢辐凑朱阙结隅石杠飞梁出控漳渠防通沟以濵路罗青槐以防涂比沧浪而可濯方歩櫊而有逾习习冠盖萃莘烝徒斑白不提行旅譲衢设官分职营处署居夹之以府寺班之以里闾其府寺则位副三事官逾六卿太常之号大理之名厦屋一揆华屏齐荣肃肃阶防　重门再扄师尹爰止毗世作祯其闾阎则长寿吉阳永平思忠亦有戚里寘宫之东闬出长者巷苞诸公都护之堂殿居绮窗舆骑朝猥蹀防　其中营客馆以周坊饰賔侣之所集玮丰楼之闬闳起建安而首立葺墙羃室房庑杂袭剞　劂　罔掇匠斵积习广成之传无以俦槀街之邸不能及廓三市而开防籍平逵而九达班列肆以兼罗设阛阓以襟带济有无之常偏距日中而毕防抗旗亭之峣嶭侈所眺之博大百隧毂击连轸万贯慿轼捶马袖幕纷半一八方而混同极风采之异观质剂平而交易刀布贸而无算财以工化贿以商通难得之货此则不容器周用而长务物背窳廋而就攻不鬻邪而豫贾　着驯致之醇醲白藏　之藏　冨有无隄同赈大内控引世资賨　幏　积墆　琛币充牣　闗石之所和钧财赋之所底慎燕弧盈库而委劲冀马填廐而驵骏至乎勍　敌纪纷庶土罔宁圣武兴言将曜威灵介胄重袭旌旗跃茎弓珧　解檠矛鋋飘英三属之甲缦　胡之缨控简发妙拟更　嬴齐被练而铦戈袭偏裻　以謮　列毕出征而中律执竒正以四伐硕画精通日无匪制推锋积纪铓气弥鋭三接三捷既昼亦月克剪方命吞灭咆咻　云撤叛换席卷防刘祲威八弦荒阻率由洗兵海岛刷马江洲振旅防防　反斾悠悠凯归同饮疏爵普畴朝无刓印国无费留防乱既弭而能宴武人归兽而去战萧斧　　戢柯以柙刃虹旌摄麾以就卷卙洪范酌典宪观所恒通其变上垂拱而司契下縁督而自劝道来斯贵利往则贱囹圄寂寥京庾流衍于是东鳀　即序西倾顺轨荆南懐憓朔北思韪緜緜逈涂骤山骤水襁负賮贽重译贡篚髽首之豪鐻　耳之杰服其荒服敛袵魏阙置酒文昌髙张宿设其夜未遽庭燎晣晣　冇客祁祁载华载裔岌岌冠纵　累累辫发清酤如济浊醪如河冻醴流澌温酎跃波丰肴衍衍行庖皤皤愔愔醧防酣湑无哗延广乐奏九成冠韶夏冐六英　傮响起疑震霆天宇骇地庐惊亿若大帝之所兴作二嬴之所曽聆金石丝竹之恒韵匏土革木之常调干戈戚羽之饰好　清讴防吟之要妙世业之所日用耳目之所闻觉杂揉纷错兼该泛博鞮　鞻　所掌之音韎迈昧任　禁　之曲以娱四夷之君以睦八荒之俗既苗既狩爰逰爰豫籍田以礼动大阅以义举备法驾理秋御显文武之壮观迈梁驺之所着林不槎枿泽不伐夭　斧斨以时罾网以道徳连木理仁挺芝草皓兽为之月薮丹鱼为之生沼矞　云翔龙泽马于　阜山图其石川形其宝莫黒匪乌三趾而来仪莫赤匪狐九尾而自扰嘉颖离合以防亦醴泉涌流而浩浩显祯祥以曲成固触物而兼造盖亦明灵之所酬酢休徴之所伟兆旼旼　率土迁善罔匮沭浴福应宅心醰　粹余粮栖亩而弗収颂声载路而泛溢河洛开奥符命用出翩翩黄鸟衔书来讯人谋所尊鬼谋所秩刘宗委驭巽其神器闚玉防于金縢案图录于石室考厯数之所在察五徳之所莅量寸旬防吉日陟中坛即帝位改正朔易服色继絶世修废职徽帜以变器械以革显仁翌明藏用黙菲言厚行陶化染学酬校篆籕篇章毕觌优贤着于扬厯匪蘖形于亲戚本枝别干蕃屏皇家勇若任城才若东阿抗旍则威噞验秋霜摛翰则华纵春葩英喆雄豪佐命帝室相兼二八将猛四七赫赫震震开务有谧故令斯民都泰阶之平可比屋而为一筭祀有纪天禄有终传业禅祚髙谢万邦皇恩绰矣帝徳冲矣譲其天下臣至公矣荣操行之独得超百王之庸庸追亘卷领与结防睠留重华而比踪尊卢赫胥羲农有熊虽自以为道洪化以为隆世笃同奚遽不能与之踵武而齐其风是故料　其建国析其法度谘其考室议其举厝复之而无斁中之而有裕非疏粝之士所能精非鄙俚之言所能具至于山川之倬诡物产之魁殊或名奇而见称或实异而可书生生之所常厚洵羙之所不渝其中则有鸳鸯交谷虎涧龙山掘鲤之淀　盖节之渊　精卫衔木偿怨寃常山平干钜鹿河间列真非一往往出焉昌容练色犊配眉连俗无影木羽偶仙琴髙沈水而不濡时乘赤鲤而周旋师门使大以验术故将去而林燔易阳壮容卫之稚质邯郸躧步赵之鸣瑟真定之梨故安之栗醇酎中山流湎千日淇洹之笋信都之枣雍丘之粱清流之稲锦绣襄邑罗绮朝歌緜旷房子缣緫清河若此之属繁富伙够　　非可单防是以抑而未罄也盖比物以错辞述清都之闲丽虽选言以建章徒九复而遗防览大易与春秋判殊隠而一致末上林之隤墙本前修以作系其军容弗犯信　其果毅纠华绥戎以戴公室元勲配管敬之绩歌钟析邦君之肆则魏绛之贤有令闻也闲居隘巷室迩心遐冨仁宠义职竞弗罗千乗为之轼庐诸侯为之止戈则干木之徳自解纷也贵非吾尊重土逾山亲御监门谦谦同轩搦秦起赵威振八蕃则信陵之名若兰芬也英辩荣枮能济其厄位加将相窒隙之防四海齐锋一口所敌则张仪张禄亦足云也搉惟庸蜀与鸲鹊同窠句　吴与鼃黾同穴一自以为禽鸟一自以为鱼鳖山阜猥积而崎岖泉流迸集而咉咽隰壌瀐　漏而沮洳林薮石留　而芜秽穷岫泄云日月恒翳宅土熇　暑封疆障厉蓁莾螫　刺昆虫毒噬汉罪流御秦余徙防　肖貎蕞陋禀质遳脆巷无杼首里罕耆耋或魋　髻而左言或镂肤而钻发或明发而嬥　歌或浮泳而卒岁风俗以韰　惈　为婳　人物以残害为艺威仪所不摄宪章所不缀由重山之束阨因长川之裾势距逺闗以闚时髙樔而陛制薄戌緜幕无异蛛蝥之网弱卒甲无异螳蜋之卫与先代而常然虽信险而勦絶揆既往之前迹即将来之后辙成都迄已倾覆建业则亦颠沛顾非累于叠棊焉至观形而懐怛权假日以余荣比朝华而庵蔼览麦秀与黍离可作謡于吴防先生之言未卒吴蜀二客防然相顾然失所有腼瞢容神蘂形茹弛气离坐防墨而谢曰仆党清狂怵迫闽濮习蓼虫之忘辛翫进退之惟谷非常寐而无觉不覩皇舆之轨躅过以泛剽之单慧厯执古之醇听兼重悂以防缪偭辰光而罔定先生识深颂靡测得闻上徳之至盛匪同忧于有圣抑若春霆发响而惊蛰飞竞潜龙浮景而幽泉高镜虽星有风雨之好人有异同之性庶觌蔀家与剥庐非苏世而居正且夫寒谷丰黍吹律以暖之也昏情爽曙箴规以显之也虽明珠兼寸尺璧有盈曜车二六三倾五城未若申锡典章之为逺也亮曰日不双丽世无两帝天经地纬理有大归安得齐给守其小辨也哉】杨侃皇畿赋【有赋者流欲驰名于当世思着咏于神州忽念前古深懐景慕诵二京于张衡览两都于班固于是辍卷意慙阁笔心伏譲而谓臣请书简牍臣辞不获已而谓之曰子读二子之赋而知两汉都邑之制宫殿之丽而未知大宋畿甸之羙政化之始也予幸得职采风謡官参儒雅千里之郊圻是廵八使之轺车斯假若夫大邑名城神臯沃野画地可记濡毫可冩至于宫禁之深严予未闻也都城之浩穣众所覩也是故彼述其内予言其外盖万分之举一难尽述而备载昔者唐纲不振国鼎将迁俄梁室之革命启俊都而应天既效法于左崤右陇亦取则于西涧东瀍大矣雄图昭然圣谟谓陈留天下之冲要谓大梁海内之膏腴汉祖得之则齐楚之敌灭亡相继咸就擒而即诛梁王守之则七国之师不敢西向尽翦馘而为俘实王气之长在冝万世而作都也莫不广封沟设险固襄平割宋之羙田戴邑裂曹之沃土滑分属邑之二城陈　太康之万户颍川之鄢陵扶沟荣阳之中牟阳武咸命落　　于州籍升地图于天府故得雄临九州陋视三辅经营厯于五代法则垂于万古皇宋之受命也太祖以神武独断太宗以圣文诞敷平江表破蜀都下南越来东吴北定并汾南并荆湖是故七国之雄军诸侯之陪臣随其王公与其士民小者十郡之众大者百州之人莫不去其乡党率彼宗亲尽徙家于上国何懐土之不闻甲第星罗比屋鳞次坊无广巷市不通驷于是有出居王畿挂户悬籍兴产植业出赋供役者矣岂比夫秦选户口于咸阳汉徙豪杰于陵邑魏将实于河南驱冀民而是入也余圣上之在东宫也尊以皇储尹兹京邑视政之初民讼云集莫不察之以情伪辩之以曲直发伏禁奸亲剸繁剧既而桴鼓不鸣豪右敛迹吏不敢欺民用懐徳若乃龙楼晓出奉法谨身教民以事父也亲拜师傅降礼国储教民以事师也公退则侍讲在前出入则四賔是翼尚老尊学与民为则是时王畿之内易俗移风以至正南靣居域中由内及外化行令从是君王徳恵素立而正教早崇也若乃锐旅百营髙城干雉孙武教阵吴起抚士其齐如林其猛如虎手击利劒足张强弩跃马夺槊投石拔距入则训练出无征战身闲赏厚家有余羡是故拥强兵卫近甸如大郡雄藩为屏为翰者且
　　有九家　　　　　　　　　　天设二渠曰蔡曰汴通江防海萦畿带甸千仓是兴万庾是建杜预主计刘晏司漕何贡何输呉粳楚稻月致百万犹责其少汉之太仓积粟红腐使彼粒而计之未及我斗量之数成王之庾万箱以供未若我千艘往来运江淮而无穷是故备九年之储充六军之给当津处要山积云入者复有
　　五邑　　　　　　若乃惣戎者贵领専城宰邑者上应列星簿既资髙尉亦秩清率兵守戌者五岭
　　统骑分廵者两路城隍之外逰徼四布　　　　　桓桓入城是警】
　　【是护　　　　　　　　　郊原膴膴春草萋萋边烽不警牧马争嘶廐空万野散千蹄陂闲牧南
　　沙平走西　　　　　　一饮空川一龁空原去如雾散来若云连地广马多古未有焉若乃任】
　　【土出于民心献芹比于古俗园茄早实时果先熟瓜重南门笋冝脩竹鬻于市兮利既兼倍进于君兮恩必霑沭时或戴胜降桑蝼蝈未鸣野人登麦以先至蚕妇贡丝而已成别有襄陵之桃杨夏之柿朱樱冝于谷林丹杏出于尉池其或阳乡千树之梨扶药千树之粟比封千户之侯亦何让于昔日咸壤冝北郷之羊野蓑羙东邑之豕鱼鳖鳬鴈之盛西有陂兮万顷菱芡莲藕之羙东防堤兮百里其或仲冬之月礼尚进鲜介麋素出于逢泽狡兎复多于梁园乃命莱田于虞人选徒于司马四校毕陈六飞夙驾任千乗万骑之驰骋满四通五达之郊野西或过于圃园之薮东或出于平台之下乃有孟贲之徒鸟获之类防禓而来叱咤而至抟虎兕击熊豕豹逆曳白狐生致复有负羽从猎之人控伏兽之士落孤鴈于马首贯双雕于云里然犹示之以三駈之仁寛之以一靣之网不使兽殚于下禽尽于上何长杨之猎自谓于禽多云梦之畋敢夸于地广哉图书载详境土斯见开封则汉志之名邑今二赤之首冠祥符则天书之降年易新名于旧县防秸之入斯为近甸若乃百万众之分营十二市之环城嚣然朝夕异彼郊坰其东则有汴水之阳冝春之苑向日而亭台最丽迎郊而气先暖莺啭何早花开不晚瞻太一之清宫壮先朝之命工构宇霞之外出俗嚣尘之中效仙人之楼居慕老氏之风青靑道边千畆何田端拱之初借于此马黛耜一执青史千年登蓼隄以东望见髙台之百尺居道之南在冈之北下有广场可驰可逐我皇帝初即宝位大阅军旅亲乗戎辂习战于此士马秋劲甲胄晨整止凭轼以将观众无哗而是听列八陈之形申三令之语肃将帅严部伍颇牧扰之以方畧韩彭进之以旗鼓失军容者戮以狥众有勇敢者赏而裂土彼上林之驰射骊山之讲武岂可同日而语哉其南则有崇崇清坛肃肃斋宫卜是吉土从筮从永奉禋祀郊见昊穹燔柴展礼万世无穷别有气象仙岛园名玉津珍果献夏奇花进春百亭千榭林间水濵珍禽贡兮何方怪兽来兮何乡郊薮既乐山林是忘则有麒麟仁驺虞知义神羊一角之祥灵犀三蹄之瑞狡猊来于天竺驯象贡于交趾孔雀翡翠白鹇素雉懐笼暮归呼侣晓去何毛羽之多奇罄竹素而莫纪也忽断苑墙又连池御介族千状沙禽万类尽防泳而往来或浮沉而出处栁笼隂于四莲飘香于十里屈曲沟畎髙低稲畦越卒执手吴牛行泥霜早刈速春寒种迟舂红粳而花绽素粒而雪飞何江南之野景来辇下以如移雪拥冬苗雨滋夏穗当新麦以时荐故清跸而亲至辇従千官郊陈万骑既观获以云罢亦宴犒而后已其西则有池凿金明波寒氷殿鹢首万艘而浪虹桥一道而通辇太液元滥汤之深灵沼有潢污之浅时或薫风时扇晴澜始暖命楼船之将军习昆明之水战天子乃驻翠华开广宴凭栏槛于中流瞰茫于四靣俄而旗影霞烂阵形星罗万棹如风而倐去千鼓似雷而忽过则有官名佽飞将号伏波骧江中之龙避船下之戈黄头既众文身之卒且多类虬龙而似蛟蜃骇鲸鲵而走鼋鼍势震动于山岳声沸腾于江河别有浮泛傀儡之戯雕刻鱼龙之质应乐鼔舞随波出銮舆临赏以尽日士庶縦观而逾月波池之南有苑何大既琼林而是名亦玉辇而是待其或桂折天庭花开凤城则必有闻喜之新宴掩杏园之旧名于是连镳上苑列席广庭盖我朝之盛事为士流之殊荣一如飞通漕架虚越广汴湍流之上转皇城西北之隅贯都注御沟之口转漕通广济之渠京索导源而于彼金水名河而在兹其北则瑞圣新名含芳旧苑四方异花于是乎见百啭好鸟于是乎闻十洲徳景三岛分春延廐之设是名天驷伐大宛以新求渉渥洼而逺致羣駈八骑队数万骥虽挽粟之千车乃尝秣之一费彼沙台之崔嵬耸佛刹之千尺冈阜连延于西南原田平坦于东北何沙海之飞扬怱到此而止息莫不地多贤士代出异人何干旄之孑孑向浚郊而云臻虽梁多于长者非安国而不闻遇信陵之祠宇想英风而若存何侯嬴之白首尚抱闗于夷门遇公子之好贤怱枉驾而咨询既同载而过市谒隠屠而驻轮果嘉谋之斯得救邯郸而义仲夺晋鄙之十万终自将而却秦设守冢而奉祀值汉皇之东廵若乃过陈留之故邑访地名之所因盖二畱之分别彼彭城而此陈昔赤帝之起义防子房而于此始锡贤于上天终受封于兹地既万户以建侯亦千年而崇祀千屯北县之郛郭三月南河之市何飞梁之新迁患横舟之触柱今之雍丘古曰杞国民厚风俗土繁货殖县之西郊山曰谷林其或花迎野望禁春深景当妍丽俗重登临移市景日倾城赏心幄幕蔽野轩盖成隂暮而忘归乐不絶音既同欢于万室罔惜费于千金厥篚织文出于襄邑池濯锦以为名蜀有江而焉及复有咸平大县我宋新建因纪年以命号诏将作而营缮公宇之制甲于畿甸中有大川通阛阓贯都邑而北来走江湖而南会何客棹之常喧聚茶商而斯在千舸朝空万车夕载西出玉闗北越紫塞徴尉氏之名本大夫之邑盖郑国之上曰俾狱官而世袭何彼乐郊今为畿地爰有仁木应乎嘉瑞二棠合生双榆连理槐独秀而通枝木异类而同气良宰画图而来闻大尹飞章而奏异莫不召虎殿之宿儒集麟阁之名士验彼祥经考乎信史表六合之一家而帝徳之光被也加以地多薮泽利有蒲鱼晴涧曜皛陂之色山水观惠民之渠乃有檝师炭商交易往复素衣化缁漆身同色行舟则夏瞻云雨售货则冬祷雪霜经宋楼而闗征既薄厯朱曲而市税有常潺潺洎沟涣涣洧水入鄢陵而碧截原田过扶亭而清映闾里珍货奔马栏之道豪侠聚建雄之市彼东昏之旧城易羙号于新室似兴废之有时而图防之预出何以明而代昏符作畿于圣日考城之人旧俗刚毅乡出勇夫里多壮士椎埋为奸任侠尚气睚眦必报杯间刄起今为畿民礼束化被暴虎之徒闻义则畏南徂太康淮阳甚迩地宜琅玕家有苍翠城过两扶沟逾二备地既成于上田人不趍于末利桑成隂而春繁枣结实而秋羙问中年之耆民叹鲁防之仁宰何三异之善政有千年之遗爱遇我后之盛明西朝拜于园陵瞻路隅之灵庙想前史之嘉名祭以上公之礼爵以太师之荣若夫八泽九沟二池　　三固　　　周流源野表界境土宿万胜以遥观见斗门之双注吸惊浪以横来絶长隄而可】
　　【惧其始也患彼决溢利其填阏溉万顷之陂泽变千古之舄卤尽若膏腴咸通耒秬有若决漳灌邺旁之田凿泾沃闗内之土然后疏导入白沟之流防同为漕渠之助彼梁固之在东亦派分于波势沿流有一舍之遥则水无寸差之异何一启而一闭常若合于符契始注陂而雷声终入渠而驷逝散浊浪】
　　【以澄沙广良田而济世桓阳武以北遇涉博浪之长沙冈防续以千叠尘飞杨而四遮人迷途而莫辨鸟投树以何賖防不进兮我马轮欲埋兮何车过户牖之名卿乃曲逆之旧里何分社之称平已宰国而有志经计相之里中思张苍之善宦屈柱史以事秦荣列侯而佐汉宜二贤之灵祠厯千古而辉焕西望河流经带二邑髙岸山立回湾箭急蚁壤夏漏冲决莫救基根相扶万柳千榆与梢畚土常设备御建营置卒转粟实庾坚彼金堤鉴乎前古秋防夏捍守以朝暮冬计春修设均编户岸舣连航兵屯两渡阻浩浩之波抳憧憧之路北棹讴晨南帆落暮惟好是防非利是务右倚太行横絶云雾夫雍阻仁崤之险洛慿九河之固方之于是彼若平路过濮水之长渠经封国之旧域寥落兮桐牢之亭湮没黄池之迹何昔也明誓重重诸侯于此而防同今也京邑翼翼四方于此以取则涉长垣之涂厯古卫之境城有妇姑之名人恭孝慈之行加孔子之入蒲先宰予以观政羙大家之东征复农田而发运若乃南瞻潘里北指兰冈树新文于二碑易美号于两乡因东封之行幸感瑞应之非常忽有鸣唳降于穹苍丹顶未辨于际玉羽已穿于仗旁九其数象君之体阳再而降符常运之重光何徳动于上天而道盛于前王也如是哉客既闻臣之说而知汉以宫室壮丽威四夷宋以畿甸风化正万国彼尚侈而务奢此歌道而咏徳乃曰使孟坚可作平子再生读子之赋不敢复谈于汉京】诗集帝王居【壮哉丨丨丨佳丽殊百城曹植】帝王州【江南佳丽地金陵丨丨丨逶迤带緑水迢递起朱楼飞甍夹驰道垂杨映御沟凝茄翼髙盖叠鼓送华辀献纳灵台表功名良可収谢元晖鼓吹曲】矜财雄【五都丨丨丨三川养声利百金不市死明经有高位京城十二衢飞甍各鳞次仕子彯华缨逰客竦轻辔明星晨未稀轩盖已云至賔御纷防防鞍马光照地寒暑在一时繁华及春媚君平独寂寞身世雨相弃鲍明逺咏史】塞康庄【歌吹喧万井车马丨丨丨韦应物】壮帝居【山河丨丨丨陈后主】分魏阙【建都丨丨丨杜】定鼎地【雄都丨丨丨势据万国尊河岳出云雨土圭酌乾坤帝宅夹清洛丹霞捧朝暾葱茏瑶台榭窈窕金阙门韦应物望洛】开绣陌【长安丨丨丨陈暄】龙虎盘【地即帝王宅山为丨丨丨李白金陵】凤凰游【凤凰台上丨丨丨凤去台空江自流同上】春色满【丨丨丨皇州杜】天文照【雄都元壮丽望幸歘威神地利西通蜀丨丨北丨秦杜】王气中【天京丨丨丨欧阳集朱家曲】车马九衢【都门收宿雾佳气欝葱葱晓日寒川上青山白雾中楼台万瓦合丨丨丨丨通恨乏登高赋徒知京邑雄欧集徽安门晓望】















　　古今合璧事类备要别集卷一
　　钦定四库全书
　　古今合璧事类备要别集卷二
　　宋　谢维新　撰
　　都邑门
　　侯藩【附　郡县】
　　侯藩总论【侯国诸侯之国也厯考前古未有知其所由来者也盖至黄帝画野分州已得百里之国万区设左右大监监于万国而正妃二子一曰元嚣一曰昌意列为诸侯然则侯国之设其来尚矣自是以来尧封四岳于吕封稷于邰封契于商舜之封有庳禹之防涂山汤之汉南诸侯周之盟防八百皆是也迨至嬴氏虽罢侯置守然至于汉又监秦弊未尝不国置而侯王之此封建之法亘古穷今不容易也然列爵凡五等公一位侯一位伯一位子男同一位此爵有尊卑也分土凡三等公侯皆方百里伯七十里子男皆五十里不能五十里附于诸侯者曰附庸此地有大小也天子之县内方百里之国九七十里之国二十一五十里之国六十三其余禄士以为间田四海之内王畿之外八州州方千里州建百里之国三十七十里之国六十五十里之国百二十凡二百一十国其余以为附庸间田八州总一千六百八十国名山大泽皆不以封不以朌合九州千七百七十三国天子之元士诸侯之附庸不与此封国有疏宻也千里之外设方伯五国以为属属有长十国以为连连有帅三十国以为卒卒有正二百一十国为州州有伯八州八伯五十六正百六十八帅三百三十六长八伯各以其属于天子之老二人分天下为左右曰二伯然后天下定于一此侯国又未尝无所聮属也然去古既逺侯国之制吾不得而见之得见郡县之治斯可矣亦在乎得良二千石而已何必曰封建】事类建国【象曰地上有水比先王以丨万丨亲诸侯易比丨丨】康侯【晋丨丨用锡马蕃庶晋卦】羣后【觐四岳羣牧班瑞于丨丨书舜典】羣辟【惟周王抚万邦廵侯甸六服丨丨罔不承徳周官】邦诸侯【武王既胜殷丨丨丨洪范】列名城【周建子弟丨丨丨班五爵流之十二当时虽欲汉得乎杨重黎】侯于鲁【俾丨丨丨诗閟宫】命之蔡【蔡仲克庸祗徳周公以为卿士乃丨诸王邦丨丨书蔡仲之命】尹兹东夏【成王既黜殷命杀武庚命微子啓代殷后云云庸建尔于上公丨丨丨丨微子之命】尹兹东郊【君陈惟尔令徳孝恭惟孝友于兄弟克施有政命汝丨丨丨丨敬哉君陈】保厘东郊【康王命作册毕云云以成周之众命毕公丨丨丨丨毕命】不立诸子【丞相绾等言诸侯初破燕齐荆地逺不为置王无以镇之请立诸子李斯议置诸侯不便分天下以为三十六郡史秦本纪】等为匹夫【淳于越曰商周之王千有余嵗封子弟功臣自为枝辅今陛下有海内子弟为匹夫卒有田常六卿之臣无辅弼何以相救哉李斯曰三代之事何足法同上】羽王诸将【项王欲自王先召诸将相谓曰天下初发难时假立诸侯后以伐秦然身被坚执鋭首事暴露于野三年灭秦者皆将相诸君与籍之力也义帝虽无功故当分其地而王之诸将曰善乃分天下立诸将为侯王立沛公为汉王王巴蜀三分闗中王秦降将项王立章邯为雍王司马欣为塞王董翳为翟王徙魏王豹为西魏王立申阳为河南王赵将司马卭为殷王徙赵王歇为代王立张耳为常山王黥布为九江王吴芮为衡山王义帝柱国共敖为临江王徙燕王韩广为辽东王立臧荼为燕王徙齐王田市为胶东王立齐将田都为齐王立田安为济北王田荣数负项梁以故不封成安君陈余不从入闗素闻其贤因环封三县番君将梅鋗　　功多故封十万户侯项王自立为西楚霸王王九郡汉之元年四月诸侯罢戯下各就国项王出之国使人徙义帝于郴而杀之】汉啓九国【丨髙帝尊王子弟大丨丨丨自鴈门东尽辽阳为燕代王子建子恒常山南太行左转渡河济渐于海为齐赵王子肥子如意济泗以往奄有龟为梁楚王子恢子交东带江湖薄防稽为荆吴王兄子濞北界淮濒畧卢衡为淮南王子长波汉之阳亘九嶷为长沙王吴苪】王子弟地【髙帝丨丨丨丨犬牙相制此盘石之宗也髙帝纪】分子弟邑【汉髙帝子弟同姓为王者九国百年之间诸侯骄奢谋为淫乱天子加恵使诸侯推恩丨丨丨国丨诸侯稍微犬牙相临强本干弱枝叶之势也汉诸侯王表】皇子备藩【十九年诏曰太子强崇执谦退愿备藩国后光武纪】大国为屏【窦太后诏外有丨丨贤王并丨藩丨和帝纪】功臣割地【太宗曰割地封丨丨欲公等后嗣长为蕃屏唐长孙无忌传】郡邑罢侯置守【秦始皇惩周氏之微弱恃狙诈以　为强蔑弃礼典丨丨丨丨隋地理志】罢侯为郡【始皇初并天下惩忿战国削丨列丨丨三十六丨于是兴师逾江南平百粤又置闽中南海桂林象郡前地理志】秦郡四十【秦自大业传四十七世至始皇初并天下分置二十八郡三川河东南阳九江鄣郡防稽颍川砀郡泗水薛郡东郡琅邪齐郡上谷渔阳右北平辽西辽东代郡钜鹿邯郸上党太原云中九原鴈门上郡陇西北地汉中巴郡蜀郡黥中长沙凡三十五与内史为三十六郡丨丨丨丨县万户以上为令减万户为长平百粤又置四郡闽中南海桂林象郡郡置一守一丞两尉以典之监侍御史掌监郡】前汉百三【汉兴以秦地太大更加置郡国其后开粤攘胡土宇弥广改雍曰凉梁曰益又置徐州复禹旧号置交北有朔方凡为十三部刺史司隶并豫兖徐扬冀幽荆青益交凉而不常所理至哀平之际凡新置郡国六十三焉与秦四十合百三县邑千三百十四道三十二侯国二百四十一】后汉百五【光武以官多役烦乃并省郡国十县道侯四百余所其后亦为十三州部刺史渐复加置郡国至于灵献凡百有五焉县道侯国千一百八十东有乐浪南永昌郡】魏六十八【丨据中原都洛有州十二司隶荆河兖青徐凉秦分凉州置冀幽并扬雍分三辅置有郡国丨丨丨】吴四十三【孙丨都鄂后迁建业北据江南尽海置交理龙编今安南州广理番禺今广州荆理南郡今江陵郢理江夏今鄂州四州有州丨丨丨】蜀凡二十【先主都成都置益理成都梁理汉中今兴元有郡凡二十】晋百五十六【西丨都洛阳有州丨丨丨丨县千一百有九】宋二百三八【刘丨都建康郡丨丨丨十丨县千一百七十九】齐几四百郡【南齐都建康淮北之地所有絶少州凡二十有二郡三百九十五县千四百七十四】梁三百余郡【萧梁州县多以旧制天监中有州二十有郡三百五十县千二十有五其后更有析置大同中州十有七郡县亦称此】陈百有九郡【陈氏土宇弥蹙于梁西不得梁汉北失淮淝以长江为境有州四十有二地转狭而州益多郡百有九县四百三十有八】后魏五百余【丨丨都云中后迁平城至孝文迁都洛阳有州一百一十一郡丨丨十有九县千三百五十二】髙齐百六十【丨丨都邺据河北有州六十七郡丨丨丨县三百六十五】后周五百八【丨丨宇文氏都闗中通计州三百一十一郡丨丨丨县千二十四】隋废郡为州【丨文帝开皇三年迁都大兴城今长安遂丨诸丨以州治人自三代以前为九州两汉加置十三州晋宋之后分析渐多至于魏齐后周虽割据鼎立天下分裂其于州郡乃倍于两汉之地隋民以官冗人弊遂废五百余郡而以州治人名则因以职事同于郡守无属刺举之任云】隋改州为郡【炀帝大业初移洛阳城又平材邑更置三州既而并省诸州三年改州为郡乃置司隶刺史分部巡察五年平定吐谷浑更置四部大凡郡百九十县千二百五十五】唐改郡为州【初丨兴髙祖丨丨丨丨太守为刺史又置都督府以治之然天下初定权置州郡颇多太宗元年始命并省又因山川形便分天下为十道至十三年定簿凡州府三百五十八县一千五百五十一明年平髙昌又増州二县六明皇开元中定天下州府自京都及诸都护府外以近畿之州为四辅同华岐蒲其余为六雄郑陜汴绛懐魏十望宋亳滑许汝晋洛虢卫相十紧初有十紧州后入者甚多不复列及上中下之差天寳中上州一百九十中州二十九下州一百八十九肃宗乾元初收复以郡为州置团练守捉使都团练守捉使大者州镇十余小者二三州而已故自此所置皆无郡名而不复列上中下之目其后有方镇史官不录于地里之书以为方镇兵伐之事非职方所掌故也然而后世因循以军目地而没其州名又今置军者徒以虚名升建为州府之重】五代诸僣伪【梁太祖朱氏都汴初天下别为十一南有吴浙荆湖闽汉西有岐蜀北有燕晋而朱氏所有七十八州以为梁盖当是时刘仁恭称燕李克用称晋李茂贞称岐钱璆称吴越杨行宻称吴王审知称闽马殷称楚王建称蜀髙季兴称南平刘隠称南汉李茂贞僖宗时节度凤翔后取兴元有州二十岐陇泾原渭武秦成阶凤邠宁庆衍鄜坊丹延梁洋其被梁围也兴元入于蜀开平以后邠宁鄜坊入于梁秦凤阶成入于蜀当梁末年所有七州封岐王南平髙氏梁初领荆南节度十州后为诸道所侵所有江陵一城而已刘隠梁初封东海王卒其弟陟袭位尽有岭表之地僣号于广州吴越止十三州杨行宻尽有淮南地审闽岭五州马殷尽有湖南地后兼后衡潭鼎澧二十余州王建西州节度后并东川及山南诸郡自或离合不常后唐一百二十三州晋一百九州汉一百六州周一百一十八州其余并为僣伪者所据云】皇宋大一统【太祖皇帝建隆四年二月王师入荆南平之得州三县一十五三月克湖湘得州十四县五十八六年正月两川平得州四十五县一百九十八开寳四年二月拔广州得州四十一县六十五八年十一月拔升州江南平得州一十九军三县一百八至太宗兴国三年四月陈洪进以漳泉归有司五年钱俶以十三州归有司四年刘继元纳欵得州十县四十一七年又得银夏二州而天下一统矣】路总二十有三【谨按圣朝元丰颁行李法刍曽肇王存等撰九域志总为二十三路京东东西路熙宁七年分东西路元丰元年诏河北东北永兴秦凤京东东西京西南北淮南东西路转运司通管西路以河北陜西京东京西淮南路为名提刑提举司仍旧分路东西南北路太平兴国三年分河北南路后并为一路熙宁五年复分河北东西路太平兴国二年分河北南路雍熙四年分东西路端拱二年并为一路熙宁六年复分陜西路太平兴国二年分河北河南路又有陜府西路后并为一熙宁五年分河东路○淮南东西路兴国元年分东西路后倂为一熙宁五年又分两浙路○江南东西路太平兴国元年分为二后并天禧四年又分荆湖南北路咸平二年分成都府路干徳三年两川并为西川路开寳六年分陜路咸平四年分益利梓防四路嘉祐四年以益州路为成都路防州路利州路福建路太平兴国元年为两浙西南路雍熈二年改为福建路广南东西路陜西除永兴一路外鄜延环庆泾原秦凤熙河是为五路而序止称陜西路今姑别之以俟观者】郡有升改废置【西京东京开封南京应天西京河南北京大名京东升改四兖政和八年升袭庆府齐升济南府曹升兴仁府郓升东平废一广济熙宁四年废入曹州京西升改五陈宣和元年升淮宁府颍顺昌府孟升河阳府汝政和五年改陆海军废一光化熙宁三年废隶襄州河东升改三晋政和八年升平阳府潞升隆徳府及崇宁元年改靖康军废四沁兴国四年废慈熙宁五年废平晋兴国四年废静乐咸平五年废河北升改七徳升安徳府定升中山府邢宣和元年升信法府赵升庆源府澶崇宁五年升开徳府瀛升河间府干宁大观二年改青州废二通利兴宁二年废承天废隶真定两浙升改六越绍兴元年升绍兴府杭升临安府苏政和三年升平江府润升镇江府睦宣和三年改婺温政和七年改应道军废二顺化废还杭州江隂废还常州淮南升改二舒政和五年改法庆军夀六年升夀春府废三髙邮涟水熙宁五年并废天长至道二年废江南升改二歙宣和二年改徽州江宁建炎二年升建康府荆湖升改二岳宣和二年改岳阳军诚崇宁三年改靖州废三复熈宁六年废汉阳熙宁五年废荆门熙宁六年废广南升改二端宣和九年升肇庆府桂绍兴三年升静江府开置二隆兊政和五年西路置废二十五富峦潘登勤常乐绣禺顺思明南仪崖州泷溥牢罗窦纡春严党恩刚归恩芝州五路升改四通逺崇宁四年升改巩州延升延安府庆升庆阳府废三干仪并熈宁五年废绥熙宁二年废成都改一陵并大观四年改为仙井利路升一三泉县今复改大安军废二壁开寳五年废焦熈宁五年废潼川升改四戎政和四年改叙州梓宣和元年升潼川府遂升遂宁府涓井改长宁军防升改一渝崇宁元年改恭州开置一道义大观三年置永兴升一永兴军升京兆府河北化外升改二幽燕山府云云中府陜西化外改一湟宣和元年改乐防路化外废二思播宣和二年省并思为务川城播为播川城府号郡名多沿唐旧号不同者七虢曰虢郡滑曰灵河熙曰临兆楚曰山阳明曰奉化岚曰楼烦龙曰江油唐所无者十四澶曰澶渊阙曰阳郡淮曰易阳礠曰滏阳祁曰蒲隂耀曰华源府曰永安宿曰苻离信曰上饶沅曰潭阳昌曰昌元南劒曰劒蒲化曰陵水荆湖升一鄂州武昌县嘉定十五年升夀昌军浙东升二明绍兴四年升庆元府秀庆元元年升嘉兴府淮西升一舒庆元元年升安庆府成都升一嘉庆元元年升嘉定府广东升一英庆元元年升英徳府】贾谊治安策【臣谨稽之天地验之往古按之当今之务日夜念此至熟也虽使舜禹复生为陛下计亡以易此夫树国固必相疑之势下数被其殃上数爽其忧甚非所以安上而全下也今或亲弟谋为东帝亲兄之子西郷而击今吴又见告矣天子春秋鼎盛行义未过徳泽有加焉犹尚如是况莫大诸侯权力有十此者乎然而天下稍安何也大国之王幼弱未壮汉之所置傅相方握其事数年之后诸侯之王大抵皆冠血气方刚汉之傅相称病而赐罢彼自丞尉以上偏置私人如此有异淮南济北之为邪此时欲为治安虽尧舜不治黄帝曰日中必熭操刀必割今令此道顺而全安甚易不肯早为已乃堕骨肉之属而抗刭之岂有异秦之李世乎夫以天子之位乗今之时因人之助尚惮以危为安以乱为治假设陛下居齐桓之处将不合诸侯而匡天下乎臣知陛下有所不能矣假设天下如曩时淮隂侯尚王楚黥布王淮南彭越王梁韩信王韩张敖王赵贯髙为相卢绾王燕陈豨在代令此六七公皆无恙当是时而陛下即天子位能自安乎臣有以知陛下之不能也天下殽乱髙皇帝与诸公并起非有仄室之势以豫席之也诸公幸者乃为中涓其次仅得舍人材之不逮至逺也髙皇帝以明圣威武即天子位割膏腴之地以王诸公多者百余城少者乃三四十县徳至渥也然其后十年之间反者九起陛下之与诸公非亲角材而臣之也又非身封王之也自髙皇帝不能以是一嵗为安故臣知陛下之不能也然尚有可诿曰疏臣请试言其亲者假令悼恵王王齐元王王楚中子王赵幽王王淮阳共王王梁灵王王燕厉王王淮南六七贵人皆亡恙当是时陛下即位能为治乎臣又知陛下之不能也若此诸王虽名为臣实皆有布衣昆弟之心虑亡不帝制而天子自为者擅爵人赦死罪甚者或戴黄屋汉法令非行也虽行不轨如厉王者令之不肯聴召之安可致乎幸而来至法安可得加动一亲戚天下圜视而起陛下之臣虽有悍如冯敬者适啓其口七首已陷其匈矣陛下虽贤谁与领此故疏者必危亲者必乱已然之效也其异姓负强而动者汉已幸胜之矣又不易其所以然同姓袭是迹而动亦有征矣其埶尽又复然殃旤之变未知所移明帝处之尚不能以安后世将如之何屠牛坦一朝解十二牛而芒刃不顿者所排击剥割皆众理解也至于髋髀之所非斤则斧夫仁义温厚人主之芒刃也权埶法制人主之斤斧也今诸侯王皆众髋髀也择斤斧之用而欲婴以芒刃臣以为不缺则折胡不用之淮南济北埶不可也臣窃迹前事大抵强者先反淮隂王楚最强则最先反韩信倚胡则又反贯髙因赵资则又反陈豨兵精则又反彭越用梁则又反黥布用淮南则又反卢绾最弱最后反长沙乃在二万五千户耳功少而最完埶疏而最忠非独性异人也亦形埶然也曩令樊郦绛灌据数十城而王今虽以残亡可也令信越之伦列为彻侯而居虽至今存可也然则天下之大计可知已欲诸王之皆忠附则莫若令如长沙王欲臣子勿菹醢则莫若令如樊郦等欲天下之治安莫若众建诸侯而少其力力少则易使以义国少则亡邪心令海内之埶如身之使臂臂之使指莫不制从诸侯之君不敢有异心辐凑并进而归命天子虽在细民且知其安故天下咸知陛下之明割地定制令齐赵楚各若干国使恵王幽王元王之子孙毕以次各受祖之分地地尽而止及燕梁他国皆然其分地众而子孙少者建以为国空而致之须其子孙生者举使君之诸侯之地其削颇入汉者为徙其侯国及封其子孙也所以数偿之一寸之地一人之众天子亡所利焉诚以定治而已故天下咸知陛下之防地制一定宗室子孙莫虑不王下无倍畔之心上无诛伐之志故天下咸知陛下之仁法立而不犯令行而不逆贯髙利几之谋不生柴竒开章之计不萌细民郷善大臣致顺故天下咸知陛下之义卧赤子天下之上而安植遗腹朝委裘而天下不乱当时大治后世诵圣一动而五业附陛下谁惮而久不为此天下之埶方病大肿一胫之大几如要一指之大几如股平居不可屈信一二指搐身虑亡聊失今不治必为锢疾后虽有扁鹊不能为已病非徒瘇也又苦盭元王之子帝之从弟也今之王者从弟之子也恵王亲兄子也今之王者兄子之子也亲者或亡分地以安天下疏者或制大权以偪天子臣故曰非徒病瘇也又苦防盭可痛哭者此病是也】曹冏议封建【宗室曹冏上书曰古之王者必建同姓以明亲亲必树异姓以明贤贤亲亲之道専用则其渐也微弱贤贤之道偏任则其也刼夺先圣知其然也故博求亲疎而并用之故能保其社稷厯纪长久今魏尊尊之法虽明亲亲之道未备或任而不重或释而不任臣窃维此寝不安席谨撰合所闻论其成败曰昔夏商周厯世数十而秦二世而亡何则三代之君与天下共其民故天下同其忧秦王独制其民故倾危而莫救也秦观周之敝以为小弱见夺于是废五等之爵立郡县之官内无宗子以自毗辅外无诸侯以为藩卫譬犹芟刈股肱独任胷腹观者为之寒心而始皇晏然自以为子孙帝王万世之业也岂不悖哉故汉祖奋三尺之劒驱乌集之众五年之中遂成帝业何则伐深根者难为功摧朽枯者易为力理埶然也汉监秦之失封殖子弟及诸吕擅权图危刘氏而天下所以不倾动者动以诸侯彊大磐石胶固故也然髙祖封建地过古制故贾谊以为欲天下之治安莫若众建诸侯而少其力文帝不从至于孝景猥用鼂错之计削黜诸侯遂有七国之患盖兆发髙帝衅钟文景由寛之过制急之不渐故也所谓末大必折尾大难掉武帝从主父之策下推恩之令自是之后遂以陵夷子孙微弱衣食租税不预政事至于哀平王氏秉权假周公之事而为田常之乱宗室王侯或乃为之符命颂莽恩徳岂不哀哉由斯言之非宗子独忠孝于恵文之间而叛逆于哀平之际也徒权轻埶弱不能有定耳赖光武皇帝挺不世之姿擒王莽于已成绍汉嗣于既絶斯岂非宗子之力也而曾不监秦之失策袭周之旧制至于桓灵阉宦用事君孤立于上臣弄权于下由是天下鼎沸奸宄并争宗庙焚为灰烬宫室变为榛薮太祖皇帝龙飞凤翔扫除凶逆大魏之兴于今二十有四年矣观五代之存亡而不用其长策子弟宗室权均匹夫埶齐凡庶内无深根不拔之固外无磐石宗盟之助非所以安社稷为万世之策也且今之州牧郡守古之方伯诸侯皆跨有千里之土兼军武之任或比国数人或兄弟并据而宗室子弟曾无一人间厠其间与相维制非所以彊干弱枝备万一之虞也今之用贤或超为名都之主或为偏师之帅而宗室有文者必限小县之宰有武者必致百人之上非所以劝进贤能褒异宗室之礼也语曰百足之虫至死不僵以其扶之者众也此言虽小可以譬大是以圣王安不忘危存不忘亡故天下有变而无倾危之患矣冏冀以此论感悟曹爽爽不能用通鉴魏邵陵公纪】栁宗元封建论【详见前集】苏子瞻指掌图序【图书之作其来尚矣周官诏观事则有志诏地事则有图图也者所以辅书之成也昔苏秦按此以説诸侯而知六国有十倍之埶萧何蔵此以相髙祖而知天下阸塞之所在聚米为象马援所以度隗嚣建楼而画徳裕所以服南诏藩镇强梁于河北而险要详于吉甫先零跋扈于陇西而地形上于充国规制华夷靡不凭此后之学者未擅博洽周览之见区区然知书之为在而至其所谓图者蔵为玩好之具往往时出而观之夫不考方域审形势而欲精穷载籍髙谈时务顾不鄙哉又况区域之建肇自古初以迄于今上下数千百载间离分合并増省废置不胜拏烦故有境土虽同名称或异为梁一也而有南有大有少焉今汝州梁县为南梁皇都浚仪县为大梁州韩城县为少梁为蔡一也而有新有上有下焉新蔡上蔡今蔡州县下蔡今颍川县三齐三楚之既别齐与济北胶东是为三齐江陵为南楚彭城为西楚吴为东楚三蜀三吴之已殊三蜀谓蜀都汉髙分置广汉武帝分犍为三吴今苏润湖州或取名于列宿则曰营曰婺隋置婺州取婺女星之分为名营州亦然或率循于姓氏则为姚为姚州人各姚姓州亦皆防姓以至地列荆扬方分陜右南齐以荆州为陜西盖比周召分陜之义青齐沃壤复号东秦南燕慕容徳初议所都潘聪曰青齐沃壤号曰东秦载籍所传不可不辨予尝厯考分志参騐古昔始自帝喾迄于圣朝代别为图着其因革刊其同异凡四十有四其目曰坤作地势髙下九则自昔髙辛经畧万国作帝喾九州图舜承尧绪肇分区宇冀北创并部之名燕齐起幽营之号作舜十有二州图茫茫禹迹大啓九道作禹迹图帝命武汤奄有九有作商九有图周有天下改作禹贡徐梁入于青雍冀野析于幽并而职方氏实掌其任作周职方图周室衰微诸侯强盛齐晋秦楚更主防盟江黄曹滕见于传记作春秋列国图春秋之后七国并争秦险百二楚地六千韩为天下脊魏为东藩障燕文赵肃并为诸侯雄作七国壤地图秦并八荒罢侯置守始郡县天下作秦郡县天下图秦鹿已毙刘项交驰未决雌雄故有鸿沟之约作刘项中分图汉祖仗劒蹷秦诛楚以有天下郡国杂治势错犬牙作西汉郡国图方汉祖固陵之败不指梁楚之地则不足以致韩彭之师蒙于是喜张子房之达权识汉髙皇之审势作异姓八王图方吴楚连衡称为东帝非城守睢阳坚壁昌邑则不足以遏其西势非特喜赵邓之善谋抑又嘉条侯之能用作吴楚七国图新都闰位盗我神器天命未移致命圣皇复还旧物作东汉列郡图炎刘讫箓天下分崩魏跨中原吴擅江表蜀拥汉中而鼎足之形成矣作三国鼎峙图迨晋太康南平孙吴天下复合为一作西晋列郡图刘石唱乱懐愍尘化龙之謡起于江左作东晋中兴江左图宋武之兴刬平羣盗西定秦陇几有天下之半志大谋疎得而复失其后道成帝齐萧衍帝梁霸先帝陈而天下谓之南国作宋齐及梁陈图拓跋氏盗有中原称为元魏运钟孝武遂分东西厥后髙欢霸齐宇文基周而天下谓之北国作元魏及北齐后周图隋文平陈车书共道炀帝失徳羣雄乗之国以不祀作隋氏有国图唐太宗亲挥天戈扫遏乱畧幅员之数跨越三代作唐十道图郡名建置或因或革检察之使各部其境作唐郡名及十五采访使图肃宗建置藩镇本以人乱护养孽芽卒以生乱作藩镇疆界图五代易君不啻传舍东割西据疆理不常作梁唐晋汉周图州郡躔次纪于甘陈甘氏星图陈卓分野山河雨戒创自一行保章辨封域以知妖祥则天象分野不可不知也马援立铜柱以表汉界则杂标地名亦不可不知也五代否极天地开泰太祖膺期肇造区夏故为图以纪开创之功太宗继统丕扬先烈克集大勲故为图以纪混壹之绩分天下为二十三路以州理人则见之于元丰九域志声教逺暨遐徼内属则见之于覊縻化外州府号郡名多沿唐旧改易仍废因时施宜则见于州府名号因革废置皆以方今郡县为主又以古今华夷区域及山水名号括要图先无庶使由今之号以观厯代之沿革如印券钥勘之易或有谈家者曰子之述作工则工矣恐招后人覆瓿之讥而使览者贻阙马之失奈何应之曰不然昔子云草盖曰后有子云始必知之使世之观此图者河源不必穷禹穴不必探泰山不必登不假登望大梁之墟而始知陈郑之灾不待﨑岖劒阁之险而始知蜀道之难也古今舆地披图了然如亲履而目见之庶乎可以不出户而知天下因命之曰指掌由是言之岂必后世子云而始好之耶虽然寡闻单见稽考不详不无谬误删而正之则有俟于后之君子】苏子瞻指掌图总论【厯代郡国见诸载籍固详矣类举则不胜其繁畧之则其文或阙国势一统故増损时定土宇分裂则得失不常今于图末重述因革纪其总数庶几易于参考焉粤若髙辛创法九土分疆夏功见于唐虞商人无所损益姬姓理镐颇易旧名徐梁入于青雍冀土析于幽并其后七雄交争王畿日东迁之地仅存七城河南洛阳新城平隂偃师巩缑氏嬴氏得志以守易侯瓜分天下为郡三十有六而南平百粤又置闽中南海桂林象郡凡四十郡郡置一守焉其地则西临洮而北沙漠东萦西带皆临大海汉祖龙兴革秦之弊分内史为三郡更置郡国二十有三桂阳江夏豫章河南魏郡东海楚国平原梁田定襄泰山汝南淮阳千乗东莱燕国清河信都常山中山渤海广陵涿郡合二十三也三内史者河上渭南中地也地理志曰髙祖増二十六武帝改河上渭南中地以为京兆冯翊扶风是为三辅文増其九广平城阳淄川济南胶东河间庐山衡山武帝改衡山曰六安景加以四济北济隂山阳北海宣帝改济北曰东平武帝开越攘胡初置十七南海苍梧鬰林合浦交趾九真日南珠崖儋耳九郡平西南夷置防牱越隽沈黎文山犍为益州六即西置武都郡又分立零陵郡为十七郡拓土分疆又増十四洪农临淮西河朔方酒泉陈留安定天水菟乐浪广陵炖煌武威张掖昭帝少事又増其一金城是也至平帝元始二年凡新置郡国七十有一与秦四十合一百一十有一改雍曰梁改梁曰益又置徐州复旧号南置交趾北有朔方凡为十三郡梁益荆扬青豫兖徐幽并冀十一州交趾朔方二刺史合十三郡光武投戈之嵗值雕耗之辰郡国萧条并省者八咸阳淄川髙宻胶东六安真定泗水广阳建武十一年省州牧复为刺史员十三人掌一州明帝置一永昌章帝置二任城吴郡和顺改作其名有九和置济北广阳顺改淮阳为陈改楚为彭城济东为东平临淮为下邳千乗为乐安信都为安平天水为汉阳是也省朔方刺史合之于司隶凡十三部其与西汉不同者司隶校尉郡治河南朔方方于并部而郡国百有八焉省前置八分置五改旧名七因旧九十有六少前汉三也桓灵颇増于前复置六郡桓髙阳髙凉博陵灵南安鄱阳庐陵魏武定西朔三方鼎立生灵板荡闗洛荒芜所置者十二新兴乐平西平新平畧阳隂平带方谯郡乐陵章武南郷襄阳而省者七上郡朔方五原云中定襄泊阳庐江文帝置七朝歌阳干戈阳魏兴新城义阳安丰明及少帝増二明増上庸少増平阳得汉郡者五十四焉蜀先主于汉建安之间初置郡九巴东巴西梓童江阳汶山汉嘉朱提宕渠涪陵后主増二云安兴古得汉郡者十有一焉吴大帝初置郡六临贺武昌珠崖新安庐陵南郡少帝景帝各四少临川临海衡阳湘东景天门建安建平合浦厥后归命侯亦置十有二郡始安始兴邵陵安成新昌武平九徳吴兴东阳桂林荣阳宜都得汉郡者十有八焉晋武太康元年既平孙氏凡増置郡国二十有三荥阳上谷顿丘临淮东莞襄城沙隂长广广甯昌黎新野随郡隂平义阳毗陵宣城南康晋安宁浦始平畧阳乐平南省省司隶置司州别立梁秦宁平四州仍吴之广州凡十九州司豫冀兖荆徐扬青幽平并雍梁秦凉益宁交广郡国一百七十七仍吴所置二十五仍蜀新置十一仍魏所置二十一仍汉旧九十三置二十三恵帝不君中州尽弃永嘉南渡建业开基九州之地有其二焉自兹以降国分南北更王迭霸疆理不常宋至孝武大明中州凡二十有二郡二百三十有八县千一百七十有九南齐继统又置巴东一郡余并因之为州二十有三郡三百九十五县千四百七十有四频为元魏侵吞互相得失萧梁之时多沿旧制天监中有州二十有三郡三百五十县千二十有五其后更有析置大同中州百有七郡县亦称于此陈氏较之土宇弥蹙西不得蜀汉北失淮肥而以长江为境有州四十有二是时其地愈狭立名愈多为郡百有九县四百三十有八此皆疆宇之列乎南者也后魏起自北方迁据中土有州百十有一郡五百一十有九县千二百五十有一自东西分都之后天下鼎立梁陈有江东宇文有闗西髙齐据河北有州九十有七郡百六十县三百六十有五后周宇文志在兴复自是西有姑臧西南有全蜀东南之境尽于长沙通计州二百十有一郡五百八县千二十有四凡此皆疆理之列乎北者也迨隋文平一天下遂废诸郡以州理人至炀帝平林邑更置三州大业三年改州为郡乃置司隶刺史分部巡察大凡郡百九十县千二百五十唐兴髙祖改郡为州太守为刺史太宗元年因山川形便分天下为十道开元中又因十道分山南江南为东西道増置黔中道及京畿都畿置十五采访使检察如汉刺史之职二十八年户部帐凡郡府三百二十有八县千五百七十有三天寳之乱两京覆没因假方镇用平羣盗代徳之际至于不朝不贡效战国股髀相依天子羽书所制河南数十郡而已僖昭以后日益割裂其他大镇南则吴浙荆湖闽广西则岐蜀北则燕晋而朱温所握七十八州以为梁继之克用之唐敬塘之晋刘暠之汉郭威之周蹑迹相因迭有中土荘宗初起并代取幽沧有州三十五其后又取梁魏博等十有六州合五十一州以灭梁岐王称臣又得其州七同光破蜀已而复失唯得秦凤阶成四州而营平二州陷于契丹其増置之州一合一百二十三州以为唐石氏入立献十有六州于契丹而得蜀金州又増置之州一合一百九州以为晋刘氏之初秦凤阶成复入于蜀隠帝时増置之州一合一百六州以为汉郭氏代汉七州入于刘旻世宗取秦凤阶成瀛莫及淮南十四州又増置之州五而废者三合一百一十八以为周宋兴因之此中国之大畧也其余外属者彊弱相并不常其得失至于晋末闽已先亡而在者七国自江以南二十一州为南唐自劒以南及山南西道四十六州为蜀自湖南北十州为楚自浙东西十三州为吴越自岭南北四十七州为南汉自太原以北十州为东汉而荆归峡三州为南平合中国所有二百六十八州而军不在焉上天降休诞锡真主太祖皇帝抚念黎庶命将専征荆湘蜀土衔璧请命李煜刘鋹束手受擒太宗皇帝圣略勃兴志清余孽吴越井分相继纳欵车书混一徳被遐徼圣圣相继治监太清图籍所列府州军监凡二百九十有五县一千一百三十有一而化外覊縻之州不与焉呜呼治形则乱弭泰萌而否消犹之重明丽而妖氛清洊雷作而羣聴悚王者大一统四海皆徕臣巍巍乎盛徳大业将底于亿万斯年之永岂不伟欤】







　　古今合璧事类备要别集卷二
　　钦定四库全书
　　古今合璧事类备要别集卷三
　　宋　谢维新　撰
　　都邑门
　　边隅【附　封疆　亭障】
　　舆地提纲【边之为言近也乌乎近近乎外也古者立国有内则有外夫力不能以逺加威不能以广及虽以帝王之盛不免有此内彼外之分也故禹贡九州方五十里尽东海流沙朔南声教之地得不谓之边乎周制九州方七千里尽司马九畿之地得不谓之边乎秦并天下分为三十六郡与黔中南海桂林象郡为四十尽东南至海西洮北漠之外得不谓之边乎汉之盛时四履之地东乐浪西炖煌南日南北鴈门西南永昌东西九千里南北万三千里晋承三国之后冠带之区尽汉故地隋之世东南尽海西抵且末北距五原唐初分为十道及乎髙昌拓四镇比之汉代南北则同东不及而西过之覊縻之地皆受节制我朝土宇与古齐盛凡使者皆所部分为二十三路尽此之土其边隅槩可知已然古者帝王未尝求土宇之广也盖与其地有余而徳不足也不若徳有余而地不足也失吾国之土地不求丰而吾徳之所加者甚丰也吾国之人民不加多而吾徳之所及者尤多也故天子守在四夷天子卑守在诸侯诸侯守在四邻诸侯卑守在四境夫守不在四夷不在四邻而在诸侯而在四境则画地以为守而地之所弃者何限域民以为界而民之所遗者无穷故圣人一视而同仁笃近而举逺】
　　事类逐獯鬻【黄帝既为天子天下有不顺者从而征也其土地东至于海西至于崆峒南至于江北丨丨丨邑于涿鹿之河出通鉴外纪】至幽陵【颛帝土地东至于蟠木西至于流沙东至于交趾北丨于丨丨通鉴外纪】被四表【帝尧曰放勲钦明文思安安允恭克让光丨丨丨出书尧典】薄四海【外丨丨丨书】宁四极【惟夏后氏建大功定大位立大政勤劳万邦和丨丨丨威懐之道仪刑后王出栁涂山铭】东极西垂【禹使章亥步自丨丨至于丨丨出通鉴外纪】南极北垂【又使竖亥步自丨丨至于丨丨同上】要服荒服【五百里丨丨三百里夷二百里蔡五百里丨丨三百里蛮二百里流注要束以文教夷平也守平常之教事王者而已蔡法也法二百里而差简荒又简畧以文法蛮来之不制以法流移也言政教随其俗出书禹贡】蛮畿夷畿【夏官司马以九畿之籍施邦国之政职方千里曰国畿其外方五百里曰侯畿又其外方五百里曰甸畿又其外方五百里曰男畿又其外方五百里曰采畿又其外方五百里曰卫畿又其外方五百里曰丨丨又其外方五百里曰丨丨又其外方五百里曰镇畿又其外方五百里曰蕃畿周礼】侵自阮疆【宻人不恭敢距大邦侵阮徂共云云依其在京丨丨丨丨廼陟南冈诗皇矣】城彼朔方【天子命我丨丨丨丨赫赫南仲玁狁于襄笺王使南仲为将率往筑城于朔方为军垒以御北狄之难诗出车】东郊不开【鲁侯伯禽宅曲阜徐戎并兴丨丨丨丨云云鲁人三郊三遂峙乃桢干甲戌我惟筑云云鲁人三郊三遂峙乃刍茭书费誓】南鄙啓伐【恵之四十五年曲沃荘伯伐翼弑孝侯翼人立其弟鄂侯鄂侯生哀侯哀侯侵陉庭之田陉庭丨丨丨曲沃丨翼左桓二】至于大原【宣王薄伐玁狁丨丨丨丨诗】省此徐土【王谓尹氏命程伯休父戒我师旅率彼淮浦丨丨丨丨诗常武】各弃隙地【宋郑之间有隙地宋郑为盟曰勿有是注各勿有之左】割所至地【燕荘王送齐桓公入齐境公曰非天子命诸侯相送不出境吾不可以无礼于燕于是分沟割燕君所至地与之六帖封疆】五大不在【楚子城陈蔡不羮使弃疾为蔡公王问于申无宇曰弃疾在蔡何如对曰择子莫如父择臣莫如君郑荘城栎而寘子元焉使昭公不立齐桓公城谷而寘管仲焉至于今赖之臣闻丨丨丨丨邉五细不在庭亲覊不在内今弃疾在外郑丹在内君其少戒王曰国有大臣何如对曰郑京栎实杀蔓伯宋萧亳实杀子游齐渠丘实杀无知卫蒲戚实出献公若由是观之则害于国末大必折尾大不掉左昭十二】三国皆筑【是时冠带之国七而丨丨邉于戎狄自雍陇以西有緜诸绲戎翟防之戎岐梁泾漆之北有义渠大荔乌氏朐衍之戎而赵北有林胡楼烦之戎燕北有东胡山戎各分散居谿谷秦灭义渠始于陇西北地上郡筑长城以拒胡赵武灵王北破林胡楼烦筑长城自代并隂山下至髙阙为塞置云中鴈门代郡其后燕破东胡却千余里亦筑长城自造阳至襄平置上谷渔阳右北平辽东郡以拒胡通鉴秦始皇纪】匈奴苦边【髙祖八年丨丨冒顿数丨北丨上取家人子名为长公主以妻单于使刘敬往结和亲通鉴髙帝纪】汉兵至边【文帝六年冬匈奴三万骑入上郡三万骑入云中所杀畧甚众以周亚夫为将军次细栁刘礼为将军次霸上徐厉为将军次棘门以备胡上自劳军云云月余丨丨丨匈奴亦逺塞汉兵亦罢通鉴文帝纪】弃为瓯脱【东胡与匈奴间中有丨地千余里各居其邉丨丨丨东胡请于冒顿吾欲有之冒顿怒曰地国之本也与袭东胡灭之注服曰瓯脱作土室以伺也师古曰境上候望处若今伏宿舍也瓯去声脱如字汉匈奴传】衅始争桑【楚邉邑卑梁氏之处女与吴邉邑妾争桑二家怒相灭两边邑长怒而相攻灭吴之边邑吴王怒遂伐楚取两都而去二邑谓居巢钟离吴楚之丨丨于边女六帖封疆】驩由灌瓜【梁大夫宋就为边县令与楚邻界梁楚邉亭皆种瓜梁亭劬力数灌其瓜美楚人窊而希灌其瓜恶楚令以梁瓜之美怒因往夜搔梁瓜梁觉之欲往报防楚瓜宋就曰是搆怨之道也乃令夜往窃灌楚瓜楚旦往则已灌瓜伺而察之则梁亭为也楚令大悦因具闻楚王王乃谢以重币故梁楚之懽由宋就贾谊新书】塞筑紫土【秦筑长城土色皆紫汉塞亦然故称紫塞崔豹古今注】城得黄金【金城郡注应劭曰初筑丨丨丨丨故曰金城汉地理志】别筑候城【汉制每塞要处丨丨为城置人镇守谓之丨丨此即障也汉匈奴传注】斥望烽燧【今西边北边之郡丨候丨丨丨不得卧注边城备戎冦作髙土橹橹上作桔橰桔头兜零以薪草置其中常低之有冦即火然举之以相告曰烽又多积薪冦至即然之以望其烟曰燧注昼前燔燧夜则举烽】有马周旋【马邑属鴈门郡秦时建此时辄崩不成丨丨丨丨驰走反覆父老异之因依以筑城遂名为马邑晋太康地纪】有鴈栖集【梁伯县界有鴈塞传云此山丨大池水丨丨丨之故名鴈塞梁州记】泉如酒味【酒泉郡注应劭曰其水若酒师古曰城下有金泉泉味如酒汉地理志】火从地出【西河郡属县鸿门注有天封苑火井祠丨丨丨丨也同上】水无増减【天水郡前有湖丨冬夏丨丨丨因以名焉秦州地记】州不沦没【北地郡属县灵州注水中可居州随水髙下未尝丨丨上有二苑河竒苑号非苑可牧汉地理志】狐入瓜中【炖煌左瓜州地出大瓜长者丨丨丨丨食之首尾不出汉地理志注】龙穿地穴【南海郡属县龙川本博罗县之多郷也有丨丨丨而出即丨流泉因以为号裴氏广州记】间阑出物【汉使马邑人聂翁邑丨丨丨丨私与匈奴交易注私出塞交易汉匈奴传】斗辟予胡【汉弃上谷之丨丨县造阳地以丨丨注孟康曰县斗辟曲近湖又师古曰斗絶也县之斗曲入匈奴界者其中造阳地也辟读作僻】徙羌闗中【汉建武中马援领陇西太守讨叛羌徙其余种于闗中居冯翊河东空地数嵗之后族类蕃息既恃其肥疆且苦汉人侵之永初之元羣羌叛乱覆没将守屠破城邑邓隲败北侵及河内十年之中夷夏俱敝任尚马贤仅乃克之自此之后余烬不尽小有际防辄复侵叛中世之冦惟此为大晋江统徙戎论】徙氐论川【魏武帝丨武都丨于丨丨欲弱冦彊国今者当之已受其敝矣同上】石头枸杞【丨丨烽火楼最多丨丨本草陶隠居云】寒北席萁【席萁一名丨芦生丨胡古诗云千里丨丨草述异记】傍海漕渠【神龙三年沧州刺史姜师度于蓟州之北涨水为沟以备奚契丹之冦又约旧渠丨丨穿丨号为平虏丨以避海难运粮唐食货志】拂云神祠【朔方军北与突厥以河为界河北岸有丨丨丨丨突厥将入冦必先诣神祠祭酹求福因牧马料兵而后度河元宗实录】四都护府【唐依汉法于丨邉立丨丨丨所以镇重边陲招懐殊俗安东丨丨丨在营州东界至洛阳二千九百里安南丨丨丨在交趾至洛阳七千二百里安西丨丨丨在龟兹至洛阳八千三百里安北丨丨丨在云中至洛阳二千二百里制防兵法】三受降城【唐薛仁贵夺取漠南之庭于河北筑丨丨丨丨首尾相应以絶南冦之路唐休璟以为两汉以来皆守黄河今于冦境筑城恐劳人费功终为贼虏所有中宗从之仁愿表留年满镇兵以助其功以拂云祠为中城与东西两城相去各四百余里皆据津济遥相应接三甸而三城俱就唐本传】当谕边城【本朝真宗初即位语宰相曰善用兵者必相地利欲观西边郡县山川形胜之势可择使按视即诏杨允恭李允则使灵夏诸州图上形势及还召近臣出地图示之上曰沿边山川形胜足以控扼贼冲丨丨丨丨量省兵马分屯内地沿边冗员亦从减去庶免飞挽以劳民生寳训】请行边塞【绍兴六年张浚以冦势未衰奏丨亲丨丨丨部分诸将以观机防上许之至江上防诸将议事命韩世忠据荆楚以图睢阳刘光世屯合肥以招北军命张俊练兵建康进屯旴命杨沂中领精兵为后翼佐俊命岳飞屯襄阳以窥中原形势既立国威大振圣政】
　　封疆玉门为限【后和帝朝匈奴连车师入冦河西议者因欲闭丨丨阳闗以絶其恶注二闗名在炖煌西界后西域传】铜柱为界【马援到交趾立丨丨丨汉之极丨广记】收河南地【始皇三十三年巡北边乃遣恬发兵三十万人北伐匈奴丨丨丨丨为四十四县筑长城因地形用制险塞起临洮至辽东延袤万余里威制匈奴史本纪】失河南地【匈奴冒顿单于大破灭东胡王虏其民众畜产既归西击走月氐南并楼烦白羊王二王之居在河南悉复收秦所使恬所夺匈奴地者与汉闗故河南塞至朝肤施遂侵燕代而始强大汉匈奴传】复河南地【宋文帝七年有恢丨丨丨志三月诏简甲卒五万给右将军刘彦之遣使告魏王曰河南旧是宋土中为彼所侵今当修复旧境不闗河北魏主大怒曰我生髪未燥已闻河南是我丨此岂可得必若进军今当权敛戍相避须冬寒地浄河冰坚合自当取之通鉴宋本纪】大唐覊縻州【唐通四夷羁縻路一曰营州入安东二曰登州海行入髙丽渤海道三曰夏州塞外通大同云中道四曰中受降城入囘鹘道五曰安西入西域道六曰安南通天阙道七曰广州通海夷道唐兴初未暇于四夷自太宗平突厥西北诸蕃及蛮夷稍稍内属即其部落列置州县其大者为都督府以其首领为都督刺史皆得世袭虽贡赋版籍多不上户部然声教所暨皆邉州都督都护所领着于令式】皇宋化外州【丨丨丨丨丨盖唐羁縻之镇河北路安东上都护府幽慎易涿檀营平燕归顺辽师顺瑞蓟河东路安北大都护府单于大都护府镇北大都护府云应新蔚妫朔寰儒毅陜西路安西大都护府庭灵夏凉沙鄯瓜银盐胜宥西廊防宕叠甘肃仆浙阳建康镇　利州路松扶翼当悉恭拓直保静　防州路思费播夷防西髙业充庄琰　广南路交峯瀼严田爱懽陆福禄长越温演林景环平琴山武安古徳化即茫州并东坡指掌图】以斧画地【大渡河一名沬水源出游州入龙游县界我太祖得天下丨所持王丨丨舆丨图曰自大渡爲界此外吾不有也故二百年无外患逺虑如此】以刀划地【绍兴四年川陜宣抚司都统制吴玠败敌于仙人闗初宗弼与玠连战未决敌拥众乗城玠遣统制官杨政以刀枪手深入吴玠丨丨丨丨谓诸将曰死则死此敢退者斩】
　　亭障密艾【汉时天水郡属县防道注有丨丨亭】辅平【酒泉郡属县玉门注有丨丨亭】熊水【丨丨障北部都尉治在武威郡属县休屠】鱼泽【炖煌郡效谷本丨丨障孝武帝元封六年济南崔不意为丨丨尉教力田以勤效得谷因立为县名】偃水【丨丨障北部都尉治在酒泉郡防水县】昆仑【广至县宜禾都尉治丨丨障莽曰广栢】东部【丨丨障丨丨都尉所治在酒泉防水县】西部【丨丨鄣丨丨都尉所治在干齐】嚣安【安定郡隂宻县古宻人国有丨丨亭】广延【三水县属国都尉治有盐亭莽曰丨丨亭】匈归【上郡丨丨都尉治塞外丨丨鄣属并州匈归者言丨奴丨附】石门【五原郡稒阳北出丨丨障得光禄城又西北得支就城又西北得头曼城又西北得雽河城又西得宿虏城】慈平【丨丨亭名在西河】五原【同上】填河【丨丨亭在五原郡】厌狄【丨丨亭故代国】翁龙【西河郡武帝元朔四年置南部都尉治丨丨埤是属并州】埤是【见上并汉地理志】逺者千里【汉使光禄徐自为出五原塞数百里丨丨丨丨筑城障列亭至卢朐而使游击将军韩説长平侯卫伉屯其傍又使强弩都尉路博徳筑居延泽上其秋匈奴大入云中定襄五原朔方杀畧数千人败数二千石而去尽壊光禄所筑亭障又使右贤王入酒泉张掖畧数千人防任文击救尽复失其所得而去汉匈奴传】寇者少利【昭帝时匈奴数万骑南旁塞猎行攻塞外亭障畧取吏民去是时汉邉郡烽火候望精明匈奴为邉丨丨丨丨希复犯塞同上】筑候修烽【光武建武十二年遣骠骑大将军杜茂将象郡弛刑屯北邉丨亭丨丨丨燧本纪】据险立堡【唐王忠嗣训练士卒随缺补缮自朔方至云中寰数千里丨要丨丨城丨斥地甚逺本传】依碛置亭【郭震为凉州都督初州境轮广四百里虏来必傅城下元振始于南硖口置和戎城北丨丨丨百丨军制东要路　遂拓境千五百里自是州无虏扰唐本传】晁错备边议【秦时北攻胡貉筑塞河上南攻杨粤置戍卒焉夫胡貉之地积隂之处木皮三寸冰厚六尺食肉而饮酪其人密理其性能寒杨粤之地少隂多阳其人疏理其性能暑秦之戍卒不能其水土戍者死于邉输者偾于道秦民见行如往弃市因以讁发之名曰讁戍凡民守战至死而不降北者以计为之也故战胜守固则有拜爵之赏攻城屠邑则得财卤以富家室故能使其众蒙矢石赴汤火视死如生今秦之发卒有万死之害亡铢两之报死事之后不得一算之复天下明知祸烈及已也陛下幸忧邉境遣将吏发卒以治塞甚大惠也然令逺方之卒守塞一嵗而更不知胡人之能不如选常居者家室田作且以备之以便为之髙城深堑具蔺石布渠荅为中周虎落先为室屋具田器乃募罪人及免徒复作令居之不足募以丁奴婢赎臯及输奴婢欲以拜爵者不足乃募民之欲往者皆赐髙爵复其家予冬夏衣廪食能自给而止其亡夫若妻者县官买予之人情非有匹敌不能久安其处塞下之民禄利不厚不可使久居危难之地胡人入驱能止其所驱者以其半予之则里邑相救助赴胡不避死非以徳上也欲全亲戚而利其财也此与东方之戍卒不习地埶而心畏胡者功相万也徙民实邉使逺方亡屯之事塞下亡系虏之患利施后世名称圣朝】充国屯田奏【臣闻兵者所以明徳除害也故举得于外则福生于内不可不慎臣所将吏士马牛食月用粮十九万九千六百三十斛盐千六百九十三斛茭藳二十五万二百八十六石难久不解繇役不息又恐他夷卒有不虞之变相因并起为明主忧诚非素定庙胜之册且羌虏易以计破难用兵碎也臣愚以为击之不便计度临羌东至浩亹故思及公田民所未垦可二千顷以上其间邮亭多壊败者臣前部士入山伐材木大小六万余枚皆在水次愿罢骑兵留弛刑应募及淮阳汝南步兵与吏私从者合凡万二百八十一人用谷月二万七千三百六十三斛盐三百八斛分屯要害处冰解漕下缮郷亭浚沟渠治湟陿以西道桥七十所令可至鲜水左右田事出赋人二十畮至四月草生发郡骑及属国胡骑伉健各千倅马什二就草为田者游兵以充入金城郡益积畜省大费今大司农所转谷至者足支万人一嵗食谨上田处及器用簿唯陛下裁许上报曰皇帝问后将军言欲罢骑兵万人留田即如将军之计虏当何时伏诛兵当何时得决熟计其便复奏充国上状曰臣闻帝王之兵以全取胜是以贵谋而贱战战而百胜非善之善者也故先为不可胜以待敌之可胜蛮夷习俗虽殊于礼义之国然其欲避害就利爱亲戚畏死亡一也今虏亡其美地荐草愁于寄托逺近骨肉离心人有畔志而明主班师罢兵万人留田顺天时因地利以待可胜之虏虽未即伏辜兵决可期月而望羌虏瓦解前后降者万七百余人及受言去者凡七十辈此坐支解羌虏之具也臣谨条不出兵留田便宜十二事步兵九校吏士万人留屯以为武备因田致谷威徳并行一也又因排折羌虏令不得肥饶之地贪破其众以成羌虏相畔之渐二也居民得并田作不失农业三也军马一月之食度支田士一嵗罢骑兵以省大费四也至春省甲士卒循河湟漕谷至临羌以眎羌虏杨威武传世折冲之具五也以闲暇时下所伐材缮治邮亭充入金城六也兵出乗危徼幸不出令反畔之虏窜于风寒之地离霜露疾疫瘃惰之患坐得必胜之道七也亡经阻逺追死伤之害八也内不损威武之重外不令虏得乗间之势九也又亡惊动河南大开小开使生他变之忧十也治隍陿中道桥可至鲜水以制西域信威千里从枕席上过师十一也大费既省繇役豫息以戒不虞十二也留屯田得十二便出兵失十二利臣材下唯明诏博详公卿议臣采择上复赐报曰后将军言十二便闻之虏虽未伏诛兵决可期月而望者谓今冬邪谓何时也将军独不计虏闻兵颇罢且丁壮相聚攻扰田者及道上屯兵复杀畧人民将何以止之充国复奏曰臣闻兵以计为本故多算胜少算先零羌精兵今余不过七八千人罕开莫须又颇暴畧其羸弱畜产畔还者不絶皆闻天子明令相捕斩之赏臣愚以为虏破壊可日月冀逺在来春故曰兵决可朞月而望臣愚以为屯田内有亡费之利外有守御之备骑兵虽罢虏见万人留田为必禽之且其土崩归徳宜不乆矣臣闻战不必胜不茍接刃攻不必取不茍劳众今释坐胜之道从乗危之势往终不见利空内自疲敝贬重而自损非所以示蛮夷也且匈奴不可不备乌桓不可不忧今久转运烦费倾我不虞之用以赡一隅臣愚以为不便唯陛下省察充国奏每上辄下公卿议臣初是充国计者什三中什五最后什八有诏诘前言不便者皆顿首服】李遐叔吊古战场文【浩浩乎平沙无垠夐不见人河水萦带羣山紏纷黯兮惨悴风悲日曛蓬防草枯凛若霜晨鸟飞不下兽挺亡羣亭长告余曰此古战场也尝覆三军往往鬼哭天隂则闻伤心哉秦欤汉欤将近代欤吾闻夫齐魏徭戍荆韩召募万里奔走连年暴露沙草晨牧河冰夜渡地阔天长不知归路寄身锋刃腷臆谁诉秦汉而还多事四夷中州耗斁无世无之古称戎夏不抗王师文教失宣武臣用竒竒兵有异于仁义王道迂阔而莫为呜呼噫嘻吾想夫北风振漠胡兵伺便主将骄敌期门受战野竖旄旗川回组练法重心骇威尊命贱利镞穿骨惊沙入面主客相搏山川震声柝江河势崩雷电至若穷隂凝闭凛冽海隅积雪没胫坚冰在须鸷鸟休巢征马踟蹰缯纩无温堕指裂肤当此之时天假强胡凭陵杀气以相剪屠径截辎重横攻士卒都尉新降将军复没尸填巨港之岸血满长城之窟无贵无贱同为枯骨可胜言哉鼓衰兮力尽矢竭兮絶白刃交兮寳刀折两军蹙兮生死决降矣哉终身夷狄战矣哉骨暴沙砾鸟无声兮山寂寂夜正长兮风淅淅魂魄结兮天沉沉鬼神聚兮云羃羃日光寒兮草短月色苦兮霜白伤心惨目有如是耶吾闻之牧用赵卒大破林胡开地千里遁逃匈奴汉倾天下财殚力痡任人而已其在多乎周逐玁狁北至太原既城朔方全师而还饮至策勲和乐且闲穆穆棣棣君臣之间秦起长城竟海爲闗荼毒生灵万里朱殷于闲反汉击匈奴虽得隂山枕骸徧野功不补患苍苍烝民谁无父母提携捧负畏其不夀谁无兄弟如足如手谁无夫妇如宾如友生也何恩杀之何咎其存其没家莫闻知人或有言将信将疑悁悁心目寝寐见之布奠倾觞哭望天涯天地为愁草木凄悲吊祭不至精魂何依必有凶年人其流离呜呼噫嘻时耶命耶从古如斯为之奈何守在四夷】王翰古长城吟【长安少年无逺图一生惟羡执金吾麒麟前殿拜天子走马为君西击胡胡沙猎猎吹人面汉虏相逢不相见遥闻钟鼔动地来传道单于夜犹战此时顾恩宁顾身为君一行摧万人壮士挥戈囘白日单于溅血染朱轮囘来饮马长城窟长城道傍多白骨问之耆老何代人云是秦王筑城卒黄昏塞北无人烟鬼哭啾啾声沸天无罪见诛功不赏孤魂流落此城邉当时秦王按劒起诸侯步行不敢视富国强兵三十年筑怨兴徭九千里秦王筑城何太愚天实亡秦非北胡一朝祸起萧墙内渭水咸阳不复都】
　　诗集席萁愁【秋静见旄头沙逺丨丨丨薛道衡】黄花戍【闻道丨丨丨频年不解兵可怜闺里月长在汉家营沈佺期】鸊鹈泉【破讷沙头鴈正飞丨丨丨上战初归平明日出东南望满碛寒光生铁衣类选李益早】白马津【遥闻丨丨丨上吏传道黄龙征戍儿文苑萧子显】天山雪【丨丨冬夏丨交河南北流虞世南】隗嚣台【陇头急水流流水急难度半入丨丨丨傍浸酒泉路徐陵横笛曲】轩辕道【燕山雪花大如席片片吹落丨丨丨李白北风】白登道【汉下丨丨丨胡窥青海湾李闗山月】青海头【君不见丨丨丨古来白骨无人收天隂鬼哭声啾啾】烽黯无光【云暗天山首水塞交河源雾丨丨丨丨霜旗冻不翻虞世基】鼓寒不起【黑云压城上欲摧甲光向日金鳞开角声满天秋色里寒上燕支凝夜紫半卷红旗临易水霜重丨声丨丨丨报君黄金台上意提携阙龙为君死李长吉雁门太守行】蓬杂惊沙【云和朔气连天暗丨丨丨丨散野飞屈同】风吹凉木【海丨丨丨丨邉声响梢头乔知之拟古赠陈子昂】马防苜蓿【丨丨丨丨叶劒莹防鹈膏类要边塞风景】鴈乳平芜【卢龙塞外草初肥丨丨丨丨晓不归才调集】单于不南牧【丨丨丨向丨丨马席萁遍　　满天山下王建席萁帘词】防骑説蕃情【候火起雕城尘沙壅战声游军蔵汉帜丨丨丨丨丨】天云如地阵【丨丨丨丨丨汉月带胡秋徐陵】边月随弓影【丨丨丨丨丨朝霜拂劒花玉闗曽未入少妇莫长嗟李白】玉闗三千里【去嵗何时君别妾南园绿草飞蝴蝶今嵗何时妾忆君西山白雪暗秦云丨丨此去丨丨丨欲寄音书那可闻同上人思边】长城三千里【丨丨何连连连连丨丨丨李白诗】都护五千兵【将军一百战丨丨丨丨丨箭箙朝来动刀环临阵鸣选】燕山胡骑鸣啾啾【旦辞黄河游暮至黑山头不闻爷娘唤女声但闻丨丨丨丨丨丨丨木兰诗】黄河流水鸣浅浅【旦辞爷娘去暮宿丨丨边不闻爷娘唤女声但闻黄河丨丨丨丨丨同上】野駞寻水碛中鸣【汉水连地霜草平丨丨丨丨丨丨丨陇头风急鴈不下沙场苦战多流星】红旗当碛飞鸟防【丨丨丨丨丨丨丨二年不上黄金钩席萁防诗】云中亭鄣羽檄警【丨丨丨丨丨丨丨甘泉炎火日夜明梁简文从军行】





　　古今合璧事类备要别集卷三
　　钦定四库全书
　　古今合璧事类备要别集卷四
　　宋　谢维新　撰
　　宫室门
　　城壁【附　堵　雉　堞　埤　隍　池　楼　橹郭　郛　壁　堡　垒　堑　门】
　　舆地提纲【城为保民为之也城之制方丈曰堵三堵曰雉雉之长三丈而髙一丈也古者天子千雉公侯百雉伯七十雉子男五十雉天子周城诸侯轩城大都不过参国之一中五之一小九之一诸侯不得以僭天子大夫不得以儗诸侯其小大广狭等级至严也然城上垣曰堞女墙曰埤楼曰丽谯下有门曰谯门望楼无覆屋曰橹地外有池池无水曰隍其髙下深浅亦莫不各有称也然城之小者曰堡或曰鄣曰垒有军屯处曰壁外城曰郛曰郭皆就易设险亦不闻有他义也然强者攻弱者守困则围敌则战不得其道未见其可故公侯扞城在得人也众心成城在得民也犹未也圣人以道徳为城是又不在得人不在得民而在乎建道徳以成安强也彼有北筑长城西起临洮东尽辽水非不欲以备胡也然而一旦祸发萧墙之内以为天下大笑者伊又谁之咎哉】
　　事类为固【城郭沟池以丨丨记礼运】无壊【丨俾城丨诗】环攻【三里之城七里之郭丨而丨之而不胜孟】争战【丨城以丨杀人盈城孟】保民【城以丨丨为之也民众城小则益城谷梁】盛民【城者盛也所以丨受丨物也崔豹古今注】鲧作【丨丨城淮南子】禹始【丨丨作城强者攻弱者守敌者战城郭自禹始博物志】文筑【筑城伊淢作丰伊匹淢城沟池筑丰之城大小适与淢偶大于诸侯小于天子之制】登登【乃召司空乃召司徒俾立室家其绳则直束版以载作庙翼翼捄之陾陾度之薨薨筑之丨丨削屡冯冯百堵皆兴鼛鼓弗胜乃立臯门臯门有伉乃立应门应门将将诗緜】阁阁【筑室百堵西南其户约之丨丨椓之槖槖注约谓缩板椓谓筑土又丨丨犹歴歴也槖槖用力也诗斯干】城讴【宋城华元为植巡功丨者丨曰晘其目皤其腹弃甲而复于思于思弃甲复来使其骖乗谓之曰牛则有皮犀兕尚多弃甲则那役人曰从其有皮丹漆若何华元曰去之夫其口众我寡左宣二】鼓倡【梁孝王广睢阳城七十里注晋太康记云城方十三里梁孝王筑之丨丨节杵而后下和之者称睢阳曲今踵以为故今之乐家睢阳曲是其遗音汉梁孝王】城朔方【王命南仲丨彼丨丨诗采薇】城东都【周成王七年将营成周居洛邑使召公先相宅三月周公至洛兴工筑营谓之王城是为东都方千七百二十丈郛方十七里南系于洛水北因于郏山以为天下之所凑制为郊甸方六百里因西土为千里分为百县通鉴外纪】京不度【请京使居之谓之京城太叔祭仲曰都城过百雉国之害也今丨丨丨非制也君将不堪左隠元年】梁不处【丨伯好土功亟城而丨丨罢而不堪则曰某冦将至遂沟公宫左】偪阳固【晋荀偃请伐丨丨荀防曰城小而丨胜之不武弗胜为笑固请围之弗克左襄十年】渠丘恶【丨丨城丨众溃奔莒曰城已恶曰其孰以我为虞左成九】子囊城【楚囊瓦城郢沈尹戍　曰茍不能卫城无益也】由于城【楚王使丨丨丨麋复命子西问髙厚大小不知子西责之对不能王遇盗云中余受其戈袒而示之背曰此余所能也】城为陷【杞梁死其妻哭之丨丨之丨白氏帖】城不没【智伯攻赵围晋阳而灌之丨丨丨者三板沈灶产蛙民无叛意通鉴周威烈王纪】取旗以登【隠十一年公防齐郑伐许庚辰傅于许颍考叔丨郑伯之丨蝥弧丨先丨子都自下射之颠瑕叔盈又以蝥弧登周麾而呼曰君登矣郑师毕登遂入许注傅于许城左】县布而上【襄十年诸侯围偪阳主人丨丨堇父登之及堞而絶之队则又县之苏丨复丨者三主人辞焉乃退带其防以徇于军三日注偪阳人县布以试城外勇者同上】方城为城【楚国丨丨以丨丨左僖四年】华山为城【秦践丨为城贾谊过秦论】沙不可筑【魏祖征马超每度渭为超骑所突营不得立又多丨丨丨丨城娄子伯説公曰今天寒可起沙为城以水灌之从之一夜而成白氏六帖】土恶亟壊【牛僧孺帝欲于鄂州置武昌节度使鄂城丨丨丨丨比嵗増筑赋表茅于民吏倚为扰僧孺陶甓以城五年毕鄂人无复嵗费】骈筮其名【髙丨徙劒南西川节度成都城嵗壊骈易以塼甓陴堞完新负城丘陵悉垦平之以便农桑讫功丨之得大畜骈曰畜者养也济以刚健笃实辉光日新吉孰大焉文宜去下存上因名大城】章图以献【王使陈章城衢州工毕以图献王视西门樟树密谓左右曰此树不入城章终非我畜其后章果叛备史】筑长连城【开寳二年二月上驻跸潞州壬辰发潞州戍戌次太原庚子观兵于城南始命丨丨丨丨长编】筑青涧城【种世衡知延州青丨丨世衡言于范仲淹请营故寛州州西南直延安二百里当贼冲右捍延安左可致河东粟北可图银夏仲淹为请于朝诏世衡即废垒兴筑虏屡出争世衡且战且城城成赐名丨丨世衡改秩主之长编】西占陇坻【本朝庆厯三年陜西四路经畧安抚招讨使郑戬言顺徳军生户大王家族元寜以水洛城来献其地丨丨丨丨通秦州往来道路陇之二水环城西流绕带河渭田肥沃广数百里杂氐十余落无所役属寻遣静边寨主刘浥招集其酋长皆愿纳子质求补汉官今若就其地筑城可得畨兵三五万及弓箭手共捍西贼实为封疆之利从之后城成终赖其利长编】南临定河【徐禧与沈括等计议乃言银州故城虽据明堂川无定河之防而城东南已为河水所吞其西北又阻天堑实不如永乐之形势险要已定议自永乐堞声塔平移而右堡乌延至长城岭置六寨自背围良乜孟乜罗韦啰泊川至布娘堡置六堡塞之大者城围九百步小者五百步一寨用工畧十三万余堡之大者城围三百步小者百步一堡用工畧万三千其非九百步之寨三百步之堡所能包尽地势处则随宜增展朝廷是其议即日报可徐禧李舜举沈括李稷等将步骑四万及诸路役兵城永乐凡十四日城成永乐与米脂绥徳俱在无定河中永乐北倚山丨丨无丨丨三面俱絶崖地势险要敌骑数来争之俱败去后其城竟陷没于敌同上】贼必复来【康定元年八月延州都监周美言于范仲淹曰丨新得志其势丨丨丨金明当边冲我之蔽也今不亟全将遂失之仲淹因属美复城如故数日贼果来美领众力战防募援兵不至乃徙军山北多设疑兵贼以为救至引去遂募禁兵筑万安城而还长编】冦果不争【庆厯四年十月宣抚使范仲淹议筑古细腰城于是檄知环州种世衡与知原州蒋阶共干其事世衡即起兵防阶于细腰使甲士昼夜筑城先遣人以计欵丨丨丨丨又召三族酋长犒之谕以官筑此城为汝御冦三族既出不意又亡贼援因遂服从同上】修盱眙城【嘉定十二年十月丨丨丨军丨】筑兴元城【嘉定十二年十二月丨丨丨丨】
　　堵方丈【丨丨为堵左隠元年注】五板【丨丨而堵公羊十一年】
　　雉三堵【丨丨为雉长三丈髙一丈左隠元注】五堵【丨丨而雉百雉而城公羊十一年】九雉【城隅之有丨丨以为都城之制礼考工记】百雉【见前注又邑无丨丨之城公羊定十一年】千雉【天子丨丨伯七十雉子男五十雉公羊注】万雉【建金城丨丨又金墉郁其丨丨班固西都赋】雉相望【韩晃迁浙江东西观察使闻京都未平筑石头五城自京口抵天山毁上元道佛祠四十区修坞壁起建业抵京岘楼丨丨丨白孔六帖】
　　堞聮堞【崔神基拜并州长史初州隔汾为东西二城神庆跨水丨丨合而一之省防御兵嵗数千云】建堞【王方翼迁肃州刺史州无隄堑冦易以攻方翼乃发卒丨楼丨厮多乐水自环烽逻精明】陴隍守陴【宣十二年春楚子围郑旬有七日郑人卜行成不吉卜临于大宫且巷出车吉国人大临丨丨者皆哭楚子退师郑人修城进复围之三月克之注陴城上僻倪皆哭所以告楚穷也左】登陴【晋伯宗夏阳説卫孙良夫甯相郑人伊雒之戎陆浑蛮氏侵宋以其辞防也师千鍼卫人不保説欲袭卫曰虽不可入多俘而归有罪不及死伯宗曰不可卫唯信晋故师在其郊而不设备若袭之是弃信也虽多卫俘而晋无信何以求诸侯乃止师还卫人丨丨左成六年】缮隍【张建封进濠夀庐观察使是时四方尚多故丨陴丨】增陴【顔真卿为平原太守安禄山逆状未萌真卿度必反阳托霖雨增陴浚隍】浚隍【曹华宋州楚丘人吴少诚叛留守王翃署华襄城戍将华丨丨陴堞日与贼搏数禽馘】
　　池沟池【见前】汤池【金城丨丨孔帖】伊淢【筑城丨丨诗下武】实壑【溥彼韩城燕师所完云云实墉丨丨诗韩奕】河为池【秦践华为城因丨丨丨贾谊过秦论】汉为池【楚国方城以为城丨水以丨丨左】命修城池【建炎元年七月丙辰下诏蹔于淮甸驻跸应接四方稍定即还京阙仍命知杨州吕颐浩修城池出圣政】浚筑城池【沈清臣上言陛下志在尅复先为备邉之计经理荆襄两淮以固吾圉凡丨丨丨丨増修闗险教阅民兵兴置屯田盖无所不尽其至出奏议】
　　楼橹无覆屋【露上丨丨丨曰橹説文】作髙土【边方备胡冦丨丨丨橹橹上作桔橰桔橰头兜零以薪草置其中常低之有冦即火然举之以相告汉书文颖注】设谯橹【丨一门为丨丨　橹城上守御楼唐马燧传】
　　郛郭入宋郛【郑人以王师防邾伐宋丨其丨】城西郛【襄十九年丨丨丨惧齐也注鲁西郭】城成郛【襄十五年季孙宿叔孙豹帅师丨丨丨注备齐故夏城】治城郭【马援所过辄为州县丨丨丨】筑城郭【罗立言宜州人改武阳令以治剧迁河隂立言始丨丨丨地所当者皆豪富大贾所占下令使自筑其处吏籍其阔狭号于众曰有不如约为我更完民惮其严数旬毕民无田者不知有役】壁张耳壁【汉髙祖北渡河宿小修武自称使者晨驰入丨丨韩信丨而夺之军乃使张耳北收兵赵地汉髙纪】韩信壁【汉王还至定陶驰入齐王信壁夺其军同上】开壁而击【韩信从间道望赵军戒曰赵见我走必空壁逐我若疾入拔赵帜立汉帜乃使万人先行出背水阵赵军望见大笑平旦信建大将旗鼓鼓行出井陉口赵开壁击之大战良久信耳弃鼓旗走水上军军皆殊死战不可败赵军已不能得信耳欲归壁壁皆汉赤帜大惊遂乱遁走于是汉兵夹击破虏赵军斩成安君泜水上擒赵王歇韩信传】深壁而守【吴楚反亚夫防兵荥阳吴方攻梁梁急请救亚夫引兵东北走昌邑丨丨丨丨梁主使使请亚夫亚夫守便宜不往梁上书言景帝景帝诏使救梁亚夫不奉诏坚壁不出而使轻骑兵弓髙侯等絶吴楚兵后食道吴楚兵乏粮饥欲退数挑战终不出夜军中惊内相攻击扰乱至于帐下亚夫坚卧不起顷之复定吴奔壁东南陬亚夫使备西北已而其精兵果奔西北不得入吴楚既饿乃引而去亚夫出精兵追击大破吴王濞前汉周亚夫传】
　　堡据堡自守【太宗帅精骑击宋金刚大败斩首三千级金刚轻骑走出民追之数十里至张难堡樊伯通张徳政丨丨丨丨世民免胄示之军中喜噪且泣】筑堡以饷【李齐运拜京兆尹时李晟壁渭桥齐运发民丨城丨督刍粟丨丨晟白孔六帖】
　　垒为垒【黄帝以兵师丨营丨史记】因垒【文王闻崇徳乱而伐之军三旬而不降退修教而复伐之丨丨而降注复往攻之备不改前而崇自服左僖十九】徇齐垒【齐髙固入晋师桀石以投人禽之而乗之车系桑木焉以丨丨丨曰欲勇者贾余余勇左成十二年】摩晋垒【楚许伯御乐伯摄叔为右以致晋师许伯曰吾闻致师者御靡旌摩垒而还行其所闻而复注摩近也左宣十二年】深沟髙垒【韩信张耳以兵下井陉口击赵成安君闻之李左车説曰信耳乗胜逺鬭愿足下假臣竒兵从间道絶其辎重足下丨丨丨丨勿与战彼前不得鬭退不得还两将之头可致麾下汉髙帝纪】背水为垒【诸葛亮至郿军于渭水之南司马懿引军度渭丨丨丨丨而拒之】伺知垒处【马仙陴在边常单身入敌境丨丨壁丨崄要丨所攻战多捷通鉴梁武纪】宜闭垒待【罗睺挑战太宗坚壁不出曰贼恃胜而骄丨丨丨以丨之通鉴唐髙纪】
　　堑入壁深堑【楚击汉军汉王复丨丨丨丨而守汉髙纪】负土填堑【太宗自将讨髙丽至辽东城下见士卒丨丨丨丨上分其尤重者于马上持之及克以其城为辽州通鉴唐太宗纪】
　　城门壁门士【文帝自劳军至细栁军士吏被甲鋭兵刄彀弓弩持满天子先驱至不得入先驱曰天子且至军门都尉曰军中闻将军之令不闻天子之诏有顷上至又不得入于是上使使持节诏将军曰吾欲劳军亚夫乃传言开壁门丨丨丨谓车骑曰将军约军中不得驰驱于是天子乃按辔徐行至营中将军亚夫揖曰介胄之士不拜请以军礼见天子为动改容式车使人称谢皇帝敬劳将军成礼而去既出军门羣臣皆惊文帝曰嗟乎此真将军矣郷者霸上棘门如儿戯耳其将固可袭而虏也至于亚夫可得而犯邪汉周勃传】中门候【后汉郅恽君章为上东门候帝常猎遇夜方驾还恽拒闗不开帝乃回从中东门入赐恽布贬丨东丨丨后郅恽传】栁宗元小石城山记【自西山道口径北逾黄茅岭而下有二道其一西出寻之无所得其一少北而东不过四十丈土防而川分有积石横当其垠其上为睥睨梁欐之形其旁出堡坞有若门焉窥之正黒投以小石洞然有水声其响之激越良久乃已环之可上望甚逺无土壤而生嘉树美箭益竒而坚其疏数偃仰类智者所设施也噫吾疑造物者之有无久矣及是愈以为诚有又怪其不为之于中州而列在夷狄更千百年不得一售其技是固劳而无用神者傥不宜如是则其果无乎或曰以慰夫贤而辱于此者或曰其气之灵不为伟人而独为是物故楚之南少人而多石是二者余未信之】华翠微北征谠议【夫兵有万机系乎一将人有四体系乎一心一将不谋则万机皆失一心不安则四体皆病故三蜀之地人心在闗京淮之地人心在城合数十州而为蜀固非一朝可破也然一闗茍失则三蜀之民皆无自存之心总数百里而为城固非一夕可虏也然一穴可攻则三军之众皆无自守之策此无他人心之所恃者在闗与城闗之与城既不足恃毋怪其傍徨而无计也二广之心在于岭二江之心在于江一夫越岭则全广之民皆忧惶而不可禁一舟渡江则江南之民皆溃散而不可止此无他人心之所恃者在岭与江岭之与江既不足恃无怪其束手以就擒也故善用兵者必先守其心而不失其所恃焉斯为善守之策矣故古人之用兵不以地为难取而以地为难守不以城为难拔而以城为难据得敌之城而复陷于敌若未害也然敌人之再得则必怒其城中之人前日敢于降我而逞其歼灭之威则他日未下之城岂不为后日计哉强则进取弱则弃去此非素有之物奚足恤也然敌人之既夺则必惩其将帅民旅前日之敢于叛已而极其杀戮之暴则其余未降之邑岂不为他日计哉此一郡之失则百郡无敢降之心前车之颠则后车有覆辙之戒况夫淮北之地城外平坦无屋可居无营可守贼若突至城下严兵拒闗不得与战伺其夜而将卧则密遣一军邀其腹背遇贼整兵则沿门复反而不与之鬬迨其卸甲偃息则又出一军以震之由是自昏至晓无时而息则贼军夜不得以偃卧矣伺其晓而将炊则密遣一军突其营垒遇贼觉知则挨门复入而不与之战迨其卷甲释兵则又出一军以鼓之由是自晓而午自午而暮无时而已则贼军尽不得以饮食矣伺其马之饥而刈草刍于逺所也吾复引兵小出别门以袭其虚则贼兵不能弃营出刈而贼之马馁矣俟其马之渴而求饮汲于他涧也吾复引兵急出他道以窥其后则贼兵不能控马逺饮而贼之马渴矣吾之兵更出更入而出入不时则贼之兵日夜惊惶而进退无策吾之门或开或阖而开阖不常则贼之兵首尾相结而去留无计欲侵掠于逺郊则惧吾兵之急乗其隙欲奋死于一战则遇吾兵之不应其锋风则飘扬砂石糁塞眼目而贼兵不安于旷荡之场雨则淹渰庐舍漂洒肌肤而贼兵不便于泥涂之地热则日烘胷背而连宵不睡之卒恍然如醉而手足不能以自举寒则冰结须眉而数日不食之兵僵焉如仆魂魄不能以自全外则惊其粮馈而不使通内则谨其烽燧而不与校近则旬逺则一月至其人倦马疲昼惊夜畏然后出吾轻鋭之师冲其要径强劲之弩伏其归道敌虽圣智亦不战而成擒矣守城之秘法三十六其要则曰种柴曰贴城曰招箭曰虚帜曰暗堑曰透火曰备灌曰倒揵曰截径曰密戈曰漏窟曰合洞曰门栈曰歇之属最为切而今未之设也攻城之秘法四十二而其要则曰流星曰反炮曰透窟曰灌水曰聚沙曰堰板曰飞桥曰洒毒曰采鸽曰风药曰流火曰去粮之属最为紧切而今未之晓也吾今尽其所谓守城之法而尤备其所谓攻城之法故胜在我而败常在敌巧在已而拙常在人然是法之外必求城外通衢可容贼骑往来者为伏筌之法法用批竹成鎗炼之以火埋鎗于地绊之以藤马足受绊则藤急鎗出而自中其胷臆矣此伏筌也复求吾城外小径可通贼人出入者为暗穽之法法用掘地成穽广三寸深一尺破竹成须横用两圏纵立十刺入足受陷则脚出刺入而自中其胫肿矣此堕穽也恐贼夜至而窥我营寨也为触网之法法用木桩一张竹檐七片贯桩担而成弩制如猎具以之触马则线髙三尺五寸而马首可穿以触人则线髙四尺五寸而人首可贯弩机与一线相通触线弩机自发贼人遇之必疑吾兵之夜伏而不敢及我矣此触网也恐贼夜袭而惊我士卒也为伏虎之法法用桩六十枚横木三十枚缚而为架制如曝竿缚羊三十羫于桩架之上曳鼓三十面于椿架之下羊足与鼓面相及羊怒则双足击鼓夜不絶声贼人闻之必疑吾兵之夜出而不敢以近我矣此伏虎也营壁不坚恐其惊噪为反疑之法法用哑炮药线炬火鬼灯各穿贯于硫黄焰硝纸撚之上计夜时刻为线短长先用白衣撑立如人数枚置近炬火遇烧药然至炬火照见白色之衣宛如人立兼哑炮鬼灯之类相间而发贼人见之将谓吾兵暗伏而自遁去矣此反疑也道路阻隘恐为盗刼为逺更之法法用响捧幇子铜锣队鼓四件各置撞棰于近水去处立一水车随水运转车上安棰或密或疎遇车转则棰棒自打亦用白衣撑立如有人物木枝隂暗如有庵舍置近金鼓兼响棒幇子之属相间而发贼人闻之将谓吾军潜伏而退去矣此逺更也白穽之法内安竹筌铁针皂角刺之属上则掩以沙土而随其地之顔色使贼人止知其为沙土之地而不觉足陷此白穽也青穽之法内亦安竹筌铁针皂角刺之属上则掩以麻麦草芥随其物之种类彼贼人知其爲麻麦草芥之地而不觉足陷此青穽也马拖之法绊索于道系鎗于索索出于地鎗掩以土遇马足被绊而走则索尾之鎗悉自戳其腿腹矣此马拖也马筒之法掘地一尺口阔三寸内置四鎌中分四旁遇马足被陷而拔则筒口之鎌悉自中其蹄甲矣此马筒也若此之类不容徧举如此则敌兵虽强何术之我加敌众虽多何祸之能及我反有以收其按营休士之功而掩覆乎敌人之所不及矣臣故曰得地而反失其心者此也】王荆公桂州新城记【侬智髙反南方出入十有二州而十有二州之守吏或死或不死而无一人能守其州者岂其材皆不足欤盖其城郭之不设兵甲之不戒虽有智勇犹不能胜一日之变也唯天子亦以为任其罪者非独吏故特推恩褒广死节而一切贷其失职于是遂推选士大夫所论以为能者付之经畧而今尚书工部侍郎余公当广西焉冦平之明年蛮越接和乃大城桂州其木甓瓦石之材以枚数之至四百万有竒用人之力以工数之至二十余万凡所以守之具无一求而不给者焉以至和元年八月始作而以二年之六月成故其为役亦大矣盖公之信于民也久而费之欲以卫其材劳之欲以休其力以故为是有大费与大劳而人莫或以为勤也古者君臣父子夫妇兄弟朋友之礼失则外裔横而窥中国方是时中国非无城郭也卒于陵夷毁顿陷灭而不救然则城郭者先王有之而非所恃以为存也及至喟然觉悟兴起旧政则城郭之修也又尝不敢以为后盖有其患而图之无其具有其具而守之非其人有其人而治之非其法能以久存而无败者皆未之闻也故文王之起也有四夷之难则城于朔方而以南仲宣王之起也有诸侯之患则城于东方而以仲山甫此二臣之徳惙于其居于其为国之本末与其所先后可谓知之矣虑之以悄悄之劳而发之以赫赫之名乗之以翼翼之勤而续之以明明之功卒所以攘夷狄而中国之安全者盖其君臣如此而守卫之有其具也今余公亦以文武之材当明天子承平日久欲补弊立废之时镇抚一方修扞其民其勤于今与周之南仲仲山甫盖等矣是宜有记也故其将吏相与谋而来取文将镂之城隅而以告后之人焉】欧阳公筑水洛城疏【欧阳修言边将不和用兵大患况狄青刘沪等皆可惜之人事体须要两全利害最难处置且水洛城自曹玮以来心知其利患于难得未暇经营今沪能得之则于沪之功不小于秦州之利极多韩琦自陕西来非以水洛为不便但恐难得而成今沪能得之又有以成之正宜责其必成而狄青所见不同遂成衅隙其间利害臣请详之国家近年边兵屡败常患大将无权今若沮狄青而释刘沪则不惟于青之意不足兼縁边诸将皆挫其威此其不便一也刘沪经营水洛之初先以奋身力战然后诱而服从乃是诸蕃族畏沪之威信今忽见沪先得罪带枷入狱则新降生户岂不惊疑若使翻然复叛则自今边将欲以威信招诸族谁肯聴从不惟水洛更无可城之期兼沿边生户永无可招之理此其不便二也自陜西用兵诸将立事者少此城不惟自曹玮以来未能得之亦闻韩琦在秦州当经营而未暇今沪奋然力取其功垂就而中道获罪后谁肯于边防立事者此其不便三也又闻水洛之戍虽能援秦州而须渭州刍粮之助今刘沪既与狄青异议纵使城得成他时狄青怒沪之异已又欲逆其偏见缓急不为之力则必须复失此其不便四也若遂移青于别路则是因一小将易一部署此其不便五也此臣所谓利害最难处置者也近遣鱼周询定夺利害臣谓宜命一中使令周询密谕狄青曰沪城水洛非擅役众盖初有所禀且筑城不比行师之际沪见利坚执意在城功不可以违节制加罪今不欲直释沪以挫卿之威宜自释之后若出师临阵而违节制者自当以军法从事然后又谕沪曰汝违大将令自合有罪今以汝城水洛有功故使青赦尔责尔卒事以自赎俟城成则又戒青不可幸其失城以遂偏见如此则水洛之利可固蕃户之恩信不失边将立事者不懈大将之威不挫茍不如此未见其可也】胡致堂澧州谯门记【经世安民之道除其忧而后同其乐既其实而后修其文盖心志不怡则锵洋窈眇莫娱于聴闻气血惫瘁则甘脆芳珍莫适于口体饥寒毒痛交切并至而有彼乐之思则封疆之界不足以域山溪之险不足以固而况于墉乎况于闬闳而扄闗乎仁人君子推己及物必有本末先后之序矣古之为城也非曰必可恃也其为门也非曰必可犍也盖亦立制度焉尔茍得民心虽画地而守植表而限效死者莫肯去冒死者不能入不然崇城到天严扉重闭金铺而铜钮铁扇而石枢无以固结民心至于内携而外叛曽不若折栁之樊吾圃也故曰国之有城城之有门盖亦立制度焉尔澧阳旧苦众溪羡溢嵗筑隄防之然后郊与市咸得奠厥居嵗在己酉北盗南骛有守者阙隄召水以自保贼既引去城亦随陷他日立郡于荆榛瓦砾中遗黎百一喘焉茍活蓬户且未安而何暇议隄之复大水时至沈灶产鼃稚耊病之逾一纪太守罗侯下车访民疾苦莫先斯事即帅百姓修壊补缺郷者呻吟今者讴歌予尝过其境呼田夫逆旅而问焉往往他邦负耒耜愿受一防而至者也侯之得此盖有道矣乃作谯门狥民之欲阙内外谨阖开置壶箭以授时栖角鼓以警军匠则庸工役则鸠兵材则斩浮屠氏之山泛防以来未几告成而民不与焉侯尝为髙邮曹椽不拜僣臣伪赦节义上闻即被褒擢及守是邦恵养凋瘵去其害惜其力不惑异端劚其间材归夷物于公家举坠典于蕃宣盖忠君者必爱其民根诸良心必形诸仁术也春秋一门之废兴谨书于防谓夫不当为而为之今侯作门而予乃记焉则见其识本末知先后遵制度非时绌而举赢异乎屈宜臼之讥者是可传已侯名荐可字养南剑州沙县人云】
　　诗集乌喧【栖丨城上丨梁王筠】雀集【墉寒丨丨李白】急暮砧【白帝城髙丨丨丨杜甫】横强弩【城髙铁瓮丨丨丨杜牧润州诗】春云覆【城上丨丨丨苑墙杜甫】宿雾深【孤城丨丨丨杜】万丈余【大城铁不如小城丨丨丨杜】千万峰【越絶孤城丨丨丨栁宗元】烽橹燔【丨丨丨城隅杜】更筹急【城暗丨丨丨杜】云鸟埤【华表丨丨丨杜】辽鹤记【丨丨丨城闉元稹代曲江老人】





　　古今合璧事类备要别集卷四
<子部,类书类,古今合璧事类备要>
　　钦定四库全书
</div>
    <div class="pagination">
<a href="古今合璧事类备要_page69.html">上一页</a><span>...</span><a href="古今合璧事类备要_page65.html">65</a><a href="古今合璧事类备要_page66.html">66</a><a href="古今合璧事类备要_page67.html">67</a><a href="古今合璧事类备要_page68.html">68</a><a href="古今合璧事类备要_page69.html">69</a><span class="current-page">70</span><a href="古今合璧事类备要_page71.html">71</a><a href="古今合璧事类备要_page72.html">72</a><a href="古今合璧事类备要_page73.html">73</a><a href="古今合璧事类备要_page74.html">74</a><a href="古今合璧事类备要_page75.html">75</a><span>...</span><a href="古今合璧事类备要_page71.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
