<!DOCTYPE html>
<html>
<head>
    <meta charset="UTF-8">
    <title>全芳备祖集 - 第 19 页/共 86 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>全芳备祖集 - 第 19 页/共 86 页</h1>
    <div class="content">　　渔家傲
　　叶有清风花有露叶笼花罩鸳鸯侣白锦顶丝红锦羽莲女妒惊飞不许长相聚　日脚沉红天色暮青凉伞上防防雨早是水寒无宿处须囘步枉教雨里分飞去【欧阳公】
　　蝶恋花
　　一曲天香金粉腻莲子中心自有深深意意宻莲深秋正媚将花寄恨无人防　桥上少年桥下水小棹归时不许牵红袂浪溅荷心圆又碎无端欲伴相思泪水浸秋天风皱浪缥缈仙舟只在秋江上和露采莲愁一晌看花却是啼妆様　折得莲茎丝未放莲断丝牵特地成惆怅归棹莫随花荡漾江头有个人相望越女采莲秋水畔窄袖轻罗暗露双金钏照影摘花花似面芳心只共丝争乱　鸂滩头风浪晚雾瞑烟昏不见来时伴隠隠歌声归棹逺离愁引着江南岸雨过蒲桃新涨绿苍玉盘倾堕碎珠千斛姬防拥前红簇簇温泉初试真妃浴　驿使南来丹荔熟故剪轻绡一色须时服娇汗易晞凝醉玉清凉不用香绵扑【宋景文】妖艶秋莲生别浦红脸青腰旧识凌波女照影防妆娇欲语囘风岂是繁华主　可恨良辰天不与过斜阳又值黄昏雨朝落暮开空自许竟无人解知心苦【晏叔原】
　　渔家傲
　　荷叶田田青照水孤舟挽在花隂底昨夜萧萧疎雨坠愁不寐朝来又觉西风起　雨摆风揺金蕋碎合欢枝上香房翠莲子与人长厮类无好意年年共在中心里【欧阳修】
　　为爱莲房都一柄双苞双蕋双红影雨势断来风色定池水静仙郎防女临鸾镜　妾有容华君不省花今恩爱犹相并花却有情人薄幸心耿耿因花又染相思病
　　采桑子
　　湘妃浦口莲开尽昨夜红稀懒过前溪闲舣扁舟看雁飞　去年谢女池邉醉晚雨霏防记得归时旋折新荷盖舞衣【晏叔原】
　　临江仙
　　猎猎风蒲初暑过潇然庭户秋清野航渡口带烟横晚山千万叠别鹤两三声　秋水芙蕖荡桨一樽同破愁城蓼花滩上白鸥明暮云连极浦急雨暗长汀【苏养直】
　　新荷叶
　　雨过囘塘圆荷嫩绿新抽越女轻盈画桡轻送兰舟波光艶粉红相间脉脉娇羞菱歌隠隠渐遥依约凝眸隄上郎心波间妆影迟留不觉归时暮天碧衬蟾钩风蝉噪晚余霞影防防沙鸥渔不道有人独倚南楼【晁旡咎】
　　艶态还幽谁能洁净争妍淡抹疑浓肯将自在求怜终嫌独好任毛嫱西子差肩六郎涂涴似和不似依然赫日如焚诸余只恁光鲜雨过风生也应百事随縁香须道地对一池着甚沉烟根株好在淤泥白藕如椽【陈龙川】
　　念奴娇
　　水枫叶下乍湖光清浅凉生商素西帝宸防罗翠盖拥出三千宫女绛采娇春铅华掩昼占断鸳鸯浦歌声揺曳浣纱人在何处　别岸孤袅一枝广寒宫殿冷落凄愁苦雪艶氷肌羞澹泊偷把胭脂匀注媚脸笼霞芳心泣露不肯为云雨金波影里为谁长凭凝竚【僧仲殊】
　　如梦令
　　尝记溪亭日暮沉醉不知归路兴尽欲囘舟误入藕花深处争渡争渡惊起一行鸳鹭【李易安】
　　鹊桥仙
　　藕花亭上无尘无暑灔灔一池秋净绿罗寳盖碧琼竿翠浪里重重月影　一家姊妺两般装束浓淡施朱傅粉夜深风入防寒问谁在牙床酒醒【赵徳荘】
　　洞仙歌令
　　若耶溪路别岸花无数斜敛娇红向人语绿荷相倚恨囬首西风波淼淼三十六陂烟雨　新妆明照水汀渚生香不嫁东风被谁误遣踟蹰客意千里绵绵仙浪逺何处凌波防步想南浦潮生画桡归正月晓风清断肠凝竚【康伯可】
　　晚风收暑小池塘荷净独倚胡床酒初醒起徘徊时有香气吹来云乱叶底防鱼动影　空擎承露盖不见氷容惆怅明妆晓鸾镜后夜月凉时月淡花低幽梦觉欲凭谁省且应记临流凭防干便遥想江南红酣千顷【刘光祖】
　　鹧鸪天
　　晓日初开露未晞夕烟轻散雨还防暗揺绿露防鱼戱斜照红云属玉飞　情脉脉恨依依沙邉空见棹船归何人解舞新声曲一试纎腰半尺围【叶石林】
　　菩萨蛮
　　南轩面对芙蓉浦宜风宜月还宜雨红少绿多时帘前光景竒　绳床乌木几尽日繁华里睡起一篇新与花为主人【陈简斋】
　　踏莎行
　　杨栁囘塘鸳鸯别浦绿萍涨断莲舟路断无蜂蜨慕幽香红衣脱尽芳心苦　返照迎潮行云带雨依依似与骚人语当年不肯嫁东风无端却被秋风误【贺方囘】
　　相见欢
　　亭亭秋水芙蓉翠帷中又是一年风露笑相逢　天机畔云锦乱思无穷路隔银河犹解诉西风【向子諲】
　　兰陵王
　　蓼汀侧朝霭依依防色知何许湘女淡妆羽节飞来带秋碧轻裛素绡织谁与明珰竞饰无言处相倚遡应有柔情正堆积　当年驻香鹢记草媚罗裙波暎文席斜阳返照暮雨湿爱天际凉入愁寂念畴昔谩太华峰头幽梦寻覔而今两髩如花白但一线才思半星心力新词竒句便做有怎道得【张约斋】
　　昭君怨
　　月在碧虚中住人向乱荷中去花气杂风凉满船香云被歌声揺动酒被诗情断送今夜卧花心拥红衾
　　乌衣啼
　　晓来闲立囘塘一襟香玉飐云妆风外数枝凉　相并浑如私语恼人肠飞去方知白鹭在花旁
　　念奴娇
　　閙红一舸记来时长与鸳鸯为侣三十六陂人未到水佩风裳无数翠叶吹凉玉容销酒更洒菰蒲雨嫣然揺动冷香飞上诗句　日暮青葢亭亭情人不见争忍凌波去只恐舞衣寒易落愁入西风南浦髙栁垂隂老鱼吹浪留我花间住田田多少防囘沙际归路【姜尧章】
　　壶中天
　　水晶宫殿放三千龙女凌波浮浴花里雕房分洞户隠隠钉头齐簇处子娇羞碧云无袖宻防圆磋玉堤头防露半身犹掩金绿　知是紫府筵开随纎指出玲珑牕屋倩剥霓裳轻手搔掐损些些香玉端的中心宻藏芳意苦味何时足巴城憔悴采歌犹舞新曲【郑松荘】
　　沁园春
　　浅碧芙蓉素艶亭亭前身阿娇记湘滨露冷酥容倍防华清水滑酒晕全消瑶剪丰肌云翻碎蕚白羽鲜明时自揺风流处是古香幽韵时度鲜飚　琼枝璧月清标对千朶婵娟倾翠瓢况水晶台榭低迷净绿氷霜词调隠约轻桡细认京房种竒孕秀已觉青衿横素腰西风晚饶有花开十丈玉井非遥【刘玉溪】














　　全芳备祖前集卷十一
　　钦定四库全书
　　全芳备祖前集卷十二　　宋　陈景沂　撰花部
　　菊花
　　事实祖
　　碎录
　　菊治蘠【尔雅】马蔺为紫菊瞿麦为大菊乌喙苗为鸳鸯菊旋复花为艾菊【仝上】菊有筋菊有白菊有黄菊一名延年一名日精菊有两种一种紫茎香而味甘美叶可作羹一种青茎而大作蒿艾气味苦不堪食名薏非真菊也【本草】季秋之月菊有黄华【月令】
　　纪要
　　桓景随费长房学长房曰九月九日汝家当有大灾厄急缝囊盛茱萸系臂上登山饮菊酒【续齐谐记】魏文帝与钟繇书曰嵗往月来忽复九月九日九为阳数俗因其名以为宜于长久是月芳菊纷然归荣辅体延年莫斯之贵谨奉一束以助彭祖之术【本记】陶潜九月九日无酒宅邉菊丛摘盈把坐其侧怅望久之见白衣至乃江州王送酒即便就酌醉而后归【续晋阳秋】南阳郦县有甘谷谷中水香美其上冇大菊落水从山流下得其滋液谷中二十家仰饮此水上夀百二三十中夀百余嵗七十八十则谓之天【风俗通】郦县北八里有菊水其源悉芳菊被崖水甚甘馨胡广久患风羸常汲水饮后疾遂瘳年及百嵗【荆川记】道士朱孺子吴末入玉笥山服菊花乗云升天【名山记】康风子服甘菊花桐实后得仙【神仙传】
　　杂著
　　朝饮木兰之坠露兮夕餐秋菊之落英【离骚】兰有馨兮菊有芳【汉武秋风词】三径就荒松菊犹存【陶潜归去来辞】翠叶云布黄蕋星罗【卢湛赋】陆防自号天随生宅荒少墙屋多隙地前后皆树以菊春苗恣肥得以采撷供左右杯按及夏五月枝叶老硬气味苦澁旦暮犹督责儿辈掇拾不已遂作菊赋【文粹】苏东坡守胶西厨传索然不堪其忧日与通守刘君廷式循古城废圃求菊食之作后菊赋【文集】张南轩为江陵守之数月方春经行郡圃命采菊付之庖人或谓光生据方伯之位頥指如意乃从野人之餐得母近于矫激有同于脱粟布被者乎先生应之曰天壤之间孰为正味享或腊毒淡乃其至唯与菊中和所萃骚南阳于西河又頽龄之可制于是又作续菊赋【文集】菊草属也以黄为正所以槩称黄花汉俗九月饮菊酒以祓除不祥盖九月律中无射而数九俗尚九日而用时之草也南阳鄱县有菊潭饮其水者皆夀神仙传有康生服其花而成仙菊有黄花礼用以准节令大畧黄花开时节不差江南地暖百卉造作无时而菊独不然攷其理菊唯傲烈髙洁不与百卉同其盛衰必待霜降草木黄落而花始开岭南冬至始有防霜故也一名日精一名周盈一名传延年所宜贵者苗可以菜花可以药囊可以枕酿可以饮所以髙人隠士篱落畦圃之间不可以一日无此花也陶渊明植于三径采于东篱裛露掇英泛以忘忧钟防赋以五美谓圆华髙悬凖天极也纯黄不杂后土色也早植晚发君子徳也冐霜吐頴象劲直也抔中体轻神仙食也其为所重如此然品类有数十种而白菊一二年多有变黄者余在二水植白菊百余株次年尽变为黄花今以色之黄白及杂色品类可见于吴门者二十有七种大小顔色殊异而不同自昔好事为牡丹芍药海棠竹笋作谱记者多矣独菊花未有为之记者殆亦菊花之阙文也余始以所见为之若夫耳目之未接品类之未偹更俟博雅君子与我同志者续之【史正志】韩魏公在北门有诗云不羞老圃秋容淡且看黄花晚节香识者知其晚节之髙【李彦平】郑谷十日菊诗云自縁今日人心别未必秋香一夜衰此意甚佳而病在气不长【诗话】王荆公残菊诗黄昏风雨打园林残菊凋零满地金欧阳公见之戯荆公曰秋花不比春花落凭仗诗人仔细吟荆公闻之笑曰欧九不学之故也岂不见楚词云夕餐秋菊之落英或云诗之访落以落训始盖谓始开之花耳【史正志序】赋咏祖
　　五言散句
　　白露滋园菊【谢惠连】　　　　芳菊舒金英【唐徳宗】
　　寒花发黄采【张景阳】　　　　时菊委严霜【文选】
　　笑酌黄金花　　　　　　黄花催逸兴【李白】
　　时菊碎榛丛　　　　　　菊垂金秋花
　　雨荒深院菊　　　　　　故里樊川菊
　　杯迎露菊鲜　　　　　　菊蕋独盈枝
　　重岩细菊斑　　　　　　寒华只暂香
　　轻露栖丛菊【少陵】　　　　　霜晓菊鲜鲜
　　园菊茂新芳　　　　　　墙根菊花好【韩文公】
　　我屋南牕下今生防丛菊【渊明】
　　细叶抽轻翠圆花簇嫩黄【唐太宗】
　　晚来髙兴处揺荡菊花期
　　异芳初艶菊故里亦髙格
　　羹煮秋莼滑杯迎露菊新
　　庭前有白露暗满菊花团
　　愁眼看秋露寒城菊自花
　　满步如松碧同时待菊黄
　　伊昔黄花酒如今白发翁
　　坐开桑落酒来把菊花枝【少陵】
　　时过菊潭上摘此黄金花【太白】
　　撷其黄金蕋泛此白玉巵【永叔】
　　粲粲秋菊早卓为霜中英【老泉】
　　轻霜临菊月细雨似梅天【王潜斋】
　　荐菊明诗眼看梅长道心【陈三屿】
　　七言散句
　　野径冷香黄菊秀【永叔】
　　菊残犹有傲霜枝【东坡】
　　竹叶于今既无分菊花从此不须开
　　苦遭白髪不相放羞见黄花无数新
　　篱邉老却陶潜菊江上徒逢袁绍杯【少陵】
　　江头赤叶枫愁客篱外黄花菊对谁【严氏】
</div>
    <div class="pagination">
<a href="全芳备祖集_page18.html">上一页</a><span>...</span><a href="全芳备祖集_page14.html">14</a><a href="全芳备祖集_page15.html">15</a><a href="全芳备祖集_page16.html">16</a><a href="全芳备祖集_page17.html">17</a><a href="全芳备祖集_page18.html">18</a><span class="current-page">19</span><a href="全芳备祖集_page20.html">20</a><a href="全芳备祖集_page21.html">21</a><a href="全芳备祖集_page22.html">22</a><a href="全芳备祖集_page23.html">23</a><a href="全芳备祖集_page24.html">24</a><span>...</span><a href="全芳备祖集_page20.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
