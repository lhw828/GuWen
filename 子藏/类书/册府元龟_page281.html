<!DOCTYPE html>
<html>
 <head>
  <meta charset="utf-8"/>
  <title>
   册府元龟 - 第 281 页/共 736 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   册府元龟 - 第 281 页/共 736 页
  </h1>
  <div class="content">
   周敷梁末为信武将军宁州刺史永定初王琳据有上流余孝顷与琳党李希钦等共围周迪迪擒孝顷等敷功居多熊昙朗之杀周文育据豫章将兵万馀人袭敷径至城敷与战大破之追奔五十馀里昙朗单马获免尽收其军实昙朗走巴山郡收合馀党敷因与周迪黄法等进兵围昙朗屠之加平西将军豫章太守。
    章昭达梁末从文帝讨杜龛龛平。又从讨张彪于会稽克之累功除明威将军天嘉元年随侯安都等拒王琳於沌口战於芜湖昭达乘平虏大舰中流而进先锋发拍中於贼舰琳平昭达册勋第一二年除都督郢巴武沅等州诸军事郢州刺史进号平西将军会周迪反於临川诏令昭达便道征之及迪败走徵为护军四年陈宝应纳周迪复共寇临川。又以昭达为都督既至东兴岭而迪。又退走昭达乃逾岭以讨宝应宝应据建安晋安二郡之界水陆为栅以拒官军昭达与战不利因据其上流会世祖遣余孝顷出自海道至因并力乘之宝应大溃遂克定闽中以功授镇前将军开府仪同三司欧阳纥据有岭南反诏昭达都督众军讨之擒纥送于京师广州平以功进车骑大将军迁司空。
    周迪为振远将军江州刺史高祖即位初王琳东下迪欲自据南川总召所部八郡守宰结盟声言入赴朝廷恐其为变因厚慰抚之琳至湓城新吴洞主余孝顷举兵应琳琳以为南川诸郡可传檄而定乃遣其将李孝钦樊猛等南徵粮饷猛等与余孝顷相合众。且二万来趋工塘连八城以逼迪迪使周敷率众顿临川故郡断截江口因出与战大败之屠其八城生擒李孝钦樊猛余孝顷送於京师收其军资器械山积虏其人马。
    黄法永定二年以宣毅将军率兵援周迪王琳功授平南将军熊昙朗於金口反害周文育法共周迪讨平之进号安南将军天嘉元年周迪反法率兵会都督吴明彻讨迪於工塘迪平法功居多徵为使持节散骑常侍都督南徐州诸军事镇北大将军南徐州刺史仪同三司太建五年大举北伐以法为都督出历阳齐遣其历阳王步骑五千来援於小岘筑城法遣左卫将军樊介分兵於大岘御之大破齐军尽获人马器械进攻历阳城降之以功加侍中。
    侯安都天嘉元年以司空都督南徐州诸军事督大军出顿芜湖以拒王琳琳败走入齐安都进军湓城讨琳馀党所向皆下会留异拥据东阳安都奉诏东讨异与第二子忠臣脱身奔晋安安都虏其妻子尽收其人马甲仗振旅而归以功加侍中征北大将军增邑并前五千户。
    戴僧朔天嘉元年随族兄右将军僧锡平王琳有功僧锡卒僧朔代为南丹阳太守镇采石从侯安都征留异。又从征周迪有功累迁壮节将军巴州刺史。
    韩子高天嘉二年以壮武将军成州刺史文招县子随侯安都征留异顿於桃支岭下时子高兵甲精锐别御一营异平除假节贞毅将军东阳太守五年章昭达等自临川征晋安子高自安泉岭会於建安晋安平以功迁通直散骑常侍进爵为侯。
    程文季天嘉二年以贞毅将军新安太守随侯安都东讨留异异党与向文政据有新安文季率精甲三百径往攻之文政遣其兄子瓒来拒文季与战大破瓒军文政乃降四年陈宝应与留异连结。又遣兵随周迪更出临川文帝遣信义太守余孝顷自海道袭晋安文季为之前军所向克捷宝应平文季战功居多。
    钱道戢天嘉二年为临海太守镇南岩时侯安都之讨留异也。道戢帅军出松阳以断其後异平以功拜持节通直散骑常侍轻车将军都督东西二衡州诸军事衡州刺史领始兴内史宣帝即位徵欧阳纥入朝纥疑惧乃举兵来攻衡州道戢与战却之及都督章昭达率兵讨纥以道戢为步军都督繇间道断纥之後纥平除左卫将军太建二年。又随昭达征萧岿於江陵道戢别督众军与陆子隆焚青泥舟舰仍为昭达前军攻安蜀城降之以功加散骑常侍仁武将军增邑并前九百户其年迁仁威将军吴兴太守未行改授使持节都督郢巴武三州诸军事郢州刺史王师北讨道戢与仪同黄法围历阳历阳城平因以道戢镇之以功加云   麾将军增邑并前五千一百户。
    华皎天嘉三年以仁武将军新州刺史督寻阳等五郡诸军事周迪谋反遣其兄子伏甲於公中伪称贾人欲於湓城袭皎未发事觉皎遣人逆击之尽获其公仗其年皎随都督吴明彻征迪迪平以功授散骑常侍平南将军临川太守进爵为侯。
    鲁广达天嘉三年以信武将军北新蔡太守随吴明彻讨周迪於临川每战功最仍代兄悉达为吴州刺史封中宿县侯後为巴州刺史太建五年众军北伐略淮南旧地广达与齐军会於大岘大破之斩其敷城主张元范虏获不可胜数进克北徐州及授都督北徐州诸军事徐州刺史。
    吴明彻光大中为丹阳尹会湘州刺史华皎阴有异志诏授明彻使持节散骑常侍都督湘桂武三州诸军事与征南大将军淳于量等率兵讨皎皎平授开府仪同三司太建五年诏加侍中都督征讨诸军事总统众军十馀万发自京师缘江城镇相续降款军至秦郡克其水栅齐遣大将尉破胡将兵为援明彻破走之斩获不可胜计秦郡乃降进克仁州授征北大将军进爵南平郡公次平峡石岸二城进逼寿阳齐遣王琳将兵拒守琳至与刺史王贵显保其外郭明彻以琳初入众心未附乘夜攻之中宵而溃齐兵退据相国城及金城明彻令军中益攻具。又引肥水以灌城城中苦湿多腹疾手足皆肿死者十六七会齐遣大将军皮景和率兵数十万来援去寿春三十里顿军不进诸将咸曰：坚城未拔大援在近不审明公计将安出明彻曰：兵贵在速而彼结营不进自挫其锋吾知其不敢战明矣，於是躬擐甲胄四面疾攻城中震恐一鼓而克生擒王琳王贵显扶风王可朱浑孝裕尚书卢潜左丞李余送京师景和惶惧遁走进收其驼马辎重七年进攻彭城军至吕梁齐遣援兵前後至者数万明彻。又大破之。
    任忠太建初以明毅将军随章昭达讨欧阳纥於广州累加右军将军五年众军北伐忠将兵出西道击走齐历阳王高景安於大岘逐北至东关仍克其东西二城进军蕲谯并拔之径袭合肥入其郛进克霍州以功授员外散骑常侍封安复县侯邑五百户十二年为平南将军南豫州刺史仍率步骑趣历阳周遣王延贵率众为援忠大破之生擒延贵。
    樊毅为左卫将军太建五年众军北伐毅率众攻广陵楚子城拔之击走齐军於颍口齐援沧陵。又破之七年进克潼州下邳高栅等六城。
    徐敬成太建五年以贞威将军吴兴太守随都督吴明彻北讨出秦郡别遣敬成为都督乘金&lt;走羽&gt;自欧阳引埭上溯江繇广陵齐人皆城守弗敢出自繁梁湖下淮围淮阴城仍监北兖州淮泗义兵相率响应一二日间众至数万克淮阴山阳盐城三郡并连口朐山二戍仍进攻郁州克之以功加通直散骑常侍云   旗将军。
    後魏刘库仁昭成末为南部大人道武未立符坚以库仁为陵江将军与卫辰分国部众而统之後辰叛攻库仁库仁大破之。又西征库狄部大获畜产其後慕容垂围符丕於邺。又遣将攻坚幽州刺史王永库仁遣妻兄公孙希助永击破之。
    刘眷道武初代其兄库仁摄国事日部大人佛叛眷力不能讨乃引苻坚并州刺史张蚝攻佛破之眷。又破贺兰部于善无。又击蠕蠕别帅胝渥於意亲山破之获牛羊数十万头。
    长孙肥登国初与莫题等俱为大将从征刘显自濡源击莫奚讨贺兰部并有战功帝征蠕蠕大破之肥降其主匹侯跋。又从征卫辰及薛于部灭之蠕蠕别主纥提子曷多汗等率部落弃父西走肥以轻骑追至上郡斩之後从征中山拜中领军将军驾次晋阳慕容宝并州刺史辽西王农弃城宵遁肥追之至蒲泉获其妻子帝将围中山慕容宝弃城奔和龙肥与左将军李栗三千骑追之至范阳不及而还遂破其研城戍俘千馀人中山城内人立慕容普邻为主帝围之普邻乃出步卒千馀人欲伺间犯围帝命肥挑战伪退普邻众追肥帝截其後尽擒斩之时以士马少粮遂罢中山之围就河间慕容贺ら杀普邻而自立车驾次鲁口遣肥帅七千骑袭中山入其郛而还贺ら以步骑四千追肥至氵瓜水肥自魏昌击之获铠骑二百肥中流矢疮重乃还中山平以功赐爵琅邪公迁卫尉卿改爵卢乡时中山太守仇儒不乐内徙亡匿赵郡推群盗赵准为主妄造妖言云：燕东倾赵当续欲知其名准水不足准喜而从之自号使持节征西大将军青冀二州牧钜鹿公儒为长史聚党二千馀家据关城连引丁零杀害长吏扇动常山钜鹿广平诸郡遣肥率三千骑讨之破准於九门斩仇儒生擒准诏以儒肉食准传送京师に之於市夷其族除肥镇远将军兖州刺史给步骑二万南徇许昌略地至彭城司马德宗将刘该遣使诣肥请降贡其方物姚平之寇平阳帝遣肥与毗陵王顺等六万骑为前锋车驾次永安平慕遣勇将率精骑二百军肥逆击擒之匹马不返平退保柴壁帝进攻屠之遣肥还镇兖州肥前後征讨未尝败失南平中原西摧羌寇肥功居多赏赐奴婢数百畜物数千。
    尉古真登国初从征库莫奚及叱突邻并有功。又从救贺兰破卫辰子直力复击慕容宝於参合陂。又从平中原以功赐爵束州侯加建节将军明元初为鸿飞将军率众五千镇大雒城明元西巡古真与奚斤等率前军讨越勒部大破之获马五万匹牛羊二十万头驱掠二万馀家西还。
    奚斤登国初与长孙肥等俱统禁兵後从征慕容宝於参合拜越骑校尉车驾还京师博陵渤海章武诸郡群盗并起所在屯聚拒害长吏斤与略阳公元遵等率山东诸将讨平之。又从破高车诸部。又破库狄宥连部徙其别部诸落於塞南。又进击侯莫陈部俘虏获杂畜十馀万至大峨谷置戍而还迁都水使者明元西巡诏斤先驱讨越勒部於鹿那山大破之宋少帝立其大臣不附国内离阻乃遣斤收其所侵河南地假斤节都督前锋诸军事司空公晋兵大将军行扬州刺史率吴兵将军公孙表等南征宋虎牢守将毛德祖遣其司马翟广将军姚勇错窦霸等率五千人据土楼以拒斤斤进击破之广等单马走免尽殪其众斤长驱至虎牢军於汜东留表守辎重自率轻兵犭旬下河南颍川陈郡以南百姓无不归附陈留太守严棱以郡降斤遂平兖豫诸郡还围虎牢德祖拒守不下及虎牢溃斤置守宰以抚之大武即位进爵宜城王帝征赫连昌遣斤率义兵将军封礼等督四万五千人袭蒲坂昌守将赫连乙升闻斤将至遣使告昌使至统万见大军已围其城还告乙升曰：昌已败矣。乙升惧弃蒲坂西走斤追败之乙升遂奔长安斤入蒲坂收其资器百姓安业昌弟助兴先守长安乙升至复与助兴弃长安西走安定斤。又西据长安，於是秦雍氐羌皆来归附与赫连定相持累战破定定闻昌败遂走上わ斤追之至雍不及而还大延初凉州平以战功赐僮隶七千户。
    王建登国中以左大夫从征伐诸国破二十馀部。又从征卫辰破之後为中部大人从破慕容宝於参合陂迁冠军将军乌丸库亻辰宫鸣聚党为寇诏建讨平之。
    娄伏连为酋帅领部落从道武破贺兰部。又平中山及征姚平於柴壁以功赐爵安邑侯。
    长孙嵩为南部大人累有军功後从道武征中山除冀州刺史赐爵钜鹿公。
    刘罗辰为南部大人从道武平中原以功赐爵永安公。
    奚牧为辅国将军从道武征慕容宝略地晋州获宝丹阳王买得及离石护军高秀和於干陶以军功拜并州刺史赐爵任城公。
    和跋擢为外朝大人从道武平中原以功进为尚书镇邺慕容德使兄子和守滑台和长史李辩杀和求援於跋跋率轻骑赴之既至辩悔闭门拒守跋使尚书郎邓晖说之辩乃开门跋入收其府藏德闻之遣将率三千骑击跋跋逆击大破之擒其将士千馀人而还，於是陈颍之民多来向化改为定陵公与常山王遵率众五万讨贺兰部别帅木易千破之出为平原太守。
    莫题为中山太守督司州之山东七郡事道武征姚兴次於晋阳而上党群盗秦颇丁零翟都等聚众於壶关诏题率众三千以讨之上党太守捕颇斩之都走林虑诏题搜山捕讨尽平之。
    李栗初随道武幸贺兰部数有战功拜右将军帝征慕容宝栗督万骑为前驱军之所至莫不降下迁左将军。
    庾岳为外朝大人慕容垂围慕容永於长子永告急求援岳与陈留王庆以一万骑东渡河救於秀容破山胡部高车门等徙其部落会永灭乃班师从道武平中原拜安远将军官军之惊於柏肆也。贺兰部帅附力纥突邻部帅匿物尼纪奚部帅叱奴根等闻之聚党反於阴馆南安公元顺讨之不克死者数千人太祖闻之诏岳率万骑还讨叱奴根等殄之百姓乃安离石胡帅呼延铁西河胡帅张崇等不乐内徙聚党反叛岳率骑三千讨破之斩铁擒崇搜山穷讨散其馀党以功赐爵西昌公进号征虏将军。又讨反人张超清河太守傅世并破平之以岳为邺行。
    台丘堆明元即位以为散骑常侍与叔孙建等讨灭山胡晋人溯西河上诏堆与建自河内次枋头以备寇盗姚弘既灭堆留镇并州赫连屈子遣三千骑寇河内堆自并州与游击将军王雒生击走之以功赐爵为侯。
    和突为材官将军天兴五年破黜弗素古延等诸部获马三千馀匹牛羊三万馀头蠕蠕杜仑遣骑救素古延等突逆击破之于山南河曲获铠马二千馀匹刘为离石护军天赐元年率骑一千袭蒲子擒姚兴宁北将军泰平太守衡谭获三千馀口。
    闾大肥明元神瑞中为都将讨越勒部於跋那山大破之泰常初复为都将领禁兵讨蠕蠕获其大将莫孤浑宜城王奚斤之攻虎牢也。大肥与娥清领十二军出中道略地高平金乡东至太山假大肥使持节安阳公镇抚陈汝太武初复与奚斤出云   中白道讨大檀破之。又为都将击大檀大破之还至渴侯山遂讨东部高车於已尼陂。又征平凉并有功太武将拜大肥为王遇疾卒追赠中山王。
    娥清为黄门侍郎明元南巡幸邺以清为中领军将军与宋丘将军周畿等渡河略地至湖陆高平民屯聚林薮拒射官军清等因诛数千家虏获万馀口赐爵须昌侯清与畿等遂镇枋头。
    尉目斤泰常中以前将军从平虎牢颇有军功拜中山太守。
    于栗泰常中为黑槊将军奚斤之征虎牢也。栗别率所部攻晋河南太守王涓涌之於金墉涓之弃城遁走迁豫州刺史。
    叔孙建为正直将军相州刺史饥胡刘武等聚党叛明元以建督公孙表等讨之斩首万馀级馀众奔走投汾水死水为不流晋师伐姚泓其部将王仲德为前锋将逼滑台兖州刺史尉建率所部弃城济河仲德遂入滑台明元闻之诏建渡河耀威斩尉建投其尸於河寻都督前锋诸军事禁兵将军与汝阴公长孙道生济河而南仲德等自河入济东走青州宋兖州刺史竺灵秀弃须昌南奔湖陆建追击大破之斩首五千馀级遂至邹鲁还屯范城大武以建威名南震除平原镇大将加征南大将军先是简幽州以南戍兵集於河上一道讨雒阳一道攻滑台宋将檀道济王仲德救滑台建与汝阴公道生拒击之建分军夹战纵轻骑邀其前後焚烧草以绝其粮道兵饥叛者相继繇是安颉等得拔滑台。
    公孙表为功劳将军元屈参军事宋人征姚兴兖州刺史尉建闻寇至弃滑台北走诏表随寿光侯叔孙建屯枋头泰常七年议取河南侵地帝以为掠地至淮滑台等三城自然面纟专表固执宜先攻城帝从之，於是以奚斤为都督以表为吴兵将军广州刺史斤等济河表攻滑台历时不拔帝乃南巡为之声援表既克滑台引师西伐大破宋将翟广等於王楼遂围虎牢。
    ●卷三百五十三
    ○将帅部　立功第六
    後魏长孙道生太武即位初以南统将军汝阴公从征蠕蠕与尉眷等率众出白黑两漠间大捷而还太武征赫连昌道生以廷尉与司徒长孙翰宗正娥清为前驱遂平其国。
    长孙翰为司徒袭赫连昌破之太武复征昌翰与廷尉道生宗正娥清率骑三万为前驱昌战败奔上わ翰以八千骑追之至高平不及而还从袭蠕蠕车驾渡漠大檀奔走其弟匹黎率众赴之遇翰交战匹黎溃走斩其渠帅数百人。
    王度为卫尉卿从太武征赫连昌讨蠕蠕并有功赐爵济阳公加散骑常侍平南将军诏度率五千骑与叔孙连合击宋兖州刺史竺灵秀於湖陆大破之奚眷为镇南将军镇长安太武幸美稷眷受诏督诸军事共讨山胡白龙于西河破之屠其城斩首数千级虏其妻子而还太武平姑臧遣眷讨沮渠臧孙牧犍弟私署张掖太守宜得宜得奔酒泉酒泉太守无讳与宜得奔高昌获其二城後沮渠天周复据酒泉眷讨平之虏男女四千馀人。
    尉眷为安北将军出镇北境与平阳王长孙翰击蠕蠕别帅阿伏干於柞山率师至歌删山击蠕蠕别帅便度弟库仁直引师而北蠕蠕部帅莫孤帅高车骑五千来逆眷击破之斩首千馀级。又从征蠕蠕眷出白黑两漠之间击其东部大获而还。又从征赫连昌眷出道南击昌於上わ士众乏粮临淮公丘堆等租於郡县为昌所败昌乘胜抄掠诸将患之眷与侍御史安颉阴谋设伏邀击擒昌以功拜宁北将军加散骑常侍进爵源阳公後从征和龙眷督万骑前驱降二千馀户寻为假节加侍中都督豫雒二州及河内诸军事安南诸军开府镇虎牢张掖王秃保周之反也。徵眷与永昌王健等率众讨之破保周於番禾周遁走眷率骑追之保周穷迫自杀诏眷留镇凉州加都督凉沙二州诸军事安西将军领护羌戎校尉转敦煌镇将。又击破吐谷浑俘三千馀口眷历镇四藩威名并著文成时北击伊吾克其城大获而还寻拜侍中太尉进爵为王。
    薛谨为平西将军秦州刺史时山胡白龙凭险作逆太武诏镇南将军奚眷与谨自太平北入讨平之除安西将军梧陵公。
    罗斤为侍御中散从太武讨赫连昌帝追奔入城昌邀击左右多死斤力战有功帝嘉之录勋除散骑常侍後为平西将军平凉州攻城野战多有克捷以功赐爵带方公。
    司徒楚之为安南大将军屯颍川宋将到彦之溯河而西列守南岸至於卫关及彦之等退走楚之破其别军於长社。又与冠军将军安颉攻滑台拔之擒宋将朱循之季元德及东郡太守申谟俘万馀人从征凉州以功赐隶户一百。
    张黎为镇北将军镇长安太武诏黎镇兵一万二千人通莎泉道帝征凉州蠕蠕吴提乘虚入寇黎与司空道生拒击走之。
    来大千为征北大将军从太武讨蠕蠕战功居多迁征北大将军赐爵卢陵公镇云   中兼统北道军事贼北叛大千前後追击莫不平殄延和初北伐大千为前锋大破虏军。
    陆真为内三郎数从太武征伐所在有功宋将王玄谟众数万人寇滑台冥从帝讨之夜与数人乘小船突玄谟军入城抚慰登城巡行贼营中乃还渡河至明玄谟败走从驾至江真再破贼军拜建武将军石城子还攻盱眙真功多迁给事中。
    奚乌侯为治书御史建义将军从征蠕蠕击赫连昌以功进爵城阳公加员外散骑常侍陆陵侯为武牢镇大将平凉休屠金崖羌狄子玉等叛以侯为平西将军追讨崖等皆获之。
    韩茂为虎贲中郎将从太武征赫连昌大破之帝谓诸将曰：今。若穷兵极武非吊伐之道明矣。当共卿等取之徙其民而还以军功赐茂爵蒲阴子加强弩将军迁侍辇郎。又从征统万大破之从平凉当茂所冲莫不应弦而殪繇是帝壮之拜内侍长进爵九门侯从征蠕蠕频战大捷与乐平王丕等伐和龙徙其居民从征凉州茂为前锋都将战功居多迁司卫监录前後功拜散骑常侍殿中尚书进爵安定公从破薛永宗盖吴转都官尚书从征悬瓠频破贼军车驾南征分为六道茂与高凉王那出青州诸军渡淮降者相继拜茂徐州刺史以抚之。
    长孙陈为羽林郎征和龙贼自西门出将犯外围陈击退之追斩至其城下以功赐爵五等男。
    屈垣为中领军督诸军东伐进号镇东大将军师次和龙冯文通致牛酒以犒军献甲三千垣责其不送侍子数之以王命遂掠男女六千口而还。
    封敕文为镇西将军护西羌校尉诏敕文率步骑七千征吐谷浑莫利延兄子拾归於抱罕众少不能制诏遣安远将军广川公乙乌头等二军与敕文会陇右军次武始拾归夜遁敕文引军入抱罕虏拾归妻子及其民户分徙千家於上わ。
    皮豹子为选部尚书淮阳公宋遣将裴方明等侵南秦王杨难当遂陷仇池太武徵豹子拜仇池镇将督关中诸军与古弼等分命诸将十道并进豹子进击乐乡大破之擒宋将王奂之长卿等六人斩首三千馀级俘获二千人豹子进军下辨宋将强玄明辛伯奋弃城遁走追斩之悉获其众宋使其秦州刺史胡崇之镇仇池至汉中闻官军已西惧不敢进玄明益其兵而遣之豹子与司马楚之至於浊水击擒崇之尽虏其众宋将姜道祖降仇池平未几诸氐复反推扬文德为主宋复遣扬文德姜道盛率众二万人寇浊水别遣将青阳显伯守斧山以距豹子浊水城兵射杀道盛豹子至斧山斩显伯悉俘其众豹子。又与河间公元齐俱会于浊水贼众震恐弃其兵甲夜遁初南秦王杨难当归命诏送杨氏子弟诣京师文德以行赂得留亡奔汉中宋以文德为武都王给兵二千人守葭芦招诱氐羌，於是武都阴平五部氐民叛应文德诏豹子率诸军讨之文德阻兵固险以距豹子文德将杨高来降引诸军向其城文德弃城南走收其妻子寮属军资及故武都王保宗妻公主送京师宋白水太守郭启玄率众救文德豹子分军逆击大破之启玄文德走还汉中豹子寻为内都大官宋遣其将殷孝祖修两当城於清东以逼南境天水公封敕文击之不克诏豹子助之豹子以南寇城守攻围费日遂略地至高平宋瑕丘镇遣步卒五千助戍两当去城八里与豹子前锋候骑相遇即便交战豹子军继至大破之纵骑追击杀之至於城下其免者十馀人而已城内恐惧不敢出救既而班师。
    古弼为安西将军镇长安时宋遣将裴方明等击南秦王杨难当遣使请救兵未至难当奔上わ方明克仇池立杨玄庶子保炽，於是假弼都督陇右诸军宋遣其秦州刺史胡崇之屯仇池弼与平西将军元齐邀崇之於浊水临阵擒之其众走还汉中弼等从祥郊山南入与东道将皮豹子等讨仇池遣永安侯贺纯攻宋塞狭道守将姜道祖退守狭亭诸将以山道险峻时。又雪深用马不便皆迟留不进弼独进军元齐贺纯等击狭亭道祖南走仇池平。
    尉拨文成时为太学生募从罗忸击贼於陈汝有功赐爵介休男从讨和龙迁虎贲帅转千人军将。又从乐平王丕讨和龙除为凉州军将击吐谷浑获其人一千馀落後吐谷浑小将率三百馀落来降寻复亡叛拨率骑追之尽获而还以功进爵为子献文即位为北征都将南攻悬瓠破宋将朱湛之水军三千人拜悬瓠镇将。
    陆真为选部尚书时丁零数千家窃寇并定真与并州刺史乞伏成龙自乐平东入与定州刺史许崇之并力讨灭寻迁安西将军长安镇将假建平公胡贼帅贺略孙聚众千馀人叛于石楼真击破之杀五百馀人是时初置长蛇镇真率众筑城未讫而氐豪仇亻辱檀等反叛氐民咸应其众甚盛真击平之杀四千馀人卒城长蛇而还。
    薛拔为都将与陆真讨反仇亻辱檀强免生平之。
    房拔为北镇将兴光元年击蠕蠕虏其将豆浑与句等获马千馀匹。
    于洛拔为外都大官会陇西屠各王景文等恃险窃命私署王侯文成诏洛拔与南阳王惠寿督四州之众讨平之徙其恶党三千馀家於赵魏转拜侍郎殿中尚书。
    源贺为太尉时蠕蠕寇边贺从文成追讨破之及孝文即位时河西敕勒叛遣贺率众讨之降二千馀落倍道兼行追贼党郁朱千等至抱罕大破之斩首五千馀级虏男女万馀口杂畜三万馀头复追统万高平上わ三镇叛敕勒至千金城斩首三千级。
    尉元为镇南大将军献文天安元年宋将薛安都以徐州内附元与孔伯恭赴援宋遣将张永沈攸之等率众讨安都屯于下磕永乃分遣羽林监王穆之领卒五千守辎重於武原龙骧将军谢善居领卒二千据吕梁散骑侍郎张弘领卒二千守茱萸督上租粮供其军实安都出城见元元依朝旨授其徐州刺史遣中书侍郎高闾李璨等与安都俱还入城别令孔伯恭精甲二千抚安内外然後元入彭城元以张永仍据险要攻守势倍惧伤士卒乃命安都与璨等固守身率精锐扬兵於外分击吕梁绝其粮运善居遁奔茱萸仍与张弘东走武原驰骑追击斩首八百馀级武原穷寇八千馀人拒战不下元亲擐甲胄四面攻之破其外营杀伤大半获其辎重五百馀乘以给彭城诸军然後收师缓战开其走路穆之率馀烬奔于永军永势挫力屈元乘胜围之攻其南门永遂捐城夜遁伯恭安都乘胜追击时大雨雪泗水冰合永弃船而走元豫策永必将东亡身率众军邀其走路南北奋击大破於吕梁之东斩首数万级追北六十馀里死者相枕手足冻断者十八九生擒宋都督梁南北秦三州诸军事宁朔将军垣恭祖羽林监沈承伯等永攸之轻骑走免收其船车军资器械不可胜数。
    吕洛拔为平原镇都将宋徐州刺史薛安都归诚请援诏遣尉元率众救之洛拔随元入彭城宋将张永遣将王茂之领兵五千入武原援其运车元遣洛拔率骑诣武原击之格战二日手杀九人夺贼运车二百馀乘牛二百五十头仍共击永大败之赐爵成武侯加建义将军。
    孔伯恭为散骑常侍宋徐州刺史薛安都以彭城内附宋遣张永沈攸之等击安都献文遣伯恭副尉元救之永等引师而退时皇兴元年正月天大寒雪泗水冰合永与攸之弃船而走伯恭以书喻下邳宿豫城内时攸之吴忄喜公等率众数万来援下邳屯军焦墟曲去下邳五十馀里伯恭遣子都将侯汾等率骑五百在水南奚升等五百馀骑在水北南北邀之伯恭密造火车攻具欲水陆俱进攸之等既闻将战引军退保樊阶城伯恭。又令子都将孙天庆等步骑六千向零中峡斫木断清水路宋宁朔将军陈显达领众二千溯清而上以迎之屯于睢清合口伯恭率众渡水大破显达军俘斩十九攸之闻显达军败顺流退下伯恭从睢陵城东向零中峡分军为二道遣司马范师子等在清南伯恭从清西与攸之合战遂大破之斩其将姜产之高遵世及邱幼弼邱隆先沈诞沈荣宗陆道景等首攸之忄喜公等轻骑遁走乘胜追奔八十馀里资粮器械虏获万计进攻宿豫宋戍将鲁僧遵弃城夜遁。又遣将孔太恒等领募骑一千南讨淮阳二年以伯恭都督徐南北兖州诸军彭城镇将。
    尉多侯孝文时为假节征西将军领护羌戎校尉延兴初蠕蠕遣部帅卢真率三万骑入塞围镇多侯击走之以功进号征西大将军後多侯猎于南山蠕蠕遣部帅度拔入围敦煌断其还路多侯。且前。且战遂冲围而入率众出战大破之追北数十里斩首千馀级。
    皮喜为南部尚书太和元年宋葭芦戍主杨文度遣弟鼠窃据仇池诏喜率众四万讨鼠军到建安鼠弃城南走进次浊水遣平西将军杨灵珍击文度所置仇池太守杨真真众溃仅而得免喜遂军於覆津文度将强大黑固守津道悬崖险绝偏阁单行喜部分将士攀崖涉水冲击大黑大黑溃走追奔西入攻葭芦城拔之斩文度传首京师杀一千馀人。
    韦珍为乐陵镇将齐司州民谢天盖自署司州刺史规欲以内附事泄为齐将崔慧景攻围诏珍率在镇士马渡淮援接时齐闻珍将至遣将苟元宾据淮逆拒珍乃分遣铁骑於上流潜渡亲率步士与贼对垒旗鼓始交铁骑掩至腹背奋击破之天盖寻为左右所杀降於慧景珍乘胜驰进。又破慧景拥降民七千馀户内徙表置城阳三郡以处之。
    李崇为河南尹孝文南讨汉阳以崇行梁州刺史氐杨灵珍遣弟婆罗与子双领步骑万馀袭破武兴与齐相结诏崇为使持节都督陇右诸军事率众数万讨之崇槎山分进出其不意表里攻袭群氐皆弃灵珍散归灵珍众减大半崇进据赤土灵珍。又遣从弟建率五千人屯龙门躬率精勇一万据鹫硖龙门之北数十里中伐树塞路鹫硖之口积大木聚石临崖之下以拒官军崇乃命统军慕容拒率众五千从他路夜袭龙门破之崇乃自攻灵珍灵珍连战败走俘其妻子崇多设疑兵袭克武兴齐梁州刺史阴广宗遣参军郑猷王思考率众援灵珍崇大破之并斩婆罗首杀千馀人俘获猷等珍走奔汉中以崇为都督梁秦二州诸军事及灵珍偷据白水崇击破之灵珍远遁孝明初徵为右卫将军转左卫将军相州大中正鲁阳蛮柳北喜鲁北燕等聚众反叛诸蛮悉应之围逼湖阳游击将军李晖先镇此城尽力捍御贼势甚盛诏以崇为使持节都督征蛮诸军事以讨之蛮众数万屯据形要以拒官军崇累战破之斩北燕等徙万馀户於幽并诸州孝明追赏平氐之功封魏昌县开国伯邑五百户东荆蛮樊安聚众於龙山僭称大号梁武共为唇齿遣兵应之诸将讨击不利乃以崇为使持节散骑常侍都督征蛮将军事进号镇南将军率步骑以讨之崇分遣诸将攻击贼垒连战克捷生擒樊安进讨西荆诸蛮悉降延昌初加侍中车骑将军都督江西诸军事时梁武遣其游击将军赵祖悦袭据西硖石更筑外城逼徙氵公淮之人於城内。又遣二将昌义之王神念率水军溯淮而上规取寿春田道龙寇边城路长平寇五门胡兴茂寇开霍扬州诸城皆被寇逼崇分遣诸将与之相持密装船舰二百馀艘教之水战以待台军梁武霍州司马田休等率众寇建安崇遣统购军李神击走之。又命边城戍主邵申贤要其走路破之於濡水俘斩三千馀人灵太后玺书劳勉许昌县令兼麻戍主陈平王南引梁军以戍归之崇自秋请援表至十馀诏遣镇南将军崔亮救硖石镇东将军萧宝寅於梁人堰上流决淮东注朝廷以诸将乖角不相赴乃以尚书李平兼右仆射持节节度之崇遣李神乘斗舰百馀艘氵公淮与李平崔亮合攻硖石李神水军克其东北外城祖悦力屈乃降朝廷嘉之进号骠骑将军仪同三司刺史都督如故。
    王肃为辅国将军长史诏讨南齐义阳肃至义阳频破贼军降者万馀孝文遣散骑侍郎劳之以功进号平南将军赐骏马一匹宣武初为尚书令时南齐裴叔业以寿春内附拜肃使持节都督江西诸军事车骑将军与骠骑大将军彭城王勰率步骑十万以赴之齐豫州刺史萧懿率众三万屯於小岘交州刺史李叔献屯合肥将围寿春懿遣将胡松李居士等领众万馀屯据死虎肃进师讨击大破之擒其将乔岷等斩首数千进讨合肥生擒叔献萧懿弃小岘南走肃还京师帝以肃淮南累捷赏帛四千七百五十匹进位开府仪同三司封昌国县开国侯。
    奚康生为中坚将军西台直後吐京胡反自号辛支王康生为军主从章武王彬讨之胡遣精骑一千邀谷断截康生率五百人拒战破之追至石羊城斩首三十级彬甲卒七千与胡贼战分为五军四军俱败康生军独全迁为统军时寿春来降诏康生宣抚俄而齐将桓和屯军梁城陈伯之据硖石民心骇动颇有异谋康生乃防御内外音信不通固城一月援军乃至康生出击桓和伯之等二军并破走之拔梁城合肥洛口三戍以功迁征虏将军封安戎县开国男食邑二百户及梁将宋黑率众寇扰彭城时康生遭母忧诏起为别将持节假平南将军领南青州诸军击走之後梁复遣都督临川王萧密副将张惠绍勒甲十万规寇徐州。又假宋黑徐州刺史领众二万水陆俱进径围高冢戍诏授康生武卫将军持节假平南将军为别将领羽林三千人骑步甲士随便割配康生战破走之。
    长孙百年为抱竿领将太和中攻吐谷浑所置洮阳泥和二戍克之获三千馀人。
    僧渊为黄郭戍主太和末齐将王昙纷等万馀人寇南青州僧渊击破之悉虏其众。
    陆为北征都督击蠕蠕大破之迁侍中都曹尚书时蠕蠕。又犯塞诏率骑五千以讨之蠕蠕遁走追至石碛擒其帅赤阿突等数百人而还加散骑常侍迁尚书左仆射领北部尚书。又为使持节镇北大将军与杨平王迹并为都督领军将军斛律桓等北征三道诸军事步骑十万以讨蠕蠕以下各赐衣物布帛孝文亲幸城北训誓群帅除尚书令卫将军大破蠕蠕而还。
    穆亮为都督秦梁益三州诸军事征南大将军领护西戎校尉仇池镇将时宕昌王梁弥机死子弥博立为吐谷浑所逼来奔仇池亮以弥机蕃款素著矜其亡灭弥博凶悖氐羌所弃弥机兄子弥承戎民归乐表请纳之孝文从焉，於是率骑三万次于龙鹄击走吐谷浑立弥承而还。
    杨播为龙骧将军与杨平王迹等出汉北击蠕蠕大获而还孝文嘉其勋赐奴婢十馀口迁武卫将军复击蠕蠕至居延山而还除左卫将军後为右卫将军从驾讨崔慧景於邓城破之进号平东将军。
    刘思祖孝文朝屡为统军南征累著功捷宣武初为平远将军任城王之围锺离也。梁遣其冠军将军张惠绍及彭{分瓦}与张豹子等率众二万送粮锺离思祖领兵数千邀梁饷军於邵阳遣其长史元龟步骑一千於锺离之北遏其前锋录事参军缪琰掩其後思祖身率精锐横冲其阵三军合击大破之擒惠绍及梁骁骑将军祁阳县开国男赵景悦之弟宁远将军景循宁远将军梅世和屯骑校尉任景攸长水校尉边欣越骑校尉贾庆真龙骧将军徐州敞等俘斩数千人。
    赵遐宣武景明初为梁城戍主被梁将攻围以固守及战功封牟平子後以左将军督巴东诸军事镇南郑时梁冠军将军军主姜众二万屯羊口辅国将军姜白龙据南城龙骧将军泉建率土民北入桑坯姜。又分军据兴势司州刺史王僧炳顿南安并扇动夷獠规翻南郑遐率甲卒所在冲击数百里间莫不摧靡前後斩首五千馀级还。
    司马悦为镇远将军豫州刺史悦与镇南将军元英攻义阳克之诏改梁司州为郢州以悦为征虏将军郢州刺史梁遣其豫州刺史马仙卑左军将军永阳戍主陈可等率众一万於三关南六十里因山起城名为竹敦遣其辅国将军济阴太守蓟沛精兵二千以戍之後於关南四十里麻阳旧栅起城仙卑轻骑东西为之节度关南之民多怀两望悦令西关统军诸灵凤掩击败之尽燔其城楼储积擒蓟沛及其辅国将军军主刘灵秀以散骑常侍徵还从征凉州以功赐隶户一百。
    傅竖眼为建武将军镇合肥武兴氐杨集义反叛推其兄子绍先为主攻围关城梁州刺史邢峦遣竖眼讨之集义众逆战频破走之乘胜追北乃克武兴後为昭武将军益州刺史以州初置境逼巴獠给羽林虎贲三百人进号冠军将军及高肇伐蜀假竖眼征虏将军持节领步兵三万先讨北巴梁高祖闻大军西伐遣其宁州刺史任太洪从阴平偷路入益州北境欲扰动氐蜀以绝运路乘国讳班师遂扇诱土民奄破东洛除口二戍因此诈言南军继至氐蜀信之翕然从逆太洪率氐蜀数千围逼关城竖眼遣宁朔将军成兴孙讨之军次白护太洪遣其辅国将军任硕北等率众一千邀险拒战在虎径南山连置三营兴孙分遣诸统随便掩击皆破之太洪。又遣军主边昭等率氐蜀三千攻逼兴孙栅兴孙力战为流矢所中死竖眼。又遣统军姜喜季元度从东奚潜入回出西岗邀贼之後表里合击大破之斩边昭及太洪前部王隆护首，於是太洪及关城五栅一时逃散及孝明时屡请解州乃以元法僧代之至洛拜征虏将军大中大夫梁遣将赵祖悦入屯硖口以逼寿春镇南将军崔亮讨之以竖眼为持节镇南军司法僧既至大失民和梁遣其信武将军衡州刺史张齐因民心怨入寇晋寿频陷葭萌小剑诸戍进围州城朝廷以西南为忧乃驿徵竖眼於淮南既至以为右将军益州刺史寻加散骑常侍平西将军假安西将军西征都督率骑三千以讨张齐给铜印千馀须有假职者听六品以下板之竖眼既出梁州梁冠军将军勾道侍梁州刺史王太洪等十馀将所在拒塞竖眼三日之中转战二百馀里甲不去身频致九捷土民统军席广度等处处邀击斩太洪及梁征虏将军杨伏锡等首张齐引兵西退遂奔葭萌蜀民闻竖眼复为刺史人人喜悦迎於路者日有百数竖眼至州白水以东民皆宁业先是梁信义将军都统白水诸军事杨兴起征虏将军李光宗袭据白水旧城竖眼遣虎威将军强虬与阴平王杨大赤率众千馀夜渡白水旦而交战大败贼军斩兴起首克复旧城。又遣统军傅昙表等大破梁宁朔将军王光昭於阴平张齐仍阻白水屯寇葭萌竖眼分遣诸将水陆讨之齐遣其宁朔将军费忻督步骑二千逆来拒战军主陈洪起力战破之乘胜追奔遂临夹谷三栅统军胡小虎四面攻之三栅俱溃张齐亲率骁勇二万馀人与诸军交战竖眼命诸统帅同时奋击军主许畅斩梁雄信将军牟兴祖军主孔领周射齐中足，於是大破贼军斩获甚众齐乃栅於虎头山下贼帅任令崇屯据西郡竖眼复遣讨之令崇弃众夜遁乃进讨齐破其三栅斩首万馀齐被重创奔窜而退小剑大剑贼亦捐城西走益州平。
    田益宗为征虏将军宣武景明初梁遣军主吴子阳率众寇三关益宗遣光城太守梅与之步骑四千进至阴山关南八十馀里据长风城逆击子阳大破之斩获千馀级梁建宁太守黄天赐筑城赤亭复遣其黄公赏屯於氵崇城与风相持益宗命安蛮太守梅景秀为之犄角击讨破天赐等斩首数百获其二城後梁宁朔将军杨僧远率众二千寇逼蒙笼益宗命鲁生与戍主奇道显逆击破之追奔十里俘斩千馀进号平南将军。
    杨大眼为征虏将军东荆州刺史景明中蛮酋樊秀安等反诏大眼为别将隶都督李崇讨平之後迁平南将军持节都统军正始中梁遣其前江州刺史王茂先率众数万次于樊雍招诱蛮夏规立宛州。又令其所署宛州刺史雷豹狼军主曹仲宗等领众二万偷据河南城宣武以大眼为武卫将军假平南将军持节都督统军曹敬邴虬樊鲁等诸军讨茂先等大破之斩梁辅国将军王花龙骧将军申天化俘馘七千有馀梁。又遣其勇将张惠绍总率众军窃据宿豫。又假大眼平东将军为别将与都督邢峦讨破之。
    薛真度景明中为平南将军时梁豫州刺史王超宗率众围逼小岘真度遣兼统军李叔仁等率步骑击之超宗逆来拒战叔仁击破之俘斩三千还朝除金紫光禄大夫加散骑常侍。
    魏承祖为右将军善抚士卒兼有将材自宣武景明以後尝为统军南北征伐累有战功历太原太守至光禄大夫。
    陈伯之为冠军将军正始初梁征虏将军赵祖悦筑城於水东与颍川接对置兵数千欲为攻讨之计伯之进军讨祖悦大破之乘胜长驱入城刺祖悦三创贼众大败进讨破诸郡贼斩获数千。
    刁整为尚书左中兵郎中正始中梁江州刺史王茂先来寇南境平南将军杨大眼讨之诏整持节为大眼军司大破茂先斩梁辅国将军王花等永平初以军功除员外散骑常侍。
    毕祖朽为宁远将军正始中梁将萧及先率步骑二万人寇兖州及先令别帅角念屯于蒙山以祖朽为统军假宁朔将军隶邢峦讨之祖朽开诱有方降者相继贼出逆战祖朽大破之贼走还栅祖朽夜。又焚击贼徒溃散追讨百馀里斩获及赴沂死者四千馀人斩龙骧将军矫道仪宁朔将军王秀以功封南城县开国男食邑二百户。
    李世哲为三关别将延昌三年大破群蛮斩梁龙骧将军文思之文天生。
    李焕为辅国将军梁州刺史时武兴氐杨集起举兵作逆令弟集义邀断白马戍敕假焕平西将军督别将石长乐统军王等与军司苟金养俱讨之大破集起军会秦州民吕苟儿反焕仍令长乐等繇麦积崖赴援属都督元丽至遂共平之时氐王杨定进犹据方山与苟儿影响焕密募氐赵芸路斩定。
    邢峦为尚书时梁朝梁秦二州行事夏侯道迁以汉中内附诏加峦使持节都督征梁汉诸军事假镇西将军进退徵摄得以便宜从事峦至汉中白马以西犹未归顺峦遣宁远将军杨举统军杨众爱洪雅等领卒六千讨之军锋所临贼皆款附唯补谷戍主何法静据城拒守举等进师讨之法静奔溃乘胜追至关城之下梁龙骧将军关城流杂李侍叔逆以城降梁辅国将军任僧幼等三十馀将率南安广长东洛大寒武始除口平溪桶谷诸郡之民七千馀户相继而至梁平西将军李天赐晋寿太守王景等拥众七千屯据石亭统军韩多宝等率众击之破天赐前将军赵睹擒斩一千三百遣统军李义珍讨晋寿景宵遁遂平之拜峦使持节安西将军梁秦二州刺史梁巴西太守庞景民恃远不降峦遣巴州刺史严玄思往攻之斩景民巴西悉平梁遣其冠军将军孔陵等率众二万屯据深坑冠军将军曾方达固安南冠军任僧褒辅国将军李畎戍石同峦统军王足所在击破之枭梁辅国将军乐保明宁朔将军李伯度龙骧将军李思贤贼遂保回车栅足。又进击梁辅国将军范峻自馀斩获殆将万数孔陵等收集遗众奔保梓潼足。又破之斩梁辅国将军符伯度其杀伤投溺者万有馀人开地定民东西七百南北千里获郡十四二部护军及诸县戍後为安东将军先是梁辅国将军萧及先率众二万寇陷固城冠军将军鲁显文骁骑将军相文玉等率众一万屯於孤山梁将角念等率众一万扰乱龟蒙土民从逆十室而五峦遣统军樊鲁讨文玉别将元恒攻固城统军毕祖朽讨角念樊鲁大破文玉等追奔八十馀里斩首四千馀级元恒。又破固城毕祖朽复破念等兖州悉平峦破贼将蓝怀恭於睢口进围宿豫而怀恭等复清南造城规断水陆之路峦身率诸军自水南而进遣平南将军杨大眼从水北逼之统军刘思祖等夹水造筏烧其船舫众军齐进拔栅填堑直登其城火起中流四面俱击乃陷贼城俘斩数万在阵别斩怀恭擒其列侯列将直阁直後三十馀人俘斩一万宿豫既平萧丙亦於睢阳退走二戍获米四十馀万石後豫州城民白早生杀刺史司马悦以城南入诏峦持节讨之峦率骑八百倍道兼行五日次於鲍口贼遣大将军胡孝智率众七千去城二百逆来拒战峦击破孝智乘胜长驱至於悬瓠贼出城逆战。又大破之因即渡汝既而大兵继至遂长围之诏加峦使持节假镇南将军都督南讨诸军事征南将军中山王英南讨三关亦次於悬瓠以後军未至前寇稍多惮不敢进乃与峦分兵掎角攻之梁将齐苟仁等二十一人开门出降即斩早生等同恶数十人豫州平。
    裴良以尚书左丞为西北道行台讨汾州群胡薛羽等值别将李德龙为羽所破良入汾州与刺史汝阴王景和及德龙率兵数千人凭城自守贼并力攻逼诏遣行台裴延俊大都督章武王融都督宗王弥孙等赴援时有五城郡山胡冯宜都贺悦回成等以妖妄惑众假称帝号服素衣持白伞白幡率诸逆众於云   台郊抗拒王师融等与战败绩贼乘胜围城良率将士出战大破之於阵斩回成。
    李平为镇北将军讨京兆王愉於冀州平至城南十六里贼攻围济州军拔栅填堑未满者数尺诸将合战无利而还惮於更进平亲入行间劝以重赏士卒乃前大破逆众愉时坠马乃有一人下马援愉上而斗死乘胜逐北至於城门斩首数万级遂围城烧门愉与百馀骑突门出走遣统军叔孙头追之去信都八十里擒愉冀州平後迁镇军大将军率步骑二千以赴寿春平巡视硖石内外知其盈虚之所严勒崇亮令水陆兼备克期齐举崇亮惮之无敢乖互频日交战屡破贼军安南将崔延伯立桥於下蔡以拒贼之援军贼将王神念昌义之等不得进救赵祖悦守死穷城平乃分部攻之令崔亮督陆卒攻其城西李崇勒水军击其东面然後鼓噪南北俱上贼众周章东西赴战屠贼外城贼之将士相率归附祖悦率其馀众固保南城通夜攻守至明乃降斩祖悦送首於洛俘获甚众。
    ●卷三百五十四
    ○将帅部　立功第七
    後魏崔亮孝明初为抚军将军定州刺史梁左游击将军赵祖悦率众偷据硖石诏亮假镇南将军齐王萧宝夤镇东将军章武王融安南将军并使持节都督诸军事以讨之灵太后劳遣亮等赐戎服杂物亮至硖石祖悦出城逆战大破之贼复於城外置二栅欲拒官军亮焚击破之杀三千馀人亮与李崇为水陆之期日日进攻而崇不至及李平至乃进军共平硖石。
    崔孝芬为龙骧将军时荆州刺史李神俊为梁遣将攻围诏加孝芬通直散骑常侍以将军为荆州刺史兼尚书南道行台领军司率诸将以援神俊因代焉於时州郡内戍悉已陷没。且路繇三亚贼已先据孝芬所统既少不得径进遂从弘农堰渠山道南入遣弟孝直轻兵在前出贼不意贼便奔散人还安堵孝明嘉劳之并赉马及绵绢等物孝昌三年梁将成景隽率众逼彭城除孝芬宁朔将军率大都督李叔仁柴集等赴战景隽等力屈退走永安二年庄帝闻元颢有内侵之计敕孝芬南赴徐州颢遂潜师向考城擒大都督济阳王晖业乘胜径进遣其後军都督侯暄守梁国城以为後援孝芬勒诸将驰往围暄恐颢遣援乃急攻之昼夜不息五日暄遂突出擒斩之俘其卒三千馀人。
    源子雍为夏州刺史会破落汗披陵首为反乱北海王颢为大行台子雍具陈贼可灭之状颢给子雍兵马令其先行时东夏合境反叛所在屯结子雍转斗而前九旬之中凡数十战乃平东夏徵税租粟运於统万城，於是二夏渐宁及萧宝寅等为贼所败贼帅宿勤明达遣息阿非率众邀路华州白水被围逼关右骚扰咫尺不通时子雍新平黑城遂率士马并夏州慕义之民携家席卷鼓行南出贼帅康维摩拥率羌胡守锯谷断棠桥子雍与交战大破之生擒维摩。又攻贼帅契官斤於杨氏堡破之子雍出自西夏渐至於东转战千里至是朝廷始得其委问加散骑常侍使持节假抚军将军都督兼行台尚书复破贼帅纥单步胡提於曲沃堡孝明玺书劳勉之子雍在白水郡复破阿非军斩获诏遣侍中尚书令城阳王徽於潼关宣旨慰劳。
    李苗为西北道行台与大都督宗正珍孙讨汾绛蜀贼平之还除司徒司马。
    崔延伯为征西将军时莫折念生兄天生下陇东寇征西将军元志为天生所擒贼众甚盛进屯黑水诏延伯为使持节征西将军西道都督与行台萧宝夤讨之宝夤与延伯结垒马嵬南北相去百馀步宝夤日集督将论讨贼方略延伯每云：贼新制胜难与争锋宝夤正色责之曰：君荷国宠灵总戎出讨便是安危所系每云：贼不可讨以示怯懦损威挫气乃君之罪延伯明晨诣宝夤自谢仍云：今当仰为明公参贼勇怯延伯选精兵数千下渡黑水列阵西进以向贼营宝寅率众於水东寻原西北以示後继於时贼众大盛水西一里营营连接延伯径至贼垒扬威胁之徐而还退贼以延伯众少开营竞追众过十倍临水逼蹙宝夤亲观之惧有亏损延伯不与战身自殿後抽众东渡转运如神须臾济尽徐乃自渡贼徒夺气相率还营宝夤大悦谓官属曰：崔公古之关张也。今年何患不制贼延伯驰见宝夤曰：此贼非老奴敌公但坐看後日延伯勒众而出宝夤为後拒天生悉众来战延伯申令将士身先士卒陷其前锋，於是勇锐竞进大破之俘斩十万馀追奔及於小陇秦贼劲强诸将所惮朝廷初议遣将咸云：非延伯无以定之果能克敌授右卫将军。
    常景为左将军徐州刺史杜洛周反於燕州乃以景兼尚书为行台与幽州都督平北将军元谭以御之景表求勒幽州诸县悉入古城山路有通贼之处权发兵夫随宜置戍以为防遏。又以顷来差兵不尽强壮今之三长皆是豪门多丁为之今求权发为兵帝皆从之进号平北将军别敕谭西至军都关北从卢龙塞据此二以杜贼出入之路。又诏景山中险路之处悉令捍塞景遣府录事参军裴智成发范阳三长之兵以守白冈都督元谭据居庸下口俄而安州石离冗城斛盐三戍兵反结洛周有众二万馀自松岍赴贼谭勒别将崔仲哲等截军都关以待之仲哲战没洛周。又自外应之腹背受敌谭遂大败诸军夜散诏以景所部别将李琚为都督代谭征下口降景为後将军解州任仍诏景为幽安玄等州行台贼既南出钞掠蓟城景命统军梁仲礼率兵士邀击破之获贼将御夷镇军主孙念恒都督李琚为贼所攻蓟城之北军败而死率属城人御之贼不敢逼洛周还据上谷授景平北将军光禄大夫行台如故洛周遣其都督王曹纥真马叱斤等率众蓟南以掠人乃遇连雨贼众疲劳景与都督于荣刺史王延年置兵粟国邀其走路大败之斩曹纥真洛周率众南趣范阳景与延年及荣复破之。又遣别将重破之於州西虎眼泉禽斩及溺死者甚众（一云：景破杜洛周斩其武川王贺拔文兴别帅侯莫陈升生擒男女四百口牛马五千馀头）。
  </div>
  <div class="pagination">
   <a href="册府元龟_page280.html">
    上一页
   </a>
   <span>
    ...
   </span>
   <a href="册府元龟_page276.html">
    276
   </a>
   <a href="册府元龟_page277.html">
    277
   </a>
   <a href="册府元龟_page278.html">
    278
   </a>
   <a href="册府元龟_page279.html">
    279
   </a>
   <a href="册府元龟_page280.html">
    280
   </a>
   <span class="current-page">
    281
   </span>
   <a href="册府元龟_page282.html">
    282
   </a>
   <a href="册府元龟_page283.html">
    283
   </a>
   <a href="册府元龟_page284.html">
    284
   </a>
   <a href="册府元龟_page285.html">
    285
   </a>
   <a href="册府元龟_page286.html">
    286
   </a>
   <span>
    ...
   </span>
   <a href="册府元龟_page282.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
