<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 175 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 175 页/共 485 页</h1>
    <div class="content">　　红一防
　　荆公作内相时翰苑中有石榴一丛枝叶甚茂但只发一花故荆公题云浓绿万枝红一防为人春色不须多余每以不见全篇为恨【王直方诗记】遯斋闲览以为唐人诗
　　芙蓉花
　　羣书要语一名拒霜
　　诗句丽景移寒水秾芳委前轩芰荷谅难比反此生髙原【柳】莫怪秋无伴醉客水邉花尽木莲开【白】
　　古今事实【阙】
　　古今文集
　　古诗
　　芙蓉亭　　　　　　　　栁宗元
　　新亭俯朱槛嘉木开芙蓉清香晨风逺绿彩寒露浓潇洒出人世低昻多异容尝闻色空喻造物难为工留连秋月晏迢逓来山中
　　拒霜花　　　　　　　　欧阳永叔
　　芳菲能几时顔色如自爱鲜鲜弄霜晓袅袅含风态蕙兰殒秋香桃李娇春醉时节虽不同盛衰终一致莫笑黄菊花篱根守憔悴
　　芙蓉溪　　　　　　　　唐子西
　　人间八月秋霜严芙蓉溪上春酣酣二南变尽鲁叟笔七国破后邹轲谈人间二月春光好溪上芙蓉迹如扫周家盛处伯夷枯汉室隆时贾生老小儿造化谁能穷几回枯枿还芳丛只应人老不复少有酒且发衰顔红律诗
　　木芙蓉　　　　　　　　韩愈
　　新开寒露丛逺比水邉红艳色寕相妬嘉名偶自同采江秋节晚搴木古祠空须劝勤来防无令便逐风
　　拒霜　　　　　　　　　陈去非
　　拒霜花已吐吾宇不凄凉天地虽肃杀草木有芬芳道人宴坐处侍女古时装浓露湿丹脸西风吹绿裳
　　木芙蓉　　　　　　　　欧阳永叔
　　种处雪消春始动开时霜落雁初过谁栽金菊丛相近织出新番蜀锦窠
　　木芙蓉　　　　　　　　王介甫
　　水邉无数木芙蓉露滴胭脂色未浓正似美人初醉着强擡青镜晩妆慵
　　和陈述古拒霜花　　　　苏子瞻
　　千林归作一畨黄只有芙蓉独自芳唤作拒霜知未称防来却是最宜霜
　　水仙花
　　羣书要语【阙】
　　古今事实【阙】
　　古今文集
　　古诗
　　咏水仙　　　　　　　　陈去非
　　仙人缃色裘缟衣以裼之青冕纷委地独立春风时吹香洞庭暖弄影清昼迟寂寂篱落隂亭亭与予期谁知园中客能赋防眞诗【崔鸎鸎事】
　　赋水仙花　　　　　　　朱元晦
　　隆冬凋百卉江梅属孤芳如何蓬艾中亦有春风香纷敷翠羽帔湿靓白玉相黄冠表独立淡然水仙妆弱植愧兰荪髙操摧氷霜湘君谢遗褋汉水羞捐珰嗟彼世俗人欲火焚肠徒知慕佳名讵识懐真刚凄凄柏舟誓恻怆终风章卓哉有遗烈千载不可忘
　　水仙花　　　　　　　　黄鲁直
　　淩波仙子生尘袜波上盈盈歩防月被谁招此断肠魂种作寒花寄愁絶含香体素欲倾城山矾是弟梅是兄坐对真成被花恼出门一笑大江横
　　律诗
　　水仙花　　　　　　　　刘贡父
　　早于桃李晩于梅氷雪肌肤姑射来明月寒霜中夜静青娥青女共徘徊
　　千叶水仙花【并序】　　　　杨廷秀
　　世以水仙为金盏玉防葢单叶者甚似真有一酒深黄而金色至千叶水仙其中花片卷皱宻蹙一片之中下轻黄而上淡白如染一截者与酒杯之状殊不相似而千叶者乃真水仙云
　　薤叶葱根两不差重防风味独清嘉薄揉肪玉围金钿浅染鹅黄剰素纱防琖元非千叶种丰容要是小莲花向来山谷相防日知是他家是当家
　　次韵水仙花　　　　　　黄鲁直
　　借水开花自一竒水沉为骨玉为肌暗香已压酴醿倒只比寒梅无好枝
　　淤泥解出白莲藕粪壌能开黄玉花可惜国香天不管随缘流落小民家
　　吴郡送水仙花【并二大本】　　　黄鲁直
　　折送南园栗玉花并移香本到寒家何时侍上玉宸殿乞与宫梅定等差
　　刘邦直送水仙花　　　　黄鲁直
　　得水能仙天与竒寒香寂寞动氷肌仙风道骨今谁有淡扫蛾眉篸一枝
　　钱塘昔闻水仙庙荆州今见水仙花暗香静色撩诗句宜在林逋处士家
　　众花
　　羣书要语【阙】
　　古今事实【阙】
　　古今文集
　　律诗
　　次韵苿莉花　　　　　　刘彦冲
　　翠叶光如沃氷葩淡不妆一畨秋早秀彻日坐傍香色照祗园静清囘瘴海凉傥堪纫作佩老子欲浮湘一云众芳如不忘移植近潇湘
　　茉莉花　　　　　　　　朱元晦
　　旷然尘虑尽为对夕花明宻叶低层幄氷防乱玉英不因秋露湿谁识此香清预恐芳菲尽防吟绕砌行
　　茉莉花　　　　　　　　江奎
　　灵种传闻出越裳何人提挈上蛮航他年我若修花史列作人间第一香
　　虽无艳态惊羣目幸有清香压九秋应是仙娥燕归去醉来掉下玉搔头
　　樱桃花　　　　　　　　杨廷秀
　　樱桃花发满晴柯不赌娇饶只赌多落尽江梅余半朶依前风韵合还他
　　瑞香花　　　　　　　　杨廷秀
　　织锦天孙矮作机紫茸翻了白花枝更将沉水浓薫却日淡风防欲午时
　　瑞香花　　　　　　　　杨廷秀
　　侵雪开花雪不侵开时色浅未开深碧团圞里笋成束紫蓓蕾中香满襟别近传庐阜顶孤芳原自洞庭心诗人自有薫笼锦不用衣篝注水沉
　　瑞香花开呈益国公二首　杨廷秀
　　近防丁香万斛攅逺防却与紫毬般谁将玉胆蔷薇水新灌肌肤锦绣襌净界薰修尔芬馥无人剪剔自团栾下元前至上元后省得龙沉与麝兰
　　针来大笋束仍攅作麽开时色两般荀令金炉炷沉水昭容洁袖衬巾襌同花异叶株株异一种栾时节节栾雪里寒香得三友溪邉梅与雪邉兰
　　栀子花　　　　　　　　杜甫
　　栀子比众木人间诚未多于身已有用与道气伤和红取风霜实香防雨露柯无情移得汝贵在映江波
　　栀子花　　　　　　　　朱元晦
　　何处飞来薝卜林【酉阳杂爼云诸花少六出惟栀子花六出陶真白曰薝卜花也】老枝樛屈更萧槮凄凉杜老江头坐坐对行吟得自箴
　　山茶花
　　江南池馆厌深红零落山烟山雨中却是北人偏爱惜数枝和雪上屏风
　　含笑花　　　　　　　　杨廷秀
　　大笑何如小笑香紫花不似白花妆不知自笑还相笑笑杀人来断杀肠
　　山丹花　　　　　　　　杨廷秀
　　春去无芳可得寻山丹最晩出云林柿红一色明罗袖金粉羣虫集寳簮花似鹿葱还耐久叶如芍药不多深青泥瓦斛移山蘤聊著书窻伴小吟
　　牵牛花　　　　　　　　杨廷秀
　　素罗笠顶碧罗檐晩缷蓝裳着茜衫望见竹篱心独喜翩然飞上翠琼参
　　莫笑渠侬不服箱天孙为织碧云裳浪言偷得星桥巧只觧氷盘染茈姜
　　晓思欢欣晩思愁绕篱萦架太娇柔木犀未发芙蓉落买断西风恣意秋
　　金沙花　　　　　　　　王介甫
　　海棠开后数金沙髙架层层吐綘葩咫尺西城无力到不知谁赏魏家花
　　蜀葵花　　　　　　　　陈标
　　眼前无耐蜀葵何浅紫深红数百窠能共牡丹争几许得人轻处秪缘多
　　金鳯花　　　　　　　　晏同叔
　　九苞顔色春霞萃丹穴威仪秀气殚题品直须名最上昻昻骧首倚朱栏
　　忆绕朱栏喜自栽繁丛髙下几番开中庭雨过无人迹狼藉深红防绿苔
　　金钱花　　　　　　　　石懋
　　名贵已居三品上价髙仍在五铢先春来买断深红色烧得人心似火然
　　金灯花　　　　　　　　李商隠
　　兰膏爇处心犹浅银烛烧残焰不馨好向书生窻畔种免教辛苦更囊萤
　　和鸡冠花　　　　　　　梅圣兪
　　神农记百卉五色异甘酸乃有秋花实全如鸡帻丹笼烟何耸耸泣露更团团取譬可无意得名殊足观逼真归造化任巧即凋剜赤玉书留魏【魏文帝与钟繇求赤玉书云赤如鸡冠】丹砂句诵韩【韩文公闘鸡诗头华碎丹砂】诚能因物比谁谓入时难有客驱辞頴临风运笔端岂嗟古吟阙每愤此芳残揣情苦精妙继音慙未安
　　戏咏髙节亭邉山矾花二首【并序】黄鲁直
　　江湖南野中有一种小白花髙数尺春开极香野人号为郑花王荆公尝欲求此花栽欲作诗而陋其名予请名曰山矾野人采郑花叶以染黄必借矾而成色故名山矾海岸孤絶处补陀落茄山译者以为小白花山予疑即此山矾花尔不然何以观音老人坚坐不去耶北岭山矾取意开轻风正用此时来平生习气难料理爱着幽香未拟囘
　　髙节亭邉竹已空山矾独自倚春风二三名士开顔色把断花光水不通
</div>
    <div class="pagination">
<a href="古今事文类聚_page174.html">上一页</a><span>...</span><a href="古今事文类聚_page170.html">170</a><a href="古今事文类聚_page171.html">171</a><a href="古今事文类聚_page172.html">172</a><a href="古今事文类聚_page173.html">173</a><a href="古今事文类聚_page174.html">174</a><span class="current-page">175</span><a href="古今事文类聚_page176.html">176</a><a href="古今事文类聚_page177.html">177</a><a href="古今事文类聚_page178.html">178</a><a href="古今事文类聚_page179.html">179</a><a href="古今事文类聚_page180.html">180</a><span>...</span><a href="古今事文类聚_page176.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
