<!DOCTYPE html>
<html>
<head>
    <meta charset="UTF-8">
    <title>册府元龟 - 第 731 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 731 页/共 736 页</h1>
    <div class="content">    十三年正月辛夕卩凤翔邢君牙奏请於陇州西七千里平戎川筑城以备西戎名永信城壬寅吐蕃赞普遣使农索昔赍表请修和好边将以闻帝以其豺狼之心数负恩背约不受表状任其使却归。
    十七年七月戊寅吐蕃冠监州己丑舀麟州诏西川节度韦皋分遣偏将勒步骑二万出成都西山南北九道并进逼栖鸡老翁故维州保州松州诸城以纾北边故也。
    宪宗元和元年秋七月壬辰朔宰臣杜佑上疏曰：伏见近者党项与西戎潜通屡有降人指陈事迹而公卿廷议以为诚当谨兵谓戎侵轶益发甲卒邀其冠暴此盖未达事机匹夫之常论耳夫蛮夷狷夏唐虞已然周宣中兴猃狁为害但命南仲往城朔方驱之太原及境而止诚不欲弊中国怒远夷也。秦平六国恃其兵力北筑长城以拒匈奴西逐诸羌出于塞外劳力扰人结怨阶乱中国未静白徒竞起海内扰实生谪戍汉武因文景之富命将兴师遂至户口减半竟下哀痛之诏罢田轮台前史书之尚嘉其迷而後复盖圣王之理天下也。唯务绥静蒸人西至流沙东渐于海惟南与北亦存声教不以远物为珍匪求遐方入贡岂疲内而事外终得少而失多故前代纳忠之臣并有佐君之议淮南王请息师於闽越贾捐之愿弃地于朱崖安危利害高悬前史昔冯奉世矫汉帝之诏击莎车传其王首於京师威振西域宣帝大悦议加爵土之赏萧望之独以为矫制违命虽有功效不可为法恐後之奉使者争遂发兵马为国家生事述理明白其言遂行国家自天后已来突厥默啜兵︹气勇屡冠边城为害颇甚开元初边将郝灵亲捕斩之传首阙下自以为功代莫有二坐望宠爵宋为相虑武臣邀功为国生事止授以郎将繇是讫开元之盛无人复议开边中国遂宁外夷亦静此皆成败可徵鉴戒非远。且党项小蕃杂处中国本怀我德当示抚绥间者边将非廉亟有侵刻或利其善马或取其子女使贿方物徵为役徒怨苦既多叛亡遂起或与北狄通使或与西戎冠边有为使然固当惩革。《传》曰：远人不服则修文德以来之。《管子》有曰：国家无使勇猛为边境此诚圣哲识微知著之远略也。今戎鬼方强边备未实诚宜慎择良将诫之完葺使保诚信绝其求取用示怀柔来则惩御去则谨备自然彼怀我德革其奸谋何必遽图兴师坐致劳费陛下上圣至仁覆育群类动必师古谋无不臧伏望坚保永图置兵衽席天下幸甚臣识昧经纶学非博究窃鼎铉之宠任为朝廷之老臣恩深莫伦志恳思报臧否备阅刍荛上陈有黩旒伏深惶悚帝深嘉纳之。
    三年正月庚子以将城临泾诏麟游灵台良原崇信归化等五镇并修整士马犄角相应从泾原节度使段之请也。临泾城直泾州西北九十里险要之镇从前因循不修尝为犬戎所保其界有青石岭岭多美士每每军人耕获屡为蕃冠掠夺请修筑议者是非相半决城之功毕时方以为大利。
    八年七月以中受降城及所管骑士一千一百四十人领于天德军。
    十月辛丑以普润镇兵四千人割属泾原节度使寅分灵武道盐州隶夏州自夏州至丰州初置八驿先是回鹘自部落南过碛取西城防御使周怀义表至朝廷大恐以为回鹘声言讨吐蕃意是入冠宰臣李吉甫以为回鹘入冠。且当渐绝和事不应便来犯边但须设备不足为虑因请自夏州至天德军置发馆一十一所以通缓急。又请发夏州骑士五百人营於经略故城应援驿使兼护党项帝悉从之。
    九年五月庚申敕天宝中宥州寄理於经略军宝应已後因循遂废繇是昆夷屡扰党项靡依蕃部之人抚怀莫及朕方弘远略思复旧规宜於经略军置宥州仍为上州在郭下置延思县为上县属夏绥银观察使时宰臣李吉甫。又上言国家旧置六胡州在灵盐界内开元中废六州置宥以宽有为名领诸降户天宝末宥州寄理於经略军盖以地形居中可以总统蕃部北以应接天德南援夏州今经略[A13C]灵。又不置军镇非旧制也，於是复置宥州理经略军。
    十五年正月乙未以宁节度使李光颜充都勾当修筑盐州城及防遏等使盐州刺史李文悦为副九月癸丑麟坊奏发兵百人赴寨门防拟。
    十月吐蕃入寇东川节度使王涯上言臣当道出军经入贼腹背有两路一路从龙州清川镇入吐蕃界直抵故松州城是吐蕃旧置节度之所一路从绵州威蕃栅入蕃界直抵栖鸡城是吐蕃险要之地涯。又陈备御吐蕃事宜曰：臣伏见今天下无犬吠之警海内同覆盂之安每蕃戎一警则中外咸震至陛下有旰食轸怀之忧斯乃臣等居大官受重寄者之深责也。虽承诏发卒心驰寇庭其於为国讨除使戎人创艾昼夜思忖何补涓毫所以愚心愿一陈竭臣观自古长策昭然可徵在於实边兵选良将明斥候广资储杜其奸谋除其走集此朝之士大夫皆知不独微臣知之只在举行之耳然臣愚见所及犹欲布灵著诚愿陛下不爱金帛之费以钓北虏之心临遣信臣与之定约曰：犬戎悖乱负恩为边鄙患者数矣。能南制而伏之者唯在北蕃如能发而深入杀。若干人取。若干地则受。若干之赏开怀以示之厚利以喻之所以劝耸要约者异於他日殊甚则匈奴之锐可得屈也。一战之後西戎力衰然後选练骁雄乘便剪灭此诚制戎之一奇也。
    ●卷九百九十四
    ○外臣部　备御第七
    唐穆宗长庆元年正月夏州奏浙东湖南等道防秋兵不习边事准诏留其器甲归其人。
    敬宗以长庆四年正月即位三月甲戌夏州节度使奏於芦子关北木瓜岭创筑堡栅以捍党项之冲其壁垒屋室并出当军材力於塞外凡筑五城乌延宥州临塞阴河陶子而宥州乌延皆方广数里尤居要害蕃戎畏之。
    宝历元年十月灵武上言保静县界常渠置保一所差兵镇守。
    文宗开成元年二月丙戍诏荆州添置夔州安县镇兵五百人以黔中上言西南蛮动扰故也。
    武宗会昌二年二月回鹘为点戛斯所攻战败部族离散乌介可汗奉太和公主南来遣使求助兵粮收复本国权借天德军以安公主时天德军使田牟请以沙ヌ退浑诸部落兵击之帝意未决下百寮商议议者多云：如牟之奏李德裕曰：顷者国家艰难之际回鹘继立大功今国破家亡窜投无所自居塞上未至侵氵以穷来归遽行杀伐非汉宣待呼韩邪之道也。不如聊济资粮徐观其变宰相陈夷行曰：此借寇兵而资盗粮非计也。不如击之便德裕曰：田牟韦仲平言沙ヌ退浑并愿击贼此缓急不可恃也。夫见利则进遇敌则散是杂虏之常态必不肯为国家御边境天德一城戍兵寡弱而欲与劲虏结雠舀之必矣。不如以理恤之俟其越轶用兵为便帝以为然许助米三万石俄而回鹘宰相け没斯杀赤心宰相以其众来降赤心部族。又投幽州乌介势孤而不与之米其众饥乏渐近振武保大栅杷头峰突入朔州州界沙ヌ退浑皆以其家保山险州张献节婴城自固虏大纵掠卒无拒者帝忧之与宰臣计事德裕曰：杷头峰北便是沙碛彼中野战须用骑兵。若以步卒敌之理难必胜今乌介所恃者公主如令勇士出奇夺得公主虏自败矣。帝然之即令德裕草制处分代北诸军固关防以出奇形势授刘沔沔令大将石雄急击可汗于杀狐山败之。
    四月天德军使田牟奏以回鹘犯界出军三千人拒之中书条奏再请制置边上其一曰请速降中使宣谕生熟退浑党项待天德交锋後任随便出军讨逐如有所获一任自收仍据杀戮别行优赏二曰自古出师皆有副二以防主将有故便须得人石雄骁勇善战当代无敌望授天德军都防御副使助田牟攻讨三曰田牟都以不晓兵机据奏状已出三千人，必是全军尽出忽有不利岂免空虚马上驰突是戎虏所长攻城围守是戎虏所短田牟祗合坚守城垒以俟救兵望速诏田牟取不得出兵野战四曰回鹘马军难於支敌依林守险须用劲弩手望於浙西取四百人宣州取三百人令取河西路赴天德取田牟指使五曰け没斯所通诚款未知真伪然早要别加官爵奖其忠义令远近诸蕃知朝廷祗责可汗犯顺非是要灭回鹘六曰回鹘溃散乏粮二年劳苦人心易动必可招降望。且遣田牟据归降者许与优赏旋给食送太原安置并从之。
    八月回鹘介可汗过天德至杷头峰北俘掠朔北川诏刘沔出师守雁门诸关回鹘首领屈武降幽州授左武卫将军同正诏以回纥犯边渐侵内地或攻或守於理何安令少师牛僧孺陈夷行与公卿集议可否以闻僧孺曰：令百僚议状以固守关防俟其可击则用兵宰相李德裕议以回纥所恃者け没赤心尔今已离叛其强弱之势可见戎人犭广悍不顾成败以失二将乘忿入侵出师急击破之必矣。守险示弱虏无繇退击之便天子以为然乃徵发许蔡汴滑等六镇之师以太原节度使刘沔为回纥南面招讨使以张仲武为幽州卢龙节度使检校工部尚书封兰陵郡王充回纥东南招讨使以李思忠为河西党项都将回纥西南面招讨使皆会军於太原。
    十月丁夕卩回鹘频劫东泾已北赐并州刘沔幽州张仲武密诏曰：自回鹘本国残破寄命北边朕以其艰难之时曾有勋力平宁之後继以姻亲义在怀柔情深兼爱以既转粟赈救降使抚循示信推恩朕无所鬼而狼顾塞上鼠首中闻有备虽暂移营稍乘隙复来近塞察其情计殊未还归朕祗荷丕图抚临万守祖宗之法制思黎庶之安，岂可畜虺穴於塞垣养虿毒於怀袖乘其驰突必能驱除昔晋侯报楚之功避庄王於三舍答秦之惠复孟明於二崤安国庇人大义斯在卿宜遣使告谕明示朕怀如或迟留尚为巧诈即须犄角相应临以兵威勉务良图副兹委遇时回鹘可汗宰相相次上表请国家借兵十万助其收复故地入借天德一城与公主居止及再请米Я羊马朝廷皆拒而不许自是可汗或近振武保大栅或入朔州杷头峰来往不常情计难测寻突入太原部落掠牛羊人口转战至州城门刺史张献节婴城自守议者以回鹘尝质公主以行深入汉界至是密诏诸将遣邀夺公主及擒致可汗故有是诏。又授刘沔招抚回纥诏曰：昔东汉中夏既宁モ奴饥馑边将请命出塞欲图刻石之功光武曰：柔能制刚弱能制强虽灭大寇不如息人朕每览前史为之兴叹。又以大禹修德有苗归心周穆徂征荒服不至固存取乱在择良图回鹘顷以本国荐饥种落携贰纥干斯乘其危乱遂覆危巢既焚老上之廷尽翦名王之族可汗地远来附塞垣朕言念姻亲不忘勋力喻以呼韩美志汉氏旧章戎不乱华国之大典宜分兵食救彼疲人令归汉南方议赡恤属可汗久婴沉痼首长异心虽随畜所行而控强深入颇已渝盟边将戍臣屡抗其疏策蕃浑部落咸请其驱除朕以王者之师以全取胜モ奴见短嘉娄敬之善筹马邑设权戒王恢之兵首推诚含垢亦已逾时况朔塞Ё寒有皲瘃之患阴山迳路多曲折之难宜以德绥岂劳兵卒惟尔久临沙漠颇识虏情既启十乘之行必致六之遁咨之告谕方俟成功可本官兼充招抚回鹘使如不自改悔终须驱逐其诸道兵马行营兵马使权令指挥。又授张仲武东面招抚回鹘使制曰：古人云：兵者所以明德除害也。举德於外则福生於内朕每念戎事务安生灵既示远图宜恢长算回鹘可汗寄塞上未归虏廷近者遣使蓟门恳陈诚款宋人病告於子反朝鲜心附於楼船我之信臣实得要领幽州卢龙军节度副大使知节度事观察处置押奚契丹两蕃经略卢龙军等使银青光禄大夫检校工部尚书兼幽州大都督府长史兼御史大夫兰陵郡王食邑三千户张仲武风感契凫藻协诚自升将坛首翦狂虏戈亟闻彗扫牛马殆至谷量故能望影揣情已深致虏之术岂止闻风破胆益监慕义之心遽奏封章颇申告谕既彼率服宁忘怀柔况虏骑往来疾於风电沙场远介以山川临敌应机固难统一比卫霍之袭荤狁异道而行辛赵之击罕羌两从其志成子庙胜之策在举旄杰之臣俾尔鹰扬挫其狼顾将服蛮夷之叛固在七擒勉思将帅之风无忘五利崇以夏官之秩委其统制之权当一乃心敬兹休命可检校兵部尚书兼充东面招抚回鹘使其当道行营兵马使及契丹室韦等并自指挥馀如故主者施行。
    三年二月赵蕃奏点戛斯攻安西北庭都护府宜出师应援李德裕奏曰：据地安西去京七千一百里北庭去京五千二百里承平时向西路自河西陇右出玉门关迤逦是国家州县所在皆有重兵其安西北庭要兵便於侧近徵发自艰难已後河陇尽舀吐蕃。若通安西北庭须取回纥路去今回纥破灭。又不知的属点戛斯否纵令救得便须却置都护须以汉兵镇守每处不下万人万人从何徵发馈运取何道路今天德振武去京至近兵力常苦不足无事时贮粮不支得三年朝廷力犹不及况保七千里安西哉！臣所以谓纵令得之实无用也。昔汉宣帝时魏相请罢车师之田汉元帝时贾捐之请弃珠崖郡国朝贤相狄仁杰亦请弃四镇立斛瑟罗为可汗。又请弃安东却立高氏盖不欲贪外虚内耗竭生灵此三臣者当自有之时尚欲弃之以肥中国况隔越万里安能救之哉！臣恐蕃戎多计知国力不及伪。且许之邀求中国金帛陛下不可中悔此则将实费以换虚事即是灭一回纥而。又生之恐计非便乃止。
    九月丁亥赐点戛斯敕。《书》曰：皇帝敬问点戛斯可汗将军谛德伊斯难珠至览书并白马二疋具悉可汗降精斗极雄朔漠以为君禀耀旄头分天街而建国特负英豪之气夙推骁驭之才眷想嘉猷载深寤叹来书云：温仲令将军归国後汉使不来温仲令去日朕书具云：速遣报章此当遣重臣册命自是可汗未谕此意报答稍迟来信。又云：道路隔绝盖为山川悠远未得与可汗封壤接连非是两国之情犹有阻隔想可汗明识无复致疑。又云：两地致书彼此不会。且书不可以尽言言不可以尽意况蕃汉文字传译不同祗在共推赤心永保盟好岂必缘饣希辞语以此交欢想每欲思惟先相好意不更疑惑便是明诚。又云：欲除两楹间恶刺如此之事最为嘉言缘回鹘雄据北方为一代君长诸蕃臣伏百有馀年今可汗扫除穷居大雪雠耻功业既高於前古威声已振於北荒固当深务远图，岂可更留馀孽黑车子不度德量力敢保寇雠则是侮可汗独力向化此而可忍孰不可容况可汗前来访送公主云：上天入地必须觅得今。若舍而不问何以取信朕怀想可汗乘彼盛秋长驱精骑问回鹘逋逃之罪行黑车子後服之诛取。若拾遗役无再举从兹荡定，岂不美欤来书。又云：送公主到彼无一语来缘公主才离可汗五日便被回鹘劫夺所遣来使尽被杀伤公主二年之中流离沙漠事已隔远所以不再叙言然赵蕃去日已具感悦之心足表殷勤之意。又闻今秋欲移往回纥牙帐灭其大国便保旧居是使诸蕃畏威回鹘绝望稍近汉境颇谓良图所云：请发遣兵马期集公处缘黑车子犹去汉界一千馀里在沙漠之中从前汉兵未尝到彼比闻回鹘深意常欲投窜安西待至今秋朕当令幽州太原振武天德缘边四镇要路出兵料可汗攻讨之时回纥必当潜遁各令邀截便可枭擒此是军期须如符契想可汗必全大信用叶一心谛德伊斯难珠朕已於前殿面对兼赐宴乐并依来表更不滞留朕续遣重臣便申册命故先达此旨令彼国明知册命之礼并依回纥故事可汗爰始立国临长诸蕃须示邻壤情深宗盟义重以此镇抚谁敢不从宜体至怀共宏远略春暖想可汗休泰将相已下并存问之点戛斯者亦名纥吃斯本前代坚昆国在回纥西北自称李陵之後初破回纥国之时得太和公主以天家贵种。又与国同姓令达干十人送公主至塞上中路为乌介可汗所得尽杀点戛斯使人乃质公主同行及点戛斯上表问公主所在及所遣使者十人帝顾问宰臣议者奏以点戛斯是回纥深雠今乌介可汗尚须与通和令自将兵马求杀使者罪人兼讨黑车子容纳可汗之罪帝心未决以回纥故事自平禄山之後岁赐绢三万匹以为定制。又黠戛斯有可汗之名虑不修臣礼宰臣。又奏云：今点戛斯与回纥故事不同未有大功安敢邀利如肯同回纥称臣即加册命不尔便停无伤国体兼许为宗盟可以尊卑谕之令展子孙之礼帝意乃定故降此书。
    五年七月敕改单于都护为安北置都护初宰臣奏曰：塞北诸蕃皆为振武是单于故地不可存其名号以启戎心臣等谨详国史武德四年平突厥後於振武置州都督武德五年改为单于大都督圣历元年改为安北都护开元八年复为单于都护其安北都护本在天德自贞观二十年已後移在甘州迁徙不定今单于都护改为安北置都护如此制置并循故事乃有敕从之。
    懿宗咸通十年十二月敕荆南节度使杜据司天奏有小孛星气经历分野恐有外夷兵水之患缘边藩镇最要是防宜训习师徒增筑城堡凡关制置具事以闻。
    後唐庄宗天十四年二月（庄宗未即位尚称昭宗年号）契丹阿保机攻幽州城中困弊士卒恼惧周德威使人间行以闻帝忧形於色召诸将议发兵之策帝曰：鲜卑百万践暴渔阳德威独坐孤城计无生路群情忄凶忄凶日望援军今。若出师深虞众寡不敌。且欲伺其机便。又虞失彼一隅今日诸君计将安出李审进曰：戎狄无厌唯利是视从古已来常为边患古公避狄於岐下高祖受困於平城然周垂定鼎之基汉享卜年之庆其後宣王薄伐孝武穷征垂基七百馀里凡夷狄之侵中国皆乘间隙而来，或以天子政衰诸侯侵伐兵连祸结树党分朋畿甸邦域之中自相矛盾遂有獯戎入为边患晋之乌丸鲜卑是也。或圣主创业之初方诛暴乱正弭中原之难未遑边备之师遂有獯戎入为边患汉高之冒顿太宗之突厥是也。獯鬻之人昧於听受或因奸臣亡命交构虏庭扇诱祸源指陈利害召戎而至扰犯边城汉之中行说代宗之仆固怀恩是也。扰犯之端其来异势御备之道盖亦随时夏之即序古公避狄宣王薄伐秦起长城文景和亲汉武穷讨皆一时也。戎不乱华著於前载王基帝迹皆顺天时今大王为国除凶仗顺讨逆前无坚阵所向摧锋阿保机背约渝盟惑卢文进之奸策远驱戎卒冠我渔阳周德威社稷重臣控兹要害重围之内唯望援师我。若犹豫不前窃恐城中生事如失人丧地敌势难支须兴攘逐之师以决安危之计天命有在阿保机无能为也。如其世道未平我亦不孤於宗社安民保泰在此一行明宗时为邢州节度使曰：樊将军愿以十万之师横行绝漠傅介子欲奉单车之师独制凶酋远阻山川犹希万一今阿保机亲携众类犯我疆场原其立心本窥货利虽名百万之众胜兵都有几何止无斥堠之方战无行阵之法交兵合斗惟恃骑军如其长戟交锋短兵接战才闻鼓讠即已败亡臣久在中备知能否从前料度每在彀中愿假臣突骑五千蠕蠕獯戎即时平荡阎宝。又曰：去病忘家思平冒顿陈汤奋命愿斩郅支岂独幸於功名实欲倾其臣节古人效一夫之命尚灭獯戎当今聚万旅之师何忧患难臣虽愚懦请以命先凡戎狄之心见利忘义以为玉帛子女可持而驱之以为坚甲利刃可斩木而当之今但选锐兵控制山险良亏劲弩设伏待之敌骑轻佻度险不整一人败走众不敢支我但犄角陈兵偃旗卧鼓饵以羸卒尝以孤军追奔岩险之中遇我伏藏之卒万弩齐发则鬼类无遗仇敌之头坐见悬於蛮邸愿假臣精卒一万，庶几成殄扫之功帝曰：苟如其言吾当高枕矣。昔太宗得一李靖卒平突厥况予今有三人吾无忧矣。诸将奉觞为寿宴乐而罢四月命明宗率师赴援次于氵来水扼祁沟诸关伺其贼势自是敌骑不过祁沟帝。又遣阎宝帅师合镇定之兵以附既而分领骑军夜过祁沟入贼部伍俘擒而还。又有燕人自贼中来言阿保机见在幽州南稍住攻城其军无营舍皆聚毡帐以处其众军分头音来剽掠全无警备马千百为群夜牧边地枕戈而睡不虞奔逸所获我人皆以长绁联头系之於树中夜断绁皆得逃去周德威遣人密书告於明宗言契丹约三十万人马牛不知其数贼以羊马为资近闻所食数已大半阿保机谴让卢文进已悔其来契丹胜兵散布射猎保机帐前不满万人宜夜出奇兵掩其不备明宗具其事闻八月明宗破敌於幽州。
    同光二年三月镇州奏契丹将犯塞乃令李绍斌李从珂部署马军分道备之蕃汉内外马步军副总官李嗣源领诸军屯於邢州。
    三年二月己夕卩文思殿宴罢召郭崇韬於文明殿後议边事言契丹部族方︹幽州寡弱威名宿将相继殂落如非勋望难伏夷人崇韬曰：臣未奉圣谟已有私画敢不上陈因曰：李绍斌虽忠勤尽瘁洞悉燕蓟事情然向来名位未高蕃情恐未宾伏此时弹压宜委重臣上曰：正吾意也。
    明宗天成二年九月癸酉北面招讨副使王晏球奏准宣差兵士筑城於阎沟店初诏城良乡复诏壁於此盖取幽涿之中涂以备鲜卑之抄掠也。
    四年四月丙辰宣步军指挥使杨汉章将步骑五千往朔巡边。
    长兴元年正月定州奏於易州界简行到奇峰岭北黑儿口修置砦栅已分兵士守把备契丹侵轶故也。七月北京留守冯ど奏诸蕃部三千馀帐近振武请添兵控御。
    三年二月引进使刘处让奏相度西路事请修葺故武州以备边。
    四月庚申契丹朝贡使铁葛罗卿辞归本部帝顾谓侍臣曰：契丹遣使求归刺其事如何侍臣对曰：刺之来此为我患到今边患弭息盖缘此辈受擒。若纵其归则复生吾敌固不可从其请也。帝曰：苟欲和戎修好不可虑及此也。帝意欲归之会冀州刺史杨檀罢郡檀素部落人尤谙边事帝召檀以刺事谋之奏曰：此辈初附王都谋危社稷陛下宽慈贷其生命苟。若归之必复正南放箭既知中国事情为患深矣。帝曰：其实如此非卿吾几误计矣。
    十月戊午帝御广寿殿谓范延光秦王从荣等曰：契丹欲谋犯塞边上宜得严重帅臣卿等商量谁为可者以闻甲戍秦王从荣奏曰：伏见北面奏报契丹族帐近塞吐浑突厥已侵边地北面戍卒虽多未有统率早宜命大将帝曰：卿等商量定未俱奏曰：将校之中唯石讳康义诚二人可行讳素不欲为禁军之副即奏曰：臣愿北行帝曰：卿为吾行事无不济即令宣旨施行及受诏不乐六军副使讳却迁延辞逊帝曰：召义诚来遂令宣徽使朱宏昭知襄州事代义诚还京师。
    十一月庚辰帝谓近臣曰：北面频奏蕃冠宜令河东节度使李从温。且将兵士至雁门已来巡抚因令各省副使刘处让往太原与从温同出兵师庚寅帝谓新除河东节度使石讳曰：卿至河东御虏之要但有塞断鹘谷凡诸关防御守备设法以待之慎勿与之孤斗。
    四年三月延州节度使安从进奏夏州李仁福卒其子彝殷自为留後先是河西诸镇皆言仁福连结契丹尝约虏使朝廷以虏势方盛恐与仁福往来。若使深入河西可以南侵关辅为社稷之忧无有控制之术会仁福死欲移其嗣别镇命廷帅安从进镇之恐其不从命令州节度使药彦稠宫苑使安重益为监军同率师援送安从进之镇帝。又命安重益收聚诸军先配契丹及亲从契丹直两都并随重益先是幽州捕送契丹杨隐已下六百人及相次投来者散配诸军选其尤壮劲者立为契丹其酋长皆赐姓吉而言事者以为胡虏悍戾不可狎於君侧至是契丹首领吉赵实自京欲遁归夺船过河至深州所繇捕送斩之是日命重益部而出征固所以斥之於外也。
    四月己亥隰州刺史刘遂凝至帝问所陈密事奏曰：臣所部与绥银二州接境二州汉户约五千自闻国家攻讨夏州皆藏窜山险请除二州刺史各与二三百人为衙队令其到郡招抚则不战而下两州矣。帝问左右其言如何范延光奏曰：绥银户民朝廷常加抚育缘与部落杂处其心翻覆多端昨闻安从进初至卢关蕃酋望风归附寻加存抚各令放归及上马登山未行百步反袭从进骑从士十馀人几至不济奈何以刺史衙队一二百人制彼狡虏足为虏嗤也。况国家之患正在夏州夏州即平绥银自然景附如夏州未拔王师自当退舍何以能守绥银遂凝之说非也。遂凝不能对良久。又奏曰：臣闻李仁福有二子彝超乃次子也。长子彝殷为夏州留後彝超徵诏赴阙则诸蕃归心矣。臣请以百骑自入夏州延光心知其不可以遂凝恃内助之恩恐并沮其谋则生怨望乃止翼日帝。又谓延光曰：遂凝之行可乎！延光奏曰：王师进取之谋计度已定遂凝请立彝殷兼将百骑入夏州事固不可设令虏执吾使一遂凝不足惜所惜朝廷事体也。臣等商量不许遂凝轻行乃止六月新州节度使王景戡奏契丹国左右相牙卢衮与臣书称被都要镇偷窃马三匹速宜送来不。然则出兵剽掠范延光奏曰：北虏以我夏州未平欲诡文相窥时向初秋所宜防备缘边戍兵合交番者宜留候秋获讫令还帝从之。
    末帝清泰元年十一月辛丑诏谕泾原颁宁岐陇戍兵常选练备秦州边事。
    二年六月枢密宣徽使刘延皓进添都马二十匹河南马百匹时侦知北虏寇边日促骑军故有此献欲表率藩镇也。
    晋高祖时桑维翰镇兖州吐浑都督白承福为契丹所迫举众内附帝方通好於契丹拒而不纳镇州节度使安重荣患契丹之︹欲谋攻袭戎使往返路出於真定者皆潜害之密与吐谷浑相结至是纳焉而致於朝既而安重荣抗表请讨契丹。且言吐浑之请是时安重荣握︹兵据重镇恃其骁勇有飞扬跋扈之志帝览表犹豫未决维翰知重荣已畜奸谋。且惧朝廷拂于其意乃密上疏曰：窃以防未萌之祸乱立不拔之基局上系圣谋动符天意非臣浅陋所可窥量然臣逄世休明致位通显无功报国省已愧心其或事击安危理干家国苟犹缄默实负君亲是以区区之心不能自己近者相次得进奏院状报吐浑首领白承福已下举众内附镇州节度使安重荣上表请讨契丹臣方遥隔朝阙未测端倪思陛下顷在并汾初罹屯种师少粮匮援绝计穷势。若缀旒困同悬磬契丹控弦玉塞跃马龙城直度阴山径绝大漠万里赴难一战夷凶救陛下累卵之危成陛下覆盂之业皇朝受命于此六年夷夏通欢亭障无事虽卑词降节屈万乘之尊而庇国息民实数世之利今者安重荣表契丹之罪方恃勇以请行白承福畏契丹之︹将假手以报怨恐非远虑有惑圣聪方今契丹未可与争者其有七马契丹自数年来最为︹盛侵伐邻国吞灭诸蕃救援河东功成师克山後之名藩大郡尽入封疆中华之精甲利兵悉归虏北即今土地广人民众戎器备而战马多此未可与争者一也。契丹自克捷之後锋锐气雄南军因败衄以来心沮胆怯况今秋夏虽稔而帑廪无馀黎庶虽安而贫弊益甚戈甲虽备而锻砺未精士马虽多而训练未至此未可与争者二也。契丹与国家恩义非轻信誓甚笃虽多求取未至侵凌，岂可先发[C260]端自为戎首纵使因兹大克则後患仍存其或偶失沉机则追悔何及兵者凶器也。战者危事也。苟议轻举安得万全此未可与争者三也。王者用兵观[C260]而动是以汉宣帝得志於匈奴因单于之争立唐太宗立功於突厥繇颉利之不道方今契丹正抱雄武之量有战伐之机部族辑睦蕃国畏伏土地无灾孳畜繁庶蕃汉杂用国无[C260]隙此未可与争者四也。引弓之民迁徙鸟举行逐水草军无馈运居无灶幕住无营栅便苦涩任劳役不畏风霜不顾饥渴皆华人之所不能此未可与争者五也。戎人皆骑士利在坦途中国用徒兵喜於走险赵魏之北燕蓟之南千里之间地平如砥步骑之便较然可知国家。若与契丹相持则必屯军边上少则惧夷狄之众固须坚壁以自全多则患飞免之劳则必逐寇而速反我归而彼至我出而彼回则禁卫之骁雄疲於奔命镇定之封境略无遗民此未可与争者六也。议者以陛下於契丹有所供亿谓之耗蠹有所卑逊谓之屈辱微臣所见则曰：不然。且以汉祖英雄犹输货於冒顿神尧武略尚称臣於可汗此谓达於权变善於屈伸所捐者微所利者大必。若因兹交构遂成[C260]隙自此则岁岁徵发日日转输困天下之生灵空国家之府藏此为耗蠹不亦甚乎！兵戈既起将帅擅权武吏功臣过求姑息边藩远郡得以骄矜外刚内柔上凌下僭此为屈辱。又非多乎！此未可与争者七也。愿陛下思社稷之大计采将相之善谋勿听樊哙之空言宜纳娄敬之逆耳然後训抚士卒养育黔黎积聚人劝农习战以俟国有九年之积兵有十倍之︹主无内忧民有馀力便可以观彼之变待彼之衰用已之长攻彼之短举无不克动必成功计之上者也。惟陛下熟思之臣。又以邺都襟带山河表里形胜原田沃衍户赋殷繁乃河朔之名藩国家之巨屏即今主帅赴阙军府无人臣窃思慢藏诲盗之言恐非勇夫重闭之意愿回深虑免启奸谋欲希陛下暂整和銮略谋巡幸虽栉风沐雨上劳於圣躬而杜祸防微实资於睿略省方展义今也。其时臣受主恩深忧国情切智小谋大理浅辞繁俯伏惟惧於僭逾礻卑补或希於万一谨冒死以闻疏奏留中不出帝召使人於内寝传密旨於维翰曰：朕比日於南面之事烦懑不决今省卿所奏释然如醒朕计已决卿无忧也。
    周世宗显德二年三月庚午朔辛未改李晏口为静安军先是河朔生灵自晋汉已来常为契丹所困每胡兵入寇洞无藩篱帝甚悯之而言事者以为深冀之间有胡芦河东西横亘数百里然其堤岸非峻不能扼胡骑之奔突帝乃按图定策，於是诏许州节度使王彦超曹州节度使韩通等领兵夫徒其堤而增其岸仍於河上筑垒以屯戍兵是时工未毕而虏至彦超等迎击退之李晏口者即河上之要津也。故赐以军额自是以後虏骑虽至终不敢涉河以肆掠繇是河朔生民稍安其居矣。
    ●卷九百九十五
    ○外臣部　交侵
    昔龟错有言曰：以蛮夷攻蛮夷中国之形也。盖言其同类自相攻击不烦华夏之兵亦御戎之良策而杂霸之善利也。盖夫裔夷殊俗天性忿鸷气类不一嗜欲靡同故先王不以臣畜之而置於度外然其种族斯众区落实繁恃气力以相高专战斗而为务以至强陵弱大侵小称兵构乱迭为冠掠侮亡攻昧更相吞噬虽复保塞内附参於属国守约求援闻于有司然亦荒忽之无常但可羁縻而不绝。又岂足烦王师之赴救。
    汉高祖初匈奴冒顿单于立东胡强闻冒顿杀父自立乃使使谓冒顿曰：欲得头曼时号千里马冒顿问群臣皆曰：此匈奴宝马也。勿予冒顿曰：柰何与人邻国爱一马乎！遂与之顷之东胡以为冒顿畏之使使谓冒顿曰：欲得单于一阏氏冒顿复问左右左右皆怒曰：东胡无道乃求阏氏请击之冒顿曰：柰何与人邻国爱一女子乎！遂取所爱阏氏予东胡东胡王愈骄西侵与匈奴中间有弃地莫居千馀里各居其边为瓯脱（瓯脱作土室以伺也。境上候望之处。若今之伏宿舍也。）东胡使使谓冒顿曰：匈奴所与我界瓯脱外弃地匈奴不能至也。吾欲有之冒顿问群臣，或曰：此弃地予之，於是冒顿大怒曰：地者国之本也。柰何予人诸言与者斩之，於是冒顿上马令国中有後者斩遂东袭击东胡东胡初轻冒顿不为备及冒顿以大兵破灭东胡王。又攻破月氏王以其头为饮器（韦昭日饮器卑也。晋灼曰：饮器虎子属也，或曰：饮酒之器也。匈奴传云：以所破月氏王饮血盟然则饮酒之器是也。韦云：卑晋云：兽子皆非也。卑即今褊所以盛酒尔非用饮者也。兽子药器所以溲便者也。）月支乃远去过大宛西击大夏而臣之。
    武帝建元三年闽越举兵围东瓯东瓯使人告急於时帝年未二十以问太尉田以为越人相攻击其常事。又数反覆不足烦中国往救也。自秦时弃不属（言不臣属於中华），於是严助诘曰：特患力不能救德不能覆诚能何故弃之。且秦举咸阳而弃之何但越也。（举总也。言总天下乃至京师皆弃也。）今小国以穷困来告急天子不振尚安所（振举也。起也。安焉也。）。又何以子万国乎！（子谓畜为臣子也。）帝曰：太尉不足与计遂令严助发兵浮海救东瓯未至闽越罢去闽越王郢兴兵击南粤边邑粤使人上。《书》曰：两粤俱为蕃臣毋擅兴兵相攻击今东粤擅兴兵侵臣臣不敢兴兵唯天子诏之，於是天子多南粤义（多犹与也。）守职约（守蕃臣之职而不逾约制）为兴师遣两将军讨闽粤兵未逾岭闽越王弟馀善杀郢以降，於是罢兵。
    昭帝时乌桓渐强乃发匈奴先单于冢墓以报冒顿之怨，於是壶衍朐单于大怒发二万骑东击破乌桓至宣帝时西域城郭共击匈奴车师国（城郭谓诸国为城居者）得其王及人众而去单于复以车师王昆弟兜莫为车师王牧其馀民东徙不敢居故地时匈奴虚闾权渠单于怨诸国共击车师遣左右将军各万馀骑屯田右地欲以侵迫乌孙西域後丁令比三岁入盗匈奴杀略人民数千驱马畜匈奴遣万馀骑往击之无所得平帝时汉既班四条後护乌桓使者告乌桓民毋得复与匈奴皮布税匈奴以故事遣使者责乌桓税（故时常税是以求之）匈奴人民妇女欲贾贩者皆随往焉乌桓距曰：奉天子诏条不当予匈奴税匈奴使怒收乌桓酋豪缚倒悬之酋豪昆弟怒共杀匈奴使及其官属收略妇女马牛单于闻之遣使发左贤王兵入乌桓责杀使者因攻击之乌桓分散或走上山或东保塞匈奴颇杀人民驱妇女弱小。且千人去置左地告乌桓曰：持马畜皮布来赎之乌桓见略者亲属二千馀人持财畜往赎匈奴受留不遣。
    宣帝时乌孙上书言连为匈奴所侵削昆弥愿发国半精兵人马万匹尽力击匈奴唯天子垂哀本始二年汉发五将军兵十馀万骑出塞及校尉常惠使护发兵乌孙西域昆弥自将翕侯以下五万馀骑从西方入五将军皆无功惠与乌孙兵至右谷蠡庭获单于父行及嫂居与驱同居次名犁汗都尉千长将以下三万九千馀级虏马牛羊驴骡橐驼七十馀万，於是匈奴遂衰耗怨乌孙其冬单于自将数万馀骑击乌孙颇得老弱欲还会天大雨雪一日深丈馀人户畜产冻死还者不能什一，於是丁令乘弱攻其北乌桓入其东乌孙击其西凡三国所杀数万级马数万匹牛羊甚众。
    成帝河平中夜郎王兴与钩町王禹漏卧侯俞（漏卧夷邑名後为县）更举兵相攻（更迭也。）羊可太守请发兵诛兴等议者以为道远不可击乃遣大中大夫蜀郡张正持节和解兴等不从命。
    哀帝建平二年乌孙庶子卑援翕侯人等入匈奴西界寇盗牛畜颇杀其民单于闻之遣左大当户乌夷冷将五千骑击乌孙杀数百人略千馀人驱牛畜去。
    後汉光武建武二十一年车师鄯善焉耆等十八国俱遣子入侍愿得都护汉还其侍子是时莎车王贤欲并兼西域攻击益甚诸国闻都护不出而侍子皆还大忧恐乃与敦煌太守檄愿留侍子以示莎车言侍子见留都护寻出冀。且息其兵太守裴遵以状闻天子许之二十二年贤知都护不至遂遗鄯善王安书令绝通汉道安不纳而杀其使贤大怒发兵攻鄯善安迎战兵败亡入山中贤杀略千馀人而去其冬贤复攻杀龟兹王遂兼其国鄯善焉耆诸国侍子久留敦煌愁思皆亡归贤见汉不出都护益横妫塞王自以国远遂杀贤使者贤击灭之立其国贵人驷为妫塞王贤。又自立其太子则罗为龟兹王贤以则罗年少乃分龟兹为乌垒国徙驷为乌垒王。又更以贵人为妫塞王数岁龟兹国人共杀则罗驷而遣使匈奴更请立王匈奴立龟兹贵人身毒为龟兹王龟兹繇是属匈奴贤以大宛贡税减少自将诸国兵数万人攻大宛大宛王延留迎降贤因将还国徙拘弥王桥塞提为大宛王而康居数攻之桥塞提在国岁馀亡归贤复以为拘弥王而遣延留还大宛使贡献如常贤。又徙于阗王俞林为骊归王立其弟位侍为于阗王岁馀贤疑诸国欲畔召位侍及拘弥姑。《墨子》合王尽杀之不复置王但遣将军镇守其国明帝永平中于阗将休莫霸反莎车自立为于阗王休莫霸死兄子广德立後遂灭莎车其国转盛从兵精绝西北至疏勒十三国皆服从。
    二十二年匈奴国乱乌桓乘弱击破之匈奴转北徙数千里漠南地空。
    二十三年哀牢夷王贤栗遣兵乘公南下江汉击附塞夷鹿{艹多}鹿{艹多}人弱为所擒获，於是震雷疾雨南风飘起水为逆流翻涌二百馀里公沉没哀牢之众溺死数千人贤栗复遣其六王将万人以攻鹿{艹多}鹿{艹多}王与战杀其六王哀牢耆老共埋六王夜虎复出其尸而食之馀众惊怖引去。
    二十四年遣其左贤王击破北匈奴却地千馀里。
    二十六年南匈奴前畔五骨都侯子复将其众三千人归南部北单于使骑追击悉获其众南单于遣兵拒之逆战不利。
    烧当王滇良世居河北大允谷种小人贫而先零卑氵南并皆强富数侵犯之滇良父子积见陵易愤怒而素有恩信於种中，於是集会附落及诸杂种乃从大榆入掩击先零卑氵南大破之杀三千人掠取财畜夺居其地大榆中繇是始强。
    明帝永平十六年北匈奴闻汉通西域车师始复内属乃遣兵击之。
    顺帝阳嘉四年春北匈奴呼衍王率兵侵後部以车师六国接近北虏为西域蔽乃令敦煌太守发诸国兵及玉门关候伊吾司马合六千三百骑救之掩击北虏於动山汉军不利秋呼衍王复将三千人攻後部破之。
    章帝元和元年北匈奴单于复愿与吏人合市乃驱牛马万馀头来与汉贾客交易南单于闻乃遣轻骑出上郡遮略生口钞掠牛马驱还入塞。
    二年南匈奴单于遣兵千馀人猎至氵豕邪山卒与北匈奴温犊王遇战获其首级而还（又云：时北虏衰耗党众离畔南部攻其前丁零冠其後鲜卑击其左西域侵其右不复自立乃远引而去）。
    章和元年鲜卑入左地击北匈奴大破之斩优留单于取其匈奴皮而还北庭大乱。
    和帝永元八年戊己校尉索κ欲废车师後部王涿而立破虏侯细致氵豕忿前部王尉卑大卖已因反击尉卑大获其妻子。
    安帝元初四年辽西鲜卑休连等烧塞门寇百姓乌桓大人於秩居等与休连有宿怨共郡兵奔击大破之斩首千三百级悉获其生口牛马财物。
    延光二年鲜卑王其至自将万馀骑入东岭候分为数道攻南匈奴於蔓柏（县名属五原）杀左日逐王战死杀千馀人三年秋复冠高柳击破南匈奴杀渐将王。
    灵帝熹平四年于阗王安国攻拘弥大破之杀其王死者甚众戊己校尉西域长史各发兵辅立拘弥侍子定兴为王。
    魏文帝黄初中鲜卑轲比能与东部鲜卑大人素利及步度根三部争斗更相攻击乌丸校尉田豫和合使不得相侵五年比能复击素利豫帅轻骑径进犄其後比能使别小帅奴拒豫豫进讨破走之繇是怀贰乃与辅国将军鲜于辅。《书》曰：夷狄不识文字故校尉阎柔保我於天子我与素利为雠往年攻击之而田校尉助素利我临阵使奴往闻使君来即便引军退步度根数数钞盗。又杀我弟而诬我以钞盗我夷狄虽不知礼义兄弟子孙受天子印绶牛马尚知美水草况我有人心邪将军当保明我於天子辅得书以闻帝帝复使豫招纳安慰。
    南齐扶南国自晋宋世通职贡宋末扶南王姓╂陈如名邪跋摩遣商货至广州天竺道人那伽仙附载欲归国遭风至林邑掠其财物皆尽那伽仙间道得达。
    梁天监中{艹丙}々国破丁零复其旧土先是齐永明中{艹丙}々为丁零所破更为小国而南移其居至是复焉滑国车师之别种元魏之居桑乾也。滑犹为小国属{艹丙}々後稍强大征其旁国波斯盘盘宾焉耆龟兹疏勒姑墨于阗句般等国开地千馀里。
    後魏车伊雒焉耆胡也。世为东境部落帅常修职贡伊雒。又率部众二千馀人伐高昌讨破焉耆东关七城虏获男女二百人驼千头马千匹以金一百斤奉献。
    北齐文宣天保三年二月突厥破茹王阿那瑰瑰自杀其太子罗辰及瑰从弟登注侯利登注子库提并拥众奔茹茹馀众立注次子铁伐为主四年二月送登注及子库提还北铁伐寻为契丹所杀国人复立登注为主仍为其大人阿当提等所杀国人复立库提为主十二月突厥复攻茹茹茹茹举国南奔帝自晋阳北讨突厥纳茹茹乃废其主库提立阿那瑰子罗辰为主置之马邑川给其廪饩缯帛亲追突厥朔州突厥请降许之而还，於是贡献相继。
    隋高祖时突厥沙钵略与阿波相攻先是後魏末突厥伊利可汗以兵击铁勒大败之降五万馀家遂求婚於茹茹茹茹王阿那瑰大怒遣使骂之伊利斩其使率众袭茹茹破之弟乙息记可汗立。又击破茹茹弟木杆可汗立。又击灭茹茹沙钵可汗忌弟二阿波可汗骁悍忌之因其先归袭击其部大破之杀阿波之母阿波还无所归西奔达头可汗达头者名玷突厥沙钵略之从父也。旧为西南可汗既而大怒遣阿波率兵而东其部落归之者将十万骑遂与沙钵略相攻。又有贪汗可汗素睦於阿波沙钵略夺其众而废之贪汗亡奔达头沙钵略从弟地勤察别统部落与沙钵略有隙复以众叛归阿波至是连兵不已。
    开皇六年契丹与突厥相侵先是契丹当後魏时为高丽所侵部落万馀口求内附止于白<豸>河其後为突厥所逼。又以万家寄於高丽至是与诸部相攻击久不止。
    仁寿元年西突厥泥利可汗及叶护俱被铁勒所败步迦寻亦大乱奚五部内徙步迦奔吐谷浑。
    帝大业元年西突厥处罗可汗击铁勒诸部厚税敛其物。又猜忌薛延陀等恐为变遂集其魁帅数百人尽诛之繇是一时反叛拒处罗遂立俟利发俟斤契弊歌楞为易勿真莫何可汗居贪汗山复立薛延陀内俟斤字也。为小可汗处罗侯每从巡幸江都之乱随化及至河北化及将败奔归京师为北藩突厥所害。
    十二年真腊国遣使贡献其国与参半朱江二国和亲数与林邑陀桓二国战争其人行止皆持甲仗。若有征伐因而用之。
    唐高祖武德末突厥阿史那社尔入侵中国归而遇延陀回纥等部皆叛攻破欲谷设社尔击之复为延陀所败遂率其馀众保于西偏依可汗浮图後遇颉利灭而西蕃叶护。又死奚利必阝吐陆可汗兄弟争国社尔阳言降之引兵西上因袭破西蕃半有其国得众十馀万自称都富可汗谓其诸部曰：首为背叛破我国者延陀之罪也。今我据有西方大得兵马不平延陀而自取安乐是忘先可汗为不孝也。何以为突厥之主乎！必先平延陀然後安居尔。若天命不捷死亦无恨其酋长咸谏曰：今新得西方须留镇压。若即弃去远击延陀祗恐叶护子孙必来复国社尔不从亲率五万馀骑讨延陀於碛北连兵百馀日遇我行人刘善因立同娥设为利始可汗社尔部。又苦兵役多委之逃去延陀因纵击败之复保高昌国其旧兵在者才万馀家。又与西蕃结隙不能复振繇是率众入贡处其部落于灵州之北。
    西突厥贺鲁者成曳步利设射匮特勒越之子也。初阿使那步真既来归国咄陆可汗乃立贺鲁为叶护以继步真居於多逻斯水南去西州十五日行统处因处密始苏歌罗禄卑失五姓之众咄陆西走乃呼贺鲁欲立之以为可汗遣兵逼逐贺鲁二三年间遂相侵掠不常厥居执舍地处木昆婆鼻二姓以贺鲁无罪往请射匮射匮怒欲讨执舍地繇是三姓率部落随贺鲁有数千人。
    太宗贞观十五年十一月癸酉薛延陀尽其甲骑并发同罗仆骨回纥奚等众各二十万率一人马四匹度汉屯白道川据善阳岭以击思摩之部思摩引其种落走朔州留精骑以战延ヌ乘之及塞诏营州都督张俭统所部骑兵及奚契丹等压其东境。
    是年突厥咄陆可汗与沙钵罗叶护可汗频相攻击咄陆于时兵众渐强西域诸国复来归附未几咄陆遣石国吐屯攻叶护擒之送於咄陆寻为所杀咄陆可汗既并其国弩矢毕诸姓心不服咄陆皆叛之咄陆复率兵击吐火罗破之初咄陆以泥孰啜自擅取部物斩之以犭旬寻为泥孰啜部将胡禄屋所袭众多亡逸其国大乱。
    十七年新罗王遣使上言高丽百济累相攻袭亡失数十城乞偏师救助诏遣司农丞相里元奖赍玺书往谕赐高丽曰：新罗委命国家不阙朝献尔与百济宜即戢兵新罗盖苏文谓元奖曰：高丽新罗怨隙已久往者隋室相侵新罗乘[C260]夺高丽五百里之地城邑新罗皆据有之自非反地还城此兵恐未能已元奖曰：既往之事焉可追论苏文竟不从。
    二十年六月乙亥铁勒仆骨同罗共击薛延陀多弥可汗大败之。
    二十一年五月西蕃咄陆可汗为郭葛吐鸱俟利发所破奔于波斯。
    二十二年六月乙卯吐蕃来献天竺之捷。
    九月己丑新罗为百济所攻破其一十三城。
    高宗永徽元年六月新罗王金真德大破百济之众遣使以闻。
    五年五月大食引兵击波斯及米国皆破之波斯五伊嗣侯为大食兵所杀伊嗣侯之子卑路期走投吐火罗遣使来告难上以路远不能救之寻而大食兵退吐火罗遣兵援立之而还。
    十月高丽遣其将安固率高丽兵侵契丹松漠都督李窟哥发骑御之战于新城会大风高丽放箭风吹并回因而陈乱契丹乘之斩首五百级获马七百馀匹高丽败走草乾风劲契丹。又纵火迫之飚焰飞起烧杀人马甚众契丹聚其尸筑为京观遣使来告捷帝使宣其露布於朝以示百僚。
    六年二月乙丑遣营州都督程元振左卫中郎将苏定方等发兵以讨高丽以侵掠新罗故也。时新罗王金春秋表言高丽与百济相连侵其北境已夺三十三城乞兵救援故遣元振等经略之。
    显庆元年三月先是百济发兵伐新罗新罗拒战破之杀三千馀人至是新罗王金春秋遣使来告捷十二月吐蕃大将禄东赞率兵一十二万击白兰氏苦战三日吐蕃初败後胜杀白兰千馀人屯军境上以侵掠之。
    龙朔中吐蕃钦陵与吐谷浑不和迎相表奏各论曲直国家依违未为与夺吐蕃怨怒遂叛以兵临吐谷浑告急高宗令将薛仁贵郭待封等率众十馀万伐之军至大非川为钦陵等所败遂灭吐谷浑。
    麟德二年闰三月疏勒弓月两国共引吐蕃之兵以侵于阗诏西川都督崔知辩及左武卫将军曹继叔率兵救之。
    玄宗开元八年七月南天竺国王尸利那罗僧伽摩请以战象兵马讨大食及吐蕃仍求有以名其军制玄宗嘉之名为怀德军。
    十四年契丹落刺史普固都及将军哥皆献戎捷授固都将军哥郎将各赐帛百疋放还蕃。
    德宗贞元七年九月回鹘遣使献败吐蕃葛禄於北庭所捷及其俘畜先是吐蕃入灵州及为回鹘所败夜焚攻城之械而退。
    十二月甲午回鹘遣杀支将军献得吐蕃俘大首领尚结心帝御延喜门观之。
    十年正月南诏蛮异牟寻大破吐蕃於神川使来献捷初吐蕃因北庭与回鹘大战死伤颇众乃徵兵於牟寻须万人牟寻既定计归我因其徵兵以袭之乃阳示寡弱谓吐蕃曰：蛮军素少仅可发三千人吐蕃少之请益至五千乃许牟寻遽遣兵五千人戍吐蕃乃自将数万踵其後昼夜兼行乘其无备大破吐蕃於神川铁桥遣使告捷。且请韦皋使阅其所虏获及城堡以取信焉。
    三月西川节度使韦皋奏南诏异牟寻击破吐蕃收铁桥已来城垒一十六擒其王五人降其众十万馀口。
    宪宗元和四年九月丰州奏吐蕃万骑至大石谷掠夺回鹘之还国者。
    文宗太和五年九月丰州刺史李公政奏党项於黑山去刂掠归国回鹘差兵马使仆固全等七人为贼射杀。
    七年三月己酉安南奏蛮去年十二月三十日於界内金龙洲下营当管生獠国出兵杀贼千馀骑赤珠落国亦出兵助讨。
    开成三年八月甲辰安南奏得州状申水真腊国差王子领兵马攻伐环王国今差兵士赴州防遏後唐庄宗同光二年七月幽州奏侦得阿保机东攻渤海。
    九月庚戍有自契丹部降者上言女真回鹘黄头室韦合势侵契丹召北部酋长御捍。
</div>
    <div class="pagination">
<a href="册府元龟_page730.html">上一页</a><span>...</span><a href="册府元龟_page726.html">726</a><a href="册府元龟_page727.html">727</a><a href="册府元龟_page728.html">728</a><a href="册府元龟_page729.html">729</a><a href="册府元龟_page730.html">730</a><span class="current-page">731</span><a href="册府元龟_page732.html">732</a><a href="册府元龟_page733.html">733</a><a href="册府元龟_page734.html">734</a><a href="册府元龟_page735.html">735</a><a href="册府元龟_page736.html">736</a><a href="册府元龟_page732.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
