<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 508 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 508 页/共 1019 页</h1>
    <div class="content">　　内监【魏书刘子业传子业出华林园共巫竹林堂射鬼佃夫时为丨丨　王建宫词圣人生日眀朝是私地教人属丨丨】
　　内官【左传丨丨不及同姓其生不殖美先尽矣则相生疾君子是以恶之故志曰买妾不知其姓则卜周语丨丨不过九御外官不过九品注丨丨九嫔　魏书皇后传序髙祖改定丨丨左右昭仪位视大司马三夫人视三公三嫔视三卿六嫔视六卿世妇视中大夫御女视元士后置女职以典内事内司视尚书令仆作司大监女侍中三官视二品监女尚书美人女史女贤人书史书女小书女五官视三品中才人供人中使女生才人恭使宫人视四品春衣女酒女飨女食奚官女奴视五品　唐书杜佑传贞观初省丨丨六百员　顾况宫词丨丨先向蓬莱殿金合开香泻御鑪　王涯宫词御果収时属丨丨傍檐低压玉阑干　韦荘长安清眀诗见上相下　又东林寺再遇僧益大徳诗见上讲下　又唐书韦嗣立传时州县非其人后以为忧李峤唐休璟曰今朝廷重丨丨轻外职每除牧守皆诉不行非过累不得遣请选台阁贤者分典大州自近臣始】内职【后汉书后妃纪夏殷以上后妃之制其文略矣周礼王者立后三夫人九嫔二十七世妇八十一女御以备丨丨焉　又伏湛传光武即位知湛名儒旧臣欲令干任丨丨徴拜尚书使典定旧制　齐书礼志晋朝太妃服章之礼同于太后宋代皇太妃唯无五牛旗为异其外侍官则有侍中散骑常侍黄门侍郎散骑侍郎各二人分从前后部同于王者丨丨则有女尚书女长御各二人棨引同于太后　又王奂传初王晏父普曜为沈攸之长史常虑攸之举事不得还时奂为吏部转普曜为丨丨晏深徳之　唐书魏元忠传政出多门大乱之渐近封数夫人皆先帝宫嫔以为备丨丨则不当知外不备丨丨则自可处外而令出入禁掖使内言必出外言必入固将弄君之法纵而不禁非所以重宗庙固国家　宋史礼志圣节前一月百官丨丨牧伯各就佛寺修斋祝夀罢日以香赐之仍各设位赐上尊酒及诸果】
　　内司【魏书皇后传序见内官下】
　　内妃【云笈七籖北斗第四星中名纽幽宫宫中有帝君匿景藏光中元丨丨名太一七烈字横单槃着紫锦帔黄华羽帬頽云髻】
　　内嫔【云笈七签北斗第二星中名中元宫宫中有帝君保胎化形丨丨名太一三瓮字罗朱婴着赤锦帔緑羽飞帬頽云髻】
　　内妹【魏志夏侯渊传渊妻太祖丨丨】
　　内妾【国语夫虢射父谗谄巧从之人也而立以为卿士与剸同也弃聘后而立丨丨好穷固也　史记天官书注正义曰隂徳星丨丨女主之象星动揺衅起宫掖贵嫔丨丨恶之】
　　内女【春秋荘公二年秋七月齐王姬卒注鲁为之主比之丨丨疏正义曰他国夫人之卒例皆不书唯鲁女为诸侯之妻书其卒耳王姬非是丨丨亦书其卒为比之丨丨故也　左传单伯送王姬注王姬不称字以王为尊且别于丨丨也疏正义曰以姬系王不称女字以王为尊故系之于王且以别于丨丨内女则以字配姓谓之伯姬是也　公羊隐公二年冬十月伯姬归于纪传伯姬者何丨丨也其言归何妇人谓嫁曰归　周礼内宗凡丨丨之有爵者注丨丨王同姓之女】
　　内姻【唐书卢士玫传刘总入朝与士玫故丨丨乃请析瀛郑两州用士玫为观察使诏可】
　　内宗【礼记杂记外宗为君夫人犹丨丨也疏丨丨谓君五属内之女　诗妻子好合如鼓瑟琴笺王者与族人燕则宗妇丨丨之属亦从后于房中】
　　内姓【左传其君之举也丨丨选于亲外姓选于旧疏正义曰丨丨谓同姓也其君之举用人也于同姓则选之于亲于外姓则选之于旧　汲冢周书四戚一丨丨二外婚三友朋四同里】
　　内里【唐书外戚传序太宗检贵幸裁赏赐贞观时丨丨无败家】
　　内人【后汉书邓皇后纪康以太后久临朝政心懐畏惧托病不朝太后使丨丨问之时宫婢出入多能有所毁誉其耆宿者皆称中大人所使者乃康家先婢亦自通中大人康闻诟之曰汝我家出尔敢尔邪婢怒还説康诈疾而言不逊太后遂免康官遣归国絶属籍宋书殷琰传琰将降先送休佑丨丨出城然后开门南史梁庐陵王续传元帝之临荆州有宫人李桃儿者以才慧得进及还以李氏行续具状以闻元帝惧送李氏还荆州世所谓西归丨丨者　又谢微传混女夫殷叡素好樗蒱闻微不取财物乃滥夺其妻妹及伯母两姑之分以还戏责丨丨皆化微之让一无所争或有讥以谢氏累世财产充殷君一朝戏责譬弃物江海以为廉耳微曰亲戚争财为鄙之甚今丨丨尚能无言岂可导之使争　唐书李迥秀传武后尝遣丨丨其母或迎至宫中　又陆贽传京师已平帝欲召浑瑊访奔亡丨丨给装使赴行在　宋史傅尧俞传内侍李允恭朱晦屈法任其子赵继宠越次管当天章阁蔡世宁掌内藏而以珠私示丨丨尧俞悉劾之　黄庭内景经黄庭丨丨服锦衣紫华飞帬云气罗注黄庭丨丨谓道母黄庭真人谓道父　教坊记妓女入宜春苑谓之丨丨亦曰前头人以常在上前头也　李商隐有纪宜都丨丨事　张説时乐鸟篇丨丨试取御衣牵啄手瞑声不许前　杜甫送郭中丞充陇右节度使诗丨丨红袖泣王子白衣行　王建宫词寒食丨丨常白打库中先散与金钱　又丨丨相续报花开准拟君王便防来　又妃子院中初降诞丨丨争乞洗儿钱　张祜春莺啭诗丨丨已唱春莺啭花下傞傞软舞来　徐仲雅宫词丨丨晓起怯春寒轻揭珠帘防牡丹　黄滔喜侯舍人蜀中新命诗丨丨未识江淹笔竟问当时不早求】
　　内子【礼记杂记丨丨以鞠衣裦衣素沙下大夫以襢衣其余如士疏丨丨卿之嫡妻也　左传赵姬请逆盾与其母子余辞姬曰得宠而忘旧何以使人必逆之固请许之来以盾为才固请于公以为嫡子而使其三子下之以叔隗为丨丨而已下之　鲁语卿之丨丨为大带　隋书礼仪志见上媛下　权徳舆七夕见与诸孙题乞巧文诗外孙争乞巧丨丨共题文　李贺送秦光禄北征诗丨丨攀琪树羌儿奏落梅】
　　内家【王建宫词尽送春来出丨丨记巡传把一枝花又两楼相换珠帘额中尉眀朝设丨丨　薛能吴姬诗身是三千第一名丨丨丛里独分眀　李珣浣溪沙词晚出闲庭防海棠风流学得丨丨妆小钗横带一枝芳】
　　内賔【仪礼主人洗献丨丨于房中注丨丨姑姊妹也】
　　内宠【左传郑昭公之败北戎也齐人将妻之昭公辞祭仲曰必取之君多丨丨子无大援将不立三公子皆君也弗从　又太子将战狐突谏曰不可昔辛伯谂周桓公云丨丨并后外宠二政嬖子配嫡大都耦国乱之本也周公弗从故及于难今乱本成矣立可必乎孝而安民子其图之与其危身以速罪也注骊姬为丨丨又易牙与寺人刁因丨丨以杀羣吏注丨丨内官之有权宠者　史记齐太公世家齐桓公卒易牙入与竖】
　　【刁因丨丨杀羣吏注服防曰丨丨如夫人者六人羣吏诸大夫也　宋史吴奎传丨丨骄恣近习回挠隂盛如此宁不致大异乎】
　　内嬖【左传齐侯好内多内宠丨丨如夫人者六人　后汉书皇甫规传陛下八年之中三断大狱一除丨丨再诛外臣而灾异犹见人情未安者殆贤愚进退威刑所加有非其理也　宋史李昭亮传昭亮妻早亡丨丨三妾迭预家政莫能制也　温庭筠华清宫诗丨丨陪行在孤臣预坐筹】
　　内妓【许浑赠萧链师诗序链师贞元初自棃园选为丨丨善舞柘枝宫中莫有比伦者】
　　内兄【仪礼舅之子注丨丨弟也疏丨丨弟者对姑之子云舅子本在内故得内名也　唐书周利贞传武三思乱禁中五王谋诛之私语崔湜湜反以计告三思五王贬湜劝速杀之以絶人望问谁可使以利贞对利贞湜丨丨也　宋史刘敞传举庆厯进士廷试第一编排官王尧臣其丨丨也以亲嫌自列乃以为第二　韦应物送郑端公弟移院常州诗时瞻宪臣重礼为丨丨全　权徳舆酬李主簿马迹山见寄诗丨丨蕴遐心嘉遯性所便】
　　内弟【仪礼注见上　尔雅姑舅之子为丨兄丨　杜甫毒热寄简崔评事诗开襟仰丨丨执热露白头】内品【宋史贺兰栖真传久懐上士欲觌真风爰命使车往申礼聘师其暂别林谷来仪阙庭今遣入内丨丨李懐赟召师赴阙】
　　内干【后汉书窦宪传和帝即位太后临朝宪以侍中丨丨机密出宣诏命　宋书何偃传丨丨胡法宗宣诏逮问北伐】
　　内宦【史记李斯传赵髙谓丞相斯曰髙固丨丨之厮役也幸得以刀笔之文进入秦宫管事二十余年未尝见秦免罢丞相功臣有及二世者也】
　　内侍【汉书金日防传赞世名忠孝七世丨丨　后汉书隗嚣传六年关东悉平帝积苦兵间以嚣子丨丨公孙述逺据边陲乃谓诸将曰且当置此两子于度外耳　宋书序传髙祖每征讨林子辄摧锋居前虽有营部至于宵夕辄敕还丨丨　齐书何戢传元徽初褚渊参朝政引戢为侍中时年二十九戢以年未三十苦辞丨丨表疏屡上时议许之改授司徒左长史　魏书孝文帝纪太和十四年髙丽国遣使朝贡诏聼蕃镇曽经丨丨者前后奔赴　又沮渠蒙逊传蒙逊遣子安周丨丨世祖遣兼太常李顺持节拜蒙逊为假节加侍中都督凉州西域羌戎诸军事太传行征西大将军凉州牧凉王　唐书百官志丨丨监省二人少监二人　又宦者传序唐制丨丨省官有丨丨四内常侍六内谒者监内给事各十谒者十二典引十八寺伯寺人各六　五代史符习传平卢监军杨希望闻习为眀宗所召乃以兵围习家属将杀之指挥使王公俨素为希望所信绐希望曰丨丨尽忠朝廷诛反者家族孰敢不效命宜分兵守城以虞外变习家不足虑也希望信之乃悉分其兵守城　梁武帝遣使廵省诏分遣丨丨巡省四方观政聼謡访贤举滞　梁简文帝与萧临川书八区丨丨厌直御史之庐九棘外府且息官曹之务　沈约安陆王碑盖同王子洛濵之歳实惟辟疆丨丨之年注留侯子张辟疆为侍中年十五也　萧子显诗十五张丨丨十八贾登朝】
　　内仆【唐书宦者传序见中藏下】
　　内【説苑晏子曰君之丨丨臣之父兄若有离散在于野鄙者此臣之罪也君之外臣之所职若有播亡夫四方者此臣之罪也】
　　内使【髙道素上元赋命传柑于丨丨锡庭燎于官曹】
　　内竖【礼记文王世子文王之为世子朝于王季日三鸡初鸣而衣服至于寝门外问丨丨之御者曰今日安否何如丨丨曰安文王乃喜　周礼寺人王之正内五人丨丨倍寺人之数注竖未冠者之官名　又丨丨掌内外之通令注竖童竖也丨丨盖奄之小者　左传王召子反谋谷阳竖献饮于子反子反醉而不能见注谷阳子反丨丨　后汉书梁商传检御门族未尝以权盛干法而性慎弱无威断颇溺于丨丨以小黄门曹节等用事于中遂遣子冀不疑与为交友　任昉为皇太子求一日一入朝表丨丨告安姬昌怡色鸣鸡戒旦周发冠履　周昙武王诗文王寝膳武王随丨丨言安色始怡】
　　内率【隋书百官志左右丨丨降为正五品】
　　内尉【紫薇诗话范正平子夷忠宣公长子开封县有两尉一尉治内一尉治外子夷治外尉也因丨丨失囚被遣遂并子夷冲替】
　　内直【唐书百官志丨丨局丨丨郎二人丞二人掌符玺衣服繖扇几案笔砚垣墙　宋史仪衞志皇太子卤簿次丨丨郎令史各二人骑从检校　又史记仲尼弟子传序注外寛而丨丨自娱于隠括之中直已而不直人汲汲于仁以善自终盖蘧伯玉之行　荘子丨丨者与天为徒与天为徒者知天子之与已皆天之所子而独以己言蕲乎而人之善蕲乎而人不善之邪若然者人谓之童子是之谓与天为徒　王俭褚渊碑文端流平衡外寛丨丨　屈原懐沙丨丨质重兮大人所盛　严忌哀时命志怦怦而丨丨兮履绳墨而不颇】内勾【五代史郭崇韬传崇韬置丨丨使以绍宏领之凡天下钱谷出入于租庸者皆经丨丨既而文簿繁多州县为弊遽罢其事】
　　内饔【周礼天官冢宰丨丨中士四人下士八人府二人史四人胥十人徒百人注饔割烹煎和之称丨丨所主在内　又丨丨掌王及后世子膳羞之割烹煎和之事辨体名肉物辨百品味之物】
　　内僧【唐书韦贯之传为右丞时丨丨造门曰君且相贯之命左右引出曰此妄人也】
　　内神【黄庭内景经见中池下　云笈七签辟非者太微之丨丨宣弥者玉清之神女　又见中灵下】内军【唐书程知节传后事李密而密料士八千四骠骑分左右以自衞号丨丨常曰此可当百万】内兵【宋书天文志光熙元年十二月癸未太白犯填星占曰为丨丨有大战是后河间王为东海王越所杀　又永初二年十月太白犯填星于亢亢兖州分又为郑占曰大星有大兵金土合为丨丨　唐书鱼朝恩传郭子仪密白朝恩尝结周智光为外应久领丨丨不早图变且大　张籍赠赵将军诗寻常得对论边事委曲承恩掌丨丨】
　　内间【孙子用间有五有乡间有丨丨有反间有死间有生间五间俱起莫知其道是谓神纪人君之寳也又郷间者因其乡人而用之丨丨者因其官人而用之反间者因其敌间而用之死间者为诳事于外令吾】
　　【间知之而传于敌国也生间者反报也　又凡军之所欲击城之所欲攻人之所欲杀必先知其守将左右谒者门者舍人之姓名令吾间必索知之必索敌间之来间我者因而利之导而舍之故反间可得而使也因是而知之故乡间丨丨可得而使也因是而知之故死间为诳事可使告敌因是而知之故生间可使如期五间之事主必知之知之必在反间故反间不可不厚也】
　　内贼【北史杜弼传将有沙苑之役弼先请除丨丨却讨外宼指诸勲贵掠夺百姓神武不答】内奸【宋史李纲传见上应下】
　　内盗【宋史胡宿传庆厯六年京东两河地震登莱尤甚宿兼通隂阳五行灾异之学乃上疏曰眀年丁亥岁之刑徳皆在北宫隂生于午而极于亥然隂犹强而未即伏阳犹微而不能胜此所以震也是谓龙战之防其位在干若西北二边不动恐有丨丨起于河朔】
　　内宼【战国策丨丨不与外敌不可拒　宋史狄青传始交趾愿出兵助讨智髙青上奏曰假兵于外以除丨丨非我利也】
　　内评【隋书髙丽传复有丨丨外评五部】
　　内部【后汉书髙句丽传注见东部下　唐书髙丽传见西部下　又地理志见中部下】
　　内头【唐书百济国传王居东西二城官有内臣佐平者宣纳号令丨丨佐平主帑聚内法佐平主礼卫士佐平典衞兵朝廷佐平主狱兵官佐平掌外兵】
　　内膳【元史约苏特穆尔传世祖时重太官丨丨之选特命领其事侍宴内殿】
　　内醖【元史郑制宜传成宗素知其名眷遇殊厚屡赐丨丨辄持以奉母】
　　内羞【周礼世妇凡祭之日涖陈女宫之具凡丨丨之物注涖者临也丨丨谓房中之羞】
　　内丹【吕岩敲爻歌丨丨成外丹就内外相接和谐偶】
　　内帛【杜甫送许八拾遗归江宁觐省诗丨丨擎偏重官衣着更香】
　　内帐【北史牛传大业三年从拜恒岳坛墠珪币牲牢并所定还下太行山炀帝尝召入丨丨对皇后赐以同席饮食见亲重如此】
　　内单【隋书礼仪志逺游三梁冠加金附蝉九首施珠翠黒介帻缨翠緌犀簪导绛纱袌白纱丨丨皁领褾襈裾白假带方心曲领绛纱蔽膝靺舄】
　　内洗【仪礼特牲馈食礼主妇盥于房中注主妇盥盥于丨丨昏礼妇洗在北堂直室东隅】
　　内镜【魏书宗钦传刚徳外彰柔眀丨丨　传亮司徒刘穆之碑二仪发挥川岳协灵外恢温雅丨丨文眀】内扇【项斯旧宫人诗宫钗折尽垂空鬓丨丨揺多减半风】
　　内仗【唐书仪衞志见内廊下】
　　内甲【管子桓公曰何物可比于君子之徳乎隰朋对曰夫粟丨丨以处中有卷城外有兵刃未敢自恃自命曰粟此其可比于君子之徳乎】
　　内箭【金史李通传见南岸下】
　　内骑【唐书程知节传知节善马矟王世充与密战知节以丨丨营北邙单雄信以外骑营偃师】内辔【诗良马五之传骖马五辔疏大夫以上驾四马则八辔矣骖马五辔者御车之法骖马丨丨纳于觖惟执其外辔耳　又龙盾之合鋈以觼軜传軜骖丨丨也　急就篇轙軜注骖马丨丨系轼前者也】内马【李贺马诗丨丨赐宫人银韀刺麒麟】
　　内鹰【王建宫词丨丨笼脱解红绦鬭胜争飞出手髙】
　　内蛇【左传初丨丨与外蛇鬬于郑南门中丨丨死六年而厉公入公闻之问于申繻曰犹有妖乎对曰人之所忌其气焰以取之妖由人兴也人无衅焉妖不自作人弃常则妖兴故有妖疏正义曰服防云蛇北方水物水成数六故六年而厉公入　水经注见外蛇下】
　　内蕊【杜甫寄岳州贾司马六丈巴州严八使君两阁老诗丨丨繁于缬宫莎輭胜绵】
　　内赤【史记封禅书见外黒下　云笈七签仙经秘要常存念心中有气大如鸡子丨丨外黄辟众邪延年也】
　　内白【刘桢处士国文甫铭懿矣先生天授徳度外清丨丨如玉之素逍遥九臯方回是慕】
　　内外【易家人象风自火出家人疏正义曰防在离外是风从火出火出之初因风方炽火既炎盛还复生风丨丨相成有似家人之义故曰风自火出家人也又离彖辞畜牝牛吉疏外彊而内顺牛之善者若丨丨俱彊则失于猛害若外内俱顺则失于劣弱唯外彊内顺于用为善故云外彊内顺牛之善也　礼记内则凡丨丨鸡初鸣咸盥潄衣服敛枕簟洒扫室堂及庭布席各从其事　诗小序小戎美襄公也备其兵甲以讨西戎西戎方强而征伐不休国人则矜其车甲妇人能闵其君子焉笺国人夸大其车甲之盛有乐之意也妇人闵其君子恩义之至也作者叙丨丨之志所以美君政敎之功　左传衞诗曰威仪棣棣不可选也言君臣上下父子兄弟丨丨大小皆有威仪也　周礼天官冢内饔外饔疏此饔有丨丨可对故云丨丨饔至于内宰内竖内司服自掌妇人之事而称内不对外为名也史记諡法解丨丨賔服曰正注言以正服之　汉书韩婴传韩婴燕人也孝文时为博士景帝时至常山太傅婴推诗人之意而作丨丨传数万言其语颇与齐鲁间殊然归一也　后汉书和帝纪永元五年二月戊戌诏有司省减丨丨廏及凉州诸苑马　又马皇后纪广平钜鹿乐成王车骑朴素无金银之饰帝以白太后太后即赐钱各五百万于是丨丨从化被服如一诸家惶恐倍于永平时　又梁冀传冀爱监奴秦宫官至太仓令得出入夀所夀见宫辄屏御者托以言事因与私焉宫丨丨兼宠威权大振刺史二千石皆谒辞之　又董卓传以弟旻为左将军封鄠侯兄子璜为侍中中军校尉皆典兵事于是宗族丨丨并居列位其子孙虽在髫龀男皆封侯女为邑君　宋书武帝纪镇南将军何无忌与徐道覆战于豫章败绩无忌被害丨丨震骇朝廷欲奉乗舆北走就公寻知贼定未至人情小安　又义熙十二年八月丁巳率大众发京师以世子为中军将军监太尉留府事尚书右仆射刘穆之为左仆射领监军中军二府军司入居东府总摄丨丨　又晋郑启藩入作卿士周邵保傅出总二南丨丨之重公实兼之　又先是朝廷承晋氏乱政百司纵弛桓元虽欲厘整而众莫从之髙祖以身范物先以威禁丨丨百官皆肃然奉职二三日间风俗顿改　又礼志周礼王后帅丨丨命妇蚕于北郊汉则东郊非古也魏则北郊依周礼也晋则西郊宜是与籍田对其方也　魏书李冲传冲兄弟六人四母所出颇相忿防及冲之贵封禄恩赐皆以共之丨丨辑睦　又游眀根传年逾七十表求致仕髙祖曰卿年耆徳茂服勤累朝歴职丨丨并着显绩逮于耆老履道不渝是以厘革之始委以礼任迟能迂徳匡赞于朕然髙尚悠便尒言归君臣之礼于斯而毕眷徳思仁情何可已　又崔武袭传见下嫁下　又韦欣宗传欣宗以归国勲别赐爵杜县侯髙祖初拜彭城内史迁大将军宋王刘昶谘议参军广陵侯徐衍为徐州刺史又请为长史带彭城内史抚绥丨丨甚得民和　又礼志谨略举恭颢二国不同之状以眀丧纪乖异之失乞集公卿枢纳丨丨儒学博议定制班行天下使礼无异准得失有归　又官氏志自太祖至髙祖初其丨丨百官屡有减置　唐书尉迟敬徳传见南衙下　宋史哲宗纪绍圣四年春正月班丨丨学制　又食货志王安礼既执政言于帝曰市易法行取息滋多而翰官不时者有罚息民至穷困愿诏蠲之帝曰羣臣未有为朕言者其令民以限输免其罚息安礼退批诏加丨丨字蔡确曰方帝有防无外内字公欲増诏邪安礼曰亦不止言内字卒加之　金史仪衞志凡遇大礼大朝防则有丨丨立仗熙宗皇统元年正月上册寳立仗一千一百八十人自是以后至海陵时俱用三千人世宗大定七年上册寳颇损其数且以天徳贞元不设车辂遂并去之是后或减至二千或一千或八百或六百人　荘子逍遥游且举世而誉之而不加劝举世而非之而不加沮定乎丨丨之分辩乎荣辱之竟斯已矣注丨我而丨物　易林天地际防不见丨丨祖辞遣送与世长诀水经注昔有卢躭仕州为治中少栖仙术善解云飞毎夕辄凌虚归家晓则还州尝于元防至朝不及朝列化为白鹄至阁前廻翔欲下威仪以石掷之得一只履耽惊还就列丨丨左右莫不骇异　又北溪水导北山泉源下注潄石頽隍水上长林插天髙柯负日出于山林精舍右山渊寺左道俗嬉游多萃其下丨丨引汲泉同七净溪水沿注西南迳陆道士解南精庐　守防国界主陁罗尼经见内空下　隋众经目録正化丨丨经二卷一名老子化胡经传録云晋时祭酒王浮作　云笈七签乗虚御空之术当以春分之日正中入室东向冥目思碧色之云郁郁如飞轮从东方震宫中下覆满一室丨丨防冥良久青气化为苍龙在我左耳上纒绕我身　又人定思白云之气帀满斋堂白虎麒麟备守丨丨　羊祜让开府表虽歴丨丨之宠不异寒贱之家阮籍晋王劝进牋丨丨协同靡諐靡违　梁武帝金刚般若懴文义异去来道非丨丨　江淹为萧骠骑让封表私臣以闱庙宠臣以帷鼎位兼文武职总丨丨杨炯浑天赋宗人宗正丨丨敦叙于家邦市楼市垣货殖毕陈于天下　戴叔伦留别宋处士诗乡里游从旧儿童丨丨亲　杜甫别张建封诗丨丨名家流风神荡江湖　皮日休太湖砚诗寄与先生后应添丨丨篇寒山诗心意不生时丨丨无余事　拾得诗无去无来本湛然不居丨丨及中间】
　　内中【易蛊九二干母之蛊不可贞注居于丨丨宜干母事故曰干母之蛊　史记孝武帝纪夏有芝生殿防丨丨　宋史河渠志徽宗政和间容佐请于七里河开月河一道分减此水灌溉丨丨花竹命宋升措置导引　王涯宫词禁树传声在九霄丨丨残火独遥遥王建宫词丨丨人识从来去结得金花上贵妃　又丨丨不许相传出已被医家写与人　张辞谢令道学诗何用梯媒向外求长生只合丨丨修　和凝宫词丨丨知是黄河様九曲今年彻底清】
　　内里【云笈七籖名医叙病论曰血气将无经脉便壅丨丨空疎惟招众疾　本事诗韦庶人颇习武氏风范中宗渐畏之内宴唱回波词有优人词曰回波尔时栲栳怕妇也是大好外边祗有裴谈丨丨无过李老韦后意气自得以束帛赐之　王涯宫词丨丨松香满殿闻四行阶下暖氤氲　王建温泉宫行宫前丨丨汤各别每个白玉芙蓉开】
　　内窍【陆蒙太湖石诗旁穿参洞穴丨丨均环钏】
　　内经【宋史徽宗纪重和元年九月诏太学辟雍各置丨丨道徳经荘子列子博士二员　又厐安时传察脉之要莫急于人迎寸口是二脉隂阳相应如两引绳隂阳均则绳之大小等故定隂阳于喉手配覆滥于尺寸寓九候于浮沈分四温于伤寒此皆扁鹊略开其端而予参以丨丨诸书考防而得其説　云笈七签盘古真人因功立徳见召于天中盘古乃稽首元始虚皇道君请受灵寳丨丨三百七十五卷时髙上虚皇太上道君则授以二皇丨丨三十六卷而盘古真人乃法则斯经运行功用成天立地化造万物　又后天皇氏始兴焉时老君降三元空天宫以天皇丨丨十四篇授与天皇以治天下三十六万岁天皇氏后而地皇氏兴焉太极老君又授地皇丨丨十四篇地皇氏得此经以治天下三十六万歳地皇氏后而人皇氏兴焉太极老君又授人皇氏丨丨十四篇人皇氏得此经以治天下三十六万岁】
　　内卦【易履九二履道坦坦疏在幽而贞宜其吉者以其在丨丨之中故云在幽也谦而得中是贞吉也在幽能行此正故曰宜其吉】
　　内书【公羊祭伯来传王者无外言奔即有外之辞也注言奔则与外大夫来奔同文故去奔眀王者以天下为家无絶义主书者以罪举内外皆书者重乖离之祸也疏解云丨丨者闵二年秋公子庆父出奔莒是也又在外奔书者昭二十年冬十月宋华亥向甯华定出奔陈之属是也　云笈七签见外书下】
　　内传【汉书艺文志韩丨丨四卷韩外传六卷　隋书经籍志汉武丨丨三卷　李商隐碧城诗武皇丨丨分眀在莫道人间总不知】
　　内典【北史萧詧传詧笃好文义所着文集十五卷丨丨华严般若法华金光眀义疏三十六卷并行于世隋书礼仪志皇太子妃玺不行用若封书则用丨丨之印　宋史李沆传家人劝治居第未尝答弟维因语】
　　【次及之沆曰身食厚禄时有横赐计囊装亦可以治第但念丨丨以此世界为缺陷安得圆满如意自求称足又查道传好学嗜奕棊深信丨丨平居多茹蔬或止一食黙坐终日服玩极于卑俭　隋众经目録丨丨博】
　　【要三十卷梁湘东王记室虞孝敬撰　梁武帝更开赎刑诏见外教下　王筠与云僧正书外书所谓冥契神交丨丨则为善友知识　唐髙宗赐元奘书治素无才学性不聪敏丨丨诸文殊未观揽所作论序鄙拙尤繁忽见来书褒扬赞述抚躬自省惭悚交并劳师等逺臻深以为愧　姚合过不疑上人院诗九经通大义丨丨自应精　郑嵎津阳门诗防昌御宇斥丨丨去留二教分黄缁】
　　内学【史记老子传注列仙传曰关令尹喜者周大夫也善丨丨星宿服精华隐徳行仁时人莫知老子西游喜先见其气知真人当过物色而迹之果得老子老子亦知其竒为著书与老子俱之流沙之西服具胜实莫知其所终亦著书九篇名关令子　后汉书方术传汉自武帝颇好方术天下懐恊道艺之士莫不负防抵掌顺风而届焉后王莽矫用符命及光武尤信谶言士之赴趣时宜者皆驰骋穿凿争谈之也故王梁孙咸名应图箓越登槐鼎之任郑兴贾逵以附同称显桓谭尹敏以乖忤沦败自是习为丨丨尚竒文贵异数不乏于时矣　宋书符瑞志春秋谶曰代汉者当涂髙也汉有周舒者善丨丨人或问之舒曰当涂髙者魏也　又天竺迦毗黎国传大眀中外国沙门摩诃衍苦节有精理于京都多出新经胜鬘经尤见重丨丨　云笈七签夫学道谓之丨丨　严维赠送崔子向诗新诗踪谢守丨丨似支郎　耿湋题清源寺诗丨丨销多累西林易故居　无可送僧归中条诗元戎宗丨丨应就白云招】
　　内教【周礼宫正疏自内宰至屦人陈后夫人已下丨丨妇功妇人衣服之事君子眀以访政夜以安息故言妇人于后也　晋书杨骏传后妃之设所以丨丨也　唐书苏安恒传神龙初为习艺馆丨丨　宋史髙宗纪绍兴十四年十一月甲子复丨丨即禁中阅试三衙将士　又兵志是时帝初置丨丨法旬一御便殿阅武校程其能否而劝沮之士无不争劝者　三水小牍大中初宣宗复兴丨丨　云笈七籖孟法师云髙元大法师夏禹师仙公所撰十卷及修行要用五卷足为三十六合为六卷即今世所行其后分有丨丨十卷即是升元之文亦世所行也　梁简文帝与广信侯重述内典书况兄慧思眀本长丨丨　杜甫忆昔行秘诀隐文须丨丨晚歳何功使愿果】
　　内制【宋史陈与义传绍兴元年夏至行在迁中书舍人兼掌丨丨拜吏部侍郎　张籍送郑尚书赴广州诗圣朝选将持符节丨丨宣时百辟聼　朱庆余上翰林蒋防舍人诗清重可过知丨丨从前礼絶外庭人又宋史孙甫传救隂盛之变莫若外谨戎备丨丨后宫谨戎备则切责大臣使之预图兵防熟计成败制后宫则凡掖庭非典掌御幸者尽出之且裁节其恩使无过分此应天之实也　杜杞邕管议丨丨广源外控交趾】内诏【后汉书崔骃传见上贤下】
　　内降【宋史仁宗纪皇祐二年诏自今丨丨指挥百司执奏毋辄行敢因縁千请者諌官御史察举之　又髙宗纪绍兴三十一年二月丙寅诏通进司承受丨丨文字并囊封送三省枢密院　又礼志凡常祀天地宗庙皆丨丨御封香仍制漆匮付光禄司农寺　又尹洙传近时外戚内臣以及士人或因縁以求恩泽从中而下谓之丨丨　元史武宗纪谕中书省臣曰已降制书令诸人毋干中书之政他日或有持丨丨文记至中书省其执以来　春眀退朝録丨丨夫人郡君团窠罗纸七张晕银褾袋宗室妇常使金花罗纸七张法锦褾袋】内批【宋史汤汉传公卿在廷其信任不若近习之笃中书造命其除行不若丨丨之专则陛下之立心既未能尽合乎天下之公矣】
　　内防【唐书孙伏伽传始伏伽拜御史时先被丨丨而制未出归卧于家无喜色顷之御史造门子弟惊白伏伽徐起见之时人称其有量以比顾雍云元史爱薛传丨丨索星厯秘文爱薛厉色拒之】
　　内文【云笈七签太上老君以天汉元年下降南岳衡山及蓬莱山以人皇内经灵寳五千文道徳经等授祝融氏观人皇丨丨则知金玉七寳之所在故范土为金冶石为鐡乃造刀斧铅凿等以利益众生使不损众生手爪之用　又太上金虎篇符小有王君抄出及威神丨丨之法以制天地羣灵有一百言耳此呪甚秘名曰三天虎书太元上箓　又昔黄帝东到青丘过风山见紫府真人受三皇丨丨　皮日休和鲁望寒夜访寂上人诗五色香烟惹丨丨石饴初熟酒初醺】
　　内字【神仙传王逺眀天文图谶河洛之要汉孝桓帝闻之使郡国逼载诣京师乃题宫门扇四百余字皆纪方来帝恶之使人削之外字适去丨丨复见墨皆彻入木里　云笈七签支子元告裴君曰冬至之日日中时天真众仙诣方诸东华大宫见东海青童君刻定众仙籍金书丨丨　三洞品格第一天皇文丨丨字皆志也眀天使人仰观上文心识觉悟内志习勤外不炫燿第二地皇内记正无惑舒以广济縁眀至极第三人皇文文者眀也人能俯察地理法地则天定内安外普度无穷同归元门由学所得此并经释也　二十四神回元经右一身寳名丨丨化生之精神也不知此名则仙道不成矣】
　　内面【云笈七签见西面下　又令狐楚贺赦表百蛮梯航以丨丨万国歌舞而宅心】
　　内辞【公羊桓公十有八年春王正月公防齐侯于泺公夫人姜氏遂如齐传公何以不言及夫人夫人外也夫人外者何丨丨也其实夫外公也注内为公讳辞又杞柏姬来朝其子传其言来朝其子者何丨丨也与其子俱来朝也】
　　内篇【晋书葛洪传所着子言黄白之事名曰丨丨其余駮难通释名曰外篇大凡内外一百一十六篇宋史艺文志见外篇下　黄庭内景经闲居蕊珠作七言散化五形变万神是为黄庭曰丨丨　宋祁诋仙赋縁丨丨之丕诞兮南宫之多闻】
　　内储【史记韩非传注按韩子有丨外丨説篇丨丨言眀君执术以制臣下利之在已故曰内也外储言眀君观聼臣下之言行以断其赏罚赏罚在彼故曰外也】
　　内范【旧唐书则天皇后纪召周思茂范履氷衞敬业令撰古今丨丨百卷丨丨要略十卷臣范两卷藏于秘阁　卢思道送驾经大慈照寺诗元风冠东户丨丨较西陵】
　　内谶【后汉书杨原传原父统作家法章句及丨丨二卷觧説】
　　内记【三洞品格见内字下】
　　内铭【云笈七签诸天丨丨九地三十六音以元始同存空灵建号结自然之名表于九元演流外国】内试【齐已同光岁送人及第东归诗春官如白傅丨丨似文皇】
　　内训【后汉书曹世叔妻传见中外下　旧唐书髙宗纪永徽六年昭仪武氏着丨丨一篇　金史乐志羽卫充庭淑旂徽章礼仪具举涓辰以良相我丨丨来仪椒房亿万斯年邦家之光　傅元眀徳马皇后赞国赖丨丨家应显祚】
　　内志【宋史艺文志李肇翰林丨丨一卷】
　　内火【孟郊路病诗飞光赤道路丨丨焦肺肝　李商隐送从翁从东川农尚书幕诗敢共頽波逺因之丨丨烧】
　　内气【云笈七签天关中为丨丨注口为天关生神机手为人关把盛衰足为地关生命扉黄庭内景云又夫服气本名胎息胎息者如婴儿在腹中十个月不食而能长养成就为新受正气无思无念泛然凝寂受元气变化关节脏腑皆自然而成岂有傅保之流饥渴之备邪及出母腹即吸纳外气而有啼呌之声即干湿饥饱以有所念即失元气人能依婴儿在母腹中自服丨丨握固守一是名曰胎息】
　　内格【史记仓公传注正义曰八十一难云关之前者阳之动也脉当见九分而浮过者法曰太过减者法曰不及遂上鱼为溢为外关丨丨此隂乗之脉也关以后者隂之动也脉当见一寸而沈过者法曰太过减者法曰不及遂入尺为覆为内关外格此阳乗之脉也故曰覆溢是其真藏之脉不病而死也】
　　内关【史记仓公传所以知成之病者臣意切其脉得肝气肝气浊而静此丨丨之病也注正义曰八十一难云关遂入尺为丨丨吕广云脉从关至尺泽名丨丨也】
　　内骨【左传辅车相依疏辅为外表车是丨丨故云相依】
　　内脏【栁宗元种仙霛毘诗灵和理丨丨攻疾贵自源】
　　内我【荘子逍遥游注见内外下】
　　内身【管子欲爱吾身先知吾情君亲六合以考丨丨】
　　内志【史记文帝纪见中外下　又伍子胥传伍胥知公子光有丨丨欲杀王而自立未可説以外事乃进专诸于公子光退而与太子建之子胜耕于野】
　　内心【礼记礼器礼之以少为贵者以其丨丨者也注丨丨用心于内其徳在内　易坎彖辞习坎有孚维心亨疏见内阳下　净印法门经若彼法师丨丨清净戒行洁白即令其帝释天主来为摄受安布众防和合文句善作加防　守防国界主陁罗尼经一从他闻随顺法声二者丨丨起于正念】
　　内情【隋书杨素传素虽有建立之策及平杨谅功然特为帝所猜忌外示殊礼丨丨甚薄　唐书元结传国家非欲其然盖失于太眀太信耳夫太眀则见其丨丨将藏丨丨则罔惑生不能令必信】
</div>
    <div class="pagination">
<a href="御定骈字类编_page507.html">上一页</a><span>...</span><a href="御定骈字类编_page503.html">503</a><a href="御定骈字类编_page504.html">504</a><a href="御定骈字类编_page505.html">505</a><a href="御定骈字类编_page506.html">506</a><a href="御定骈字类编_page507.html">507</a><span class="current-page">508</span><a href="御定骈字类编_page509.html">509</a><a href="御定骈字类编_page510.html">510</a><a href="御定骈字类编_page511.html">511</a><a href="御定骈字类编_page512.html">512</a><a href="御定骈字类编_page513.html">513</a><span>...</span><a href="御定骈字类编_page509.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
