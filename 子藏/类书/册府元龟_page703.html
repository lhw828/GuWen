<!DOCTYPE html>
<html>
<head>
    <meta charset="UTF-8">
    <title>册府元龟 - 第 703 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 703 页/共 736 页</h1>
    <div class="content">    高宗以贞观二十三年即位拜吐蕃赞府弄赞为驸马都尉（臣钦。若等曰：以尚文成公主故也。）封海西郡王弄赞因致书长孙无忌云：上初即位。若臣下有不臧之心者请勒兵以赴之并献金银珠宝十五种请置太宗灵座之前以表其诚，於是进封宾王赐杂采三千段乃刻其形像列於昭陵玄阙之下。
    永徽元年以故龟兹王左武卫中郎将诃黎布失毕为右骁卫大将军寻放还蕃抚其馀众依旧为龟兹王先是太宗既破龟兹移置安西都护府於其国城以郭孝恪为都护兼统于阗疏勒碎叶谓之四镇帝嗣位不欲广地劳人复命有司弃龟兹等四镇故诃黎布失毕王其旧地。
    五年闰五月新罗女王金真德卒以其弟国相金春秋为新罗王继真德之位仍拜开府仪同三司封乐浪郡王遣使持节备礼册命。
    六年遣礼臣（臣钦。若等曰：史阙官）往西突厥册拜颉达度设为可汗（颉达度设者咄六可汗之子也。初为真珠叶护与其父不遵朝化及贺鲁之叛咄六死後方遣使归顺频表请兵诛讨贺鲁故有此授焉礼臣至碎叶城西贺鲁兵拒之不得前。又真珠叶护部下庐帐并被贺鲁兼并人众寡弱不为群夷所附礼臣遂不册而归）。
    显庆二年十二月伊丽道行军总营右屯卫将军苏定方大破阿史那贺鲁于金牙山尽收其所据之地西域悉平诏分其地置池昆陵二都护府以右武卫大将军阿史那弥射为骠骑大将军昆陵都护兴昔亡可汗屯卫大将军阿史那步真为骠骑大将军行右大将军池都护继往绝可汗各赐物十万匹仍遣光禄卿卢承庆持节册命。
    三年正月立龟兹王嗣子白素稽为龟兹王授右骁卫大将军仍遣使就加册命。
    五月以左骁卫大将兼安西都护天山县公麴智湛为西州都督统高昌之故地。
    十二月以左骁卫大将军渤海都督回纥婆润为左卫大将军右骁卫大将军燕然都督多览葛塞匐为右卫大将军。
    龙朔元年九月特进新罗王金春秋薨帝遣使吊之便册其嗣子法敏为新罗王。
    二年正月立波斯都督卑路斯为波斯王。
    三年四月诏以新罗国为鸡林大都督府以新罗王金法敏为鸡林州大都督。
    乾封元年五月封河源王慕容诺曷钵为青海王总章元年十月东天竺乌切荼国长年婆罗门卢迦逸多特拜怀化大将军旌奇术也。时逸多受诏合金丹。
    咸亨元年四月以西突厥首领阿史那都之为左骁卫大将军兼匐延都督以安辑五咄六及咽面之众上元二年正月以于阗国为毗沙都督府分其境内为十州以于阗王尉迟伏雄为毗沙都督击吐蕃有功故也。
    开耀元年十月新罗王金法敏薨遣册立其子政明为新罗王仍袭父官爵则天垂拱二年九月册拜右玉钤卫将军阿史那斛瑟罗袭其父继往绝可汗。
    是月东女国王敛臂遣大臣汤剑左来朝仍请官号乃册拜敛臂为左玉钤卫员外将军仍以瑞锦制蕃服以赐之。
    天授二年腊月以于阗王尉伏雄卒册立真子敬为于阗王（敬一作瑕）。
    长寿二年新罗王金政明卒为之举哀遣使吊祭册其子理洪为新罗王仍令袭父辅国大将军行左豹韬卫大将军鸡林州都督。
    万岁通天元年九月则天以突厥默啜不同契丹之逆遣左豹韬卫大将阎知微册授骠骑大将军行左卫大将军上柱国公迁善可汗。
    是月封康国王大首领左玉钤卫将军笃婆钵提为康国王。
    二年十月左玉钤卫员外将军兼检校汴州刺史李括莫离为归顺王。
    圣历元年七月册立泥沮师师为康国王。
    是年突厥啜遣使请和制遣左豹韬卫将军阎知微入蕃册为立功报国可汗。
    三年腊月司礼卿兼池州大都护竭忠事上可汗阿史那斛瑟罗为左卫大将军仍充平西军大总管镇抚碎叶。
    三月（臣钦。若等曰：是时则天以十一月为正月二月为腊月故三月在腊月之後）以吐谷浑青海国王慕容宣超（一作宣赵）为左豹韬卫员外大将军仍袭父乌地也。拔勒豆可汗。
    长安二年新罗王金理洪卒则天遣使立其弟兴光为新罗王仍袭兄将军都督之号。
    四年正月册拜右武威卫大将军阿史那怀道为十姓可汗。
    中宗神龙二年二月封突骑施乌质勒为怀德郡王十二月戊戍命唱鹿州都督突骑施婆葛袭父乌质勒为左骁骑大将军兼卫尉卿怀德郡王仍令右屯卫大将军十姓可汗阿史那怀道充使册命。
    景龙三年七月遣使持节策授左骁卫将军兼卫尉卿金河王突骑施守忠为归化可汗。
    玄宗先天二年二月拜高丽大首领高定傅为特进是月封大祚荣为渤海郡王（大祚荣圣历中自立为振国王在营州东二千里兵数万人至是遣郎将崔往册命祚荣左骁卫员外大将军渤海郡王仍以其所统为汗州都督自是每岁遣使朝贡）。
    开元三年八月高丽吐浑等诸蕃降附制曰：天亡骄子胡运其终国有忠臣汉封斯在高丽王莫离支高文简都督跌思太吐浑大首领刺史慕容道奴郁射施大首领鹘屈利斤大首领刺史悉颉力丽大首领拱毅等或辽海贵族或阴山宠裔知则能勇权而善谋从事本蕃颉顽高位料逆顺之道知变通之节或誓以沉族或翻然庇身共验郅支之亡遂观繇余之入将军遇敌永罢射雕使者迎降果闻乘传弃寒苦之地就阳和之泽尔其诚矣。朕实休之宜开土宇之封式盛坛场之制文简可封辽西郡王食邑三千户行左卫大将军员外置同正员赐宅一区马四匹物六百段跌思太可特进行右卫大将军员外置兼跌都督封楼烦国公食邑三千户赐宅一区马三匹物五百段道奴可左威卫将军员外置兼刺史封中郡开国公食邑二千户赐宅一区物四百段马两匹鹘屈颉斤可左骁卫将军员外置兼刺史封阴山郡开国公食邑二千户赐马两匹物二百段悉颉力可左武卫将军员外置兼刺史封雁门郡开国公食邑二千户赐马两匹物四百段宅一区拱毅可左领军卫将军员外置兼刺史封平城郡开国公食邑二千户赐马两匹物四百段鹘颉川妻契赐物壹百五十段手力二人各赐物五十段。
    四年八月契丹李失活奚李大辅各以所部来降制曰：混一六合纪纲四海开物所以苞举华夷列爵所以范围中外契丹松漠州都督李失活奚饶乐州都督李大辅等并材雄剑骑家袭簪组翻飞涿鹿之郊高视无闾之地往属诖惑遂尔携离海表为虞在苞桑之厚戒汇征顺命乃连茹而同归柔怀有章宠渥斯在俾侯利建宜膺胙土之荣上将师贞仍允斋坛之拜失活可封松漠郡王食邑三千户行左金吾卫大将军大辅可封饶乐郡王食邑三千户行右金吾卫大将军并员外置馀如故。
    五年五月册命勃律国王苏弗舍利支离泥为勃律王册曰：维开元五年岁次丁巳五月庚子朔二十七日丙寅皇帝。若曰：於戏夫象贤踵德匪直诸华开国承家无隔殊俗咨尔勃律国王苏弗舍利支离泥卿历代酋渠执心忠肃遥申诚款克修职贡谢知信繇其远略郭虔所以足兵行观郁成授首何止匈奴断臂是用命尔为勃律国王尔宜善始令终长奉正朔宁人保国庆及苗裔往钦哉！其先膺典册衤氐朕宠命可不慎欤。
    六年五月制曰：王者怀柔莫不率俾礼其君长必备典章右武卫大将军员外置突骑施都督车鼻施啜苏禄中部贵人右贤豪绪族系繁於朔野郊厘拒於阴寒自风入献服义来归爰奉戎索实司边行懋勋可纪忠节是嘉俾绝席之尊仍茂锡圭之宠可左羽林军大将军员外置仍封顺国公食邑三千户馀如故并赐锦袍钿带鱼袋七事仍充金方道经略大使所司备礼册拜。
    六月以故松漠郡王李失活弟中郎将婆固为松漠都督左金吾卫大将军员外置同正员静柝军经略大使袭封松漠郡王食邑二千户。
    七年三月忽汗州都督渤海郡王大祚荣卒遣使抚立其嫡子桂娄郡王大武艺袭为左骁卫大将军渤海郡王忽汗州都督。
    七月龟兹国王白莫卒以其嫡子孝节嗣位。
    十月册金方道经略大使突骑施苏禄为忠顺可汗八年三月封护密国王罗施伊具骨咄禄多比勒莫贺咄达靡萨尔为护密王赐紫袍金带七事并杂采五十匹。
    四月遣使册立乌长国王骨咄国王俱立国王并降册文皆赐采二百段三国在安西之西与大食邻境大食煽诱为虐俱守节不从潜布款诚于朝廷帝深嘉之。
    六月遣使册勃律国王苏麟ヌ逸之为勃律国王。
    八月遣使册个失密国王真ヌ罗秘利为个失密国王。
    是月册渤海郡王左骁卫大将军大武艺嫡男大都利行为桂娄郡王。
    九月遣使册葛达罗支颉利发誓屈尔为谢国王葛达罗支特勒为宾国王。
    十一月遣使册南天竺国王尸利那罗僧伽宝多拔摩为南天竺国王。
    十年四月以契丹首领松漠府都督李郁于为松漠郡王奚首领饶乐府都督李鲁苏为饶乐郡王各赐物一千疋银器七十事及锦袍钿带等。
    五月羊州刺史夜郎郡公谢元齐死诏立其嫡孙嘉艺袭官封。
    十二年八月制曰：尸利佛誓国王尸利施罗拔摩远修职贡载勤忠款嘉其乃诚宜有褒锡可遥授左威卫大将军赐紫袍金钿带。
    十四年改封契丹松漠郡王李固为广化王奚饶乐郡王李鲁苏为奉诚王仍封宗室外甥女二人为公主各以妻之制曰：李邵固等输忠保塞乃诚奉国属外寰中无远不届而华夷靡隔等数有加宜赐休名俾承庆泽。
    十六年正月封于阗阿摩支知王事右武卫大将军员外置同正员上柱国尉迟伏师为于阗王册曰：践义立身资忠成性禀崆峒之气威武可称慕函夏之风款诚必尽功著沙漠声闻阙庭宜有褒崇俾膺封建今遣大理正摄鸿胪少卿乔梦松册尔为于阗王於戏祗。若顺训聿修令德无怠无荒以保土宇尔往钦哉！又封疏阿摩支裴安定为疏勒国王册曰：维开元十六年岁次戊辰正月戊戍朔十四日辛亥皇帝。若曰：万邦述职无隔华夷五等疏封式固藩屏咨尔疏勒阿摩支知王事左武卫将军员外置裴安定诞灵蒲海禀秀葱山蕴义以立名蹈仁而成德虽日月所莫非王土而烽燧时警犹曰：外庭遂能彼边陲归我声教载阐畴庸之义俾弘利建之风今遣大理正摄鸿胪少卿乔梦松册尔为疏勒王於戏允迪繇庚勿替敬典绥厥戎落永为汉藩尔往钦哉！十七年正月册吐火罗骨咄禄颉达度为吐火罗叶护悒忄。且王。
    十九年四月突厥可汗弟阙特勒卒册小勃律国王难泥为其国王降书谓之曰：惟尔代雄荒服为国藩卫居万里之外竭一心之忠用能潜应王师克剪悖寇葱河失险青海无波使我威灵远加繇尔诚节克著言念功效叹美良深今册尔为本国王并赐衣带王宜领取。
    是月康国王乌勒遣使上表请封其子咄曷为曹王啜默为米王并许之降书报乌勒曰：卿僻在遐荒久修诚款情深本国志慕钦风节义著於家邦忠孝兼於臣子言念恳到叹美良深所请各依可知朕意。
    二十年九月护密王发卒封其弟护真檀为护密国王。
    是年渤海桂娄郡王大武艺病死其子大钦茂嗣立帝降书册。且吊之曰：念卿亡父素励诚节与善无徵奄至殂谢兴言求往轸念良深卿是长嫡当袭父位宜全忠孝以继前踪今故遣使持节册命兼申吊祭册曰：皇帝。若曰：於戏王者宅中守在海外必立藩长以宁遐荒咨尔故渤海郡王嫡子大钦茂代承绪业早闻才昔在尔考忠於国家爰逮尔躬当兹负荷岂惟立嫡亦乃择贤休问可嘉宠章宜及是用命尔为渤海郡王尔往钦哉！永为藩屏长保忠信效节本朝作范殊俗可不美欤。
    是年突厥可汗小杀卒国人立其子为伊然可汗诏宗正卿李册立（伊然病卒立其弟登利可汗登利华言果报也。）。
    二十一年四月册个失密国王木多笔为本国王册曰：维开元二十一年岁次癸酉四月丁酉朔五日辛丑皇帝。若曰：咨尔个失密国王木多笔呜呼奕叶归顺远输诚节修职贡之礼受蕃落之寄时有代谢兄亡弟袭保界山川辑率黎庶国有制度俗尚清静可不勉欤今命尔为个失密国王恭膺册命往钦哉！
    九月护密国王真檀来朝宴于内殿授左金吾卫将军员外置赐紫袍金带鱼袋等七事及帛百匹放还蕃。
    是年渤海越海入寇登莱诏新罗王金兴光发兵讨之仍加授兴光开府仪同三司宁海军使。
    二十三年正月契丹知兵马官李过折来献戎捷制曰：高悬爵秩以待勋庸能者得之固其宜也。契丹兵马官李过折蕃中贵种塞下雄才其谋虑之深既能转祸当义勇之发何异疾雷故得积年逋诛一朝荡涤使鸟窜之众复为戎人鹰扬之师。且息边甲言念诚节宜超等数特加象辂之封仍异龙城之礼可封北平郡王同幽州节度副大使赐帛一千疋。
    二十五年正月新罗王金兴光卒其子承庆嗣位遣使来告帝悼惜久之赠太子太保命赞善大夫邢摄鸿胪少卿往其国行吊祭册立之礼兴光新罗王政明之子理洪之弟也。
    二十六年九月封西南大酋帅蒙归义为南王制曰：古之封建誓以山河义在畴庸故无虚授西南蛮都大酋帅特进越国公赐紫袍金钿带七事归义挺秀西南是称酋杰仁而有勇孝乃兼忠怀驭众之长材秉事君之劲节瞻言诸部或有奸人潜通犬戎敢肆蜂虿遂能躬擐甲胃总率骁雄深入长驱左萦右拂凡厥鬼类应时诛剪戎功。若此朝宠宜加俾膺胙土之荣以励城之士复遣中使李思敬赍册书往册焉。
    十月诏康国王乌勒卒封其子咄喝为嗣谢国王誓卒封其子如没拂达为嗣曹国王没羡卒封其弟苏都仆罗为嗣史国王延屯死封其子忽钵为嗣皆死在他年今从赴也。
    是月宾国王乌散勒洒以年老上表请立其嫡子拂婆嗣位从之乃封拂婆为宾国王自康国已下皆降书宣慰册封二十八年三月以石国蕃王莫贺咄吐屯有功封为石国王加特进仍赐旌节翌日。又册为顺义王册曰：维开元二十八年岁次庚辰三月丁亥朔二十二日戊申皇帝。若曰：於戏茂秩攸升疏封有命宠荣斯及必在英贤咨尔石国王莫贺咄吐代袭诚节器标果断尽忠向化作蕃陲顷以苏禄残妖尚为边患乃能纳其邻国授以良图候彼疆场相为表里致令克清边徼远辑殊方实赖心膂载宣勋力静言褒异非尔而谁是用册尔为顺义王尔宜敬慎王猷抚宁部众永保藩辅可不慎欤是月加拓羯王斯谨特进赏平苏禄可汗之功册曰：维开元二十八年岁次庚辰三月丁亥朔二十六日壬子皇帝。若曰：於戏乃瞻阴方代有君长至於膺我盛礼荣彼殊邻必择其人谅无虚授咨尔突厥伽骨咄禄可汗气禀崆峒材雄朔漠见事无惑执心不渝迄先代以来结好中国自缵承旧业克继前修远遣使臣来朝阙下义之所感情实嘉焉不有褒称孰彰忠顺是用册尔为可汗今遣从弟左金吾卫将军质持节礼册往钦哉！可汗其丕承徽章益励名节永保多福以贻後昆可不慎欤。
    是月碛西节度使盖嘉运俘吐火仙可汗来献帝特舍之授以官爵制曰：德以柔远兵以威敌服而舍之古之制也。突骑施吐火仙可汗骨啜弟叶护频阿波等背北乘边阻兵恃众虽蚁聚为梗或扰疆场而王师所向尽捣巢穴悯其束身就戮归命而朝宜加宥过之典载洽覃恩之命俾厥弟兄并膺光宠或分茅土复列钩陈骨啜可左金吾卫员外大将军仍封为循义王颉阿波可右武卫员外大将军。
    是年遣右金吾将军李质赍玺书入突厥册立登利为可汗。
    二十九年二月小勃律国王卒册立其兄麻号来嗣位册曰：於戏王泽无偏义弘於远迩朝荣所厚谅敦於款诚咨尔麻号来代袭君长家传忠信地虽限於绝域心每归於本朝爰建尔躬足继前绪素有驭下之略益坚奉上之志是用册尔为勃律国王尔其敬奉典册无忘节义永保土宇以贻子孙可不慎欤。
    ●卷九百六十五
    ○外臣部　封册第三
    唐玄宗天宝元年正月封女国王赵曳夫为归昌王授左金吾卫大将军佛逝国王刘滕未恭为宾义王授右金吾卫大将军南国王杨多过为怀宁王授左羽林军大将军并员外置各赐帛八十疋放还部落六月册突骑施大纛官都磨度阙颉斤为三姓叶护仍授左羽林军大将军册曰：维天宝元年岁次壬午六月甲戌朔二十二日乙未皇帝诏曰：於戏王者无外不隔遐方必揆忠款是加宠命咨尔骨咄禄毗伽都磨度阙颉斤代袭荣望名擅骁骑信义有闻部众称美往在蕃任受制凶威元恶已除能革心而向化牙纛既立克辅主以归怀嘉尔诚心载崇赏秩是用命尔为三姓叶护往钦哉！尔其祗奉典册懋明忠顺善翊君长勉树勋庸可不慎欤。
    二年五月新罗王金承庆卒弟宪英袭位制曰：故开府仪同三司使持节大都督鸡林州诸军事兼持节宁海军使新罗王金承庆弟宪英奕叶怀仁率心常礼大贤风教条理尤明中夏轨仪衣冠素袭驰海琛而遣使准吕而通朝代为纯臣累效忠节顷者兄承土宇没而绝嗣弟膺继及抑惟常经是用宾怀优以册命宜因旧业俾承蕃长之名仍加殊礼载锡汉官之号可袭兄新罗国王开府仪同三司使持节大都督鸡林州诸军事兼充持节宁海军使。
    三年闰二月封ヌ拔萨惮国王为恭化王册曰：维天宝三年岁次甲申闰二月乙未朔二十二日丙辰皇帝诏曰：於虐王化所及礼在於怀柔蕃部有归义存于册命咨尔陀拔萨惮国王阿鲁施多志怀恭顺深达智谋宾以使臣修其职贡信义昭著深可褒称是用命尔为恭化王尔其祗奉典册懋遵风教忠勤自励始终无违用率於遐邦以宣我朝命可不慎欤。
    六月封突骑施伊里底密施骨咄禄毗伽为十姓可汗册曰：维天宝三年岁次甲申六月癸巳朔十二日甲辰皇帝诏曰：於虐覆焘之德岂隔於华夷绥怀之道实贵於忠顺咨尔突骑施伊里底密施骨咄禄毗伽承其宗绪达於智谋能和众心以致宁静载执蕃礼远效恳诚节义昭明深可嘉尚是用命尔为十姓可汗往钦哉！尔其膺樊典册祗奉朝化蹈此忠信保於始终用主於远方以光其宠命可不慎欤。
    七月封九姓叶护男贺猎为燕郡王。
    是月赐曹国王号为怀德王米国王为恭顺王康国王为钦化王。
    四载七月安国王屈底波遣使朝贡遂封屈底波为归义王。
    九月命宾国王男勃匐准袭父位册曰：维天宝四年岁次乙酉九月乙卯朔二十二日丙子皇帝诏曰：於虐远方恭顺褒锡宜优累代忠勤宠章斯及咨尔宾国王男勃匐准宿承信义早竭款诚宁彼下人二蕃安静继其旧业万里来朝秉节不渝恳怀弥著愿情之至深可嘉焉是用册命袭宾国王及乌苌国王仍授左骁卫将军往钦哉！尔其肃恭典册保尚忠义承膺於宠命以率於遐蕃可不慎欤。
    五载四月封奚王娑固为昭信王仍授饶乐府都督契丹王楷雒为恭仁王仍授松漠府都督。
    六载二月封ヌ扌友斯单国王忽鲁汗为归信王罗利支国王伊思俱习为义宁王岐兰国王卢薛为义宾王涅蒲国王谢没为奉顺王渤达国王摩俱氵齿思为守义王都盘国王谋思彳建摩诃延为顺德王阿没国王俱般胡没为恭信王沙兰国王卑略斯威为顺礼王。
    七载南王蒙归义卒诏立其子ト罗凤袭南王八载七月册十姓突骑施移拨为可汗册曰：爵以畴庸德以怀远乃建蕃国抑惟旧章十姓突骑施移拨可汗骨咄禄毗伽俱支效款输诚志称勇烈克保忠贞之节。且兼射御之能信义无愆边隅是赖加以不从恶党远慕华风言念尔劳载怀嘉尚卷兹部伍必仗材雄宜式拜於宠命俾有膺於殊礼可册为十姓突骑施移拨可汗。
    九载三月册帅国王勃特没兄素迦为王册曰：於戏赏劳之制必崇名器怀柔之典无替畴庸咨尔帅国王勃特没兄素迦代竭忠诚僻居遐裔夙怀智识早闻勇义顷以勃特没於乡不孝於国不忠而卿抱屈既深久被沦弃今恶党已殄凶结就擒卿遂能输忠赤於朝廷表仁惠於蕃部永言效节宜膺旌赏是用册尔为帅国王尔其丕荷国恩克修蕃礼子孙万代长保宠荣，岂不美欤可不慎欤。
    十一载正月壬寅册骨咄国王罗全节为叶护册曰：维天宝十一载岁次壬寅正月己卯二十四日壬辰皇帝诏曰：於戏畴赏懋功无隔於中外怀荒┰远谅归於典谟咨尔骨咄国王罗全节夙遵声教志尚忠节作捍边疆勤效斯著顷者以群鬼拨动方欲胁从而忠恳不渝始终弥固言念於此嘉尚良深是用授尔骠骑大将军仍册为叶护尔其祗膺典礼慎守封疆贻庆子孙受兹宠锡，岂不美欤。
    十二载九月以骨咄禄三姓毗方伽颉利发为左羽林军大将军员外置同正员。又以骨咄禄毗伽为突骑施可汗。
    是月葛逻禄叶护顿毗伽生擒阿布思制曰：葛逻禄叶护顿毗伽特禀英姿擅雄荒服威信驭众智略超群仗弘义以立节竭至诚而乡顺逆虏阿布思丘山积[C260]天地匪容未就诛夷仍兹鼠窜遂能率引弓之旅佐转战之师生缚凶渠咸歼鬼类虽不长元恶顾神理之必诛而与我同仇乃忠勇之斯美畴其茂积宠以殊荣可开府仪同三司封金山王依旧充叶护禄俸於北庭给其叶护妻及母并封为国夫人。
    十月封石国王男邦车俱鼻施为怀化王十四载四月以投降苏毗王子悉诺逻为左骁卫员外大将军封怀义王赐姓李名忠信其属官赐各有差。
    肃宗至德二年十二月诏曰：功济艰难志存邦国万里绝域一德同心求之古今所未闻也。回纥叶护特禀英姿挺生奇略言必忠信行表温恭才为万人之敌位列诸蕃之长属凶鬼乱常中原未静以可汗有弟兄之约与国家兴父子之军奋其智谋讨彼凶逆一鼓作气万里摧锋二旬之间两京克定力拔山岳精贯风蒙犯曾不辞其劳急难无以渝其分固可县之日月传之子孙岂惟列土之封誓河之赏夫位之崇者司空第一名之大者封王最高可司空仍封忠义王每载送绢二万疋至朔方军宜差使领受。
    乾元元年七月册命回纥可汗为英武威远毗伽可汗仍令堂弟汉中王充使。
    代宗广德元年七月册回纥可汗为登里颉咄登密施舍俱录英义建功毗伽可汗可敦册为婆墨光亲丽华毗伽可敦可汗可敦及左右内外宰相已下共加实封二千户令御史大夫王翊持节就牙帐礼册左右杀胡禄都督等并封为王诸都督一十一人并封国公。
    大历二年二月以新罗王金宪英卒国人立其子乾运为王遣其臣金隐居请加册命诏以仓部郎中归崇敬兼御史中丞持节赍册书吊册之以乾运为开府仪同三司新罗王仍册乾运母为太妃。
    六年十一月文单国王来朝诏曰：周有越裳重译汉有木献诗远方来仪从古所记文单国副王婆弥慕我中朝之化方通南极之风义在抚柔礼当加等可开府仪同三司试殿中监。
    德宗建中元年六月以京兆尹源休持节册回纥顿莫贺为武义成功可汗帝初嗣位使中官梁文秀告哀回纥修旧好可汗移地彳建不为礼九姓胡素属回纥者。又陈中国便利以诱其心可汗乃举国南下将乘我丧其宰相顿莫贺达干谏曰：唐大国也。且无负於我前年入太原获羊马数万计可谓大捷矣。以道途艰难比及还国伤耗殆尽今。若举而不捷将安归乎！可汗不听顿莫贺乘人心之危因击杀之并杀其亲信及九姓胡所诱来者凡二千人顿莫贺自立号为合骨咄禄毗伽可汗使其酋长建达干随梁文秀来朝故命持节册拜焉。
    贞元元年正月以秘书丞孟昌源为国子司业兼御史中丞新罗吊祭册立使先是建中四年新罗王金乾运卒无子国人立其上相金良相为王至是诏授良相检校太尉都督鸡林州刺史宁海军使遣昌源吊册之。
    是年新罗王金良相卒其上相金敬信为王诏令袭其官爵敬信即从兄弟也。
    四年四月封东蛮鬼王骠旁苴梦冲苴乌星等为和义顺政等郡王骠旁等自陷州臣於吐蕃绝朝贡者二十馀年及是剑南节度韦皋招诱之始弃吐蕃内附来朝特封为郡王。且衣以冠带仍给两林勿邓等部落印而遣之。
    五年十二月回纥汨咄禄长寿天亲毗伽可汗薨诏以鸿胪卿郭锋充册回纥忠贞可汗使。
    七年三月以鸿胪少卿康兼御史大夫册回纥可汗及吊祭使先是六年四月忠贞可汗国人所慕立其子为可汗遣达北勒梅禄将军告哀。且请册新君故有是命。
    九年七月东女国王汤立悉来朝授立悉银青光禄大夫归化州刺史。
    是年哥邻国王董卧庭来朝至绵州卒赠武德州刺史命其子利罗为保宁都督府长史袭哥邻王。
    十年五月以西川归化蛮悉嗟为左骁卫将军同正是月加工部员外郎袁滋兼御史中丞赐紫金鱼袋持节册南诏使南诏异牟寻即南王阁罗凤之孙天宝中阁罗凤北臣吐蕃命为赞普锺号曰：东帝给以金印大历十四年卒异牟寻嗣立至是乃去吐蕃所立帝号请复南诏旧名帝嘉之赐以金印银窠其文曰：贞元册南诏印。
    十二月封南诏清平官检校左散骑常侍尹求宽为高溪郡王。
    十一年二月令内常侍殷志瞻将册书往渤海册大嵩为渤海王忽汗州都督嵩渤海大钦茂之子袭父位也。
    五月册拜回纥腾里逻羽录没密施合胡禄骨咄禄毗伽怀信可汗以秘书少监史馆修撰张荐兼御史中丞充使。
    十四年三月加渤海郡王兼左骁卫大将军忽汗州都督大嵩银青光禄大夫检校司空册为渤海国王依前忽汗州都督大嵩父钦茂以开元二十六年袭其父武艺忽汗州都督渤海郡王左金吾大将军天宝中累加特进太子詹事宾客宝应元年进封渤海国王大历中。又累拜司空太尉及嵩袭位但授其郡王将军嵩遣使叙礼故更加册命焉。
</div>
    <div class="pagination">
<a href="册府元龟_page702.html">上一页</a><span>...</span><a href="册府元龟_page698.html">698</a><a href="册府元龟_page699.html">699</a><a href="册府元龟_page700.html">700</a><a href="册府元龟_page701.html">701</a><a href="册府元龟_page702.html">702</a><span class="current-page">703</span><a href="册府元龟_page704.html">704</a><a href="册府元龟_page705.html">705</a><a href="册府元龟_page706.html">706</a><a href="册府元龟_page707.html">707</a><a href="册府元龟_page708.html">708</a><span>...</span><a href="册府元龟_page704.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
