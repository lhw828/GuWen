<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 991 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 991 页/共 1019 页</h1>
    <div class="content">　　治术【唐书毕构睿宗嘉构修絜独行有古人风其丨丨又为诸使防乃赐玺书袍带　隋书髙祖纪朕君临区宇深思丨丨欲使生人从化以徳代刑】
　　治权【管子善为国者如金石之相举重钧则金倾故丨丨则势重治道则势羸】
　　治道【礼记礼乐刑政其极一也所以同民心而出丨丨也　史记孝文帝纪上曰古之治天下朝有进善之旌诽谤之木所以通丨丨而来谏者今法有诽谤妖言之罪是使众臣不敢尽情而上无由闻过失也　管子见上】
　　治理【汉书赵广汉壹切丨丨威名流闻　易林南亩丨丨一室百子】
　　治义【国语民之有君以丨丨也】
　　治徳【周礼典瑞琬圭以丨丨】
　　治性【吴志孙休传诏曰古者建国教学为先所以道世丨丨为时养器也　説苑学者所以反情丨丨尽才者也】
　　治志【鬻子丨丨治谋在于帝王然后民知所保而知所避】
　　治谋【鬻子见上】
　　治想【杜頠梦赋太古无梦以絶欲圣人肇梦以丨丨】
　　治心【礼记致乐以丨丨则易直子谅之心油然生矣管子丨丨在于中治言出于口治事加于民故功作而民从则百姓治矣　荀子仁者之思也恭圣人之思也乐此丨丨之道也】
　　治言【管子见上】
　　治事【史记陈丞相世家吕嬃常以前陈平为髙帝谋执樊哙数谗曰陈平为相非丨丨日饮醇酒戏妇女又曺相国世家恵帝怪相国不丨丨　管子见治心下】
　　治命【左传初魏武子有嬖妾无子武子疾命颗曰必嫁是疾病则曰必以为殉及卒颗嫁之曰疾病则乱吾从其治也及辅氏之役颗见老人结草以抗杜回杜回踬而颠故获之夜梦之曰余而所嫁妇人之父也尔用先人之丨丨余是以报】
　　治令【周礼御史掌邦国都鄙及万民之丨丨以赞冢宰】
　　治气【史记五帝纪静渊以有谋疏通而知事养材以任地载时以象天依鬼神以制义丨丨以教化絜诚以祭祀】
　　治躬【礼记致礼以丨丨则荘敬荘敬则严威】
　　治状【汉书王尊博士郑寛中使行风俗举奏尊丨丨迁为东平相　唐书卢懐慎臣请才堪牧宰上佐竝以迁授使宣力四方责以丨丨】
　　治绩【蜀志邓芝所在清严有丨丨　隋书河间王传子庆累迁荥阳郡太守颇有丨丨】治迹【后汉书梁统传后出为九江太守定封陵乡侯统在郡亦有丨丨吏人畏爱之　魏志杨沛传注累迁九江东平乐安太守并有丨丨】
　　治干【齐书刘绘传南康是三州喉舌应须丨丨岂可以年少讲学处之耶】
　　治势【潜夫论歴观古来爱君忧主敢言之臣丨丨一成君自不乱也况臣下乎】
　　治制【魏志夏侯太初五等之典虽难卒复可麤立仪准以一丨丨】
　　治辨【礼记其功大者其乐备其丨丨者其礼具　韩诗外传礼者丨丨之极也】
　　治达【周礼射人掌其丨丨若有国事则掌其戒令诏相其事】
　　治禁【周礼司闗司货贿之出入者掌其丨丨与其征防】
　　治萃【刘桢处士国文甫碑逍遥九皋方回是慕不计丨丨名与殊路】
　　治整【国语四军之帅旅力方刚卒伍丨丨诸侯与之】
　　治侈【人物志矫抗之政宜于丨丨以之治弊则残】
　　治弊【人物志见上】
　　治新【人物志谐和之政宜于丨丨以之治旧则虚】
　　治旧【人物志见上】
　　治内【诗鱼丽小序文武以天保以上丨丨采薇以下治外　枚乗七发虽令扁鹊丨丨巫咸治外尚何及哉　范祖禹论宦官疏欲治外者必先丨丨欲治逺者必先治近】
　　治外【诗鱼丽小序见上　枚乗七发见上　范祖禹论宦官疏见上】
　　治近【荀子主道丨丨不治逺治眀不治幽治一不治二　范祖禹论宦官疏见治内下】
　　治逺【荀子见上　范祖禹论宦官疏见治内下】
　　治眀【荀子见治近下】
　　治幽【荀子见治近下】
　　治一【荘子万物虽多其丨丨也　荀子见治近下】
　　治二【荀子见治近下】
　　治万【潜虚一以丨丨少以制众其维纲纪乎纲纪立而治其成矣】
　　治众【战国防丨丨者其官大　孙子凡丨丨如治寡分数是也　吴子理者丨丨如治寡备者出门如见賔】
　　治寡【孙子见上吴子见上】
　　治天【北齐书文宣帝纪丨丨静地和神敬鬼庇民造物咸自灵符】
　　治厯【易君子以丨丨明时　汉书律厯志元封七年乃选丨丨邓平及长乐司马可酒泉侯宜君侍郎尊及与民间丨丨者凡二十余人方士唐都巴郡洛下闳与焉】
　　治嵗【越絶书越王问计倪曰吾闻先生明于丨丨万物尽长欲闻其治术可以为教常】
　　治春【淮南子东方木也其帝太皥其佐勾芒执规而丨丨】
　　治夏【淮南子南方火也其帝炎帝其佐朱眀执衡而丨丨】
　　治秋【淮南子西方金也其帝少昊其佐蓐收执矩而丨丨】
　　治冬【淮南子北方水也其帝颛顼其佐元冥执权而丨丨】
　　治暑【避暑録话古方丨丨无他法但用辛甘发散疏导心气与水流行则无害之矣】
　　治鬼【淮南子人莫欲学御龙而皆欲学御马莫欲学丨丨而皆欲学治人急所用也】
　　治人【孟子或劳心或劳力劳心者丨丨劳力者治于人　荀子有丨丨无治法　淮南子见上】治法【周礼宰夫掌丨丨以攷百官府羣都县鄙之治　荀子见上】
　　治神【周礼司约掌邦国及万民之约剂丨丨之约为上治民之约次之治地之约次之治功之约次之治器之约次之治挚之约次之】
　　治民【周礼司约见上　左传政以丨丨刑以正邪】
　　治地【周礼司约见治神下　孟子丨丨莫善于助莫不善于贡　越絶书臣闻炎帝有天下以传黄帝黄帝于是上事天下丨丨】
　　治功【周礼司勲王功曰勲国功曰功民功曰庸事功曰劳丨丨曰力战功曰多　又司约见治神下】治器【周礼司约见治神下】
　　治挚【周礼司约见治神下】
　　治经【晋书食货志叙天下所贵者人也眀之所求者学也丨丨入官则君子之道焉　陈书江总传至徳四年加宣恵将军量置佐史寻授尚书令给鼓吹一部加扶余并如故策曰于戏夫文昌政夲司会丨丨韦彪谓之枢机李固方之斗极　宋史孙复传与胡瑗不合在太学常相避瑗丨丨不如复而教养诸生过之】治书【晋书职官志丨丨侍御史案汉宣帝幸宣室斋居而决事令侍御史二人丨丨侍侧后因别置谓之丨丨侍御史】
　　治诗【汉书申公传韦贤丨丨事博士大江公及许生又治礼至丞相】
　　治礼【礼记所以丨丨敬为大　史记叔孙通传汉七年长乐宫成诸侯羣臣皆朝十月仪先平眀谒者丨丨　汉书申公传见上】
　　治颂【汉书李顺传熙族孙同轨体貌魁岸腰带十围学综诸经多所丨丨按熙李熙】
　　治典【周礼大宰一曰丨丨以经邦国以治官府以纪万民】
　　治易【汉书费直传费直字长翁东莱人也丨丨为郎至单父令　却扫篇赵畯字徳进宋城人少丨丨】治烦【左传君子谓华元乐举于是乎不臣臣丨丨去惑者也】
　　治古【荀子丨丨无肉刑而有象刑】
　　治孝【皇甫松大隠赋尧专于丨丨舜专于丨丨】
　　治亲【礼记圣人南面而听天下所且先者五而民不与焉一曰丨丨二曰报功三曰举贤四曰使五曰存爱】
　　治老【唐书贾敦实传永淳初致仕病笃子孙迎医敦实不肯见曰未闻良医丨丨也】
　　治庙【史记封禅书于是上使使丨丨汾隂南临河欲祠出周鼎　汉书王莽传九庙成莽谒见因赐丨丨者司徒大司空钱各千万】
　　治国【礼记古之欲明明徳于天下者先丨其丨】
　　治朝【周礼太宰王眡丨丨则赞听治　又宰夫之职掌丨丨之法以正王及三公六卿大夫羣吏之位】治位【韩诗外传齐景公使人于楚楚王与之上九重之台顾使者曰齐有台若此乎使者曰吾君有丨丨之坐土阶三等茅茨不翦朴椽不斵者犹以谓为之者劳居之者泰吾君恶有台若此者于是楚王盖悒如也】治官【书董正丨丨　左传华元曰我为右师君臣之训师所司也今公室卑而不正吾罪大矣不丨丨敢赖宠乎】
　　治吏【韩非子闻有吏虽乱而有独善之民不闻有乱民而有独治之事故明主丨丨不治民】治世【魏志武帝纪注太祖尝问许子将我何如人子将不答固问之子将曰子丨丨之臣乱世之奸雄太祖大笑】
　　治署【唐书徐申传迁韶州刺史韶自兵兴四十年刺史以县为丨丨而令丞杂处民阎申按公田之废者募人假牛犁垦发以所收半畀之田乆不治故肥羙嵗入凡三万斛诸工计所庸受粟有差乃徙治故州未几邑闬如初】
　　治所【魏志贾逵传注初魏郡官属颇以公事期防有所急切会闻逵当为郡举府皆诣县门外及迁书到逵出门而郡官属悉当门谒逵于车下逵抵掌曰诣丨丨何宜如是】
　　治处【越絶书囊瓦者何楚之相也郢者何楚王丨丨也】
　　治中【周礼天府凡官府乡州及都鄙之丨丨受而藏之以诏王察郡吏之治注丨丨谓其治职簿书之要又蜀志厐统传吴将鲁肃遗先主书曰厐士元非百里才也使防丨丨别驾之任始当展其骥足耳】
　　治城【春秋定公元年春三月晋人执宋仲几于京师公羊传仲几之罪何不蓑城也注若今以草衣城是也礼诸侯为天子丨丨各有分丈尺宋仲几不治所主栁宗元桂州訾家洲亭记既成以燕欢极而贺咸曰昔之遗胜槩者必于深山穷谷人罕至而好事者后得以为己功未有直丨丨挟阛阓车舆歩骑朝过夕视讫千百年莫或异顾一旦得之遂出于他邦虽博物辩口莫举其上者】
　　治野【周礼遂人凡丨丨夫间有遂遂上有径十夫有沟沟上有畛百夫有洫洫上有涂千夫有浍浍上有道万夫有川川上有路以逹于畿】
　　治市【荀子使賔旅安而货财通丨丨之事也】
　　治邸【史记封禅书古者天子五载一廵狩用事太山诸侯有朝宿地其令诸侯各丨丨太山下】治第【史记卫青霍去病传天子为丨丨令骠骑视之唐书裴度传度不复有经济意乃丨丨东都集贤里】
　　治庭【邓润甫皇伯宗晖封濮国公制眷惟尊属之贤早有皇支之誉其敷褒律以告丨丨】
　　治楼【汉书匈奴传于是卫律为单于谋穿井筑城丨丨防藏谷与秦人守之】
　　治园【韩诗外传楚有士曰申鸣丨丨以养父母孝闻于楚王召之申鸣辞不往其父曰王欲用汝何为辞之申鸣曰何舎为子乃为臣乎其父曰使汝有禄于国有位于廷汝乐而我不忧矣我欲汝之仕也申鸣曰诺遂之朝受命楚王以为左司马】
　　治亭【汉书王莽传防封丘防东付丨丨治亭故东郡】
　　治郡【汉书循吏黄霸传霸材长于治民及为丞相总纲纪号令风采不及丙魏于定国功名损于丨丨时】治县【汉书薛宣传宣子恵为彭城令宣从临淮迁至陈留过其县桥梁邮亭不修宣心知恵不留彭城数日案行舎中处置什器观视园菜终不问恵防吏事恵自知丨丨不称宣意遣门下掾送宣至陈留令掾进见自从其所问宣不教戒恵吏职之意宣笑曰吏道防法令为师可问而知及与不自有资材何可学也又地理志防稽郡丨丨注师古曰本闽越地】
　　治郑【史记滑稽传子产丨丨民不欺子贱治单父民不忍欺西门豹治邺民不敢欺　韩诗外传子贡曰夫奚不若子产之丨丨一年而负罚之过省二年而刑杀之罪亡三年而库无拘人】
　　治邺【史记滑稽传见上　魏志杨沛传注太祖问曰以何丨丨沛曰竭尽心力奉宣科法】
　　治秦【战国策商君曰子不説吾丨丨与】
　　治蜀【东坡题跋张忠定公丨丨用法之严似诸葛孔明】
　　治梁【书丨丨及岐　又汉书张敞传敞弟武拜为梁相敞使吏送至闗戒吏自问武武应曰驭黠马者利其衔策梁国大都吏民凋敝且当防柱后恵文弹治之耳秦时狱法吏冠柱后恵文武意欲防刑法丨丨吏还道之敞笑曰审如掾言武必辨丨丨矣】
　　治齐【史记齐太公世家桓公之立发兵攻鲁心欲杀管仲鲍牙曰君将丨丨即髙傒与牙足也君且欲霸王非管夷吾不可】
　　治【左传晋平公出也故丨丨注治理其地修其城】
　　治阿【宋书王华传丨丨之宰不必计年免徒之守岂限资秩　晏子晏子为东阿宰三年毁闻于国景公召免之晏子谢曰请复丨丨三年而誉闻于国】
　　治潮【宋史许应龙传帝谓应龙曰卿丨丨有声与李宗勉治台齐名】
　　治台【宋史许应龙传见上】
　　治蒲【家语子路丨丨孔子过之三称其善　韩愈韩神道碑公以司徒中书令丨丨】
　　治衢【韩愈郑羣墓志丨丨五月复入为库部郎中】
　　治镐【汉书地理志文王作酆武王丨丨】
　　治岐【孟子昔者文王之丨丨也】
　　治浦【水经江水左迳白螺山南注右厯鸭兰矶北江中也东得鸭兰丨丨二口】
　　治水【水经注汉明帝时司空伏恭荐乐浪人王景字仲通好学多艺善丨丨显宗诏与谒者王旻始作浚仪渠旻用景法水乃不害】
</div>
    <div class="pagination">
<a href="御定骈字类编_page990.html">上一页</a><span>...</span><a href="御定骈字类编_page986.html">986</a><a href="御定骈字类编_page987.html">987</a><a href="御定骈字类编_page988.html">988</a><a href="御定骈字类编_page989.html">989</a><a href="御定骈字类编_page990.html">990</a><span class="current-page">991</span><a href="御定骈字类编_page992.html">992</a><a href="御定骈字类编_page993.html">993</a><a href="御定骈字类编_page994.html">994</a><a href="御定骈字类编_page995.html">995</a><a href="御定骈字类编_page996.html">996</a><span>...</span><a href="御定骈字类编_page992.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
