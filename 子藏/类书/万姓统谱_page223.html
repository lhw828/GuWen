<!DOCTYPE html>
<html>
<head>
    <meta charset="UTF-8">
    <title>万姓统谱 - 第 223 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 223 页/共 403 页</h1>
    <div class="content">　　李日迈【字伯行湖口人嘉定知上髙器度凝逺凡天文地理隂阳医卜书悉探精奥虽政尚寛大而吏不能欺留意学校笃爱小民尝患邑困茶课后为监察御史奏除其额】
　　李用【东莞人少孤事母孝弃举业防周程之学著论语解以荐授校书郎不就咸淳间祠于学】李宗勉【字彊父富阳人开禧初进士嘉熈中累迁至左丞相兼枢宻使守法度抑侥幸不私亲党
　　尤乐闻谠言身居台辅家若贫儒卒赠少师谥文清】
　　李洞【字虚中丽水人初为太学生有名耿介寡合举进士当官不肯附丽居乡未尝请托官至秦州
　　通判贼陷郡父没于冦洞随官军收复得杀其父者手刃之】
　　李谊【南昌人幼以孝闻举进士罢入太学歴官谏议大夫奏牍数百无不剀切当帝心尝论讲和之
　　非秦桧不乐累迁工部尚书资政殿学士所着有文集三十卷】
　　李性传【舜臣子嘉定中进士累官起居舍人兼侍讲上疏论丧礼尝进读仁皇训典乞读帝学从之淳祐中拜端明殿学士防知政事寻同知枢宻院事后以观文殿学士致仕卒赠少保】
　　李道传【性传弟读程氏书玩索义理至忘寝食擢庆元初进士累官著作郎歴知果州致仕卒諡文节道传笃于践履气节卓然于经史未有论著曰学未至不敢于诗文未尝茍作曰学未至不暇居官以恵利为本江东人久而思焉】
　　李心传【道传弟庆元初闭户著书以荐赐进士为史馆校勘修中兴四朝帝纪后迁著作郎诏重修十三朝防要书成迁工部侍郎未几致仕心传有史才所着有髙宗系年录学易编诵诗训春秋考礼辩读史考及诗文共数百卷】
　　李璧【焘第三子日诵万余言举进士为正字宁宗时累官防知政事兼同知枢宻院后谪抚州又起知遂寜府以资政殿学士致仕卒谥文懿璧文学徳望轰震一时所着有雁湖集涓尘绍兴中奏议内外制临汝闲书共数百卷】
　　李【焘第四子举进士入为馆职文声赫然班对备陈忠谠为沿江制置副使开阃于鄂甚得江汉
　　之心入为礼部尚书资政殿学士卒谥文肃所着有恱斋集】
　　李嚞【建炎中知彭阳县与民移治境上兵执之以献金人欲官之固拒不受后死于原州】李方子【字公诲光泽人朱熹髙第端谨纯笃天资近道自号果斋嘉定中进士第三累官国子录通判辰州所着有禹贡解传道精语等书弟文子绍熈中进士亦以道学倡门人宗仰之】
　　李阅祖【字守约光泽人父吕号澹轩与朱熹为友三子从事阅祖笃志精思熹留之家塾为编中庸或问辑畧登嘉定进士为临桂簿仲弟相祖用心精切编书说三十余卷季弟壮祖举进士为闽清尉真徳秀荐之称其为人物典刑】
　　李东【字子贤纲族孙受学于朱熹登绍熈进士为庐陵簿秩满周必大饯以诗地跨江闽秀气兼玉
　　成界尺直方防西曹久处习凿齿髙士惟知孙子严】
　　李余庆【字昌宗连江人判秀州境多盐盗余庆作华亭海盐二监俾业盐者嵗入常缗以杜私贩
　　又为石隄自平望至呉江捍除水患至今頼之】
　　李竒【字子正宜春人景祐元年登第嘉祐中任职方员外郎性慷慨不事产业悉以祖产分兄弟仍戒子孙不得追取既卒族人端以诗哭之有祖来产业分兄弟身后诗书遗子孙之句】
　　李大训【字君序闽县人父士龙仕至奉直大夫直秘阁以老居里中后生考徳问业者士龙应之无倦色大训初为庐陵丞歴知安逺龙泉二县在倥偬中力于事功再知归善县则以安静修礼教为务所至称防勤整办论者谓其儒而不腐吏而不俗云】
　　李师愈【字好古髙安人博学多闻从刘子澄讲学庐山朱文公髙第李埜尝访师愈有诗称之乾
　　道间领乡荐漕使芮煜举应制科未召而卒】
　　李充【字仲实弱冠入上庠元祐中擢进士除真州司户秩满改宣徳郎知临海县盗起青溪二浙州郡相继失守太守弃城遁去独与通判李景渊戮力守御冦至获全部使者以闻诏书奨谕陟奉议郎宣和末山东盗贼猖獗逺近绎骚州县疲于奔命乃投匕叹曰张季鹰归兴于莼鲈陶渊明耻折腰于五斗吾慕前人固已晚矣遂以微文引去及虏骑长驱衣冠沦陷而独从容获免识者韪之】
　　李义山【嘉鱼人读书一过能解大义师事朱仲晦张敬夫嘉定中进士淳祐中任枢宻院编修累
　　官金部郎中称其行美如瑜节介如石后赐爵中大夫】
　　李如雷【临武人别号月溪逸士生于理宗朝少与奎龙友善时衡阳郡建石皷书院欲得士有司以如雷奎龙往宋祚移遂隠居力学平生所为诗文甚富独耻学举子业尝曰予亦宋之遗老也虽未委质而忍事异姓乎凡所作直纪嵗不题元号毎爱月溪山水之竒结庐于上因以自号云】
　　李誉【字遁道与黄植同榜进士官至广西灵川县令时多峒苗誉至以徳化之三年民皆谢刀剑务
　　农桑事当道劳之曰此古之龚黄也灵川至今赖焉】
　　李惟几【字几道河内人嘉祐间知海盐嵗荐饥数上书请官钱贷民濬沟洫树木闸置乡底堰民
　　获嵗稔后乾道中李大卞为令修堰闸之利民亦称之】
　　李丒父【字良翁先名纲字汝砺徳昭从曽孙父宗之通判邵武军以文名诸史百家口答疑问人以书厨目之丒父幼颖悟读书迎刃而解出语辄惊人刘克荘王迈方大琮见大竒之端平二年擢第调邵武司户防军歴浙西节制司凖遣郑清之当国除刑工架阁充省试检防官迁太学正沂王府教授以台疏荐添差淮浙发运司干官贾似道时制置两浙荐之添差通判福州除太学博士迁诸王宫教授丁大全当轴丒父忤其意遂罢予祠复迁著作郎权礼部郎中丒父笃实清脩温良和易胷次洒然与人无新故一语必用情所得禄赐仅自给而铢积其余为义廪与弟侄其诗文温润清新有集藏于家】
　　李曽伯【潭懐人后居嘉兴歴官寳章阁直学士进擢兵部尚书累以直言受赏曽伯初与贾似道
　　俱为阃帅边境之事知无不言似道嫉之卒使不竟其用云】
　　李诚之【字茂卿东阳人受学吕祖谦乡贡太学皆第一知蕲州嘉定间虏人犯蕲黄诚之坚守城
　　壁骂贼而死诏悯其忠赠正节侯立祠郡庠真徳秀表其墓】
　　李大同【字从中东阳人嘉定间进士歴官右正言陈格天心弭灾变进兵攻讨之説累官至工部
　　尚书寳谟阁学士】
　　李昌国【江夏人善于教子三子长康侯仕至河阳守次康年仕至监丞善古篆与苏轼黄庭坚游
　　次康直仕至左司员外郎休官归里自称裕老】
　　李庭芝【字祥甫随州应山人少颖悟日诵数千言淳祐初举进士第知濠州后主营两淮制置司事大兴盐利扬民徳之如父母寻生累罢元兵围扬州复起制置两淮遣兵首应勤王诏城守扬州日出兵死鬬加防知政事宋亡不屈阿术杀之扬州民皆恸哭】
　　李大临【华阳人嘉祐中进士累官秘阁校理僦居陋巷仁宗遣使赐御书使者见大临亲秣马还奏帝曰李大临真亷士也大临清整有守论议识大体神宗时知制诰言青苗之害疏李定之过时论伟之】
　　李传【通川人元丰间举进士钦宗居东宫时传与耿南仲俱侍讲及即位赐水晶斧以旌其贤后知
　　汉州】
　　李鸣复【泸州人嘉定初进士歴官大理少卿侍御史兼侍讲进对言荆襄制臣有当戒者三日去
　　私禁暴惩怒后累迁兼枢宻院兼防知政事加资政殿大学士】
　　李英【番禺人宝庆初举进士累官右正言时赵与□知临安府罔利奉上英劾其聚敛害民理宗难之至牵裾力谏又劾中官董宋臣与之俱罢仕终吏部侍郎谥忠简】
　　李渤【乐昌人嘉祐初进士世业儒郡人尊之称为夫子尝试南昌作伯夷风赋中魁时有诗云岭北尝闻夫子号江西曽振伯夷风弟岩以上书召见赐同进士后渤知白州岩知象州】
　　李积中【四防人父士亷有隂徳积中登甲科官至御史翰林直学士以直言入元祐党籍始寓居豫章李氏自积中三世官于朝而父子兄弟相师友子大性少力学尤习当时典故累官兵部尚书后以端明殿学士知平江府卒谥文恵大性与弟大异大东竝跻从列为名臣云】
　　李时亮【博白人嘉祐中举进士累官知防州有政声尝献平边十防及疏时政得失神宗嘉之累迁检校散骑常侍兼御史大夫时亮善属文尤长于诗与陶弼赓和号李陶集】
　　李芾【字叔章衡人生而聪警少自誓立名其斋曰无暴弃初补南安司户歴知永温州有恵政咸淳初入知临安府忤贾似道罢去起知潭州兼安抚使元兵至芾极力战守城破芾命帐下沈尽忠杀其家人而后杀己忠如其言事闻谥忠节】
　　李成大【建昌人举进士徳祐初知金坛县元兵至与战不胜吏民协成大降乃潜与胡用存谋复金坛事泄系狱榜掠不屈遂杀其二子以惧之终不屈笑曰子为父死臣为君死亦杀之诏赠直秘阁谥忠节】
　　李梓【上犹人元至元中托尔楚元师次犹梓发等不肯降托尔楚元帅围城七旬弗克退师己夘贾防政复至不降邑士黄桂发才英逆知屠城忘命入城拟救父母中道获于贾防政以实告之防政曰汝可将省榜入城招降不惟汝父母可安合城俱安桂发等入城为李所杀卒至屠城梓率民巷战势穷力屈回家以酒肉酌别老幼令健卒自杀由幼而老四十七口梓与子举火自焚而死事详文山先生督府忠义传】
　　李谦【字和卿朴从孙父珙行义修洁经典该通赐号养素处士谦咸淳间举进士为安福县尉获盗
　　不愿受赏后为浙东提举值歳饥赈济活人甚多官至左司郎中】






　　万姓统谱卷七十二
　　钦定四库全书
　　万姓统谱卷七十三　　　明　凌迪知　撰上声
　　四纸
　　【金】李俊民【泽州人得程子传授之学承安中进士第一为应奉翰林文字寻弃官不仕教授乡里隠嵩山自号鹤鸣尝遇隠士授以邵雍皇极数刘秉忠甚推许之元世祖召至访问复乞还山卒赐諡庄靖】
　　李杲【镇州人世以赀雄乡里杲幼嵗好医药捐千金从易州张元素学不数年尽传其业资性髙謇少所降屈大夫非危急疾不敢谒其学于伤寒痈疽眼目病为尤长疗而愈者甚众当时皆以神医目之所着有东垣十书】
　　李庆嗣【洺州人少举进士不第弃而学医读素问诸书洞晓其义天徳间嵗大疫庆嗣携药与米分遗贫民全活者甚众年八十无疾而终所着有伤寒纂要及伤寒论针经等书】
　　李献甫【河中人与其从兄献卿献诚献能以文章名相继擢进士献甫博学有干局心所到处人
　　不可及歴镇南军节度副使死于蔡州之难所着有天倪集】
　　李上达【字达道济隂人仕宋为东平府司户参军齐国建为吏部员外郎摄户部事刘豫行什一之法上达论其弊改为五等之制累官山东西路转运使到官再期比旧增三十余万贯户部以其法颁之邻路】
　　李革【河津人性颖悟读书一再诵辄记不忘举进士累官户吏二部尚书贞祐中拜参知政事后出
　　知平阳府城被围屡出战裨将出降革遂自杀赠尚书右丞】
　　李愈【绛州人慷慨尚志节正隆中进士为监察御史弹劾无所避累迁刑部尚书在朝多所建明后
　　封陇西郡侯卒谥清献所着有狂遇集】
　　李复亨【荣州人年十八登进士调临晋主簿贞祐间迁翰林直学士行三司事后拜参知政事兼
　　修国史出为安国军节度使元光初城破自杀】
　　李晏【髙平人倜傥尚气皇统中经义进士为中牟令世宗素识其才召用之后官至礼部尚书翰林学士承防卒諡文简子仲略大定中进士累官吏部侍郎山东按察使刚介特立不阿权势卒諡襄献】
　　李经【锦州人作诗极刻苦喜出竒语李纯甫见其诗曰真今世太白也由是名大震再举不第拂衣去南迁后其乡帅有表至士大夫识为经笔朝议就命倅是州后不知所终】
　　【元】李德辉【潞人性极孝友操履清慎仕为太原路总管凡可以阜民者皆力为之后为安西行省左丞招降罗施鬼国及卒蛮夷闻讣哀哭之如私亲至为位而祭及立庙祀之】
　　李衎【蓟丘人号息斋道人博学多通官至浙江行省平章政事卒諡文简衎善竹石窠木所着竹谱
　　今传子行官至黄岩知州竹石得家学尤善山水】
　　李士瞻【东安人为翰林学士承防封楚国公尝使闽适海酋据福州城王师攻之不下士瞻谕以祸福酋遂出降闽人立祠祀之有经济集子守成官至翰林检讨有徳望河朔学者多师之有一山文集】
　　李冶【栾城人金末进士世祖在潜邸闻其贤召问天下当何以治之对曰有法度则治控名责实则治进君子退小人则治世祖即位召为学士期月以老病辞归去买田封龙山下聚徒甚众卒年八十八所着有敬斋文集及他著述共百余卷】
　　李【字伯鼎黎阳人守延平擒宁化寨冦及解福州海冦冦闽进击福安寨冦战于政和泗州桥弗克赋诗曰战败诚宜死沈思恨复牵君亲恩未报忠孝事难全埋骨应无地知心祗有天孤魂托明月夜夜白云边遂战死事闻赠镇国上将军陇西郡公兄钧字伯衡累以战功至懐逺大将军亦讨砦冦于清流战殁闽人号曰双忠】
　　李元礼【真定人性庄重累官太常博士一时礼文多其所详定元贞初拜监察御史弹劾无所囘
　　挠后改国子司业卒追封陇西郡侯子端仕至礼部尚书】
　　李茂【大名人徙家扬州父兴临卒语曰吾死尔善事母茂泣受命奉母孟益谨母病目失明茂祷于泰安山三年复明母殁居丧哀恸闻者伤之扬州再火延烧千余家及茂庐皆返风而灭事闻旌之】
　　李彦忠【永平人性至孝父丧庐墓八年不至家至治中旌之】
　　李黼【字子彧颍川人父守中为工部尚书黼泰定中以明经魁多士累官宣文阁监书博士兼经筵官数与劝讲毎以圣贤心法为言至正中江南冦起出守江州路总管捍贼有功诏为行省参政贼大至城陷巷战叱曰杀我无杀百姓与从子秉昭皆骂贼而死諡忠文兄冕居颍亦死于贼】
　　李齐【字公平广平人元统初进士第一知髙邮府有政声时张士诚据泰州河南行省遣齐往招降被拘久之纵归已而有诏赦叛逆者士诚陷髙邮不受命绐曰请李知府来乃受命齐往则囚之官军进攻城士诚呼齐使跪齐叱曰吾膝如铁岂为贼屈遂遇害时人悲之】
　　李孟【上党人曾祖执金进士孟通贯经史善论古今治乱从仁宗居懐州屡陈君臣父子之义后累官中书平章政事加翰林学士承防卒谥文忠孟宇量闳廓材略过人三入中书知无不言子献御史中丞】
　　李之绍【平隂人家贫教授学者咸集至元末以荐授国史编修姚燧欲试其才凡应酬之文积十余事并以付之之绍援笔立成燧惊服焉延祐中迁国子祭酒后迁翰林侍讲学士自号果斋有文集藏于家】
　　李泂【滕州人有文名以姚燧荐授国史院编修官迁待制以养亲辞归文宗召至著书辅治篇以进又预修经世大典累官翰林学士晚年侨居济南泂骨格清峻如神仙中人为文挥笔思态疉出有集四十巻】
　　李孝光【字季和乐清人少博学笃志好古隠居鴈荡山五峯下四方从学者众声誉日闻秦不花以师事之南行台监察御史阖辞屡荐居馆阁至正七年诏征隠士以秘书监著作郎召见顺帝于宣文阁进孝经图说顺帝大恱赐上尊明年春陞文林郎秘书丞卒于官孝光以文章负名当世其文一取法于古人而不趋世尚非先秦两汉语弗道有文集二十卷并鴈山十记行于世】
　　李庭【夀光人以材武选至元中从大将攻宋襄樊取临安毎陷阵先登以功累迁中书左丞后东征日本遇风壊船庭抱船板漂流抵髙丽得还再迁平章政事卒追封益国公諡武毅子大用归德府同知以哀毁卒大椿袭益都万户】
　　李学逊【纲九世孙博学洽闻善天文尤邃于易为文典雅人有得其片言只字者宝而藏之所着
　　有易精解中星仪象等图】
　　李奉先【叶县人天性至孝父卒既葬窃自叹曰奉先儿时父尝戒家人曰儿幼弗令独入林野虑其惊恐今亲没一旦弃于林野吾心恻然安所忍乎乃结庵于墓侧昼夜临哭其中植树数百株时呼为孝子林】
　　李廉【安福人元末以乡举魁登进士尹信丰拥乡兵守城父子俱戕于难邑人立双节祠以祀之所
</div>
    <div class="pagination">
<a href="万姓统谱_page222.html">上一页</a><span>...</span><a href="万姓统谱_page218.html">218</a><a href="万姓统谱_page219.html">219</a><a href="万姓统谱_page220.html">220</a><a href="万姓统谱_page221.html">221</a><a href="万姓统谱_page222.html">222</a><span class="current-page">223</span><a href="万姓统谱_page224.html">224</a><a href="万姓统谱_page225.html">225</a><a href="万姓统谱_page226.html">226</a><a href="万姓统谱_page227.html">227</a><a href="万姓统谱_page228.html">228</a><span>...</span><a href="万姓统谱_page224.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
