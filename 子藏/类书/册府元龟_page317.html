<!DOCTYPE html>
<html>
<head>
    <meta charset="UTF-8">
    <title>册府元龟 - 第 317 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 317 页/共 736 页</h1>
    <div class="content">    杜预为镇南大将军都督荆州诸军事孙皓既平预还镇江汉怀德化被万里攻破山夷错置屯营分据要害之地以固维城之势。
    祖逖为镇西将军东讨石勒乃营缮武牢城城北临黄河西接成皋四望甚远逖恐武牢无坚垒必为贼所袭乃使从子汝南太守济汝阳太守张敞新蔡内史周闳率众筑垒。
    宋毛之为河南河内二郡太守行四州事戍雒阳治城垒高祖既至案行善之。
    南齐周山图为宁朔将军涟口戍主遏涟水筑西城断魏军骑路亦以溉田。又於石鳖立阳平郡。
    梁曹景宗为右卫将军魏军攻徐州诏景宗援之顿邵阳洲立垒与魏城相去百馀步魏将杨大眼对桥北岸立城以通粮运每牧人过岸伐刍皆为大眼所略景宗乃募勇敢士千馀人径渡大眼城南数里筑垒亲自举筑大眼率众来攻景宗与战破之因得垒成使别将赵草守之因谓为赵草城是後恣刍牧焉大眼时遣抄掠辄反为赵草所获。
    韦为左将军南郡太守时会司州刺史马仙卑北伐还军为魏人所蹑三关扰动诏督众军援焉至安陆增筑城二丈馀更开大堑起高栅众颇讥其示弱曰：不然为将当有怯时不可专勇是时元英复追仙卑将复邵阳之耻闻至乃退。
    陈徐度为镇北将军高祖永定三年率众城南皖口後魏于栗明元时为河内镇将宋高祖之伐姚泓也。栗虑其北扰遂筑垒河上亲自守焉禁防严密斥堠不通裕甚惮之不敢前进。
    薛拔父瑾为安西将军真君中盖吴扰动关右薛永宗屯据河侧太武亲讨之乃诏拔纠合宗乡壁於河际断二寇往来之路事平除中散赐爵永康侯。
    刁雍为征南大将军薄骨律镇将真君九年雍。表曰：臣闻安不忘危先圣之政也。况绥服之外带接边城防守不备无以御敌也。臣镇所绾河西爰在边表尝惧不虞平地积实难守护其人散居无所依恃脱有妖奸必致狼狈虽欲自固无以得全今求造城储置兵备守镇自建立更不烦官。又於三时之隙不令废农一岁不讫三岁必成立城之所必在水陆之次大小高下量力取办诏许之至十年三月城讫诏曰：卿深思远虑忧勤尽忠今城已周讫边境无不虞之忧千载有永安之固朕甚嘉焉即名此城为刁公城以旌尔功也。
    北齐潘乐文宣时镇河阳破西魏将杨标等时帝以怀州刺史平监等所筑城深入敌境欲弃之乐以轵关要害必须防固乃更理增置兵将而还。
    常山王演天保五年八月奉诏与上党王涣清河王岳平原王韶等率众於雒阳西南筑伐恶城新长城严城河南城九月文宣亲自临幸欲以致周师慕容俨天保末为扬州行台与王贵显侯子监将兵卫送萧庄筑郭默。若耶二城与陈新蔡太守鲁悉达战大蛇洞破走之。
    斛律羡为幽州道行台仆射以北虏屡犯边须备不虞自库堆戍东距於海随山屈曲二千馀里其间二百里中凡有险要或斩山筑城断谷起嶂并置立戍逻五十馀所。
    段韶为武卫将军莅并州武平二年正月出并州道筑威敌平寇二城而还清河王岳之克郢州执司徒陆法和韶亦预行筑鲁城於新蔡立郭默戍而还。
    独孤永业为雒州刺史宜阳深在敌境周人於黑涧筑城成以断粮道永业亦筑镇以抗之治边甚有威信。
    王俊为雒州刺史河南道行台左丞皇建中诏於雒州西界掘长堑三百里置城戍以防间谍。
    斛律光为太子太保河清二年四月光率步骑二万筑勋掌城於轵西仍筑长城二百里置十三戍。又与周将齐国公宇文宪申国公扌翕跋显敬相对一旬光置筑统关丰化二城以通宜阳之路其冬光。又率步骑五万於玉壁筑华谷龙门二城与显宪敬等相持宪等不敢动光乃进围定阳仍筑南汾城置州以逼之。
    後周达奚武以大将军镇玉壁武乃量地形胜立乐昌胡营新城三防齐将高苟子以千骑攻新城武邀击之悉虏其众。
    王思政为骠骑将军镇宏农思政以玉壁地在险要请筑城即自营度移镇之迁并州刺史仍镇玉壁，於是修城郭起楼橹营田农积刍秣凡可以守御者皆具焉宏农之有备自思政始也。後为荆州刺史自武关以南延袤一千五百里置三十馀城并当冲要之地。
    韦孝宽为骠骑大将军镇玉壁汾州之北离石以南悉是生胡抄掠居人阻断河路孝宽深患之而地入於齐无方诛剪欲当其要处置大城乃於河西徵役徒十万甲士百人遣开府姚岳监筑之岳色惧以兵少为难孝宽曰：计成此城十日即毕既去晋州四百馀里一日创手二日伪境始知设令晋州徵兵二日方集谋议之间自稽三日计其军行二日不到我之城隍足得办矣。乃令筑之齐人果至南首疑有大军乃停留不进其夜。又令汾水以南傍介山稷山诸村所在纵火齐人谓是军营遂收兵自固版筑克就卒如其言齐王宪天和四年九月率众於宜阳筑崇德等城（一云：刘雄为齐王宪府掾从宪出宜阳筑安义等城）。
    宇文盛为大宗伯与柱国王杰从齐王宪东讨时汾州被围日久宪遣盛运粟以给之仍赴姚襄城受宪节度齐将段孝先率兵大至盛乃力战拒之孝先退乃筑大宁城而还。
    隋郭荣在周时为宇文护中外府水曹参军时齐寇屡侵护令荣於汾州观贼形势汾州与姚襄镇相去悬远荣以为二城孤迥势不相救请於州镇之间更筑一城以相控摄护从之俄而齐将段孝先攻舀姚襄汾州二城惟荣所立者独能自守荣以功授大都督。又以稽胡数为寇乱使荣绥集之荣於上郡延安筑周昌宏信广安招远咸宁等五城以遏其要道稽胡繇是不能为寇。
    李穆仕周为大司空持节绥集东境筑武申旦郭慈涧崇德安民交城鹿卢等诸镇。
    郭衍开皇中为朔州总管筑桑乾镇。
    唐王方翼为安西都护高宗朝安抚大食使裴行俭之讨遮匐也。诏以方翼为副行俭军还方翼始筑碎叶镇城立四面十二门皆屈曲作隐伏出没之状五旬而毕西域胡夷竞来观之因献方物。
    张仁愿神龙中为朔方军总管先是朔方军与突厥以河为界河北岸有拂神祠突厥将入寇必先诣祠祭酹求福因牧马料兵而後渡河时突厥默啜尽众西击突骑施娑葛仁愿请乘其虚夺取汉南之地於河北筑三受降城首尾相应以绝其南寇之路太子少师唐休以为两汉以来皆守黄河今於寇境筑城恐劳人费功终为贼虏所有建议以为不便仁愿上请不已中宗竟从之仁愿表留年满镇兵以助其功时咸阳兵二百馀人逃归仁愿尽擒之悉斩於城下军中股忄栗役者尽力六旬而三城俱就以拂祠为中城与东西两城相去各四百馀里皆据津济遥相应接北拓三百馀里於牛头朝那山北置烽候一千八百所自是突厥不得度山放牧朔方无复寇掠减镇兵数万人仁愿初建三城不置壅门及敌战格之具或问曰：此边城御贼之所不为守备何也。仁愿曰：兵法贵在攻取不宜退守戟。若至此即当并力出战回顾望城犹须斩之何用守备生其退恧之心也。其後常元楷为朔方军总管始筑壅门以备寇议者以此重仁愿而轻元楷焉。
    郭元振先天元年为朔方军大总管始筑定远城以为行军会集之所至今赖之。
    哥舒翰为陇右节度筑神威城於青海上旋为吐蕃所破筑城於青海中龙驹岛上有白龙见遂名龙应城吐蕃自此遁逃不复近青海。
    李怀光为宁节度频岁率师城长武以处军士城据原首临泾水俯瞰东道吐蕃自是不敢南侵为西边要防矣。
    马燧为河东节度使建中四年泾原军叛燧以晋阳王业所起度都城东平易受敌时天下骚动北边数有警乃西引晋水架汾而城之东潴以为池寇至计省守备者万人汾水环城多为池树柳以固是城益固。
    李晟为神策军使讨朱Г始至渭桥以逼Г表筑城以为固德宗许之。
    刘昌为泾原节度使贞元四年筑连堡七年。又城平凉以扼弹筝峡口命徒庀事旬日而毕诏曰：平凉当四会之冲居北地之要刘昌请城於兹分兵保戍实以遏其要冲保宁边鄙平凉固原州属县在原州西一百五十里令昌董率诸军城之度支馈运浃辰而毕仍分兵戍之地当走集得守固之要器械粮颇丰而人安焉三月昌新筑胡谷堡名曰：彰信堡在平原西三十五里。
    李元谅为陇右节度使贞元四年初筑良元城距城筑台上彀连弩为城守而益固无几进筑新城以据便地虏每寇掠辄击却之泾陇繇是安虏深惮之。
    张献甫为宁节度使於彭原置义仓渠马岭等县选险要之地以为烽堡。又上疏请复置盐州及洪门雒原等镇各置兵防以备蕃寇朝廷皆从之缘边军州安悦。
    杨朝晟为宁节度使奏方渠合道木波皆贼路也。请城其地以备之诏问须兵几何朝晟奏曰：部下兵自可集事不烦外助复问前筑盐州凡兴师七万今何其易也。朝晟曰：盐州之役咸集诸蕃戎尽知之今臣境近虏。若大兴兵即蕃戎来寇寇则战战则无暇城矣。今请密发军士不十日至塞下未三旬而功毕蕃人始知己无可奈何帝从之事毕军还至马岭吐蕃始乘障数日而退。
    郝比为临泾镇将以临泾地居险要当虏要冲白其帅曰：临泾草木丰茂宜畜牧西蕃入寇每屯其地请完垒益军以折虏之入寇前帅不从及佐节制泾原深然其策元和三年佐请筑临泾城朝廷从之仍以为行凉州诏比为刺史以戍之自是西蕃入寇不过临泾初佐请城临泾诏麟游灵台良原崇信归化等五镇并整士马掎角相应临泾城直泾州西北九十里实险要之镇从前因循不尝为犬戎所保其界有青石岭岭多美土每军人耕获屡为蕃寇掠夺佐请筑议者是非相半佐决意城之功毕时方以为大利扼川口要害塞上至今赖焉。
    杜佑为淮南节度使在杨州开设营垒三十馀所士马葺。
    张宏靖为河中尹请古舜城许之。
    乌重裔为淮汝节度使征淮西奉诏修贾栅堡。
    李光进为振武节度使元和八年七月请修东受降城兼理黄河防堰。
    李光颜为宁节度使元和十五年奏修筑盐州城毕。
    李为夏州节度使长庆四年奏於卢子关北木瓜岭创筑堡栅以捍党项之冲其壁垒屋并出当军财力不别请钱於塞外凡筑五城乌延宥州临塞阴河淘子而宥州乌延皆方广数里尤居要害蕃戎畏之迁沧州节度使奏抽管内百姓一万人於黄河北筑城。
    李元喜为安南都护宝历元年上言请移城於江北岸图其形势上之制可之。
    张惟清为振武军节度使请户部钱一十四万贯充筑东受降城。
    王承元为凤翔节度使於阳县西北八十里筑新城一所赐额为临城凤翔西接泾原无山谷之险吐蕃繇是往往入寇故承元奏於冲要筑垒分兵千人以守之。又凤翔城东商旅所集居人多以烽火相惊承元奏益城以环之。
    李泳为振武军节度使太和四年七月上言先管内修伽关毕功并进画图一轴。又奏差兵马一千人赴伽关守。
    牛僧孺为武昌节度使江夏城客土散恶难立垣墉每年加板筑赋菁茅以覆之吏缘为奸蠹弊绵岁僧孺至计茅苫板筑之费岁十馀万即赋之以专当苫筑之价凡五年墉皆葺。
    李德裕为西川节度使修邛峡关城及移隽州於台登城。
    牛为西川节度使咸通六年四月奏於蛮界筑新安城遏戎州功毕时南诏蛮入寇姚陈许大将颜复戍隽州奏筑二城其年秋六姓蛮攻遏戎州为复所败退去。
    高骈为西川节度使蜀土散恶成都北无垣墉骈乃计每岁完葺之费之以专雉堞繇是完坚。
    梁赵为忠武军节度使陈州土壤卑疏每岁壁垒摧圯工役不逮遂营度力用以周砌四墉自是无淋潦之虞。
    高季兴为荆南节度使荆南旧无外垒季兴始城之杨师厚为襄州节度使先是汉南无罗城师厚始兴版筑周十馀里郛郭完壮。
    後唐李存进初为建武军节度使天复十九年王师讨张文礼於镇州阎宝李嗣昭相次不利而殁存进代嗣昭为招讨进营东垣度峡滹为垒沙土散恶垣壁难成存进斩伐林树板筑旬日而就贼不能寇。
    李存贤权典沁州先是州当贼境不能保守乃南去故州一百五十里据险立栅为法所以聚州民已历十馀年及存贤至郡复缮故州时独有坏舍三间因召州民铲草莱除荆棘结茅为舍渐城壕未半年间故州完集。
    李存审为蕃汉马步总管天十六年正月城德胜夹河置御捍之备。
    马殷为湖南节度使同光三年八月奏增筑岳州城赵德钧为幽州节度使同光末於阎沟筑城以戍兵守之因名良乡县自是稍息虏寇自幽州东十里外州人不敢樵牧後德钧。又於州东五十里故潞县择潞河筑城以兵守之而近州民方敢耕稼自擒破惕隐秃饣委之後德钧。又於其东筑三河城以遏虏寇三河接蓟州有漕运之利初聚工兴筑虏骑遮我粮船云：此我疆界安得设板筑德钧以礼责之出师将击虏乃退去故城守坚完到今为形胜之要。
    王晏球为北面招讨副使天成二年九月奏准宣差兵士筑城於阎沟店初诏城良乡复设壁於此盖取幽涿之中涂以备鲜卑之抄掠也。
    西方邺为夔峡节度天成元年十月奏瞿城峡口增寨栅。
    杨汉章为州节度使天成四年奏修筑寰州城池张廷翰为冀州刺史广顺元年八月奉诏率白丁修武疆深州城隍。
    周李重进为淮南道行营招讨使显德二年十一月上言淮宣夹淮城正阳下蔡功毕仍以图上进。
    杨信为寿州节度使显德四年四月奉诏发部内丁夫广寿州新城。
    ●卷四百十一
    ○将帅部　间谍
    《周礼》士师掌士之八成其三曰邦谍盖反间之作旧矣。乃。若用兵贵於伐谋临敌重於制变揣其情状离其亲信多方以误见机而作计成於诡谲事出於权道此所以未战而屈人以奇而取胜者也。春秋战国干戈日寻故其纵谍遣觇多尚诈力汉魏而下本兵柄者亦有深衷密画巧法潜运用能摧劲敌剪大奸夷凶残树勋烈非心术之精妙军志之详练。又曷能因时而合变哉！。
    伯嘉为罗大夫楚伐绞之役楚师分涉於彭罗人欲伐之使伯嘉谍之三巡数之（彭水在新城昌魏县罗熊姓国在宣城县西山中复徙南郡枝江县谍伺也。巡遍也。）。
    子元为楚令尹（子元楚王之弟也。）以车六百乘伐郑入於桔秩之门（桔秩郑远郊之门也。）诸侯救郑楚师夜遁郑人将奔桐丘（许昌东北有桐丘城）谍告曰：楚幕有乌乃止（谍间也。幕帐也。）子罕为宋司城（宋以武公讳司空为司城子罕戴公後乐喜也。）阳门之介夫死（阳门宋国名介夫甲卫士）子罕入而哭之哀晋人之觇宋者反报於晋侯曰：阳门之介夫死而子罕哭之哀而民说殆不可伐也。（觇窥视也。）孔子闻之曰：善哉！觇国乎！（善知其微）诗云：凡民有丧匍匐救之（救犹助也。）虽微晋而已天下孰能当之（微犹非也。）。
    田单齐诸田疏属也。燕使乐毅伐破齐齐王出奔已而保莒城燕师长驱平齐而单走安平（今之东安平也。）令其宗人尽断其车轴木而傅铁笼故得脱东保即墨即墨大夫出与战败死城中相与推单曰：安平之战田单宗人以铁笼得全习兵立以为将军以即墨拒燕顷之燕昭王卒惠王与乐毅有隙单闻之乃纵反间於燕宣言曰：齐王已死城之不拔者二耳乐毅畏诛而不敢归以伐齐为名实欲连兵南面而王齐齐人未附故。且缓攻即墨以待其事齐人所惧唯恐他将之来即墨残矣。燕王以为然使骑劫代乐毅乐毅因归赵单。又纵反间曰：吾惧燕人掘吾城外蒙墓﹃先人可为寒心燕军尽掘垄墓烧死人即墨人从城上望见皆泣涕其欲出战怒自十倍遂夷杀其将骑劫燕军扰乱奔走齐人追亡逐北所过城邑皆畔燕而归单所亡七十馀城皆复。
    公子无忌魏安王异母弟也。与魏王博而北境传举烽言赵寇至。且入界魏王释博欲召大臣谋公子止王曰：赵王田猎耳非为寇也。复博如故王恐心不在博居顷复从北方来传言曰：赵王田猎耳非为寇也。魏王大惊曰：公子何以知之公子曰：臣之客有能探得赵王阴事者赵王所为客辄以报臣臣是以知之赵奢为赵将秦伐韩军於阏与赵王令赵奢将救之兵去邯郸三十里为令军中曰：有以军事谏者死秦军军武安西（属魏郡在邯郸西）秦军鼓讠勒兵武安屋瓦尽振军中候有一人言急救武安赵奢立斩之坚壁留二十八日不行复益增垒秦间来入奢善食而遣之间以报秦将秦将大喜曰：夫去国三十里而军不行乃增垒阏与非赵地也。奢既以遣秦间乃卷甲而趋之大破秦军秦军解而走遂解阏与之围而归。
    范雎为秦昭王相王使左庶长王攻韩取上党上党民走赵赵军长平因攻赵赵使廉颇将廉颇坚壁以待秦秦数挑战赵兵不出赵王数以为让而睢使人行千金於赵为反间曰：秦之所恶独畏马服子赵括将耳廉颇军易与。且降矣。赵王既怒廉颇军多失亡军数败反坚壁不敢战而。又闻秦反间之言因使赵括代廉颇将以击秦秦闻马服子将乃以武安君白起为上将军秦军射杀赵括括军败卒四十万人降武安君武安君乃挟诈而尽坑杀之。
    李牧为赵将尝居代雁门备モ奴多间谍。
    王翦为秦将攻赵赵使李牧司马尚御之李牧数破走秦军杀秦将桓翦恶之乃多与赵王宠臣郭开等金使为反间曰：李牧司马尚欲与秦及赵以多取封於秦赵王疑之使赵葱及颜聚代将斩李牧废司马尚後三月月翦因急击赵大破杀赵葱虏王迁及其将颜聚遂灭赵。
    汉陈平初为汉王护军中尉项羽围汉王於荥阳城汉王患之请割荥阳以西和项王弗听平曰：顾楚有可乱者彼项王骨鲠之臣亚夫锺离昧龙。且周殷之属不过数人耳大王能出捐数万斤金行反间间其君臣以疑其心项王为人意忌信谗必内相诛汉因举兵而攻之破楚必矣。汉王以为然乃出黄金四万斤予平恣所为不问出入平既多以金纵反间於楚军宣言诸将锺离昧等为项王将功多矣。然终不得裂地而王欲与汉为一以灭项氏分王其地项王果疑之使使至汉汉为太牢之具举进见楚使（举鼎俎而来）即阳惊曰：以为亚夫使乃项王使也。复持去以恶草具进楚使（去饣肴肉更以恶草之具）使归具以报项王果大疑亚夫亚夫欲急击下荥阳城项王不信不肯听亚夫亚夫闻项王疑之乃大怒疽发背而死高帝七年被モ奴冒顿围於白登平使画工图美女间遣人遗阏氏云：汉有美女如此今皇帝困危欲献之阏氏畏其夺已宠因谓单于曰：汉天子亦有神灵得其土地非其有也，於是モ奴开出一角得突出。
    後汉冯异为孟津将军与河内太守寇恂合势以拒更始将李轶朱有河南太守武勃等异乃遗李轶《书》曰：愚闻明镜所以照形往事所以知今昔微子去殷而入周项伯畔楚而归汉周勃迎代王而黜少帝霍光尊孝宣而废昌邑彼皆畏天知命睹存亡之符见废兴之事故能成功於一时垂业於万世也。苟令长安尚可扶助延期岁月疏不间亲远不逾近季文，岂能居一隅哉！（季文轶字）今长安坏乱赤眉临郊王侯构难大臣乖离纲纪已绝四方分裂异姓并起是故萧王跋涉霜雪经营河北方今英隽集百姓风靡虽岐慕周不足以喻季文诚能觉悟成败亟定大计论功古人转祸为福在此时矣。如猛将长驱严兵围城虽有悔恨亦无及已初轶与光武首结谋约加相亲爱及更始立反共陷光武兄伯升虽知长安已危欲降。又不自安乃报异《书》曰：轶本与萧王首谋造汉结生死之约同荣枯之计今轶守雒阳将军镇孟津俱据机轴千载一会思成断金唯深达萧王愿进愚策以佐国安人轶自通书之後不复与异争锋故异因此得北攻天井关拔上党两城。又南下河南成皋已东十三县及诸屯聚皆平之降者十馀万武勃将万馀人攻诸畔者异引军渡河与勃战於士乡下大破斩勃获首五千馀级轶。又闭门不救异见其信效具以奏闻光武故宣露轶书令朱有知之有怒遂使人刺杀轶由是城中乖离多有降者。
    坚镡为扬化将军与诸将攻雒阳而朱鲔别将守东城者反间私约镡晨开上东门镡与建义大将军朱乘朝而入与朱有大战武库下（建始殿东有太仓仓东有武库藏兵之所）杀伤甚众至旦食乃罢朱有由是遂降。
    魏贾诩为执金吾参太子司空军事太祖後与韩遂马超战於渭南超等索割地以和并求任子诩以为可伪许之太祖乃用诩谋离间超遂使相猜疑军以大败。
    蒋济为丹阳太守後辟为丞相主簿初蜀将关羽既降于禁斩庞德威震华夏曹公议徙许都以避其锐司马宣王及济以为关羽得志孙权必不愿也。可遣人劝权蹑其後许割江南以封权则樊围自解太祖如其言权闻之即引兵两袭江陵羽遂见擒。
    蜀诸葛亮为丞相益州牧初孟达之降魏也。领魏新城太守达连吴固蜀潜结中国亮恶其反覆。又虑其为患达与魏兴太守申仪有隙亮欲促其事乃遣郭谟诈降过仪因泄其谋。
    吴胡综为侍中兼左右领军时魏降人或云：魏都督河北振威将军吴质颇见猜疑综乃伪为质作降文三条其一曰天纲弛绝四海分裂群生憔悴士人播越兵寇所加邑无居民风尘烟火往往而处自三代以来大乱之极未有。若今时者也。臣质志薄处时无方系於土壤不能翻飞遂为曹氏执事戎役远处河朔天衢隔绝虽望风慕义思托大命鬼无因缘得展其志每往来者窃听风化伏知陛下齐德乾坤同明日月神武之姿受之自然敷演皇极流化万里自江以南户受覆焘英雄俊杰上达之士莫不心歌腹咏乐在归附者也。今年六月末奉闻吉日龙兴践阼恢宏大猷整理天纲将使遗民睹见定主昔武王伐殷殷民倒戈高祖诛项四面楚歌方之今日未足以喻臣质不胜昊天至愿谨遣所亲同郡黄定恭行奉表及降叛间关求达其欲所陈载列於左其二曰昔伊尹去夏入商陈平委楚归《汉书》功竹帛遗名後世世主不谓之背诞者以为知天命也。臣昔为曹氏所见交接外君臣内如骨肉恩义绸缪有合无离遂受偏方之任总河北之军当此之时志望高大永无曹氏同死俱生惟恐功之不建事之不成耳及曹氏之亡後嗣继立冲统政谗言弥兴同侪者以势相害异趣者得间其言而臣受性简略素不下人视彼数子意实迫之此亦臣之过也。遂为邪议所见构招致猜疑诬臣欲叛虽识真者保明其心世乱谗胜馀嫌犹在常惧一旦横受无辜忧心孔疚如履冰炭昔乐毅为燕昭王立功於齐惠王即位疑夺其任遂去燕之赵休烈不亏彼岂欲二三其德盖畏功名不建而惧祸之将及也。昔遣魏郡周光以贾贩为名叛南诣宣达密计时以仓卒未敢便有章奏使光口传而已以为天下大归可见天意所在非吴复谁此方之民思为臣妾延颈举踵惟恐兵来之迟耳。若使圣恩少加信纳当以河北承望王师款心赤实天日是鉴而光去经年不闻咳唾未审此意竟得达否瞻望长叹日月以几鲁望高子何足以喻。又臣今日见待稍薄苍蝇之声绵绵不绝必受此祸迟速事耳臣私度陛下未垂明慰者必以臣质贯穿仁义之道不行。若此之事谓光所传多虚少实，或谓此中有他消息不知臣质构谗见疑恐受大害也。且臣质。若有罪之日自当奔赴鼎镬东身待罪此盖人臣之宜也。今日无罪横见讠替毁将有商鞅白起之祸寻惟事势去亦宜也。死而弗义不去何为乐毅之出吴起之走君子伤其不遇未有非之者也。愿陛下推古况今不疑怪於臣质也。又念人臣获罪当如伍员奉己自效不敢徼亻幸因事为利然今与古厥势不同南北悠远江湖隔绝自不举事何得济免是以忘志士之节而思立功之义也。且臣质。又以曹氏之嗣非天命所在政弱刑乱柄夺於臣诸将专威於外各自为政莫或同心士卒衰耗帑藏虚空纲纪毁废上下并昏想前後数得降叛具闻此问兼弱攻昧宜应天时此实陛下进取之秋是以区区敢献其计今。若内兵淮泗据有下邳荆扬二州闻声响应臣从河北席卷而南形势一连根芽永固关西之兵系於所卫青徐二州不敢彻守许雒馀兵众不满万谁能来东与陛下争者。此诚千载一会之期可不深思而熟计乎！及臣所在既自多马加诸羌胡常以三四月中美草时驱马来出隐度今者可得三千馀匹陛下出军当投此时多将骑士来就马耳此皆先定所一二知几两军不能相究虚实今此间实羸易可克定陛下举动应者必多丕定洪业使普天一统下令臣质建非常之功此乃天也。若不见纳此亦天也。愿陛下思之不复多陈其三曰昔许子远舍袁就曹规画计校应见纳受遂破袁军以定曹业向使曹氏不信子远怀疑犹豫不决於心则今天下袁氏有也。愿陛下思之间闻界上将阎浮赵楫欲归大化唱和不速以取破亡今臣款款远授其命。若复怀疑不时举动令臣孤绝受此厚祸即恐天下雄夫烈士欲立功者不敢复命陛下矣。愿陛下思之皇天后土实闻其言此文既流行而质已入为待中矣。
    陆逊为上大将军右都护镇荆州时魏江夏太守逯式兼领兵马颇作边害而与北旧将文聘子休宿不协逊闻其然即假作式书云：得报恳恻知与休久结嫌隙势不两存欲来归附辄以密呈来书表闻撰众相迎宜潜速严更示定期以书置界上式兵得书以见式式惶惧遂自送妻子还雒由是吏士不复亲附遂以免罢。
    潘字承明为太常五溪蛮夷叛乱督诸军讨之时姨兄零陵蒋琬为蜀大将军或有间於武陵太守卫ユ者云：遣密使与琬相闻欲有自之计ユ以启大帝大帝曰：承明不为此也。即封ユ表以示於而召ユ还免官。
    周鲂为鄱阳太守加昭义校尉被命密求山中旧族名帅为北敌所闻知者令谲挑魏大司马扬州牧曹休鲂恐民帅小鬼不足杖任事或漏泄不能致休乞遣亲人赍笺七条以诱休其一曰鲂以千载徼幸得备州民远隔江川敬恪未显瞻望景天实为之精诚微薄名位不昭虽怀焦渴曷缘见明狐死首丘人情恋本而逼所制奉觌礼违每独矫首西顾未尝不寤寐劳叹展转反侧也。因隙穴之际得陈宿昔之志非神启之，岂能致此不胜翘企万里命谨遣亲人董岑邵南等叛奉笺时事变故列於别纸惟明公君侯垂日月之光照远民之趣永令归命者有所戴赖其二曰鲂远在边隅江汜分绝恩泽教化未蒙抚及而於山谷之间遥陈其所怀惧以大义未见信纳夫物有感激计因变生古今同揆鲂仕东典郡始愿已获铭心立报永矣。无贰岂图顷者中被横谴祸在漏刻危如投卵进有离合去就之宜退有诬罔枉死之咎虽志行轻微存没一节顾非其所能不怅然敢缘古人因知所归拳拳输情陈露肝膈乞降春天之润哀拯其急不复猜疑绝其委命事之宣泄受罪不测一则伤慈损计二则杜绝向化者心惟明使君远鉴前世矜而愍之留神所质速赐秘报鲂当候望举动俟须响应其三曰鲂所代故太守广陵王靖往者亦以郡民为变以见谴责靖勤自陈释而终不解因立密计欲北归命不幸事露诛及婴孩鲂既目见靖事。且观东主一所非薄画不复厚虽或暂舍终见剪除今。又令鲂领郡者是欲责後效必杀鲂之趣也。虽尚视息忧惕焦灼未知躯命竟在何时人居世间犹白驹过隙而常抱危怖其可言乎！惟当陈愚重自披尽惧以卑贱未能采纳愿明使君少垂详察忖度其言今此郡民虽外名降首而故在山草看伺空隙欲复为乱之日鲂命讫矣。东主顷者潜部分诸将图欲北进吕范孙韶等入淮全琮朱桓趋合肥诸葛瑾步骘朱然到襄阳陆议潘璋等讨梅敷东主中营自掩石阳别遣从弟孙奂治安陆城修立邸阁辇资运粮以为军储。又命诸葛亮进指关西江边诸将无复在者才留三子所兵守武昌耳。若明使君以万兵从皖南首江渚鲂便从此率属吏民以为内应此方诸郡前後举事垂成而败者由无外援使其然耳。若北军临境传檄属城思咏之民谁不企踵愿明使君上观天时下察人事中参蓍龟则足昭往言之不虚也。其四曰所遣董岑邵南少长家门亲之信之有如儿子是以特令赍笺叛为辞目语心计不宣唇齿骨肉至亲无有知者。又已敕之到州当言往降欲北叛来者得传之也。鲂建此计任之於天。若其济也。则有生全之福邂逅泄漏则受夷灭之祸常中夜仰天告誓星辰精诚之微，岂能上感然事急孤穷惟天是耳遣使之日载生载死形存气亡魄爽恍惚私恐使君未深保明岑南二人可留其一以为後信一赍教还教还故当言悔叛还首东主有常科悔叛还者皆自原罪如是彼此俱塞永无端原悬命西望涕笔俱下其五曰鄱阳之民实多愚劲帅之赴役未即应人倡之为变闻声响今虽降首盘节未解山栖草藏乱心犹存而今东主图兴大众举国悉出江边空旷屯坞虚损惟有诸刺奸耳。若因是际而骚动此民一旦可得便会然要恃外援表里机牙不尔以往无所成也。今使君。若从皖道进住江上鲂当从南对岸历口为应。若未径到江岸可住百里上令此间民知北军在彼即自善也。此间民非苦饥寒而甘兵寇苦於征讨乐得北属但穷困举事不时见应寻受其祸耳如使石阳及青州诸军首尾相衔牵缀往兵使不得速退者则善之善也。鲂生在江淮长於时事见其便利百举百捷时不再来敢布腹心其六曰东主致恨前者不拔石阳今此後举大合新兵并使潘发夷民人数甚多闻豫设科条当以新羸兵置前好兵在後攻城之日云：欲以羸兵填堑使即时破虽未能然是事大趣也。私恐石阳城小不能久留往兵民使君速垂救济诚宜疾密王靖之变其鉴不远今鲂归命非复在天正在明使君耳。若见救已往则功可必成如见救不时则与靖等同祸前彭绮时闻旌麾在逢龙此郡民大小欢喜并思立效。若留一月日间事当大成恨去电速东得增众专力讨绮绮始败耳愿使君深察此言其七曰今举大事自非爵号无以劝之乞请将军侯印各五十纽即将印百纽校尉都尉印各二百纽得以假授诸魁帅奖厉其志并乞请幢麾数十以为表帜使山兵吏民目瞻见之知去就之分已决承引所救画定。又彼此降叛日月有人阔狭之间辄得闻知今之大事事宜神密。若省鲂笺乞加隐秘伏知智度有常防虑必深鲂怀忧震灼启事蒸仍乞未罪怪鲂因别为密。表曰：方北有逋寇因阻河雒久稽王诛自擅朔土臣曾不能吐奇举善上以光贲洪化下以输展万一忧心如捣假寐忘寝圣朝天覆含臣无效猥发优命敕臣以前诱致贼休恨不如计令於郡界求山谷魁帅为北贼所闻知者令与北通臣伏思惟喜怖交集窃恐此人不可卒得假使得之惧不可信不如令臣谲休於计为便此臣得以经年之冀愿逢值千载之一会辄自督励竭尽顽蔽撰立笺草以诳诱休者如别纸臣知无古人单衤复之术加卒奉大略亻公蒙狼狈惧以轻愚忝负特施豫怀忧灼臣闻唐尧先天而天弗违博询刍荛以成盛勋朝廷神谟欲必致休於步度之中灵赞圣规休必自送使六军囊括虏无孑遗威风电迈天下幸甚谨拜表以闻并呈笺草惧於浅局追用悚息被报施行休果信鲂帅步骑十万辎重满道径来入皖鲂亦合众随陆逊横截休休幅裂瓦解斩获万计鲂初建密计时频有郎官奉诏诘问诸事鲂乃诣部郡门下因下谢故休闻之不复疑虑事捷军旋帝大会诸将欢宴酒酣谓曰：君下载义成孤大事君之功名当书之竹帛加裨将军赐爵关内侯。又贼帅董嗣负阻劫钞豫章临川并受其害吾粲唐咨尝以三千兵攻守连月不能拔鲂表乞罢兵得以便宜从事鲂遣间谍受以方策诱狙杀嗣嗣弟怖惧诣武昌降於陆逊乞出平地自改为善由是数郡无复忧惕。
    丁奉为右大司马左军师宝鼎三年皓命奉与诸葛靓攻合肥奉与晋大将军石苞书构而间之苞以徵还。
    晋魏为征北大将军都督幽州诸军事幽州刺史护乌桓校尉於时幽州东有务桓西有力徵并为边害离间二虏遂致嫌隙，於是务桓降而力徵以忧死朝廷嘉其功赐一子亭侯。
    杜预为镇南大将军督荆州既至镇缮兵甲耀威武乃简精锐袭吴西陵督张政大破之政吴之名将也。据要害之地耻以无备取败不以所丧之实告于孙皓预欲间吴边将乃表还其所获之众於皓皓果召政遣武昌监刘宪代之故大军临至使其将帅移易以成倾荡之势。
    刘琨为并州刺史领モ奴中郎将刘元海时在离石相去三百里许琨密遣离间其部杂虏降者万馀落元海甚惧遂城蒲子而居之。
    李矩为冠军将军领河东平阳太守刘聪遣从弟畅讨矩矩军夜袭之选勇敢千人夜掩畅营畅仅以身免先是聪使其将赵固镇雒阳长史周振与固不协密陈固罪矩之破畅也。帐中得聪书敕畅平矩讫过雒阳收固斩之便以振代固矩送以示固固即斩振父子遂率骑一千来降矩还令守雒。
    後周杨标为太祖行台左丞仍率义徒更为经略，於是遣谍人诱说东魏城堡旬月之间正平河北南涉二绛建州太宁等诸城并有请为内应者大军因攻而拔之以标行正平郡事左丞如故。
    韦孝宽为宣武将军南兖州刺史东魏将琛尧杰复据宜阳遣其扬州刺史牛道恒扇诱边民孝宽深患之遣谍人访获道恒手迹伪作道恒与孝宽书论归款意。又为落烬烧迹。若火下书者还令谍人送於琛营琛得书果疑道恒其所欲经略皆不见用孝宽知其离阻日出奇兵掩袭擒道恒及琛等崤渑遂清後孝宽为标骑大将军镇玉璧孝宽善於抚御能得人心所遣间谍入齐者皆为尽力亦有齐人得孝宽金货遥通书疏故齐动静朝廷皆先知时有主帅许盆孝宽托以心膂令守一戍盆乃以城东入孝宽怒遣谍取之俄而斩首而还其能致物情如此时北齐斛律光在汾北孝宽忌光英勇乃作谣言令间谍漏其文於邺曰：百升飞上天明月照长安（光字明月）。又曰：高山不催自摧树不扶自竖齐臣祖穆提婆与光有隙因续之曰：育老公背上下大斧铙舌老母不得语令小儿歌之於路提婆闻之以告後主乳母陆令萱令萱以饶舌斥已也。育老翁谓也。遂相与协谋以谣言启後主诛光武帝闻之始有灭齐之意竟平其国。
    达奚武为东秦州刺史时齐神武趣沙苑太祖遣武觇之武从三骑皆衣敌人衣服至日暮去营数百步下马潜听得其军号因上马历营。若警夜者有不如法者往往挞之具知敌之情状以告太祖太祖深嘉焉遂破之。
    李远为都督义州宏农等二十一防诸军事每厚抚境外之人使为间谍敌中动静必先知之至有事泄被诛戮者亦不以为悔其得人心如此。
    隋阴寿为幽州总管宝宁举兵反寿讨之宝宁奔於碛北寿班师留开府成道昂镇之宝宁遣其子僧伽率轻骑掠城下而去寻引契丹羯之民来攻道昂苦战连日乃退寿患之，於是重购宝宁。又遣人阴间其所亲任者赵世谟王威等月馀世谟率其众降宝宁复走契丹为其麾下赵修罗所杀北边遂安长孙晟为奉车都尉以突厥摄图玷厥阿波突利等各握强兵上书和同难以力征易可离间因上书陈突厥强弱形胜高祖皆纳用焉因遣太仆元晖出伊吾道使诣玷厥赐以狼头纛谬为钦敬礼数甚优玷厥使来引居摄图使上反间既行果相猜贰授军骑将军出黄龙道赍币赐奚契丹等遣为乡道得至处罗侯所深布心腹诱令内附二年摄图四十万骑自兰州入至于周盘破达奚长儒军更欲为入玷厥不从引兵而去时晟。又说染干诈告摄图曰：铁勒等反欲袭其牙摄图乃惧回兵出塞後数年突厥大入发八道元帅分兵拒之阿波至凉州与窦荣定战贼帅累北时晟为偏将使谓之曰：摄图每来战皆大胜阿波才入便即致败此乃突厥之耻，岂不内愧于心乎！。且摄图之与阿波兵势本微今摄图日胜为众所崇阿波不利为国生辱摄图必当因以罪归于阿波成其夙诈灭北牙矣。愿自度量能御之乎！阿波使至晟。又谓之曰：今达头与隋连和可汗何不依附天子耶阿波纳之摄图与卫王军遇战于白道败走至碛闻阿波怀贰乃掩北牙尽获其众而杀其母阿波还无所归而奔玷厥乞师十馀万东击摄图故地收散卒数万与摄图相反阿波频胜。
    贺老弼镇寿州时江南尚阻江都人来护儿住白土村密迩江岸尝令护儿为间谍授大都督平陈之役护儿有功焉。
    赵仲卿为朔州总管突厥启民可汗求婚高祖许之仲卿因是间其骨肉遂相攻击开元七年启民窘迫与隋使长孙晟投通汉镇仲卿率骑千馀援之达头不敢逼潜遣人诱至启民所部至者二万馀家。
    裴矩为黄门侍郎大业中炀帝遣将筑伊吾城令矩共往经略矩。又白状令反间射匮潜攻处罗後处罗为射匮所迫竟随使者入朝後以本官领武贲郎将诏护北番军事矩以始毕可汗部众渐盛献策分其势将以宗女嫁其弟叱吉设拜为南面可汗叱吉不敢受始毕闻而渐怨矩。又言于帝曰：突厥本淳易可离间但由其内多有群胡尽皆桀黠教之耳臣闻史蜀胡悉尤多奸计幸于始毕请诱杀之帝曰：善矩因遣人告胡悉曰：天达头亦可汗号子大出珍物今在马邑欲共蕃内多作交关。若前来者即得好物胡悉贪而信之不告始毕率其部落尽驱六畜星驰争进冀先互市矩伏兵马邑下诱而斩之诏报始毕曰：史蜀胡悉忽领部落走来至此云：背可汗请我容纳突厥既是我臣彼有背叛我当共杀今已斩之故令往报。
    唐李靖为兵部尚书贞观中突厥诸部离叛朝廷将图进取以靖为代州道行军总管率骁骑二千自马邑出其不意直趣恶阳岭以逼之突利可汗不虞於靖见官军奄至于是大惧相谓曰：唐兵。若不倾国而来靖岂敢孤军而至一日数警靖侯知之潜令间谍离其心腹其所亲康苏密来降四年靖进击定襄破之获隋齐王柬之子杨正道及炀帝萧后送于京师可汗仅以身遁。
    窦静贞观中为夏州都督值突厥携贰诸将出征多诣其所静知虏虚实乃潜令人间其部落郁射设所部郁孤尼等九俟斤并率众内款。
    刘师立检校岐州都督陈伐吐谷浑之策朝廷未之许师立。又遣使间其部落多其降附裂其地为开桥二州。
    萧嵩开元中为河西节度判凉州事时悉诺逻恭禄威名甚振嵩乃纵反间於吐蕃言其与中国潜通赞普遂召而诛之。
    王忠嗣天宝初为灵州都督是岁北伐与奚战于桑乾河败之大虏其众时突厥叶护新有内难忠嗣盛兵碛口以威振之乌苏米施可汗倔强不降忠嗣乃纵反间于拔悉密拔悉密与葛逻禄回纥三部落攻米施可汗走之忠嗣出兵伐之取其右厢而归其西叶护及毗伽可汗妻可敦男西杀葛腊哆率其部落千馀帐入朝。
    曹王皋大历中镇江西先是牙将伊慎讨梁崇义扌锋陷敌李希烈意饮縻之慎以计遁归皋始至锺陵大集将吏得慎而壮之拔为大将缮理舟师希烈惧慎为曹王所任遗慎七曲之甲诈为慎书行间焉德宗遣中使即以诘之皋乃抗疏论雪上章未报会贼兵沂江来寇皋乃召慎勉之令战大破三千馀众朝廷始信其不二。
    ●卷四百十二
</div>
    <div class="pagination">
<a href="册府元龟_page316.html">上一页</a><span>...</span><a href="册府元龟_page312.html">312</a><a href="册府元龟_page313.html">313</a><a href="册府元龟_page314.html">314</a><a href="册府元龟_page315.html">315</a><a href="册府元龟_page316.html">316</a><span class="current-page">317</span><a href="册府元龟_page318.html">318</a><a href="册府元龟_page319.html">319</a><a href="册府元龟_page320.html">320</a><a href="册府元龟_page321.html">321</a><a href="册府元龟_page322.html">322</a><span>...</span><a href="册府元龟_page318.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
