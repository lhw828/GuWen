<!DOCTYPE html>
<html>
<head>
    <meta charset="UTF-8">
    <title>万姓统谱 - 第 393 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 393 页/共 403 页</h1>
    <div class="content">　　按世谱子郢者灵公之子未闻有子昭
　　李氏
　　按李氏凉武昭王有国二十年高祖有天下三百年支庶既蕃子孙必众然谱牒之议纷纷不知何始以理官为氏以食木子又为李氏此何理也以官为氏者容有此理以食木子为氏而取理同音者无是理也今不得其始姑从理説寘在官列又按唐家有天下必欲世系详明然自成纪令之后信以传信自成纪令之前疑以传疑盖谱牒之家信疑相半尚为成纪令因居之其后遂为陇西成纪人故言李者称陇西又按自明皇以后凡十四代诸王下出阁不分房子孙阙而不见唐之初也自高祖至睿宗子孙皆使之治官临民然后立功立事故有可着而其后亦盛大且以天族龙种之慧而使之出人间亲世事知稼穯之艰难是故功臣文士辈出虽经武后中宗之变而唐祚不衰自明皇之后皇子皇孙皆因纳于富贵嗜欲之阃遂令文章事业之姿变为竒技淫巧之行枝叶披离则本根无所庇所以唐室自明皇之后一日不振于一日以此观之则周家享国长久也宜哉
　　皇氏
　　按公衍公为即公子衍公子为去子而言公则公为爵矣昭公失国故其子孙以爵为氏
　　巫氏
　　按此以技术传家因以为氏鲁有巫尫又有鍼巫氏晋有巫臯
　　屠氏
　　按屠蒯者晋之膳宰也屠氏之职以割牲为事
　　白马氏
　　按周时无白马氏此当为公孙瓉是也
　　敬氏
　　按姓氏之别起于商周如姓苑所引黄帝之事多不经之语又敬氏至宋朝以讳改为文今潞公家是其氏也亦改为恭氏而晋太子申生諡恭世子其后以为氏亦作共汉代郡太守共友
　　肃氏
　　按郕武未闻有諡此则周卿士成肃公之后也一云肃慎氏归中国改为肃氏梁有吴郡太守西丰侯肃正
　　复姓
　　按复姓者为有重复之义两字俱二义也有王氏而又有叔有子所以别王氏之族有公氏而又有子有孙所以别公氏之义或以爵系别或以国系别或以族系别或以名氏别或以邑氏别皆本乎两字之义所以别族是之谓复也后世夷姓多两字而无两字之义名虽同而实异耳
　　叔孙氏
　　按叔氏桓公子叔牙之后叔牙饮酖而卒季友为之立后故以叔为氏至于得臣则叔牙之孙也故为叔孙氏
　　鬬彊氏
　　按世本世系及名氏多与春秋公子谱不同谱中自无鬬彊虽有鬬般又鬬谷于莵之子若敖之曽孙也
　　韩婴氏
　　按世谱韩宣子孙无名婴者惟韩襄王太子婴
　　长孙氏
　　按北朝之制虽文采不足而古道犹存观武王得天下封同姓五十国而兄弟之国十有六今献帝十姓而七分兄弟其国岂非成周之道乎元魏之起甚微其后盛彊奄有中原垂百六十载岂无所自而然北史长孙嵩传止言父仁为南部大人初名沙漠雄号拓拔氏而不言与魏同族无忌传亦不载及考唐世系表乃知仁即郁律长子什翼犍之兄而珪之伯父也按魏与功臣世世为婚而嵩及道生为道武三代功臣之首无通姻皇族者亦可推矣第宗室传凡神元昭穆之后即陈留衞王其裔皆疎于嵩而嵩独别赐氏不属籍何耶又考本纪但言什翼犍为郁律次子不言沙漠雄而世系所传必有据今世长孙与元氏婚恐不能免不避宗之讥也宰相系又言道武时以嵩宗室之长故曰长孙氏孝文以献帝长兄为纥骨氏次兄普氏为周氏又次兄为达奚氏又次兄伊娄氏改娄氏又次兄为达奚氏又次兄敦丘氏为丘氏又次兄俟氏为万俟氏叔父之后乙旃氏为叔孙氏疏族车焜氏为车氏曰十姓不知何缘不称拓拔氏改丘氏及据孝文改达奚氏为奚氏不应又有达奚皆不可晓
　　顔氏
　　按顔氏曹姓颛帝孙陆终第五子曰安安裔孙挟周武王封之于邾为鲁附庸至于夷父字顔公羊谓之顔公子孙因以为氏据圏称陈留风俗传及葛洪要士皆如此云但谓顔为武公然邾自顔六世至文公蘧除始有爵諡武公之号未必然也王俭谱云顔氏出自鲁侯伯禽支庶食采顔邑因氏焉真卿尚书谱云未知俭何所凭故当依圏葛二家及旧谱为定
　　干氏
　　杨万里谈晋于寳一吏取礼部韵书下注晋有干寳以进曰乃干寳非于也杨大喜以为一字师然余家所藏宋板晋书文选俱作于寳于今升及捜神记周礼注亦俱作于无有称干者胡承之以为字画相沿之讹而取干子书为证按春秋有干犨后汉有干吉寳岂其后邪然亦自有于定国焉知寳之不为其后也陆法言广韵止引干犨而不及寳何法盛晋书称寳撰晋纪及捜神记而不及干字恐未可据
　　桂氏
　　按后汉太守陈球碑隂有城阳炅横被诛四子一守坟姓炅一避难徐州姓胥一居幽州姓桂一居华阳姓炔四字竝音桂字各九画避难也
　　范氏
　　按范氏帝尧裔孙刘氏累之后伊祁姓自虞以上为陶唐氏夏为御龙氏商为豕韦氏周为唐杜氏周衰奔晋为范氏
　　鬬氏
　　按鬬氏姓若敖之后若敖名熊义其先无字鬬者必邑也其地未详若敖娶于防生鬬伯比淫于防子之女生子文焉弃诸梦泽中虎乳之防子见而收之楚人谓乳为谷谓虎为于莵故名之曰鬬谷子文楚之良也世为令尹秉楚政
　　孔氏
　　按孔氏子姓出宋闵公之后闵公生弗父何以有宋而授厉公三世生正考父传所谓三命滋益恭者考父生孔父嘉为大司马鲁隐公三年宋穆公疾召孔父而属殇公焉桓公三年宋华父督见孔父之妻于路目逆而送之曰美而艳遂杀嘉而取其妻其子奔鲁嘉字孔父后世以字为孔氏又为孔父后世以字为孔氏又为孔父氏自孔父六世而生仲尼三岁丧父十九而娶娶一年而生鲤以哀公十六年四月己丑卒年七十三葬鲁城北泗上自汉以来孔氏袭奉百世不絶又衞有孔氏不知所出为衞世卿鲁文公元年孔达始见传昭公七年衞襄公夫人无子嬖人婤姶生孟絷孔成子梦康叔谓已立元余使羁之孙圉与史狗相之故孔氏之孙世为衞大夫又郑有孔【阙】穆公兰之后也穆公之子十三人其二皆为孔氏【阙】　生子曰公子喜字子孔遂为孔氏圭为生子曰【阙】　　字子孔亦为孔氏后无闻
　　王氏
　　按王氏天子之裔也所出不一有姬姓之王有妫姓之王有子姓之王有夷姓之王若琅琊太原之王则曰周灵王太子晋以直谏废为庶人其子宗恭为司徒时人号曰王家若京兆河间之王则曰周文王第十五子毕公高之后毕万封魏后分晋为诸侯至王假为秦所灭子孙分散时人号曰王家或言魏至昭王彤生无忌封信陵君信陵君生间忧忧生单子秦灭魏单子逃于秦山汉高帝召为中涓封荣陵侯时人以其王族也谓之王家此皆姬姓之王也出于北海陈留者则曰舜之后也其先齐诸田为秦所灭齐人号为王家此子姓之王也出于河南者则为可类氏出于冯翊者则为钳耳族出于莒州者本高丽出于安东者本阿布思此皆夷姓之王也以其所出既多故王氏族最为蕃盛云
　　穆氏
　　按穆或作缪音同或有纰缪之音子姓宋穆公之后其后以諡为氏
　　盛氏
　　按周之同姓国也后为齐所灭穆天子传云盛姬之国公羊云成降于齐师成者盛也以讳灭同姓故言成也又有奭氏召公奭之后也盖以名为氏后避汉元帝讳故改奭氏为盛氏焉
　　张氏
　　按张氏世仕晋晋分为三又世仕韩此即晋之公族以字为氏者谱家谓黄帝子少昊青阳氏第五子挥为弓正观弧星始制弓矢主祀弧星赐姓张氏此非命姓氏之义也按晋有解张字张侯自此晋国世有张氏则因张侯之字以命氏可无疑也
　　孙氏
　　按孙氏姬姓衞武公之后武公和生公子惠孙惠孙生耳为衞上卿食邑于戚生武仲亦曰孙仲以王父字为氏孙仲生炎曰孙昭子自昭子六世至孙嘉世居汲郡晋有孙登即其裔也又有孙氏姓楚令尹孙叔敖之后又有孙氏妫姓齐陈敬仲四世孙桓子无宇之后或言桓子之子书戍莒有功齐景公赐姓孙氏非也以字为氏何用赐为此当是桓子祖父字也桓子曽孙武以齐之田鲍四族谋为乱奔吴为将武之子明食采于富春自是世为富春人


　　氏族博攷卷六
　　钦定四库全书
　　氏族博攷卷七　　　　　眀　凌廸知　撰氏目
　　以国为氏
　　古帝王氏
　　唐　　虞　　夏　　商　　殷　　北殷　周西周　周生　秦　　汉
　　周同姓国
　　鲁　　晋　　卫　　蔡　　曹　　滕【腾】　燕郑　　呉　　魏　　韩　　何　　虢　　郭管　　焦　　滑　　霍　　聃　　郜　　浩雍　　毕　　酆　　郇　　郕【成】　盛　　于【邘】应　　凢　　蒋　　邢　　茅　　胙　　作贾　　芮　　随　　胡　　巴【爬】　遂　　顿道　　邠【豳】　耿　　岑　　彤　　肜
　　周异姓国
　　齐　　楚　　宋　　荆　　陈　　赵　　田吕　　莒　　邾　　朱　　娄　　郳　　儿倪　　杞　　楼【东楼】　越　　纪　　息【鄎】　邓梁　　薛　　萧　　沈　　曾【鄫缯】　防【妘郧云】徐鄅　　宿　　罗　　防　　淳于【川公】夷　　谷【国】舒【舒鸠】　舒蓼　舒鲍　须句【须】郯　　谈　　黎【犂】甲　　章　　向　　葛　　诸葛　蓼　　黄权　　江　　颛防　郐　　英　　六　　莘辛　　谢　　射　　偪阳　封　　吕　　祝仇吾
　　周不得姓之国
　　莱　　頼　　谭　　覃　　　　戴　　载项　　暴　　阳　　冀　　牟　　鄟　　鬲巢　　栢　　轸　　绞　　贰
　　夏商以前国
　　程　　崇　　扈　　房　　杜　　箕　　寒宻须　过　　庸　　戈　　　　鄘　　铸【阙】　　观　　襃　　缗　　岐　　仍　　奄【阙】　　武罗　吾　　昆　　昆吾　梅　　癸比雷　　　　冥　　斟【斟寻】　防　　用　　摰　　灌【斟灌】　廖【】　竹　　郅　　习　　西陵安陵　甲父　有穷　有扈　蒲姑　西王　孤竹封父　终利　夙沙　秣　　末　　栢成　顾阮　　共【恭】　龚　　洪　　苑【宛】　逢　　彭韦
　　异域之国
　　狄　　白狄　翟　　代　　路【潞】　戎　　支骊　　卑　　庐　　郍　　瓯【欧】　安　　瞒蛮　　羌　　鼓　　米　　满　　竺　　落洛　　淮夷　臯落　义渠　西申
　　以郡国为氏
　　汉郡国
　　红　　蕲　　畨　　郴　　　　东阳　　东陵栎阳　周阳　信都　冠军　武彊　广武
　　以邑为氏
　　周邑
　　祭　　尹　　蘓　　毛　　樊　　寻【鄩】　单甘　　缑　　荣　　郗　　巩　　汜【泛】　谢营　　刘　　原　　召【邵】
　　鲁邑
　　臧　　郈【后】　费　　郎　　柳　　匡　　管郓　　落姑　邹　　卞　　瑕邱　矍相　莵裘
　　晋邑
　　栾　　郄　　苦　　祁　　荀　　智　　辅续　　戏阳　函与　邯郸　羊舌　羊　　绛歩　　蒯【蒉】　彘　　曲　　范【士随】　苖　　邴【丙】吾邱【虞邱】令狐　温　　杨　　盂　　壶　　鞮【铜鞮】遆　　緜　　解　　州　　邬　　荚　　鄂翼　　侠
　　卫邑
　　寗　　元　　仪　　常　　裘　　承　　濮戚　　汲　　聂　　枣【棘】　商邱　五鹿
　　郑邑
　　冯　　京
　　齐邑
　　闾邱　闾　　隰　　崔　　卢　　鲍　　棠穰　　晏　　昼　　檀　　来【郲】　菑　　盆即墨　即　　葵邱　梁邱　籍邱　余邱　安平髙堂
　　楚邑
　　鬬　　防【蒍】　屈　　隂　　钟　　钟离　春上官　詹　　蔓　　白　　叶　　商宻　轩邱三闾　邓陵　诸梁　棠谿
　　宋邑
　　留　　合　　坎　　华
　　韩邑
　　平　　横
　　魏邑
　　邺　　信
　　赵邑
　　马　　睢　　蔺　　鹿　　武成　鄡
　　秦邑
　　衙　　武安　华阳　泾阳　髙陵
　　诸国邑
　　通　　谯　　鄾　　鄼　　县　　郦　　取虑蓟　　鲜于　鲜　　毋邱　毋　　三乌　渔阳渠邱【着邱】堂邑
　　汉魏邑
　　泉【全】　揭阳
　　以乡为氏
　　裴　　陆　　耨　　厐　　阎　　郝　　尸肥　　资　　郏　　胡母　大陆
　　以亭为氏
</div>
    <div class="pagination">
<a href="万姓统谱_page392.html">上一页</a><span>...</span><a href="万姓统谱_page388.html">388</a><a href="万姓统谱_page389.html">389</a><a href="万姓统谱_page390.html">390</a><a href="万姓统谱_page391.html">391</a><a href="万姓统谱_page392.html">392</a><span class="current-page">393</span><a href="万姓统谱_page394.html">394</a><a href="万姓统谱_page395.html">395</a><a href="万姓统谱_page396.html">396</a><a href="万姓统谱_page397.html">397</a><a href="万姓统谱_page398.html">398</a><span>...</span><a href="万姓统谱_page394.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
