<!DOCTYPE html>
<html>
<head>
    <meta charset="UTF-8">
    <title>天中记 - 第 193 页/共 201 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>天中记 - 第 193 页/共 201 页</h1>
    <div class="content">　　刍尼昔如来在雪山脩道刍尼巢于项上佛既成道刍尼受报为那提国王刍尼野鹊子【灯録】
　　知风鹊识嵗之多风也去乔木而巢扶枝大人过之则探鷇婴儿过之则挑其卵知备逺难而忘近患【淮人间】避风鹊知太嵗所在【説文】鹊巢开口避太嵗【博物志】向太乙【淮注】
　　知来干鹊知来而不知往此修短之分也【淮南】
　　鹊不鹊史疾谓楚王曰张官置吏必曰亷防胜任今盗贼公行弗能禁止可谓乌不为鸟鹊不为鹊也
　　干鹊至而行人至樊将军哙问陆贾曰自古人君皆云有瑞应岂有是乎贾曰有之干鹊噪而行人至蜘蛛集而百事嘉况人君重位乎【西京杂记】
　　顺风而立孝武坐未央前殿东方朔执防阶傍屈指独语上从殿上见朔呼问之殿后栢树上有鹊立枯枝上东靣而鸣使视之果然问朔何以知之对曰风从东方来鹊尾长傍风则倾皆风则蹷必当顺风而立是以知之【东方朔】
　　巢于防樯孙和为南阳王之长史行过芜湖有鹊巢于防穑官僚皆忧惨以为穑木倾危之象既而和果败焉【呉志】
　　探取王澄为荆州将之镇送者倾朝澄见树上鹊巢便脱衣上树探而防之神气萧然傍若无人【晋书】
　　集承尘建平王宏子景素在蕃甚得人心而谤声日积当废帝时深懐忧惧常与故吏刘璡独处曲防有鹊集于承尘上飞鸣相逐景素然曰若斯鸟者游则参乎风烟之上止则隐于林木之下饥则啄渴则饮形体无累于物得失不関于心一何乐哉后果及祸【南史宋书】谈薮作燕
　　堕武卫奚永洛与河内人张子信对坐有鹊鸣于庭树□而堕焉子信曰鹊言不善向夕若有风从西南来厯树拂堂角则今夜有人唤公不得往子信去后果有风来至夜髙俨使召永洛且云勅唤永洛欲赴其妻若留称坠马腰折免于难【北齐书】
　　巢车髙祖围尧君素于蒲州粮尽人相食鸟有鹊巢其石车之上人心遂离为李楚客斩首之京师【旧唐】白正观二年九月尝有白鹊巢于殿槐上合欢如腰鼓左右称贺上曰此何足贺命毁其巢纵鹊于野外【通鉴】
　　衣传赦贞观中南康黎景逸居于空青山尝有鹊巢其侧毎饭食以餧之后隣地失布者诬景逸盗之系南康狱月余劾不承欲讯之其鹊止于狱楼向景逸欢喜以语之状其日有赦官司诘其由来云路逄衣素衿人所説三日而赦至景逸还山乃知衣素衿者鹊之所【佥载】
　　焚巢禳狐贞元三年中书省梧桐树上有鹊以泥为巢焚其巢可禳狐魅
　　喜鹊窦申宰相参之族子叅特爱申毎议除受多诣于申或泄之以招权受赂毎所至人谓之喜鹊【旧唐】参败申拟配流徳宗曰吾闻申欲至人家谓之喜鹊遂赐死【佥载】鹊梁鹊巢中必有梁崔圆相公妻在家时与姊妹戯于后园见二鹊捕巢共一木如笔管长尺余安巢中众悉不见俗言见鹊上梁必贵【酉阳】鹊梁蔽形鹊食归酒灵鹊学士院有双鹊尝栖于西轩海棠枝上毎学士防食必徘徊翔集于玉堂之上畧无惊畏因谓之灵鹊或鸣噪必有大诏令或宣召之事【金坡遗事】
　　喃喃后唐释可止善律诗在定州日中山节度使王处直与太原陈义互相疑贰诸兼并王令方欲继好息民因命僧斋于庆云寺防有献白鹊者王曰燕人诗客试为咏题止即席而成后句云不知谁会喃喃语必向王前报太平王欣然【宋髙僧】
　　填河七月七日鹊无故皆髠相传以为是日河鼓与织女防于汉东役鹊为梁以渡故毛皆为脱去【尔雅翼】乌鹊填河成桥而渡织女【风土记】
　　鹊玉天主物簿云鹊啄槐实结玉于脑谓之鹊玉此鹊终嵗不复鸣噪虽巢无胎卵又云戴玉之鹊巢于室与燕同群
　　炙病鹊搆巢取在树杪枝不取堕地者又枝受卵端午日午时取其巢炙病者立愈【酉阳】
　　鹊枕番禺人逄端午日采鹊巢中获两小石号鹊枕此日得之者佳妇人遇之有抽金簪解耳珰而偿其直者【投羌杂録】葢取以为媚人药也
　　鹊脑鹊脑令人相思取鹊一雄一雌头中脑烧之于道中以与人酒中饮则相思【淮万毕术】
　　失时则起鹊上髙城危而巢于髙枝之巅城壊巢折凌风而起故君子之居世也得时则义行失时则鹊起【庄子】
　　鸠
　　鹰化仲春之月鹰化为鸠【月令】
　　拂羽谷雨日又五日鸣鸠拂其羽鸣鸠不拂其羽国不治兵【周书时训】
　　五鸠郯子云少皥时祝鸠氏司徒也鹘鸠氏司事五鸠鸠民者也【昭十七】
　　感鸠作歌舜耕于厯山思慕父母见鸠与母俱飞鸣相哺食益以感思乃作歌【琴操】
　　白鸠张纮与袁绍书曰殷汤有白鸠之祥【吴録】成王时来至【瑞应图】
　　献鸠孔丛子曰邯郸人正且献鸠于赵简子厚赏之客曰正旦放鸠厚恩也得赏竞捕之不如勿赏简子曰善【列子同】
　　放鸠荣阳有厄井汉王避项羽于中双鸠集飞井上羽以为无人故沛公得免因以为名故汉世正旦放鸠为此也【地理志】俗説髙祖与项羽战败于京索遁丛薄中羽追求之时鸠正鸣其上追者以鸟在无人遂得脱及即位异此鸟故作鸠杖以赐老者按少皥五鸠鸠者聚聚民也周礼罗氏献鸠养老汉无罗氏故作鸠杖以扶老【风俗通】仲秋之月县道皆案户比民年始七十者授之以王杖餔之糜粥八十九十礼有加赐王杖长九尺端以鸠为餙鸠者不噎之鸟也欲老人不噎所以爱民也【续汉礼仪志】
　　白鸠郎郑迁临淮大守郡民徐宪在丧致哀白鸠巢户侧举为孝亷朝廷称为白鸠郎
　　鸠化金钧京兆长安有张氏独处一室有鸠自外入止于床张氏患之披懐祝曰鸠来为我祸也飞上承尘为我福耶来入我懐鸠飞入懐以手探之则不知鸠之所在而得一金带钩是后子孙昌盛有为必偶赀财万倍蜀客贾至长安中闻之乃厚赂婢婢窃钩以与蜀客张氏既失钩渐渐衰耗而蜀客亦数罹穷厄不为己利或告之曰天命也不可以力求于是赍钩以反张氏张氏复昌故闰西称张氏钩云【搜神记】
　　拂冠晋永康元年正月大会有鸠入御坐武帐中拂司空张华之冠【萧方寺三十国春秋】
　　双鸠巢舟庾子与父域为巴守卒于郡子舆奉丧还乡初发蜀有双鸠巢舟中及至又栖庐侧毎闻哭泣之声必飞翔檐宇悲鸣激切【南史】
　　鸠集鳯池唐王及善才行庸猥风神钝浊为内史时人号为鸠集鳯池【佥载】
　　集檐王庭凑武陵支属也生于别墅尝有鸠数十只朝集庭树暮集檐下有异人骆徳播异之后为三军扶立为留后代田正归别墅而庭树婆娑暗此舍矣【北梦言】庭凑始生有鸠数十朝集庭树暮宿檐户长骈胁厯居戎职值乱杀田正推为留后子孙相继藩镇一百年【唐年小録】
　　孝鸟诗曰翩翩者鵻毛云鵻鳺鴀也一宿之鸟郑笺云一宿者一意于所宿之木又云鸟之谨慤者人皆爱之此是谨慤孝顺之鸟也陆玑云今小鸠也一名防鸠幽州人或谓之鷱□梁宋之间谓之佳【尔雅翼】
　　拙鸠物之拙者不能为巢才架数枝往往破卵无巢不能居天将雨则逐其雌霁则呼而反之今人辨其声以为无屋住【尔猚翼】拙者莫如鸠巧者莫如鹘【禽经】
　　葚醉鸠食梁椹则醉猫食薄荷则醉虎食狗则醉子七诗鸤鸠在桑其子七兮鸤鸠秸鞠也鸤鸠之养其子朝从上下莫从下上平均如一
　　老僧食邓州有老僧日食二鸤鸠僧俗共非之老僧毫无所避当馔之际有士求飡分其二足而食食讫老僧盥潄双鸠从口而出一则能行一则匍匐在地贫士惊骇亦吐其饭二脚亦生其僧后乃不食此味众皆敬异号曰南阳鸤鸠和尚【云溪友议】
　　防咷楚鸠一名防咷【广志】
　　鹑
　　机星散机星散为鹑徳义少残之家则鹑生【运斗枢】防化三月田防化为鴽鴽鹌也变而之善故尽其辞也鴽为防变而之不善故不尽其辞也【大戴礼】鴽青州谓之鴾母周雒谓之鴽幽州谓之防【吕览注】
　　性淳陆玑云鹑性淳不越横草能不乱其匹尸子曰尭鹑居庄子云圣人鹑居而鷇食
　　鬭竦翼鸟之闘竦其尾鹑之闘竦其翼【甘氏星经】鹑鷃为闘夣见鹑鷃忧闲闘也【夣书】
　　雀生鹑宋康王时有崔生鹑占之曰小生巨必霸天下康王大悦射天笞地为齐所灭【贾谊新书】
　　鹑觚鹑觚县者秦使太子扶苏及防恬筑长城见此原水浅因欲筑城遂以觚爵奠祭乃有鹑鸟飞升觚上以为灵异因以名县【周地国记】安定原土筑时奠祭以觚爵忽有一鹑飞于觚上因名鹑觚之城魏文帝天统中立为鹑觚县【穷神秘苑】
　　蛙变至道二年夏秋间京师鬻鹑者积于市门皆以大车载而入鹑才直二文是时雨水絻无蛙声人有得于水次者半为鹑半为蛙列子云蛙变为鹑注云事见列子事不谬矣【谈苑】短头细黄鱼以九月中因秋风而变成鹑官吏捕取以塩炙食滋味肥羙出交趾合浦郡【草木状】欺儒子夫俗士之牵逹人也犹鹑鸟之欺孺子也鹑鸟之性善近人飞不峻也不速也蹲蹲然似若将可获也卒至乎不可获是孺子之所以防膝跣足而不以为敝也俗士之与逹人言也若将可寤卒至乎不可寤是逹人之所以干唇噎声而不舍也【中论】
　　瓜生种园东比饶鹑子以烂故老蛙于园东北即化为鹑子【物类相感志】千嵗羊肝化为地宰蟾蜍得苽卒时为鹑此皆因气作以相感而成也【淮万毕术】
　　宛鹑宛鹑大于此鹑以供御【广志】
　　莺
　　楚雀离黄仓庚也鸣即蚕生【説文】黄鸟鹂鹠也闰西谓之鹂黄俗呼黄离留或谓之黄栗留幽州人谓之黄莺一名啇庚一名仓庚一名鵹黄一名楚雀齐人谓之抟黍常以椹熟时来桑间里语曰黄栗留我离黄甚熟一应节趍时之鸟或谓之黄【诗义疏】
　　止妬梁武平齐获侍儿千余軰颇娱于目为郄后所隔抝愤恚将成疹左右识其情者进言曰臣尝读山海经云以鸧鹒为膳可以止妬梁武从之郄茹之后妬殆减半帝神其事左右复言曰愿陛下广为羞以徧赐群臣使不才者无妬于才挟私者不妬其奉公浊者不嫉其清贪者不忌其亷亦助化之一端也帝然其言将诏虞人广捕之防崇佛戒杀遂止【英华】
　　金衣公子明皇毎于禁苑中见黄莺常呼之为金衣公子【开元遗事】
　　哺雏顷年有人取得黄鸎雏养于竹笼中其雌雄接翼既夜哀鸣于笼外絶不饮啄乃取鶵置于笼外则更来哺子人或在前畧无所畏忽一日不放出笼其雌雄缭绕飞鸣无从而入一投水中一触笼而死剖腹视之其肠寸断【玉堂闲话】
　　卵州毎至冬月于田畆中得土坚圆如者輙取以卖破之则鸎在其中无腹毛羽葢以土自里伏而土坚劲春始生羽破土而出【尔雅翼】
　　鹦鹉
　　能言鹦鹉能言鸟也【説文】鹦鹉能言而不可使长是何则得其所言而不得其所以言故循迹者非能生迹者也【淮説山】
　　慧乌黄山有乌焉其状如鹑青羽赤喙人舌能言名曰鹦鹉鹦鹉舌似小儿舌脚折前后各两扶南徼外出五色者其亦有纯赤白者大如鹰也【元经】鹦鹉名乌栖林啄蕋四指中分行则以觜【图賛】凢鸟下脸眨上独此鸟两脸如动如人目【杂俎】行则以口啄地然后足从之【南州异物志】鹦鹉瘴南中云养鹦鹉切忌以手扪摸其背犯者即不饮不啄而卒【异物志】广南新春十州多鹦鹉食木叶榕实凢养之俗忌以手频触其背犯者即多病颤而卒土人谓为鹦鹉瘴【北户録】鹦鹉摩其背而瘖鹦鹆剪其舌而语【禽经】
　　食麻子兴平元年益州蛮夷献鹦鹉三昭曰往者益州献鹦鹉三枚夜食三升麻子今谷价腾贵此鸟无益有损可付安西将军杨定国令归本土【刘斐汉帝】
　　藏瓮张华有白鹦鹉华每出行还輙説僮仆善恶后寂无言华问其故鸟云见藏瓮中何由得知公后在外令唤鹦鹉鹦鹉曰昨夜夣恶不宜出户公犹强之至庭为鹯所抟教其啄鹯脚获免【异苑】
　　赤谢庄为太子庻子时南平王铄上赤鹦鹉普诏群臣为赋太子左卫率府袁淑文冠当时作赋毕赍以示庄庄赋亦竟淑见而叹曰江东无我卿当独秀我若无卿亦一时之杰也遂隐其赋【宋书】
　　能歌天监元年交州献能歌鹦鹉诏不纳【梁纪南史】
　　异名隋开皇中栁归舜自巴陵泛舟遇风吹至君山因维舟至一处有鹦鹉数十相呼姓字有名武游郎阿仙郎阿苏儿者有名自在先生武仙郎踏莲露者有名鳯皇防戴蝉儿多花子者或有善歌者因问归舜姓字来路乃曰为足下转逹桂家三十娘子因遥呼曰阿春此间有客有青衣乗云而下为之设食忽有道士自空飞下投一尺绮与归舜曰以此掩眼即去矣归舜从之忽如身飞却坠以逹舟所【函怪録】
　　防寒贞观五年林邑献五色鹦鹉数诉寒适新罗献美女二人魏徴以为不宜受太宗喜曰林邑鹦鹉犹能自言苦寒思归况女之逺别亲戚乎并鹦鹉各付使者归之
　　首有十红毛贞观十八年陀洹国献白鹦鹉毛羽皓素头上有红毛数十垂与趐齐【旧唐】
　　梦折翅则天尝梦一鹦鹉羽色甚佳两趐俱折以问宰臣群臣黙然内史狄仁杰曰鹉者陛下姓也两趐折者陛下二子庐陵相王也陛下起此二子两翅举也承嗣三思连项皆赤【佥载】
　　雪衣女开元中岭南献白鹦鹉养之宫中嵗乆驯獶聪慧洞晓言词上及贵妃皆呼雪衣女授以嗣臣诗篇数遍便可讽诵上毎与贵妃及诸王博戯上稍不胜左右呼雪衣娘必飞入局中鼓舞以乱其行列或啄嫔御及诸王手使不能争道忽一日飞上贵妃镜防语曰雪衣娘昨夜夣为鸷鸟所将尽于此乎上使贵妃授以多心经以禳之后从校猎戯于殿上忽有鹰之而毙上与贵妃叹息乆之遂命冢于苑中为立冡呼为鹦鹉冢【明皇杂録】
　　谏宗时以林邑国进白鹦鹉慧利之性特异尝者因暇日以金笼餙之示于三相上再三羙之时苏颋初入相每以忠谠励已因前进云鹦鹉能言不离飞鸟臣愿陛下深以为志【松録】
　　时乐宗时有五色鹦鹉能言上令左右试牵帝衣鸟輙瞠目叱咤岐府文学能延京献鹦鹉篇以賛其事张説有表贺称为时乐鸟【酉阳】
　　緑衣使者长安有豪民杨崇义者妻刘氏与隣儿李弇私通遂谋害之埋枯井中其妻乃四散寻覔经府陈词宫吏日夜追捕贼不得后县官等再诣崇义家检校其架上鹦鹉忽然声屈曰杀家主者刘氏李弇也遂俱服罪欵府尹具事奏闻明皇取鹦鹉付后宫封为緑衣使者张説为【开天遗事】
　　舍利贞元中有献鹦鹉鸟者河东裴氏志乐金仙之道以此鸟名载经常狎而敬之始告以六斋之禁此及辰后非时之食终夕不视或教以持佛名号者则仰首奋翼若善承听或俾之念佛则黙然而不荅或谓之不念即唱言阿隬陀厯试不爽贞元十九年七月悴尔不怿已日而甚驯养者知将尽乃鸣磬者曰将西归乎为尔击磬尔其存念每一击磬一称隬陀佛泊十击磬而十念成敛翼委足揜然而絶命火以阇之法焚之得舍利十余粒【韦臯鹦鹉舍利塔记】
　　黄鹦鹉建隆二年陇州贡黄鹦鹉上以为瑞遂作金鹦鹉等旗中书舍人王着献颂因以规諌诏褒之【宋志本传】悲思故主宋徽宗时陇西嵗贡鹦鹉徽宗置之安妃阁教以诗文及宣和末遣中便送还本土后郭浩以秦鳯提防刑狱按边至陇口见一白一红鹦鹉鸣于树问问知来自杭州因问上皇安否浩曰上皇崩矣鹦鹉皆悲鸣不已浩赋诗曰陇口山深草树荒行人到此断肝膓耳边不忍听鹦鹉犹在枝头説上皇【建炎实録】
　　呼琵琶蔡确贬新州侍儿名琵琶随焉有鹦鹉甚慧公每扣响板鹦鹉传呼其名琵琶卒后误触响板鹦鹉犹呼不已悒悒不乐有诗云鹦鹉言犹在琵琶事已非伤心瘴江水同渡不同归又作送将归赋未几而卒【青林诗话】问主闗中啇有得鹦鹉于陇山能人言啇爱之啇偶以事下狱出而叹恨不已鹦鹉曰即在狱数日已不堪鹦鹉遭笼闭累年柰何啇感而放之去后毎有同軰过陇者鹦鹉必于林间问其安否托以寄声焉【邵氏闻见録】
　　鸜鹆
　　寒臯鸲鹆一名寒臯断舌可使言语【淮万毕术】一作干睾鸟鸜鹆亦名鸟【古今注】
　　来巢有鸲鹆来巢书所无也师已曰异哉吾闻文成之世童謡有之鸜之鹆之公出辱之鹦鹆之羽内在外弱鸜鹆跦跦公在干鸜鹆之巢逺哉遥遥【阙】　鹤鹆往歌来哭童謡有是今鸜鹆来巢其将及乎【阙】　有鹳鹆来巢于榆【运斗枢】鹳鹆者飞行属之阳夷狄之鸟穴居于隂【考异邮】鸜鹆者非中国之禽也【礼稽命】
　　报事晋司空桓豁在荆有参军剪五月五日鸲鹆舌教令学语遂无所不名顾参军善弹琵琶鸜鹆毎立听多时又善能效人语声司空大防吏佐令悉效四坐人语不絶似有生鼻语难学学之不似因内头于瓮中使效焉遂与者语声不异主典人于鸲鹆前盗物参军如厠鸲鹆同无人宻白主典人盗某物参军防之而末发后盗牛肉鸲鹆复白参军曰汝云盗肉应有验鸲鹆曰以新荷里着屏风后检之果获痛加治而盗者患之以热汤灌杀参军悲伤累日遂请杀此人以报其怨司空教曰原杀鸲鹆之痛诚合论杀不可以禽鸟故极之于法令止五嵗刑【幽明録】
　　钩唐秘书少监崔行功未得五品前忽有鸲鹆一物入其室置按上乃去乃鱼袋钩玦不数日加大夫也【隋唐嘉话】
　　八哥南唐李主讳煜改鸜鹆为八哥【负晅杂録】亦曰八八儿【王虚中劝孝文】
　　鸷击宋龙图孙正臣邵武人居髙邮尝有疾得异方湏鸜鹆公素不杀故药乆不就忽有鸷禽击死之堕庭中公得而饵之疾遂愈【髙邮志】
　　念佛生莲宋天防黄岩寺僧畜一鸲鹆常随僧念佛不待僧教亦自念得一日立死笼中僧葬之生紫色莲花穿土而出大智律师为之颂曰笼中立死浑闲事化紫莲花也大奇【耕余博览】
　　媚药鸜鹆交时以足勾足鸣皷翼如闘状往往堕地俗取其勾足为媚药【酉阳】
　　取火鸜鹆旧言可使取火效人言胜鹦鹉取其目睛和人乳研滴眼中能见烟霄外物也【上】
　　花鹆五月鸜鹆之毛羽新成俗好登巢取养之以教其语谓之花鹆【荆楚嵗时记】
　　秦吉了
　　结辽林邑国有结辽鸟谓之吉了鸟能人语【唐防要】以熟鸡子和饭饲之或云容州有纯赤纯白色者
　　忆雌天后时左卫兵曹刘景阳使岭南得秦吉了二只能觧人语至都进之留其雌者雄烦怨不食则天问曰何乃无也鸟曰其配为使者所得颇思之乃呼景阳曰卿何故藏一鸟不进景阳叩头谢罪乃进之则天不罪也【佥载】
　　惠于鹦鹉岭南有鸟似鸜鹆而稍大乍视之不相分辨笼养乆则能言无不通南人谓之吉了亦云料开元初广州献之言音雄重如丈夫委曲识人情惠于鹦鹉逺矣【旧唐乐志】
　　珍禽普宁有亷州民获赤白吉了各一头献于刺史者其赤者寻卒白者乆而能言凡笑语悉皆效人斯珍禽也【北户録】
　　不入夷泸南有畜秦吉了者亦能人言有夷酋欲以钱三十万买之其人告以贫将卖尔秦吉了曰我汉禽不愿入夷中遂不食而死【闻见録】
　　白鹇
　　献闽越献髙帝白鹇黒鹇各一只帝大悦厚赐之【西京杂记】羽族幽竒白鹇羽族之幽奇也素质黒章觜纯丹体被冠距颇防夫鸡翟神貎清闲不杂于众禽【萧颖士白鹇赋序】家鸡所伏黄山胡公有双白鹇葢是家鸡所伏自小驯狎了无惊猜以其名呼之皆就掌取食然此鸟耿介难畜胡公赠我求诗因援笔三什以赠之【李集】
　　鹇驯徽宗端邸时艺文之暇颇好驯养禽兽以供玩及即位貂珰奉承罗致稍广江公望在谏省闻之函諌上大悦即日诏内御尽纵勿复留殿中有一鹇蓄乆而驯不去上以亲逐尘尾逐之迄不离左右乃刻公望姓名于尘柄曰朕以旌直也及江去国享上之论兴浸滛及于良岳矣都城广莫秋风夜静禽兽之声四彻宛如郊野识者以为不祥益思江之忠焉
　　同主死难厓山之败陆秀夫抱祥兴帝与俱赴水时一舟一白鹇奋击哀鸣与笼坠水中死
　　鹰
　　瑶光星散瑶光星散为鹰【元命包】
　　鸷杀之鸟鹰者鸷杀之鸟【易通卦验】
　　异名有雉鹰有莬鹰一嵗为黄鹰二嵗抚鹰三嵗青鹰胡鹰获章【广志】
　　不击伏鹰不击伏鹘不击妊【禽经】
　　变鸠惊蛰之日鹰变为鸠小暑之日鹰乃学习处暑之日鹰乃祭鸟【周书】鹰则为鸠鹰也者其杀之时也鸠也者非其杀之时也善变而之仁故具言之也鸠为鹰而之不仁故不尽其辞【大戴礼】春分之日鹰变为鸠秋分之日鸠变为鹰时之化也【捜神记】
</div>
    <div class="pagination">
<a href="天中记_page192.html">上一页</a><span>...</span><a href="天中记_page188.html">188</a><a href="天中记_page189.html">189</a><a href="天中记_page190.html">190</a><a href="天中记_page191.html">191</a><a href="天中记_page192.html">192</a><span class="current-page">193</span><a href="天中记_page194.html">194</a><a href="天中记_page195.html">195</a><a href="天中记_page196.html">196</a><a href="天中记_page197.html">197</a><a href="天中记_page198.html">198</a><span>...</span><a href="天中记_page194.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
