<!DOCTYPE html>
<html>
<head>
    <meta charset="UTF-8">
    <title>册府元龟 - 第 600 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 600 页/共 736 页</h1>
    <div class="content">    唐萧景贞观中为秘书监尤好内典历位清通而襟情雅素励行蔬菲笃沙门之禁诫所得俸禄皆充檀施身终之日家无遗产。
    萧为金紫光禄大夫专心释氏尝修梵行每见沙门大德尝与之论难及苦空思之所涉必谐微旨太宗以好佛道尝赉绣佛像一躯并绣形状於像侧为供养之容赐王裒所书大品般。若经一部并赐袈裟以充讲诵之服焉後表乞出家太宗怒之出为商州刺史。
    崔元综则天朝官至宰相综笃信释典好洁细行薰辛不历口者二十馀年。
    李鼎宝应初为凤翔尹以百姓所立鼎生祠抗表乞改置佛寺度僧七人许之。
    王维为尚书右丞与弟缙俱奉佛居尝蔬食不茹荤於蓝田南辋口置别业引辋水激流於草堂之下涨深潭於竹中浮轻舟绕溪洞弹琴朗咏尝饭十数名僧以玄谈为乐室中惟有茶铛药臼经案绳床而已维早禅门深虚心地长斋素食不衣文采退朝之後尝焚香独坐禅诵为事妻亡後三十年孤居一室便绝尘累。
    王缙为工部侍郎平章事与元载杜鸿渐同居相位俱喜饭僧徒代宗尝问以福业报应事因而启奏由是奉之过当大历初缙上言妻李氏疾患经今七年请舍道政坊私第为寺度僧三七住持仍乞赐寺额为宝应帝许之。
    李重倩为淮西节度兵马使抗表请舍所居延寿里宅为佛经坊许之仍赐名宝应一切经坊。
    杨绾为中书侍郎平章事雅尚玄宗道释二教尝著王开先生傅以见意。
    梁崇义为山南东道节度大历末抗表乞以襄阳旧宅为寺许之。
    关播为太子少师善言佛理尤精释氏之学。
    路泌为浑元帅判官随与吐蕃会盟而舀既在绝域栖心於释氏之教为赞普所重待以宾礼。
    刘总为幽州节度使穆宗长庆初奏请以私第为佛寺遣中官焦仙晟以寺额曰：报恩就赐之。又奏请为僧诏授侍中天平军节度总因乞出家朝廷以缁服就赐之锡名大觉亦以郓帅斧钺侍中印绶授之惟所趋向而总竟从释氏幽州上言总剃为僧不知在所竟卒於易州。
    韦绶字子章京兆人丧父刺血写佛经。
    韦处厚为中书侍郎平章事雅信释氏因果之说晚节尤甚。
    张仲武为幽州节度故事每有新帅多创招提以邀福利仲武曰：劳人求福何福之有因出己所俸择吏之清洁者厚给其家使市纸於江南远佣其善书者录其释氏之典传之於人因谓其宾客曰：此非取福贵助其教化耳。
    梁张策妙通因果酷奉空教未弱冠落为僧居雍之慈见精庐颇有高致广明末大盗犯关策遂返初服奉父母逃难君子多之後为刑部侍郎平章事晋王建立为青州节度晚年归心释氏饭僧营寺戒杀慎狱民稍安之。
    桑维翰为侍中天福末奏臣洛京章善坊舍宅为僧院乞赐名额敕以奉仙禅院为名。
    和凝为右仆射平章事天福末奏臣滑州舍宅为僧院便令亲妹尼福因往彼住持乞颁名额兼赐紫衣敕以悟真禅院为名福因宜赐紫衣。
    晋马胤孙罢相为太子宾客胤孙少慕韩愈之为文故不重佛及退居里巷追感唐帝平昔之遇乃依长寿僧舍读佛书冀申冥报岁馀枕籍黄卷中见华严楞严词理富赡由是酷赏之仍抄录事相形於歌咏谓之法喜集。又纂诸经要言为佛国记凡数千言或调之曰：公生平以博奕韩愈为高识何前倨而後恭是佛佞公邪公佞佛邪胤孙笑而曰：佛佞予则多矣。李显德中同平章事以本贯河南府雒阳县清风乡高阳里本居经黄蔡乱离园庐荡尽养於外祖亦其旧墟於其地置兰。若命僧居之以申罔极之感。
    ●卷八百二十二
    ○总录部　尚黄老
    太史公之论六家刘歆之奏七略其叙黄老之旨载篇籍之数详矣。世之学者亦曷尝无其人焉乃有敦清净之训以助治成化捐利禄之累以越世高蹈聚徒教授以传述真宗立言敷演以发扌妙键注释以启深趣论议以极远致乃至[B17P]仙通感神期冥会亲受秘诀以享遐算岂诬也。哉！其或业与时契名参俊选志存灵贶力营玄馆波流颓靡增华竞逐盖与夫黜聪抱朴之说戾矣。
    老莱子楚人著书十五篇言道家之用。
    慎到赵人与齐人田骈接子楚人环渊皆学黄老道德之术因发明序其指意到著一十二论（今慎子刘向所定有四十一篇）环渊著上下篇而田骈接子皆有所论焉。
    庄周梁惠王时为蒙漆园吏（蒙县属梁国）其学无所不然其要本归於。《老子》之言故其著书十馀万言大抵率寓言也。作渔父盗跖去箧以诋訾孔子之徒以明。《老子》之术。
    申不害韩人为昭侯相十五年终。《申子》之身国治兵强无侵韩者。《申子》之学本於黄老而主刑名著书二篇。
    韩非韩之诸公子喜刑名法术之学而其归本於黄老。
    乐巨公（一名臣公。又作钜姓乐名钜公者老之称也。）赵人善修黄帝。《老子》之言显闻於齐称贤师其本师号曰：河上丈人不知其所出河上丈人教安期生安期生教毛翕公毛翕公教瑕公瑕公教乐巨公乐巨公教盖公盖公教於齐高密胶西为曹相国师。
    汉曹参为齐惠王相齐七十城天下初定王富於春秋参尽召长老诸先生问所以安集百姓而齐故诸儒以百数言人人殊参未知所定闻胶西有盖公善治黄老言使人请之既见为言治道其治要用黄老术故相齐九年齐国安集大称贤相。
    张良从高祖定天下乃称曰：以三寸舌为帝者师封万户位列侯此布衣之极，於是足矣。愿弃人间事欲从赤松子游耳乃学道欲轻举位至太子太傅。
    陈平好读书治黄帝。《老子》之术位至丞相。
    田叔学黄老术於乐钜公为人廉直喜任狭（喜好也。）游诸公位至鲁相。
    直不疑学。《老子》言其所临为官如惟恐人之知其为吏迹也。不好立名称为长者位至御史大夫。
    邓公子章以修黄老言显诸公间。
    汲黯为东海太守学黄老言治官民好清静择丞史任之（择郡丞及史任之）郑当时为大司农官属好黄老言。
    班嗣彪从兄也。虽修儒学然贵老严之术（老。《老子》也。严庄周也。臣钦。若等曰：明帝讳庄改字曰：严）桓生欲借其书（桓谭）嗣报曰：。若夫严子者绝圣弃智修生保真清虚澹泊归之自然（澹泊安静也。）独师友造化而不为世俗所役者也。渔钓於一壑而万物不奸其志（奸犯也。）栖迟於一丘则天下不易其乐不纟圭圣人之罔（圣人谓周孔）不嗅骄君之饵（饵谓爵禄君所以制使其臣亦犹钓鱼之饵）荡然肆志谈者不得而名焉（肆放也。）故可贵也。今吾子已贯仁义之羁绊系名声之缰锁（缰如马缰也。）伏周孔之轨躅（躅迹也。）驰颜闵之极絷（絷至也。人行之所极至）。
    既系挛於世教矣。何用大道为自眩翟（言用。《老子》庄周之道也。为自欲以名眩翟耳）昔有学步於邯郸者曾未得其仿佛。又复失其故步遂匍匐而归耳恐以此类故不进（言不与其书）嗣之行已持论如此。
    後汉耿况与王莽从弟仍共学。《老子》於安丘先生位至上谷太守。
    任隗字仲和少好黄老清静寡欲位至光禄勋。
    郑均字仲虞少好黄老书尝称病家庭不应州郡辟召後为议郎。
    蔡勋字君严邕之六世祖好黄老平尝时为令樊融有俊才好黄老不肯为吏。
    樊瑞尚书令准之父也。好黄老言清静少欲。
    杨厚为侍中称病归家修黄老教授门生上名录者三千馀人翟好。《老子》尤善图纬天文历算位至光禄大夫将作大匠。
    淳于恭善说。《老子》清静不慕荣名位至侍中骑都尉樊晔有俊才好黄老不肯为吏位至天水太守。
    周勰举之子少尚玄虚不应徵辟尝隐处窜身慕老蚺清静杜绝人事巷生荆棘十有馀载。
    矫慎字仲彦扶风茂陵人少好黄老隐Т山谷因穴为室仰慕松乔导引之术。
    向长字子平河内朝歌人隐居不仕性尚中和好老易贫无资好事者更馈焉受之取足而反其馀。
    高恢京兆人少好。《老子》隐於华阴山中。
    魏刘先字始宗博学强记尤好黄老言。
    王弼字辅嗣为台郎何晏与弼祖述老庄立论以为天地万物皆以无为为本无也。者开物成务无往不存者也。阴阳恃以化生万物恃以成形贤者恃以成德不肖恃以免身故无爵而贵矣。
    何晏字平叔以才名好老庄言作道德论位至尚书袁寓精辨有机理好道家之言少被病未官而卒。
    晋嵇康学无师受博览无不该通长好老庄位至中散大夫。
    向秀字子期清悟有远识少为山涛所知雅好庄老之学庄周著内外数十篇历世才士虽有观者莫论其旨统也。秀乃为之隐解发明其趣振起玄风读之者超然心悟莫不自足一时也。惠帝之世郭象。又述而广之儒墨之迹见鄙道家之言遂盛焉位至散骑常侍。
    司马彪为秘书丞注。《庄子》。
    郭象字子玄少有才理好庄老能清言注。《庄子》位至东海王傅太傅主簿。
    庾岂字子嵩为陈留相未尝以事婴心从容酣畅寄通而已处众人中居然独立尝读老庄曰：正与人意ウ同太尉王衍雅重之。
    河南郭象善老庄时以为王弼之恶岂甚知之每曰：。《郭子》玄何必减庾子嵩。
    山涛字巨源性好庄老每隐身自晦位至司徒。
    谢鲲字幼舆少知名通简有高识不修威仪好老易位至豫章太守。
    郗及弟昙奉天师道而何充与弟准崇信释氏谢万讥之云：二郗讠舀於道二何佞於佛位至镇军将军张忠中山人隐於太山无琴书之不修经典劝教但以至道虚无为宗其居依崇幽谷凿地为窟室弟子亦以窟居去忠六十馀步五日一朝其教以形不以言弟子受业观形而退立道坛於窟上每旦朝拜之食用瓦器凿石为釜左右居人馈之衣食一无所受好事少年颇或问以水旱之祥忠曰：天不言而四时行焉万物生焉阴阳之事非穷山野叟所能知之其馈诸外物皆此类也。
    葛洪尤好神仙导养之法著书言黄白之事名曰：内篇後为句漏令。
    鲍靓东海人尝见仙人阴君授道诀百馀岁卒宋何偃素好谈玄注。《庄子》逍遥篇传於世位至吏部尚书。
    羊欣素好黄老尝手自书章有病不服药饮符水而已位至浔阳太守。
    沈演之家世为将而演之折节好学读。《老子》日百遍以义理业尚知名位至吏部尚书。
    孔灵符罢晋安太守有隐遁之怀於禹井山立馆事道精笃每旦於静屋四向朝拜涕泗滂沱东过钱塘北郭於舟中遥拜杜子恭墓。
    周续之字道祖雁门广武人年十二诣豫章太守范受业居学数年通五经并五纬号曰：十经名冠同门称为颜子既而居惟读老易入庐山事沙门释慧远。
    沈道废吴兴武康人少仁爱好老易居县北石山下精庐与诸兄子共釜庾而资困不改节。
    南督顾欢字景怡吴郡盐官人年二十馀从雷次宗谘玄儒诸义晚节事黄老道以佛道二家互相毁著夷夏论虽同二法而意党道教。
    宗则退居善易老累徵不起。
    杜京产吴郡钱塘人少恬静闭意荣宦颇涉文义专修黄老。
    沈麟士吴兴武康人隐居不就徵养身静默著。《周易》两系。《庄子》内篇训注。《老子》要略数十卷。
    徐伯珍东阳太末人好释氏老庄之学兼明道术。
    梁严植之字孝源建平秭归人少善庄老能玄言位至中抚军记室参军。
    太史叔明吴兴乌程人少善庄老无治孝经礼记其三玄九精解当世冠绝每讲说听者尝五百人官至国子助教。
    柳忄登少有大意好玄言通老易终镇西安长史。
    阮孝绪陈留尉氏人年十三遍通五经十五冠而见其父彦之诫曰：三加弥尊人伦之始宜思自勖以庇尔躬曰：愿迹赤松子於瀛海追许由於空谷庶保死生以免尘论尝著论云：夫至道之本贵在无为圣人之迹存乎！极弊极由迹用用有乖於本本既无为为非道之至然不乖其迹则世无以平不究其本则道实交丧周孔将存其迹故宜权晦其本老庄。且明其本亦宜深抑其迹迹既可抑数子所以有馀本方见晦尼丘是故不足非得一之士阙彼明智体二之徒独怀鉴识然圣已极昭反创其迹贤未居宗更言其本良由迹须极世非圣不能本实明理在贤可。若能体兹本迹悟彼抑扬则孔庄之意亦过半矣。
    陶弘景幼有异操年十岁得葛洪。《神仙传》昼夜研寻便有养生之志谓人曰：仰青睹白日不觉为远矣。止於句容之句曲山自号华阳隐居始从东阳孙游兵受浮图经法遍历名山寻访经法天监四年移居积金涧东弘辟导引之法年逾八十而有壮容位至奉朝请。
    庾承先颍川鄢陵人先学黄老兼涉释教高祖诏徵之不起居于五台山讲。《老子》远近咸来赴集。
    庾曼倩新野人孝元在荆州辟为主簿好黄老之言著庄老议疏。
    马枢字要理六岁能诵。《老子》及长尤善。《老子》。
    邵陵王纶为南徐州刺史尝令学士讲。《老子》。
    陈周确字士潜博涉经史笃好弘言位至都官尚书陆瑜尝受庄老於汝南周弘正通大旨官至太子中书舍人。
    金缓治。《周易》老庄时人言玄者咸推之位至镇南始兴王府诏议参军。
    後魏郑修北海人少隐於岐南雅好经史专意玄门屏迹人事不交世俗。
    程骏师事刘丙尝谓丙曰：今世名教之儒咸谓老庄其言虚诞不切实要弗可以经世骏意以为不然夫。《老子》著抱一之言庄生申性本之旨。若斯者可谓至顺矣。人。若乖一则烦伪生。若爽性则冲真丧丙曰：卿年尚稚言。若老成美哉！由是声誉益播。
    北齐杜弼为通直散骑常侍中军大将军平阳公淹为并州刺史高祖。又命弼带并州骠骑府长史弼性好名理探味玄宗自在军旅带经从役注。《老子》道德经二卷表上之曰：臣闻乘风理弋追逸羽於高临波命钓引沉鳞于大壑苟得其道为工其事在物既尔理亦固然窃惟道德二经阐明幽极旨冥动寂用周凡圣论行也。清静柔弱语迹也。成功致治实众流之江海乃群艺之本根臣少览经书偏所笃好虽从役军府而不舍游息钻味既久如有所见比之前注微谓异於旧说情发於中而彰诸外轻以管窥遂成穿凿无取於游刃有惭於运斤不足破秋毫之论何以解连环之结本欲止於门内贻厥童蒙兼以近资愚鄙私备忘阙不悟姑射凝神汾阳流盖高之听卑迩言在察春末奉旨猥蒙垂诱令上所注。《老子》谨冒封呈并叙如别诏云：李君游神冥独观恍惚玄同造化宗极群有从中被外周应可以裁成自已及物运行可以资用隆家宁国义属斯文卿才思优洽业尚通远栖息儒门驰骋玄肆既启专家之学更畅释老之言户列门张途通径达事理兼申能用具表往贤所未悟遗老所未闻旨极精微言穷深妙朕有味二经倦於旧说历览新注所得已多嘉善之来良非一绪已敕杀青编藏之延阁。又上一本於高祖一本于世宗。
    卢臣客风仪甚美少有志尚雅有法度好道家之言羊烈少通敏自修立有成人之风好读书能言名理以玄学知名位至义州刺史。
    後周卢光字景仁好玄言撰道德经章句行於世官至陕州刺史。
    长孙炽颇涉群书周武帝尚道法尤好玄言求学兼经史善於谈论者为通道馆学士炽应其选与英俊并游通涉弥博。
    隋张美初仕後周为司成中大夫撰。《老子》、《庄子》义名曰：道言五十二篇。
    徐则东海郯人入天台山绝粮养性初在缙山太极真人徐君降之曰：汝年出八十当为王者师然後得道也。晋王镇杨州知其名手书召之曰：夫道得众妙法体自然包涵二义混成万物人能弘道道不虚行先生履德养空宗玄齐物深明义味晓达法门悦性冲玄怡神虚白餐松饵术栖息烟霞望赤城而待风游玉堂而驾龙凤虽复藏名台岳犹。且腾实江淮籍甚嘉猷有劳寤寐钦承素道久积虚襟侧席幽人梦想穴霜风已冷海气将寒偃息茂林道气休愈昔商山四皓轻举汉廷淮南八公来仪藩邸古今虽异山谷不殊市朝之隐前贤已说导凡述圣非先生而谁故遣使人往彼延请想无劳束帛贲然来思不待蒲轮去彼空谷希能屈已伫望披则谓门人曰：吾今年八十一王来召我徐君之旨信而有徵，於是遂诣扬州晋王将请受道法则辞以时日不便其後夕中命侍者取香火如平常朝礼之仪至于五更而死肢体柔弱如生停留数旬颜色无变晋王下。《书》曰：天台真隐东海徐公虚确居宗冲玄成德齐物处外俭行安身草褐蒲衣食松饵术栖隐灵岳五十馀年卓矣。仙才飘然胜气千寻万顷莫测其涯寡人钦承道风久餐德素顿遣使来远此延屈冀得虔受上法或建良缘至止甫尔未淹旬日厌尘羽化反真灵府身体柔软颜色不变经方所谓尸解地仙者哉！诚复师礼未申而心诚有在虽志尝化犹怆于怀丧事所资随须供给霓裳羽盖既。且腾空空椁馀衣讵籍坟垄但杖舄犹存示同俗法宜遣使人送还天台定葬是时自江都至於天台在道多见则徒步云：得放还至其旧居取经书道法分遗弟子仍令自扫一房曰：若有客至宜延之於此然後跨石梁而去不知所之须臾尸柩至方知其灵化时年八十二晋王闻而益异之赐物千遣画工图其状貌令柳为之赞曰：可道非道尝道无名上德不德至德无盈玄风扇矣。问有先生夙练金液怡神玉清石髓方软丹欲成言追葛稚将侣茅盈我王遥属爰感灵诚柱下暂启河上沉精留符告信化杖飞声永思灵迹曷用摅情时披素绘如临赤城。
    唐潘师正赵州赞皇人隋大业中度为道士师事王远知尽以道门隐诀及符授之师正清静寡欲居於嵩山之逍遥积二十馀年但服松叶饮水而已李播淳风之父仕隋为高唐尉秩卑不得志弃官而为道士颇有文学自号黄冠子文集行於世。
    薛颐贞观中为太史令请为道士许之仍拜中大夫为置紫府观於九爰之下申其高尚。
    马赜河东汾阴人少好玄言去俗为道士解天文律历隋帝时引入玉清观每加恩礼召令章醮。
    郑诜为河南府参军郭仙舟为虢州朱阳县丞开元六年投匦献诗敕曰：观其文理是崇道法至於时用不切事情宜各从所好并罢官为道士。
    韩思复为御史大夫性恬澹好玄言非察察之吏无几转为太子宾客。
    司马承祯字子微少好学出家为道士师事潘师正传其符及辟导引服饵之法师正特赏异之谓曰：我自陶隐居传授正一之法法至汝四叶矣。承祯尝遍游名山遂止于天台山则天闻其名召至都降手诏以赞美之及将还敕麟台监李峤饯之於雒桥之东景二年睿宗令其兄承就天台起之至京入宫问以阴阳术数之事承祯对曰：经曰：为道日损损之。又损以至于无为。且心目所知见者每损之尚未能也。复攻乎！异端而增其知虑哉！帝曰：理身无为则清高矣。理国无为如何对曰：国犹身也。《老子》曰：游心於澹合气於漠顺物自然而无私焉而天下理。《易》曰：圣人者与天地合其德是知天不言而信无为而成无为之旨理国之道也。睿宗叹息曰：广成之言即斯是也。承祯固辞还山乃赐宝琴一张及霞纹帔而遣之朝中词人赠诗百馀首开元九年。又遣使迎至京玄宗亲受法前後赏赐甚厚十年驾入都承祯。又请还天台上赋诗以遣之十正年。又召至都上令承祯於王屋山自选形胜置坛室以居焉。
    张果不知何许人也。尝著阴符经玄解尽其玄理後受银青光禄大夫号通玄先生。
    贺知章为秘书监授银青光禄大夫天宝三载知章因老疾恍惚不醒。若神游洞天三清上数日方觉遂有志入道乃上疏请度为道士归舍本乡宅为观玄宗许之仍拜其子典设郎曾为会稽郡司马使侍养御制诗以赠行皇太子已下咸就执别肃宗乾元元年十一月诏曰：故越州千秋观道士贺知章器识夷淡襟怀和雅神清志逸学富才雄挺会稽之美箭蕴昆冈之良玉故飞名仙省侍讲龙楼尝静默以养因谈谐而讽谏以暮齿辞禄载见款诚愿追二老之踪克遂四明之客允叶初志脱落朝衣驾青牛而不还狎白衣而长往丹壑非息人琴两忘惟旧之怀有深追悼宜加缛礼式展哀荣可赠礼部尚书。
    王钅共为御史大夫天宝十载请舍宅为观。表曰：臣闻道本无为虚而必应行之者时乘六气得之者寿越二仪伏惟开元天地大宝圣神文武应道皇帝陛下高居众妙深契重玄降自三清元君俯为万方圣主窃见朝之上宰是曰：大贤首学真宗先开道观奉扬慈旨布淳化於苍生恭启福因延休於皇极臣昧於闻道不敢思齐瞻言报恩宁忘窃比。且臣孤立明主所知竭力效官义惟守死捐躯奉国誓不偷生所赐宠荣所蒙任使不因人力特出圣衷加以前後纠弹频抵忤公言成谤恐不自明直道招愆甘为已分陛下圣明先觉真伪立分燕客上书遥知是诈汉臣引过逾察其忠蒙独照於圣心免获罪於浮议尝忧万死翻致九迁伏念殊私将深罔极徒申效无补万分臣旧宅在城南安化门内道东第一家祖父相传竹树犹茂已更数代垂向百年同萧何之卖田诚为偏僻异晏婴之近市稍远嚣尘臣於中选其胜处减兼官之禄俸回累赐之金帛尽除遗堵创建遵堂廊宇既成功德将毕伏乞俯矜丹恳时降皇慈因诞圣之辰充报恩之观捧迎仙榜光映敝庐每至三元八节之时天长乙酉之日臣得澡雪纷垢奉持斋戒一心至愿稽首尊容献福圣躬永资保算千生顶戴万劫归依虽蝼蚁之负细尘，岂能礻卑岳而乌鹊之衔微毳有志填河倘蒙睿泽曲流愚诚俯遂仰望许臣诸处招灼然有行业道士二十七人尝修香火无任感恩荷德之至。
</div>
    <div class="pagination">
<a href="册府元龟_page599.html">上一页</a><span>...</span><a href="册府元龟_page595.html">595</a><a href="册府元龟_page596.html">596</a><a href="册府元龟_page597.html">597</a><a href="册府元龟_page598.html">598</a><a href="册府元龟_page599.html">599</a><span class="current-page">600</span><a href="册府元龟_page601.html">601</a><a href="册府元龟_page602.html">602</a><a href="册府元龟_page603.html">603</a><a href="册府元龟_page604.html">604</a><a href="册府元龟_page605.html">605</a><span>...</span><a href="册府元龟_page601.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
