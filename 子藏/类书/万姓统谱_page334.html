<!DOCTYPE html>
<html>
<head>
    <meta charset="UTF-8">
    <title>万姓统谱 - 第 334 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 334 页/共 403 页</h1>
    <div class="content">


　　万姓统谱卷一百十五
　　钦定四库全书
　　万姓统谱卷一百十六　　明　淩迪知　撰入声
　　五勿
　　屈【临海宫音楚公族姓之后楚武王子瑕食采于屈因氏焉又望出河南周】屈伯庸【楚武王子瑕之后采食于屈因氏焉生女嬃及子原】
　　屈原【伯庸子名平别号灵均仕楚懐王为三闾大夫掌王族三姓入则图议政事决定寃疑出则鉴察羣下应诸侯谋行职修王甚珍之同列靳尚辈妬害其能共谮而疎之乃作离骚冀君觉悟襄王立复用谗谪原于江南原于是作渔父诸篇以见志遂自沉汨罗江而死】
　　屈罢【楚大夫平王命简东国之兵于召陵息民五年而后用师】
　　屈到【楚人嗜芰有疾召宗室属之曰祭我必以芰及祥而祭用芰子建命去之曰夫子不以私欲干
　　国之典也】
　　屈固【白公劫惠王置髙夏欲杀之从者固负王亾走昭王夫人宫】
　　屈侯鲋【文侯之子无傅翟璜进侯鲋】
　　屈丏【秦与韩共攻楚败楚将丏斩首八万】
　　屈建【字子木到子楚公族世为莫敖】
　　屈完【楚大夫长于専对初齐桓公以诸侯之师伐楚管仲责以包茅不入王祭不共昭王南征不复师进次于陉楚子使屈完如师师退次于召陵齐侯陈诸侯之师与完乗而观之完曰君若以徳绥诸侯谁敢不服君若以力楚国方城以为城汉水以为池虽众无所用之遂及诸侯盟】
　　屈庐【鲁公十六年楚白公胜将弑楚惠王王出亾令尹司马皆死拔劒而属之屈庐曰子与我将舍子不与将杀之乎庐曰子杀叔父而求福于庐也可乎吾闻知命之士见利不动临死不恐为人臣者时生则生时死则死是人臣之礼也故上知天命下知臣道其可决乎胜乃内其劒】
　　屈巫【一名巫臣字子灵楚公族也为申公故曰申公巫臣】
　　屈宜臼【韩昭侯旱而作髙门宜臼曰昭侯不出此门何也不时吾所谓时者非时日也人固有利不利时昭侯尝利矣不作高门往年秦拔宜阳今年旱昭侯不以此时卹民之急而顾益奢此谓时绌举羸髙门成而昭侯亡】
　　【汉】屈燕【平原太守】
　　屈充【偏将军】
　　屈处静【祁阳人楚白公之后幼而悟道托迹人表凡十二年一旦驾鹤而去】
　　【三国】屈晃【天台人仕吴为尚书仆射时孙权欲废和立亮晃谏叩头流血权不纳斥还乡里后皓即位封
　　其子绪为东阳亭侯弟韩恭立为义都尉】
　　【南北】屈遵【字子度昌黎人博学多才名著当时魏道武朝为中书令后以开拓之功赐爵昌黎公】屈恒【遵子字长生沉粹有局量歴位尚书右仆射以平凉功赐爵济北公太武委以大政车驾出征
　　常居中留镇赠征西大将军諡曰成】
　　屈道赐【恒子袭爵善骑射机辩有辞气太武甚器之位尚书右仆射加侍中諡曰哀】
　　【唐】屈隐之【祁阳人少好经史尤精易庄举秀才为广州判官兼摄司马后摄韶州刺史居官清俭请
　　托不行】
　　【宋】屈符
　　屈唐臣【太原人登科】
　　屈理【同州人】
　　屈坚【忠州防御使建炎初金人围陜府坚引兵杀之围解金人执坚坚曰君来谓解围也城全吾死
　　何憾叱金人使速杀之】
　　屈长吉
　　屈大方
　　屈中美【庐州人竝登科】
　　【元】屈殷【字子申以总管狄师圣集贤侍制李粲荐策试优等特除秘书丞乞便养改信州知事信守王
　　直御史防尔布哈交上其迹】
　　【明】屈怡【陜西人洪武进士】
　　屈伸【直人成化进士】
　　屈直【字子伸华阴人成化进士厯都御史】
　　屈铨【字秉衡蒲城人治进士任兵科给事中易直通达鲠直不阿为士林所重】
　　屈鈛【字秉钧蒲城人正徳辛未进士任知府】
　　【嘉靖间国子监博士屈大陞朝城县人壬子科举人】
　　郁【太原宫音与蔚姓通】
　　【明】郁让【山东人正徳中任颍川卫知事】
　　乞
　　【五代】乞力【徐邉将】
　　【明】乞贤【南京人治中泌水知县】
　　乞住【广西人正徳中吴川知县】
　　茀【音弼】
　　【周】茀翰【见左传】
　　【音弗】
　　【汉】修【九江太守】
　　蔚【琅邪羽音左传郑大夫尉翩之后一云尉姓】
　　【汉】蔚旷
　　【宋】蔚昭敏【镇定髙阳闗三路先锋契丹入冦昭敏与范廷召追斩万余级擒生口甚众契丹委器甲
　　遁去】
　　【明】蔚绶【合肥人秉心淳实履行端方洪武中擢戸部主事寻迁员外郎克着能声举陞山西防议永乐初召拜礼部侍郎益厉勤恭洪熙初陞本书宣徳中致仕卒遣官谕祭为营塟事】
　　蔚能【朝邑人以吏员授光禄寺典簿歴陞本寺卿进礼部右侍郎以忤防调南京在光禄三十余年未尝持禁脔回家上疏请查入内供应器皿诏下狱问所由能谓同寮曰上怒不可测能老矣当独任之勿累诸公也既受责降未尝有后言人尤称之】
　　蔚春【合肥人治进士性狷介于人不茍合任兵科给事中清白一节时雅重之】
　　蔚昶【宛平人正徳中泾县知县】
　　【嘉靖丙辰进士蔚钟字万钟河南延津人歴郎中嘉靖壬戌进士蔚元康字良甫宣武人歴太仆寺少卿】
　　诎
　　【汉】诎强【见印薮】
　　弗
　　【汉】弗砻【见印薮】
　　物
　　【宋】物奴【昌化人淳熙进士】
　　芾【见姓苑】
　　茇【见姓苑】
　　黻【见姓苑】
　　绂【见姓苑】
　　六月
　　厥【汉文帝赐衡山王宫人厥氏姓苑云今京兆人明】厥惟明【四川井研人治中陜西华州知州】
　　骨【望出河南官氏志纥骨氏改为骨氏今南昌多此姓隋】骨仪【天竺胡人性刚鲠开皇初为御史帝嘉其清苦拜京兆郡丞】
　　【五代】骨言【歙州刺史】
　　【明】骨恭【归徳人景泰中任赵州学正】
　　髪
　　【汉】髪福【东海人治诗】
　　阙【下邳宫音齐卿阙止之后】
　　【汉】阙翊【荆州刺史】
　　阙宣【下邳人】
　　【宋】阙耸【字惟瞻淮安人嘉熙进士】
　　阙一徳【承奉郎江阴路分政】
　　阙定甫【嘉熙进士】
　　【明】阙礼【字文则崇安人洪武中贡士】
　　阙津【长洲人宣徳中以人材任龙南知县】
　　阙膺【奉新人宣徳间为丰令笃于民事邑人称之】
　　阙清【河南人治举人知平凉府天性纯孝为政务本爱民】
　　【隆庆戊辰进士阙成章长洲人】
　　越【晋阳羽音夏少康之后姒姓越王勾践裔孙无彊为楚所灭子孙以国为氏河南官氏志越彊氏改为越氏焉】
　　【南北】越质【梁州刺史】
　　【隋】越椒【北海太守】
　　【明】越坚【合州人正统进士】
　　越孝【合州人成化举人】
　　越英【性刚方正直平生无一戏言惰行从叔宦湖南家口流落英间闗尽归之年已二十八矣发愤读书七年中云南乡试初任衡阳教谕陞蜀泸知州好善嫉恶守正不阿弃官归教子孙以道义济族人之贫乏劝乡人以勤俭为乡里所畏服卒年八十余泸人之在贵者相率为文以吊祭焉】
　　越升【博学能文尤长于诗以经明行修举授播州宣慰司儒学训导卒于官】
</div>
    <div class="pagination">
<a href="万姓统谱_page333.html">上一页</a><span>...</span><a href="万姓统谱_page329.html">329</a><a href="万姓统谱_page330.html">330</a><a href="万姓统谱_page331.html">331</a><a href="万姓统谱_page332.html">332</a><a href="万姓统谱_page333.html">333</a><span class="current-page">334</span><a href="万姓统谱_page335.html">335</a><a href="万姓统谱_page336.html">336</a><a href="万姓统谱_page337.html">337</a><a href="万姓统谱_page338.html">338</a><a href="万姓统谱_page339.html">339</a><span>...</span><a href="万姓统谱_page335.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
