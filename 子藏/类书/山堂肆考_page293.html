<!DOCTYPE html>
<html>
<head>
    <meta charset="UTF-8">
    <title>山堂肆考 - 第 293 页/共 632 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山堂肆考 - 第 293 页/共 632 页</h1>
    <div class="content">　　宋唐珦言王珪曲事王安石无异厮仆薛向陈绎无异家奴张璪李定为安石爪牙张商英为安石鹰犬
　　共为鹰犬
　　宋理宗寳庆中梁成大以知县秩满待选谄事史弥逺家干者万昕昕一日言真徳秀可逐成大曰某若入台必能办此事昕为达其语遂擢御史成大因与莫泽李知孝共为弥逺鹰犬凡忤弥逺意者三人必相继击之
　　屈膝可怜
　　宋许及之为吏部尚书谄事韩侂胄居二年不迁见侂胄流涕叙其知遇之意云衰迟之大不觉屈膝侂胄怜之以为同知枢密院事
　　用心不正
　　宋神宗熈宁中王安石荐吕惠卿爲太子中允崇政殿説书司马光諌曰惠卿憸巧使安石负谤于中外者皆其所爲故天下并指爲奸邪近者进擢不次大不厌众心帝曰惠卿进对明辩似亦美才光对曰惠卿诚文学才辩然用心不正愿陛下徐察之江充李训若无才何以动人主帝黙然
　　张洎附敏政
　　宋太宗时参知政事张洎性险诐巧于将顺尤善事宦官尝引唐故事奏内供奉蓝敏政爲学士帝曰此唐政也朕安可蹈覆辙卿言过矣洎慙而退
　　以道附师成
　　朱语録晁以道后来亦附梁师成有人以诗嘲之曰早赴朱张飰随赓蔡子诗此囘休崛强凡事且从宜
　　献画日笔
　　五代苏循献大笔三十枝与李存朂谓之画日笔存朂悦其佞遂登帝位
　　献卖鼎词
　　贾似道卧治湖山母犹在养毎嵗八月八日似道生辰四方善颂者以数千计悉俾翘材馆誊考以第甲乙一时传诵为之纸贵然皆讇词呓语耳陈惟善有卖鼎词廖莹中有木兰花慢陆景思有甘州歌郭安居有声声慢
　　上糖多令
　　宋史弥逺尝作半闲亭毎治事毕即入亭中打坐有佞人上糖多令词大称其意其词曰天上摘星班青牛度关幻出蓬莱新院宇花外竹竹邉山轩冕倘来闲人生闲最难算真闲不到人间一半神仙先占取留一半与公闲
　　撰福华编
　　宋廖莹中字羣玉贾似道门客也尝撰福华编以纪鄂功
　　辩奸论
　　宋嘉祐初王介甫名始盛党与倾一时欧阳公亦善之劝苏明允与之游明允曰吾知其人矣是不近人情者鲜不为天下患安石母死士大夫皆吊明允独不往作辩奸论以讥之曰是王衍卢杞合而为一人也其祸可胜言哉
　　刺奸诗
　　后山诗话熈宁之初有人自常调上书迎合宰相意苏长公作刺奸戏之曰有甚意头求富贵没些巴鼻便奸邪又某公用事排斥端士矫饰伪行范蜀公咏假山诗曰倐忽平为险分明假夺真
　　为刺史教婢
　　唐宋之愻为连州参军刺史闻其善歌使执笏日教婢在帘外吟唱自如
　　为时宰弹人
　　倦游録苏舜钦监奏院因十月赛神防馆中同列御史刘元瑜弹击下狱坐监主自盗削籍同防者皆坐斥刘谓时宰相贾昌朝曰为相公一网打尽
　　沮抑宗泽
　　宋高宗建炎初宗泽请帝还京二十余奏每为汪伯彦黄濳善所抑二人又疑泽为变以郭仲荀为副留守以察之泽忧愤成疾疽发于背而死
　　谨事蔡京
　　宋何执中谨事蔡京遂代为首相太学生陈朝老上书曰执中虽不敢若京之蠧国害民然碌碌常质初无过人夤縁攀附致位三府亦已大幸而遽俾之经体赞元是犹以蚉负山多见其不胜任也
　　洵武献图
　　宋徽宗建中靖国时邓洵武为起居郎尝因对言陛下乃神宗子必欲继志述事行新法以利民非用蔡京不可又曰陛下方绍述先志羣臣无助者乃作爱莫助之图以献其图如史记年表列旁行七重别为左右左曰元丰右曰元祐自宰相执政侍从台谏郎官馆阁学校各为一重左序助绍述者执政中惟温益一人余不过三四若赵挺之范致虚王能甫钱遹之属而已右序举朝辅相公卿百执事咸在焉凡以百数帝出示曽布布与洵武见异改付温益益欣然奉行请相蔡京乃进洵武中书舎人给事兼侍讲
　　安石食饵
　　宋仁宗朝王安石知制诰一日上赏花钓鱼内侍各以金盏盛饵药置几上安石食之尽明旦上谓宰辅曰王安石诈人也使误食钓饵一粒则止矣食之尽不情也
　　五佞
　　陈有五佞谓施文庆沈客卿阳慧朗徐析暨慧景也又宋王钦若丁谓陈彭年刘承珪林特人目为五鬼
　　六贼
　　宋梁师成李彦朱勔王黼童贯蔡京时号为六贼
　　四凶
　　宋元丰末黄履为中丞与蔡确章惇邢恕相交结毎确惇有所嫌恶则使恕道风防于履履即排击之时谓之四凶元祐正臣无一得免者矣
　　十客
　　陆游避暑漫抄秦桧之有十客曹冠以塾师爲门客王防以妇弟爲亲客吴益以爱壻爲娇客施全以划刀爲刺客李季以章醮爲羽客龚釜以治产爲庄客丁禩以通家爲狎客曹咏以献计取林一飞还爲説客郭知运以离婚爲逐客秦桧既死葬于建康有蜀人史叔夜怀鸡黍生刍号恸墓前其家人喜因厚遗之于是谓之吊客以足十客之数
　　献笑取悦
　　宋徽宗宣和中蔡攸有宠于帝进见无时得预宫中秘戏或侍曲宴则攸与王辅着短衫窄袴涂抹青红杂倡优侏儒中多道市井滛媟谑浪语以献笑取悦攸妻宋氏出入禁掖攸子行领殿中监宠信倾其父
　　病风丧心
　　宋宁宗时吕祖泰请诛韩侂胄诏配祖泰钦州牢城收管既至府尹诱之曰谁教汝共为章试言之吾且置汝祖泰笑曰公何问之愚也吾固知必死而可受教于人且与人议之乎尹曰汝病风丧心耶祖泰曰以吾观之若今之附韩氏得美官者乃病风防心耳
　　防毁
　　防毁小人之所为也其祸常加于君子故舜堲防説禹虑巧言汤惧匪彛武戒比徳良有以也
　　诬徳
　　左文十八年昔少皞氏有不才子毁信废忠崇饰恶言靖譛庸回服防搜慝以诬盛徳天下之民谓之穷竒
　　流言
　　周书周公摄政管叔及其羣弟流言于国曰公将不利于孺子
　　鬼蜮
　　诗小雅为鬼为蜮则不可得有腼面目视人罔极作此好歌以极反侧此暴公为卿士而譛苏公故苏公作诗以絶之也
　　萋菲
　　小雅萋兮菲兮成是贝锦彼譛人者亦已太甚哆兮侈兮成是南箕彼譛人者谁适与谋时有遭防而被宫刑为巷伯者作此诗以刺幽王也注云萋菲小文之貌贝水中介虫有文彩似锦哆侈微张之貌南箕四星二为踵二为舌其踵狭而舌广则大张矣
　　乱国
　　小雅营营青蝇止于棘谗人罔极交乱四国
　　覆邦
　　论语恶利口之覆邦家者
　　铄金
　　邹阳上书曰众口铄金积毁销骨风俗通俗説有美金众人咸共诋訿言其不纯卖金者欲其售取煅以见真此为众口铄金也
　　浮石
　　陆贾新语众口所毁浮石沈水
　　心害屈平
　　史记屈平为楚怀王左徒博闻强志明于治乱嫺于词令王甚任之上官大夫与之同列争宠而心害其能怀王使平造宪令平属草藁未定上官大夫见而欲夺之平不与因谗之王曰王使平为令众莫不知每一令出平伐其功曰以为非我莫能为也王怒而疏屈平
　　廷毁周勃
　　史记孝文即位绛侯为丞相罢朝趋出上礼之恭常目送之中郎袁盎进曰陛下以丞相为何如人上曰社稷臣盎曰方诸吕用事刘氏不絶如带是时绛侯为大尉主兵柄弗能正吕后崩大臣相与共畔诸吕大尉主兵适防其成功所谓功臣非社稷臣丞相如有骄主色陛下谦让臣主失礼窃为陛下不取也后朝上益庄丞相益畏已而绛侯望袁盎曰吾与而兄善今儿廷毁我盎遂不谢及绛侯免相之国国人上书告以爲反徴系清室宗室诸公莫敢爲言唯袁盎明绛侯无罪得释绛侯乃大与盎结交注云望怨也盎兄名哙清室汉书作请室谓请罪之室也
　　赵高毁防氏
　　史记胡亥立赵高亲近日夜毁恶防氏求其罪过举劾之胡亥乃遣御史曲宫乗之代杀防毅又遣使者之阳周令恬曰卿弟毅有大罪法及内史恬乃吞药自杀
　　郭开毁亷颇
　　赵孝成王薨悼襄王立使乐乗代亷颇爲将颇怒攻之遂出奔魏赵师数困王复思之使视颇尚可用否颇之仇郭开多与使者金令毁之使者还报曰亷将军老尚善饭然与臣坐顷之三遗矢矣王遂不召按三遗矢谓数起便也矢一作屎
　　诡胜嫉邹阳
　　史记邹阳者齐人也游于梁与故吴人庄忌夫子淮阴枚生交上书而介于羊胜公孙诡之间胜等嫉阳恶之梁孝王孝王怒下之吏
　　绛灌短贾谊
　　史记云孝文帝初即位诸律令所更定及列侯悉就国其説皆自贾生发之于是天子议以为贾生任公卿之位绛灌东阳侯冯敬之属尽害之乃短贾生曰雒阳之人年少初学专欲擅权纷乱诸事于是天子后亦疏之不用其议乃以贾生为长沙王太傅
　　宣仲讃申侯
　　左僖五年陈辕宣仲怨申侯之反已于召陵故劝之城其赐邑曰美城之大名也子孙不忘吾助子请乃为之请于诸侯而城之美遂譛诸郑伯曰美城其赐邑将以叛也申侯由是得罪七年夏郑杀申侯説于齐且用陈辕涛涂之譛也注云宣仲即涛涂赐城即僖公四年齐桓赐申侯之虎牢也
　　宰嚭谗伍员
　　吴太宰嚭与伍子胥有隙因谗曰子胥今不见用常鞅鞅怨望吴王乃赐子胥属镂之劎以死
　　书谤乐羊
　　乐羊子爲魏文侯将攻中山三年拔之文侯封之灵寿乐羊跪而辞曰臣攻中山有谤臣于大王者谤书盈箧大王终不信故臣得拔中山乃大王之功非臣之功也
　　文致北海
　　曹公欲加害孔北海使路粹作奏粹承防文致孔融罪言融昔在北海见王室不宁招合徒众欲图不轨言我大圣人之后而灭于宋有天下者何必卯金刀又言融不遵朝仪秃巾防行唐突宫掖与白衣祢衡言论放荡交相賛扬衡谓融仲尼不死融谓衡爲顔渊复生
　　虚诬李固
　　东汉顺帝时诸除官多不以次及李固在事奏免百余人此辈怨固又希梁冀防共作飞章虚诬固罪曰大行在殡路人掩涕固独胡粉饰貌搔头防姿遂防免之
　　盛毁班超
　　东汉章帝拜班超爲将兵长史以徐干爲军司马别遣李邑防送乌孙使者邑到于阗不敢前因上书西域之功不可成又盛毁超拥爱妻抱爱子安乐外国无内顾心超闻之叹曰身非曽参而有三至之谗恐见疑于当时矣遂去其妻
　　譛望之专权
　　汉萧望之字长倩与史高恭石显忤元帝初即位恭显奏望之潜诉大臣毁离亲戚欲以专权擅势爲臣不忠诬上不道请谒者召致廷尉上不省爲下狱可其奏后饮鸩自杀
　　诬李膺爲党
　　东汉河内张成善风角推占遂教子弟杀人河南尹李膺收捕案杀之弟子牢脩因诬告膺等养太学防士共爲部党诽讪朝廷于是天子震怒颁下郡国逮捕党狱遂起
　　共譛杨震
　　东汉安帝朝樊丰周广谢恽等倾揺朝廷太尉杨震上疏言转切防太史言星变逆行丰等遂共譛震云自赵腾死后深怀怨怼且震为邓氏故吏有恚恨心帝然之乃遣使者防收震太尉印绶有诏遣归故郡至城西夕阳亭饮酖而卒
　　数谗仲堪
　　世説王绪数谗殷荆州仲堪于王国寳殷甚患之求术于王东亭曰卿但数诣王绪往辄屏人因论他事如此则二王之好离矣殷从之国寳见王绪问曰比于仲堪屏人何所道绪云故是常往来无他所论国寳谓绪于已有隐果情好日疎谗言以息
　　质赵被防
　　魏厐恭与太子质于邯郸谓魏王曰今一人来言市中有虎王信之乎王曰否二人言信之乎曰寡人疑矣三人言王信之乎曰寡人信之矣恭曰市之无虎明矣三人言而成虎今邯郸逺于市议臣过过三人愿王察之魏王曰寡人知之矣及恭自邯郸反谗口果至遂不得见
　　伐韩被谗
</div>
    <div class="pagination">
<a href="山堂肆考_page292.html">上一页</a><span>...</span><a href="山堂肆考_page288.html">288</a><a href="山堂肆考_page289.html">289</a><a href="山堂肆考_page290.html">290</a><a href="山堂肆考_page291.html">291</a><a href="山堂肆考_page292.html">292</a><span class="current-page">293</span><a href="山堂肆考_page294.html">294</a><a href="山堂肆考_page295.html">295</a><a href="山堂肆考_page296.html">296</a><a href="山堂肆考_page297.html">297</a><a href="山堂肆考_page298.html">298</a><span>...</span><a href="山堂肆考_page294.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
