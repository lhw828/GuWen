<!DOCTYPE html>
<html>
<head>
    <meta charset="UTF-8">
    <title>万姓统谱 - 第 98 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 98 页/共 403 页</h1>
    <div class="content">　　顔公衮【字鼎卿龙溪人以父泽补官绍定间兴宁令时强防陈三鎗罗动天迫境公衮出与遇下
　　车谕以礼义贼怒不听公衮厉声骂贼被执死之诏赠朝奉郎】
　　【元】顔瑜【字徳卿曲阜人顔子之后以行谊荐为邹县教谕至正中山东盗起瑜携家走郓城道遇贼知其为书生使之写旗瑜骂曰尔为叛贼我岂为尔写旗贼刺杀之妻子皆遇害】
　　【明】顔琇【字季栗吴人洪武初父戍凤翔母从行母卒琇逾数千里函骨归未尝着地行则负之寝则悬
　　于屋梁渡则着之心胷父死饮食不下咽越五日竟哭死】
　　顔师胜【兴化人由人材知四川峨眉县洪武间苗贼啸聚攻城师胜与贼三战三捷追贼被刺而
　　死事闻赠官】
　　顔贤【万安人洪武初泉州府司狱性温良而果毅郡人翁彦立系狱通判胡钊以私憾囊沙将压之贤正色曰彼罪未至死不敢闻命彦立获免有卓六秀者与其党八人皆重罪而狱未成一夕狱隣火郡守欲诬以因火反狱将尽杀之贤力拒曰囚非反狱岂可诬之狱之未成岂可杀之守惭而退狱囚贫饿者给以食毎重囚引决必诣贤谢而去时称能举其职】
　　顔伯玮【名瓌以字行庐陵人聪敏介直能文章建文元年以贤良徴授沛县知县北平兵起掠济寜浙兵过沛沛人窜匿伯玮设法招徕北平兵攻沛援兵不至度不能支令子有为还曰汝归白大人子职弗克尽矣题诗察院壁曰太守诸公鉴此情只因国难未能平丹心不改人臣节青史谁书县令名一木岂能支大厦三军空拟筑长城北平兵入东门指挥王显迎降伯玮冠带陞堂再拜恸哭曰臣无能报国遂自缢死有为不忍舎去复还见父尸遂自刎以从】
　　顔宝【字太和龙溪人永乐进士授四防知县温厚公正寛猛得宜奏除诡名粮九百余石复申除乡民盐钞一十二万余贯尤笃意学校为新其庙宇至于桥梁圩岸之属亦悉意缮治藩臬郡守交章论荐称为岭南独步迁秩而去邑人慕之歴刑部郎中】
　　顔宗【字学渊南海人永乐癸夘举于乡仕福建邵武知县为政平易恺悌以救荒悯旱为先】顔泽【字泽民江隂人永乐壬辰登进士第累官布政司左叅政孙瑄亦举进士】
　　顔彪【淮安盐城人任真定卫指挥同知正统己巳冬荐陞署都指挥佥事守备倒马寻实授指挥佥
　　事充右防将分守十八盘有勇有为克着边迹】
　　顔颐夀【字天和巴陵人治进士授知县拜监察御史赫然有激扬声歴陞光禄大理卿谳狱平允进都御史正徳己夘宸濠谋为不轨副使胡世宁发其奸上命驸马都尉崔元偕颐夀往处未至即举兵反因会师纪功　竣还京恭遇世宗登极迁刑部侍郎陟南京礼部尚书进左都御史寻改刑部尚书】
　　顔木【字惟乔随州人正徳进士知许州以荐调亳州惩武人石氏之肆坐中伤免性嗜书善考索文思精劲有所属缀辄喜怪竒専宗左氏春秋时作公谷语一时文士多称之晩始为诗近体得唐人意退居马坪二十年日吟诵不辍所着有家政州七礼解选诗评烬余藁】
　　顔阶【字徳升龙溪人正徳中以举人署香山教谕庄重醇雅克端师范士咸乐然向风嘉靖初徴脩
　　实録歴陞工部员外郎谨言慎行为人谋务尽忠告遇事剸裁曲当】
　　山【河南商音周山师掌山林之官以官为氏风俗通云列山氏之后】
　　【周】山祁【晋大夫】
　　【汉】山昱【武郡太守】
　　山氷【黄门令与太传陈蕃同坐党】
　　山千秋【上饶人】
　　【晋】山涛【字巨源阙内懐人器量不羣少与阮籍为竹林友武帝朝为吏部尚书甄防人物各为题目时称山公启事累官至尚书仆射加侍中初伐吴涛曰自非圣人外宁必有内忧释吴以为外惧不亦美乎人服其逺识】
　　山简【字季伦涛子性温雅有父风仕为征南将军镇襄阳每出游习家池上置酒辄醉而归名之曰
　　髙阳池时有童儿歌以嘲之子遐仕至东阳太守】
　　山谟【字季长涛子明慧有才志官至司空兄该兵州刺史淳允奉车都尉】
　　山遐【简子字彦林为余姚令时江左初基法禁寛弛豪族多挟藏戸口以为私遐绳以峻法在县八旬出口万余建元中为东阳太守康　尝病其狱囚太多遐处之自若郡境肃然】
　　山伟【字仲才涉猎文史路逢卜尼望之叹曰君方近天子当作好官】
　　【南北】山谦之【撰吴兴统纪十卷分吴会丹阳三都三卷】
　　【唐】山浑【侍唐中宗宴惟诵鹿鸣蟋蟀二章上嘉其直赐服一称】
　　山约【山隂令】
　　山卿【名不传世唐时有梦人遗新宫铭者题曰新宫宏又崇轩阙又末曰紫阳真人山卿撰】
　　【五代】山行章【摄守眉州郡无罗城行章合五县之力城之迨宋淳化中李顺之乱攻围半载不能下行
　　章之绩益彰】
　　【宋】山説【登科】
　　山悰【桂阳王铄侍读】
　　山褥瓌【领军畅当骁将】
　　【明】山锡之【苏州人洪武初知县事改创县治及学舎公宇焕然一新至今赖焉】
　　山青【徐州人涉古今知大义沈毅有勇略为燕山护卫百戸永乐初以从军功累官右军都督佥事】山云【徐州人永乐中以指挥从征累功陞都督佥事宣徳正统充平蛮将军镇广西累官都督同知卒赠懐逺伯諡襄毅云沉毅不泄用兵如神亷正自持淡然儒素甘苦与卒共之临战人皆出死力及其卒也广西之人皆为立祠嵗时祭之】
　　山秀【仁和人正统中任淮阳县丞】
　　山浩【字文渊酃人天顺中举人敦厚朴茂不事修饰贫而诵习无间寒暑仕为平阳通判】山禹【吴县人嘉靖丙午举人任府同知】
　　班【扶阳徴音楚叔敖孙令尹子文为虎乳楚人谓虎班其子名鬬班因氏】
　　【周】班壹【秦人避地楼烦生孺孺生长长生稚稚生彪班固之父也】
　　【汉】班稚【安陵人哀帝时为广平太守】
　　班彪【稚子祖説越骑都尉彪沉重好古初事窦融劝融归汉光武初举茂才拜徐令所着赋论奏事
　　凡九篇】
　　班固【彪长子九嵗能文及长博贯载籍明帝时典校秘书续成父所着西汉书及作两都赋与颂记
　　凢若干卷】
　　班超【固弟少有大志家贫佣书养母尝投笔叹曰大丈夫当立功异域以取封侯安能乆事笔砚间乎明章两朝出征西域安集五十余国封定逺侯子勇有父风章帝时为军司马】
　　班伯【元成间为定襄太守郡中称为神明入为侍中】
　　班嗣修【儒学尤贵老庄桓生借其书嗣报曰若庄子者絶圣弃智修生保真渔钓于一壑栖迟于
　　十邱不絓圣人之纲不齅骄君之饵吟子既系孪于世教何用大道为】
　　班斿【博学举贤良擢谏议大夫与刘向校书】
　　【唐】班宏【卫州人天宝中进士累官刑部侍郎京官考清洁勤力晨入官署夕而出吏不堪其劳而已益
　　恭徳宗以其熟天下计进位尚书】
　　班景倩【入为大理少卿过大梁刺史倪若水饯之行立望其行尘乆之乃返谓官属曰班生此行
　　何异登仙】
　　班肃【贞元中髙郢知贡举擢肃第一栁子有送归序】
　　【宋】班绹【雍熈登科】
　　【元】班恕【字惟忠至元间兼劝农田尹能诗文挥翰】
　　【明】班言【临淄人母卒欲庐墓压于父不克终志及父卒遂庐墓侧三年嵗旱邑中独雨人或以为班氏
　　之所兆云】
　　班周吉【延津人洪武初为刑部尚书】
　　班平【西安人洪武初任广东右叅议】
　　班子超【汝阳人永乐举人】
　　闗【陇西商音夏桀大夫闗龙逢之后又尹喜为闗吏亦以官为氏又望出东海】
　　【周】闗龙逢【以谏桀而死相传为今安邑人】
　　【汉】闗敝【谏大夫】
　　【三国】闗羽【字云长解人事蜀先主称万人敌拜前将军假节钺威震华夏为世虎臣尝刺顔良报效曹公
　　有国士风死为神二子平兴亦知名】
　　【南北】闗朗【字子明北魏人太和末王虬穆公封晋阳朗为公府记室与谈易虬曰天下竒才也文中子有
　　闗朗篇】
　　闗康之【字伯愉河东人性清约独处一室希与妻子相见不通賔客徴辟一无所就弟子以业传
　　授尤善左氏春秋髙帝絶爱赏之】
　　闗人才【中书舎人】
　　闗播【字务先汲人举进士为滁州刺史有善政阙绾皆善之引为都官员外郎徳宗问政治之要播
　　对称防累迁平章政事以太子少师致仕】
　　【宋】闗鲁【以进士起家尽力于官歴守池治两州为尚书郎年八十归老钱塘陈襄作鸿飞诗送之八子景棻景元景仁希声杞景山景宣景良皆学行修立以进士同升者五人后相继第进士又三人景元能其官景仁字彦长性多能钟律歴数草图画无所不学尤长于诗四子澥淳演注皆举进士】
　　闗沼【字渊圣杭人登元祐三年进士隠士孔夷尝有赠渊圣学士诗云吴越声飞二十年缁衣空复叹遗编紫芝眉宇风尘外太白文章锦绣前可是石渠方载笔末应水国要归田他时雪里相逢处能记骑驴孟浩然夷字方平号滍臯先生刘攽韩维之畏友其称沼如此则沼之才望可知】
　　闗注【字子东世为钱塘人登绍兴五年进士第尝教授湖州与胡瑗之孙涤裒瑗遗书得易解中庸义藏之学官又録瑗言行为一帙江藻为之序官至太学博士卒注号香严居士有闗博士集二十卷】
　　闗景仁【字彦长防稽人治平五年以进士知丰县尝改作鳬鹥亭为宴游之所有诗咏其事】闗应庚【不知何许人度宗时为孝感县丞咸淳九年上书言边防二十事寻奉诏授武当军节度
　　推官兼司法京湖制司】
　　闗咏【知泉州监市舶为市卒没其价咏一无所与】
　　【元】闗玉【字子玉行唐人中统三年调曲阳令为民兴利革尝春行省耕马逸啮民乗计直以儥之螟灾乃精祷祠信宿螟死寻改髙阳令百姓请留不从至则治声益振至元中改藁城以疾卒两邑吏民咸哀慕之】
　　闗珍【定州人性资温淑见义勇为子政仕至提领益性纯直好学不倦由是博极羣书为一时儒者
　　所重】
　　【明】闗敏【南海人本朝初王师岭南全城归附授廵检后为余宼攻防举家二十口皆被害事闻赠兵马
　　指挥命有司立庙嵗祭】
　　闗可成【归善人洪武十九年贡入太学拜监察御史言事调知宁徳县爱民礼士守已奉公擢湖
　　广佥事】
　　闗秉彛【髙明人洪武举人广西古田知县】
　　闗忠【魏县人成化初知枝江县有善政杨都御史特檄奬之有心悬报主政养民之语其亷介仁恕
　　足称循吏后陞任去民弗忍忘】
　　闗铨【字子衡清溪人由吏员歴官至浙江理问四十余年清操一节凡有餽嘱即拒之曰此枉法枉法不可为时人反号为闗枉法虽妇人女子皆知其号当道屡奬后解浙银至京师卒讣至浙官囊如洗物论惜之】
　　闗碍【字景仪霩人正统进士歴按察使】
　　闗宗【南宫人景泰举人光禄少卿】
　　闗学尹【南海人国子助教】
　　菅【音奸赵郡见姓苑】
　　【汉】菅禹
　　菅辅
</div>
    <div class="pagination">
<a href="万姓统谱_page97.html">上一页</a><span>...</span><a href="万姓统谱_page93.html">93</a><a href="万姓统谱_page94.html">94</a><a href="万姓统谱_page95.html">95</a><a href="万姓统谱_page96.html">96</a><a href="万姓统谱_page97.html">97</a><span class="current-page">98</span><a href="万姓统谱_page99.html">99</a><a href="万姓统谱_page100.html">100</a><a href="万姓统谱_page101.html">101</a><a href="万姓统谱_page102.html">102</a><a href="万姓统谱_page103.html">103</a><span>...</span><a href="万姓统谱_page99.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
