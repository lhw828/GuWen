<!DOCTYPE html>
<html>
<head>
    <meta charset="UTF-8">
    <title>万姓统谱 - 第 268 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 268 页/共 403 页</h1>
    <div class="content">　　【宋】栁崇【字子高河东人以儒学著名五季末终身御布衣称处士王延政据建州闻其名召补延平沙县丞力谢不仕宋朝中以子遗法当授官戒其子曰不可以奏请夺吾志及疾革遗命曰吾读圣人书朝闻道夕死可矣毋得以浮屠法灰吾之身后累赠尚书工部侍郎子七人宜宣寘宏宷宻察宜登第累赠尚书工部侍郎宣仕至大理司直寘宏并登进士第察年十七举应贤良待诏金马门仕至检校尚书水部员外郎】
　　栁开【字仲涂大名人父承翰干德初为监察御史开幼警悟豪勇开寳中举进士厯官诸州皆有政绩太宗以其文臣有武畧擢知宁边军徙全桂环邠代诸州著书自号东郊野夫又号补亡先生作二传以见意又作家戒千余言刻石以训诸子开兄肩吾官至御史肩吾三子湜灏沆并进士及第】
　　栁宏【字巨卿建人咸平间举进士知江州徳化县过庐山爱羡不已官至九卿志乐肥遁故卒归隐
　　焉】
　　栁永【字耆卿山西乐安人仁宗朝累举不中工长短句时有荐之于朝召入赋醉蓬莱辞语典丽中
　　犯时讳以不称防后卒官至屯田郎中故号曰栁屯田】
　　栁植【字子春真州人少贫自奋于学举进士甲科累官至翰林学士歴知寿亳蔡相四州平居畏慎
　　寡言笑所至官舍蔬果不辄采家无长物时称其廉】
　　栁友直【湘隂人游太学有盛名以忧归罹兵火甘贫孤防不妄取予或教以治生曰伯夷亦治生
　　耶其刻意如此】
　　栁拱辰【天圣中试珠藏渊赋王拱辰榜登第至和中知永州年六十即有挂冠之志创一桥曰归
　　老桥南丰作记弟应辰登甲科】
　　栁应辰【拱辰弟熈宁间登进士通判永州尝除浯溪石怪潭岩水怪民甚徳之】
　　栁学【前泸州刺史以守成都功加东川节度使防南诏复防黎州遗书西川欲假道入见天子诉寃
　　抑学劝节度使牛丛斩其使四十人止留二人授以书詈辱之蛮乃退】
　　栁平【字子仪武陵人元祐中知州时江西惟筠独不嚚于讼故太守号为守江西道院子仪至政益
　　清简渐以无讼乃新燕居之堂防曰江西道院以鼓舞其俗百姓恱焉】
　　栁约【字元礼华亭人性至孝深于经学大观中上舍进士为霸州敎授靖康初为殿中侍御史论三镇不可弃后以直龙图阁知严州兼浙西兵马都监时金人大入列郡震恐约屹保孤城境内按堵高宗嘉其忠后擢试户部侍郎且将大用当路忌其尽言诬以事罢之卒赠四官】
　　栁楹【字安叟东海人乾道二年宰吴江作松陵鱼具篇侍制曽防序之刻石】
　　【元】栁贯【字道浦江人幼有异质于经史百家书靡所不通至正间由江山教谕至翰林侍制兼国史编修与虞集掲徯斯黄溍齐名人号曰儒林四杰有文集四十卷字系一卷】
　　【明】栁升【懐宁人洪武永乐中从征累立战功封安逺矦卒追封融国公諡襄愍】
　　栁申【洪武中知大名府在任専尚徳礼志欲措刑为政务推经术有古循吏风】
　　栁敬中【慈谿人初举明经授登封县学敎谕洪武三十一年陞常熟知县厘务精敏兴植坠废崇儒敬士开辟田野孔氏子孙有流落邑中者贫不能娶敬中曰此守土贵也为娶妻筑室宣化门外给产养之又得范文正公裔孙复为筑室赡以饮食制衣巾具束修遣入邑庠其敦名教厚风俗类如是永乐六年以忧去服阕吏民诣阙请复任陞苏州府同知为政平易民甚宜之今祠于学宫】
　　栁华【字彦辉吴县人宣徳庚戌进士歴湖广布政司防议】
　　栁英【临淮人正统进士河南佥事】
　　栁淳【华亭人进士成化中廵按四川存心正大临事严明黎庶安生百官奉职】
　　栁应辰【字拱之巴陵人成化己丑进士歴官刑部郎中擢四川兵僃副使以忧去服阕补河南进山西按察使歴江西陕西布政使陟副都御史廵抚苏州逆瑾用事乃摭其清理荘田不实械系诏狱禠秩归瑾败复职致仕】
　　栁尚义【字正宗巴陵人治己未进士授知县徴拜监察御史累陟佥都御史以忤逆瑾除名瑾
　　败起副使仕至防政】
　　栁济【字孟渊别号耕叟徳化人赋性淳雅不与人争善楷书父鉴得疾济事之逾年不倦异母弟凌
　　侮百出爱之愈笃弟遂感化喜饮酒虽多不乱卒年六十四】
　　栁琰【字邦用仪真人进士治初守郡廉慎淳确政有调理卒于官士民惋惜之琰病剧僚友伤其廉悉索琰在郡所积羡赎得银若干两请以归之妻孥亦以言琰曰吾岂以垂尽易所守哉言毕即逝】
　　栁希玭【字子敬庐江人进士歴防政庐亲墓鹊数百巢冢树居官清刚不阿权贵时呼柪桞】栁宗蔡【字公献河间人嘉靖庚戌进士厯湖广布政司防议】
　　栁东伯【巴陵人嘉靖癸丑进士任长洲县知县】
　　狗
　　【汉】狗未央【见印薮】
　　茍【河内商音黄帝之后奔苟突国因氏一派出自敬姓因避晋帝石敬塘讳去文姓茍与去茍姓文者相同又望出河南西河】
　　【周】茍变【其才可将五百乘卫矦以其为吏而食人二鸡子遂不用子思以二卵去干城之将不可使闻
　　于邻国也】
　　【汉】茍谏【上党太守王莽欲灭鲍氏子孙鲍永匿于谏家卒赖保全】
　　茍参【汉人】
　　茍晞【字道将山阳人东海王越讨汲桑晞为先锋破羣盗威名甚盛时人以拟韩白进位都督青兖诸军事练于官事决断如流从母子犯法晞斩之既而素服流涕曰杀卿者兖州刺史哭弟者茍道将卒封东平矦】
　　茍廙【侍中循省风俗】
　　【南北】茍济【颍川人与梁武有旧后仕于北朝尝云防于楯鼻上磨墨作檄】
　　茍頽【代人本姓若干厚重寡言少严毅清直武力过人推为中散小心谨敬大武至以赐爵建徳男
　　累迁司卫监洛州刺史】
　　【宋】茍与龄【来安人志尚髙洁事其亲生养死葬力竭而礼尽母殁庐墓有芝十九茎生墓亭事闻旌
　　其门】
　　茍允中【中江人葬父自培其坟三年有虎豹驯扰其傍醴泉出其下】
　　茍铎【滁州人登科】
　　茍毅【易州人】
　　茍全【防州人】
　　茍纶【登进士第】
　　茍昌世【绍兴进士仁夀人】
　　茍简
　　茍耸【资阳人兄弟名振于元丰间宣和中同声对策排斥奸佞为蔡京所嫉耸以三台生授营州文
　　学】
　　【元】茍宗直【字正甫保定人弱冠从郝经使宋被留仪真经授以学遂以儒名家仕至国子祭酒诗文
　　书皆有晋唐风致】
　　茍师顔【熈宁八年任德清尹】
　　【明】茍文甫【灵宝人洪武中人材任御史】
　　茍天赋【潼川州人景泰举人】
　　茍发【潼川州人景泰举人】
　　茍惠【通江人刚烈有胆畧蓝贼起惠率兵合防佪军为犄角以击之贼破退走龙潭恵从间道冲杀贼溺死者水为之不流复与战于松树垭杀伤甚众防日暮贼伏兵出惠力屈而死】
　　茍溥【通江人惠之族弟形貌魁梧膂力过人蓝鄢防城纵火烟熖蔽天溥帅鋭卒五百人合兵进击贼败于三花顶兵声大震寻败贼于龙潭尸骸枕籍山谷后数百贼潜入溥家溥短兵接战于门身被数十鎗父子兄弟同时遇害三十五人】
　　茍沔【通州人正徳间汝宁府同知】
　　茍颖【字希顔阆中人嘉靖庚戌进士任御史厯太仆寺卿子万朝万厯丙子举人】
　　茍延庚【字季寿眉州人嘉靖癸丑进士厯按察佥事】
　　茍汝安【字省夫蒲州人举人嘉靖中任四川佥事】
　　纽【吴兴宫音】
　　【隋】纽因【字孝政河东安邑人也性至孝周武成中父母防庐于墓侧负土成坟庐前生麻一株髙丈许围之合拱枝叶郁茂冬夏恒青有鸟栖上因举声哭鸟即悲鸣时人异之周武帝表其闾擢授甘棠令】
　　纽士雄【因之子少质直孝友防父庐于墓侧负土成坟其庭前有一槐树先甚郁茂及士雄居防树遂枯死服除还宅死槐复荣高祖闻之叹其父子至孝下诏褒扬号其居为累徳里】
　　纽囘【以孝行称】
　　纽璘【将】
　　【宋】纽昌言【登科永兴人】
　　【明】纽师【介休人成化举人】
　　纽中【成都人成化举人】
　　钮【与纽同见姓苑】
　　【晋】钮滔【吴兴人】
　　【元】钮克让【介休人父文敦徳乐义善教子克让始厯岳武昌二郡推官用法平恕守龙阳郡多善政
　　州人为立碑官终路南宣慰副使致仕追封汾阳郡伯赠父官爵如之】
　　【明】钮衍【字公裕洪武中由监生授徳安知府时有妖人挟左道为民害茍忤其意祸患立至公既视篆廉得其实召至讯之获妖书二防竟坐以死郡人称快官终广东参政以清白见称】
　　钮天锡【字昌任商水县学教谕转永丰县学典福建乡试文衡陞翰林待诏】
　　钮庆【武进人宣徳中安陆县知县】
　　钮琼【吴江人天顺间任敎授】
　　钮清【字宗源防稽人成化戊戌进士歴副使】
　　钮纬【字仲文防稽人嘉靖辛丑进士歴官给事中】
　　九
　　【唐】九嘉【夏津人从李纯甫为学归唐歴知富平髙陵二县髙祖以为纯臣入为翰林应奉殁于癸巳之
　　难】
　　九奚采【舆地纪胜唐时来为郡守】
　　【宋】九真【知庆元府】
　　【金】九住【为武州刺史元兵至攻城破九住力战而死】
　　【明】九焯【井砥人洪武中徳兴县知县】
　　臼
　　【周】臼季【晋人遇冀见冀缺耕其妻馌之敬相待如賔乃举于文公公曰其父有罪可乎对曰舜之罪也
　　殛鲧其举也兴禹管敬仲桓之贼也实相以济公以为下车大夫】
　　臼任【华氏家臣】
　　咎【即舅氏舅犯左传亦作咎犯】
　　【周】咎犯【晋平公好乐敢有谏者死国人忧之有咎犯者乃隐士也谏以五害今近臣不敢谏逺臣不得
</div>
    <div class="pagination">
<a href="万姓统谱_page267.html">上一页</a><span>...</span><a href="万姓统谱_page263.html">263</a><a href="万姓统谱_page264.html">264</a><a href="万姓统谱_page265.html">265</a><a href="万姓统谱_page266.html">266</a><a href="万姓统谱_page267.html">267</a><span class="current-page">268</span><a href="万姓统谱_page269.html">269</a><a href="万姓统谱_page270.html">270</a><a href="万姓统谱_page271.html">271</a><a href="万姓统谱_page272.html">272</a><a href="万姓统谱_page273.html">273</a><span>...</span><a href="万姓统谱_page269.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
