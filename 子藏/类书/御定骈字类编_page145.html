<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 145 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 145 页/共 1019 页</h1>
    <div class="content">　　冻梅【罗邺冬夕江上言事诗风栁欲生阳面叶丨丨先绽岭头枝】
　　冻栁【梅尧臣送乐职方知泗州诗长安丨丨不堪折穷腊使君单骑行　周昻诗丨丨僵榆未改容狐裘貂帽尚宜风】
　　冻橘【橘谱延安韩彦直橘録丨丨其颗如常橘之半歳八月人日为小春枝头时作细白花既而橘已黄千林已尽乃始傲然氷雪中着子甚繁春二三月始采之亦可爱】
　　冻樾【范成大诗丨丨午影圎静极成痴坐】
　　冻蕾【赵伯成蜡梅诗丨丨含香蜡防匀古来幽谷有佳人】
　　冻蕊【陆希声梅花坞诗丨丨凝香色艳新小山深坞伴幽人】
　　冻脸【张耒冬日放言诗三杯任兀兀丨丨生春华】
　　冻面【栁贯大雪诗正苦贫衣绽那禁丨丨黧】
　　冻手【陆游诗朝来丨丨题诗处】
　　冻肌【白居易别毡帐火罏诗婉软蛰鳞苏温炖丨丨活】
　　冻指【范成大诗新寒丨丨似排籖村酒虽酸未可嫌】
　　冻咽【白居易五弦弹乐府第五声最掩抑陇水丨丨流不得】
　　冻噤【张耒对雪诗饥喉丨丨谁与解正借醺酣得嚅嗫】
　　冻婢【梅尧臣诗丨丨昧煎和亲调首忘髴】
　　冻人【穆天子传日中大寒北风雨雪有丨丨天子作诗三章以哀民】
　　冻合【李益暖川诗胡风丨丨鸊鹈泉牧马千群逐暖川李商隠对雪诗关河丨丨东西路肠断斑骓送陆郎】
　　冻定【王建赠李愬仆射诗和雪翻营一夜行神旗丨丨马无声】
　　冻坐【宋史王陶传见寒馁下】
　　冻栗【素问一水不能胜二火故不能丨丨】
　　冻涩【朱子次秀野咏雪韵诗酒肠丨丨成新恨病骨侵凌减旧肥】
　　冻杀【来鹄蚕妇诗若教解爱繁华事丨丨黄金屋里人】
　　冻者【荘子夫丨丨假衣于春暍者反冬乎冷风】
　　冻处【梅尧臣雪后资政侍郎西湖宴集偶书诗潭心不丨丨雁鹜自相依】
　　冻闭【礼记月令孟冬行春令则丨丨不密地气上泄　元稹书异诗行过冬至后丨丨万物零】冻饿【孟子父母丨丨　蔡邕述行赋序人徒丨丨不得其命者甚众】
　　冻馁【孟子文王之民无丨　之老者　国语桓公自莒反于齐使鲍叔为宰辞曰臣君之庸臣也君加惠于臣使不丨丨则是君之赐也若必治国家者则非臣之所能也　宋史神宗纪熙寜六年大雪诏京畿收养老弱丨丨者　说苑晏子曰臣以君之赐臣之妻党无丨丨者　苏轼谢赐衣袄表敢不推广朝廷之仁益收丨丨申严祖宗之法少肃惰媮　杜甫病后遇王倚饮赠歌诗酷见丨丨不足耻多病沉年苦无健】冻死【神仙传天忽大雪人屋多壊焦先庵倒人往不见所在恐已丨丨乃共拆庵求之见先熟卧于雪下顔色赫然气息休休如盛暑醉卧之状　杜甫自京赴奉先县咏懐诗朱门酒肉臭路有丨丨骨】冻销【李商隠安平公诗三月石堤丨丨释东风开花满阳陂】
　　冻释【诗今我来思雨雪载涂传涂丨丨也笺云黍稷方华朔方之地六月时也以此时始出垒征伐玁狁因伐西戎至春丨始丨而来反其间非有休息　李商隠安平公诗见上】






　　御定骈字类编卷三十二
<子部,类书类,御定骈字类编>
　　钦定四库全书
　　御定骈字类编卷三十三
　　时令门十二
　　夜
　　夜日【吕览吴起治西河欲谕其信于民丨丨置表于南门之外令于邑中曰明日有人偾南门之外表者仕长大夫明日日宴矣莫有偾表者民相谓曰此必不信有一人曰试往偾表不得赏而已何伤往偾表来谒吴起吴起自见而岀仕之长大夫】
　　夜月【齐书乐志嘉树离披榆关命賔鸟丨丨如霜秋风方嫋嫋　梁昭明太子中吕四月啓毎遇秋风振响鹑惊子夏之衣丨丨流辉鹊绕将军之树　江淹莲花赋夺丨丨及荧光掩朝日与赩火　李华木兰赋见晨霞下　白居易荷珠赋明玑而丨丨争光丹粟而晨霞散入　王适蜀中言懐诗别离同丨丨愁思隔秋风刘长卿送李员外使还苏州诗丨丨留同舍秋风在逺乡　戴叔伦送崔融诗丨丨边尘影秋风陇水声】
　　【姚伦感秋诗不蔽秋天鴈惊飞丨丨乌　卢纶清如玉壶冰诗见朝霜下　张祜送苏绍之归岭南诗丨丨江流阔春云岭路深　杜牧渔父诗见秋潭下　方干夜听歩虚诗瑞草秋风起仙阶丨丨明　胡曾独不见诗窗残丨丨人何处帘卷春风燕复来　曹唐送刘尊师只诏阙庭诗五湖丨丨幡幢湿双阙清风劔佩轻　又叙邵陵旧宴诗东风丨丨三年饮不省非时不似泥张乔送何道士归山诗见寒花下　皮日休海石榴花诗见朝阳下　韦庄秋日感事诗见晓风下】
　　夜星【齐书天文志见昼星下　孟郊上河阳李大夫诗霜劔夺众景丨丨失长辉】
　　夜云【李白侍从游宿温泉宫诗霜仗悬秋月霓旌卷丨丨　刘禹锡早秋雨后诗见朝雨下　温庭筠芙蓉诗见秋水下】
　　夜光【屈原天问丨丨何徳死则又育厥利维何而顾兔在腹　拾遗记见朝日下　曹植芙蓉赋其始荣也皦若丨丨寻扶桑其扬晖也晃若九阳出旸谷　闵鸿芙蓉赋灼若丨丨之在岫赤若太阳之映朝云张乔再题敬亭清越上人山房诗石窗清吹动河汉丨丨流　寒山诗见朝影下　又战国策张仪爲秦破从连横说楚王楚王乃遣使车百乗献鸡骇之犀丨丨之璧于秦王　汉书邹阳传苏秦相燕人恶之于燕王燕王按劔而怒食以駃騠白圭显于中山人恶之于魏文侯文侯赐以丨丨之璧何则两主二臣剖心析肝相信岂移于浮辞哉　又明月之珠丨丨之璧以暗投人于道无不按劔相视者　后汉书大秦国传土多金银竒寳有丨丨璧明月珠骇鸡犀瑚琥珀琉璃琅玕朱丹青碧　中华古今注见宵烛下　十洲记周穆王时西胡献昆吾割玉刀及丨丨常满杯刀长一尺杯受三升刀切玉如泥杯是白玉之精光明夜照冥夕出杯于中庭以向天比明而水汁已满杯中也汁甘而香美斯实灵人之器　新论夫连城之璧瘗影荆山丨丨之珠潜辉郁浦玉无翼而飞珠无胫而行扬声于章华之台炫燿于绮罗之堂者葢人君之举也　文心雕龙魏氏以丨丨爲怪石宋客以燕砾为寳珠　广志有明珠又有丨丨大珠皆径寸或围二寸已上出黄支形至圎置之平地终日不停　述异记南海有明珠即鲸鱼目瞳谓之丨丨　班固答賔戏賔又不闻和氏之璧韫于荆山随侯之珠藏于蜯蛤虖厯世莫眡不知其将含景耀吐英精旷千载而流丨丨者也　应璩荐和模牋丨丨之璧显价于和氏之肆千里之足定功于伯乐之庭　陆机演连珠飞辔西顿则离朱与蒙瞍收察悬景东秀则丨丨与碔砆匿耀　扬防羽猎赋方椎丨丨之流离剖明月之珠胎　张衡思赋旌性行以制佩兮佩丨丨与琼枝　沈佺期和元万顷临池翫月诗丨丨殊在握了了见沈灰　韦应物冦季膺古刀歌丨丨投人人不畏知君独识精灵器　方干谢王大夫奏表诗见寒枝下】
　　夜明【礼记祭法丨丨祭月也疏丨丨祭月坛名也月明于夜故谓其坛为丨丨也　唐书礼乐志大明于东陛之南丨丨于西陛之北　宋史礼志皇祐五年增大明丨丨坛山罍二笾豆十二　又史记天官书见春夏下　拾遗记有石磷之玉号曰丨丨以闇投水浮而不灭　云仙杂记虢国夫人有丨丨枕光照一室不假灯烛　采兰杂志张说于元宵召诸姬共宴苦无月夫人以鸡林丨丨帘悬之炳于白日夜半月出惟说宅无光帘夺之也　李华含元殿赋见晨曀下　杜甫酬郭受判官诗只同燕石能星陨自得隋珠觉丨丨　皮日休古宫词梁间燕不睡应怪丨丨帘曹唐赠南岳冯处士诗见晚过下】
　　夜雨【魏志管辂传注辂别传曰辂与倪清河相见既刻雨期倪曰谭髙信寡相为忧之于是便留辂往请府丞及清河令若丨丨者当为啖二百斤犊肉若不雨当住十日辂曰言念费损至日向暮了无云气众人并嗤辂辂言树上已有少女微风树间又有阴鸟和鸣又少男风起众鸟和翔其应至矣　明一统志丨丨岩在临洮府兰州西南一十里有泉自山巅而下夜深露气重而泉溜愈多听之如雨声　王维鱼山神女祠歌风凄凄兮丨丨不知神之来兮不来使我心兮苦复苦杜甫船下夔州郭宿雨湿不得上岸诗见春灯下　又赠卫八处士诗丨丨剪春韭新炊间黄粱　又水槛遣心诗见朝晴下　耿湋送绛州郭参军诗丨丨新田湿春风曙角鸣　卢纶秋中过独孤郊居诗见秋山下戴叔伦客中言懐诗丨丨孤灯梦春风几度花　李益宿冯翊丨丨赠主人诗危心惊丨丨起望漫悠悠　桞宗元雨中赠仙人山贾山人诗寒江丨丨声潺潺晓云遮尽仙人山　张祜扬州法云寺双桧诗髙临月殿秋云影静入风檐丨丨声　李商隐丨丨寄北诗何当共翦西窗烛却话巴山丨丨时　李咸用旅馆秋夕诗秋风萤影随髙栁丨丨蛬声上短墙　马戴将别寄友人诗霜风红叶寺丨丨白苹洲　方干早春诗冰融大泽朝阳觉草緑陈根丨丨知　又感时诗丨丨旋驱残热去江风吹送早寒来　郑谷江行诗丨丨荆江涨春云郢树深　又寄碁客诗见秋灯下　王铎谒梓潼张恶子庙诗见春云下　唐彦谦萤诗寒烟陈后长门闭丨丨隋家旧苑空　张乔江行至沙浦诗见春江下　皮日休和鲁望晓起回文诗见晨风下　曹唐病马诗见秋风下　韦庄听赵秀才弹琴诗巫山丨丨中起湘水清波指下生　清江送坚上人归杭州天竺寺诗见云山下　苏轼送刘寺丞赴余姚诗中和堂后石楠树与君对牀听丨丨　范成大诗湘中多丨丨客枕最先知　陆游夜雨诗丨丨有残滴秋砧无絶声　杨载浄香亭诗丨丨暗添篱脚水晓云浓揜树头山】
　　夜雹【张祜观宋州于使君家乐琵琶诗见秋云下】
　　夜雷【杜荀鹤送吴蜕下第入蜀诗见春霭下】
　　夜雪【岑参献封大夫破播仙凯歌见晓霜下　韦应物答东林道士诗紫阁西边第几峰茅斋丨丨虎行踪　卢纶上皇甫大夫诗晓川分牧马丨丨覆连营白居易春夜喜雪懐王二十二诗丨丨有佳趣幽人出书帷　温庭筠寄清源寺僧诗见秋苔下　周贺懐西峰隐者诗腊近溪书絶灯残丨丨稠　方干叙钱塘异胜诗丨丨未知东岸緑春风犹放半江晴】
　　夜霜【唐书五行志永泰元年三月庚子丨丨木有冰薛业晚秋赠张折冲诗见秋草下　李商隐丹丘诗青女丁宁结丨丨羲和辛苦送朝阳　罗虬比红儿诗楼上娇歌褭丨丨近来休数踏歌娘　广宣菊花诗见朝露下】
　　夜霰【郭遵初日见朝元阁赋见朝云下　张说喜雪应制诗丨丨氛埃灭朝日山川浄　梅尧臣罢饮诗丨丨已先庭雪集单衣难与毳裘陪　范成大雪霰后大雨诗丨丨三更碎瓦昼暝一阵翻盆】
　　夜雾【唐书五行志寳厯七年十二月丙戌丨丨木冰韦应物郡中对雨诗丨丨着衣重新苔侵履湿】夜露【梁昭明太子拟古诗晨风被庭槐丨丨伤堦草陆倕诗江关寒事早丨丨伤秋草　隋炀帝春江花月夜诗见春潭下　杜甫蒹葭诗体弱春风早丛长丨丨多　戎昱桂城早秋诗逺客惊秋早江天丨丨新卢纶秋中野望诗丨丨湿苍山秋陂满黄叶】
　　夜瀣【袁裒秋雪聫句见宵檠下】
　　夜风【魏志管宁传注傅子曰宁之归也海中遇暴风船皆没惟宁乗船自若时丨丨晦防船人尽惑莫知所泊望见有火光輙趋之得岛岛无居人又无火烬行人咸异焉以为神光之祐也　李嘉祐咏萤诗丨丨吹不灭秋露洗还明　朱长文宿新安江深渡馆诗见寒木下　卢纶早秋望华清宫中树诗交映凝寒露相和起丨丨　张祜题樟亭诗见秋霭下　方干嵗晚言事诗急景苍茫昼若昏丨丨干峭触前轩　若虚乐仙观诗老树丨丨虫咬叶古垣春雨藓生甎】
　　夜火【越絶书子胥知时变为诈兵为两翼丨丨相应梁简文帝长沙王北凉州庙碑铭九微丨丨百味朝浆　江总为陈六宫谢章鲁宫丨丨伯媛匪惊楚榭奔涛贞姜何惧　贺兰进明夜渡江诗丨丨连淮市春风满客帆　李颀送郝判官诗枫林带水驿丨丨明山县　孟浩然送韩使君除洪州都曹诗岘首晨风送江陵丨丨迎　韦应物送孙征赴云中诗敲石军中传丨丨斧冰河畔汲朝浆　皇甫曽寄张仲甫诗孤村明丨丨稚子船归　施肩吾洗丹砂词千淘万洗紫光攒丨丨荧荧照玉盘　张乔寻阳村舍诗见寒更下　又送进士许棠诗丨丨山头寺春江树杪船　又再书边事诗分营丨丨烧云逺校猎秋雕掠草轻】夜烟【李贺南园诗见朝迳下】
　　夜刻【梁元帝绎鸟名诗鸡人怜丨丨鳯女念吹箫　李贺塞下曲露下旗蒙蒙寒金鸣丨丨　鲍溶白露诗金飇爽晨华玉壶増丨丨】
　　夜漏【周礼鸡人大祭祀夜嘑旦以嘂百官注丨丨未尽鸡鸣时也呼旦以警起百官使夙兴　后汉书礼仪志立春之日丨丨未尽五刻亰师百官皆衣青衣郡国县道官下至斗食令史皆服青帻立青旛施土牛耕人于门外以示兆民　宋书厯志推合朔月食加时漏刻法各以百刻乗定小余如日法而一不尽什之求分先余丨丨之半即昼漏加时刻及分也　齐书礼志东亰以后正旦丨丨未尽七刻鸣钟受贺公侯以下执贽来庭二千石以上升殿称万嵗然后作乐宴飨　王维冬夜书懐诗见冬宵下　韦应物骊山行禁仗围山晓霜切离宫积翠丨丨长】
　　夜防【苏轼八月十七复登望海楼自和前篇是日牓出余与试官两人复留诗天台桂子为谁香倦听空堦丨丨凉】
　　夜时【周礼见夜士下　杜甫秦州杂诗鼔角縁边郡川原欲丨丨】
　　夜隂【魏书崔巨伦传潜结死士数人夜中南走逢贼逰骑数百俱恐不济巨伦曰宁南死一寸岂北生一尺也便欺贼曰吾受敕而行贼不信共爇火观敕火未然巨伦手刃贼帅余人因与奋击杀伤数十人贼乃四溃得马数匹而去丨丨失道惟看佛墖戸而行到洛朝廷嘉之　江淹清思诗空闺饶逺念虚堂生丨丨】夜阳【后汉书王允传见昼隂下】
　　夜晴【唐书五行志见昼雾下　元史文宗纪丙午自庚子至是日皆昼雾丨丨】
　　夜午【扬允孚滦亰诗天上龙归才带雨城头丨丨又经霜】
　　夜热【杨万里夏夜追凉诗见午热下】
　　夜冷【吴均饼说见晓风下】
　　夜寒【庾信灯赋见宵久下　沈佺期古歌见秋思下蒋维翰古歌频放剪刀声丨丨知未寝　杜甫空囊诗见晨冻下　卢纶送崔少府诗丨丨逢雪处日暖到村时　元稹惧醉诗闻道秋来怯丨丨不辞泥水为杯盘　杜牧方响诗见秋水下　王涣惆怅诗丨丨春病不胜懐玉痩花啼万事乖　罗隐新安投所知诗汉殿丨丨时不食宋都风急命何疎】
　　夜凉【髙适听张立本女吟诗危冠广神楚宫妆独歩闲庭逐丨丨　韦应物酬卢嵩秋夜见寄诗乔木生丨丨月华满前墀　章八元酬刘员外月下见寄诗丨丨河汉白卷箔出南轩　桞宗元再至界围岩水帘遂宿岩下诗丨丨星满川忽疑眠洞府　刘禹锡新秋对月诗丨丨金气应天静火星流　周贺宿李枢书斋诗丨丨书读遍月正戸全开　杜牧得替后移居霅溪馆诗丨丨溪馆留僧话风定苏潭看月生　罗邺再经匡庐寺宿诗酒醒月移窗影畔丨丨身在水声中　韦庄夏夜诗傍水迁书榻开襟纳丨丨　皎然寄昱上人上房居诗丨丨疏磬尽师友自相依】
　　夜暝【洞冥记天汉二年帝升苍龙阁思仙术召诸方士言逺国遐方之事东方朔下席操笔跪而进帝曰大夫为朕言乎朔曰臣游北极至种火之山日月所不照有青龙衔烛火以照山之四极亦有园圃池苑皆种异木异草有明茎草夜如金灯折枝为炬照见鬼物之形仙人甯封尝服此草于丨丨时转见腹光通外亦名洞冥草帝令剉此草为泥以涂云明之馆夜坐此馆不加灯烛亦名照魅草　白居易白牡丹诗移植在中庭留景丨不丨　又冥同博物志越地深山有鸟如鸠青色名曰冶鸟穿大树作巢如升器其户口径数寸周饰以土垩赤白相次状如射侯伐树见此树即避之去或丨丨人不见鸟鸟亦知人不见已也鸣曰咄咄上去明日便宜急上树去咄咄下去明日便宜急下树去若使去但言笑而不已者可止伐也若有秽恶及犯其止者则虎通夕来守人不知者即害人】
　　夜晓【王巾头陀寺碑防法云于真际则火宅晨凉曜慧日于康衢则重昏丨丨】
　　夜昏【春秋荘公七年夏四月辛卯夜恒星不见注恒常也谓昏没疏恒常释诂文夜者自昏至旦之总名但此经下言夜中则此言夜者夜未至中谓初昏之后耳非竟夜不见星也谷梁夜作昔传曰日入至于星出谓之昔不见者可以见也必如彼言星出以前名之曰昔则名昔之时法当未有星矣何以怪其不见而书为异也明经所言夜者丨丨之后星应见之时而不见耳南史徐孝克传祯明元年入为都官尚书自晋以来尚书官僚皆携家属居省省在台城内下舍门中有阁道东西跨路通于朝堂其第一即都官省西抵阁道年代久逺多有鬼怪毎丨丨之际无故有声光或见人着衣冠従井中出须防复没或门阖自然开闭居多死亡尚书周确卒于此省孝克代确便即居之经两载祅变皆息】
　　夜旦【欧阳修读书诗忘食日已晡燃薪丨侵丨】
　　夜色【沈佺期牛女诗谁能留丨丨来夕倍还梭　储光羲题陆山人楼诗暮声杂初鴈丨丨涵早秋　杜甫放船诗已泊城楼底何曽丨丨防　又子规诗眇眇春风见萧萧丨丨凄　刘长卿扬州雨中张十宅观妓诗丨丨带春烟灯花拂更然　韦应物寄璨师诗林院生丨丨西廊上纱灯　又善福精舍秋夜迟诸君诗广庭独闲步丨丨方湛然　桞宗元田家诗见暮田下元稹闺晚诗丨丨侵洞房春烟透帘出　又杂忆诗今年寒食月无光丨丨才侵已上牀　孟郊京山行后路起丨丨前山闻虎声　杜牧秋夕诗天阶丨丨凉如水卧看牵牛织女星　周朴边思诗丨丨蓟门火秋声边塞风　韦荘宫怨诗见秋声下】
　　夜气【孟子梏之反复则其丨丨不足以存　刘孝仪和昭明太子钟山解讲诗丨丨清箫管晓阵烁郊原桞贯送叶道士归天台诗石井剑花飞丨丨玉田芝草艳春晖】
　　夜景【齐书乐志昭星　丨非云晓庆　宋史乐志庙楹邃严丨丨藻清　皮日休桃花赋丨丨皎洁哄然秀发又若嫦娥欲奔明月　韦应物晚登郡阁诗春风偏送桞丨丨欲沈山　又善福精舍示诸生诗湛湛嘉树隂清露丨丨沈　刘禹锡和令狐相公诗见寒蟾下又秋晚新晴夜月如练诗见晚霞下　孟郊蚊诗愿为天下防一使丨丨清　又投赠张端公诗见画辉下又立徳新居诗见昼光下　杜牧洛阳秋夕诗泠泠寒水带霜风更在天桥丨丨中　司空圗南北史感遇诗行乐最宜连丨丨太平方觉有春风　杜荀鹤秋日山中诗见秋隂下】
　　夜彩【韦庄南省伴直诗星分丨丨寒侵帐兰惹春香緑映袍】
　　夜影【罗隐蟋蟀诗美人在何丨丨流波】
　　夜辉【吴浩石渠阁赋炳虹气以丨丨耀神光于旭暾　陈植金马门赋见晓辟下】
　　夜照【新语星不昼见日不丨丨　地镜圗欲知寳所在地以大镜丨丨见影若光在镜中者物在下也徐陵欧阳頠徳政碑见朝披下　程詧东天竺赋见晨翔下　李啇隐十字水期韦潘侍御同年不至诗漆灯丨丨真无数蜡炬晨炊竟未休　张昱演法师惠纸帐诗银灯丨丨白纷纷四面光揺白縠纹】
　　夜中【春秋庄公七年夏四月辛卯夜恒星不见丨丨星陨如雨谷梁传丨丨星陨如雨其陨也如雨是丨丨与　吴语吴王昏乃戒令秣马食士丨丨乃令服兵擐甲系马舌出火灶陈士卒百人以为彻行百行　后汉书吕布传袁绍遣壮士送布而隂使杀之布疑其圗已乃使人鼓筝于帐中潜自遁出丨丨兵起而布已亡又王忳传除郿令到官至斄亭亭长曰亭有鬼数杀过客不可宿也忳曰仁胜凶邪徳除不祥何鬼之避即】
　　【入亭止宿丨丨闻有女子称冤之声忳咒曰有何枉状可前求理乎女子曰无衣不敢进忳便投衣与之女子乃前诉曰妾夫为涪令之官过宿此亭亭长无状枉杀妾家十余口埋在楼下悉盗取财货忳问亭长姓名女子曰即今门下游徼者也明旦召游徼诘问具服罪即收系及同谋十余人悉伏辜遣吏送其丧归乡里于是亭遂清安　晋书贾充传韩寿南阳堵阳人充知女与夀通而其门閤严峻不知所由得入乃丨丨阳惊托言有盗因使循墙以观其变左右白曰无余异惟东北角如狐狸行处充乃考问女之左右具以状对充秘之遂以女妻夀　齐书祥瑞志曲阿县民黄庆宅左有园园东南广袤四丈每种菜輙鲜异虽加采拔随复更生丨丨恒有白光皎质属天状似县绢私疑非常请师卜道士傅徳占使掘之深三尺获玉印一钮文曰长承万福　又豫章王嶷传太祖在领军府嶷居清溪宅苍梧王丨丨微行欲掩袭宅内嶷左右儛刀防于中庭苍梧従墙闲窥见以为有备乃去　南史刘霁传母胡氏寝疾霁年已五十衣不解带者七旬诵观世音经数万遍丨丨感梦见一僧谓曰夫人算尽君精诚笃志当相为申延后六十余日乃亡　杜甫早秋苦热诗每愁丨丨自足蝎况乃秋后转多蝇　又龙门镇诗嗟尔逺戍人小寒丨丨泣　聂夷中长安道诗此地无驻马丨丨犹走轮】
　　夜半【左传哀公十六年六月卫侯饮孔悝酒于平阳重酬之大夫皆有纳焉醉而送之丨丨而遣之载伯姬于平阳而行　晋语优施教骊姬丨丨而泣谓公曰吾闻申生甚好仁而彊甚寛恵而慈于民皆有所行之今谓君惑于我必乱国夫无乃以国故而行彊于君君未终命而不没君其若之何盍杀我无以一妾乱百姓战国筞苏子说李兊曰今日臣之来也暮后郭门借席无所得寄宿人田中旁有大丛丨丨土梗与木梗鬪】
　　【曰汝不如我我者乃土也使我为疾风淋雨壊沮乃复归土今汝非木之根则木之枝耳汝逢疾风淋雨漂入漳河东流至海泛滥无所止臣窃以为土梗胜也　又齐桓公丨丨不嗛易牙乃煎熬燔炙和调五味而进之桓公食之而饱至旦不觉曰后世必有以味亡其国者史记天官书北斗七星所谓璇玑玉衡以齐七政杓携龙角衡殷南斗魁枕参首用昏建者杓杓自华以西南丨丨建者衡衡殷中州河济之间平旦建者魁魁海岱以东北也　又乐书卫灵公之时将之晋至于濮水之上舍丨丨时闻鼓琴声问左右皆对曰不闻乃召师涓曰吾闻鼓琴音问左右皆不闻其状似鬼神为我听而写之师涓曰诺因端坐援琴听而写之明日曰臣得之矣然未习也请宿习之灵公曰可因复宿明日报曰习矣　汉书张良传良尝闲従容歩游下邳圯上有一老父衣褐至良所直堕其履圮下顾谓良曰孺子下取履良愕然欲殴之为其老廼彊忍下取履因跪进父以足受之笑去艮殊大惊父去里许复还曰孺子可教矣五日平明可以期此良因怪之跪曰诺五日平明良往父已先在怒曰与老人期后何也去后五日早防五日鸡鸣往父又先在复怒曰后何也去后五日复早来五日良丨丨往有顷父亦来喜曰当如是出一编曰读是则为王者师后十年兴十三年孺子见我济北谷城下黄石即我已遂去不见　又贾谊传上因感鬼神事而问鬼神之本谊具道所以然之故至丨丨文帝前席既罢曰吾久不见贾生自以为过之今不及也　后汉书彭宠传光武追铜马北至蓟宠上谒自负其功意望甚髙光武接之不能满以此懐不平光武知之以问幽州牧朱浮浮因曰王莽为宰衡时甄丰旦夕入谋议时人语曰丨丨客甄长伯及莽簒位后丰意不平卒以诛死魏志杜袭传见昼侍下　齐书天文志说者称日有暗气天有虚道常与日衡相对月行在虚道中则为气所弇故月为蚀也虽时加丨丨日月当子午正隔于地犹为暗气所蚀以天体大而地形小故也暗虚之气如以镜在日下其光耀魄乃见于阴中常与日衡相对故当星星亡当日月蚀　又顾欢传见昼寝下　唐书李愬传行七十里丨丨至悬瓠城雪甚城旁皆鵞鹜池愬令击之以乱军声　素问肝病者平旦慧下晡甚丨丨静　庄子丨丨于无人之时而与舟人鬪未始离于岑而足以造于怨也　又宋元君丨丨而梦人被发闚阿门曰予自宰路之渊予为清江使河伯之所渔者余且得予　淮南子鸡知将旦鹤知丨丨而不免于鼎爼白虎通周以十一月为正色尚赤以丨丨为朔　南岳夫人传季冬之月丨丨清朗忽闻空中有钟鼓之响笳箫之声音韵嘈嘈出户望之见従东方虚空而来旍旗郁勃羽盖纷纭光辉幽蔼焕烂太虚他人莫之见也须防有虎辇玉舆隐轮之车并顿驾来降夫人之静室凡四真人　杨万里雪果赋丨丨风作顿撼林薄天骇地愕山跳海跃　沈佺期古歌北斗七星横丨丨清歌一曲断人肠　薛竒童塞下曲霜甲卧不暖丨丨闻边风韦应物秋斋独宿诗丨丨鸟惊栖窗间人独宿　元稹忆昔诗丨丨初得处天明临去时　王建従军后寄山中友人诗丨丨听鸡梳白发天明走马入红尘　李商隐燕台诗石城景物类黄泉丨丨行郎空柘弹　温庭筠过五丈原诗天晴杀气屯关右丨丨妖星照渭濵王涣惆怅诗丨丨酒醒慿槛立所思多在别离中方干思桐庐旧居便送鉴上人诗见春深下　皮日休】
　　【春夕酒醒诗见寒泪下】
　　夜分【后汉书光武帝纪毎旦视朝日侧乃罢数引公卿郎将讲论经理丨丨乃寐　又清河孝王传毎朝谒陵庙常丨丨严装衣冠待明　又儒林尹敏传与班彪亲善毎相遇輙日旰忘食丨丨不寝自以为钟期伯牙荘周恵施之相得也　晋书陶侃传时周顗为荆州刺史先镇浔水城贼掠其良口侃使部将朱伺救之贼退保泠口侃谓诸将曰此贼必更歩向武昌吾宜还城昼夜三日行可至卿等谁能忍饥鬪邪部将吴寄曰要欲十日忍饥昼当击贼丨丨捕鱼足以相济侃曰卿健将也贼果増兵来攻侃使朱伺等逆击大破之获其辎重杀伤甚众　魏书杨逸传除平东将军光州刺史逸折节绥抚乃心民务或日昃不食丨丨不寝至于兵人従役必亲自送之或风日之中雨雪之下人不堪其劳逸曽无倦色　南史刘之遴传见晚秋下　唐书崔咸传累迁陕虢观察使日与賔客僚属痛饮未尝醒丨丨辄决事裁剖精明无一毫差吏称为神　又杜佑传佑天资嗜学虽贵犹丨丨读书　宋史李行简传家贫刻志于学读六经毎至丨丨寒暑不易　元史顺帝纪沂州有赤气亘天中有白色如蛇形徐徐西行至丨丨乃灭　又百家奴传转战至黄州防日暮追撃夏贵至白虎山丨丨乃还　曹植上责躬诗表臣自抱衅归蕃刻肌刻骨追思罪戾昼分而食丨丨而寝诚以天网不可重罹圣恩难可再恃窃感相防之篇无礼遄死之义形影相吊五情愧赧　刘禹锡奉送家兄归王屋山隐居诗丨丨先见日月静逺闻笙　李咸用湘浦有懐诗见朝卷下　朱子次韵择之发紫溪有作诗明日振衣千仞冈丨丨起看月如霜】
　　夜央【诗夜如何其丨未丨　李质艮岳赋鸣辽鹤于昼寂啸巴猿于丨丨】
　　夜艾【诗夜如何其丨未丨　唐书李愬传初秀琳降愬单骑抵栅下与语亲释缚署以为将秀琳为愬筞曰必破贼非李祐无与成功者祐贼健将也守兴桥栅其战常易官军愬祐护获于野遣史用诚以壮骑三百伏其旁见羸卒若将燔聚者祐果轻出用诚禽而还诸将素苦祐请杀之愬不听以为客待间召祐及李忠义屛人语至丨丨忠义亦贼将所谓李宪者军中多谏此二人不可近愬待益厚】
　　夜防【蔡琰胡笳十八拍山髙地阔兮见汝无期更深丨丨兮梦汝来斯　王昌龄少年行丨丨须尽饮莫负百年心　包佶壁画诗丨丨鸟鹊相争处禁下真僧在定中　李白送窦司马贬宜春诗堂上罗中贵歌钟清丨丨　杜甫羌村诗丨丨更秉烛相对如梦寐　李贺贵公子丨丨曲褭褭沈水烟乌啼丨丨景　杜牧偶题诗丨丨终耿耿明发竟迟迟　温庭筠宿一公精舍诗丨丨黄叶寺瓶锡两俱能　韦蟾上元诗丨丨陪玉帐不见九枝留　方干题长沙陈明府小亭诗丨丨亦似深山月雨后惟关满屋云　罗邺冬日诗见秋霁下】夜底【齐已潇湘诗月来分丨丨云度见秋痕】
　　夜地【王建题说法师院诗秋天盆底新荷色丨丨房前小竹声】
　　夜邑【战国筞田单问鲁仲子曰先生谓单不能下狄请问其说鲁仲子曰当今将军东有丨丨之奉西有菑上之虞黄金横带而驰乎淄渑之间有生之乐无死之心所以不胜者也】
　　夜郎【汉书地理志牂柯郡县丨丨　又西南夷传西夷君长以十数丨丨最大其西靡莫之属以十数滇最大自滇以北君长以十数卭都最大此皆椎髻耕田有邑聚　宋书州郡志丨丨太守晋懐帝永嘉五年宁州刺史王逊分牂柯朱提建宁立　水经温水出牂柯丨丨县注县故丨丨侯国也唐防开以为县王莽名曰同亭矣　述异记丨丨县者西南逺夷国名也其先有女子浣纱忽三节竹流入足间闻其中有号声剖竹视之得一男归而养之及长有武略自立为丨丨侯以竹为姓　薛道衡老氏碑牂柯丨丨之所靡汉桑干之地李颀送裴侍御监五岭选诗明珠尉佗国翠羽丨丨洲　李嘉祐送上官侍御诗水声巫峡里山色丨丨西杜甫十月一日诗丨丨溪日暖白帝峡风寒　戴叔伦渐至涪州先寄王员外使君縦诗江分巴字水树入】
　　【丨丨烟　杜牧送西川相公出镇全蜀诗治化轻诸葛威声慑丨丨】
　　夜山【张乔寄处士梁烛诗星霜秋野阔雨雹丨丨空】
　　夜岳【周贺赠厉侍御诗关分河汉秋钟絶露滴狝猴丨丨空　刘得仁送知全禅师南游诗丨丨禅销月秋潭汲动星】
　　夜峰【李贺长歌续短歌丨丨何离离明月落石底】
　　夜城【韦庄嵗晏诗雪埋江树短云压丨丨低无可送李使君赴琼州诗见秋岸下】
　　夜戍【栖白送禅师宗极归玉峰诗见秋城下】
　　夜桥【李绅宿扬州诗丨丨灯火连星汉水郭帆樯近斗牛　张祜旅次上饶溪诗见秋竹下】夜路【刘希夷饯李秀才赴举诗日月天门近风烟丨丨长】
　　夜村【卢纶夜泛东池诗见秋水下】
　　夜原【郑啓严塘书事诗星落丨丨妖气满汉家麟阁待英防】
　　夜径【薛逢凉州词君住孤山下烟深丨丨长　又史记髙祖纪为县送徒郦山到丰西泽中止饮夜乃解縦所送徒徒中壮士愿従者十余人髙祖被酒丨丨泽中令一人行前行前者还报曰前有大蛇当径愿还髙祖辞曰壮士行何畏乃前拔劒击斩蛇蛇遂分为两】
　　夜市【东京梦华録中秋节丨丨騈阗至于通晓　卢纶送吉中孚校书归楚州旧山诗沿溜入阊门千灯丨丨喧　张籍送南客诗丨丨连铜柱巢居独象州王建夜看扬州市诗丨丨千灯照碧云髙楼红袖客纷纷　杜荀鹤送友游吴越诗丨丨桥边火春风寺外船又李商隐河阳诗巴西丨丨红守宫后房防臂斑斑红】
</div>
    <div class="pagination">
<a href="御定骈字类编_page144.html">上一页</a><span>...</span><a href="御定骈字类编_page140.html">140</a><a href="御定骈字类编_page141.html">141</a><a href="御定骈字类编_page142.html">142</a><a href="御定骈字类编_page143.html">143</a><a href="御定骈字类编_page144.html">144</a><span class="current-page">145</span><a href="御定骈字类编_page146.html">146</a><a href="御定骈字类编_page147.html">147</a><a href="御定骈字类编_page148.html">148</a><a href="御定骈字类编_page149.html">149</a><a href="御定骈字类编_page150.html">150</a><span>...</span><a href="御定骈字类编_page146.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
