<!DOCTYPE html>
<html>
<head>
    <meta charset="UTF-8">
    <title>山堂肆考 - 第 266 页/共 632 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山堂肆考 - 第 266 页/共 632 页</h1>
    <div class="content">　　宋叶李时太学生张观等七十二人伏阙上书论汤思退及王之望等三人奸邪误国钩致敌人之罪乞斩三人以谢天下倂窜其党洪适晁公武而用陈康伯胡铨陈良翰王十朋金安节虞允文张栻等以济大事
　　请用李纲
　　宋钦宗时太学生陈东等千余人上书于宣德门言纲奋勇不顾以身任天下之重所谓社稷之臣也请复用之诏以纲为尚书右丞京城防御使
　　上书攻似道
　　宋蔡京杭州人少有奇质为人刚直不阿理宗时以太学生攻贾似道窜漳州宋亡隐归富春山
　　杖防谒天祥
　　宋王炎午安福人名鼎翁为太学生防文天祥举义兵乃杖防谒见寻以母忧家居而天祥被执鼎翁为生祭文以速其死隐居不仕所着有吾汶藳
　　请朝寿皇
　　宋光宗制于李后久不朝重华宫防九月重阳节羣臣连章请过宫不听太学生汪安仁等一百八十人上书请朝不报按重华宫光宗父寿皇所居也
　　请立康王
　　宋汪若海歙人未冠入太学靖康初金人侵扰诏求知兵者若海应诏又上书枢密使曹辅请立康王为大元帅拥兵镇抚河北及二帝北行走谒康王于济州
　　诗嘲府尹
　　事见庄
　　诗嘲学士
　　见翰林学士
　　上书忤执政
　　宋刘黻温州人淳熈中丁大全劾丞相董槐去国将夺其位时黻为太学生伏阙上书忤执政送南安军安置归别其母母曰为臣死忠以直被贬分也速行黻至南安尽取濓洛诸书摘其精切之语辑成书十卷名曰濓洛论语
　　直言忤权相
　　宋陈之茂无锡人为太学生与张九成同廷对之茂以直言忤权相黜之九成举第一因叩头殿阶曰陈之茂能言人所不敢言宜奬不宜黜高宗览对悚然曰忠言也赐同进士出身调休宁尉以经学为诸儒倡
　　说折二凶
　　宋冯康国遂宁人为太学生负气节苗刘之变张浚治兵平江先遣康国至杭州说折二凶
　　请还二帝
　　徐揆衢州西安人宋靖康初游太学试开封为举首防钦宗诣金营不归揆率诸生以书抵金人责其败盟请还二帝金人载揆至军中诘难揆厉声抗论遂遇害
　　心哂蔡京
　　见武科
　　书论潜善
　　陈东镇江丹阳人倜傥负气宋徽宗时太学生率同舍生诣阙上书请诛邪佞命以官不受高宗南渡复上书极论黄潜善汪伯彦等潜善等诬以指斥乗舆杀之
　　应募使金
　　宋魏行可建安人建炎中以太学生应募假礼部侍郎使金因留不遣尝遗金人书警其不戢自焚之祸金人逼其仕乃仰天号恸饮鸩而死
　　自献说金
　　宋朱弁徽州婺源人弱冠入太学建炎初议遣使问安两宫弁奋身自献诏假吉州团练使至云中见金粘罕邀说甚切粘罕不听弁复与书言用兵讲和甚悉而守节不屈
　　论史嵩之起复
　　宋理宗淳祐三年诏复史嵩之将作监徐元杰太学生黄恺伯等四十四人上书论之不报
　　颂徐元杰暴卒
　　宋史嵩之既去元老旧德次第収召杜范既入相复延徐元杰议政多所禆益六月朔元杰当侍立先一日谒范钟归是夕热大作夜四鼓指爪忽裂以死三学诸生相继伏阙上言昔小人倾君子者不过使之死于蛮烟瘴雨之乡今蛮烟瘴雨不在岭海而在朝廷诏付临安府鞫治狱迄无成刘汉弼亦以奸邪未尽屛汰为虑未几以肿疾暴死太学生蔡德润等百七十有三人复叩阍上书讼寃诏给元杰弼官田五百畆緍钱五千恤其家
　　四俊
　　宋曹纬字元象颍昌人元符三年擢进士第初与刘寿瞿执柔刘正夫在太学号四俊
　　三杰
　　宋何大正大庾人博通诸经元祐间入太学虽老师宿儒莫不推避时称上庠三杰大正其一也
　　考分三等
　　宋徽宗崇宁元年蔡京请兴学贡士县学生选考升诸州学州学生每三年贡太学考分三考入上等补上舍入中等补中舍入下等补内舍余居外舍诸州军解额各以三分之一充贡京又请建外学乃诏即京城南门外营建赐名辟雍外圆内方为屋千八百七十二楹太学专处上舍内外生而外学则处外舍生士初贡至皆入外学经试补入上舍内舍始得进处太学太学外舍亦令出居外学于是上舍至二百人内舍六百人外舍三千人
　　员増三千
　　魏主圭置五经博士増国子太学生员合三千人









　　山堂肆考卷一百六
<子部,类书类,山堂肆考>
　　钦定四库全书
　　山堂肆考卷一百七　　　明　彭大翼　撰人品
　　公子
　　春秋诸侯之子称公子公子之子称公孙公孙之子称公族
　　传龟袭紫
　　东汉隂识传恂恂苗裔传龟袭紫注云公侯皆紫绶金印龟纽
　　击磬吹竽
　　晋左思咏史诗朝集金张馆暮宿许史庐南隣击钟磬北里吹笙竽
　　襁褓居荣位
　　抱朴子曰贵游子弟未免襁褓而加青紫之秩才胜衣冠而居宠荣之位
　　襁褓补清官
　　唐李义府诸子虽襁褓皆补清官
　　出钱市果
　　东汉刘祐为郡主簿郡将少子出钱令市果实祐悉买纸笔书具与之白郡将云郎君年可入小学今但知傲很逺近谓明府无过庭之教郡将因使就祐受经遂成学业
　　量金买花
　　古诗云量金上苑买花去走马长陵沽酒归
　　鬬鸡
　　古诗马上抱鸡三市鬬袖中擕剑五陵游
　　薫鹊
　　唐李贺诗练香薫宋鹊注云宋鹊猎犬名猎犬而以香薫之葢贵游公子骄奢之习犹庄子云爱马以蜃盛溺也
　　扶入珠帐
　　古诗醉后佳人脱锦袍美人扶入真珠帐
　　捉打玉鞭
　　唐僧贯休诗自捧五色毬迸入他人宅却捉苍头奴玉鞭打一百
　　王门龙凤
　　见名士
　　谢庭芝兰
　　晋谢与从兄朗为叔父安所器因戒约子侄曰子弟亦何预人事而正欲使其佳曰如芝兰玉树欲使生于阶庭耳
　　珥貂
　　晋左思咏史诗鬰鬰涧底松离离山上苗以彼径寸茎防此百尺条世胄蹑高位英俊沈下僚地势使之然由来非一朝金张籍旧业七叶珥汉貂冯唐岂不伟白首不见招
　　擎鹘
　　蜀王建僣位游龙华禅院召僧贯休口诵近诗时诸王贵戚皆侍坐休欲讽之因诵公子行曰锦衣华鲜手擎鹘闲行气貌多轻忽稼穑艰难总不知五帝三王是何物
　　唯存簮笏
　　见祖父祖母
　　能弹琵琶
　　宋石介圣政録太祖曰资防子弟但能在家弹琵琶弄丝竹岂能治民
　　手不把书卷
　　白乐天悲哉行沈沈朱门宅中有乳臭儿状貌如妇人光明膏梁肌手不把书卷身不擐戎衣二十袭封爵门承勲戚资春来日日出服御何轻肥朝从博徒饮暮有娼楼期平封还酒债堆金选蛾眉声色狗马外其余一无知山苗与涧松地势随高卑古来无奈何非独君伤悲
　　笔才记姓名
　　颜氏家训曰士大夫子弟耻涉农商羞务工伎射既不能穿札笔则才记姓名饱食醉酒忽忽无事以此销日以此终年或因世家余绪得一官半级便自为足全忘修学及有吉凶大事议论得失然张口如坐云雾公私宴集谈古赋诗塞黙低头欠伸而已有识傍观置身无地何惜数年勤学长受一生愧辱哉
　　竝谙旧事
　　南史梁王淮之字元曾曾祖彪之博闻多识练习朝仪自是家世相传竝谙江左旧事缄之青箱淮之究识旧仪问无不对世谓王氏青箱学
　　堪为显官
　　唐李德裕云朝廷显官须公卿子弟为之葢少习其业目熟朝廷事台阁之仪不教而自成寒士纵有出人之才固不能闲习也
　　傅粉施朱
　　顔氏家训梁朝全盛之时贵游子弟多无学术当时谚曰上车不落即著作起居何如即秘书无不熏衣剃面傅粉施朱驾长檐车蹑高齿屐坐棊子方褥慿班丝隐囊列器玩于左右从容出入望若神仙明经求第则顾人答防三九公防则假手赋诗当尔之时亦快士也及离乱之后朝市迁革铨衡选举非复曩者之亲当路秉权不见昔时之党求之身而无所得施之世而无所用被褐而丧珠失皮而露质兀若枯木泊若穷流鹿独戎马之间转死沟壑之际当尔之时诚驽才也
</div>
    <div class="pagination">
<a href="山堂肆考_page265.html">上一页</a><span>...</span><a href="山堂肆考_page261.html">261</a><a href="山堂肆考_page262.html">262</a><a href="山堂肆考_page263.html">263</a><a href="山堂肆考_page264.html">264</a><a href="山堂肆考_page265.html">265</a><span class="current-page">266</span><a href="山堂肆考_page267.html">267</a><a href="山堂肆考_page268.html">268</a><a href="山堂肆考_page269.html">269</a><a href="山堂肆考_page270.html">270</a><a href="山堂肆考_page271.html">271</a><span>...</span><a href="山堂肆考_page267.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
