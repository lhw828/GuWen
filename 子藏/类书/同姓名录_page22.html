<!DOCTYPE html>
<html>
<head>
    <meta charset="UTF-8">
    <title>同姓名录 - 第 22 页/共 50 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>同姓名录 - 第 22 页/共 50 页</h1>
    <div class="content">　　吴张俨吴人弱冠知名歴居显位以博闻多识特拜大鸿胪使晋裴秀荀朂等欲傲以所不知而不能屈羊祜何祯并结缟带之好见孙皓传
　　陈纪三
　　东汉两陈纪　一陈太丘之子建安初为大鸿胪与弟季方齐徳同行父子并着髙名时号三君
　　孙防到夀春见袁术许策为九江太守已而更用丹阳陈纪　隋文帝命杨素伐陈陈主遣荆州刺史陈纪镇公安纪惧而走
　　田况二
　　王莽地皇中四方盗起诸长吏不能制惟翼平连率田况素果敢发民四万余人授以库兵出界击贼所向皆破莽以玺书令况领青徐二州牧
　　宋田况信都人进士甲科歴翰林学士终于枢宻使寛厚明敏有文武材与人若无不可至其所守人亦不能移
　　汉两严遵
　　一字君平临卭人卖卜日得百钱即下帘读易着老子指归与子云同时
　　一字子陵余姚人王莽数聘抗节不行光武中兴累征始就矫手不拜志凌云日
　　二公原俱庄姓以避明帝讳改作严史遂因之子陵名光本传云一名遵
　　刘显四陈政二
　　汉光武族兄刘显报怨杀人吏捕显杀之显子信卖田宅抛财产给侠客陈政等烧杀亭长妻子四人以复父讐
　　梁刘显相人幼聪敏博闻强记尚书令沈约引为少傅五官命驾策经史十事显对其九显问其五约对其二陆倕闻之喜曰刘郎可谓差人
　　隋陈政有文武大略嗣爵魏城县伯为太子千牛备身后归唐为梁州总管见北史陈茂传
　　后赵石闵永兴三年大将军刘显僭帝号于襄国闵率众八千击斩之
　　宋刘显吉水人第进士为光禄主簿时曾布当国显于布为甥壻未尝闲见布贬显独得免
　　光武时两王隆
　　一聊城人建武初为都尉功曹从都尉行县道遇贼隆以身卫全都尉遂死于难见张酺传
　　一云阳人建武中为新汲令能文章所着诗赋铭书凡二十六篇见文苑传
　　李崇五
　　新莽地皇三年遣西域都防李崇将戊己校尉出西域诸国皆郊迎送兵谷焉耆诈降伏兵要击崇等皆死
　　吴太原初罗阳县有神自称王表周旋民间其言多验权遣中书郎李崇赍辅国将军罗阳王印绶迎表苍龙门外立第舎处之
　　北魏李崇顿丘人孝文朝梁州刺史讨平氐冦击破鲁阳蛮进车骑开府封万户郡公在州凡十年常养壮士数千人冦贼侵边所向摧破号曰卧彪
　　北燕李崇范阳人仕冯跋吏部尚书石城太守
　　隋李崇李贤之子开皇初封广宗郡公为幽州总管奚霫契丹等詟其威略争来内附
　　张乔三
　　汉张乔南阳人顺帝时日南徼外蛮夷数千人入冦州郡讨之不克拜乔交阯刺史单车至任开示慰诱并皆降散
　　晋张乔为成阳都尉吴军师张悌帅众三万围成阳乔众才七千闭栅自守别将薛胜等见吴军乱而乘之乔因击其后大败吴军
　　唐张乔池州人大顺进士黄巢乱遂与伍乔之偕隐九华有集二卷见唐诗品彚
　　耿秉二
　　汉耿秉耿国之子博通书记尤好将帅之略前后上便宜方略授谒者仆射击车师北匈奴有功拜征西将军封美阳侯
　　宋耿秉江阴人仕至焕章阁待制律已清俭惟事利民着春秋传五代会史各二十卷
　　后汉两刘焉
　　一光武之子中山简王
　　一刘璋之父益州牧阳城侯
　　王邑二
　　王莽闻汉帝立大惧遣大司空王邑等将兵百万到颍川与光武合战光武击破之邑等轻骑逃去
　　建安十八年策命曹操为魏公帝娉公三女为贵人使大司农安阳亭侯王邑赍璧帛纁绢五万疋之邺纳娉
　　李忠四
　　前汉卫士令李忠着赋二篇见艺文志
　　后汉李忠东莱人投奔世祖拜右大将军世祖自解所佩绶以带忠征讨多克防建武中封中水侯为丹阳豫章太守
　　唐李忠髙宗长子立为皇太子后武昭仪生皇子遂废忠为梁王
　　元李忠晋宁人防孤事母至孝大徳七年地大震郇保山移所过居民庐舍皆摧压倾圯将近忠家分而为二行五十余步复合忠家独完人皆以为孝感所致云
　　后汉两郭贺
　　一建武中荆州刺史有殊政显宗巡狩至南阳特见嗟叹赐以三公之服黼黻冕旒勑行部去襜帷使百姓见其容服以章有徳
　　一定颍侯郭镇长子镇卒贺当嗣爵让与弟时而逃去诏下州郡追之贺不得已乃出受封累迁复至廷尉周宗二
　　汉光武诏中郎将来歙率五大将军击破公孙述拔落门于是隗嚣支党周宗及天水属县皆降
　　南唐俞文正为烈祖幕賔而周宗及马仁裕皆从给使后宗以枢宻使出镇江州文正犹为九江巡官辄问宗曰马押衙何在宗知其见讥笑曰马公出镇江西久矣其寛厚如此
　　刘尚二
　　汉光武建武八年诏来歙率武威将军刘尚等入天水击公孙述破之天水属县皆降见来歙传
　　吴刘尚刘基之子孙权时骑都尉
　　王忠三
　　后汉温序为贼所迫伏剑死从事王忠持尸归敛光武闻而怜之命忠送防到洛阳赐城傍地为冢
　　魏两王忠　一扶风人聚众归魏常从征讨累进扬将军都亭侯文帝知忠常噉人因从驾出行令俳取冢间髑髅繋忠马鞌以为欢笑
　　一奉常王脩之子官东莱太守散骑常侍
　　李恽四
　　后汉李恽为王郎将兵狥鄗耿纯逆战大破斩之晋孝愍帝建兴元年石勒攻龙骧将军李恽于上白恽败死
　　唐两李恽　一太宗子封蒋王一宪宗子封澧王
　　张敏三
　　东汉张敏鄚人举孝廉四迁为汝南太守清约不烦用刑平正有理能名延平初以司空终
　　西晋张敏武帝时为益州刺史见张载所着剑阁铭而竒之乃表上其文帝遣使镌之剑阁山
　　唐张敏长庆二年为郎中从金吾大将军胡钲等送太和公主出降回纥
　　梁恭杨范各二
　　后汉光武建武二年迁议郎范升为博士升上疏言博士梁恭年耆经明臣与并立慙负无顔愿推博士以避恭帝不许见范升传
　　后凉吕光率兵亲讨彭奚念遣振威将军杨范建武将军梁恭军于左南奚念大惧单骑奔甘松光振旅而还见后凉录
　　后魏杨范为中常侍赐爵华阴子出为华州刺史中官贵者灵太后皆许其方岳以范年长拜跪为难故遂其请
　　刘茂三
　　汉光武时两刘茂　一太原人少孤事母至孝为沮阳令王莽簒位弃官避农山中建武初诏求天下义士征拜议郎以侍中卒官　一宗室泗水王歙之从弟王莽居摄汉兵起茂聚众京宻间称厌新将军攻下颍川汝南众十余万光武至河内茂率众降封中山王
　　汉桓帝时刘茂为司空会司校尉李膺等抵罪而南阳太守成瑨太原太守刘瓆下狱当死茂上书讼之帝不悦坐免
　　王度二
　　东汉世祖女浚仪公主适軮侯黄门侍郎王度
　　后赵建武初年百姓奉佛沙门甚众中书著作郎王度奏请听西域人得立寺都邑以奉其神其汉人皆不得出家有犯者与淫祀同罪
　　后汉两李元
　　一光武时淯阳人举家疫没惟孤儿续始生而赀财千万诸婢谋杀续分财其苍头李善负续逃隐续年十岁善与归本县脩理旧业告奴伏法见李善传
　　一顺帝时中黄门初帝被废为济阴王元与孙程等同谋立帝封襃信侯见孙程传
　　张兴三
　　汉张兴鄢陵人习梁丘易永平十年拜太子少傅显宗数访问经术弟子自逺至者著录且万人为梁丘家宗
　　北燕张兴事冯跋为卫将军万泥乳陈阻兵叛跋遣冯与兴将步骑二万讨之乳陈克期出战兴伏兵邀击俘斩无遗
　　唐张兴束鹿人性忠勇为饶阳裨将不肯从史思明且切责之思明怒锯解之兴骂不絶口军中为之改容刘雄三
　　后汉两刘雄　一永平二年为平原令剧贼毕豪入平原界雄将吏士追至厌次河与贼战败被执小吏所辅叩头愿以身代获免一涿县人先主之祖举孝廉官至东郡范令
　　后周刘雄临洮人孝闵时为骠骑大将军皇太子征吐谷浑雄功多又从平并州上大将军进爵赵郡公突厥冦幽州战死
　　后汉三王调
　　更始败土人王调杀郡守刘宪自称大将军乐浪太守为郡三老王闳所杀见王景传
　　和帝时河南尹王调纵舍自由为尚书仆射乐恢所劾见乐恢传
　　桓帝时太尉李固门生王调因固下狱贯械上书证固之枉见李固传
　　周憬二
　　汉周憬熹平三年为桂阳太守有功勲铭在乐昌县见汉分韵
　　唐周憬夀春人神龙二年为武当丞以武三思专权谋乱与光禄卿王同皎叶谋杀之事泄遁于比干庙中自刎
　　吴汉二
　　后汉吴汉南阳人初为偏将军从光武击羣贼常将突骑为军锋光武即位拜大司马封广平侯
　　西秦乞伏炽磐建八年以骁骑将军吴汉为平南将军梁州刺史镇南漒见西秦录
　　公孙永二
　　汉光武建武十二年遣大司马吴汉伐公孙述与述将公孙永战于鱼涪津大破之见吴汉传
　　晋公孙永襄平人好学恬虚隐于平郭山不娶妻妾非身所垦植则不衣食吟咏岩闲欣然自得年九十余操尚不亏諡曰崇虚先生
　　苏章二
　　后汉苏章博学能属文顺帝时为并州刺史以摧折权豪忤防坐免隐身乡里不交当世后征拜河南尹不就卒于家
　　南汉刘防白龙四年楚人以舟师攻封州防遣将军苏章以神弩军三千往救因轻舟迎战举巨轮挽索锁楚舟以强弩夹射之尽杀楚人见南汉世家
　　鲁恭二
　　东汉鲁恭平陵人居太学习鲁诗闭户讲诵絶人间事为诸儒所称官至司徒初为县令有中牟三异之称
</div>
    <div class="pagination">
<a href="同姓名录_page21.html">上一页</a><span>...</span><a href="同姓名录_page17.html">17</a><a href="同姓名录_page18.html">18</a><a href="同姓名录_page19.html">19</a><a href="同姓名录_page20.html">20</a><a href="同姓名录_page21.html">21</a><span class="current-page">22</span><a href="同姓名录_page23.html">23</a><a href="同姓名录_page24.html">24</a><a href="同姓名录_page25.html">25</a><a href="同姓名录_page26.html">26</a><a href="同姓名录_page27.html">27</a><span>...</span><a href="同姓名录_page23.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
