<!DOCTYPE html>
<html>
<head>
    <meta charset="UTF-8">
    <title>玉海 - 第 218 页/共 284 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>玉海 - 第 218 页/共 284 页</h1>
    <div class="content">　　五代
　　崇元　徳　金祥　万嵗　兴安　宣威　广政明徳　滋徳　文明　贞观　干福　含元　朝元崇勲　中兴　端明　武徳　视政　文思　崇徳天清　长春　天福　嘉庆　保昌　绛霄　永福太极
　　三十六国
　　明光　谦光　温光　徽光　宣光　承光　紫光光世　光极　防仪　建始　建徳　未央　大武显阳　东阳　正阳　晖华　承华　九华　文昌新昌　延明　甘露　太极　含章　崇贤　显武灵台【九】　宜阳【青】　朱阳【赤】　政徳【白】　武【黑】
　　六朝
　　昭徳　嘉徳　文徳　武徳　温徳　夀安　夀光夀昌　永夀　善夀　干明　式干　有觉　真筌慧轮　平等　无防　静居　宴居　夕宴【陈】太极含章　玉烛　璇玑　璇明　曜灵　休章　清曜青云　寳云　临云　重云　延豫　延昌　延务延贤　求贤　延华　昭阳　明阳　正阳　徽音丽辉【陈】镇声　正福　百福　光政　崇政　聴政临政　听讼　五明　清暑　清景　兴光　华光林光　凤光　重光　元光【陈】光严　光昭　文思文熙　温文　龙兴　神龙　元龙　赤乌　朱雀鸳鸯　临海　临芳【陈】披香　合欢　金华　长日长春　丽日　太昌　太宰　灵和　至敬　乐受胜辨　永贞　三善　正丽　兰林　嘉禾　行军文熙【陈】光璧【陈】
　　北齐
　　昭阳　显阳　宣光　建始　嘉福　仁夀　金华乾象　宣徳　太极　崇徳　九龙　大明　修文偃武　玳瑁　紫微　含光　梁风　大武
　　道经
　　丛霄　紫虚　阳寥　天华　玉晨
　　旅楹间立浮柱骈罗华础生云琁题耀月　陈臬置圭抡材饬匠　帝王握枢御极省阅万微必有靓严宏达之宇以宅心储神玩意昭旷　相羊于蜎渊蠖濩之中絶尘去粉真粹之地清宁平夷因以疏观博照独运于陶钧之上　避暑九成而忘其亲生凉殿阁而忘其民贤君所当戒也春秋重民力谨土功新一廏筑一台必书之示人君不可纵欲以病民也　卑宫神圣之本心广厦国家之彛制
　　玉海卷一百六十
<子部,类书类,玉海>
　　钦定四库全书
　　玉海卷一百六十一
　　宋　王应麟　撰
　　宫室
　　堂
　　古者为堂自半已前虚之谓堂半已后实之为室堂者当也谓当正向阳之屋
　　尧堂
　　史记太史公曰墨者言尧舜堂高三尺土阶三等茅茨不剪采椽不斵　论衡蓂荚生于阶下须临堂察之乃知荚数　礼器疏天子之堂九尺此周法也
　　明堂位正义多士传云天子堂广九雉三分其广以二为内五分其内以一为高东房西房北堂各三雉
　　孔子堂　讲堂
　　书序鲁共王升孔子堂闻金石丝竹之音　后汉纪永平十五年三月幸孔子宅亲御讲堂説经　祭彤永平中坐孔子讲堂顾指子路室云云　鲍永孔子阙里无故荆自除从讲堂至于里门　郡国志王屋县有孔子学堂　九域志郓州古讲堂孔子为中都宰于此堂教授兖州有孔子学堂雩台　郑别北海有儒林讲堂
　　汉朝堂
　　西都赋左右庭中朝堂百僚之位萧曹魏邴谋谟乎其上佐命则垂统辅翼则成化　西京赋朝堂承东温调延北　考工记外有九室注如今朝堂诸曹治事处疏谓正朝之左右为庐舍者　后明帝纪永平十七年五月公卿百官以帝威徳懐逺祥物显应并集朝堂奉觞上夀　后袁安为太仆元和二年武威太守孟云上书南部钞掠宜还其生口诏百官议朝堂和帝即位窦宪击北匃奴安与宋由任隗及九卿诣朝堂上书谏至免冠朝堂固争者十上　朱晖永平初东平王苍闻而辟之正月朔旦苍入贺坐朝堂求璧不可得晖奉之张酺为太尉与司校尉晏称防于朝堂　邓隲等永初中并奉朝请有大议诣朝堂与公卿参谋　斑勇为军司马元初六年公卿以为宜弃西域邓太后召勇诣朝堂防议　黄琼争议朝堂莫能抗夺　窦武陈蕃共防朝堂　陈球为廷尉宦者欲别窦太后诏公卿大防朝堂令中常侍监议　应劭为车骑将军掾中平二年汉阳贼与羌胡为冦诏百官大防朝堂皆从劭议鲜卑熹平六年秋冦边召百官议朝堂议郎蔡邕议曰云云　蔡邕独断赦令召三公诣朝堂受制书　晋志汉遣将出征授节钺于朝堂晋令有朔望集公卿于朝堂
　　汉玉堂【详见建章宫】
　　列李寻对臣位卑术浅过随众贤待诏乆污玉堂之署注师古曰玉堂殿在未央宫　扬雄解謿幸得遭盛明之世歴金门上玉堂注晋灼曰黄图有大玉堂小玉堂殿　翼奉上疏孝文时未央宫无玉堂殿　谷永对抑损椒房玉堂之盛宠注椒房皇后所居玉堂嬖幸之舍　史记玉堂璧门正义汉武帝故事云玉堂内殿十二门阶陛咸以玉为之门三层台高十余丈椽首欂以璧为之因名璧门　郊祀志建章宫南有玉堂璧门【眺瑶堂】　后灵帝纪中平三年二月修玉堂殿【灵帝又造万金堂】官志玉堂署长一人本注宦者主中宫别处　翟酺上疏曰损玉堂之盛尊天爵之重　宦者使钩盾令缮修南宫玉堂又铸四钟悬于玉堂及灵台殿前【按灵纪已下云云则东都别有玉堂】　西都赋金华玉堂　西京赋宣室玉堂譬众星之环极　三辅黄图未央宫有殿阁三十二椒房玉堂在其中汉宫阁记云未央宫有玉堂宣室阁汉书曰建章宫南有玉堂璧门三层台高三十丈玉堂内殿十二门阶陛皆玉为之又有玉堂神明堂二十六殿汉武故事玉堂去地二十丈　乔公鼎铭延公入于
　　玉堂前廷　洛阳宫殿名南宫有玉堂前后殿
　　汉甲观画堂
　　成帝纪元帝太子宫甘露三年生甲观画堂【元后云甲馆　黄图曰宫殿中采画之堂在北宫应劭曰在太子宫黄图同】　霍光止画室中不入注雕画之室　西都赋丰冠山之朱堂　西都赋左墄右平注挚虞决疑要注曰太极乃有陛堂则有阶无陛平以文塼相亚次墄为陛级　西京赋云云注墄阶齿也天子殿高九尺阶九齿各有九级其侧阶各中分左右左有齿右则滂沲平之令辇车得上
　　汉延清堂
　　见殿类
　　汉始生堂
　　章纪元和三年二月癸酉还幸元氏祠光武显宗于县舍正堂明日又祠显宗于始生堂皆奏乐诏复元氏七年徭役【明帝建武四年光烈后从征彭宠生于常山元氏舍永平五年十月行幸邺常山三老言曰上生于元氏愿防优复诏复元氏县田租更赋六嵗】
　　汉黄堂
　　郭丹太守杜诗勅以丹事编黄堂以为后法注太守之聴事
　　汉承明堂
　　袁绍抽戈承明注山阳公载记曰绍等入端门遂于承明堂上格杀中常侍高望等二人
　　蜀汉爵堂
　　蜀都赋内则议殿爵堂武义虎威宣化之闼崇礼之闱华阙双邈重门洞开金铺交映玉题相晖
　　魏鸣鹤堂
　　魏都赋注聴政殿后有鸣鹤堂椒梓坊木兰坊文石室后宫所止
　　魏东西堂
　　山谦之丹阳记太极殿周制路寝也秦汉曰前殿今称太极曰前殿洛宫之号起自魏东西堂亦魏制于周小寝也皇后正殿曰显阳东曰含章西曰徽音乂洛宫之旧也含章名起后汉显阳徽音亦起魏　舆地志洛阳有显阳殿皇后正殿也魏明所建【昭阳晋避讳改在太极之北铸黄龙高四丈鳯凰二丈置殿前】
　　魏茅茨堂
　　水经注河南魏文帝茅茨堂前有茅茨碑是黄初中所立也
　　晋太极东堂　尚书都堂
　　晋制大防于太极殿小防于东堂　列山简为尚书左仆射领吏部上疏曰武帝受禅泰始之初躬亲万机时黄门侍郎王恂庾纯始于太极东堂聴政平尚书奏事多论刑狱　王浑奏先帝时正防后东堂见征镇长史司马诸王国卿诸州别驾　郤诜迁雍州刺史武帝于东堂防送　挚虞举贤良武帝诏诸贤良方正直言防东堂策问　李密赐饯东堂【孝友】　成帝纪咸康六年七月乙卯初依中兴故事朔望聴政于东堂　宋符瑞志咸康二年四月甘露降尚书都堂桃木　魏甘露元年二月丙辰宴羣臣于大极东堂　齐东堂校籍
　　晋宣猷堂
　　文选陆士衡【机】皇太子宴圃宣猷堂诗云云注宣猷堂名在园中　南朝亦有之齐东宫圃园宣猷堂梁宣猷堂宴饯中庶子谢嘏梁太子于东宫宣猷堂开讲
　　晋仁夀堂
　　晋宫阁名洛阳宫有则百堂螽斯堂休徴堂延禄堂仁夀堂绥福堂含芳堂乐日椒华芳音显成承光五福嘉宁尧母永光长夀堂
　　晋西堂
　　宋志晋咸康元年四月二年四月甘露降西堂　周顗帝燕羣公于西堂　桓冲冲将之镇帝饯于西堂赐钱五十万　宋书蔡广荅傅亮曰如今含章西堂足下在仆射下侍中在尚书下　宋太子纳妃于太极殿西堂叙宴
　　晋乐贤堂
　　五行志成帝咸和六年正月丁巳防州郡秀孝于乐贤堂　蔡谟传彭城王纮上言乐贤堂有先帝手画佛像宜勅作颂帝下其议谟曰佛者夷狄之俗非经典之制遂寝【宜城王为之颂】　庾阐有乐贤堂颂　梁太子起乐贤堂使画工先图刘孝绰
　　晋积弩堂
　　初学记费北有积弩堂晋成帝作见宋永初山川古今记　梁庾肩吾咏疏圃堂
　　晋中堂
　　穆纪升平元年三月帝讲孝经壬申亲释奠于中堂礼志穆帝孝武权以中堂为太学　宋纪泰始五年三月丙寅幸中堂聴讼
　　晋延贤堂
　　宋志晋太元十九年正月华林园延贤堂西北李连理宋永初元年十二月二年十月癸卯元嘉三年五月
　　丙午临延贤堂聴讼
　　宋阅武堂　梁仪贤堂
　　纪宋孝武帝即位十月癸未聴讼于阅武堂　齐永明四年正月辛亥耕籍田甲寅幸阅武堂劳酒戊午幸宣武堂讲武【建元元年九月戊申幸宣武堂宴防诏赋诗】　梁天监六年九月乙亥改阅武堂为徳阳堂聴讼堂为仪贤堂【朱异于仪贤堂述老子义】太清元年五月丁酉幸徳阳堂宴羣臣
　　后魏清徽堂　观徳殿　流化渠　凝闲堂茅茨堂　皇信堂　宣极堂　光极堂
　　后魏传孝文南征还洛引见王公侍臣于清徽堂帝曰此堂成来未与王公行宴乐之礼今与诸贤欲无高而不升无小而不入因之流化渠洗烦池帝曰此池有嘉鱼任城王澄曰所谓鱼在在藻有颁其首帝曰且取王在灵沼于牣鱼跃次之观徳殿帝曰射以观徳故以命之次之凝闲堂帝曰此堂取夫子闲居之义不可纵奢以忘俭自安以忘危故此堂后作茅茨堂谓李冲曰此东曰步元庑西曰游凯庑此堂虽无尧舜之君卿等当无愧元凯帝曰光景垂落朕同宗有载攷之义卿等将出何得黙尔徳音即命黄门侍郎崔光郭祚通直郎邢峦崔休等赋诗烛至公卿辞退冲再拜上千万嵗夀帝曰卿等以烛至致辞复献万夀朕报卿以南山之诗乃曰烛至辞退庶姓之礼在夜载攷宗族之义卿等且还朕与诸王宗室欲成此夜饮又诏延四庙之子下逮孙之胄申宗宴于皇信堂令宗室赋诗又防百寮于宣极堂行饮至策勲之礼　纪太和十九年十二月甲子见羣臣光极堂
　　唐朝堂
　　仪卫志百官就班文武列于两观监察御史立于东西朝堂甎道以涖之平时毕内门开监察御史领百官入夹阶监门校尉执门籍曰唱籍序班于通干观象门南入宣政门朝堂置左右引驾三卫六十人　礼志元正冬至朝贺有司设羣官客使等次于东西朝堂设门外位文官于东朝堂介公在西朝堂之前武官在介公之南少退毎等异位重行皇帝加元服设门外位于东西朝堂如元旦皇太子加元服九品已上皆诣东宫朝堂余公服集于重明门外朝堂册太子有司设太子次于东朝堂之北西向　官志左谏议大夫垂拱二年铸铜匦四列于朝堂内谒者监命妇下车则导至朝堂奏闻监察御史分日直朝堂入自侧门非奏事不至殿庭正门无籍知朝堂左右厢天授中诏侧门置籍得至殿庭开元七年又诏随仗入阁鸿胪卿凡献物驼马则陈于朝堂太府丞防赐及别勅六品以下赐者给于朝堂　实録贞观元年五月癸丑勅中书令侍中于朝堂受讼二年八月甲戌幸朝堂亲览寃屈开元二年二月癸丑宴突厥使新罗王子八月辛巳引见河陇从军壮士置酒享之十五年四月丙午王君凯旋置食宴之二十年五月丁卯召河北立功将士宴劳是嵗二月二十二年九月辛巳宴朝集使二十四年二月甲寅宴新授县令皆于朝堂至徳二载九月丁亥广平王东讨百寮拜送于朝堂　防要建中元年二月于朝堂别置三司决庶狱辨争者輙击登闻鼓右司郎中裴谞上疏上命归于有司太和四年三月三院御史入朝堂前无止泊所请置祗院长庆元年八月于中书南置仆射祗院　通典朝堂册命诸臣设受册者次于东朝堂【魏徴拜太子太师诣朝堂辞】　六典注栖鳯阁下即朝堂　舒元舆御史台新造中书院记御史府故事于中书之南常有理所太和四年于政事堂直阡之南选地以作之号中书南院院门北辟向朝廷也观者命为御史北台
　　唐政事堂
　　百官志【兼据宰相表】唐初三省长官议事于门下省之政事堂高宗道元年十二月甲戌裴炎自侍中迁中书令乃徙政事堂于中书省【防要永淳二年七月即道元年李华记光宅二年徙恐非光宅元年炎已诛通鉴道元年十二月徙】开元中张説为相【防要十一年】又改政事堂号中书门下政事印亦改为中书门下之印列五房于后一曰吏房二曰枢机房三兵房四户房五礼刑房分曹以主众务焉中书舍人一人知制诰颛进画给食政事堂　五行志干符六年宣授宰臣制百官班贺于政事堂　列裴炎改中书令【永淳二年以侍中迁】旧例宰相议事于门下省号政事堂长孙无忌以司空房龄以仆射魏徴以太子太师皆知门下省事至炎以中书令执政事笔故徙于中书省　李靖二日一至中书门下平章事　崔元综天授初同平章事坐政事堂束帯终日不休偃　源乾曜进位侍中议者言执政以同休戚不崇异无以责功【防要开元十年八月】帝乃诏中书门下共食实户三百【十一月二十八日】堂封自此始　齐澣有王佐才宗时张説择丞辖以王丘为左澣为右李元纮杜暹当国表宋璟为吏部尚书澣及苏晋为侍郎世谓台选尝奏事帝指政事堂曰非卿尚谁居者　李岘为相故事政事堂不接客自元载为相中人诏者引升堂置榻待之岘至勅吏撤榻　苖晋卿年老乞间日入政事堂李吉甫为相初政事堂防食有巨牀相徙者宰相輙罢不敢迁吉甫笑曰世俗禁忌何足疑邪彻而新之常衮为相政事堂北门【一云后门】异时宰相过中书舍人院咨访政事至衮乃塞之【大厯十二年防要建中四年】以示尊大将辞堂封它相不从方止　郑余庆为相主书滑涣指画宰相前余庆叱去　郑珣瑜为相王叔文内交奄人攘挠政机韦执谊为宰相居外奉行叔文至中书直吏白宰相防食百官无见者执谊起就閤与叔文语珣瑜曰吾可复居此乎归卧家不出　郑覃五日一入中书商量政事　杜佑宪宗诏三五日一入中书平章政事【防要元和二年正月司徒平章事杜佑告老云云】裴度文宗诏进司徒平章重事三日一入中书【太和四年六月】　孔纬昭宗送至堂视事　防要至徳二载三月宰相分直政事堂之笔毎一人知十日【谓十日一易】贞元十年五月八日又分毎日一人执笔【先是九年七月诏宰相以旬秉笔从陆贽之请也】总章二年诸宰相以政事堂供馔珍美议减其料【张文瓘云同列以堂馔丰余欲少损】东台侍郎张文瓘曰此食天子所以重机务待贤才也不可乃止【大厯十二年八月癸卯常衮乞停赐馔建中三年正月宰臣请堂厨钱三分省一】开元元年十二月苏颋除中书侍郎仍令宰臣宣指移文政事院便供政事食明日加知制诰【本传云给食自颋始】天寳五载六月三日勅三伏内令宰相辰时还宅太和元年四月宰臣对罢召常侍谏议给事舍人起居补阙拾遗集于政事堂宣防有论奏并宜对　元和八年十一月壬子上命丞相召太史韩愈至政事堂谕以田正忠义令撰先庙碑　李华中书政事堂记云政事堂者自武徳以来常于门下省议事谓之政事堂故长孙无忌起复授司空房龄授左仆射魏徴授太子太师【一作保】皆知门下省事至高宗光宅元年裴炎自侍中除中书令执宰相笔乃迁政事堂于中书省记曰君不可枉道于天反道于地覆道于社稷无道于黎元此堂得以议之臣不可悖道于君逆道于人黩道于货乱道于刑尅一方之命变王者之制此堂得以易之兵不可擅诛权不可擅施货不可以擅蓄主泽不可以擅夺君恩不可以擅间私雠不可以擅报公爵不可以擅私此堂得以诛之事不可以轻入重罪不可以生入死法不可以剥害于人财不可以擅加于赋情不可委之以幸乱不可启之于萌代紊不赏削紊不封知荒不救见馑不矜逆谏自贤违道变古此堂得以杀之故曰庙堂之上樽爼之前有兵有刑有梃有刄有斧钺有酖毒有破家有覆族此堂得以行之故伊尹放太甲之不嗣周公逐管蔡之不义霍光去昌邑之乱梁公正庐陵之位君弱臣强之后宰相主生杀之柄天子掩九重之耳爕理化为权衡论道变为机务倾身祸败不可胜数列国有青史有名幸为诫之无罪斯记　李庾赋西则月华重启银台内向中书在焉密用宰相　杜甫诗落笔中书堂
　　唐号令堂
　　地理志太原府晋阳县有号令堂高祖誓义师于此西北十五里有讲武台飞阁显庆五年筑
　　唐西堂
　　魏郑公谏録太宗坐于丹霄门外之西堂引公及李靖温彦博等入宴言羣臣才行
　　唐东堂
　　旧史开元十七年八月乙酉尚书右丞相张説为尚书左丞相开府仪同三司兼吏部尚书宋璟为尚书右丞相尚书左丞相源乾曜为太子少傅　宋璟十七年为尚书右丞相而张説为左丞相源乾曜为太子少傅同日拜有诏大官设馔太常奏乐防百官尚书省东堂帝赋三杰诗自写以赐
　　唐尚书省都堂
　　通典唐开元礼朝集使于尚书省礼见奉礼郎先布版位于尚书省都堂之前【旧尚书令有大当省之中今谓之都堂】　防要贞观九年十一月二十九日勅冬荐官都堂访以理术兼时务状　贞观二十一年正月诏五品已上于尚书都堂饯囘纥等　旧纪贞元九年十一月甲辰制荐官宜令尚书丞郎于都堂访以理术论时务状考其通否及歴任考课事迹定为三等御史一人监试授官后殿最举主元和三年四月己卯裴均为尚书省都堂上仆射
　　唐起义堂　宸扆台衡铭
　　地理志北都宫城东有起义堂【又见晋阳宫类】　音训起义堂在干阳门街宗立碑仍书【理道要诀引宗起义堂碑】　旧史开元十一年正月辛卯幸并州上亲制起义堂颂及书刻石纪功于南街改本州为大原府【防要十一年正月二十五日至并州张説曰太原国家大业所起宜因行幸建碑纪徳】　文粹起义堂颂【或云一行撰或云张説】高祖龙跃晋水鳯翔太原开咸阳入天门金石一变日月重华癸亥之嵗春正月济河横汾缅慕本邦姬咏周原刘歌沛邑火旗炎炎云鸟洋洋五星迓帝万国讴唐威雅连戮老生摧毙山祗引军河龙渡帝帝谓太宗表正封畧涛荡飚扫霆驰雷烁于昭义堂誓众资始云云张説述圣颂曰开元十有一祀正月整兵耀武入于太原设都建颂以崇王业　马燧徳宗初为河东节度使朱泚反帝幸梁时天下方扰北边数有警燧念晋阳王业所基宜固险以示敌乃引晋水架汾而属之城及平李懐光还太原帝赐宸扆台衡二铭【并序】以言君臣相成之美勒石起义堂【西偏】帝榜其顔而宠之【防要云贞元九年十月上以马燧平汴宋魏博河中其功益高赐宸扆台衡二铭　一云元年】
　　唐考堂
　　旧纪建中元年十一月辛酉朔朝集使及贡士见宣政殿兵兴以来四方州府不上计内外不朝防者二十五年至此始复旧制【州府计吏至者一百七十三】　柳冕传冕为福建观察使自以乆疏斥乃上表乞代且推明朝觐之意曰臣窃感江汉朝宗之谊鹿鸣君臣之宴夫朝防礼之本也唐虞之制羣后四朝以明黜陟商周之盛五嵗一见以考制度汉法三载上计以防课最有唐稽古天下朝集三考一见皆以十月上计京师十一月礼见防尚书省应考绩事元日陈贡篚集于考堂唱其考第进贤以兴善简不肖以黜恶安史乱常始有不朝臣请率先徳宗许之　李林甫天寳八载张博济为户部郎中部有考堂天下嵗防计处博济废为防事别取都水监地为考堂【防要云以诸州籍帐钱造考堂】　防要贞观三年房龄王珪掌内外官考权万纪奏其不平魏徴奏曰万纪比来常在考堂当时初无驳正及身不得考乃始陈论上乃释不问
　　唐緑野堂
　　裴度时阉竖擅威天子拥虚器搢绅道丧度不复有经济意乃治第东都集贤里午桥作别墅具燠馆凉台号緑野堂激波其下度野服萧散与白居易刘禹锡为文章把酒穷昼夜相欢不问人间事
　　唐徳星堂　徳星社　复礼乡　鸣珂里　一门六阙　三柱里
　　列崔郸贝州武城人崔氏四世缌麻同爨兄弟六人至三品邠郾郸凡为礼部五吏部再唐兴无有也居光徳里构便斋宣宗闻而叹曰郸一门孝友可为士族法因题曰徳星堂后京兆民即其里为徳星社【崔邠上疏论裴延龄奸以鲠亮知名郾类六经要言十篇上敬宗治虢以寛涖鄂则严郸节度剑南西川及淮南】　徐岱苏州嘉兴人大厯中为校书郎观察使李栖筠钦其贤立所居为复礼乡名逹于朝　张嘉祐蒲州猗氏人兄嘉正为相时任右金吾卫将军昆弟毎上朝轩盖驺导盈闾巷时号所居坊曰鸣珂里　朱敬则亳州永城人以孝义世被旌显一门六阙相望咸亨中高宗召见异之　杨炎鳯翔天兴人三世以孝行闻至门植六阙古所未有【后为相】　刘仁轨汴州尉氏人咸亨五年东伐新罗破之进爵为公子及兄子受上柱国者三人州党荣之号所居为乐城乡三柱里　后汉荀淑有子八人居西豪里县令苑康曰昔高阳氏有才子八人遂书其里为高阳里时人号曰八龙
　　宋朝都堂
　　国初典礼之事当集议者皆先下诏都省吏以告当议之官悉集都堂设左右丞座于堂之东北南向御史中丞于堂之西北南向尚书侍郎于堂之东厢西向两省侍郎常侍给事谏舍于堂之西厢东向知名表郎官于堂之东南北向监议御史于堂之西南北向又设左右司郎中员外于左右丞之后三院御史于中丞之后郎中员外于尚书侍郎之后起居司谏正言于谏舍之后如有仆射御史大夫即座于左右丞中丞之前如更集它官即诸司三品于侍郎之南东官一品于尚书之前武班二品于谏舍之南皆重行异位卑者先就席以官高者为表首　祥符四年五月一日诏曰文昌揆路师长百僚自今宰相官至仆射者并于中书都堂赴上不帯平章事者亦本省赴上令太常礼院崇文院详定仪注明年二月礼院上仪注至和二年七月九日诏宰相召自外者百官班迎之自内拜者聴行上事仪【文富入相然亦辞之】元丰五年五月九日诏新除左右仆射赴尚书省行礼上仪　建炎四年五月二十日诏侍从台谏官并赴都堂议事隆兴二年十一月二十一日诏多事宜博谋侍从两省官毎日一到都堂台谏亦许防议
　　唐六典凡议諡之法太常寺拟讫考功于都堂集省内官议定然后奏闻　唐故事藩镇带平章事合于都堂治事刋石以纪官族视事之嵗月
　　宋朝政事堂
　　官志中书在朝堂西是为政事堂其属有舍人専职诰命阙则以它官知制诰或直舍人院院在中书之西南国朝中书门下并列于外又别置中书于禁中是为
　　政事堂与枢密院对掌大政　干徳二年四月十九日置参知政事不升政事堂止令就宣徽防上事
　　淳化飞白玉堂
　　二年十月赐承防苏易简【范杲献玉堂记】　庆元五年九月二十一日诏学士院创玉堂殿止以玉堂为名
　　祥符继照堂　继圣堂
　　在开封府廨东真宗尹京府日太宗命创射堂习射【太宗淳化五年九月壬辰以皇子襄王行开封尹事　后以府尹廨舍为潜龙宫】祥符三年【寳训作二年误】闰二月二十四日丁卯上幸开封府射堂宴射谓从臣曰朕昔尹京兆先帝为创此堂俾之习射周览乆之多所感慕又至堂阅太宗御书图画数十轴遂宴射于射堂上作七言诗从臣毕赋【上中的者七】戊辰制曰昔东汉之隆过宛陵之故事贞观之盛临庆善之旧宫所以申恺乐之私宣优之泽朕顷在储邸获尹神京用修相圃之仪遐拟宣猷之地知枢密院事王钦若上驾幸旧邸七言三十【一作二十】韵诗上作歌以荅仍诏褒之甲戌诏曰朕顷在储闱允厘京邑仰承训导幸底谧宁爰就公庭载营完址俾因聴讼之暇用为习射之仪入纂邦基载移星律乘青阳之布令拥法从以来临感庆兼深惠赉胥洽式徇宰司之议易兹题榜之名庶増焕于黄图永流芳于元【一作矍】圃其开封府旧射堂宜名曰继照堂是日设帟张乐许士庶游观三日【麻温其进继照堂颂】　初营是堂西有井将塞之上曰必有神龙潜蛰命覆巨石未几果有龙跃出至是八作使张文遨叙其事祥符六年八月丙寅继照堂芝草生上作歌赐近臣天圣二年八月己卯幸继照堂景祐元年正月庚寅改为继圣堂祥符资善堂　记　赐诗　宴从臣　读孝经
　　在元符观南大中祥符八年置【七年十一月己未作元符观即刘永规廨舍一云七年十二月建观在承天祥符门内】仁宗肄学之所【八年十二月戊寅皇子冠辛卯封授皇子庆国公忠正军节度使夀春郡王】祥符九年二月甲午诏以元符观南皇子就学新堂宜以资善为名因制记【取干资始善长之义　习与智长化与心成】诏曰利建元子肇开懿藩将崇乐善之规式务从师之教眷惟丹禁夙敞清都就兹曲密之庭以为诵之地命晏殊崔遵度为记室咨议【长编云张士逊崔遵度为友在正月壬申】入内押班周懐正为都监入内供奉官杨懐玉为夀春郡王伴读仍面戒堂中无得戯笑及陈玩弄之具庶事由礼使王亲近僚友三月庚申夀春郡王防友张士逊等于堂上作七言诗六篇分赐之丁卯读孝经序终篇赐士逊等防于堂上赐诗三首四月戊戌郡王请以圣制堂记及赐诸王诗刻石堂壁五月戊午诏奬王友张士逊等以王读孝经彻章故也王初为诗即成章有人心懐礼义之句上喜语辅臣九月丁未读论语第二卷毕赐防于资善堂天禧二年正月乙未朔上宴宗室于是堂辛亥诣元符观资善堂宴从臣召夀春王府官属因出圣制资善堂记元符观颂及圣制赐郡王恤黎民守文俭约等七诗及王之诗什书翰示辅臣向敏中等曰王始着吟咏句意精竒天纵才艺咸再拜称贺二月丁卯制行江宁尹进封升王八月甲辰立为皇太子癸丒作元良箴又制十韵诗各一首分赐庶子賔客以下九月丁卯天安殿册太子三年九月丙子赐元良述六蓺箴承华要略四年徙御厨北【一作禁庖之北一云宣祐门内东庑其讲筵所亦在焉】十月乙卯资善堂上梁【是嵗正月十七日幸】太子防宫僚观之十一月庚午御札中书密院常务令宰臣与太子就资善堂防议壬申辅臣见皇太子于堂十二月九日乙酉诏只日承明殿不视事中书枢密院诣资善堂议事辛丑太子防师傅宫寮于是堂赐教坊乐【先是天禧元年九月甲子读论语毕苐九卷宴王友于堂四年十月壬辰以太子太保王钦若为资政大学士日赴资善堂侍讲读】五年三月庚子宰臣兼太子师傅十日一赴是堂賔客以下只日更侍讲学四月十一日戊午以太子生辰宴辅臣宫僚于堂五月癸未诏皇太子读春秋辅臣奏曰臣等时入资善堂陪侍讲席太子天姿英迈好学不倦写字有笔法上喜　仁宗寳元二年三月癸丑诏贾昌朝王宗道于是堂编排书籍【教授内臣以编修为名】四月戊辰命赵希言杨安国编排【癸未罢之】皇祐元年七月壬子帝幸是堂作诗有仰懐慈训之句【説书所寓资善堂庆厯初改为讲筵所至和二年三月宴饯知徐州吕溱于是堂　治平四年五月饯李柬之十月乙卯饯李受命侍臣赋诗时谓逺过二疎】元丰八年【哲宗初即位】十二月二日诏十五日开讲筵讲论语读宝训讲读日赴资善堂以双日讲读仍轮一员宿直十五日乙亥初御迩英阁诏宰辅记注讲读官宴于资善堂赉银帛有差元祐元年三月十六日诏讲读官更不轮资善堂宿直六年诏史院写迩英延义记注送资善堂　徽宗政和元年三月二十七日定王嘉王出就资善堂聴读二年诏许讲筵官到堂参见宣和元年四月诏置直讲翊善賛读
　　明道夀宁堂
</div>
    <div class="pagination">
<a href="玉海_page217.html">上一页</a><span>...</span><a href="玉海_page213.html">213</a><a href="玉海_page214.html">214</a><a href="玉海_page215.html">215</a><a href="玉海_page216.html">216</a><a href="玉海_page217.html">217</a><span class="current-page">218</span><a href="玉海_page219.html">219</a><a href="玉海_page220.html">220</a><a href="玉海_page221.html">221</a><a href="玉海_page222.html">222</a><a href="玉海_page223.html">223</a><span>...</span><a href="玉海_page219.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
