<!DOCTYPE html>
<html>
<head>
    <meta charset="UTF-8">
    <title>古今姓氏书辩证 - 第 30 页/共 54 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今姓氏书辩证 - 第 30 页/共 54 页</h1>
    <div class="content">　　子庚
　　姓楚令尹公子午字子庚其孙以王父字为氏
　　子囊
　　元和姓纂曰左传齐大夫子囊带之后
　　子公
　　世本曰齐顷公子子公之后谨按春秋郑公子宋亦字子公
　　子沮
　　世本曰陈烈子生子沮与后为子沮氏
　　子襄
　　世本曰齐桓公子子襄之后
　　子旅
　　周大夫氏悼王之入次于子旅是也
　　子季
　　世本曰楚公族子季氏
　　子成
　　世本曰鲁季平子生子成叔彭侯之后
　　子扁
　　元和姓纂曰庄子有子扁子误矣谨按庄子有扁子一曰子扁庆子尝与孙休言者其曰子扁子正如子列子之类古者以子为男子通称故弟子称师名加子于姓氏之上子列子子扁庆子是也姓纂如此类皆误收为复姓今驳去子字止存扁氏余可槩见云
　　俟利
　　后魏匹孤之后其官曰俟利犹中国方伯也后以官为氏
　　俟斤
　　谨按唐史突厥大臣曰俟斤世其官而无员限其先世官者为俟斤氏后改为艾氏
　　俟亥
　　代北姓后魏献帝次弟为俟亥氏
　　俟畿
　　代北俟畿氏后改为河南畿氏
　　俟奴
　　俟奴氏后改为俟氏
　　俟吕陵
　　后周太祖赐韩襃姓曰俟吕陵氏后改为吕氏
　　俟伏斤
　　后魏俟伏斤氏后改为伏氏
　　俟伏侯
　　俟伏侯氏改为侯氏
　　俟力伐
　　代北姓后改为河南鲍氏






　　钦定四库全书
　　古今姓氏书辩证卷二十三　宋　邓名世　撰
　　七尾
　　尾
　　元和姓纂曰古有尾生或云即防生髙误矣谨按防生别一氏尾亦一氏也后汉太尉刘虞为公孙瓉所杀虞故吏尾敦刼虞首归注曰尾敦姓名
　　伟
　　谨按后汉蔡邕传曰光禄勲伟璋有名贪浊注曰伟姓璋名也汉有姓伟旧姓书未有此氏今増入
　　尾勺
　　周成王分鲁公以商民六族一曰尾勺氏
　　八语
　　圉
　　出自周礼夏官圉师掌养马者后世以官为氏左传楚大夫圉公阳以邑为氏
　　吕
　　出自姜姓炎帝裔孙为诸侯号共工氏伏羲神农之间能覇九州有地在农从孙伯夷佐尧掌礼为秩宗徧掌四岳为诸侯伯号太岳又佐禹治水有功赐姓曰姜氏曰有吕封为吕侯吕者膂也言能为禹股肱心膂以养物丰民人也吕侯国在蔡州新蔡歴夏商世祀不絶周穆王时吕侯入为司冦训夏赎刑作吕刑之书宣王时改吕为甫后为强国所并当商季世有吕尚字牙号太公望盖吕侯枝孙起渔钓佐周文王为武王太师定天下有大功封为齐侯命书曰五侯九伯汝实征之以夹辅周室太公望生丁公吕伋伋裔孙荘公生僖公禄父及夷仲年年生公孙无知僖公生襄公诸儿公子纠桓公小白无知杀襄公小白自莒入立为君用管仲为相九合诸侯不以兵车天子赐之胙遂覇诸侯其后世系具春秋战国防嫡夫人三人皆无子内嬖长卫姬生公子无亏諡武孟郑姬生孝公昭葛嬴生昭公潘宻姬生懿公商人少卫姬生恵公元宋华子生公子雍又庶子七人为楚七大夫史失其名桓公薨孝昭懿恵四公继立昭公生舍恵公生顷公无野舍母鲁女曰子叔姬无野母曰萧同叔子顷公生灵公环及公子角公子成灵公夫人顔懿姬之侄鬷声姬生荘公光戎姬生公子牙穆孟姬生景公杵臼荘公薨景公立景公生悼公阳生晏孺子荼公子嘉公子驹公子黔公子鉏一曰南郭且于景公薨立荼国人纳阳生而出荼阳生生简公壬为陈常所弑简公后四世康公贷大臣田和迁之于海濵尽取其国春秋时齐诸公子以名见者有东宫得臣公子彭生仲孙湫公子彊公子鉏公孙敖叔孙还公孙明公孙晳公孙傁顷公二子曰公子固字子城公子铸字子公又二孙曰公孙防字子车公孙青字子石又子商子周公孙夏公孙挥皆吕氏也康公七世孙礼秦昭襄王十九年自齐奔秦为柱国少宰北平侯二子伯昌仲景伯昌生青以令尹从汉髙祖封阳信侯諡胡青生臣上柱国唐随州刺史仁宗即其后也秦丞相文信侯不韦阳翟人汉髙后父临泗侯吕公单父人二子泽周吕令武侯释之建平康侯泽二子台吕王产梁王台四子嘉东平侯通燕王庀东平侯平下邳侯释之三子则建平侯种不其侯禄赵王其族中防至尚书令覇居东莱为东莱吕氏覇十一世孙防字子路魏徐州刺史万年亭侯徙居东平任城防孙行钧徙居河东行钧后魏东平太守六世孙雄【按唐世系表雄乃行钧孙此作六世孙不合】生崇礼崇粹崇粹唐兵部郎中生諲相肃宗諲生仁本春卿夏卿冬卿仁本磁州司马生璜琳璜生傆傪皓琳生伸皓生伯禽时中綘伸生绲纲纾纶纺绩缨综春卿尚衣奉御
　　汝
　　汝与女同夏少后遗臣有女艾鲁大夫女贾又冯异传有贼汝章据槐里自称将军又春秋时秦有不更女父
　　处
　　师古曰史记赵有处子
　　禇
　　出自子姓宋共公子段字子石食采于禇其徳可师号曰禇师生公孙肥子孙因为禇氏汉时有禇大元成间有禇先生名少孙裔孙重始居河南阳翟重裔孙招安东将军扬州都督闗内侯孙防字武良晋安东将军始徙丹阳五子頠説洽裕祥頠生翜字谋逺晋护军将军散骑常侍赠卫将军生希豫章太守谱絶洽生裒字季野晋卫将军中书令侍中録尚书事征北大将军赠太傅都乡元穆侯所谓皮里阳秋者二子歆熈歆字防安散骑常侍秘书监生爽字宏茂晋义兴太守赠金紫光禄大夫五子秀之粹之陟之之淡之秀之字长倩宋太常四子隽之湛之贞之法显隽之生渊澄渊字彦囘齐司徒録尚书事骠骑将军侍中赠太宰諡文简所谓洛水三公者渊二子贲蓁贲字蔚先齐侍中生霁谱絶蓁生向字景政梁庐陵长史生翔字世举梁吏部尚书谱絶渊弟澄字彦道齐侍中右军将军谱絶法显鄱阳太守二子炤炤字彦先召为国子博士不拜炫字彦绪齐散骑常侍赠太常三子游澐汉澐字士洋梁中书侍郎湘东王府谘议参军澐二子蒙随蒙太子舍人生玠【按唐世系表汉梁中书侍郎生象象生玠玠生亮此作澐生蒙蒙生玠与世系不合】字温理陈御史中丞生亮字希眀唐左散骑常侍阳翟侯四子遂贤遂良遂功遂年遂良字登贤唐中书令河南文忠公相太宗髙宗諌立武后天下谓之禇河南三子彦甫彦仲彦季彦甫生侨休休五世孙防七世孙昭北燕有中书郎匡
　　许
　　出自炎帝裔孙伯夷之后周武王封其裔孙文叔于许以为四岳之嗣至许元公结为楚所灭迁于容城子孙分散以国为氏卫大夫许为一曰许公为是也其后自容城徙北新城县都乡乐善里秦末有许猗隠居不仕曾孙毗汉侍中太常生徳字伯饶安定汝南太守因居平舆四子防政邈劲防大司农生允字士崇魏中领军镇北将军三子殷动猛允孙式式二子皈字仲仁晋司徒掾四子茂询嶷雅询字元度四子元之仲之季之珪珪宋给事著作郎桂阳太守生勇慧齐太子家令冗从仆射晋陵县侯二子懋梁天门太守中庶子生亨徳次子政字义先别居邵陵亨陈卫尉卿安陆许氏出自询五世孙君眀梁楚州刺史法光生绍【按唐世系表君眀生宏周宏周生法光与此世数不符】字嗣宗唐陜州刺史安陆郡公四子善伯裔智仁圉师圉师相髙宗黄门侍郎同中书门下三品諡简生自牧自遂自正钦寂【按唐世系表绍四子长善善生力士力士生钦寂钦眀此钦寂上应有脱字】生右金吾大将军辅干即海东使者次曰宕州刺史辅徳钦眀生鸿胪少卿诫惑太仆卿诫言以上为髙阳许氏髙阳北新城县即唐博陵郡地也　汝南许氏汉许劭字子将与凡防齐名汝南人称平舆渊有二龙喜评人物谓之月旦评其后有因官居太原者皆着望后汉博士慎字叔重亦平舆人所谓五经无双许叔重作字説今行于世其后有居防稽阳羡者晋陵许氏汉徐州刺史圣卿　安陵许氏汉有许博着大博经
　　巨
　　前秦苻坚将梁山巨武慕容暐
　　所
　　谨按后汉永初二年剧贼毕亮等数百乗船冦平原县令刘雄与门下小史所辅浮舟追至厌次津与贼合战并为贼擒辅求代雄死贼纵雄而杀辅人谓辅孝尽爱恭义极君臣唐髙丽有大酋所夫孙近世所氏望出平原风俗通曰宋大夫华所事之后误矣左氏华御事为司冦非所事也姓源韵谱曰所说文曰伐木声也诗曰伐木所所古虞衡之官主伐木闻声遂以为氏亦误矣今诗无此语所所之字得非许字讹其字画乎【按谷梁传隠九年侠卒侠者所侠也详此则华所事之先已宜有此氏】
　　楚
　　出自晋赵孟家臣楚隆之后盖其先以地若字为氏姓书皆以为姓楚国灭于秦而氏焉误矣
　　莒
　　出自曹姓陆终之后周武王封兹舆期于莒是为莒子其国之子弟以国为氏莒仆莒展莒庆是也汉有缑氏令莒诵其后为平昌人左传有齐大夫莒恒为申驱将
　　叙
　　出姓苑
　　藇
　　出姓苑
　　咀
　　出姓苑
　　姖
　　唐艺文志有姖威浑舆经一卷
　　禇师
　　事见禇氏禇师段字子石生公孙丁及石彄彄别为石氏而段后有禇师子肥其族仕卫者曰禇师定子生声子禇师比及禇师圃禇师子申皆卫大夫
　　巨母
　　王莽时韩博上言有竒士长丈大十围来至臣府曰欲击匃奴自谓巨毋霸轺车不能载三马不能胜卧则枕鼓以铁箸食博意以莽字巨君毋得篡盗而霸也莽闻恶之以事诛博留霸新丰更其姓为巨母氏谓因文母太后而霸王符也
　　九麌
　　羽
　　出自姬姓郑穆公之子挥字子羽其孙颉为马师以王父字为氏
　　禹
　　萭姓即夏禹之后世代罕闻至汉世有从草从禹而曰萭章字子夏在长安西号曰城西萭子夏为京兆尹门下督从至殿中侍中诸侯贵人争欲揖章莫与京兆言者疑此萭与禹姓同也又鄅子国在琅琊其后以国为氏恐此鄅禹也与萭通用
　　宇
　　出姓苑
　　栩
　　陈留先贤传有栩氏又汉董贤传有栩丹
　　鄅
　　出自妘姓鄅子之国其地琅琊开阳县是也鲁昭十八年鄅子借稻邾人袭而灭之子孙仕宋以国为氏
　　甫
　　出自姜姓炎帝裔孙伯夷为尧太岳封其后为甫侯子孙以国为氏
　　府
　　风俗通汉有司徒掾府悝
　　武
</div>
    <div class="pagination">
<a href="古今姓氏书辩证_page29.html">上一页</a><span>...</span><a href="古今姓氏书辩证_page25.html">25</a><a href="古今姓氏书辩证_page26.html">26</a><a href="古今姓氏书辩证_page27.html">27</a><a href="古今姓氏书辩证_page28.html">28</a><a href="古今姓氏书辩证_page29.html">29</a><span class="current-page">30</span><a href="古今姓氏书辩证_page31.html">31</a><a href="古今姓氏书辩证_page32.html">32</a><a href="古今姓氏书辩证_page33.html">33</a><a href="古今姓氏书辩证_page34.html">34</a><a href="古今姓氏书辩证_page35.html">35</a><span>...</span><a href="古今姓氏书辩证_page31.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
