<!DOCTYPE html>
<html>
<head>
    <meta charset="UTF-8">
    <title>太平御览 - 第 678 页/共 737 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平御览 - 第 678 页/共 737 页</h1>
    <div class="content">崔豹《古今注》曰：岛雁，常在河边沙上食沙石，悉皆销烂，惟食蛤不销，随其粪出。用以为药，倍胜常者。
《本草经》曰：文蛤有文，味咸无毒。主除阴蚀、恶疮、五痔、九孔出血，生东海。
左思《赋》曰：蚌蛤珠胎，与月亏全。
蛱燮
《临海水土物志》曰：蛱燮，似蛤，如见大。
三（音宗）
《临海水土物志》曰：三似蛤。
车螯
沉约《宋书》曰：庐陵王义真出为南豫州刺史，刘湛为长史。义真出时，居高祖忧，使帐下备膳，湛禁之。义真乃於斋内别立厨帐，会湛入，暖酒炙车螯。湛正色曰：“挂今不宜有此设！”义真曰：“且甚寒，一杯酒亦何伤？”酒既至，湛因起曰：“既不能以礼自处，又不能以礼处人！”
谢灵运《答弟书》曰：前月十二日至永嘉郡，蛎不如鄞县，车螯亦不如北海。
移角
《临海水土物志》曰：移角，似车螯。角移不正，名曰移角。
姑劳
《临海水土物志》曰：姑劳，如车螯而壳薄。
羊蹄
《临海水土物志》曰：羊蹄，似蚌，味似车螯，罗江小卢有之。
蛤蜊
《宋书》曰：王融初为司徒法曹，诣王僧，因遇沉昭略，未相识。昭略屡顾眄，谓主人曰：“是何年少？”融殊不平，谓曰：“仆出於扶桑，入於谷，照曜天下，谁云不知？而卿此问，何也？”昭略云：“不知许事，且食蛤蜊。”融曰：“物以群分，方以类聚。君长东隅，居然应嗜此族！”
《淮南子》曰：若士方卷龟壳而食蛤蜊。
《抱朴子》曰：若士所食，此必草也。又海中自有蛤蜊、螺蚌之类，未加煮，凡人所不能啖，况君子若士乎？
芦雉
《临海水土物志》曰：芦雉，似蛤蜊，壳小薄耳。
蚶（火甘切）
《唐书》曰：玄和中，岭南节度使崔咏卒。宰臣奏拟，皆不可。上谓裴度曰：“常有谏进海蚶、淡菜者，词甚忠正，卿可求此人与之。”度出以访人，或有言孔谏者。度即日以闻，乃命之。
《广志》曰：巨延州以蚶与行估货易。
《临海水土物志》曰：蚶侧径四尺也。
盛弘之《荆州记》曰：始安郡骇鹿山，山上有石室，凿内辄得骨，并获蚶。
《岭表录异》曰：瓦屋子，盖蚌蛤之类也。旧呼为蚶（音憨。）子，顷因卢钧尚书作镇，遂改为瓦屋子。以其壳上有棱如瓦垄，故名焉。壳中有肉，紫色而满腹。广人尤重之，多烧以荐酒，俗呼为天脔炙。吃多即壅气，背膊烦疼，未测蒲熬性也。
乌头
《临海水土物志》曰：乌头似蚶。
下来咸（许咸切。似蛤，出海中）
《临海水土物志》曰：下来咸，虽似乌头，各自有种。
又曰：咸蛤有似乌头。
越王
《临海水土物志》曰：越王，形似咸，壳赤，尾如人爪形。
蛎
《梁书》曰：何胤初侈於味，食必方丈。後稍欲去其甚者，犹食白鱼、且脯、糖蟹。以为非见生物，拟食蚶蛎，使门下议之。学生锺玩曰：“且之就脯，骤於屈伸；蟹之将糖，躁扰弥甚。仁人用意，深怀如怛。至於车螯蚶蛎，眉目内阙，惭浑沌之奇；犷壳外缄，非金人之慎。不悴不荣，曾草木之不若；无香无臭，与瓦砾其何算？故宜长充庖厨，永为口味？”竟陵王子良见玩议大怒。汝南周与胤书，劝令食菜。
《茅君内传》曰：欲合九转，先作沙拆。取东海左顾牡蛎凡六物，令分等，各捣三万杵。
《异物志》曰：古贲灰，牡蛎壳。
《临海水土物志》曰：蛎长七尺。
《南越志》曰：南土谓蛎为豪甲，为牡蛎。合涧州圆蛎，土人重之，语曰：“合涧一蛎，虽不足豪，亦可以高也。”
《永嘉郡记》曰：乐成县新溪口有蛎屿，方圆数十亩，四面皆蛎，其味偏好。
谢灵运《游名山志》曰：新溪蛎味苹允，有过紫溪者。
《岭表录异》曰：卢亭亭，卢循遗类也。循昔据广州，既败，馀党奔於海岛野居，惟食蚝蛎，叠壳为墙壁。
又曰：豪即牡蛎也。其初生海岛边，如拳石，四面渐长，有高一二丈者，岩如山。每一房内，豪肉一片，随其所生，前後大小不等。每潮来，诸豪皆开房伺蚁，入即合之。海夷卢亭亭者，以斧取壳，烧以烈火，豪即启房，挑取其肉，贮以小竹筐，趁虚市以易醑米。（卢亭好酒，以豪肉换酒也。）豪肉大者腌为炙，小者炒食。肉中有滋味，食之即甚壅肠胃。
蚬（户典切）
《尔雅》曰：蜃小者曰珧。（郭璞症曰：新燕蛤也，江东呼为蚬也。）
蟹
《广雅》曰：蟹，尼（音尼。）也。其雄曰良岂，其雌曰转带。
《山海经》曰：大蟹在海中。（盖十里之蟹。）又，女丑有大蟹。
《汲冢周书□王会》曰：成王时，海阳献蟹。
《大戴礼》曰：蟹二螯八足，非之穴而无所寄托者，心躁也。（《孙卿子》同。）
《礼记□檀公下》曰：成人有兄死而不为衰者，闻子皋将为成宰，遂为之衰。成人曰：“蚕则绩，而蟹有筐；范则冠，而蝉；兄则死，子皋为之衰。”
《孝经援神契》曰：蟹二螯，两端旁行。（螯犹兵也。小虫而欲两端自卫，故使旁行也。）
《晋书》曰：解系坐免官，以白衣还第，阖门自守。及张华、裴植祷诛也，伦秀以宿憾收系兄弟。梁王彤救系等，伦怒曰：“我於死晷蟹且恶之，况此人兄弟轻我耶？此而可忍，孰不可忍！”彤苦争之不得，遂害之。
又曰：刘聪左都水使者襄陵王摅，坐鱼蟹不供，斩於东市。
《三国典略》曰：周永定玄年夏四月，齐主禁取蟹蛤之类，惟许私家捕鱼。
《淮南子》曰：夫释大道而任小数，尾异於使蟹捕鼠、蟾诸捕蚤，不足以禁奸塞邪，乱乃愈滋。（以霸萜蟹筐上，内置穴中，乃热走穷穴，能擒一鼠。）
又曰：慈石引铁，蟹之败漆，（置蟹漆中，则漆败也。）虽在明知，弗能然也。
《抱朴子》曰：若蟹之化漆，麻之坏酒，此不可以理推者也。
又曰：山中称无腹公子者，蟹也。
又曰：兵地生蟹者，宜急移军。太一在主帐掷晷，不可攻也。
《郭子》曰：毕茂世云：“左手持蟹螯，一手持酒杯。拍浮酒池中，可了一生哉！”
《国语》曰：越王召范蠡而问焉，曰：“与子谋吴，子未可也；今其稻蟹食不遗种，其可乎？”范蠡对曰：“天应至矣，人事未也，勤须厉志。”
《世说》曰：蔡司徒渡江，见蟛蜞，大喜曰：“蟹有八足，加以二螯。”令烹之。既食，委顿吐下，方知非蟹。後向谢仁祖说此事，谢曰：“卿读《尔雅》不熟，几为《劝学》死！”（刘孝标云：《大戴礼□劝学》篇曰：蟹八足二螯，非蛇蛆之穴无所寄托者，用心躁也。故《尔雅》云：骨小者劳，即彭骨也，似蟹而小。案，今彭蜞小于蟹而大于骨，《尔雅》所谓骨泽者也。然此三物，皆八足二鳌，状甚相类。蔡谟不精其大小，食而致敝，故云读《尔雅》不熟也。）
《永嘉郡记》曰：安国县有山鬼，形体如人，而一脚，裁长一尺许。好啖盐，伐木人盐辄偷将去。不甚畏人，人亦不敢伐木犯之，犯之即不利也。喜於山涧中取石蟹，同伐木人眠息，便十十五五出，就火边石炙啖之。常有伐木人见其如此，未眠之前，痛燃石使热，罗置火畔，便佯眠看之。须臾魑出，悉皆石，石热灼之，跳梁叫呼，骂詈而去。此伐木人家，後被火烧委顿。
《博物志》曰：南海有水虫名崩刂，蛤之类也。其中有小蟹，大如榆荚。崩刂开甲食，则蟹亦出食；崩刂合甲，蟹亦还入。为崩刂取以归，始终死不相离。
又曰：蟹、漆相合成水。（神仙服食方云。）
又曰：秋蟹毒者，尾丛可疗。目相向者尤甚。
《玄申记》曰：天下之大物，北海之蟹。举一螯能加於山，身故在死晷。
《淮南万毕术》曰：烧蟹致鼠。
《搜中记》曰：晋太康年中，会稽炕恫蜞及蟹皆化为鼠，其众，复野为灾，食稻。
《述异记》曰：出海口，北行六十里至腾榆屿之南溪，有淡水清澈照底。有蟹焉，筐大如笠，脚长三尺。宋玄嘉中，章安县民屠虎取此蟹食之，肥美过常。梦一少妪语之曰：“汝啖我，知汝寻被啖不？”屠氏明日出行，为虎所食。馀家人殡瘗之，虎又发棺啖之，肌体尾。此水今犹有大蟹，莫敢复犯。
《广五行记》曰：玄嘉中，富阳人姓王於渎中作蟹断。旦往视之，见一材头，长二尺许，在断中而裂开，蟹出都尽。乃治断，出材岸上。明旦往之，见材复在断中，而裂开如前。王又治断出材，明晨往视，所见如初。王疑此材妖异，乃取笼中担归。去家一二里，闻笼中动声。王生顾见向材段变成一物，人面猴身，一手一足，语王生曰：“我性嗜蟹，比实入破君断食蟹，以此相负，望君恕我。我是山神，当相助。”王曰：“汝犯暴人，罪自应死，何以多言？”此物曰：“君何姓名？”频问不已，王终不答。去家转近，曰：“既不放我，又不告我姓名，当复何许？”王至家以火焚之。土俗谓之山犭，知人姓名则能为伤人耳。
又曰：军行地无故生蟹，宜急移，吉。蟹鱼之类，水失其性则有此孽。
《岭南异物志》曰：常有行海得州渚，林木甚茂，乃维舟登岸，爨於水旁。半炊而林没於水，遽断其缆，乃得去。详视之，大蟹也。
《岭表录异》曰：水蟹，螯壳内皆咸水，自有味。广人取之淡煮，吸其咸汁下酒。黄膏蟹，壳内有膏，如黄苏，加以五味，和厩爆之，食亦有味。赤母蟹，壳内黄赤膏，如鸡鸭子黄，肉白。以和膏实其壳中，淋以五味，蒙以细面，为蟹饣毕饣罗，珍美可尚。红蟹，壳殷红色，巨者可以装为酒杯也。虎蟹，壳上有虎班，可装为酒器，与红蟹皆产琼崖海边。
《本草经》曰：蟹味咸，治胸中邪气、热结痛。
《张敞集》曰：朱登为东海相，遗敞蟹，报书曰：“蘧伯玉受孔氏之赐，必及乡。敞谨分斯贶於三老尊行者，曷敢独烹之？”
卷九百四十三　鳞介部十五
拥剑
《广志》：拥剑，似蟹，色黄，方二寸。其一螯偏长，如足大指，长三寸馀，有光，其短细者如簪。
《异物志》云：拥剑，状如蟹，但一螯偏大耳。何逊诗云：“跃鱼拥剑”，是不分鱼蟹也。
崔豹《古今注》曰：{彭虫}骨，（音滑。）小蟹也。生海边途中，食土，一名“长卿”。其有螯偏大者，名“拥剑”，一名“执火”。其螯赤，故谓之“执火”也。俗谓之“越王剑”。
杜宝《大业拾遗录》曰：吴都献蜜蟹二千头，作如糖蟹法，蜜拥剑四瓮。拥剑，似蟹而小，一螯偏大。《吴都赋》所谓“乌贼拥剑”是也。
鳅蝥
祖台之《志怪》曰：会稽山阴东郭氏女，先与县人私通。此人贾还於县东灵慈桥，女往入舡就之，因共寝。为设食，食鳅蝥。食毕，女将两鳅蝥上岸去。舡还来至郭，逢人，语此女已死。乃往省之，尚未殡也。发衾视之，两手各把一鳅蝥。
《岭表录异》曰：鳅蛑，乃蟹之巨者。异者，蟹两螯上有细毛如苔，身有八足；鳅蛑则螯足无毛，後两小足薄而阔，（俗谓之脖贼之。）与蟹有殊，其大如升。南人皆呼为蟹。（有大如小子者。八月，此物与人斗，往往夹杀人也。）
彭骨
《尔雅》曰：骨，小者劳。（螺属，见《埤苍》。或曰即彭骨也，似蟹而小。滑泽二音。）
《晋书》曰：夏统，字仲御，会稽永兴人也。幼孤贫，养亲以孝闻，睦於兄弟。每彩捃求食，星行夜归，或至海边拘蟛越以资养。
《搜神记》曰：晋太康四年，会稽彭骨化为鼠，食稻为灾。
崔豹《古今注》曰：彭骨，小蟹也，一名长卿。
《岭表录异》曰：彭骨，吴呼为越，盖语讹也。足上无毛，堪食。吴越间多以盐藏，货於市。
竭朴
《临海异物记》曰：竭朴，大於彭骨，壳黑班，有文章，螯正赤。常以大螯彰目，屈小螯以取食。
《岭表录异》曰：竭朴，乃大彭蜞也。壳有黑班，双螯一大一小。常以大螯捉食，小螯分以自食。
沙狗
《临海异物志》曰：沙狗，似彭骨，壤沙为穴。见人则走，曲折易道，不可得也。
招潮
</div>
    <div class="pagination">
<a href="太平御览_page677.html">上一页</a><span>...</span><a href="太平御览_page673.html">673</a><a href="太平御览_page674.html">674</a><a href="太平御览_page675.html">675</a><a href="太平御览_page676.html">676</a><a href="太平御览_page677.html">677</a><span class="current-page">678</span><a href="太平御览_page679.html">679</a><a href="太平御览_page680.html">680</a><a href="太平御览_page681.html">681</a><a href="太平御览_page682.html">682</a><a href="太平御览_page683.html">683</a><span>...</span><a href="太平御览_page679.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
