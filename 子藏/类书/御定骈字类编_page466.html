<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 466 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 466 页/共 1019 页</h1>
    <div class="content">　　北焕【三辅黄图长安闾里一百六十室居栉比门巷修直有宣明建阳昌隂尚冠修城黄棘丨丨南平等里　潘岳西征赋见南平下】
　　北兖【宋书州郡志序于钟离置徐州淮隂为丨丨　齐书武帝纪永明六年闰月乙卯诏曰丨丨北徐豫司青冀八州边疆场民多悬罄原永明以前所逋租调】
　　北幽【米芾壮观赋见南趾下】
　　北雍【周书文帝纪见南雍下】
　　北冀【陆机汉髙祖功臣颂改第西秦报辱丨丨】
　　北皖【宋书殷琰传出为鄱阳晋熙太守豫州治中从事史庐陵内史臧质反弃郡奔丨丨】
　　北郜【水经注见南郜下】
　　北利【水经注汝水别沟又东迳西门城即南利也汉书宣帝封广陵厉王子昌为侯也县三十里有孰城号曰丨丨故渎出于二利之间】
　　北辽【宋史艺文志史愿丨丨遗事二卷】
　　北陜【魏书王元威传王元威恒农丨丨人也】
　　北淯【魏书孝明帝纪权臣擅命乱我朝式致使西秦跋扈朔汉搆妖蠢尔荆蛮氛埃不息孔炽甚于泾阳出军切于细柳而师旅盘桓留不进丨丨悬危南阳告急将亏荆沔之地以致蹙国之夏】北华【魏书孝明帝纪胡琛遣其将宿勤明达寇豳夏丨丨三州】
　　北貉【汉书髙祖纪四年八月丨丨燕人来致枭骑助汉注应劭曰丨丨国也师古曰貉在东北方三韩之属皆貉类也】
　　北新【魏书萧寳巻附传诏冠军将军南豫州刺史席法友三万人围寳卷辅国将军丨丨安丰二郡太守胡景略于建安城克之】
　　北都【北史魏思皇帝纪见南都下　又宋弁传孝文丨丨之选李冲多为参预颇抑宋氏弁恨冲而与李彪交结雅相至重及彪之抗冲冲谓彪曰尔如狗耳为人所嗾及冲劾彪不至大罪弁之力也　又韩麒麟传当今徭役宜早息洛京宜速成省费则徭役可简并功则洛京易就愿早还北京以省诸州供帐之费则南州免杂徭之烦丨丨息分析之叹洛京可以时就迁者佥尔如归　五代史唐庄宗纪见西京下　又同光元年十一月乙巳复丨丨为镇州太原为丨丨　谢庄舞马赋见西坂下　白居易寄太原李相公诗闻道丨丨今一变政和军乐万人安　马祖常驾发诗紫绣鸾旗不受风丨丨驾发日瞳眬　台哈布哈西湖诗见西郭下】



　　御定骈字类编卷一百二十
<子部,类书类,御定骈字类编>
　　钦定四库全书
　　御定骈字类编卷一百二十一
　　方隅门九
　　北
　　北阙【史记髙祖本纪见东阙下　又注关中记曰东有苍龙阙丨有元武丨説文云秦家旧宫皆在渭北而立东阙丨丨盖取其便　汉书枚臯传年十七上书梁共王得召为郎三年为王使与冗从争见谗恶遇罪家室没入臯亡至长安防赦上书丨丨自陈枚乗之子上得之大喜召入见待诏臯因赋殿中诏使赋平乐馆善之拜为郎　又严助传南越王甚嘉被泽蒙休德愿革心易行身从使者入谢有狗马之病不能胜服故遣太子婴齐入侍病有瘳愿伏丨丨望大廷防报盛徳又苏武传南越杀汉使者屠为九郡宛王杀汉使者头县丨丨朝鲜杀汉使者即时诛灭独匈奴未耳　又傅介子传平乐监傅介子持节使诛斩楼兰王安归首县之丨丨以直报怨不烦师众其封介子为义阳侯食邑七百户　又董贤传诏将作大匠为贤起大第丨丨下重殿洞门水土之功穷极技巧柱槛衣以绨锦　唐书王琚传先天二年七月乃与岐王薛王姜皎李令问王毛仲王守一以铁骑至承天门太上皇闻外哗噪召郭元振升承天楼闭闗以拒俄而侍御史任知古召募数百人于朝堂不得入少选琚从帝至楼下诛萧至忠岑羲窦懐贞斩常元楷李慈丨丨下　宋史丁大全传劾奏丞相董槐章未下大全夜半调隅兵百余人露刃围槐第以台牒驱迫之出绐令舆槐至大理寺欲以此恐之须臾出丨丨弃槐嚣呼而散槐徐歩入接待寺罢相之命下矣　崔沔奉和圣制乐游园诗丨丨云中见】
　　【南山树杪看　赵彦昭奉和幸大荐福寺诗丨丨承行幸西园属住持　张説诏宴乐游园诗丨丨连天顶南山对掌中　孙逖和左武卫仓曹卫中对雨诗见西郊下　李白宫中行乐词见南薰下　又流夜郎闻酺不预诗丨丨圣人歌太康南冠君子窜遐荒　王维送髙适弟眈归临淮作天书降丨丨赐帛归东菑　孟浩然岁暮归南山诗丨丨休上书南山归敝庐　杜甫社日诗丨丨心长恋西江首独回　刘长卿送侯中丞流康州诗丨丨九重谁许屈独看湘水泪霑襟　韩愈早朝诗戎服上趋承丨丨儒冠列侍映东曹　韦应物荅重阳诗一身朝丨丨家累守田农　刘禹锡历阳书事诗鱼书来丨丨鹢首下南荆　白居易晚从省归诗朝回丨丨值清晨晚出南宫送暮春　孟郊汝坟蒙从弟楚材见赠诗丨丨秦门高南路楚石深　张籍赠孔尚书诗三表自陈辞丨丨一家相送入南山　贾岛送友人之南陵诗见南陵下　又贺厐少尹除太常少卿诗中絶顶非无路丨丨除书阻入林　李宣古和主司王起诗美誉早闻喧丨丨颓波今见走东瀛　李郢奉陪裴相公重阳日游安乐池亭诗寕知丨丨元勲在却引东山旧客来　李频自黔中归新安诗见南巴下　方干送王霖赴举诗丨丨上书冲雪早西陵中酒趂潮迟】
　　北禁【宋之问秋莲赋西城秘掖丨丨仙流见白露之先降悲红渠之已秋　卢象赠张均员外诗见南宫下】
　　北宫【周礼内宰正嵗均其稍食施其功事宪禁令于王之丨丨而纠其守注丨丨后之六宫谓之丨丨者繋于王言之明用王之禁令令之守宿衞者疏王六寝在南后六宫在北　左传见西宫下　又卫侯梦于丨丨见人登昆吾之观被髪北靣而噪曰登此昆吾之绵绵生之余为浑良夫叫天无辜　书洪范月之从星则以风雨传月经于箕则多风离于毕则多雨疏箕星好风者箕东方木宿风中央土气木克土为妻从妻所好故好风也毕星好雨者毕西方金宿雨东方木气金克木为妻从妻所好故好雨也推此则南宫好旸丨丨好燠中宫四季好寒以各尚妻之所好故也　史记天官书丨丨元武注索隐曰文耀钩云丨丨黒帝其精元武正义曰南斗六星牵牛六星并丨丨元武之宿汉书宣帝纪神爵集丨丨　又东方朔传董君常从游戏丨丨驰逐平乐观鸡鞠之防角狗马之足上大欢乐之　又霍光传驾法驾皮轩鸾旗驱驰丨丨桂宫弄彘鬪虎注丨丨桂宫并在未央宫北　后汉书井丹传建武末沛王辅等五王居丨丨皆好賔客更遣请丹不能致　又谯周传子瑛善説易以授显宗为丨丨卫士令注师古曰丨丨卫士令一人秩六百石　又五行志明帝永平三年八月作丨丨　齐书王俭传上壊宋明帝紫极殿以材柱起宣阳门俭与褚渊及叔父僧防连名上表谏曰臣闻徳者身之基俭者德之舆春防将立晋卿秉议丨丨肇构汉臣尽规彼二君者或列国常侯或守文中主尚使谏诤在义即悦况陛下圣哲应期臣等职司隆重敢借前诰窃乃有心　魏书西域焉耆国传恃地多险颇剽刧中国使世祖怒诏成周公万度归讨之四鄙诸戎皆降服时世祖幸隂山丨丨度归破焉耆露板至省讫赐司徒崔浩书曰万度归以五千骑经万余里防焉耆三城获其珍奇异物及诸委积不可胜数自古帝王虽云即序西戎有如指注不能控引也朕今手把而有之如何浩上书称美　北史齐文宣帝纪太后尝在丨丨坐一小榻帝时已醉手自举牀后便坠落颇有伤损醒悟之后大懐慙恨　又齐琅琊王俨传武平二年出俨居丨丨五日一朝不复得无时见太后金史李愈传防和二年春上将幸长乐川愈切諌曰方今戍卒贫弱百姓骚然三义尤近北陲恒防外患兼闻防和宫在两山间地形狭隘雨潦遄集固不若丨丨池防之胜优防闲适也上不从　淮南子孟冬之月天子丨丨御女黒色衣黒采撃磬石注水王北方故处丨丨三辅黄圗丨丨在长安城中近桂官俱在未央宫北周回十里高帝时制度草创孝武增修之中有前殿广】
　　【五十歩珠帘玉户如桂宫　刘向九叹西施斥于丨丨兮仳倠倚于弥楹　杨泉蚕赋皇后命三宫之夫人又世妇之吉者亲桑于丨丨　谢朓始之宣城郡诗觧剑丨丨朝息驾南川涘　梁简文帝大同八年秋九月诗见西掖下　庾肩吾蔬圃堂诗丨丨多暇豫时驾总銮镳　陈后主同平南弟元日思归诗见南服下　江总三日侍宴宣猷堂曲水诗见南馆下　又宴乐修堂应令诗见西园下　李乂奉和幸长安故城未央宫应制诗丨丨才尽处南斗独昭回　李白古风见西海下杜牧长安杂题诗见东第下　又战国防齐王使使者问赵威后书未发威后问使者曰嵗亦无恙耶民亦无恙耶王亦无恙耶乃进而问之曰丨丨之女婴儿子无恙耶撤其环瑱至老不嫁以飬父母是皆率民而出于孝情者也胡为至今不朝也　列子丨丨子既归衣其短褐有狐貉之温进其茙菽有稻粱之味庇其蓬室若广厦之防乗其荜辂若文轩之饰终身逈然不知荣辱之在彼在我也　庄子丨丨奢为卫灵公赋敛以为钟为坛乎郭门之外三月而成上下之县】
　　北亭【明一统志丨丨在温州府城东北五里谢灵运为郡守秩满赋诗与民叙别于此】
　　北室【易林不胜私情以利自婴丨丨出孤毁其良家范仲淹明堂赋面明堂而背丨丨左青阳而右总章】
　　北宅【史记穰侯传昭王三十二年穰侯为相国将兵攻魏走芒卯入丨丨遂围大梁　齐书豫章王嶷传自以地位隆重深懐退素丨丨旧有园田之美乃盛修理之　又沈文季传豫章王丨丨后堂集防文季与渊并善琵琶酒阑渊取乐器为明君曲文季便下席大唱曰沈文季不能作伎儿】
　　北省【北史宋繇传见南防下　李山甫贺邢州卢员外诗丨丨谏书藏旧草南宫郎署握新兰　晁补之泗州王谏议明叟留饮诗见南风下】
　　北库【唐书顔眞卿传加河北招讨采访使清河太守使郡人李防来乞师防曰闻公首奋裾唱大顺河朔恃公为金城清河西邻也有江淮租布傋北军号天下丨丨计其积足以三平原之有士卒可以二平原之众公因而抚有以为腹心它城运之如臂之指耳真卿为出兵六千　欧阳修酬孙延仲龙圗诗见西湖下】北寺【后汉书陈蕃传王甫遂令收蕃蕃防剑叱甫甫兵不敢近乃益人围之数十重遂执蕃送黄门丨丨狱　元史百官志见南寺下　刘桢赠徐干诗见西苑下　苏颋和崔尚书赠大理陆卿鸿胪刘卿诗见南城下　黄庭坚奉和文潜赠无咎篇末多见及诗丨丨锁齐房陈钥时一啓】
　　北学【汉书贾谊传帝入丨丨上贵而尊爵则贵贱有等而下不隃矣　北史儒林传序南人约简得其英华丨丨深芜穷其枝叶】
　　北社【北史刘芳传见西社下】
　　北囿【萧子云元圃园讲赋见西园下】
　　北阁【梁元帝去丹阳尹荆州诗见西园下　又和林下作妓应令诗日斜下丨丨髙宴出南荣　庾信奉和初秋诗见南宫下】
　　北观【曹植游观赋登丨丨而啓路涉云际之飞除】
　　北荣【梁简文帝山斋诗见南柯下】
　　北舍【元好问早起诗见南邻下】
　　北斋【韦应物夏凉端居即事诗丨丨有凉气嘉树对层城　贾岛和刘涵诗乔木覆丨丨有鸟鸣其间】北轩【李吉甫夏夜北园即事诗见南庑下　陆游舟过梅坞胡氏居诗丨丨商畧可散髪借与放翁倾酒缸】
　　北掖【髙无际大明西垣竹赋见西垣下】
　　北廊【白居易牡丹芳新乐府卫公宅静闭东院西明寺深开丨丨　又渭村退居诗见东脚下】北榭【薛能平阳寓懐诗丨丨逺峰闲即望西湖残景醉常眠　戴复古汪给事守鄂渚元宵代江夏宰呉熙仲献灯诗见西楚下】
　　北陛【唐书礼乐志见南陛下元史祭祀志见西陛下】
　　北楹【繁钦建章鳯阙赋当蒸暑之暖赫歩丨丨而周旋】
　　北槛【白居易池上早秋诗早凉生丨丨残照下东篱】
　　北户【尔雅释地觚竹丨丨西王母日下谓之四荒注丨丨在南疏丨丨者即日南郡是也顔师古曰言其在日之南所谓丨丨以向日者　史记秦始皇纪见西渉下　宋书礼志今东渐于海西被流沙大漠之阴日南丨丨莫不通属茫茫禹迹今实过之　齐书东昏侯纪是时帝在含徳殿吹笙歌作女儿子卧未熟闻兵入趋出丨丨欲还后宫清曜阁已闭　北史四夷传序昧谷嵎夷觚竹丨丨限以丹徼紫塞隔以沧海交河此之谓荒裔　又赤土国传王宫诸屋悉是重阁丨丨北面而坐三重之榻　谢灵运答范光禄书南檐临涧丨丨背岩　左思吴都赋见南冥下　谢惠连雪赋丨丨墐扉祼壤垂缯　张纉秋雨赋褰南帷以寓目儆丨丨而披襟　侯喜秋燕辞巢赋见南轩下　孙绰游仙诗崆峒临丨丨昆吾眇南陆　梁简文帝双燕雏诗见南枝下　鲍子卿咏玉阶诗见南路下　吴均赠桞真阳诗南帖云母丨丨映琉璃　辛常伯军中行路难见南荒下　李白登瓦官阁诗钟山对丨丨淮水入南荣杜甫同诸公登慈恩寺塔诗见西流下　又立秋雨院中有作觧衣开丨丨髙枕对南楼　又塞芦子诗延州秦丨丨关防犹可倚焉得一万人疾驱塞芦子　李正封贡院楼北新栽小松诗近楼依丨丨隐砌浄游尘白居易草堂诗见南檐下　刘禹锡初夏曲稍嫌单衣重初怜丨丨开　王建斜路行见南楼下　李山甫荅刘书记见赠诗月上开襟当丨丨竹边回首揖西风苏轼逺楼诗见西山下　又次韵道潜留别诗到后与君开丨丨举头三十六青山　范成大冬至日铜壶阁落成诗见西楼下　戴复古大热诗见南薰下　范梈赠别南剑李使君诗丨丨羣山表南云九域西】北扉【梦溪笔谈学士院丨丨者为其在浴堂之南便于应召　杜牧华清宫诗丨丨闲木索南面富循良梅尧臣和长文社日禖祀出城诗见西掖下】
　　北幌【马吉甫蜗牛赋卷阴风于丨丨闲皓月于南櫺观蜗牛之蕃育何诡错之殊形　苏颋秋夜寓直中书诗见东楼下】
　　北柱【元史天文志丨丨又为龙柱二植于坤防二隅础上北向斜柱其端形制一如丨丨】
　　北牕【晋书陶潜传尝言夏月虚闲髙卧丨丨之下清风飒至自谓羲皇上人　梁简文帝答定襄侯饷卧簟书旅食南馆髙卧丨丨　子夜歌擥枕丨丨卧郎来就侬嬉小喜多唐突相怜能几时　谢朓秋夜诗见西户下　又游东堂咏桐诗孤桐丨丨外髙枝百尺余梁简文帝弹筝诗弹筝丨丨下夜响清音愁　又美人晨妆诗丨丨向朝镜锦帐复斜萦　又咏内人画眠诗见南檐下　梁元帝登顔园故阁诗犹悬丨丨幌未卷南轩帷　何逊闺怨诗谁能丨丨下独坐后园花　又答髙博士诗丨丨凉夏首幽居多卉木　厍狄履温夏晚初霁南省寓直诗星回南斗落月度丨丨虚　张说杂诗夕卧丨丨下梦归南山园　李白戏赠郑溧阳诗清风丨丨下自谓羲皇人　又秋浦诗崔令学陶令丨丨常昼眠　孟浩然晚春题逺上人南亭诗炎月丨丨下清风期再过　杜甫进艇诗见南京下　吴筠陶征君诗归来丨丨下复采东篱菊　韦应物题从侄成绪西林精舍书斋诗冽泉前堦注清池丨丨照　钱起衡门春夜诗宁唯丨丨月自谓上皇人　杨凌即事寄人诗中禁鸣钟日欲髙丨丨欹枕望频搔　韩愈奉酬天平马十二仆射暇日言懐见寄之作岁晏偏相忆长謡坐丨丨　武元衡旬假南亭诗旬休屏戎事凉雨丨丨眠　刘禹锡秋萤引槐市诸生夜读书丨丨分明辨鲁鱼　白居易丨丨三友诗今日丨丨下自问何所为欣然得三友三友者为谁　贾岛题韦云叟草堂诗新起此堂开丨丨当窗山隔一重江　王禹偁谪居感事诗见南岸下　苏舜钦梦归诗雨声破梦丨丨响卧忆江西路亦迷　苏轼和子由次月中梳头韵诗夏畦流膏白雨翻丨丨幽人卧羲轩　又睡起诗一枕清风直万钱无人肯买丨丨眠　又次韵许遵诗此味只忧儿軰觉逄人休道丨丨凉　又泛舟城南诗见南郭下　晁补之与无斁弟卜居缗城东诗四海一居何处卜丨丨只取见家山　程俱偶作山鸟一声清昼永白云深处丨丨凉　范成大夏日田园杂兴诗三公只得三株看闲客清阴满丨丨　陆游丨丨诗小雨霏霏旋作晴丨丨清润绿成阴　又冬夜诗穷巷萧条早闭门丨丨灯大夜昏昏　又夜半读书诗却掩丨丨谁晤语聊慿香盌洗尘鞿　又秋思诗一径苔侵四壁空丨丨支枕听秋钟　又或问余近况示以长句幽寻东浦鹭迎櫂独卧丨丨鸎唤人　侯册学古体诗银钩挂帘丨丨晓翠鬟临镜双鸾小　元好问刘光甫内乡新居诗为向长安旧游道世间元有丨丨凉　许衡赵氏南庄诗晓起丨丨凉清谈戢羽觞　刘因夏日即事诗莫道幽人好标致丨丨自古有羲皇　陈髙寄顾仲明教授诗长忆青华翠色寒丨丨对酒几同看　柳贯睡余诗见南郭下　倪瓉呈诸公诗丨丨髙卧自清宁烟雾衣裳云锦屏】
　　北壁【齐书州郡志郢州镇夏口旧要害也泰元中荆州刺史桓冲移镇上明上表言氐贼送死之日旧郢以丨丨相望待以不战江州刺史桓嗣宜进屯夏口据上下之中于事为便　又徐孝嗣传初孝嗣在率府昼卧斋丨丨下梦两童子遽云移公牀孝嗣惊起闻壁有声行数歩而壁崩压牀　淮南子受光于隙照一隅受光于牖照丨丨受光于户照室中无遗物况受光于宇宙乎　李白春归终南山松龛旧隐诗蔷薇缘东窗女萝绕丨丨　皇甫湜石佛谷诗金僊琢灵象相好倚丨丨】
　　北垣【五代史朱友文传太祖外孙袁象先与驸马都尉赵岩等谋与末帝讨贼二月象先以禁兵入宫友珪与妻张氏趋丨丨楼下将逾城以走不果使冯廷谔进刃其妻及已廷谔亦自杀】
　　北翰【齐书髙帝纪賛见西疆下】
　　北雉【唐书韩游瓌传泚大治战棚云桥士皆惧游瓌曰贼取佛祠干木为攻具可以火之既而贼大噪攻南雉游瓌曰是分吾力也趋丨丨遣将郭询郭廷玉以锐士三百傅满直出火其棚投薪于中风返棚皆烬贼气沮】
　　北檐【白居易竹窗诗开窗不糊纸种竹不依行意取丨丨下窗与竹相当】
　　北砌【储光羲新丰主人诗满酌香含丨丨花盈尊色泛南轩竹】
　　北墉【礼记郊特牲社祭土而主阴气也君南向于丨丨下答阴之义也注墙谓墉丨丨社内北墙　晋书潘尼传埽坛为殿悬幕为宫夫子位于西序顔回侍于丨丨　唐书贾循传母亡将葬宅有枯桑一夕再生芝出丨丨　元史祭祀志质明三献官以下诸执事各服其服礼直官引监祭监礼以下诸执事官入自丨丨下南向立定奉礼郎賛曰再拜在位官皆再拜讫】
　　北阶【宋史礼志入閤仪次监察御史两员监閤于正衙门外屏丨丨上北面立】
　　北墙【礼记郊特牲注见北墉下　宋书礼志昭太后毁主无义陈列于太祖博士欲依虞主薶于庙两阶之间按阶间本以薶告币薶虞主之所昔虞喜云依五经典议以毁主祔于虞主薶于庙之丨丨最为可据南史宋文帝纪元嘉七年十二月都下火延烧于太社丨丨】
　　北堵【元好问送杜子诗丨丨晓晴山入座东园春好妓成围】
　　北牖【论语疾君视之东首疏病者常居丨丨下为君来视则暂时还乡南牖下东首令君得南面而视之礼记郊特牲薄社丨丨使阴明也疏殷始都薄故呼其社为薄社周立殷社为戒而屋之塞其三面唯开丨】
　　【丨示絶阳而通阴　南史范晔传彭城太妃薨将葬祖父僚故并集东府晔与司徒左西属王深及弟司徒祭酒广夜中酣饮开丨丨听挽歌为乐彭城王义康大怒左迁宣城太守　王棨凉风至赋丨丨闲眠西园夜宴陶潜酬刘柴桑诗见南畴下　古折杨栁六月歌三伏热如火笼窗开丨丨与郎对榻坐　梁武帝东飞伯】
　　【劳歌见南窗下　邢邵冬夜酬魏少傅直史馆诗见南端下　栁宗元夏昼偶作南州溽暑醉如酒隐几熟眠开丨丨　唐彦谦夜蝉诗那知丨丨残灯暗又送西楼片月低　齐已春雪初晴喜友生至诗见南檐下　苏轼次韵王庭老退居见寄诗见西风下　倪瓉寄张天民先生诗见南津下　王琢雪诗几日西郊雾连宵丨丨风】
　　北里【史记殷本纪使师涓作新淫声丨丨之舞靡靡之乐　汉书郊祀志古之封禅鄗上黍丨丨禾所防为盛江淮间一茅三所以为借也注应邵曰鄗音臛苏林曰鄗上丨丨皆地名也　曹植七啓才人妙故遗世越俗扬丨丨之流声绍阳阿之妙曲　成公绥啸赋收激楚之哀荒节丨丨之奢淫　王勃春思赋南邻少妇多妖婉丨丨王孙驻行幰　阮籍咏懐诗丨丨多奇舞濮上有微音　左思咏史诗见南邻下　李峤钟诗见南邻下　郑愔夜游曲西园防公子丨丨召王侯王维田园乐诗厌见千门万户经过丨丨南邻　杜甫遣兴诗丨丨富薫天髙楼夜吹笛　白居易效陶潜体诗丨丨有寒士瓮牖防为枢　李贺箜篌引丨丨有贤兄东邻有小姑　司空圗感遇诗丨丨秘秾艳东园锁名花　汪遵梁墓诗见南邻下　陆龟蒙中秋待月诗见南箕下　苏轼刁景纯席上和谢生诗见南徐下周霆震戏笔诗见西园下　陈旅汾州北席里石氏节妇诗丨丨髙楼昼掩扉水铜光冷上苔衣】
　　北巷【寰宇记诸葛武侯八阵图聚细石为之中间相去九尺正中开丨丨巷悉广五尺凡六十四聚　孙定寄孙储诗一枝犹挂东堂梦千里空驰丨丨心　刘得仁送雍陶侍御赴兖州裴尚书命诗纶阁知孤直翻论丨丨贤　许浑贺杨仆射致政诗锦帐丽词推丨丨画堂清乐掩南邻　苏轼诗若得与君连丨丨故应终老忘西川　杨万里不寐诗今日明朝何日了南村丨丨几人行】
　　北厢【魏书礼志见西穆下　又乐志问太乐前来郊丘悬设之方宗庙施安之分太乐令张干龟答称芳所造六格丨丨黄钟之均实是夷则之调其余三厢宫商不知共用一笛施之前殿乐人尚存又有姑洗太簇二格用之后宫检其声韵复是夷则于今尚在】
　　北栅【唐书髙仁厚传杨师立遣大将张士安郑君雄守鹿头关仁厚次汉州前军战德阳师立婴城阅四旬夜出兵扰丨丨仁厚设两翼而伏披栅门列炬贼不敢进伏发击走之　陈与义怀天经智老诗西庵禅伯还多病丨丨儒生只固穷】
　　北门【诗出自丨丨忧心殷殷传丨丨背明乡阴　又小序丨丨刺仕不得志也　仪礼觐礼礼月与四渎于丨丨外　书序入自丨丨乃遇汝鸠汝方传鸠方二人汤之贤臣　左传见南门下　又杞子自郑使告于秦曰郑人使我掌其丨丨之管若潜师以来国可得也又秦师过周丨丨左右免胄而下超乗者三百乗又楚大饥戎伐其西南庸人帅羣蛮以叛楚麋人率百濮聚于选将伐楚于是申息之丨丨不啓　周语惠王三年边伯石遬蒍国出王而立王子颓王处于郑三年郑厉公见虢叔曰盍纳王乎虢叔许诺郑伯将王自圉门入虢叔自丨丨入杀子頽及三大夫王乃入　史记鲁周公世家晋之灭路获乔如弟棼如齐惠公二年鄋瞒伐齐齐王子城父获其弟荣如埋其首于丨丨卫人获其季弟简如鄋瞒由是遂亡　晋书王沉等传论有莘之媵殊丨丨之情渭濵之叟匪西山之节　宋书符瑞志元嘉十六年三月己卯甘露降广州城丨丨杨树又王镇恶传毅虑南有伏兵三更中牵左右三百许人开丨丨突出　齐书何昌防传求解徐州以避丨丨】
　　【要任苦乞会稽贪处东瓯闲务此并彰于事迹　陈书蔡景历传抗威兖服冠盖通于丨丨整斾徐方咏歌溢于东道　北史贺娄子干传拜云州总管以突厥所献马百疋羊千口以赐之乃下书曰自公守丨丨风尘不警突厥所献还以赐公　又慕容廆传熙为其妻起承善殿负土于丨丨土与谷同价　旧唐书裴度传开成二年五月复以本官兼太原尹北都留守河东节度使遣吏部郎中卢徃东都宣防曰卿虽多病年未甚老为朕卧镇丨丨可也　唐书郭子仪传见西御下　又元万顷传武后讽帝召诸儒论撰禁中朝廷疑议表疏皆密使参处以分宰相权故时谓丨丨学士　又栁泽传以罪贬卭州刺史进散骑常侍代还数年不得调持兄丧方葬防太宗幸南山因得召见哀之数日入对丨丨拜光禄少卿　又杨行密传见西门下　竹书纪年帝癸二十年伊尹归于商及汝鸠汝方防于丨丨　易林匏瓠之息一亩十室万国都邑丨丨有福　鬻子见南门下　隋唐嘉话武后临朝薛懐义势倾当时虽王主皆下之苏良嗣仆射遇诸朝懐义偃蹇不为礼良嗣大怒使左右牵拽搭面数十武后知曰阿师当向丨丨出入南衙宰相徃来勿犯也　明一统志丨丨桥在江宁府洪武街南古丨丨口旧名武胜桥　梁简文帝相宫寺碑见南宫下　杨炯王勃集序循紫宫于丨丨幽求圣律访元扈于东洛响像天人　张载叙行赋见东郭下　魏文帝于明津作驱车出丨丨遥望河阳城何逊还渡五洲诗见南浦下　杜甫东楼诗见西征下钱起长安旅宿诗明旦丨丨外归路堪白髪　刘禹锡酬太原令狐相公见寄诗见南渡下　白居易司徒令公分守东洛移镇北都寄献诗见东宅下　贾岛秋暮诗丨丨杨栁叶不觉已缤纷　翁绶雨雪曲一自塞垣无李蔡何人为解丨丨忧　陆游寄题徐载叔秀才东庄诗南台中丞扫榻见丨丨学士倒屣迎　元好问过晋阳故城书事诗中原丨丨形势雄想见城阙云烟中　贡师泰将干岭诗见南斗下　虞集赠别兵部崔郎中暂还髙丽诗束髪来东海从军防丨丨】北院【五代史唐明宗纪长兴二年夏四月甲辰宣徽丨丨使赵延寿为枢密使　翰林故事丨丨之置犹为切近左接寝殿右瞻彤楼晨趋琐闼夕宿严卫密之至也　甲申杂记张文定前知政事后为宣徽丨丨使神宗尝俾张承防诚一密问宋龙圗敏求不知前两府有赐方团笏头带例否宋公报曰非前宰相无赐例及文定改南院使知南京辞日始被赐为异恩也后王宣徽知西京引例以为言遂亦被赐王宣徽实王相禹玉座主有力焉　无名氏席赋或主或賔浃欢于丨丨王勃郊园即事诗见南亭下　张说湘州北亭诗见南亭下　白居易丨丨诗丨丨人稀到东窗事最偏　王禹偁日长简仲咸诗风骚丨丨花千片月上东楼酒一樽　杨万里昨日访子上不遇裴回庭砌观木犀而归再以七言乞数枝诗寄诗丨丨賖秋色供我西窗当晚餐】
　　北园【诗游于丨丨四马既闲　汉书司马相如传于是乎卢橘夏孰黄甘橙楱枇杷橪柿亭柰厚朴梬枣杨梅樱桃蒲陶隐夫薁棣荅遝离支罗乎后宫列乎丨丨貤丘陵下平原扬翠叶扤紫茎发红华垂朱荣煌煌扈扈照曜钜野　宋书五行志晋司马道子于府丨丨内为酒垆列肆使姬人酤鬻酒肴如裨贩者数游其中身自贸易因醉寓寝动连日夜　又符瑞志咸和六年三月甘露降寜州城内丨丨榛桃树　北史张普惠传任城王澄为雍州刺史辟普惠为府録事参军寻行冯翊郡事澄功衰在身欲七月七日集文武丨丨马射普惠奏记于澄曰窃闻三杀九亲别疎昵之叙五服六术等衰麻之心皆因事饰情不易之道者也　宋史太祖纪幸开封尹丨丨宴射　魏文帝感离赋出丨丨兮彷徨望众墓兮成行　曹植节游赋歩丨丨而驰庻翺翔以解忧　江总玛瑙椀赋丨丨清夏东阁浮凉　杨炯庭菊赋秋风生兮丨丨夕白露湿兮前阶虚伫闲庭之旷邈对凉菊之扶疎　赵整讽谏诗丨丨有枣树布叶垂重阴外虽饶荆棘内实有赤心　繁钦赠梅公明诗瞻我丨丨有条者桑遘此春景既茂且长　陆机园葵诗种葵丨丨中葵生郁萋萋　陶潜咏贫士诗见南圃下　鲍照拟刘公干体诗丨丨有细草当昼正含霜吴均赠周兴嗣诗见南陇下　庾肩吾奉和太子纳凉梧下应令诗丨丨凉气早歩辇暂逍遥　江总赋得一日成三赋应令诗副君睿赏遒清夜丨丨游　王勃羁春诗还伤丨丨里重见落花飞　崔颢孟门行丨丨新栽桃李枝根株未固何转移　苏轼诗丨丨春草径微微未用频教剪棘茨】
　　北苑【宋书符瑞志元嘉二十五年五月丁丑黑龙见元武湖丨丨丞王世宗以闻　北史魏明元帝纪永兴五年癸丑穿鱼池于丨丨　又隋文帝纪开皇四年春正月甲戌大射于丨丨十日而罢　王巩续闻见近录元祐末福建转运司取丨丨枪旗建人所作鬬茶者也以为瑞云然请进不纳绍圣初方入贡岁不过八团其制与密云等而差小也　梦溪笔谈江南中主时有丨丨使董源善画尤工秋岚逺景多写江南真山不为竒峭之笔　莫是龙画说余尝谓右军父子之书至齐梁而风流顿尽自唐初虞褚辈一变其法乃不合而合右军父子殆如复生盖临摹最易神防难传故也巨然学丨丨元章学丨丨黄子久学丨丨倪迂学丨丨学一丨丨耳而各各不相似使俗人为之一与临本同若之何能传世也　刘诜咏归亭赋连昌之宫槛半欹丨丨之沉香速壊　苏轼次韵王晋卿奉诏押髙丽燕射诗丨丨传呼陛楯郎东夷初识令君香　陆游戏咏乡里食物示邻曲诗茗芽落硙压丨丨药苖入馔逾天台虞集题旦景初佥司画诗毕宏韦偃出中秘营丘丨丨开縢缄　又题柯敬仲杂画诗丨丨今仍在南宫奈老何】
　　北馆【齐书焦度传焦度字文续南安氐人也祖文珪避难至襄阳宋元嘉中侨立天水郡略阳县乃属焉度以归国补丨丨客　孙楚笳赋序顷还丨丨遇华髪人于润水之濵向春风而吹长笳音声寥亮有感余情爰作斯赋　白居易酬裴侍中晋公集贤林亭诗丨丨壮复丽倒影红参差】
　　北第【齐书豫章王嶷传臣五十之年为翫几时为此亦复不能以理内自剥丨丨旧邸本自甚华臣改修正而已小小制置已自仰简　唐书刘悟传大将郭谊与王协始议圗稹使董可武诱稹至丨丨置酒饮酣即斩首悉取从谏子在襁褓者二十余并从子积匡周等杀之　刘长卿奉和杜相公新移长兴宅呈元相公诗功髙开丨丨机静灌中园　苏轼刁同年堂诗见南园下】
　　北邸【宋书前废帝纪见南第下】
　　北府【晋书食货志升平初荀羡为丨丨都督镇下邳起田于东阳之石鳖公私利之　又郗超传时愔在丨丨徐州人多劲悍桓温恒云京口酒可饮兵可用深不欲愔居之　又刘牢之传元以牢之为参军领精锐为前锋百战百胜号为丨丨兵敌人畏之　宋书武帝纪毅兄迈先在京师事未发数日髙祖遣同谋周安穆报之使为内应迈外虽酬许内甚震惧安穆见其惶骇虑事必泄乃驰归时元以迈为竟陵太守迈不知所为便下船欲之郡是夜元与迈书曰丨丨人情云何卿近见刘讳何所道迈谓元已知其谋晨起白之元惊惧封迈为重安侯既而亷迈不执安穆使得逃去乃杀之又五行志晋孝武帝太元四年六月大旱去岁氐贼围南中郎将朱序于襄阳又围扬威将军戴遁于彭城桓嗣以江州之众次鄀援序丨丨发三州民配何谦救遁南史谢澹传从子晦为荆州将之镇诣澹别晦色自矜澹问晦年荅曰三十五澹笑曰昔荀中郎年二十九】
　　【为丨丨都督卿比之已为老矣晦色甚愧　殷尧藩还京口诗见南桥下　周霆震杂咏兵符留丨丨臣节仗南州　吴师道送许益之之金陵赴赵侍御招诗见西斋下　又送人北归诗被褐南州客依先丨丨居】北楼【北史田式传拜防州总管专以立威为务毎视事于外必盛气以待之有犯禁者虽至亲昵无所容贷其女壻京兆杜宁自长安省之式诫宁无出外宁久之不得还窃上丨丨以畅羁思式知之杖宁五十　唐书突厥传颉利遣使来愿款丨丨关请互市帝不能拒明一统志丨丨山在平阳府永和县东南三十五里唐置楼山县以此为名　又丨丨在泉州府治北即城楼唐贞元中刺史安定席建欧阳詹为记宋王十朋重修　沈约郊居赋见南池下　又休沐寄懐诗艾叶弥南浦荷花绕丨丨　李白秋登宣城谢朓丨丨诗谁念丨丨上临风懐谢公　王昌龄九日登髙诗青山逺近带皇州霁景重阳上丨丨　髙适金城丨丨诗丨丨西望满晴空积水连山胜画中　武元衡酬从兄常望月有懐诗如何丨丨望不得共池塘　刘禹锡虎丘寺路宴诗徘徊丨丨上海江穷一顾　陆翺赵氏丨丨诗朗月生东海仙娥在丨丨　贾岛题虢州三堂诗昨夜丨丨堪朗咏虢城初锁月裵回　赵嘏宿楚国寺诗起雁似惊南浦棹阴云欲防丨丨霜】
　　北台【北史隋文帝纪尝从周文狩于龙门皇考独当一猛兽左挟其腰右防其舌周文壮之丨丨谓猛兽为揜于因以字之　明一统志丨丨山在广州府香山县南五十里两山相对如台故名　云笈七籖胆中八真名含景君字丨丨元精恒守我背之中骨之下节苏轼雪后书丨丨壁诗试扫丨丨看马耳未随埋没有双尖】
　　北堂【诗焉得谖草言树之背传谖草令人忘忧背丨丨也疏背者向北之义故知在北妇人欲树草于堂上冀数见之明非逺见也妇人所常处者堂也故知丨丨　仪礼士昏礼妇洗在丨丨疏房无室相连谓之房无北壁故得丨丨之名　战国防秦攻赵鼓铎之音闻于丨丨希卑曰夫秦之攻赵不宜急如此此召兵也南史王昙首传元嘉四年车驾出丨丨使三更竟开广莫门南台云应须白兽幡银字棨不肯开尚书左丞羊元保奏免御史中丞传隆防下昙首曰既无异敕又阙幡棨虽称上防不异单刺　唐书艺文志虞世南丨丨书钞一百七十三卷　荀子子贡观于鲁庙之丨丨出而问于孔子曰乡者赐观于太庙之丨丨吾亦未辍还复瞻被九葢皆继彼有说耶匠过絶耶孔子曰太庙之堂亦尝有説官致良工因丽节文非无良材也葢曰贵文也　隋唐嘉话虞公之为秘书于省后堂集羣书中事可为文用者号为丨丨书钞今此堂犹存而书盛行于代　女红余志杵之神曰细腰庾信诗曰丨丨细腰杵　赵壹疾邪赋伊优丨丨上肮脏倚门边　杨炯幽兰赋美人愁思兮采芙蓉于南浦公子忘忧兮树萱草于丨丨　乔彞幽兰赋见南浦下　陆龟蒙采药赋见南国下　陆机拟明月何皎皎诗安寝丨丨上明月入我牖　傅元和秋胡行长驱及居室奉金升丨丨　鲍照咏双燕诗见南闺下　梁武帝古意诗云是忘忧物生在丨丨陲　吴均酬别江主簿屯骑诗何用赠分首自有丨丨萱　周正学中早起听讲诗丨丨月稍隐南枝鹤已飞　戴暠月重轮行丨丨岂盈手西园偏照人　江总今日乐相乐乐府愿此丨丨宴长奉南山日王勣辛司法宅观妓诗南国佳人至丨丨罗荐开李峤被诗桂友寻东阁兰交聚丨丨　刘希夷江南曲见南湖下　徐晶赠温驸马汝阳王诗见南陌下　李白赠厯阳褚司马诗丨丨千万寿侍奉有光辉　又夜坐吟冬夜夜寒觉夜长沈吟久坐坐丨丨　杜甫送许拾遗归江寕觐省诗诏许辞中禁慈顔赴丨丨　又奉观严郑公防事岷山沲江画圗诗沲水临中坐岷山赴丨丨　钱起新昌里言懐诗虽看丨丨草不忘旧山薇韩愈示儿诗主妇治丨丨膳服适亲疎　吕温吐蕃别馆月夜诗三五穷荒月还应照丨丨　元稹和乐天早春见寄诗见东面下　徐夤梦诗月落灯前闭丨丨神魂交入杳冥乡　苏轼初别子由诗归来丨丨上古屋空峥嵘　又送程建用诗见南陔下　陆游晨起诗整衣登丨丨危坐巾一幅　厐汉终南谿诗冷云低压万长杨十顷秋阴锁丨丨】
　　北李【元好问感遇诗南杨丨丨闲中老乐丈张兄病且贫】
　　北郑【唐书郑余庆传与从父絪家昭国坊絪第在南余庆第在北世谓之南郑相丨丨相云】北阮【晋书阮咸传见南阮下　戴叔伦旅次寄湖南张郎中诗见南阮下　晁补之饮城西赠金乡宰韩宗恕诗籍咸不肯羞丨丨主簿髙才即仇览】
　　北姚【方回听航船歌诗见南姚下】
　　北正【诗桧谱桧者髙辛氏火正尚书郑志答赵商云火当为北则黎为丨丨也韦昭亦以火当为北北阴位以五行官有火正祝融则火官之号若天地之官据阴阳之位对南正为文则为丨丨是黎一人居二官也郑顺外传之文故云火正耳　史记历书命火正黎司地注火是地正亦称丨丨者火数二二地数地阴主北方故火正亦称丨丨为此故也　汉书律历志传述颛顼命南正重司天火正黎司地注臣瓒曰南正司天则丨丨当司地不得言火正也古文火字与北相似故遂误耳　庾信三月三日华林园马射赋见南正下】北帝【战国防见西帝下　唐书髙骈传萧胜纳贿用之求盐城监骈不肯用之曰仙人言盐城有寳劔须真人取之惟胜可徃骈许诺数月胜献铜匕首用之曰此丨丨所佩也得之者兵不敢犯骈寳秘之尝持以坐起　黄庭内景经注真诰云丨丨杀鬼呪曰七正八灵太上皓凶长颅巨兽手把帝钟素枭三神威剑神王衞法辟邪之道也　云笈七籖元防星天之游击主伐逆上总九天鬼神中领丨丨三官下监万兆伐逆不臣诸凡凶悖莫不隶焉　又北极七元紫庭秘诀吴赤乌二年葛仙翁授之于太上虚无丨丨真要上通紫庭　张说徐髙御挽歌不待南游禄何先丨丨期杨载春雪行东皇収槖籥丨丨驾軨軿】
　　北皇【云笈七籖反行法游行上清乗华三素金青翠裙出入九舍丨丨见揖南真见谢名书仙台千变万化】
　　北司【唐书刘蕡传文宗即位思洗元和宿耻将剪落支党方宦人握兵横制海内号曰丨丨凶丑朋挺外胁羣臣内掣侮天子蕡常痛疾　又田令孜传天下者髙祖太宗之天下非丨丨之天下陛下固九州天子非丨丨之天子丨丨岂悉忠于南司廷臣岂无所用于敕使】
　　北藩【蕃同汉书陈汤传延寿汤上疏曰臣闻天下之大义当混为一昔有唐虞今有彊汉匈奴呼韩邪单于已称丨丨唯郅支单于叛逆未伏其辜大夏之西以为彊汉不能臣也郅支单于惨毒行于民大恶通于天臣延寿臣汤将义兵行天诛赖陛下神灵阴阳并应天气精明陷陈克敌斩郅支首及名王以下宜县头槀街蛮夷邸间以示万里明犯彊汉者虽逺必诛　又呼韩邪单于见郅支已诛且喜且惧乡风驰义稽首来賔愿守丨丨累世称臣立千载之功建万世之安羣臣之勲莫大焉　后汉书卢芳传封为代王使备丨丨　宋书五行志晋孝武帝太元十四年十二月乙巳雨木冰明年二月王防为丨丨八月庾楷为西蕃九月王国寳为中书令寻加领军将军十七年殷仲堪为荆州虽邪正异规而终同摧灭是其应也　北史隋齐王暕传有遗腹子愍与萧后同入突厥处罗可汗号为隋王中国人没入丨丨者悉配之以为部落以定襄城处之　陆机园葵诗翩翩晚雕葵孤生寄丨丨】
　　北祖【唐书宰相世系表见南祖下　又见西祖下　又见南祖下　元稹度门寺诗见西山下　薛能赠源寂禅师诗门禅从丨丨僧格似南朝　齐已答禅者诗见南宗下】
　　北士【宋书王镇恶传镇恶所乗皆蒙冲小舰行船者悉在舰内见舰泝渭而进舰外不见有乗行船人丨丨素无舟檝莫不惊惋咸谓为神　齐书张绪传绪善言素望甚重太祖深加敬异仆射王俭谓人曰丨丨中觅张绪过江未有人不知陈仲弓黄叔度能过之不耳】
　　北宗【莫是龙画说见南宗下　耿湋诣顺公问道诗见南宗下　贾岛新年诗谁能平此恨岂是丨丨人姚合书懐寄友人诗精心奉丨丨微宦在南宫　许棠赠志空上人诗见南宗下　齐已送干康禅师入山】
　　【过夏诗知在栖禅外题诗寄丨丨　元好问换得云台帖喜而赋诗米狂雄笔照万古丨丨草书才九人】北叟【后汉书蔡邕传论资同人之先号得丨丨之后福北史萧大圜传大圜深信因果心安闲放尝云傥获展禽之免有美慈明之进如蒙丨丨之放实胜济南之徴　淮南子丨丨失马人皆吊之　挚虞思游赋爰揽辔而旋驱兮访丨丨之倚伏　杜甫奉赠李八丈曛判官诗见南翁下　储光羲狱中贻姚张薛李郑栁诸公诗吉凶问詹尹倚伏信丨丨　刘禹锡乐天寄重和晚逹冬青一篇因成再答诗见东隅下　又陈书武帝纪震州刺史杜龛据吴兴与义兴太守韦载同举兵反髙祖命周文肓率众攻载于义兴龛遣其从弟丨丨将兵拒战丨丨败归义兴　南史任昉传子东里西华南容丨丨并无术业坠其家声】
　　北臣【王逢无题诗见南仕下】
　　北客【韩翃送客之上谷诗丨丨悲秋色田园忆去来刘禹锡竹枝词今朝丨丨思归去回入纥那披緑罗　白居易湖亭望水诗见南湖下　欧阳詹岀蜀门诗丨丨今朝出蜀门翛然领得入时魂　贾岛早起诗见西京下　朱放江上送别诗浦边新见栁揺时丨丨相逄只自悲　薛能行次灵龛驿寄西蜀尚书诗丨丨推车指蜀门干阳知已近临坤】
　　北师【左传宣公十二年楚子丨丨次于郔沈尹将中军子重将左子反将右将饮马于河而归　南史宋武帝纪于时丨丨始还伤痍未复战士才数千贼众十余万舳舻亘千里孟昶诸葛长人惧欲拥天子过江】北军【史记吕后纪见南军下　又天官书火与水合为焠与金合为铄为防皆不可举事用兵大败土为忧主孽卿木饥战败为丨丨注正义曰为丨丨北也凡军败曰北　汉书卫青传张次公河东人以校尉从大将军封岸头侯其后太后崩为将军将丨丨　又胡建传孝武天汉中守军正丞时监军御史为奸穿丨丨垒垣以为贾区建欲诛之廼约其走卒曰我欲与公有所诛吾言取之则取斩之则斩于是当选士马日监御史与防军诸校列坐堂皇上建从走卒趋至堂皇下拜谒因上堂走卒皆上建指监御史曰取彼走卒前曵下堂皇建曰斩之遂斩御史　后汉书卢植传中平元年黄巾贼起四府举植拜北中郎将持节以防乌桓中郎将宗员副将丨丨五校士发天下诸郡兵征之　又史弼传弼少笃学聚徒数百仕州郡辟公府迁丨丨中候晋书何曽传曽上疏曰臣愚以为宜选大臣名将威重宿著者成其礼秩遣诣丨丨进同谋略退为副佐虽有万一不虞之变军主有储则无患矣　齐书髙帝纪新安王子鸾有盛宠简选僚佐为丨丨中郎中兵参军唐书刘武周传见南军下　又鱼朝恩传神策都虞候刘希暹讽朝恩置狱丨丨阴纵恶少年横捕富人付吏考讯因中以法録赀产入之军皆诬服寃死故市人号入地牢　元史世祖纪额森布哈言夏贵纵丨丨岳全还称欲内附宜降玺书招谕之　又防固岱传阿珠既渡南岸翼日丞相巴延视师则大江南北皆丨丨旗帜宋制置使朱禩孙遁还江陵　贾至自蜀奉册命徃朔方诗见南服下　马祖常北行诗龙虎盘南石貔貅镇丨丨】
　　北兵【战国策虞卿谓春申君曰今楚王春秋髙矣而君之封地不可不早定也为主君虑封者莫如逺楚今燕之罪大而赵怨深故君不如丨丨以德赵践乱燕以定身封此百代之一时也　史记秦本纪康公三年楚庄王彊丨丨至雒问周鼎　陈书袁宪传祯明元年隋军来伐隋将贺若弼进烧宫城北掖门宫卫皆散走朝士稍各引去惟宪卫侍左右后主遑遽将避匿宪正色曰丨丨之入必无所犯大事如此陛下安之臣愿陛下正衣冠御前殿依梁武见侯景故事　唐书康承训传见西军下　又南蛮传今朝廷府库匮甲兵少牛丛有丨丨七万首尾奔冲不能救况安南客戍单寡渉冬防祸可虞　五代史慕容彦超传周兵犯京师开封尹侯益谓隐帝曰丨丨之来其家属皆在京师宜闭门以挫其锐遣其妻子登陴以招丨丨可使解甲　元史世祖纪先锋察呼得宋沿江制置司榜来上有云今夏谍者闻丨丨防议取黄陂民船系栰由阳逻堡以渡防于鄂州帝曰此事前所未有愿如其言　又百嘉努传十二年春正月与千戸苏察罕取鸡笼洞还至瑞昌县遇夏贵溃兵复击败之是时宋遣兵救瑞昌未至而县已下矣复击宋救兵得宋所执丨丨来归】
　　北俘【宋史秦桧传绍兴三年韩肖胄等使还洎金使李永寿王翊偕来求尽还丨丨与桧前议脗合识者益知桧与金人共谋国家之辱未已也】
　　北邻【汉书叙传李广恂恂实获士心控贯石威动丨丨　吴质在元城与魏太子牋见西带下　潘尼皇太子集应令诗圣朝命方岳爪牙司丨丨　杜甫苦雨寄陇西公诗见南巷下　韦应物道晏寺主院诗丨丨有幽竹潜筠穿我庐　聂夷中短歌行南邻好台榭丨丨美歌吹　范成大梅诗丨丨小横斜藓地可班荆】北人【陈书戚衮传就国子博士宋懐方质仪礼义懐方丨丨自魏携仪礼礼记疏秘惜不传及将亡谓家人曰吾死后戚生若赴便以仪礼礼记义本付之若其不来即宜随尸而殡　元史世祖纪宋私商七十五人入宿州议置于法诏宥之还其货听榷场贸易仍檄守边将还丨丨之留南者　又兵志流则南人迁于辽阳迤北之地丨丨迁于南方湖广之乡　又来阿巴齐传大军深入进至交州陈日烜空其城而遁阿巴齐曰贼弃巢穴而匿山海者意待吾之敝而乗之耳将士多丨丨春夏之交瘴疠作贼弗就擒吾不能持久矣今出兵分定其地招降纳附勿纵士卒侵掠急捕日烜此防之善者也　吕览舜譲其友丨丨无择丨丨无择曰异哉后之为人也居于畎亩之中而游入于尧之门不若是而已又欲以其辱行漫我我羞之而自投于苍领之渊顔氏家训见南人下　刘跂暇日记丨丨树上晒干菜冬春食之诗所谓栖葅言如鸟栖然　杜甫秋尽诗】
　　【雪岭独看西日落剑门犹阻丨丨来　韦应物野次听元昌奏横笛诗丨丨听罢泪将落南朝曲中怨更多韩翃送郭賛府归淮南诗见西曲下　戴叔伦题秦隐君丽句亭诗丨丨归欲尽犹自住萧山　皇甫冉送李录事诗见南去下　贾岛送人南归诗见南地下　李商隐闻歌诗见南雁下　崔涂初识梅花诗江北不如南地暖江南好断丨丨肠　方干送人宰永泰诗丨丨虽贬南流水称意南行莫恨賖　皮日休病中有人惠海蟹诗绀甲青筐染菭衣岛夷初寄丨丨时　杨万里明发龙川诗见南中下　谢翺吴山谒祠诗却是丨丨题记壁迤南耆旧独无诗　元好问登南楼度雁门关诗丨丨不识江西唾未要曽郎借齿牙　萨都拉崔镇阻风有感诗见南人下　黄溍过乌伤墓诗时有丨丨来下马不知秦树几啼鹃】
　　北牧【齐书王奂传賛王居丨丨子未克家终成十纪覆此胄华　北史薛孤延传神武尝阅马于丨丨道逄暴雨大雷震地火烧浮圗神武令延观之延案矟直前大呼绕浮圗走火遂灭延还须及马鬉尾皆焦神武叹其勇决曰延乃能与霹雳鬭　庾信都督叚永碑阳关丨丨多事风尘】
　　北使【齐书髙帝纪明帝常嫌太祖非人臣相而民间流言云萧讳当为天子明帝愈以为疑遣冠军将军吴喜以三千人丨丨令喜留军破釜自持银壶酒封赐太祖太祖戎衣出门迎即酌饮之喜还帝意乃恱　又栁世隆传敇曰昨夜得丨丨启钟离间贼已渡淮既审送死便当制加剿扑卿好参候之有急令诸小戍还镇不可贼至不觉也　南史张融传使融接对丨丨李道固就席道固顾而言曰张融是宋彭城长史张畅子不融嚬蹙久之曰先君不幸名达六夷　唐书百官志中牧监南使西使丞各三人丨丨监州使丞各二人掌羣牧孳课　宋史孝宗纪淳熙十五年冬十月甲申防庆节诏丨丨百官诣东上閤门拜表起居免入贺　元史雅克特穆尔传见南辕下　又髙智耀子齐传智耀之丨丨也携之以行及卒帝问其子安在近臣以防见时年十六授符寳郎出入禁闼恭谨详雅　贵耳录寿皇问王抃如何丨丨在庭舞蹈极可观此间舞蹈皆不及之抃奏云北人袖窄但公裳袖大一举手便可观南人袖内外皆寛大举手便不可看　张说送丨丨诗何日南风至还随丨丨归　又卢巴驿闻张御史张判官欲到不得待留赠诗见南方下　张祜送杨秀才徃夔州诗新诗逄丨丨为造几巴牋　杨万里郡中上元迎送使客诗见南使下　杨维祯西湖竹枝歌见西湖下】北寇【陈书周迪传见西贼下　元史伊苏传东昌贼将丨丨道出陵州伊苏邀击于景州斩获殆尽复阜城县　杜甫夔府书懐诗见西夷下】
　　北真【云笈七籖东方而称东华南方而称南极西方而称西灵北方而称丨丨】
　　北韩【唐书成汭传时镇国节度使韩建亦以治显号丨丨南郭　五代史韩建传是时天下已乱诸镇皆武夫独建抚缉兵民又好学荆南成汭时冒姓郭亦善缉荆楚当时号为丨丨南郭】
</div>
    <div class="pagination">
<a href="御定骈字类编_page465.html">上一页</a><span>...</span><a href="御定骈字类编_page461.html">461</a><a href="御定骈字类编_page462.html">462</a><a href="御定骈字类编_page463.html">463</a><a href="御定骈字类编_page464.html">464</a><a href="御定骈字类编_page465.html">465</a><span class="current-page">466</span><a href="御定骈字类编_page467.html">467</a><a href="御定骈字类编_page468.html">468</a><a href="御定骈字类编_page469.html">469</a><a href="御定骈字类编_page470.html">470</a><a href="御定骈字类编_page471.html">471</a><span>...</span><a href="御定骈字类编_page467.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
