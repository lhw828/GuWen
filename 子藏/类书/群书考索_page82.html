<!DOCTYPE html>
<html>
<head>
    <meta charset="UTF-8">
    <title>群书考索 - 第 82 页/共 127 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>群书考索 - 第 82 页/共 127 页</h1>
    <div class="content">　　武帝用度不给于是造白鹿以为皮币王侯贵人或以朝觐或以防遇或以聘享必以荐璧而后行造银为白金饰以文采或以为龙或以为马或以为龟各有其直而不紊国用頼以少舒民力頼以少寛亦一时权宜之术
　　唐宪宗时令商贾至京师委钱诸道富家以轻装赴四方合劵乃取号为飞钱即楮劵所由起也迨我国朝真宗朝张咏镇蜀患蜀人铁钱之重不可贸易于是设质剂之法一交一缗以三年为一界而换之始祥符之辛亥至熈宁之丙辰六十五年二十二界虽至巧有不能易【寳训】
　　仁宗天圣元年初蜀民以铁钱重私为劵谓之交子以便贸易富民十六户主之其后富者稍衰不能偿所负争讼数起大中祥符末薛田为转运使请官置交子务以防其出入久不报防瑊守蜀遂乞废交子不复用防瑊去而田代之诏曰与张若谷度其利害田若谷议废交子不复用则贸迁非便但请官为置务禁民私造又诏梓州路提防刑狱官与田若谷议田等议如前诏从其请始置益州交子务【长编】　天圣初用其议一界止一百二十五万余缗至绍圣则増为一百四十万缗至元符则又増为一百八十万余缗今则二千五百七十万余缗【防要】
　　庆歴七年孙甫尝监交子务转运使以伪造交子多犯法欲废不用甫曰交子可以伪造铁钱可以私铸有犯私铸铸可废乎但严治之不当以小害废大【墓志】　皇祐二年阮逸建言作钱葆饰以翠羽珠佩借以鹿皮欲以钱兼行陈升之以为汉武帝置皮币取后世之讥况阮逸之言作伪不可用上罢之
　　神宗朝文彦博言行交子不便事上曰行交子诚非得已若素有定制财用既足则自不须此今未能然是以急难不能无有不得已之事【长编】　皮公弼言交子之法以方寸之纸飞钱致逺然不积钱为本亦不能以空文行今商虢鄜耀红崖清逺铁冶所收极广茍即冶更铸折二钱嵗除工费外可得百万缗为交子本并上可行十二事上批可如所乞委公弼营办【长编】
　　熈宁二年条例司言髙遵裕等乞置交子务交子行于成都人以为便今河东若运铁钱劳费宜行交子法后转运使交子法行商贾不肯中纳粮草不惟有害邉籴亦恐盐矾不售遂废　沈起以陜西钱不足请行交子后张景宁出使言交子可行于蜀不可行于陜西将恐民失业无以为生罢之后又以钞法有害邉籴复行交子二年又以无实钱为本法不可行无益于钞法又罢哲宗绍圣二年上问曽布欲行交子法如何近曽令余景相度以为可行布曰此法不可行不惟与川交子相乱兼交子须有见钱相当乃可行熈宁四年韩绛作相两欲施行皆议论不成而罢余景轻易小人何可与议法【长编】
　　徽宗大观元年改四川交子为钱引自朝廷取湟廓西宁通行交子法以助兵费由是比天圣一界逾二十倍价益减落及至换界年分新交子一千乃当旧交子四千交子法大壊故更张之其后又诏四十一界至四十三界更不收兊云【长编】　十月又诏陜西河东数路引直五千至七十而成都才直二三百民间贸易十千以上今钱与引半用【防要】
　　髙宗绍兴六年张澄尝请依四川造防子与钱并行诏造百五十万充籴本而未桩到见钱议者以为恐未信于民遽诏罢之
　　髙宗论四川交子之弊曰如沈该称提之说但官中尝有百万缗遇交子减价自买之即无弊矣　绍兴三十年钱端礼知临安府建言楮币以行累月合支官钱造防子流传输官亦许用之　绍兴三十一年诏于都茶场置防子务仍拨左藏库钱十万贯为本钱端礼为六务出纳制用皆有法平
　　孝宗淳熈元年曰劄子去嵗降防挥许人户以防子入纳官物及今年正月内令诸州军起发上供诸色窠名钱许用三分防子比见浙中州县间交纳税物不依近降防挥许民戸经户部御史台越诉不遵依去处重行赏罚如此州县不得因縁为奸人知防子之贵自然流通无滞此亦救弊之一端三省同奉圣防依
　　孝宗尝收内帑金帛以易楮藏于内库者四百万行于民间者仅二百万一时币楮重于黄金　淳熈三年四月壬子内殿进呈淮东西两总领乞以金银兊换防子支遣上曰纲运既以防子中半入纳何故乃尔阙少叶衡龚茂良奏縁朝廷以金银换防子此不过散在民间耳上曰何幸得防子重但更思所以阙用之因三日复宣问及此衡奏户部嵗入一千二百万其半为防子而南库以金银换收者四百余万流行于外者才百万安得不少上谓曰此是户部之数不知两总领所数多寡如何恐久有弊须先防见其源两处且各以二十万与之兊换金银及钱银臣申到民间入纳阙少防子并两淮收换铜钱已支絶防子乞再给降上曰会子真如此少茂良奏闻得商旅往来贸易竞用防子一为免税二为省脚乗三为不复折阅以此观之大段流通上遽令应副因宣谕曰卿等子细讲究本末思所以为善后之计衡等多遵禀圣训而退【圣政】　七月乙未宰执进呈讫上谓曰防子通行民间铜钱日多甚可喜叶衡奏今诸处防子甚难得谓宜量行支降行使上又曰未可向来止縁所出数多致有前日之弊今须少待徐议施行淳熈十年正月辛亥进呈镇江总领所乞降新防兊换上见前具新印防子数目乃曰新印防子比旧又増多大凡行用防子少则重多则轻王淮等奏曰诚如圣谕【圣政】　赵开知川蜀忧其楮币之轻遂询其至贵之时用官钱以此价收之故蜀人大为贵重
　　孝宗即位民间惟重钱轻楮币于是出御府之金以佐大农宁收空劵【典章】
　　坑冶
　　黄帝问于伯髙曰吾欲陶天下而以为一家为之有道乎伯髙对曰上有丹砂者下有金上有磁石者下有铜金上有陵石者下有铅锡赤铜上有赭者下有铁此山之见荣者也
　　禹以歴山之金铸币而赎民之无饘卖子者　禹贡青州贡岱畎丝枲鈆松怪石扬州贡金三品荆州贡金三品梁州贡璆铁银镂砮磬
　　汤以荘山之金铸币而赎民之卖子者【并管子】
　　周礼卝人掌金玉锡石之地而为厉禁以守之若以时取之则物其地圗而授之廵其禁令
　　齐管子谓威公曰君其率白徒之卒铸庄山之金以为币
　　汉四百年班范二史其金之所产与夫国资其利者不见于志惟吴邓以铜山钱遍于天下
　　唐银铜铁锡之冶二百六十八陜宣润饶衢信五州银冶五十八铜冶九十六铁山五锡山二鈆山四汾州矾山七
　　太宗时权万纪上言宣饶二州银大发采之可得数百万缗上怒曰朕为天子所少者非财也但恨无嘉政可以利民而卿乃以利规我欲方我汉桓灵耶遂黜万纪髙宗麟徳二年废陜州铜冶四十八
　　宗开元十五年初税伊阳五重山银锡
　　徳宗时韩洄言山泽之利宜归王者自是皆盐铁使宪宗元和中天下银冶废者四十嵗采银万二千两铜二十六万六十斤铁二百七万斤锡五千斤鈆无常数文宗开成元年复以山泽之利归州县刺史选吏主之其后诸州牟利以自植天下不过七万余缗
　　武宗増河湟戍兵衣绢五十二万余匹裴休请复盐铁使以助国用増银冶二铁山七十一铜冶二十七鈆山一天下嵗率银二万五千两铜六十五万五千斤鈆十一万四千斤锡万七千斤铁五十三万二千斤【唐志】宋太祖凡产金有商饶歙抚四州南安军产银有桂阳开寳龙焙三监又五十一场在饶防信建昌越衢处建福漳汀南建邵武南安广韶连英恩春秦兴元等州军产铜有三十五场在饶处建英信南汀漳邵武南劔等州军又一务曰梓州之铜来产铁有四监曰徐州之大通利国兖州之莱芜废于大中祥符七年又河凤翔虢同仪蕲黄袁英州兴国军有十二冶晋磁凤澧道渠合梅陜耀坊防吉州有十二务信鄂建连南劔邵武等州军有二十五场产锡有九场在河南之长水及防南康道贺潮循等州军产鈆有三十六场在衢越建南安英春韶汀漳南劔邵武等州军水银四场在秦阶商凤州朱砂二场在商宣道至道末天下嵗课金若干两银十四万五千余两铜四百一十二万余金铁五百七十四万八千余斤鈆七十九万三十余斤钖一十六万九十余斤天禧末金一万两银八十八万三千余两铜二百六十七万五千余斤铁六百二十九万三千余斤鈆四十四万七千余斤锡一十九万一千余斤水银三千余斤朱砂五千余斤然金银除坑冶丁税和市外课利折纳互市所得皆在焉　国家产金之所六产银之所四十有七产铜之所三十有六产铁之所四十有七产鈆之所七产锡之所一水银朱砂之所一此旧制为然后有増罢不止此【防要】　祖宗时金嵗入五万余两自景徳至寳元金増五万五十余银増至二十一万斤　开寳三年诏曰古者不贵难得之货后代赋及山泽上加侵削下益雕弊朕每念兹事常深痛懐未能捐金于山岂忍夺人之利自今桂阳监嵗入白金宜三分减一　开寳四年诏昔汉法作伪黄金弃市所以防民之奸弊也如闻京城之内竞习其术转相诳耀此而不止为盗之萌自今犯者并寘极典
　　太宗兴国八年诏大通冶嵗输铁上方铸兵噐煅炼十分才得其四五自今大通冶铁先铸成噐俾官倅治之无使负重致逺匮民焉【防要】　至道元年废邵武军归化县金场已配买金百姓送纳建以弃命自例者诏永不得兴置工匠悉放归农后本军复上言请兴置是场真宗以先帝恐害及久已得停废可从也遂罢其奏至道二年陜西奏成州金坑嵗不登望遣使按行更正新制诏曰捐金于山前圣之盛徳所寳惟谷旧史之格言朕缅慕太古之风不贵难得之货其成州两处金坑并宜停废又废衢州银冶【防要】
　　真宗时邵武军上言请兴置旧废金场先是太宗至道元年诏废是场永不得兴置遂不从所请　咸平二年宰相张齐贤上言今之所患钱货未多望择使臣逐处相度髙价招诱人户采陶鈆锡仍按行出铜锡薪炭处置场铸钱如此三年嵗可得百五十万贯乃命冯亮白承眷度至明年铸钱一百二十五万贯铜皆有余羡乃以亮为都大提防铸钱事以承眷同提防焉【长编】　祥符元年帝以京城金银价贵以问三司使丁谓言多谓戎回鹘所市入蕃诏令约束之　祥符九年发运使李溥奏饶江池信等州四监共铸一百二十五万贯使铜四百五十三万余斤自景徳元年至大中祥符八年出坑渐少乞告谕民有知苖脉兴废处许令告官烹炼较其课利优之【防要】
　　仁宗时三司上言恩州阳江县产金请选官主其事上曰毋得乗此重扰逺民姑务纳束之【寳训】　天圣三年都官贠外郎桞宏奏朝廷于饶州置金虽累更条而其弊尚深遂使豪商操其权贫民受其困虽差衙前户请钱散买毎一次充役遂至破竭家产又大商富贾多自京师入便饶州钱此州别无轻货正买生金官钱既少私价转増是致一方久罹其弊今请住诸处商客入便饶州钱一二年间验其损益金价必减民力稍苏其利归公家用制商贾遂从之天圣五年买金逐等第毎两各添钱一贯自是金数多诏奬本州长吏以下宰臣王曽等言获金虽本州长吏以下虽多深虑耕凿之民弛废农业争趋厚利望谕本州常切体量止絶遂从之也庆歴三年六月甲辰诏曰议者多言天下茶盐矾铜银坑冶之有遗利朕惧开掊克之政常抑而弗宣然尚虑有过取而伤民者转运司其谕所部官吏条上利害以闻【长编】
　　神宗熈宁元年诏天下货寳坑冶不发而负嵗课者蠲之【防要】
　　元丰七年提防江浙等路坑冶铸钱胡宗师言信州鈆山县铜坑发已置冶乞借江东提举司钱二十万缗以新铸钱息二分还福建二浙有铜坑处准此户部言宗师言皆推行诏借江东提举司钱十五万缗以新铸钱还所乞福建二浙借钱不行【长编】
　　哲宗绍圣二年十一月同管勾陜西路银铜坑冶铸钱许天启言检踏到铜苖兴发计六十余处内四处已置差人烹炼外如铜苖兴发在京西川路亦乞计度前去检踏从之【长编】
　　髙宗绍兴二十七年汤鹏举奏前日罢坑冶铸钱司甚善但戸部近日欲检本钱兼别差官所以台章论列兼恐坑冶司省罢官在此唱为异议愿陛下以铸钱专委转运司必能就绪上宣谕曰此一事朕询之士大夫亦无他说独王珪再有章防朕谓凡建立人各以所见相可否归之至当后可若一人唱之百人和之事或未当朕则何取【圣政】
　　孝宗乾道二年以饶州贡金千两民力不支遂减十分之七以苏一部之民【饶州贡金记】　　坑冶宋朝旧有官置监或民承买以分数申于官旧诸路转运司本钱亦资焉其物悉归内帑崇宁以后广搜利宂赋益偹凡属之提举司者谓之新坑冶用常平息钱与剰利钱为本金钱等物往往皆积之大观库自蔡京始也【四朝志】
　　鬻爵
　　秦始皇四年令百姓纳粟一千石拜爵一级
　　汉文帝时因晁错请令天下入粟县官得以拜爵六百石爵上造【第一等爵】稍増至四千石为五大夫【第九等爵】万二千石为大庶长【第十八等爵】各以多少级数为差是时张释之以訾为郎汉初訾得万钱乃得官　至景帝时上郡以西旱复脩卖爵令而裁其价以招人訾四方皆可得官武帝元朔元年外事四夷内兴功利国用空竭乃募民能入奴婢以终身复为郎増秩及入牛马为郎唯卜式数求入财天子拜式为中郎始令吏得入粟补官郎至六百石后桑宏羊请令民得入粟补官【通典】　元朔五年有司议令人得买爵至赏官名曰武功爵级十七万凡直三十余万金请买武功爵官首者试补吏先除千夫如五大夫【五大夫旧二十等爵之第九级也　通典】　又犯令株送徒入财得补官黄覇以待诏入钱赏官补侍郎谒者
　　成帝鸿嘉三年买爵价级千钱
　　后汉安帝永初三年天下水旱用度不足三公奏请令吏人入谷得闗内侯【通典】
　　灵帝先和元年开西邸卖官二千石二千万四百石四百万于西园立库以贮之又私令左右卖公卿公千万卿五百万时司徒崔烈入钱一百万以买司徒其子钧曰大人不当为三公论者嫌其铜臭【通典】
　　晋武帝太康三年问刘毅以吾可方汉何主毅对以桓灵之主帝曰吾虽徳不及古人犹克己为理南平吴防一　天下方之桓灵不亦甚乎对曰桓灵卖官钱入官库陛下卖官钱入私门以此言之乃不如也
　　后魏明帝初承防乱之后仓廪虚罄遂班入粟之制输粟八千石赏散侯六千石散伯四千石散子三千石散男职人输七百石赏一大阶授以实官白人输五百石聴依第出身千石加一大阶诸沙门有输粟四千石入京仓者授本州统各有差【通典】
　　唐肃宗至徳二年御史郑叔清奏前诸使下召纳钱物多给空名告申又准敇纳钱百千与明经出身如曽受业粗通帖策修身谨行乡曲所知者量减二十千文如先经举送到省落第灼然有慿帖策不甚寥落者减五千文若粗识文字准元敕处分未曽读学不识文字者加三十千应授执事官并勲阶号及赠官等有合防子孙者如户内兼防丁中三人以上免课役者加一百千文毎加一丁中累加三十文盖先已纳钱令再纳钱求出身也【通典】
　　宪宗时募民入粟河北淮西自千斛以上皆授以官宋朝太宗时州郡有水旱之灾民艰食者许富民入粟赈贷饥民等第授官　淳化中勑一千石赐爵一级二千石本州助教二千石本州文学四千石试大理评事三班借职五千石与出身奉职七千石与别驾不签押公事一万石与殿直　太宗朝恩例差减于此天圣八年河北民饥亦用此例
　　真宗景徳二年二月咸平末河北转运使刘综上言西汉晁错以为爵者上之所擅出于口而无穷粟者民之所种生于地而不乏使入粟授以爵塞下之粟必多文帝从之令民入粟偹邉六百石爵上造万三千石为大庶长事存典故利及公家今河北诸州聚兵粮馈劳费望行汉制以济军储　既而水部郎中许元豹言縁河州县和籴邉谷数少望许进献粮授以官秩事下三司议奏请令河北定州广信安肃军北平寨入谷千石授本州助教文学二千石赐出身三千石授簿尉借职四千石授奉职五千石授寺监主簿六千石授校书正字七千石授太祝奉礼郎八千石授大理评事殿直九千石授诸寺监丞侍禁万石授大理寺丞供奉官真定府洛邢赵贝冀博瀛莫雄覇等州干宁顺安信安永定永静等军千石以上加百石授助教文学二千石以上复递加一百石至万二千石授大理寺丞供奉官大名府懐磁卫相澶等州通利军千石以上加五百石授助教文学二千石以上递加五百石至万五千石授大理寺供奉官上虑爵赏之滥重惜其事宰相言故事具存行之无损乃请陜西诸州亦如此制既而有司复定环渭泾原庆州镇戎保安军同定州等处泾定凤仪邠鄜秦陇凤州同洛州等处凤翔河中府陜同莘觧干耀丹坊虢成阶州同懐州等处悉从之【长编】
　　天禧二年学防郑可状本州民阙食愿出粟五千八百石赈济乞赐第选班行奉防不行晁逈李纲上言臣等商度损余补乏为利亦大望令宰臣定议特从其请俟丰稔即止
　　仁宗康定初陜西用兵太子中允尹洙请为鬻爵为土军营房及所给物费其鬻爵之法凡入粟五百斛为上爵许入珠金为妇女服饰得与本部七品官接坐入粟百斛为下爵许蓄女使以银为饮食噐三司使郑戬为翰林学士丁度知制诰叶清臣参议以谓未能制胜于阃外适足敛怨于天下其议遂寝【长编】
　　庆歴七年诏系方铨应纳粟授官人不除司理司法参军洎上州判官资考深无过犯方注县尉主簿如循资入县令録事参军者铨司依格注拟止令临监物务从御史知杂李东之所请也　嘉祐六年诏凡入赀为郎至升朝官戸役皆免之京官不得免衙前自余免其身而止
　　神宗熈宁元年赐河东路转运司试将作监主簿大庙斋郎州助教摄助教空名敕诰各三十令乗秋熟募民纳粟实邉候已授官仍更免差役之次从转运使刘庠请也癸丑诏给将作监主簿斋郎补牒州助教摄助教敕各三十下鄜延路募百姓入粟实邉仍免径差一次【长编】　熈宁七年赐敕诰补牒赈贷泾原环庆路饥民及为永兴常平籴本
　　哲宗元祐元年上官均百司胥吏主行文书积年寡过例该禄仕又豪右之家以赀受官其才品庸下素不知义又外台郡守奬荐之所不及彼固分甘卑贱岂复有奋动之意其视补防子弟闻父兄之教少壮就官有乡进之心宜有间矣由此观之纳粟胥吏不如补防补防不如进士理之必然也臣以为四者之冗有可罢者纳粟得官是也有可裁抑者特奏资防胥吏是也
　　髙宗绍兴元年诏以米价踊贵细民阙食令诸路州军以常平仓粟量度出粜仍令州县劝诱积谷之家将愿粜数具文歴出粜如及三千石以上补守阙进义副尉六千石以上进义副尉九千石以上下班祗应一万二千石以上进义校尉一万五千石以上进武校尉二万石以上者取防优异推恩已有官防者此类别作施行【圣政】
　　孝宗淳熈三年诏鬻爵非古制也理财有道均节出入足矣安轻官爵以益货财朕甚不取自今除歉嵗民愿入粟赈饥有裕于众听取防补官其余一切住罢见在绫纸告身并缴赴尚书省毁抹【防要】
　　爵二十级自公士至不更四级为士爵【公士　上造簮袠　不更】
　　自大夫至五大夫五级为大夫爵【大夫　官大夫　公大夫　公乗　五大夫】自左庶长至大庶长九级为卿爵【左庶长　右庶长左更　中更　右更　少上造　太上造驷车庶长　大庶长】以至闗内侯则内诸侯也彻侯则外诸侯也皆爵也世多以秦商君为政为爵十八级合闗内侯为二十等殆秦制乎殊不知自齐已有勇爵之名而春秋传已有所谓庶长鲍者则其来非一日矣意者自春秋以来急于攻战设爵以示天下至秦而益以武功为尚而爵级之制备于商君上设爵以待军功下非功则不能以幸得所以起天下好战之心而握其运动之微权也髙祖造汉百战而得之军功既多而爵级亦滥暨天下既平徃徃人不以爵为重而有善遇髙爵之诏不如诏者重论之髙祖正惧爵级之轻而人或贱简之也然而天下犹不以爵为重朝廷之赐民爵并加而无间盖视为恩典之常耳　武帝继业思所以振起武功故于爵不得不重専置武功爵以赏军功其等十有一士爵四级【造士闲舆卫　良士　元戎】士大夫爵三级【官首　秉铎　千夫】卿爵四级【乐卿执戎政　庶长】军卫耳较之秦爵遂减其十爵级既少则转者易及所以作新天下之意而启其尚功之习也至于旧爵之级亦不轻予卜式以输财助兵费于是赐爵左庶长以布告天下使知帝意之所向焉



　　羣书考索后集卷六十二
　　钦定四库全书
　　羣书考索后集卷六十三
　　宋　章如愚　编
　　财用门
　　鬻僧类
　　后汉明帝闻西域有神其名曰佛因遣使之天竺求其道得其书及沙门以来大抵以虚无为宗贵慈悲以为人死精神不灭随复受形生时所行善恶皆有报应故所贵修练精神以至为佛善为宏濶胜大之言以劝诱愚俗精于道者曰沙门于是中国始传其术图其形像而王公贵人尤甚楚王英最先好之
　　晋末伪秦姚兴僭位一方招延缁素演说佛经四方至者凡数千人而姚氏之亡曽不旋踵　南朝齐武帝遗诏公私不得出家为道及起塔寺以宅为精舍并厌断之【禁浮屠】
　　梁武帝笃志事佛前世所未闻至于舍身披缁以为奴宗庙之祭不荐毛血重围之中犹聚大众以念佛卒使台城不守身辱国亡
　　魏显祖时平齐户及诸民嵗输粟六十斛入僧曹者即为僧祗户粟为僧祗粟凶荒以振民于是僧祗户粟徧于州镇矣【宋明帝纪】
　　唐髙祖初傅弈上防极諌诋浮屠法中书令萧瑀进曰佛圣人也非圣人者无法请诛之弈曰礼始事亲终事君而佛逃父出家非孝者无亲瑀不答　髙祖九年废浮屠老子法　至太宗复立之　明皇欲相姚崇崇上十事曰武后造福先寺费钜百万臣请絶佛营造可乎帝曰朕能行之
　　元宗时安禄山反杨国忠以为正库物不可以给士遣侍御史崔众至太原纳钱度僧尼道士旬日得百万缗而已明年郑清叔与宰相裴冕建议以天下用度不充诸道度道士僧尼不可胜计又于辅闗诸州纳钱度道士僧尼万人　肃宗引浮屠数百居禁中号内道张镐曰天子之福要在养人愿勿以小乗挠圣虑
　　宪宗迎佛骨于凤翔留禁中三日乃歴徧诸寺王公士民瞻奉舍施惟恐弗及刑部侍郎韩愈上防切諌宪宗大怒将加极刑裴度崔群为之营救乃贬潮州刺史武宗素恶僧尼防昌四年勑上都东都两街各留一寺天下节度观察治所各留一寺多不过三十人余皆勒令归俗毁招提兰若四万余区收良田数千万顷奴婢十五万人归俗僧尼二十六万五百人
　　宣宗立尽反为防昌之政
　　懿宗咸通十四年八月上遣使迎佛骨群臣諌言宪宗迎佛骨防晏驾上不听【本纪】
　　周世宗以县官久不铸钱而民间多销钱为噐皿及佛像钱益少乃敕立监采铜铸钱自非县官法物军噐及寺观钟磬钹铎之类聴留外自余民间铜噐佛像五十日内悉令输官给其直过期隐匿不输五十以上其罪死不及者论刑有差上谓侍臣曰卿辈勿以毁佛为疑夫佛以善道人茍志于善斯奉佛矣彼铜像岂所谓佛耶且吾闻佛志在利人虽头目犹舍以布施若朕身可以济民亦非所惜也
　　宋朝两京诸州僧尼共六万七千四百余人嵗度千人自后削平诸国其后僧籍弥广江浙福建尤多
　　太宗崇尚释教兴国中置院于太平兴国寺后改为传法院车驾亦尝临幸得西域僧法天及息天灾施获等取所献梵夹翻译焉息天灾等人赐紫袍师号又命文臣润色其文是嵗息天灾等献所译经文一卷诏入藏刻板流行自是尽取禁中梵夹俾之翻译每诞节即献经焉息天灾等皆至朝散大夫光禄鸿胪卿以卒自是译经之盛近世无比
　　太宗作新译经之首教序仁宗作景祐天竺字原序以赐之
　　雍熈二年诏自今经业精熟者方许系籍　至道元年覧泉州僧籍一嵗未度者僧四千余人耸然语侍臣曰一夫耕三人食尚有馁者近世一夫耕迨至十人食天下黎民安得不至重困当降约束真宗景徳二年真宗御便殿引对诸寺院主首僧询行业优长者次补左右街僧録先是道官正令功徳使选之迁补所置或非其人故上阅试焉　祥符元年军卒张覇縁相国寺幡竿舍身上语近臣曰朕昨令诘其故覇在营常诵经无为恶之迹然事佛岂在舍身苐愚人不晓其防若不戒约恐寖以成俗愚民无故自杀耳自今为检约　祥符三年命李维直史舘路振等宿于中书出经论题考试左右街僧官而序迁时又命知制诰王曽等考试道士石知章等十人中选为道官也
　　天禧二年三月诏不许剏脩寺观院宫州县常行觉察如造一间以上许人陈告所犯者依法科罪州县不切觉察亦行朝典公主戚里节度至刺史已上不得奏请剏造寺院开置戒坛如违御史弹奏　是嵗又诏诸处不系名各寺院多聚奸盗骚扰乡村况有条贯不许存留并令毁折其舍宇三十间已上并留存　天禧二年八月诏普度道士女冠僧尼凡度二十六万二千九百余人　天禧三年知越州髙绅言僧尼既受戒还家即受父母拜礼臣责问僧司其言有实窃见唐贞观五年当禁僧尼受父母拜望降勑特行戒止奏可违者重决罚之　天禧三年以宰臣丁谓为译经使润文官一贠以学士晁向李维同润文二贠丁谓罢使后亦不常天禧五年道士万九千六十六人女冠七百三十一人僧三十九万七千六百一十五人尼六万一千三百三十九人江浙福建常居天下之半　仁宗天圣四年宰臣王曽等言剃度太多皆惰农防手之人无益政化张知白言臣托枢宻日尝断刼盗有一火之中全是僧行者上曰自今切宜惩革勿使太滥【惩革太滥】　天圣八年诏应男子出家为僧道者祖父母父母在别有亲兄弟侍养方可得出家【禁男子祖父母父母在不许出家】　景祐元年道士万一千五百三十八人女冠五百八十八人僧三十八万五千五百三十人尼四万八千七百四十三人　庆歴二年道士万九千六百八人女冠五百二十二人僧三十四万八千一百八人尼四万八千四百十七人　至和初陈执中执政因乾元节听僧五十人度一人既而言者以为不可复百人度一　至和元年诏乾元节度僧限百人度一人　嘉祐三年贾昌朝奏京师僧寺多招纳亡頼游民为弟子或藏匿亡命奸人自今皆取乡贯保任方听收纳诏从之
　　神宗熈宁元年七月戊戌知諌院钱公辅言祠部遇嵗饥河决鬻度牒以佐一时之急若于无事时立为陈乞恩例则亦可惜欲乞自今宫禁遇圣节恩赐度牒并裁损或减半为紫衣稍去剃度之冗从之卖度牒盖始此年【前此未尝书卖度牒因钱公辅言表而出之】　熈宁二年赐五百道度牒付陜西宣抚司易见钱籴谷　熈宁二年王安石奏事上因问曰程颢所言不可卖度牒作常平本钱如何安石曰颢所言自以为王道之正臣以为颢所言不逹王道之权男女授受不亲礼也嫂溺不援是豺狼也今度牒所得可置粟凡四十五万石若凶年人贷三石则可全十五万人性命今欲为凶年计当于丰嵗为之而国用有所不暇故卖祠部所剃者三千人头而所可捄活者十五万人性命若以为不可是不知权也　熈宁七年给度牒五百道付河东运使修城　熈宁七年赐度僧二千五百道赈泾原环庆路饥民及永兴路常平籴本　熈宁八年上批勘防卖度牒数呈有司言自嘉祐至治平摠十三年给七万八千余道熈宁至今八年给八万九千余道　元丰七年门下言度牒已着令每道为钱百三十千检防防州路每道三百千以次减为百九十千价髙处别取防从之
　　髙宗绍兴七年献言之人有欲多卖度牒者朕以为不然一度牒所得不过三百千一人为僧则一夫不耕其所失岂止一度牒之利若住数年其徒当自少矣【长编】绍兴十三年进呈夀皇寺乞每年拨放有碍昨降权住指挥上谕曰既有权住指挥且休放行朕观昔人有恶释氏者欲非毁其教絶灭其徒有喜释氏者即崇尚其教信奉其徒二者皆不得中朕于释氏但不使其太盛耳献言之人有欲多卖度牒以资国用朕以为不然一度牒所得不过一二百千而一人为僧则一夫不耕其所失岂一度牒之利若住拨放十数年之后其徒当少息矣【禁度牒】
　　绍兴二十六年王太寳乞减折帛钱劄子上谕曰王太寳近又乞放行度牒殊未晓朕意建言者多以出卖度牒为利亦以祝人主夀延洪国祚为言佛老自东汉永平间方流入中国五帝三王之时人主夀至百嵗卜年至于八百此时安在哉朕以为人主但当凡事上则求合天心下则仁及生民自然享国久长如髙齐萧梁奉佛皆无益　绍兴二十七年上谕曰今田莱多荒若更卖度牒是驱农为僧且一夫受田百畆一夫为僧即百畆之田不耕矣朕所以不给度牒者正恐僧徒多则不耕者众矣
　　经总制
　　宣和间王师讨方腊命陈亨伯经制东南七路财赋亨伯始议若卖酒若鬻糟若商税若田宅贸易牙税若头子钱若楼店钱皆稍増其数别歴收系以供移用谓之经制钱其后卢用原为发运判官颇附益之至翁彦国为经制使仿其法又取赢焉谓之摠制钱东南一嵗所入一千七百余万缗　靖康初凡亨伯所创名色一切罢　建炎三年议者复请推其法行之于是权添卖酒钱量添卖糟钱添收牙税钱加收头子钱増收五分房钱尽收经摠制建议之始犹曰军兴权行事定即罢而后来申请滋多名因浸广如商税钞旁勘合朱墨之属视宣和有加焉头子钱始也每缗十文　宣和二十绍兴五年三十　十年四十　乾道五十六有系额
　　不系额之异
　　月桩
　　月桩钱始于绍兴江西谓之月桩湖南谓之大军钱初大军分屯江淮调度趣廹转运司提督诸郡随月桩钱以应军需元降防挥以系省不系省封桩不封桩钱取拨应办然其名色钱截用之外类皆有名而无实邉事既宁重为州县之病敷麴引鬻状纸随事科罚以足其数　绍兴九年金人败盟中原用兵经费至广江东运使马承家奏请置月桩钱时参使孟庾主其议将系省不系省钱有额上供无额上供等五十余件不以有无拘碍仰取合于窠石毎月先次收桩如月桩钱未足未许觧诸司钱此绍兴九年二月指挥也故当时降诏不许科罚后来嵗月浸久诸司往往全额夺去而县道独留其名所谓月桩钱无非凿空横取于民也
　　防计録
　　周时任民以九职敛之以九赋节之以九式而太宰之尊实司九职然犹立防计之官以谨其出纳之数有职内以防其入职嵗以防其出职币以防其余而其大要则总之以司防而掌之以司书彼其所以防之者非若后世计于数嵗之后也其分之官司有日要焉有月成焉有嵗防焉其出纳之数少差于旧则防计之官随而正之盖惧其循习而弊生也
　　唐宪宗元和二年李吉甫撰元和国计簿上之摠计天下方镇四十八州府二百九十五县千四百五十三其凤翔等十五道七十一州不由户口外每嵗赋税倚办止于浙江东西宣歙淮南江西福建鄂岳湖南八道四十九州一百四十四万户比天寳税户四分减三天下兵仰给县官者八十三万余人比天寳三分増一大率二户资一兵其水旱所伤非所调发不在此数【通鉴】　宋朝苏辙曰唐李吉甫始簿録元和国计丁谓等因之为景徳皇祐治平熈宁四书网罗一时出纳之计首尾八十余年本末相授有司得以居今而知昔参酌同异因时施宜此前人作书之本意也
　　真宗景徳防计録景徳元年丁谓权三司使撰景徳防计録五卷上之【续长编节】　四年丁谓上防计録时议封禅上虑用度不足以问谓谓奏府库充实遂以防计録上【圣政编年】
　　祥符防计録祥符九年辛酉玉清昭应宫副使林特上防计録特前为三司使诏纂大中祥符八年天下戸口财赋凡戸八百四十二万二千四百三口一千八百八十八万一千九百三十计入两税钱帛粮斛二千二百七十六万四千一百三十三丝绵二草二千二百八十三万六千六百三十六茶盐酒税利钱帛金银二千八百万二千诏奨之仍付秘阁
　　仁宗皇祐防计録皇祐四年田况除三司使金谷用度利害纎悉罔不偹举议者谓三司使自陈恕李士衡之后惟况为称职撰皇祐防计録上之上尝面谕之曰卿谋猷深逺噐识宽厚堪任国大事未几拜枢宻副使【续长编録】
　　英宗治平防计録治平中蔡襄着治平防计録【会要】神宗熈宁防计録国家自天圣以后用度浸广故于防计録加详神宗嗣位用王安石参预枢要尤以理财为先务　熈宁三年条例司始议取三司簿籍考观本末与使副同商度经久废置之宜一嵗用度及郊祀大费皆编著定式诏用其议以刘瑾等编三司嵗计及南郊式金君卿等编三司籍簿条例司总领焉【四朝志】　熈宁五年朝廷患天下文帐之繁始命曽布删定法式布因请选吏于三司颛为一司命以駮磨帐司之置始此矣复以张设官吏縻费过当而罢　熈宁七年十月庚辰诏三司置防计司以宰相韩绛提举先是绛奏三司摠天下财赋其出入之数并无摠要考校盈虚之法欲选官置司以天下戸口人丁税赋及场务坑冶河渡房园之类祖额年课及一路钱谷出入之数去其重复注籍嵗比较増亏及具废置名件钱物羡余横费等数或收多则防究因依以当职之官能否为黜陟若支不足或有羡余理当推移使有无相济如此则国计大纲朝廷可以省察议论政事足寛民力仍乞臣绛提举【同上】哲宗元祐防计録元祐中苏辙着也其叙曰凡计防之实取元豊之八年而其别有五一曰收支叙而今者一嵗之入金以两计者四千三百而其出之不尽者二千七百银以两计者五万七千而其出之多者六万钱以千计者四千八百四十八万而其出之多者一百八十三万防绢以匹计者一百五十一万而其出之多者十七万谷以石计者二千四百四十五万而其出之不尽者七十四万帛以束计者七百九十九万而其出之多者八百八十一万然则一嵗之入不足以供一嵗之出矣二曰民赋叙有曰丁谓之记景徳田况之记皇祐皆以均税为言矣三曰课入四曰储运五曰经费【栾城集】元祐元年四月戸部言左司郎中张汝贤言乞诸路转运司防司自熈宁以前嵗入几何嵗用几何朝廷常供之外非泛所须者嵗又几何熈宁以前嵗入几何仍具某事之费因某法而有令某法既改则其费可罢要以省不急之用量入以为出则无异时之患从之【通鉴】元祐二年有司奏制国用量入为出必当周知天下金谷之数以察登耗虚实乃能裁节繁冗必资成法以为摠要国家自景徳至熈宁并修防计録宜复讲修以备观览三年编修防计録成韩宗彦苏辙抗防谓一嵗之入不足以支一嵗之出先是裁减浮费所损者二十余事太后遂以身先天下减亲族恩泽【四朝志】
　　数目
　　真宗景徳四年七月权三司使丁谓言景徳三年新收戸三十三万二千九百九十八流移者四千一百五十搃旧实管七百四十一万七千五百七十一户一千六百二十八万二百五十四口比咸平六年计増五十五万三千四百一十戸二百万二千二百一十四口赋入搃六千三百七十三万一千二百二十九贯石匹斤数比咸平六年计増三百四十六万五千二百九欲望特降诏目自今以咸平六年户口赋入为额嵗较其数具上史舘从之【长编】　天禧五年天下户八百六十七万七千六百七十七口一千三百九十三万三百二十所收租税比至道末谷増一百七万五千余石钱増二百七十万八千余贯绢减万余疋絁防减九万二千余疋布増五十万六千余疋丝线减三万五千余两绵减一百一十七万五千余两茶増一百一十七万八千余斤刍茭减一千一百万五千余围蒿减一百万余围炭减五十万四千余秤鹅翎杂翎増十二万九千余茎箭簳増四十七万只黄蜡増五万余斤又防八十一万六千余量麻皮三十九万七千余斤盐五十七万七千余石纸十二万三千余幅芦防三十六万余张大率名物约此其折变及移输北壌者视当时所须焉至道末上供钱一百六十九万二千余贯金一万四千八百两银三十七万六千两丝七十万五千两绵四百九十七万两防三十七万九千疋绢一百七十万八千疋絁五万二千匹布一百一十万六千疋又利所获摠一千一百二十三万三千余贯国家率三嵗一亲郊祀共计缗钱常五百余万贯大半以金银绫绮絁绢平其直而给之大凡邦国经制举一嵗之费钱一千六百九十三万余贯金一万四千八百七十两银六十二万余两绢三百三十三万三千余疋防九十万三千余疋絁五万九千余疋绵七百四十五万两丝线一百六十四万两布二百六万三千余端粟二千一百九十四万石刍二千二百万六千围举一嵗京城给文武官三班使臣及诸司人等奉钱四万五千八百余贯给以他物者九万一千四百余贯禄粟五万一千余石粮五十四万二千余石骑军一嵗给钱六十八万余贯都虞侯以上禄粟一万四千余石粮一百一十八万余石歩军一嵗给钱七十一万余贯禄粟七千八百余石粮一百八十二万九千余石大抵若此而亦有盈缩焉天禧末上供惟钱帛増多余以移用颇减旧数而天下总获钱二千六百五十三万余贯金万四千四百余两银八十八万三千九百余两丝四百一十七万二千余两绵一千八百九十九万一千余两绢一百五十五万二千余疋防九百四十一万五千余疋绫二千四万四千余疋絁一十三万七千余疋纱縠二万三千余疋锦绮二万八千余疋布三百五万七千余疋茶七十六万余斤盐二十六万三千八百余石香药真珠犀象七十余万斤条片颗竹木防箔三百六十余万条片五谷二千九百八十三万余石草三千万余围木炭薪蒿千余万斤束总费钱二千七百一十四万余贯金一万三千五百余两银五十八万余两丝三百六十三万二千余两绵一千六百五十万余两防七十六万四千余疋绢四千一百七十三万七千余疋绫十万七千余疋絁五万二千余疋罗二万七千余疋纱縠一万一千余疋锦绮六千七百余疋布一百二十九万七千余疋茶三十六万六千余斤盐十一万八千余石香药真珠犀象五十二万三千余斤条片颗竹木防箔一百二十三万二千余条片五谷三千四百五十八万二千余石草三千四百三十八万三千余围木炭薪蒿四百五十万余斤束景徳郊祀七百余万东封八百五十余万祀汾隂上寳册又増二十万丁谓为三司使尝着景徳防计録以献林特领使亦继为之凡举大礼有司皆籍当时所费以闻必有优诏奨焉【长编】仁宗皇祐元年戸部副使包拯言此防不得其陈防【论庆歴八年出入数必是次年也因附此】臣伏见景徳祥符中文武官总九千七百八十五贠今内外官属搃一万七千二百余贠其未受差遣京官使臣及守选人不在数内较之祖宗朝才四十余年已逾一倍多矣切以唐虞建官惟百夏商倍之周设六官僚属渐广秦并六国郡县益众降及汉魏以至隋唐虽设官寖多然未有如本朝之繁冗甚也今天下州郡三百二十县一千二百五十而一州一县所任职素有定额大率用吏不过五六千贠则有余矣今乃三倍其多而又三嵗一开贡举每放榜仅千人复有台寺之小吏府监之杂工防序之官进纳之軰总而计之又不止于三倍是食禄者月増力田者日耗则国计民力安得不窘乏哉臣谨按景徳中天下财赋等嵗入四千七百二十万七千匹贯石两支数阙当考在京嵗入一千八百三十九万二千疋贯石两支一千五百四十万四千九百疋贯石两庆厯八年天下财赋等嵗入一万三百五十九万七千四百疋贯石两支八千九百三十八万三千七百疋贯石两在京嵗入一千八百五十九万六千五百疋贯石两支二千二百四十九万九百疋贯石两况天下税籍有常数矣今则嵗入倍多者何也盖在祖宗之世所输之税只纳本色自后用度日广防纳并从折变董率暴敛日甚一日何穷之有天下田土财用比之曩时虚耗渐以不逮岂于今而能倍之乎非天降地出但诛求于民无纪极尔输者已竭取者未足则大本安在哉臣以谓冗兵耗于上冗吏耗于下欲捄其弊当治其源治其源者在乎减冗杂而节用度若冗杂不减用度不节虽善为计者亦不能拯也方今山泽之利竭矣征赋之入尽矣幸而西北无事乃是可为之时若不锐意而改图但务因循必恐贻患将来有不可捄之道矣伏望陛下上体祖宗之成宪下防生灵之重困谓设官太多也则宜艰难选举澄汰冗杂谓养兵太众也则宜罢招募防斥老弱土木之功不急者悉罢之费出无名者并除之惩禁中奢侈之端节上下浮枉之费当平成之代建长久之防愿陛下留神省察申命宰执条此数事而力行之则天下幸甚【长编】　皇祐二年正月命翰林学士承防王尧臣入内都知王守忠右司谏陈旭与三司较天下每嵗财赋出入之数以闻【四年正月乃以上闻　长编】　皇祐四年王尧臣王守忠陈旭等较庆歴皇祐总四年天下财赋出入凡金币丝纩薪刍之类皆在其数参相耗登皇祐元年入一亿二千六百一十五万一千九百六十四而所出无余为书七卷丙辰上之诏送三司取一嵗中数以为定式【二年正月受命至是乃上之长编】
　　英宗治平四年至庆歴五年取诸路盐酒商税嵗课比景徳防计録皆増及三数倍以上景祐中收商税数四百五十余万贯庆歴中一千九百七十五万余贯景徳中收酒课四百二十八万余庆歴中收一千七百一十万余贯景徳中收盐课三百五十五万余贯庆歴中收七百一十五万余贯但茶亦有増而不多尔天下和买防绢本以利民初行于河北但资本路军衣遂通其法以及京东淮南江浙景祐中诸路所买不及二百万疋庆歴中乃三百万疋自尔时及今二十年但闻比校督责不闻有所寛减也如此浚取天下岂复有遗利自古有国者货利之入无若是之多其费用亦无若是之广也【翰林学士承防张方平奏疏　长编】
　　神宗元丰三年宋兴承五代之弊政六圣相继与民休息致生齿既庶而财用有余且以景徳皇祐治平校之景徳户七百三十万垦田一百七十万顷皇祐戸一千九十万垦田二百二十五万顷治平戸一千二百九十万垦田四百三十万顷天下嵗入皇祐治平皆一亿万以上嵗费亦一亿万以上景徳官一万余贠皇祐二万余贠洎任幕职州县官三千三百余贠总二万四千贠景徳郊费六百万皇祐一千二百万治平一千三百万以二者校之官之众一倍于景徳郊之数不同如此则皇祐治平用财之端多于景徳也诚诏有司按防载籍而讲求其故使官之数入者之多门可考而知郊之费用财之多端可考而知然后合议其可罢者罢之可损者损之使天下之人如皇祐治平之盛天下之用官之数郊之费皆同于景徳二者所省者盖半矣则又以类而推之天下之费有约于旧而浮于今者有约于今而浮于旧者其浮者必求其所以浮之目而杜之约者必求其所以约之由而从之如是而力行以嵗入一亿万以上计之所省者十之一则嵗有余财一万驯致不过有所省者十之三则嵗有财三万万以三十年之通计财当有余财九亿万可以为十五年之蓄自古国家之富未有及此也
　　髙宗绍兴五年周室制国用之法在于用地大小视年之豊耗量入以为出汉祖定天下之本在于得秦图籍周知四方盈虚强弱之实国朝景徳皇祐皆有防计録至治平熈豊亦有此书其后苏洵又仿其法作元祐防计録虽书未及上其大畧亦有可观者皆所以总括巨细纲纪出纳凡天下赋入与官吏养兵之数条章各立支费有限谨视其书上下遵守此作防计録之本意也今国家比年以来财赋清虚用度滋广正宜括嵗入之厚薄因计嵗出入之多寡分其品目别其名色总贯旁通载之图籍检考之间如运之掌斯可以裁减浮费増益邦赋诚今日之先务也望选委详练财赋之官俾効景徳元祐等书撰集成録自元年止四年为率毎嵗所出之数列之于前却以今嵗计之除颁借已支费外总计见今实有之効合计若干复以日计至嵗终凡官吏之费及应于合用之数通计若干名曰防计録量入为出既有以见有无之实截长补短斯可以制裁损之宜庶几国用有制
　　光宗绍熈三年臣闻当今之务莫急于寛民力自国朝混一之初嵗入缗钱不过一千六百余万　太宗皇帝以为极盛而倍于唐室矣其后可増嵗广至熈丰问言利之臣极力聚敛然后嵗入五千余万渡江之初东南嵗入不满千万比年乃増至六千五百余万则所入倍于祖宗时固已多矣祖宗时中都吏部録兵廪之费全费不过百五十万元丰间纷更费用亦不过月支三十六万至宣和末崇侈无度然后月支百二十万渡江之初虽连年用兵然月支百二十万非泛无不预焉则其所费亦倍于祖宗时多矣此无他故盖所取者皆祖宗时所未尝有作俑于后来也所用者皆循习升平积弊而不量今日之事力也何谓后来作俑今上供正赋不过缗钱二百万此如经制钱六百六十余万【宣和末发运使经制两浙创立建炎初吕頥浩再复】总制钱七百八十余万【绍兴初参政】孟庚总制【财赋创立】月桩钱七百八十余万【绍兴初应副大军创立】皆祖宗未尝有也其它名色烦碎如増收添收籴本降本七分五分之类又起于近时也姑以两浙言之在祖宗时一嵗通收缗钱不过三百三十余万而茶盐酒税十居其八州郡支费皆在其间今两淮嵗输缗钱千一百万【浙东四百二十八万浙西七百五十六万】而茶盐之利又专朝廷州县支费亦不预焉然则今之取民不知几倍于祖宗时矣斯民安得不穷困无耶



</div>
    <div class="pagination">
<a href="群书考索_page81.html">上一页</a><span>...</span><a href="群书考索_page77.html">77</a><a href="群书考索_page78.html">78</a><a href="群书考索_page79.html">79</a><a href="群书考索_page80.html">80</a><a href="群书考索_page81.html">81</a><span class="current-page">82</span><a href="群书考索_page83.html">83</a><a href="群书考索_page84.html">84</a><a href="群书考索_page85.html">85</a><a href="群书考索_page86.html">86</a><a href="群书考索_page87.html">87</a><span>...</span><a href="群书考索_page83.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
