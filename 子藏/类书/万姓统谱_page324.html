<!DOCTYPE html>
<html>
<head>
    <meta charset="UTF-8">
    <title>万姓统谱 - 第 324 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 324 页/共 403 页</h1>
    <div class="content">　　祝恬【字伯林中山人拜司徒】
　　祝【南郑人刘焉为益州牧辟之后撰汉中耆旧传】
　　【唐】祝尚邱【江山人中制科为太学博士】
　　祝綝【字叔良始平人少通经颇著书质诸家疑异诏对防高等】
　　祝钦明【字文思京兆人中宗宴羣臣命侍臣起舞钦明作八风舞时人语曰五经扫地矣】
　　【宋】祝諌【庆厯中上临轩赐进士第谏三男二壻俱入第】
　　祝谘邱【治平中为太常少卿时夏国使至祝为舘伴韩魏公科十事以授祝祝如所教答之夏人
　　耸伏】
　　祝林宗【字有道熈丰间从山谷游山谷为书帖云士大夫胸中不时时以古今浇之则俗尘生其
　　中照镜则靣目可憎对人则语言无味】
　　祝维岳【字周辅城武人中明法科为陵州司理叅军秀州盗掠官粟捕十余人论死趣就刑维岳独疑非盗争不肯决乆之盗擒而所争者得活时羌虏数冦边维岳转饷出入虏中助曹玮多破敌迁大理寺丞子四皆擢进士谏终屯田员外郎诰蔡州舆令许并州军事推官谘太常少卿】
　　祝公明【丽水人主盂县簿金人犯太原时公明率兵入援城防死之子陶亦死国事】祝象器【登儒科为太学博士弟景先号二翁尤长者景先子确字永叔永叔子峤字仲容从朱松游闻伊洛之风而悦之祝氏世居江陵迁歙世以资力好善闻于州郡其生业几有郡之半时称为祝半州】
　　祝确【歙人朱熹外祖淳厚孝谨亲丧庐墓一兄一弟先后死熈河不惮万里徒歩以归其丧所舍輙悲号上食如礼夜寝柩侧不忍暂去亲旧有尽室病卧者确毎旦擕粥药徧饮食之日以为常凡遇贫乏輙倾财与之无吝色人多高其行云】
　　祝禹圭【字汝玉信安人淳熈中知休宁县事为政清简下民安之尝注东西铭觧朱文公为作新
　　安道院记】
　　祝穆【字和甫景先三世孙防孤与弟丙同从朱文公授业性温行淳刻意问学下笔顷刻数百言以
　　儒学昌其家所着有事文类聚方舆胜览诸书】
　　祝洙【穆之子第宝祐进士景定中为涵江书院山长郡守徐直谅荐其趋向不凡学问有本其祖姑实朱熹之母而其父穆尝从熹于云谷之间防言绪论目染耳濡洙在家庭讲论精宻比来涵江阐扬师训发明经防士论称之】
　　祝可乆【铅山人字德父从刘子羽立功西陲官至贵州刺史父殁不仕从容里中乐于为谊与弟
　　可大作乡校招明师以训士士林称之】
　　祝勋【衢州人淳熈中宣教郎知万载县事是时学废监市者居之学官生徒顾万僧舍勋乃复旧址
　　建学】
　　祝华【字继张婺源高安人弱冠登绍兴二十四年进士授建康府上元县主簿再调福州録叅任满授衡州常宁令调严州改知衡阳县当路举其政绩曰有实政无贪风以便养乞祠主管台州崇道观倅静江府周益公葛侍郎列荐守象州改梧州差知南剑州未赴卒】
　　祝拱卿【字德良建安人慷慨有志操出入张设幕下绍兴中知长洲县】
　　祝松【景陵人举进士初调长春主簿端平初以城誓死守古郢遗民立祠祀之】
　　祝峋【字秀岩松江人为人英防豪濶篇翰清美与赵孟頫朱德润为友气谊相许任平江府总管】祝深【字通甫三衢人至道中知南安军慈祥恺悌立教条五一曰修学化俗二曰戢吏爱民三曰清
　　讼省困四曰节用下士五曰嵗丰时和百姓宜之相与立祠于学】
　　【元】祝公荣【字大昌丽水人隠居养亲事母至孝母汶柩在堂家人失火公荣力不能救乃伏棺悲哭
　　其火自灭乡里异之塑二亲像于堂朝夕事之如事生焉】
　　祝蕃【至正间浔州经厯一夕课子读书忽旋风灭炬户外若有人称黄氏来诉寃者比开户视之四无人迹诘旦审狱果有黄姓者竟得其寃状兄弟同坐八人止罪其一余皆释之】
　　祝尧【上饶人博学能文延祐中进士为江山尹后陞无锡州同知所着有大易演义防学提纲】
　　【明】祝春【蒲州人洪武中以儒士举为通政使叅议累陞詹事府少詹事学行超卓】
　　祝芳年【广信玉山人洪武三十三年兴化县丞亷谨寛恕视民如子后致仕去邑人称贤佐者必
　　曰芳年云】
　　祝挺【字正夫攻春秋左传国初佥同赵伯中镇饶擢挺叅随官寻除金坛县丞使蜀还迁上海知县遇钱氏鼓众起为变挺计平之寻大军至将屠邑挺力请于相乃已民感之立碑后擢户部主事调浙江行省郎中】
　　祝暹【祥符人宣德癸丑进士厯都御史】
　　祝颢【字维清长洲人正綂进士授刑科给事中材思精敏诗文典赡言论动引经传闻者耸然厯山
　　西左叅政】
　　祝萃【字惟贞海宁人成化甲辰进士厯副使】
　　祝允明【字希哲别号枝山长洲人自少攻文辞多竒气赋干言可立就而櫽括事类无遗又善于
　　书笔法遒劲风韵萧散举乡贡仕知县进应天府通判未几致仕】
　　祝澜【字有本德兴人登成化进士授兵科给事中不媕阿脂韦侃侃刚直以彗星变在修人事以弥之举致仕尚书王竑李秉都御史韩雍高明皆负人望不宜闲处及当时急务十余忤防调安州判官理马政畜牧有方起为国子监丞上庙祀议以圣贤像宜从国初定制止祀木主路防鲤以父列于庑渊参伋以子配于殿似非明道正伦之义宜别建一室祀叔梁纥以路防鲤配若公伯寮荀况之徒宜黜其祀奏下礼部议调云南广西府经厯澜为人慷慨尚气节不以死生祸福为意尝曰为人臣以身许国竭力吾事毙而后已】
　　祝瀚【字惟容山隂人弱冠登成化甲辰进士拜刑部主事厯员外郎中风采才望为时所推擢南昌知府南昌郡附藩臬繁剧号难治瀚亷明有威狱有疑滞者无不立断时逆濠势渐炽戕民黩货毎有所干谒必严拒之郡民頼以全济王府有鹤带牌者纵于街民家犬噬之濠牒府欲抵罪倾夺其赀瀚批牒曰鹤虽带牌犬不识字禽兽相争何预人事其制濠不能逞者类如此竟以中伤谢事归时年尚壮杜门终其身未尝入城府】
　　祝舒【字文安温江人正德八年进士任含山知县赈歉恤孤调太平民俗多不育女禁谕全活
　　甚众厯两淮运使为人乐易中有义槩】
　　祝夀【字仁斋厯城人正德戊辰进士厯叅政】
　　祝品【字公叙龙游人正德甲戌进士厯叅政】
　　祝銮【字唱和当涂人正德戊辰进士厯叅政】
　　祝续【字尧绪允明子正德辛未进士厯福建布政】
　　祝继臯【字师模海宁人嘉靖癸未进士厯主事子世亷癸丑进士世乔戊辰进士】
　　祝天保【字惟忠唐山人嘉靖丁未进士厯叅政】
　　祝尧焕【字德徴濮州人嘉靖癸丑进士厯副使】
　　祝继志【字汝德山隂人嘉靖丙辰进士厯江西叅议仪貌俊伟立志清脩年三十而卒惜未竟其
　　所究】
　　祝尔介【字惟藩龙游人嘉靖丙辰进士任知县】
　　坴【见千姓编不知所出】
　　【明】坴常【大足人宣德中任崇安县丞】



　　万姓綂谱卷一百十一
　　钦定四库全书
　　万姓綂谱卷一百十二　　明　凌廸知　撰入声
　　一屋
　　谷【上谷羽音】
　　【汉】谷吉【卫司马代居长安】
　　谷永【字子云吉子长安人博通经书元帝时为太常丞数上防言得失迁光禄大夫终大司农】谷郎【耒阳人事继母以孝闻厯官迁大中正时南州叛以郎徃南州恩威素着迁九真太守】谷崇【冦恂姊子也常将突骑为前锋为偏将军】
　　谷春【栎阳人成帝时为郎病死而尸不冷三年更着冠帻坐县门上人大惊家人迎之不肯发棺视有衣无尸留门上三宿去之长安止横门上人知追迎之复去之太白山立祠于山上时来至其山祠中止宿焉】
　　【三国】谷利【孙权于武昌新装大船名为长安试泛之金匀台沂时风大利令拖工竟取樊口权曰当张头取罗州利抜刀向拖工曰不取樊口者斩工即转入樊风遂猛不可行乃还权曰阿利畏水何怯也利曰主万乗之主轻于不测之渊戏于猛浪之中船楼装高邂逅颠危其如社稷何是以利輙敢以死诤权于是贵重之自此后不复名之常呼曰谷】
　　谷洪【着荆州浩笔法十卷】
　　【晋】谷俭【桂阳人少有志节博渉经史元帝时举秀才试高等　　郎寻弃官去】
　　【南北】谷衮【昌黎人膂力兼人弯弓三百斤勇冠一时仕慕容垂　　武将军】
　　谷浑【字元冲衮子少有父风任侠尚气　　　　　授经业遂览羣籍衣服类儒者太武即位　　迁侍
　　中安南将军】
　　【唐】谷那律【淹贯羣书禇遂良称为九经库贞观中为国子博士迁谏议大夫】
　　【宋】谷大兴
　　谷大方【曹州人登科】
　　【元】谷廷珪【襄阳县尹特黙格兵入境官吏皆遁廷珪与主簿张德独不去被执使降不屈死之】谷椿【衢州人登科】
　　谷大忠【兴仁人登科】
　　【明】谷庸【固城人永乐间知登封县居民席守中侄被虎伤死庸斋沐投防中岳祠不旬日虎自投于守
　　中井中人以为德政所至】
　　谷防【字德雅成化间都指挥同知掌山东都司事】
　　谷景通【房山人治间知阳城县亷介自持为政有纪律人不敢干以私性肮脏竟以杖小吏受
　　笞于上司忧愤而卒民咨嗟慨惜之】
　　谷高【字仰之正德甲戌进士祥符人厯副使】
　　谷宇龄【字道延祥符人嘉靖乙未进士任知县】
　　谷峤【字惟升兴州人嘉靖戊戌进士厯都御史】
　　谷钟秀【字毓卿余姚人嘉靖辛丑进士厯叅议】
　　谷中虚【字声甫山东益都人嘉靖甲辰进士兵部左侍郎】
　　郁【黎阳宫音鲁相郁贡子孙因居之又望出鲁国今呉兴有此姓周】郁贡【鲁相】
　　郁【阙】
　　郁澄【洧江人俱登科】
　　郁【阙】
　　郁绍廷【字仁卿遂宁人咸淳间进士】
　　郁【阙　安福人淳祐进士】
　　郁继善【深于医术其砭焫之玅得之鳯阳刘伯渊伯渊得之太师窦文正公故学有渊源为时所
　　重子孙皆以医仕】
　　【明】郁新【临淮人洪武中以才能举授户部主事累陞侍郎新长于訾算奏事称防秩满陞尚书卒赐葬
　　祭】
　　郁瑞卿【呉县人至正间初为常熟州户曹吏富人徐忠以白金百两来贺瑞卿坚拒不受或曰彼以礼餽非有所为也奈何不受郁曰忠为富民官有所徴必先及忠受其餽而不能免其徴吾弗能为也终不受洪武间以疾卒于家年六十九】
</div>
    <div class="pagination">
<a href="万姓统谱_page323.html">上一页</a><span>...</span><a href="万姓统谱_page319.html">319</a><a href="万姓统谱_page320.html">320</a><a href="万姓统谱_page321.html">321</a><a href="万姓统谱_page322.html">322</a><a href="万姓统谱_page323.html">323</a><span class="current-page">324</span><a href="万姓统谱_page325.html">325</a><a href="万姓统谱_page326.html">326</a><a href="万姓统谱_page327.html">327</a><a href="万姓统谱_page328.html">328</a><a href="万姓统谱_page329.html">329</a><span>...</span><a href="万姓统谱_page325.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
