<!DOCTYPE html>
<html>
<head>
    <meta charset="UTF-8">
    <title>同姓名录 - 第 36 页/共 50 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>同姓名录 - 第 36 页/共 50 页</h1>
    <div class="content">　　南宋刘诞文帝第六子封广陵王孝武立为侍中骠骑大将军上颇疑惮被诛
　　元稹二
　　后魏元稹官尚书右仆射居洛阳凖财里闻里内频有怪异遂改为齐谐里见洛阳伽蓝记
　　唐元稹河南人长庆初翰林学士诗名与白居易相埒天下传讽号元和体徃徃播乐府穆宗在东宫妃嫔近习皆诵之宫中呼元才子
　　萧鋭二
　　齐萧鋭太祖第十五子封南平王郁林即位见害唐萧鋭萧瑀之子尚太宗女襄城公主厯太常卿汾州刺史
　　李诜二
　　后魏李诜平棘人位中书侍郎京兆太守初与族兄灵族弟熈等俱被徴事在髙允徴士颂
　　唐李诜宗室鲁王灵防之子清河郡王
　　周廸二
　　梁周廸南城人有膐力能挽强弩侯景之乱郡中豪杰推廸为主每战勇冠诸军元帝授廸髙州刺史封临汝县侯
　　唐周廸洪州商人唐末杨行宻围扬州食尽军士杀人而卖其肉廸妻曰势蹙如此义不两全君有老母不可不归妾请鬻以备行资遂诣屠肆得白金一锭使廸归
　　刘子羽二
　　刘宋刘子羽孝武帝第十四子齐敬王
　　赵宋刘子羽刘韐长子建炎五年为利州路经略使金人攻蜀张浚之师虽衂而卒全蜀地者子羽之功杨倓二
　　隋杨倓元德太子昭之子性好读书尤重儒素炀帝于诸孙中特加钟爱化及弑逆之际倓觉变欲入奏至武门为司宫者所遏俄而难作遇害
　　宋杨倓杨存中之子以功臣后仕至签书枢宻院事昭庆军节度使
　　后魏两赵黙
　　一温人选部尚书侍中赐爵河内公孝文立进爵为王一赵柔之子武威太守
　　李浑二
　　北齐李浑李灵曾孙以父死王事除给事中累转太子少保以叅禅代仪注赐爵泾阳县男尝谓魏收曰雕虫小技我不如卿国典朝章卿不如我
　　隋李浑李贤末子以功授上仪同封武安郡公开皇中兄子筠死诏浑袭申国公以奉穆嗣不以奉物分宇文述述搆以反诛
　　王锡二
　　宋王锡太保王之子位太子左卫率江夏内史太尉江夏王义恭当朝锡箕踞大坐殆无推敬
　　梁王锡左仆射王彧从孙防而警悟力学不倦致损右目举清茂再迁太子洗马时昭明太子尚防武帝勅使入宫不限日数与太子游狎情兼师友
　　萧恭二
　　梁萧恭宗室南平王次子封衡山县侯厯衡湘雍三州刺史善解吏事所在见称百姓立碑颂德
　　金萧恭以材勇称代父领五州兵击败宋师及渡淮袭康王有功厯兵部尚书侍卫亲军马歩军都指挥使薛温二
　　北周薛温薛道衡之兄沉敏有器局博览坟典尤善书为上黄燕郡二太守以简惠称宣政初赐爵齐安子
　　后汉薛温钱塘人干祐中吴越王俶迁废主倧于衣锦私第遣温将兵卫之胡进思屡请杀倧温屡行保防倧以获安官至镇国都指挥使睦州刺史
　　许懋二
　　梁许懋新城人笃志好学尤明故事天监初除征西谘议叅军兼著作郎待诏文德省仆射江祐甚推重之号为经史笥
　　宋许懋仙防人庆厯进士为两浙转运副史衢民坐私酿乆系不决懋至明其冤悉出之民感其恩竞诣佛寺饭僧祝夀时甘露降于州咸谓德政所感
　　李贤二
　　周李贤成纪人保定初授州刺史武帝在襁褓不利居宫中文帝令于贤家处之六载乃还及帝践阼思贤旧恩徴拜大将军
　　唐章怀太子李贤髙宗第六子年数歳读论语至贤贤易色再三覆诵帝问之乃云性爱此言又招集学者注后汉书表上之则天以其状类太宗疑之逼令自杀
　　刘藻二
　　后魏刘藻易阳人渉猎羣籍饮酒至一石不乱太和中授征虏将军督四军南伐藻曰臣虽才非古人庶亦不留贼虏陛下当酾曲阿之酒以待百官帝大笑曰今未至曲阿且以河东数石赐卿
　　唐刘藻大厯中为渭南令秋霖害稼藻餙言所部无损代宗览奏命御史朱敖再检渭南损田二千余顷贬藻南浦员外尉见韩滉传
　　杜杲二
　　隋杜杲杜陵人仪同大将军行台兵部尚书赐爵义兴县公有词辩闲于占对前后将命陈人不能屈
　　宋杜杲邵武人厯任州县与元兵战有功进敷文阁学士兼吏部尚书淹贯能文晩歳专意理学尝言吾在兵间无悖谋左画得于四书
　　郭遵二
　　齐郭遵钜鹿人为黄门侍郎出自贱防语言轻率尝于宫门牵韩长鸾曰王在得言主上纵放如此曾不防諌何名大臣长鸾嫌其率尔便掣手而去
　　宋郭遵开封人干兴中为延州西路都廵检使元昊冦延州遵以裨将驰入阵杀数十人敌出骁将当遵遵挥铁杵破其脑两军皆大呼复持铁枪进所向披靡柳崇二
　　齐桞崇解人为河中太守初届郡郡人失马疑执十余人崇不问贼事别借温顔更问其亲老存否农业多少而防察其词色即获真贼二人郡中畏服
　　宋桞崇河东人以儒学著名终身御布衣称处士及疾革遗命曰吾读圣人书朝闻道夕死可矣母得以浮图法灰吾身
　　李综二
　　元魏李综海州刺史李浑之祖行河间郡事
　　唐李综顺宗第七子贞元二十一年封郇王
　　崔暹二
　　后魏崔暹武城人官瀛州刺史贪暴安忍人庶患之尝出猎遇汲水妇人暹问崔瀛州何如妇人不知是暹答曰百姓何罪得如此癞儿刺史暹黙然而去
　　齐崔暹崔挺族孙厯太常卿尚书右仆射文宣谓羣臣曰崔暹清天下无防
　　王琚二
　　北魏王琚髙平人泰常中被刑入宫稍迁礼部尚书孝文以琚厯奉前朝志存公正授散骑常侍冀州刺史进爵髙平王
　　唐王琚河内人先天初中书侍郎以铁骑从宗诛萧至忠等拜银青光禄大夫户部尚书封赵国公邓渊二
　　元魏邓渊安定人道武定中原擢尚书吏部郎明解制度多识故事与尚书崔宏叅定朝仪及军国文记诏防多渊所为赐爵下愽子
　　宋邓渊湘隂人登崇宁第除国子丞迁虞部员外郎星变上封事剀切蔡京恶之左迁监酒税
　　袁枢二
　　陈袁枢司空袁昻之孙沉静好学手不释卷家本显贵赀产充积而枢独处率素傍无交徃非公事未尝出游天嘉初为吏部尚书领丹阳尹以父拜表自解
　　宋袁枢建安人词赋第一除太学录出为严州敎授喜诵资治通鉴苦其浩愽乃区别其事而贯通之号通鉴纪事本末龚茂良奏其书孝宗嘉叹
　　李湛二
　　北魏李湛李浑之子渉猎文史有家风兼通直散骑常侍聘陈使副袭爵泾阳男
　　唐敬宗讳湛
　　裴寛二
　　周裴寛闻喜人为征虏将军与东魏战于新城因伤被禽至河隂遁还见文王喜其冐死而归乃手书授持节帅都督封阳夏县男
　　唐裴寛裴漼从祖弟开元末为户部侍郎性友爱弟兄多宦达子侄亦有名称立第同居八院相对击鼓而食当世荣之
　　游元二
　　隋游元任城人大业初尚书度支郎领左骁卫长史督运黎阳杨感作逆元引正义责之被囚不屈见害
　　宋游元游经曽孙服膺象山之学为文典赡举进士授安化簿以理义训导邑士减泉司铁课以利民薛寘二
　　周薛寘汾隂人骠骑大将军开府仪同出为浙江刺史前中书监卢柔学业优深文藻华赡而寘与之方驾世号卢薛焉
　　宋薛寘昌国人雅有才学以圣人执权赋领乡荐调衡阳簿时史弥坚帅湖南冦起黒风洞寘徃抚谕将至有道其姓名者其酋曰即四明作圣人执权赋者邪遂投戈而退
　　龚頴二
　　刘宋龚頴遂宁人少好学益州刺史毛璩辟为劝学从事璩为谯纵所杀故佐吏并逃亡頴号哭奔赴殡送以礼元嘉末刺史陆徽表頴节义不被朝命终于家
　　赵宋龚頴歙州刺史慎仪之侄太祖朝为右赞善大夫慎仪被宣州节度使卢绛所杀頴上言求复季父之讐帝即命斩绛
　　李绘三
　　北魏李绘李灵曾孙天保初为司徒右长史其为髙阳内史时河间太守崔谌恃势乞麋角鸽羽绘答书曰鸽有六翮飞则冲天麋有四足走便入海下官肤体疏嬾手足迟钝不能近追飞走逺事佞人
　　隋李绘唐宗室淮阳王道之祖位夏州总管武德初追封雍王
　　唐李绘太原尹李蔚从兄官至刺史见李蔚传
　　卢广二
　　梁卢广涿人明经有儒术天监中为国子愽士徧讲五经言论清雅仆射徐勉深相赏好
　　唐卢广户部尚书卢啇之父河南县尉
　　杨温二
　　隋杨温髙祖母弟之子好学解属文炀帝即位被诬徙零陵作赋以寄其哀思帝见而恶之转徙南海
　　后汉隠帝遇害周太祖遣冯道迎徐州节度使刘赟为汉嗣赟留敎练师杨温等守徐州温等闻赟不得立乃闭城拒命太祖命王彦超讨之见杀
　　张文蔚二
　　梁张文蔚河间人仕唐中书侍郎同平章事太祖始立仍以文蔚为相梁初制度皆其裁定
　　宋张文蔚张永德之孙咸平初永德请老授太子太师分司西京仍以其孙大理寺丞文蔚厘务洛下以便就养
　　邓俨二
　　北魏邓俨邓宗庆之孙安南将军兼尚书左丞郢州刺史
　　金邓俨宜民人擢天德第明昌初为户部尚书
　　李彻二
　　北齐李彻平棘人位尚书左丞见李灵传
　　隋李彻岩绿人左武卫将军诏总晋王广府军事进爵齐安郡公时蜀王秀亦镇益州上谓侍臣曰安得文同王子相武如李广达者乎其见重如此
　　崔彧二
　　魏崔彧武城人善医术位至宁逺将军性仁恕见疾苦辄与治之广敎门生多令救疗
　　元崔彧州人刚直敢言世祖器重之刑部尚书参知政事疏言时政多见施行
　　刘芳二
　　北魏刘芳彭城人宣武朝尚书令出为青州刺史才思深敏特精经义兼览苍雅辨析无疑凡有惑者皆徃询访时人号为刘石经
　　宋刘芳襄州人五世同居诏旌其闾淳化四季入贺夀宁节赐进士出身
</div>
    <div class="pagination">
<a href="同姓名录_page35.html">上一页</a><span>...</span><a href="同姓名录_page31.html">31</a><a href="同姓名录_page32.html">32</a><a href="同姓名录_page33.html">33</a><a href="同姓名录_page34.html">34</a><a href="同姓名录_page35.html">35</a><span class="current-page">36</span><a href="同姓名录_page37.html">37</a><a href="同姓名录_page38.html">38</a><a href="同姓名录_page39.html">39</a><a href="同姓名录_page40.html">40</a><a href="同姓名录_page41.html">41</a><span>...</span><a href="同姓名录_page37.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
