<!DOCTYPE html>
<html>
<head>
    <meta charset="UTF-8">
    <title>山堂肆考 - 第 141 页/共 632 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山堂肆考 - 第 141 页/共 632 页</h1>
    <div class="content">　　徐陵宫体
　　东海徐陵父摛为太子左卫率陵及子俭并为抄撰学士父子东宫恩宠莫比陵俭文并绮艶故时号宫体为后进模范
　　高允国书
　　北魏高允字伯防事魏为太子师魏主太平真君朝使与崔浩同脩国史浩刋石立于郊坛东方所书魏先世事列于衢路北人无不忿恚共譛浩暴国恶魏主大怒使有司按浩等罪状太子召允谓曰吾自导卿至尊有问但依吾语太子入言高允小心慎宻且制由崔浩请赦其罪魏主问允曰国书皆浩所为乎对曰浩所领事多总裁而已至于著述臣多于浩帝怒曰允罪甚于浩何以得生太子曰天威严重允小臣迷乱失次耳帝问信如东宫所言乎对曰臣罪当族防不敢虚妄殿下哀臣欲匄其生耳帝顾谓太子曰直哉此人情所难遂赦之诏诛浩夷其族他日太子让允曰吾欲为卿脱死而卿终不从每念之使人心悸允曰吾与浩实同其事死生荣辱义无独殊诚荷殿下再造之恩违心茍免非臣所愿也太子动容穪叹允退谓人曰我不奉东宫指导者恐负翟黒子故也按辽东翟黒子奉使并州受布千匹事觉谋于高允允曰公帷幄宠臣有罪首实庶或见原崔鉴曰首实罪不可恻不如讳之黒子怨允曰君柰何诱人就死地遂不以实对魏主杀之
　　以宰相兼
　　唐贞观以还太子师傅皆宰相兼领其余宫僚亦甚重焉
　　以宗臣选
　　唐李大亮拜左卫大将军后晋王为皇太子东宫僚属皆盛选宗臣又以大亮兼太子右卫率俄兼工部尚书身居三职宿卫两宫甚为亲信大亮每当直必通宵假寐太宗劳之曰当公宿直我便安卧
　　諌用舞靴
　　宋神宗就邸英宗命韩魏公择宫僚公荐用王陶韩维等皆厚徳之士也一日内侍以宫様靴进维曰王安用舞靴神宗亟令毁之维尝引疾请郡将去王府采汉东平乐善之语为賛以献慈圣垂帘谕宰相曰诸王仁孝日闻皆卿等择宫臣所致召至中书褒谕
　　諌习鞠戯
　　宋陈俊卿在普安郡王邸一日王习毬鞠之戏公取韩愈諌封建书以讽王王即为诵全文不遗一字公退而喜曰王聪明而乐諌社稷之福也
　　讲论语
　　北史沈重字子厚授露门博士仍于露台为皇太子讲论语
　　进浑仪
　　楼攻媿集黄裳为嘉王府翊善因王诞日乃作浑天仪以献更为歌诗以勉王进学如天而不息也
　　君实重名
　　宋仁宗谕执政曰延安郡王岀阁当议宫僚执政对曰司马光有重名宜为郡王羽翼如吕公着孙觉皆可任之
　　范冲极选
　　宋赵鼎请以行宫新作书院为资善堂命建国公瑗聴读且荐徽猷阁待制范冲兼太子翊善起居郎朱震兼賛读朝论二人极天下之选帝命瑗见之皆设拜按瑗孝宗御讳也
　　贤徳宜访
　　唐太宗谓羣臣曰公等宜搜访贤徳以辅储宫
　　谨厚可为
　　宋晏元献公殊为馆职时天下无事许臣僚择胜饮宴公贫甚不能出独家居与昆弟讲习一日选东宫官忽中批除晏殊执政莫谕所因次日进呈上谕曰近闻馆阁臣僚无不嬉逰戏赏惟殊杜门与兄弟读书如此谨厚真可为东宫官公既受命上面谕除授之意公曰臣非不乐燕逰者直以贫无可为之具上益嘉其诚实知事君体由是眷注日深
　　太子太师
　　银章青绶
　　汉舆服志太子太师太傅太保古官也银章青绶佩水苍玉
　　金墀银棨
　　唐许敬除太子太师制晨谒金墀事切于忠蹇夜随银棨义先于调防
　　同三品
　　唐职林长孙无忌为太子太师同中书门下三品同三品自此始
　　长庶僚
　　唐孙逖行信安王祎太子太师制傅道元子帅长庶僚宜优天秩之崇俾极宫臣之位
　　拥全承干
　　唐太子承干与魏王泰交恶帝曰当今忠蹇无逾魏徴我遣傅太子以慰天下之望羽翼固矣即拜太子太师徴以疾辞诏答曰汉太子以四皓为我頼公其义一也公虽卧病可拥全之
　　往谕希烈
　　唐顔真卿改太子太师李希烈叛防汝州卢乃建言真卿为四方所信若往谕之可不劳师而定李勉以为一失元老反贻朝廷羞宻表固留真卿答曰君命可避乎遂往既见希烈时朱滔王武俊田恱李纳使者皆在坐谓希烈曰闻太师名徳久矣公欲建大号而太师适至求宰相孰先太师者真卿叱曰若等闻顔常山否吾兄也禄山反首举义师后虽被执诟贼不絶口吾年且八十官太师吾守吾节死而后已岂受若等胁耶诸贼失色
　　太子太傅
　　审道
　　见太师
　　献箴
　　齐王攸为太子太傅献箴于太子曰保相之材必择贤明
　　位次太常
　　汉高祖九年以叔孙通为太子太傅位次太常
　　位视尚书
　　梁置太子太傅一人位视尚书令
　　皆推石奋
　　汉石奋在孝文时恭谨无比太子太傅缺选可傅者皆推奋为太子太傅奋子庆循行孝谨元狩元年立太子选羣臣可傅者庆自沛守为太子太傅
　　即拜张佚
　　东汉明帝始立为皇太子光武诏问谁可傅太子者羣臣皆言隂识可博士张佚曰今陛下立太子为隂氏乎为天下乎即为隂氏则隂侯可为天下则固宜用天下之贤才帝曰欲置傅者以辅太子也今博士不难正朕况太子乎即拜佚为太子太傅桓荣为少傅
　　太子奉觞
　　汉防广为太子太傅兄子受为少傅宣帝置酒为宴太子躬奉觞以为寿上甚嘉之
　　太后为服
　　汉夏侯胜为太子太傅受诏撰论语年九十卒太后为胜素服五日报师傅之恩儒者以为荣
　　愿乞骸骨
　　汉防广防受在位五歳皇太子年十二通论语孝经广谓受曰吾闻知足不辱知止不殆今仕至二千石宦成名立如此不去惧有后悔即日上防乞骸骨上许之赐黄金二十斤公卿故人设祖道供帐送者车数百两道路观者皆曰贤哉二大夫广字仲翁受字公子一说广受为父子一説受为广兄元之子乃叔侄也
　　不朝朔朢
　　汉故事太子太傅少傅不朝朔朢
　　不领属
　　东汉太子太傅一人中二千石职掌辅导太子礼如师不领官属少傅二千石悉主太子官属
　　不穪臣
　　魏太傅于太子不称臣少傅称臣
　　以名臣拜
　　东汉明帝以邓禹先朝名臣拜太傅
　　以将军领
　　晋王充以骁骑大将军领太子太傅
　　贺循儒宗
　　晋贺循字彦先为太子太傅朝廷初建凡有疑义及宗庙制度皆循所定朝野以为一时儒宗
　　士亷朝望
　　唐太宗伐高丽高士亷摄太子太傅仍典朝政皇太子下令云摄太傅申国公士亷朝望国华仪刑攸属寡人忝膺监守实资训导
　　琢磨以道
　　应劭汉官仪太子太傅日就月将琢磨玉质言太子有如玉之质当琢磨以道
　　占对有伦
　　吴张温少修节操孙权闻其名问羣臣曰温当今谁与为比顾雍曰当今无辈及召见占对有伦观者倾悚权改容加礼拜议郎选曹尚书寻授太子太傅
　　愿守慈俭
　　唐赵宗儒太和中为太子太傅文宗诏访政理对曰尧舜之化慈俭而已愿陛下守之帝纳其言
　　私让田园
　　唐于志寜为太子太傅常与右仆射张行成俱赐第宅田园志寜奏曰臣居闗右代袭箕裘周魏以来基址不坠行成等新营庄宅尚少田园于臣有余乞申私让
　　迎崇贤门
　　张勃晋东宫旧事皇太子见二傅执弟子礼二傅入见太子太子诣崇贤门迎之太傅拜太子合答拜入坐对坐
　　讲宣武堂
　　晋山涛为太傅侍讲于宣武堂乗歩辇以导太子
　　太子太保
　　身翼太子
　　文王世子保也者谨其身以辅翼之而归诸道者也
　　徳导太子
　　唐萧瑀为太子太保太宗曰三师以徳导太子者也礼不尊则无所取法
　　以开府加
　　王隠晋书刘寔字子真以特进开府加太子太保
　　以特进行
　　晋懐帝以荀组为侍中特进行太子太保事
　　直臣
　　后魏显祖将禅位于京兆王子推陆馥抗言曰皇太子圣徳承基四海属望臣请刎颈殿廷有死无二久之帝意解语曰馥直臣也其能保吾子乎遂以为太保
　　旧相
　　宋王漙干徳二年罢为太子太保故事一品班于台省之后太祖因见漙曰旧相当宠异之即令分台省班于东西
　　太子少师
　　托孤
　　唐李纲为太子少师为陈父子君臣之道问寝视膳之方聴者忘倦太子尝商确古来君臣忠节之事纲凛然曰托六尺之孤寄百里之命古以为难纲以为易每吐论发言辞色慨慷有不可夺之志太子未尝不耸然礼待
　　崇让
　　唐房龄为太子少师时皇太子将行拜礼备礼以待之龄厚自卑损不敢修谒识者重其崇让或云是姚崇事
</div>
    <div class="pagination">
<a href="山堂肆考_page140.html">上一页</a><span>...</span><a href="山堂肆考_page136.html">136</a><a href="山堂肆考_page137.html">137</a><a href="山堂肆考_page138.html">138</a><a href="山堂肆考_page139.html">139</a><a href="山堂肆考_page140.html">140</a><span class="current-page">141</span><a href="山堂肆考_page142.html">142</a><a href="山堂肆考_page143.html">143</a><a href="山堂肆考_page144.html">144</a><a href="山堂肆考_page145.html">145</a><a href="山堂肆考_page146.html">146</a><span>...</span><a href="山堂肆考_page142.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
