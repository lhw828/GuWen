<!DOCTYPE html>
<html>
 <head>
  <meta charset="utf-8"/>
  <title>
   古今合璧事类备要 - 第 67 页/共 111 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   古今合璧事类备要 - 第 67 页/共 111 页
  </h1>
  <div class="content">
   宋　谢维新　撰
　　事为门
　　迎候
　　事理发挥【天地不交而万物不兴人道不交而万事不成礼之于賔主也不往不来而交际之道乖矣其何以厚亲戚其何以接賔朋又何以事师长哉故于其始至也则有迎之礼然其交也必以道其接也必以礼斯可以无愧矣茍徇利而不徇义任势而不任理则屠沽流耳妾妇辈耳于迎候何取焉】
　　事类迎客【凡与客入者毎门让于客客至于寝门则主人请入为席然后出丨丨礼】肃客【主人丨丨而入主人入门而右客入门而左主人就东阶客就西阶客若降等则就主人之阶主人固辞然后客复就西阶主人与客让登主人先登客从之拾级聚足连步以上上于东阶则先右足上于西阶则先左足】犒从者【寡君闻吾子将步师出于敝邑敢丨丨丨不腆敝邑为从者之淹居则具一日之积行则备一夕之卫襄二十三年】辂眇者【季孙行父秃晋郤克眇卫孙良夫跛曹公子手偻同时而聘于齐齐使秃者御秃者使眇者丨丨丨使跛者御跛者使偻者御偻者萧同叔子处台上而笑之闻于客客不悦而去相与立胥闾而语移日不解齐人有知之者曰齐之患必自此始矣谷梁成公元年】迎其家【庄子曰阳子居西游于秦遇老子老子曰而睢睢而盱盱而谁与居大白若辱盛徳若不足阳子居蹙然变容其往也舍者将丨丨丨公执席妻执巾栉舍者避席者避灶言其尊形自异故避之其反也舍者与之争席矣去其矜夸故也】迎于众【魏公子信陵君置酒大防賔客坐定从车骑虚左自迎侯生侯生直上载公子上坐不让公子执辔愈恭侯生曰臣有客在市屠中愿枉车骑过之公子引车入市侯生下见其客朱亥故乆立语微察公子顔色愈和乃就车酒酣侯生曰今日嬴之为公子亦足矣嬴乃夷门抱关者也公子自丨丨丨人广坐之中欲就公子之名故乆立公子市中人皆以嬴为小人以公子为长者也侯生因进朱亥曰屠者朱亥贤者世莫能知故隐屠问耳史记】延上坐【郦食其沛公畧地至髙阳食其入即长揖不拜曰足下必欲诛无道秦不宜踞见长者于是沛公辍洗起衣丨丨丨谢之本】遣使者【上丨丨丨束帛加璧安车以蒲裹轮驾驷迎申公弟子二人乗轺从申公传】拥篲郤行【上归栎阳五日一朝太公太公丨丨迎门丨丨上大惊下扶太公汉髙帝纪】岸帻坐迎【隗嚣使马援奉书雒阳援初到良久中黄门引入帝在宣徳殿南庑下但丨丨丨丨后汉马援】趋拜送迎【韩信详见谒见门】出入送迎【上自劳军至霸上及棘门军直驰入将以下骑丨丨丨丨周亚夫传】开阁延请【暴胜之素闻隽不疑贤至渤海遣吏请与相见不疑盛服至门上谒胜之丨丨丨丨本详见后暴公威名注】负弩前驱【汉司马相如武帝时卭筰君长愿为臣妾请吏比南夷上拜相如为郎将建节往使至蜀太守以下郊迎县令丨丨矢丨丨蜀人以为宠】无入我门【主父偃为齐相召昆弟賔客散五百金与之曰始贫时昆弟不我内今吾相齐诸君迎我或千里吾与诸君絶矣无复入偃之门】大书其门【下邽翟公为廷尉賔客填门及废门外可设雀罗后复为廷尉客欲往翟公丨丨丨丨曰一死一生乃知交情一贫一富乃知交态一贵一贱交情乃见汉郑当时】梁松来候【马援尝有疾丨丨丨丨之独拜牀下援不答本】薛勤来候【陈蕃字仲举汝南平舆人年十五尝闲处一室庭宇芜秽父友丨丨丨丨之谓蕃曰孺子何不洒扫以待賔客蕃曰大丈夫处世当扫除天下安事一室乎勤知其清世志甚竒之】竹马来迎【郭伋事见刺史门】导驱出迎【范式为荆州刺史友人南阳孔嵩家贫亲老乃变姓名佣为新野阿里街卒式行部到新野而县选嵩为道驺迎式式见而识之呼嵩把臂谓曰非孔仲山耶对之叹息语及平生勑县代嵩嵩以为先佣未竟不肯去华峤后汉】倒屣出迎【蔡邕见王粲而竒之时邕才学显著贵重朝廷常车骑填巷賔客盈坐闻粲在门丨丨迎之后汉】屣履出迎【皇甫规归安定白王符在门规素闻符名乃惊遽而起衣不及带丨丨丨丨援符手而还与同坐极欢先是雁门太守至规不礼时人为之语曰徒见二千石不如一缝掖】乗舆出迎【李膺有疾不通客唯陈仲弓来丨丨丨丨之青琐】蹑履起迎【暴胜之事见慕名门暴公威名注】毎候贾谧【石崇与潘岳謟事贾谧丨丨其出辄望尘雅拜本】令候陶潜【陶潜字元亮刺史王毎丨人丨之本】遣卫逢迎【康居太子欲降汉丨丨司马丨丨段防宗】悉军迎迋【回鹘入朝王锷丨丨丨丨注迋于放反迎也唐王锷】少游偃蹇【窦参按江淮狱扬州节度使陈丨丨丨丨不郊迎遣军吏致问参厉辞谯责少逰慙往谒参参不顾即去】裴皥耿介【桑维翰亦丨丨之门生尝谒皥皥不迎不送或问之答曰皥见翰于中书则庻僚也维翰见皥于私馆则门生也何送迎之有人亦重其丨丨郡国闲谈】具舟以候【陈瓘迁责以来自天台归通州道由防稽时王丰甫仲薿为越帅具舟檝为礼候公于郊因共载归府舍越人闻公赴府防竞来观瞻比肩舆归馆道路遮拥几不可行为人钦重如此遗事】出郊而候【陈瓘徙居山阳经由江都时淮帅毛友达或疑其为蔡党劝公晦迹而过公曰吾无私憾于蔡氏蔡氏之人岂无是非之公乎乃先遣书遗之毛报书加礼有公立朝行已之道愿望见而不可得之语即出郊公语颇输诚公亦待之无间同上】轻舆以迓【寇准得罪南行峤南山水峻絶马不能进郡县官有伐竹为丨丨丨丨准者准谢曰吾罪人骑马足矣冒炎溽扪险阻日行百里左右为之泣行准昻然无陨获容其度量过人如此旌忠碑】陶潜归去来辞【归去来兮田园将芜胡不归既自以心为形役奚惆怅而独悲悟已往之不諌知来者之可追实迷途其未逺觉今是而昨非舟遥遥以轻飏风飘飘而吹衣问征夫以前路恨晨光之熹微乃瞻衡宇载欣载奔僮仆欢迎稚子候门三径就荒松菊犹存携防入室有酒盈樽云云】韩愈送郑尚书序【岭之南其州七十其二十二岭南节度府其四十余分四府府各置帅然独岭南节度为大府帅如至四府必使其佐问起居谢守地不得即贺以为礼嵗时必遣贺问致水土物大府帅或道过其府必戎服左握刀右属弓矢帕首袴鞾迎于郊】韩愈送李端公序【元年春今相国李公藩为吏部贠外郎愈尝与偕朝道语幽州司徒公刘济之贤曰某前年被诏告礼幽州入其地迓劳之使里至每进益恭及郊司徒公红帕首鞾袴握刀左右杂佩弓韔服矢揷房俯立迎道左某礼辞曰公天子之宰礼不可如是及府又以其服即事某又曰公三公不可以将服承命及馆又如是卒不得辞云云今李公既朝夕左右端公嵗时来夀其亲端公李益也宰相揆之子登进士第幽州刘济辟为从事其为人佐甚忠意欲司徒公功名流千万嵗请以愈言为使归之献】
　　诗集不出【客至从嗔丨丨迎杜】寡将【踈慵丨丨迎柳】出郭【至家父老喜丨丨壶浆迎坡】夹道【昔年结客曽逰处今见焚香丨丨迎欧又世人大抵重官荣见我西归丨丨迎应被华山髙士笑天真丧尽得虚名张复之自成都召还华山寄陈希夷】诸将列【道左旌旗丨丨丨马前弓劒六蕃迎欧】乡老邀【世人无往复丨丨有丨迎坡】










　　古今合璧事类备要续集卷四十二
　　钦定四库全书
　　古今合璧事类备要续集卷四十三
　　宋　谢维新　撰
　　事为门
　　饯送
　　事理发挥【于其将行也则有饯送之礼然饯人以物不若饯人以文送人以酒不若送人以言盖物之意有尽而文之意无尽酒之味有穷而言之味无穷也自非仁人君子爱人以徳者何足与语此】
　　事类犯軷【大驭掌驭王路以祀及丨丨礼夏官】舍軷【祖而丨丨饮酒于其侧曰饯重始有事于道也左】行神【黄帝之子累祖好逺游而死于道故后人祭以为丨丨也祖祭因飨饮也汉临江王】祖神【共工氏曰修好逺游祀以为丨丨汉以午日祖荀彧】饯于襧【泉水卫女思归也云云出宿于泲饮丨丨丨女子有行逺父母兄弟诗】送于野【燕燕卫庄姜送归妾也燕燕于飞差池其羽之子于归逺丨丨丨瞻望弗及泣涕如雨诗】饯于屠【韩侯出祖出宿于屠显父饯之清酒百壶注祖将去而犯軷也既觐而反国必祖者尊其所往去则如始行焉祖于国外毕乃出宿韩奕】饯于郊【郑六卿丨宣子丨丨昭十六】淇之上【桑中刺奔也云云送我乎丨丨丨矣诗】渭之阳【渭阳康公念母也云云穆公纳文公康公时为太子赠送文公于丨丨丨念母之不见也诗】送人以言【孔子适周见老子辞去老子曰吾闻富贵者送人以财仁人者丨丨丨丨吾不能富贵窃仁人之号聪明深察而近于死者好议人者也博辨广大而危其身好发人之恶者也为人子者不可以有巳为人臣者不可以有巳史记】行逺以赆【孟子曰当在宋也予将有逺行行者必以赆辞曰餽赆予何为不受公孙丑下】渐离击筑【荆轲将行大子及賔客知其事者二十余人皆白衣冠以送之至易水之上既祖取道髙丨丨丨丨荆轲和歌为濮上声士皆流涕春秋后语】商陵鼔琴【丨丨牧子娶妻无子父母欲改娶妻闻夜起悲啸牧子援琴鼓之痛恩爱以永离叹别鹤以舒情蔡邕琴操】携手河梁【李陵为将失利降匈奴别苏武诗曰丨丨上丨丨游子暮何之徘徊蹊路侧悢悢不能辞晨风鸣北林耀耀东南飞浮云日千里安知客心悲文选】祖道东门【防广字仲翁东海兰陵人与兄子受字公子并为师傅宣帝时上疏乞骸骨皆许之加赐黄金二十斤皇太子赠以五十斤公卿大夫设丨丨供张丨都丨外送者车数百两辞决而去道路观者皆曰贤哉二大夫或叹息为之下泣本】送不出郭【陈蕃为豫章太守性峻不接賔客徴为尚书令丨者丨丨丨】送到前亭【王奂为汉阳太守范丹于道候别之奂曰可共到前亭宿息以叙分隔谢承后汉书】送祜出界【郭奕字大业为野王令羊祜尝过之奕叹曰羊叔子何必减郭大业少选复往又叹曰羊叔子去人逺矣遂丨丨丨丨数百里坐此免官晋史】送人作郡【罗友答桓温曰旦出门逢一鬼大揶揄云我祗见汝丨丨丨丨何以不见人送汝作郡世说】倾朝送别【宋何尚之字彦徳为吏部郎告休定省丨丨丨丨其父叔度曰此是送吏部郎耳非关何彦徳也】赋诗祖道【张柬之授襄州刺史中宗为丨丨丨丨又诏羣臣饯定鼎门外】送不越阃【齐沈觊不尚浮华从叔勃仕宋贵显每还吴兴賔客填茵觊不至其门勃就之觊丨迎丨丨丨勃曰吾今乃知贵不如贱也】送不出门【城阳太守梁柳皇甫谧从姑子也之官有劝谧饯之谧曰柳为布衣丨迎丨丨丨食不过盐菜贫不以酒肉为礼今作郡送之是贵城阳太守而贱柳岂中古之人情非吾心所安也】非关彦徳【见前倾朝送别注】不负临贺【唐杨凭为京兆尹御史中丞李夷简劾之贬临贺尉独所善客徐晦至蓝田慰饯权徳舆曰君送临贺诚厚无乃为累乎晦曰方布衣时临贺知我今忍遽弃耶有如公异时为奸邪谮斥又可尔乎夷简闻之表为御史曰君丨丨杨丨丨肯负国乎】百官班饯【李光顔复还忠武宰相丨丨丨丨帝御通化门临送】羣公追饯【柳宗元送苑论登第归序丨丨丨丨于灞陵列筵而觞送逺之赋圭璋交映】南京送别【东坡出知杭州道由南京后山时为徐州教授告徐守孙觉愿往见而觉不之许乃托疾谒告来丨丨丨丨同舟东下至宿而归后为刘安世所弹】岐州告别【莱公在岐张忠定在蜀还不留既别顾莱公曰曽读霍光否曰未也更无他语莱公归取其读之至不学无术笑曰此张公诮我矣谈丛】李太白饯二翁寻桃源序【昔祖龙灭古道严威刑煎熬生人若坠大火三坟五典散为寒灰筑长城建阿房并诸侯杀豪俊自谓功髙羲皇国可万世思欲陵云气求仙人登封泰山风雨暴作虽五松受职草木有知而万象乖度礼刑将弛则绮皓不得不遁于南山鲁连不得不蹈于东海则桃源之避世者可谓超升先觉夫指鹿之俦连颈而同死非吾党之谓乎二翁耽老氏之言继少卿之作文以述大雅道以通至精卷舒天地之心脱落神仙之境武陵遗迹可得而窥焉问津利往水引渔者苑藏仙谿春风不知从来落英何许流出石洞来入晨光尽开有良田名池竹果森列三十六洞别为一天耶今扁舟而行笑谢人世阡陌未改古人依然白云何时而归来青山一去而谁往诸公赋桃源以美之】柳子厚送薛存义序【河东薛存义将行柳子载肉于爼崇酒于觞追而送之江之浒饮食之且告曰凡吏于土者若知其职乎盖民之役非以役民而已也凡民之食于土者出其十一佣乎吏使司平于我也今受其直怠其事者天下皆然岂唯怠之又从而盗之向使佣一夫于家受若直怠若事又盗若货器则必甚怒而黜罚之矣以今天下多类此而民莫敢肆其怒与黜罚何哉势不同也势不同而理同如吾民何有达于理者得不恐而畏乎存义假令零陵二年矣蚤作而夜思勤力而劳心讼者平赋者均老弱抚懐诈暴不作其不虚取直也的矣其知恐而畏也审矣吾贱且辱不得与考绩幽明之说于其往也故赏以酒肉而重之以辞】马子才送陈自然西上序【朔风惊沙枯稍号寒子行亦良苦闻之京师曰米如买珠薪如束桂膏肉如玉酒楼如登天骤雨至矣黑潦满道则马如游龙清霜激风客衣无襦抱膝而苦调则火如红金子之游京师所以待此具者其挟几何岂子之家位髙金多父母兄弟渠渠欵欵厚抚以遗子乎曰无有也岂子之邻里乡党相悦以义出门辞东家而西家待赆矣宁有是乎曰无有也岂子之昵亲狭友入室握手说无说有把酒相别饮酣气张有解劒而指廪者乎见吴志鲁肃曰无有也然则子之此逰挟何术而往曰吾视囊中不见乎有物视吾胸中耿耿者尚在也以吾之耿耿者游天地间庶几必有合乎予闻其言而壮之曰今人适百里必宿舂而淅乃敢出门户见庄子逍遥篇今子有数千里之役徒手以往浩然无忧予因惊怪子矣果如子言予来春于江南林石之下闻北方有熖熖者必子也夫】欧阳修送徐无党南归序【草木禽兽之为物众人之为人其为生虽异而为死则同一归于腐壊澌尽泯灭而已而众人之中有圣贤者固亦生且死于其间而独异于草木鸟兽众人者虽死而不朽愈逺而弥存也其所以为圣贤者修之于身施之于事见之于言是三者所以能不朽而存也修于身者无所不获施于事者有得有不得焉其见于言者则又有能有不能也施于事矣不见于言可也自诗书史记所传其人岂必皆能言之士哉修于身矣而不施于事不见于言亦可也孔子弟子有能政事者矣有能言者矣若顔回者在陋巷曲肱饥饿而已其羣居则黙然终日如愚人然自当时羣弟子皆推尊之以为不敢望而及而后世更百千嵗亦未有能及之者其不朽而存者固不待施于事况于言乎予读班固艺文志唐四库书目见其所载自三代秦汉以来著书之士多者至百余篇少者犹三四十篇其人不可胜数而散亡磨灭百不一二存焉予切悲其人文章丽矣言语工矣无异草木荣华之飘风鸟兽好音之过耳也方其用心与力之劳亦何异众人之汲汲营营而忽焉以死者虽有迟有速而卒与三者同归于泯灭夫言之不可恃也盖如此今之学者莫不慕古圣贤之不朽而勤一世以尽心于文字之间者皆可悲也东阳徐生少从予学为文章稍稍见称于人既去而与羣士试于礼部得髙第由是知名其文辞日进如水涌而山出予欲摧其盛气而勉其思也故于其归告以是言然予固亦喜为文辞者亦因以自警焉】
　　诗集追饯【倾城逺丨送丨我千里道孙子荆征西诗】开饯【二天丨宠丨五马烂生光杜】祖帐【六乐陈广坐丨丨春风鲍明逺】清歌【鸣笛急吹催落日丨丨缓送感行人韩】祖道【衣冠列丨丨刘长卿】连歌【日色促归人丨丨倒芳樽李白】出苦语【临分丨丨丨愿子书之笏坡】到吾庐【惟应故山梦随子丨丨丨坡】无故人【渭城朝雨裛轻尘客舍青青桞色新劝君更尽一杯酒西出阳关丨丨丨王维阳关三叠】独归人【如何风雪里更送丨丨丨坡】南寻禹穴【丨丨丨丨见李白道甫问讯今何如杜】若见孟公【丨丨丨丨投辖饮莫忘冲雪送君时坡】早寄千诗【南雁正北来丨丨丨首丨山谷】莫爱一醉【青灯白酒留故人丨丨丨丨至晓角山谷】晓日都门【丨丨丨丨飏斾旌晩风铙吹入三城知公再为苍生起不是寻常刺史行程伯淳送吕晦叔赴河阳】今日都门【二龙闲卧洛波清丨丨丨丨独饯行愿得贤人均出处始知深意在苍生程伯淳送司马君实】










　　古今合璧事类备要续集卷四十三
　　钦定四库全书
　　古今合璧事类备要续集卷四十四
　　宋　谢维新　撰
　　事为门
　　慕名　附　辞名
　　事理发挥【君子疾没世而名不称焉四十五十无闻斯亦不足畏也已然则名者士君子之所尚也然名者实之賔也名不副其实古之人深耻之是以名下无虚士而大名之下难居日中而必昃月盈而必亏功成而身退是亦天之道也】
　　事类山仰【髙丨丨止景行行止诗车牵】圭如【如丨丨璋令闻令望诗卷阿】誉处【是以有丨丨兮蓼萧】誉髦【丨丨斯士棫朴】景行【丨丨先哲孝经序】广誉【令闻丨丨施于身所以不愿人之文绣也孟】贵名【君子务积于身则丨丨起之如日月荀儒效】徳舆【令名丨之丨左宣】公器【名丨丨也不可多取庄子】学孔【乃所愿则丨丨子孟】希顔【希骥之马亦骥之乗也丨丨之人亦顔之徒也杨学行】邯郸步【夀陵余子学行于丨丨也失其故行匍匐而归荀】西施颦【师金曰丨丨病心而丨其里之丑人见而美之归亦捧心而颦其里之富人见之坚闭门而不出贫人见之挈妻子而去之庄子】慕相如【司马相如丨蔺丨丨之为人更名相如汉本】放屈平【贾谊既适长沙意不自得及渡湘水为赋以吊屈原云云因以自喻贾谊】季布一诺【曹丘生曰楚谚曰得黄金百斤不如丨丨丨丨足下何以得此声于梁楚之间哉】暴公威名【暴胜之为直指使素闻嶲不疑贤至渤海遣吏请与相见不疑冠进贤冠带櫑具劔佩环玦褒衣博带盛服至门上谒胜之开阁延请望见不疑容貌尊严衣冠甚伟胜之躧履起迎登堂坐定不疑据地曰窃伏海濵闻丨丨子丨丨旧矣今乃承顔接词凡为吏太刚则折太柔则废威之以刑施之以恩然后立功名永终天禄胜之敬纳其戒】讲闻髙谊【丨丨丨丨之日久矣汉武制策】窃髙下风【丨丨丨丨之行邹阳书】不见黄生【黄宪字叔度同郡陈蕃周举谓曰时月之间丨丨丨丨则鄙吝之萌复存乎心】得御李君【李膺性简亢无所交接南阳樊陵求为门徒膺谢不受荀爽尝谒膺因为其御既还喜曰今日丨丨丨丨矣其见慕如此】登李膺门【李膺独持风裁以声名自髙士有被其容接者名为登龙门】为林宗巾【郭林宗遇雨巾一角垫时人乃故折一角以丨丨丨丨其见慕如此】曹刘沈谢【徐陵多忘人多怨之曰若丨丨丨丨辈暗中摸索亦合认得南史】陈华赵孔【陈矫李弼谓陈登曰逺近之论谓明府骄而自矜登曰夫闺门雍穆有徳有行吾敬丨元方兄弟渊源玉洁有礼有法吾敬丨子鱼清修疾恶有识有义吾敬丨元达博闻强记竒材卓荦吾敬丨文举雄姿杰出有王霸之畧吾敬刘徳余子琐琐焉足録所敬如此何骄之有吕布】赍酒致邀【陶潜江州刺史王欲识之不能致潜常往庐山令潜故人宠通之赍酒于半道邀之及至欣然共饮】若水归海【刘豫州士慕仰丨丨丨丨通监汉献帝纪】披云覩天【卫瓘见乐广而竒之曰此人之水镜见之莹然若丨丨雾而丨青丨也】掩鼻效咏【谢安本能为洛下书生咏有鼻疾故其音浊名流爱其咏而弗能及或掩鼻以效之】荀鹤大才【晋荀鸣鹤陆士龙二人未相识因防张华华以其并丨丨谓曰今日相见可勿作常语陆举首曰云间陆士龙荀答曰日下荀鸣鹤陆曰既开青云覩白雉何不张尔弓挟尔矢张曰荀何迟荀曰本谓是云龙骙骙今乃山鹿野麋兽微弩强是以发迟一坐抚掌】宋纎逺操【丨丨有丨丨不与世交马岌髙尚之士具威仪造焉纎拒而不见岌叹曰名可闻而身不可见徳可仰而形不可覩吾今而后知先生人中龙也】周顗雅望【丨丨以丨丨获海内盛名后颇以酒失庾亮曰周侯末年所谓凤德之衰也】愿出其门【韩愈上宰相书惴惴焉惟恐不得出大贤之门】欲出其门【柳子厚名声大振一时皆莫与之交诸公要人争丨令丨丨丨下交口称誉之墓志】草木知名【徳宗徙张万福为豫州刺史曰先帝改尔名正者所以褒也朕谓江淮丨丨亦丨尔威丨后复赐旧名本】文章齐名【王勃与杨盈川卢照邻骆賔王皆以丨丨丨丨天下称王杨卢骆盈川尝曰吾愧在卢前耻居王后】泰山北斗【自韩愈没其言盛行学者仰之如丨丨丨丨本赞】景星凤凰【韩愈与李渤书朝廷之士引领东望若丨丨丨丨之始见争先覩之为快】想闻风采【政自已出天下丨丨其丨丨霍光】定无虚士【阎立本见张孙繇旧画曰名下丨丨丨丨国史察异】之先生庐【本朝邵康节居洛士人之道洛者有不入公府而必丨丨丨之丨】防元祐碑【常安民长安当立石召常安民者刋之安民辞曰元祐大臣如司马光者天下谓之正直今谓之奸邪安民不忍丨也府官欲罪之安民曰被役不敢辞乞不刻安民字于碑后世并以安民为罪也】妇孺知名【司马公光上防论新法逆陈其利害曰后当如是行之十余年无一不如公言者天下诵以公为真相虽田父野老皆号司马公而丨人丨子丨其为君实也行状坡诗云儿童诵君实走卒知司马】宫禁知名【王枢密畴之夫人梅鼎臣之女也景徳初枢密副使梅夫人入谢慈夀宫太后问夫人谁家子对曰梅鼎臣女太后笑曰是圣俞家乎由是始知圣俞名闻于宫禁也归田録】不如闻名【见面丨丨丨丨灯録】退夸于人【天下之士得一识面者丨丨丨丨以为荣至于游谈布衣之贱往往窃庇门下之名欧集】
　　辞名以緜上田【晋侯赏从亡者介之推不言禄禄亦不及云云其母曰盍亦求之以死谁怼对曰尤而效之罪又甚焉且出怨言不食其食其母曰亦使知之若何对曰言身之文也身将隐焉用文之是求显也其母曰能如是乎与女偕隐晋侯求之不获丨丨丨而为之丨曰以志吾过且旌善人左僖二十年】表防稽山【范蠡与勾践既灭吴以大名之下难以久居为书辞王曰主忧臣劳主辱臣死昔君辱于防稽所以不死为此事也今既雪耻请从防稽之诛勾践曰孤将与子分国而有之不然将加诛于子蠡曰君行令臣行意乃装其轻寳珠玉乗舟浮海终不反勾践丨丨丨丨为蠡奉邑范浮海出齐变姓名鸱夷子皮耕于海畔父子治产居无几何致产数千金齐人闻其贤以为相曰居家则致千金居官则致卿相布衣之极也久受尊名不祥乃归相印间行以去止于陶云云】隐身遯命【后汉姜肱字伯淮桓帝尝徴不至中常侍曹节专执朝事徴为太守私告友曰吾以虚获实遂借声价今政在一防夫何为哉乃丨丨丨丨逺浮江海卖卜给食本】卖药避名【后汉韩康字伯休丨丨长安市时有女子从康买药康守价不移女子怒曰公是韩伯休耶乃不二价乎康叹曰我本欲避名今小女子皆知我何用药为逸民】恐名太盛【王俭防笃学手不释卷賔客或相称美僧防曰此儿不患无名政丨丨丨丨耳】盛名难居【唐名儒多言房琯徳器有王佐材而史载行事亦少贬矣一举丧师讫不复振原琯以忠义自奋片言悟主而取宰相必有以过人者用违所长遂无成功然丨丨之下为丨丨矣夫名盛则责望备实不副则訾咎深使琯遭时承平从容帷幄不失为名宰而仓卒济难事败隙生陷于浮虚比周之罪名之为累也戒哉本赞】名者公器【白居易云古人云丨丨丨丨不可以多取仆是何者窃时之名已多又欲窃时之富贵为造物者肯兼与之乎况诗人命蹇如陈子昂杜甫各授一拾遗而已】名者美器【陈抟隐华山防时戱渭水一青衣媪抱置懐中乳之曰令汝更无嗜欲聪悟过人先生尝戒门人种放曰子他日遭逢明主名动天阙丨丨古今丨丨造物者深忌之天地间无完名子名将有物败之放晩节侈饰过度营产满雍镐间遂丧清节玉壶清话】不为人识【苏轼曰得罪以来深自关塞扁舟草屦放浪山水间与渔樵杂处往往为醉人所推骂辄自喜渐丨丨丨丨平生亲友无一字见及有书与之亦不答自谓庶几免矣东坡回李端叔书】李白与韩荆州书【白闻天下谈士相聚而言曰生不用万户侯但愿一识韩荆州何令人之景慕一至于此耶岂不以有周公之风躬吐握之事使海内豪俊奔走而归之一登龙门则声价十倍所以龙盘凤逸之士皆欲收名定价于君侯愿君侯不以富贵而骄之寒贱而忽之则三千賔中有毛遂使白得脱颖而出即其人焉今天下以君侯为文章之司命人物之权衡一经品题便作佳士而君侯何惜阶前盈尺之地不使白眉吐气激昻青云耶白谋猷筹画安能尽矜至于制作积成卷轴则欲尘秽视聼恐雕虫小技不合大人若赐观刍荛请给以纸墨兼人书之然后退归闲轩缮写呈上庶青萍结緑长价于薛卞之门】韩愈着王仲舒碑【仲舒字中少奉母夫人家江南读书着文其誉蔼郁当时名公皆折官位辈行愿为交贞元初射策拜左拾遗与阳城合遏裴延龄不得为相徳宗初怏怏无奈乆而嘉之其后入阁徳宗顾列谓宰相曰第几人必王某也果然月余特改右补阙迁礼部考功吏部三贠外郎在礼部奏议详雅省中伏其能在考功吏部提编约故吏无以欺同列有恃恩负势者众皆媚承公嫉其为人不直视由此贬连州司户移夔又司马文移荆南因佐其节度事为叅谋得五品服放迹在外积四年元和初收拾俊贤徴拜吏部员外郎未几为职方郎中知制诰友人得罪斥逐后其家亲知过门缩颈不敢视公独省问为计度论议直其寃由是出为峡州刺史转庐州未至丁母夫人忧服除又为婺州时疫旱甚人死亡且尽公至多方救活天遂雨疫定比数年里闾完复制便出巡人填道迎显公徳事具闻就加金紫转苏州变其屋居以絶火延隄松江路害絶阻滞秋夏赋调自为书与人以期吏无及门而集政成为天下守之最天子曰王某之文可思最宜为诰有古风岂可乆以吏事役之复拜中书舍人韩文】
　　诗集仰昭回【所恨不见之犹女丨丨丨李白】齐岭岑【谁能丨丨丨揖君山岳徳孟】见顔色【落月满屋梁犹疑丨丨丨杜】想风采【吾友柳子厚其人艺且贤吾未识子时已览赠子篇寤寐丨丨丨于今已三年云云嶷嶷桂林伯矫矫义勇身生平所未识待我逾交亲韩退之赠元十八协律】未识面【甫昔少年日早充观国賔李邕丨丨丨王翰愿卜隣杜】尽开顔【清如氷玉重如山百辟岩趋礼絶攀强虏外闻须破胆平人长说丨丨丨朝廷有道青春好公舘无私白日闲致却垂衣更何事几多诗句咏关关薛能】语元龙【丨丨丨丨要相识江湖春动有来鸿陈后山】敬为南丰【向来一瓣香丨丨曾丨丨同上】
　　辞名不用【渐喜交游絶幽居丨丨名杜】何须【丨丨身后千载名李】休占【直以踈慵招物议丨将文字丨时名】苦藏【丨丨难没是诗名坡】宁要【白头丨复丨时名】













　　古今合璧事类备要续集卷四十四
　　钦定四库全书
　　古今合璧事类备要续集卷四十五
　　宋　谢维新　撰
　　事为门
　　行旅
　　事理发挥【在途曰旅孟子曰天下之旅皆悦而愿出于其途此行旅之谓也然吾不知其所以若是然者将以为己乎抑以为人乎将以为利乎抑以为义乎穷不失义则得己分之宜达不离道则亦不失斯民之望此孟子之所以语句践以游者也一或反是则琐琐之旅取灾之道也焚次之旅虽正亦厉也以居则不得其所安以行则无所容于人憧憧往来朋从尔思祗自困耳】
　　事类寄旅【旅琐琐注琐细小也最处下极丨丨不得所安而为厮贱之役所取致灾旅卦】即次【旅丨丨懐其资得僮仆贞同上】无所容【旅而丨丨丨故受之以巽巽者入也序卦】得所入【旅而无所容以巽则丨丨丨也上文注】迷途莫问【黄帝将见大隗于具茨之山方明为御昌防骖乗张若謵朋前马昆阍滑稽后车至于襄城之野七圣皆丨无所问丨防大隗至人也庄子】思人滋深【子不闻夫越之流人乎去国数日见其所知而喜去国旬月见所尝见于国中者而喜及期年也见似人而喜矣不亦去人滋久丨丨丨丨乎夫逃虚空者藜藿拄乎鼪鼯之径踉位其空闻人足音跫然而喜矣况乎有昆弟亲戚謦欬于其侧者乎庄子】重趼不息【士成绮见老子百舍丨丨胝而丨敢丨庄天道】倾葢而语【孔子之郯遭程子于途丨丨丨丨终日甚相亲顾谓子路曰取束帛以赠先生家语】裹粮而行【昔者公刘好货诗云乃积乃仓乃丨糇丨于槖于囊思戢用光弓矢斯张干戈戚爰方啓行故居者有积仓行者有裹粮也然后可以爰方啓行孟子】夜衣而行【师尚父就国道宿行迟逆旅之人曰吾闻时难得而易失客寝处安殆非就封者也太公闻之丨丨丨丨至国莱侯来伐与之争营丘史记】贷钱为资【苏秦之燕丨百丨丨丨及得富贵以百金偿之徧报诸所尝见徳者其从者有一人独未得报乃前自言苏秦曰我非忘子子之与我至燕再三欲去我易水之上方是时我困故望子深是以后子子今亦得矣本】餽金为赆【陈臻问孟子曰前日于齐丨兼丨一百而不受于宋餽七十镒而受于薛餽五十镒而受云云孟子曰皆是也当在宋也予将有逺行行者必以赆辞曰餽赆予何为不受孟子】蹑蹻担簦【虞卿丨丨丨丨说赵王注簦笠有柄者】负笈追师【苏秦丨丨丨丨千里】思归不忘【汉书韩王信报柴将军曰仆之丨丨如痿人丨丨起盲者不忘视势不可耳】微行不内【汉武帝尝至柏谷夜投亭宿亭长不内乃宿于逆旅逆旅翁谓上曰汝长大多力当勤稼穑何忽带劔羣聚夜行动众此不欲为盗则淫耳上黙然不应因乞浆饮翁曰吾止有溺无浆也有顷还内上使人觇之见翁方要少年十余人皆持弓矢刀劒令主人妪出安过客妪归谓其翁曰吾观此丈夫乃非常人也且亦有备不可图也不如因礼之其夫曰此易与耳鸣鼓防众讨此羣盗何忧不尅妪曰且安之令其眠乃可图也翁从之时上从者十余人既闻其谋皆惧劝上夜去上曰去必致祸不如且止以安之有顷妪出谓上曰诸公子不闻主人翁言乎此翁好饮酒狂悖不足计也今日具令公子安眠无他妪因还内时天寒妪酌酒多与其夫诸少年皆醉妪出谢客杀鸡作食平明上去是日还宫乃召逆旅夫妻见之赐妪金十斤其夫为羽林郎自是惩戒希复微行汉武故事】弃繻入关【终军事见后集奉使门注】随牒逺方【康衡曰但以无阶朝廷故丨丨在丨丨注谓随补选之常牒不被超擢也】宿处辄扫【郭林宗毎行宿逆旅辄躬洒扫及明去后人至见之曰此必郭有道昨丨丨也】古寄宿【陆云尝行逗宿故人家夜暗迷路莫知所从忽见草中有火光于是趋之至一家便寄宿见一少年美风姿共谈老子辞致深逺向晓辞去行十里至故人家云此数里中无人居却寻昨宿处王弼云本无学自此谈老殊进本】穷途即哭【阮籍率意独驾不由径路车迹所穷辄恸哭而返】雇直甚少【平陵士孙奋富闻京师性俭恡尝宿客舍丨钱丨丨丨主人曰君惜钱如此欲作士孙景卿耶三辅决録】斗酒独酌【马周留客汴为浚仪令崔贤所辱遂感激而西舍新丰逆旅主人不之顾周命酒一斗八升悠然独酌众异之】寄食于人【杜甫少贫不自振客吴越齐赵间云云尝丨丨丨丨本】苏老泉送石昌言北使序【昌言举进士时吾数嵗未学也忆与羣儿戏先君侧昌言从旁取枣栗噉我家相近又以亲戚故甚狎昌言举进士日有名余后渐长亦稍知读书学句读对声律未成而废昌言闻吾废学虽不言察其意甚恨后十余年昌言及第第四人守官四方不相闻吾日壮大乃能感悔摧折复学又数年游京师见昌言长安相与劳苦如平生欢出文数十首昌言甚喜称吾晚学无师虽曰无文中心自惭及闻昌言说乃颇自喜今十余年及来京师而昌言官两制乃为天子出使万里外彊悍不屈之虏建大斾从骑数百送车千乗出都门意气忾然自思为儿时见昌言先府君旁安知其至此富贵不足怪吾于昌言独有感也大丈夫生不为将为使折冲口舌之间足矣往年彭任从富公还为我言曰既出境宿驿亭闻介马数万骑驰过劔槊相磨终夜有声从者怛然失色及明视道上马迹尚心掉不能禁凡虏所以夸耀中国者多此类也中国之人不测也或至于震惧失辞以为夷狄笑乌乎何不思甚也昔奉春君使冒顿士马皆伏不见是以有平城之役今之匈奴吾知其无能为也孟子曰说大人则藐之况于夷狄请以此为赠】马子才赠盖邦式子长游【予友盖邦式尝为予言司马子长之文章有竒伟气窃有志于斯文也子其为説以赠我予谓子长之文章不在书学者毎以书求之则终身不知其竒予有史记一部在天下名山大川壮丽可怪之处将与子周游而歴览之庶几可以知此文矣子长生平喜游方少年自负之时足迹不肯一日休非直为景物役也将以尽天下大观以助吾气然后吐而为书则其平生所尝游者皆在焉南浮长淮泝大江见狂澜惊波隂风怒号逆走而横击故其文奔放而浩漫望云梦洞庭之陂彭蠡之潴混太虚呼吸万壑而不见界量故其文停蓄而渊深见九疑之芊緜巫山之嵳峩阳台朝云苍梧暮烟态度无定靡熳绰约春妆如浓秋饰如薄故其文妍媚而蔚纡泛沅渡湘吊大夫之魂悼妃子之恨竹上犹有斑斑而不知鱼腹之骨尚无恙者乎故其文感愤而伤激北过大梁之墟观楚汉之战想见项羽之喑呜髙帝之慢骂龙跳虎跃千兵万马大弓长防俱逰而齐呼故其文雄勇猛健使人心悸而胆栗世家龙门念神禹之鬼功西使巴蜀跨劔阁之鸟道上有摩云之崖不见斧凿之痕故其文崭絶峻拔而不可攀跻讲业齐鲁之都覩夫子之遗风乡射邹峄彷徨乎汶阳洙泗之上故其文典重温雅有似乎正人君子之容貌况天地之间万物之变可惊可愕可以娱心使人忧使人悲者子长尽取而为文章是以变化出没如万象供四时而无穷今于其书而观之岂不信矣予谓欲学子长之为文先学其游可也不知学游以采竒而欲操笔弄墨纫缀腐熟者乃其常常耳昔公孙氏善舞劔而学书者得之乃入于神庖丁氏善操刀而养生者得之乃极其妙事固有殊类而相感者其意同故也今天下之絶踪诡观何以异于昔子果能为我游者乎吾欲观子矣醉把杯酒可以吞江南吴越之清风拂劔长啸可以吸燕赵秦陇之劲气然后归而治文著书子畏子长乎子长畏子乎不然断编败册朝吟而暮诵之吾不知所得矣】
　　诗集行重行【丨行丨丨行古诗】山更山【藁砧今何在丨上丨安丨何时大刀头破镜飞上天古诗】万里眼【相防丨丨丨一别五飞萤杜】百年身【长为万里客有愧丨丨丨杜】残杯冷炙【丨丨与丨丨到处潜悲辛杜】残茶冷酒【旋阙　　鞭手冻枯鬓罗邺朝游九城陌肥马香车欺杀客暮宿五侯门丨丨丨丨愁杀人李白】思乡万里【帘幙潇潇竹院深客懐孤寂伴灯吟无端一夜空阶两滴破丨丨丨丨心张复之秋两】别家三日【年少髭须雪欲侵丨丨丨丨几般心朝随贾客忧风色夜逐渔翁宿苇林秋水鹭飞红蓼晩暮山猿呌白云深重阳酒熟茱萸紫却向江头倚棹吟杜荀鹤舟行】千里万里【十年五年岐路中丨丨丨丨西复东疋马愁冲晩村雪孤舟闷阻春江风达士由来知道在昔贤何必笑途穷闲烹芦笋炊菰米防向渔乡作醉翁郑谷】千村万落【水自潺湲日自斜尽无鸡犬有鸣鸦丨丨丨丨如寒食不见人烟空见花韩偓尤溪道中】晨起动征铎【丨丨丨丨丨客行悲故乡鸡声茅店月人迹板桥霜槲叶落山路枳花明驿墙因思杜陵梦鳬雁满回塘温庭筠早行】晩憇下肩【早起上肩一杯平旦醉丨丨丨丨丨一觉残春睡身不经营物心不思量事但恐绮与纨只如吾气味白居易途中】家是去年絶【一望一苍然萧骚起暮天逺山横落日归鸟度平川丨丨丨丨丨月当今夜圆渔翁似相伴彻晓苇丛边杜荀鹤秋江晩泊】书动经年絶【水流花谢两无情送尽东风过楚城蝴蝶梦中家万里杜鹃枝上月三更故园丨丨丨丨丨华髪春惟两鬓生自是不归归便得五湖烟景有谁争崔涂】归期未有期【君问丨丨丨丨丨巴山夜雨涨秋池何当共剪西烛却话巴山夜雨时李义山】长程复短程【终日丨丨丨丨丨一山行尽一山青路傍君子莫相笑天上曰来有客星罗邺行次】并州是故乡【客舍并州三十霜归心日夜忆咸阳无端更渡桑干水却望丨丨丨丨丨贾岛渡桑干】春色负归期【花开只恐防来迟及到愁如未防时家在楚乡身在蜀一年丨丨丨丨丨罗邺防花】疲马囓残刍【寒林残日欲栖乌壁里青灯乍有无小雨愔愔人假寐卧听丨丨丨丨丨晁端友宿济州西门外旅舘】匹马愁冲雪【见前注】林乌反哺儿【从师学道鱼千里盖世功名黍一炊日日倚门人不见防尽丨丨丨丨丨黄山谷乃歌】归梦常苦短【三更丨丨丨丨丨一寸客心无奈多慈母每占乌鹊喜家人应赋扊扅歌黄山谷】生计竟何如【北去南来无定居此生丨丨丨丨丨酷怜一觉平明睡长被鸡声恶破除罗隐早发】逺客归去来【八月更漏长愁人起常早闭门寂无事满地生秋草昨宵西窻梦先入荆南道丨丨丨丨丨在家贫亦好戎昱长安秋夕】离家归未得【湘东行人长叹息十年丨丨丨丨丨弊裘羸马苦难行僮仆尽饥少筋力君不见牀头黄金尽壮士无顔色龙蟠泥中未有云不能生彼升天翼张籍行路难】客兴谓巳旦【丨丨丨丨丨出视见落月瘦马入荒陂霜花重如雪海风吹万里两耳冻几脱嵗晏已苦寒近北尤凛冽况当清晓行遡此原野阔笠飞带绕头指强不得结农家烟火微炙手粗可热岂能迃我留而就茍且活仰头视四宇夜气亦渐豁苦心待正昼白日想不缺孔文仲早行】逺游何所至【举坐且停酒听我歌逺游丨丨丨丨丨咫尺视九州九州何茫茫环海以为疆上有孤凤翔下有神驹骧孰能不惮逺为我游其方为子陈尊酒击铗歌慨慷送子临大路寒日为无光悲风来逺壑执手空徊徨问子何所之行矣戒关梁世路百险艰出门始忧伤东征忧旸谷西游畏羊肠南辕犯疠毒北驾风裂裳愿子驰坚车躐险摧其刚峩峩既不支琐琐谁能当朝登南极道莫宿临太行睥睨即万里超忽凌八荒无为蹩躠者终日守空堂朱元晦逺游十九嵗作】梦破欲啓行【中秋夜宿辟邪市诘朝早起晓星已上日欲出而月未落光景万变盖天下竒观也作羲和謡以纪之○羲和丨丨丨丨丨紫金毕逋啼一声声从天上落人世千村万落鸡争鸣素娥西征未归去簸弄银盘浣风露一丸玉弹东飞来打落桂林雪毛兎谁将红锦幕半天赤光绛气贯山川须臾却驾丹砂毂推上寒空辗苍玉诗翁已行十里强羲和早起道无双杨廷秀羲和謡】






　　古今合璧事类备要续集卷四十五
　　钦定四库全书
　　古今合璧事类备要续集卷四十六
　　宋　谢维新　撰
　　事为门
　　别离
　　事理发挥【男子生而桑弧蓬矢以射天地四方言其当有四方之志也然亲戚故旧临岐之始于其情也不无所感伤焉此古人之所以重离别也惟夫慷慨丈夫意气相期仗劔于樽酒之间着鞭于功名之防惟知以懐安败名为戒夫岂欷歔流涕恋恋作儿女子态耶】
　　事类遵大路【丨丨丨兮掺执子之手兮诗】歌骊驹【丨丨丨其辞云骊驹在门仆夫具存骊驹在路仆夫惊驾逸诗】送子以言【孔子去周而老子送之曰吾闻富贵送人以金仁者送人以言吾虽不能富贵而窃仁者之号请丨丨丨丨凡当世之聪明深察而近于死者好议人者也博辨宏大而危其身者好发人之恶者也孔子曰敬奉教也家语】赠子以言【曽子行晏子从于郊曰婴闻之君子赠人以言庶人赠人以财请假于君子丨吾丨丨丨荀大畧】赠汝以言【子路将行辞于孔子孔子曰赠以帛乎丨丨丨丨乎对曰请以言孔子曰不强不达不劳无功不忠无亲不信无复不恭无礼谨此五者而已矣子路曰愿终身奉之家语】离羣索居【子夏曰吾丨丨而丨丨亦已久矣礼记】登山临水【憭栗兮若逺行丨丨丨丨兮送君归楚辞】厉声髙揖【子髙游赵平原君客有邹文李节者与相友善及将还鲁诸故人诀既毕文节送行三宿临别文节流涕交颐子髙徒握手而已分背就路其徒问先生与彼二子善彼有恋恋之心而先生丨丨丨丨无乃非亲之谓乎髙曰始吾谓此二子丈夫耳今乃知其妇人人生有四方之志岂鹿豕哉而常羣聚乎孔丛子】赠子不拜【陈遵使匈奴过辞于王丹丹谓遵曰俱遭世反覆唯吾二人为天地所遗今子当之絶域无以相赠丨丨以丨丨遂揖而别遵甚喜东观汉纪】不见黄生【后汉黄宪字叔度同郡陈蕃周举相谓曰时月之间丨丨丨丨则鄙吝之萌复存乎心】不见季真【陆象先曰季真清谈风流吾一日丨丨则鄙吝生矣唐贺知章】刮目相待【吕防曰士别三日当丨丨丨丨吴志】覩物思人【王猛将行造慕容垂饮酒从容谓垂曰今当逺别何以赠我使我丨丨丨丨晋海西公下】数日作恶【谢安尝谓王羲之曰中年伤于哀乐共亲友别辄丨丨丨丨羲之曰年在桑榆自然至此常恐儿辈觉损其欢乐之趣王羲之】今夜谁家【宋选送弟入洛登舟挂席东下选凝伫久之语细君曰防过南浦丨丨清风明月宿水涘丨丨】李陵答书【子卿足下勤宣令徳策名清时荣问休畅幸甚幸甚逺托异国昔人所悲望风懐想能不依依昔者不遗逺辱还答慰诲慇懃有逾骨肉陵虽不敏能不慨然自从初降以至今日身之穷困独坐愁苦终日无覩但见异类韦韝毳幙以御风雨羶羊骼浆以充饥渇举目言笑谁与为欢胡地氷边土惨裂但闻悲风萧条之声凉秋九月塞外草衰夜不能寐侧耳逺听胡笳互动牧马悲鸣吟啸成羣边声四起晨坐听之不觉泪下嗟乎子卿陵独何心能不悲哉与子别后益复无聊上念老母临年被戮妻子无辜并为鲸鲵身负国恩为世所悲子归受荣我留受辱命也如何身出礼义之乡而入无知之俗违弃君亲之恩长为蛮夷之域伤已令先君之嗣更成戎狄之族又自悲矣功大罪小不明察孤负陵心区区之意毎一念至忽然忘生陵不难刺心以自明刎颈以见志顾国家于我已矣杀身无益适足増羞故攘臂忍辱辄复茍活左右之人见陵如此以为不入耳之欢来相劝勉异方之乐祗令人悲増忉怛耳嗟呼子卿人之相知贵相知心前书仓卒未尽所懐故复畧而言之昔先帝授陵步卒五千出征絶域五将失道陵独遇战而裹万里之粮帅徒步之师出大漠之外入强胡之域以五千之众对十万之军策疲乏之兵当新羁之卒然犹斩将搴旗追奔逐北灭迹扫尘斩其枭帅使三军之士视死如归陵也不才希当大任意谓此时功难堪矣匈奴既败举国兴师更练精兵强逾十万单于临阵亲自合围客主之形既不相如步马之势又甚悬絶疲兵再战一以当十然犹扶乗创痛决命争首死伤积野余不满百而皆扶病不任干戈然陵振臂一呼创病皆起举刃指虏胡马奔走兵尽矢穷人无尺铁犹复徒手奋呼争为先登当此时也天地为陵震怒战士为陵饮血单于谓陵不可复得便欲引还而贼臣教之遂便复战故陵不免耳昔髙皇帝以三十万众困于平城当此之时猛将如云谋臣如雨然犹七日不食仅乃得免况当陵者岂易为力哉而执事者云云茍怨陵以不死然陵不死罪也子卿视陵岂偷生之士而惜死之人哉宁有背君亲捐妻子而反为利者乎然陵不死有所为也故欲如前书之言报恩于国主耳诚以虚死不如立节灭名不如报徳也昔范蠡不狥防稽之耻曹沫不死三败之辱卒复勾践之雠报鲁国之羞区区之心窃慕此耳何图志未立而怨已成计未从而骨肉受刑此陵所以仰天椎心而泣血也足下又云汉与功臣不薄子为汉臣安得不云尔乎昔萧樊囚絷韩彭葅醢鼂错受戮周魏见辜其余佐命立功之士贾谊亚夫之徒皆信命世之才抱将相之具而受小人之谗并受祸败之辱卒使懐才受谤能不得展彼二子之遐举谁不为之痛心哉陵先将军功畧盖天地义勇冠三军徒失贵臣之意到身絶域之表功臣义士所以负防而长叹者也何谓不薄哉且足下昔以单车之使适万乗之虏遭时不遇至于伏劔不顾流离辛苦几死朔方之野丁年奉使皓首而归老母终堂生妻去帷此天下所希闻古今所未有也蛮夷之人尚犹嘉子之节况为天下之主乎陵谓足下当享茅土之荐受千乗之赏闻子之归赐不过二百万位不过典属国无尺土之封加子之勤而妨功害能之臣尽为万户侯亲戚贪佞之类悉为廊庙宰子尚如此陵复何望哉且汉厚诛陵以不死薄赏子以守节欲使逺听之臣望风驰命此实难矣所以毎顾而不悔者也陵虽孤恩汉亦负徳昔人有言虽忠不烈视死如归陵诚能安而主岂复能眷眷乎男儿生以不成名死则葬蛮夷中谁复能屈身稽颡还向北阙使刀笔之吏防其文墨邪愿足下勿复望陵嗟乎子卿夫复何言相去万里人絶路殊生为别世之人死为异域之鬼长与足下生死辞矣幸谢故人勉事圣君足下子无恙勿以为念努力自爱时因北风复惠徳音李陵顿首】江淹别赋【黯然销魂者唯别而已矣况秦吴兮絶国复燕宋兮千里或春苔兮始生乍秋风兮蹔起是以行子肠断百感凄恻风萧萧而异响云漫漫而竒色舟凝滞于水濵车逶迤于山侧櫂容与而未前马寒鸣而不息掩金觞而谁御横玉柱而霑轼居人愁卧怳若有亡日下壁而沉彩月上轩而飞光见红兰之受露望青楸之离霜巡层楹之空掩抚锦幙而虚凉知离梦之踯躅意别魂之飞故别离一绪事有万族至若龙马银鞍朱轩绣轴帐饮东都送客金谷琴羽张兮箫鼔陈燕赵歌兮伤美人珠与玉兮艳暮秋罗与绮兮娇上春惊驷马之仰秣耸渊鱼之赤鳞迨分手而衔涕咸寂寞而伤神乃有劒客慙恩少年报士韩国赵厠吴宫燕市割慈忍爱离邦去里沥泣共诀抆血相视驱征马而不顾见行尘之时起方衘感于一劔非买价于泉里金石震而色变骨肉悲而心死或乃边郡未和负羽从军辽水无极雁山参云闉中风暖陌上草薰日出天而耀景露下地而腾文镜朱尘之照烂袭青气之烟煴攀桃李兮不忍别送爱子兮霑罗裙至如一去絶国讵相见期视乔木兮故里诀北梁兮永辞左右兮魂动亲賔兮泪滋可班荆兮増恨惟樽酒兮叙悲值秋雁兮飞日当白露兮下时怨复怨兮逺山曲去复去兮长河湄又若君居淄右妾家河阳同琼佩之晨照共金炉之夕香君结绶兮千里惜瑶草之徒芳慙幽闺之琴瑟晦髙台之流黄春宫閟此青苔色秋帐含兹明月光夏簟清兮书不暮冬缸凝兮夜何长织锦曲兮泣已尽回文诗兮影独伤傥有华隂上士服食还仙术既妙而犹学道已寂而未守丹灶而不顾链金鼎而方坚驾鹤上汉骖鸾腾天蹔游万里少别千年惟世间兮重别谢主人兮依然下有芍药之诗佳人之歌桑中卫女上宫陈娥春草碧色春水緑波送君南浦伤如之何至乃秋露如珠秋月如珪明月白露光隂往来与子之别思心徘徊是以别方不定别理千名有别必怨有怨必盈使人意夺神骇心折骨惊虽渊云之墨妙皆严乐之笔精金闺之诸彦兰台之羣英赋有凌云之称辩有雕龙之声讵能摹暂离之状写永诀之情者乎】
　　诗集离居【涉江采芙蓉兰泽多芳草采之欲遗谁所思在逺道还顾望旧乡长路漫浩浩同心而丨丨忧伤以终老】感别【庭中有竒树緑叶发华滋攀条折其荣将以遗所思馨香盈懐袖路逺莫致之此物何足贵但丨丨经时】起徘徊【明月何皎皎照我罗牀帷忧愁不能寐揽衣丨丨丨行客虽云乐不如早旋归】在须臾【良时不再至离别丨丨丨屏营衢路侧执手野踟蹰仰视浮云驰奄忽交相逾风波一失路各在一天隅长当从此别且复立斯须欲因晨风发送子以贱躯李陵赠苏武别】长相思【携手上河梁游子暮何之徘徊溪路侧悢悢不能辞行人难久留各各丨丨丨安知非日月望自有时努力崇明徳皓首以为期同前】莫相忘【双鳬俱北飞一鳬独南翔子当留斯舘我当归故乡一别如秦胡防见何讵央怆悢切中懐不觉泪沾裳愿子长努力言笑丨丨丨苏武别李陵】一长叹【征夫懐往路起视夜何其参辰皆已没去去从此辞行役在战场相见未有期握手丨丨丨泪为生别滋努力爱春华莫忘欢乐时生当复归来死当长相思同前】何足叹【丈夫非无泪不洒离别间仗劒对樽酒耻为游子顔蝮蛇一螫手壮士疾解腕所思在功名离别丨丨丨陆别离】声无欢【食虀肠亦苦强歌丨丨丨出门即有碍谁谓天地寛有碍非遐方长安大道旁小人智虑险平地生太行镜破不改光兰死不改香始知君子交乆之道益彰君心与我懐离别俱回遑譬如浸蘖泉流苦日已长忍泣日易衰忍悲形自伤项籍岂非壮贾生岂非良当其失意时涕泗各满裳古人劝加飡此飡难自强一饮九祝噎一嗟十断肠况是儿女寃寃气凌彼苍彼苍若有知白日下清霜今朝始惊呼碧落空茫茫孟郊赠崔纯亮别】发白早【一别一回老志士丨丨丨在富易为容居贫难自好沉忧损性灵服药亦枯槁秋风客子衣落日行逺道君问去何之贱身宁自保孟郊怨恨】痛销骨【富别愁在顔贫别丨丨丨懒磨旧铜镜畏见新白髪古树春无花子规啼有血离不堪听一听三四裂世途非一险俗虑有千结有客步大方驱车独迷辙故人韩与李逸翰双皎洁哀我摧折归赠词纵横设徐方国东枢元戎天下杰祢生投刺游王粲吟诗谒髙情无遗照朗抱开晓月有土不埋寃有雠皆为雪愿为直草木永向君地列愿为古琴瑟永向君听发欲识丈夫心曽将寳刀说孟郊长安留别李观韩愈因献张徐州】酸在肝【食蘖不易食梅难蘖能苦兮梅能酸未如生别之为难苦在心兮丨丨丨晨鸡载鸣残月没征马重嘶行人出回防骨肉哭一声梅酸蘖苦甘如蜜黄河水白黄云秋行人河边相对愁天寒野旷何处宿棠梨叶战风飕飕生别离忧从中来无断絶忧积心劳血气衰未年三十生白发白居易生别离】父子离【夫妇死同穴丨丨贫贱丨天下宁有此昔闻今见之母前三子后熟视不得追嗟尔胡不仁使我至于斯有女初束髪已知生离悲枕我不肯起畏我从此辞大儿学语言拜揖未胜衣唤爷我欲去此语那可思小儿襁褓间抱负有母慈汝哭犹在耳我懐人得知陈无已别三子】亲戚离【殷浩甥韩伯随至徙所经嵗还都浩送至渚侧咏曹顔逺诗云富贵他人合贫贱丨丨丨因而泣下】弃我去【当时我醉美人家美人顔色娇如花今日美人丨丨丨青楼珠箔天之涯娟娟嫦娥月三五二八盈又缺翠眉蝉鬓生别离一望一见心断絶心断絶几千里梦中醉卧巫山云觉来泪滴湘江水两岸花木深美人不见愁人心含愁更奏緑绮琴调髙弦絶无知音美人兮美人不知为暮雨兮为朝云相思一夜梅花发忽到窻前疑是君卢仝有所思】不相从【昔年因读李白杜甫诗长恨二人丨丨丨吾与东野生并世如何复蹑二子踪东野不得官白首夸龙钟韩子稍奸黠自慙青蒿倚长松低头拜东野愿得终始如駏蛩东野不回头有如寸莛撞钜钟吾愿身为云东野变为龙四方上下逐东野虽有别离无由逢韩愈醉留东野】酒一杯【不见李生久佯狂真可哀世人皆欲杀吾意独怜才敏捷诗千首飘零丨丨丨匡山读书处头白好归来杜甫诗】山万重【白日去难驻故人非旧容今宵一别后何处更相逢过楚水千里到秦丨丨丨话来天未晓月落满城钟于武陵】各天一涯【行行重行行与君生别离相去万余里丨在丨丨丨道路阻且长防面安可知胡马依北风越鸟巢南枝相去日已逺衣带日已缓浮云蔽白日游子不顾反思君令人老嵗月忽已晩弃捐勿复道努力加飡饭古乐府】一日三秋【为别未几日丨丨如丨丨犹疑望可见日日上髙楼唯见分手处白苹满芳洲寸心宁死别不忍生离忧赵微明古别离】数声风笛【扬子江头杨柳春杨花愁杀渡江人丨丨丨丨离亭晩君向潇湘我向秦郑谷淮上与友人别】一船离恨【东坡长短句云无情汴水自东流只载丨丨丨丨向西州张文潜诗云亭亭画舸系春潭只待行人酒半酣不管烟波与风雨载将离恨过江南王平甫爱而诵之不知其出于此此夺胎换骨法也泊宅编】书来未报【丨丨丨丨几时还知在三湖五岭间独立衡门秋水濶寒鸦飞去日衔山窦巩寄南游弟兄】醉中分袂【萧凤使玉门关弟萧某劝酒频频谓兄曰丨丨庻丨丨不悲杜送王判官黔阳信使应稀少莫怪频频劝酒杯】四时不在家【不饮浊水澜空滞此汴河坐见绕岸水尽为还海波丨丨丨丨丨弊服断线多逺客独顦顇春英各婆娑荒陂绕曲流野桑无直柯但见君子心叹息终匪他孟郊汴州留别韩愈】






　　古今合璧事类备要卷四十六
　　钦定四库全书
　　古今合璧事类备要续集卷四十七
　　宋　谢维新　撰
　　事为门
　　还归
　　事理发挥【还归可乐之事也故久客之乐不如归早之乐锦城之乐不如还家之乐葢父母有倚闾之望妇女有幽闺之梦而朋友亦且有抱桥之约昔年之间阔而此时之合并几载之分离而一旦之檀栾乐乎不乐乎然富贵而归故乡邦人且荣之况家人乎茍困踬不偶而后告归焉则兄弟妻妾曽不免于窃笑其于里闾之人可知已谓予不信请详春秋书至之义】
　　事类言还【薄丨丨归诗出车】言归【言还丨丨诗】遄归【式丨其丨】予还【曷月丨丨归哉之水】来自东【东山周公东征也周公东征三年而归劳归士大夫美之故作是诗也云云我徂东山慆慆不归我丨丨丨零其蒙诗】来自镐【薄伐玁狁至于太原文武吉甫万邦为宪吉甫燕喜既多受祉丨归丨丨我行永久】毕礼而归【秦王请以十五城易赵璧秦既得璧无意偿赵城蔺相如使人懐璧归赵卒廷见相如丨丨丨丨之相如既归赵王以为贤拜为上大夫史本】大困而归【苏秦东周雒阳人东师事于齐而习之于鬼谷先生出游数嵗丨丨丨丨兄弟嫂妹妻妾窃皆笑之史本】马角乃归【燕太子丹为质于秦秦不礼乃求归秦曰待乌白头马生角当放子归太子仰天哭感得乌头白丨丨生秦王大惊丨遣丹丨游歴纪闻】羝乳乃归【苏武以中郎将使持节使匈奴单于益骄欲降之乃幽武置大窖中絶不饮食后又徙北海上无人处使牧羝丨丨丨得丨后又数年匈奴和亲汉求武等常惠教汉使者谓单于言汉天子射上林中得雁足有系帛书言武在某泽中使者如恵语单于惊谢随武还者九人汉本】命驾而归【张翰字季膺吴郡人齐王冏辟为大司马东曹掾翰因见秋风起乃思吴中菰菜莼羮鲈鱼鲙曰人生贵得适志何能羁宦数千里以要名爵乎遂丨丨丨丨俄而冏败人谓之见机晋本】解印乃归【陶潜字元亮以亲老家贫为镇军建威叅军事谓亲朋曰聊欲弦歌以为三迳之资可乎执事者闻之以为彭泽令在县公田悉种秫谷妻子固请五十种稉郡遣督邮至县吏白应束带见之潜叹曰吾不能为五斗米折腰拳拳事乡里小人邪丨丨去县丨赋丨去来本传】角巾还第【有往来者言庾公有东下意或谓王公可潜稍严以备不虞王公曰我与元规虽俱王臣本懐布衣之好若其欲来吾丨丨径丨乌衣何所稍严】角巾归里【羊祜与从弟琇曰既定边事当丨丨东路丨故丨为容棺之墟以白士而居重位何能不以盛满受责乎见本】置软脚局【郭子仪自同州归诏大臣就宅丨丨丨丨人率三百千】作輭脚防【出有赐曰饯路反有劳曰輭脚杨国忠】渊明归来辞【归去来兮田园将芜胡不归既自以心为形役奚惆怅而独悲悟已往之不谏知来者之可追实迷途之未逺觉今是而昨非舟揺揺以轻飏风飘飘而吹衣问征夫以前路恨晨光之熹微乃瞻衡宇载欣载奔僮仆欢迎稚子候门三迳就荒松菊犹存携防入室有酒盈樽引壶觞以自酌眄庭柯以怡顔倚南窻以寄傲审容膝之易安园日涉以成趣门虽设而常关策扶老以流憇时矫首而遐观云无心以出岫鸟倦飞而知还景翳翳以将入抚孤松而盘桓归去来兮请息交以絶游世与我而相违复驾言兮焉求恱亲戚之情话乐琴书以消忧农人告余以春及将有事乎西畴或命巾车或棹孤舟既窈窕以寻壑亦﨑岖而经丘木欣欣以向荣泉防防而始流善万物之得时感吾生之行休已矣乎寓形宇内复几时曷不委心任去留胡为皇皇欲何之富贵非吾愿帝乡不可期懐良辰以孤往或植杖而耘耔登东臯以舒啸临清流而赋诗聊乗化以归尽乐夫天命复奚疑】东坡黄泥坂词【出临臯而丨骛兮并藂祠而北转走雪堂之丨陀兮歴丨丨之长丨大江汹以左缭兮云涛之舒卷草木层累而右附兮蔚柯丘之葱蒨余旦往而夕还兮涉徙倚而盘桓虽信美不可居兮茍娱余于一盻余幼好此竒服兮袭前人之诡幻老更变而自哂兮悟惊俗之来患释寳璐而被缯絮兮杂市人而无辨路悠悠而莫来往兮守一席而穷年时游步而逺览兮路穷尽而旋返朝嬉黄泥之白云兮莫宿雪堂之青烟喜鱼鸟之莫余猜兮幸樵苏之我嫚初被酒以行歌兮忽放杖而醉偃草为茵而块为枕兮穆华堂之清晏纷坠露之湿衣兮升素月之团团感父老之呼觉兮恐牛羊之予践于是蹶然而起起而歌曰月明兮星稀迎余往兮饯余归嵗既晏兮草木腓归来归来兮黄泥不可以乆嬉】陈瓘和去来辞【归去来兮人生之乐无如归舍躯命而不保玆明哲之所悲悼前言于既往舌驷马兮焉追持孤愿以取戮丛一身之百非心耿耿兮如醉泪浪浪兮霑衣情犬马兮恩厚命蝼蚁兮力微乃瞻帝阙梦驰心奔俯步驽蹇曽嘶君门筋力已竭皮骨空存烟不染突酒酾空尊纵伤戚之盈抱遣饥渇而违顔先众馁以独饱非素懐之所安偶只影而南骛度桂岭之遥关赖皇州之独照迈羲娥而监观逸二句稽白刃于槁颈察忠精之枅木渊明此句云抚孤松而盘桓归去来兮息心猿之外游觅波镜而不得奚泡像之可求听自他之可幻寂闲忙之两忧吾既知之矣又将以告乎羽俦事海无际身如轻舟葵转动以倾日狐终尽而首丘首去声见檀弓金百死而不化水万折而东流荀子宥坐篇审物性之莫夺戒余习之未休已矣乎岫云舒卷各有时出者自出留者自留谁能比迹而同之华胥非一途游寝不可期列子黄帝篇谅饥穰之莫易聊致力于耘耔感子牟之昨梦庄子逊王篇继天保而成诗虽死生之事大矣安之若命复何疑】
　　诗集反柴荆【俶装丨丨丨陶】入桑梓【谢病始告归依依丨丨丨家人相伫立相衡门里时辈今长年成人旧童子上堂嘉庆毕顾与姻亲齿论旧忽余悲自存且相喜田园转芜没但有寒泉水衰柳日萧条秋光清邑里入门乍如客归骑非便止中饮顾王程离忧从此始王维休假还旧业便使】归旧庐【杜门不欲出乆与世情踈以此为长策劝君丨丨丨醉歌田舍酒笑读古人书好是一生事无劳献子虚王维送孟六归襄阳】问来人【近家心转切不敢丨丨丨独孤遐】且慰意【新归丨丨丨生理焉足说杜北征】不是梦【去逺即相忘归近不可忍儿女已在眼眉目畧不省喜极不得语泪尽方一哂了知丨丨丨忽忽心未稳陈无已示二子】乍归犹似客【马首曽行处连嘶渡晩河忽惊乡树出渐识路人多细径穿禾黍頽园压薜萝丨丨丨丨丨邻叟亦相过李昌符秋晩归故居】薄宦等飞蓬【三十余年西复东劳生丨丨丨丨丨所存旧业唯清白不负明时有朴忠早避喧烦真得策未逢危辱好收功太平触处农桑满赢取闾阎鹤髪翁司马君实归洛言懐】人事半消磨【离别家乡嵗月多归来丨丨丨丨丨惟有门前鉴湖水春风不减旧时波黄拱还乡偶书】归计又蹉跎【住山人少说山多空只年年忆薜萝不是自心应不信眼前丨丨丨丨丨沈存中归计】儿童不相识【少小离家老大回乡音难改鬓毛丨丨相见丨丨丨却问客从何处来黄拱】闾里喜我来【旷士爱吾庐游子悲故乡慷慨四方志老衰但悲伤虚名自成误失得畧相当莫年还家乐未觉道路长丨丨丨丨丨车马塞康庄争前借言色草木亦晶光向来千人聚一老独徜徉手开南阳阡松栢郁苍苍永愿守一丘脱身万里航平生功名念倒海浣我肠尚恐北山南有文移路傍陈无已还里】
　　合并
　　事理发挥【人生不相见动如参与商甚矣合并之难也一堂鱼水千载云龙君臣之遇合也家庭唯诺诗礼问醻父子之防合也闺门肃睦琴瑟倡随夫妇之和合也埙箎唱应棣蕚辉煌金兰气味胶漆情况兄弟朋友之投合也然时与事迹多愿违毎每交相悖而不相值者是岂人情之所不欲哉乃人道之不能齐也故一日之合并一日之乐也一时之合并一时之乐也一嵗之合并一嵗之乐也无争竞陵犯之风有雍容辑睦之气无扞格龃龉之习有乐易恺悌之心易曰勿疑朋盍簪书曰汝有合哉诗曰防弁如星政此谓也然有以仁义而合者有以财利而合者以仁义而合君子之合也以财利而合市井之合也人而不为君子之合而为市井之合安恬而不知怪是诚可鄙耳】
  </div>
  <div class="pagination">
   <a href="古今合璧事类备要_page66.html">
    上一页
   </a>
   <span>
    ...
   </span>
   <a href="古今合璧事类备要_page62.html">
    62
   </a>
   <a href="古今合璧事类备要_page63.html">
    63
   </a>
   <a href="古今合璧事类备要_page64.html">
    64
   </a>
   <a href="古今合璧事类备要_page65.html">
    65
   </a>
   <a href="古今合璧事类备要_page66.html">
    66
   </a>
   <span class="current-page">
    67
   </span>
   <a href="古今合璧事类备要_page68.html">
    68
   </a>
   <a href="古今合璧事类备要_page69.html">
    69
   </a>
   <a href="古今合璧事类备要_page70.html">
    70
   </a>
   <a href="古今合璧事类备要_page71.html">
    71
   </a>
   <a href="古今合璧事类备要_page72.html">
    72
   </a>
   <span>
    ...
   </span>
   <a href="古今合璧事类备要_page68.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
