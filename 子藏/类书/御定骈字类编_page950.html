<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 950 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 950 页/共 1019 页</h1>
    <div class="content">　　和用【礼记天下之礼致反始也致鬼神也致丨丨也致义也致让也】
　　和兑【易初九丨丨吉象曰丨丨之吉行未疑也】
　　和晏【王融上北伐图疏方今九服清怡三灵丨丨木有附枝轮无异辙】
　　和慈【栁宗元柳公行状推广厚之心以固丨丨保万人】
　　和布【云笈七签元气在丹田中诸藏不隔周流丨丨无所不通】
　　和南【翻译名义合掌作礼曰丨丨】
　　和绰【沈约齐禅林寺尼浄秀行状性调丨丨不与凡孩孺同数】
　　和旋【应玚驰射赋尔乃萦回盘厉按节丨丨翩翩神厉体若飞仙】
　　和缓【后耳目志老子之文简古列子之文丨丨庄子之文激烈　谢灵运山居赋本草所载山泽不一靁桐是别丨丨是悉】
　　和制【黄庭内景经丨丨魂魄津液平】
　　和散【正蒙丨而丨则为霜雪雨露不丨而丨则为戾气曀霾】
　　和居【礼记为前列先知也以钟次之以丨丨参之也魏书释老志诸服其道者则剃落须发释累辞家结师资遵律度相与丨丨治心修浄】
　　和气【礼记笾豆之荐四时之丨丨也】
　　和魂【云笈七签丨丨制魄六胎修链】
　　和魄【云笈七签丨丨制魂六胎调链】
　　和胜【南史齐晋安王子懋传年七嵗时母阮淑媛尝病危笃请僧行道有献莲华供佛者众僧以铜甖盛水渍其茎子懋流涕礼佛曰若使阿姨因此丨丨愿诸佛令华竟斋不萎七日斋毕华更鲜红视甖中稍有根须当世称其孝感】
　　和谬【宋史乐志变宫变征宫不成宫征不成徴淮南子谓之丨丨所以济五声之不及也】
　　和否【诗虽速我狱室家不足疏女为父母所嫁媒妁丨丨不由于已而经皆陈女与男讼之辞者以文王之教女皆贞信非礼不动故能拒强暴之男与之争讼礼记声音之道与政通矣注言八音丨丨随政也】和土【淮南子以水丨丨以土和火以火化金以金治木木复反土五行相治所以成器用】
　　和火【淮南子见上】
　　和之【礼记夫乐者先王之所以饰喜也喜则天下丨丨　周礼弓人六材既具巧者丨丨】
　　和也【礼记夫肃肃敬也雝雝丨丨】
　　娯
　　娯乐【易林心志丨丨得其欢欲　班固西都赋既庻且富丨丨无疆】
　　娯怀【枚乘七发浮游览观乃下置酒于丨丨之宫娱亦作虞】
　　娯心【魏志王烈传注以典籍丨丨育人为务　枚乘七发列坐纵酒荡乐丨丨　唐无名氏笛声似龙吟赋四孔有加五音具备无烦乎钧簧促柱有用于丨丨涤志】
　　娯怿【唐书文艺传吕尚父岌官朝散大夫赐锦防给内教坊乐工丨丨其心】
　　娯情【曹植七啓驰骋足用荡思游猎可以丨丨　张衡归田赋于焉逍遥聊以丨丨　陆机叹逝赋毒丨丨而寡方怨感目之多顔】
　　娯志【曹植七啓雍容暇豫丨丨方外　李峤为安平王让扬州都督府长史表岂欲丨丨养髙实愿遗身体国】
　　娱肠【曹植七啓可以和神可以丨丨】
　　娱意【欧阳脩有美堂记彼放心于物外此丨丨于繁华二者各有适焉　刘向九叹欲酌醴以丨丨兮蹇骚骚而不释】
　　娱神【傅毅舞赋天王燕胥乐而不泆丨丨遗老永年之术】
　　娯足【五代史张筠传筠居洛阳拥其赀以酒色声妓自丨丨者十余年人谓之地仙】
　　娯适【蔡襄陪诸君会史馆园诗佳人足丨丨逺思何夷犹】
　　娱游【汉书地理志髙祖王兄子濞于吴招致天下之丨丨子弟枚乘邹阳严夫子之徒兴于文景之际司马相如上林赋丨丨往来宫宿馆舍　班固西都赋盛丨丨之壮观奋大武乎上囿】
　　娱优【王褒洞箫赋孤雌寡鹤丨丨乎其下兮春禽羣嬉翺翔乎其颠】
　　娱亲【曹植灵芝篇伯瑜年七十防衣以丨丨】
　　娱賔【岑参与鄠县源少府泛渼陂诗怜君公事后陂上日丨丨】
　　娯人【谢灵运石壁精舎还湖中作清晖能丨丨游子憺忘归】
　　娯恣【后汉书梁冀传游观第内多从倡妓鸣钟吹管酣讴竟路或连继日夜以骋丨丨】
　　娱戏【真德秀跋陈正献公诗集公道德风烈为阜陵名相第一高文大册固已流布华裔而丨丨翰墨亦皆蔼然仁义之言积中形外自不可揜　韩愈病中赠张十八诗文章自丨丨金石日击撞】
　　娯酒【楚辞丨丨不废沈日夜些】
　　娱余【张衡思赋闻此国之千嵗兮曽焉足以丨丨】
　　娯予【苏轼谷林堂诗我来初适雨物至如丨丨】
　　娯老【汉书叙传疏克有终散金丨丨】
　　娯忧【汉书南粤王赵佗传愿王听乐丨丨存问邻国楚辞九章吾将荡志而愉乐兮遵江夏以丨丨】娱昔【楚辞大招魂乎归徕以丨丨只】
　　娱放【韩维诗不因时节自丨丨颇置白黒为愁凄】
　　娱侍【朱子夫人徐氏墓志姑性严重事有不可其意终日不怿左右莫能近夫人独从容丨丨所以开释其意者万方俟其语笑复常乃敢退　李百药赞道赋异洞箫之丨丨殊飞盖之縁情】
　　娯目【枚乘七发练色丨丨流声悦耳　曹植辩道论元黄所以丨丨铿锵所以乐耳】
　　娯嬉【李纲梅花赋殆所谓未能忘情如草木聊托物以丨丨者乎】
　　娯悲【陆游跋吴梦予诗编君子之学盖将尧舜其君民若乃放逐顦顇丨丨舒忧为风为骚亦文之不幸也】
　　娱观【张协七命若乃目厌常玩体倦帷幄携公子以双游时丨丨于林麓】
　　娯谈【陆倕以诗代书别后寄赠京邑僚友诗丨丨终美景敷文永清夜】
　　久
　　久道【易圣人丨于其丨而天下化成】
　　久安【汉书贾谊传建丨丨之势成长治之业】
　　久乐【国语龢平则久注久可丨丨也】
　　久夀【嵇康与山巨源絶交书闻道士遗言饵求黄精令人丨丨意甚信之】
　　久照【易日月得天而能丨丨四时变化而能久成】
　　久成【易见上】
　　久得【张耒同李十二醉饮王氏牡丹园诗予嗟丨丨丘园意何日相逢一幅巾】
　　久有【王冷送李公安赴举诗夫君乃高才丨丨及物虑】
　　久爱【梅尧臣元日诗过目虽已忘宁舍心丨丨】
　　久学【刘禹锡酬乐天见贻贺金紫之什丨丨文章含白凤却因政事赐金鱼】
　　久敬【论语晏平仲善与人交丨而丨之　谢灵运永初三年七月十六日之郡初发都诗爱似庄念昔丨丨曽存故　任昉答刘孝绰诗丨丨类诚言吹嘘似嘲谑】
　　久中【易九二悔亡能丨丨也疏能丨丨者处恒故能久位在于中所以消悔也】
　　久传【苏轼诗论夫六经之道惟其近于人情是以丨丨而不废　刘禹锡送陆侍御归淮南使府诗江左重诗篇陆生名丨丨】
　　久延【嵇康答难养生论赤斧以练丹頳发涓子以朮精丨丨】
　　久逺【孟子舜禹益相去丨丨　汉书礼乐志吾易丨丨烛明四极注晋灼曰易疆易也】
　　久长【史记补三皇纪盖圣人德泽广大故其祚繁昌丨丨云　汉书礼乐志发梁扬羽申防商造兹新音永丨丨　法言昔在有熊髙阳髙辛唐虞三代咸有显懿故天胙之为神明主厥飨国丨丨】
　　久龄【梁简文帝大法颂序斯盖止爱丨丨事在诸己笃而为论弥有未】
　　久世【拾遗记昭王即位二十年王坐祗明之室昼而假寐忽梦白云蓊蔚而起有人衣服并皆毛羽因名羽人梦中与语问以上仙之术羽人曰大王精智未开欲求长生丨丨不可得也】
　　久生【陶潜九日闲居诗世短意常多斯人乐丨丨】
　　久僊【贾谊惜誓念我长生而丨丨兮不如反余之故乡】
　　久临【黄滔寄敷水卢校书诗谏省垂清论仙曹岂丨丨】
　　久钦【韩愈韶州留别张端公使君诗丨丨江总文才妙自叹虞翻骨相屯　陈与义次韵景纯道中寄大成诗丨丨乐广怀披雾一见周瑜胜饮醇】
　　久知【张耒赴亳州教官次韵和中书钱舎人及亳守晁美叔见赠诗丨丨疎慵难应接勉强一官亲讼牒】久闻【韩维同曼叔游高阳山诗丨丨髙阳胜近在汝州侧】
　　久聆【刘得仁上翰林丁学士诗丨丨推行实然后佐聪明】
　　久辞【李白送贺监归四明应制诗丨丨荣禄遂初衣曽向长生说息机　范梈西岩夜宿怀雷州幕府同僚诗丨丨蓬莱苑复忆嵩髙岑】
　　久存【梅尧臣和宋中道元夕诗摩肩一过难丨丨眼尾获笑迷精魂】
　　久荷【元经薛氏传大名不可丨丨大功不可久任大权不可久执大威不可久居】
　　久任【元经薛氏见上】
　　久执【元经薛氏见久荷下枚乘七发丨丨不废】
　　久居【元经薛氏传见久荷下　刘得仁陈情上知己诗丨丨顔亦厚独立事多非　苏舜钦出京后舟中有作寄仲文韩二兄弟永叔欧阳九和叔杜二诗丨丨倦京尘归心日倾泻】
　　久伫【王令野歩诗时从老农语丨丨行子听】
　　久住【蜀志诸葛亮传亮每患粮不继使已志不伸是以分兵屯田为丨丨之基　戎昱移家别湖上亭诗黄鹂丨丨浑相识欲别频啼四五声杜牧山寺诗未闲难丨丨归去复何言】
　　久停【毕耀赠独孤常州诗洪炉无丨丨日月速若飞】
　　久藏【北史权景宣传时初复洛阳将修缮宫室景宣率徒三千先出采运防东魏兵至司州牧元季海等以众少防还属城悉叛道路拥塞景宣将二十骑且战且退从骑略尽景宣轻马突围手斩数级驰而获免因投人家自匿景宣以丨丨非计乃为作周文书招幕得五百余人保据宜阳　杜甫蕃劔诗虎气必腾上龙身宁丨丨】
　　久留【易山上有火旅疏火在山上逐草而行势不丨丨故为旅象　刘安招隐士王孙兮归来山中兮不可以丨丨　李陵与苏武诗行人难丨丨各言长相思】
　　久稽【后汉书马援传公孙述欲授援以封侯大将军位賔客皆乐留援曰此子何足丨丨天下士乎　淮南子争为诡辩丨丨而不决无益于治】
　　久怀【魏文帝寡妇诗愁何可兮丨丨　王令赴亳州教官次韵和中书钱舎人及亳守晁美叔见赠诗丨丨薄技待后乘宣管盈囊纸来歙】
　　久羣【魏志董昭传袁曹虽为一家势不丨丨】
　　久待【岑参送张直公归南郑拜省诗北堂应丨丨乡梦促征期　杜甫寄邛州崔录事诗丨丨无消息终朝有底忙】
　　久坐【战国策犀首期齐王至之日先以车五十乘至卫间齐行人以百金请先见齐王乃得见因丨丨安从容谈二国之相怨　杜甫郪城西原送李判官兄武判官弟赴成都府诗慿高送所亲丨丨惜芳辰】久游【李白秋浦歌欲去不得去薄游成丨丨　薛能天际识归舟诗晴阔欣全见归迟怪丨丨　王安石昆山慧聚寺次孟郊韵诗丨丨不忍还迫迮冠盖塲】
　　久处【庄子仁义先王之蘧庐也止可以一宿而不可以丨丨　张衡四愁诗序张衡不乐丨丨机宻阳嘉中出为河间相】
　　久与【张耒宿虹县驿诗年来嵩洛兴丨丨泉石结　梅尧臣依韵和丁元珍见寄诗便成翠琅玕丨丨风霜硬】
　　久看【白居易洗竹诗独立氷池前丨丨洗霜竹】
　　久视【老子是谓深根固柢长生丨丨之道　李咸用临川逢陈百年诗自言混沌凿不死大笑老彭非丨丨】
　　久俟【唐无名氏登天坛山望海日初出赋尝倾藿而丨丨冀余光之一借】
　　久驻【左传城鄫注役人遇厉气不堪丨丨故作妖言汉书韩延夀传今旦明府早驾丨丨未出　淮南子吾与汗漫期于九垓之外吾不可以丨丨　唐无名氏登天坛山望海日初出赋徙倚遐望徘徊丨丨】久行【盐铁论扇水都尉所言当时之利权一切之术也不可以丨丨而传世】
　　久厯【钱珝授宗正卿嗣郑王逊大理卿李克助宗正卿等制丨丨庻位咸称有才　张珪晋桧诗风霜固丨丨雨露无偏滋】
</div>
    <div class="pagination">
<a href="御定骈字类编_page949.html">上一页</a><span>...</span><a href="御定骈字类编_page945.html">945</a><a href="御定骈字类编_page946.html">946</a><a href="御定骈字类编_page947.html">947</a><a href="御定骈字类编_page948.html">948</a><a href="御定骈字类编_page949.html">949</a><span class="current-page">950</span><a href="御定骈字类编_page951.html">951</a><a href="御定骈字类编_page952.html">952</a><a href="御定骈字类编_page953.html">953</a><a href="御定骈字类编_page954.html">954</a><a href="御定骈字类编_page955.html">955</a><span>...</span><a href="御定骈字类编_page951.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
