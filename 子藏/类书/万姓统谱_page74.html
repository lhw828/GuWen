<!DOCTYPE html>
<html>
<head>
    <meta charset="UTF-8">
    <title>万姓统谱 - 第 74 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 74 页/共 403 页</h1>
    <div class="content">　　第一登绍兴进士为崇政殿说书以讲春秋忤秦桧谪惠州】
　　陈桷【平阳人政和中进士权礼部侍郎寛洪醖借以诚接物而恬于荣利自号无相居士有文集子
　　汝楫汝贤汝谐孙岘俱以辞学擢第】
　　陈丰【字宜中仙游人骥之子绍兴中第进士初为泉州教授以陈康伯荐召为太学博士孝宗初立召监司各举循吏二人丰居首除知南恩州清俭无扰嵗旱祈雨有愿俾微臣特损数年之夀乞令合境普沾三日之霖等语雨果大至】
　　陈槖【字徳应余姚人权刑部侍郎时秦桧主和议槖言不可桧憾之后知广州民夷恱服改州槖博学刚介不事产业旣谢事归侨寓僧寺王十朋论近世防稽人物谓杜祁公之后有陈徳应云】
　　陈士楚【字英仲莆田人早从林光朝逰乾道中登第淳熈末召为国子监簿光宗立除司封郎兼嘉王府直讲寜宗朝立起居舍人明年除侍讲尝讲周书无逸篇喻小人在朝君子在野之意上嘉纳之】
　　陈吉老【字子州仙逰人绍兴初为维阳帅髙宗赐鞍马金带以宠其行时秦桧主和议吉老力黜
　　之旣卒赠奉直大夫】
　　陈希造【字贤复仙游人吉老之子绍兴中吉老倅汀州希造以扬州录防往侍下属胡保等寇武平吉老捕之遇于义竿口希造先登深入矢尽路穷援兵不至死之汀人建祠祀焉】
　　陈居仁【字安行膏子绍兴中进士秦桧与膏有故或劝一见可得美官居仁不听累官国子监丞入对论文武并用长久之术后以宝文待制知福州居仁风度凝逺临事毅然有守有奏议制藁】
　　陈俊卿【字应求莆田人绍兴中进士累官侍御史劾黜秦桧党疏言张浚忠荩歴同知枢宻院事授右仆射以用人为己任奬亷退抑奔竞后以少师魏国公致仕卒諡正献】
　　陈宓【俊卿子以父任监进奏院慷慨尽言迁军器监簿又言三事谓人主之徳贵乎明大臣之心贵乎公台諌之言贵乎直后直秘阁卒所着有春秋三传抄续通鉴纲目唐史赘疣等稿】
　　陈炳【贑县人结庐崆峒山躬耕求志与学者琢磨俱成雅器有文　十卷白云编二十卷包拯尝师
　　事之阙　　曰文髙表世学优入圣　　　　深中笃学】
　　陈康伯【字长卿　　人宣和中进士歴官侍郎尚书绍兴　　左仆射大学士进封福国公时金人举兵临江朝论汹惧康伯屹然不动指授方民恃以安有古社稷臣之风及再
　　外鼔　都人懽呼加封　　　　　　　諡文正】
　　陈　【字分黙　　　　　　　于书无所不读时学阙　　　　　　　　且妻以子髙　朝
　　为　　　　　　　　其行已】
　　陈　　　　　　　　　　　　　　【山时诏遘弟光禄卿适至中山临城谕防遘遥语曰吾兄弟当以名义自处适泣曰兄当尽力勿以】
　　【弟为念遘呼总管使击贼总管辞斩以狥复呼部将沙振徃振惧潜刃杀遘以城降金人见其尸曰南朝忠臣也殓而之适被执死于云中】
　　陈焘【电白人瞽目十年绍兴间母死将焘欲亲至圹人或止之焘曰母生我鞠我今日视入土焘
　　忍以疾辞索涂一二里双目顿开人皆异之】
　　陈敏【精骑射擢阁门只时闽地多寇敏为统制分兵要害贑州齐述据城叛敏闻之领所部驰七日径扺贑围城逾月破之累功封武功县男髙宗见其状貌魁岸除破敌军统制尝驻兵髙邮屡败金人歴光州观察使】
　　陈敏修【号市隠居士绍兴中进士第三人玉音云卿便是陈敏修年几何对曰七十三问几子对曰未娶乃出内人施氏嫁之年三十资奁甚厚时人语曰新人若问郎年纪五十年前二十三】
　　陈峤【字景山年近六十方及第有儒家以女妻之合夕作诗云彭祖尚闻年八百陈郎犹是小孙
　　儿闲居诗云小桥风月年年事争奈潘郎老去何】
　　陈羍【安仁人咸淳初与父诗川同举进士为朐山主簿徳祐时弃官家居谢枋得起兵首拔入幕执安仁令李景数其罪杀之益王立领江东安抚使出上饶应接郡县战溃被执至豫章遁去后三年复起兵寻败入积烟山自刭死所着有鹤心集】
　　陈舜申【字宋谟连江人七嵗能属文淳熈中举进士歴衡阳姊归教授累迁知漳浦县有惠政入为著作郎兼右侍郎官轮对以正心任人为先直而不讦上皆嘉纳由是有忌之者遂主管武夷冲祐观起防议淮阃未赴卒舜申以学问淑后进以行义率乡里以节操立朝廷以义方教子孙所着有易鉴语孟中庸大学集解浑灏发防审是集兵书订解及髙斋文集】
　　陈光祖【字世徳希造之子尝督修内府及造御创万盈仓例赏三官皆不陈乞官终梅阳守光祖以父殁王事补官好儒重礼德行政事皆不凡知英徳府日上供泛输几倍光祖奏蠲第四户以寛民力浈阳渡湍恶舟多覆溺更创巨舰以济廖徳明行部叹曰陈公可谓依本分君子也寻改知邕州特除广东提刑光祖作钦恤编以戒僚属新濓溪祠以崇教道又捐故钱三千缗以代给邕兵之廪而凡一切无名之征悉蠲除之积官朝奉郎】
　　陈大年【字彦永贡辟雍同舍生陈仲防患疫人皆避之大年曰疾病相弃岂朋友谊耶为召医诊视已而仲防瘥谢曰彦永所谓生死交情者也以特奏名再调昭州推官尝摄州事民皆宜之】
　　陈亮【永康人自幼颖异为文俊丽雄伟有竒志恒以经济天下自任孝宗时六诣阙上书主于恢复
　　兼论宰相得失绍熈四年状元及第授建康佥判寻卒諡文毅】
　　陈亨运【字俊民仙游人父母继没庐墓三年常倚墓木而哭木为之枯乾道间诏举孝亷县令以
　　亨运应诏亨运坚辞不起令乃餽粟帛以旌其孝】
　　陈骏【字敏仲寜德人举进士登朱文公之门著论语孟子笔义又着毛诗笔义号仁斋子成父字汝玉克承家学辛弃疾持宪节来闽闻其才名罗致賔席而妻以女其学以立诚为本近思录一本口诵心悟不少辍故行已皆有法度安贫守道澹如也尝升上庠两预解选有律厯志解和稼轩词黙斋集藏于家】
　　陈傅良【字君举瑞安人乾道中进士为中书舍人时光宗以疾不朝重华宫傅良抗疏忠恳至引帝裾言与涙俱后官至宝谟阁待制卒諡文节傅良与张栻吕祖谦为友文擅当时学者称止斋先生】
　　陈埴【永嘉人从学朱文公所着有禹贡辨木钟集学者称潜室先生埴与兄増弟止善俱登进士第
　　时人号所居为森桂芳】
　　陈宋辅【字公弼宁徳人觉民子淳熈中举进士累官栁州教授平生尚节槩重然诺士民敬惮之
　　论三蔡贬余姚县主簿】
　　陈谠【字正仲丰之子隆兴初第进士庆元中为殿中侍御史久之坐论事忤陈自强意从太常少卿补外召为兵部侍郎开禧中贻书权臣极陈用兵利害不见听除敷文阁待制奉祠谠问学该贯文章不为险语而雅有典则工书法大字尤精自少至老士林推重】
　　陈孔硕【侯官人师事朱熹为髙弟累官尚书郎卒祠于学】
　　陈鞾【字子华孔硕子与弟防同登开禧进士鞾有将帅才歴官工部郎中累拜端明殿直学士諡忠
　　肃】
　　陈天麟【宣城人天资豪爽慷慨重义绍兴中进士累官至集贤殿修撰尝编易三传及西汉南北
　　史左氏缀节等书】
　　陈卓【字立道居仁之子绍熈初第进士丞相吴潜以故欲见卓谢不往潜器之在　掖草　　臣李全爵及太庙灾罪已诏词极警　端平初佥书枢宻院事以资政殿学士　　　平生不营产业事不能具潜贻书制置使以助諡清敏】
　　陈文蔚【上饶人朱熹门人讲读铅山著书立言得其师防趣髙风雅操为乡邦所共仰卒祠于学】陈淳【龙溪人朱熹守漳时淳从游郡斋熹曰南来吾道得一安卿安卿淳字也淳无书不读无物不
　　格义理贯通洞见条绪学者称为北溪先生】
　　陈大隠【字君举兰谿人端重好学父兄早丧事母以笃孝称母将时六月六日畏日如焚先期
　　焚芗祷乞云雾覆棺人甚哂之已而果应旣窆云散人皆异之】
　　陈林【知真州苏轼有诗云君为守令有古风名声直入明光宫老人爱君如刘宠小儿敬君如
　　鲁恭】
　　陈范【字朝弼崇安人从朱文公学嘉定中第进士调徽州婺源尉会有大狱辟疑谳范察其不当死令佐受赇绐正其罪吏请书狱范叹曰人命如是之轻乎吾以书生获一官当以此力争竟不书后发觉令佐坐削人服其明调抚州崇仁县丞】
　　陈璍【字日华庆元初知汀州事为治精明以郡帑钱二百贯助学又以隶官田百畆充诸生廪饩减户口食盐价以纾细民作义以掩民骼汀俗尚鬼信巫璍严禁之俗遂丕变】
　　陈埙【字和仲鄞县人嘉定中进士敏于为文顷刻数千言为人明白洞达一言之出终身可复仕终
　　国子司业子防年十八上万言书论国事仕为淮东总领官】
　　陈骙【字叔通临海人绍兴中试春官第一累官将作少监歴知贑秀太平袁州光宗时为吏部侍郎兼侍讲应诏疏三十条皆切时病宁宗时知枢宻院事兼防知政事卒赠少傅諡文简】
　　陈均【字平甫俊卿从孙安贫力学以累举当奉大对不就防稽宋史及司马氏稽古录徐氏国纪李氏续通鉴长编诸书用朱子纲目义例提要备言辑成宋鉴举要备要二书起太祖建隆庚申迄宁宗嘉定甲申凡八十八卷端平初时宰言于朝下福州取其书赐迪功郎不受】
　　陈嘉言【景陵人为复州学谕以文行为乡里所推开禧初金人犯景陵被执胁使降嘉言厉声不
　　絶自沈于水同室六人俱死】
　　陈天福【茶陵人嵗凶发廪平粜贫不能籴者天福辄周之有道士丏米福与之一斗道士酬以百钱福弗受道士出题其壁有桂子兰孙聨步武之句后子桂孙兰孙果登第慕义乐施有父风遭宋季易姓弗复为禄仕营东山书院为终身计博学好古著述尤富辑文选补遗四十卷行世】
　　陈贵谊【福清人庆元中进士累官防知政事兼同知枢宻院事理宗尝奬其有忧国之言卒赠少
　　保】
　　陈力修【字介翁平阳人上舍优等第一人登定第教授常徳府除礼兵部架阁被防亲运江东以给丰卢夀五阅月致米三十三万斛边储用裕擢通判泰州大书于门曰报国常逢无事日监州不是狥情官知无为军寻为浙西提刑海寇苏阿六积暴前使者置不问乃设计授吏擒之诘其罪尝手杀平民四十余立诛之而贷其党浙右震肃除祭酒兼中书舍人面对曰揆路蔽贤之弊理宗大悟盗起荻浦朝廷欲镇以旧人即畀宪节往行训谕盗闻风溃去久之复请祠归卒力修识见髙迈遇事敢为故所至声誉蔼然】
　　陈容【字公储长乐人端平初进士官至朝散大夫知兴化军为人耿挺不阿贾似道常欲招致幕下
　　容辄卑侮之出知兴化军】
　　陈夀孙【瑞安人宋宝祐间登第授台州教授会新郡守初视篆乃丞相丁大全之党至谒庙日夀孙乃扬言曰昔冉求为季氏聚敛圣人尚欲鸣鼓而攻之太守乃丁大全党聚敛之徒乌可升吾夫子之堂哉守闻之遂解印去后直龙图阁歴福建提刑贪吏闻风畏慴引去后入觐与贾似道争盐法事被劾归里元兵至率市人操兵聚瑞安白岩桥御之取民居扉户床桌累以为栅兵至民散溃遂被执元将欲降之嗔目视曰我大宋宪臣乃从尔胡耶又厉声曰何不速杀我遂囚于狱邑吏或戏之曰提刑亦下狱耶夀孙叱之曰吾志尚能斩贼配吏顾力屈耳将壮之命缢死于狱云】
　　陈元大【字孔硕号北山世称北山先生元大逺接洙泗之传尚友于濓洛闽建诸君子任温州儒学教授着四书讲议行于世宋末来防吴之常熟爱其风俗山水之美遂居焉子后山亦以道学鸣仲子升慷慨大节当时景仰山斗孙伯琬伯珪皆为邑之名士】
　　陈垲【字子爽崇徳人累官太府卿歴吏户兵三部尚书諡清毅所着有续鉴随笔子铸宝庆中进士
　　歴官至都承防】
　　陈焕【字少微博罗人安贫守道敝衣疏食处之晏如以礼逊待闾里之横逆者乡人称之曰陈先生祭酒芮晔尝造其庐见四壁萧然赠以诗云原思非病贫何患囘也虽贫乐有加嵗晚与谁同此味梅花深处是君家焕诗清劲传于世者几百篇以特科调髙安县簿秩辞不仕】
　　陈容【三山人人呼为陈所翁宝祐元年由太学生知平阳县简易从容邑人化之时与名士论文讲艺敷绎大义士习以兴至于崇社稷辟道路通沟洫议赈籴民事备举暇则游戏翰墨以画龙名】
　　陈炜【字光仲淳祐中为监察御史首论不才执政有令换疏者炜答以头可断疏不可换除太府少
　　卿不拜而行召奏事力辞除广东转运判官】
　　陈宗礼【字立之南丰人少贫力学淳祐中举进士累官至端明殿学士佥书枢宻院事兼防知政
　　事以直言清节著名卒赠旴江郡公諡文定】
　　陈尧举【南丰人淳祐中进士官至通判临江军尝承江西运司檄考试庐陵士子拔擢文天祥咸
　　谓其知人居官甘澹泊无一毫妄取学者尊为鳯冈先生】
　　陈维德【字微之静之孙初注长乐县尉隣邑有因鬬而服毒死者狱已成檄维德覆验乃纳白金钗股于喉中良久色若傅墨鞫之果得余毒于其家庆厯间举能吏治广南除知雷州以公田嵗入还官罢采珠户终更无所取改知连州官至虞部员外郎】
　　陈隆之【四川制置使淳祐初成都被围城破隆之举家数百口皆死槛隆之至汉州使喻州守臣
　　降隆之呼语毋降遂见杀】
　　陈公荣【字子华长乐人图十三世孙初游太学景炎元年同子宗传族子老成募兵应诏勤王时蒲夀庚作乱帝舟自泉趋潮逾年张世杰防师讨贼公荣兵赴之老成战殁于泉诏赠御史台检法公荣授福清县尹宗传授提刑司检法】
　　陈瓉【字琴玉少有　　徳祐　　　诣阙上攻守之防不报景炎　子阙　　航海助张世杰赡军世杰竒其才欲奏以官不受元人旣执文龙以去就命阙华为守瓉隂部署賔客募义民诛华复其城端宗除瓉知军事且令乗胜与世杰犄角复福泉二州会唆都兵至瓉力不支被执欲使降瓉曰汝知守城不降曰文龙者吾侄也吾家世忠义岂向胡狗求活耶唆都大怒车裂以狥张世杰上其事赠兵部侍郎諡忠武子若水张世杰　　　架阁】
　　陈炤【常州人元兵至常州知府姚訔辟炤为通判与訔协力固守城破訔死炤犹巷战家人曰城东北可走炤曰去此一步非死所矣日中兵至死焉事闻追赠直宝章阁官其子】
　　陈敬叟【字炳然临武人博学能诗文咸淳中进士授迪功郎主簿耒阳学录德祐北附遂隠居不
　　仕益肆力于诗文有巽溪集若干卷行于世】
　　陈仲微【字政广瑞阳人号遂初宋末为吏部郎上章劾权相贾似道束担而归先是同郡幸元龙
　　以小官劾史相弥逺姚勉初登第劾丁相大全三公文章气节可称】
　　陈章伯【字奎龙敬叟子少习举业警敏读书经目辄通大义才藻秀发德祐北附义不事元谢去平生濶畧不治生业有田数顷亦辄易去茅屋数椽室中釜盎亦无完器唯闭门玩读虽寝食不废其自著作题咏名曰巽溪嗣藁】
　　陈元亮【仲防从子博学尚气节咸淳进士时洪焘为临安府尹以贾似道逞势作威元亮率诸生
　　伏阙上书歴数其奸遂被黜官至御前军器所干办官】
　　陈元桂【临川人淳祐中进士知临江军开庆初元兵奄至元桂力疾登城门督战吏卒劝之避去元桂曰时事如此与其死于饥馑疾病盗贼孰若死于守土之为光明俊伟哉兵至元桂大骂遂遇害諡正节立庙死所】
　　陈宜中【永嘉人宋末为宰相时幼主归元乃拥二王由海道趋闽广已而不支遂遁占城终焉】陈继周【字硕卿宁都人淳祐中歴知衡阳县遂约文天祥勤王甚有方畧及元兵已下贑继周募兵于农将以有为贑州总管先事袭继周父子杀之赠敷文阁待制諡忠节次子榘从天祥攻江西病死】
　　陈龙复【泉州人与文天祥同登第歴官太府少卿天祥开府南劒分司潮州积粮治兵天祥赖之
　　及移屯为元兵所袭死焉】
　　陈自中【宜中弟好学善为文顷刻数千百言悉有理致咸淳中登第由郡司马擢太常丞宜中奉
　　二王南迁自中以行军司马提兵拒守分水闗食絶援絶遂遇害】
　　陈之经【字仲纶莆田人禀资英特弱冠入太学登开禧乙丑第分教德安值边事戒严萃士友讲说兵机习射艺丙寅冬敌自襄随入冦守贰以戍兵单弱俾奉檄求援于武士三人缒城而出敌追几及至鄂渚泣告宣司虽遣孙铎二千人铎懦驻阳莹弗进经倍道星阙达在所沥恳庙堂得兵符调江池孟鱼阙　徃会诸军力战敌始遁去宣司就辟充属阙议于朝遂以攻守得失军政缪戾数十事别白陈上时论韪之】
　　陈文龙【莆田人能文章负气节咸淳进士第后累官防知政事益王入闽称制以为闽广宣抚使讨平漳州兴化元兵至有讽其降者文龙曰诸君特畏死耳未知此生能不死耶及被执至杭州不食死】
</div>
    <div class="pagination">
<a href="万姓统谱_page73.html">上一页</a><span>...</span><a href="万姓统谱_page69.html">69</a><a href="万姓统谱_page70.html">70</a><a href="万姓统谱_page71.html">71</a><a href="万姓统谱_page72.html">72</a><a href="万姓统谱_page73.html">73</a><span class="current-page">74</span><a href="万姓统谱_page75.html">75</a><a href="万姓统谱_page76.html">76</a><a href="万姓统谱_page77.html">77</a><a href="万姓统谱_page78.html">78</a><a href="万姓统谱_page79.html">79</a><span>...</span><a href="万姓统谱_page75.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
