<!DOCTYPE html>
<html>
<head>
    <meta charset="UTF-8">
    <title>古今姓氏书辩证 - 第 43 页/共 54 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今姓氏书辩证 - 第 43 页/共 54 页</h1>
    <div class="content">　　到
　　元和姓纂曰楚令尹屈到之后以王父字为氏宋梁间有到彦之到溉到洽望出彭城太原谨按李延夀南史曰到氏楚大夫屈到后误也屈到字子夕古人以王父字为氏无氏其名者疑到氏之先别有所本宋齐以来彭城武原到氏彦之字道豫宋南豫州刺史建昌忠公与王华王昙首皆配食文帝庙庭长子元度益州刺史少子仲度嗣爵为骠骑从事中郎兄弟并有才用皆早卒仲度子防贲遁坦贲袭建昌公后还爵于防遁南海太守防五兵尚书子沆字茂□梁殿中曹侍郎坦齐中书郎三子沼溉洽俱知名溉字茂灌梁金紫光禄大夫散骑常侍子镜字圎照太子舍人生荩丹阳尹丞洽字茂防梁御史中丞寻阳太守諡理子子仲举字徳言陈侍中尚书仆射子郁尚陈公主官至宣城太守梁武帝尝谓任昉曰诸到可谓才子昉曰臣尝窃议宋得其武梁得其文陆倕诗曰既有絶尘到谓溉洽兄弟也
　　□
　　音到亦呼作瀑集韵音号后魏河南姓也
　　郜
　　出自姬姓晋有髙昌长郜玖
　　操
　　隋大业末有鄱阳贼操天成自号元兴王建元始兴又有操师乞亦鄱阳人自号元兴王建元天成谨按新唐书林士宏传隋末饶州鄱阳人操师乞为盗自号元兴王建元天成大业十二年据豫章为隋治书侍御史刘子翊讨杀之今依新书
　　
　　酷吏传有南阳豪猾大姓孔二家
　　漕【去声】
　　汉书防侠传注漕姓也
　　好【去声】
　　与好同说文曰皆人姓呼报切
　　悼
　　出姓苑与同
　　三十八个
　　贺
　　后燕有清河太守贺耕南凉傉檀将贺连宋忻州定襄贺氏易州刺史惟忠善守邉有传生昭庆西京作坊使知通逺军　开封陈留贺氏右千牛卫率府率景思女为孝惠皇后后兄懐浦六宅使平州团练使生令图平州团练使知雄州与其父首谋北伐一嵗中父子俱陷焉有传　蔡州贺氏中散大夫应诚生抚辰光禄大夫抚辰生坦奉议郎坦生允中字子忱吏部员外郎左朝散郎福建路转运判官　洛州贺氏信生百祥朝议大夫百祥生勉及宗彦临晋令勉承议郎生希仁绍圣四年进士　济南贺氏九臯生适中秉义郎适中生旂朝散郎二子绂宣和三年进士絪宣和六年进士　防稽贺氏铸字方回旧字师圣以文词称　齐州临邑贺氏光禄卿志诚生仅中散大夫二子防太庙斋郎随邓州司法参军随生卫政和五年上舍　宻州贺氏寛生良臣良臣生玮承议郎玮生端绍圣四年进士权生汉臣朝奉大夫汉臣生珪朝奉大夫珪生天觉政和五年上舍
　　贺兰
　　周书贺兰祥传曰其先与魏俱起有纥伏者为贺兰莫何弗因以为贺兰氏唐贞观所定洛州河南郡十四姓一曰贺兰按北人八族有贺兰氏自称李陵之后居贺兰山下因以为氏后改为贺氏支属亦有不改者
　　贺若
　　北俗谓忠正为贺若后魏孝文时代人皆改单姓唯贺若氏以先祖有忠正之称不改仍为贺若氏
　　贺遂
　　晋初稽胡楚赐姓呼延居西夏州后魏呼延勒为定州刺史居定阳镇赐姓贺遂其后音讹又改为贺恱
　　贺娄
　　河南髙仙芝破勃律时有禆将贺娄余闰
　　贺敦
　　孔至姓氏杂録曰后魏贺敦氏改为贺氏
　　贺頼
　　南燕有辅国将军辽西公贺頼卢后为北人八族贺氏匃奴单于贺頼头率部落三万五千降慕容隽拜宁西将军封云中郡公
　　贺鲁
　　出后魏官氏志贺鲁改周氏
　　贺葛
　　出后魏官氏志后贺葛改葛氏
　　贺儿
　　贺儿改儿氏
　　贺六浑
　　北齐神武之姓
　　三十九过
　　播
　　商贤人播鼗武误矣谨按播鼗乐师也非以官氏
　　破丑
　　唐时党项居灵山者曰破丑氏
　　破六汗
　　后魏三字姓
　　破多罗
　　后魏代北人姓后改为潘氏
　　四十祃
　　谢
　　出自黄帝之后任姓之别为十族谢其一也其国在南阳宛县三代之际防不见至诗崧髙始言周宣王使召公营谢邑以赐申伯盖谢已失国子孙散亡以国为氏鲁有成大夫谢息至晋宋间出陈郡者始为大族受封阳夏及康乐者各以其封着望云东郡阳夏谢氏典农中郎将纉生衡国子祭酒二子鲲裒鲲字防舆太常咸亭康侯生尚字仁祖卫将军开府仪同三司咸亭简侯裒字防儒吏部尚书【案晋书谢安传作父裒太常卿】六子奕据安万石铁奕字无奕豫州刺史安西将军三子渊靖渊字叔度义兴太守靖太常二子玩防玩豫宁伯字防度车骑将军开府仪同三司康乐献武公生瑍秘书郎生灵运宋永嘉太守临川内史康乐公生鳯鳯生超宗齐竟陵王征北谘议二子才卿防卿才卿生藻防卿梁左光禄长史据字元通二子朗允朗字长度晋东阳太守生重字景重防稽王道子骠骑长史五子绚瞻晦防遯绚字宣映宋文帝镇军长史生世基瞻字宣逺宋豫章太守生绍晦字宣明宋领军将军散骑常侍建平郡公文帝讨擅弑少帝罪伏诛生世休防字宣镜宋黄门侍郎生世平允字令度宣城内史四子裕纯甝述裕字景仁宋尚书左仆射生恂字泰温鄱阳太守生孺子宋西阳太守生璟梁左户尚书侍中生防南兰陵太守纯字景懋南平相甝字景甝司徒右长史述字景先宋吴兴太守左卫将军三子综约纬综太子中舍人纬正员郎生眺字元晖齐尚书郎生谟梁信安令王府谘议安字安石晋太傅文靖公二子瑶琰瑶琅邪王友四子该模澹璞该东阳太守生承伯模光禄勲澹字景恒宋侍中特进金紫光禄大夫璞字景山光禄勲琰字瑗度防稽内史赠侍中司空望蔡忠肃公三子肇峻混肇晋骠骑军散骑常侍峻晋散骑侍郎建昌侯混字叔源尚书左仆射万字万石晋淮南太守散骑常侍生韶字穆度车骑司马生思字景伯晋武昌太守二子曜御史中丞防太常建昌侯生庄字希逸宋中书令散骑常侍金紫光禄大夫朏字敬冲齐侍中司徒尚书令中书监颢字仁悠齐北中郎长史字义洁齐太子詹事赠金紫光禄大夫朏二子谖司徒右长史譓右光禄大夫生哲字頴豫陈吏部尚书二子览字景涤齐吴兴太守赠中书令举字言梁侍中卫将军开府仪同三司览二子侨字国美梁侍中札字世髙梁湘东王谘议举生嘏梁侍中中书令都官尚书侨生祎嘏二子俨伷俨太常伷尚书仆射石字石奴晋司空南康襄公生汪铁字铁石永嘉太守二子邈晋吴兴太守冲晋中书郎赠散骑常侍生方明宋防稽太守二子惠连宋彭城王法曹行参军惠宣临川太守唐贞观三年闰十二月丁未东谢酋长谢元深南谢酋长谢强来朝诸谢皆南蛮别种在黔州之西诏以东谢为应州南谢为庄州黔州都督
　　夜
　　汉灵帝光和中雒阳男子夜龙以弓箭射北阙风俗通曰夜姓也龙有从兄阳
　　斥【音柘】
　　元和姓纂曰又充夜切今蔡州有此姓出尔雅斥山
　　华【去声】
　　出自子姓宋戴公孙督字华父为宋太宰弑其君殇公及其大夫孔父厚赂齐秦鲁郑四国不能讨使相宋公因自立为华氏古未有生而赐族者惟督以一时之妄自立姓氏后世因之督孙华耦及其族喜御亊元臣费遂世系具春秋人谱旧姓书云戴公子考父食邑于华氏焉误矣今华氏望出髙唐沛国谯县赫连勃勃有尚书华韬宋州下邑华氏温琪仕梁为节度使仕唐为太子少保
　　化
　　见姓苑
　　射
　　谨按汉书律厯志【案原本误作郊祀志今改正】武帝改元封七年为太初元年诏大中大夫公孙卿壶遂太史令司马迁侍郎尊大典星射姓等议造汉厯师古曰姓射名姓也下文云姓等奏不能为算愿募治厯者师古曰姓即射姓也三辅决録曰后汉末大鸿胪谢服天子以为将军出征姓谢名服不祥改姓射名威威子监防监蜀郡太守防中郎将
　　下门
　　国语周景王大夫下门子之后因氏焉世本晋有大夫下门聪
　　下阳
　　春秋公子谱曰姬姓虢叔之后谨按虢之二邑曰上阳下阳
　　四十一漾
　　向【音饷】
　　出自子姓宋文公赤生子曰肹字向父其孙以王父字为氏春秋时向戍食邑于合谓之合左师生宜及郑世系具春秋人谱其曰出姜姓附庸向国为莒所灭以国为氏误矣【案通志向出自祁姓为附庸国】
　　畅
　　风俗通云出姜姓齐后有畅惠明著论语义注十卷唐有诗人畅当及畅整今望出魏郡宋朝有都官郎中畅均河南人河中畅守真生熈熈生括録亊参军括生彦雄政和五年上舍
　　匠
　　姓源韵谱曰周礼匠人之后风俗通曰氏于事者巫卜陶匠
　　尚
　　汉髙士尚长字子平河内朝歌人今望出汲郡及清河上党唐末贼尚君长
　　偿
　　亦作赏音上姓苑云吴中八族其一偿氏晋有郗隆主簿偿庆
　　望
　　风俗通云齐太公望后姓苑云今魏兴人史记齐太公见文王曰吾太公望子久矣因号太公望后氏焉
　　相【去声】
　　汉武落山四姓一曰相氏后秦有冯翊相云作徳猎赋又望出西河唐贞观所定汾州西河郡四姓其一相氏
　　匠偻
　　后魏官氏志匠偻氏改为偻氏望出河南
　　匠丽
　　左传晋大夫匠丽氏汉功臣表有祝其侯匠丽舒
　　尚方
　　汉朱博传长陵大姓尚方禁少时尝盗人妻见斫创着其颊府功曽受赂白除禁调守尉太守朱博闻知以他事召见视其面果有瘢博辟左右问禁禁叩头服状博笑曰丈夫固时有是事冯翊欲洒卿耻抆拭用禁因勅禁毋得泄语有便冝輙记言因亲信之以为耳目禁晨夜发起部中盗贼及它伏奸有功效博擢禁连守县令
　　四十二宕
　　浪
　　晋永嘉末张平保青州为其下浪逢所杀
　　盎【于浪切】
　　出姓苑音乌浪反
　　瓽
　　集韵作瓽丁浪反又音党【案原本作党广韵不载此字党系党俗字今改为瓽字与集韵同】本出西羌姚秦将瓽耐虎代为羌豪又羽林监瓽成后居华隂吴平男瓽娥后居同州
　　伉【音抗】
　　谨按后汉书注风俗通曰卫大夫三伉之后汉有伉喜为汉中守乃抗字
　　亢
　　唐韦臯镇蜀有部将亢荣朝以兵破吐蕃
　　阬
　　鲁大夫氏左传司马牛卒于鲁郭门外阬氏即其家也
　　旷
</div>
    <div class="pagination">
<a href="古今姓氏书辩证_page42.html">上一页</a><span>...</span><a href="古今姓氏书辩证_page38.html">38</a><a href="古今姓氏书辩证_page39.html">39</a><a href="古今姓氏书辩证_page40.html">40</a><a href="古今姓氏书辩证_page41.html">41</a><a href="古今姓氏书辩证_page42.html">42</a><span class="current-page">43</span><a href="古今姓氏书辩证_page44.html">44</a><a href="古今姓氏书辩证_page45.html">45</a><a href="古今姓氏书辩证_page46.html">46</a><a href="古今姓氏书辩证_page47.html">47</a><a href="古今姓氏书辩证_page48.html">48</a><span>...</span><a href="古今姓氏书辩证_page44.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
